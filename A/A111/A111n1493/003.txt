A111n1493_p0677b01║大中祥符法寶錄卷第三
A111n1493_p0677b02║（▆…▆趙安仁，
A111n1493_p0677b03║「翰林學士▆…▆楊億等，奉
A111n1493_p0677b04║勑編修。）
A111n1493_p0677b05║別明　聖代翻宣錄中之二
A111n1493_p0677b06║藏乘區別年代指明二之一
A111n1493_p0677b07║天竺皇設教，正覺垂言，本一事之大
A111n1493_p0677b08║緣，應萬行之殊品。譬夫雨滋眾卉，寧
A111n1493_p0677b09║分甘苦之差；空極無垠，豈有方圓之
A111n1493_p0677b10║限？故原其教也，或分三藏；隨其機也，
A111n1493_p0677b11║或開二乘。止如始自鹿園，終乎鶴樹，
A111n1493_p0678a01║依時依處，契理契根，盡四含九部之
A111n1493_p0678a02║極談，窮六度一真之妙義，通即十二
A111n1493_p0678a03║分，別即唯契經，斯經藏也；又若軌範
A111n1493_p0678a04║四眾，調伏諸根，使威儀之可觀，令持
A111n1493_p0678a05║犯之有則，或明七聚，或說五篇，其守
A111n1493_p0678a06║護焉，萬善原斯而起，其破毀也，眾惡
A111n1493_p0678a07║自茲而興，制貪染心，成清淨行，斯律
A111n1493_p0678a08║藏也；又復研覈性相，明辯正邪，詮慧
A111n1493_p0678a09║學之楷摸，挫異宗之軌轍，或建立於
A111n1493_p0678a10║教藏，或解釋於佛經，若奢薩怛羅之
A111n1493_p0678a11║名，若摩怛里迦之稱，斯論藏也；若夫
A111n1493_p0678a12║滿字圓音，牛車上喻，極二利三空之
A111n1493_p0678b01║道，窮一乘萬行之源，應上品機緣，在
A111n1493_p0678b02║菩提薩埵，斯大乘也；又教稱半字，喻
A111n1493_p0678b03║指化城，窮四諦之理源，盡三界之苦
A111n1493_p0678b04║本，隨此機性，設以化門，斯小乘也。然
A111n1493_p0678b05║妙典流通，存諸付囑，
A111n1493_p0678b06║皇朝翻譯，當紀歲年，故此指明，庶彰
A111n1493_p0678b07║事實。今序
A111n1493_p0678b08║皇朝所譯大小乘經律論等，以奏進
A111n1493_p0678b09║年月為次，列之于左。
A111n1493_p0678b10║大乘經
A111n1493_p0678b11║一百四十部，二百九十卷。
A111n1493_p0679a01║大乘律
A111n1493_p0679a02║一部，一卷。
A111n1493_p0679a03║大乘論
A111n1493_p0679a04║一十一部，一十九卷。
A111n1493_p0679a05║小乘經
A111n1493_p0679a06║四十四部，六十九卷。
A111n1493_p0679a07║小乘律
A111n1493_p0679a08║五部，五卷。
A111n1493_p0679a09║小乘論
A111n1493_p0679a10║見闕
A111n1493_p0679a11║西方聖賢集傳（梵本翻譯者）
A111n1493_p0679a12║二十一部，二十九卷。
A111n1493_p0679b01║太平興國七年七月，譯成經三卷。
A111n1493_p0679b02║《聖佛母小字般若波羅蜜多經》一部，一卷。
A111n1493_p0679b03║三藏沙門天息災譯。大乘經
A111n1493_p0679b04║藏祕密部收。佛在王舍城鷲
A111n1493_p0679b05║峯山為聖觀自在菩薩說。此
A111n1493_p0679b06║中所明，以陀羅尼即般若波
A111n1493_p0679b07║羅蜜多，由此出生諸佛菩薩
A111n1493_p0679b08║及一切法，法從勝用，故稱佛
A111n1493_p0679b09║母。令受持者，近招福樂，遠趣
A111n1493_p0679b10║佛乘。
A111n1493_p0679b11║《大乘聖吉祥持世陀羅尼經》一部，一卷。
A111n1493_p0680a01║三藏沙門法天譯。大乘經藏
A111n1493_p0680a02║祕密部收。佛在憍睒彌國大
A111n1493_p0680a03║𣗥林中為妙月長者等說。此
A111n1493_p0680a04║中所明，顯祕密言，有殊勝力。
A111n1493_p0680a05║聞持讀誦，見招富樂之世財；
A111n1493_p0680a06║解釋宣通，當感吉祥之勝福。
A111n1493_p0680a07║因妙月之請問，命阿難以證
A111n1493_p0680a08║成持益世財，故名持世。
A111n1493_p0680a09║《無能勝幡王如來莊嚴陀羅尼經》一部，一卷。
A111n1493_p0680a10║三藏沙門施護譯。大乘經藏
A111n1493_p0680a11║祕密部收。佛在忉利天帝釋
A111n1493_p0680a12║宮中為帝釋說。此中所明，無
A111n1493_p0680b01║能勝陀羅尼，不可思議，功莫
A111n1493_p0680b02║大焉。凡受持者戰陣得勝，讀
A111n1493_p0680b03║誦者所作皆成。
A111n1493_p0680b04║右經，三部，三卷。竝中天竺
A111n1493_p0680b05║梵本所出。沙門常謹、法進
A111n1493_p0680b06║筆受兼綴文，光祿卿湯悅、
A111n1493_p0680b07║兵部員外郎張洎潤文，殿
A111n1493_p0680b08║直劉素監譯其經。是月十
A111n1493_p0680b09║二日，具表上進。其詞曰：臣
A111n1493_p0680b10║天息災等言：臣等奉承
A111n1493_p0680b11║明詔，俾譯梵文，慶及空門，
A111n1493_p0681a01║榮生覺苑。臣天息災等，誠
A111n1493_p0681a02║歡誠抃，頓首頓首。伏以如
A111n1493_p0681a03║來以四智起用，而經典乃
A111n1493_p0681a04║生；沙門以十等掄材，而翻
A111n1493_p0681a05║譯為首。苟非博通內外，洞
A111n1493_p0681a06║達古今，繼淨業於四依，契
A111n1493_p0681a07║深因於五密，即何以發揮
A111n1493_p0681a08║真典，宣暢
A111n1493_p0681a09║徽猷，副
A111n1493_p0681a10║聖皇崇尚之心，揚
A111n1493_p0681a11║善逝威神之化。臣等道慙
A111n1493_p0681a12║秦什，學謝竺生，乍列象筵，
A111n1493_p0681b01║思道安五失之誡；載詳貝
A111n1493_p0681b02║簡，非彥悰八備之才。幸遭
A111n1493_p0681b03║盛時，慮玷
A111n1493_p0681b04║成命。伏惟
A111n1493_p0681b05║應運統天睿文英武大聖
A111n1493_p0681b06║至明廣孝皇帝陛下，因嚴
A111n1493_p0681b07║百福，
A111n1493_p0681b08║化被四洲，乘象運以
A111n1493_p0681b09║臨人，應賢劫而
A111n1493_p0681b10║御世，躋烝黎於壽域，攝動
A111n1493_p0681b11║植於慈門，
A111n1493_p0682a01║德叶無為，
A111n1493_p0682a02║化孚有截。而乃
A111n1493_p0682a03║欽承
A111n1493_p0682a04║佛記，冥契頓機，將欲廣龍
A111n1493_p0682a05║藏之真文，演牛車之了義，
A111n1493_p0682a06║宏開譯館，遠集緇流，潤色
A111n1493_p0682a07║金言，丹青玉諜，昭然盛美，
A111n1493_p0682a08║耀于釋天。臣等今者譯就
A111n1493_p0682a09║《聖佛母小字般若波羅蜜
A111n1493_p0682a10║多經》、《大乘聖吉祥持世陀
A111n1493_p0682a11║羅尼經》、《無能勝幡王如來
A111n1493_p0682a12║莊嚴陀羅尼經》等三部各
A111n1493_p0682b01║一卷。是三經者，皆屬上乘。
A111n1493_p0682b02║般囉若者，智慧之對翻；陀
A111n1493_p0682b03║羅尼者，揔持之詮理。以出
A111n1493_p0682b04║生諸法，目之為母；能成就
A111n1493_p0682b05║萬行，尊之為王。即色明空，
A111n1493_p0682b06║空非斷滅，攝相歸性，性本
A111n1493_p0682b07║真常。由含識之覺源，即如
A111n1493_p0682b08║來之法印，聞持生信，果利
A111n1493_p0682b09║有歸，庶憑了義之勝緣，上
A111n1493_p0682b10║助無疆之景祚。前件新譯
A111n1493_p0682b11║經，謹繕寫上進以
A111n1493_p0683a01║聞。
A111n1493_p0683a02║太宗留於禁中。翌日，
A111n1493_p0683a03║詔左右街僧司，選京城義
A111n1493_p0683a04║學僧一百人，同加詳定。於
A111n1493_p0683a05║是，左街僧錄神曜等及諸
A111n1493_p0683a06║義學僧，咸以為譯場久廢，
A111n1493_p0683a07║傳演至難，講求單重之梵
A111n1493_p0683a08║章，研覈三五之法印。時，義
A111n1493_p0683a09║學僧執所譯經，天息災等
A111n1493_p0683a10║持其梵本，華梵對釋，義理
A111n1493_p0683a11║昭然。由是神曜等及義學
A111n1493_p0683a12║僧百人，列表上言，稱今之
A111n1493_p0683b01║所翻，與古譯合，續下
A111n1493_p0683b02║詔入藏流行。是月十有四日，
A111n1493_p0683b03║太宗皇帝臨幸譯筵，
A111n1493_p0683b04║親加慰諭，
A111n1493_p0683b05║命天息災等坐賜茶，仍出
A111n1493_p0683b06║縑帛及受用物等
A111n1493_p0683b07║面賜之。又
A111n1493_p0683b08║詔度本院童行一十人為
A111n1493_p0683b09║僧。仍
A111n1493_p0683b10║命使臣，以院之東西堂各建
A111n1493_p0683b11║殿宇，東安佛像，西置經藏。
A111n1493_p0684a01║詔令徧閱梵夾，凡經律論，
A111n1493_p0684a02║取今大藏目錄校定。其未
A111n1493_p0684a03║有者，翻譯以進；已有者，更
A111n1493_p0684a04║不重譯。仍盡以禁中所有
A111n1493_p0684a05║梵夾付院。天息災等即以
A111n1493_p0684a06║梵夾編列經、律、論及密教、
A111n1493_p0684a07║讚、頌等，次第翻譯。又
A111n1493_p0684a08║詔鳳翔梵學沙門建盛充
A111n1493_p0684a09║筆受，京師義學沙門慧達、
A111n1493_p0684a10║可瓌、善祐、法雲、智遜、惠溫、
A111n1493_p0684a11║守巒、道真、寘顯、慧超等十
A111n1493_p0684a12║人充證義。自是釋門之選，
A111n1493_p0684b01║咸重譯筵。俄又賜大藏經，
A111n1493_p0684b02║以備檢閱名題。
A111n1493_p0684b03║八年三月，譯成經四卷。
A111n1493_p0684b04║《大乘莊嚴寶王經》一部，四卷。
A111n1493_p0684b05║大乘經藏祕密部收。佛在舍
A111n1493_p0684b06║衛國祇樹給孤獨園說。第一
A111n1493_p0684b07║卷明，觀自在菩薩現光瑞相，
A111n1493_p0684b08║入大地獄，救度有情。第二卷
A111n1493_p0684b09║明，觀自在菩薩入金銀地中，
A111n1493_p0684b10║示八聖道，後證六字大明，獲
A111n1493_p0684b11║㧾持門，令諸有情斷貪瞋等。
A111n1493_p0685a01║第三卷明，佛為除蓋鄣菩薩
A111n1493_p0685a02║廣說觀自在菩薩諸三摩地。
A111n1493_p0685a03║第四卷明，六字大明有大勝
A111n1493_p0685a04║力，若受持者，速獲悉地。此揔
A111n1493_p0685a05║意者，先顯觀音之神力，具彰
A111n1493_p0685a06║利益之悲心。除蓋鄣伸請於
A111n1493_p0685a07║前，薄伽梵廣明於後，宣六字
A111n1493_p0685a08║之呪句，增益法成；現三密之
A111n1493_p0685a09║靈通，悉地行滿。揔而言之，即
A111n1493_p0685a10║祕密神通不思議之用也。
A111n1493_p0685a11║上一部，中天竺梵本所出。
A111n1493_p0685a12║右經，三藏沙門天息災譯，
A111n1493_p0685b01║法天證梵義，施護證梵文，
A111n1493_p0685b02║沙門清沼、常謹筆受，沙門
A111n1493_p0685b03║法進綴文，沙門惠溫、守巒、
A111n1493_p0685b04║道真、寘顯、慧超、慧達、可瓌
A111n1493_p0685b05║等證義，沙門法雲、智遜、善
A111n1493_p0685b06║祐校勘，光祿卿湯悅、兵部
A111n1493_p0685b07║員外郎張洎潤文，殿直劉
A111n1493_p0685b08║素監譯。是月十五日，監使
A111n1493_p0685b09║引三藏等，詣
A111n1493_p0685b10║崇政殿，捧所譯經，具表
A111n1493_p0685b11║上進。其詞曰：臣天息災等
A111n1493_p0686a01║言：臣等今譯就《大乘莊嚴
A111n1493_p0686a02║寶王經》一部，四卷。伏以此
A111n1493_p0686a03║經理契上根，文詮妙義，莊
A111n1493_p0686a04║嚴表德，祕密為宗。究其道
A111n1493_p0686a05║也，滅跡匿端；體其名也，入
A111n1493_p0686a06║流亡所。慈心爰啟，乃咨善
A111n1493_p0686a07║逝之尊；悲願聿興，遂見普
A111n1493_p0686a08║門之力；廣設方便，以趣菩
A111n1493_p0686a09║提。惟妙教之傳通，賴
A111n1493_p0686a10║聖朝之顯發。伏惟
A111n1493_p0686a11║應運統天睿文英武大聖
A111n1493_p0686a12║至明廣孝皇帝陛下，尊齊
A111n1493_p0686b01║釋梵，
A111n1493_p0686b02║道邁羲農，
A111n1493_p0686b03║多能彰天縱之才，
A111n1493_p0686b04║十善運神明之化，探微言
A111n1493_p0686b05║於鷲嶺，廣真誥於龍宮。臣
A111n1493_p0686b06║等德謝騰蘭，才非奘什，臨
A111n1493_p0686b07║玉華之法席，譯貝簡之至
A111n1493_p0686b08║言。契幸彌深，覃研備至，庶
A111n1493_p0686b09║假貫花之了義，仰資
A111n1493_p0686b10║拂石之鴻圖。前件新譯經，
A111n1493_p0686b11║謹繕寫
A111n1493_p0687a01║上進以
A111n1493_p0687a02║聞。是日，
A111n1493_p0687a03║命坐賜茶，
A111n1493_p0687a04║親加撫慰，仍賜束帛。
A111n1493_p0687a05║詔以其經入藏頒行。
A111n1493_p0687a06║是年七月，譯成經五卷。
A111n1493_p0687a07║《大方廣揔特寶光明經》一部，五卷。
A111n1493_p0687a08║大乘經藏祕密部收。佛在王
A111n1493_p0687a09║舍城鷲峯山說。第一卷明，佛
A111n1493_p0687a10║言：法界猶如虛空，無其處所，
A111n1493_p0687a11║亦無住著，乃至普賢說二字
A111n1493_p0687a12║法門，法慧問十住等行。第二
A111n1493_p0687b01║卷明，地搖六震，天雨眾華，現
A111n1493_p0687b02║此殊徵，大眾雲集，將宣「寶光
A111n1493_p0687b03║明揔持法門」之因起也。第三
A111n1493_p0687b04║卷明，信毀此經各招何報：信
A111n1493_p0687b05║奉者證菩提果，毀謗者為地
A111n1493_p0687b06║獄因。第四卷明，結偈揔彰，廣
A111n1493_p0687b07║說大乘無量之法諸行相等。
A111n1493_p0687b08║第五卷明，時諸天、人民皆唱
A111n1493_p0687b09║是言：此寶光明，眾經中王。佛
A111n1493_p0687b10║令阿難依教奉行。此揔意者，
A111n1493_p0687b11║以教理昭明，義旨深邃，是如
A111n1493_p0688a01║來之密說，契菩薩之上機，不
A111n1493_p0688a02║可具宣，祕中之祕也。
A111n1493_p0688a03║上一部，中天竺梵本所出。
A111n1493_p0688a04║右經，三藏沙門法天譯，天
A111n1493_p0688a05║息災證梵義，施護證梵文，
A111n1493_p0688a06║沙門清沼筆受，沙門常謹
A111n1493_p0688a07║綴文，沙門建盛㕘詳，沙門
A111n1493_p0688a08║惠溫、守巒、道真、寘顯、智遜、
A111n1493_p0688a09║法雲、慧超、可瓌、慧達、善祐
A111n1493_p0688a10║等證義，光祿卿湯悅、兵部
A111n1493_p0688a11║員外郎張洎潤文，殿頭高
A111n1493_p0688a12║品王文壽、殿直劉素監譯。
A111n1493_p0688b01║是月十二日，監使引三藏
A111n1493_p0688b02║等，詣
A111n1493_p0688b03║崇政殿，捧所譯經，具表
A111n1493_p0688b04║上進。其詞曰：臣法天等言：
A111n1493_p0688b05║臣等今譯就《大方廣揔持
A111n1493_p0688b06║寶光明經》一部，五卷。伏以
A111n1493_p0688b07║此經專談實相，允契上根，當
A111n1493_p0688b08║如來闢修證之要門，普賢
A111n1493_p0688b09║假法界而陳請，由具德示
A111n1493_p0688b10║寂常之至道，吉祥詢妙觀
A111n1493_p0688b11║以申誠。原始要終，窮理盡
A111n1493_p0689a01║性，綜一乘之奧義，超十地
A111n1493_p0689a02║之漸階，大矣斯文，貽於
A111n1493_p0689a03║聖世。伏惟
A111n1493_p0689a04║應運統天睿文英武大聖
A111n1493_p0689a05║至明廣孝皇帝陛下，夙滋
A111n1493_p0689a06║德本，洞曉真乘，
A111n1493_p0689a07║受密記於雙林，
A111n1493_p0689a08║為外護於千界；注懷鹿苑，
A111n1493_p0689a09║植福鸚林，啟譯貝之勝因，
A111n1493_p0689a10║垂利生之善教。臣等顧慙
A111n1493_p0689a11║曩哲，獲奉
A111n1493_p0689a12║睿謀，慶
A111n1493_p0689b01║佛日之重光，祝
A111n1493_p0689b02║帝圖而彌永。前件新譯經，
A111n1493_p0689b03║謹繕寫
A111n1493_p0689b04║上進以
A111n1493_p0689b05║聞。是日，
A111n1493_p0689b06║命坐賜茶，
A111n1493_p0689b07║親加撫慰，錫賜如例。
A111n1493_p0689b08║詔以其經入藏頒行。天息
A111n1493_p0689b09║災因奏曰：臣等竊見教法
A111n1493_p0689b10║東流，歷朝翻譯，宣傳佛語，
A111n1493_p0689b11║首在梵僧。其如天竺、中華，
A111n1493_p0690a01║方域懸阻，或遇梵僧有闕，
A111n1493_p0690a02║則慮翻譯復停。臣等欲乞
A111n1493_p0690a03║下兩街僧司，選諸寺院童
A111n1493_p0690a04║子五十人，就譯經院。先令
A111n1493_p0690a05║攻習梵字，後令精窮梵義，
A111n1493_p0690a06║所貴成就梵學，繼續翻宣。
A111n1493_p0690a07║上可之，乃
A111n1493_p0690a08║詔殿頭高品王文壽，於左
A111n1493_p0690a09║右街僧司集京城出家童
A111n1493_p0690a10║子五百人以選之，得惟淨
A111n1493_p0690a11║等五十人。是月，左街僧錄
A111n1493_p0690a12║神曜引惟淨等，見於
A111n1493_p0690b01║崇政殿
A111n1493_p0690b02║上，令各誦所習經文，仍
A111n1493_p0690b03║諭以勵力勤習，用副精選。
A111n1493_p0690b04║即日，竝送譯經院受學。八月，
A111n1493_p0690b05║詔以譯經院為傳法院。
A111n1493_p0690b06║是年十月，譯成經五卷。
A111n1493_p0690b07║《守護大千國土經》一部，三卷。
A111n1493_p0690b08║大乘經藏祕密部收。佛在鷲
A111n1493_p0690b09║峯山南大樹林中說。上卷所
A111n1493_p0690b10║明，大地震動，毗邪離城，一切
A111n1493_p0690b11║人民悉皆恐怖。世尊現瑞，諸
A111n1493_p0691a01║天來集，佛說呪句，持諸鬼魅，
A111n1493_p0691a02║眾生得免災害，鬼神說偈歸
A111n1493_p0691a03║佛。中卷所明，藥叉羅剎，現醜
A111n1493_p0691a04║惡形，肆其貪毒，殺害有情，以
A111n1493_p0691a05║四王呪力，自縛而來。然後世
A111n1493_p0691a06║尊下靈鷲山，入毗邪離，現明
A111n1493_p0691a07║王身，說陀羅尼佛之密印。下
A111n1493_p0691a08║卷所明，釋梵天等請佛世尊
A111n1493_p0691a09║以是密印印於四方，皆令頂
A111n1493_p0691a10║受，不敢違越。此之揔意，顯是
A111n1493_p0691a11║呪明具諸功德，能護大千國
A111n1493_p0691a12║土，普救無量眾生，降毒藥叉，
A111n1493_p0691b01║伏惡羅剎，原其大利，修習持
A111n1493_p0691b02║誦，速證菩提，斯乃大乘難思
A111n1493_p0691b03║之教也。
A111n1493_p0691b04║《大力明王經》一部，二卷。
A111n1493_p0691b05║大乘經藏祕密部收。佛在母
A111n1493_p0691b06║質隣那山大寶樓閣中說。上
A111n1493_p0691b07║卷所明，一切如來讚金剛手
A111n1493_p0691b08║菩薩，意顯持此明呪能伏冤
A111n1493_p0691b09║對及諸惡毒。下卷所明，大力
A111n1493_p0691b10║明王曼拏羅法。依此而修，速
A111n1493_p0691b11║得成就。此揔意者，廣彰祕密
A111n1493_p0692a01║降伏法門：由降伏故，息一切
A111n1493_p0692a02║惡；以息惡故，即成增益；其增
A111n1493_p0692a03║益者，增諸善法。佛既明宣法，
A111n1493_p0692a04║有大力者也。
A111n1493_p0692a05║上二部，竝中天竺梵本所出。
A111n1493_p0692a06║右經，二部，五卷。內一部二
A111n1493_p0692a07║卷，三藏沙門施護譯，天息
A111n1493_p0692a08║災、法護證梵義，法天證梵
A111n1493_p0692a09║文。一部二卷，三藏沙門法
A111n1493_p0692a10║護譯，天息災證梵義，法天、
A111n1493_p0692a11║施護證梵文，沙門建盛筆
A111n1493_p0692a12║受，沙門常謹、清沼綴文，沙
A111n1493_p0692b01║門惠溫、守巒、道真、寘顯、智
A111n1493_p0692b02║遜、法雲、慧超、可瓌、慧達、善
A111n1493_p0692b03║祐等證義，光祿卿湯悅、兵
A111n1493_p0692b04║部員外郎張洎潤文，殿頭
A111n1493_p0692b05║高品王文壽、殿直劉素監
A111n1493_p0692b06║譯。是月二日，監使引三藏
A111n1493_p0692b07║等，詣
A111n1493_p0692b08║崇政殿，捧所譯經，具表
A111n1493_p0692b09║上進。其詞曰：臣施護等言：
A111n1493_p0692b10║臣等今譯就《守護大千國
A111n1493_p0692b11║土經》一部，三卷；《大力明王
A111n1493_p0693a01║經》一部，二卷。竝上乘真範，
A111n1493_p0693a02║奧典靈樞，宣述大明，彰示
A111n1493_p0693a03║法印，由
A111n1493_p0693a04║如來祕密之藏，皆
A111n1493_p0693a05║世雄誠諦之言，允屬
A111n1493_p0693a06║文明，式新翻譯。伏惟
A111n1493_p0693a07║應運統天睿文英武大聖
A111n1493_p0693a08║至明廣孝皇帝陛下，密修
A111n1493_p0693a09║梵行，洞究真宗，揭慧炬以
A111n1493_p0693a10║燭幽，運慈航而濟物，
A111n1493_p0693a11║欽崇至教，敷演一音，兾警
A111n1493_p0693a12║悟於羣迷，用發揮於秘義。
A111n1493_p0693b01║臣等識非博達，志切覃研，
A111n1493_p0693b02║㕘求華竺之言，詳究苦空
A111n1493_p0693b03║之諦。今以
A111n1493_p0693b04║繞樞叶慶，浹壤蒙休，仰資
A111n1493_p0693b05║彌茂之
A111n1493_p0693b06║皇齡，允屬難思之妙教。前
A111n1493_p0693b07║件新譯經，謹繕寫
A111n1493_p0693b08║上進以
A111n1493_p0693b09║聞。是日，
A111n1493_p0693b10║命坐賜茶，
A111n1493_p0693b11║親加撫慰，錫賜如例。
A111n1493_p0694a01║詔以其經入藏頒行。是年，
A111n1493_p0694a02║詔許三藏沙門法護還天
A111n1493_p0694a03║竺。法護，中天竺人也。戒行
A111n1493_p0694a04║精懃，慧性明敏。太平興國
A111n1493_p0694a05║中，與法天同届京闕，寓止
A111n1493_p0694a06║譯筵，以助翻演。至是上表
A111n1493_p0694a07║請還，
A111n1493_p0694a08║太宗特從其志。是年，
A111n1493_p0694a09║詔賜證義沙門慧達紫衣。
A111n1493_p0694a10║雍熙元年三月，譯成經六卷。
A111n1493_p0694a11║《大乘善見變化文殊師利問法
A111n1493_p0694a12║經》一部，一卷。
A111n1493_p0694b01║大乘經藏祕密部收。佛在王
A111n1493_p0694b02║舍城鷲峯山說。此中所明，諸
A111n1493_p0694b03║煩惱性即善法性，相而無相，
A111n1493_p0694b04║得而無得，乃能成就最上涅槃。
A111n1493_p0694b05║《樓閣正法甘露鼓經》一部，一卷。
A111n1493_p0694b06║大乘經藏祕密部收。佛在舍
A111n1493_p0694b07║衛國祇樹給孤獨園說。初明，
A111n1493_p0694b08║建曼拏羅獲報優劣。後說，造
A111n1493_p0694b09║舍利塔感果因緣。以其造塔
A111n1493_p0694b10║之功，較量建壇之福。依祕密
A111n1493_p0694b11║修，獲報勝也。
A111n1493_p0695a01║《金耀童子經》一部，一卷。
A111n1493_p0695a02║大乘經藏收。佛在舍衛國祇
A111n1493_p0695a03║樹給孤獨園說。此中所明，金
A111n1493_p0695a04║耀童子啟發大心，修諸勝行，
A111n1493_p0695a05║徧歷僧祇，方成極果，廣明宿
A111n1493_p0695a06║住、記別等事。
A111n1493_p0695a07║《較量壽命經》一部，一卷。
A111n1493_p0695a08║小乘經藏收。佛在舍衛國祇
A111n1493_p0695a09║樹給孤獨園說。此中所明，下
A111n1493_p0695a10║從地獄，上及人天，三界之中
A111n1493_p0695a11║壽命差別，意令知已猒輪迴
A111n1493_p0695a12║苦，忻寂滅樂也。
A111n1493_p0695b01║《分別善惡報應經》一部，二卷。
A111n1493_p0695b02║小乘經藏收。佛在舍衛國祇
A111n1493_p0695b03║樹給孤獨園說。上卷所明，以
A111n1493_p0695b04║商佉犬為發起緣，廣談善惡
A111n1493_p0695b05║之因，各受好醜之報。下卷所
A111n1493_p0695b06║明，補特伽羅命終之後生在
A111n1493_p0695b07║人中，又多愚闇，乃至廣明修
A111n1493_p0695b08║福各有十種等。此揔意者，欲
A111n1493_p0695b09║令捨染趣淨，慕聖出凡者也。
A111n1493_p0695b10║上五部，竝中天竺梵本
A111n1493_p0695b11║所出。
A111n1493_p0696a01║右經，三藏沙門天息災譯，
A111n1493_p0696a02║法天證梵義，施護證梵文，
A111n1493_p0696a03║沙門清沼、法定、令遵筆受，
A111n1493_p0696a04║沙門常謹、智遜、慧達、寘顯
A111n1493_p0696a05║綴文，沙門惠溫、守巒、道真、
A111n1493_p0696a06║慧超、法雲、可瓌、善祐等證
A111n1493_p0696a07║義，兵部員外郎張洎潤文，
A111n1493_p0696a08║殿頭高品王文壽、殿直劉
A111n1493_p0696a09║素監譯。是月五日，監使引
A111n1493_p0696a10║三藏等，詣
A111n1493_p0696a11║崇政殿，捧所譯經，具表
A111n1493_p0696a12║上進。其詞曰：臣天息災等
A111n1493_p0696b01║言：臣等今譯就《大乘善見
A111n1493_p0696b02║變化》、《文殊師利問法經》、《樓
A111n1493_p0696b03║閣正法甘露鼓經》、《金耀童
A111n1493_p0696b04║子經》、《較量壽命經》、《分別善
A111n1493_p0696b05║惡報應經》等五部，六卷。或
A111n1493_p0696b06║應大根，演圓音於王舍；或
A111n1493_p0696b07║提小葉，設權教於祇園。稱
A111n1493_p0696b08║讚菩提，顯無為之至要；較
A111n1493_p0696b09║量壽命，開有作之微因。隨
A111n1493_p0696b10║根器以闡揚，應機緣而啟
A111n1493_p0696b11║發，實
A111n1493_p0697a01║能仁之至教，啟像劫之信
A111n1493_p0697a02║心。伏惟
A111n1493_p0697a03║應運統天睿文英武大聖
A111n1493_p0697a04║至明廣孝皇帝陛下，德合
A111n1493_p0697a05║上穹，
A111n1493_p0697a06║志尊竺典，
A111n1493_p0697a07║御金輪而獨耀，興貝譯以
A111n1493_p0697a08║惟新，思廣利於四生，用普
A111n1493_p0697a09║臻於眾善，供惟寶偈，永祚
A111n1493_p0697a10║皇圖。殖福多於塵沙，論壽
A111n1493_p0697a11║彌於芥石，永隆道化，大庇
A111n1493_p0697a12║黎元。前件新譯經，謹繕寫
A111n1493_p0697b01║上進以
A111n1493_p0697b02║聞。是日，
A111n1493_p0697b03║命坐賜茶，
A111n1493_p0697b04║親加撫慰，錫賜如例，
A111n1493_p0697b05║詔以其經入藏頒行。是年，
A111n1493_p0697b06║詔賜筆受沙門法定、令遵、
A111n1493_p0697b07║證義沙門可瓌等三人紫衣。
A111n1493_p0697b08║
A111n1493_p0697b09║大中祥符法寶錄卷第三