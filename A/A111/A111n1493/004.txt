A111n1493_p0699b01║大中祥符法寶錄卷第四　　　　跡
A111n1493_p0699b02║（▆…▆…
A111n1493_p0699b03║▆…▆楊億等奉
A111n1493_p0699b04║勑編修）
A111n1493_p0699b05║別明　聖代翻宣錄中之三
A111n1493_p0699b06║藏乘區別年代指明二之二
A111n1493_p0699b07║雍熙元年五月譯成經五卷
A111n1493_p0699b08║聖虛空藏菩薩陀羅尼經一部一卷
A111n1493_p0699b09║大乘經藏祕密部收。佛在喜
A111n1493_p0699b10║樂山頂天宮不遠仙人住處
A111n1493_p0699b11║說。此中所明，七佛聖尊各說
A111n1493_p0700a01║神呪，彰祕密言，除疾疫苦；若
A111n1493_p0700a02║受持者當作護摩，決定速能
A111n1493_p0700a03║獲諸悉地。
A111n1493_p0700a04║大寒林聖難拏陀羅尼經一部一卷
A111n1493_p0700a05║大乘經藏祕密部收。佛在王
A111n1493_p0700a06║舍城中說。此中所明，因羅睺
A111n1493_p0700a07║羅游寒林中，於大塚閒為鬼
A111n1493_p0700a08║魅所著，悲泣流淚，具以白佛。
A111n1493_p0700a09║佛為授斯大明而作擁護。若
A111n1493_p0700a10║一切有情能念誦者，咸彰利
A111n1493_p0700a11║益；又若設諸供養，結印誦明
A111n1493_p0700a12║一百八徧，可一踰善那境界
A111n1493_p0700b01║之內人非人等皆悉遠離。
A111n1493_p0700b02║大乘日子王所問經一部一卷
A111n1493_p0700b03║大乘經藏收。佛在憍睒彌國
A111n1493_p0700b04║瞿尸羅林說。此中所明，因日
A111n1493_p0700b05║子王託欲染緣，假殺害行。顯
A111n1493_p0700b06║其夫人具法威力，由是相因
A111n1493_p0700b07║見佛聽法。斯乃菩薩長夜利
A111n1493_p0700b08║益、安樂一切眾生善方便也。
A111n1493_p0700b09║以其利生方便故，號大乘日
A111n1493_p0700b10║子王矣。
A111n1493_p0700b11║大護明大陀羅尼經一部一卷
A111n1493_p0701a01║大乘經藏祕密部收。佛徃吠
A111n1493_p0701a02║舍離城菴沒羅園說。此中所
A111n1493_p0701a03║明，佛為眾生諸災難起、疾疫
A111n1493_p0701a04║流布說此神呪，令速除滅。如
A111n1493_p0701a05║來以彼四無量心說示真言，
A111n1493_p0701a06║令知歸趣。俾受持者，疾疫消
A111n1493_p0701a07║除。若依法修，速獲悉地。
A111n1493_p0701a08║諸行有為經一部一卷
A111n1493_p0701a09║小乘經藏收。佛在舍衛國祇
A111n1493_p0701a10║樹給孤獨園說。此中所明，佛
A111n1493_p0701a11║為苾芻說諸有為法悉是無
A111n1493_p0701a12║常，如幻如𦦨，皆不實故。諸了
A111n1493_p0701b01║知者，當生猒患，修十善法，證
A111n1493_p0701b02║八軰果。
A111n1493_p0701b03║上五部，竝中天竺梵本所出。
A111n1493_p0701b04║右經，三藏沙門法天譯，天
A111n1493_p0701b05║息災證梵義，施護證梵文，
A111n1493_p0701b06║沙門清沼筆受，沙門令遵、
A111n1493_p0701b07║法定、慧達、智遜、綴文，沙門
A111n1493_p0701b08║惠溫、守巒、道真、寘顯、慧超、
A111n1493_p0701b09║法雲、可瓌、善祐證義，兵部
A111n1493_p0701b10║員外郎張洎潤文，殿頭高
A111n1493_p0701b11║品王文壽、殿直劉素監譯。
A111n1493_p0702a01║是月三日，監使引三藏等，
A111n1493_p0702a02║詣崇政殿，捧所譯經，具表
A111n1493_p0702a03║上進。其詞曰：臣法天等言：
A111n1493_p0702a04║臣等今譯就《聖虛空藏菩
A111n1493_p0702a05║薩陀羅尼經》、《文寒林聖難
A111n1493_p0702a06║拏陀羅尼經》、《大乘日子王
A111n1493_p0702a07║所問經》、《大護明大陀羅尼
A111n1493_p0702a08║經》、《諸行有為經》等五部，五
A111n1493_p0702a09║卷。上四部高談了義，理極
A111n1493_p0702a10║無為。其修證者，皆菩薩上
A111n1493_p0702a11║流也。下一經曲示權機，言
A111n1493_p0702a12║該有相。其趣向者，唯聲聞
A111n1493_p0702b01║小果也。灑一味雨，潤三種
A111n1493_p0702b02║根。或祕密以存心，或虛空
A111n1493_p0702b03║而表稱。金剛發慧，邪魅懾
A111n1493_p0702b04║於威靈；寶印舒光，疫癘逃
A111n1493_p0702b05║於影象。詞旨煥若，報應昭
A111n1493_p0702b06║然。宣傳幸屬於
A111n1493_p0702b07║聖時，流衍式期於彌劫。伏惟
A111n1493_p0702b08║應運統天睿文英武大聖
A111n1493_p0702b09║至明廣孝皇帝陛下，握符
A111n1493_p0702b10║御宇，
A111n1493_p0702b11║恭己臨人，敷德教以咸和，
A111n1493_p0703a01║騰頌聲而載路。而復
A111n1493_p0703a02║游心華藏，觀妙真源，融甘
A111n1493_p0703a03║露於釋天，得心珠於法海。
A111n1493_p0703a04║臣等共慙菲陋，獲預翻傳，
A111n1493_p0703a05║謬鼓吹於圓音，莫𮯱青於
A111n1493_p0703a06║妙義。廣憑眾善，仰祝
A111n1493_p0703a07║丕圖。前件新譯經，謹繕寫
A111n1493_p0703a08║上進以
A111n1493_p0703a09║聞。是日，
A111n1493_p0703a10║命坐賜茶，
A111n1493_p0703a11║親加撫慰，錫賜如例。
A111n1493_p0703a12║詔以其經入藏頒行。時，天
A111n1493_p0703b01║息災以久駐都城，頗有山
A111n1493_p0703b02║林之思。尋聞于
A111n1493_p0703b03║上，至是
A111n1493_p0703b04║上語。天息災曰：「卿傳譯曰
A111n1493_p0703b05║久，固知疲倦。可適名山，暫
A111n1493_p0703b06║為游賞。」翌日，
A111n1493_p0703b07║優詔給假。許詣南嶽游禮
A111n1493_p0703b08║勝境，遣官健充給使，縣次
A111n1493_p0703b09║續食。朝辭日，賜束帛。至明
A111n1493_p0703b10║年春，還上都。
A111n1493_p0703b11║是年九月譯成經集十卷
A111n1493_p0704a01║無能勝大明王陀羅尼經一部一卷
A111n1493_p0704a02║大乘經藏祕密部收。析出別
A111n1493_p0704a03║譯。此中所明，顯茲神呪有大
A111n1493_p0704a04║力能，能勝於他，他無能勝。神
A111n1493_p0704a05║通智用，彰持誦之深功；祕密
A111n1493_p0704a06║靈光，入瑜伽之妙理。
A111n1493_p0704a07║嗟韈曩法天子受三歸依獲免
A111n1493_p0704a08║惡道經一部一卷
A111n1493_p0704a09║小乘經藏收。佛在舍衛國祇
A111n1493_p0704a10║樹給孤獨園說。此中所明，忉
A111n1493_p0704a11║利天中有一天子，名嗟韈曩
A111n1493_p0704a12║法，天報將盡，五衰現前，畜趣
A111n1493_p0704b01║業成，七日當墮。帝釋愍其苦
A111n1493_p0704b02║惱，因以方便拔除，令發淨心，
A111n1493_p0704b03║歸依三寶。由是獲免惡道，生
A111n1493_p0704b04║覩史天。
A111n1493_p0704b05║佛頂放無垢光明入普門觀察
A111n1493_p0704b06║一切如來心陀羅尼經一部二卷
A111n1493_p0704b07║大乘經藏祕密部收。佛在覩
A111n1493_p0704b08║史天宮說。上卷所明，佛為梵
A111n1493_p0704b09║釋天眾說六度法。時，忉利天
A111n1493_p0704b10║有一天子，名摩尼藏無垢，方
A111n1493_p0704b11║受天樂，忽有藥叉名炬口天，
A111n1493_p0705a01║謂言：七日汝當命終，墮於惡
A111n1493_p0705a02║道。彼天即告帝釋天主。帝釋
A111n1493_p0705a03║乃為白佛求救。佛說神呪令
A111n1493_p0705a04║彼受持，獲免惡道。下卷所明，
A111n1493_p0705a05║此大神呪有勝功力。造塔安
A111n1493_p0705a06║置，旋繞供養，依法所作獲福
A111n1493_p0705a07║無邊。復說無垢普門如來心
A111n1493_p0705a08║呪等。
A111n1493_p0705a09║聖最上燈明如來陀羅尼經一
A111n1493_p0705a10║部一卷
A111n1493_p0705a11║大乘經藏祕密部收。佛在舍
A111n1493_p0705a12║衛國祇樹給孤獨園說。此中
A111n1493_p0705b01║所明，因無邊華世界最上燈
A111n1493_p0705b02║明如來，遣二菩薩來此世界。
A111n1493_p0705b03║如彼佛勑宣祕密言，於此界
A111n1493_p0705b04║中作利益事，令有情類依法
A111n1493_p0705b05║受持，息除一切擾惱鄣難。由
A111n1493_p0705b06║是會中無能勝等菩薩天王，
A111n1493_p0705b07║亦隨喜說祕密章句。最後如
A111n1493_p0705b08║來亦說神呪。
A111n1493_p0705b09║消除一切閃電鄣難隨求如意
A111n1493_p0705b10║陀羅尼經一部一卷
A111n1493_p0705b11║大乘經藏祕密部收。佛在舍
A111n1493_p0706a01║衛國精舍中說。此中所明，佛
A111n1493_p0706a02║謂阿難陀：我欲悲愍利益一
A111n1493_p0706a03║切羣生獲得安樂，宣說消除
A111n1493_p0706a04║一切閃電障難隨求如意陀
A111n1493_p0706a05║羅尼，及說四方電名。然後觀
A111n1493_p0706a06║自在菩薩、金剛手菩薩等并
A111n1493_p0706a07║餘梵釋四王，亦各隨喜宣說
A111n1493_p0706a08║神呪。
A111n1493_p0706a09║一切如來正法祕密篋印心陀
A111n1493_p0706a10║羅尼經一部一卷
A111n1493_p0706a11║大乘經藏祕密部收。佛在摩
A111n1493_p0706a12║誐陀國無垢園中說。因無垢
A111n1493_p0706b01║妙月婆羅門，於自舍中飰佛
A111n1493_p0706b02║及僧，佛因適中塗逢故塔廟，
A111n1493_p0706b03║乃放光明普徧照耀，於其光
A111n1493_p0706b04║中出聲讚佛。佛即繞塔，脫衣
A111n1493_p0706b05║以覆，又以方便，雨淚悲感。是
A111n1493_p0706b06║時，十方諸佛同時出現，亦各
A111n1493_p0706b07║雨淚，塔中舍利現諸佛掌。時，
A111n1493_p0706b08║金剛手問塔因緣，佛言：一切
A111n1493_p0706b09║如來全身舍利在此塔中，正
A111n1493_p0706b10║法心印陀羅尼，乃至八萬四
A111n1493_p0706b11║千法門，悉從中出。佛因廣讚
A111n1493_p0707a01║此陀羅尼，有大功德。若受持
A111n1493_p0707a02║者，得成聖果。
A111n1493_p0707a03║息除中天陀羅尼經一部一卷
A111n1493_p0707a04║大乘經藏祕密部收。佛在殑
A111n1493_p0707a05║伽河邊說。此中所明，佛起悲
A111n1493_p0707a06║心，為諸羣品欲除中夭之橫，
A111n1493_p0707a07║爰宣無上之門，說祕密言，託
A111n1493_p0707a08║加持力。十方諸佛同共讚揚。
A111n1493_p0707a09║若能誦持，息除中天。
A111n1493_p0707a10║六道伽陀經一部一卷
A111n1493_p0707a11║讚法界頌一部一卷（竝西方聖賢集收）
A111n1493_p0707a12║上九部，竝中天竺梵本所出。
A111n1493_p0707b01║右經、集，三藏沙門施護譯，
A111n1493_p0707b02║法天證梵文，沙門清沼、令
A111n1493_p0707b03║遵、法定筆受，沙門智遜、慧
A111n1493_p0707b04║達、寘顯綴文，沙門惠溫、守
A111n1493_p0707b05║巒、道真、慧超、法雲、可瓌、善
A111n1493_p0707b06║祐證義，兵部員外郎張洎
A111n1493_p0707b07║潤文，殿頭高品王文壽、殿
A111n1493_p0707b08║直劉素監譯。是月二十三
A111n1493_p0707b09║日，監使引三藏等，詣
A111n1493_p0707b10║崇政殿，捧所譯經，具表
A111n1493_p0707b11║上進。其詞曰：臣施護等言：
A111n1493_p0708a01║臣等今譯就《無能勝大明
A111n1493_p0708a02║王陀羅尼》等經及《讚法界
A111n1493_p0708a03║頌》，共九部，計一十卷。從本
A111n1493_p0708a04║至末，同出異名。殑伽河邊，
A111n1493_p0708a05║暢三乘之妙義；光明池上，
A111n1493_p0708a06║顯諸佛之全身。或呪藏祕
A111n1493_p0708a07║於密言，或小器忻於權化。
A111n1493_p0708a08║伽陀為目，彰六道之習因；
A111n1493_p0708a09║讚頌立名，示法界之真理。
A111n1493_p0708a10║琅函乍發，煥乎文章；金口
A111n1493_p0708a11║所宣，坦然明白；克彰報應，
A111n1493_p0708a12║定表徵祥。伏惟
A111n1493_p0708b01║應運統天睿文英武大聖
A111n1493_p0708b02║至明廣孝皇帝陛下，道合
A111n1493_p0708b03║二儀，
A111n1493_p0708b04║功超三古，煥日新之盛德，
A111n1493_p0708b05║蘊天縱之多能，
A111n1493_p0708b06║福慧等於世雄，
A111n1493_p0708b07║聖哲侔於大梵。故得覺華
A111n1493_p0708b08║分彩，道樹垂陰，遐傳甘露
A111n1493_p0708b09║之文，遠達
A111n1493_p0708b10║蒼龍之闕。臣等身依妙教，
A111n1493_p0708b11║學愧謏聞，𧆛奉
A111n1493_p0709a01║德音，預茲翻譯。今者幸逢
A111n1493_p0709a02║誕節，仰祝
A111n1493_p0709a03║遐齡，兾憑最上之勝因，以奉
A111n1493_p0709a04║無疆之
A111n1493_p0709a05║睿筭。前件新譯經，謹繕寫
A111n1493_p0709a06║上進以
A111n1493_p0709a07║聞。是日，
A111n1493_p0709a08║命坐賜茶，
A111n1493_p0709a09║親加撫慰，錫賜如例。
A111n1493_p0709a10║詔以其經入藏頒行。是歲，
A111n1493_p0709a11║校兩街梵學童子，得惟淨
A111n1493_p0709a12║等四人念誦梵經最為精熟，
A111n1493_p0709b01║詔竝度為僧，并度本院童
A111n1493_p0709b02║行十有一人。又
A111n1493_p0709b03║詔自今新譯經論竝刊版
A111n1493_p0709b04║摹印，以廣流布。
A111n1493_p0709b05║二年五月譯成經八卷
A111n1493_p0709b06║妙法聖念處經一部八卷
A111n1493_p0709b07║大乘經藏收。佛於一時在大
A111n1493_p0709b08║眾中為眾宣說。第一卷明，善
A111n1493_p0709b09║惡因果差別不同。若諸有情
A111n1493_p0709b10║不造諸惡，出離三界，得證二
A111n1493_p0709b11║空；若迷諸境，常行惡因，墮於
A111n1493_p0710a01║三塗，淪沒無盡。第二卷明，苾
A111n1493_p0710a02║芻請問：「地獄有情何因得免？」
A111n1493_p0710a03║佛說：「不飲諸酒是離苦因。」第
A111n1493_p0710a04║三卷明，若有求生人天者，應
A111n1493_p0710a05║離諸業煩惱及妄語等過。勸
A111n1493_p0710a06║諸有情修習善行，尊重三寶，
A111n1493_p0710a07║趣證菩提。第四卷明，苾芻請
A111n1493_p0710a08║問：「若人愛樂生天，修何因行？」
A111n1493_p0710a09║佛說：「布施持戒，遠離諸纏，命
A111n1493_p0710a10║終之後，諸天化生。」第五卷明，
A111n1493_p0710a11║帝釋天主宣說伽陀，明得生
A111n1493_p0710a12║天，力特禁戒。乃至有諸苾芻
A111n1493_p0710b01║及飛禽類，各說伽陀等。第六
A111n1493_p0710b02║卷明，佛誡諸天云何久住，譬
A111n1493_p0710b03║如芭蕉水沫無少堅實，教彼
A111n1493_p0710b04║天眾當須遠離。第七卷明，飛
A111n1493_p0710b05║禽說偈，勸彼諸天勤修利益，
A111n1493_p0710b06║守護戒根。乃至帝釋說偈，顯
A111n1493_p0710b07║行悲心是生天業，貪癡散亂
A111n1493_p0710b08║為地獄因。第八卷明，帝釋說
A111n1493_p0710b09║偈，若散亂不生，脫輪迴惡怖，
A111n1493_p0710b10║勸行施忍、正見、慈悲，尊重如
A111n1493_p0710b11║來，信受佛教等。揔彰此部經
A111n1493_p0711a01║之大旨者，佛於眾中應其機
A111n1493_p0711a02║感，以妙偈句示正法門，令諸
A111n1493_p0711a03║天人斷除三毒。三毒者，貪瞋
A111n1493_p0711a04║癡之謂也。由彼貪故，諸染隨
A111n1493_p0711a05║生，貪法若除，過失不起。其能
A111n1493_p0711a06║斷除貪瞋癡等，即得尸羅清
A111n1493_p0711a07║淨，尸羅淨故，得生天報。然以
A111n1493_p0711a08║天中是勝快樂，智者亦於樂
A111n1493_p0711a09║中生猒。能起猒者，是於妙法
A111n1493_p0711a10║安住聖念。聖者正也，正以離
A111n1493_p0711a11║邪，乃名聖性。大雄深旨，拔苦為
A111n1493_p0711a12║先，貪滅苦除，歸三解脫者也。
A111n1493_p0711b01║上一部，中天竺梵本所出。
A111n1493_p0711b02║右經，三藏沙門法天譯，天
A111n1493_p0711b03║息災證梵義，施護證梵文，
A111n1493_p0711b04║沙門清沼、令遵、法定筆受，
A111n1493_p0711b05║沙門寘顯、慧達綴文，沙門
A111n1493_p0711b06║惠溫、守巒、道真、智遜、慧超、
A111n1493_p0711b07║法雲、可瓌、善祐證義，兵部
A111n1493_p0711b08║員外郎張洎潤文，殿頭高
A111n1493_p0711b09║品王文壽、殿直劉素監譯。
A111n1493_p0711b10║是月二日，監使引三藏等，詣
A111n1493_p0711b11║崇政殿，捧所譯經，具表
A111n1493_p0712a01║上進。其詞曰：臣法天等言：
A111n1493_p0712a02║臣等今譯就《妙法聖念處
A111n1493_p0712a03║經》一部，八卷。伏以此經深
A111n1493_p0712a04║明六度，普應羣機。定慧雙
A111n1493_p0712a05║融，戒忍兼舉，方圓任器，果
A111n1493_p0712a06║利隨因。馭鹿乘牛，各循於
A111n1493_p0712a07║軌轍；取魚得兔，允籍於筌
A111n1493_p0712a08║蹄。諒此格言，誠為要義，式
A111n1493_p0712a09║當翻演，允屬
A111n1493_p0712a10║休明。恭惟
A111n1493_p0712a11║應運統天睿文英武大聖
A111n1493_p0712a12║至明廣孝皇帝陛下，濬哲
A111n1493_p0712b01║欽明，徇齊敦敏，
A111n1493_p0712b02║冠百王而求治，
A111n1493_p0712b03║致比屋之可封。
A111n1493_p0712b04║乃眷真乘，允資
A111n1493_p0712b05║政本。爰從
A111n1493_p0712b06║纂極，恢闡度門，
A111n1493_p0712b07║旁求寶偈之一音，更廣
A111n1493_p0712b08║龍宮之三藏。臣等謬膺
A111n1493_p0712b09║推擇，獲預翻宣，慙非八備
A111n1493_p0712b10║之才，但祝
A111n1493_p0712b11║千齡之運。前件新譯經，謹
A111n1493_p0713a01║繕寫
A111n1493_p0713a02║上進以
A111n1493_p0713a03║聞。是日，
A111n1493_p0713a04║命坐賜茶，
A111n1493_p0713a05║親加撫慰，錫賜如例。
A111n1493_p0713a06║詔以其經入藏頒行。
A111n1493_p0713a07║是年十月譯成經集一十一卷
A111n1493_p0713a08║聖觀目在菩薩一百八名經一部一卷
A111n1493_p0713a09║大乘經藏祕密部收。佛在補
A111n1493_p0713a10║陀落迦山聖觀自在菩薩宮
A111n1493_p0713a11║中說。此中所明，觀自在菩薩
A111n1493_p0713a12║具一百八名。若有聞者，無數
A111n1493_p0713b01║劫中不墮惡趣，滅無閒業，得
A111n1493_p0713b02║宿命智。乃至圓諸辯才，獲妙
A111n1493_p0713b03║聲相，臨終得生西方淨土等。
A111n1493_p0713b04║讚揚聖德多羅菩薩一百八名
A111n1493_p0713b05║經一部一卷
A111n1493_p0713b06║大乘經藏祕密部收。析出別
A111n1493_p0713b07║譯。此中所明，金剛手菩薩請
A111n1493_p0713b08║問，觀自在菩薩自說一百八
A111n1493_p0713b09║名，稱揚多羅菩薩具大聖德。
A111n1493_p0713b10║多羅菩薩者，即觀自在也。其
A111n1493_p0713b11║一百八名，只以梵言成讚，不
A111n1493_p0714a01║翻文義。
A111n1493_p0714a02║菩提行經一部四卷
A111n1493_p0714a03║法集要頌經一部四卷
A111n1493_p0714a04║勝軍化世百喻伽陀經一部一
A111n1493_p0714a05║卷（並西方聖賢集收）
A111n1493_p0714a06║上五部，竝中天竺梵本所出。
A111n1493_p0714a07║右經、集，三藏沙門天息災
A111n1493_p0714a08║譯，法天證梵義，施護證梵
A111n1493_p0714a09║文，沙門清沼、令遵、法定筆
A111n1493_p0714a10║受，沙門智遜、善祐、慧達綴
A111n1493_p0714a11║文，沙門惠溫、守巒、道真、寘
A111n1493_p0714a12║顯、慧超、法雲、可瓌證義，禮
A111n1493_p0714b01║部郎中張洎潤文，殿頭高
A111n1493_p0714b02║品王文壽、殿前承旨東慶
A111n1493_p0714b03║監譯。是月二日，監使引三
A111n1493_p0714b04║藏等，詣
A111n1493_p0714b05║崇政殿，捧所譯經，具表
A111n1493_p0714b06║上進。其詞曰：臣天息災等
A111n1493_p0714b07║言：臣等今譯就《聖觀自在
A111n1493_p0714b08║菩薩一百八名經》等五部，
A111n1493_p0714b09║一十一卷。機緣各異，時會
A111n1493_p0714b10║有殊。始乃應于小根，陳變
A111n1493_p0714b11║化之事終。既談于極果，現
A111n1493_p0715a01║受用之身。或說伽陀，或顯
A111n1493_p0715a02║名數，緫五天之妙義，皆四
A111n1493_p0715a03║智之格言。伏惟
A111n1493_p0715a04║應運統天睿文英武大聖
A111n1493_p0715a05║至明廣孝皇帝陛下，業茂
A111n1493_p0715a06║先天，運膺下武，蕩蕩致清
A111n1493_p0715a07║夷之化，熙熙臻仁壽之風。
A111n1493_p0715a08║而復愽綜羣言，深通內典，
A111n1493_p0715a09║住六波羅蜜，行四無量心，
A111n1493_p0715a10║百福莊嚴，萬靈拱衛。故得
A111n1493_p0715a11║梵文遐至，華藏增嚴，重開
A111n1493_p0715a12║甘露之門，更廣慈雲之潤。
A111n1493_p0715b01║臣等謬承
A111n1493_p0715b02║天獎，獲廁法筵，恭暢
A111n1493_p0715b03║微言，顧慙昧學，𧆛賴人師
A111n1493_p0715b04║之法力，仰資
A111n1493_p0715b05║帝祚之天長。前件新譯經，
A111n1493_p0715b06║謹繕寫
A111n1493_p0715b07║上進以
A111n1493_p0715b08║聞。是日，
A111n1493_p0715b09║命坐賜茶，
A111n1493_p0715b10║親加撫慰，錫賜如例。
A111n1493_p0715b11║詔以其經入藏頒行。是年，
A111n1493_p0716a01║詔度本院童行六人為僧。
A111n1493_p0716a02║詔自今應天竺僧有精通
A111n1493_p0716a03║梵誥可助翻演者，令館於
A111n1493_p0716a04║傳法院。又下
A111n1493_p0716a05║詔曰：大雄氏之教，流於中
A111n1493_p0716a06║國者久矣。有大饒益，得人
A111n1493_p0716a07║則昌。以尓「右街太平興國
A111n1493_p0716a08║寺傳法院、西天譯經三藏」
A111n1493_p0716a09║明教大師賜紫天息災、傳
A111n1493_p0716a10║教大師賜紫法天、傳法大
A111n1493_p0716a11║師賜紫施護等，竝深悟真
A111n1493_p0716a12║空，遠離絕域，能紹隆於佛
A111n1493_p0716b01║事，爰演譯於經文，冝光被於
A111n1493_p0716b02║朝恩，俾㕘榮於卿寺。可竝
A111n1493_p0716b03║特授「朝散大夫、試鴻臚少
A111n1493_p0716b04║卿」，餘如故。天息災等奉表
A111n1493_p0716b05║謝曰：臣天息災等言：今月
A111n1493_p0716b06║十八日，於
A111n1493_p0716b07║東上閤門各授
A111n1493_p0716b08║勑牒一道，官告一通。伏蒙
A111n1493_p0716b09║聖恩特授臣等「朝散大夫、
A111n1493_p0716b10║試鴻臚少卿」，餘如故者。
A111n1493_p0716b11║天文炳若，
A111n1493_p0717a01║睿澤沛然，祗荷
A111n1493_p0717a02║寵榮，不遑啟處。伏念臣等
A111n1493_p0717a03║行非精苦，學寡討論，幸承
A111n1493_p0717a04║蔭於釋天，莫探幽於智地。
A111n1493_p0717a05║早者以欽聞道化，緬慕華
A111n1493_p0717a06║風，遠踰十萬之程，獲謁
A111n1493_p0717a07║九重之聖，冥符夙契，繼譯
A111n1493_p0717a08║真文，慙無八備之能，尤昧
A111n1493_p0717a09║五明之典。豈謂伏蒙
A111n1493_p0717a10║應運統天睿文英武大聖
A111n1493_p0717a11║至明廣孝皇帝陛下，遐徵
A111n1493_p0717a12║曩制，宏布
A111n1493_p0717b01║湛恩，預試秩於卿曹，俾㕘
A111n1493_p0717b02║榮於爵品。芝泥載馥，獸錦
A111n1493_p0717b03║相輝，錫
A111n1493_p0717b04║鳳誥之襃言，動雞園之盛
A111n1493_p0717b05║觀。罔知克荷，徒切若驚，敢
A111n1493_p0717b06║不更誓覃研，彌精翻譯，庶
A111n1493_p0717b07║仗竺乾之勝果，仰資
A111n1493_p0717b08║宸極之鴻休。臣等無任感
A111n1493_p0717b09║天，荷
A111n1493_p0717b10║聖激切，屏營之至，謹奉表稱
A111n1493_p0717b11║謝以
A111n1493_p0718a01║聞。是年，天息災等特
A111n1493_p0718a02║詔給月俸。
A111n1493_p0718a03║三年二月譯成經集十卷
A111n1493_p0718a04║大迦葉問大寶積正法經一部五卷
A111n1493_p0718a05║大乘經藏收。佛在王舍城鷲
A111n1493_p0718a06║峯山說。第一卷明，有四種法，
A111n1493_p0718a07║菩薩應知：一者，入空解脫門，
A111n1493_p0718a08║信業報無性；二者，入無我、無
A111n1493_p0718a09║願解脫門，雖得涅槃，常起大
A111n1493_p0718a10║悲，樂度眾生；三者，於大輪迴
A111n1493_p0718a11║巧施方便；四者，於諸有情雖
A111n1493_p0718a12║行給施，不求果報。如是乃至
A111n1493_p0718b01║有二十二種四法等。第二卷
A111n1493_p0718b02║明，菩薩欲作佛事，智慧為先，
A111n1493_p0718b03║乃至廣說十二有支、無我無
A111n1493_p0718b04║法、不生不滅等。第三卷明，由
A111n1493_p0718b05║智斷惑，非智先起而惑後亡，
A111n1493_p0718b06║亦非惑先亡而智後起，亦非
A111n1493_p0718b07║同時，乃表惑智俱無自性。第
A111n1493_p0718b08║四卷明，如人被縛，巧設方便
A111n1493_p0718b09║而得解免，如苦有情作善相
A111n1493_p0718b10║應，制止心猿，令得離縛。第五
A111n1493_p0718b11║卷明，涅槃法者，非相、非非相，
A111n1493_p0719a01║本來無得，不生不滅等。揔彰
A111n1493_p0719a02║此部經之大旨者，明炬一發，
A111n1493_p0719a03║眾暗悉除，智起惑亡，其義如
A111n1493_p0719a04║是。然而不即不離，非後非前，
A111n1493_p0719a05║緣法自然，性不可得。乃至涅
A111n1493_p0719a06║槃寂滅，非滅相之可求；諸法
A111n1493_p0719a07║緣生，非有生而可得。其悟了
A111n1493_p0719a08║者，入涅槃門。
A111n1493_p0719a09║沙彌十戒儀則經一部一卷
A111n1493_p0719a10║小乘律藏收。析出別譯。此中
A111n1493_p0719a11║所明，佛說沙彌十種戒法及
A111n1493_p0719a12║事師儀軌，令其奉持，不失正行。
A111n1493_p0719b01║十二緣生祥瑞經一部二卷
A111n1493_p0719b02║小乘經藏收。佛於一時在大
A111n1493_p0719b03║眾中為無量百千天人演說。
A111n1493_p0719b04║上下二卷，通明世閒人之吉
A111n1493_p0719b05║凶、生年月日、星曜所直各有
A111n1493_p0719b06║何相。以機被人天，故小乘收。
A111n1493_p0719b07║聖持世陀羅尼經一部一卷
A111n1493_p0719b08║大乘經藏祕密部收。析出別
A111n1493_p0719b09║譯。此中所明，是陀羅尼有大
A111n1493_p0719b10║功力，能作一切勝成就事，乃至
A111n1493_p0719b11║廣說儀軌行相、觀想法門等。
A111n1493_p0720a01║法集名數經一部一卷（西方聖賢集收）
A111n1493_p0720a02║上五部，竝中天竺梵本所出。
A111n1493_p0720a03║右經、集，三藏沙門施護譯，
A111n1493_p0720a04║天息災證梵義，法天證梵
A111n1493_p0720a05║文，沙門清沼、令遵筆受，沙
A111n1493_p0720a06║門慧達、寘顯綴文，沙門惠
A111n1493_p0720a07║溫、守巒、道真、智遜、慧超、法
A111n1493_p0720a08║雲、可瓌、善祐證義，禮部郎
A111n1493_p0720a09║中張洎潤文，殿頭高品王
A111n1493_p0720a10║文壽、殿前承旨東慶監譯。
A111n1493_p0720a11║是月二十五日，監使引三
A111n1493_p0720a12║藏等，詣
A111n1493_p0720b01║崇政殿，捧所譯經，具表
A111n1493_p0720b02║上進。其詞曰：臣施護等言：
A111n1493_p0720b03║臣等今譯就《大迦葉問大
A111n1493_p0720b04║寶積正法經》等五部，一十
A111n1493_p0720b05║卷。或大乘了義，或密藏靈
A111n1493_p0720b06║文，言名數乃開諸義門，述
A111n1493_p0720b07║緣生乃陳乎法相，宣毗尼
A111n1493_p0720b08║四分之本，授沙彌十戒之
A111n1493_p0720b09║儀。皆自一音，而成異解，猶
A111n1493_p0720b10║四類之見水，若三獸之渡
A111n1493_p0720b11║河，雖向果之有差，且歸源
A111n1493_p0721a01║之無二，獲利彰感，如影隨
A111n1493_p0721a02║形。伏惟
A111n1493_p0721a03║應運統天睿文英武大聖
A111n1493_p0721a04║至明廣孝皇帝陛下，功格
A111n1493_p0721a05║上蒼，化孚緜㝢，
A111n1493_p0721a06║心崇六德，
A111n1493_p0721a07║道契三明。遵鶴林囑累之
A111n1493_p0721a08║言，廣鷲嶺真如之法，躋三
A111n1493_p0721a09║界於
A111n1493_p0721a10║壽域，緫眾善於
A111n1493_p0721a11║皇風。臣等幸託空門，獲膺
A111n1493_p0721a12║明詔。運鍾
A111n1493_p0721b01║至治，虔修殊勝之緣；教闡
A111n1493_p0721b02║難思，上祝
A111n1493_p0721b03║延洪之祚。前件新譯經，謹
A111n1493_p0721b04║繕寫
A111n1493_p0721b05║上進以
A111n1493_p0721b06║聞。是日，
A111n1493_p0721b07║命坐賜茶，
A111n1493_p0721b08║親加撫慰，錫賜如例。
A111n1493_p0721b09║詔以其經入藏頒行。
A111n1493_p0721b10║
A111n1493_p0721b11║大中祥符法寶錄卷第四