A111n1493_p0765b01║大中祥符法寶錄卷第八
A111n1493_p0765b02║（▆…▆…
A111n1493_p0765b03║▆…▆
A111n1493_p0765b04║勑編修。）
A111n1493_p0765b05║別明　聖代翻宣錄中之七
A111n1493_p0765b06║藏乘區別年代指明二之六
A111n1493_p0765b07║二年七月，譯成經、律、集一十二卷。
A111n1493_p0765b08║《帝釋般若波羅蜜多心經》一部，一卷。
A111n1493_p0765b09║大乘經藏祕密部收。佛在王
A111n1493_p0765b10║舍城鷲峯山說。此中所明，佛
A111n1493_p0765b11║為帝釋說般若波羅蜜多甚
A111n1493_p0766a01║深之義，非一非異，亦非斷常、
A111n1493_p0766a02║去來等相，乃至五蘊、六度、十
A111n1493_p0766a03║八空等，亦非一異、斷常等相，
A111n1493_p0766a04║義括塵沙，性融真界。後說神
A111n1493_p0766a05║呪，般若心明，是無上明，攝諸
A111n1493_p0766a06║勝用，然與諸法非即非離，混
A111n1493_p0766a07║入諸法妙真常門，揔攝一切
A111n1493_p0766a08║神通勝用。
A111n1493_p0766a09║《徧照般若波羅蜜多經》一部，一卷。
A111n1493_p0766a10║大乘經藏祕密部收。佛在他
A111n1493_p0766a11║化自在天宮，為金剛手等說
A111n1493_p0766a12║諸菩薩清淨法門，又說祕密
A111n1493_p0766b01║「吽」字義門、攝一切法，又說二
A111n1493_p0766b02║十五種祕密法門、大明呪句。
A111n1493_p0766b03║如是印呪，破一切罪，作諸吉
A111n1493_p0766b04║祥。又說得聞此經一四句偈，
A111n1493_p0766b05║聖賢衛護，命終得生十方淨
A111n1493_p0766b06║土，乃至獲諸勝妙功德。此之
A111n1493_p0766b07║大旨者，廣顯菩薩清淨法門，
A111n1493_p0766b08║謂即微妙祕密「吽」字，此字乃
A111n1493_p0766b09║入智用之門，警悟一切瑜伽
A111n1493_p0766b10║行者，令得祕密相應故也。
A111n1493_p0766b11║《五十頌聖般若波羅蜜多經》一
A111n1493_p0767a01║部，一卷。
A111n1493_p0767a02║大乘經藏收。佛在王舍城鷲
A111n1493_p0767a03║峯山說。佛語須菩提：若諸異
A111n1493_p0767a04║生及聲聞、緣覺受持此經者，
A111n1493_p0767a05║速成正等覺，以三乘法平等
A111n1493_p0767a06║一如，乃至六度、十八種空、三
A111n1493_p0767a07║十七品、菩提分等諸法無異。
A111n1493_p0767a08║如是知者，而速成就阿耨菩
A111n1493_p0767a09║提。此之大旨者，般若能生彼
A111n1493_p0767a10║一切法，般若平等，住一如故，
A111n1493_p0767a11║諸法亦住，平等一如。如是知
A111n1493_p0767a12║者，速得證悟故也。
A111n1493_p0767b01║《四無所畏經》一部，一卷。
A111n1493_p0767b02║大乘經藏收。佛在舍衛國祇
A111n1493_p0767b03║樹給孤獨園說。此中所明，如
A111n1493_p0767b04║來成就四無所畏，能轉法輪，
A111n1493_p0767b05║乃為廣陳四無畏義。又說曾
A111n1493_p0767b06║於八大眾中，得無所畏。
A111n1493_p0767b07║《大乘戒經》一部，一卷。
A111n1493_p0767b08║大乘律藏收。佛在舍衛國祇
A111n1493_p0767b09║樹給孤獨園說。此中所明，諸
A111n1493_p0767b10║苾芻等求解脫者，寧捨身命，
A111n1493_p0767b11║不壞律儀。破毀者沈淪惡道，
A111n1493_p0768a01║守護者當得見佛。又毀戒者
A111n1493_p0768a02║如無目人，對鑑亦然。意令苾
A111n1493_p0768a03║芻奉持戒律，出離輪迴，斷諸
A111n1493_p0768a04║染因，趣成佛果者也。
A111n1493_p0768a05║《聖最勝陀羅尼經》一部，一卷。
A111n1493_p0768a06║大乘經藏祕密部收。佛在波
A111n1493_p0768a07║囉鉢多國星左大城虞彌曩
A111n1493_p0768a08║精舍說。此中所明，有一苾芻
A111n1493_p0768a09║出星左城，於其中路逢一大
A111n1493_p0768a10║人，知是文殊，因問所從。文殊
A111n1493_p0768a11║具荅：閻浮眾生當有種種風
A111n1493_p0768a12║廣等病及諸災沴，為阿修羅
A111n1493_p0768b01║及惡鬼神之所嬈亂，即為宣
A111n1493_p0768b02║說最勝大明祕密呪句。若誦
A111n1493_p0768b03║一徧或復五徧，災病悉除。此
A111n1493_p0768b04║乃文殊菩薩悲愍惡世一切
A111n1493_p0768b05║眾生，宣說此明，令其持誦，俾
A111n1493_p0768b06║得拔除諸苦者也。
A111n1493_p0768b07║《聖六字增壽大明陀羅尼經》一
A111n1493_p0768b08║部，一卷。
A111n1493_p0768b09║大乘經藏祕密部收。佛在舍
A111n1493_p0768b10║衛國祇樹給孤獨園說。此中
A111n1493_p0768b11║所明，阿難有疾，佛為宣說六
A111n1493_p0769a01║字大明，使令受持消除疾苦。
A111n1493_p0769a02║又復此明，增益壽命而此呪
A111n1493_p0769a03║者，有六威德大師同共宣說。
A111n1493_p0769a04║又以呪言、呪線繫患人手，令
A111n1493_p0769a05║得安隱。山可令動，海可使竭，
A111n1493_p0769a06║說此呪明，故不虛妄也。
A111n1493_p0769a07║《增慧陀羅尼經》一部，一卷。
A111n1493_p0769a08║大乘經藏祕密部收。析出別
A111n1493_p0769a09║譯。此中所明，大慧菩薩為童
A111n1493_p0769a10║子相菩薩宣說明句，欲令世
A111n1493_p0769a11║閒諸愚癡者，依法誦此陀羅
A111n1493_p0769a12║尼，故於六月中即獲聦利。儻
A111n1493_p0769b01║信發一念，乃報起多門，顯此
A111n1493_p0769b02║呪明有大功力。
A111n1493_p0769b03║《諸佛經》一部，一卷。
A111n1493_p0769b04║大乘經藏收。佛在王舍城鷲
A111n1493_p0769b05║峯山說。此中所明，目連運通，
A111n1493_p0769b06║徃色究竟天，問彼天人：「何時
A111n1493_p0769b07║有佛出世成道？」有百天眾同
A111n1493_p0769b08║荅目連：「經百千劫，佛出成道。」
A111n1493_p0769b09║目連離彼，還至佛所，請問前
A111n1493_p0769b10║事。佛言：「彼天知見甚少，荅汝
A111n1493_p0769b11║之言，未可深信。」佛因廣談多
A111n1493_p0770a01║佛出世，利生說法，乃至彼一
A111n1493_p0770a02║一佛成正覺尊，歷無數劫，我
A111n1493_p0770a03║今成佛，劫數甚多。此之大旨
A111n1493_p0770a04║者，因目連之現通，舉徃事而
A111n1493_p0770a05║伸問，還以白佛，方決其意，乃
A111n1493_p0770a06║顯如來了達三世悉無礙也。
A111n1493_p0770a07║《大乘舍黎娑檐摩經》一部，一卷。
A111n1493_p0770a08║大乘經藏收。佛在王舍城鷲
A111n1493_p0770a09║峯山說。此中所明，佛語苾芻：
A111n1493_p0770a10║若於十二緣生而能見了，是
A111n1493_p0770a11║名見法；以見法故，即名見佛。
A111n1493_p0770a12║舍利子聞不能解了，因即徃
A111n1493_p0770b01║問慈氏菩薩。慈氏初即略說
A111n1493_p0770b02║緣生名相及八正道，後復廣
A111n1493_p0770b03║明緣生之義，又說六界無我
A111n1493_p0770b04║等相。若有能觀十二緣者，名
A111n1493_p0770b05║為正觀，是即正慧，了三世法，
A111n1493_p0770b06║悉無去來，乃至當為授菩提記。
A111n1493_p0770b07║《一切如來說佛頂輪王一百八
A111n1493_p0770b08║名讚》一部，一卷。
A111n1493_p0770b09║《聖多羅菩薩梵讚》一部，一卷。（並〈西方聖賢集〉收。）
A111n1493_p0770b10║上一十二部，竝中天竺
A111n1493_p0770b11║梵本所出。
A111n1493_p0771a01║右經、律、集，三藏沙門施護
A111n1493_p0771a02║譯，法賢證梵義，法天證梵
A111n1493_p0771a03║文，沙門清沼、惟淨筆受，沙
A111n1493_p0771a04║門慧達、智遜綴文，沙門惠
A111n1493_p0771a05║溫、守巒、慧超、守遵、道文、歸
A111n1493_p0771a06║省、雲勝、全永證義，太僕少
A111n1493_p0771a07║卿張洎潤文，殿頭高品楊
A111n1493_p0771a08║繼詮、供奉官張美監譯。是
A111n1493_p0771a09║月十日，監使引三藏等，詣
A111n1493_p0771a10║崇政殿，捧所譯經，具表
A111n1493_p0771a11║上進。其詞曰：臣施護等言：
A111n1493_p0771a12║臣等今譯就《帝釋般若波
A111n1493_p0771b01║羅蜜多心經》等一十二部，
A111n1493_p0771b02║一十二卷。或宣般若，或顯
A111n1493_p0771b03║揔持。摽帝釋者，秉智炬之
A111n1493_p0771b04║大天；稱徧照者，破有暗之
A111n1493_p0771b05║勝用。談乎空理，得空中之
A111n1493_p0771b06║不空；示彼密因，即密中之
A111n1493_p0771b07║深密。自在天上讚六字神
A111n1493_p0771b08║功，給孤園中演七支戒。體
A111n1493_p0771b09║性異于根莖枝葉，味分於
A111n1493_p0771b10║酥酪醍醐。始自一音，應乎
A111n1493_p0771b11║品類，允屬
A111n1493_p0772a01║承平之運，更崇化度之門。
A111n1493_p0772a02║伏惟
A111n1493_p0772a03║應運統天睿文英武大聖
A111n1493_p0772a04║至明廣孝皇帝陛下，德被
A111n1493_p0772a05║四天，
A111n1493_p0772a06║行躋十地，運洪慈而濟俗，
A111n1493_p0772a07║敦眾善以保邦，
A111n1493_p0772a08║歸依上乘，
A111n1493_p0772a09║欽崇至教，受
A111n1493_p0772a10║能仁之夙記，啟像劫之勝
A111n1493_p0772a11║因，廣譯祕文，宏開覺路。臣
A111n1493_p0772a12║等叨承
A111n1493_p0772b01║詔命，獲奉宣揚，敢憑最
A111n1493_p0772b02║上之緣，永福
A111n1493_p0772b03║無疆之祚。前件新譯經、律、
A111n1493_p0772b04║集，謹繕寫
A111n1493_p0772b05║上進以
A111n1493_p0772b06║聞。是日，
A111n1493_p0772b07║命坐賜茶，
A111n1493_p0772b08║親加撫慰，錫賜如例。
A111n1493_p0772b09║詔以經律集入藏頒行。是
A111n1493_p0772b10║年五月，
A111n1493_p0772b11║詔西面㳂邊黎州、階州、泰
A111n1493_p0773a01║州、廣州等四處，有梵僧自
A111n1493_p0773a02║天竺來，及中國僧游天竺
A111n1493_p0773a03║還者，所賷梵經、舍利、功德
A111n1493_p0773a04║等，竝先具奏
A111n1493_p0773a05║聞，其梵經等仍封▆以進。
A111n1493_p0773a06║是年十月，譯成經七卷。
A111n1493_p0773a07║《佛母寶德藏般若波羅蜜多經》
A111n1493_p0773a08║一部，三卷。
A111n1493_p0773a09║大乘經藏收。析出別譯。揔有
A111n1493_p0773a10║三十三品。上卷所明，行無所
A111n1493_p0773a11║行，是行最上。又云，菩薩由得
A111n1493_p0773a12║安隱之樂，大乘之乘，徃諸方
A111n1493_p0773b01║所。又說常與無常、我及無我、
A111n1493_p0773b02║有為無為一切諸法，皆悉住
A111n1493_p0773b03║於無相之行。若以香華供養
A111n1493_p0773b04║佛塔，或復營造，不及書寫受
A111n1493_p0773b05║持功德；又若有人供養舍利，
A111n1493_p0773b06║不如供養般若，供養般若者
A111n1493_p0773b07║速得解脫。又化河沙佛剎眾
A111n1493_p0773b08║生證羅漢果，不如持此般若
A111n1493_p0773b09║功德，能成無上正等覺尊。又
A111n1493_p0773b10║說聲聞功德布施持戒，不如
A111n1493_p0773b11║菩薩福蘊少分，若不信般若
A111n1493_p0774a01║或生誹謗，是人少智，墮阿鼻
A111n1493_p0774a02║獄。又明果色清淨，即一切智
A111n1493_p0774a03║清淨，猶如虛空不斷不壞，菩
A111n1493_p0774a04║薩發心聞此般若，雖未授記，
A111n1493_p0774a05║而亦非久得證菩提。又明菩
A111n1493_p0774a06║薩魔事而不可數，種種變化
A111n1493_p0774a07║起諸魔相。中卷所明，十方諸
A111n1493_p0774a08║佛從般若生，三乘聖法皆般
A111n1493_p0774a09║若出，一味法中離諸分別，菩
A111n1493_p0774a10║薩智心捨法，我見智起，自然
A111n1493_p0774a11║獲佛功德，如王不舉，國政自
A111n1493_p0774a12║行，善入智門，其義如是。又說
A111n1493_p0774b01║如度海舩，或時破壞，須依草
A111n1493_p0774b02║木，得達彼岸，人發信心，依於
A111n1493_p0774b03║般若，得越苦海，成佛菩提。又
A111n1493_p0774b04║明佛果菩提大智功德，皆從
A111n1493_p0774b05║般若而得成就，十方世界三
A111n1493_p0774b06║世佛法，一切住如實，無得無
A111n1493_p0774b07║分別。菩薩若求如是法者，應
A111n1493_p0774b08║當精進而行般若。又若求清
A111n1493_p0774b09║淨行最上行，乃至為法捨於
A111n1493_p0774b10║身命，如須彌山名不退行。又
A111n1493_p0774b11║色等五蘊甚深無相，如是六
A111n1493_p0775a01║塵、十二界空、非空、非實不可
A111n1493_p0775a02║得，故穀種生果，非有非無，佛
A111n1493_p0775a03║果如幻，離有無性而無所著，
A111n1493_p0775a04║乃至得授佛菩提記。又行解
A111n1493_p0775a05║脫門，非求寂靜，如鳥飛空，非
A111n1493_p0775a06║住於空，非住於地，菩薩如是
A111n1493_p0775a07║無所住故，方獲最上神通之
A111n1493_p0775a08║力。又復菩薩或有執魔，從自
A111n1493_p0775a09║心現，作親友相，言汝名佛，菩
A111n1493_p0775a10║薩聞已，心生忻悅，為魔所著，
A111n1493_p0775a11║故當觀察。又智者依師，疾得
A111n1493_p0775a12║無上，乃至依彼善友，速能成
A111n1493_p0775b01║就諸波羅蜜等。下卷所明，行
A111n1493_p0775b02║大智行，施甘露法，利益人天，
A111n1493_p0775b03║平等無閒，決定當證法王之
A111n1493_p0775b04║位。又魔恐菩薩證法王位，處
A111n1493_p0775b05║天常憂，現相欲令生退懼心。
A111n1493_p0775b06║大智菩薩雖覩是相，心亦不
A111n1493_p0775b07║動。又明若學戒法而不作相，
A111n1493_p0775b08║知非二相，名學佛法。諸佛化
A111n1493_p0775b09║現，所作皆無，菩薩智行亦復
A111n1493_p0775b10║如是，離諸取著，如幻化等。菩
A111n1493_p0775b11║薩了知般若生信，清淨真實，
A111n1493_p0776a01║是即奉行一切智等。樹林、華
A111n1493_p0776a02║果皆從地生，地無增減，三乘
A111n1493_p0776a03║人天安隱之法，皆從般若之
A111n1493_p0776a04║所生故，當知般若亦無增減。
A111n1493_p0776a05║又明修四禪定，當得菩提，乃
A111n1493_p0776a06║至度脫眾生，圓滿淨土，離相
A111n1493_p0776a07║不二，求佛菩提，於諸眾生起
A111n1493_p0776a08║慈忍故，令人聞言，悉皆歡喜
A111n1493_p0776a09║等。持戒高遠，修成定行，證佛
A111n1493_p0776a10║菩提，離諸鄣礙，猶如皎月出
A111n1493_p0776a11║於雲中。又布施賑貧，獲於富
A111n1493_p0776a12║樂，明寶德藏中有妙藥，若人
A111n1493_p0776b01║服之，悉證道果等。此之大旨
A111n1493_p0776b02║者，談般若無著之本，演涅槃
A111n1493_p0776b03║寂靜之源，離色離心，非空非
A111n1493_p0776b04║有，圓融淨妙，法性甚深，實上
A111n1493_p0776b05║乘之真教者也。
A111n1493_p0776b06║《大乘無量壽莊嚴經》一部，三卷。
A111n1493_p0776b07║大乘經藏收。佛在王舍城鷲
A111n1493_p0776b08║峯山說。上卷所明，佛集苾芻，
A111n1493_p0776b09║說過去劫值燃燈佛，乃至值
A111n1493_p0776b10║遇世自在王如來，發菩提心，
A111n1493_p0776b11║請說佛剎功德，廣發大願等。
A111n1493_p0777a01║中卷所明，作法苾芻於徃昔
A111n1493_p0777a02║時對佛發願，精進修習，歷阿
A111n1493_p0777a03║僧祇，為求菩提。乃至成佛已
A111n1493_p0777a04║來，於今十劫等。下卷所明，東
A111n1493_p0777a05║方世界河沙剎土菩薩、聲聞，
A111n1493_p0777a06║以妙香華供養極樂世界無
A111n1493_p0777a07║量壽佛。彼佛因中發大願言：
A111n1493_p0777a08║願我當來成佛之日，人聞我
A111n1493_p0777a09║名，頂禮稱讚，皆生淨土，即得
A111n1493_p0777a10║解脫等。此之大旨者，始自如
A111n1493_p0777a11║來談於因行，遇燃燈佛，得授
A111n1493_p0777a12║記別。後復廣讚極樂國土，勸
A111n1493_p0777b01║人求生，欲使含識忻慕淨土，
A111n1493_p0777b02║而趣證菩提者也。
A111n1493_p0777b03║《薩鉢多酥哩踰捺野經》一部，一卷。
A111n1493_p0777b04║小乘經藏收。佛在毗舍梨國
A111n1493_p0777b05║猨猴井樓閣精舍說。此中所
A111n1493_p0777b06║明，佛謂苾芻作如是言：諸行
A111n1493_p0777b07║無常，是生滅法，如劫壞時，七
A111n1493_p0777b08║日出現江海枯涸、山石融銷，
A111n1493_p0777b09║三千世界悉如灰燼，豈有眾
A111n1493_p0777b10║生而得久住？意令苾芻起厭
A111n1493_p0777b11║離心，求脫三界，趣證四果矣。
A111n1493_p0778a01║上三部，竝中天竺梵本
A111n1493_p0778a02║所出。
A111n1493_p0778a03║右經，三藏沙門法賢譯，法
A111n1493_p0778a04║天證梵義，施護證梵文，沙
A111n1493_p0778a05║門清沼、惟淨筆受，沙門智
A111n1493_p0778a06║遜、慧達綴文，沙門惠溫、守
A111n1493_p0778a07║巒、慧超、守遵、道文、歸省、雲
A111n1493_p0778a08║勝、全永證義，右諫議大夫
A111n1493_p0778a09║張洎潤文，殿頭高品楊繼
A111n1493_p0778a10║詮、供奉官張美監譯。是月
A111n1493_p0778a11║二日，監使引三藏等，詣
A111n1493_p0778a12║崇政殿，捧所譯經，具表
A111n1493_p0778b01║上進。其詞曰：臣法賢等言：
A111n1493_p0778b02║臣等今譯就《佛母寶德藏
A111n1493_p0778b03║般若波羅蜜多》等經三部，
A111n1493_p0778b04║七卷。上二部說從報體，峻
A111n1493_p0778b05║闢幽關，皆十地等流，具塵
A111n1493_p0778b06║沙功德之所入也。趨其行
A111n1493_p0778b07║者，造真如之實際。下一經
A111n1493_p0778b08║演自化身，曲開權徑，唯四
A111n1493_p0778b09║果小聖，滅分別煩惱之所
A111n1493_p0778b10║由也。遵其道者，得生空之
A111n1493_p0778b11║涅槃。咸一雨之所霑，逐三
A111n1493_p0779a01║根而受潤，教傳華夏，福被
A111n1493_p0779a02║人天。伏惟
A111n1493_p0779a03║應運統天睿文英武大聖
A111n1493_p0779a04║至明廣孝皇帝陛下，德邁
A111n1493_p0779a05║普香，
A111n1493_p0779a06║道侔大梵。
A111n1493_p0779a07║凝旒御極，正
A111n1493_p0779a08║玉歷以承乾；
A111n1493_p0779a09║端拱臨人，應
A111n1493_p0779a10║金輪而撫運。大闡無為之
A111n1493_p0779a11║理，深探不二之門。螺髻圓
A111n1493_p0779a12║音，協
A111n1493_p0779b01║聖時而再震；鷺池嘉會，當
A111n1493_p0779b02║此日而中興。臣等慶逢貫
A111n1493_p0779b03║月之辰，式貢雨花之教，庶
A111n1493_p0779b04║資景福，永固
A111n1493_p0779b05║皇圖。前件新譯經，謹繕寫
A111n1493_p0779b06║上進以
A111n1493_p0779b07║聞。是日，
A111n1493_p0779b08║命坐賜茶，
A111n1493_p0779b09║親加撫慰，錫賜如例。
A111n1493_p0779b10║詔以其經入藏頒行，仍度
A111n1493_p0779b11║本院童行十有一人為僧。
A111n1493_p0780a01║是年三月，中天竺摩竭陀
A111n1493_p0780a02║國僧吉祥志，獻梵經三夾。
A111n1493_p0780a03║五月，師子國僧佛護與甚
A111n1493_p0780a04║徒五人來朝，獻梵經二十
A111n1493_p0780a05║夾。七月中，天竺僧佛護，獻
A111n1493_p0780a06║梵經五夾。四年十一月，南
A111n1493_p0780a07║天竺僧惠吉祥，獻梵經一
A111n1493_p0780a08║夾。是月，師子國僧覺喜，獻
A111n1493_p0780a09║梵經六十二夾、舍利佛骨、
A111n1493_p0780a10║菩提印、白㲲畫像并白㲲
A111n1493_p0780a11║書、隨求真言輪及如意輪
A111n1493_p0780a12║壇儀等。
A111n1493_p0780b01║五年正月，譯成經、集七卷。
A111n1493_p0780b02║《金剛手菩薩降伏一切部多大
A111n1493_p0780b03║教王經》一部，三卷。
A111n1493_p0780b04║大乘經藏祕密部收。析出別
A111n1493_p0780b05║譯。上卷所明，降伏部多成就
A111n1493_p0780b06║之法，八部多主成就處所，及
A111n1493_p0780b07║部多女法行印相，乃至持誦
A111n1493_p0780b08║此真言，時須彌山動，海水傾
A111n1493_p0780b09║搖等。中卷所明，降諸部多觀
A111n1493_p0780b10║想之法，或想月輪中有「吽」字，
A111n1493_p0780b11║或夜叉女成就印相等。下卷
A111n1493_p0781a01║所明，作曼拏羅法用次第。彼
A111n1493_p0781a02║以白檀及牛黃末於樺皮上，
A111n1493_p0781a03║𦘕夜叉像，誦明加持，部多即
A111n1493_p0781a04║現。此之大旨者，顯是呪明具
A111n1493_p0781a05║難思力，起勝方便，開悉地門，
A111n1493_p0781a06║一切部多皆悉降伏。
A111n1493_p0781a07║上一部，北天竺梵本所出。
A111n1493_p0781a08║《一切如來烏瑟膩沙最勝揔持
A111n1493_p0781a09║經》一部，一卷。
A111n1493_p0781a10║大乘經藏祕密部收。佛在極
A111n1493_p0781a11║樂佛剎善法堂中說。此中所
A111n1493_p0781a12║明，無量壽佛為令有情離疾
A111n1493_p0781b01║病苦，說此法門，若能書寫、持
A111n1493_p0781b02║誦、供養，脫一切病，復能成就
A111n1493_p0781b03║一切事業。
A111n1493_p0781b04║《最上大乘金剛大教寶王經》一
A111n1493_p0781b05║部，二卷。
A111n1493_p0781b06║大乘經藏祕密部收。佛在廣
A111n1493_p0781b07║嚴城菴羅樹園說。上卷所明，
A111n1493_p0781b08║佛放大光，踰於日月，阿難請
A111n1493_p0781b09║問此光因緣，佛即為說。時有
A111n1493_p0781b10║天子名印捺囉部帝，欲聞深
A111n1493_p0781b11║法，佛乃為其宣說四種最上
A111n1493_p0782a01║之法，謂聲聞緣覺二乘、方廣
A111n1493_p0782a02║大乘、最上金剛大乘等，聞者
A111n1493_p0782a03║必獲無生法忍。下卷所明，佛
A111n1493_p0782a04║勑金剛手菩薩觀彼天子，發
A111n1493_p0782a05║誠諦心，欲請菩薩宮中供養。
A111n1493_p0782a06║時，金剛手菩薩應機赴請，因
A111n1493_p0782a07║為廣說大乘祕密甚深之法，
A111n1493_p0782a08║欲令王等證無生忍。復有沙
A111n1493_p0782a09║門、婆羅門等，及四印度王悉
A111n1493_p0782a10║集宮中，隨喜聽法。是時，菩薩
A111n1493_p0782a11║於六年中王宮說法，示教既
A111n1493_p0782a12║終，隱身不現。此之大旨者，通
A111n1493_p0782b01║標四乘，具包眾法，攝祕密甚
A111n1493_p0782b02║深之義，入瑜伽解脫之門。二
A111n1493_p0782b03║諦融明，三空互入，祕密主應
A111n1493_p0782b04║機設法，印度王證悟無生。理
A111n1493_p0782b05║𮍡淵微，教乘彰顯，寔曰最上
A111n1493_p0782b06║大乘祕門，相應法中深旨者也。
A111n1493_p0782b07║《菩提心觀釋》一部，一卷。（〈西方聖賢集〉收。）
A111n1493_p0782b08║上三部，竝中天竺梵本
A111n1493_p0782b09║所出。
A111n1493_p0782b10║右經、集，三藏沙門法天譯，
A111n1493_p0782b11║法賢證梵義，施護證梵文，
A111n1493_p0783a01║沙門清沼、惟淨筆受，沙門
A111n1493_p0783a02║智遜綴文，沙門惠溫、仁徹、
A111n1493_p0783a03║守貞、從志、慧達、守遵、道文、
A111n1493_p0783a04║處圓、雲勝證義，翰林學士
A111n1493_p0783a05║中書舍人張洎潤文，右內
A111n1493_p0783a06║率府副率張美、殿頭高品
A111n1493_p0783a07║楊繼詮監譯。是月十二日，
A111n1493_p0783a08║監使引三藏等，詣
A111n1493_p0783a09║崇政殿，捧所譯經，具表
A111n1493_p0783a10║上進。其詞曰：臣法天等言：
A111n1493_p0783a11║臣等今譯就《金剛手菩薩
A111n1493_p0783a12║降伏一切部多大教王》等
A111n1493_p0783b01║經三部，《菩提心觀釋》一部，
A111n1493_p0783b02║共七卷。其經也，皆如來誠
A111n1493_p0783b03║諦之言，利均蜎蠢；其釋也，
A111n1493_p0783b04║唯菩薩集撰之義，炳若丹
A111n1493_p0783b05║青。智起四心，秉摧邪之慧
A111n1493_p0783b06║刃；名彰五日，立破有之智。
A111n1493_p0783b07║燈從大揔持門，入不思議
A111n1493_p0783b08║境。以觀發慧，綜五部而攝
A111n1493_p0783b09║心；得意忘言，體三輪而泯
A111n1493_p0783b10║跡。仰斯真教，廣利有情。恭惟
A111n1493_p0783b11║應運統天睿文英武大聖
A111n1493_p0784a01║至明廣孝皇帝陛下，德契
A111n1493_p0784a02║穹旻，
A111n1493_p0784a03║心冥大覺，應千輪而御宇，
A111n1493_p0784a04║嚴百福以垂裳。
A111n1493_p0784a05║受密記於雙林，三祇云滿；
A111n1493_p0784a06║運大慈於沙界，二利同修。
A111n1493_p0784a07║宏敞玉華，廣開金藏。臣等
A111n1493_p0784a08║䇿名法苑，視秩清途，唯期
A111n1493_p0784a09║翻衍之鴻因，永贊緜長之
A111n1493_p0784a10║寶祚。前件新譯經、集，謹繕寫
A111n1493_p0784a11║上進以
A111n1493_p0784a12║聞。是日，
A111n1493_p0784b01║命坐賜茶，
A111n1493_p0784b02║親加撫慰，錫賜如例。
A111n1493_p0784b03║詔以經、集入藏頒行。
A111n1493_p0784b04║是年四月，譯成經七卷。
A111n1493_p0784b05║《護國尊者所問大乘經》一部，四卷。
A111n1493_p0784b06║大乘經藏收。佛在王舍城鷲
A111n1493_p0784b07║峯山說。第一卷明，佛集大眾，
A111n1493_p0784b08║說起教因。護國尊者請問世
A111n1493_p0784b09║尊：「以何等法為菩薩行，能得
A111n1493_p0784b10║一切最上功德？」由是如來稱
A111n1493_p0784b11║歎善哉，為說四法，若能修習，
A111n1493_p0785a01║具足清淨，是名菩薩。乃至重
A111n1493_p0785a02║復說偈，明前行相等。第二卷
A111n1493_p0785a03║明，有四種法為菩薩縛，次說
A111n1493_p0785a04║八種補特伽羅離菩提心，不
A111n1493_p0785a05║得為說最上功德殊妙之法。
A111n1493_p0785a06║復明淨光天子為太子福光
A111n1493_p0785a07║廣說法要，令離塵境等。第三
A111n1493_p0785a08║卷明，淨光天子勸彼太子離
A111n1493_p0785a09║於染著，令其出家。時，發光王
A111n1493_p0785a10║乃為太子造立宮殿，諸娛樂
A111n1493_p0785a11║具誘引其心，令生愛著。俄聞
A111n1493_p0785a12║空天讚三寶德，太子請問，天
A111n1493_p0785b01║具宣揚。第四卷明，福光太子
A111n1493_p0785b02║聞三寶德，歸佛出家，志求菩
A111n1493_p0785b03║提，佛為宣說菩薩行等。時，發
A111n1493_p0785b04║光王既失太子，悲泣求訪，因
A111n1493_p0785b05║詣佛所，佛為說法，其王即時
A111n1493_p0785b06║得不退轉阿耨菩提。至於如
A111n1493_p0785b07║來入涅槃後，茶毗起塔，廣作
A111n1493_p0785b08║佛事。其後讚經功德，暫聞信
A111n1493_p0785b09║受，勝僧祇劫行五波羅蜜等。
A111n1493_p0785b10║此之大旨者，談本行之因，明
A111n1493_p0785b11║大乘之義，暫聞讀誦，果利難
A111n1493_p0786a01║量，至信受持，功能莫大，實最
A111n1493_p0786a02║上甚深之教也。
A111n1493_p0786a03║上一部中，天竺梵本所出。
A111n1493_p0786a04║《金剛香菩薩大明成就儀軌經》一
A111n1493_p0786a05║部，三卷。
A111n1493_p0786a06║大乘經藏祕密部收。佛在覩
A111n1493_p0786a07║史多天說。上卷所明，大眾問
A111n1493_p0786a08║佛教起因由。如來受請，入三
A111n1493_p0786a09║摩地，忽於眼中放大光明，其
A111n1493_p0786a10║光徧照十方佛剎。光徧照已，
A111n1493_p0786a11║還佛前住，如大火聚，化忿怒
A111n1493_p0786a12║像，現身光明，於金剛手大菩
A111n1493_p0786b01║薩前說此大明，及說息災、增
A111n1493_p0786b02║益、敬愛、降伏等法。中卷所明，
A111n1493_p0786b03║降伏法用，即金剛香成就大
A111n1493_p0786b04║明祕密印相，獻香、華等。下卷
A111n1493_p0786b05║所明，擇地結界，觀想字輪，能
A111n1493_p0786b06║調難調忿怒印相，乃至金剛
A111n1493_p0786b07║速行大明等法。
A111n1493_p0786b08║上一部，西天竺梵本所出。
A111n1493_p0786b09║右經，三藏沙門施護譯，法
A111n1493_p0786b10║賢證梵義，法天證梵文，沙
A111n1493_p0786b11║門清沼、惟淨筆受，沙門慧
A111n1493_p0787a01║達、智遜綴文，沙門惠溫、仁
A111n1493_p0787a02║徹、守貞、從志、守遵、道文、處
A111n1493_p0787a03║圓、雲勝證義，翰林學士中
A111n1493_p0787a04║書舍人張洎潤文，右內率
A111n1493_p0787a05║府副率張美、殿頭高品楊
A111n1493_p0787a06║繼詮監譯。是月八日，監使
A111n1493_p0787a07║引三藏等，詣
A111n1493_p0787a08║崇政殿，捧所譯經，具表
A111n1493_p0787a09║上進。其詞曰：臣施護等言：
A111n1493_p0787a10║臣等今譯就《護國尊者所
A111n1493_p0787a11║問大乘經》等二部，七卷。在
A111n1493_p0787a12║昔如來，神化無方，靈機莫
A111n1493_p0787b01║測，現希有事，說最上乘。王
A111n1493_p0787b02║舍城中，顯真如於言外；覩
A111n1493_p0787b03║史天上，明悉地於字輪。由
A111n1493_p0787b04║尊者之發機，自菩薩之開
A111n1493_p0787b05║化，理當冥契，行在圓修。妙
A111n1493_p0787b06║德瑩然，假要筌於般若；靈
A111n1493_p0787b07║光煥若，揚祕印於瑜伽。將
A111n1493_p0787b08║闡斯文，聿鍾
A111n1493_p0787b09║昌運。伏惟
A111n1493_p0787b10║應運統天睿文英武大聖
A111n1493_p0787b11║至明廣孝皇帝陛下，同風
A111n1493_p0788a01║三代，比德九皇，
A111n1493_p0788a02║道昭于二十八天，
A111n1493_p0788a03║瑞顯于三十二相。探微言
A111n1493_p0788a04║於鷲嶺，洞究真源；躡淨行
A111n1493_p0788a05║於龍華，深窮實際。臣等道
A111n1493_p0788a06║慙支鶴，德謝安鵬。譯梵從
A111n1493_p0788a07║華，續佛乘於不朽；瞻
A111n1493_p0788a08║天頌
A111n1493_p0788a09║聖，祝堯曆於無疆。前件新
A111n1493_p0788a10║譯經，謹繕寫
A111n1493_p0788a11║上進以
A111n1493_p0788a12║聞。是日，
A111n1493_p0788b01║命坐賜茶，
A111n1493_p0788b02║親加撫慰，錫賜如例。
A111n1493_p0788b03║詔以其經入藏頒行。是年，
A111n1493_p0788b04║梵學沙門智江、致宗二人，
A111n1493_p0788b05║詔充譯經筆受、綴文，沙門
A111n1493_p0788b06║慧達
A111n1493_p0788b07║詔授右街鑒義。
A111n1493_p0788b08║
A111n1493_p0788b09║大中祥符法寶錄卷第八
A111n1493_p0788b10║（北柳村崔家門下李氏刀經二板）。