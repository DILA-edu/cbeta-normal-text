A111n1493_p0809b01║大中祥符法寶錄卷第十一
A111n1493_p0809b02║（▆…▆…
A111n1493_p0809b03║▆…▆
A111n1493_p0809b04║勑編修。）
A111n1493_p0809b05║別明　聖代翻宣錄中之十
A111n1493_p0809b06║藏乘區別年代指明二之九
A111n1493_p0809b07║二年十一月，譯成經八卷。
A111n1493_p0809b08║《最上根本大樂金剛不空三昧
A111n1493_p0809b09║大教王經》一部，七卷。
A111n1493_p0809b10║大乘經藏祕密部收。揔有二
A111n1493_p0809b11║十五分。佛在他化自在天宮
A111n1493_p0810a01║為諸菩薩說。第一卷明，清淨
A111n1493_p0810a02║法門真實之理。金剛安想大
A111n1493_p0810a03║曼拏羅，觀想己身同於諸佛，
A111n1493_p0810a04║結印持誦，諸鄣銷除，證大菩
A111n1493_p0810a05║提，一切成就。第二卷明，現忿
A111n1493_p0810a06║怒形，降伏三界，淨諸煩惱，灌
A111n1493_p0810a07║頂心明，印相軌儀，字輪三昧，
A111n1493_p0810a08║所欲成就，速證菩提。第三卷
A111n1493_p0810a09║明，曼拏羅法。獻種種供養，讚
A111n1493_p0810a10║金剛手尊，隨意願求，速得圓
A111n1493_p0810a11║滿。第四卷明，印相成就及菩
A111n1493_p0810a12║提心。利益有情，所作無礙，現
A111n1493_p0810b01║忿怒相，降伏諸天，歸佛法僧，
A111n1493_p0810b02║住於三昧。第五卷明，說曼拏
A111n1493_p0810b03║羅大法儀軌，除諸業鄣，銷滅
A111n1493_p0810b04║三毒，一切相應諸佛三昧成
A111n1493_p0810b05║就儀軌，最勝無倫，行人受持，
A111n1493_p0810b06║所欲圓滿。第六卷明，欲受灌
A111n1493_p0810b07║頂，發菩提心，依本部法，拋華
A111n1493_p0810b08║壇中，華所墮處即是本尊。然
A111n1493_p0810b09║以金剛淨水灌頂，授三昧法，
A111n1493_p0810b10║令修相應，決證菩提，所求皆
A111n1493_p0810b11║得。第七卷明，諸部印相及諸
A111n1493_p0811a01║大明，次第敷宣名字行相，如
A111n1493_p0811a02║是祕密為利眾生，依法修行
A111n1493_p0811a03║所願圓滿。揔彰此部經之大
A111n1493_p0811a04║旨者，顯毗盧遮那從真實心
A111n1493_p0811a05║出真言行，真言行中演祕密
A111n1493_p0811a06║義，此義甚深，攝一切法，於諸
A111n1493_p0811a07║教中而為根本，即此根本，上
A111n1493_p0811a08║中最上，號大樂法。大樂法者，
A111n1493_p0811a09║是佛三昧；佛三昧者，即不空
A111n1493_p0811a10║心。此心真實，融諸智用。此法
A111n1493_p0811a11║門中，凡有四事：性即無生妙
A111n1493_p0811a12║理，相即正智權方，體即大樂
A111n1493_p0811b01║不空，用即隨冝三昧；包括四
A111n1493_p0811b02║義，混入四明。修行者入解脫
A111n1493_p0811b03║之要門，解悟者了真言之正
A111n1493_p0811b04║行。是知瑜伽旨趣，正其心而
A111n1493_p0811b05║有歸；祕密神通，統其用而無
A111n1493_p0811b06║相。有無同體，染淨一源，覺智
A111n1493_p0811b07║圓明，斯乃真言之妙行也。
A111n1493_p0811b08║《護國經》一部，一卷。
A111n1493_p0811b09║小乘經藏收。佛在俱盧城出
A111n1493_p0811b10║游，化利漸至覩羅聚落，為婆
A111n1493_p0811b11║羅門長者等說。此中所明，護
A111n1493_p0812a01║國長者出家之緣，以堅固因
A111n1493_p0812a02║證聲聞果等。
A111n1493_p0812a03║上二部，竝中天竺梵本所出。
A111n1493_p0812a04║右經，三藏沙門法賢譯，法
A111n1493_p0812a05║天證梵義，施護證梵文，沙
A111n1493_p0812a06║門清沼、惟淨、智江、致宗筆
A111n1493_p0812a07║受，沙門仁徹、句端綴文，沙
A111n1493_p0812a08║門守貞、從志、道文、雲勝、紹
A111n1493_p0812a09║琛、懷哲、守贊、道一證義，司
A111n1493_p0812a10║封郎中知制誥朱昂、潤文
A111n1493_p0812a11║殿頭高品鄭守鈞監譯。是
A111n1493_p0812a12║月二十二日，監使引三藏
A111n1493_p0812b01║等，詣
A111n1493_p0812b02║崇政殿，捧所譯經，具表
A111n1493_p0812b03║上進。其詞曰：臣法賢等言：
A111n1493_p0812b04║臣等今譯就《最上根本大
A111n1493_p0812b05║樂金剛不空三昧大教王
A111n1493_p0812b06║經》一部，七卷；《護國經》一部，
A111n1493_p0812b07║一卷。詳此二部，顯分兩乘。
A111n1493_p0812b08║自在天宮，端法身於華座；
A111n1493_p0812b09║覩羅聚落，儼化質於寶臺。
A111n1493_p0812b10║峻闢言樞，宏開覺路。誘諸
A111n1493_p0812b11║菩薩，出處于清淨法門；令
A111n1493_p0813a01║彼聲聞，成熟于寂滅道果。
A111n1493_p0813a02║三密懿範，四諦妙門，彰如
A111n1493_p0813a03║來灌頂之儀，明長者出家
A111n1493_p0813a04║之利。字輪發燄，智劒增輝，
A111n1493_p0813a05║闡茲祕要之文，屬在
A111n1493_p0813a06║欽明之運。恭惟
A111n1493_p0813a07║崇文廣武聖明仁孝皇帝
A111n1493_p0813a08║陛下，盛德冠古，
A111n1493_p0813a09║至仁如天。
A111n1493_p0813a10║凝神靜淵，得四禪之妙樂；
A111n1493_p0813a11║躋俗富壽，揚十善之真風。
A111n1493_p0813a12║惟梵誥之遐臻，賴
A111n1493_p0813b01║鴻猷之溥暢。臣等謬依覺
A111n1493_p0813b02║地，幸廁法筵，覩里社之殊
A111n1493_p0813b03║祥，親逢
A111n1493_p0813b04║睿聖；奉竺乾之妙教，式助
A111n1493_p0813b05║莊嚴。前件新譯經，謹繕寫
A111n1493_p0813b06║上進以
A111n1493_p0813b07║聞。是日，
A111n1493_p0813b08║命坐賜茶，
A111n1493_p0813b09║親加撫慰，錫賜如例。
A111n1493_p0813b10║詔以其經入藏頒行。
A111n1493_p0813b11║詔賜證義僧道一紫衣，懷
A111n1493_p0814a01║哲號「辯才大師」，又賜職掌
A111n1493_p0814a02║僧澄寶、澄清二人紫衣，澄
A111n1493_p0814a03║緒號「廣慧大師」，并度本院
A111n1493_p0814a04║童行十有一人為僧。元年
A111n1493_p0814a05║春，法賢等因奉所譯經，見
A111n1493_p0814a06║上具表，陳請云：臣法賢等
A111n1493_p0814a07║言：臣等聞贊法之文基于
A111n1493_p0814a08║先古，繼
A111n1493_p0814a09║聖之作肇自有唐。非
A111n1493_p0814a10║睿詞無以飾金言，非
A111n1493_p0814a11║宸毫無以嚴寶藏，將期報
A111n1493_p0814a12║佛，罔避聞
A111n1493_p0814b01║天。臣法賢等誠惶誠懼，頓
A111n1493_p0814b02║首頓首。伏以永平已還，梵
A111n1493_p0814b03║簡乃臻於
A111n1493_p0814b04║象闕；貞觀之際，天章盛被
A111n1493_p0814b05║於龍宮。襃善逝之嘉猷，成
A111n1493_p0814b06║聖皇之能事。
A111n1493_p0814b07║先皇帝棲神妙境，宅業淨
A111n1493_p0814b08║方，荐開譯梵之筵，
A111n1493_p0814b09║深契了空之義。
A111n1493_p0814b10║躬摛鳳藻，星繁有爛之文；
A111n1493_p0814b11║首冠寶乘，霞布無為之典。
A111n1493_p0815a01║詞旨超邈，理致淵凝，振
A111n1493_p0815a02║鼓吹於梵天，繪
A111n1493_p0815a03║丹青於海藏，永
A111n1493_p0815a04║光三寶，用伏四魔。伏惟
A111n1493_p0815a05║皇帝陛下聖性生知，
A111n1493_p0815a06║宸聦天縱，五禮外暢，酌三
A111n1493_p0815a07║代之弛張；四智內融，究羣
A111n1493_p0815a08║筌之頓漸。翻宣之盛，允屬於
A111n1493_p0815a09║我朝；欽尚之深，寧踰於此
A111n1493_p0815a10║日。然於
A111n1493_p0815a11║繼序，尚闕
A111n1493_p0815a12║聖文，奮藻褰華，願續
A111n1493_p0815b01║神宗之盛美；發蒙啟滯，庶
A111n1493_p0815b02║揚調御之真風。
A111n1493_p0815b03║重耀義天，增輝佛日。臣等
A111n1493_p0815b04║性識不敏，宣譯無聞，慙非
A111n1493_p0815b05║青眼之流，誤竊連眉之譽。
A111n1493_p0815b06║敢期
A111n1493_p0815b07║聖造，特運
A111n1493_p0815b08║天才，符雙林囑累之言，允
A111n1493_p0815b09║五眾流通之志，騰芳遠劫，
A111n1493_p0815b10║垂範大千。臣等敢昧死請
A111n1493_p0815b11║御製《聖教序》文，以繼
A111n1493_p0816a01║先聖述作，冠於新譯諸經
A111n1493_p0816a02║之首。臣法賢等無任𧆛祈
A111n1493_p0816a03║激切之至，謹具表陳
A111n1493_p0816a04║請以
A111n1493_p0816a05║聞。二年秋，
A111n1493_p0816a06║上遣中使趙誠信齎賜
A111n1493_p0816a07║繼作《聖教序》。（文具〈東土聖賢集〉。）翌日，奉
A111n1493_p0816a08║表謝云：臣法賢等言：臣等
A111n1493_p0816a09║今月二十二日入內，內侍
A111n1493_p0816a10║高班趙誠信奉傳
A111n1493_p0816a11║聖旨：法賢曾上表章，乞
A111n1493_p0816a12║朕製《聖教序》。屬以諒陰之
A111n1493_p0816b01║內，不暇抽毫，近禫服已除，
A111n1493_p0816b02║方始構思。今賜法賢等繼
A111n1493_p0816b03║作《聖教序》一首者，敷
A111n1493_p0816b04║睿律於祇園，燭
A111n1493_p0816b05║宸章於海藏，空門聳觀，釋
A111n1493_p0816b06║部生暉，凡在含靈，同增激
A111n1493_p0816b07║抃。伏惟
A111n1493_p0816b08║皇帝陛下誕膺
A111n1493_p0816b09║寶命，紹啟
A111n1493_p0816b10║昌圖，
A111n1493_p0816b11║恢妙道以化民，
A111n1493_p0817a01║演淳風而救世。
A111n1493_p0817a02║能仁應現，高居
A111n1493_p0817a03║金粟之尊；
A111n1493_p0817a04║正覺流通，廣度河沙之眾。
A111n1493_p0817a05║闢重雲之淨剎，購白馬之
A111n1493_p0817a06║真經，遠集緇徒，共司祕籍。
A111n1493_p0817a07║臣欣從異域，早預勝因，譯
A111n1493_p0817a08║西竺之諸詮，纂毗邪之磪
A111n1493_p0817a09║論。三乘洞徹，愧微生肇之
A111n1493_p0817a10║才；四句森羅，幸協蘭騰之
A111n1493_p0817a11║𧨏。易葭灰而未幾，成貝葉
A111n1493_p0817a12║以滋多。
A111n1493_p0817b01║太宗皇帝撫震旦之中區，
A111n1493_p0817b02║受如來之密印，特垂
A111n1493_p0817b03║英藻，用暢真宗。攄
A111n1493_p0817b04║奧旨以冠篇，刻貞珉而鎮地，
A111n1493_p0817b05║宏敷像教，永示人倫。
A111n1493_p0817b06║陛下寅嗣
A111n1493_p0817b07║丕基，茂崇
A111n1493_p0817b08║先烈，臣是敢輒陳愚懇，上達
A111n1493_p0817b09║皇慈。載析
A111n1493_p0817b10║序述之言，庶闡
A111n1493_p0817b11║鴻明之化，方虞進越，亟沐
A111n1493_p0818a01║頒宣。
A111n1493_p0818a02║郁穆為章，表
A111n1493_p0818a03║姬王之善述；
A111n1493_p0818a04║溫純作範，見
A111n1493_p0818a05║羲帝之彌文。覃
A111n1493_p0818a06║至理於冥樞，暢
A111n1493_p0818a07║仙音於法界。四生具仰，頓
A111n1493_p0818a08║滌於塵曚；一雨旁霑，普昭於
A111n1493_p0818a09║潤益。退思庸淺，叨獲受持，
A111n1493_p0818a10║徒傾信向之誠，詎測淵沖
A111n1493_p0818a11║之量。臣等無任感
A111n1493_p0818a12║天荷
A111n1493_p0818b01║聖激切屏營之至，謹奉表稱
A111n1493_p0818b02║謝以
A111n1493_p0818b03║聞。是年五月，北天竺僧佛
A111n1493_p0818b04║護獻梵經七夾。
A111n1493_p0818b05║三年十一月，譯成經七卷。
A111n1493_p0818b06║《未曾有正法經》一部，六卷。
A111n1493_p0818b07║大乘經藏收。佛在王舍城鷲
A111n1493_p0818b08║峯山中說。第一卷明，始因妙
A111n1493_p0818b09║吉祥菩薩住其山側，菩薩、天
A111n1493_p0818b10║人咸詣其所，共作是言：「佛一
A111n1493_p0818b11║切智，云何趣證？」時有菩薩名
A111n1493_p0819a01║龍吉祥，與眾菩薩次第各說
A111n1493_p0819a02║佛一切智。如是說已，妙吉祥
A111n1493_p0819a03║言：「當於諸法離分別相，平等
A111n1493_p0819a04║相應，即證佛智。」第二卷明，時
A111n1493_p0819a05║佛會中光嚴菩薩問於佛言：
A111n1493_p0819a06║「彼妙吉祥來此會邪？」佛神力
A111n1493_p0819a07║故，令妙吉祥忽然而至。光嚴
A111n1493_p0819a08║菩薩白妙吉祥：「云何大士異
A111n1493_p0819a09║處說法？」對以：「佛所說法，唯佛
A111n1493_p0819a10║能知，是故我今隨力演說。」第
A111n1493_p0819a11║三卷明，佛令舍利子發菩提
A111n1493_p0819a12║心，捨聲聞果，乃至萬人同發
A111n1493_p0819b01║大心。又為摩伽陀王說無生
A111n1493_p0819b02║法，令發道意。第四卷明，妙吉
A111n1493_p0819b03║祥菩薩於初、中、後夜，為諸菩
A111n1493_p0819b04║薩廣說法要，摩伽陀王而來
A111n1493_p0819b05║迎請，入宮供養，樂欲聽法。妙
A111n1493_p0819b06║吉祥言：法無所說，諸法無二，
A111n1493_p0819b07║無差別等。第五卷明，摩伽陀
A111n1493_p0819b08║王既聞法已，悟法性空，得無
A111n1493_p0819b09║生忍，白妙吉祥：我於今日斷
A111n1493_p0819b10║諸疑惑。妙吉祥云：「作是言者，
A111n1493_p0819b11║未斷諸相。」時王歡喜，即以妙
A111n1493_p0820a01║㲲被菩薩身。菩薩尒時隱身
A111n1493_p0820a02║不現，空中告曰：「王所見相，非
A111n1493_p0820a03║我所受。」第六卷明，妙吉祥與
A111n1493_p0820a04║眾同還佛會，鶖子白佛：「摩伽
A111n1493_p0820a05║陀王見法無生，諸業盡邪？」佛
A111n1493_p0820a06║言：「王聞深法，豈有鄣累而不
A111n1493_p0820a07║滅盡？」復說其王於後成佛，號
A111n1493_p0820a08║「清淨境界」，壽俱胝歲。太子尒
A111n1493_p0820a09║時為金輪王四事供養，後得
A111n1493_p0820a10║菩提，壽量同等。斯經大旨，實
A111n1493_p0820a11║曰難思，皆離相之至言矣。
A111n1493_p0820a12║上一部，本中天竺語，師子國書。
A111n1493_p0820b01║《分別緣生經》一部，一卷。
A111n1493_p0820b02║小乘經藏收。佛在烏盧尾螺
A111n1493_p0820b03║池邊，泥連河側菩提樹下說。
A111n1493_p0820b04║此中所明，佛初成道，思念世
A111n1493_p0820b05║閒苦樂二法無能免者。若能
A111n1493_p0820b06║觀察，是大義利。然後廣說十
A111n1493_p0820b07║二緣生逆順次第。
A111n1493_p0820b08║上一部，本中天竺語龜
A111n1493_p0820b09║茲國書。
A111n1493_p0820b10║右經，三藏沙門法天譯，施
A111n1493_p0820b11║護證梵文、梵義，沙門清沼、
A111n1493_p0821a01║惟淨、智江、致宗筆受，沙門
A111n1493_p0821a02║仁徹、句端綴文，沙門守貞、
A111n1493_p0821a03║從志、道文、雲勝、懷哲、紹琛、
A111n1493_p0821a04║守贊、道一證義，翰林學士
A111n1493_p0821a05║吏部郎中知制誥朱昂潤
A111n1493_p0821a06║文，殿頭高品鄭守鈞監譯。
A111n1493_p0821a07║是月二十四日，監使引三
A111n1493_p0821a08║藏等，詣
A111n1493_p0821a09║崇政殿，捧所譯經，具表
A111n1493_p0821a10║上進。其詞曰：臣法天等言：
A111n1493_p0821a11║臣等今譯就《未曾有正法
A111n1493_p0821a12║經》一部，六卷；《分別緣生經》
A111n1493_p0821b01║一部，一卷。如來以平等心
A111n1493_p0821b02║說微妙義。王舍城裏，菩薩
A111n1493_p0821b03║了於一乘；泥連河邊，聲聞
A111n1493_p0821b04║悟於九部。湛湛乎真如實
A111n1493_p0821b05║際，冥𡨋乎寂滅涅槃，端方
A111n1493_p0821b06║而安住善根，宴默而思惟
A111n1493_p0821b07║妙道。自是二千天子發于
A111n1493_p0821b08║大心，五百苾芻證于初果，
A111n1493_p0821b09║隨機緣之差別，彰訓導之
A111n1493_p0821b10║普周，允屬
A111n1493_p0821b11║昌辰，誕敷至教。伏惟
A111n1493_p0822a01║崇文廣武聖明仁孝皇帝
A111n1493_p0822a02║陛下，文明御宇，
A111n1493_p0822a03║清淨保邦，
A111n1493_p0822a04║體大覺以凝神，
A111n1493_p0822a05║運等慈而濟物，
A111n1493_p0822a06║欽崇祕典，利益羣生，
A111n1493_p0822a07║述先志以惟寅，譯真文而
A111n1493_p0822a08║彌廣。臣等考詳華梵，乏義
A111n1493_p0822a09║淨之全才；演暢苦空，愧道
A111n1493_p0822a10║生之懸解。幸逢
A111n1493_p0822a11║慶節，𧆛效至誠，庶憑演教
A111n1493_p0822a12║之良緣，上祝
A111n1493_p0822b01║後天之永筭。前件新譯經，
A111n1493_p0822b02║謹繕寫
A111n1493_p0822b03║上進以
A111n1493_p0822b04║聞。是日，
A111n1493_p0822b05║命坐賜茶，
A111n1493_p0822b06║親加撫慰，錫賜如例。
A111n1493_p0822b07║詔以其經入藏頒行。
A111n1493_p0822b08║詔賜證義僧句端號「慧辯
A111n1493_p0822b09║大師」，紹琛號「宣法大師」，守
A111n1493_p0822b10║贊號「彰法大師」，并度本院
A111n1493_p0822b11║童行九人為僧。是年秋八
A111n1493_p0823a01║月四日，三藏沙門法賢順
A111n1493_p0823a02║化。臨終召其門人，謂曰：「佛
A111n1493_p0823a03║言諸行無常，是生滅法，汝
A111n1493_p0823a04║等觀念無常，各勤精進。」言
A111n1493_p0823a05║訖而逝。法賢初被疾，
A111n1493_p0823a06║上遣中使護國醫霍炳等
A111n1493_p0823a07║三人診視，及以不起
A111n1493_p0823a08║聞，深嗟悼之。復
A111n1493_p0823a09║遣中使馮仁俊，監護襄事
A111n1493_p0823a10║所須官給。法賢以西域所
A111n1493_p0823a11║得佛頂骨及道具等奉，遺
A111n1493_p0823a12║表以獻。
A111n1493_p0823b01║詔道具迴賜本院供養，仍別
A111n1493_p0823b02║頒賻贈，
A111n1493_p0823b03║賜諡曰「慧辯」，令僧錄司具
A111n1493_p0823b04║威儀。十月十六日，葬于京
A111n1493_p0823b05║師祥符縣鄭當里。建塔葬
A111n1493_p0823b06║畢，法天、施護同詣
A111n1493_p0823b07║便殿稱謝。
A111n1493_p0823b08║上撫慰之，
A111n1493_p0823b09║詔度法賢童行二人為僧。
A111n1493_p0823b10║是年二月，中天竺僧無畏
A111n1493_p0823b11║寂獻梵經四夾。七月，師子
A111n1493_p0824a01║國僧覓得《囉獻梵經》十九
A111n1493_p0824a02║夾，并佛骨舍利、菩提印等。
A111n1493_p0824a03║四年四月，譯成經五卷。
A111n1493_p0824a04║《分別布施經》一部，一卷。
A111n1493_p0824a05║大乘經藏收。佛在迦毗羅城
A111n1493_p0824a06║尼拘陀樹園說。此中所明，摩
A111n1493_p0824a07║訶波闍波提苾芻尼持新㲲
A111n1493_p0824a08║衣，來奉世尊。阿難請佛，為其
A111n1493_p0824a09║納受。佛因讚彼摩訶波闍波
A111n1493_p0824a10║提久發淨信，歸佛法僧，受近
A111n1493_p0824a11║事戒。復說四種布施清淨，謂：
A111n1493_p0824a12║能施、所施、能受、所受。不取於
A111n1493_p0824b01║相，即得清淨。
A111n1493_p0824b02║《法印經》一部，一卷。
A111n1493_p0824b03║大乘經藏收。佛在舍衛國說。
A111n1493_p0824b04║此中所明，聖法印者，謂即空
A111n1493_p0824b05║性。無所有故，亦無妄想，離諸
A111n1493_p0824b06║知見，離諸有著。由離著故，攝
A111n1493_p0824b07║一切法，住平等見，是真實見，
A111n1493_p0824b08║名為法印。又復法印，即三脫
A111n1493_p0824b09║門。初觀五蘊，離法知見；次觀
A111n1493_p0824b10║六境，離諸有想及我、我所；乃
A111n1493_p0824b11║至見聞覺知，皆悉無常，無所
A111n1493_p0825a01║造作，是為三解脫門。若修學
A111n1493_p0825a02║者，即得清淨，此乃上乘微妙
A111n1493_p0825a03║之教也。
A111n1493_p0825a04║《帝釋巖祕密成就儀軌》一部，一卷。
A111n1493_p0825a05║大乘經藏祕密部收。析出別
A111n1493_p0825a06║譯。此中所明，佛為金剛手說：
A111n1493_p0825a07║帝釋巖中，是大菩薩及諸神
A111n1493_p0825a08║仙所安止處，慈氏菩薩現在
A111n1493_p0825a09║說法。其巖殊勝，諸佛所化。若
A111n1493_p0825a10║有決定趣求菩提，當依儀軌，
A111n1493_p0825a11║修習勝行，持誦大明，即得成
A111n1493_p0825a12║就。斯乃如來之祕印也。
A111n1493_p0825b01║上三部，竝中天竺梵本所出。
A111n1493_p0825b02║《大生義經》一部，一卷。
A111n1493_p0825b03║小乘經藏收。佛在俱盧聚落
A111n1493_p0825b04║為諸苾芻說。此中所明，佛為
A111n1493_p0825b05║阿難說十二緣生，展轉相續，
A111n1493_p0825b06║當知生法是虛妄法，乃至名
A111n1493_p0825b07║色、識法皆不究竟。若如是知，
A111n1493_p0825b08║住平等見，是名了達緣生法也。
A111n1493_p0825b09║上一部，西天竺梵本所出。
A111n1493_p0825b10║《園生樹經》一部，一卷。
A111n1493_p0825b11║小乘經藏收。佛在舍衛國祇
A111n1493_p0826a01║樹給孤獨園說。此中所明，天
A111n1493_p0826a02║園生樹，吐葉開華，天人見已，
A111n1493_p0826a03║生大快樂。佛言：「如聲聞人，從
A111n1493_p0826a04║始出家，剃髮染衣，猒離諸欲，
A111n1493_p0826a05║獲初禪定。如是次第至四禪
A111n1493_p0826a06║定，諸漏盡已，證得無學。猶如
A111n1493_p0826a07║彼樹，吐葉開華，次第芳榮，人
A111n1493_p0826a08║所愛樂。」
A111n1493_p0826a09║上一部，本中天竺語，龜
A111n1493_p0826a10║茲國書。
A111n1493_p0826a11║右經，三藏沙門施護譯，法
A111n1493_p0826a12║天證梵文、梵義，沙門清沼、
A111n1493_p0826b01║惟淨、智江、致宗筆受，沙門
A111n1493_p0826b02║仁徹綴文，沙門守貞、道文、
A111n1493_p0826b03║雲勝、紹琛、守贊、道滿、希晝、
A111n1493_p0826b04║道一、修靜證義，翰林學士
A111n1493_p0826b05║吏部郎中知制誥朱昂潤
A111n1493_p0826b06║文，殿頭高品鄭守鈞監譯。
A111n1493_p0826b07║是月二十七日，監使引三
A111n1493_p0826b08║藏等，詣
A111n1493_p0826b09║崇政殿，捧所譯經，具表
A111n1493_p0826b10║上進。其詞曰：臣施護等言：
A111n1493_p0826b11║臣等今譯就《分別布施》等
A111n1493_p0827a01║經五部，五卷。或窮檀度之
A111n1493_p0827a02║源，或演真空之本，或說緣
A111n1493_p0827a03║生是幻，或明習氣為因。其
A111n1493_p0827a04║開悟也，在相應行人；其修
A111n1493_p0827a05║證也，當成就真軌。演茲妙
A111n1493_p0827a06║理，允屬
A111n1493_p0827a07║昌期。恭惟
A111n1493_p0827a08║崇文廣武聖明仁孝皇帝
A111n1493_p0827a09║陛下，道冠帝先，
A111n1493_p0827a10║聖由天縱，
A111n1493_p0827a11║澄心叩寂，見佛性之真常；
A111n1493_p0827a12║絜慮探幽，得法眼之清淨。
A111n1493_p0827b01║宏恢妙教，式暢
A111n1493_p0827b02║真風。臣等幸託空門，叨居
A111n1493_p0827b03║譯館。多聞第一，寧希入聖
A111n1493_p0827b04║之流；
A111n1493_p0827b05║萬壽無疆，願效祝
A111n1493_p0827b06║堯之懇。前件新譯經，謹繕寫
A111n1493_p0827b07║上進以
A111n1493_p0827b08║聞。是日，
A111n1493_p0827b09║命坐賜茶，
A111n1493_p0827b10║親加撫慰，錫賜如例。
A111n1493_p0827b11║詔以其經入藏頒行。是年
A111n1493_p0828a01║四月，南天竺僧法稱、佛月
A111n1493_p0828a02║二人來朝。法稱獻梵經八
A111n1493_p0828a03║夾、菩提子數珠一串，佛月
A111n1493_p0828a04║獻梵經一夾及舍利、菩提
A111n1493_p0828a05║印等。
A111n1493_p0828a06║
A111n1493_p0828a07║大中祥符法寶錄卷第十一