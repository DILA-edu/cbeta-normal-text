A111n1493_p0829b01║大中祥符法寶錄卷第十二
A111n1493_p0829b02║（▆…▆…
A111n1493_p0829b03║▆…▆…
A111n1493_p0829b04║▆…▆）
A111n1493_p0829b05║別明　聖代翻宣錄中之十一
A111n1493_p0829b06║藏乘區別年代指明二之十
A111n1493_p0829b07║是年十一月譯成經▆…▆
A111n1493_p0829b08║大集會正法經一部
A111n1493_p0829b09║大乘經藏收。佛在王▆▆▆
A111n1493_p0829b10║峯山普集眾會說。第一卷明，
A111n1493_p0829b11║普勇菩薩起請世尊說於正
A111n1493_p0830a01║法，欲令聞者銷諸重鄣，不復
A111n1493_p0830a02║退轉大菩提心。復有尼乾陀
A111n1493_p0830a03║眾，各起正信，悔過自責，皆發
A111n1493_p0830a04║大心。第二卷明，普勇菩薩承
A111n1493_p0830a05║佛聖旨，以自神通過諸佛剎，
A111n1493_p0830a06║最後到於下方世界華藏佛
A111n1493_p0830a07║所，大作佛事，諮問法要，乃至
A111n1493_p0830a08║佛言：「如是正法暫聽受者，於
A111n1493_p0830a09║後世中為轉輪王及帝釋天。」
A111n1493_p0830a10║第三卷明，佛言：「我念過去無
A111n1493_p0830a11║量劫前值遇諸佛，我於尒時
A111n1493_p0830a12║修勇施行，是時諸佛皆授我
A111n1493_p0830b01║記，乃至得佛，號釋迦牟尼。」第
A111n1493_p0830b02║四卷明，藥王軍菩薩承佛聖
A111n1493_p0830b03║旨，觀察東方，見一大樹人眾
A111n1493_p0830b04║圍繞，入佛會中住佛一面，四
A111n1493_p0830b05║方上下次第觀察，亦復如是。
A111n1493_p0830b06║時，藥王軍見是事已，即徃東
A111n1493_p0830b07║方諮問月上境界如來。佛告
A111n1493_p0830b08║之曰：「汝今當知，此初生眾梵
A111n1493_p0830b09║行具足，得大揔持。」第五卷明，
A111n1493_p0830b10║月上境界如來為藥王軍廣
A111n1493_p0830b11║說苦、空、無常法要。諸初生者
A111n1493_p0831a01║皆來問佛所生因緣。佛即告
A111n1493_p0831a02║言：「此大集會，皆初生者而為
A111n1493_p0831a03║緣起。」諸初生者，即時皆得諸
A111n1493_p0831a04║法具足，安住十地。斯經也，變
A111n1493_p0831a05║現難窮，理趣幽遠，誠大乘之
A111n1493_p0831a06║妙道爾。
A111n1493_p0831a07║了義般若波羅蜜多經一部一卷
A111n1493_p0831a08║大乘經藏收。析出別譯。此中
A111n1493_p0831a09║所明，佛為舍利子宣說般若
A111n1493_p0831a10║相應行法。菩薩修習應當了
A111n1493_p0831a11║知，法無所住，離一切相，方能
A111n1493_p0831a12║圓滿相應勝行，斯乃真空之
A111n1493_p0831b01║妙義也。
A111n1493_p0831b02║聖觀自在菩薩功德讚一部一
A111n1493_p0831b03║卷（西方聖賢集收）
A111n1493_p0831b04║上三部，竝中天竺梵本所出。
A111n1493_p0831b05║右經、集，三藏沙門施護譯，
A111n1493_p0831b06║沙門惟淨證梵文，沙門清
A111n1493_p0831b07║沼、智江、致宗筆受，沙門仁
A111n1493_p0831b08║徹、道滿綴文，沙門守貞、道
A111n1493_p0831b09║文、雲勝、紹琛、守贊、希晝、道
A111n1493_p0831b10║一、修靜證義，翰林學士駕
A111n1493_p0831b11║部郎中知制誥梁周翰潤
A111n1493_p0832a01║文，殿頭高品鄭守鈞監譯。
A111n1493_p0832a02║是月二十一日，監使引三
A111n1493_p0832a03║藏等，詣
A111n1493_p0832a04║崇政殿，捧所譯經，具表
A111n1493_p0832a05║上進。其詞曰：臣施護等言：
A111n1493_p0832a06║臣等今譯就《大集會正法
A111n1493_p0832a07║經》一部，五卷；《了義般若波
A111n1493_p0832a08║羅蜜多經》一部，一卷；《聖觀
A111n1493_p0832a09║自在菩薩功德讚》一部，一
A111n1493_p0832a10║卷。斯文也，丹青至理，羽翼
A111n1493_p0832a11║真宗，勵其行乃妙絕九流，
A111n1493_p0832a12║植其果乃顯超十地。元明
A111n1493_p0832b01║獨耀，靈照孤標，藥王神應
A111n1493_p0832b02║于殊方，普勇念通于塵剎。
A111n1493_p0832b03║繇是自他同濟，幽顯咸滋，
A111n1493_p0832b04║法海珠圓，義天月皎，慶此
A111n1493_p0832b05║中天之妙教，誕符
A111n1493_p0832b06║至聖之徽猷。伏惟
A111n1493_p0832b07║崇文廣武聖明仁孝皇帝
A111n1493_p0832b08║陛下，道配高明，功侔博厚，
A111n1493_p0832b09║具二嚴於浩劫，緫四智於
A111n1493_p0832b10║宸襟，注懷妙密之源，覃思
A111n1493_p0832b11║希夷之本，開大圓照，富聖
A111n1493_p0833a01║法財，宏闢金田，旁宣寶偈。
A111n1493_p0833a02║臣等叨居梵館，𧆛譯真筌，
A111n1493_p0833a03║里社呈祥，幸逢於
A111n1493_p0833a04║令節；河沙集福，仰祝於
A111n1493_p0833a05║昌期。前件新譯經、集，謹繕寫
A111n1493_p0833a06║上進以
A111n1493_p0833a07║聞。是日，
A111n1493_p0833a08║命坐賜茶，
A111n1493_p0833a09║親加撫慰，錫賜如例。
A111n1493_p0833a10║詔以經、集入藏頒行。是年，
A111n1493_p0833a11║賜證義僧修靜紫衣，道滿
A111n1493_p0833a12║號「智藏大師」，道一號「圓照
A111n1493_p0833b01║大師」，希晝號「慧日大師」，職
A111n1493_p0833b02║掌僧澄寶號「海慧大師」。并
A111n1493_p0833b03║度本院童行九人為僧。是
A111n1493_p0833b04║年夏五月十八日，三藏沙
A111n1493_p0833b05║門法天順化。法天初被疾，
A111n1493_p0833b06║上遣中使護國醫霍炳等
A111n1493_p0833b07║二人診視，及以不起
A111n1493_p0833b08║聞，深嗟悼之。
A111n1493_p0833b09║遣中使李懷斌監護襄事
A111n1493_p0833b10║所須官給。法天以道具物
A111n1493_p0833b11║奉，遺表以獻。
A111n1493_p0834a01║賜諡曰「玄覺」，令僧錄司具
A111n1493_p0834a02║威儀。七月十六日，葬于京
A111n1493_p0834a03║師祥符縣鄭當里。建塔葬
A111n1493_p0834a04║畢，施護、惟淨同詣
A111n1493_p0834a05║便殿稱謝。
A111n1493_p0834a06║上撫慰之，仍
A111n1493_p0834a07║詔度法天童行二人為僧。
A111n1493_p0834a08║五年五月譯成經五卷
A111n1493_p0834a09║輪王七寶經一部一卷
A111n1493_p0834a10║小乘經藏收。佛在舍衛國為
A111n1493_p0834a11║諸比丘說。此中所明，輪王生
A111n1493_p0834a12║時，當有七寶隨應出現，所謂：
A111n1493_p0834b01║輪寶、珠、兵、象、馬、藏、女等寶，神
A111n1493_p0834b02║通攝化，威伏一切。如來出時，
A111n1493_p0834b03║說七覺支，如王七寶，超越世
A111n1493_p0834b04║閒利樂羣品，一切如意耳。
A111n1493_p0834b05║上一部，西天竺梵本所出。
A111n1493_p0834b06║勝軍王所問經一部一卷
A111n1493_p0834b07║小乘經藏收。佛在舍衛國祇
A111n1493_p0834b08║樹給孤獨園說。此中所明，勝
A111n1493_p0834b09║軍大王將諸宮屬、羣臣，俱詣
A111n1493_p0834b10║佛所，以七寶冠奉上於佛，請
A111n1493_p0834b11║說法要。佛言：「大王！當用正法
A111n1493_p0835a01║而行治化，觀一切民皆如一
A111n1493_p0835a02║子，常以四法，謂：愛語、利行、同
A111n1493_p0835a03║事、布施而行攝化。如是所行，
A111n1493_p0835a04║即為最勝，能離邪心，發生正
A111n1493_p0835a05║行，乃至當得成菩提果。」
A111n1493_p0835a06║大方廣未曾有經善巧方便品
A111n1493_p0835a07║一部一卷
A111n1493_p0835a08║大乘經藏收。析出別譯。此中
A111n1493_p0835a09║所明，大意菩薩請問世尊菩
A111n1493_p0835a10║薩所行，於五欲境以何方便
A111n1493_p0835a11║而不生著。佛即謂言：「若人行
A111n1493_p0835a12║施，起最上心，所獲功德，迴向
A111n1493_p0835b01║一切，無有窮盡。見曼拏羅，獻
A111n1493_p0835b02║以華香、飲食、衣服，當發大願，
A111n1493_p0835b03║普令眾生得大利樂，起饒益
A111n1493_p0835b04║心，離取捨相，斯上乘之旨也。」
A111n1493_p0835b05║最勝妙吉祥根本智最上祕密
A111n1493_p0835b06║一切名義三摩地分一部二卷
A111n1493_p0835b07║大乘經藏祕密部收。析出別
A111n1493_p0835b08║譯。上卷所明，金剛手菩薩於
A111n1493_p0835b09║世尊前擲金剛杵，現金剛光
A111n1493_p0835b10║及忿怒相，起慈悲心，哀請如
A111n1493_p0835b11║來同說大明，從阿字生一切
A111n1493_p0836a01║善法。下卷所明，如來是時為
A111n1493_p0836a02║金剛手說成就法，現種種身，
A111n1493_p0836a03║作種種事，得三摩地，乃至成
A111n1493_p0836a04║於無上菩提。如是所說祕密
A111n1493_p0836a05║名義，皆諸如來吉祥根本，能
A111n1493_p0836a06║生諸佛最勝功德，實不思議
A111n1493_p0836a07║脩行之要道也。
A111n1493_p0836a08║上三部，竝中天竺梵本
A111n1493_p0836a09║所出。
A111n1493_p0836a10║右經，三藏沙門施護譯，沙
A111n1493_p0836a11║門惟淨證梵文，沙門清沼、
A111n1493_p0836a12║致宗筆受，沙門仁徹、道滿
A111n1493_p0836b01║綴文，沙門守貞、道文、守贊、
A111n1493_p0836b02║希𦘕、道一、修靜證義，翰林
A111n1493_p0836b03║學士駕部郎中知制誥梁
A111n1493_p0836b04║周翰潤文，殿頭高品鄭守
A111n1493_p0836b05║鈞監譯。是月一日，監使引
A111n1493_p0836b06║三藏等，詣
A111n1493_p0836b07║崇政殿，捧所譯經，具表
A111n1493_p0836b08║上進。其詞曰：臣施護等言：
A111n1493_p0836b09║臣等今譯就《輪王七寶》等
A111n1493_p0836b10║經四部，五卷。惟薄伽梵說
A111n1493_p0836b11║脩多羅，權立五時，應機緣
A111n1493_p0837a01║之大小；宏開八藏，隨種類
A111n1493_p0837a02║之淺深。體幻有於萬端，喻
A111n1493_p0837a03║覺支於七寶。深明檀度，方
A111n1493_p0837a04║登極喜之階；精究密因，頓
A111n1493_p0837a05║入大明之奧。若二若三之
A111n1493_p0837a06║說，皆一圓音；契根契理之
A111n1493_p0837a07║談，窮諸至要。福無有量，德
A111n1493_p0837a08║莫能稱。伏惟
A111n1493_p0837a09║崇文廣武聖明仁孝皇帝
A111n1493_p0837a10║陛下，道冠勛華，
A111n1493_p0837a11║功格天地。宿承佛記，啟千
A111n1493_p0837a12║載之禎期；丕闡
A111n1493_p0837b01║皇猷，驅兆民於壽域。方洽
A111n1493_p0837b02║犧農之至化，更崇釋梵之
A111n1493_p0837b03║真宗，拯羣迷於度門，究一
A111n1493_p0837b04║音於寶藏。臣等才識淺昧，
A111n1493_p0837b05║行業庸虛，叨譯梵文，幸承
A111n1493_p0837b06║天眷，式▆無為之淨福，永
A111n1493_p0837b07║資不拔之
A111n1493_p0837b08║鴻基。前件新譯經，謹繕寫
A111n1493_p0837b09║上進以
A111n1493_p0837b10║聞。是日，
A111n1493_p0837b11║命坐賜茶，
A111n1493_p0838a01║親加撫慰，錫賜如例。
A111n1493_p0838a02║詔以其經入藏頒行。
A111n1493_p0838a03║是年十一月譯成經論八卷
A111n1493_p0838a04║一切如來金剛三業最上祕密
A111n1493_p0838a05║大教王經一部七卷
A111n1493_p0838a06║大乘經藏祕密部收。揔一十
A111n1493_p0838a07║八分。第一卷明，一時，如來住
A111n1493_p0838a08║於神通，加持金剛正智清淨
A111n1493_p0838a09║境界，與不可計一切佛剎大
A111n1493_p0838a10║菩薩眾及五部教主，彈指召
A111n1493_p0838a11║集。十方如來於曼拏羅各說
A111n1493_p0838a12║大明。又諸如來樂說妙心，毗
A111n1493_p0838b01║盧遮那即作是說：「身心離相，
A111n1493_p0838b02║無所分別，乃名堅固，住菩提
A111n1493_p0838b03║心。」又毗盧遮那復入變化大
A111n1493_p0838b04║雲莊嚴三摩地門，從定出已，
A111n1493_p0838b05║說於大明。又十方如來同心
A111n1493_p0838b06║勸請毗盧遮那廣說祕要。又
A111n1493_p0838b07║說法性平等，離於染淨。若能
A111n1493_p0838b08║了知如來妙智，是即名為菩
A111n1493_p0838b09║提句行。又阿閦如來入身、語、
A111n1493_p0838b10║心三密定門，從定出已，同四
A111n1493_p0838b11║方佛各說大明。第二卷明，毗
A111n1493_p0839a01║盧金剛宣說如來大三昧邪
A111n1493_p0839a02║最上真實大明勝行三摩地
A111n1493_p0839a03║法。又寶生如來請金剛手，說
A111n1493_p0839a04║最上行，轉妙法輪。時金剛手
A111n1493_p0839a05║乃以偈荅，又復菩薩現「空」字
A111n1493_p0839a06║相，說祕密智，住空觀想。又諸
A111n1493_p0839a07║佛將說本部大明時，金剛手
A111n1493_p0839a08║現大威勢，目爍光明，熾然可
A111n1493_p0839a09║怖，說「吽唵阿」祕密大明。又毗
A111n1493_p0839a10║盧遮那入諸如來持明大士
A111n1493_p0839a11║三摩地門，宣說三字大金剛
A111n1493_p0839a12║智。第三卷明，時諸如來讚金
A111n1493_p0839b01║剛手勝智成就，三昧相應，從
A111n1493_p0839b02║比出生金剛三業。又金剛手
A111n1493_p0839b03║歸命一切牟尼導師，說諸智
A111n1493_p0839b04║輪三摩地行。又毗盧遮那大
A111n1493_p0839b05║祕密主入息災三昧，說如來
A111n1493_p0839b06║明妃能令聞者滿一切願。第
A111n1493_p0839b07║四卷明，時金剛手現大文字，
A111n1493_p0839b08║出生妙智及灌頂義，從金剛
A111n1493_p0839b09║語宣說是法。第五卷明，毗盧
A111n1493_p0839b10║遮那宣說最上密中祕密心
A111n1493_p0839b11║曼拏羅，令諸行人安住三昧。
A111n1493_p0840a01║第六卷明，一切如來法界自
A111n1493_p0840a02║性，無行無作，非去非來，乃至
A111n1493_p0840a03║金剛文字，皆虛妄攝。第七卷
A111n1493_p0840a04║明，慈氏菩薩稱讚普賢法界
A111n1493_p0840a05║功德，息諸輪迴。時諸如來復
A111n1493_p0840a06║讚慈氏，善說如是普賢行願
A111n1493_p0840a07║斯經也。爰自法身，處于性土，
A111n1493_p0840a08║互為教主，各說大明，實不思
A111n1493_p0840a09║議之妙教矣。
A111n1493_p0840a10║諸教決定名義論一部一卷
A111n1493_p0840a11║聖慈氏菩薩造。大乘論藏收。
A111n1493_p0840a12║此中所明，諸教根本，從密字
A111n1493_p0840b01║生，「唵」字清淨，出生妙慧；「吽」字
A111n1493_p0840b02║為因，宣說諸法。復說「吽」字法
A111n1493_p0840b03║身，「阿」字報身，「唵」字化身，阿惡
A111n1493_p0840b04║二字，安住空性。如是密字，展
A111n1493_p0840b05║轉出生一切名義，斯皆諸教
A111n1493_p0840b06║之要義也。
A111n1493_p0840b07║上二部，竝中天竺梵本所出。
A111n1493_p0840b08║右經、論，三藏沙門施護譯，
A111n1493_p0840b09║沙門惟淨證梵文，沙門清
A111n1493_p0840b10║沼、致宗筆受，沙門仁徹、道
A111n1493_p0840b11║滿綴文，沙門守貞、繼隆、啟
A111n1493_p0841a01║沖、守贊、希晝、道一、修靜證
A111n1493_p0841a02║義，翰林學士駕部郎中知
A111n1493_p0841a03║制誥梁周翰潤文，殿頭高
A111n1493_p0841a04║品鄭守鈞監譯。是月二十
A111n1493_p0841a05║三日，監使引三藏等，詣
A111n1493_p0841a06║崇政殿，捧所譯經，具表
A111n1493_p0841a07║上進。其詞曰：臣施護等言：
A111n1493_p0841a08║臣等今譯就《一切如來金
A111n1493_p0841a09║剛三業最上祕密大教王
A111n1493_p0841a10║經》一部，七卷；《諸教決定名
A111n1493_p0841a11║義論》一部，一卷。斯經也，能
A111n1493_p0841a12║仁所宣，耀密嚴之心印；其
A111n1493_p0841b01║論也，慈氏所造，開精要之
A111n1493_p0841b02║義林。發悟羣機，決擇諸法。
A111n1493_p0841b03║覺皇之意，示超證之靈規；
A111n1493_p0841b04║字母所生，顯圓脩之景行。
A111n1493_p0841b05║非夫至聖，莫究真宗，咸稱
A111n1493_p0841b06║最上之乘，悉演無為之理。
A111n1493_p0841b07║慶茲奧典，萃于
A111n1493_p0841b08║昌朝。伏惟
A111n1493_p0841b09║崇文廣武聖明仁孝皇帝
A111n1493_p0841b10║陛下，稟
A111n1493_p0841b11║上聖之姿，膺
A111n1493_p0842a01║昊穹之命。運當賢劫，允致
A111n1493_p0842a02║於承乎；
A111n1493_p0842a03║志在慈門，溥綏於𥠖庶。克
A111n1493_p0842a04║隆景化，宏闡法筵。臣等才
A111n1493_p0842a05║業無聞，翻宣有愧，幸遇
A111n1493_p0842a06║流虹之節，冀延
A111n1493_p0842a07║拂石之齡。前件新譯經論，
A111n1493_p0842a08║謹繕寫
A111n1493_p0842a09║上進以
A111n1493_p0842a10║聞。是日，
A111n1493_p0842a11║命坐賜茶，
A111n1493_p0842a12║親加撫慰，錫賜如例。
A111n1493_p0842b01║詔以經、論入藏頒行，并度
A111n1493_p0842b02║本院童行九人為僧。是歲
A111n1493_p0842b03║十二月，
A111n1493_p0842b04║詔曰：西天譯經三藏朝奉
A111n1493_p0842b05║大夫試鴻臚卿傳法大師
A111n1493_p0842b06║賜紫施護，國家恢崇象教，
A111n1493_p0842b07║演暢佛乘，矧資常善以救
A111n1493_p0842b08║人，貴在微言之垂世。以爾
A111n1493_p0842b09║聿來迦衛，早悟毗邪，既博
A111n1493_p0842b10║達於真詮，固精脩於梵行。
A111n1493_p0842b11║譯文證義，旋列於簡編；比
A111n1493_p0843a01║品增階，已隆於爵位。適覃
A111n1493_p0843a02║大慶，冝被渥恩，司膳列卿，
A111n1493_p0843a03║視秩尤峻，俾申優異，勉荷
A111n1493_p0843a04║崇高。可特授「試光祿卿」，依
A111n1493_p0843a05║前傳法大師充西天譯經
A111n1493_p0843a06║三藏，散官如故。翌日，具表
A111n1493_p0843a07║謝云：臣施護言：伏蒙
A111n1493_p0843a08║聖恩，特授臣「試光祿卿」者。
A111n1493_p0843a09║慶行
A111n1493_p0843a10║華闕，
A111n1493_p0843a11║寵被金田，載省載偱，以驚
A111n1493_p0843a12║以懼。伏念臣潛符曩慶，冥
A111n1493_p0843b01║會宿因，早貢梵文，來下
A111n1493_p0843b02║嘉運。法既投於鍼介，道幸
A111n1493_p0843b03║契於雲龍。當
A111n1493_p0843b04║先朝恢闡度門，首逐宣揚
A111n1493_p0843b05║之志，自
A111n1493_p0843b06║陛下紹隆景化，荐塵演譯
A111n1493_p0843b07║之科，二紀于茲，諸經繼出。
A111n1493_p0843b08║丹青竺誥，乏真觀之八能；
A111n1493_p0843b09║統領梵筵，謝洪偃之四絕。
A111n1493_p0843b10║遐思徃哲，尤媿非才，仰荷
A111n1493_p0843b11║恩榮，實踰涯分。伏惟
A111n1493_p0844a01║崇文廣武聖明仁孝皇帝
A111n1493_p0844a02║陛下，凝神淨域，注思香林，
A111n1493_p0844a03║緫萬德以化民，體三無而
A111n1493_p0844a04║御極，乃
A111n1493_p0844a05║眷空門之末跡，載頒
A111n1493_p0844a06║象闕之明恩，荐假月卿，特
A111n1493_p0844a07║超雲侶。
A111n1493_p0844a08║天文煥若，迥增金地之輝；
A111n1493_p0844a09║睿渥沛然，更洽紺園之潤。
A111n1493_p0844a10║罔知負荷，誠懼滿盈。敢不
A111n1493_p0844a11║端肅威儀，勤拳演暢，仰荅
A111n1493_p0844a12║絲綸之命，更專香火之心。
A111n1493_p0844b01║謹奉表稱
A111n1493_p0844b02║謝以
A111n1493_p0844b03║聞。
A111n1493_p0844b04║起咸平六年春終景德元年冬譯成
A111n1493_p0844b05║經二部二十八卷
A111n1493_p0844b06║佛母出生三法藏般若波羅蜜
A111n1493_p0844b07║多經一部二十五卷
A111n1493_p0844b08║大乘經藏收。佛在王舍城鷲
A111n1493_p0844b09║峯山中說。第一卷明，佛令須
A111n1493_p0844b10║菩提隨諸菩薩樂欲，宣說般
A111n1493_p0844b11║若法門。須菩提曰：「不見菩薩
A111n1493_p0845a01║及與般若，是真了知。」第二卷
A111n1493_p0845a02║明，滿慈子問般若理趣，須菩
A111n1493_p0845a03║提曰：「於三際中，了不可得。」又
A111n1493_p0845a04║明，帝釋諸天來詣佛所，樂聽
A111n1493_p0845a05║般若，佛即謂言：「應當發心，令
A111n1493_p0845a06║信堅固。」又明，佛告四眾：「於此
A111n1493_p0845a07║般若能聽受者，不墮魔界。」第
A111n1493_p0845a08║三卷明，帝釋白佛：「菩薩修行，
A111n1493_p0845a09║不應取相。」佛言：「若於是經如
A111n1493_p0845a10║說修行，獲眾吉祥。」第四卷明，
A111n1493_p0845a11║阿難問佛：「何故不讚布施諸
A111n1493_p0845a12║度，獨稱般若？」佛說：「般若能生
A111n1493_p0845b01║最上勝妙功德。」又明，佛謂帝
A111n1493_p0845b02║釋：「若閻浮提及四天下滿中
A111n1493_p0845b03║舍利，不如供養般若功德。」又
A111n1493_p0845b04║明，帝釋白世尊言：「若人發心
A111n1493_p0845b05║於此般若生信解心，即能速
A111n1493_p0845b06║證無上正覺。」第五卷明，若閻
A111n1493_p0845b07║浮提滿中眾生修四禪定，不
A111n1493_p0845b08║如有人信此般若，速證真如。
A111n1493_p0845b09║第六卷明，慈氏菩薩語須菩
A111n1493_p0845b10║提：「若於般若隨喜迴向，所得
A111n1493_p0845b11║功德最上最勝。」第七卷明，較
A111n1493_p0846a01║量一切眾生發菩提心，河沙
A111n1493_p0846a02║劫中以諸樂具普施眾生，以
A111n1493_p0846a03║此善根比於般若而不可得。
A111n1493_p0846a04║又明，舍利弗曰：「出生智性即
A111n1493_p0846a05║般若邪？」佛言：「如是，若能尊崇
A111n1493_p0846a06║般若，即是尊崇諸佛如來。」第
A111n1493_p0846a07║八卷明，須菩提問：「而般若者，
A111n1493_p0846a08║可得可聞？有所說邪？」乃曰：「無
A111n1493_p0846a09║說無示，離蘊處界。若不信受，
A111n1493_p0846a10║必墮地獄。」又明，若有惡人於
A111n1493_p0846a11║此般若極難信解，以此般若
A111n1493_p0846a12║離一切相極清淨故。第九卷
A111n1493_p0846b01║明，若有受持甚深般若，我當
A111n1493_p0846b02║守護是人及此法門。又明，須
A111n1493_p0846b03║菩提白世尊曰：「此般若性甚
A111n1493_p0846b04║深微妙，於其名中畢竟非彼
A111n1493_p0846b05║語言可得。」又明，帝釋念言：「若
A111n1493_p0846b06║得暫聞般若法門，是人於佛
A111n1493_p0846b07║已種善根，況復演說，如理思
A111n1493_p0846b08║惟。」第十卷明，若聞般若，是人
A111n1493_p0846b09║即當近佛菩提，如人尋海，前
A111n1493_p0846b10║見山樹，知海尚遙，既不見山，
A111n1493_p0846b11║知海非遠。第十一卷明，諸有
A111n1493_p0847a01║菩薩為人說法，欲說不說，說
A111n1493_p0847a02║而不止，令他退失，或求下乘，
A111n1493_p0847a03║而取滅度，此等當知皆是魔
A111n1493_p0847a04║事。第十二卷明，般若出生佛
A111n1493_p0847a05║一切智，能令眾生得正法眼，
A111n1493_p0847a06║斷煩惱惑，得大菩提。又明，諸
A111n1493_p0847a07║佛般若波羅蜜多法門，利益
A111n1493_p0847a08║眾生，如世慈母，令諸子息皆
A111n1493_p0847a09║獲安隱。第十三卷明，不見色
A111n1493_p0847a10║法，不見世閒，是則名為真見
A111n1493_p0847a11║世閒。良以世閒本性空故甚
A111n1493_p0847a12║深，般若為大事故、不思議故，
A111n1493_p0847b01║出現世閒。第十四卷明，若諸
A111n1493_p0847b02║菩薩有信有忍，若非般若所
A111n1493_p0847b03║護持者，決定墮於下乘之中，
A111n1493_p0847b04║如老病人不能自起。又明，初
A111n1493_p0847b05║學菩薩應當親近諸善知識，
A111n1493_p0847b06║是善知識應當為彼如理宣
A111n1493_p0847b07║說。第十五卷明，菩薩為眾生
A111n1493_p0847b08║故，被精進鎧，普令眾生得大
A111n1493_p0847b09║菩提，而眾生相了不可得。又
A111n1493_p0847b10║明，佛所說法，隨順一切，離諸
A111n1493_p0847b11║鄣礙，而一切法了不可得，如
A111n1493_p0848a01║虛空故。第十六卷明，若人於
A111n1493_p0848a02║他所證真如不生分別，亦不
A111n1493_p0848a03║觀他美惡長短，是名菩薩不
A111n1493_p0848a04║退轉行。第十七卷明，此般若
A111n1493_p0848a05║相即是空義，無相、無願、涅槃
A111n1493_p0848a06║寂靜，若如是觀，功德無量。又
A111n1493_p0848a07║明，菩提心者，非前後心可得，
A111n1493_p0848a08║而亦不離前後心故。第十八
A111n1493_p0848a09║卷明，菩薩雖行般若，而無法
A111n1493_p0848a10║可得，是故不應取甚深相，如
A111n1493_p0848a11║理思惟，是行般若。又明，欲行
A111n1493_p0848a12║般若，應觀五蘊皆空，雖復如
A111n1493_p0848b01║是，觀法相空，不應於中，證空
A111n1493_p0848b02║實際。第十九卷明，菩薩夢中
A111n1493_p0848b03║亦不愛樂聲聞、緣覺，亦不生
A111n1493_p0848b04║彼住三界心，是為不退轉相。
A111n1493_p0848b05║又明，若人為彼非人執魅，菩
A111n1493_p0848b06║薩救彼人故，乃令非人捨而
A111n1493_p0848b07║遠去，時有惡魔令彼捨去，菩
A111n1493_p0848b08║薩應當知是魔事。又明，菩薩
A111n1493_p0848b09║欲得無上菩提，應當親近諸
A111n1493_p0848b10║善知識。第二十卷明，行般若
A111n1493_p0848b11║時，不行五蘊，不雜聲聞及緣
A111n1493_p0849a01║覺行，即能親近諸善知識。又
A111n1493_p0849a02║明，般若甚深，難見難聞，如虛
A111n1493_p0849a03║空故。若受持者，是人具足最
A111n1493_p0849a04║上善根。又明，菩薩為魔稱讚
A111n1493_p0849a05║功德，心生取著，起增上慢，皆
A111n1493_p0849a06║不清淨，增長業報。第二十一
A111n1493_p0849a07║卷明，菩薩學般若時，若盡學、
A111n1493_p0849a08║若離學、若無生學，如虛空界，
A111n1493_p0849a09║學一切智。又明，巧幻機關，作
A111n1493_p0849a10║男女相，雖有作用，而無分別。
A111n1493_p0849a11║般若亦爾，無分別故。第二十
A111n1493_p0849a12║二卷明，菩薩行此甚深般若，
A111n1493_p0849b01║是則名為行堅固義。又明，天
A111n1493_p0849b02║散寶華供養般若，佛神力故，
A111n1493_p0849b03║令苾芻眾掌中各各自然有
A111n1493_p0849b04║華，共散空中而作佛事。第二
A111n1493_p0849b05║十三卷明，佛於會中現神通
A111n1493_p0849b06║相，舉眾皆見阿閦如來。又明，
A111n1493_p0849b07║若一切法無壞、無分別、無我、
A111n1493_p0849b08║無作相、非證、非思惟，當知般
A111n1493_p0849b09║若亦復如是，如是乃能成無
A111n1493_p0849b10║上智。又明，常啼菩薩乃徃世
A111n1493_p0849b11║時，於雷吼音如來法中久修
A111n1493_p0850a01║梵行，而求般若。第二十四卷
A111n1493_p0850a02║明，常啼菩薩為求般若愁泣
A111n1493_p0850a03║之時，忽見如來作是讚言：「善
A111n1493_p0850a04║哉丈夫！乃能如是同諸佛行。」
A111n1493_p0850a05║第二十五卷明，常啼菩薩入
A111n1493_p0850a06║妙香城，為求般若。法上菩薩
A111n1493_p0850a07║廣為宣說般若法門。又明，法
A111n1493_p0850a08║上菩薩謂常啼曰：言如來者，
A111n1493_p0850a09║無來無去，真如無動，即如來
A111n1493_p0850a10║故。又明，佛語阿難：「當知般若
A111n1493_p0850a11║出生諸佛一切智智，應當受
A111n1493_p0850a12║持，為人演說，是人世世常得
A111n1493_p0850b01║見佛。」大哉般若！諸佛之母，眾
A111n1493_p0850b02║法之源，廓法界以難名，歷塵
A111n1493_p0850b03║沙而無狀。離性離相，豈鑽仰
A111n1493_p0850b04║之能窮？非色非空，何視聽之
A111n1493_p0850b05║可究？獨耀羣筌之表，冥超眾
A111n1493_p0850b06║妙之門，實藏乘之樞要矣。
A111n1493_p0850b07║大乘不思議神通境界經一部三卷
A111n1493_p0850b08║大乘經藏祕密部收。佛在法
A111n1493_p0850b09║界光明菩薩宮說。上卷所明，
A111n1493_p0850b10║世尊既從普徧光明三摩地
A111n1493_p0850b11║出，時妙吉祥語慈氏言：「十方
A111n1493_p0851a01║菩薩今已來集，我等冝共徃
A111n1493_p0851a02║覲於佛。」慈氏乃曰：「非我所徃，
A111n1493_p0851a03║如來身者，非見聞故。」妙吉祥
A111n1493_p0851a04║曰：「汝已證得無生法忍。」中卷
A111n1493_p0851a05║所明，佛為普華天子說，妙吉
A111n1493_p0851a06║祥發菩提心，久遠劫數。復說
A111n1493_p0851a07║徃昔所集善根，初於無垢光
A111n1493_p0851a08║明佛所發菩提心，奉事諸佛。
A111n1493_p0851a09║下卷所明，帝釋天主聞佛說
A111n1493_p0851a10║是希有之法，知佛神通力所
A111n1493_p0851a11║持故，生忻仰心，繇是宣說祕
A111n1493_p0851a12║密大明而為警衛。斯之經也，
A111n1493_p0851b01║理智幽深，性相融攝，乃祕密
A111n1493_p0851b02║難思之義也。
A111n1493_p0851b03║上二部，竝中天竺梵本所出。
A111n1493_p0851b04║右經，三藏沙門施護譯，沙
A111n1493_p0851b05║門惟淨證梵文，沙門清沼、
A111n1493_p0851b06║致宗筆受，沙門仁徹、道滿、
A111n1493_p0851b07║啟沖綴文，沙門守貞、繼隆、
A111n1493_p0851b08║希晝、道一、紹溥、修靜、智宣、
A111n1493_p0851b09║重珣、文祕證義，翰林學士
A111n1493_p0851b10║駕部郎中知制誥梁周翰
A111n1493_p0851b11║潤文，殿頭高品鄭守鈞監
A111n1493_p0852a01║譯。十一月十八日，監使引
A111n1493_p0852a02║三藏等，詣
A111n1493_p0852a03║崇政殿，捧所譯經，具表
A111n1493_p0852a04║上進。其詞曰：臣施護等言：
A111n1493_p0852a05║臣等今譯就《佛母出生三
A111n1493_p0852a06║法藏般若波羅蜜多經》一
A111n1493_p0852a07║部，二十五卷；《不思議神通
A111n1493_p0852a08║境界經》一部，三卷。伏以靈
A111n1493_p0852a09║源湛寂，獨居混沌之先；妙
A111n1493_p0852a10║性沖虛，迥出名言之表。然
A111n1493_p0852a11║以相從幻立，妄逐情生，體
A111n1493_p0852a12║相於空，空非斷滅，攝妄歸
A111n1493_p0852b01║性，性本真常。洪惟般若之
A111n1493_p0852b02║奧樞，誠謂菩提之覺岸。斯
A111n1493_p0852b03║文不墜，
A111n1493_p0852b04║昌運冥符。伏惟
A111n1493_p0852b05║崇文廣武聖明仁孝皇帝
A111n1493_p0852b06║陛下，體道御人，垂慈利物，
A111n1493_p0852b07║惠綏九有，
A111n1493_p0852b08║理契三明。矧復
A111n1493_p0852b09║受記能仁，
A111n1493_p0852b10║洞微寶藏，迥通真諦，載暢
A111n1493_p0852b11║微言。爰開
A111n1493_p0853a01║積翠之宮，廣譯雙林之旨。
A111n1493_p0853a02║臣等共詳梵義，有謝於世
A111n1493_p0853a03║高；同究竺墳，更慙於流志。
A111n1493_p0853a04║幸逢
A111n1493_p0853a05║慶節，式貢真筌，庶憑微妙
A111n1493_p0853a06║之正因，仰祝
A111n1493_p0853a07║延鴻之睿筭。前件新譯經，
A111n1493_p0853a08║謹繕寫
A111n1493_p0853a09║上進以
A111n1493_p0853a10║聞。是日，
A111n1493_p0853a11║命坐賜茶，
A111n1493_p0853a12║親加撫慰，錫賜如例。
A111n1493_p0853b01║詔以其經入藏頒行，并度
A111n1493_p0853b02║本院童行九人為僧。咸平
A111n1493_p0853b03║六年二月中，三藏沙門施
A111n1493_p0853b04║護等，奉表陳請：
A111n1493_p0853b05║今上繼作《聖教序》石版，於
A111n1493_p0853b06║譯經堂安置。其詞曰：臣施
A111n1493_p0853b07║護等言：臣等於咸平二年
A111n1493_p0853b08║七月中，伏蒙
A111n1493_p0853b09║聖恩降賜
A111n1493_p0853b10║御製繼作《聖教序》，尋於新
A111n1493_p0853b11║譯諸經，各冠逐部之首。臣
A111n1493_p0854a01║等竊聞
A111n1493_p0854a02║睿作，已刻貞珉，慶
A111n1493_p0854a03║竺誥之重光，乃空門之大
A111n1493_p0854a04║幸，輒披眾懇，仰叩
A111n1493_p0854a05║至慈。臣施護等誠惶誠懼，
A111n1493_p0854a06║頓首頓首。伏以
A111n1493_p0854a07║王者以贊法立言，垂千古
A111n1493_p0854a08║而取信；如來以應機設教，
A111n1493_p0854a09║俾羣動以知歸。由聖道之
A111n1493_p0854a10║冥符，乃法緣之夙契，崇尚
A111n1493_p0854a11║雖聞於歷代，昌隆豈若於
A111n1493_p0854a12║我朝。伏惟
A111n1493_p0854b01║崇文廣武聖明仁孝皇帝
A111n1493_p0854b02║陛下，濬哲御輪，
A111n1493_p0854b03║欽明闡化，
A111n1493_p0854b04║澤覃無外，
A111n1493_p0854b05║德被有生。
A111n1493_p0854b06║睿思淵深，得意珠於法海；
A111n1493_p0854b07║雲章炳煥，燦乾象於義天。
A111n1493_p0854b08║福祐含靈，
A111n1493_p0854b09║宣明真諦，為五乘之
A111n1493_p0854b10║輗軓，作三界之
A111n1493_p0854b11║津梁。繼美
A111n1493_p0855a01║神宗，增輝佛日。刊于翠琰，
A111n1493_p0855a02║既齊劫石之堅；鎮彼紺園，願
A111n1493_p0855a03║允緇流之望。欲乞
A111n1493_p0855a04║降賜本院，於譯經堂，對
A111n1493_p0855a05║太宗皇帝《聖教序》安置。臣
A111n1493_p0855a06║等無任激切之至，謹奉表陳
A111n1493_p0855a07║請以
A111n1493_p0855a08║聞。
A111n1493_p0855a09║上深形謙抑，賜
A111n1493_p0855a10║詔不允。是年十一月，
A111n1493_p0855a11║詔賜證義僧修靜，號「普智
A111n1493_p0855a12║大師」；職掌僧文雍，紫衣；并
A111n1493_p0855b01║度本院童行九人為僧。
A111n1493_p0855b02║
A111n1493_p0855b03║大中祥符法寶錄卷第十二