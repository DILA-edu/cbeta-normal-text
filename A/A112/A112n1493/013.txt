A112n1493_p0001b01║大中祥符法寶錄卷第十三　　　百
A112n1493_p0001b02║（▆…▆
A112n1493_p0001b03║「翰林學士▆…▆等，奉
A112n1493_p0001b04║勑編修。）
A112n1493_p0001b05║別明　聖代翻宣錄中之十二
A112n1493_p0001b06║藏乘區別年代指明二之十一
A112n1493_p0001b07║二年五月，譯成經七卷。
A112n1493_p0001b08║《大方廣善巧方便經》一部，四卷。
A112n1493_p0001b09║大乘經藏收。佛在舍衛國祇
A112n1493_p0001b10║樹給孤獨園說。第一卷明，始
A112n1493_p0002a01║因智上菩薩請問如來善巧
A112n1493_p0002a02║方便，佛乃應機廣明其理。所
A112n1493_p0002a03║謂於彼傍生惡趣，以善根力
A112n1493_p0002a04║迴向一切，令諸眾生修行二
A112n1493_p0002a05║法：一、謂智心，二、迴向心。於施
A112n1493_p0002a06║行中成就六度，具足勝行善
A112n1493_p0002a07║巧方便。如是菩薩設犯四重，
A112n1493_p0002a08║受五欲樂，不墮生死，必超梵
A112n1493_p0002a09║天。第二卷明，彼持明人雖行
A112n1493_p0002a10║五欲，終不起於放逸之行，斯
A112n1493_p0002a11║由能具善巧方便，故於諸境
A112n1493_p0002a12║而不生著。第三卷明，菩薩生
A112n1493_p0002a13║時現大笑相，由得佛智，心生
A112n1493_p0002b01║歡喜，非放逸故，皆為具足善
A112n1493_p0002b02║巧方便度眾生故。第四卷明，
A112n1493_p0002b03║菩薩見有懷兇惡者欲害眾
A112n1493_p0002b04║人，菩薩害彼兇惡，令眾安隱，
A112n1493_p0002b05║又使彼人不起殺業，當知皆
A112n1493_p0002b06║是善巧方便。斯經也，廣彰權
A112n1493_p0002b07║智，深入度門，化于羣生，教諸
A112n1493_p0002b08║菩薩，詞旨煥若，理趣昭然，乃
A112n1493_p0002b09║大乘之妙義也。
A112n1493_p0002b10║《發菩提心破諸魔經》一部，二卷。
A112n1493_p0002b11║大乘經藏祕密部收。佛在王
A112n1493_p0003a01║舍城迦蘭陀竹林精舍說。上
A112n1493_p0003a02║卷所明，因迦葉氏婆羅門夢
A112n1493_p0003a03║中所見千葉蓮華，於其華中
A112n1493_p0003a04║有月輪相，絜白圓滿。覺已歡
A112n1493_p0003a05║喜，請問於佛，佛即為說四種
A112n1493_p0003a06║吉祥殊勝之相最上大利。其
A112n1493_p0003a07║四相者謂：發菩提心、修菩提
A112n1493_p0003a08║行、得菩提住、說菩提義。下卷
A112n1493_p0003a09║所明，廣說四種菩提行相。若
A112n1493_p0003a10║菩薩心忽起疑惑，皆由天魔
A112n1493_p0003a11║為諸鄣礙。世尊即說破魔神
A112n1493_p0003a12║呪，令諸魔冤不得其便，呪力
A112n1493_p0003b01║難思，真祕密之教矣。
A112n1493_p0003b02║《聖佛母般若波羅蜜多經》一部，一卷。
A112n1493_p0003b03║大乘經藏收。佛在王舍城鷲
A112n1493_p0003b04║峯山中說。此中所明，如來入
A112n1493_p0003b05║於甚深三昧。時，舍利子問觀
A112n1493_p0003b06║自在菩薩：「菩薩云何修行般
A112n1493_p0003b07║若？於其義趣，云何了知？」觀自
A112n1493_p0003b08║在言：「五蘊、四諦、十二緣生，一
A112n1493_p0003b09║切有相皆悉是空。」以此空性
A112n1493_p0003b10║即真法性，從是出生一切法
A112n1493_p0003b11║故，誠所謂佛母之妙道也。
A112n1493_p0004a01║上三部，竝中天竺梵本所出。
A112n1493_p0004a02║右經，三藏沙門施護譯，沙
A112n1493_p0004a03║門惟淨證梵文，沙門清沼、
A112n1493_p0004a04║致宗筆受，沙門仁徹、啟沖
A112n1493_p0004a05║綴文，沙門守貞、繼隆、希晝、
A112n1493_p0004a06║道一、紹溥、修靜、重珣、文祕
A112n1493_p0004a07║證義，翰林學士駕部郎中
A112n1493_p0004a08║知制誥梁周翰潤文，殿頭
A112n1493_p0004a09║高品鄭守鈞監譯。是月一
A112n1493_p0004a10║日，監使引三藏等，詣
A112n1493_p0004a11║崇政殿，捧所譯經，具表
A112n1493_p0004a12║上進。其詞曰：臣施護等言：
A112n1493_p0004b01║臣等今譯就《大方廣善巧
A112n1493_p0004b02║方便經》一部，四卷；《發菩提
A112n1493_p0004b03║心破諸魔經》一部，二卷；《聖
A112n1493_p0004b04║佛母般若波羅蜜多經》一
A112n1493_p0004b05║部，一卷。始即暢靈知之妙
A112n1493_p0004b06║用，次乃顯智照之神功，終
A112n1493_p0004b07║也明實際之微旨，三者備
A112n1493_p0004b08║矣，一以貫之。由如來之極
A112n1493_p0004b09║談，唯菩薩之深契。不即不
A112n1493_p0004b10║離，三空澄湛於真源；非斷
A112n1493_p0004b11║非常，二諦融銷於妄滓。慶
A112n1493_p0005a01║斯妙道，臻乎
A112n1493_p0005a02║聖時。恭惟
A112n1493_p0005a03║崇文廣武聖明仁孝皇帝
A112n1493_p0005a04║陛下，仁洽飛潛，
A112n1493_p0005a05║智周空有，
A112n1493_p0005a06║殊功不宰，揚十善於八紘；
A112n1493_p0005a07║妙化無方，耀千輪於沙界。
A112n1493_p0005a08║究三乘之奧𧷤，洞百氏之
A112n1493_p0005a09║幽微。臣等竊荷
A112n1493_p0005a10║聖恩，獲翻妙義，仰兾河沙
A112n1493_p0005a11║之梵福，永延劫石之
A112n1493_p0005a12║皇圖。前件新譯經，謹繕寫
A112n1493_p0005b01║上進以
A112n1493_p0005b02║聞。是日，
A112n1493_p0005b03║命坐賜茶，
A112n1493_p0005b04║親加撫慰，錫賜如例。
A112n1493_p0005b05║詔以其經入藏頒行。是年
A112n1493_p0005b06║五月，施護上言：「臣有受學
A112n1493_p0005b07║弟子澄珠、文一，教習梵章，
A112n1493_p0005b08║頗能通授，望以充梵學之職。」
A112n1493_p0005b09║詔從之。其月給頒賜，竝如
A112n1493_p0005b10║證義僧例。又以綴文、證義
A112n1493_p0005b11║沙門仁徹為「右街副僧錄」，
A112n1493_p0006a01║繼隆為「右街講經首座」。
A112n1493_p0006a02║是年十一月，譯成經、論七卷。
A112n1493_p0006a03║《大集法門經》一部，二卷。
A112n1493_p0006a04║小乘經藏收。佛在末利城末
A112n1493_p0006a05║利優婆塞舍說。上卷所明，是
A112n1493_p0006a06║時，世尊將諸比丘既到其舍，
A112n1493_p0006a07║如應說法，說法既久，暫將宴
A112n1493_p0006a08║息，勑舍利子為眾說法。時，舍
A112n1493_p0006a09║利子為諸比丘廣宣其義，利
A112n1493_p0006a10║益安樂天人世閒，外道異徒
A112n1493_p0006a11║息諸諍論。下卷所明，舍利子
A112n1493_p0006a12║復說諸法次第、名義，而作是
A112n1493_p0006b01║言：「我等所行，皆是如來真正
A112n1493_p0006b02║之說。」時，佛乃從師子牀起，告
A112n1493_p0006b03║舍利子：「如汝所說，此即名為
A112n1493_p0006b04║大集法門，能令有情獲大利樂。」
A112n1493_p0006b05║《淨意優婆塞所問經》一部，一卷。
A112n1493_p0006b06║小乘經藏收。佛在舍衛國祇
A112n1493_p0006b07║樹給孤獨園說。始因淨意啟
A112n1493_p0006b08║問世尊果報因緣、差別行相。
A112n1493_p0006b09║佛即為說善惡報應、賢愚好
A112n1493_p0006b10║醜、貧富貴賤、壽命延促，皆由
A112n1493_p0006b11║眾生心所造作，影響相隨等。
A112n1493_p0007a01║《集諸法寶最上義論》一部，二卷。
A112n1493_p0007a02║善寂菩薩造。大乘論藏收。上
A112n1493_p0007a03║卷所明，一切有情無始以來，
A112n1493_p0007a04║由我執故起諸無明，不能了
A112n1493_p0007a05║知此無明性即是虛空，如夢
A112n1493_p0007a06║幻等。下卷所明，四相所轉，剎
A112n1493_p0007a07║那不定，初、中、後位不可安立。
A112n1493_p0007a08║若能如理善思惟者，佛說此
A112n1493_p0007a09║人名為大智。
A112n1493_p0007a10║《菩提心離相論》一部，一卷。
A112n1493_p0007a11║龍樹菩薩造。大乘論藏收。此
A112n1493_p0007a12║中所明，菩提心者離一切性
A112n1493_p0007b01║及蘊、處、界諸取捨法，若能覺
A112n1493_p0007b02║了，是即安住諸法性空。又復，
A112n1493_p0007b03║菩提心者大悲為體，俱無二
A112n1493_p0007b04║相，若不了知，於輪迴中是大
A112n1493_p0007b05║愚癡。此論淵邈，詞旨炳然，實
A112n1493_p0007b06║乃上乘之妙理也。
A112n1493_p0007b07║《大乘破有論》一部，一卷。
A112n1493_p0007b08║龍樹菩薩造。大乘論藏收。此
A112n1493_p0007b09║中所明，一切法性，從無性生，
A112n1493_p0007b10║亦非無性，體即是常，非住世
A112n1493_p0007b11║閒，非出世閒，非因非果，猶如
A112n1493_p0008a01║空華。若能於此如實了知，方
A112n1493_p0008a02║名智者，入第一義諦。
A112n1493_p0008a03║上五部，竝中天竺梵本
A112n1493_p0008a04║所出。
A112n1493_p0008a05║右經、論，三藏沙門施護譯，
A112n1493_p0008a06║沙門惟淨證梵文，沙門清
A112n1493_p0008a07║沼、致宗筆受，沙門仁徹、啟
A112n1493_p0008a08║沖綴文，沙門繼隆、希晝、道
A112n1493_p0008a09║一、紹溥、修靜、瓊玉、重珣、文
A112n1493_p0008a10║祕證義，給事中梁周翰潤
A112n1493_p0008a11║文，殿頭高品鄭守鈞監譯。
A112n1493_p0008a12║是月二十六日，監使引三
A112n1493_p0008b01║藏等，詣
A112n1493_p0008b02║崇政殿，捧所譯經、論，具表
A112n1493_p0008b03║上進。其詞曰：臣施護等言：
A112n1493_p0008b04║臣等今譯就《大集法門》等
A112n1493_p0008b05║二經，《集諸法寶最上義》等
A112n1493_p0008b06║三論，共五部，七卷。斯經也，
A112n1493_p0008b07║如來所宣，曲提小葉；其論
A112n1493_p0008b08║也，菩薩所造，深契上機。談
A112n1493_p0008b09║四諦之微因，順決擇分；演
A112n1493_p0008b10║五乘之至要，顯破立宗。開
A112n1493_p0008b11║誘善之權門，建摧邪之勝
A112n1493_p0009a01║義，聿符
A112n1493_p0009a02║嘉運，克暢斯文。伏惟
A112n1493_p0009a03║崇文廣武聖明仁孝皇帝
A112n1493_p0009a04║陛下，德洽
A112n1493_p0009a05║三靈，道同諸佛，克廣
A112n1493_p0009a06║唐虞之化，載崇釋梵之宗。
A112n1493_p0009a07║故得貝葉飛文，協
A112n1493_p0009a08║禎期而荐至；寶乘開奧，㕘
A112n1493_p0009a09║德教而誕敷。臣等素寡沈
A112n1493_p0009a10║研，早慙荒昧，玷漢明之優
A112n1493_p0009a11║詔，但慊非才；臨竺護之勝
A112n1493_p0009a12║場，徒知不敏。幸覩
A112n1493_p0009b01║祥開耀魄，慶溢華胥，敢憑
A112n1493_p0009b02║傳演之功，上祝
A112n1493_p0009b03║延鴻之祚。前件新譯經、論，
A112n1493_p0009b04║謹繕寫
A112n1493_p0009b05║上進以
A112n1493_p0009b06║聞。是日，
A112n1493_p0009b07║命坐賜茶，
A112n1493_p0009b08║親加撫慰，錫賜如例。
A112n1493_p0009b09║詔以經、論入藏頒行。
A112n1493_p0009b10║賜證義僧重珣，號「法智大
A112n1493_p0009b11║師」；并職掌僧文雍，號「智悟
A112n1493_p0010a01║大師」；志永賜紫衣。并度本
A112n1493_p0010a02║院童行九人為僧。是年九
A112n1493_p0010a03║月二十五日，
A112n1493_p0010a04║上幸譯筵
A112n1493_p0010a05║命施護等坐，賜茶慰勞，
A112n1493_p0010a06║詢問譯經儀範，仍
A112n1493_p0010a07║頒束帛。翌日，施護等詣
A112n1493_p0010a08║便殿稱謝，遂以譯經儀式，
A112n1493_p0010a09║備錄上
A112n1493_p0010a10║進。
A112n1493_p0010a11║三年五月，譯成經、論五卷。
A112n1493_p0010a12║《給孤長者女得度因緣經》一部，三卷。
A112n1493_p0010b01║小乘經藏收。佛在舍衛國祇
A112n1493_p0010b02║樹給孤獨園說。上卷所明，給
A112n1493_p0010b03║孤獨女見謨尸羅飯諸外道，
A112n1493_p0010b04║乃讚世尊及諸弟子神通智
A112n1493_p0010b05║慧、殊勝功德。時，謨尸羅聞已
A112n1493_p0010b06║歡喜，遂請世尊廣設供養。佛
A112n1493_p0010b07║令弟子各現神通，使獲饒益。
A112n1493_p0010b08║中卷所明，摩訶迦葉化大金
A112n1493_p0010b09║山，目連尊者變眾華座，而諸
A112n1493_p0010b10║弟子各依佛勑，現大神通，咸
A112n1493_p0010b11║赴其請。下卷所明，佛知時至，
A112n1493_p0011a01║入定放光，照福增城，入長者
A112n1493_p0011a02║舍。受供養已，為說法要，轉四
A112n1493_p0011a03║諦輪。眾所聞解，或得初果，或
A112n1493_p0011a04║二三果及阿羅漢。乃至說彼
A112n1493_p0011a05║給孤獨女宿世因緣所獲利益。
A112n1493_p0011a06║《集大乘相論》一部，二卷。
A112n1493_p0011a07║覺吉祥菩薩造。大乘論藏收。
A112n1493_p0011a08║上卷所明，諸大乘法從菩提
A112n1493_p0011a09║心生，大悲相應，即當了知諸
A112n1493_p0011a10║法無我。此所知相，即蘊、處、界
A112n1493_p0011a11║及八聖道，一切諸法皆菩提
A112n1493_p0011a12║相。下卷所明，四聖諦、六神通，
A112n1493_p0011b01║乃至廣及真如法界，皆是四
A112n1493_p0011b02║智相應觀察。當知諸法即菩
A112n1493_p0011b03║提心，隨順大悲最上法門。斯
A112n1493_p0011b04║之論也，通該眾義，廣攝羣詮，
A112n1493_p0011b05║雙顯二空，獨明真際，皆極妙
A112n1493_p0011b06║之機要也。
A112n1493_p0011b07║上二部，竝中天竺梵本
A112n1493_p0011b08║所出。
A112n1493_p0011b09║右經、論，三藏沙門施護譯，
A112n1493_p0011b10║沙門惟淨證梵文，沙門清
A112n1493_p0011b11║沼、致宗筆受，沙門仁徹、
A112n1493_p0012a01║啟沖綴文，沙門繼隆、希晝、
A112n1493_p0012a02║道一、紹溥、修靜、重珣、瓊玉、
A112n1493_p0012a03║文祕證義，右諫議大夫㕘
A112n1493_p0012a04║知政事趙安仁潤文，殿頭
A112n1493_p0012a05║高品鄭守鈞監譯。是月二
A112n1493_p0012a06║日，監使引三藏等，詣
A112n1493_p0012a07║崇政殿，捧所譯經、論，具表
A112n1493_p0012a08║上進。其詞曰：臣施護等言：
A112n1493_p0012a09║臣等今譯就《給孤長者女
A112n1493_p0012a10║得度因緣經》一部，三卷；《集
A112n1493_p0012a11║大乘相論》一部，二卷。經之
A112n1493_p0012a12║大旨，由善無毒以為因；論
A112n1493_p0012b01║之所宗，乃覺吉祥之建義。
A112n1493_p0012b02║法王愍物，俾十聖而現通；
A112n1493_p0012b03║象德摛毫，緫五門而析理。
A112n1493_p0012b04║莫不深談四果，頓挫八邪，
A112n1493_p0012b05║慈旨通幽，微言索隱。獲利
A112n1493_p0012b06║者法眼既淨，契根者慧炬
A112n1493_p0012b07║增明，仰茲奧密之梵章，來偶
A112n1493_p0012b08║清夷之嘉運。恭惟
A112n1493_p0012b09║崇文廣武聖明仁孝皇帝
A112n1493_p0012b10║陛下，因深四等，
A112n1493_p0012b11║行滿三祇，
A112n1493_p0013a01║化接梵天，
A112n1493_p0013a02║惠澤均於幽顯；
A112n1493_p0013a03║心融法界，
A112n1493_p0013a04║仁風被於洪纖。
A112n1493_p0013a05║冥契寶乘，
A112n1493_p0013a06║高登覺岸。臣等幸叨
A112n1493_p0013a07║聖獎，獲演梵編，式期廣大
A112n1493_p0013a08║之良因，仰續
A112n1493_p0013a09║緜長之寶曆。前件新譯經、
A112n1493_p0013a10║論，謹繕寫
A112n1493_p0013a11║上進以
A112n1493_p0013a12║聞。是日，
A112n1493_p0013b01║命坐賜茶，
A112n1493_p0013b02║親加撫慰，錫賜如例。
A112n1493_p0013b03║詔以經、論入藏頒行。
A112n1493_p0013b04║
A112n1493_p0013b05║大中祥符法寶錄卷第十三