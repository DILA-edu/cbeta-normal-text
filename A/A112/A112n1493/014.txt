A112n1493_p0015b01║大中祥符法寶錄卷第十四　　　百
A112n1493_p0015b02║（▆…▆趙安仁，
A112n1493_p0015b03║▆…▆楊億等，奉
A112n1493_p0015b04║勑編修。）
A112n1493_p0015b05║別明　聖代翻宣錄中之十三
A112n1493_p0015b06║藏乘區別年代指明二之十二
A112n1493_p0015b07║三年十一月，譯成經七卷。
A112n1493_p0015b08║《無二平等最上瑜伽大教王經》
A112n1493_p0015b09║一部，六卷。
A112n1493_p0015b10║大乘經藏祕密部收。揔有二
A112n1493_p0016a01║十一分。佛在他化自在天宮
A112n1493_p0016a02║說。第一卷明，有微塵數大菩
A112n1493_p0016a03║薩眾及諸如來，從十方界來
A112n1493_p0016a04║集此會。時，金剛手以自身相
A112n1493_p0016a05║現毗盧身，為眾宣說無二平
A112n1493_p0016a06║等最勝法門。又說伽陀明觀
A112n1493_p0016a07║想法，想蓮華中曼拏羅相。次
A112n1493_p0016a08║觀乳海有眾光明，此名普賢
A112n1493_p0016a09║祕密法門。第二卷明，時，金剛
A112n1493_p0016a10║手復說伽陀明三摩地諸心
A112n1493_p0016a11║法門，諦想大明祕字光中觀
A112n1493_p0016a12║自影像，宣說本部大明儀軌。
A112n1493_p0016a13║又明，三摩地門捨離諸法，取
A112n1493_p0016b01║相分別，住相應行。次說，大明
A112n1493_p0016b02║及念誦法，現曼拏羅諸變化
A112n1493_p0016b03║事。又明，三摩地門本部章句，
A112n1493_p0016b04║於法平等，大蓮華生，乃至現
A112n1493_p0016b05║於燄光普徧嚴飾。又明，觀想
A112n1493_p0016b06║日天，如本部法住三摩地相
A112n1493_p0016b07║應成就。又明，普賢菩薩說「諸
A112n1493_p0016b08║三昧祕密成就從智出生無
A112n1493_p0016b09║生法門」，觀佛影像現種種光
A112n1493_p0016b10║及大明相。第三卷明，時，金剛
A112n1493_p0016b11║手安住一切如來心頂月曼
A112n1493_p0017a01║拏羅，以偈宣說一切如來智
A112n1493_p0017a02║證三昧，真實相應能令行者
A112n1493_p0017a03║現得佛身。又明，金剛手說金
A112n1493_p0017a04║剛薩埵一切祕密三昧法門，
A112n1493_p0017a05║俾修行者不禮聲聞，唯奉諸
A112n1493_p0017a06║佛，即得相應。又明，十方如來
A112n1493_p0017a07║從身、語、心出諸供養，奉金剛
A112n1493_p0017a08║手，請說三昧大曼拏羅，時金
A112n1493_p0017a09║剛手受請而說。又明，彼金剛
A112n1493_p0017a10║手復說不空三昧大定佛阿
A112n1493_p0017a11║闍梨大智法門相應觀法。第
A112n1493_p0017a12║四卷明，金剛手說智部大明
A112n1493_p0017b01║時，阿僧祇佛剎震動，若有聞
A112n1493_p0017b02║者得大辯才。又明，佛阿闍梨
A112n1493_p0017b03║如理宣說金剛薩埵，若復有
A112n1493_p0017b04║人聞名見身得最上地。又明，
A112n1493_p0017b05║想日輪光滿虛空界，諸賢聖
A112n1493_p0017b06║相皆悉相應，智者當知是真
A112n1493_p0017b07║淨教。又明，徧照如來說「持念
A112n1493_p0017b08║法」及說多種成就法門，觀想
A112n1493_p0017b09║相應，皆得成就。第五卷明，徧
A112n1493_p0017b10║照如來復說大明隨應三昧，
A112n1493_p0017b11║諦想諸法從心智生，圓滿相
A112n1493_p0018a01║應。又明，弟子承事阿闍梨儀，
A112n1493_p0018a02║與佛無異，隨師指訓，不應師
A112n1493_p0018a03║前作諸戲笑。第六卷明，時，金
A112n1493_p0018a04║剛手普為悲愍利樂一切，即
A112n1493_p0018a05║說如來如意寶王三摩地門
A112n1493_p0018a06║加持大明。又明，若作息災、增
A112n1493_p0018a07║益等事，應用大明依法觀想，
A112n1493_p0018a08║決定成就一切如意。又明，十
A112n1493_p0018a09║方如來出生妙樂大莊嚴雲，
A112n1493_p0018a10║為金剛手而作供養，出妙法
A112n1493_p0018a11║音，稱讚所說祕密法門。斯經
A112n1493_p0018a12║也，自毗盧遮那平等性智出
A112n1493_p0018b01║生字明，清淨法用，隨所成就、
A112n1493_p0018b02║利樂有情，乃祕密難思之教也。
A112n1493_p0018b03║《佛母般若波羅蜜多大明觀想
A112n1493_p0018b04║儀軌》一部，一卷。
A112n1493_p0018b05║大乘經藏祕密部收。析出別
A112n1493_p0018b06║譯。此中所明，佛為一切修最
A112n1493_p0018b07║上乘、求悉地者，說此般若波
A112n1493_p0018b08║羅蜜多大明觀想，令諸行者
A112n1493_p0018b09║發菩提心，想金色身現六臂
A112n1493_p0018b10║相。觀心若就，呪力功成，依法
A112n1493_p0018b11║誦持，一切圓滿。
A112n1493_p0019a01║上二部，竝中天竺梵本所出。
A112n1493_p0019a02║右經，三藏沙門施護譯，沙
A112n1493_p0019a03║門惟淨證梵義、梵文，沙門
A112n1493_p0019a04║清沼、致宗筆受，沙門啟沖、
A112n1493_p0019a05║希晝綴文，沙門仁徹、繼隆、
A112n1493_p0019a06║道一、紹溥、修靜、重珣、瓊玉、
A112n1493_p0019a07║文祕證義，右諫議大夫㕘
A112n1493_p0019a08║知政事趙安仁潤文，殿頭
A112n1493_p0019a09║高品周文質監譯。是月十
A112n1493_p0019a10║八日，監使引三藏等，詣
A112n1493_p0019a11║崇政殿，捧所譯經，具表
A112n1493_p0019a12║上進。其詞曰：臣施護等言：
A112n1493_p0019b01║臣等今譯就《無二平等最
A112n1493_p0019b02║上瑜伽大教王經》一部，六
A112n1493_p0019b03║卷；《佛母般若波羅蜜多大
A112n1493_p0019b04║明觀想儀軌》一部，一卷。旁
A112n1493_p0019b05║該五部，緫攝羣筌。體此大
A112n1493_p0019b06║明，理彰于無二平等；究斯
A112n1493_p0019b07║要義，名標于最上甚深。闢
A112n1493_p0019b08║觀想之妙門，示密圓之真
A112n1493_p0019b09║軌。金剛行相，求悉地於崇
A112n1493_p0019b10║壇；寶印靈通，明揔持於聖
A112n1493_p0019b11║像。皆眾生之福海，乃菩薩
A112n1493_p0020a01║之智輪。恭惟
A112n1493_p0020a02║崇文廣武聖明仁孝皇帝
A112n1493_p0020a03║陛下，執契居尊，
A112n1493_p0020a04║垂裳御字，嗣
A112n1493_p0020a05║二聖之丕業，致九有之大
A112n1493_p0020a06║和。故得
A112n1493_p0020a07║寶歷延昌，膺
A112n1493_p0020a08║上帝睠懷之旨；金言流布，
A112n1493_p0020a09║協能仁利樂之心。臣等倚
A112n1493_p0020a10║仗宿因，嬉游
A112n1493_p0020a11║睿化，慶逢
A112n1493_p0020a12║誕節，敢貢真筌，庶憑廣大
A112n1493_p0020b01║之因，仰祝
A112n1493_p0020b02║靈長之筭。前件新譯經，謹
A112n1493_p0020b03║繕寫
A112n1493_p0020b04║上進以
A112n1493_p0020b05║聞。是日，
A112n1493_p0020b06║命坐賜茶，
A112n1493_p0020b07║親加撫慰，錫賜如例。
A112n1493_p0020b08║詔以其經入藏頒行。
A112n1493_p0020b09║賜梵學僧澄珠，號「演法大
A112n1493_p0020b10║師」；文一，號「慧悟大師」；證義
A112n1493_p0020b11║僧瓊玉，號「法慧大師」；文祕，
A112n1493_p0021a01║號「崇教大師」。并度本院童
A112n1493_p0021a02║行九人為僧，仍以北天竺
A112n1493_p0021a03║沙門法護，充證梵文。是年
A112n1493_p0021a04║七月，筆受沙門惟淨以疾聞，
A112n1493_p0021a05║上遣中使撫問，仍領太醫
A112n1493_p0021a06║診視之。尋愈，惟淨進梵字
A112n1493_p0021a07║《隨求經》以謝。
A112n1493_p0021a08║上慰諭之，仍賜緡帛。
A112n1493_p0021a09║四年五月，譯成經三卷。
A112n1493_p0021a10║《入無分別法門經》一部，一卷。
A112n1493_p0021a11║大乘經藏收。析出別譯。此中
A112n1493_p0021a12║所明，是時，世尊為無量眾說
A112n1493_p0021b01║無分別大乘法門，所應了知
A112n1493_p0021b02║取捨二法本性離故。是以菩
A112n1493_p0021b03║薩應如是觀，應如是入，此即
A112n1493_p0021b04║真入無分別界為最上義，證
A112n1493_p0021b05║妙菩提。
A112n1493_p0021b06║《寶帶陀羅尼經》一部，一卷。
A112n1493_p0021b07║大乘經藏祕密部收。佛在迦
A112n1493_p0021b08║毗羅城尼拘律陀樹下說。因
A112n1493_p0021b09║羅睺羅童子於夜分中，為惡
A112n1493_p0021b10║羅剎之所怖畏，而來告佛。佛
A112n1493_p0021b11║即為說寶帶大明，當令持誦，
A112n1493_p0022a01║能使惡魔不得其便，密印所
A112n1493_p0022a02║加，神功莫測矣。
A112n1493_p0022a03║《金剛場莊嚴般若波羅蜜多教
A112n1493_p0022a04║中一分》一卷。
A112n1493_p0022a05║大乘經藏祕密部收。析出別
A112n1493_p0022a06║譯。此中所明，十方如來雲集，
A112n1493_p0022a07║勸請毗盧遮那為眾宣說根
A112n1493_p0022a08║本無性般若法門。是時，世尊
A112n1493_p0022a09║毗盧遮那從四念處、十八不
A112n1493_p0022a10║共諸名數法各說大明，此皆
A112n1493_p0022a11║修行之祕要也。
A112n1493_p0022a12║上三部，竝中天竺梵本所出。
A112n1493_p0022b01║右經，三藏沙門施護譯，沙
A112n1493_p0022b02║門惟淨證梵義，法護證梵
A112n1493_p0022b03║文，沙門清沼、致宗筆受，沙
A112n1493_p0022b04║門啟沖、希晝綴文，沙門仁
A112n1493_p0022b05║徹、繼隆、道一、紹溥、修靜、重
A112n1493_p0022b06║珣、瓊玉、文祕證義，右諫議
A112n1493_p0022b07║大夫叅知政事趙安仁潤
A112n1493_p0022b08║文，殿頭高品周文質監譯。
A112n1493_p0022b09║是月三日，監使引三藏等，詣
A112n1493_p0022b10║崇政殿，捧所譯經，具表
A112n1493_p0022b11║上進。其詞曰：臣施護等言：
A112n1493_p0023a01║臣等今譯就《入無分別法
A112n1493_p0023a02║門經》一部，一卷；《寶帶陀羅
A112n1493_p0023a03║尼經》一部，一卷；《金剛場莊
A112n1493_p0023a04║嚴般若波羅蜜多教中一
A112n1493_p0023a05║分》一卷。始明平等妙因之
A112n1493_p0023a06║理，中顯威神警衛之功，終
A112n1493_p0023a07║談祕密實相之旨。百千斯
A112n1493_p0023a08║印，傳奧邃於瑜伽；八萬其
A112n1493_p0023a09║門，運幽微於三昧。現象王
A112n1493_p0023a10║之蹴踏，觀師子之頻申，應
A112n1493_p0023a11║最上機，說第一義，慶茲演
A112n1493_p0023a12║譯，允屬
A112n1493_p0023b01║休明。伏惟
A112n1493_p0023b02║崇文廣武聖明仁孝皇帝
A112n1493_p0023b03║陛下，七辯御天，
A112n1493_p0023b04║二嚴啟化，體
A112n1493_p0023b05║羲農之大道，闡
A112n1493_p0023b06║釋梵之真宗。
A112n1493_p0023b07║冠帶百蠻，協吉祥之妙德；
A112n1493_p0023b08║津梁七趣，闡清淨之嘉猷。
A112n1493_p0023b09║臣等翻對梵章，彌憂五失，
A112n1493_p0023b10║叅詳勝義，誠愧八能。式憑
A112n1493_p0023b11║了義之言，仰祝
A112n1493_p0024a01║無疆之祚。前件新譯經，謹
A112n1493_p0024a02║繕寫
A112n1493_p0024a03║上進以
A112n1493_p0024a04║聞。是日
A112n1493_p0024a05║命坐賜茶，
A112n1493_p0024a06║親加撫慰，錫賜如例。
A112n1493_p0024a07║詔以其經入藏頒行。
A112n1493_p0024a08║是年十一月，譯成經、論五卷。
A112n1493_p0024a09║《光明童子因緣經》一部，四卷。
A112n1493_p0024a10║小乘經藏收。佛在王舍城迦
A112n1493_p0024a11║蘭陀竹林精舍說。第一卷明，
A112n1493_p0024a12║世尊因見善賢長者其妻懷
A112n1493_p0024b01║姙，乃曰「當生男子，後必出家，
A112n1493_p0024b02║成阿羅漢」等。第二卷明，長者
A112n1493_p0024b03║之妻命終火焚，世尊與王頻
A112n1493_p0024b04║婆娑羅同徃觀看。當焚之時，
A112n1493_p0024b05║光明童子從火中出，坐蓮華
A112n1493_p0024b06║上，色相端嚴，眾所驚異。佛於
A112n1493_p0024b07║火中收接童子，令王養育。第
A112n1493_p0024b08║三卷明，光明童子既已成立，
A112n1493_p0024b09║信向佛僧，乃以寶鉢致於柱
A112n1493_p0024b10║端，而作是言：「得神通者可自
A112n1493_p0024b11║取之。」時，大迦葉乃現神通，而
A112n1493_p0025a01║取其鉢，令生歡喜。第四卷明，
A112n1493_p0025a02║童子於是作大利益，歸佛出
A112n1493_p0025a03║家，證阿羅漢。其父善賢，乃轉
A112n1493_p0025a04║邪心，歸依正覺。斯經者，理通
A112n1493_p0025a05║應化，獲益當機，是即利生之
A112n1493_p0025a06║權教也。
A112n1493_p0025a07║《六十頌如理論》一部，一卷。
A112n1493_p0025a08║龍樹菩薩造。大乘論藏收。此
A112n1493_p0025a09║中所明，二取執心，皆由著我，
A112n1493_p0025a10║以著我故，滯於生死。當知法
A112n1493_p0025a11║性本來清淨，性本無性，同歸
A112n1493_p0025a12║涅槃，真空妙理，猶如幻化，令
A112n1493_p0025b01║出斷常，俱止中道。斯乃聖教
A112n1493_p0025b02║之要樞，上乘之妙鍵也。
A112n1493_p0025b03║上二部，竝中天竺梵本所出。
A112n1493_p0025b04║右經、論，三藏沙門施護譯，
A112n1493_p0025b05║沙門惟淨證梵義，法護證
A112n1493_p0025b06║梵文，沙門清沼、致宗筆受，
A112n1493_p0025b07║沙門啟沖、希晝綴文，沙門
A112n1493_p0025b08║仁徹、繼隆、道一、紹溥、修靜、
A112n1493_p0025b09║重珣、瓊玉、文祕證義，右諫
A112n1493_p0025b10║議大夫叅知政事趙安仁
A112n1493_p0025b11║潤文，內供奉官張廷訓監
A112n1493_p0026a01║譯。是月二十三日，監使引
A112n1493_p0026a02║三藏等，詣
A112n1493_p0026a03║崇政殿，捧所譯經論，具表
A112n1493_p0026a04║上進。其詞曰：臣施護等言：
A112n1493_p0026a05║臣等今譯就《光明童子因
A112n1493_p0026a06║緣經》一部，四卷；《六十頌如
A112n1493_p0026a07║理論》一部，一卷。經則法應
A112n1493_p0026a08║小根，義彰權化，曩誓明於
A112n1493_p0026a09║浩劫，宿住通於本生；論則
A112n1493_p0026a10║索隱鉤深，分條析理，亡二
A112n1493_p0026a11║邊於中道，會萬法於一源。
A112n1493_p0026a12║森聳義林，晶明慧炬。如來
A112n1493_p0026b01║以現量智，示四果之生空；
A112n1493_p0026b02║菩薩以無我心，暢一乘之
A112n1493_p0026b03║至理。演斯勝利，契我休明。
A112n1493_p0026b04║伏惟
A112n1493_p0026b05║崇文廣武聖明仁孝皇帝
A112n1493_p0026b06║陛下，道協先天，
A112n1493_p0026b07║心明覺地。智開軒鑑，邪正
A112n1493_p0026b08║無以逃其形；法布堯雲，毫
A112n1493_p0026b09║芒靡不均其澤。
A112n1493_p0026b10║化通沙界，
A112n1493_p0026b11║福濟羣生。臣等才識無聞，
A112n1493_p0027a01║宣揚有媿，幸偶
A112n1493_p0027a02║千年之誕節，獲傳五竺之
A112n1493_p0027a03║真筌，庶由進道之功，上益
A112n1493_p0027a04║後天之筭。前件新譯經論，
A112n1493_p0027a05║謹繕寫
A112n1493_p0027a06║上進以
A112n1493_p0027a07║聞。是日，
A112n1493_p0027a08║命坐賜茶，
A112n1493_p0027a09║親加撫慰，錫賜如例。
A112n1493_p0027a10║詔以經、論入藏頒行。
A112n1493_p0027a11║賜北天竺沙門法護號「傳
A112n1493_p0027a12║梵大師」，施護弟子二人紫
A112n1493_p0027b01║衣。并度本院童行九人為
A112n1493_p0027b02║僧。復下
A112n1493_p0027b03║詔云：修史院奏，竺乾之教，
A112n1493_p0027b04║列聖攸崇，大慈均守位之
A112n1493_p0027b05║仁，善救協好生之德。闢金
A112n1493_p0027b06║田而構宇，翻貝葉以騰文，
A112n1493_p0027b07║用攝民心，有資邦治。伏覩
A112n1493_p0027b08║太宗興置譯經院，因依及
A112n1493_p0027b09║後來翻譯經文等事，乞下
A112n1493_p0027b10║譯經院實錄供報。明年七
A112n1493_p0027b11║月，編成一十卷，送上修史
A112n1493_p0028a01║院。是月，筆受沙門致宗以
A112n1493_p0028a02║疾聞于
A112n1493_p0028a03║上，詔遣中使押翰林醫官
A112n1493_p0028a04║診療。既愈，進梵字《隨求經》
A112n1493_p0028a05║以謝。
A112n1493_p0028a06║上特加慰撫，錫賜，仍令至
A112n1493_p0028a07║泗上禮僧伽靈塔焉。
A112n1493_p0028a08║大中祥符元年五月，譯成經、論三卷。
A112n1493_p0028a09║《金身陀羅尼經》一部，一卷。
A112n1493_p0028a10║大乘經藏祕密部收。析出別
A112n1493_p0028a11║譯。此中所明，佛為利益一切
A112n1493_p0028a12║有情，令離災難，說是呪明。若
A112n1493_p0028b01║有受持，能伏眾惡，具大功德，
A112n1493_p0028b02║壞忿怒心，息煩惱熱，諸天擁
A112n1493_p0028b03║護，獲宿命智，一切如意。
A112n1493_p0028b04║《息諍因緣經》一部，一卷。
A112n1493_p0028b05║小乘經藏收。佛在舍摩迦子
A112n1493_p0028b06║聚落中說。此中所明，如來一
A112n1493_p0028b07║時與諸苾芻不遠安居，沙門
A112n1493_p0028b08║尊那於大林中宴處坐夏。彼
A112n1493_p0028b09║有外道惹提之子，忽尒命終。
A112n1493_p0028b10║有諸弟子欲與苾芻而興諍
A112n1493_p0028b11║論，佛乃為說六和之法，令諸
A112n1493_p0029a01║外道息彼諍論，得大安隱。
A112n1493_p0029a02║《大乘二十頌論》一部，一卷。
A112n1493_p0029a03║龍樹菩薩造。大乘論藏收。此
A112n1493_p0029a04║中所明，第一義諦，無生隨轉
A112n1493_p0029a05║而無自性。佛與眾生本來一
A112n1493_p0029a06║相，如虛空故。煩惱、菩提皆悉
A112n1493_p0029a07║平等，無有二性，非有非空，如
A112n1493_p0029a08║幻如夢，非住世閒，非住涅槃。
A112n1493_p0029a09║此論性相交徹，理趣淵深，蓋
A112n1493_p0029a10║妙法藏中之鈐鍵也。
A112n1493_p0029a11║上三部，竝中天竺梵本所出。
A112n1493_p0029a12║右經、論，三藏沙門施護譯，
A112n1493_p0029b01║沙門惟淨證梵義，法護證
A112n1493_p0029b02║梵文，沙門清沼筆受，沙門
A112n1493_p0029b03║啟沖、希晝綴文，沙門仁徹、
A112n1493_p0029b04║繼隆、道一、紹浦、修靜、重珣、
A112n1493_p0029b05║瓊玉、文祕證義，右諫議大
A112n1493_p0029b06║夫叅知政事趙安仁潤文，
A112n1493_p0029b07║入內內侍高班羅自賔監
A112n1493_p0029b08║譯。是月一日，監使引三藏
A112n1493_p0029b09║等，詣
A112n1493_p0029b10║崇政殿，捧所譯經論，具表
A112n1493_p0029b11║上進。其詞曰：臣施護等言：
A112n1493_p0030a01║臣等今譯就《金身陀羅尼
A112n1493_p0030a02║經》一部，一卷；《息諍因緣經》
A112n1493_p0030a03║一部，一卷；《大乘二十頌論》
A112n1493_p0030a04║一部，一卷。始即宣於章句，
A112n1493_p0030a05║發密印之靈光；次乃制於
A112n1493_p0030a06║毗尼，建律宗之令範；終也
A112n1493_p0030a07║抉乎奧妙，揚法海之洪波。
A112n1493_p0030a08║至若戒、定、慧之淵微，三者
A112n1493_p0030a09║備矣；上、中、下之根性，一以
A112n1493_p0030a10║貫之。圓音演自於二嚴，要
A112n1493_p0030a11║義宣從於五日，利周塵剎，
A112n1493_p0030a12║福廣河沙。伏惟
A112n1493_p0030b01║崇文廣武聖明仁孝皇帝
A112n1493_p0030b02║陛下，運應千齡，
A112n1493_p0030b03║道齊十號，
A112n1493_p0030b04║垂珠旒而示邦治，
A112n1493_p0030b05║徇木鐸以振皇風。貝典騰
A112n1493_p0030b06║文，既廣
A112n1493_p0030b07║真如之教；
A112n1493_p0030b08║珍符降鑒，彌彰
A112n1493_p0030b09║清淨之宗。臣等識愧顓蒙，
A112n1493_p0030b10║才非茂異，演祕言而知幸，蒙
A112n1493_p0030b11║寵澤以既優，庶仗真乘，永延
A112n1493_p0031a01║聖祚。前件新譯經論，謹繕寫
A112n1493_p0031a02║上進以
A112n1493_p0031a03║聞。是日，
A112n1493_p0031a04║命坐賜茶，
A112n1493_p0031a05║親加撫慰，錫賜如例。
A112n1493_p0031a06║詔以其經入藏頒行。
A112n1493_p0031a07║是年十一月，譯成經、集五卷。
A112n1493_p0031a08║《月喻經》一部，一卷。
A112n1493_p0031a09║小乘經藏收。佛在王舍城迦
A112n1493_p0031a10║蘭陀竹林精舍說。此中所明，
A112n1493_p0031a11║佛謂諸苾芻言：「圓月皎明麗
A112n1493_p0031a12║於虛空，清淨無礙，猶若苾芻
A112n1493_p0031b01║不破威儀，常如初臘，具足慙
A112n1493_p0031b02║愧，入白衣舍如理說法，於長
A112n1493_p0031b03║夜中得大利樂。」
A112n1493_p0031b04║上一部，本中天竺語，龜
A112n1493_p0031b05║茲國書。
A112n1493_p0031b06║《醫喻經》一部，一卷。
A112n1493_p0031b07║小乘經藏收。佛在舍衛國說。
A112n1493_p0031b08║此中所明，如來出世為諸有
A112n1493_p0031b09║情說四聖諦，苦、集、滅、道是四
A112n1493_p0031b10║法藥，能治眾生煩惱重病，如
A112n1493_p0031b11║世良醫，應病與藥。如來大慈，
A112n1493_p0032a01║應機設教，亦復如是。
A112n1493_p0032a02║《佛吉祥德讚》一部，三卷。（〈西方聖賢集〉收。）
A112n1493_p0032a03║上二部，竝中天竺梵本所出。
A112n1493_p0032a04║右經、集，三藏沙門施護譯，
A112n1493_p0032a05║沙門惟淨證梵義，法護證
A112n1493_p0032a06║梵文，沙門清沼筆受，沙門
A112n1493_p0032a07║啟沖、希晝綴文，沙門仁徹、
A112n1493_p0032a08║繼隆、道一、紹溥、修靜、重珣、
A112n1493_p0032a09║瓊玉、文祕證義，右諫議大
A112n1493_p0032a10║夫叅知政事趙安仁潤文，
A112n1493_p0032a11║入內內侍高班羅自賔監
A112n1493_p0032a12║譯。是月二十五日，監使引
A112n1493_p0032b01║三藏等，詣
A112n1493_p0032b02║崇政殿，捧所譯經集，具表
A112n1493_p0032b03║上進。其詞曰：臣施護等言：
A112n1493_p0032b04║臣等今譯就《月喻經》一部，
A112n1493_p0032b05║一卷；《醫喻經》一部，一卷；《佛
A112n1493_p0032b06║吉祥德讚》一部，三卷。十號
A112n1493_p0032b07║之契機設教，喻世良醫；六
A112n1493_p0032b08║和之護戒無瑕，如天皎月。
A112n1493_p0032b09║是日應病與藥，故能隨水
A112n1493_p0032b10║分形，皆從四智之心，假立
A112n1493_p0032b11║五時之說，暢微妙義，開解
A112n1493_p0033a01║脫門，望其果而自下升高，
A112n1493_p0033a02║趣其道而從微至著。其讚
A112n1493_p0033a03║佛功德，稱佛吉祥，蓋菩薩
A112n1493_p0033a04║之立言，為眾生之良友。伏惟
A112n1493_p0033a05║崇文廣武聖明仁孝皇帝
A112n1493_p0033a06║陛下，體兩儀之大德，嗣
A112n1493_p0033a07║二聖之丕基。
A112n1493_p0033a08║植福妙門，
A112n1493_p0033a09║齊修於六度；
A112n1493_p0033a10║栖心覺地，
A112n1493_p0033a11║精究於八還。
A112n1493_p0033a12║聖智妙圓，
A112n1493_p0033b01║天機穎悟。臣等學慙孤陋，
A112n1493_p0033b02║職玷翻宣，幸逢
A112n1493_p0033b03║誕慶之辰，恭絹真空之典，
A112n1493_p0033b04║庶憑梵福，仰祝
A112n1493_p0033b05║堯齡。前件新譯經集，謹繕寫
A112n1493_p0033b06║上進以
A112n1493_p0033b07║聞。是日，
A112n1493_p0033b08║命坐賜茶，
A112n1493_p0033b09║親加撫慰，錫賜如例。
A112n1493_p0033b10║詔以經、集入藏。頒行
A112n1493_p0033b11║賜施護弟子二人紫衣，并
A112n1493_p0034a01║度本院童行九人為僧。
A112n1493_p0034a02║一年五月，譯成經五卷。
A112n1493_p0034a03║《初分說經》一部，二卷。
A112n1493_p0034a04║小乘經藏收。析出別譯。上卷
A112n1493_p0034a05║所明，世尊一時徃詣事火迦
A112n1493_p0034a06║葉優樓頻螺所，止宿其舍。是
A112n1493_p0034a07║時，火龍忽生瞋恚，乃吐煙燄。
A112n1493_p0034a08║世尊即入火界三昧，熾然猛
A112n1493_p0034a09║燄，周帀其舍。世尊明旦攝彼
A112n1493_p0034a10║火龍入於鉢中，以示迦葉，乃
A112n1493_p0034a11║至迦葉作事水法，亦不自勝。
A112n1493_p0034a12║如是漸次，即生歸信，發心出
A112n1493_p0034b01║家。下卷所明，優樓頻螺迦葉
A112n1493_p0034b02║與五百眷屬依佛出家。佛言：
A112n1493_p0034b03║「善來！」鬚髮自落，袈裟著身，以
A112n1493_p0034b04║事火具，棄泥連河。於是那提
A112n1493_p0034b05║迦葉、伽邪迦葉棄捨事火，亦
A112n1493_p0034b06║各出家。佛即為其廣說法要，
A112n1493_p0034b07║轉四諦輪，令諸苾芻得法眼淨。
A112n1493_p0034b08║《一切祕密最上名義大教王儀
A112n1493_p0034b09║軌》一部，二卷。
A112n1493_p0034b10║大乘經藏祕密部收。析出別
A112n1493_p0034b11║譯。上卷所明，瑜伽行者依彼
A112n1493_p0035a01║大教，先當歸依十方諸佛，然
A112n1493_p0035a02║後廣明觀想儀軌，宣說大明
A112n1493_p0035a03║祕密法印。觀諸眾生即是自
A112n1493_p0035a04║身與無我智妙相應故，方能
A112n1493_p0035a05║降伏一切魔界。下卷所明，戲
A112n1493_p0035a06║鬘歌舞、香花燈塗、鉤索鎻鈴
A112n1493_p0035a07║諸菩薩相，即攝十度諸功德
A112n1493_p0035a08║法。現四菩薩各說大明，揔攝
A112n1493_p0035a09║祕密身、語、意業。諸供養中為
A112n1493_p0035a10║真供養，依法而修一切成就。
A112n1493_p0035a11║斯乃從悲智心，起神通用，印
A112n1493_p0035a12║明聖力，感應克彰，實不思議
A112n1493_p0035b01║之祕要也。
A112n1493_p0035b02║上二部，竝中天竺梵本所出。
A112n1493_p0035b03║《蟻喻經》一部，一卷。
A112n1493_p0035b04║小乘經藏收。析出別譯。此中
A112n1493_p0035b05║所明，有婆羅門見諸蟻聚，夜
A112n1493_p0035b06║中出煙，晝日出火，乃作是念：
A112n1493_p0035b07║「誰以利刀，能破其聚？」如是次
A112n1493_p0035b08║見大龜、大蛇，皆如前言。後見
A112n1493_p0035b09║一龍，又作是念：「唯佛世尊悉
A112n1493_p0035b10║能了知。」乃詣苾芻，具陳上事。
A112n1493_p0035b11║苾芻白佛，佛即告言：「此等皆
A112n1493_p0036a01║是尋伺煩惱，念念生起，不求
A112n1493_p0036a02║解脫。是故汝等應當精進，斷
A112n1493_p0036a03║諸煩惱，趣證聖果。
A112n1493_p0036a04║上一部，本中天竺語，龜
A112n1493_p0036a05║茲國書。
A112n1493_p0036a06║右經，三藏沙門施護譯，沙
A112n1493_p0036a07║門惟淨證梵義，法護證梵
A112n1493_p0036a08║文，沙門清沼筆受，沙門啟
A112n1493_p0036a09║沖、希晝綴文，沙門仁徹，繼
A112n1493_p0036a10║隆、道一、紹溥、修靜、重珣、瓊
A112n1493_p0036a11║玉、文祕證義，尚書工部侍
A112n1493_p0036a12║郎叅知政事趙仁安潤文，
A112n1493_p0036b01║入內內侍高品羅自賔監
A112n1493_p0036b02║譯。是月一日，監使引三藏
A112n1493_p0036b03║等，詣
A112n1493_p0036b04║崇政殿，捧所譯經，具表
A112n1493_p0036b05║上進。其詞曰：臣施護等言：
A112n1493_p0036b06║臣等今譯就《初分說經》一
A112n1493_p0036b07║部，二卷；《蟻喻經》一部，一卷；
A112n1493_p0036b08║《一切祕密最上名義大教
A112n1493_p0036b09║王儀軌》一部，二卷。上二經
A112n1493_p0036b10║曲施權智，爰誘進於初心；
A112n1493_p0036b11║下一經深啟妙門，乃宣揚
A112n1493_p0037a01║於密義。化大迦葉，調伏火
A112n1493_p0037a02║龍；為婆羅門，申明聚蟻。廣
A112n1493_p0037a03║瑜伽之行相，陳觀想之軌
A112n1493_p0037a04║儀，緫十度於大明，攝羣邪
A112n1493_p0037a05║於祕印，隨機獲益，殊途同
A112n1493_p0037a06║歸。伏惟
A112n1493_p0037a07║崇文廣武儀天尊道寶應
A112n1493_p0037a08║章感聖明仁孝皇帝陛下，
A112n1493_p0037a09║累洽膺期，四依協德，應
A112n1493_p0037a10║飛輪而治世，致緜㝢之宅
A112n1493_p0037a11║心。此屋可封，方荗
A112n1493_p0037a12║至仁之化；羣黎受福，更崇
A112n1493_p0037b01║眾善之因。臣等識不及隅，
A112n1493_p0037b02║才非半古，素乏杜多之行，
A112n1493_p0037b03║久塵演譯之科。虛玷法流，
A112n1493_p0037b04║誤承
A112n1493_p0037b05║天獎，獲恭傳於妙典，兾
A112n1493_p0037b06║上福於
A112n1493_p0037b07║休辰。前件新譯經，謹繕寫
A112n1493_p0037b08║上進以
A112n1493_p0037b09║聞。是日，
A112n1493_p0037b10║命坐賜茶，
A112n1493_p0037b11║親加撫慰，錫賜如例。
A112n1493_p0038a01║詔以其經入藏頒行。
A112n1493_p0038a02║
A112n1493_p0038a03║大中祥符法寶錄卷第十四