A112n1493_p0063b01║大中祥符法寶錄卷第十六
A112n1493_p0063b02║（▆…▆…
A112n1493_p0063b03║▆…▆
A112n1493_p0063b04║勑編修。）
A112n1493_p0063b05║別明　聖代翻宣錄中之十五
A112n1493_p0063b06║藏乘區別年代指明二之十四
A112n1493_p0063b07║三年十一月，譯成經、集六卷。
A112n1493_p0063b08║《祕密三昧大教王經》一部，四卷。
A112n1493_p0063b09║大乘經藏祕密部收。揔有三
A112n1493_p0063b10║會。佛在三十三天雜飾柔輭
A112n1493_p0064a01║地，帝釋宮殿大樓閣中說。第
A112n1493_p0064a02║一卷明，釋迦如來住曼拏羅。
A112n1493_p0064a03║時金剛手大祕密主，普徧觀
A112n1493_p0064a04║察諸眾會已，左手金剛拳結
A112n1493_p0064a05║高舉印，右手戲擲妙金剛杵，
A112n1493_p0064a06║安自心閒，作勇進勢，說諸如
A112n1493_p0064a07║來大乘現證大三昧邪祕密
A112n1493_p0064a08║心明。又金剛手白諸如來：「我
A112n1493_p0064a09║此大明能破諸惡，若有眾生
A112n1493_p0064a10║於佛教中生佷戾者皆能調
A112n1493_p0064a11║伏，而後不令起諸過惡。」第二
A112n1493_p0064a12║卷明，妙吉祥菩薩白金剛手：
A112n1493_p0064a13║「我今於汝大儀軌中，亦說字
A112n1493_p0064b01║輪祕密章句，能令行人息煩
A112n1493_p0064b02║惱苦，得妙快樂。」又諸菩薩各
A112n1493_p0064b03║說法門、本部大明、成就儀軌
A112n1493_p0064b04║等。第三卷明，聖觀自在菩薩
A112n1493_p0064b05║白金剛手：「我今於汝大儀軌
A112n1493_p0064b06║中，亦當授與三摩地法。若能
A112n1493_p0064b07║觀想此三摩地，即能獲得一
A112n1493_p0064b08║切如來大自在法，於三界中
A112n1493_p0064b09║為大法王等。」第四卷明，金剛
A112n1493_p0064b10║手菩薩宣說妙樂金剛祕密
A112n1493_p0064b11║大曼拏羅，內外相分曼拏羅
A112n1493_p0065a01║中安本尊像、金剛薩埵，或雕、
A112n1493_p0065a02║或鑄、或畫、或塑，及說召請灌
A112n1493_p0065a03║頂印相、成就儀軌祕密法已，
A112n1493_p0065a04║一切如來咸共讚歎，此乃成
A112n1493_p0065a05║佛之祕門，趣真之妙行也。
A112n1493_p0065a06║上一部中，天竺梵本所出。
A112n1493_p0065a07║《灌頂王喻經》一部，一卷。
A112n1493_p0065a08║小乘經藏收。佛在舍衛國說。
A112n1493_p0065a09║此中所明，佛謂苾芻言：「若有
A112n1493_p0065a10║苾芻發正信心，出家剃髮，被
A112n1493_p0065a11║袈裟衣，修苾芻事，乃至盡壽，
A112n1493_p0065a12║常所思念。又有苾芻修諸勝
A112n1493_p0065b01║行，為證滅故，斷諸集法，遠塵
A112n1493_p0065b02║離垢，得法眼淨。又有苾芻諸
A112n1493_p0065b03║漏已盡，心善解脫，慧善解脫，
A112n1493_p0065b04║自知所證，已得成就，我生已
A112n1493_p0065b05║盡，梵行已立，所作已辦，不受
A112n1493_p0065b06║後有。如是三種，當知猶如剎
A112n1493_p0065b07║帝利王，於三時中，各依次第
A112n1493_p0065b08║受王灌頂，隨生勝福。」
A112n1493_p0065b09║上一部，本中天竺語，龜
A112n1493_p0065b10║茲國書。
A112n1493_p0065b11║《龍樹菩薩廣大發願文》一部，一
A112n1493_p0066a01║卷。（〈西方聖賢集〉收。）
A112n1493_p0066a02║右經、集，三藏沙門施護譯，
A112n1493_p0066a03║法護、惟淨同譯，沙門清沼、
A112n1493_p0066a04║澄珠、文一筆受，沙門啟沖、
A112n1493_p0066a05║希晝綴文，沙門仁徹、道一、
A112n1493_p0066a06║紹溥、修靜、重珣、瓊玉、文祕、
A112n1493_p0066a07║慧測證義，工部侍郎㕘知
A112n1493_p0066a08║政事趙安仁潤文，入內內
A112n1493_p0066a09║侍高品羅自賔監譯。是月
A112n1493_p0066a10║二十六日，監使引三藏等，詣
A112n1493_p0066a11║崇政殿，捧所譯經集，具表
A112n1493_p0066a12║上進。其詞曰：臣施護等言：
A112n1493_p0066b01║臣等今譯就《祕密三昧大
A112n1493_p0066b02║教王經》一部，四卷；《灌頂王
A112n1493_p0066b03║喻經》一部，一卷；《龍樹菩薩
A112n1493_p0066b04║廣大發願文》一部，一卷。昔
A112n1493_p0066b05║如來處于道場，秉斯慧炬，
A112n1493_p0066b06║忉利天上，會八部之聖流；
A112n1493_p0066b07║帝釋宮中，現十方之剎土。
A112n1493_p0066b08║金剛妙慧，廣施於游戲神
A112n1493_p0066b09║通；寶印靈章，大顯於莊嚴
A112n1493_p0066b10║佛事。而又發深重願，運廣
A112n1493_p0066b11║大心，煥乎顯密之宗，大矣
A112n1493_p0067a01║人天之利。伏惟
A112n1493_p0067a02║崇文廣武儀天尊道寶應
A112n1493_p0067a03║章感聖明仁孝皇帝陛下，
A112n1493_p0067a04║二儀合德，
A112n1493_p0067a05║四智為心，仁化侔於妙嚴，
A112n1493_p0067a06║淨行齊於梵輔。
A112n1493_p0067a07║運膺賢劫，啟嘉會於龍華；
A112n1493_p0067a08║果滿僧祇，契深因於鷲嶺。
A112n1493_p0067a09║臣等謬專梵譯，久玷
A112n1493_p0067a10║國恩，幸逢
A112n1493_p0067a11║石紐之開祥，獲演
A112n1493_p0067a12║金僊之了義，庶臻介祉，
A112n1493_p0067b01║永奉
A112n1493_p0067b02║昌期。前件新譯經、集，謹繕寫
A112n1493_p0067b03║上進以
A112n1493_p0067b04║聞。是日，
A112n1493_p0067b05║命坐賜茶，
A112n1493_p0067b06║親加撫慰，錫賜如例。
A112n1493_p0067b07║詔以經、集入藏頒行。
A112n1493_p0067b08║賜施護弟子志恭、道實紫
A112n1493_p0067b09║衣，并度本院童行十有一
A112n1493_p0067b10║人為僧。是年十月，中天竺
A112n1493_p0067b11║沙門覺稱來朝，作讚
A112n1493_p0068a01║《聖德頌》以獻，三司使給事
A112n1493_p0068a02║中丁謂傳
A112n1493_p0068a03║詔旨，俾譯經沙門惟淨翻
A112n1493_p0068a04║譯以進。其頌云：歸命
A112n1493_p0068a05║大覺釋師子，如其所說甘
A112n1493_p0068a06║露言，今於三寶大眾中，願
A112n1493_p0068a07║聽略讚王功德。世閒王中
A112n1493_p0068a08║我王勝，最上自在無等倫，
A112n1493_p0068a09║第一佛子極尊高，文殊種
A112n1493_p0068a10║族中出現。如來悲愍諸情
A112n1493_p0068a11║品，布大法雲震法音，王心
A112n1493_p0068a12║悲愍利世閒，其猶法雲法
A112n1493_p0068b01║音等。如來所說正法藏，勝
A112n1493_p0068b02║甘露味悉周圓，於中如理
A112n1493_p0068b03║略敷宣，願王慈愍而暫聽。
A112n1493_p0068b04║既於佛法中演說，智者必
A112n1493_p0068b05║當善了知，應生清淨歡喜
A112n1493_p0068b06║心，正法藏中傾諦信。過去
A112n1493_p0068b07║毗婆尸佛等，乃至最後釋
A112n1493_p0068b08║迦尊，及諸菩薩護世前，今
A112n1493_p0068b09║發最上大誓願。彼須彌山
A112n1493_p0068b10║不可壞，大海中水不可竭，
A112n1493_p0068b11║日月舒光無有窮，願王同
A112n1493_p0069a01║彼常住世。王久住世有大
A112n1493_p0069a02║益，發生歡喜正信心，尊重
A112n1493_p0069a03║諸佛及法僧，護持三寶令
A112n1493_p0069a04║不斷。覺稱心生大希有，我
A112n1493_p0069a05║王功德勝復深，將何譬喻
A112n1493_p0069a06║與言詞，而能比類及稱讚？
A112n1493_p0069a07║帝釋天主雖尊勝，然於正
A112n1493_p0069a08║法少精勤，又復富樂愛心
A112n1493_p0069a09║纏，不能如王修施行。東勝
A112n1493_p0069a10║身洲王統化，嗜欲常生放
A112n1493_p0069a11║逸心，十波羅蜜妙法門，於
A112n1493_p0069a12║中不起進修行。西牛貨洲
A112n1493_p0069b01║亦如是，北俱盧洲具難緣，
A112n1493_p0069b02║如上三洲過失增，唯閻浮
A112n1493_p0069b03║提功德具。如日雖有光明
A112n1493_p0069b04║照，不能冬時使華開，我王
A112n1493_p0069b05║功德寶光明，常能普照勝
A112n1493_p0069b06║過日。如月十五當盛滿，即
A112n1493_p0069b07║有圓光能照明，我王善法
A112n1493_p0069b08║利含生，常能圓滿勝過月。
A112n1493_p0069b09║如雲致雨功雖具，安能非
A112n1493_p0069b10║時使雨施？我王法雨澍無
A112n1493_p0069b11║窮，常能普潤雲無比。王居
A112n1493_p0070a01║宮室最尊勝，世閒無復與
A112n1493_p0070a02║王同，若言勝者彼虛稱，猶
A112n1493_p0070a03║如兔角定無實。我王廣積
A112n1493_p0070a04║諸珍寶，大富猶如多聞天，
A112n1493_p0070a05║若說富中行施心，天猶慳
A112n1493_p0070a06║惜王能施。合見王城大國
A112n1493_p0070a07║二，宮殿崇高舍宇嚴，世閒
A112n1493_p0070a08║華麗既無儔，勝出天中妙
A112n1493_p0070a09║宮殿。國中寺宇并塔像，殿
A112n1493_p0070a10║堂樓閣與園林，四通巷陌
A112n1493_p0070a11║及流渠，處處清淨皆嚴飾。
A112n1493_p0070a12║山石池沼嚴且淨，種種珍
A112n1493_p0070b01║寶異復多，觸處常聞歌樂
A112n1493_p0070b02║音，說法以為莊嚴事。王能
A112n1493_p0070b03║隨欲滿諸願，施如意寶無
A112n1493_p0070b04║有窮，寶山因為墜世閒，多
A112n1493_p0070b05║聞天王猶生怖。我王純一
A112n1493_p0070b06║悲愍意，常行惠施無猒心，
A112n1493_p0070b07║普霑財寶悉均平，施已不
A112n1493_p0070b08║生能施想。隨諸眾生所樂
A112n1493_p0070b09║欲，如應利樂住世閒，願王
A112n1493_p0070b10║壽命一劫中，後當不久速
A112n1493_p0070b11║成佛。無邊諸佛大功德，十
A112n1493_p0071a01║波羅蜜大力門，揔斯勝福
A112n1493_p0071a02║聚塵沙，助王當來成佛果。
A112n1493_p0071a03║臣子覺稱雖讚歎，王德無
A112n1493_p0071a04║邊無有窮，寧以一舌可稱
A112n1493_p0071a05║揚，設經塵劫猶難盡。假使
A112n1493_p0071a06║世閒多人眾，人各千面面
A112n1493_p0071a07║千舌，舌舌咸共伸讚揚，於
A112n1493_p0071a08║千分中應得一。唯除十方
A112n1493_p0071a09║一切佛，及諸菩薩眾聖賢，
A112n1493_p0071a10║彼以聖智聖量心，乃能稱
A112n1493_p0071a11║讚王功德。所有法報化身
A112n1493_p0071a12║佛，佛功德聚勝無邊，而彼
A112n1493_p0071b01║諸佛功德門，我王普集常
A112n1493_p0071b02║具足。覺稱今時無所欲，不
A112n1493_p0071b03║求財寶及資緣，一切皆忘
A112n1493_p0071b04║希取心，但發至誠伸讚歎。
A112n1493_p0071b05║然有一事深所樂，欲得見
A112n1493_p0071b06║王最勝尊，為王福德相莊
A112n1493_p0071b07║嚴，蓮華月面誠難見。王於
A112n1493_p0071b08║三界無與等，聖日圓明智
A112n1493_p0071b09║慧光，我今思欲對王前，願
A112n1493_p0071b10║王聽許而容見。王及大臣
A112n1493_p0071b11║皆智者，多見多聞慧學人，
A112n1493_p0072a01║其所稱讚語非文，願賜矜
A112n1493_p0072a02║哀而恕罪。十一月四日，
A112n1493_p0072a03║上覽頌嘉歎，召見覺稱，
A112n1493_p0072a04║命坐，慰諭久之，賜以束帛。
A112n1493_p0072a05║又，江南義學沙門楚南作
A112n1493_p0072a06║《新譯寶月童子問法經䟽》
A112n1493_p0072a07║二卷，上進。
A112n1493_p0072a08║上亦召見，賜號「光法大師」。
A112n1493_p0072a09║四年五月，譯成論五卷。
A112n1493_p0072a10║《佛母般若波羅蜜多圓集要義
A112n1493_p0072a11║論》一部，一卷。
A112n1493_p0072a12║大域龍菩薩造。大乘論藏收。
A112n1493_p0072b01║此中所明，般若大旨，離諸有
A112n1493_p0072b02║相，由離相故，住於真空，二智
A112n1493_p0072b03║俱亡，三輪本寂，歸于中道，契
A112n1493_p0072b04║彼實際，入不二門，證相應行，
A112n1493_p0072b05║開明上士，煥發真宗。斯乃八
A112n1493_p0072b06║千頌之奧樞，十六空之妙義，
A112n1493_p0072b07║誠為對法之鈐鍵矣。
A112n1493_p0072b08║《佛母般若波羅蜜多圓集要義
A112n1493_p0072b09║釋論》一部，四卷。
A112n1493_p0072b10║三寶尊菩薩造。大乘論藏收。
A112n1493_p0072b11║考其義理，即解釋大域龍菩
A112n1493_p0073a01║薩所造本論也。第一卷釋，般
A112n1493_p0073a02║若波羅蜜多中所有語義，開
A112n1493_p0073a03║演三十二品，無增無減，為遣
A112n1493_p0073a04║十種分別散亂，又能顯示十
A112n1493_p0073a05║六空義。如是次第，皆以頌釋。
A112n1493_p0073a06║第二卷釋，徧計、依他、圓成三
A112n1493_p0073a07║性，本性無故。又說有為、無為、
A112n1493_p0073a08║二空及無餘依涅槃界中皆
A112n1493_p0073a09║悉清淨。而清淨者，即空性也。
A112n1493_p0073a10║第三卷釋，四種清淨：一即自
A112n1493_p0073a11║性，二即離垢，三即所緣，四即
A112n1493_p0073a12║平等。復釋止門所有行相。又
A112n1493_p0073b01║於般若中，若起十種分別散
A112n1493_p0073b02║亂，當以無分別智而為對治。
A112n1493_p0073b03║第四卷釋，大聖世尊所說正
A112n1493_p0073b04║理，自性清淨，不可得故，止於
A112n1493_p0073b05║十萬頌般若之義，皆依此般
A112n1493_p0073b06║若三十二品，揔略攝故。此乃
A112n1493_p0073b07║深明觀智，洞照色空，拔萬行
A112n1493_p0073b08║之源，究三性之本，即般若正
A112n1493_p0073b09║真之要義也。
A112n1493_p0073b10║上二部竝中天竺梵本所出。
A112n1493_p0073b11║右論，三藏沙門施護譯，法
A112n1493_p0074a01║護、惟淨同譯，沙門清沼、澄
A112n1493_p0074a02║珠、文一筆受，沙門啟沖、修
A112n1493_p0074a03║靜綴文，沙門仁徹、道一、紹
A112n1493_p0074a04║溥、重珣、瓊玉、文祕、慧測證
A112n1493_p0074a05║義，刑部侍郎叅知政事趙
A112n1493_p0074a06║安仁潤文，入內內侍高品
A112n1493_p0074a07║羅自賔監譯。是月三日，監
A112n1493_p0074a08║使引三藏等，詣
A112n1493_p0074a09║崇政殿，捧所譯論，具表
A112n1493_p0074a10║上進。其詞曰：臣施護等言：
A112n1493_p0074a11║臣等今譯就《佛母般若波
A112n1493_p0074a12║羅蜜多圓集要義論》一部，
A112n1493_p0074b01║一卷；《釋論》一部，四卷。約文
A112n1493_p0074b02║申義，暢二十五卷之真筌；
A112n1493_p0074b03║詢事考言，釋八千餘頌之
A112n1493_p0074b04║般若。般若者，冠六度之首，
A112n1493_p0074b05║居萬行之端。虛而為盈，迥
A112n1493_p0074b06║出斷常之表；照而常寂，冥
A112n1493_p0074b07║超幻妄之先。智不可求，識
A112n1493_p0074b08║莫能究。故茲論也，洞明三
A112n1493_p0074b09║性，迥斷十疑。達彼妄源，常
A112n1493_p0074b10║有皆歸于妙有；窮其要道，
A112n1493_p0074b11║斷空寧遠於真空。真空不
A112n1493_p0075a01║空，太虛邈矣；妙有非有，萬
A112n1493_p0075a02║象森然。苟非上智之法才，
A112n1493_p0075a03║莫盡大雄之慈旨，開示未
A112n1493_p0075a04║悟，軌範將來。伏惟
A112n1493_p0075a05║崇文廣武儀天尊道寶應
A112n1493_p0075a06║章感聖明仁孝皇帝陛下，
A112n1493_p0075a07║道契真乘，
A112n1493_p0075a08║心同大覺，
A112n1493_p0075a09║洪慈廣運，敦載生載育之恩；
A112n1493_p0075a10║眾善聿修，臻無事無為之
A112n1493_p0075a11║化。臣等才非穎悟，學昧愽
A112n1493_p0075a12║通，幸傳了義之文，上祝
A112n1493_p0075b01║無彊之祚。前件新譯論，謹
A112n1493_p0075b02║繕寫
A112n1493_p0075b03║上進以
A112n1493_p0075b04║聞。是日，
A112n1493_p0075b05║命坐賜茶，
A112n1493_p0075b06║親加撫慰，錫賜如例。
A112n1493_p0075b07║詔以其論入藏頒行。
A112n1493_p0075b08║是年十一月，譯成經五卷。
A112n1493_p0075b09║《祕密相經》一部，三卷。
A112n1493_p0075b10║大乘經藏祕密部收。析出別
A112n1493_p0075b11║譯。上卷所明，一時，世尊住一
A112n1493_p0076a01║切如來三昧界中，諸佛菩薩
A112n1493_p0076a02║皆悉住於毗盧遮那左月曼
A112n1493_p0076a03║拏羅中。是時，如來為金剛手
A112n1493_p0076a04║菩薩要略宣說：「若修瑜伽行
A112n1493_p0076a05║者，舌端想有『阿』字，成妙月輪，
A112n1493_p0076a06║上有『吽』字，成金剛杵，當誦大
A112n1493_p0076a07║明而作護淨，願佛菩薩攝受
A112n1493_p0076a08║於己。從今發起大菩提心，至
A112n1493_p0076a09║坐道場，堅固不𮞡等。」中卷所
A112n1493_p0076a10║明，毗盧遮那謂金剛手言：「一
A112n1493_p0076a11║切如來安住之智，即金剛杵，
A112n1493_p0076a12║本部賢聖和合相應，是謂蓮
A112n1493_p0076b01║華。彼金剛杵住蓮華上，由是
A112n1493_p0076b02║出生一切如來，從金剛語安
A112n1493_p0076b03║祕密字，然後想成大妙高山。
A112n1493_p0076b04║彼金剛杵廣略相應，復成金
A112n1493_p0076b05║剛薩埵，安住真實理中。若情
A112n1493_p0076b06║非情，合為一相，如是觀已，依
A112n1493_p0076b07║法施作。」下卷所明，大毗盧遮
A112n1493_p0076b08║那復謂金剛手言：「欲修三摩
A112n1493_p0076b09║地者，先以金剛鉤索、鏁、鈴、印
A112n1493_p0076b10║及大明鉤攝，引入堅牢警覺，
A112n1493_p0076b11║然後觀想種子文字。」又復普
A112n1493_p0077a01║謂諸如來言，當知祕密四種
A112n1493_p0077a02║供養，是謂「蓮華」。蓮華上者，即
A112n1493_p0077a03║金剛杵，從是出生佛菩薩等，
A112n1493_p0077a04║此則顯「阿」字、「吽」字，是為理智。
A112n1493_p0077a05║理即觀音菩薩，智即金剛手
A112n1493_p0077a06║尊，理以蓮華而為表相，智以
A112n1493_p0077a07║勝杵而顯示門。理智混融，華
A112n1493_p0077a08║杵相合，依彼蓮華，安金剛杵。
A112n1493_p0077a09║蓮華清淨，含淨性於染中；勝
A112n1493_p0077a10║杵堅牢，起妙用於覺際。覺用
A112n1493_p0077a11║一體，非捨用而別求；染淨同
A112n1493_p0077a12║源，非離染而能至。起一切法，
A112n1493_p0077b01║從是相應，斯乃此經深旨也。
A112n1493_p0077b02║《尼拘陀梵志經》一部，二卷。
A112n1493_p0077b03║小乘經藏收。佛在王舍城迦
A112n1493_p0077b04║蘭陀竹林精舍說。上卷所明，
A112n1493_p0077b05║有一長者，名曰「和合」，白尼拘
A112n1493_p0077b06║陀梵志言：「汝等發諸言論，皆
A112n1493_p0077b07║悉繫著世閒之心，有異世尊，
A112n1493_p0077b08║遠離憒閙，心不散亂，專注一
A112n1493_p0077b09║境，隨應所行。」尼拘陀言：「我若
A112n1493_p0077b10║遇佛，相與言論，彼必墮負。」佛
A112n1493_p0077b11║知是已，旋至其所。時，尼拘陀
A112n1493_p0078a01║即白佛言：「汝法律中，云何令
A112n1493_p0078a02║修聲聞行者到安隱地，止息
A112n1493_p0078a03║內心？」佛即令其於自教中，隨
A112n1493_p0078a04║應發問，梵志乃言：「云何修行
A112n1493_p0078a05║能得出離、清淨絜白？」佛即說
A112n1493_p0078a06║彼法中四戒具足，謂能修行、
A112n1493_p0078a07║最上增勝，不減諸欲，乃至佛
A112n1493_p0078a08║言：「汝所修行，非得出離及清
A112n1493_p0078a09║淨等。」下卷所明，世尊復謂尼
A112n1493_p0078a10║拘陀言：「汝等修行，起增上慢，
A112n1493_p0078a11║皆不清淨，煩惱隨增，是染分
A112n1493_p0078a12║攝。汝向所問沙門法中，修聲
A112n1493_p0078b01║聞行者到安隱地，止息內心，
A112n1493_p0078b02║清淨梵行，是為真實。當知聲
A112n1493_p0078b03║聞止息處者，最為高勝。」時，梵
A112n1493_p0078b04║志眾咸悉稱讚，世尊乃為隨
A112n1493_p0078b05║應說法，和合長者獲得善利。
A112n1493_p0078b06║上二部，竝中天竺梵本所出。
A112n1493_p0078b07║右經，三藏沙門施護譯，法
A112n1493_p0078b08║護、惟淨同譯，沙門清沼、澄
A112n1493_p0078b09║珠、文一筆受，沙門啟沖、修
A112n1493_p0078b10║靜綴文，沙門道一、紹溥、重
A112n1493_p0078b11║珣、瓊玉、守晏、慧測、智臻、簡
A112n1493_p0079a01║長證義，刑部侍郎叅知政
A112n1493_p0079a02║事趙安仁潤文，入內內侍
A112n1493_p0079a03║殿頭羅自賔監譯。是月二
A112n1493_p0079a04║十七日，監使引三藏等，詣
A112n1493_p0079a05║崇政殿，捧所譯經，具表
A112n1493_p0079a06║上進。其詞曰：臣施護等言：
A112n1493_p0079a07║臣等今譯就《祕密相經》一
A112n1493_p0079a08║部，三卷；《尼拘陀梵志經》一
A112n1493_p0079a09║部，二卷。法身無相，假相以
A112n1493_p0079a10║見，威儀至理，忘言籍言，以
A112n1493_p0079a11║垂化導。覩威儀而勝境可
A112n1493_p0079a12║趣，遵化導而真際有歸。繇
A112n1493_p0079b01║是金色炳於祇國，玉諜流
A112n1493_p0079b02║於沙界。祕密相者，如來之
A112n1493_p0079b03║妙印；尼拘陀者，梵志之假
A112n1493_p0079b04║名。大小乘分，逐根莖而蒙
A112n1493_p0079b05║潤；權實教異，由顯密以隨
A112n1493_p0079b06║機。允屬
A112n1493_p0079b07║休明，誕揚奧妙。伏惟
A112n1493_p0079b08║崇文廣武儀天尊道寶應
A112n1493_p0079b09║章感聖明仁孝皇帝陛下，
A112n1493_p0079b10║運膺火德，
A112n1493_p0079b11║道邁金輪，燭彼六幽，
A112n1493_p0080a01║舜日明齊，於佛日
A112n1493_p0080a02║覆于羣物，
A112n1493_p0080a03║堯天高際於釋天，
A112n1493_p0080a04║緫八聖以
A112n1493_p0080a05║端旒，協千齡而
A112n1493_p0080a06║執契。臣等謬膺
A112n1493_p0080a07║詔旨，叨預翻宣，幸偶
A112n1493_p0080a08║楨期，上嚴景福，補梵文於
A112n1493_p0080a09║海藏，祝
A112n1493_p0080a10║睿筭於河沙。前件新譯經，
A112n1493_p0080a11║謹繕寫
A112n1493_p0080a12║上進以
A112n1493_p0080b01║聞。是日，
A112n1493_p0080b02║命坐賜茶，
A112n1493_p0080b03║親加撫慰，錫賜如例。
A112n1493_p0080b04║詔以其經入藏頒行。
A112n1493_p0080b05║賜證義僧慧測號「演教大
A112n1493_p0080b06║師」，簡長及施護弟子志淵
A112n1493_p0080b07║紫衣。并度本院童行十有
A112n1493_p0080b08║一人為僧。是年六月，
A112n1493_p0080b09║詔本院造金欄袈裟，以賜
A112n1493_p0080b10║天竺沙門覺稱齎還本國
A112n1493_p0080b11║金剛座，被於聖像。覺稱復
A112n1493_p0081a01║獻頌為
A112n1493_p0081a02║謝，中使羅自賔傳
A112n1493_p0081a03║詔旨，令譯其文以進，詞曰：
A112n1493_p0081a04║稽首大力，摧伏眾魔，我大
A112n1493_p0081a05║仁王，王中最勝。最上自在，
A112n1493_p0081a06║最上尊貴，最上佛子，今略
A112n1493_p0081a07║稱讚。法海充盈，悲心亦等，
A112n1493_p0081a08║願王壽命，千俱胝劫。頌曰：
A112n1493_p0081a09║臣子今發正真語，願王略
A112n1493_p0081a10║聽伸讚歎，不以希求故妄
A112n1493_p0081a11║言，但啟志誠而歌詠。若不
A112n1493_p0081a12║依教如實說，豈表堅固勤
A112n1493_p0081b01║勇心？佛法僧寶作證明，今
A112n1493_p0081b02║所稱揚為利樂。釋迦如來
A112n1493_p0081b03║賢劫中，於贍部洲而設化，
A112n1493_p0081b04║宣說教典正法門，以如實
A112n1493_p0081b05║義善施作。佛本無生亦無
A112n1493_p0081b06║滅，性等虛空無去來，然由
A112n1493_p0081b07║方便利眾生，龍彌尼園現
A112n1493_p0081b08║生相。隨順世閒處胎藏，淨
A112n1493_p0081b09║飯大王為父尊，表從愛染
A112n1493_p0081b10║種子生，亦復示現受諸樂。
A112n1493_p0081b11║然念末世眾生類，無智多
A112n1493_p0082a01║造不善因，故開權巧利生
A112n1493_p0082a02║門，從報身起化身相。警覺
A112n1493_p0082a03║瞻察世閒法，東門先見衰
A112n1493_p0082a04║老人，南門西門二苦觀，北
A112n1493_p0082a05║門方見出家者。如是觀見
A112n1493_p0082a06║諸相已，宿願力故發精勤，
A112n1493_p0082a07║不樂王宮富樂纏，但念出
A112n1493_p0082a08║家行利益。乃乘寶馬踰城
A112n1493_p0082a09║出，徃泥連河大塔邊，誓願
A112n1493_p0082a10║出家證菩提，為人中尊宣
A112n1493_p0082a11║正法。若不堅修菩提行，如
A112n1493_p0082a12║來十力未能圓，期修苦行
A112n1493_p0082b01║十二年，六年修滿成真果。
A112n1493_p0082b02║我王仁王王中勝，求菩提
A112n1493_p0082b03║果亦復然，常行悲念救眾
A112n1493_p0082b04║生，雖處煩惱而無染。東西
A112n1493_p0082b05║南北諸方處，一切人民王
A112n1493_p0082b06║所化，隨霑利樂普施安，後
A112n1493_p0082b07║當引導皆成佛。我王湛然
A112n1493_p0082b08║居聖位，無事無為無極尊，
A112n1493_p0082b09║但思善法濟含生，普使拔
A112n1493_p0082b10║除諸沈溺。我王神通威力
A112n1493_p0082b11║具，行住坐臥快樂中，四魔
A112n1493_p0083a01║四苦悉不侵，菩提不求自
A112n1493_p0083a02║當得。我王如日千光明，一
A112n1493_p0083a03║切暗冥皆洞照。王猶如意
A112n1493_p0083a04║大寶珠，隨諸貧者能施寶。
A112n1493_p0083a05║又如醫王能救病，復如導
A112n1493_p0083a06║師善開引，八萬四千法蘊
A112n1493_p0083a07║中，王如法王能施法。聖德
A112n1493_p0083a08║巍巍無所動，其猶不動尊
A112n1493_p0083a09║如來，亦如慈氏菩薩尊，現
A112n1493_p0083a10║為天人宣正法。又如般若
A112n1493_p0083a11║波羅蜜，出生一切佛菩薩，
A112n1493_p0083a12║天中王如自在天，法中王
A112n1493_p0083b01║如大乘法。仙中王如大梵
A112n1493_p0083b02║仙，教中復如善正教，持明
A112n1493_p0083b03║天中如欲天，於諸曜中如
A112n1493_p0083b04║日曜。宿中王如布沙宿，宮
A112n1493_p0083b05║中猶如師子宮，相應中如
A112n1493_p0083b06║相應人，能成一切殊勝果。
A112n1493_p0083b07║日中猶如十五日，山中其
A112n1493_p0083b08║猶妙高山，洲中同彼贍部
A112n1493_p0083b09║洲，海中正類於乳海。時中
A112n1493_p0083b10║可等於春時，華中同彼波
A112n1493_p0083b11║利華，寶中如其妙寶珠，隨
A112n1493_p0084a01║諸色相皆映現。何故如上
A112n1493_p0084a02║多比類？但緣聖德廣無邊，
A112n1493_p0084a03║言詞難以具稱揚，唯發孝
A112n1493_p0084a04║心而讚詠。譬如經說無憂
A112n1493_p0084a05║王，持一掬土奉世尊，施小
A112n1493_p0084a06║心真果利多，臣今讚歎亦
A112n1493_p0084a07║如是。王如甚深大寶海，廣
A112n1493_p0084a08║積一切妙珍財，小臣猶彼
A112n1493_p0084a09║求寶人，乘御經書如舟檝。
A112n1493_p0084a10║以宿緣力為先棹，來求功
A112n1493_p0084a11║德大法財，今得見王賜法
A112n1493_p0084a12║衣，已獲大利還鄉國。我王
A112n1493_p0084b01║大恩大慈惠，賜袈裟衣被
A112n1493_p0084b02║佛身，其衣製作遵法儀，重
A112n1493_p0084b03║三寶故淨心施。佛教中為
A112n1493_p0084b04║大供養，自利利他悉清淨，
A112n1493_p0084b05║願此布施果無虛，一切眾
A112n1493_p0084b06║生離貧苦。
A112n1493_p0084b07║上覽之，留於禁中。是秋七
A112n1493_p0084b08║月，覺稱還天竺。
A112n1493_p0084b09║上遣中使撫慰，仍
A112n1493_p0084b10║賜裝、錢二萬，并茶、藥等。
A112n1493_p0084b11║
A112n1493_p0084b12║大中祥符法寶錄卷第十六