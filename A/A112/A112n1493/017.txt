A112n1493_p0085b01║大中祥符法寶錄卷第十七　　　百
A112n1493_p0085b02║（▆…▆…
A112n1493_p0085b03║▆…▆等，奉
A112n1493_p0085b04║勑編修。）
A112n1493_p0085b05║別明　聖代翻宣錄中之十六
A112n1493_p0085b06║聖賢集傳翻譯著撰三之一
A112n1493_p0085b07║西方聖賢集傳一
A112n1493_p0085b08║東土聖賢著撰二
A112n1493_p0085b09║西方聖賢集傳一
A112n1493_p0085b10║《六道伽陀經》一部，一卷。
A112n1493_p0086a01║此中所明，六趣果報因緣等
A112n1493_p0086a02║事，當得生於六欲諸天，教被
A112n1493_p0086a03║人天，文義昭著。
A112n1493_p0086a04║《讚法界頌》一部，一卷。
A112n1493_p0086a05║龍樹菩薩造。此中所明，讚一
A112n1493_p0086a06║法界，顯三種身，智起用施，理
A112n1493_p0086a07║歸事寂，動靜同致，性相一源。
A112n1493_p0086a08║譬彼萬流咸歸于海，攝塵沙
A112n1493_p0086a09║之妙德，入湛寂之常門。法界
A112n1493_p0086a10║凝然，頌文斯顯。
A112n1493_p0086a11║右二集，準
A112n1493_p0086a12║詔入藏頒行。其翻譯、筆受、
A112n1493_p0086a13║證義、潤文等，並見雍熙元
A112n1493_p0086b01║年九月。
A112n1493_p0086b02║《菩提行經》一部，四卷。
A112n1493_p0086b03║龍樹菩薩集。第一卷明，讚菩
A112n1493_p0086b04║提心，勝過一切世、出世閒凡
A112n1493_p0086b05║所作善，迴向真如，滅除罪垢，
A112n1493_p0086b06║救度有情。又復，以菩提心供
A112n1493_p0086b07║養如來及諸法寶，普賢、文殊
A112n1493_p0086b08║諸大菩薩，妙香、華果、園林、浴
A112n1493_p0086b09║池、寶樹、寶衣，運心普施。又明，
A112n1493_p0086b10║持戒先要護心，若得心安，諸
A112n1493_p0086b11║非自止，即明施戒之次第也。
A112n1493_p0087a01║第二卷明，施戒為首，忍辱乃
A112n1493_p0087a02║圓。於諸眾生等心觀察，於憎
A112n1493_p0087a03║嫌境生歡喜心，乃至情與非
A112n1493_p0087a04║情不起瞋恚。寒熱、蚊蚋不饒
A112n1493_p0087a05║益事，為求菩提，悉能忍受。又
A112n1493_p0087a06║明，忍辱居先，精進然起，念輪
A112n1493_p0087a07║迴苦惱，思佛果清涼，故行忍、
A112n1493_p0087a08║進之二度也。第三卷明，因前
A112n1493_p0087a09║精進增長禪那，離懵重鄣，止
A112n1493_p0087a10║散亂緣，修奢摩佗，除煩惱熱，
A112n1493_p0087a11║漸次功成，方圓極果。第四卷
A112n1493_p0087a12║明，因止禪那發生般若，揀擇
A112n1493_p0087b01║為性，斷染成功，出生死源，達
A112n1493_p0087b02║真常理。此則修六度行為萬
A112n1493_p0087b03║善因，迴向有情同獲利樂，共
A112n1493_p0087b04║證菩提之妙果也。
A112n1493_p0087b05║《法集要頌經》一部，四卷。
A112n1493_p0087b06║法救尊者集，揔有三十三品。
A112n1493_p0087b07║第一卷明，顯一切行皆悉無
A112n1493_p0087b08║常，是興衰法，有生即滅。勸以
A112n1493_p0087b09║厭離，應修止觀，魔不得便，乃
A112n1493_p0087b10║到彼岸。以彼思想為欲根源，
A112n1493_p0087b11║思既不生，欲何由起？因欲生
A112n1493_p0088a01║過，復生怖畏。廣以喻明，智者
A112n1493_p0088a02║應了，了即善調，乃能解脫。又
A112n1493_p0088a03║貪愛潤澤，思想滋蔓，以慧正
A112n1493_p0088a04║觀，貪縛自壞。戒法清涼，為甘
A112n1493_p0088a05║露道，若生放逸，即趣死逕。有
A112n1493_p0088a06║智之者，守其勝道，愚癡之人，
A112n1493_p0088a07║失道喪真，放逸不生，死輪自
A112n1493_p0088a08║息。又，愛處生憂，愛處生怖，若
A112n1493_p0088a09║離愛念，憂怖不生。又復，持戒
A112n1493_p0088a10║得三種福。若修善行，三業清
A112n1493_p0088a11║淨，止其妄言及非法語；造諸
A112n1493_p0088a12║惡行，定招苦報，如影隨形，必
A112n1493_p0088b01║當自受。又，信為法要，能生諸
A112n1493_p0088b02║善；其信清淨，能出有河。又，離
A112n1493_p0088b03║欲斷漏，梵行清淨，息心滅意，
A112n1493_p0088b04║垢穢盡除。第二卷明，顯四聖
A112n1493_p0088b05║諦，是為正道，見聖諦者，得入
A112n1493_p0088b06║正道。又，人若貪利，是則無利，
A112n1493_p0088b07║不著一切，是真佛子。又，能忍
A112n1493_p0088b08║佗冤，說名為智，若行忍者，諸
A112n1493_p0088b09║冤自息。又，起止覺思，坐臥不
A112n1493_p0088b10║忘，能照世閒，如月出雲。又，念
A112n1493_p0088b11║自覺悟，當求方便，修白淨行，
A112n1493_p0089a01║度愛清淨。又，勿輕小罪，以為
A112n1493_p0089a02║無殃；勿輕小善，以為無福。水
A112n1493_p0089a03║滴雖微，漸盈大器，善惡漸增，
A112n1493_p0089a04║纖毫成廣。又，如可意華，色好
A112n1493_p0089a05║無香，巧言亦尒，終無果利；如
A112n1493_p0089a06║可意華，色好香絜，類諸善言，
A112n1493_p0089a07║必獲好報。行忍和意，能斷諸
A112n1493_p0089a08║苦，從是得定，如馬善調。瞋所
A112n1493_p0089a09║纏縛，如暗失燈，於言寂默，無
A112n1493_p0089a10║恚無害。又，無等正覺，不染世
A112n1493_p0089a11║法，具一切智，神通圓滿，多聞
A112n1493_p0089a12║善脩，正自正佗，己心為師，非
A112n1493_p0089b01║佗師友。第三卷明，雖說百偈，
A112n1493_p0089b02║句義不正，不如解了一句之
A112n1493_p0089b03║義，乃得解脫。乃至廣說種種
A112n1493_p0089b04║事相，比較百年，不如一日親
A112n1493_p0089b05║近善法，為善知識。又，苾芻攝
A112n1493_p0089b06║意，無說無害，常行忍辱，是最
A112n1493_p0089b07║圓寂。諸梵行人，常當自觀，解
A112n1493_p0089b08║苦根源，是明妙觀。諸惡莫作，
A112n1493_p0089b09║諸善奉行，不畏死逕，如船截
A112n1493_p0089b10║渡。又，日光布明，悉照冥暗，諸
A112n1493_p0089b11║行相應，脫一切苦。第四卷明，
A112n1493_p0090a01║愛法安隱，心法清淨，聖所說
A112n1493_p0090a02║法，智者娛樂。心為法本，心是
A112n1493_p0090a03║妙門，護而不漏，入圓寂道。又，
A112n1493_p0090a04║苾芻愛盡，護身念道，思惟靜
A112n1493_p0090a05║安，正命無雜，今行淨因，後招
A112n1493_p0090a06║淨果，無習惡法，是為梵志。此
A112n1493_p0090a07║之大旨，法救尊者，廣集如來
A112n1493_p0090a08║諸經要義。族類區分，列三十
A112n1493_p0090a09║三之品目；指歸辯析，攝百千
A112n1493_p0090a10║萬之行門。取要而言，斷染成
A112n1493_p0090a11║淨，息除苦本，出離愛源，起智
A112n1493_p0090a12║慧因，證解脫果也。
A112n1493_p0090b01║《勝軍化世百喻伽陀經》一部，一卷。
A112n1493_p0090b02║此中所明，舉以百喻，成百伽
A112n1493_p0090b03║陀，取諸近事，彰其意焉。若行
A112n1493_p0090b04║恩義，是有賢德；若無我慢，即
A112n1493_p0090b05║無怯弱，乃可師重，是出離行。
A112n1493_p0090b06║乃至設喻，譬彼天邊，月圓須
A112n1493_p0090b07║缺，又類山下，華芳即凋，人世
A112n1493_p0090b08║無常，何異於此？餘諸頌句，喻
A112n1493_p0090b09║說皆然，勸諸智人警悟故也。
A112n1493_p0090b10║右三集，準
A112n1493_p0090b11║詔入藏，竝見雍熙二年十月。
A112n1493_p0091a01║《法集名數經》一部，一卷。
A112n1493_p0091a02║此集三乘及三根本、十波羅
A112n1493_p0091a03║蜜、十八空等，乃至世出世閒、
A112n1493_p0091a04║地獄、天宮此等法數，但列其
A112n1493_p0091a05║名，不釋義也。其準
A112n1493_p0091a06║詔入藏，見雍熙三年二月。
A112n1493_p0091a07║《賢聖集伽陀一百頌》一部，一卷。
A112n1493_p0091a08║此明集人首以偈頌讚歎三
A112n1493_p0091a09║寶。次乃依經，集諸要義，謂讚
A112n1493_p0091a10║歎供養、造像、設食、布施等事，
A112n1493_p0091a11║所感報應，果利有差，然以所
A112n1493_p0091a12║修，要求出離，得佛菩提，方為
A112n1493_p0091b01║圓證。其準
A112n1493_p0091b02║詔入藏，見雍熙四年十月。
A112n1493_p0091b03║《七佛讚唄伽陀》一部，一卷。
A112n1493_p0091b04║但以梵言稱讚七佛，然於讚
A112n1493_p0091b05║中自成伽陀，不翻文義，攝多
A112n1493_p0091b06║義故也。其準
A112n1493_p0091b07║詔入藏，見端拱元年十月。
A112n1493_p0091b08║《犍稚梵讚》一部，一卷。
A112n1493_p0091b09║犍稚者，天竺語也。此方鐘、鼓
A112n1493_p0091b10║之類，即習古及含多義不譯，
A112n1493_p0091b11║乃警眾集僧之器也。以梵言
A112n1493_p0092a01║讚之，故曰「犍稚讚」矣。其準
A112n1493_p0092a02║詔入藏，見端拱二年十月。
A112n1493_p0092a03║《佛一百八名讚》一部，一卷。
A112n1493_p0092a04║此中所明，首標六頌歸命之
A112n1493_p0092a05║詞，長行文中廣陳讚歎，雖如
A112n1493_p0092a06║來聖德本絕稱量，然彊名立
A112n1493_p0092a07║言，文含眾義，揔攝塵沙之德，
A112n1493_p0092a08║咸歸百八之名。詞旨淵沖，目
A112n1493_p0092a09║曰「讚唄」。
A112n1493_p0092a10║《文殊師利一百八名梵讚》一部，一卷。
A112n1493_p0092a11║此中稱讚，妙吉祥菩薩具勝
A112n1493_p0092a12║功德，作勝事業。妙吉祥心，即
A112n1493_p0092b01║諸佛性，非可思議，非不思議。
A112n1493_p0092b02║不思議中生一切法，乃至廣
A112n1493_p0092b03║說無邊妙用等。
A112n1493_p0092b04║《聖觀自在菩薩梵讚》一部，一卷。
A112n1493_p0092b05║此中所明，以彼菩薩功德無
A112n1493_p0092b06║邊，不可思議，義攝多門，故所
A112n1493_p0092b07║不譯。彼菩薩者，悲願力增，勝
A112n1493_p0092b08║用自在，普救一切眾生苦惱，
A112n1493_p0092b09║具諸相好，福智莊嚴者也。
A112n1493_p0092b10║右三集，準
A112n1493_p0092b11║詔入藏，竝見淳化元年十月。
A112n1493_p0093a01║《一切如來說佛頂輪王一百八
A112n1493_p0093a02║名讚》一部，一卷。
A112n1493_p0093a03║此中，讚佛為最上師，作世閒
A112n1493_p0093a04║主，有大慈悲，具大名稱，號「大
A112n1493_p0093a05║自在佛頂輪王」，等視眾生，具
A112n1493_p0093a06║無邊智。然以佛有河沙勝德，
A112n1493_p0093a07║不可稱量，要略而言，揔攝一
A112n1493_p0093a08║百八名者矣。
A112n1493_p0093a09║《聖多羅菩薩梵讚》一部，一卷。
A112n1493_p0093a10║此中所明，稱讚聖多羅菩薩
A112n1493_p0093a11║具勝功德，行願無邊，神通廣
A112n1493_p0093a12║大，住持明藏。曼拏羅中處東
A112n1493_p0093b01║北隅，羯磨部攝祕密智用，三
A112n1493_p0093b02║昧出生，神力無方，祕門深入，
A112n1493_p0093b03║得無相之悉地，證無字之揔
A112n1493_p0093b04║持者也。
A112n1493_p0093b05║右二集，準
A112n1493_p0093b06║詔入藏，竝見淳化二年七月。
A112n1493_p0093b07║《菩提心觀釋》一部，一卷。
A112n1493_p0093b08║此中所明，釋菩提義，論菩提
A112n1493_p0093b09║心，說二智門，顯三空理，出生
A112n1493_p0093b10║諸法，性本無生，觀照諸塵，照
A112n1493_p0093b11║而常寂，詞旨淵邈，詎可稱量
A112n1493_p0094a01║者哉？其準
A112n1493_p0094a02║詔入藏，見淳化五年正月。
A112n1493_p0094a03║《聖金剛手菩薩一百八名梵讚》
A112n1493_p0094a04║一部，一卷。
A112n1493_p0094a05║以百八名為二十會，顯金剛
A112n1493_p0094a06║手功德勝能，揔於五部，為祕
A112n1493_p0094a07║密主，以是梵言讚彼功德，令
A112n1493_p0094a08║諸眾生讚誦獲福。其準
A112n1493_p0094a09║詔入藏，見至道元年十月。
A112n1493_p0094a10║《八大靈塔名號經》并《二讚》，合一卷。
A112n1493_p0094a11║《八大靈塔名號經》
A112n1493_p0094a12║此明八塔名號次第。第一迦
A112n1493_p0094b01║毗羅城是佛生處，乃至第八
A112n1493_p0094b02║娑羅林中入涅槃處。是等八
A112n1493_p0094b03║處皆有靈塔。若起淨信，歸依
A112n1493_p0094b04║供養者，命終之後，得生天界。
A112n1493_p0094b05║《八大靈塔梵讚》
A112n1493_p0094b06║戒曰王製。以彼梵言讚歎如
A112n1493_p0094b07║來八大靈塔，使歸信者功德
A112n1493_p0094b08║無量。
A112n1493_p0094b09║《二身梵讚》
A112n1493_p0094b10║以妙梵言讚法、報、化三身如
A112n1493_p0094b11║來。體徧用寬，德備法廣，法身
A112n1493_p0095a01║無相，報化有形，利益聖凡，令
A112n1493_p0095a02║知修斷畢竟，趣證無上菩提。
A112n1493_p0095a03║其準
A112n1493_p0095a04║詔入藏，見至道二年九月。
A112n1493_p0095a05║《佛三身讚》并《吉祥伽陀》，合一卷。
A112n1493_p0095a06║《佛三身讚》
A112n1493_p0095a07║讚法、報、化三身功德，迴向羣
A112n1493_p0095a08║生，願證菩提，同歸正道者也。
A112n1493_p0095a09║《曼殊室利菩薩吉祥伽陀》
A112n1493_p0095a10║此以梵言結成頌句，稱讚曼
A112n1493_p0095a11║殊室利菩薩吉祥勝德。其準
A112n1493_p0095a12║詔入藏，見至道三年七月。
A112n1493_p0095b01║《聖觀自在菩薩功德讚》一部，一卷。
A112n1493_p0095b02║此中稱讚，觀自在菩薩相好
A112n1493_p0095b03║圓滿，威德熾盛，能以無畏施
A112n1493_p0095b04║諸有情，具足眾妙功德善法，
A112n1493_p0095b05║頂戴諸佛大智寶冠，運大悲
A112n1493_p0095b06║願，拔濟眾苦。若依此頌，伸讚
A112n1493_p0095b07║詠者，獲大利樂矣。其準
A112n1493_p0095b08║詔入藏，見咸平四年十一月。
A112n1493_p0095b09║《佛吉祥德讚》一部，三卷。
A112n1493_p0095b10║寂友尊者造。上卷所讚，如來
A112n1493_p0095b11║應迹出現諸身，以普徧眼觀
A112n1493_p0096a01║諸有情，生於王宮，居最上族，
A112n1493_p0096a02║天、人、修羅咸所供養，具足無
A112n1493_p0096a03║邊勝妙功德，於三界中最勝、
A112n1493_p0096a04║最尊。中卷所讚，如來具足三
A112n1493_p0096a05║十二相，足下平滿，現千輻輪，
A112n1493_p0096a06║如是相好，一一殊特。諸漏已
A112n1493_p0096a07║盡，覺了無餘，善說平等第一
A112n1493_p0096a08║義諦，能使眾生了知一性。下
A112n1493_p0096a09║卷所讚，如來具足二利功德，
A112n1493_p0096a10║能師子吼，出生善法，於如實
A112n1493_p0096a11║性最勝清淨，善化眾生，說法
A112n1493_p0096a12║無閒，安住一切相應法門，得
A112n1493_p0096b01║大涅槃，受最上樂。其準
A112n1493_p0096b02║詔入藏，見大中祥符元年十
A112n1493_p0096b03║一月。
A112n1493_p0096b04║《龍樹菩薩廣大發願文》一部，一卷。
A112n1493_p0096b05║龍樹菩薩造。此中所明，發大
A112n1493_p0096b06║願時，具陳七法，謂禮佛、讚歎、
A112n1493_p0096b07║懺悔、迴向、隨喜、供養、發願。於
A112n1493_p0096b08║前六法各各發願，十方微塵，
A112n1493_p0096b09║一一佛剎，正覺世尊悉皆歸
A112n1493_p0096b10║命。禮讚所獲功德，普伸迴向
A112n1493_p0096b11║塵剎有情，乃發心起行之軌
A112n1493_p0097a01║儀也。其準
A112n1493_p0097a02║詔入藏，見大中祥符三年十
A112n1493_p0097a03║一月。
A112n1493_p0097a04║
A112n1493_p0097a05║大中祥符法寶錄卷第十七