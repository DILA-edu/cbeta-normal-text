A112n1494_p0143b01║景祐新修法寶錄卷第二（計十紙）　郡
A112n1494_p0143b02║（▆…▆…
A112n1494_p0143b03║▆…▆呂　夷簡　等奉
A112n1494_p0143b04║勑都大㕘定編修）
A112n1494_p0143b05║隨譯年代區別藏乘錄中之一
A112n1494_p0143b06║歸攝藏乘略明經旨一
A112n1494_p0143b07║聖賢集傳華竺類例二
A112n1494_p0144a01║嗣續興崇譯場詔令三
A112n1494_p0144a02║歸攝藏乘略明經旨一之一
A112n1494_p0144a03║謂經、律、論藏，大、小乘教，
A112n1494_p0144a04║翻譯、
A112n1494_p0144a05║上進年月、編次，仍隨藏
A112n1494_p0144a06║乘分類為六。
A112n1494_p0144a07║大乘經
A112n1494_p0144a08║大乘律
A112n1494_p0144b01║大乘論
A112n1494_p0144b02║小乘經
A112n1494_p0144b03║小乘律
A112n1494_p0144b04║小乘論
A112n1494_p0144b05║大中祥符五年五月譯成經三卷
A112n1494_p0144b06║白衣金幢二婆羅門緣起經
A112n1494_p0144b07║一部三卷
A112n1494_p0145a01║小乘經藏收，無品目會分。
A112n1494_p0145a02║佛在舍衛國故廢園林鹿
A112n1494_p0145a03║母堂中說。此中所明，有白
A112n1494_p0145a04║衣、金幢二婆羅門同詣佛
A112n1494_p0145a05║所，宗計互陳，如來應機，破
A112n1494_p0145a06║其異見。而婆羅門者，癡冥
A112n1494_p0145a07║覆性，橫執隨生，覺智舒光，
A112n1494_p0145a08║正心開曉，決虛妄之障累，
A112n1494_p0145b01║示涅槃之真常，迴彼邪心，
A112n1494_p0145b02║歸于正道，心意悟解，果利
A112n1494_p0145b03║圓成者也。
A112n1494_p0145b04║上一部，本西天竺書，
A112n1494_p0145b05║今先翻為中天竺字，
A112n1494_p0145b06║然後譯從華文。
A112n1494_p0145b07║右，三藏沙門施護譯，法
A112n1494_p0146a01║護、惟淨同譯，沙門清沼、
A112n1494_p0146a02║澄珠、文一筆受，沙門啟
A112n1494_p0146a03║玄、脩靜綴文，沙門道一、
A112n1494_p0146a04║紹溥、重珣、瓊玉、守晏、玄
A112n1494_p0146a05║測、智臻、簡長證義，刑部
A112n1494_p0146a06║侍郎㕘知政事趙安仁
A112n1494_p0146a07║潤文，入內內侍省內侍
A112n1494_p0146a08║殿頭羅自賔監譯。是月
A112n1494_p0146b01║一日，監譯中使引三藏
A112n1494_p0146b02║等，詣
A112n1494_p0146b03║崇政殿，捧所譯經，具表
A112n1494_p0146b04║上進。其詞曰：臣施護等
A112n1494_p0146b05║言：臣等今新譯就《白衣
A112n1494_p0146b06║金幢二婆羅門緣起經》
A112n1494_p0146b07║一部三卷者。伏以此經
A112n1494_p0147a01║理暢偏真，乘非滿字，盪
A112n1494_p0147a02║邪心之橫計，示正智之
A112n1494_p0147a03║真常。白衣、金幢，本婆羅
A112n1494_p0147a04║門所稱之號；鹿堂廢苑，
A112n1494_p0147a05║乃釋迦文闡法之場。逗
A112n1494_p0147a06║接小根，開施方便，導明
A112n1494_p0147a07║宿事，啟迪勝因，允標緣
A112n1494_p0147a08║起之由，克被當機之眾。
A112n1494_p0147b01║𧆛伸翻衍，用廣流通，
A112n1494_p0147b02║慶屬
A112n1494_p0147b03║昭辰，幸圓
A112n1494_p0147b04║寶軸。臣施護等誠懽誠
A112n1494_p0147b05║抃，頓首頓首。伏惟
A112n1494_p0147b06║崇文廣武儀天尊道寶
A112n1494_p0147b07║應章感聖明仁孝皇帝
A112n1494_p0148a01║陛下，德包遂古，
A112n1494_p0148a02║道契先天，廣
A112n1494_p0148a03║神智之無方，
A112n1494_p0148a04║運佛慈而溥濟。
A112n1494_p0148a05║法財洪富，
A112n1494_p0148a06║福蘊誕隆，睠
A112n1494_p0148a07║大覺之芳猷，樹華宮之
A112n1494_p0148a08║象譯，豚魚及信，夷貊輸
A112n1494_p0148b01║忠。臣等忝職句筵，獲翻
A112n1494_p0148b02║貝偈，當祝融之司律，會
A112n1494_p0148b03║竺典以成文，仰集
A112n1494_p0148b04║珍祥，上資
A112n1494_p0148b05║景祚。前件新譯經，謹繕寫
A112n1494_p0148b06║上進以
A112n1494_p0148b07║聞。是日，
A112n1494_p0149a01║命坐賜茶，
A112n1494_p0149a02║親加撫慰，仍賜束帛。其經
A112n1494_p0149a03║詔付有司，入藏頒行。
A112n1494_p0149a04║其年十一月起譯經一部三十卷
A112n1494_p0149a05║至八年六月譯成全部
A112n1494_p0149a06║佛說一切如來真實攝大乘
A112n1494_p0149a07║現證三昧大教王經一部三
A112n1494_p0149a08║十卷
A112n1494_p0149b01║大乘經藏祕密部收，緫有
A112n1494_p0149b02║二十六分。此經毗盧遮那
A112n1494_p0149b03║如來起自受用身，處色究
A112n1494_p0149b04║竟天摩尼寶殿，為諸菩薩
A112n1494_p0149b05║說祕密法。此中所明，毗盧
A112n1494_p0149b06║遮那如來具足金剛真實
A112n1494_p0149b07║加持種種最勝三昧邪智，
A112n1494_p0150a01║獲得一切如來殊勝寶冠
A112n1494_p0150a02║法王最上微妙灌頂，成就
A112n1494_p0150a03║一切智智種種事業，出生薩
A112n1494_p0150a04║埵加持金剛三摩地，令諸
A112n1494_p0150a05║菩薩入毗盧心，合為一體，
A112n1494_p0150a06║即受灌頂，乃至圓滿最上
A112n1494_p0150a07║悉地，令諸有情適悅快樂，
A112n1494_p0150a08║速得菩提。設有違毀正法
A112n1494_p0150b01║及造五逆惡者，以加持力
A112n1494_p0150b02║故，於佛密印欲求成就，現
A112n1494_p0150b03║生具足堅固體性及諸功
A112n1494_p0150b04║德。復明一切如來同讚金
A112n1494_p0150b05║剛手菩薩，說一百八殊異
A112n1494_p0150b06║勝名，乃至明觀察煩惱本
A112n1494_p0150b07║性清淨，譬如蓮華、菡蓞
A112n1494_p0151a01║開敷，作敬愛事，及釋迦世
A112n1494_p0151a02║尊示現於此生死長夜，隨
A112n1494_p0151a03║順世間，作諸化事，降伏魔
A112n1494_p0151a04║軍，成等正覺，於諸有情廣
A112n1494_p0151a05║為利益。原夫寂光妙土，湛
A112n1494_p0151a06║性地以圓常；徧照法身，與
A112n1494_p0151a07║法界而同等。暨乎靈光內
A112n1494_p0151a08║照，神化外施，自毗盧心，起
A112n1494_p0151b01║金剛智，始以開明自性，終至
A112n1494_p0151b02║處于道場。五方如來同承
A112n1494_p0151b03║灌頂，四種祕印一體加持。
A112n1494_p0151b04║舒徧真如，現成正覺，性清
A112n1494_p0151b05║淨故，諸法亦然。勝利益因，
A112n1494_p0151b06║成諸事業，即此三昧，乃設
A112n1494_p0151b07║多門。一切如來，真智互攝。
A112n1494_p0152a01║二十六分能詮，允被於上
A112n1494_p0152a02║機；三十七尊所證，齊歸於
A112n1494_p0152a03║一性。祕中之祕，三摩地以
A112n1494_p0152a04║圓成；深固復深，三昧邪之
A112n1494_p0152a05║自在。大哉密印，廣利羣生，
A112n1494_p0152a06║觀想受持，速臻聖果者也。
A112n1494_p0152a07║上一部，中天竺梵本
A112n1494_p0152a08║所出。
A112n1494_p0152b01║右，三藏沙門施護譯，法
A112n1494_p0152b02║護、惟淨同譯，沙門澄珠、
A112n1494_p0152b03║文一筆受，沙門脩靜、啟
A112n1494_p0152b04║沖綴文，沙門道一、紹溥、
A112n1494_p0152b05║重珣、智臻、簡長、行肈、德
A112n1494_p0152b06║雄、自初證義，兵部侍郎
A112n1494_p0152b07║趙安仁潤文，入內內侍
A112n1494_p0153a01║省內侍殿頭李知和監
A112n1494_p0153a02║譯。是年十一月二十三
A112n1494_p0153a03║日，與《福力太子因緣經》
A112n1494_p0153a04║四卷同進，事迹如右。
A112n1494_p0153a05║
A112n1494_p0153a06║景祐新修法寶錄卷第二