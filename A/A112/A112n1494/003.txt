A112n1494_p0155b01║景祐新修法寶錄卷第四（十七紙）　郡
A112n1494_p0155b02║（▆…▆…
A112n1494_p0155b03║▆…▆呂　夷簡　等，奉
A112n1494_p0155b04║勑都大㕘定編修。）
A112n1494_p0155b05║隨譯年代區別藏乘錄中之三
A112n1494_p0155b06║歸攝藏乘略明經旨一之三
A112n1494_p0155b07║九年十一月起譯經一部，六卷，至
A112n1494_p0156a01║天禧元年五月譯成全部。
A112n1494_p0156a02║《佛說頂生王因緣經》一部，六卷。
A112n1494_p0156a03║大乘經藏收，無品目會分。佛
A112n1494_p0156a04║在舍衛國祇樹給孤獨園說。
A112n1494_p0156a05║此中所明，世間貪欲樂少苦
A112n1494_p0156a06║多，以貪心故不得解脫，唯諸
A112n1494_p0156a07║智者於斯覺了。欲為苦因，生
A112n1494_p0156a08║死流轉，智者了故，應修福門。
A112n1494_p0156b01║始以勝軍大王詣佛，伸請修
A112n1494_p0156b02║菩提因，佛乃謂言福門為勝，
A112n1494_p0156b03║即以成劫之初頂生王事，驗
A112n1494_p0156b04║果推因，要略明顯。而頂生王
A112n1494_p0156b05║者，曩昔因中營布施福，施輕
A112n1494_p0156b06║心重，福廣行深，種一植而穫
A112n1494_p0156b07║百千，力一陳而功億萬，響聲
A112n1494_p0157a01║斯應，因果昭明。獨於人中具
A112n1494_p0157a02║四神力，七寶千子統四大洲。
A112n1494_p0157a03║後適天中，受天勝福，分帝釋
A112n1494_p0157a04║之賢座，奪修羅之勝功。然而
A112n1494_p0157a05║念起成差，貪心為苦，由貪即
A112n1494_p0157a06║墮，因苦生纏，纏故使心不得
A112n1494_p0157a07║解脫。夫大覺聖尊，出興化利，
A112n1494_p0157a08║廣談真教，誡以貪心。貪火若
A112n1494_p0157b01║銷，心燈洞照，燭智明於長夜，
A112n1494_p0157b02║注法雨於昬朝，沃潤大千，羣
A112n1494_p0157b03║生蒙祐。故知福因有作，人天
A112n1494_p0157b04║之富樂昭彰；貪念聿興，苦樂
A112n1494_p0157b05║之果因顯著。人天樂果，其聚
A112n1494_p0157b06║散也如雲；悲智深因，其堅實
A112n1494_p0157b07║也如地。佛之悲念，俯被羣機，
A112n1494_p0158a01║驗昔照今，舉緣垂化。大哉智
A112n1494_p0158a02║者！誠諦警察者焉。
A112n1494_p0158a03║上一部，中天竺梵本所出。
A112n1494_p0158a04║右，三藏沙門施護譯，法護、
A112n1494_p0158a05║惟淨同譯，沙門澄珠、文一
A112n1494_p0158a06║筆受，沙門啟沖綴文，沙門
A112n1494_p0158a07║道一、紹溥、智臻、簡長、行肈、
A112n1494_p0158a08║德雄、自初、智遠、重杲證義，
A112n1494_p0158b01║尚書右丞趙安仁潤文，入內
A112n1494_p0158b02║內侍省內侍殿頭李知和
A112n1494_p0158b03║監譯。是月四日，監譯中使
A112n1494_p0158b04║引三藏等，詣
A112n1494_p0158b05║崇政殿，捧所譯經，具表
A112n1494_p0158b06║上進。其詞曰：臣施護等言：
A112n1494_p0158b07║臣等昨自大中祥符九年
A112n1494_p0159a01║十一月起，譯《佛說頂生王
A112n1494_p0159a02║因緣經》一部六卷。上之三
A112n1494_p0159a03║卷，已進
A112n1494_p0159a04║御訖。下之三卷，今圓成者。
A112n1494_p0159a05║四華雨瑞，
A112n1494_p0159a06║迦文初坐於道場；雙柰敷
A112n1494_p0159a07║榮，唐奘繼翻於貝諜。矧屬
A112n1494_p0159a08║膺乾之運，爰周正語之文，
A112n1494_p0159b01║增足
A112n1494_p0159b02║琅編，光隆
A112n1494_p0159b03║慧命。臣施護等誠懽誠抃，
A112n1494_p0159b04║頓首頓首。伏以
A112n1494_p0159b05║覺皇御辯，七眾由是傾依；
A112n1494_p0159b06║法鼓其鏜，四生於焉蒙益。
A112n1494_p0159b07║而《頂生王經》者，始以勝軍
A112n1494_p0160a01║伸請，咨菩提之妙因；爾乃
A112n1494_p0160a02║善逝逗機，說頂生之往行。
A112n1494_p0160a03║福門為勝，見分座以知因；
A112n1494_p0160a04║貪毒忽生，抑隨念而即墮。
A112n1494_p0160a05║宿昔之施心雖重，須㬰之
A112n1494_p0160a06║苦業成差。舉始括終，將因
A112n1494_p0160a07║驗果，督茲警誡，緬被根緣。會
A112n1494_p0160a08║開泰之亨辰，屬翻宣之克
A112n1494_p0160b01║就。伏惟
A112n1494_p0160b02║崇文廣武感天尊道應真
A112n1494_p0160b03║佑德上聖欽明仁孝皇帝
A112n1494_p0160b04║陛下，道躋皇極，
A112n1494_p0160b05║政洽大同，
A112n1494_p0160b06║緒舜三綱，
A112n1494_p0160b07║敦湯一德，誕布
A112n1494_p0161a01║彌文之化，茂宣
A112n1494_p0161a02║來遠之風，六譯荐興，三寶
A112n1494_p0161a03║增熾。臣等柴愚素甚，薤智
A112n1494_p0161a04║非長，尤踈三絕之奇，居懷
A112n1494_p0161a05║五失之懼，職茲經𢩁，累玷
A112n1494_p0161a06║朝恩。今者暑燠方中，晏陰
A112n1494_p0161a07║斯定。伏願
A112n1494_p0161a08║皇威赫奕，與火德以俱明；
A112n1494_p0161b01║福筭緜長，等曦輪而共永。
A112n1494_p0161b02║庶因
A112n1494_p0161b03║妙典，少導微衷。臣等無任
A112n1494_p0161b04║虔祈禱頌，激切抃蹈之至。
A112n1494_p0161b05║前件新譯經，謹繕寫
A112n1494_p0161b06║上進以
A112n1494_p0161b07║聞。是日，
A112n1494_p0162a01║上慰撫恩賜如例。其經
A112n1494_p0162a02║詔付有司，入藏頒行。
A112n1494_p0162a03║其年十一月譯成經五部，五卷。
A112n1494_p0162a04║《佛說佛十力經》一部，一卷。
A112n1494_p0162a05║小乘經藏收，無品目會分。佛
A112n1494_p0162a06║在舍衛國祇樹給孤獨園說。
A112n1494_p0162a07║此中所明，佛告苾芻：如來正
A112n1494_p0162a08║覺具有十力，了知勝處，轉妙
A112n1494_p0162b01║梵輪，謂處非處力、業智力、定
A112n1494_p0162b02║智力、根智力、信解智力、界智
A112n1494_p0162b03║力、道智力、宿住隨念智力、天
A112n1494_p0162b04║眼智力、漏盡智力等。
A112n1494_p0162b05║緫彰如上十智力者，大覺釋
A112n1494_p0162b06║師因果增上，舉因照果，類響
A112n1494_p0162b07║應聲，妙智因修，勝力果備，震
A112n1494_p0163a01║揚師子之吼，宣明解脫之輪，
A112n1494_p0163a02║澍法雨於大千，滋道牙於羣
A112n1494_p0163a03║品，不可屈伏，乃名力焉。
A112n1494_p0163a04║《佛說勝義空經》一部，一卷。
A112n1494_p0163a05║小乘經藏收，無品目會分。佛
A112n1494_p0163a06║在俱盧數國說。此中所明，佛
A112n1494_p0163a07║告苾芻：有心解脫及慧解脫，
A112n1494_p0163a08║由貪染汙，心不清淨，無明染
A112n1494_p0163b01║汙，慧不清淨。若能斷除，即心、
A112n1494_p0163b02║慧解脫，永離貪愛，了知真實，
A112n1494_p0163b03║正智現前，取證自果。
A112n1494_p0163b04║《佛說隨勇尊者經》一部，一卷。
A112n1494_p0163b05║小乘經藏收，無品目會分。佛
A112n1494_p0163b06║在王舍城迦蘭陀竺林精舍
A112n1494_p0163b07║說。此中所明，時有尊者名曰
A112n1494_p0164a01║隨勇，在城之側尸陀林間，蛇
A112n1494_p0164a02║聚孤峯之上，大僧坊中，忽為
A112n1494_p0164a03║毒蛇之所噬螫，即時隨勇呼
A112n1494_p0164a04║諸尊者：「我為蛇螫，膚體潰壞，
A112n1494_p0164a05║今冝置我於僧坊外，無令延
A112n1494_p0164a06║毒，而復流散。」舍利子聞已，即
A112n1494_p0164a07║詣其所，謂言：「隨勇！我向觀汝
A112n1494_p0164a08║面及諸根，本無異相，何故今
A112n1494_p0164b01║時乃發是聲？」隨勇荅言：「我不
A112n1494_p0164b02║取著諸法，謂眼是我，眼是我
A112n1494_p0164b03║所，乃至識是我，識是我所。六
A112n1494_p0164b04║境六大，五蘊亦然。」舍利子言：
A112n1494_p0164b05║「智修梵行及正道因，穎脫捨
A112n1494_p0164b06║報，如離火宅，悉觀世界，猶如
A112n1494_p0164b07║草木，無義無成，畢竟無著。」舍
A112n1494_p0165a01║利子即以隨勇置僧坊外，往
A112n1494_p0165a02║詣佛所，具陳上事。佛言：「舍利
A112n1494_p0165a03║子！彼善男子若於爾時得聞
A112n1494_p0165a04║我說勝妙伽陀及大明章句，
A112n1494_p0165a05║彼定不為毒蛇所螫。」大明章
A112n1494_p0165a06║句者，謂祕密言勝妙伽陀者，
A112n1494_p0165a07║汝今應知，貪、瞋、癡法，三為大
A112n1494_p0165a08║毒，世尊大覺，毒所不侵。佛真
A112n1494_p0165b01║實力，能破諸毒，正法淨眾，真
A112n1494_p0165b02║實亦然。佛能攝持，諸毒息滅。
A112n1494_p0165b03║良以隨勇聲聞，但證生空之
A112n1494_p0165b04║理；雖忘我相，未明即我之空。
A112n1494_p0165b05║所以獨處僧坊，為蛇所螫，彰
A112n1494_p0165b06║宿因之有在，顯大行之未圓。
A112n1494_p0165b07║然佛有密言，伽陀妙旨，三寶
A112n1494_p0166a01║真實，能破毒怨，其何去佛尚
A112n1494_p0166a02║遙，莫聞密句，毒侵身潰，𮍡苦
A112n1494_p0166a03║於斯。上智精修，應圓大行者也。
A112n1494_p0166a04║《佛說清淨心經》一部，一卷。
A112n1494_p0166a05║小乘經藏收，無品目會分。佛
A112n1494_p0166a06║在舍衛國祇樹給孤獨園說。
A112n1494_p0166a07║此中所明，佛言：「苾芻！若諸聲
A112n1494_p0166a08║聞修習正行，欲得清淨心者，
A112n1494_p0166b01║當斷五蓋，修七覺支。」夫五蓋
A112n1494_p0166b02║染因障諸善行，其除斷也，得
A112n1494_p0166b03║清淨心；七覺淨因能起正智，
A112n1494_p0166b04║其修習也，圓解脫果。凡夫愚
A112n1494_p0166b05║惑，但汩沒於愛河；智者利根，
A112n1494_p0166b06║期超登於真界。釋師悲念，淨
A112n1494_p0166b07║眾遵修，念茲在茲，離纏離縛。
A112n1494_p0167a01║故知心如明鑑，本翳垢以不
A112n1494_p0167a02║生；智若浮漚，乃起滅而自異。
A112n1494_p0167a03║凡諸學者，省覺斯焉。
A112n1494_p0167a04║《佛說五大施經》一部，一卷。
A112n1494_p0167a05║小乘律藏收，無篇聚分類。佛
A112n1494_p0167a06║在舍衛國祇樹給孤獨園說。
A112n1494_p0167a07║此中所明，謂不殺、不盜、不邪
A112n1494_p0167a08║染、不妄語、不飲酒。以自不殺，能
A112n1494_p0167b01║與佗樂，餘法亦然，故名大施。
A112n1494_p0167b02║此五名戒，防非為義，或作或
A112n1494_p0167b03║止，二犯二持。此五止故名持，
A112n1494_p0167b04║作故名犯，餘善作故名持，止
A112n1494_p0167b05║故名犯。夫持犯之體，以利樂
A112n1494_p0167b06║為功，己若禁心，於佗為益。不
A112n1494_p0167b07║殺則仁矣，不竊則廉矣，不惑
A112n1494_p0168a01║則正矣，不妄則信矣，不醉則
A112n1494_p0168a02║莊矣。故知息其非而開其是，
A112n1494_p0168a03║轉染因而成淨因，即解脫之
A112n1494_p0168a04║初門，毗尼之妙本者也。
A112n1494_p0168a05║上五部，並中天竺梵本
A112n1494_p0168a06║所出。
A112n1494_p0168a07║右，三藏沙門施護譯，法護、
A112n1494_p0168a08║惟淨同譯，沙門澄珠、文一
A112n1494_p0168b01║筆受，沙門簡長綴文，沙門
A112n1494_p0168b02║啟沖、道一、智臻、行肈、德雄、
A112n1494_p0168b03║自初、智遠、重杲證義，尚書
A112n1494_p0168b04║右丞趙安仁潤文，入內內
A112n1494_p0168b05║侍省內侍高品衛承序監
A112n1494_p0168b06║譯。是月十七日，監譯中使
A112n1494_p0168b07║引三藏等，詣
A112n1494_p0169a01║崇政殿，捧所譯經，具表
A112n1494_p0169a02║上進。其詞曰：臣施護等言：
A112n1494_p0169a03║臣等今譯就《佛說佛十力
A112n1494_p0169a04║經》一部一卷、《勝義空經》一
A112n1494_p0169a05║部一卷、《隨勇尊者經》一部一
A112n1494_p0169a06║卷、《清淨心經》一部一卷、《五
A112n1494_p0169a07║大施經》一部一卷。梵典傳
A112n1494_p0169a08║文，式載妙明之旨；華言肈
A112n1494_p0169b01║譯，允當
A112n1494_p0169b02║熙洽之辰。載省載循，以榮
A112n1494_p0169b03║以抃。臣施護等誠惶誠幸，
A112n1494_p0169b04║頓首頓首。伏以
A112n1494_p0169b05║如來囑累外護者，繄於
A112n1494_p0169b06║聖君；貝偈宣流善譯者，暢乎
A112n1494_p0169b07║真教。伏惟
A112n1494_p0170a01║崇文廣武感天尊道應真
A112n1494_p0170a02║佑德上聖欽明仁孝皇帝
A112n1494_p0170a03║陛下，置圖緫化，
A112n1494_p0170a04║垂䇿居尊，
A112n1494_p0170a05║被藻衮以嚮明，
A112n1494_p0170a06║法金輪而紹位。
A112n1494_p0170a07║證真本始之覺，
A112n1494_p0170a08║洗心定慧之源，
A112n1494_p0170b01║衍布空宗，
A112n1494_p0170b02║丹青像法。是五經者，果因
A112n1494_p0170b03║咸暢，響應靡渝，持犯雙彰，
A112n1494_p0170b04║止作成益。眼等根識，伊本
A112n1494_p0170b05║性之皆空；蓋染障纏，唯七
A112n1494_p0170b06║覺之能斷。生空之理雖證，
A112n1494_p0170b07║宿殃之累尚存。勝妙伽陀，
A112n1494_p0171a01║蔑親聞於
A112n1494_p0171a02║金口；參傷虺毒，遽𮍡潰於
A112n1494_p0171a03║幻軀。義緫小乘，事昭往行，
A112n1494_p0171a04║叢茲眾蘊，上祝
A112n1494_p0171a05║亨期。臣等性昧生知，識慙
A112n1494_p0171a06║博達，據象筵而非器，被
A112n1494_p0171a07║綸命以若驚。歷究梵文，慶扶
A112n1494_p0171a08║至治，臣等無任虔祈禱頌，
A112n1494_p0171b01║激切抃蹈之至。前件新譯
A112n1494_p0171b02║經，謹繕寫
A112n1494_p0171b03║上進以
A112n1494_p0171b04║聞。是日，
A112n1494_p0171b05║上慰撫恩賜如例。其經
A112n1494_p0171b06║詔付有司，入藏頒行。
A112n1494_p0171b07║
A112n1494_p0171b08║景祐新修法寶錄卷第四