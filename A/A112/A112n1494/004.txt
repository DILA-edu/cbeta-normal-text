A112n1494_p0173b01║景祐新修法寶錄卷第六（計十三紙）　郡
A112n1494_p0173b02║（▆…▆…
A112n1494_p0173b03║▆…▆
A112n1494_p0173b04║勑都大㕘定編修。）
A112n1494_p0173b05║隨譯年代區別藏乘錄中之五
A112n1494_p0173b06║歸攝藏乘略明經旨一之五
A112n1494_p0173b07║三年十一月起，譯經一部二十卷，
A112n1494_p0174a01║至天聖元年四月譯成全部，并又
A112n1494_p0174a02║譯成經一部一卷。
A112n1494_p0174a03║《佛說除蓋障菩薩所問經》一部，
A112n1494_p0174a04║二十卷。
A112n1494_p0174a05║大乘經藏收，無品目會分。佛在
A112n1494_p0174a06║象頭山說。此中所明，菩薩行
A112n1494_p0174a07║門，應機而荅，謂施、戒、忍、精進、
A112n1494_p0174a08║禪、慧、方便、願、力、智等。「施」謂法、
A112n1494_p0174b01║無畏、財，施不求報；「戒」謂攝律
A112n1494_p0174b02║儀行，離煩惱燒然；「忍」謂安受、
A112n1494_p0174b03║諦察、耐𭜨害等；「精進」被甲、相
A112n1494_p0174b04║續、清淨；「禪」謂止觀，不著禪相；
A112n1494_p0174b05║「慧」解無我，善知業報；「方便」，迴
A112n1494_p0174b06║向，善除疑悔；「願」不卑下，善具
A112n1494_p0174b07║圓滿；「力」無能勝，不動加持；「智」
A112n1494_p0175a01║謂善解人、法無我。餘諸法門
A112n1494_p0175a02║不出十行。夫如如本常，湛性
A112n1494_p0175a03║源而寂照；相相無迹，恢妙行
A112n1494_p0175a04║以融真。真對假稱，假形真立，真
A112n1494_p0175a05║假雙遣，性相一如。所以諸佛悲
A112n1494_p0175a06║心，從真起應，眾生緣契，因教
A112n1494_p0175a07║發心。由是釋迦文之聖尊，舒
A112n1494_p0175a08║光於象頭山頂；除蓋障之大
A112n1494_p0175b01║士，發跡於蓮華界中。運彼神
A112n1494_p0175b02║通，來茲佛會，伸問端餘百法，
A112n1494_p0175b03║啟祕要歸一真，佛乃觀根，隨
A112n1494_p0175b04║問十荅。首宣十度，振萬行之洪
A112n1494_p0175b05║基；終獲二嚴，示羣生之極果。其
A112n1494_p0175b06║中宏張萬目，精覈一心，心不起
A112n1494_p0175b07║塵，法源斯寂。薩婆若海，醫王
A112n1494_p0176a01║治病之靈方；三摩地門，病者獲
A112n1494_p0176a02║安之寶所。義天寥廓，混法界
A112n1494_p0176a03║以圓明；智地寬平，若塵沙之
A112n1494_p0176a04║妙用。無說而說，寧窮語默之
A112n1494_p0176a05║端；無修而修，自得證悟之旨。
A112n1494_p0176a06║問荅斯奧，說聽俱明，偉哉覺
A112n1494_p0176a07║雄，彰乎大利。俱胝菩薩，證法
A112n1494_p0176a08║忍於無生；千億聲聞，遠塵垢
A112n1494_p0176b01║於初果。天華供獻，旋寶蓋於
A112n1494_p0176b02║空中；佛事莊嚴，靉法雲於沙
A112n1494_p0176b03║界。名兼《寶積》，亦曰《智燈》，惟聚
A112n1494_p0176b04║惟明，至深至廣者也。
A112n1494_p0176b05║《佛說八種長養功德經》一部，一卷。
A112n1494_p0176b06║大乘律藏收，支流別行，無篇
A112n1494_p0176b07║聚分類。佛為八戒弟子說受
A112n1494_p0177a01║戒法。夫防非止惡，通曰戒修，
A112n1494_p0177a02║自利兼佗，別開乘行。其小行
A112n1494_p0177a03║者，滌纖瑕於己；其大行者，恢
A112n1494_p0177a04║廣利於佗。此八戒中，自佗兼
A112n1494_p0177a05║濟。始即戒珠自潔，終即果滿
A112n1494_p0177a06║嚴心，說法利生，俱臻勝趣者也。
A112n1494_p0177a07║上二部，並中天竺梵本所出。
A112n1494_p0177a08║右，三藏沙門法護、惟淨譯，沙
A112n1494_p0177b01║門澄珠、文一筆受，沙門簡長、
A112n1494_p0177b02║行肈綴文，沙門啟沖、道一、
A112n1494_p0177b03║智臻、德雄、禪定、智遠、重杲、
A112n1494_p0177b04║義賢、令操、善慈、紹才證義，
A112n1494_p0177b05║譯經使守司空兼門下侍
A112n1494_p0177b06║郎太子少師平章事丁謂、
A112n1494_p0177b07║翰林學士刑部侍郎知制
A112n1494_p0178a01║誥晁迥、翰林學士承旨尚
A112n1494_p0178a02║書左丞知制誥李維潤文，
A112n1494_p0178a03║入內內侍省內侍殿頭李希
A112n1494_p0178a04║及楊懷愍監譯其經。四月
A112n1494_p0178a05║八日，附監譯中使齎詣
A112n1494_p0178a06║闕庭，具表
A112n1494_p0178a07║上進。其詞曰：臣惟淨等言：臣
A112n1494_p0178a08║等先自天禧三年十一月起，
A112n1494_p0178b01║譯《佛說除蓋障菩薩所問
A112n1494_p0178b02║經》，至今年三月譯成全部。
A112n1494_p0178b03║上之一十八卷，已進
A112n1494_p0178b04║御訖。下之二卷，并別譯大
A112n1494_p0178b05║乘律文《八種長養功德經》
A112n1494_p0178b06║一部一卷，今已成就。
A112n1494_p0178b07║圓音彌震，伊沙界之普聞；
A112n1494_p0179a01║梵諜遐臻，仰
A112n1494_p0179a02║皇明之溥被。隆茲
A112n1494_p0179a03║淨教，允屬
A112n1494_p0179a04║昌辰。臣惟淨等誠慶誠抃，
A112n1494_p0179a05║頓首頓首。伏以斯文，誠為
A112n1494_p0179a06║祕鍵。象山會集，
A112n1494_p0179a07║釋迦文光燭大千；蓮土緣
A112n1494_p0179a08║興，除蓋障躬瞻法御。諮詢
A112n1494_p0179b01║妙行，啟迪真猷，義探實際
A112n1494_p0179b02║之淵，理賾無名之始。抉蒙
A112n1494_p0179b03║振滯，索隱鈎深。凝覺鴻慈，
A112n1494_p0179b04║爰暢雲雷之辯；精真邃音，
A112n1494_p0179b05║冥符針芥之機。道被上根，
A112n1494_p0179b06║文垂曠劫。恭惟
A112n1494_p0179b07║皇帝陛下欽承
A112n1494_p0180a01║寶命，恢嗣
A112n1494_p0180a02║慶基。
A112n1494_p0180a03║翼翼守文，日新於
A112n1494_p0180a04║睿政；
A112n1494_p0180a05║蒸蒸思孝，寅奉於
A112n1494_p0180a06║先謀。
A112n1494_p0180a07║崇尚釋宗，
A112n1494_p0180a08║宣明義諦，冀
A112n1494_p0180b01║純禧之昭格，期
A112n1494_p0180b02║正教之誕敷。夙契
A112n1494_p0180b03║勝因，克敦
A112n1494_p0180b04║外護。臣等職叨雲館，名玷
A112n1494_p0180b05║象筵，翻傳有媿於八能，詳
A112n1494_p0180b06║譯深虞於五失。式偶正陽
A112n1494_p0180b07║之序，慶逢
A112n1494_p0181a01║鳴社之辰，虔奉
A112n1494_p0181a02║金文，仰延
A112n1494_p0181a03║寶筭。臣等無任瞻
A112n1494_p0181a04║天，祝
A112n1494_p0181a05║聖歡呼，抃蹈激切之至。前
A112n1494_p0181a06║件新譯經，謹繕寫
A112n1494_p0181a07║上進以
A112n1494_p0181a08║聞。是日，
A112n1494_p0181b01║恩賜如例。其經
A112n1494_p0181b02║詔付有司，入藏頒行。
A112n1494_p0181b03║其年十二月，譯成經三卷。
A112n1494_p0181b04║《佛說身毛喜豎經》一部，三卷。
A112n1494_p0181b05║小乘經藏收，無品目會分。佛
A112n1494_p0181b06║在毗舍離國最勝大城最勝
A112n1494_p0181b07║林說。此中善星謗佛，明宿障
A112n1494_p0182a01║以增深；龍護聞經，表心開而
A112n1494_p0182a02║踊躍。然而覺雄應世，八風之
A112n1494_p0182a03║所不搖；智用垂權，二因之所
A112n1494_p0182a04║不忒。信田無種，何善牙以發
A112n1494_p0182a05║生？正行無門，豈道因而斯立？
A112n1494_p0182a06║夫信種者，為萬法之洪源，如
A112n1494_p0182a07║水清珠，能清濁水；其無信也，
A112n1494_p0182a08║作百殃之大本，如無根樹，不
A112n1494_p0182b01║發秀枝。而善星者，曩以良緣，
A112n1494_p0182b02║曾親法會，後因障垢，棄背佛
A112n1494_p0182b03║家，於知解中，返興謗訕，謗言
A112n1494_p0182b04║增熾，結累彌深，報應昭明，墮
A112n1494_p0182b05║大地獄。眾會聞法，意解心開，
A112n1494_p0182b06║龍護緣深，身喜毛豎。緫斯義
A112n1494_p0182b07║旨，命立經稱，緣起門中，此彰
A112n1494_p0183a01║顯之要也。
A112n1494_p0183a02║上一部，中天竺梵本所出。
A112n1494_p0183a03║右，三藏沙門惟淨、法護譯，
A112n1494_p0183a04║沙門澄珠、文一筆受，沙門簡
A112n1494_p0183a05║長綴文，沙門禪定、令操、善
A112n1494_p0183a06║慈、紹才、惠真、遇榮、法凝、紹
A112n1494_p0183a07║源、鑒玉證義，翰林學士承
A112n1494_p0183a08║旨尚書左丞知制誥李維
A112n1494_p0183b01║潤文，入內內侍省內侍高品王
A112n1494_p0183b02║熙素監譯其經。十二月二十
A112n1494_p0183b03║四日，附監譯中使，齎詣
A112n1494_p0183b04║闕庭，具表
A112n1494_p0183b05║上進。其詞曰：臣惟淨等言：臣
A112n1494_p0183b06║等今新譯就《佛說身毛喜
A112n1494_p0183b07║豎經》一部三卷。伏以此經握
A112n1494_p0184a01║葉敷詮，蹄涔應量。詢善星
A112n1494_p0184a02║之謗惑，鶖子發機；忻
A112n1494_p0184a03║調御之談因，龍護獲益。灑
A112n1494_p0184a04║慈雲之一雨，洽乾地之小根。
A112n1494_p0184a05║得魚之筌，既伸於啟迪；標
A112n1494_p0184a06║月之指，乃廣於頒流。功濟
A112n1494_p0184a07║人天，利均沙界。臣惟淨等
A112n1494_p0184a08║誠惶誠幸，頓首頓首。伏惟
A112n1494_p0184b01║皇帝陛下靈機合契，
A112n1494_p0184b02║累聖貽休，
A112n1494_p0184b03║振亭育之丕功，
A112n1494_p0184b04║緫財成之大德。
A112n1494_p0184b05║安安之道，運
A112n1494_p0184b06║文化以胥和；
A112n1494_p0184b07║蕩蕩之風，弭武節而不試。
A112n1494_p0185a01║清淨之心克著，
A112n1494_p0185a02║空寂之教旁旌。爰扣
A112n1494_p0185a03║祕關，繼崇譯席。臣等庇身
A112n1494_p0185a04║覺地，陳力梵筵。荷
A112n1494_p0185a05║國恩休，徒驚于寡効；悟
A112n1494_p0185a06║佛知見，深媿於無聞。獲就
A112n1494_p0185a07║華文，恭遵貢式。敢奉
A112n1494_p0185a08║半珠之偈，仰塵
A112n1494_p0185b01║滿月之尊，良藉
A112n1494_p0185b02║勝緣，上資
A112n1494_p0185b03║遐曆。臣等無任，恭虔禱頌，
A112n1494_p0185b04║激切屏營之至。前件新譯
A112n1494_p0185b05║經，謹繕寫
A112n1494_p0185b06║上進以
A112n1494_p0185b07║聞。是日，
A112n1494_p0186a01║恩賜如例。其經
A112n1494_p0186a02║詔付有司，入藏頒行。
A112n1494_p0186a03║
A112n1494_p0186a04║景祐新修法寶錄卷第六