A112n1494_p0195b01║景祐新修法寶錄卷第九　　　郡
A112n1494_p0195b02║（▆…▆…
A112n1494_p0195b03║▆…▆呂　夷簡　等，奉
A112n1494_p0195b04║勑都大㕘定編修。）
A112n1494_p0195b05║隨譯年代區別藏乘錄中之八
A112n1494_p0195b06║歸攝藏乘略明經旨一之八
A112n1494_p0195b07║五年十二月起，譯論一部，一十八卷。
A112n1494_p0196a01║至八年四月，譯成全部。
A112n1494_p0196a02║《大乘中觀釋論》一部，一十八卷。
A112n1494_p0196a03║安慧菩薩造，凡二十七品，大乘
A112n1494_p0196a04║論藏收。此中緫明，謂即諸法
A112n1494_p0196a05║不生不滅，不斷不常，不一不
A112n1494_p0196a06║異，不來不去。何故無生？謂無生
A112n1494_p0196a07║性及無滅等。此復云何？謂以諸
A112n1494_p0196a08║法本不自生，不從佗生，共生無
A112n1494_p0196b01║性，不無因生。何以故？生法無性，
A112n1494_p0196b02║生已復生亦復無性，若從佗生，
A112n1494_p0196b03║又佗法不能生自眼等，故知自
A112n1494_p0196b04║既不生，佗性亦爾。若言共生，共
A112n1494_p0196b05║生亦無性，以二法共生，有過失
A112n1494_p0196b06║故。若法無因而自生者，即與阿
A112n1494_p0196b07║含教理相違；若無因緣而能
A112n1494_p0197a01║生果，此無道理。以要言之，如
A112n1494_p0197a02║下頌云：「非有亦非無，緣義和
A112n1494_p0197a03║合爾。」故知勝義諦中，諸有物
A112n1494_p0197a04║體緫聚差別，皆悉無性，善巧
A112n1494_p0197a05║智中有所生義，此無過失。斷
A112n1494_p0197a06║常一異，去來亦然。良以性本
A112n1494_p0197a07║湛然，名言觀智所不及，中無
A112n1494_p0197a08║定位，思惟分別以皆空。真空既
A112n1494_p0197b01║常，假名斯立，標中觀而成論，
A112n1494_p0197b02║示言迹以表詮，得象忘言，泯虛
A112n1494_p0197b03║歸實，大論淵旨，其在茲乎！然
A112n1494_p0197b04║而託其中以遣邊，邊若離而
A112n1494_p0197b05║中廢，中邊不立，取捨奚存？無
A112n1494_p0197b06║取捨中，熾然開示，覺照實義。
A112n1494_p0197b07║設以中言，照覺對袪，即無言
A112n1494_p0198a01║境。所以世俗皆有，勝義皆空，有
A112n1494_p0198a02║且非常，空且非斷。是知假因緣
A112n1494_p0198a03║而稱有，有本性空；離性相以
A112n1494_p0198a04║名空，空非相滅。滅空為病，取
A112n1494_p0198a05║有成纏。三空空而本不空，萬
A112n1494_p0198a06║有有而何甞有？有空雙照，性
A112n1494_p0198a07║相俱融。生滅斷常，本際窮而
A112n1494_p0198a08║無迹；去來一異，真智照以無
A112n1494_p0198b01║方。大覺聖尊，緫斯清淨。論初
A112n1494_p0198b02║歸信，祈萬德之覺尊；品次彰
A112n1494_p0198b03║明，統一真之要義。諸佛出世，
A112n1494_p0198b04║妙啟權方，欲使含生同歸性
A112n1494_p0198b05║地。達佛心者，體生佛之一致；
A112n1494_p0198b06║昧佛心者，滯空有以差分。其
A112n1494_p0198b07║或照悟本靈，開通實際，解不
A112n1494_p0199a01║言之常說，知妙用以無為。即
A112n1494_p0199a02║有常空，去去去而無去；即空
A112n1494_p0199a03║常有，來來來以無來。來去一
A112n1494_p0199a04║如，染染染而奚狀；存亡萬化，
A112n1494_p0199a05║生生生以無從。是故託以言
A112n1494_p0199a06║詮，顯談中觀。龍樹大士製本
A112n1494_p0199a07║論而啟端，安慧智雄造末釋
A112n1494_p0199a08║而暢理。本末互顯，探賾精微。
A112n1494_p0199b01║落落義天，廓太虛而煥若；滔
A112n1494_p0199b02║滔智海，湛性水以凝然。大矣斯
A112n1494_p0199b03║文，利生津濟。確乎實，融真俗
A112n1494_p0199b04║之指歸；窮其源，破中邊之滯
A112n1494_p0199b05║執。深固幽遠，寔大乘之奧旨者歟！
A112n1494_p0199b06║上一部，中天竺梵本所出。
A112n1494_p0199b07║右，三藏沙門惟淨、法護譯，沙
A112n1494_p0200a01║門文一筆受，沙門簡長綴文，
A112n1494_p0200a02║沙門法凝、禪定、令操、善慈、惠
A112n1494_p0200a03║真、遇榮、鑒玉、志純、鑒深、清
A112n1494_p0200a04║才、慧濤、潛政證義，樞密副
A112n1494_p0200a05║使、刑部侍郎夏竦潤文，入
A112n1494_p0200a06║內內侍省內侍高品陳文一監
A112n1494_p0200a07║譯。是月八日，監譯中使引
A112n1494_p0200a08║三藏等，詣
A112n1494_p0200b01║承明殿，捧所譯論，具表
A112n1494_p0200b02║上進。其詞曰：臣惟淨等言：臣
A112n1494_p0200b03║等先自天聖五年十二月
A112n1494_p0200b04║起，譯《大乘中觀釋論》一部
A112n1494_p0200b05║十八卷，至八年四月譯成全
A112n1494_p0200b06║部。上之十五卷，已進
A112n1494_p0200b07║御訖。下之三卷，未經進獻。
A112n1494_p0201a01║譯梵從華，研精覃思，式伸
A112n1494_p0201a02║微効，庶集
A112n1494_p0201a03║鴻禧。荐逢
A112n1494_p0201a04║鳴社之辰，仰祝
A112n1494_p0201a05║後天之筭。臣惟淨等誠虔誠
A112n1494_p0201a06║恪，頓首頓首。伏以真乘寥廓，
A112n1494_p0201a07║理超名相之端；了義淵凝，意
A112n1494_p0201a08║出有無之表。非夫異哲，罕
A112n1494_p0201b01║究深源。是乃龍樹興慈，闡幽
A112n1494_p0201b02║微而作範；安慧開物，索隱奧
A112n1494_p0201b03║以釋紛。性相交融，空有雙辯。
A112n1494_p0201b04║卓然中道，迪彰照實之權；
A112n1494_p0201b05║煥爾祕詮，茂暢惟心之旨。機
A112n1494_p0201b06║緣所遘，流衍有時，懿乎微
A112n1494_p0201b07║密之文，適會
A112n1494_p0202a01║亨嘉之運。恭惟
A112n1494_p0202a02║聖文睿武仁明孝德皇帝
A112n1494_p0202a03║陛下，龍華出世，
A112n1494_p0202a04║鳳曆膺期。
A112n1494_p0202a05║十善之風，躋懷生於仁壽；
A112n1494_p0202a06║依之化，誘庶彙於
A112n1494_p0202a07║正真。
A112n1494_p0202a08║視政穆清，運
A112n1494_p0202b01║神機而天縱；
A112n1494_p0202b02║問安
A112n1494_p0202b03║長樂，稟
A112n1494_p0202b04║慈誨而日新。
A112n1494_p0202b05║丕緒昌隆，
A112n1494_p0202b06║皇猷昭赫。臣等才非八備，
A112n1494_p0202b07║學昧三乘，叨膺傳譯之司，
A112n1494_p0203a01║莫副
A112n1494_p0203a02║東求之命。今則風薰肈序，
A112n1494_p0203a03║日夢儲祥，敢憑梵諜之文，
A112n1494_p0203a04║上續
A112n1494_p0203a05║仙椿之壽。前件新譯論，謹
A112n1494_p0203a06║繕寫
A112n1494_p0203a07║上進以
A112n1494_p0203a08║聞。是日，
A112n1494_p0203b01║上慰撫恩賜如例。其論
A112n1494_p0203b02║詔付有司，入藏頒行。
A112n1494_p0203b03║八年十二月起，譯經一部，十二卷。至明
A112n1494_p0203b04║道元年四月，譯成全部。
A112n1494_p0203b05║《金色童子因緣經》一部，十二卷。
A112n1494_p0203b06║其經西方聖賢集收，所有
A112n1494_p0203b07║譯人、筆受、進
A112n1494_p0204a01║御年月等，見本集。
A112n1494_p0204a02║
A112n1494_p0204a03║景祐新修法寶錄卷第九