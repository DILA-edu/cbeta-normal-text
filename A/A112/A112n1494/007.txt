A112n1494_p0205b01║【原經卷殘缺一版】
A112n1494_p0205b02║▆▆▆▆▆▆▆▆▆如是
A112n1494_p0205b03║▆菩薩於色、受、想、行、識中，隨
A112n1494_p0205b04║其言說，即生取著作用而行。
A112n1494_p0205b05║如是行者，是行有身見，亦復
A112n1494_p0205b06║行於有愛。若或離有尋求而
A112n1494_p0205b07║有所行，是於色、受、想、行、識中
A112n1494_p0205b08║隨其言說，不生取著，是為善
A112n1494_p0205b09║了知相，是菩薩速證阿耨多
A112n1494_p0206a01║羅三藐三菩提果。又佛言：「須
A112n1494_p0206a02║菩提！若菩薩起心欲住平等
A112n1494_p0206a03║界中，於諸色法起信解時，即
A112n1494_p0206a04║二中二而有所得，是菩薩於
A112n1494_p0206a05║諸色中不正說法。何以故？以
A112n1494_p0206a06║所信解色與能信解色無有
A112n1494_p0206a07║異相。若有異相者，即一切眾
A112n1494_p0206b01║生平等法中有差別相。是故
A112n1494_p0206b02║菩薩當如是見。如是見者，即
A112n1494_p0206b03║無異相可見。此中所說，是義
A112n1494_p0206b04║明顯，菩薩若能如是善開覺
A112n1494_p0206b05║時，諸有所說是為正說，受、想、
A112n1494_p0206b06║行、識，亦復如是。」又復廣明十
A112n1494_p0206b07║波羅蜜，如理相應，乃至最後。
A112n1494_p0206b08║又云：「須菩提！菩薩於色法中，
A112n1494_p0207a01║應當了知空、無相、無願三摩
A112n1494_p0207a02║地，謂於色中觀無性空，性空
A112n1494_p0207a03║亦然，本性空亦然，諸所緣事
A112n1494_p0207a04║皆當安住心一境性，受、想、行、識
A112n1494_p0207a05║亦復如是。」夫自性本明，無開
A112n1494_p0207a06║無覺；覺明垂照，有智有明。運
A112n1494_p0207a07║權化於十方，湛真靈於一體，
A112n1494_p0207b01║存亡無迹，取捨兩空，落落聖
A112n1494_p0207b02║天，圓鑑清淨，滔滔法海，般若
A112n1494_p0207b03║無知，知所不知，得所不得。無
A112n1494_p0207b04║得之得，菩薩於焉證涅槃；無
A112n1494_p0207b05║知之知，如來所以成正覺。有從
A112n1494_p0207b06║緣有，緣性本空，空自緣空，即
A112n1494_p0207b07║空成有。有空標稱，徒勞文字
A112n1494_p0207b08║之筌罤；理智融真，無離文字
A112n1494_p0208a01║之解脫。般若有五，謂文字、眷
A112n1494_p0208a02║屬、相應、觀照、實相五也。空即
A112n1494_p0208a03║是色，寂而常照，目實相也；色
A112n1494_p0208a04║即是空，照而常寂，謂觀照矣。
A112n1494_p0208a05║色空無礙，性相一如，乃眷屬、相
A112n1494_p0208a06║應、文字三也。《瓔珞經》云「一心三
A112n1494_p0208a07║觀」，其斯之謂歟？統其妙，故緣
A112n1494_p0208b01║起萬形；覈其要，乃搜源即冥。
A112n1494_p0208b02║冥寂緣形，孰分定位？真所謂
A112n1494_p0208b03║寂然不動，法身譬若太虛；感
A112n1494_p0208b04║而遂通，應物同乎水月。開覺
A112n1494_p0208b05║自性，其在茲焉。
A112n1494_p0208b06║上一部，中天竺梵本所出。
A112n1494_p0208b07║右，三藏沙門惟淨、法護譯，沙
A112n1494_p0208b08║門文一筆受，沙門遇榮綴文，
A112n1494_p0209a01║沙門法凝、鑒深、慧濤、善慈、
A112n1494_p0209a02║潛政、清滿、善初、義崇證義，
A112n1494_p0209a03║樞密副使尚書左丞夏竦
A112n1494_p0209a04║潤文，入內內侍省內西頭供
A112n1494_p0209a05║奉官黃元吉、陳文一監譯。
A112n1494_p0209a06║是月八日，監譯中使引三
A112n1494_p0209a07║藏等，詣
A112n1494_p0209b01║端明殿，捧所譯經，具表
A112n1494_p0209b02║上進。其詞曰：臣惟淨等言：
A112n1494_p0209b03║臣等自明道元年十二月
A112n1494_p0209b04║起，譯《佛說開覺自性般若
A112n1494_p0209b05║波羅蜜多經》一部四卷，至
A112n1494_p0209b06║今年四月譯成全部。上之
A112n1494_p0209b07║二卷，已進
A112n1494_p0209b08║御訖。下之二卷，今始圓成。
A112n1494_p0210a01║像法流芳，溥被三輪之蔭；
A112n1494_p0210a02║華宮啟譯，緬欽雙柰之祥。繫
A112n1494_p0210a03║無緣之大慈，暢
A112n1494_p0210a04║真如之祕典，發揮
A112n1494_p0210a05║慧日，莊嚴度門。繼揚
A112n1494_p0210a06║般若之詮，允屬
A112n1494_p0210a07║亨嘉之運。臣惟淨等誠欣
A112n1494_p0210b01║誠抃，頓首頓首。竊以斯經
A112n1494_p0210b02║者，趣由觀察，宗極真常，融
A112n1494_p0210b03║五蘊於性源，廓三空於智
A112n1494_p0210b04║境，翼宣大部之要，該明最
A112n1494_p0210b05║上之乘，被菩薩機，開眾生
A112n1494_p0210b06║慧。言周五百之頌，理圓四
A112n1494_p0210b07║印之文。夙奉翻傳，聿終篇帙，
A112n1494_p0210b08║旋資祕藏，式廣未聞。恭惟
A112n1494_p0211a01║睿聖文武體天法道仁明
A112n1494_p0211a02║孝德皇帝陛下，肅秉
A112n1494_p0211a03║乾符，端臨
A112n1494_p0211a04║法扆，繼
A112n1494_p0211a05║大明而委照，保
A112n1494_p0211a06║鴻慶以御圖，
A112n1494_p0211a07║茂德隆於百王，
A112n1494_p0211b01║緒業光於
A112n1494_p0211b02║列聖。克勤克儉，
A112n1494_p0211b03║允武允文，誕敷
A112n1494_p0211b04║淳懿之皇猷，旁
A112n1494_p0211b05║眷真空之妙道，
A112n1494_p0211b06║恢崇象譯，增足
A112n1494_p0211b07║琅編。臣等莫究義天，未躋
A112n1494_p0211b08║智地，徒紹西明之職，誤叨
A112n1494_p0212a01║南面之知。今者幸遇
A112n1494_p0212a02║星渚騰輝，封人獻祝，荐樂
A112n1494_p0212a03║開祥之且，虔傾頌
A112n1494_p0212a04║聖之心，寅仗金文，上資
A112n1494_p0212a05║睿筭。前件新譯經，謹繕寫
A112n1494_p0212a06║上進以
A112n1494_p0212a07║聞。是日，
A112n1494_p0212b01║上慰撫恩賜如例。其經
A112n1494_p0212b02║詔付有司，入藏頒行。
A112n1494_p0212b03║
A112n1494_p0212b04║景祐新修法寶錄卷第十