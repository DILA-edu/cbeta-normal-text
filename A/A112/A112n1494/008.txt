A112n1494_p0213b01║景祐新修法寶錄卷第十二　　郡
A112n1494_p0213b02║（▆…▆…
A112n1494_p0213b03║▆…▆呂　夷簡　等奉
A112n1494_p0213b04║勑都大㕘定編修）
A112n1494_p0213b05║隨譯年代區別藏乘錄中之十一
A112n1494_p0213b06║歸攝藏乘略明經旨一
A112n1494_p0213b07║聖賢集傳華竺類例二
A112n1494_p0214a01║嗣續興崇譯場詔令三
A112n1494_p0214a02║聖賢集傳華竺類例二之一
A112n1494_p0214a03║西域梵本翻譯一
A112n1494_p0214a04║東土聖賢著撰二
A112n1494_p0214a05║西域梵本翻譯一
A112n1494_p0214a06║天聖八年十二月起譯金色童子因
A112n1494_p0214a07║緣經至明道元年四月譯成全部
A112n1494_p0214a08║金色童子因緣經一部十二卷
A112n1494_p0214b01║無品目會分。是佛滅後，尊者
A112n1494_p0214b02║阿難以小乘因緣集成其文，此
A112n1494_p0214b03║有二義：一、非釋師大覺，金口親
A112n1494_p0214b04║宣，故於聖賢集收；二、以經通五人
A112n1494_p0214b05║說故，乃目為經緫。其義旨者，
A112n1494_p0214b06║若植施種，勝報不虛，清淨施
A112n1494_p0214b07║田，福果無失，此中所明。阿難
A112n1494_p0215a01║昔於王舍城中，化一商主，其名
A112n1494_p0215a02║日照，家財富盛，與毗沙門天王
A112n1494_p0215a03║等無有異，娶以上族而為妻室，
A112n1494_p0215a04║久無嗣息，極生憂惱。時忉利
A112n1494_p0215a05║天中有一天子，天報將盡，樂生
A112n1494_p0215a06║人中。帝釋天主觀察知已，謂
A112n1494_p0215a07║言：「天子！王舍城中，日照商主，
A112n1494_p0215a08║妻室仁賢，堪汝託陰。」天子白
A112n1494_p0215b01║言：「若彼商主與其妻室，乃至
A112n1494_p0215b02║盡壽歸依三寶，我當從命託
A112n1494_p0215b03║彼陰中。」時帝釋天主從天中
A112n1494_p0215b04║隱，即於日照舍中處空而住，
A112n1494_p0215b05║妙光照曜。商主見是勝相，即
A112n1494_p0215b06║時禮奉，白言：「天主！汝天聖尊！
A112n1494_p0215b07║降於小舍，當何教令？」天主荅
A112n1494_p0216a01║言：「汝若希求有子息者，應當
A112n1494_p0216a02║盡壽歸依三寶。」商主白言：「我
A112n1494_p0216a03║如尊教，乃至盡壽歸依三寶。」
A112n1494_p0216a04║其後，忉利天子謝滅天報，託
A112n1494_p0216a05║陰日照，商主之妻廣現瑞相，後
A112n1494_p0216a06║生一子，色相殊麗，端正嚴好。生
A112n1494_p0216a07║後二十一日，廣營福事，親族共
A112n1494_p0216a08║議，立名「金色」，命以八母乳哺養
A112n1494_p0216b01║育，童子長立，教習藝能。金色
A112n1494_p0216b02║童子成長之後，親近有智沙
A112n1494_p0216b03║門婆羅門等，聽受道法及營
A112n1494_p0216b04║勝事。日照商主於王舍城外有
A112n1494_p0216b05║一大園，金色童子日往遊適，或
A112n1494_p0216b06║時捿處，讀誦經典。乃至又明，
A112n1494_p0216b07║金色童子由昔因故，感現生
A112n1494_p0217a01║中。阿闍世王國內有一大臣，以
A112n1494_p0217a02║女人因緣加謗童子，乃至最
A112n1494_p0217a03║後，命將殞滅，遇尊者阿難，神
A112n1494_p0217a04║力救護，得脫其命。爾時，尊者
A112n1494_p0217a05║阿難高處虛空，與五百大阿羅
A112n1494_p0217a06║漢為金色童子隨應說法。童
A112n1494_p0217a07║子聞說法已，有身見山高二十
A112n1494_p0217a08║峯，以智金剛而悉摧破，即證
A112n1494_p0217b01║須陀洹果。尊者又為阿闍世王、
A112n1494_p0217b02║大臣及諸眾會，宣說法要，廣現
A112n1494_p0217b03║神力，令諸眾會證果獲益。又
A112n1494_p0217b04║明，金色童子猒離生死，詣尊
A112n1494_p0217b05║者所，願求出家，誓修梵行。尊
A112n1494_p0217b06║者為說出家之法，成苾芻已，
A112n1494_p0217b07║於須㬰間斷諸煩惱，證阿羅
A112n1494_p0218a01║漢果。證是果已，以宿命智諦
A112n1494_p0218a02║觀先世相續業因，乃見自身
A112n1494_p0218a03║極具殊勝大福威力，乃為眾生
A112n1494_p0218a04║開發福門，令生尊重。即時脫
A112n1494_p0218a05║自身所著衣，持用淨施，以神
A112n1494_p0218a06║力故，一衣脫已，一衣旋出，乃至廣
A112n1494_p0218a07║多，積而成聚。是衣金色，眾覩
A112n1494_p0218a08║希奇，廣徧王舍大城，普施一
A112n1494_p0218b01║切。其後金色尊者普為一切
A112n1494_p0218b02║眾會宣說福因，悉令開悟。又
A112n1494_p0218b03║明，布施修福因，行克招福報，
A112n1494_p0218b04║乃至阿闍世王讚歎尊者阿
A112n1494_p0218b05║難自功德力殊勝明顯，復能
A112n1494_p0218b06║開發如來最上清淨教法大
A112n1494_p0218b07║威神力。大哉世尊最勝知見
A112n1494_p0219a01║所宣無上清淨教法，付囑尊
A112n1494_p0219a02║者大迦葉等。而尊者阿難自
A112n1494_p0219a03║智慧月，舒光滿空，普徧照曜，
A112n1494_p0219a04║如俱母陀華茂盛開發。世間
A112n1494_p0219a05║憂苦，熱惱侵逼，尊者清淨大
A112n1494_p0219a06║雲普蔭，所演妙言，如甘露雨，
A112n1494_p0219a07║灑潤世間，咸令歡恱。其後日
A112n1494_p0219a08║照商主并妻眷屬，皆悉出家，
A112n1494_p0219b01║俱證道果。乃至尊者阿難廣
A112n1494_p0219b02║為眾會，如應說法，示教利喜，
A112n1494_p0219b03║作佛事已，一切大眾皆發淨心，
A112n1494_p0219b04║各獲善利。
A112n1494_p0219b05║上一部，中天竺梵本所出。
A112n1494_p0219b06║右，三藏沙門法護、惟淨譯，沙
A112n1494_p0219b07║門不動護證梵義，沙門忍
A112n1494_p0220a01║吉祥證梵文，沙門文一筆
A112n1494_p0220a02║受，沙門遇榮綴文，沙門法凝、
A112n1494_p0220a03║志純、鑒深、慧濤、善慈、潛政、
A112n1494_p0220a04║清滿、善初、義崇、清才證義，
A112n1494_p0220a05║樞密副使、兵部侍郎夏竦
A112n1494_p0220a06║潤文，入內內侍省內侍高品
A112n1494_p0220a07║陳文一、黃元吉監譯。是月八
A112n1494_p0220a08║日，監譯中使引三藏等，詣
A112n1494_p0220b01║承明殿，捧所譯經，具表
A112n1494_p0220b02║上進。其詞曰：臣法護等言：臣
A112n1494_p0220b03║等先自天聖八年十二月起，
A112n1494_p0220b04║譯《金色童子因緣經》一部，
A112n1494_p0220b05║十二卷，至今年四月譯成全
A112n1494_p0220b06║部。其上九卷，已逐次進
A112n1494_p0220b07║呈訖，餘三卷，今具
A112n1494_p0221a01║上進者。覺樹分華大千界，
A112n1494_p0221a02║蒙諸景蔭；海潮發響無量
A112n1494_p0221a03║眾，悟被真機。猗金簡之西
A112n1494_p0221a04║臻，故玉華而東啟。紹恢
A112n1494_p0221a05║勝諦，允屬
A112n1494_p0221a06║熙辰。臣法護等誠慶誠抃，
A112n1494_p0221a07║頓首頓首。竊以斯經，乘居
A112n1494_p0221a08║小部，理彌偏於半字，義環
A112n1494_p0221b01║類於貫珠，善惡之業分𭭛，
A112n1494_p0221b02║禍福之門異轍。滋種子於
A112n1494_p0221b03║毗婆尸佛，成利樂於妙耳
A112n1494_p0221b04║商人，宗極果因，文該報應。
A112n1494_p0221b05║金色具體，雅由淨施之心；
A112n1494_p0221b06║蓮座敷榮，適表知非之相。
A112n1494_p0221b07║苟非翻於梵諜，載以華言，
A112n1494_p0222a01║曷能洞積刧之因，𧷤千差
A112n1494_p0222a02║之業？欽逢
A112n1494_p0222a03║景運，荐譯
A112n1494_p0222a04║真詮。恭惟
A112n1494_p0222a05║聖文睿武仁明孝德皇帝
A112n1494_p0222a06║陛下，宅道無為，
A112n1494_p0222a07║與靈合契，
A112n1494_p0222a08║慶覃兆物，
A112n1494_p0222b01║化浹四洲。
A112n1494_p0222b02║坐堯屋以非心，
A112n1494_p0222b03║垂舜裳而興治。纂隆
A112n1494_p0222b04║丕緒，寅尚
A112n1494_p0222b05║真慈，旌
A112n1494_p0222b06║像教於鷲峯，廣琅編於龍
A112n1494_p0222b07║藏，奉
A112n1494_p0223a01║純禧而資
A112n1494_p0223a02║廟社，衍
A112n1494_p0223a03║正智而利人天，廣集
A112n1494_p0223a04║戒因，克嚴
A112n1494_p0223a05║外護。臣等任叨譯席，學懵
A112n1494_p0223a06║空宗，徒慙五失之譏，詎比千
A112n1494_p0223a07║金之字？慶
A112n1494_p0223a08║開祥於里社，効獻
A112n1494_p0223b01║祝於封人，䖍貢
A112n1494_p0223b02║金文，上嚴
A112n1494_p0223b03║寶筭。前件新譯經，謹繕寫
A112n1494_p0223b04║上進以
A112n1494_p0223b05║聞。是日，
A112n1494_p0223b06║上慰撫恩賜如例。其經
A112n1494_p0223b07║詔付有司，入藏頒行。
A112n1494_p0223b08║
A112n1494_p0223b09║景祐法寶錄卷第十二