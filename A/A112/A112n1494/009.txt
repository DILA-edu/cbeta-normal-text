A112n1494_p0225b01║景祐新修法寶錄卷第十三　　郡
A112n1494_p0225b02║（▆…▆）
A112n1494_p0225b03║
A112n1494_p0225b04║
A112n1494_p0225b05║
A112n1494_p0225b06║
A112n1494_p0225b07║
A112n1494_p0225b08║【原經卷殘缺】
A112n1494_p0226a01║東土聖賢著撰二之一
A112n1494_p0226a02║太宗皇帝御製
A112n1494_p0226a03║妙覺祕詮一部二卷
A112n1494_p0226a04║右，大中祥符八年
A112n1494_p0226a05║文兵部侍郎兼宗正卿趙
A112n1494_p0226a06║安仁上言：
A112n1494_p0226a07║「先朝御製《妙覺集》五卷中
A112n1494_p0226b01║有論、讚、頌、詩，合錄出別行
A112n1494_p0226b02║者，望以《妙覺祕詮》為名，鏤
A112n1494_p0226b03║板模印。」
A112n1494_p0226b04║詔可之。
A112n1494_p0226b05║真宗皇帝御製
A112n1494_p0226b06║法音前集指要一部三卷
A112n1494_p0226b07║右，大中祥符八年十一月，潤文
A112n1494_p0227a01║兵部侍郎兼宗正卿趙安仁，
A112n1494_p0227a02║於《法音前集》中錄論一首、讚
A112n1494_p0227a03║一十六首、頌六首、詩十一首，合
A112n1494_p0227a04║成三卷。請以《法音前集指要》
A112n1494_p0227a05║為名，鏤板模印，集外別行。
A112n1494_p0227a06║詔可之。
A112n1494_p0227a07║注釋釋典文集一部三十卷緫
A112n1494_p0227a08║錄一卷
A112n1494_p0227b01║右，天禧四年春二月，沙門祕
A112n1494_p0227b02║演等，表請以
A112n1494_p0227b03║御製述釋典文章，命僧箋注
A112n1494_p0227b04║附于大藏。
A112n1494_p0227b05║詔可。乃選京城義學、文學沙
A112n1494_p0227b06║門，簡長、行肈、惠崇、希白、鑒
A112n1494_p0227b07║深、重杲、鑒微、尚能、楚文、曇
A112n1494_p0228a01║休、普究、禹昌、永興、善昇、清
A112n1494_p0228a02║達、祕演、善初、繼興、希雅、仲
A112n1494_p0228a03║熙、省辯、崇璉、顯忠、令操、義
A112n1494_p0228a04║賢、瑞王、無象、行圓、有朋、文
A112n1494_p0228a05║倚同箋注。令左右街僧錄
A112n1494_p0228a06║守明、澄遠、譯經三藏惟淨
A112n1494_p0228a07║㕘詳，翰林學士楊億、劉筠、
A112n1494_p0228a08║晏殊、樞密直學士王曙同
A112n1494_p0228b01║詳覆，又
A112n1494_p0228b02║詔宰臣丁謂都大㕘定。五
A112n1494_p0228b03║年秋，書成進
A112n1494_p0228b04║御，鏤板流行。賜謂等器幣，
A112n1494_p0228b05║眾僧師號、紫衣、衣服、茗帛。
A112n1494_p0228b06║度童行有差。
A112n1494_p0228b07║注四十二章經一部一卷并序（文見大藏）
A112n1494_p0229a01║注遺教經一部一卷并序（文見大藏）
A112n1494_p0229a02║百緣經序一首（文見大藏）
A112n1494_p0229a03║右，天禧二年，
A112n1494_p0229a04║詔左僕射兼中書侍郎平
A112n1494_p0229a05║章事王欽若，擇藏經之精妙
A112n1494_p0229a06║者，讎校鏤板模印之。此三經
A112n1494_p0229a07║真宗為之作序、注釋。三年
A112n1494_p0229a08║二月，三藏沙門法護、惟淨諸
A112n1494_p0229b01║付院傳寫入藏，從之。
A112n1494_p0229b02║法音後集一部三卷
A112n1494_p0229b03║右，景祐二年九月，譯經使兼
A112n1494_p0229b04║潤文、右僕射兼門下侍郎平
A112n1494_p0229b05║章事呂夷簡，同潤文吏部
A112n1494_p0229b06║侍郎叅知政事宋綬，於
A112n1494_p0229b07║御集中錄出勒成三卷，請以
A112n1494_p0230a01║《法音後集》為名，編入新錄。
A112n1494_p0230a02║詔從之。
A112n1494_p0230a03║今上皇帝御製上
A112n1494_p0230a04║注三寶讚一部三卷
A112n1494_p0230a05║右，天聖九年閏十月二十五
A112n1494_p0230a06║日，遣中使陳文一齎本付
A112n1494_p0230a07║院，潤文樞密副使兵部侍
A112n1494_p0230a08║郎夏竦、工部侍郎㕘知政
A112n1494_p0230b01║事王曙上表曰：臣等伏覩
A112n1494_p0230b02║御製《三寶讚》付傳法院者。
A112n1494_p0230b03║臣等聞：聖人之立言也，理
A112n1494_p0230b04║將神俱，義與天遠。蓋寫意
A112n1494_p0230b05║以明道，必釋理而詮源。矧乃
A112n1494_p0230b06║一乘之妙門，六度之奧旨，事
A112n1494_p0230b07║兼儒梵，學際人天，不有訓
A112n1494_p0231a01║詁之文，曷究蹄筌之賾？敢
A112n1494_p0231a02║緣悃款，備達
A112n1494_p0231a03║凝嚴。恭惟
A112n1494_p0231a04║聖文睿武仁明孝德皇帝
A112n1494_p0231a05║陛下，濬哲欽明，
A112n1494_p0231a06║淵泉溥博，
A112n1494_p0231a07║纘丕猷而履盛業，叶
A112n1494_p0231a08║慈德以講政經，
A112n1494_p0231b01║心契冥樞，
A112n1494_p0231b02║道超沖諦。爰屬
A112n1494_p0231b03║撫辰之暇，益
A112n1494_p0231b04║惇務學之風，
A112n1494_p0231b05║結念空宗，
A112n1494_p0231b06║摛豪祕譯。且謂十迴向之法，
A112n1494_p0231b07║蓋常覺以湛明；三歸依之
A112n1494_p0232a01║途，惟大願而圓具。繹為讚
A112n1494_p0232a02║述，洞厥本元，布傳千柰之
A112n1494_p0232a03║園，聳耀八龍之藏。而黑白
A112n1494_p0232a04║之眾，鑽誦其言，稽
A112n1494_p0232a05║祖宗之舊聞，有箋解之前
A112n1494_p0232a06║範。至若六塵五蔭之別，四
A112n1494_p0232a07║智三身之殊，咸有造端，並
A112n1494_p0232a08║當悉數。矧
A112n1494_p0232b01║睿辭之援紀，皆經誥之隱
A112n1494_p0232b02║微，包舉頓漸之流，區分真
A112n1494_p0232b03║妄之識。若不條陳事實，㕘
A112n1494_p0232b04║會性宗，將使
A112n1494_p0232b05║宸意靡能究宣，禪叢無所
A112n1494_p0232b06║放仰。上件
A112n1494_p0232b07║《三讚》，伏望
A112n1494_p0233a01║聖慈，特
A112n1494_p0233a02║許臣等與譯經三藏沙門
A112n1494_p0233a03║法護而下注釋頒行。如此則
A112n1494_p0233a04║彌文盛美，耀鷲頭之淨居；
A112n1494_p0233a05║外護殊因，符雞足之往記。與
A112n1494_p0233a06║佛燈而比照，流沙劫以垂程。
A112n1494_p0233a07║慺慺丹誠，伏須
A112n1494_p0233a08║允誨，謹奉表陳
A112n1494_p0233b01║請以
A112n1494_p0233b02║聞。於是
A112n1494_p0233b03║詔三藏法護、惟淨筆受，文一
A112n1494_p0233b04║綴文，遇榮證義，法凝、志純、
A112n1494_p0233b05║鑒深、慧濤、善慈、潛政、清滿、
A112n1494_p0233b06║善初、義崇同注釋，竦曙㕘
A112n1494_p0233b07║詳監譯，陳文一、黃元吉管勾。
A112n1494_p0234a01║明道元年五月，又
A112n1494_p0234a02║詔太常丞直集賢院李淑、
A112n1494_p0234a03║太子中允集賢校理鄭戩
A112n1494_p0234a04║同，檢討儒道文字注釋。七月
A112n1494_p0234a05║詔中書侍郎平章事呂夷
A112n1494_p0234a06║簡都大㕘定，勒成三卷。二
A112n1494_p0234a07║年正月奉表
A112n1494_p0234a08║上進。其詞曰：臣夷簡等言：
A112n1494_p0234b01║臣等先奉
A112n1494_p0234b02║勑注釋
A112n1494_p0234b03║《御製三寶讚》者。
A112n1494_p0234b04║像教東來，惟
A112n1494_p0234b05║帝王所以膺付囑；
A112n1494_p0234b06║聖言誕布，惟
A112n1494_p0234b07║佛祖所以契機緣。屬
A112n1494_p0235a01║華且之開期，仰
A112n1494_p0235a02║寶毫之有作，夫何　鄙，猥
A112n1494_p0235a03║預研覃。臣夷簡等誠榮誠
A112n1494_p0235a04║懼，頓首頓首。恭惟
A112n1494_p0235a05║聖文睿武仁明孝德皇帝
A112n1494_p0235a06║陛下，聦哲凝猷，
A112n1494_p0235a07║寬仁闡教，奄
A112n1494_p0235a08║四輪而制世，紹
A112n1494_p0235b01║二后以恢基。茂宣
A112n1494_p0235b02║清淨之風，慎守
A112n1494_p0235b03║盈成之業，恊敷
A112n1494_p0235b04║慈訓，丕顯
A112n1494_p0235b05║時文。乃復
A112n1494_p0235b06║結念寶乘，
A112n1494_p0235b07║儲精貝典。會
A112n1494_p0236a01║法宮之暇日，
A112n1494_p0236a02║肆覽羣篇；稽
A112n1494_p0236a03║禰廟之舊章，特流
A112n1494_p0236a04║坦制。繼
A112n1494_p0236a05║徇緇裳之請，許歸
A112n1494_p0236a06║華藏之編。申
A112n1494_p0236a07║命譯筵，
A112n1494_p0236a08║俾詳句義。討繹
A112n1494_p0236b01║咨於詞苑，緫領
A112n1494_p0236b02║委於鼎司。臣等並以菲踈，
A112n1494_p0236b03║繆常推擇，始承
A112n1494_p0236b04║明詔，共竭愚衷。竊惟
A112n1494_p0236b05║宸慮所該，
A112n1494_p0236b06║妙心廓照。嘆
A112n1494_p0236b07║調御之力，則曰為救為歸；
A112n1494_p0237a01║勗和居之倫，則曰不內不
A112n1494_p0237a02║外。至于軌持之賾，寔
A112n1494_p0237a03║探真覺之源，
A112n1494_p0237a04║因文見情，故
A112n1494_p0237a05║語默之無㝵，
A112n1494_p0237a06║立義詮道，故
A112n1494_p0237a07║體要而不煩。邈
A112n1494_p0237a08║河漢以無涯，豈管筵之可
A112n1494_p0237b01║測？徒徧繙於竺部，兼傅會
A112n1494_p0237b02║於儒墳。悉著綱條，粗分準
A112n1494_p0237b03║裁，僅踰歲序，始就編聯。當
A112n1494_p0237b04║草具之初成，幸
A112n1494_p0237b05║制決之乃定。伏望
A112n1494_p0237b06║陛下荐留
A112n1494_p0237b07║宸覽，務廣
A112n1494_p0238a01║度門，許
A112n1494_p0238a02║班布於多方，庶
A112n1494_p0238a03║恢隆於
A112n1494_p0238a04║勝利。食時作傳，雖謝於前
A112n1494_p0238a05║修；乙夜備觀，終慙於廣記。
A112n1494_p0238a06║將塵衡石，若寘冰淵。其
A112n1494_p0238a07║《三寶讚》，臣等今㕘定注釋，
A112n1494_p0238a08║分成三卷，隨表上
A112n1494_p0238b01║進，干冒
A112n1494_p0238b02║宸嚴。臣等無任歡愉，榮
A112n1494_p0238b03║幸激切，屏營之至，謹奉
A112n1494_p0238b04║表以
A112n1494_p0238b05║聞。賜
A112n1494_p0238b06║詔荅曰：朕以萬方治定，庶
A112n1494_p0238b07║務清閒，覽花藏之微言，得
A112n1494_p0239a01║金仙之大旨。究其妙蘊，蓋
A112n1494_p0239a02║本於一乘；濟乎有情，爰分
A112n1494_p0239a03║於三寶。因為讚述，用導
A112n1494_p0239a04║化源，乃命台衡，俾加訓解。
A112n1494_p0239a05║而能率其官屬，逮彼緇流。
A112n1494_p0239a06║研覃既盡於指歸，綜緝遂
A112n1494_p0239a07║成於編帙。尋觀奏御，願廣宣
A112n1494_p0239a08║揚。顧論譔之辭，多慙䟽略；
A112n1494_p0239b01║稽發明之意，備極精微。垂
A112n1494_p0239b02║之不刊，斯誠有補，欽嘉攸
A112n1494_p0239b03║至，寤寐不忘。所進知。㕘定
A112n1494_p0239b04║注釋官及眾僧
A112n1494_p0239b05║恩錫有差，讚文鏤板摸即，
A112n1494_p0239b06║賜宗室、近臣各一本。
A112n1494_p0239b07║
A112n1494_p0239b08║景祐新修法寶錄卷第十三