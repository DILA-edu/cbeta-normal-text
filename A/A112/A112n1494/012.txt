A112n1494_p0279b01║景祐新修法寶錄卷第十七　　郡
A112n1494_p0279b02║（▆…▆…
A112n1494_p0279b03║▆…▆呂　夷簡　等，奉
A112n1494_p0279b04║勑都大㕘定編修。）
A112n1494_p0279b05║隨譯年代區別藏乘錄中之十六
A112n1494_p0279b06║歸攝藏乘略明經旨一
A112n1494_p0279b07║聖賢集傳華竺類例二
A112n1494_p0280a01║嗣續興崇譯場詔令三
A112n1494_p0280a02║嗣續興崇譯場詔令三之二
A112n1494_p0280a03║起乾興元年四月至天聖七年
A112n1494_p0280a04║皇上以乾興元年春二月紹登
A112n1494_p0280a05║寶位，凡譯場規範，悉用
A112n1494_p0280a06║先朝故事。
A112n1494_p0280a07║其年
A112n1494_p0280a08║夏四月，賜證義沙門紹才、門
A112n1494_p0280b01║弟子道昌、慧通紫衣。度童
A112n1494_p0280b02║行十三人為僧。秋七月，
A112n1494_p0280b03║詔以翰林學士承旨兼侍讀
A112n1494_p0280b04║學士尚書左丞知制誥李維
A112n1494_p0280b05║充潤文。八月，天竺沙門能寂
A112n1494_p0280b06║貢梵經三夾、佛骨舍利、畫像，
A112n1494_p0280b07║賜紫衣、束帛。
A112n1494_p0281a01║天聖元年
A112n1494_p0281a02║春正月，梵學沙門文涉，東京
A112n1494_p0281a03║沙門懷問、行羙、志坦、崇杲、宗
A112n1494_p0281a04║朴，自天竺還，貢梵經二十五
A112n1494_p0281a05║夾、佛骨舍利、念珠、菩提樹葉。
A112n1494_p0281a06║文涉至中天竺摩伽陀國堅
A112n1494_p0281a07║固鎧宮寺，偶三藏阿闍梨梅
A112n1494_p0281a08║怛利羼帝，得梵本《海意菩薩
A112n1494_p0281b01║所問淨印法門經》一部，凡九
A112n1494_p0281b02║十五葉，乃藏中未有者。
A112n1494_p0281b03║詔令翻譯。賜文涉號「明梵大
A112n1494_p0281b04║師」，懷問號「顯教大師」，行美等
A112n1494_p0281b05║紫衣，各加束帛。三月，以沙門
A112n1494_p0281b06║惠真、遇榮、法凝、紹源並充證
A112n1494_p0281b07║義。夏四月，賜證義沙門令操
A112n1494_p0282a01║號「寶印大師」，善慈號「演教大
A112n1494_p0282a02║師」。門弟子志淳紫衣。度童行
A112n1494_p0282a03║七人為僧。六月，三藏沙門惟淨
A112n1494_p0282a04║以目疾，表求捿止名山。翌日中
A112n1494_p0282a05║使傳
A112n1494_p0282a06║旨，不允所請，賜緡錢十萬，以
A112n1494_p0282a07║慰勉之。冬十月，以沙門鑒玉
A112n1494_p0282a08║充證義。是歲
A112n1494_p0282b01║詔以入內高品王熙素監院。
A112n1494_p0282b02║二年
A112n1494_p0282b03║春三月，天竺沙門信護、智賢、
A112n1494_p0282b04║愛賢貢梵經三十夾、金剛座
A112n1494_p0282b05║印、佛舍利、畫、塔、像，並賜紫衣、
A112n1494_p0282b06║束帛。夏四月，賜證義沙門惠
A112n1494_p0282b07║真、職掌沙門道月、志瑝紫衣。
A112n1494_p0283a01║度童行十三人為僧。秋九月，
A112n1494_p0283a02║沙門義清自天竺還，貢梵經
A112n1494_p0283a03║十夾、佛舍利、菩提念珠，賜紫
A112n1494_p0283a04║衣、束帛。冬十二月，度童行三
A112n1494_p0283a05║人為僧。
A112n1494_p0283a06║三年
A112n1494_p0283a07║夏四月，賜證義沙門紹才號
A112n1494_p0283a08║「慧日大師」，職掌沙門道廣、慧
A112n1494_p0283b01║明紫衣。度童行十三人為僧。
A112n1494_p0283b02║五月，
A112n1494_p0283b03║詔以入內高品陳文一監院。秋
A112n1494_p0283b04║七月，天竺沙門佛吉祥鎧、眾
A112n1494_p0283b05║寂悲鎧抵
A112n1494_p0283b06║闕下，並賜白金、束帛。冬十月，
A112n1494_p0283b07║詔以司徒兼門下侍郎平章
A112n1494_p0284a01║事王欽若充譯經使兼潤文。
A112n1494_p0284a02║十一月，
A112n1494_p0284a03║詔以證義沙門紹才為右街
A112n1494_p0284a04║鑒義。十二月，賜證義沙門遇
A112n1494_p0284a05║榮、法凝、紹源紫衣。
A112n1494_p0284a06║四年
A112n1494_p0284a07║春二月，
A112n1494_p0284a08║詔以翰林學士左司郎中知
A112n1494_p0284b01║制誥夏竦充潤文。三月，沙門
A112n1494_p0284b02║惠則、可蘊自天竺還，貢梵經
A112n1494_p0284b03║十三夾、佛舍利、無憂樹葉，並
A112n1494_p0284b04║賜紫衣、束帛。賜梵學沙門
A112n1494_p0284b05║道隆號「智照大師」。證義沙門
A112n1494_p0284b06║鑒玉、職掌沙門慧宣紫衣。度
A112n1494_p0284b07║童行十三人為僧。夏四月，沙門志
A112n1494_p0285a01║瑜、志津、法順自天竺還，貢梵
A112n1494_p0285a02║經十夾、佛頂骨，並賜紫衣、束帛。
A112n1494_p0285a03║內出天台智者《科教經論》一
A112n1494_p0285a04║百五十卷，令三藏惟淨集左
A112n1494_p0285a05║右街僧職，京城義學、文學沙
A112n1494_p0285a06║門二十人，同加詳定，編錄入藏。
A112n1494_p0285a07║詔杭州搜訪印版，並令附驛
A112n1494_p0285a08║以進。有闕者，付印經院刊鏤。
A112n1494_p0285b01║五月，復出唐慈恩寺翻經法
A112n1494_p0285b02║師窺基所著經論章䟽四十
A112n1494_p0285b03║三卷，令編聯入藏。惟淨等請
A112n1494_p0285b04║以智者、慈恩二書，附於《開元
A112n1494_p0285b05║錄．東土集傳》之次。
A112n1494_p0285b06║五年
A112n1494_p0285b07║春二月，
A112n1494_p0286a01║詔新除樞密副使右諫議大
A112n1494_p0286a02║夫夏竦依舊兼潤文。天竺沙
A112n1494_p0286a03║門法吉祥、忍吉祥貢梵經二
A112n1494_p0286a04║夾，並賜紫衣、束帛。夏四月，賜
A112n1494_p0286a05║職掌沙門慧妙、慧聦、門弟子
A112n1494_p0286a06║道深紫衣。度童行十三人為
A112n1494_p0286a07║僧。三藏沙門法護、惟淨上言：
A112n1494_p0286a08║傳譯之興，自漢永平丁卯迄
A112n1494_p0286b01║唐正元己巳，歷十九代，凡七百
A112n1494_p0286b02║二十四年，所出三藏教文七千
A112n1494_p0286b03║四百餘卷，自是輟翻譯者一
A112n1494_p0286b04║百九十三祀。
A112n1494_p0286b05║聖宋啟運，像教中興，
A112n1494_p0286b06║太祖皇帝遺僧西游，以訪梵典，
A112n1494_p0286b07║太宗皇帝肈興譯館，廣演祕文，
A112n1494_p0287a01║真宗
A112n1494_p0287a02║皇上繼闡真乘，增新華藏，迄
A112n1494_p0287a03║於天聖，凡四十六載，所出教
A112n1494_p0287a04║文五百一十六卷。近者五天
A112n1494_p0287a05║竺所貢經葉，多是已備之文，
A112n1494_p0287a06║鮮得新經翻譯。法護願迴天
A112n1494_p0287a07║竺，惟淨乞止龍門山寺，仍錄
A112n1494_p0287a08║前代譯經三藏十五人罷譯
A112n1494_p0287b01║故事以
A112n1494_p0287b02║聞。表入，留中不報。潤文樞密
A112n1494_p0287b03║副使夏竦亦奏其事，未之
A112n1494_p0287b04║許也。五月，法護、惟淨復奉表
A112n1494_p0287b05║陳請曰：臣等近上表章，以別
A112n1494_p0287b06║無新經梵本傳譯，乞依前代
A112n1494_p0287b07║罷翻譯例。臣法護願迥西天，
A112n1494_p0288a01║寧覲親老。臣惟淨欲止龍門
A112n1494_p0288a02║山寺，焚修報
A112n1494_p0288a03║國，未奉
A112n1494_p0288a04║朝旨者。單函
A112n1494_p0288a05║上達，
A112n1494_p0288a06║俞詔未頒，期
A112n1494_p0288a07║天造之曲成，冀愚衷之得請。
A112n1494_p0288a08║荐陳封奏，仰瀆
A112n1494_p0288b01║凝聦。㾕凜增懷，兢惶失次。臣
A112n1494_p0288b02║法護等誠惶誠懼，頓首頓首。
A112n1494_p0288b03║伏念臣等才非半古，學謝多
A112n1494_p0288b04║聞，雖傳演以逢
A112n1494_p0288b05║時，實討論而寡効。優游
A112n1494_p0288b06║輦轂，緜歷歲華，肈自
A112n1494_p0288b07║太宗，汔于
A112n1494_p0289a01║真廟，興隆斯久，崇尚愈敦。揭
A112n1494_p0289a02║慧日於釋天，九居浹
A112n1494_p0289a03║祉；植曇花於覺苑，七趣蒙
A112n1494_p0289a04║休。寵獎彌隆，
A112n1494_p0289a05║恩榮頗極。
A112n1494_p0289a06║皇帝陛下嗣臨
A112n1494_p0289a07║大寶，祗守
A112n1494_p0289a08║先謨，繼揚
A112n1494_p0289b01║真淨之風，丕闡
A112n1494_p0289b02║妙明之化。竊緣梵誥，頓闕新
A112n1494_p0289b03║經，端守象筵，虛沾月稟。然念
A112n1494_p0289b04║臣法護，慈親垂老，寧忘晨省
A112n1494_p0289b05║之心；鄉國敻賖，欲遂生還之
A112n1494_p0289b06║志。臣惟淨久嬰目疾，近復神
A112n1494_p0289b07║疲，既當耆艾之年，庶適林泉
A112n1494_p0290a01║之性。伏望
A112n1494_p0290a02║陛下，不奪眾生之願，迥垂
A112n1494_p0290a03║調御之慈，
A112n1494_p0290a04║委照物情，
A112n1494_p0290a05║俯從人欲。臣等同小人之懷
A112n1494_p0290a06║土，罔避靦顏；效先哲之乞骸，
A112n1494_p0290a07║聳聽
A112n1494_p0290a08║俞命。臣等無任瞻
A112n1494_p0290b01║天，望
A112n1494_p0290b02║聖䖍祈，瀝懇激切，屏營之至。
A112n1494_p0290b03║謹再奉表，陳
A112n1494_p0290b04║乞以聞。
A112n1494_p0290b05║勑荅曰：省所上表，乞罷翻譯、
A112n1494_p0290b06║法護願迴西天寧覲親老、惟
A112n1494_p0290b07║淨欲往龍門山寺焚修事具
A112n1494_p0291a01║悉。像教之布，有助於化源；譯
A112n1494_p0291a02║館之興，式宣於梵典。師等夙
A112n1494_p0291a03║推明悟，久預翻傳，資妙演於
A112n1494_p0291a04║貝文，實廣埤於華藏。荐披
A112n1494_p0291a05║奏削，願輟經筵，誠嘉沖退之
A112n1494_p0291a06║懷，且殊信尚之意。方隆法寶，
A112n1494_p0291a07║勉導真乘，無徇謙虛，副茲延
A112n1494_p0291a08║眷。所請冝不允，故茲示諭，想
A112n1494_p0291b01║冝知悉。法護、惟淨具表謝曰：
A112n1494_p0291b02║臣等兩上表章，乞罷翻譯，臣
A112n1494_p0291b03║法護願迴天竺，臣惟淨欲住
A112n1494_p0291b04║龍門，伏奉
A112n1494_p0291b05║勑書，示諭不允者。一丘養志，
A112n1494_p0291b06║將辭報法之緣；
A112n1494_p0291b07║尺詔垂文，誕錫
A112n1494_p0292a01║自天之命。未迴
A112n1494_p0292a02║俞旨，曲軫
A112n1494_p0292a03║睿慈，但切兢憂，不遑啟處。
A112n1494_p0292a04║臣法護等誠惶誠懼，頓首頓
A112n1494_p0292a05║首。竊念臣等素無道業，誤受
A112n1494_p0292a06║聖知，秩預卿曹，
A112n1494_p0292a07║恩頒稍食，香積之供斯厚，
A112n1494_p0292a08║穆清之眷尤殊。夙夜省循，何
A112n1494_p0292b01║勝於
A112n1494_p0292b02║寵遇；焚修補報，冝卜於退藏。
A112n1494_p0292b03║豈謂曲霈
A112n1494_p0292b04║堯仁，載延梵館？此蓋
A112n1494_p0292b05║聖文睿武仁明孝德皇帝陛
A112n1494_p0292b06║下，道侔
A112n1494_p0292b07║覺帝，
A112n1494_p0293a01║心奉釋宗。顧此譯筵，由
A112n1494_p0293a02║三聖之經啟；欽斯妙籍，皆
A112n1494_p0293a03║諸佛之極談。冀
A112n1494_p0293a04║福羣生，俾隆象化。而臣等覃
A112n1494_p0293a05║研無效，宣演非才，名慚白足
A112n1494_p0293a06║之流，德謝連眉之彥。猥塵
A112n1494_p0293a07║睿獎，曷報
A112n1494_p0293a08║天慈？惟增香火之勤，少罄㳙
A112n1494_p0293b01║塵之效。臣等無任感
A112n1494_p0293b02║天，荷
A112n1494_p0293b03║聖激切，屏營之至。謹奉表稱
A112n1494_p0293b04║謝以
A112n1494_p0293b05║聞。仍令潤文夏竦傳
A112n1494_p0293b06║旨，且譯論文。九月，
A112n1494_p0293b07║詔以證義沙門法凝為左街
A112n1494_p0294a01║鑒義。冬十二月，度童行三人為僧。
A112n1494_p0294a02║六年
A112n1494_p0294a03║春三月，以沙門潛政、清才，並充
A112n1494_p0294a04║譯經證義。是時譯席有闕，本
A112n1494_p0294a05║院請依試（僧職例選試），遂令
A112n1494_p0294a06║兩街保舉深達經論、素有名
A112n1494_p0294a07║行、眾所推服者，凡五人。
A112n1494_p0294a08║詔翰林學士章得象精加考
A112n1494_p0294b01║試，乃得潛政等沙門。智昇、紹
A112n1494_p0294b02║頻自天竺還，貢梵經十一夾、
A112n1494_p0294b03║佛舍利、菩提念珠，並賜紫衣、
A112n1494_p0294b04║束帛。夏四月，賜職掌沙門文
A112n1494_p0294b05║超號「圓教大師」，門弟子道詳、
A112n1494_p0294b06║慧本紫衣。度童行十三人為
A112n1494_p0294b07║僧。六月，天竺沙門調伏軍、覺
A112n1494_p0295a01║賢、天賢貢梵經十夾、佛舍利，
A112n1494_p0295a02║並賜紫衣、束帛。冬十二月，度
A112n1494_p0295a03║童行三人為僧。
A112n1494_p0295a04║七年
A112n1494_p0295a05║夏四月，沙門廣原自天竺還，
A112n1494_p0295a06║貢梵經十三夾、菩提念珠、無
A112n1494_p0295a07║憂樹葉，賜紫衣、束帛。賜梵學
A112n1494_p0295a08║沙門慧燈號「明智大師」。度童
A112n1494_p0295b01║行十三人為僧。冬十二月，復
A112n1494_p0295b02║度童行三人為僧。
A112n1494_p0295b03║
A112n1494_p0295b04║景祐新修法寶錄卷第十七
A112n1494_p0295b05║（范寨村范家門下李氏彫經一卷，為法界父母。）