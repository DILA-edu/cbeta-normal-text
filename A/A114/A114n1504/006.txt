A114n1504_p0367b01║千酤胝眾生皆悉來集，一一眾生各
A114n1504_p0367b02║舒百臂，以種種香，所謂末香、塗香散
A114n1504_p0367b03║如來前。藥王軍白言：「世尊！我今已見。
A114n1504_p0367b04║善逝！我今已見如此勝事，甚為稀有。」
A114n1504_p0367b05║佛告藥王軍：「此諸眾生無知無覺，如
A114n1504_p0367b06║幻如夢，無有分別，汝復諦觀。」時百千
A114n1504_p0367b07║酤胝眾生於須㬰閒所有百臂悉皆
A114n1504_p0367b08║殞滅不現。藥王軍見是事已，心大驚
A114n1504_p0367b09║疑，白佛言：「世尊！如是眾生所有百臂
A114n1504_p0367b10║於剎那閒皆悉殞滅，不存一二，唯願
A114n1504_p0367b11║世尊為我宣說！」佛告藥王軍：「此諸眾
A114n1504_p0368a01║生無知無覺，如幻如夢，亦不分別有
A114n1504_p0368a02║生滅相。藥王軍！我觀佛身與眾生等，
A114n1504_p0368a03║汝於是義當善了知。」藥王軍菩薩白
A114n1504_p0368a04║佛言：「世尊！云何是老眾生？」佛告藥王
A114n1504_p0368a05║軍：「無有知覺，常處熱惱，不久破壞，是
A114n1504_p0368a06║老眾生。」復告藥王軍：「是諸熱惱眾生，
A114n1504_p0368a07║汝欲見不？」白佛言：「世尊！我願欲見。」尒
A114n1504_p0368a08║時，月輪種如來即舒右臂，垂其指掌。
A114n1504_p0368a09║于時四方百酤胝人俱來集會，上方、
A114n1504_p0368a10║下方各五十酤胝眾生悉來同集。是
A114n1504_p0368a11║諸眾生禮雙足已，於如來前無言無
A114n1504_p0368a12║說，默然而住，佛無教誨。尒時，藥王軍
A114n1504_p0368b01║菩薩白佛言：「世尊！此諸眾生於剎那
A114n1504_p0368b02║頃從何而來至世尊前？云何無言無
A114n1504_p0368b03║說，默然而住，佛無教誨？」佛告藥王軍：
A114n1504_p0368b04║「汝還知不？大地之性，本無言說，亦不
A114n1504_p0368b05║住立法聚之中，本無知覺。若解此義，
A114n1504_p0368b06║與藥王軍同一名号，等無有異。藥王
A114n1504_p0368b07║軍！如是老眾生不知有生，不知有滅，
A114n1504_p0368b08║亦不知有老病、𮕱苦、憂悲、煩惱，亦不
A114n1504_p0368b09║憎愛，亦不輕毀，亦不於諸眷屬生於
A114n1504_p0368b10║愛戀，亦不於法而生懈倦，無覺無知，
A114n1504_p0368b11║無所造修，是故各各默然而住。」尒時，
A114n1504_p0369a01║藥王軍菩薩復白佛言：「世尊！此諸逼
A114n1504_p0369a02║惱眾生何因而生？何緣而至？不了諸
A114n1504_p0369a03║法，默然而住？」佛告藥王軍：「諦聽！諦聽！
A114n1504_p0369a04║此諸逼惱眾生非因鍛鑿金銀所成，
A114n1504_p0369a05║亦非爐冶埏埴所得，亦非刻木鐫石
A114n1504_p0369a06║為之，唯是男女和合相應所生。若或
A114n1504_p0369a07║金、銀、銅、鐵、木、石所成，人或愛護，尚可
A114n1504_p0369a08║久存。既唯父母生之，復因先業造受
A114n1504_p0369a09║不同，脩短有異；而於世法亦不知有
A114n1504_p0369a10║工巧、技術、甘辛、苦樂，況今豈能生敬
A114n1504_p0369a11║信心，能問能聽？此諸眾生不久滅謝，
A114n1504_p0369a12║還受諸報，久處三界逼迫，故名老人。
A114n1504_p0369b01║「藥王軍！此諸眾生自作燒然，無有休
A114n1504_p0369b02║息。譬如有人以杖撥火令火速滅，前
A114n1504_p0369b03║火未滅杖已煙生，漸至熖起，杖亦然
A114n1504_p0369b04║之。「藥王軍！如是眾生於此報中，先業
A114n1504_p0369b05║未滅復造後因，漸漸增長，後報復生，
A114n1504_p0369b06║隨惡流轉，何能出離？「藥王軍！諸佛如
A114n1504_p0369b07║來大慈大悲愍諸眾生久處流轉，不
A114n1504_p0369b08║惜軀命，示現利生。譬如有人違犯王
A114n1504_p0369b09║法為王所獲，繫閉牢獄、枷鎖、杻械，常
A114n1504_p0369b10║處暗室，幽暝所蔽無所見聞，亦復不
A114n1504_p0369b11║知東西南北出之所由，心雖疲勞，欲
A114n1504_p0370a01║得解脫，以闇暝故無由通達。復有一
A114n1504_p0370a02║人曾繫是獄，今雖得出，念昔艱苦，愍
A114n1504_p0370a03║此眾生，設諸方便，持小火種，求入獄
A114n1504_p0370a04║中。既入獄已，漸出微光，令彼眾生更
A114n1504_p0370a05║互相見各各歡喜，作諸方便可以逃
A114n1504_p0370a06║竄。時彼▆▆見是事已，更發火光令
A114n1504_p0370a07║漸增大，展轉炎熾。凡在獄中，若有罪、
A114n1504_p0370a08║若無罪悉皆逃竄，唯彼闇室及彼丈
A114n1504_p0370a09║夫俱為灰燼。王聞是事，悲感念言：『由
A114n1504_p0370a10║我制法，眾生有犯繫諸牢獄，遂致菩
A114n1504_p0370a11║薩亡身救濟，可不痛哉！』尋出詔命：『於
A114n1504_p0370a12║我國中勿復造此苦惱眾生之具。』勑
A114n1504_p0370b01║令徧告國內人民：『今我國家不制法
A114n1504_p0370b02║律，不造囹圄，有損人民之事更不復
A114n1504_p0370b03║作。汝等人民，凡厥親緣當自遞生恭
A114n1504_p0370b04║敬，非親庶類勿相侵惱，取與以仁，進
A114n1504_p0370b05║退以禮，崇重賢明，愛護物命。凡百仕
A114n1504_p0370b06║庶體我志焉。』由是一切眾生皆得安
A114n1504_p0370b07║樂。「藥王軍！諸佛如來為利益眾生故，
A114n1504_p0370b08║以智慧光破無明暗，出三界獄，喪失
A114n1504_p0370b09║身命，如恒河沙數不以為難，何況一
A114n1504_p0370b10║身耶？」月輪種如來說是法時，無量諸
A114n1504_p0370b11║天及阿蘓囉等，皆大歡喜，發菩提心。
A114n1504_p0371a01║尒時，諸天於虛空中歡喜讚嘆，而說
A114n1504_p0371a02║偈言：
A114n1504_p0371a03║「大善勝福田，萬德皆圓滿，
A114n1504_p0371a04║出世調御尊，能生諸善種。
A114n1504_p0371a05║最勝清淨法，堅固不可壞，
A114n1504_p0371a06║善巧方便力，擁護諸眾生。
A114n1504_p0371a07║安住涅槃界，示同諸世閒，
A114n1504_p0371a08║勇猛常樂施，隨類獲安樂。
A114n1504_p0371a09║天人無上師，救度於一切，
A114n1504_p0371a10║三界諸眾生，平等得濟度。
A114n1504_p0371a11║閉諸地獄門，餓鬼畜生趣，
A114n1504_p0371a12║此世及他生，俱獲安隱樂。」
A114n1504_p0371b01║尒時，世尊復於眾中而說偈言：
A114n1504_p0371b02║「善哉住佛剎，善哉見佛身，
A114n1504_p0371b03║善哉聞妙法，善哉僧寶集，
A114n1504_p0371b04║善哉僧伽吒，懺除一切罪。」
A114n1504_p0371b05║尒時，藥王軍菩薩摩訶薩聞是空中
A114n1504_p0371b06║稱揚讚歎微妙法音，踊躍歡喜，合掌，
A114n1504_p0371b07║敬禮月輪種如來足，白佛言：「世尊！今
A114n1504_p0371b08║聞諸天宣說如是微妙句偈，稱揚讚
A114n1504_p0371b09║歎，甚適我願。」彼佛告言：「善男子！汝今
A114n1504_p0371b10║觀此會中年少眾生為諸熱惱之所
A114n1504_p0371b11║燒然，受如是苦。」藥王軍菩薩白佛言：
A114n1504_p0372a01║「世尊！我今見是年少眾生受諸苦惱，
A114n1504_p0372a02║唯願世尊速為除滅皆令安隱！」佛告
A114n1504_p0372a03║藥王軍：「如是！如是！如汝所言。我於今
A114n1504_p0372a04║日當設方便，令此年少眾生安住十
A114n1504_p0372a05║地。」藥王軍菩薩復白佛言：「世尊！云何
A114n1504_p0372a06║如來能以大法化諸難化眾生，令生
A114n1504_p0372a07║信解，獲諸利益？」佛言藥王軍：「善哉！善
A114n1504_p0372a08║哉！汝能問佛如是妙義。善男子！汝今
A114n1504_p0372a09║諦聽！我觀此諸年少眾生雖為熱惱
A114n1504_p0372a10║之所燒然，由宿因緣成熟力故而於
A114n1504_p0372a11║今日聞我說法，一一皆當善根圓滿
A114n1504_p0372a12║得登十地。」
A114n1504_p0372b01║尒時，藥王軍菩薩摩訶薩聞是語已，
A114n1504_p0372b02║心大歡喜，涌身高八万瑜膳那，住虛
A114n1504_p0372b03║空中，出無量音聲，歌誦讚歎如來具
A114n1504_p0372b04║大慈悲，以大願智當演無上微妙大
A114n1504_p0372b05║法誘接眾生，令離熱惱住清涼地。作
A114n1504_p0372b06║是語時，三千大千世界六種震動。時
A114n1504_p0372b07║三十三天主與無數諸天聞是音聲，
A114n1504_p0372b08║歡喜踊躍，各將眷屬如雲來集，散眾
A114n1504_p0372b09║寶香及天妙花以為供養，禮佛畢已，
A114n1504_p0372b10║住在一面。復有八万四千龍王與諸
A114n1504_p0372b11║龍眾亦來集會，無量夜叉、羅剎娑及
A114n1504_p0373a01║阿蘇囉、健達嚩、緊捺落、摩護落伽，各
A114n1504_p0373a02║與眷屬無量大眾皆來集會，復有無
A114n1504_p0373a03║量已墮諸大地獄眾生，乘佛神力皆
A114n1504_p0373a04║來集會，十方世界百千酤胝諸大菩
A114n1504_p0373a05║薩摩訶薩眾各運神通，亦來集會。
A114n1504_p0373a06║尒時，藥王軍菩薩摩訶薩從空中下，
A114n1504_p0373a07║曲躬合掌，敬禮世尊，而作是言：「甚盛！
A114n1504_p0373a08║世尊！甚盛！善逝！今於此會有無量菩
A114n1504_p0373a09║薩、天龍八部，并阿痆葛底王城一切
A114n1504_p0373a10║鬼王，乃至地獄惡趣眾生皆來集會，
A114n1504_p0373a11║住世尊前，咸願得聞微妙法要，惟願
A114n1504_p0373a12║世尊廣為宣說！」尒時，月輪種如來告
A114n1504_p0373b01║藥王軍菩薩言：「善男子！汝等諦聽！我
A114n1504_p0373b02║今所說微妙法蘊，能除一切眾生熱
A114n1504_p0373b03║惱煎熬無量眾苦。此妙法蘊是真梵
A114n1504_p0373b04║行，是清涼法，具足一切善法功德，名
A114n1504_p0373b05║為法蘊。善男子！我甞為諸眾生說諸
A114n1504_p0373b06║生苦清涼法要，而諸眾生未深信解，
A114n1504_p0373b07║復說老苦、病苦、憂悲之苦、冤家會苦、
A114n1504_p0373b08║愛別離苦、心有所欲不和合苦、臨命
A114n1504_p0373b09║終時眾苦共集名為死苦，而諸眾生
A114n1504_p0373b10║曾不覺悟。「善男子！汝今復聽我為汝
A114n1504_p0373b11║等略說死苦。善男子！若諸眾生臨命
A114n1504_p0374a01║終時，有三種風內自生起：初名亂識，
A114n1504_p0374a02║次有散識，後名滅識。亂識風起，身心
A114n1504_p0374a03║昏亂，癡迷顛倒受諸苦惱，漸漸增長
A114n1504_p0374a04║至散識風；散識風起，若身若心互相
A114n1504_p0374a05║離散，無所安措，唯有大苦相續不息，
A114n1504_p0374a06║生滅識風；此風生時，識滅身壞，是名
A114n1504_p0374a07║為死。此風亦得名刀、名鍼，亦名砂礫。
A114n1504_p0374a08║何以故？如刀割切，如鍼毒刺，如與砂
A114n1504_p0374a09║礫和雜磨研，甚大苦毒，甚可怖懼，汝
A114n1504_p0374a10║等眾生能無怖邪？」尒時，會中年少眾
A114n1504_p0374a11║生聞佛說言，識滅身壞名為死苦，甚
A114n1504_p0374a12║大愁惱而白佛言：「善哉世尊！云何名
A114n1504_p0374b01║身？」佛言：「善男子！四大五蘊積聚名身，
A114n1504_p0374b02║六根完具裝嚴名身，花鬘、瓔珞、香油
A114n1504_p0374b03║所塗名身，生愚癡者貪愛名身，能生
A114n1504_p0374b04║惡慧名身，如負重檐名身，增長苦縛
A114n1504_p0374b05║名身，如水上漚名身，亦如丘冡名身。
A114n1504_p0374b06║「善男子！識滅身壞名死，識起身生名
A114n1504_p0374b07║生，識與名色託廕母腹，墮在胞胎，日
A114n1504_p0374b08║月滿足。既已成形，內有三百六十骨
A114n1504_p0374b09║以筋纏絡，外則覆以皮膚，有八万毛
A114n1504_p0374b10║竅息風出入，及諸血脉通注流轉。復
A114n1504_p0374b11║有八万戶蟲徧布其身，始自初生，迊
A114n1504_p0375a01║食其軀無有休息，眾生識闇無所知
A114n1504_p0375a02║覺；將命終時，是諸蟲類互相交𨷖無
A114n1504_p0375a03║有休息，令其人身極不安隱，展轉交
A114n1504_p0375a04║𨷖甚有死傷；乃至最後唯有二蟲相
A114n1504_p0375a05║𨷖，終于七日，一蟲死已，唯一蟲在，最
A114n1504_p0375a06║後與人同時殞滅。善男子！愚癡凡夫
A114n1504_p0375a07║雖處世閒，由無明故與諸眾生日夜
A114n1504_p0375a08║爭競，損惱物情無有休息，如彼蟲類
A114n1504_p0375a09║不知生老病死眾苦相催，唯求己勝，
A114n1504_p0375a10║都無恐怖。「善男子！往昔有一大善知
A114n1504_p0375a11║識，常於眾中宣說如此生老病死種
A114n1504_p0375a12║種諸苦，教誡教授，令善修持得離苦
A114n1504_p0375b01║際。以諸眾生慣習頑愚，未善能行如
A114n1504_p0375b02║是妙行。是善知識還來化利此等眾
A114n1504_p0375b03║生，而告之言：『咄！善男子！我常為汝分
A114n1504_p0375b04║別解說諸妙法蘊，生老病死種種諸
A114n1504_p0375b05║苦，常令汝等修行眾善，棄背苦因，趣
A114n1504_p0375b06║求無上涅槃妙樂。云何汝等不聽我
A114n1504_p0375b07║言，不修妙行，不求解脫，於閻浮提中
A114n1504_p0375b08║造眾惡業，流轉諸趣？善男子！譬如大
A114n1504_p0375b09║地，假使有人若以大力執持大杵撞
A114n1504_p0375b10║擊之時出大音聲，世閒諸聲無與等
A114n1504_p0375b11║者。善男子！汝豈不聞佛出世閒，以四
A114n1504_p0376a01║種人為世福田生善種子，廣為利益
A114n1504_p0376a02║一切眾生？四種人者，所謂比丘、比丘
A114n1504_p0376a03║尼、優婆塞、優婆夷。是四種人，如世大
A114n1504_p0376a04║地，若能親近禮拜、承事、供養，則能令
A114n1504_p0376a05║汝獲得種種微妙善法，遠離世閒生
A114n1504_p0376a06║老病死等苦，復能證得無上涅槃清
A114n1504_p0376a07║淨妙樂。如以大力執持大杵撞擊大
A114n1504_p0376a08║地出大音聲，等無有異。』「時善知識為
A114n1504_p0376a09║諸眾生而說偈言：
A114n1504_p0376a10║「『諸佛出世閒，常擊大法鼓，
A114n1504_p0376a11║演說微妙法，廣度諸眾生。
A114n1504_p0376a12║汝今見是事，應生勇猛心，
A114n1504_p0376b01║滅除生死苦，安住涅槃樂。』
A114n1504_p0376b02║「時諸眾生慇懃合掌，向善知識即說
A114n1504_p0376b03║偈言：
A114n1504_p0376b04║「『我以無智故，復遇惡知識，
A114n1504_p0376b05║造作不善業，謂貪嗔癡等。
A114n1504_p0376b06║常起於我見，破壞和合僧，
A114n1504_p0376b07║廢轉妙法輪，毀除佛塔寺。
A114n1504_p0376b08║於此勝福田，曾不種少善，
A114n1504_p0376b09║於一切時中，常作諸過失。
A114n1504_p0376b10║未甞於父母，暫起孝敬心，
A114n1504_p0376b11║出非法語言，輕毀諸賢聖。
A114n1504_p0377a01║造此惡因故，必當墮地獄，
A114n1504_p0377a02║自身受苦惱，無能救護者。
A114n1504_p0377a03║可畏眾合獄，炎熱大阿鼻，
A114n1504_p0377a04║如是諸獄中，展轉受眾苦。
A114n1504_p0377a05║從此地獄出，復入餘獄中，
A114n1504_p0377a06║謂刀兵蓮華，黑繩沸屎等。
A114n1504_p0377a07║彼諸大地獄，縱廣百由旬，
A114n1504_p0377a08║不見彼獄門，唯有受苦者。
A114n1504_p0377a09║蹈彼刀劒鋒，其苦難堪忍，
A114n1504_p0377a10║苦極身暫死，復彼業風生。
A114n1504_p0377a11║生死地獄中，百千酤胝劫，
A114n1504_p0377a12║地獄無邊際，眾生亦復然。
A114n1504_p0377b01║以惡因緣故，相續不閒斷，
A114n1504_p0377b02║我造諸惡業，當墮彼獄中。
A114n1504_p0377b03║唯願善知識，聽說罪惡因！
A114n1504_p0377b04║我以貪愛心，造宅甚雄壯，
A114n1504_p0377b05║雕鏤諸棟梁，藻飾極嚴麗。
A114n1504_p0377b06║復置妙園林，廣列臺榭等，
A114n1504_p0377b07║池沼花果樹，一一皆圓滿，
A114n1504_p0377b08║庫藏積珍財，莫能知筭數。
A114n1504_p0377b09║又於閑廄中，廣收諸畜產，
A114n1504_p0377b10║象馬牛羊等，其數無有量。
A114n1504_p0377b11║妻子及妾媵，內外諸眷屬，
A114n1504_p0378a01║奴婢與妓人，其數亦無量。
A114n1504_p0378a02║常令晝夜中，動作眾歌舞，
A114n1504_p0378a03║但縱己之樂，不念佗人苦。
A114n1504_p0378a04║自恃大富貴，作種種莊嚴，
A114n1504_p0378a05║香湯沐浴已，仍以妙香塗。
A114n1504_p0378a06║龍腦白栴檀，鬱金麝香等，
A114n1504_p0378a07║塗已甚香潔，首戴七寶冠。
A114n1504_p0378a08║臂釧及指鐶，皆用妙珍寶，
A114n1504_p0378a09║以上妙真珠，貫之為瓔珞，
A114n1504_p0378a10║最上紫磨金，嚴飾作耳璫。
A114n1504_p0378a11║柔軟善適意，蘇摩那瞻蔔，
A114n1504_p0378a12║及諸異香者，結以為花鬘。
A114n1504_p0378b01║復著美好衣，謂上妙細㲲，
A114n1504_p0378b02║鮮白甚清潔，更以妙香薰。
A114n1504_p0378b03║飲食最上味，甘脆頗香美，
A114n1504_p0378b04║所供皆如意，暫無飢渴時。
A114n1504_p0378b05║地敷好茵褥，履踐以游行，
A114n1504_p0378b06║左右擁從者，勝彼神仙人。
A114n1504_p0378b07║如是廣嚴飾，唯奉養其身，
A114n1504_p0378b08║保護謂常安，不生滅壞想。
A114n1504_p0378b09║富樂既具足，餘復無所思，
A114n1504_p0378b10║但恣染欲心，造作不善業。
A114n1504_p0378b11║眼貪妙色境，耳樂適恱音，
A114n1504_p0379a01║鼻舌身意中，無不順情欲。
A114n1504_p0379a02║我嘗於一時，復欲縱畋獵，
A114n1504_p0379a03║出乘大白象，從以七寶馬，
A114n1504_p0379a04║侍衛若獰神，見者皆怖懾，
A114n1504_p0379a05║以彈落飛鳥，利箭射奔鹿。
A114n1504_p0379a06║猛獸若當前，力士斷其命，
A114n1504_p0379a07║但取諸血肉，令眾共噉食。
A114n1504_p0379a08║惡報唯自受，誰是能代者？
A114n1504_p0379a09║一朝病緣至，肢體不相隨，
A114n1504_p0379a10║四大或增損，脉息亦衰微，
A114n1504_p0379a11║飲食不得下，寢臥不能寧。
A114n1504_p0379a12║良醫施妙藥，功效亦唐捐，
A114n1504_p0379b01║父母及親友，悲痛頗纏心，
A114n1504_p0379b02║拔髮空垂淚，終無救濟術。
A114n1504_p0379b03║我若命終已，棄在尸陀林，
A114n1504_p0379b04║鳥獸及諸蟲，噉食稍充足。
A114n1504_p0379b05║形骸與神識，現在悉空無，
A114n1504_p0379b06║唯先所造業，當來受果報。
A114n1504_p0379b07║善法如良藥，能治貪恚癡，
A114n1504_p0379b08║貪等既不生，無因造諸惡。
A114n1504_p0379b09║我實無福慧，虛妄受人身，
A114n1504_p0379b10║佛宣方便門，施戒忍辱行。
A114n1504_p0379b11║我自不能修，聞亦不隨喜，
A114n1504_p0380a01║障善法因緣，何時當解脫？
A114n1504_p0380a02║唯佛大慈悲，能救眾生苦，
A114n1504_p0380a03║戒法真實門，登者獲大利。
A114n1504_p0380a04║如我所造業，深自生追悔，
A114n1504_p0380a05║今對善知識，是故如實說。』」
A114n1504_p0380a06║
A114n1504_p0380a07║佛說大乘僧伽吒法義經卷第六