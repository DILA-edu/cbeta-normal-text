A114n1504_p0381b01║佛說大乘僧伽吒法義經卷第七　鴈
A114n1504_p0381b02║西天譯經三藏明因妙善普濟法師賜紫沙門臣金惣持等奉　詔譯
A114n1504_p0381b03║尒時，月輪種如來為諸年少眾生說
A114n1504_p0381b04║往昔善友化導因緣已，復告藥王軍
A114n1504_p0381b05║菩薩摩訶薩言：「藥王軍！是諸苦惱眾
A114n1504_p0381b06║生臨命終時，以惡業故受斯苦報。雖
A114n1504_p0381b07║有父母、妻子、眷屬、內外親識，不能救
A114n1504_p0381b08║護，若無善種，何由解脫？」尒時，世尊復
A114n1504_p0381b09║說偈言：
A114n1504_p0381b10║「若作諸惡業，墮大地獄中，
A114n1504_p0381b11║長時受極苦，無有暫息時。
A114n1504_p0382a01║常吞熱䥫丸，猛焰然其身，
A114n1504_p0382a02║或灌洋銅汁，上下皆燋爛。
A114n1504_p0382a03║地獄大苦處，曾無快樂時，
A114n1504_p0382a04║若無善方便，何由得解脫？
A114n1504_p0382a05║常親近善友，聽聞微妙法，
A114n1504_p0382a06║初習布施行，內外一切財，
A114n1504_p0382a07║隨彼所應求，清淨故施與，
A114n1504_p0382a08║堅持具足戒，無令有缺犯。
A114n1504_p0382a09║佗來逼惱時，安忍勿施報，
A114n1504_p0382a10║日夜常䇿勵，莫為懈怠欺。
A114n1504_p0382a11║觀察聖諦心，湛然如止水，
A114n1504_p0382a12║發生慧燈明，滅除諸暗冥。
A114n1504_p0382b01║滿足眾善法，解脫見諸佛，
A114n1504_p0382b02║心行菩提道，慈愛於世閒。
A114n1504_p0382b03║救度諸眾生，增長成佛種，
A114n1504_p0382b04║皆令得解脫，速成無上慧。」
A114n1504_p0382b05║尒時，藥王軍菩薩摩訶薩與五百大
A114n1504_p0382b06║菩薩摩訶薩眾各各運大神力，從座
A114n1504_p0382b07║而起，涌身於虛空中現大威儀，從容
A114n1504_p0382b08║詳序，緩步而行，其心決定安固大乘，
A114n1504_p0382b09║遊戲三昧，現諸神變，或現猛虎示以
A114n1504_p0382b10║威雄，或現師子自在無畏，或現象王
A114n1504_p0382b11║有大勢力，住法山頂高出羣峯無與
A114n1504_p0383a01║等者，身放光明，極大熾盛，百千酤胝
A114n1504_p0383a02║日月光明不可譬喻。是諸菩薩放此
A114n1504_p0383a03║光明，行於日月之前。年少眾生見是
A114n1504_p0383a04║事已，白彼佛言：「世尊！何因緣故，是諸
A114n1504_p0383a05║菩薩現是稀有之相，放大光明，行於
A114n1504_p0383a06║日月之前？」佛言：「善男子！汝今見是事
A114n1504_p0383a07║邪？」年少眾生白佛言：「世尊！唯然已見。」
A114n1504_p0383a08║佛言：「善男子！是諸菩薩各以自在神
A114n1504_p0383a09║通之力，現大光明徧照世閒，常說妙
A114n1504_p0383a10║法化諸眾生，欲令一切眾生皆得利
A114n1504_p0383a11║益安樂。若諸人天亦能行此妙行，亦
A114n1504_p0383a12║得如是神通變化及大光明，能行日
A114n1504_p0383b01║月之前。」尒時，藥王軍菩薩等從空中
A114n1504_p0383b02║下，前詣佛所，問訊世尊，世尊告言：「藥
A114n1504_p0383b03║王軍！汝等見是三千大千世界六種
A114n1504_p0383b04║震動不？」藥王軍菩薩白佛言：「世尊！唯
A114n1504_p0383b05║然已見。然今我等不能了知何因何
A114n1504_p0383b06║緣有此震動？況今我等亦有少疑欲
A114n1504_p0383b07║問世尊，願佛慈悲，聽我所問，開示演
A114n1504_p0383b08║說！」彼佛告言：「善男子！汝有所疑，恣汝
A114n1504_p0383b09║為問。或過去、或現在、或未來等事，我
A114n1504_p0383b10║當一一為汝分別解說。」藥王軍菩薩
A114n1504_p0383b11║白佛言：「世尊！且今此會中有八万四
A114n1504_p0384a01║千天子而來集會，八万四千酤胝菩
A114n1504_p0384a02║薩眾亦來集會，一万二千酤胝龍王
A114n1504_p0384a03║亦來集會，復有一万八千神王、二十
A114n1504_p0384a04║五千酤胝餓鬼、毗舍遮等俱來集會，
A114n1504_p0384a05║其數甚多，何因緣故，而共來集？欲何
A114n1504_p0384a06║所作？」佛言：「善男子！汝今諦聽！當知此
A114n1504_p0384a07║諸大眾俱來集會，皆是於此樂欲聽
A114n1504_p0384a08║聞佛所說法，即於今日有得聞佛深
A114n1504_p0384a09║妙法音，正慧開覺，於煩惱縛即得解
A114n1504_p0384a10║脫者。或有得聞如來妙唱，離生老病
A114n1504_p0384a11║死種種諸苦，住安樂法者；或有即今
A114n1504_p0384a12║獲大善利，出苦輪迴安住十地，住十
A114n1504_p0384b01║地已，得證如來清淨涅槃，於諸苦惱
A114n1504_p0384b02║永得解脫，消伏魔冤，證真妙覺者。」藥
A114n1504_p0384b03║王軍菩薩復白佛言：「世尊！大地六種
A114n1504_p0384b04║震動，復是何等瑞相？」佛告藥王軍：「汝
A114n1504_p0384b05║今審諦觀察，云何震動？」藥王軍菩薩
A114n1504_p0384b06║復觀察已，白佛言：「世尊！我已觀察，見
A114n1504_p0384b07║是四方及諸方所有二十酤胝眾生
A114n1504_p0384b08║忽然生於此閒；復有下方二十酤胝
A114n1504_p0384b09║眾生從地涌出，生於此閒；上方有二
A114n1504_p0384b10║十五酤胝眾生來生此閒，由是大地
A114n1504_p0384b11║六種震動，不知此等是何瑞相？」佛告
A114n1504_p0385a01║藥王軍：「且待須㬰，汝自了知。」于時，年
A114n1504_p0385a02║少眾生見是六十五酤胝眾生忽然
A114n1504_p0385a03║來生此閒，白佛言：「世尊！云何此中忽
A114n1504_p0385a04║生如是眾生？」佛復告言：「善男子！此等
A114n1504_p0385a05║眾生皆是汝之徒侶，來生此閒。」年少
A114n1504_p0385a06║眾生白佛言：「世尊！此等眾生來生此
A114n1504_p0385a07║閒，亦有死不？」佛告年少眾生：「一切眾
A114n1504_p0385a08║生悉皆有死，此亦有死。」時諸年少眾
A114n1504_p0385a09║生合掌向佛，頂禮佛足，白言：「世尊！我
A114n1504_p0385a10║等今者更不能忍受如是生死流轉，
A114n1504_p0385a11║願速解脫。」佛告年少眾生：「汝等能起
A114n1504_p0385a12║大精進不？」年少眾生白佛言：「世尊！我
A114n1504_p0385b01║等今者親覩如來金色之身，得聞如
A114n1504_p0385b02║來甘露妙法，見諸菩薩摩訶薩等現
A114n1504_p0385b03║大神通，諸聲聞眾、無量天人集會聽
A114n1504_p0385b04║法，願自精進懃修聖道，不能忍受生
A114n1504_p0385b05║死流轉。」時諸年少眾生又復遶佛三
A114n1504_p0385b06║迊，偏袒右肩，慇懃恭敬，禮世尊足，重
A114n1504_p0385b07║白佛言：「世尊！我等眾生眾苦所集甚
A114n1504_p0385b08║大熱惱，於生死重檐極大怖畏，何由
A114n1504_p0385b09║解脫？唯願世尊攝受我等一切眾生，
A114n1504_p0385b10║施令無畏得安隱住，廣演妙法令諸
A114n1504_p0385b11║無智眾生開正慧眼，熱惱眾生心得
A114n1504_p0386a01║清涼，世世所生與如來俱。」
A114n1504_p0386a02║尒時，藥王軍菩薩摩訶薩語彼年少
A114n1504_p0386a03║眾生言：「善男子！汝等今者欲得聽聞
A114n1504_p0386a04║佛所說法，入深義味邪？汝等先當飲
A114n1504_p0386a05║食飽足，然後可聽如是妙法，得諸義
A114n1504_p0386a06║味。」藥王軍菩薩為諸年少眾生而說
A114n1504_p0386a07║偈言：
A114n1504_p0386a08║「汝欲聞正法，當假飲食資，
A114n1504_p0386a09║食飽力無畏，得真妙法味。」
A114n1504_p0386a10║尒時，年少眾生語藥王軍菩薩言：「賢
A114n1504_p0386a11║者長老！我不識汝，汝為是誰？名字何
A114n1504_p0386a12║等？我今觀汝色相具足威儀閑雅，諸
A114n1504_p0386b01║根寂靜遠離怖畏，七寶嚴身如功德
A114n1504_p0386b02║聚，云何于今發此語言，教我飲食然
A114n1504_p0386b03║後聽法？」尒時，年少眾生復說偈言：
A114n1504_p0386b04║「惟賢者長老，善調伏諸根，
A114n1504_p0386b05║必有大名稱，一切皆愛樂。
A114n1504_p0386b06║已圓滿善法，無不證知者，
A114n1504_p0386b07║云何教我言，飲食資身命？
A114n1504_p0386b08║如我所知見，飲食為過因，
A114n1504_p0386b09║食已於腹中，成種種雜穢。
A114n1504_p0386b10║設復增色相，惡法亦隨生，
A114n1504_p0386b11║當於惡道中，常受大怖畏。
A114n1504_p0387a01║眾生造罪業，皆從飲食生，
A114n1504_p0387a02║飲食為因緣，滋生種種欲。
A114n1504_p0387a03║營求大田園，舍宅樓閣等，
A114n1504_p0387a04║真珠寶瓔珞，殊妙嚴身具，
A114n1504_p0387a05║象馬及車乘，奴婢亦無數。
A114n1504_p0387a06║如是大富貴，我實不愛樂，
A114n1504_p0387a07║富貴不長久，皆是無常法。
A114n1504_p0387a08║假使四大洲，為彼轉輪王，
A114n1504_p0387a09║七寶皆圓滿，具足有千子。
A114n1504_p0387a10║輪王大富貴，我亦不愛樂，
A114n1504_p0387a11║雖有世神通，終歸如是處。
A114n1504_p0387a12║四王忉利天，夜摩及兜率，
A114n1504_p0387b01║化樂佗變化，摩囉大天王，
A114n1504_p0387b02║光潔有神用，自在力莊嚴，
A114n1504_p0387b03║欲天大福樂，我亦不愛樂，
A114n1504_p0387b04║五衰相現時，亦是無常法。
A114n1504_p0387b05║初定中閒禪，乃至色究竟，
A114n1504_p0387b06║無色無別處，非想非非想，
A114n1504_p0387b07║修定以猒欣，隨應離世縛。
A114n1504_p0387b08║雖有大福壽，我亦不愛樂，
A114n1504_p0387b09║極經八万劫，終是無常法。
A114n1504_p0387b10║諦聽大尊者，我等所知見，
A114n1504_p0387b11║唯有佛如來，真是歸依處。
A114n1504_p0388a01║佛如日月光，普照諸冥闇，
A114n1504_p0388a02║輪迴三有苦，斷滅令不生。
A114n1504_p0388a03║為諸羣生類，宣說微妙法，
A114n1504_p0388a04║令住不退轉，證於無上道。
A114n1504_p0388a05║故我嗜佛法，甚於飲與食，
A114n1504_p0388a06║尊者雖憐愍，殊非我本意。」
A114n1504_p0388a07║尒時，年少眾生重復恭敬藥王軍菩
A114n1504_p0388a08║薩摩訶薩已，而告之言：「尊者大士！汝
A114n1504_p0388a09║名何等？我願得聞，唯願慈悲示我令
A114n1504_p0388a10║知！」尒時，年少眾生而說偈言：
A114n1504_p0388a11║「善哉大尊者，具足慈悲行，
A114n1504_p0388a12║眾生皆樂見，故我恭敬禮。
A114n1504_p0388b01║汝名字何等？惟願為我說！
A114n1504_p0388b02║若得聞隨喜，頂戴常受持。」
A114n1504_p0388b03║尒時，藥王軍菩薩摩訶薩語年少眾
A114n1504_p0388b04║生言：「汝等今者欲聞我名，當自觀察，
A114n1504_p0388b05║合掌審聽。」藥王軍菩薩而說偈言：
A114n1504_p0388b06║「汝欲聞我名，我名不可得，
A114n1504_p0388b07║汝欲須知者，如空中捕影。」
A114n1504_p0388b08║時年少眾生一心頂禮藥王軍菩薩，
A114n1504_p0388b09║白言：「尊者！尊者名字功德微妙，祕密
A114n1504_p0388b10║甚深，惟願尊者憐愍我故，表示令知。」
A114n1504_p0388b11║尒時，年少眾生重說偈言：
A114n1504_p0389a01║「我觀一切法，名字悉空無，
A114n1504_p0389a02║願示生死人，甚深微妙義。」
A114n1504_p0389a03║尒時，藥王軍菩薩為諸年少眾生表
A114n1504_p0389a04║宣名字而說偈言：
A114n1504_p0389a05║「年少汝諦聽，我今說自名，
A114n1504_p0389a06║應生清淨心，當獲大法利。
A114n1504_p0389a07║我以眾生類，種種病所纏，
A114n1504_p0389a08║善巧處妙方，廣施救濟法。
A114n1504_p0389a09║藥美如甘露，袪病速如神，
A114n1504_p0389a10║由此立假名，名為藥王軍。
A114n1504_p0389a11║貪欲病最大，惱害世眾生，
A114n1504_p0389a12║此病為因緣，滋生諸苦惱。
A114n1504_p0389b01║授以無常藥，袪病速如神，
A114n1504_p0389b02║由此立假名，名為藥王軍。
A114n1504_p0389b03║瞋病熱如火，焚燒寂靜心，
A114n1504_p0389b04║忿恨惱恚害，展轉互相生。
A114n1504_p0389b05║授以慈悲藥，袪病速如神，
A114n1504_p0389b06║由此立假名，名為藥王軍。
A114n1504_p0389b07║愚癡病可怖，覆沒智慧心，
A114n1504_p0389b08║流轉惡趣中，不得聞正法。
A114n1504_p0389b09║授以方便藥，袪病速如神，
A114n1504_p0389b10║由此立假名，名為藥王軍。
A114n1504_p0389b11║由斯三種病，展轉諸病生，
A114n1504_p0390a01║已經無數劫，未遇解脫因。
A114n1504_p0390a02║諸佛出於世，是為天人師，
A114n1504_p0390a03║慈念諸眾生，如親愛己子。
A114n1504_p0390a04║現大神通力，廣開正法門，
A114n1504_p0390a05║愚癡顛倒者，迷謬不能入。
A114n1504_p0390a06║我以方便力，隨佛出世閒，
A114n1504_p0390a07║觀察病本因，處料救濟法。
A114n1504_p0390a08║應病授良藥，服者得痊除，
A114n1504_p0390a09║年少汝應識，我名藥王軍。」
A114n1504_p0390a10║尒時，年少眾生聞是藥王軍菩薩說
A114n1504_p0390a11║自名已，歡喜踊躍得未曾有，即起合
A114n1504_p0390a12║掌，瞻仰頂禮而伸讚歎。復說偈言：
A114n1504_p0390b01║「菩薩藥王軍，救世大悲者，
A114n1504_p0390b02║精進利羣生，長時無懈倦。
A114n1504_p0390b03║念彼輪迴苦，速若救頭然，
A114n1504_p0390b04║我以志誠心，稽首歸命禮！」
A114n1504_p0390b05║尒時，藥王軍菩薩摩訶薩告彼年少
A114n1504_p0390b06║眾生言：「善男子！我娑婆世界有佛世
A114n1504_p0390b07║尊，名釋迦牟尼如來、應供、正徧知、明
A114n1504_p0390b08║行足、善逝、世閒解、無上士、調御丈夫、
A114n1504_p0390b09║天人師、佛、世尊，能以大慧教菩薩法
A114n1504_p0390b10║攝化眾生，汝等應往親近禮拜，令汝
A114n1504_p0390b11║速聞無上妙法。」藥王軍菩薩為諸年
A114n1504_p0391a01║少眾生而說偈言：
A114n1504_p0391a02║「年少汝當知，佛德無有上，
A114n1504_p0391a03║世閒出世閒，福智皆圓滿。
A114n1504_p0391a04║具相三十二，八十隨形好，
A114n1504_p0391a05║常以大智悲，救度諸含識。
A114n1504_p0391a06║神通力無畏，高顯若須弥，
A114n1504_p0391a07║智慧不可窮，淵深如大海。
A114n1504_p0391a08║善巧設方便，隨順化眾生，
A114n1504_p0391a09║瞻禮歸依者，皆得安樂果。」
A114n1504_p0391a10║尒時，年少眾生復白藥王軍菩薩言：
A114n1504_p0391a11║「仁者慈悲，憐愍我故，授我法藥令我
A114n1504_p0391a12║飲服，解脫眾苦得安樂住。然今我等
A114n1504_p0391b01║不見釋迦如來三十二相、八十種好，
A114n1504_p0391b02║云何得度？」藥王軍菩薩語年少眾生
A114n1504_p0391b03║言：「汝觀上方有何等相？」諸人聞已即
A114n1504_p0391b04║觀上方，見三千臺從空而下，七寶莊
A114n1504_p0391b05║嚴，寶珠羅網以覆其上，出眾妙香光
A114n1504_p0391b06║明豔赫。年少眾生問藥王軍菩薩言：
A114n1504_p0391b07║「仁者！此諸寶臺、微妙花座，是何等相？」
A114n1504_p0391b08║藥王軍言：「此是汝等所坐之座。若坐
A114n1504_p0391b09║此座，速至佛所，瞻禮如來則能疾得
A114n1504_p0391b10║甘露妙法。」年少眾生白言：「仁者！我等
A114n1504_p0391b11║不知如來所住之處，亦不知彼所行
A114n1504_p0392a01║之路，當詣何方禮覲如來？」藥王軍菩
A114n1504_p0392a02║薩言：「善男子！如來尊德如須弥山，如
A114n1504_p0392a03║來智慧深如大海，不希供養，不樂禮
A114n1504_p0392a04║敬。雖有惡魔來侵，不共諍論。若能歸
A114n1504_p0392a05║依佛者，則得不入死門，得法緫持門。
A114n1504_p0392a06║十方諸大菩薩欲見如來，以自智力
A114n1504_p0392a07║種種觀察尚不能見，況汝等邪？善男
A114n1504_p0392a08║子！如來如空中塵無有住處，汝等若
A114n1504_p0392a09║能以清淨心，勿有希願，但行禮拜即
A114n1504_p0392a10║見如來。」尒時，年少眾生受教陞座，適
A114n1504_p0392a11║坐華座即見如來，身真金色如大金
A114n1504_p0392a12║山，三十二相、八十隨好以自莊嚴，威
A114n1504_p0392b01║德特尊，眾善具足，在大眾中坐大蓮
A114n1504_p0392b02║華寶師子座。是諸年少眾生歡喜踊
A114n1504_p0392b03║躍，即起合掌，一心頂禮，瞻仰尊顏，目
A114n1504_p0392b04║不暫捨。
A114n1504_p0392b05║尒時，世尊出迦陵頻伽之音，讚言：「童
A114n1504_p0392b06║子！善哉！善哉！汝等能以清淨智願勇
A114n1504_p0392b07║猛精進來此娑婆世界，禮拜親近我
A114n1504_p0392b08║釋迦牟尼世尊、應、正等覺。」
A114n1504_p0392b09║尒時，世尊熙怡微笑，從其面門出八
A114n1504_p0392b10║万四千種種色光，所謂青、黃、赤、白、紅、
A114n1504_p0392b11║紫、縹色、頗胝迦色，徧照三千大千世
A114n1504_p0393a01║界，上至阿迦尼吒天，下及諸惡地獄，
A114n1504_p0393a02║遇斯光照，眾生皆獲一切利益安樂。
A114n1504_p0393a03║其光照已，還至佛所，遶佛七迊，從佛
A114n1504_p0393a04║頂入。
A114n1504_p0393a05║尒時，藥王軍菩薩從座而起，合掌向
A114n1504_p0393a06║佛，白言：「世尊！如來所為甚深稀有，必
A114n1504_p0393a07║無虛設。今日微笑，笑必有因，惟願慈
A114n1504_p0393a08║悲，為我開說！」佛告藥王軍：「汝今能於
A114n1504_p0393a09║大眾之中作大師子吼，問於如來如
A114n1504_p0393a10║此稀有微妙大事。汝今諦聽，為汝解
A114n1504_p0393a11║說。善男子！汝今見此三千七寶大華
A114n1504_p0393a12║座不？」藥王軍言：「唯然已見。」佛言：「善男
A114n1504_p0393b01║子！今此華座，是諸年少眾生得坐此
A114n1504_p0393b02║座，即獲圓滿一切善根，證得一切善
A114n1504_p0393b03║法樂住，登于十地，乃至當得阿耨多
A114n1504_p0393b04║羅三藐三菩提，建大法幢，擊大法鼓。」
A114n1504_p0393b05║無量天人聞是法已悉獲利益，無量
A114n1504_p0393b06║地獄眾生仗是法力，解脫苦報，得安
A114n1504_p0393b07║樂處。是時，會中有九十酤胝諸老眾
A114n1504_p0393b08║生得須陀洹果。佛告藥王軍：「汝且觀
A114n1504_p0393b09║是四方上下諸大菩薩。」
A114n1504_p0393b10║尒時，藥王軍菩薩即觀四方，見東方
A114n1504_p0393b11║界五十酤胝殑伽沙菩薩而來向此，
A114n1504_p0394a01║南方界六十酤胝殑伽沙菩薩而來
A114n1504_p0394a02║向此，西方界七十酤胝殑伽沙菩薩
A114n1504_p0394a03║而來向此，北方界八十酤胝殑伽沙
A114n1504_p0394a04║菩薩而來向此，下方界九十酤胝殑
A114n1504_p0394a05║伽沙菩薩而來向此，上方界百酤胝
A114n1504_p0394a06║殑伽沙菩薩而來向此。是諸大菩薩
A114n1504_p0394a07║眾到此會中，恭敬供養，歡喜讚歎，頭
A114n1504_p0394a08║面禮世尊足，遶佛三迊，各住一面。藥
A114n1504_p0394a09║王軍菩薩白佛言：「世尊！我今見是四
A114n1504_p0394a10║方上下諸大菩薩來此會中，今虛空
A114n1504_p0394a11║中忽然見有黑色黃色種種相現，復
A114n1504_p0394a12║是何緣？願佛開說！」佛告藥王軍：「此是
A114n1504_p0394b01║惡魔及諸眷屬欲來至此，為諸年少
A114n1504_p0394b02║眾生受是位故，欲作障難破壞是事，
A114n1504_p0394b03║故來至此。藥王軍！汝適見是四方上
A114n1504_p0394b04║下無數諸大菩薩種種色相、種種形
A114n1504_p0394b05║貌、種種威力者，故來擁護年少眾生，
A114n1504_p0394b06║令其惡魔及諸眷屬無能得便。」是惡
A114n1504_p0394b07║魔眾亦皆隨喜，慚愧而退。佛說是經
A114n1504_p0394b08║已，一切勇猛菩薩、藥王軍菩薩、諸大
A114n1504_p0394b09║菩薩等，一切老眾生、年少眾生與無
A114n1504_p0394b10║量天人、龍神，一切大眾皆大歡喜，信
A114n1504_p0394b11║受奉行，禮佛而退。
A114n1504_p0394b12║
A114n1504_p0394b13║佛說大乘僧伽吒法義經卷第七