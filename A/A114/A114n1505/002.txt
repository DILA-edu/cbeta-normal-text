A114n1505_p0407b01║佛說清淨毗柰耶最上大乘經卷中　門
A114n1505_p0407b02║同譯經西天寶法大師賜紫沙門臣智吉祥等奉　詔譯
A114n1505_p0407b03║爾時，恭敬寂靜自在天子復白妙吉
A114n1505_p0407b04║祥童真菩薩：「毗柰耶法有其幾種？使
A114n1505_p0407b05║諸眾生云何修習，漸次證入諸佛智
A114n1505_p0407b06║慧？唯願大慈！為我等軰宣說清淨解
A114n1505_p0407b07║脫法門。」時，妙吉祥童真菩薩告天子
A114n1505_p0407b08║言：「我聞寶幢如來所說毗柰耶法，本
A114n1505_p0407b09║性平等，體無有異。由佛如來隨順眾
A114n1505_p0407b10║生根性頓漸，方便開示，禁禦有情，假
A114n1505_p0407b11║立多種。所謂法界無邊，眾生無邊，戒
A114n1505_p0408a01║亦無邊。眾生無始慣習熏修，於情非
A114n1505_p0408a02║情，迷惑顛倒，於違順境，起憎愛心，妄
A114n1505_p0408a03║結業因，自沈流轉。故佛世尊隨冝開
A114n1505_p0408a04║導戒律因緣，稱彼物機，各生意樂；譬
A114n1505_p0408a05║如清淨摩尼寶珠，應順人心，現種種
A114n1505_p0408a06║物，各得隨時濟自所乏。此毗柰耶亦
A114n1505_p0408a07║復如是，隨諸眾生之所受持，見在未
A114n1505_p0408a08║來，得如意報；又如世閒，海水深廣，於
A114n1505_p0408a09║諸川澤，無不含容，一切有情、一切珠
A114n1505_p0408a10║寶依之而住。此毗柰耶亦復如是，隨
A114n1505_p0408a11║諸眾生樂欲差別，故分諸乘，受持有
A114n1505_p0408a12║異，任其種性，各得所依，功德珍寶皆
A114n1505_p0408b01║悉具足。故毗柰耶是諸眾生一切善
A114n1505_p0408b02║法依止住處。「世尊大慈平等利益，觀
A114n1505_p0408b03║諸眾生猶如一子。為人天性，說三歸
A114n1505_p0408b04║五戒，如乘小筏得渡溝河，近達彼岸，
A114n1505_p0408b05║人天乘此善戒功力，超越三塗煩惱
A114n1505_p0408b06║業水；為聲聞人，受毗柰耶，是趣大乘
A114n1505_p0408b07║基址聖道，隨心說戒，戒無差別，逐境
A114n1505_p0408b08║論心，戒成無量；為聖性人，略說二種
A114n1505_p0408b09║毗柰耶法，謂即聲聞及與菩薩。是二
A114n1505_p0408b10║種戒，力用不同，故成別異。聲聞所行，
A114n1505_p0408b11║唯專自行，不務利他，見苦有情，心無
A114n1505_p0409a01║悲愍，不生救護；菩薩修習，損己益物，
A114n1505_p0409a02║於自身命、眷屬、財寶，為守淨戒，無少
A114n1505_p0409a03║恡惜，不憚寒暄，積集善利，冤親相對，
A114n1505_p0409a04║歡喜普滋，不作順違，慈心攝受。又聲
A114n1505_p0409a05║聞人，猒畏生死，求自涅盤，知苦、斷集、
A114n1505_p0409a06║證滅、修道，遠離憒閙，愛樂空寂；菩薩
A114n1505_p0409a07║用心，不怖生死，不住涅盤，願於惡時
A114n1505_p0409a08║安立正道。又聲聞人於魔、魔民唯求
A114n1505_p0409a09║捨離，不樂任持；菩薩勝行，見諸極惡
A114n1505_p0409a10║邪行有情，方便調伏，軟言攝受，令捨
A114n1505_p0409a11║邪道，為自眷屬。又諸聲聞於所受持
A114n1505_p0409a12║毗柰耶法，猶如世閒陶石之器，或有
A114n1505_p0409b01║破壞不能復完，如多羅無心，不復生
A114n1505_p0409b02║長，針鼻折缺，匪堪重用，人斷其頭，無
A114n1505_p0409b03║能還活；菩薩戒法，體性如金，成其寶
A114n1505_p0409b04║器，設有所損，性有堪任，體本金故，還
A114n1505_p0409b05║復成用。又聲聞人雖以堅持作無作
A114n1505_p0409b06║戒，而於十力、四無所畏未有所證；唯
A114n1505_p0409b07║菩薩人漸次修習如來福慧。「汝善男
A114n1505_p0409b08║子！諸聲聞人於菩薩法，不得自在，身
A114n1505_p0409b09║為相累，心被境縛；由持淨戒，定慧見
A114n1505_p0409b10║前，自乘聖因雖皆成就，於究竟道最
A114n1505_p0409b11║上菩提而未證得，與諸菩薩所有戒、
A114n1505_p0410a01║定、智慧、勝力、功德道品不可為比。」說
A114n1505_p0410a02║是語已，爾時世尊讚歎妙吉祥童真
A114n1505_p0410a03║菩薩：「善哉！善哉！汝善學佛宣說聲聞、
A114n1505_p0410a04║菩薩所有清淨毗柰耶法，令諸眾生，
A114n1505_p0410a05║隨自根心各有修證。「善男子！此毗柰
A114n1505_p0410a06║耶功德甚深，不可思議，我今為汝及
A114n1505_p0410a07║諸大眾，重略宣說清淨最上秘密尸
A114n1505_p0410a08║羅，令各了知持犯名相，漸次證入諸
A114n1505_p0410a09║佛智慧。「汝善男子、天人眾會，慇懃恭
A114n1505_p0410a10║敬，諦聽思惟！此清淨法，三世諸佛之
A114n1505_p0410a11║所尊重，三世菩薩之所隨學，諸佛菩
A114n1505_p0410a12║薩所有微妙福德智慧皆從此生。若
A114n1505_p0410b01║但聞名，少時信受，亦獲十種殊勝功
A114n1505_p0410b02║德：一者、智慧具足，二者、依佛隨學，三
A114n1505_p0410b03║者、深信大乘，四者、善願堅固，五者、心
A114n1505_p0410b04║不散亂，六者、遠離惡報，七者、常遇善
A114n1505_p0410b05║緣，八者、心無纏染，九者、三昧現前，十
A114n1505_p0410b06║者、得成佛道。暫修少善獲果尚多，何
A114n1505_p0410b07║況長時心無退捨。「善男子！此清淨法，
A114n1505_p0410b08║眾聖源流，諸佛根本，喻如大海，水無
A114n1505_p0410b09║邊際；大身眾生歡喜愛樂，長時遊戲，
A114n1505_p0410b10║心無猒足。菩薩所行毗柰耶法，體性
A114n1505_p0410b11║深廣，用無邊際，功無限量；菩薩愛樂，
A114n1505_p0411a01║終無猒捨。世間所有陂池之水，有情
A114n1505_p0411a02║在中，雖以為樂，水本淺近，不久枯涸，
A114n1505_p0411a03║大身眾生甚不樂住；其有細流漸入
A114n1505_p0411a04║大海，咸同一味。聲聞所持毗柰耶法，
A114n1505_p0411a05║非菩薩人之所愛樂，亦復能為佛果
A114n1505_p0411a06║正因，名相有殊，體實無異。」于時，會中
A114n1505_p0411a07║一萬二千諸天子眾，聞佛世尊方便
A114n1505_p0411a08║譬喻，種種讚歎微妙甚深毗柰耶法，
A114n1505_p0411a09║皆各發起阿耨多羅三藐三菩提心，
A114n1505_p0411a10║頂禮世尊，俱唱是言：「我等今者皆願
A114n1505_p0411a11║當學摩訶薩埵根本聖因，教化眾生，
A114n1505_p0411a12║令各調伏，根識清淨，漸次修行，至如
A114n1505_p0411b01║來地。」爾時，世尊告天子言：「汝等往昔
A114n1505_p0411b02║已曾親近供養諸佛，於菩薩乘久植
A114n1505_p0411b03║善本，欲學最上清淨毗尼，必得成就。
A114n1505_p0411b04║應當發起精進勇猛堅固道心，不被
A114n1505_p0411b05║煩惱之所纏縛，五欲幻相深生猒捨，
A114n1505_p0411b06║了知貪愛生死苦源，覺悟無明輪迴
A114n1505_p0411b07║根本，密護諸根堅意不犯，初、中、後夜
A114n1505_p0411b08║正念現前，邪見妄心不能迷亂。我、人、
A114n1505_p0411b09║眾生及與壽命自性本空，五陰六塵
A114n1505_p0411b10║和合聚散，尋伺、覺觀分別緣生而無
A114n1505_p0411b11║實體。如是，天子應當了知過現未來、
A114n1505_p0412a01║世出世間一切諸法本性平等，猶若
A114n1505_p0412a02║虛空究竟寂靜。」
A114n1505_p0412a03║尒時，恭敬寂靜自在天子白佛言：「世
A114n1505_p0412a04║尊！今此會中，是妙吉祥童真菩薩善
A114n1505_p0412a05║能宣說一切法要，令諸眾生各有開
A114n1505_p0412a06║解，於最上乘毗柰耶法漸次修學，方
A114n1505_p0412a07║便悟入。我今復欲問彼菩薩，如來所
A114n1505_p0412a08║有因地行願，平等清淨解脫法門。唯
A114n1505_p0412a09║願世尊慈悲憐愍，聽我諮問摩訶衍
A114n1505_p0412a10║曩最上法義，使我等輩及於未來一
A114n1505_p0412a11║切眾生，戒見具足，不墮邪命。」尒時，世
A114n1505_p0412a12║尊讚歎寂靜自在天子言：「善哉！善哉！
A114n1505_p0412b01║能以方便利樂眾生，今正是時，冝應
A114n1505_p0412b02║請問。」于時，天子承佛威力，歡喜踴躍，
A114n1505_p0412b03║詣妙吉祥大菩薩前，嚴整衣冠，威儀
A114n1505_p0412b04║具足，五輪踞地，慇懃作禮，禮已讚言：
A114n1505_p0412b05║「仁者大士！我今諮問如來所有諸法
A114n1505_p0412b06║之要，以何為門？令諸眾生入如來家，
A114n1505_p0412b07║得正覺道。唯願慈悲，為我等輩開示
A114n1505_p0412b08║演說。」于時，菩薩在大眾中身放光明，
A114n1505_p0412b09║容貌怡恱，端正殊妙，威德特尊，振大
A114n1505_p0412b10║雷音，作師子吼，告天子言：「如汝所問，
A114n1505_p0412b11║諦聽思惟！世尊大慈正遍知者，證知
A114n1505_p0413a01║我今為汝略說。「善男子！一切眾生從
A114n1505_p0413a02║本已來，迷惑顛倒，不覺正因，增長我
A114n1505_p0413a03║人，妄搆生滅，由貪嗔癡為生滅體，如
A114n1505_p0413a04║繩縛物，無有自在，永繫三界，遠無出
A114n1505_p0413a05║期，深處塵勞，不得清淨。故於法門無
A114n1505_p0413a06║所悟入。「善男子！一切諸法，本性平等，
A114n1505_p0413a07║無有高下愛憎之相。無別法性成多
A114n1505_p0413a08║眾生，非多眾生有別法性。故眾生法
A114n1505_p0413a09║即如來法，故眾生性即如來性。能如
A114n1505_p0413a10║是知，能如是信，於諸法性不生疑謗，
A114n1505_p0413a11║以此為門，入如來家，得正覺道，名真
A114n1505_p0413a12║佛子。精勤修習，植眾善本，漸次除斷
A114n1505_p0413b01║煩惱蓋纏。初中後夜，心常醒覺，密護
A114n1505_p0413b02║根門，無令放逸。識生滅相，了知我法
A114n1505_p0413b03║名義俱空，假合幻緣，不能迷動。如是
A114n1505_p0413b04║修習，是諸菩薩真實平等解脫法門。
A114n1505_p0413b05║「善男子！一切眾生，顛倒既久，煩惱愈
A114n1505_p0413b06║增，失於如來律儀淨戒，四攝六度無
A114n1505_p0413b07║以見前，於真實法不深愛樂；自興異
A114n1505_p0413b08║見，邪妄推度；朋黨惡人，憍慢懈怠；恣
A114n1505_p0413b09║情縱意，橫搆業緣；植流轉根，造生死
A114n1505_p0413b10║本；因果不斷，惑苦相續；念念交遷，無
A114n1505_p0413b11║得安隱。不覺自身諸根四大假和合
A114n1505_p0414a01║成，藉因緣有，因緣勢在，假名呼召。住
A114n1505_p0414a02║世時分，猶如幻人，來往動轉；緣勢力
A114n1505_p0414a03║盡，四大散滅，身相歸空。當知住世色
A114n1505_p0414a04║力眷屬，如夢所見，名體非實，是名眾
A114n1505_p0414a05║生虛妄顛倒入生死門。「善男子！一切
A114n1505_p0414a06║眾生從無始來，慣習慳悋。於自內身，
A114n1505_p0414a07║不行惠捨，唯深躭染，晝夜愛著。俄尓
A114n1505_p0414a08║無常，不復暫住，如寄舍人，屋宇敗壞，
A114n1505_p0414a09║別寄他舍。色身敗壞，心識隨緣，異趣
A114n1505_p0414a10║寄生，惟留殘軀，空成濃血，何可愛著？
A114n1505_p0414a11║復於外財、金帛、錢寶計念鄙惜，無片
A114n1505_p0414a12║捨心。不知此物本性聚散，流轉世閒。
A114n1505_p0414b01║妄恃豪富，遠待長年，不續善因，恣情
A114n1505_p0414b02║娛樂。福緣殆盡，水火風災，劫掠時至，
A114n1505_p0414b03║財物耗散，眷屬別離。見受餘殃，後沉
A114n1505_p0414b04║惡道，因果感應，永處貧乏。由內外物
A114n1505_p0414b05║不行布施，於七聖財無復能得。諸大
A114n1505_p0414b06║菩薩於自內身、眷屬、財寶無所悋惜，
A114n1505_p0414b07║見有求者，如法施與，是名菩薩布施
A114n1505_p0414b08║法門。「善男子！一切眾生從無始來，隨
A114n1505_p0414b09║逐魔道，不護諸根，縱貪嗔癡，違越梵
A114n1505_p0414b10║行。於三寶所，無敬信心，不樂律儀，唯
A114n1505_p0414b11║行放逸。喜煞眾生，習不與取，好處汙
A114n1505_p0415a01║行，言不真實，飲噉非食，嘗無猒足。聲
A114n1505_p0415a02║聞、緣覺、菩薩大人作無作戒，曾不親
A114n1505_p0415a03║近，人天善法，亦不修習，來往三塗，無
A114n1505_p0415a04║有閒斷。諸大菩薩於佛所說毗柰耶
A114n1505_p0415a05║法清淨禁戒，乃至無有如毛頭許而
A114n1505_p0415a06║不信受，是名菩薩淨戒法門。「善男子！
A114n1505_p0415a07║眾生無始惑於法性，於無我處，妄執
A114n1505_p0415a08║我人。嗔恚見行，相續嫉妬。常懷諍訟，
A114n1505_p0415a09║損惱有情。遇苦違緣，復加逆害。諸大
A114n1505_p0415a10║菩薩於我及所，了知為空，設遇冤家，
A114n1505_p0415a11║欲相謀害，以憐愍心，歡喜隨順，不生
A114n1505_p0415a12║加報，是名菩薩忍辱法門。「善男子！一
A114n1505_p0415b01║切眾生從本已來，身心懈怠，著諸垢
A114n1505_p0415b02║穢，退失善法，五欲醉亂，常無醒覺，親
A114n1505_p0415b03║近惡友，違善知識。於諸如來一百四
A114n1505_p0415b04║十不共功德清淨法門，不能隨學；於
A114n1505_p0415b05║諸菩薩自利利他饒益行門，亦不了
A114n1505_p0415b06║知；於辟支迦十二因緣順逆觀行，不
A114n1505_p0415b07║能明解；於聲聞人四聖諦法、染淨因
A114n1505_p0415b08║果，無所趣入；於人天乘世閒善法無
A114n1505_p0415b09║信向心，唯積惡緣，以增懈怠。而諸菩
A114n1505_p0415b10║薩由種性力，心不怯弱，人天、二乘、菩
A114n1505_p0415b11║薩、如來所有上行，發勇猛心，遍勤修
A114n1505_p0416a01║習，雖遭眾苦，終無悔惱，是名菩薩精
A114n1505_p0416a02║進法門。「善男子！一切眾生心意狂亂，
A114n1505_p0416a03║晝夜放逸，種種覺觀，於諸塵境，念念
A114n1505_p0416a04║隨逐，若身若心，曾不安息。菩薩摩訶
A114n1505_p0416a05║薩由修淨戒，禁禦六根，深入禪那，身
A114n1505_p0416a06║心寂靜，是名菩薩禪定法門。「善男子！
A114n1505_p0416a07║一切眾生愚癡闇鈍，多無知覺，於佛
A114n1505_p0416a08║所說三十七品、四無量道，慈心濟物
A114n1505_p0416a09║與樂法門，悲愍一切苦惱眾生拔苦
A114n1505_p0416a10║法門，其性柔和、愛樂眾生喜恱法門，
A114n1505_p0416a11║遠離憎愛、無冤親想平等法門，身、受、
A114n1505_p0416a12║心、法四念安住無我法門，修四正斷、
A114n1505_p0416b01║遠離障染清淨法門，備四神足、輕舉
A114n1505_p0416b02║動轉運通法門，具五善根、增長功德
A114n1505_p0416b03║出生法門，五力圓具、破諸魔冤摧伏
A114n1505_p0416b04║法門，七覺支分、八聖道品淨功德門，
A114n1505_p0416b05║皆不曉了。而諸菩薩具足修習福德
A114n1505_p0416b06║智慧，於修多羅、毗柰耶法及阿毗曇
A114n1505_p0416b07║悉能深解，是名菩薩智慧法門。」尒時，
A114n1505_p0416b08║寂靜自在天子，聞妙吉祥童真菩薩
A114n1505_p0416b09║所說種種清淨法門，發希有心，堅固
A114n1505_p0416b10║不捨。以柔軟音復問菩薩：「仁者大士！
A114n1505_p0416b11║云何名為法界性門？」菩薩荅言：「善男
A114n1505_p0417a01║子！一切諸法，有為無為，體用周遍，無
A114n1505_p0417a02║所不攝，名法界門。」又問：「法界以何為
A114n1505_p0417a03║界？」荅天子言：「謂有情界及無情界為
A114n1505_p0417a04║一法界。」重復問言：「如是法界有邊際
A114n1505_p0417a05║不？」菩薩告言：「汝意云何？如虛空界有
A114n1505_p0417a06║邊際不？」荅言：「不也。」菩薩告言：「虛空無
A114n1505_p0417a07║邊，大地無邊，眾生無邊，法界無邊。」天
A114n1505_p0417a08║子問言：「仁者大士！此法界性可分別
A114n1505_p0417a09║不？」菩薩荅言：「法界性者，不住於色，不
A114n1505_p0417a10║住於聲，不即眾生，不異眾生，寂靜湛
A114n1505_p0417a11║然，遍一切處，絕諸戲論，法界之名，本
A114n1505_p0417a12║亦不有。」天子問言：「仁者大士！具修幾
A114n1505_p0417b01║緣，有如是心，辯才分別，能說諸法？」童
A114n1505_p0417b02║真菩薩告天子言：「汝見世閒，幽巖山
A114n1505_p0417b03║谷有幾種心，出諸音響而應外聲？」天
A114n1505_p0417b04║子荅言：「山谷無心，猶外有聲，相合生
A114n1505_p0417b05║響。」菩薩告言：「我今亦尓，我本無心，分
A114n1505_p0417b06║別諸法，隨眾生性，應緣所說。」天子問
A114n1505_p0417b07║言：「仁者大士！為依何住，速能成就阿
A114n1505_p0417b08║耨多羅三藐三菩提？」童真菩薩荅天
A114n1505_p0417b09║子言：「菩薩修行住五種法，無有閒斷，
A114n1505_p0417b10║速能成就阿耨多羅三藐三菩提。何
A114n1505_p0417b11║等為五？謂菩薩摩訶薩最初發起大
A114n1505_p0418a01║菩提心，慇懃勇猛，志求佛道，於其中
A114n1505_p0418a02║閒，不起一念聲聞、緣覺下劣之心，是
A114n1505_p0418a03║一無閒；菩薩摩訶薩最初發心救濟
A114n1505_p0418a04║眾生，而於自體身手支分、眷屬、財寶
A114n1505_p0418a05║無所愛惜，亦不能生暫時慳悋，是二
A114n1505_p0418a06║無閒；菩薩摩訶薩最初發起慈悲之
A114n1505_p0418a07║心，於諸眾生悉欲度脫，其中未嘗少
A114n1505_p0418a08║有懈廢，是三無間；菩薩摩訶薩最初
A114n1505_p0418a09║發心修菩提行，知一切法本無自性，
A114n1505_p0418a10║從緣而生，從緣而滅，決定信忍，未甞
A114n1505_p0418a11║於中生諸異見，是四無閒；菩薩摩訶
A114n1505_p0418a12║薩始從初發大菩提心，具正知見，行
A114n1505_p0418b01║平等道，遠離空有，斷常之病，猒有漏
A114n1505_p0418b02║法，不著三界，是五無閒。善男子！菩薩
A114n1505_p0418b03║摩訶薩住五無閒，生精進心，速得成
A114n1505_p0418b04║就阿耨多羅三藐三菩提法。」天子又
A114n1505_p0418b05║問：「仁者大士！頗有凡夫眾生住五無
A114n1505_p0418b06║閒，亦能成就阿耨多羅三藐三菩提
A114n1505_p0418b07║耶？」菩薩荅言：「可得成就。」天子問言：「以
A114n1505_p0418b08║何因緣而得成就？」菩薩荅言：「於一切
A114n1505_p0418b09║法了知為空，無疑無謗，作者、受者俱
A114n1505_p0418b10║無自相。如是修習，故得成就阿耨多
A114n1505_p0418b11║羅三藐三菩提。」
A114n1505_p0418b12║佛說清淨毗柰耶最上大乘經卷中