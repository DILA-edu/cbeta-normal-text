A120n1561_p0515b01║【上闕三十行】
A120n1561_p0515b02║▆▆▆。論云何菩薩至乃至建立。演曰四一切門文
A120n1561_p0515b03║分為二先徵後釋釋中有四一勸生淨信二令戒圓
A120n1561_p0515b04║滿三引生正慧四勸修行施。論云何菩薩至慈心
A120n1561_p0515b05║勸導。演曰五善士門分之為二先徵後釋釋中有
A120n1561_p0515b06║五一勸修涅槃真實義處二應時物冝以為開誘三
A120n1561_p0515b07║於引攝無漏義中勸行妙行四心行調柔不生剛
A120n1561_p0515b08║強五懷慈愍意無害物心如此勸修方名善士。論
A120n1561_p0515b09║云何菩薩一切種利行。演曰六一切種門文分為二
A120n1561_p0515b10║先徵後辯此初也。論當知此行至十三種。演曰後辯
A120n1561_p0515b11║分二先標後釋此初標舉六及七也。論云何六種至
A120n1561_p0515b12║令得解脫。演曰後釋分二先六後七六中有二先徵
A120n1561_p0515b13║後辯辯中分二初二惣標攝受調伏後四顯相離惡進
A120n1561_p0516a01║善如文可知。論云何七種至而正安處。演曰後辯七
A120n1561_p0516a02║中文亦為二先徵後辯辯中分二初五是行後二是果初
A120n1561_p0516a03║中五者一謂資糧令初修者善歸資糧守護不失一分
A120n1561_p0516a04║之言目堪化者言出離者明長養意為出離故守護
A120n1561_p0516a05║長養二遠離者明其具戒戒防諸惡名為遠離三心一
A120n1561_p0516a06║境性而明定也四清淨諸障明其慧也慧能斷染名
A120n1561_p0516a07║淨諸障五修作意意可知也正安之言該前諸行及後
A120n1561_p0516a08║二果初小後大文顯可知。論云何菩薩至令離彼纏。
A120n1561_p0516a09║演曰七還求門文分為二先徵後釋釋中有八謂八纏
A120n1561_p0516a10║也夫修習者本祈進善為由纏故障善不生今以開解
A120n1561_p0516a11║令悉斷除復本所希名遂求也。論云何菩薩至瞋恚
A120n1561_p0516a12║邪見。演曰八二世利行門文分為二初徵後釋釋中有
A120n1561_p0516a13║九身語各四意合為一是為九也窣羅若者米酒也迷
A120n1561_p0516a14║離耶者藥酒也未陁者蒲桃酒也問何理意三而不開
A120n1561_p0516b01║顯荅對化三乘身語別說意地唯本故合明之通別既
A120n1561_p0516b02║殊明亦異也。論云何菩薩清淨利行。演曰九清淨門
A120n1561_p0516b03║文分為二先徵後辯此初也。論當知此行至有五利行。
A120n1561_p0516b04║演曰後辯分三一標二釋三惣結之此摽外內二利行也
A120n1561_p0516b05║所化能化如次名為外及內也。論云何菩薩如應利行。
A120n1561_p0516b06║演曰二釋分二先明外行後明內行初中有四一徵二列
A120n1561_p0516b07║三釋四結此初二也。論謂諸菩薩至無罪利行。演曰
A120n1561_p0516b08║三釋分五一明無罪二明不轉三明漸次四辯遍行五辯
A120n1561_p0516b09║如應初明無罪據其文勢而有五類分之為二初四所
A120n1561_p0516b10║化第五安處名為能化初所化中初二在家離惡行者
A120n1561_p0516b11║雜善行惡者凡所施為以惡為先後二出家一犯篇罪
A120n1561_p0516b12║二有邪命者思之可知。論又諸菩薩至不轉利行。
A120n1561_p0516b13║演曰二明不轉不令捨彼真解淨定求非真解及不
A120n1561_p0517a01║淨定故名不轉。論又諸菩薩至漸次利行。演曰三明
A120n1561_p0517a02║漸次隨何乘性皆有三品漸隨彼化名漸次行。論又
A120n1561_p0517a03║諸菩薩至遍行利行。演曰四辯遍行於𠛴帝等四種
A120n1561_p0517a04║姓中隨己力能而行勸導名遍行利行。論又諸菩薩至
A120n1561_p0517a05║如應利行。演曰五辯如應文有二節一各於自乘三善
A120n1561_p0517a06║開化二於方便門隨根勸示令作不淨及慈等觀名
A120n1561_p0517a07║如應也。論是名菩薩至五種利行。演曰四結之也。
A120n1561_p0517a08║論云何菩薩至五種利行。演曰後明內行文分為三
A120n1561_p0517a09║段一徵二釋三惣結之此初也。論謂諸菩薩至五種利
A120n1561_p0517a10║行。演曰二釋之中文分為五一起悲意樂二無勞倦心
A120n1561_p0517a11║三位滿能謙四心無染汙五慈無退轉結文可知。論如
A120n1561_p0517a12║是依於至清淨利行。演曰三惣結之。論云何菩薩
A120n1561_p0517a13║同事。演曰三明同事文分為二初問後荅此初也。
A120n1561_p0517a14║論謂諸菩薩至故名同事。演曰後荅分三一正明同事
A120n1561_p0517b01║二辯同事因三四句分別此初也義謂義理大小乘義淺
A120n1561_p0517b02║深別也根謂信等五根勸他習定自亦學修自他同事
A120n1561_p0517b03║名為同事餘准知也。論所化有情至自現行者。
A120n1561_p0517b04║演曰二辯同事因文分為二一令無退轉二辯非詰難
A120n1561_p0517b05║初中有三辯徵釋也。論非諸菩薩至教誡。演曰二辯
A120n1561_p0517b06║非詰難同事行成。論有諸菩薩至與他同事。演
A120n1561_p0517b07║曰三四句分別文分為二先列後釋此先標列句有四
A120n1561_p0517b08║也。論第一句者至功德威力。演曰後釋分四此初句
A120n1561_p0517b09║也師與所作功德雖高不顯為師及有功力但潛密
A120n1561_p0517b10║化令得利安名是他同事非他同。論第二句者至同
A120n1561_p0517b11║分中生。演曰二非他同事與他同者非與所化事業
A120n1561_p0517b12║行同而生彼中現為同類漸為調伏息除灾患名非他
A120n1561_p0517b13║同與他同也。論第三句者至或增。演曰三是他同事
A120n1561_p0517b14║與他同者見聽聞者心有動搖菩薩共聽解與彼齊
A120n1561_p0518a01║或過於彼引令不退名或等或增。論第四句者至棄
A120n1561_p0518a02║捨他事。演曰四非同不同謂放逸者闕利他事無與
A120n1561_p0518a03║彼等名曰不同。論如是已說至善法作業。演曰二惣
A120n1561_p0518a04║結釋成熟佛法有情二行。論又如前說至應知
A120n1561_p0518a05║清淨。演曰二辯二三因文分三段一摽二釋三惣結之
A120n1561_p0518a06║此初也。論謂由身語至應知現行。演曰二釋之中文
A120n1561_p0518a07║分三段一辯現行二明最勝三明清淨此初也謂由三
A120n1561_p0518a08║業表知二行皆現行也。論彼諸善法至亦名不共。
A120n1561_p0518a09║演曰二明最勝分之為三一標二釋三惣結之此初也。
A120n1561_p0518a10║論當知此中至常行無替。演曰二釋分二一彰其廣
A120n1561_p0518a11║大二明無雜染廣大分二先摽後釋釋中有三一有情
A120n1561_p0518a12║無別二彰事無別三辯時無別如文可知。論當知此
A120n1561_p0518a13║中至名無雜染。演曰二明無雜染文分三段謂標釋
A120n1561_p0518b01║結釋中有四一心無憂悔二不行惡行三見寶功德
A120n1561_p0518b02║四不求世果由如是下惣結之也。論由熾然故至應
A120n1561_p0518b03║知清淨。演曰三明清淨文分為二一標二釋此初摽
A120n1561_p0518b04║舉有三法也。論若諸菩薩至熾然無動。演曰二釋
A120n1561_p0518b05║分二先明初二後辯第三初中復二先摽後釋此雙摽
A120n1561_p0518b06║也初地已上名淨意樂。論言熾然者至熾盛現前。
A120n1561_p0518b07║演曰後釋之中文分為二初辯熾然後明無動此熾然
A120n1561_p0518b08║也初地已去無漏智火極炎猛故名為熾然。論言無動
A120n1561_p0518b09║者至唯增無減。演曰後明無動謂八地後相用不轉故
A120n1561_p0518b10║名無動一切煩𢙉永不行故法駛流中任運轉故於諸
A120n1561_p0518b11║行中起諸行故𠛴那𠛴那倍增進故故同明分漸漸
A120n1561_p0518b12║明增而無減矣。論若諸菩薩至勝淨法故。演曰後
A120n1561_p0518b13║辯第三意善清淨謂住究竟十地滿心或是一生及最
A120n1561_p0519a01║後者一向純淨者名勝淨法。論如是施等至應知清
A120n1561_p0519a02║淨。演曰三惣結之。論此中所有至極清淨果。演
A120n1561_p0519a03║曰大段第二明二行果文分為二一究竟果二因位果初
A120n1561_p0519a04║中有八二切果二難行果三一切門果四善士果五一切
A120n1561_p0519a05║種果六遂求果七二世果八清淨果八中各言多修等
A120n1561_p0519a06║者顯三劫修有差別也不辯初門自性果者自性為
A120n1561_p0519a07║體餘門為用舉用彰體通於餘門不別明也。論如
A120n1561_p0519a08║是菩薩至無罪勝果。演曰二因位果此等九門非唯
A120n1561_p0519a09║獨招無上極果亦能招感因隨順中十王等果增修
A120n1561_p0519a10║行矣。
A120n1561_p0519a11║論卷第四十四　論本地分中菩薩地第十五　初持瑜伽處
A120n1561_p0519a12║供養親近無量品第十六演曰上來七品別明成熟佛
A120n1561_p0519a13║法有情次下二品通明諸行分之為二初之一品彰供養
A120n1561_p0519a14║行後之一品明菩提行今即初文提彼所彰以立品号
A120n1561_p0519b01║名供養等品。論云何菩薩▆▆▆▆▆▆▆▆▆▆
A120n1561_p0519b02║分為二▆▆▆▆▆▆▆▆▆▆▆▆▆▆▆▆▆▆
A120n1561_p0519b03║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b04║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b05║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b06║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b07║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b08║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b09║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b10║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b11║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b12║▆▆▆▆▆▆▆▆▆▆▆▆▆▆▆▆▆▆▆▆▆
A120n1561_p0519b13║▆▆▆▆▆▆▆▆▆▆▆▆▆▆▆▆▆▆▆▆▆。
A120n1561_p0519b14║【原經卷殘缺一版】
A120n1561_p0520a01║至自作供養。演曰三▆▆▆▆▆分為二先明供養
A120n1561_p0520a02║後明得果初中有三一唯自供養二自他俱修三唯勸他
A120n1561_p0520a03║作此唯自也。論若諸菩薩至咸共供養。演曰二自
A120n1561_p0520a04║他俱修二供養事。論若諸菩薩至他設供養。演曰三
A120n1561_p0520a05║唯勸他作。論此中菩薩至為無有上。演曰後明得果
A120n1561_p0520a06║有三類別因既不同果亦異也。論若諸菩薩至財敬
A120n1561_p0520a07║供養。演曰四大財離染對文分為二一辯三供養二明
A120n1561_p0520a08║財有無初中有三一明財敬二明廣大三明無染此初也
A120n1561_p0520a09║衣服花鬘及珎寶等為財供養敬問禮拜五輪歸命
A120n1561_p0520a10║及歌讚等為敬供養璩印者（巨於反）字書云玉名也在
A120n1561_p0520a11║耳為璩在臂為印。論若諸菩薩至廣大供養。演曰
A120n1561_p0520a12║二明廣大文中有三一摽二釋三惣結之釋中有七一若
A120n1561_p0520a13║多二若妙三現前四不現前五自作六教他七心淨其
A120n1561_p0520a14║中義別分為三種前二物廣次四事廣淨心已下明其
A120n1561_p0520b01║心廣迴求菩提釋廣大義結文可知。論若諸菩薩至
A120n1561_p0520b02║無染供養。演曰三彰無染文中有二先辯後結辯中有
A120n1561_p0520b03║六供養字者即為六故一自手供養二令他供養三不
A120n1561_p0520b04║放逸等四不輕棄等五不詐施設六不雌黃等塗灌
A120n1561_p0520b05║等也雌黃體臭不以塗像酥膩成垢不得洗像𡱈崛
A120n1561_p0520b06║羅香燒之即臭似此閒燒膠氣也遏迦花者即臭花
A120n1561_p0520b07║也大如人手色赤如宍此等香花束土所無故不識譯
A120n1561_p0520b08║前之五種離心雜染第六遠離物體雜染故說六種
A120n1561_p0520b09║皆名無染結文可知。論又諸菩薩至種種供養。演
A120n1561_p0520b10║曰二明財有無文復分二一以財供養二非財供養初文
A120n1561_p0520b11║有二一辯三財供二重彰自在此初分三前二通凡後一
A120n1561_p0520b12║唯聖如法華云妙音來時先於靈山作化蓮華及諸
A120n1561_p0520b13║供事皆是眾具自在菩薩供養事也。論已得眾具至
A120n1561_p0521a01║及以制多。演曰二重彰自在文分為二一辯所化相二
A120n1561_p0521a02║明其所属初中有四一化多身二化多手三化多聲四
A120n1561_p0521a03║化供具此等眾具三地勝定雖能化作未能殊勝八
A120n1561_p0521a04║地自在方能化之所變珠寶及變國土種種等相隨意
A120n1561_p0521a05║而成名自在化。論如是等類至皆属自心。演曰二明
A120n1561_p0521a06║所属文復為二一辯所歸属二明不希求此初也此
A120n1561_p0521a07║等變化皆是神通定境從心變故属於心不從於人自
A120n1561_p0521a08║舉也。論如是菩薩至皆無礙故。演曰二明不希求文
A120n1561_p0521a09║中三節摽徵釋也不退地者第八地也。論又諸菩薩至
A120n1561_p0521a10║當勤修學。演曰二非財供養文分為四一辯無財二
A120n1561_p0521a11║彰隨喜三明廣大四結勸修。論若諸菩薩至正勤修
A120n1561_p0521a12║學。演曰五明第十自修無別對文分為二初明供養
A120n1561_p0521a13║後彰勝劣初中分二先辯後結此初辯中惣有八行
A120n1561_p0521b01║一四無量行二四法印行三修隨念行四住無相行五
A120n1561_p0521b02║修三學行六菩提分行七波羅蜜行八四攝事行。
A120n1561_p0521b03║論是名菩薩至最妙無上。演曰後結無上。論如是供
A120n1561_p0521b04║養至尼殺曇倍。演曰後彰勝劣。論由此十相至供養
A120n1561_p0521b05║如來。演曰三惣結釋。論如供養佛至當知亦尒。演
A120n1561_p0521b06║曰二供法僧亦如佛也。論如是菩薩至何况其多。
A120n1561_p0521b07║演曰二明供養意文中有二一明其意樂二舉少况多
A120n1561_p0521b08║初中有二先標後釋釋中有六一緣諸如來功德增
A120n1561_p0521b09║上二恩德增上三尊勝增上四難遇增上五獨出增上
A120n1561_p0521b10║六義依增上於難過中鄔曇花者西域有樹常時無
A120n1561_p0521b11║花枝間有子若輪王現而花乃生此閒所無故不飜譯
A120n1561_p0521b12║或有說云此云瑞應花應輪王故。論復次至不作異意。
A120n1561_p0521b13║演曰二彰求善友門文分為二初問後荅問中七句分
A120n1561_p0521b14║二初之四句問善友相後之三句明求友相。論當知菩
A120n1561_p0522a01║薩至言詞辯了。演曰後荅之中文分為二先明善友
A120n1561_p0522a02║荅前四問後明求相荅後三問初中有四一能為善友
A120n1561_p0522a03║二辯不虛成三辯為依處四彰善友事初中有二先標
A120n1561_p0522a04║後釋釋有八句類分為二初之三句內德成就後之五
A120n1561_p0522a05║句利他圓滿第二句中多聞即聞慧覺謂慧也餘可
A120n1561_p0522a06║知之。論若諸菩薩至心無偏黨。演曰二辯不虛成文
A120n1561_p0522a07║分為二先摽後釋釋中有五如文可知。論若諸菩薩至
A120n1561_p0522a08║隨得隨捨。演曰三辯為依處文分為二先摽後釋釋
A120n1561_p0522a09║中有五一妙威儀揀外道等塗灰持杖諸鄙劣者三千
A120n1561_p0522a10║等具名為圓滿離跳行等名為寂靜言具一切無躁動
A120n1561_p0522a11║者釋後二也敦謂厚也肅謂戒敬也餘文可知儲者說
A120n1561_p0522a12║文云偫也。論善友菩薩至種姓品。演曰四彰善友事
A120n1561_p0522a13║文分三段摽列及指列中有五如指應知。論當知菩薩
A120n1561_p0522b01║至請問聽受。演曰後明求相荅後三問文分三段一明
A120n1561_p0522b02║親近二明聽法三無異意初中有二一摽二釋釋中有四
A120n1561_p0522b03║一於善友發生愛敬二修和敬業三四事供養四恭敬聽
A120n1561_p0522b04║受若合若離者謂所依止師說法若與舊同名合若
A120n1561_p0522b05║別名離或依經論次第名合若別出見不依經等名
A120n1561_p0522b06║離並如法之見也隨師自在而不傾動又自性名合差
A120n1561_p0522b07║別名離奉行聽受名求友相。論若諸菩薩至因性義
A120n1561_p0522b08║故。演曰二明聽受文分為二先摽後釋釋中有五一為
A120n1561_p0522b09║寶想以法難得類同寶也二眼想者眼謂妙慧聞法
A120n1561_p0522b10║為因能生妙慧因從果稱故名為眼三明想者大慧能
A120n1561_p0522b11║照所知之義目之為明聞法是彼明之因故從果立稱
A120n1561_p0522b12║名為明也四果想者得大果故五無罪者離惡極恱名
A120n1561_p0522b13║無罪也。論若諸菩薩至退失勝慧。演曰三明無異
A120n1561_p0522b14║意文分為二一彰無異意二辯異意過初中有三謂摽
A120n1561_p0523a01║釋結釋中有五文顯可知。論云何至慈悲喜捨。演
A120n1561_p0523a02║曰三辯修無量門文分為二初問後荅此初也言無量
A120n1561_p0523a03║者緣無量境生無量福引無量果名為無量言慈等
A120n1561_p0523a04║者哀憐名慈側愴名悲廩物名喜亡懷為捨此四體
A120n1561_p0523a05║者無瞋不害不嫉善捨如次為性故唯識云為顯慈悲
A120n1561_p0523a06║二種別故故立不害不嫉亦即依無瞋也嫉既依嗔飜
A120n1561_p0523a07║立不嫉是無嗔故善捨平等離貪嗔癡故性如次即
A120n1561_p0523a08║無嗔等。論謂諸菩薩至無緣無量。演曰後荅之中文
A120n1561_p0523a09║分為二一廣明四體二惣明勝利初中有二一通明四相
A120n1561_p0523a10║二別明悲體初中又二一辯三無量二釋差別名初中有
A120n1561_p0523a11║二先列後釋此列三種四無量也問此三無量其體
A120n1561_p0523a12║是何荅初二後得後通證智故佛地論第五說云如實
A120n1561_p0523a13║義者亦緣有情但無分別平等行相了知一切假立有
A120n1561_p0523b01║情性平等故緣生等法性平等故無我真如性平等
A120n1561_p0523b02║故名平等智既緣有情及緣生法故知後一體通二智
A120n1561_p0523b03║其實平等但證智也。論若諸菩薩至有苦有樂。演
A120n1561_p0523b04║曰後釋之中文分為二初辯三緣後別分別初中有二
A120n1561_p0523b05║先標利境後辯修心此初也言三聚者一無苦樂聚二
A120n1561_p0523b06║有苦聚三有樂聚三界五趣皆攝在三聚之中盡是菩
A120n1561_p0523b07║薩所行利處故先摽舉以辯四心。論於其最初至有
A120n1561_p0523b08║情緣慈。演曰後辯修心文分為二一辯修慈二悲喜
A120n1561_p0523b09║捨初中有三一有情緣慈二法緣慈三無緣慈此初也
A120n1561_p0523b10║謂有情緣慈緣求樂者無倒與樂名有情緣慈於初聚
A120n1561_p0523b11║中雖無苦樂以無苦故無求遠離但無其樂故以求之菩
A120n1561_p0523b12║薩慈心觀求樂者真是眾生非非情等等心與樂名
A120n1561_p0523b13║住無倒有情緣慈。論若諸菩薩至名法緣慈。演曰
A120n1561_p0523b14║二辯法緣慈了知無我但有色心緣生法體緣法起慈
A120n1561_p0524a01║名法緣慈。論若諸菩薩至名無緣慈。演曰三無緣
A120n1561_p0524a02║慈復緣法體不見其相但觀無為等心與樂名無緣
A120n1561_p0524a03║慈故佛地云不緣有情及諸法故但緣法界無有分
A120n1561_p0524a04║別名無緣慈有義亦緣有情及法但無分別平等行相
A120n1561_p0524a05║了知眾生有所求故不緣有情者何所濟耶。論如有
A120n1561_p0524a06║情緣至當知亦尒。演曰二辯悲喜捨文分為二初例
A120n1561_p0524a07║前同後彰別義此初也三緣行相皆與慈同名為亦尒。
A120n1561_p0524a08║論若諸菩薩至是名為悲。演曰後彰別中文分三段
A120n1561_p0524a09║初悲次喜後彰捨相此初也悲能拔苦故緣苦境而起
A120n1561_p0524a10║悲心。論若諸菩薩至是名為喜。演曰次辯喜心於
A120n1561_p0524a11║有樂者不生蛆嫉發生喜意名喜無量。論若諸菩薩
A120n1561_p0524a12║至是名為捨。演曰後彰捨相謂無苦等二聚有情多分
A120n1561_p0524a13║如此起癡嗔貪菩薩如次令彼得離名捨無量。論此
A120n1561_p0524b01║中菩薩至及諸外道。演曰後別分別門分為二一內外
A120n1561_p0524b02║通𢩁門二利益安樂門此初也所言外道小乘共者據
A120n1561_p0524b03║作有情及作法解少分相似名之為共非是起心所度
A120n1561_p0524b04║等同名為共也然於菩薩初中後位修習不同亦有差
A120n1561_p0524b05║別略故不明故佛地云初發心位諸菩薩等多分修習有
A120n1561_p0524b06║情緣慈多是有漏世俗有情為境界故修正行位諸
A120n1561_p0524b07║菩薩等多分修習法緣之慈亦多有漏大乘教法為
A120n1561_p0524b08║境界故得無生忍諸菩薩等多分修習無緣之慈雖有
A120n1561_p0524b09║所緣緣法界故無有分別名曰無緣釋曰在十信位名
A120n1561_p0524b10║初發心位十行已去名修正行位入地已徃名無生忍。
A120n1561_p0524b11║論又諸菩薩至是謂為捨。演曰二安樂利益門四種
A120n1561_p0524b12║無量義分為二初三安樂得離苦故後一利益除三毒
A120n1561_p0524b13║故。論如是菩薩至故名哀愍者。演曰二釋差別名非
A120n1561_p0524b14║但唯名慈悲喜捨亦得名為具哀愍者以能哀愍諸
A120n1561_p0525a01║有情故。論此中菩薩至脩悲無量。演曰二別明悲
A120n1561_p0525a02║相文分為二初摽後釋此初也。論何等名為百一十
A120n1561_p0525a03║苦。演曰後釋分三一辯悲境二辯大悲三明悲德初
A120n1561_p0525a04║文有三一徵二釋三惣結釋此初也。論謂有一苦至流
A120n1561_p0525a05║轉苦故。演曰二釋分二一十門辯相二九門離釋
A120n1561_p0525a06║初辯相中門增有十一增一分別門唯明流轉一苦相
A120n1561_p0525a07║也。論復有二苦至及心箭受。演曰二二苦分別門文
A120n1561_p0525a08║分為二先標後辯辯中有二一者欲苦為樂境壞所
A120n1561_p0525a09║生之苦二癡異熟苦謂異熟果身體受重病及刀杖
A120n1561_p0525a10║治罸等苦猛利所觸謂由迷內異熟苦故計為我我
A120n1561_p0525a11║故於自體被治罸處生摼怨嗟受二箭苦名癡異熟若
A120n1561_p0525a12║因異熟及癡生故。論復有三苦至三壞苦。演曰三三苦分
A120n1561_p0525a13║別門三苦行相理如常說故不云也。論復有四苦至五
A120n1561_p0525b01║取蘊苦。演曰四四苦分別門文分為二初標後釋釋中
A120n1561_p0525b02║有四一愛別離苦二斷壞苦身及外境皆斷壞故三
A120n1561_p0525b03║相續苦死生之苦無斷絕故四畢竟苦無姓有情苦無
A120n1561_p0525b04║盡日名為畢竟。論復有五苦至疑纏緣苦。演曰五五
A120n1561_p0525b05║苦分別門謂此五盖與脩習者善道相違說為苦也。
A120n1561_p0525b06║論復有六苦至惣說為苦。演曰六六苦分別門文分
A120n1561_p0525b07║為二先標後辯辯中有六文顯可知。論復有七苦至
A120n1561_p0525b08║不得苦。演曰七七苦分別門義如常釋。論復有八苦
A120n1561_p0525b09║至多時住苦。演曰八八苦分別門文分為二先摽後釋
A120n1561_p0525b10║釋中有八前五可知六自逼者無慚外道自餓投巖臥
A120n1561_p0525b11║荊𣗥等自招苦也七苦可知八多時者謂有一類長翹
A120n1561_p0525b12║一足長坐不臥及長臥等多時誓約故生其苦。論復有
A120n1561_p0525b13║九苦至九後法苦。演曰九九苦分別門五無病者先無
A120n1561_p0525b14║有病後被病𮕱名病𮕱損六戒𮕱損戒被犯故七見𮕱
A120n1561_p0526a01║損見生異故。論復有十苦至匱乏苦。演曰十十苦分
A120n1561_p0526a02║別門相可知矣已上惣有五十五苦思可知之。論當知
A120n1561_p0526a03║後有至一切種苦。演曰二九門離釋文分為二初惣
A120n1561_p0526a04║標列後別離釋此初摽列有九門也。論一切苦中至
A120n1561_p0526a05║現緣所生苦。演曰後別釋中九門分別一一切苦受門
A120n1561_p0526a06║文分為二先摽後釋釋中有二一者宿因二者現緣眾
A120n1561_p0526a07║苦雖多皆此二攝名一切也。論廣大苦至無間苦。演
A120n1561_p0526a08║曰二廣大苦受門文分為二先摽後釋釋中有四約增
A120n1561_p0526a09║解者初二第四三惡趣苦第三雜類通人天趣及鬼畜
A120n1561_p0526a10║中雜受苦也若不然者何名大苦。論一切門苦至所攝
A120n1561_p0526a11║苦。演曰三眾苦所逼門一切苦起不離五趣故依趣說
A120n1561_p0526a12║名一切門善趣即謂人天二也。論邪行苦至諸惡趣苦。
A120n1561_p0526a13║演曰四邪行發起門苦因邪行之所發起名邪行苦
A120n1561_p0526b01║於中有五如文可知。論流轉苦中至後摼貧賤。演
A120n1561_p0526b02║曰五流轉苦逼門文有三節謂標列釋尋之可知。
A120n1561_p0526b03║論不隨欲苦至而生大苦。演曰六不隨欲苦門文分
A120n1561_p0526b04║為二先摽後釋釋中有七義分為二第六求智餘皆
A120n1561_p0526b05║求福所求不遂即八苦中求不得苦。論違害苦中至
A120n1561_p0526b06║逼𢙉生苦。演曰七違害苦𢙉門文分為二先摽後釋
A120n1561_p0526b07║釋中有八由違害緣苦受生起名違害苦。論隨逐苦
A120n1561_p0526b08║中至名隨逐苦。演曰八苦受隨逐門文分三段先標
A120n1561_p0526b09║次辯後惣結之辯中有九且如內身因緣所生理有生
A120n1561_p0526b10║老病死敗壞及滅盡法之所隨逐至時皆苦名壞盡
A120n1561_p0526b11║苦。論一切種苦中至一切種苦。演曰九一切種類門
A120n1561_p0526b12║文分三段一標二釋三惣結之釋中十苦分之為二初五
A120n1561_p0526b13║五樂所對治後五違緣逼𢙉故苦對樂分別如應當知
A120n1561_p0526b14║結文可悉。論前五十五至修習圓滿。演曰三惣結釋
A120n1561_p0527a01║悲所緣境百一十苦計筭可知。論又諸菩薩至發起
A120n1561_p0527a02║大悲。演曰二辯大悲文分為二一彰大悲境二明大悲
A120n1561_p0527a03║心初中有三標徵及列此初標也。論何等名為至麤
A120n1561_p0527a04║重苦。演曰徵及列也初之八種前增門中而已分別後
A120n1561_p0527a05║之十一後離門中亦已辯明此等相增故以摽之餘非
A120n1561_p0527a06║猛盛故不說之。論由四緣故至如來清淨。演曰二明
A120n1561_p0527a07║大悲心文分為二先標後釋釋中有四一緣甚細微變
A120n1561_p0527a08║易身苦二長時熏習三祇修故三猛利意棄捨身命
A120n1561_p0527a09║濟有情故四最極清淨因果二中皆到極故。論又
A120n1561_p0527a10║諸菩薩至有堪能心。演曰三明悲德文分三𫨻一明
A120n1561_p0527a11║悲勝利二辯悲優劣三建立菩提此初勝利而有八
A120n1561_p0527a12║種一普習悲心二證淨悲意謂入初地三得親厚心四
A120n1561_p0527a13║極愛念心五欲作恩心六無猒倦心七代受苦心八有
A120n1561_p0527b01║堪能心。論諸聖聲聞至極大苦蘊。演曰二辯悲
A120n1561_p0527b02║優劣。論菩薩如是至悲所建立。演曰三建立菩提
A120n1561_p0527b03║文分為二初明六度悲之所生後辯菩提悲所建立
A120n1561_p0527b04║菩薩之行實謂無邊悲濟為先故獨標舉。論如前
A120n1561_p0527b05║所說至一切大苦。演曰第二大段惣明勝利文中有二
A120n1561_p0527b06║先惣歎德後別顯示四種勝利一得法樂住二攝受
A120n1561_p0527b07║資糧三菩提堅固四堪能忍受。
A120n1561_p0527b08║菩提品第十七。演曰大文第二而有兩品通明諸行前
A120n1561_p0527b09║來已明四無量等今當第二辯菩提品品中所明十五
A120n1561_p0527b10║門義一一皆是菩提行分故品題云菩提分也。論云何
A120n1561_p0527b11║菩薩菩提分法。演曰判釋品中文分為二先徵後釋
A120n1561_p0527b12║此初也。論嗢拕南曰至嗢拕南四。演曰後釋之中文
A120n1561_p0527b13║分為二初頌標舉後別釋之此頌標中義分十五一明
A120n1561_p0527b14║慚愧二堅固性三心無猒四善知論五明世智六辯正依
A120n1561_p0528a01║七無礙解八辯資糧九菩提分十明止觀十一巧便十二
A120n1561_p0528a02║惣持十三正願十四三摩地十五嗢拕南。論云何名
A120n1561_p0528a03║為菩薩慙愧。演曰後別釋中如標所明十五門釋
A120n1561_p0528a04║一辯生慚愧門文分為二先問後荅此初也。論當知
A120n1561_p0528a05║慚愧至二者依處。演曰後荅分二初惣標列後別釋
A120n1561_p0528a06║之此初摽列有二也。論言自性者至慚愧自性。演曰
A120n1561_p0528a07║後別釋中文分為二初明自性後明依處此初文三
A120n1561_p0528a08║牒釋及結謂慚愧相而有二種一者別相二者通相崇
A120n1561_p0528a09║重賢善輕拒暴惡如次名為慚愧別相羞耻過惡是二
A120n1561_p0528a10║通相今隱別相而不開顯舉其通相以明二者為對自
A120n1561_p0528a11║他羞耻過增而偏說故具如唯識廣明相也。論言依
A120n1561_p0528a12║處者至慚愧依處。演曰後明依處分之為三謂牒釋
A120n1561_p0528a13║結釋中有四一於所作善不隨順立而起羞耻二於不
A120n1561_p0528b01║應作不善法中雖隨順作而懷耻意三覆自作罪而
A120n1561_p0528b02║懷羞耻四於自所生惡作等者謂由第三作惡已悔
A120n1561_p0528b03║悔已復作後作依前作故名有依於此有依而起悔愧名
A120n1561_p0528b04║為依處結文可知。論云何菩薩堅力持性。演曰二堅
A120n1561_p0528b05║持自性門文分為二先徵後釋此初也。論當知此性
A120n1561_p0528b06║至二者依處。演曰後釋之中文分為二先惣摽列後別
A120n1561_p0528b07║解之此初也。論言自性者持性自性。演曰後別解中文
A120n1561_p0528b08║分為二先明自性後明依處初中有三謂牒釋結釋有
A120n1561_p0528b09║六句禁制等四辯堅力用性勇等二顯堅力性性勇謂
A120n1561_p0528b10║勤思擇謂慧勤慧二種為堅力性故唯識云後五波羅
A120n1561_p0528b11║皆慧為性對異論等必慧能故持即力用能持自行
A120n1561_p0528b12║不為他動是為持也。論如是菩薩至性依處。演曰後
A120n1561_p0528b13║明依處文分三段謂牒釋結釋中有五謂大苦等是
A120n1561_p0528b14║持力性所依境界名所依處。論云何菩薩心無猒倦。
A120n1561_p0529a01║演曰三心無猒倦門文分為二初徵後釋此初也。論當
A120n1561_p0529a02║知菩薩至故無猒倦。演曰後釋分二初標後辯辯中
A120n1561_p0529a03║有五初二辯體後三辯因辯因三者一謂勤精進二為成
A120n1561_p0529a04║妙慧三懷悲濟心由此三因故無倦也。論云何菩薩善
A120n1561_p0529a05║知諸論。演曰四善知異論門文分為二先徵後釋此初
A120n1561_p0529a06║也。論謂諸菩薩至無有顛倒。演曰後釋分二釋及
A120n1561_p0529a07║結也釋中有四一於五明下明初聞慧二即於如下辯
A120n1561_p0529a08║生思慧三如是知下彰無忘失四又為了下辯其成熟
A120n1561_p0529a09║成熟聞思轉增勝妙非於異論而起進修故於修慧
A120n1561_p0529a10║而不開顯。論云何菩薩善知世間。演曰五善了世間
A120n1561_p0529a11║門文分為二先徵後釋此初也。論謂諸菩薩至不
A120n1561_p0529a12║如實知。演曰後釋之中文分為二一各別釋二惣
A120n1561_p0529a13║結之釋中有二一辯知世間二辯隨世轉初中分二一各
A120n1561_p0529a14║別釋二惣結前別中有四一了世有情二了知器界三了
A120n1561_p0529b01║世因果四知世假名初中有三一略解釋二廣分別
A120n1561_p0529b02║三惣結之此初也謂知世閒嶮難愚闇先摽後釋文
A120n1561_p0529b03║顯可知。論又諸菩薩至濁世滅時。演曰二廣分別
A120n1561_p0529b04║文分三段初標次列後隨標釋此初標舉知有濁時
A120n1561_p0529b05║及清時也。論謂依五濁至五者劫濁。演曰次列名也
A120n1561_p0529b06║濁謂混濁可猒汙義謂惡有情及壽短等深可猒
A120n1561_p0529b07║汙立以濁名。論如於今時至名壽濁。演曰後別釋
A120n1561_p0529b08║中文分為五一明壽濁二有情濁三煩𢙉濁四明見
A120n1561_p0529b09║濁五明劫濁此壽濁也壽謂命根阿賴耶識見分種
A120n1561_p0529b10║子任持色心不斷功能為命根體人命短促不過百年
A120n1561_p0529b11║不同增時故名為濁餘准此知。論如於今時至名有
A120n1561_p0529b12║情濁。演曰二有情濁言不識父母沙門以不信為性
A120n1561_p0529b13║若婆羅門以憍𢢔為體不畏今後世罪以無明為體
A120n1561_p0530a01║不修惠施等以慳及懈怠為體即以六法為有情濁
A120n1561_p0530a02║體謂不信憍𢢔無明慳懈怠也若同時五蘊者通五
A120n1561_p0530a03║蘊為體作義利者利有情也作所作者作善事也。
A120n1561_p0530a04║論如於今時至名煩𢙉濁。演曰三煩𢙉濁謂除見
A120n1561_p0530a05║及前六餘貪及諂誑為此濁體以因貪等發生無量
A120n1561_p0530a06║邪惡法故。論如於今時至是名見濁。演曰四明見濁
A120n1561_p0530a07║體即五見看下文意異取內道妄見即不正知。論
A120n1561_p0530a08║如於今時至是名刼濁。演曰五明刼濁於滅刼中如
A120n1561_p0530a09║次人壽三十二十十嵗之時三灾正起今將漸近名為
A120n1561_p0530a10║趣入飢病如次二觸為體眷属同時五蘊為性刀兵殺
A120n1561_p0530a11║業行蘊中思及業同時五蘊為性也。論是名菩薩至
A120n1561_p0530a12║有情世間。演曰三惣結之問於何界具斯五濁荅欲
A120n1561_p0530a13║界人中贍部減刼故此文云如於今時昔時不尒明唯南
A120n1561_p0530b01║洲有餘問荅如順正理三十二辯。論又諸菩薩至差
A120n1561_p0530b02║別而知。演曰二了知器界成住壞空各二十刼舉知
A120n1561_p0530b03║成壞影顯住空皆亦知也。論又諸菩薩至皆如實
A120n1561_p0530b04║知。演曰三了世因果文有八句分之為三初之三句辯
A120n1561_p0530b05║世生滅次之二句明世趣行後之三句辯過出離初三
A120n1561_p0530b06║句中初句苦諦次句集諦後句滅諦次句趣行中初
A120n1561_p0530b07║句集諦後句道諦後出離中愛味苦諦過患集諦
A120n1561_p0530b08║出離滅諦影彰道諦趣出離行亦名出離思可知之。
A120n1561_p0530b09║論又諸菩薩至成士夫身唯有尒所假名人性。演
A120n1561_p0530b10║曰四知世假名了無我義文中分二一觀無我想
A120n1561_p0530b11║二辯假所因此初也知三界假合所成離六根四大之
A120n1561_p0530b12║餘實無可得名假人也。論於中所有至此唯有想。
A120n1561_p0530b13║演曰二辯所因文分為二初明想假後明言假此初也
A120n1561_p0530b14║妄作有情及我等想離想之外無實有情名想假
A120n1561_p0531a01║也。論於中所有至自号言說。演曰後明言假文三一惣
A120n1561_p0531a02║略釋二別解之三揔結之此初也謂外所執我見等言亦
A120n1561_p0531a03║皆虛妄離言之外無實能見言亦皆假也。論於中
A120n1561_p0531a04║所有至世俗言說。演曰後別解之文易可悉。論菩薩
A120n1561_p0531a05║於此皆如實知。演曰後惣結之。論由諸菩薩至善
A120n1561_p0531a06║知世間。演曰後惣結前四種義也四義以文配前可悉。
A120n1561_p0531a07║論復次菩薩至令心退沒。演曰二辯隨世轉文分為二
A120n1561_p0531a08║先辯後結辯中有二一明護他心二彰自勝行初中有
A120n1561_p0531a09║二一明勸敬二明隨順初文有二一隨根敬勸二不生
A120n1561_p0531a10║輕薎此初分三一於勝者修和敬業二於等者談論
A120n1561_p0531a11║語言三於卑者勸修勝德格量者蒼頡篇云量度也。
A120n1561_p0531a12║論知有希求至不𮆘退榮。演曰二不生輕𮆘見求財
A120n1561_p0531a13║法皆隨意願不生輕𮆘令耻退還益諸有情不捨悲
A120n1561_p0531b01║故。論於是一切至無不隨順。演曰二明隨順文分三
A120n1561_p0531b02║叚一惣明攝受二別明依怙三顯能含忍此初有三一於
A120n1561_p0531b03║劣等勝三類情中慰問修施二不生憍慠三起隨順心。
A120n1561_p0531b04║論若識不識至無怨無隟。演曰二別明依怙文復分三
A120n1561_p0531b05║一等為善友二普作依持三稱理宣說此為友也。論
A120n1561_p0531b06║於無依怙至住不安樂。演曰二普作依持。論若有因
A120n1561_p0531b07║緣至不𭤟其諱。演曰三稱理宣說。論若復為他至不
A120n1561_p0531b08║譴於他。演曰三顯能含忍譴者廣雅云怒也訶也。
A120n1561_p0531b09║論其心安靜至起必審詳。演曰二彰自勝行文分為
A120n1561_p0531b10║四一心無躁擾二離諸垢業三具修正行四如法治世此初
A120n1561_p0531b11║也心無躁故所起三業而能沉審及安詳也。論普能遠
A120n1561_p0531b12║離至契經中說。演曰二離諸垢業文中有四一離垢
A120n1561_p0531b13║業二隱六方三遠惡友四攝善友初離垢業有十四者
A120n1561_p0531b14║長阿含經第十四說垢業別分為三結行有四處行有
A120n1561_p0532a01║四損財有六結行四者佛告長者子云四結行者謂殺
A120n1561_p0532a02║盜[婬-壬+(工/山)]妄四處行者謂欲恚怖癡損財六者一謂耽酒二
A120n1561_p0532a03║者愽戲三者放逸四耽伎樂五隨惡友六多懈怠是
A120n1561_p0532a04║謂十四二隱六方者即彼經云善生積世傳禮六方問
A120n1561_p0532a05║佛有不佛荅言有與汝不同父母為東方師長為南方
A120n1561_p0532a06║妻子為西方親友為北方僕使為下方沙門為上方三
A120n1561_p0532a07║遠四惡友者即彼經云一者畏伏二者美言三者敬順四
A120n1561_p0532a08║者惡友四攝四善友者又彼經云一止非友二慈愍友三
A120n1561_p0532a09║利人友四同事友尸佉絡迦者唐云頂髻持頂上持髻
A120n1561_p0532a10║名頂髻持復言善生是別名也。論或為現法至非為
A120n1561_p0532a11║不善。演曰三具修正行文顯可知。論若為帝王至問
A120n1561_p0532a12║荅不知。演曰四如法治世文中有二為帝王等依俗
A120n1561_p0532a13║治也若御眾等依真化也成八語者顯化德也。論菩
A120n1561_p0532b01║薩成就至皆如實知。演曰後惣結前所明義也。
A120n1561_p0532b02║論是故名為善知世間。演曰二惣結之。
A120n1561_p0532b03║論卷第四十五
A120n1561_p0532b04║論云何菩薩修正四依。演曰六修正四依門文分三段
A120n1561_p0532b05║一徵二釋三結勝利此初也。論謂諸菩薩至恭敬聽
A120n1561_p0532b06║受。演曰二釋之中文分為四一明依義二明依理三依
A120n1561_p0532b07║了義四依於智此初依義不依文也義若真正常流
A120n1561_p0532b08║之言亦以頂受義有乖角縱有詞飾亦不依從不能
A120n1561_p0532b09║令得世出世故。論又諸菩薩至以理為依。演曰二明
A120n1561_p0532b10║依理不依於人文分為二一者正辯二非易奪初中有
A120n1561_p0532b11║二一彰依理二不依人此依理也理謂道理外道言教
A120n1561_p0532b12║無明所起名為闇說如來正教大智所生名為大說了
A120n1561_p0532b13║知此已捨妄歸真名依正理。論不由𦒿長至補特伽
A120n1561_p0532b14║羅。演曰二辯不依人文中有二先辯後結何故不依佛
A120n1561_p0533a01║僧人耶荅魔等能變為佛僧故如為遷至說第五諦
A120n1561_p0533a02║故人叵依。論如是菩薩至他緣匪𡙸。演曰二辯非易
A120n1561_p0533a03║𡙸由理為依物莫傾動即彼遷至不說魔化斯之謂也。
A120n1561_p0533a04║論又諸菩薩至非不了義。演曰三依了義不依不了文
A120n1561_p0533a05║分為二先摽後辯此初也約人所明從初發心至資糧滿
A120n1561_p0533a06║名植正信起信之初多外門轉但有植者無淨等稱至
A120n1561_p0533a07║加行位而依內門能伏諸惑得清淨名見道已後得不
A120n1561_p0533a08║壞信名為證淨。論了義經典至不可引𡙸。演曰後辯
A120n1561_p0533a09║分二先明依了後明不了此依了也由依了義不可引
A120n1561_p0533a10║𡙸故令依之。論何以故。演曰後明不了文分為二先
A120n1561_p0533a11║徵後釋此初徵云有何所以不依不了。論以佛所說至
A120n1561_p0533a12║猶可引𡙸。演曰後釋本性義者法本性也佛隨所冝
A120n1561_p0533a13║於此本性或說為有或說皆空或讚修成或毀非益
A120n1561_p0533b01║或即說言逆害於父母王及二多聞誅國及隨行是人
A120n1561_p0533b02║說清淨等所說義未盡皆名不了。論又諸菩薩至
A120n1561_p0533b03║見為真實。演曰四明依智不依於識文分為二先明依
A120n1561_p0533b04║智後明得益初中復二先明智識真非真實二彰智
A120n1561_p0533b05║識所了不同初中復二一明智真實二明識非實此初
A120n1561_p0533b06║明智是真實也真證智者修慧等也。論非於聞思至
A120n1561_p0533b07║非真證智。演曰二明識非實聞思俱心雖識法義
A120n1561_p0533b08║未能决斷但與識名不同於修能擇是非名為智也。
A120n1561_p0533b09║論是諸菩薩至所能了達。演曰二彰智識所了不同
A120n1561_p0533b10║如文可悉。論如實知已至終不誹毀。演曰後明得益
A120n1561_p0533b11║文易可知。論是名菩薩修正四依。演曰三結勝利文
A120n1561_p0533b12║分為二初結四依後彰勝利初中復二先結後顯此結
A120n1561_p0533b13║也。論依正四依至真實證智。演曰後顯四量所說義
A120n1561_p0533b14║者初依義也言正理者二依理也言大師者三了義也
A120n1561_p0534a01║佛所說者是了義故舉人顯也修所成等第四依也。論
A120n1561_p0534a02║又諸菩薩至無有迷惑。演曰後彰勝利文中有四一發
A120n1561_p0534a03║勤精進二正生加行三開示正道四無有迷惑。論云何
A120n1561_p0534a04║菩薩至四無礙解。演曰七四無礙解門文分為二初問
A120n1561_p0534a05║後荅此初問也。論謂諸菩薩至法無礙解。演曰後
A120n1561_p0534a06║荅分二一別明無礙二惣彰勝利初中有四一法無礙解
A120n1561_p0534a07║二義無礙解三詞無礙解四辯無礙解此法無礙文中
A120n1561_p0534a08║有二初境後心謂於境中一切法教一切異門曲宣分
A120n1561_p0534a09║別名句差別盡所有性一切事相俗諦法也如所有
A120n1561_p0534a10║性一切理法真諦法也修慧了時無有滯礙名法無
A120n1561_p0534a11║礙解揀異聞思名修慧也散位聞思未通達故。論又
A120n1561_p0534a12║諸菩薩至義無礙解。演曰二義無礙解文中有二初
A120n1561_p0534a13║境後心謂於境中一切義法一切異相者謂世及出世
A120n1561_p0534b01║色心等異真俗有無盡所有等依修所成無漏勝智達
A120n1561_p0534b02║諸義時無有滯礙名無礙解。論又諸菩薩至詞無礙
A120n1561_p0534b03║解。演曰三詞無礙解一切法者即彼真俗所訓釋法
A120n1561_p0534b04║言釋詞者能訓釋詞詞謂言音應彼諸方訓釋言
A120n1561_p0534b05║音詞句差別名之為詞詞即所緣從境為名名詞無
A120n1561_p0534b06║礙解餘同前也。論又諸菩薩至辯無礙解。演曰四辯無
A120n1561_p0534b07║礙解文中有二先境後心境中又二法及人也以一切法
A120n1561_p0534b08║對一切根談說真俗盡所有等智無滯礙名辯無礙解。
A120n1561_p0534b09║論若諸菩薩至非處善巧。演曰後惣彰勝利文分為
A120n1561_p0534b10║二一獲五善巧二得自他利此初也。論菩薩由此至無
A120n1561_p0534b11║倒開示。演曰二得自他利上謂過上此無礙上更無有
A120n1561_p0534b12║法自現正覺為他開示故知二利皆由四行方建立
A120n1561_p0534b13║故。論云何菩薩菩提資糧。演曰八覺行資糧門文
A120n1561_p0534b14║分為二先問後荅此初也。論當知如是至應知其相。
A120n1561_p0535a01║演曰後荅文分為二一明福智行二辯三品修此初福智
A120n1561_p0535a02║前已數明。論又此福德至應知名上。演曰二辯三品
A120n1561_p0535a03║修地位既殊修亦別也。論云何菩薩至精勤修習。演
A120n1561_p0535a04║曰九菩提分法門文分為二先徵後釋此初也。論謂諸
A120n1561_p0535a05║菩薩至而不作證。演曰後釋分二一辯修起因二明
A120n1561_p0535a06║解通達此初起因揀異小也菩薩為伏二乘者𢢔及修
A120n1561_p0535a07║遍智所以習之非將究竟故不為證釋迦菩薩菩提
A120n1561_p0535a08║樹下三十四心成正覺者示同小聖非是大乘成報佛
A120n1561_p0535a09║時用此行也。論是諸菩薩至皆如實知。演曰二明
A120n1561_p0535a10║解通達文分為二初惣標列後別解之此初也。論於
A120n1561_p0535a11║聲聞乘至一切應知。演曰後別解中文分為二先辯
A120n1561_p0535a12║聲聞後明菩薩此辯聲聞修覺分者如前已明故不
A120n1561_p0535a13║重辯。論云何菩薩至如實了知。演曰後明菩薩文
A120n1561_p0535b01║分為二先問後荅此初也。論謂諸菩薩至如實了知。
A120n1561_p0535b02║演曰後荅之中文分為二一明念住二明諦法初中有二
A120n1561_p0535b03║一別明身住二惣例於餘初中又二一依勝義二依俗理
A120n1561_p0535b04║初中復二先辯後結此辯念觀不觀於身有及無性但
A120n1561_p0535b05║觀勝義離言法性為修身觀。論當知名依至修習念
A120n1561_p0535b06║住。演曰後結可知。論若諸菩薩至修習念住。演曰
A120n1561_p0535b07║二依俗理辯修身觀文分為二初辯後結辯中隨順無
A120n1561_p0535b08║量理者隨順俗理觀身內外種種不淨名無量也。論
A120n1561_p0535b09║如於其身至當知亦尒。演曰二惣例於餘受心及法根
A120n1561_p0535b10║力勤足覺支道支亦依勝義及俗諦理為所修也。論
A120n1561_p0535b11║如是菩薩至緣諦修習。演曰二明諦法文分為二先
A120n1561_p0535b12║真後俗初中復二釋及結也釋中又二一不分別四諦
A120n1561_p0535b13║差別二者了知四諦真性謂於身等都不分別苦集
A120n1561_p0535b14║等者加行智中取真如境雖尋於四而不差別名勝
A120n1561_p0536a01║義觀又即於下離言性中非安立諦正智觀也結文
A120n1561_p0536a02║可知。論若諸菩薩至緣諦修習。演曰後俗諦也謂
A120n1561_p0536a03║依四諦觀身念住及根力等無量相等當知是俗諦說
A120n1561_p0536a04║也以作因果染淨相故。論此中菩薩至當知名觀。演曰
A120n1561_p0536a05║十止觀修證門文分三段初惣略釋次別分別後惣結
A120n1561_p0536a06║之此初也定能攝心定諸動亂名無分別專注一想名
A120n1561_p0536a07║之為止舉用以彰定體性也慧能觀察真勝義理及
A120n1561_p0536a08║能安立俗諦法門說名為觀。論此中菩薩至當知名
A120n1561_p0536a09║止。演曰次別分別文分為二先明止後辯觀初中有三
A120n1561_p0536a10║初標次釋後結勝利此初標舉有四行也。論一勝義
A120n1561_p0536a11║世俗智前行。演曰次釋分四一辯前行二明智果三
A120n1561_p0536a12║無功用四趣實性此初也本後二智名勝義世俗定能
A120n1561_p0536a13║引發名曰前行。論二勝義世俗智果。演曰二明智果
A120n1561_p0536b01║聞思所生名智果也。論三普於一切至無功用轉。演
A120n1561_p0536b02║曰三無功用無漏正智俱時之定能離戲論名無功用
A120n1561_p0536b03║轉轉猶起也。論四即於如是至一味實性。演曰四趣
A120n1561_p0536b04║實性謂由加行相應定體無分別故遂能趣向真證
A120n1561_p0536b05║所證平等如性名趣實性。論由此四行至智見圓滿。
A120n1561_p0536b06║演曰三結勝利。論此中菩薩至當知名觀。演曰後辯
A120n1561_p0536b07║觀中文分三段初摽次釋後結勝利此初也。論謂即
A120n1561_p0536b08║四行至理趣妙觀。演曰次釋有二先標後辯辯四行
A120n1561_p0536b09║者止道前行為第一離增益執為第二離損減執為
A120n1561_p0536b10║第三及隨順下為第四止道前行者加行智名道相
A120n1561_p0536b11║應定名止聞思觀品能引名二前行。論由此四行至
A120n1561_p0536b12║智見圓滿。演曰三結勝利。論是名略說菩薩止觀。
A120n1561_p0536b13║演曰後惣結之。論云何菩薩方便善巧。演曰十一方
A120n1561_p0536b14║便善巧門文分為三先徵次辯後惣結之此初也。論當
A120n1561_p0537a01║知略說至亦有六種。演曰次辯之中文分為二先標後
A120n1561_p0537a02║釋此先標有十二也。論云何依內至方便善巧。演曰
A120n1561_p0537a03║後釋之中文分為二先明內行後明外行初中有三謂
A120n1561_p0537a04║徵釋結釋中有六一悲心𮨇戀深念眾生心二遍知諸
A120n1561_p0537a05║行猒離有為心三欣樂妙智求菩提心四不捨生死懷
A120n1561_p0537a06║悲濟心五心無染著無我所心六熾然精進無懈怠心
A120n1561_p0537a07║問內證佛法即自利行云何得言𮨇有情等荅𮨇有
A120n1561_p0537a08║情等者顯有悲心具悲智二方為自行若不然者何
A120n1561_p0537a09║名大行自熏習耶結文可悉。論云何依外至方便善
A120n1561_p0537a10║巧。演曰後明外行成熟有情文中有二先徵後釋此初
A120n1561_p0537a11║也。論一者菩薩至令得解脫。演曰後釋之中文分為
A120n1561_p0537a12║二初列後辯此列方便有六名也。論云何菩薩至感無
A120n1561_p0537a13║量果。演曰後辯之中文分三段一彰第一二明第二三
A120n1561_p0537b01║釋後四此初復二先問後荅此初問也。論謂諸菩薩
A120n1561_p0537b02║至感無量果。演曰後荅如文。論云何菩薩至無量善
A120n1561_p0537b03║根。演曰二明第二文分三段初徵次釋後惣結之此初
A120n1561_p0537b04║也。論謂諸菩薩至况其相續。演曰次釋之中文有
A120n1561_p0537b05║十二類別不同復分為二初之四種勸人捨邪而歸於
A120n1561_p0537b06║正後八自行勸物同修此初四種文即為四一令捨邪
A120n1561_p0537b07║戒學正尸羅二令捨苦行入其中道三令捨邪求說
A120n1561_p0537b08║真靜慮四勸捨邪呪習真法教真法教中復分為二
A120n1561_p0537b09║初勸受持後令生信吠地迦者此云明呪。論又諸菩薩
A120n1561_p0537b10║至作此修習。演曰後八自行勸物同修文即為八一明
A120n1561_p0537b11║供養二修六念三行禮敬四生隨喜五興大願六悔諸非
A120n1561_p0537b12║七現神通八生四等。論如是菩薩至諸勝妙果。演曰
A120n1561_p0537b13║後惣結也問後六成他何兼自行荅修自行者只為
A120n1561_p0537b14║成他如四攝中同事行等自若不修物焉從習。論云
A120n1561_p0538a01║何菩薩至令得解脫。演曰三釋後四文分為二先問
A120n1561_p0538a02║後荅此先合問四種行也。論謂諸菩薩至方便善
A120n1561_p0538a03║巧。演曰後荅文分為四一標二列三釋四結此初二也
A120n1561_p0538a04║問六行成四為通別耶荅惣以六行通成四法非要
A120n1561_p0538a05║次第而別配之故下結云由六成四不言別也。論云何
A120n1561_p0538a06║菩薩至方便善巧。演曰三釋之中文分為六一隨順
A120n1561_p0538a07║會通二共立要契三異分意樂四逼迫所生五施恩
A120n1561_p0538a08║報恩六究竟清淨初中有三先徵次釋後惣結之此初
A120n1561_p0538a09║也。論謂諸菩薩至於法起樂。演曰次釋分二初明隨順
A120n1561_p0538a10║後顯會通初中又二先明隨樂後宣正法初中有五一
A120n1561_p0538a11║現輭身語二近施隨轉近謂親近轉謂順也隨順物
A120n1561_p0538a12║情名施隨轉三除彼恚𢙉四令生愛敬五於法起樂。
A120n1561_p0538a13║論然後為其宣說正法。演曰後宣正法文中有二初
A120n1561_p0538b01║標後說此初標舉隨根所說利鈍不同所宣正法淺
A120n1561_p0538b02║深亦異。論所說正法至堪任難擊。演曰後說分
A120n1561_p0538b03║三一明法契根二辯調伏法三明漸誘進此初契中
A120n1561_p0538b04║復有八種一順物冝二令易解三謂應時四須漸次
A120n1561_p0538b05║五無倒說六引義利七有堪任八難擊動難破壞也。
A120n1561_p0538b06║論於彼有情至皆悉調伏。演曰二辯調伏法謂自
A120n1561_p0538b07║及他欲於有情作調伏事及欲廣行饒益事中最殊
A120n1561_p0538b08║勝者莫過為現神通記心教誡輪也通等如次神通
A120n1561_p0538b09║記心教誡輪故。論若引義利至施其問難。演曰三明
A120n1561_p0538b10║漸誘進文中又二一順冝廣略二漸進開陳此初也謂
A120n1561_p0538b11║隨所樂開合應冝不得依文定廣定略故有教云極廣
A120n1561_p0538b12║令智退極略智不生故我處中說莊嚴義文故。論
A120n1561_p0538b13║彼既於法至令修利行。演曰二漸進開陳文中有
A120n1561_p0538b14║二一進開法義二進習定門隨樂勸修皆名利行。
A120n1561_p0539a01║論若諸有情至密意義趣。演曰後顯會通文分為二
A120n1561_p0539a02║一彰彼迷意二辯為會通初中有三一辯所迷經二明所
A120n1561_p0539a03║愚法三怖心起謗此初也謂聞破相空教大乘不解如
A120n1561_p0539a04║來密意宣說遍計之性法我為空便於言中依文取
A120n1561_p0539a05║義而生毀謗名迷經也。論於此經中至皆如幻夢。
A120n1561_p0539a06║演曰二明所愚法文中有五一無自性二無有事三無生
A120n1561_p0539a07║滅四等虛空五如幻夢意亦同前。論彼聞是已至言
A120n1561_p0539a08║非佛說。演曰三怖心起謗謂佛滅後諸小乘云九部
A120n1561_p0539a09║之法是佛所宣大乘契經是魔所說若非魔者何說
A120n1561_p0539a10║諸法一切皆空法既皆空何有斷除故知是妄非是
A120n1561_p0539a11║佛言諸有智人不應隨順。論菩薩至攝彼有情。演
A120n1561_p0539a12║曰二辯會通文分為二先標會意後明正會此標會意
A120n1561_p0539a13║令正解生攝益情也。論菩薩如是至皆無自性。演
A120n1561_p0539a14║曰後明正會文中有五一會無性二會無事三會生滅
A120n1561_p0539a15║四會如空五會幻夢此初會經無自性者而經不說一
A120n1561_p0539b01║切諸法三性都無但言遍計法我自性都無有故名無
A120n1561_p0539b02║自性。論雖有一切至皆無有事。演曰二會無事言
A120n1561_p0539b03║雖有者有依圓也言依止等顯有所以由依依圓言說
A120n1561_p0539b04║方轉若無所詮能詮詮何而得生起言然彼等顯所
A120n1561_p0539b05║無事據第一義諸法離言言不迨法今者說彼言所
A120n1561_p0539b06║詮法而無體事非說離言體事亦無。論一切諸法至
A120n1561_p0539b07║無生無滅。演曰三會生滅言自性者即初遍計所執
A120n1561_p0539b08║自性及次第二可說自性性既體無誰生誰滅。論譬
A120n1561_p0539b09║如空中至屈申等事。演曰四會如空文分三叚初
A120n1561_p0539b10║喻次合後惣結之喻中有二一容受色業喻二離色
A120n1561_p0539b11║相彰喻此初有二先摽後釋情與非情悉名為色若
A120n1561_p0539b12║往來等說為色業真如如空依他遍計如色色業空
A120n1561_p0540a01║能含色及業往來真如容受有及無也。論若於尒
A120n1561_p0540a02║時至其相顯現。演曰二離色相彰喻由有色故障
A120n1561_p0540a03║礙於空色相遣時空相自現依他遍計實障圓成
A120n1561_p0540a04║染妄除時真亦自現。論如是即於至似色業轉。
A120n1561_p0540a05║演曰次合分二一合容受色業喻二合離色相彰喻初
A120n1561_p0540a06║復有二一合有色二合容受此初也離言說事名似
A120n1561_p0540a07║虛空言說分別及隨戲論名似色業。論又即如是至
A120n1561_p0540a08║之所容受。演曰二合容受謂於真如離言說中強起
A120n1561_p0540a09║名言及邪分別并戲論事一如於空皆悉含容名所
A120n1561_p0540a10║容受。論若時菩薩至隨戲論著。演曰二合離色
A120n1561_p0540a11║相彰喻文分為二初合離色後合相彰此離色也除
A120n1561_p0540a12║染依他所言說事遣彼遍計妄分別心名離色也。
A120n1561_p0540a13║論尒時菩薩至應更尋求。演曰後合相彰初地已
A120n1561_p0540a14║證得離言真法性時染妄皆除猶若虛空色業盡
A120n1561_p0540b01║時名相顯現。論是故宣說至皆等虛空。演曰後惣
A120n1561_p0540b02║結之。論又如幻夢至都無所有。演曰五會幻夢文
A120n1561_p0540b03║中有三初喻次合後惣結之此初也謂如幻者結繫手
A120n1561_p0540b04║巾為兔等時非如實兔顯現是有亦非兔質巾等皆
A120n1561_p0540b05║無今者依他因緣而生非如遍計𡨋性等生顯現是
A120n1561_p0540b06║有亦非業感心色皆無離有離無名如幻也夢等准知。
A120n1561_p0540b07║論如是諸法至都無所有。演曰次合分二先合非有
A120n1561_p0540b08║後明無二此初也如是依他從緣生故非如愚夫執從
A120n1561_p0540b09║自然神我等有亦非一切業之所感蘊等皆無勝
A120n1561_p0540b10║義道理說為有故。論由此方便至其性無二。演曰後
A120n1561_p0540b11║明無二非有非無名為無二。論是故宣說至皆如幻
A120n1561_p0540b12║夢。演曰後惣結之。論如是菩薩至如是開示。演
A120n1561_p0540b13║曰後惣結中文分為二一辯能開示二結順會通初中
A120n1561_p0541a01║又二一辯所知二明開示不取少分者不取遍計不捨
A120n1561_p0541a02║少分者不捨依圓不作損減不撥為空不作增益不
A120n1561_p0541a03║執為有不失中道名無失壞依圓實有遍計實無
A120n1561_p0541a04║稱其所知如理為說名善開示。論當知是名至方便
A120n1561_p0541a05║善巧。演曰二結順會通。論云何至方便善巧。演曰
A120n1561_p0541a06║二共立要契分之為三一徵二釋三惣結之此初徵也。
A120n1561_p0541a07║論謂諸菩薩至令得安樂。演曰二釋之中文分為二初
A120n1561_p0541a08║明立契二辯奉行初中有六一求資什類二求田等類
A120n1561_p0541a09║三求拔苦類四求脫怖類五求會離類六求愈疾類
A120n1561_p0541a10║對斯六類各立契約彼若依從方行濟救名立要契闤
A120n1561_p0541a11║闠者說文云市門也撾（珎𦬔反）者聲類云捶也捶（拙靡反）
A120n1561_p0541a12║者說文云以杖擊也。論彼諸有情至遂其所願。
A120n1561_p0541a13║演曰二辯奉行人能從命依契奉行菩薩不違皆隨
A120n1561_p0541a14║給與。論當知是名至方便善巧。演曰三惣結也。論云
A120n1561_p0541b01║何至方便善巧。演曰三異分意樂文分三段一徵二釋
A120n1561_p0541b02║三惣結之此初也外似相違內懷攝益意與外異名
A120n1561_p0541b03║異分意。論謂諸菩薩至權時棄捨。演曰二釋之中
A120n1561_p0541b04║文分為二一明現分意二彰異分意初中有二一辯有
A120n1561_p0541b05║求二辯無求此於有求現於異分見不依行皆不施
A120n1561_p0541b06║與何以然者為益彼徒免虛受故希後斷修再思過
A120n1561_p0541b07║故不行與者彼無愧心過轉增故。論若諸有情至
A120n1561_p0541b08║非損意樂。演曰二辯無求現異分意文顯可知。論如
A120n1561_p0541b09║是菩薩至漸修諸善。演曰二彰異分意意令有情
A120n1561_p0541b10║起修斷故。論是故菩薩至方便善巧。演曰三惣結
A120n1561_p0541b11║也。論云何菩薩至方便善巧。演曰四逼迫所生文分
A120n1561_p0541b12║三段謂徵釋結此初徵也。論謂諸菩薩至常令伺
A120n1561_p0541b13║察。演曰次釋分二先明逼迫後明逼意此初也。論由
A120n1561_p0542a01║是因故至強逼令修。演曰後明逼意意令有情起
A120n1561_p0542a02║斷修故。論是故名為至方便善巧。演曰後惣結之。
A120n1561_p0542a03║論云何菩薩至方便善巧。演曰五施恩報恩文分三
A120n1561_p0542a04║叚一徵二釋三惣結之此初也。論謂諸菩薩至大報
A120n1561_p0542a05║恩德。演曰二釋文二初知恩欲報二勸令修善。論菩
A120n1561_p0542a06║薩至方便善巧。演曰三惣結中文復為二初結報恩
A120n1561_p0542a07║後彰勸意。論云何菩薩至方便善巧。演曰六究竟
A120n1561_p0542a08║清淨文分三段一徵二釋三惣結之此初也。論謂諸菩
A120n1561_p0542a09║薩至制立學處。演曰二釋之中其相有七一徃生知足
A120n1561_p0542a10║相二降入母胎相三清淨出家相四難行苦行相五自
A120n1561_p0542a11║證菩提相六梵天請說相七正轉法輪相與諸八相名
A120n1561_p0542a12║數不同略彰清淨文不具也。論是名菩薩至究竟清
A120n1561_p0542a13║淨。演曰三惣結也。論如是菩薩至若過若增。演曰
A120n1561_p0542b01║第三合釋後四之中第四結也。論是名菩薩方便善
A120n1561_p0542b02║巧。演曰第三惣結。論云何菩薩妙陁羅尼。演曰
A120n1561_p0542b03║十二妙善惣持門文中有二初問後荅此初也陁羅
A120n1561_p0542b04║尼者譯云惣持。論當知如是至忍陁羅尼。演曰後
A120n1561_p0542b05║荅文中分二一辯四惣持二辯得所因初中分二先惣
A120n1561_p0542b06║標列後別解之此初也。論云何菩薩至法陁羅尼。
A120n1561_p0542b07║演曰後別解中文分為四一法二義三呪四忍此法之
A120n1561_p0542b08║中文復有三謂徵釋結法謂能詮名句文等持謂任
A120n1561_p0542b09║持體即念慧從境得名名法力持。論云何菩薩至
A120n1561_p0542b10║義陁羅尼。演曰二辯義持文分三叚徵釋及結言如
A120n1561_p0542b11║前者體同法持此差別者顯境有異以詮義故亦從
A120n1561_p0542b12║境名名義持也。論云何菩薩至呪陁羅尼。演曰三辯
A120n1561_p0542b13║呪持文分三叚一徵二釋三結呪持持體即定以禪定
A120n1561_p0542b14║力加被諸呪令有神驗從境得名名呪持也。論云何
A120n1561_p0543a01║菩薩至忍陁羅尼。演曰四辯忍持文分三叚初徵次
A120n1561_p0543a02║釋後惣結之此初徵也。論謂諸菩薩至具足妙慧。
A120n1561_p0543a03║演曰次釋之中文分為二一辯能持德二明所得忍
A120n1561_p0543a04║初中有二一示方便二明修相初中又二一明方便智
A120n1561_p0543a05║二示方便處此初也謂此妙慧與方便有不由功用
A120n1561_p0543a06║名曰自然能引忍持名為因行問此忍持者其體是
A120n1561_p0543a07║何荅依頓悟者所得忍體有漏勝慧能得即是陁羅
A120n1561_p0543a08║尼中呪名句也修四善根位所得勝忍名之為忍由陁
A120n1561_p0543a09║羅尼所引發故陁羅尼者是名能得如此文云得此
A120n1561_p0543a10║忍故不久當得淨勝意樂若據後起勝位所論亦通
A120n1561_p0543a11║十地及無漏也今據初修故在地前及無漏言也。論
A120n1561_p0543a12║獨處空閑至多𥧝。演曰二示方便處文有九句一處
A120n1561_p0543a13║空閑二無言說三無有物顯無資什四見路行彰無
A120n1561_p0543b01║夜徃五食知量六無雜食食無醒穢七食一類離貪多
A120n1561_p0543b02║種八常靜慮思習惣持九少睡眠顯修𥧝觀。論於
A120n1561_p0543b03║佛所說至佛諦思惟。演曰二明修相文分三段初標思
A120n1561_p0543b04║法次舉所思後彰思察此初令於忍章句中而思察
A120n1561_p0543b05║也。論其呪詞曰至莎訶。演曰次舉所思忍章句也。
A120n1561_p0543b06║論即於如是至餘義可求。演曰後彰思察文分為
A120n1561_p0543b07║二初思惟呪後類思餘此初有二一通達有義二了法
A120n1561_p0543b08║自性都無義者了彼呪上諸計所執而皆無故名都
A120n1561_p0543b09║無義是圓成實者顯所了呪是圓成性唯無義者即
A120n1561_p0543b10║圓成實知此章句體唯成實計執所無了名無義成
A120n1561_p0543b11║實法外無勝可求名過不求能妙通達名能得也。
A120n1561_p0543b12║論由於此義至菩薩勝忍。演曰二明所得忍文中有
A120n1561_p0543b13║二先辯地前後明地上此明地前有漏忍也。論得此
A120n1561_p0543b14║忍故至淨勝意樂。演曰後明地上無漏忍也此無漏
A120n1561_p0544a01║忍入地必得故舉地明顯有漏忍因能起故云得此
A120n1561_p0544a02║不久當得。論已依上品至勝忍而轉。演曰後結分
A120n1561_p0544a03║二一結前所明二明定不定初中有二一結勝解忍二結
A120n1561_p0544a04║菩薩忍此初也已依初修辯所得者故在地前勝忍
A120n1561_p0544a05║而說登地已去義准而知故不明也。論當知是名至忍
A120n1561_p0544a06║陁羅尼。演曰二結菩薩忍。論此中菩薩至即如是
A120n1561_p0544a07║得。演曰二明定不定文分為二初辯前三後明第四
A120n1561_p0544a08║初中復二先彰法義後例呪持言所得者得前二也
A120n1561_p0544a09║從此已下者從此初地已下即地前也謂入初地所得
A120n1561_p0544a10║法義悉皆决定不同地前已下所得而不定也前二既
A120n1561_p0544a11║尒第三義同故名亦尒。論若諸菩薩至深心愛樂。
A120n1561_p0544a12║演曰二辯得所因文分三叚初摽次徵後別釋之釋中
A120n1561_p0544a13║有四文顯可知。論云何菩薩所修正願。演曰十三所
A120n1561_p0544b01║修正願門文分為二先問後荅此初也。論當知此願
A120n1561_p0544b02║至五者大願。演曰後荅分二初惣摽列後別解之此
A120n1561_p0544b03║初也。論若諸菩薩至名發心願。演曰後別解中文
A120n1561_p0544b04║分為五一辯發心二辯受生三所行願四明正願五彰
A120n1561_p0544b05║大願此初心也謂於大果發證願心名發心願。論若
A120n1561_p0544b06║諸菩薩至名受生願。演曰二辯受生願生人天善趣
A120n1561_p0544b07║中化名受生願問何不隨順生惡趣荅謂於人天有所
A120n1561_p0544b08║識知堪能修斷故生饒益惡趣不尒故不生之生無益
A120n1561_p0544b09║故故顯揚十六頌云極慼非惡趣極欣非上二唯欲界
A120n1561_p0544b10║人天佛出世現觀。論若諸菩薩至名所行願。演曰
A120n1561_p0544b11║三所行願於所應行先起其願名所行願。論若諸菩
A120n1561_p0544b12║薩至是名正願。演曰四明正願願攝眾善及諸功德
A120n1561_p0544b13║揀異於耶名正願也。論菩薩大願至此復十種。演曰
A120n1561_p0544b14║五彰大願文分為二先標後釋此先標舉願所出處
A120n1561_p0545a01║及數名也。論若諸菩薩至第一大願。演曰後釋之
A120n1561_p0545a02║中文分為十一供養願願供養故。論若諸菩薩至第
A120n1561_p0545a03║二正願。演曰二攝法願文中有三二願攝受正法令自
A120n1561_p0545a04║及他具修證故二願防護防護修行勿今惡魔有毀
A120n1561_p0545a05║壞故三願傳持傳揚法教持令不斷發生他解名
A120n1561_p0545a06║法眼也。論若諸菩薩至第三大願。演曰三成道願
A120n1561_p0545a07║願以八相而成道故。論若諸菩薩至第四大願。演
A120n1561_p0545a08║曰四正行願願行正行故正行謂即四依菩薩所行
A120n1561_p0545a09║行也。論若諸菩薩至五大願。演曰五利他願。論
A120n1561_p0545a10║若諸菩薩至六大願。演曰六示現願願於法界為物
A120n1561_p0545a11║示現成道化生及變化事。論若諸菩薩至七大願。
A120n1561_p0545a12║演曰七淨修願願淨修治佛土故。論若諸菩薩至八
A120n1561_p0545a13║大願。演曰八同趣願願同一意入大乘故。論若諸菩
A120n1561_p0545b01║薩至九大願。演曰九無倒願願於一切行不虛棄。
A120n1561_p0545b02║論若諸菩薩至十大願。演曰十悕證願願證菩提故
A120n1561_p0545b03║此十大願如十地經四十七論一一具明應對明也。論
A120n1561_p0545b04║云何菩薩空三摩地。演曰十四三摩地義門文分
A120n1561_p0545b05║為二先徵後辯此初也。論謂諸菩薩至三摩地。
A120n1561_p0545b06║演曰後辯之中文分為二一辯等持二明修學初中
A120n1561_p0545b07║有二一彰三觀二明增減初中有三一明空觀二明無
A120n1561_p0545b08║願三彰無相此初也一切事者依他事也遠離等者
A120n1561_p0545b09║離計所執法說為空也謂於空中觀蘊色心自性
A120n1561_p0545b10║離言空無所得名空三摩地。論云何菩薩至無願
A120n1561_p0545b11║三摩地。演曰二明無願文中有二初問後荅謂觀依
A120n1561_p0545b12║他離言性中不願更生煩𢙉苦果及染汙失名無願
A120n1561_p0545b13║定。論云何菩薩至無相三摩地。演曰三彰無相文分
A120n1561_p0545b14║為二先徵後辯觀圓成上因事所生分別戲論眾相
A120n1561_p0546a01║都盡名無相觀。論問何故至無過無增。演曰二明
A120n1561_p0546a02║增減文中有二先徵後釋此先徵也。論荅法有二種
A120n1561_p0546a03║至名為非有。演曰後釋之中文分為二一辯法有無
A120n1561_p0546a04║二彰無增減此初也。論於有為中至空三摩地。
A120n1561_p0546a05║演曰二彰無增減謂法有三故為三觀離三無體故
A120n1561_p0546a06║不開之。論如是菩薩至如實了知。演曰二明修學
A120n1561_p0546a07║文中有二初勸大乘後令小習此初也謂勸大乘勤修
A120n1561_p0546a08║三觀於餘小行亦應了知。論謂於其中至及圓滿
A120n1561_p0546a09║證。演曰後令小習大小雖異三觀義齊故令小乘
A120n1561_p0546a10║亦以修習。
A120n1561_p0546a11║論卷第四十六　菩提分品第十七之三
A120n1561_p0546a12║論復有四種至清淨故說。演曰十五嗢拕南義門文
A120n1561_p0546a13║分為二初辯體相後明修習初中有四一標二徵三列
A120n1561_p0546a14║四釋此初標舉佛說意也。論何等為四至法嗢拕南。
A120n1561_p0546b01║演曰二徵三列。論諸佛菩薩至嗢拕南。演曰四釋名
A120n1561_p0546b02║義義有三別一名相應為說無常及苦等四如次與彼
A120n1561_p0546b03║有為等法理相順故名曰相應即以相應名嗢拕南
A120n1561_p0546b04║二名寂靜寂靜之義名嗢拕南三名行迹迹謂足迹是
A120n1561_p0546b05║能行者之所徃處名行迹色頂天上十地受報名曰大
A120n1561_p0546b06║生非想最高名第一有依斯四行能趣能出名行迹
A120n1561_p0546b07║也亦云集施集諸法義施有情故曩者爾雅云久也。
A120n1561_p0546b08║論云何菩薩至皆是無常。演曰後明修習文分為四一
A120n1561_p0546b09║觀無常二觀其苦三觀無我四觀涅槃初中有三一徵
A120n1561_p0546b10║二釋三惣結之此初也。論謂諸菩薩至故名無常。
A120n1561_p0546b11║演曰二釋分二一遍計無常二依他無常此遍計也言
A120n1561_p0546b12║說性者遍計性也性常無故名曰無常。論又即觀彼
A120n1561_p0546b13║至故名無常。演曰二依他無常文分為二初惣後別此
A120n1561_p0547a01║惣釋中離言事者依他起也言詮不及名曰離言如
A120n1561_p0547a02║呼火時不得性故由不了知真實無為圓成性故迷真
A120n1561_p0547a03║起妄生滅遂生生滅生時名無常故。論又諸菩薩至
A120n1561_p0547a04║而無自性。演曰後別釋中文分為二初觀三世生死
A120n1561_p0547a05║無常後觀四相𠛴那生滅初中有三先明過去因果已無
A120n1561_p0547a06║次彰現在有果無因後辯未來有因無果三世因果有
A120n1561_p0547a07║無不定皆是生滅故是無常問大乘因果現在俱有何
A120n1561_p0547a08║乃得言有果無因荅謂依異熟造時受時二別說故
A120n1561_p0547a09║又隨經部因果異時說故。論菩薩如是至有為之相。
A120n1561_p0547a10║演曰後觀四相𠛴那生滅文分為二初觀四相後破異
A120n1561_p0547a11║宗初中有二一正觀察二依分顯初中有三一觀三世
A120n1561_p0547a12║皆具四相二別分別四相有無三明四相離行無有
A120n1561_p0547a13║此初也謂觀生住異相等中前三表有俱依現立後
A120n1561_p0547a14║一表無故在過去𠛴那後者即過去後也。論即於此
A120n1561_p0547b01║中至正觀為滅。演曰二別分別四相有無非先行者
A120n1561_p0547b02║後起之法體非前法名非先行即後起法於一𠛴那
A120n1561_p0547b03║義分三種初起名生未壞名住異前名異落入過去
A120n1561_p0547b04║正滅名滅問如前後念自類心法𠛴那生滅何得說
A120n1561_p0547b05║言非先行起荅雖同法體前後有殊况有諸心三
A120n1561_p0547b06║性閒起故後起者必非有於前別異心而更生也問何
A120n1561_p0547b07║故不云能引後果名之為住變壞名異荅若引後果
A120n1561_p0547b08║羅漢後心應不名住不引果故變異名異即異與生
A120n1561_p0547b09║不得同念由斯但云未壞名住異前名異此據兼說無
A120n1561_p0547b10║學後心若除後心亦得說言異前後也故唯識云住別
A120n1561_p0547b11║前後復立異名問滅相至理依何世立荅依二世立
A120n1561_p0547b12║謂滅有二一者將滅謂依現在表法後無名之為滅
A120n1561_p0547b13║據此𠛴那而言具四故唯識云滅表有法後是無二
A120n1561_p0548a01║者已滅謂依過去假立滅相故此文云有為諸行皆
A120n1561_p0548a02║有三種於𠛴那後有第四相故唯識云後一是無故
A120n1561_p0548a03║在過去故此𠛴那而無四也問過去體無云何為依
A120n1561_p0548a04║荅無與無為依因明許故。論菩薩觀此至無別有
A120n1561_p0548a05║性。演曰三明四相離行無有依行施設離行體無
A120n1561_p0548a06║不同有宗許為實也。論如是四種至有為之相。
A120n1561_p0548a07║演曰二依分顯文中有二初依二分後依三分依二分
A120n1561_p0548a08║者依有立生依無辯滅依三分者住異俱有合立第
A120n1561_p0548a09║三若更開之即名四也住異合者顯住有異故合明
A120n1561_p0548a10║也。論此中菩薩至生住老滅。演曰二破異宗文分
A120n1561_p0548a11║為二初彰自見後破他非初中分三標徵釋也蘊等
A120n1561_p0548a12║諸行生已即滅名生等相離蘊等法更無生等故說
A120n1561_p0548a13║生等無實生等。論又諸菩薩至不可得者。演曰後
A120n1561_p0548a14║破他非文分為二一者惣推二者別破此惣以理推
A120n1561_p0548b01║求生等實不可得。論謂若離彼至二者生生。演曰
A120n1561_p0548b02║二者別破文分為二一例法有生破二心境相違破初
A120n1561_p0548b03║中有二一破生相二例破餘初復分二先𤗊後破此𤗊
A120n1561_p0548b04║有宗計實生等有二生者一者行生彼名大生二者生
A120n1561_p0548b05║生彼名小生能生彼行名曰行生復生行生故名生生
A120n1561_p0548b06║依主釋。論如是行生至為一為異。演曰後破文二先
A120n1561_p0548b07║徵後破此雙徵云大生小生為一為異。論若言一者
A120n1561_p0548b08║至不應道理。演曰後破之中文分為二先破體一後
A120n1561_p0548b09║破體異此破體一云小生若與大生一者計有大生是
A120n1561_p0548b10║實物有即為唐捐所以者何大生生色法離色別有
A120n1561_p0548b11║生小生生大生應亦別有體小生生大生二生即言一
A120n1561_p0548b12║大生生色法與生亦是一故言別有生是實物有即
A120n1561_p0548b13║為唐捐不應道理。論若言異者至不應道理。演曰
A120n1561_p0549a01║後破體異也非行生生即小生也是行生生即大生也
A120n1561_p0549a02║汝若言大生小生異者即應小生亦似大生應能生色
A120n1561_p0549a03║法大生生色法亦能生小生小生生大生應亦生色法
A120n1561_p0549a04║故小生非行生生能生色法應是大生行生生故
A120n1561_p0549a05║二生異不應道理。論如說生相至當知亦尒。演曰二
A120n1561_p0549a06║例破餘文分為二初惣例餘非後別破滅相此初也。
A120n1561_p0549a07║論謂若滅法至是實成就。演曰後別破滅相文中有
A120n1561_p0549a08║三一𤗊二破三惣結之此𤗊有宗滅有體也。論即應
A120n1561_p0549a09║此滅有生有滅。演曰二破分二初審問定後別破
A120n1561_p0549a10║之此初也。論若滅生時至一切皆滅。演曰後別破
A120n1561_p0549a11║中文分為二一難滅生二難滅滅初中有二先法後
A120n1561_p0549a12║喻量云汝一相續一滅生時餘心心所皆應同滅許
A120n1561_p0549a13║以自心等滅相生故如汝入滅定彼不許有第七八識
A120n1561_p0549a14║故無不定揀餘色法云心滅也。論若滅滅時至以滅
A120n1561_p0549b01║無故。演曰二難滅滅法若滅時本為滅生故滅滅
A120n1561_p0549b02║既滅已諸行應生無能違故。論是故言滅至不應
A120n1561_p0549b03║道理。演曰三惣結之故知法無即名為滅執法之外
A120n1561_p0549b04║別有滅體復有生滅故不應理。論又善男子至是
A120n1561_p0549b05║應道理。演曰二心境相違破文中有二初辯相違後
A120n1561_p0549b06║明應理若一切法皆是實者法觀行人不應觀法為
A120n1561_p0549b07║空無我生滅無常不順於境違法相故以空無我既
A120n1561_p0549b08║不違法故知諸法及生滅等皆無自性可順正理心境
A120n1561_p0549b09║相應無違返故。論由此行相至皆是無常。演曰三
A120n1561_p0549b10║惣結前無常行也。論又諸菩薩至皆悉是苦。演
A120n1561_p0549b11║曰二觀其苦文有三節先舉苦依次列三苦後結皆苦
A120n1561_p0549b12║如文可知。論又諸菩薩至皆無有我。演曰三觀無我
A120n1561_p0549b13║文分為三一標二釋三惣結之文可知矣。論又諸菩薩
A120n1561_p0550a01║至說名涅槃。演曰四觀涅槃文分為二先法後喻法
A120n1561_p0550a02║中有三一者釋名二者辯體三彰位次此釋名也先因
A120n1561_p0550a03║滅者惑業無也後無餘者苦果無也如次顯得有餘無
A120n1561_p0550a04║餘二涅槃也。論當知涅槃至究竟滅故。演曰二辯體
A120n1561_p0550a05║性真如體上苦及煩𢙉果因俱亡名體寂靜即以真如
A120n1561_p0550a06║圓滿寂靜以立涅槃即圓寂也。論如是未得至如
A120n1561_p0550a07║理作意。演曰三明位次三乘修行未見諦前雖於涅
A120n1561_p0550a08║槃起樂勝解未能修證見諦理後無學位處方證涅
A120n1561_p0550a09║槃因中雖有證獲無為但名擇滅未是涅槃苦集未
A120n1561_p0550a10║除未圓證故大乘初地無住分證有餘無餘亦未得也
A120n1561_p0550a11║况初三果豈能證哉故唯識云二乘無學容有前三唯
A120n1561_p0550a12║我世尊可言具四。論譬如王子至長者室內。演曰後
A120n1561_p0550a13║喻况中文分為二一思真起證喻二猒苦求醫喻初中
A120n1561_p0550a14║有二先喻後合喻中有四一創生欣樂喻二漸修圓寂喻
A120n1561_p0550b01║三聞實懷疑喻四知真捨妄喻初喻初發心位次二如
A120n1561_p0550b02║次喻資糧加行第四通喻見修無學識已漸修後圓證
A120n1561_p0550b03║故此初喻中王子長者如次於大乘小乘初發心位有
A120n1561_p0550b04║差別也為前三喻並在凡時未出生死故如內室入見
A120n1561_p0550b05║已去生死分除故喻遠遊出宮室也以宮室等喻生死
A120n1561_p0550b06║故。論王及長者至象想。演曰二漸修圓寂喻文分為
A120n1561_p0550b07║二一父假言陳二子起實想謂四車等如次喻於四涅槃
A120n1561_p0550b08║也故下合云先假作者喻為宣說涅槃麤想。論後於
A120n1561_p0550b09║一時至四種車耶。演曰三聞實懷疑喻文亦為二一父
A120n1561_p0550b10║談真實二子懷猶疑至加行位漸勝於前名長大等
A120n1561_p0550b11║雖聞說勝心變相緣妄謂真性。論復於後時至追
A120n1561_p0550b12║起羞愧。演曰四知真捨妄喻文分為二一辯真實二
A120n1561_p0550b13║明捨妄問四種涅槃見道未得如何車喻四種涅槃
A120n1561_p0551a01║荅但言見道識真四車不云已得要無學中方能證
A120n1561_p0551a02║入。論如是宮室至如實勝解。演曰後合說中文分為
A120n1561_p0551a03║四一合宮室於先生死二合幼子未證聖時三合佛等如
A120n1561_p0551a04║父如王四合涅槃喻車真假與前喻說開合不同義無
A120n1561_p0551a05║異也。論又如病者至先病除愈。演曰二猒苦求譬喻
A120n1561_p0551a06║文分為二初喻後合喻中有二一順意常修喻二違情
A120n1561_p0551a07║起猒喻此初也謂有凡夫聲聞菩薩三乘性者隨其
A120n1561_p0551a08║所應有三塗等惑苦未遣為有病者於佛等處學修
A120n1561_p0551a09║人天二乘等行名求順藥因行離苦名病除愈。論復
A120n1561_p0551a10║起餘病至良醫所言。演曰二違情起猒喻但喻人天
A120n1561_p0551a11║無姓者也雖除眾難之苦人天復起名後病生設聞
A120n1561_p0551a12║無漏三乘妙法以心愚故無由生信豈修證哉。論如
A120n1561_p0551a13║是病者至喻諸如來。演曰後合說中文分為二先合初
A120n1561_p0551a14║喻後合後喻此初也人天菩薩及聲聞乘合前有病
A120n1561_p0551b01║希聞藥也。論其良藥等至無所稽留。演曰後合後
A120n1561_p0551b02║喻文中有二初合餘藥後合不信初三句中謂上等者
A120n1561_p0551b03║如次人天聲聞大乘三種教也佛說人天三歸五戒十
A120n1561_p0551b04║善等教世間所無名之為上聲聞四諦轉復勝前名
A120n1561_p0551b05║為上勝大乘之教復勝小乘名為上極除此更無有上
A120n1561_p0551b06║法故第二第三二種三句亦准於前如次人天四諦大
A120n1561_p0551b07║乘三種教也但以教法中上深勝極讚有別故分之
A120n1561_p0551b08║為三非是三中義有別故以分三也法教等者一一教
A120n1561_p0551b09║中皆有法教等四句別也合不信中文復有二初合
A120n1561_p0551b10║迷人不生信受後彰所解而起修行。
A120n1561_p0551b11║論菩薩功德品第十八。
A120n1561_p0551b12║演曰品來意者初瑜伽持有十八品分之為二初十七
A120n1561_p0551b13║品廣前種姓三種持訖第十八品讚菩薩德勸物欣
A120n1561_p0552a01║修故文來也言功德者功謂功用德謂業也久施功
A120n1561_p0552a02║用德業成就名為功德此品明之名功德品。論云
A120n1561_p0552a03║何菩薩所有功德。演曰品文分二初問後荅此初問
A120n1561_p0552a04║云前來廣明種姓發心修行三行必有所成勝妙之德
A120n1561_p0552a05║未審勝德其體是何。論嗢拕南曰至加行性。演
A120n1561_p0552a06║曰後荅勝德有五類分為四一明初頌二明第二三辯
A120n1561_p0552a07║第三四明四五初中有二先摽後釋此初頌摽義有
A120n1561_p0552a08║七也一辯希奇二不希奇三心平等四明饒益五辯
A120n1561_p0552a09║報恩六欣讚德七不虛行。論謂諸菩薩至餘有情
A120n1561_p0552a10║共。演曰後釋如摽七門分別初希奇中文復有四一
A120n1561_p0552a11║摽二徵三釋四結釋中有五如文可知。論又諸菩薩
A120n1561_p0552a12║至甚希奇法。演曰二不希奇文分三段謂標徵釋
A120n1561_p0552a13║釋中有五一利他苦為己樂者利他有苦名不希奇
A120n1561_p0552a14║即為己樂是希奇也為於苦中而有樂故餘可知
A120n1561_p0552b01║也。論又諸菩薩至其心平等。演曰三心行平等門
A120n1561_p0552b02║文分為四一摽二徵三釋四結釋中有五一發心平等
A120n1561_p0552b03║二哀愍平等三一子平等四法性平等五利行平等。
A120n1561_p0552b04║論又諸菩薩至以為饒益。演曰四普生饒益門文分
A120n1561_p0552b05║三段謂摽徵釋釋中有五前四隨俗第五隨真各稱
A120n1561_p0552b06║所冝行饒益行也。論又諸菩薩至書寫供養。演
A120n1561_p0552b07║曰五酬恩報德門文分三節謂標徵釋釋中有五文
A120n1561_p0552b08║顯可知。論又諸菩薩至常和無諍。演曰六欣逢讚
A120n1561_p0552b09║遇門文亦有三謂標徵釋釋亦有五思之可知。論
A120n1561_p0552b10║又諸菩薩至應知其相。演曰七不虛饒益門文中有
A120n1561_p0552b11║三謂摽徵釋釋中有五如前四十四卷中說。論復次嗢
A120n1561_p0552b12║拕南曰至調伏有情。演曰二明第二頌文分為二先以
A120n1561_p0552b13║頌標後別解釋此初頌摽義有六種一無倒行二彰退
A120n1561_p0553a01║墮三明勝進四彰相似五明實德六明調伏。論謂諸
A120n1561_p0553a02║菩薩至决定加行。演曰後別解中如標所明六門分
A120n1561_p0553a03║別一無倒加行門曲分三段初惣摽列次別解之後
A120n1561_p0553a04║結無倒此初摽列而有五也。論云何菩薩隨護加行。
A120n1561_p0553a05║演曰次別解中文分為五一明隨護二彰無罪三思
A120n1561_p0553a06║擇力四淨意樂五隨决定初中有二先徵後釋此初
A120n1561_p0553a07║也。論當知此復至正隨轉故。演曰後釋之中文分為
A120n1561_p0553a08║二先標後辯辯中有五五隨護者念慧為體初三如
A120n1561_p0553a09║次護聞思修言速疾者顯所護得謂由生德護方便
A120n1561_p0553a10║故。論云何菩薩至迴向菩提。演曰二彰無罪罪謂
A120n1561_p0553a11║惡法今明勝善名無罪也文分為二謂徵及釋釋中有
A120n1561_p0553a12║五一無倒加行非求世樂為圓寂故二熾然加行猛利
A120n1561_p0553a13║精勤無休息故三無量加行万行欣修非隨一故四
A120n1561_p0553a14║無間加行所修眾行無間斷故五迴向加行迴求菩提
A120n1561_p0553b01║願成佛故。論云何菩薩至應知其相。演曰三思擇
A120n1561_p0553b02║力文分為二徵及釋也謂此能為無漏加行近因思
A120n1561_p0553b03║擇力強名思擇力。論云何菩薩至正行地應知其
A120n1561_p0553b04║相。演曰四淨意樂始從初地終至七地俱得無漏淨
A120n1561_p0553b05║勝妙法名淨意樂。論云何菩薩至究竟地應知其
A120n1561_p0553b06║相。演曰五墮决定八九十地决定義通俱名决定决
A120n1561_p0553b07║定及行并其究竟如次別属八九十地。論如是至無
A120n1561_p0553b08║倒加行。演曰後結無倒。論又諸菩薩至起增上𢢔。
A120n1561_p0553b09║演曰二隨順退墮門文中有三謂摽徵釋釋中有五
A120n1561_p0553b10║文顯可知。論又諸菩薩至應知其相。演曰三順修
A120n1561_p0553b11║勝進門文分三段謂摽徵釋。論又諸菩薩至廣令
A120n1561_p0553b12║流布。演曰四功德過失門文分三段初摽次徵後釋
A120n1561_p0553b13║釋中有五一見有惡犯不起愍心如法諫舉令出不
A120n1561_p0554a01║善致善法中返生治罸致非冝處名不饒益餘四行
A120n1561_p0554a02║相如文可知。論又諸菩薩至像似正法。演曰五真實
A120n1561_p0554a03║功德門文分三段標徵及釋釋中有五翻前五似對
A120n1561_p0554a04║釋可知。論又諸菩薩至諸麤重處。演曰六善知調
A120n1561_p0554a05║伏門文分三段謂標徵釋釋中有十一離惡處且明下
A120n1561_p0554a06║位但於善等處而調伏之十地聖人亦能惡處為調
A120n1561_p0554a07║伏故餘准此知。論復次嗢拕南曰至最為後。演曰
A120n1561_p0554a08║功德品中惣有五頌前二明訖次辯第三文分為二
A120n1561_p0554a09║先摽後釋此頌摽舉義有五門一明授記二墮决定
A120n1561_p0554a10║三明定作四常應作五為最勝。論謂諸菩薩至授
A120n1561_p0554a11║與記別。演曰後釋如標五門分別一得授記別門文
A120n1561_p0554a12║分為二先標後辯此初也。論何等為六至而與授記。
A120n1561_p0554a13║演曰後辯之中文分為二先徵後釋釋中有六合為三
A120n1561_p0554a14║對一未發發心對二現前非現對三定時非定對然
A120n1561_p0554b01║後成佛必假先因故依性習與初二記二現非現前者
A120n1561_p0554b02║對佛面前而得記別名現前記如法華經鶖子對
A120n1561_p0554b03║佛親得記故不現前者亦如法華不在會中而傳記也
A120n1561_p0554b04║三定非定者如涅槃云未來有王名曰儴伽當於是世
A120n1561_p0554b05║得成正覺名阿逸多是定時也與目揵連及善現等
A120n1561_p0554b06║授記作佛時功德懸遠不定時限名不定也。論又諸
A120n1561_p0554b07║菩薩至墮於决定。演曰二墮三决定門文分為二初
A120n1561_p0554b08║摽後辯此初也。論何等為三至墮於决定。演曰後
A120n1561_p0554b09║辯之中文分為三一徵二列三釋此即初二也。論安
A120n1561_p0554b10║住種姓至墮决定記。演曰三釋之中文分為二初明二
A120n1561_p0554b11║定後彰記位初中有三謂十信已前種姓位未發心故
A120n1561_p0554b12║十信已上名發心位現超趣故初地已上名不虛行用功
A120n1561_p0554b13║之時而相順故亦知决定證佛菩提故唯識云生如來
A120n1561_p0555a01║家住極喜地自知不久證大菩提能盡未來利樂一
A120n1561_p0555a02║切有義地前惣名種姓未起現行無漏心故初地已
A120n1561_p0555a03║上名曰發心證發心故八地已上名不虛行以能任運
A120n1561_p0555a04║趣菩提故故般若云若有所得然燈佛即不與我授
A120n1561_p0555a05║記以無得故便得記別逢然燈佛時即八地也故此文
A120n1561_p0555a06║云依後定位得授佛記前解雖通後解順文理亦長
A120n1561_p0555a07║故任情取捨。論又諸菩薩至無有猒倦。演曰三
A120n1561_p0555a08║定所應作門文分三段標徵及釋釋中有五文顯可
A120n1561_p0555a09║知。論又諸菩薩至常所應作。演曰四常應所作門
A120n1561_p0555a10║文分為四標徵釋結釋中有五第一三四明其自行
A120n1561_p0555a11║第二他行第五心首通自他也。論又諸菩薩至最
A120n1561_p0555a12║為殊勝。演曰五最勝建立門具摽徵釋釋中有
A120n1561_p0555a13║十一種姓勝五乘姓中最為第一五乘不一号為諸也
A120n1561_p0555b01║二正願勝初發心時雖有多意求佛之願最為第一
A120n1561_p0555b02║三勤智勝勤能遍筞智為導首四愛語勝利他行中
A120n1561_p0555b03║雖通四攝最殊勝者莫過愛語以於怨親等能攝
A120n1561_p0555b04║故餘勝可知。
A120n1561_p0555b05║
A120n1561_p0555b06║瑜伽師地論義演卷第十七