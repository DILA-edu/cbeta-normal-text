A120n1561_p0645b01║【原經卷殘缺一版】
A120n1561_p0645b02║中▆▆▆▆▆▆▆▆▆▆▆▆▆▆▆▆▆▆▆
A120n1561_p0645b03║雖善業招▆▆▆▆▆▆▆▆▆▆▆▆▆▆▆▆
A120n1561_p0645b04║感果中故分二種▆▆▆▆▆▆▆▆▆▆▆▆▆
A120n1561_p0645b05║辯餘九果文分為二一指初▆▆▆▆▆▆▆▆▆
A120n1561_p0645b06║即業報差別經本地分中亦已明訖▆▆▆▆▆▆
A120n1561_p0645b07║增上果。演曰二別明增上隨業分九一偷盜果二▆▆
A120n1561_p0645b08║三妄語果四離間果五麤語果六綺語果七貪欲果八
A120n1561_p0645b09║嗔恚果九邪見果如次應知。論復次至云何應知。
A120n1561_p0645b10║演曰第九三毒生起門文分為二一牒經為問二依經正
A120n1561_p0645b11║釋此初也。論若為血肉至殺生業道。演曰二依經正
A120n1561_p0645b12║釋文合為九一殺二盜三辯邪[婬-壬+(工/山)]四明妄語五離麤語
A120n1561_p0645b13║六彰綺語七明貪行八辯嗔因九明邪見初殺業中因
A120n1561_p0645b14║分三種一貪二嗔三癡所發貪所發中文分為三一各
A120n1561_p0646a01║別釋二例於餘三惣結釋初中類別而有九種二例
A120n1561_p0646a02║餘中已依𮕱利辯前九訖毀譽等六皆准此知結文自
A120n1561_p0646a03║悉。論復次若謂至殺生業道。演曰二辯嗔生文分為
A120n1561_p0646a04║二先辯後結辯中有五如文可知。論復次若計至殺
A120n1561_p0646a05║生業道。演曰三癡所發文分三叚謂摽釋結釋中
A120n1561_p0646a06║有五文易可知。論復次若於至皆貪所生。演曰二明
A120n1561_p0646a07║盜業因亦有三謂貪嗔癡此辯貪也。論復次若作至
A120n1561_p0646a08║從嗔恚生。演曰二明嗔發類別分三義思可悉。論
A120n1561_p0646a09║復次若作至亦從癡生。演曰三明癡發義別有三第三
A120n1561_p0646a10║祠祀為支等者為緣祠祀所要支分及具度等偷盜
A120n1561_p0646a11║取者皆無有罪。論復次若有至欲邪行罪。演曰三
A120n1561_p0646a12║辯邪[婬-壬+(工/山)]因分三種此辯由貪發邪欲行文中有五事
A120n1561_p0646a13║相可知。論復次若作至嗔所生。演曰二明嗔恚生
A120n1561_p0646a14║邪欲行文二先釋後結釋中有二文顯可知。論復次
A120n1561_p0646b01║若作至欲邪行罪。演曰三辯癡發欲邪行罪。論
A120n1561_p0646b02║復次若為至妄語業道。演曰四明妄語因亦有三
A120n1561_p0646b03║謂貪嗔癡此貪因也。論若有依止至妄語業道。
A120n1561_p0646b04║演曰二辯因嗔生妄語業。論若作是心至亦從癡生。
A120n1561_p0646b05║演曰三明癡發文分為五一為尊長二或為牛三為
A120n1561_p0646b06║祠其四順正法五無非法為尊妄語理思可知或
A120n1561_p0646b07║為於牛法妄語者為尊為牛法合妄語何以然
A120n1561_p0646b08║者外道計云劫初之時眾生所食而皆自然至刧
A120n1561_p0646b09║減時地味滅盡眾生飢儉諸天怜念化作牛身與
A120n1561_p0646b10║眾生乳及與耕種眾生得活天既恩重為牛妄語
A120n1561_p0646b11║都無有罪故今西方以牛屎尿而為淨也餘文可知。
A120n1561_p0646b12║論如妄語業至當知亦尒。演曰五者合明離閒麤語
A120n1561_p0646b13║各因三發並同妄語名為亦尒。論復次若為至綺語
A120n1561_p0647a01║業道。演曰六彰綺語因亦有三謂貪嗔癡如文可悉。
A120n1561_p0647a02║論復次若有至貪欲業道。演曰七明貪行因亦有三
A120n1561_p0647a03║所謂貪嗔及癡所發此明貪中文有二釋義思可悉。
A120n1561_p0647a04║論若於他財至貪欲業道。演曰二明嗔發義別有二
A120n1561_p0647a05║文顯可知。論若作是計至貪欲業道。演曰三明癡發
A120n1561_p0647a06║文亦可知。論若為財利至嗔恚業道。演曰八辯嗔恚
A120n1561_p0647a07║因亦三種謂貪嗔癡尋可知也。論復次若作至邪見
A120n1561_p0647a08║業道。演曰九明邪見因生有三此初貪也。論若作是
A120n1561_p0647a09║心至邪見業道。演曰二嗔所發。論若不如理至邪
A120n1561_p0647a10║見業道。演曰三癡所生邪見業也。論復次殺生至由
A120n1561_p0647a11║癡究竟。演曰第十决擇摳要門文分為二初別分別
A120n1561_p0647a12║後惣結指初中文別有七一明因果二彰起處三辯圓
A120n1561_p0647a13║滿四定不定五彰受相六明斷異七明業道此初因果
A120n1561_p0647a14║類分為六一明殺業二麤語恚三明偷盜四邪行貪五
A120n1561_p0647b01║離綺語六邪見業因行究竟多少雖殊以事類同故
A120n1561_p0647b02║合為六問如嗔業道嗔究竟者豈一𠛴那有二嗔耶荅
A120n1561_p0647b03║大乘業道尅體是思一念之中思嗔俱生理無失矣况
A120n1561_p0647b04║依多念方以事圓故嗔業道俱起無失。論復次殺生至
A120n1561_p0647b05║諸行處起。演曰二彰起處文中有四一有情處起二
A120n1561_p0647b06║資財處起三名身處起四諸行處起謂邪見者撥無善
A120n1561_p0647b07║惡行及果報皆名為行據諸有為相增而說理實亦撥
A120n1561_p0647b08║無為無故。論復次由三至染過故。演曰三辯圓滿文
A120n1561_p0647b09║分為四一摽二徵三列四釋此初三也。論此中殺生至
A120n1561_p0647b10║說名為惡。演曰四釋分三一明自性二辯因緣三明
A120n1561_p0647b11║塗染此初自性顯十業道由三所以故名為惡。論若
A120n1561_p0647b12║以猛利至不可愛果。演曰二辯因緣如文自悉。論若
A120n1561_p0647b13║到究竟至不可愛果。演曰三明塗染文分為二先法
A120n1561_p0648a01║後喻法中有二一者正辯二釋外難初中有四一摽二
A120n1561_p0648a02║徵三釋四結此初也若殺彼了名到究竟即此究竟亦
A120n1561_p0648a03║名塗染染能殺者成過失故成極重故成惡果故故名
A120n1561_p0648a04║不善。論何以故。演曰二徵意云有何所以染能殺
A120n1561_p0648a05║者成惡果耶。論若有至塗染過失。演曰三釋及結
A120n1561_p0648a06║有能殺者以染汙心殺彼所殺即能殺者引發所殺
A120n1561_p0648a07║不可愛樂不可欣恱諸苦而生彼所殺者隨受苦心威
A120n1561_p0648a08║勢力故還能引發能殺生者成其業道由斯能殺而
A120n1561_p0648a09║便觸得廣大之罪如遣於人異處行殺彼所殺者命
A120n1561_p0648a10║斷之時此能遣者雖不知見彼所殺者隨受苦心威
A120n1561_p0648a11║勢力故令能殺者業道思種業增長故觸得大罪是故
A120n1561_p0648a12║結云成塗染過初即能殺染心染他令引死苦次即所
A120n1561_p0648a13║殺令能殺者成大罪苦皆名染汙。論彼雖不發至觸
A120n1561_p0648a14║於大罪。演曰二釋外難外伏難云若所殺者臨終念
A120n1561_p0648b01║言今能引發我之苦者當觸大罪所殺究竟可名塗染
A120n1561_p0648b02║其能殺者可觸大罪所殺臨終既無此念所殺何理得
A120n1561_p0648b03║塗染名云何能殺觸其大罪今釋之云雖無有念然
A120n1561_p0648b04║法尒力令觸大苦。論譬如礠石至亦如是知。演曰二
A120n1561_p0648b05║明其喻喻惣有五類分為二初之二喻喻雖無心能引大
A120n1561_p0648b06║罪後之三喻喻塗染義此初二也礠石無心然由礠石
A120n1561_p0648b07║法尒之力能令近鐵而來依附彼所殺者雖無心念然
A120n1561_p0648b08║隨苦心法尒力故令能煞者當觸大罪大罪因彼苦心
A120n1561_p0648b09║而生近鐵而因礠石引起皆緣法尒故比類之日珠遇
A120n1561_p0648b10║日其火遂生月珠見月其水因出意同前法。論又
A120n1561_p0648b11║於思上至之所發起。演曰後辯後三喻塗染義文分
A120n1561_p0648b12║為二先法後喻此先法說釋外難也而外難云如染於
A120n1561_p0648b13║青帛上帶於藍色可名塗染今言所殺染於能殺
A120n1561_p0649a01║能殺思上既無有法云何能所成染汙耶故今釋云
A120n1561_p0649a02║雖能殺思無彼所塗染法然由所殺能殺之思方有
A120n1561_p0649a03║轉變觸當罪義義名塗染言轉變者顯思種上惡
A120n1561_p0649a04║無表色𠛴那𠛴那倍生也。論如四大種至當知亦尒。
A120n1561_p0649a05║演曰後明其喻文復分二先明初二後彰後一此初也
A120n1561_p0649a06║謂猶四大假其種種業威勢力能令所生堅濕等性
A120n1561_p0649a07║種種轉變差別而生然堅等性離大種無然由業生
A120n1561_p0649a08║名業轉變神足亦尒神足加令起諸神變神變轉變離
A120n1561_p0649a09║神足無喻業應尒。論又如魔王至當知亦尒。演曰後
A120n1561_p0649a10║彰後一婆梨藥迦唐云族村此無相當故不飜也謂由
A120n1561_p0649a11║魔王惑亂力故令多眾等於佛處所轉清淨心生暴
A120n1561_p0649a12║惡意非彼眾心自生暴法然由魔力令彼諸心轉成惡
A120n1561_p0649a13║意今此亦尒然由所殺苦威勢故令能殺者生大苦中
A120n1561_p0649a14║名塗染故。論復次如先至不定受業。演曰四明定不
A120n1561_p0649b01║定文分三叚一定不定業二報時定異三問荅重辯此
A120n1561_p0649b02║初也如先說者如前第七增減門中四句明也作已增
A120n1561_p0649b03║長定受當報名為定業如瑠璃王殺父業等定受果
A120n1561_p0649b04║事作已悔生當果不定名不定等猶如闍王悔心生已
A120n1561_p0649b05║皆不受故。論復有四業至二俱不定。演曰二報時定
A120n1561_p0649b06║異文分為二初明四業後明輕受此初業中四句異也
A120n1561_p0649b07║一異熟定時分不定謂招當果異熟雖定受之時分
A120n1561_p0649b08║而即不定謂業非勝者時不定故二時分决定受報
A120n1561_p0649b09║非定如現受業作已合受謂遇勝緣悔不受故三二俱
A120n1561_p0649b10║决定如欝頭藍子坐非想定死已生彼生報决定後受
A120n1561_p0649b11║夜叉後報决定此即報時二皆决定四二俱不定如須
A120n1561_p0649b12║提那子最初犯戒佛令悔已時報皆除名俱不定。論
A120n1561_p0649b13║諸阿羅漢至定受業故。演曰後明輕受文分為二初
A120n1561_p0650a01║明受報後明不受謂諸無學有受苦者謂於過現未
A120n1561_p0650a02║證聖時或殺聖人或諸物類造定業已今得聖時所有
A120n1561_p0650a03║業惑現種雖盡餘業勢分或生現在被賊所殺或虵蝎
A120n1561_p0650a04║等之所逼𢙉名受輕微別報果類若入無餘轉依已後
A120n1561_p0650a05║一切不受何以然者由佛世尊依未解脫苦報果者名
A120n1561_p0650a06║定受業無餘依位身智既無故無輕受若有餘時煩𢙉
A120n1561_p0650a07║雖除苦身猶在名苦未脫。論問若於一時至為二業
A120n1561_p0650a08║耶。演曰三問荅重辯文分為二初問後荅此先問也。
A120n1561_p0650a09║論荅當言二業至當言二業。演曰後荅文二先釋後結
A120n1561_p0650a10║釋中有二初略惣釋後舉事明俱句有濫故別徵釋
A120n1561_p0650a11║偏句無惑故不辯之。論復次至清淨故。演曰五彰
A120n1561_p0650a12║現受文分為二一辯三緣二成現受初中有四一標二
A120n1561_p0650a13║徵三列四釋此初三也。論由五種相至廣大性。演曰四
A120n1561_p0650a14║釋之中文分三分一明田廣二明思廣三相續淨初田
A120n1561_p0650b01║廣中文復分三謂摽釋結釋中有五第五相中佛為
A120n1561_p0650b02║首者苾蒭眾言通內及外外道有言大自在天為首苾
A120n1561_p0650b03║蒭今顯異彼言佛為首阿羅漢中攝得獨覺供養此等
A120n1561_p0650b04║皆獲現報何以然者以田勝故。論若於是處至思廣大
A120n1561_p0650b05║性。演曰二明思廣。論若前生中至相續清淨。演
A120n1561_p0650b06║曰三相續淨。論若有於此至亦於後受。演曰後成現
A120n1561_p0650b07║受文分為二一明受報二重分別初中有二一明善業二
A120n1561_p0650b08║明不善此初也謂由三緣故成現受其中同異亦通生後
A120n1561_p0650b09║本意但明現今受也。論若有與此至現法受。演曰二
A120n1561_p0650b10║明不善返前三因所起不善亦招現報。論或有所生至
A120n1561_p0650b11║三時皆受。演曰二重分別文別為三謂法喻合此初法
A120n1561_p0650b12║也以現生後業有異同故故須分別不同小乘三時之
A120n1561_p0650b13║業一向為異便失一分有同之過。論譬如一縷至當知亦
A120n1561_p0651a01║尒。演曰次明喻說及法合也喻中有三縷水及醋如次
A120n1561_p0651a02║應知。論復次十種至少於善趣。演曰六明斷異文分
A120n1561_p0651a03║為二先彰界繫後明伏斷此初也不善之業唯欲所繫
A120n1561_p0651a04║所招當果亦唯在欲於中多生惡趣苦果少亦能招善
A120n1561_p0651a05║趣別報善趣惣報唯善所招不通非善故云少也。論
A120n1561_p0651a06║又惡趣業至已斷盡。演曰後明伏斷文別有四一明已斷
A120n1561_p0651a07║二彰伏斷三明永斷四彰制斷此預流惡業皆斷何以
A120n1561_p0651a08║然者惡趣業者分別惑發初果既無業亦隨斷。論若諸
A120n1561_p0651a09║異生至未永斷。演曰二彰伏斷異生漏智暫時伏故。
A120n1561_p0651a10║論若不還果至畢竟斷。演曰三明永斷不還無學欲
A120n1561_p0651a11║業皆除名畢竟斷。論若已證入至得離繫故。演曰四
A120n1561_p0651a12║明制斷然不善業見惑發者初地菩薩已永離訖修惑發
A120n1561_p0651a13║者據不忘念所制伏故名之為斷非種已無及永不起
A120n1561_p0651a14║說為斷也種至金剛方斷盡故七地已前為利物故猶
A120n1561_p0651b01║現行也此依䪺悟菩薩而說若漸悟者隨應當知。論復
A120n1561_p0651b02║次至業道非業。演曰七明業道二差別中四句分別
A120n1561_p0651b03║闕第四也後二可知初句是業而非道者隨轉理說非
A120n1561_p0651b04║盡言也理實十業體唯是思思即是業亦是其道故唯
A120n1561_p0651b05║識云能動身思說名身業能發語思說名語業審决二
A120n1561_p0651b06║思意相應故作動意故說名意業起身語思有所造作
A120n1561_p0651b07║說名為業通生當來苦樂果故說名為道故七業道亦
A120n1561_p0651b08║思為性廣如成業并前第八及五十三俱舍十五具明之
A120n1561_p0651b09║也。論此諸業道至不復現。演曰第二結指餘定非定
A120n1561_p0651b10║及有心等决擇之處更不明也。論後嗢拕南至生决
A120n1561_p0651b11║擇。演曰二以頌結成前十門義瑜伽引果結第八
A120n1561_p0651b12║門瑜伽之言相應義也由業與果或相應故故能引
A120n1561_p0651b13║果餘配可知。論如是已說至我今當說。演曰第三大
A120n1561_p0652a01║叚明生雜染文分為二一結前摽後二依摽正釋此
A120n1561_p0652a02║初也。論如先所說至有學者。演曰二依摽正釋支
A120n1561_p0652a03║別為四一辯生差別支二明生苦難支三辯生緣起支四
A120n1561_p0652a04║明佛所說支初中有二一摽二釋釋分十一一一向樂生
A120n1561_p0652a05║謂下三禪二一向苦者謂諸地獄三苦樂雜生欲界
A120n1561_p0652a06║諸天及鬼畜中大威德者揀上諸天及無福類名為
A120n1561_p0652a07║一分四不苦樂生第四禪上五一向不淨欲界異生惑
A120n1561_p0652a08║染未除名不淨故六一向清淨謂證八地自在菩薩
A120n1561_p0652a09║七亦淨不淨上界異生下惑除故名為清淨上染未
A120n1561_p0652a10║斷名不清淨八不淨反淨欲染未除名為不淨有般
A120n1561_p0652a11║涅槃及有暇處名之為淨九淨不淨處義同第七而少
A120n1561_p0652a12║別者彼據生論此約處說餘文可知。論復次經言至攝
A120n1561_p0652a13║受苦諦。演曰二明生苦難支文別有五一攝受集苦
A120n1561_p0652a14║二非狂似狂三不定顛倒四四種𮕱退五八不相數初文有
A120n1561_p0652b01║二一牒經為問二依名辯釋羯吒斯者此無正譯義當
A120n1561_p0652b02║貪愛攝受名也。論復次婆羅門至如狂所作。演曰二
A120n1561_p0652b03║非狂似狂文分三分一標二徵三別解釋此初也。論何
A120n1561_p0652b04║等為五。演曰二徵狂數。論一解支節至如狂所作。
A120n1561_p0652b05║演曰三別解中文別有五一解支節二明慳貪三樂生
A120n1561_p0652b06║天四求解脫五懷傷悼初解節者西域風俗死多
A120n1561_p0652b07║散身而乃雇人解其支節有人以此解支節事以為活
A120n1561_p0652b08║命是為狂也餘文可知悼者傷哀也剎（力尸反）者說文云
A120n1561_p0652b09║剝也劃也攫（居縛反）者傷也。論復說頌曰至怨家等身。
A120n1561_p0652b10║演曰三不定顛倒十二行頌分之為二初十一半明不
A120n1561_p0652b11║定倒後半行頌結勸令知初復分二初八行頌而明不
A120n1561_p0652b12║定後三行半明妄顛倒初文有三初六行頌明不定事
A120n1561_p0652b13║次一行頌舉喻以明後一行頌辯不定因此初六頌不
A120n1561_p0653a01║定事也。論如幻事眾中至多身亦尒。演曰次一行頌
A120n1561_p0653a02║舉喻明也。論煩𢙉業緣因至幻化所起。演曰後一行
A120n1561_p0653a03║頌辯不定因流轉不定皆因煩𢙉及業緣耳。論雖遭
A120n1561_p0653a04║是眾幻至諸放逸。演曰後三行半明妄顛倒棄正法行
A120n1561_p0653a05║橫生悲𢙉。論如是等種類廣說遍應知。演曰後半
A120n1561_p0653a06║行頌結勸令知。論復次闘諍至盛事𮕱退。演曰四
A120n1561_p0653a07║四種𮕱退。論復次闘諍至不數親友。演曰五八不相
A120n1561_p0653a08║數㸦起𢢔心不相比數不數賴也。論問至云何應
A120n1561_p0653a09║知。演曰三雜染緣起支文分為二先問後荅此初也。
A120n1561_p0653a10║論荅至因果故。演曰後荅之中有二初別釋後結上
A120n1561_p0653a11║初中分三一者正釋二會經違三彰次第初中有二先
A120n1561_p0653a12║惣標列後別解之此初也。論問何等為無明相。
A120n1561_p0653a13║演曰後別解中文分為五一明相狀二彰自性三明業用
A120n1561_p0653a14║四明其法五彰因果初相有二先問後荅此先問也。
A120n1561_p0653b01║論荅至是無明相。演曰後荅之中舉十一事辯體癡
A120n1561_p0653b02║相以貪等時無明相增故舉貪等顯癡體相。論問
A120n1561_p0653b03║何等是無明自性。演曰二彰自性文分為二先徵後辯
A120n1561_p0653b04║此初也。論荅至所有無明。演曰後辯文二初指自性後
A120n1561_p0653b05║彰差別差別中有九一者隨眠謂癡種也二者覺悟癡
A120n1561_p0653b06║現行也三謂共行相應癡也四明不共獨行癡也五明蔽
A120n1561_p0653b07║伏心性末那癡也六明發業煩𢙉無明七不染汙所
A120n1561_p0653b08║知障癡八離羞耻無慚愧癡九堅固者闡提癡也。論
A120n1561_p0653b09║問何等為無明業。演曰三明業用文分為二先問後荅
A120n1561_p0653b10║此初也。論荅至無明業。演曰後荅文三初約境明次
A120n1561_p0653b11║依人辯後依處釋此初約境類分十一一不現見義義
A120n1561_p0653b12║猶境也隨諸理事非現量境二現見義亦隨理事現
A120n1561_p0653b13║比二量而知見也餘文可知。論又有十種至現見愚癡。
A120n1561_p0654a01║演曰次依人辯文分為二初惣標列後依摽釋此摽
A120n1561_p0654a02║列中而有十種。論𡙇減愚癡至無逼𢙉想。演曰後
A120n1561_p0654a03║依摽釋文分為十一明𡙇減二彰狂亂三彰散亂四
A120n1561_p0654a04║彰自性五明執著六明迷亂七明堅固八明增上九無
A120n1561_p0654a05║所了十現見癡次第配釋如文可知。論又此無明至
A120n1561_p0654a06║諸吉祥事。演曰後依處釋文分為二初標後辯辯
A120n1561_p0654a07║中有五初三障聖後二礙凡前三之中初障見道三乘
A120n1561_p0654a08║入聖生極喜故次障斷德後障修道及無學位礙凡
A120n1561_p0654a09║可知。論問何等名無明法。演曰四明其法文分為
A120n1561_p0654a10║二先明四法後彰三法初中有二先徵後釋此初也。
A120n1561_p0654a11║論荅至說名癡人。演曰後釋文二先辯後揀辯中有
A120n1561_p0654a12║四初但是種不得所嬈垢媚之名二是現行不能發業
A120n1561_p0654a13║不發業故不得癡垢所媚二名三是現行復能發業得
A120n1561_p0654a14║嬈垢名可羞耻故而無媚稱四現發業具得嬈垢所
A120n1561_p0654b01║媚三名揀別可悉。論或有闇法至無色界。演曰後
A120n1561_p0654b02║明三法欲色無色根識多少如次明也。論問至更不
A120n1561_p0654b03║復現。演曰五彰因果文顯可知。論復次至眼識等
A120n1561_p0654b04║因。演曰二會經違文分為二初牒經為問後論主
A120n1561_p0654b05║會通此初也。論當知此依至所生識依。演曰後論
A120n1561_p0654b06║主會通文分為二初釋俱依後彰助伴二中有三謂
A120n1561_p0654b07║標徵釋。論復次緣起至苦次第。演曰三彰次第
A120n1561_p0654b08║文分為二初惣標列後依標釋釋中有四文顯可知。
A120n1561_p0654b09║論於此處所至更不復現。演曰二結止也。
A120n1561_p0654b10║論卷第六十一論復次至作是請已。演曰四明佛
A120n1561_p0654b11║所說支文分為四一辯王六事二辯生八苦三明其三士
A120n1561_p0654b12║四彰十愛恱初文有二一愛王禮請二世尊為荅此初
A120n1561_p0654b13║也梵云嗢陁演那伐蹉褐剌闍此云出愛王舊云優
A120n1561_p0655a01║填王音訛略也。論尒時世尊至王可愛法。演曰二世
A120n1561_p0655a02║尊為荅文分為三一標章六法二依摽別釋三惣結勸
A120n1561_p0655a03║修此初世尊惣摽六法勸王應知。論云何名為至專
A120n1561_p0655a04║行放逸。演曰二依標別釋門分為六一辯王過失門二
A120n1561_p0655a05║辯王功德門三辯王𮕱損門四辯王方便門五王可愛
A120n1561_p0655a06║法門六引生愛法門初過失中文分為三先惣徵列次別
A120n1561_p0655a07║解釋後惣結之此徵列中而有十種。論云何名王至
A120n1561_p0655a08║專行放逸。演曰次別解中文分為十一種姓不高二
A120n1561_p0655a09║不得自在三立性暴惡四猛利憤發五恩惠奢薄六
A120n1561_p0655a10║受邪佞言七所作不思八不[(厂@((既-旡)-日+口))*頁]善法九不知差別十一向
A120n1561_p0655a11║縱任一一皆具徵釋及結如文可知。論若有國王至自
A120n1561_p0655a12║性過失。演曰後惣結之。論云何名為至不行放逸。
A120n1561_p0655a13║演曰二辯王功德門文分三分初揔徵列次別解釋後
A120n1561_p0655a14║惣結之此初也。論云何名王至不行放逸。演曰次別解
A120n1561_p0655b01║中文分為十一種姓尊高二得大自在勞（即到反）者慰也
A120n1561_p0655b02║賚（落代反）者與也賜也三性不暴惡四憤發輕微五恩惠
A120n1561_p0655b03║猛利六受正直言七所作諦思八[(厂@((既-旡)-日+口))*頁]戀善法九善知差
A120n1561_p0655b04║別十不自縱任一一皆具微釋及結。論若王成就至自
A120n1561_p0655b05║性功德。演曰後惣結之。論云何名為至王𮕱損門。
A120n1561_p0655b06║演曰三辯王𮕱損門文亦分三謂徵釋結此徵列中
A120n1561_p0655b07║而有五也。論云何名王至不修法行。演曰二釋之中
A120n1561_p0655b08║文分為五一不觀羣臣二無恩妙行三不思機務四不
A120n1561_p0655b09║守府庫五不修法行一一之中具徵釋結。論若有國
A120n1561_p0655b10║王至退後法利。演曰後結料揀。論云何名為至專
A120n1561_p0655b11║修法行。演曰四辯王方便門文亦分三初惣徵列次
A120n1561_p0655b12║別解釋後結料揀此初也。論云何名王至專修法行。
A120n1561_p0655b13║演曰次別解中文分為五一善觀羣臣二行恩妙行
A120n1561_p0656a01║三專思機務四善守府庫五專修法行具徵釋結准
A120n1561_p0656a02║上應知。論若有國王至所有義利。演曰後結料揀。
A120n1561_p0656a03║論云何名為至可意之法。演曰五王可愛法門文分
A120n1561_p0656a04║為五一問二荅三徵四釋五惣結之。論云何能引至勤
A120n1561_p0656a05║修法行。演曰六引生愛法門文分為六一問二荅三徵
A120n1561_p0656a06║四列五釋六結此初四也。論云何名王至能往善趣。
A120n1561_p0656a07║演曰五釋之中文復分五一恩養世間二英勇具足三
A120n1561_p0656a08║善權方便四正受境界五勤修法行修法行中同前
A120n1561_p0656a09║分三謂徵釋結釋中有五一信二戒三聞四捨五明淨
A120n1561_p0656a10║慧一一次第別開解之。論如是五種至後法利益。
A120n1561_p0656a11║演曰後結料揀。論復次大王至利益安樂。演曰三者
A120n1561_p0656a12║惣結勸修。論復次如說至云何生苦。演曰二辯生八
A120n1561_p0656a13║苦文分為二一牒經徵問二依徵正釋此初也。論當知
A120n1561_p0656a14║此苦至離別法故。演曰二依徵正釋苦分為八一明
A120n1561_p0656b01║生苦文分二分初惣標列後別解釋此標列中而有五
A120n1561_p0656b02║種如文可知。論云何眾苦至說生為苦。演曰次別解
A120n1561_p0656b03║中文分為五一眾苦所隨二麤重所隨三眾苦所依四
A120n1561_p0656b04║煩𢙉所依五不隨所欲各具徵釋結三如文。論云何老
A120n1561_p0656b05║苦至𮕱退故。演曰二明老苦文分為二先徵後釋釋
A120n1561_p0656b06║中有五如文具釋。論云何病苦至速離壞故。演曰三
A120n1561_p0656b07║明病苦文分為二先徵後釋釋中亦五如文可知。論
A120n1561_p0656b08║云何死苦至憂苦故。演曰四明死苦文分為二初徵後
A120n1561_p0656b09║辯辯中有五文易詳也。論云何怨憎至所依止故。
A120n1561_p0656b10║演曰五怨憎會苦文叚准前。論云何愛別至有所闕
A120n1561_p0656b11║故。演曰六愛別離苦。論如愛別離至當知亦尒。演
A120n1561_p0656b12║曰七求不得苦。論云何五取至行苦性故。演曰八五
A120n1561_p0656b13║取蘊苦。論復次依行至名為上士。演曰三明其三士
A120n1561_p0657a01║義類不同五重辯釋一依行辯二依人辯三依施辯四
A120n1561_p0657a02║依戒辯五依修辯初依行中文分為二一依二利明其三
A120n1561_p0657a03║士二依四行以明三士此初也。論復有四種至名上士。
A120n1561_p0657a04║演曰二依四行文分三分初標次釋後結料揀釋中有
A120n1561_p0657a05║四文顯可知。論復有三士至後名上士。演曰二依人辯三
A120n1561_p0657a06║士差別有七重釋此初復二初標三士後釋三士。論復有
A120n1561_p0657a07║三種至後名上士。演曰第二重釋文分為四一標二列
A120n1561_p0657a08║三釋四結。論又諸國王至為上士。演曰第三重釋文
A120n1561_p0657a09║分為四一標二列三釋四結釋有二重文易可悉。論
A120n1561_p0657a10║復有三臣至下中之下。演曰第四重釋具摽釋結。
A120n1561_p0657a11║論又有四語至是上士。演曰第五重釋文亦分四一摽二
A120n1561_p0657a12║列三釋四結。論復有三種至後名上士。演曰第六重
A120n1561_p0657a13║釋文分三分初摽次釋後結料揀釋中有三文易知也。
A120n1561_p0657a14║論復有三人至後名上士。演曰第七重釋文分三分初
A120n1561_p0657b01║摽次釋後別属當。論復依施物至後名上士。演曰三
A120n1561_p0657b02║依施辯有四番釋一依物說二依田說三依差別四依心
A120n1561_p0657b03║說各具摽釋及配属當尋之可知。論復於受持至後
A120n1561_p0657b04║名上士。演曰四依戒辯有七復次一一之中皆具三士尋
A120n1561_p0657b05║之可知第五復次具四支者前五十三解律儀中有此
A120n1561_p0657b06║文也第七復次初唯成就非律等者處中戒也餘文
A120n1561_p0657b07║可悉。論復依修習至後名上士。演曰五依修辯有四
A120n1561_p0657b08║番釋一一之中皆具三士尋之可知。論復次有十至棄
A120n1561_p0657b09║身者。演曰四彰十愛恱文分三分一摽二徵三列名
A120n1561_p0657b10║數於列中復二初列十法後列十情然十有情於彼
A120n1561_p0657b11║十法如次而生愛樂喜恱據隨相增如次配釋。論復
A120n1561_p0657b12║次聽聞至謂顛倒。演曰第二惣明三種雜染有七復
A120n1561_p0657b13║次此初分三一明過失二彰失意三逐難釋。論復次煩
A120n1561_p0658a01║𢙉至而發起故。演曰第二復次文分為二先摽後釋
A120n1561_p0658a02║釋中有三一相應發𠛴那等起名相應二親生發近
A120n1561_p0658a03║因等起名親生也三增上發遠因等起名為增上引餘
A120n1561_p0658a04║煩𢙉發生業故。論復次非所至相似法故。演曰第
A120n1561_p0658a05║三四五六七復次通明煩𢙉業生雜染尋之可知。論
A120n1561_p0658a06║我以略說至更不復現。演曰第二大叚惣結之也。
A120n1561_p0658a07║論卷第六十二　攝决擇分中三摩呬多地論如是已
A120n1561_p0658a08║說至我今當說。演曰决擇分中有十七地分境行果
A120n1561_p0658a09║境有九地合為六叚上來二叚明前五地次辯第三明
A120n1561_p0658a10║第六地文分為二初結前生後後依生正釋此初也三摩
A120n1561_p0658a11║等名如前已釋。論謂補特伽羅至而求出家。演
A120n1561_p0658a12║曰後依生正釋文復分二一廣明定法二惣結止餘初文
A120n1561_p0658a13║有二一明定障二別分別初文復二一明障體二辯起
A120n1561_p0658a14║人初又分二初明障法後辯起因初文有四一摽二徵三
A120n1561_p0658b01║列四釋此前三也列中類別惣有十八下釋之中以
A120n1561_p0658b02║無慚愧性相同故合一處明。論云何有諂至而求出
A120n1561_p0658b03║家。演曰四釋前摽合為十七一明諂相二明誑體三
A120n1561_p0658b04║明矯性四彰虛詐五無慚愧六明不信七彰懈怠八
A120n1561_p0658b05║明忘念九彰不定體即散亂十明惡慧亦名不正知
A120n1561_p0658b06║也十一慢緩十二猥雜十三趣行文復有二先明趣向
A120n1561_p0658b07║後辯前行謂於利養及受請中是諸貪人所歸趣
A120n1561_p0658b08║處名為趣向最初先徃名曰前行十四捨軛文中有三一
A120n1561_p0658b09║捨離邊具謂修行者遠離最勝上妙臥具名離邊際
A120n1561_p0658b10║二遠離惡人三習似靜室由此三種令修行者而有所
A120n1561_p0658b11║往名之為軛今皆棄之名捨離軛即捨勤中善軛名
A120n1561_p0658b12║也十五不敬學處十六不䫃十七希命文易可詳。論
A120n1561_p0658b13║當知此中至增上慧起。演曰二辯起因文別為二一因
A120n1561_p0659a01║違犯三學而起二依自類增上力生此初也。論不信懈
A120n1561_p0659a02║怠至而求出家。演曰二依自類增上力生。論復有
A120n1561_p0659a03║三種至而出家者。演曰二辯起人文分為四一標二徵
A120n1561_p0659a04║三列四釋此前三也。論云何三處至損𢙉毀辱。演
A120n1561_p0659a05║曰四釋文二先徵後辯辯中有三一辯出家二辯居
A120n1561_p0659a06║家三明法外此初出家起隨惑也。論當知第二至行
A120n1561_p0659a07║三惡行。演曰二辯居家。論當知第三至不平等行。
A120n1561_p0659a08║演曰三明法外文分為四一標二列三釋四結釋中有
A120n1561_p0659a09║三一隨逐遠離二隨逐憒𡗚三隨逐學處學處分三
A120n1561_p0659a10║一隨戒起二隨定起三隨慧起結釋可知。論復次至
A120n1561_p0659a11║能為五事。演曰二別分別文分三分一論家自釋二
A120n1561_p0659a12║引教別明三逐難重辯初論家自釋文別為七一遍
A120n1561_p0659a13║處引發支二愛味等至支三三種斷滅支四三種退法
A120n1561_p0659a14║支五近分修習支六修諸靜慮支七二無心定支初支有
A120n1561_p0659a15║三謂摽徵釋此初也。論何等為五。（演曰）二徵五數。論謂由修
A120n1561_p0659a16║習至諸聖神通。（演曰）三釋之中文分三分一明立五事二明餘
A120n1561_p0659b01║非立三明障所顯初明五事文即為五一明八處引化變
A120n1561_p0659b02║事無而忽有名之為化轉換舊質名之為變由八遍處
A120n1561_p0659b03║於境卷舒而得自在故於色等皆能變化。論又由修習
A120n1561_p0659b04║至聖神通。（演曰）二明空處引徃還事色像當情徃來必礙
A120n1561_p0659b05║今觀空想萬法皆無故於十方徃來無礙。論又由修
A120n1561_p0659b06║習至諸勝功德。（演曰）三明識處引勝德事無諍等德是
A120n1561_p0659b07║心心法要心調善此方生故於其識處修習鍊磨轉
A120n1561_p0659b08║寬轉淨方能引發無諍願智及無礙等名引勝德。
A120n1561_p0659b09║論又即由此至想處解脫。演曰四彰識處引二解
A120n1561_p0659b10║脫謂由勝故故能引德及解脫事。論又即由此至
A120n1561_p0659b11║勝住所攝。演曰五明識處入滅解脫依心熏修而
A120n1561_p0659b12║證入故。論又由識無邊處至清淨道。演曰二明
A120n1561_p0659b13║餘非立遍勝處謂由識處行無邊故可立遍處勝處
A120n1561_p0659b14║及諸解脫已上二地心想漸微行非遍滿故於彼二
A120n1561_p0660a01║不立二處問對法十三云當知此中依解脫故造修
A120n1561_p0660a02║依勝處故方便依遍處故成滿准彼即以解脫為初
A120n1561_p0660a03║引勝遍處與此不同各歸何意荅初修久習二入別
A120n1561_p0660a04║故若初修者即以解脫為因遍勝為果如彼對法十
A120n1561_p0660a05║三所說亦同有宗若久習者即以勝遍為因解脫為
A120n1561_p0660a06║果如此所說亦同成實成實論云遍處為因解脫為
A120n1561_p0660a07║果勝通因果對法亦云解脫究竟所以此中據究竟
A120n1561_p0660a08║言故云遍處是諸解脫能清淨道由此理故初四遍
A120n1561_p0660a09║處引生初二解脫次四遍處引發第三解脫次空遍
A120n1561_p0660a10║處引發第四解脫次識遍處引發後四解脫初文但
A120n1561_p0660a11║說引發神通不言解脫者舉後明前影略知故。論
A120n1561_p0660a12║又諸解脫至心得解脫。演曰三明障所顯謂由定
A120n1561_p0660a13║障障所知故名所知障所知障體得解脫故而能顯
A120n1561_p0660b01║得諸解脫事非唯遍處獨能引生問既云二乘所知
A120n1561_p0660b02║障脫為斷彼障云得解脫為不斷故名為解脫荅異
A120n1561_p0660b03║熟生受白淨無記是所知障類又通染受障所知故
A120n1561_p0660b04║得所知名二乘斷此名斷所知障。論復次至愛味
A120n1561_p0660b05║等至。演曰二愛味等至支文分為二一彰愛味相
A120n1561_p0660b06║二明繫染別初文有二先標後辯此初也。論謂或
A120n1561_p0660b07║證得至隨念愛味。演曰後辯之中文分三段一明
A120n1561_p0660b08║未相二辯味時三釋愛味初中有二一明證得二明
A120n1561_p0660b09║未已此初也謂於前心證得定已出緣過去已所得
A120n1561_p0660b10║定計為淨等念相應愛逐彼過去淨定而生名隨念
A120n1561_p0660b11║愛。論或未證得至而生愛味。演曰二明未已文
A120n1561_p0660b12║分為二一雙標二相二依標別釋別釋為二初明未
A120n1561_p0660b13║得後明已得此初也雖未得定而於未來所修證中
A120n1561_p0660b14║先生欣樂亦名愛味。論或已證得至現行愛味。
A120n1561_p0661a01║演曰後明已得謂於現在證得定已計為清淨名愛
A120n1561_p0661a02║味定愛味雖同三世境異故依三世分三相也根本
A120n1561_p0661a03║近分揔名為定而未分別二差別故。論若從定出
A120n1561_p0661a04║至無有愛味。演曰二辯味時若從定出前後可生
A120n1561_p0661a05║正在定中味無容起何以然者染淨相違障治異故。
A120n1561_p0661a06║論言愛味者至生貪著。演曰三釋愛味。論復次
A120n1561_p0661a07║下地至不染汙。演曰二明繫染別文分為二一明
A120n1561_p0661a08║界繫二明染不染染不染文二先標後辯文易可知。
A120n1561_p0661a09║論復有三種至三斷滅。演曰三三種斷滅支文分
A120n1561_p0661a10║三分標列及釋如文可知。論復有三退至習行法
A120n1561_p0661a11║退。演曰四三種退法支文分為二先標後列列中
A120n1561_p0661a12║有三一未得法退如諸異生祈無漏時未得無漏心
A120n1561_p0661a13║便退屈名未得退二已得法退已得禪定起染汙心
A120n1561_p0661a14║退所得定名已得退三習行法退習行諸行遇劣支
A120n1561_p0661b01║緣懈怠不修名習行退。論復依世閒至或無漏緣。
A120n1561_p0661b02║演曰五近分修習支文分為二先明四道後六作意
A120n1561_p0661b03║初中有二先明得失後辯所緣謂依未至方便等中
A120n1561_p0661b04║祈斷及證而修習者當觀下上過失寂靜而能辯之
A120n1561_p0661b05║若勝進道依一切法無我遍滿所緣是有漏或作諦
A120n1561_p0661b06║現觀無漏緣於上地者此遊觀無漏。論復次至勝
A120n1561_p0661b07║進道攝。演曰後六作意文分為二先標後攝七作
A120n1561_p0661b08║意中前六近分第七根本故於六中明四道攝第七
A120n1561_p0661b09║事別故不明也。論問何緣故至不可思議。演曰
A120n1561_p0661b10║六修諸靜慮支文分三分一明不思議二辯通差別
A120n1561_p0661b11║三明四定異初中文二先問後荅此初也。論荅至
A120n1561_p0661b12║不可思議。演曰後荅之中由磨瑩故法性有此境
A120n1561_p0661b13║界難思非不善修而能有此不思議事。論復有二
A120n1561_p0661b14║種至便被障礙。演曰二辯通差別文分三分一明
A120n1561_p0662a01║通等障礙有差二通不等勝者成辦三通雖等先發
A120n1561_p0662a02║者得初中有三一標二徵三釋所以此初也謂二種
A120n1561_p0662a03║人於一地等俱欲起通一擬化水一欲變火然二人
A120n1561_p0662a04║通既無偏大所以二通㸦相障礙俱不得成雖神通
A120n1561_p0662a05║等若二作意有間無間二差別者間便被彼無間者
A120n1561_p0662a06║障無間事成間者不尓。論此中至云何應知。（演曰）二徵意云
A120n1561_p0662a07║云何知此二通等者而有被㝵不礙因緣。論由彼二人
A120n1561_p0662a08║至轉變。（演曰）三釋差別之所以也由不相似變水及火各差
A120n1561_p0662a09║別也於一事者一地等事而由思惟我定退等為定作
A120n1561_p0662a10║意有斯間斷故被專注之所障礙通變不成。論若二
A120n1561_p0662a11║神通至所作成辦。（演曰）二通不等勝者成辦劣者不成。
A120n1561_p0662a12║論若二神通至成辦非餘。演曰三神通雖等先發者
A120n1561_p0662a13║得後即不成。論復有四種至靜慮者。演曰三明
A120n1561_p0662a14║四定異文分為二初揔標列後別解釋此初標列而
A120n1561_p0662b01║有四也。論於六作意至第四。演曰後別解中文
A120n1561_p0662b02║別有四一依近分修依六作意而修習時名近分修
A120n1561_p0662b03║若依第七名根本修此未明也二依染汙修謂於上
A120n1561_p0662b04║靜慮起愛見慢及疑四種名染汙也文舉初後以攝
A120n1561_p0662b05║中閒故云乃至此上二種如本地分第二等釋三依
A120n1561_p0662b06║世定修依世善定引現法樂及神通故四依出世修
A120n1561_p0662b07║決擇分中所修淨定名出世修為求出世而修習故
A120n1561_p0662b08║故名出世定體無漏說名出世。論復次無想至一
A120n1561_p0662b09║有漏。演曰七二無心定支文分為二初彰無想後
A120n1561_p0662b10║明滅定此初也以唯凡夫外道所入故唯有漏。論
A120n1561_p0662b11║滅盡等至至出世間。演曰後明滅定文分三分一
A120n1561_p0662b12║明無漏二辯得人三明學攝此初文二先標後釋釋
A120n1561_p0662b13║有五義一無惑相應故是無漏二非相應故無心心
A120n1561_p0662b14║所三無所緣故無有漏境四無惱生故無染汙心五
A120n1561_p0663a01║出世間故故成無漏。論一切異生至遠地菩薩。
A120n1561_p0663a02║演曰二辯得人非凡唯聖聖通大小小乘入者前已
A120n1561_p0663a03║具明義類皆同更無異說唯於菩薩更增別理於中
A120n1561_p0663a04║文二先辯入人後釋伏難此初入人遠地菩薩即初
A120n1561_p0663a05║地已上名為遠地以異生位不能修證至聖位時方
A120n1561_p0663a06║能證入過初大劫入二僧祇行位漸高名為遠地不
A120n1561_p0663a07║同七地行無相故名遠行地。論菩薩雖能至不捨
A120n1561_p0663a08║煩惱。演曰後釋伏難伏難者云若於遠地生出世
A120n1561_p0663a09║法能令滅定而現在前復無漏者如何煩惱猶現行
A120n1561_p0663a10║耶故此荅云雖現在前然由方便悲增力故煩惱現
A120n1561_p0663a11║行不妨定時得為無漏。論又此等至至似涅盤故。
A120n1561_p0663a12║演曰三明學攝於學等中但是第三非學無學非餘
A120n1561_p0663a13║有學及無學攝何以然者非所行故非有學攝似
A120n1561_p0663b01║涅槃故非無學攝無學位中涅槃為真非名似故。
A120n1561_p0663b02║論復次當釋隨身念經。演曰第二引教別明經分為
A120n1561_p0663b03║四一隨念身經二俱祉羅經三三法因經四除睡眠經初
A120n1561_p0663b04║經文二先惣標舉後依標釋此初也。論謂心清淨至
A120n1561_p0663b05║著外境。演曰後依標釋文分三分一辯所治二辯能治
A120n1561_p0663b06║三釋經中隨身念字初中有二一摽章舉數二隨數別
A120n1561_p0663b07║陳此初也。論毀禁戒者至欣樂門。演曰二隨數別陳
A120n1561_p0663b08║文分為四一明毀戒二彰亂思三者內身四者外境如文
A120n1561_p0663b09║可知。論當知此中至淨作意。演曰二辯能治文分為
A120n1561_p0663b10║二初各別釋後惣結之初中有五一不定清淨二定地清
A120n1561_p0663b11║淨三明攝清淨四不共清淨五不共果淨初不淨中有
A120n1561_p0663b12║二番釋初番文四一治初惑修一作意謂正知者正知
A120n1561_p0663b13║犯戒而為失故故能治之二治二惑修三意者如次治
A120n1561_p0664a01║彼第二隨中三散亂也一者謂於過去不了無常妄謂
A120n1561_p0664a02║為真便生亂念今觀於境順彼無常妄念散心悉皆不
A120n1561_p0664a03║起二者謂流散故於現塵中不知空幻由斯生彼惡見
A120n1561_p0664a04║等心而今了知五塵性空故能治彼不悟真心邪尋思
A120n1561_p0664a05║也三者由先二種散亂所住持故極難除遣故修調鍊
A120n1561_p0664a06║彼依心等方能除也三分析作意除著內身著內身者
A120n1561_p0664a07║執為我體是一是常今以心分析聚身散為微相了
A120n1561_p0664a08║無有我故能除遣四不淨作意除著外境外境即是
A120n1561_p0664a09║自身之外情與非情妄生淨想而保著之今觀不淨故
A120n1561_p0664a10║能除也。論又初作意至及承事貪。演曰第二番中以
A120n1561_p0664a11║六作意釋後三隨不明初犯言初作意斷妄念者即前
A120n1561_p0664a12║隨念散亂由正知彼過失境體故彼妄念無因得生第
A120n1561_p0664a13║二作意斷二貪者稱順身境知是無常故能除遣妄
A120n1561_p0664a14║常之想餘文可悉。論如是作意至清淨安樂。演曰二
A120n1561_p0664b01║明定地清淨文分三分初明得定次得喜樂後如實知
A120n1561_p0664b02║此前二也如是前六作意為依斷隨惑已便能證得初
A120n1561_p0664b03║禪近分及根本定又能證得二禪有喜四禪清淨三
A120n1561_p0664b04║禪安樂離喜定也。論又依如是至緣生智故。演曰
A120n1561_p0664b05║後如實知文分為二先標後釋釋中有二一知有情二
A120n1561_p0664b06║知諸行二中各二謂徵及釋文易可知。論此隨身念
A120n1561_p0664b07║至之所依止。演曰三明攝清淨文分三分謂摽列釋三
A120n1561_p0664b08║處者一心二慧三修業地斷所餘者斷前四隨所餘
A120n1561_p0664b09║諸結依此三處攝諸清淨名清淨攝。論由三因緣
A120n1561_p0664b10║至所生處故。演曰四不共清淨初標後釋釋中有三
A120n1561_p0664b11║尋之可悉。論又此修念至煩𢙉不染。演曰五不共果
A120n1561_p0664b12║淨文分三叚一明四果二明五果三明九果初中有二一
A120n1561_p0664b13║標二釋釋中有四一世法不染二空閑不染三俱於二
A120n1561_p0665a01║處煩𢙉不染四俱於二處苦𢙉不染謂於空處雨淋
A120n1561_p0665a02║屋中垂漏及諸風日蚊䖟等事難堪忍者皆不能染。
A120n1561_p0665a03║論奢摩他至寂靜解脫。演曰二明五果文具摽釋四種
A120n1561_p0665a04║靜慮而為其四寂靜解脫體即滅定以為第五。論於
A120n1561_p0665a05║般涅槃至六神通。演曰三明九果亦具摽釋初三果
A120n1561_p0665a06║者即前四中初三果也以第四果即漏盡通故但言三
A120n1561_p0665a07║不云四也雖前三果皆言不染漏猶未盡四果中言苦
A120n1561_p0665a08║不染不云煩𢙉故漏盡矣。論此隨身念至果清淨故。
A120n1561_p0665a09║演曰二結能治具五清淨如前應知。論又隨逐身至名
A120n1561_p0665a10║隨身念。演曰三釋經中隨身念字隨逐身轉釋隨身
A120n1561_p0665a11║言身謂境也能緣之慧而隨身轉名曰隨身彼所攝受
A120n1561_p0665a12║者釋經念字彼隨身慧由相應念所攝受故故得念名。
A120n1561_p0665a13║論復次當釋至心解脫。演曰二俱祉羅經文分為二一
A120n1561_p0665a14║舉所釋經二次第牒釋此初也梵云摩訶此譯云大俱
A120n1561_p0665b01║瑟祉者唐云肚也羅者譯云持即惣應云大肚持也
A120n1561_p0665b02║懷四圍陁蘊三藏法持之不失名大肚持彼經廣明慧
A120n1561_p0665b03║心解脫故標釋也。論此中依慧至彼因緣。演曰二次
A120n1561_p0665b04║第牒釋文分為二初略別釋後廣辯之初中有二一辯
A120n1561_p0665b05║世間二明出世初文又二一彰二解脫二明二脫果初文復
A120n1561_p0665b06║二一慧解脫二心解脫慧中又二一境二體境復分二此
A120n1561_p0665b07║中已下𢝰𤗊經也當知已下論主釋也智所觀察名曰
A120n1561_p0665b08║所行彼善惡行并彼因緣是智所行之境界也建立謂
A120n1561_p0665b09║即成立行等以為境也起行所由名曰因緣近善惡友
A120n1561_p0665b10║聽邪正法及無明等皆因緣也。論彼體性者至如實
A120n1561_p0665b11║正智。演曰二明體性牒經論釋二叚如文彼體性者彼
A120n1561_p0665b12║慧體也論舉所知行等體性顯彼能知慧脫體也。
A120n1561_p0665b13║論又依心解脫至能取了別。演曰二心解脫文中有二先
A120n1561_p0666a01║牒後釋經中所言心為染淨之所依者當知即是取色
A120n1561_p0666a02║等心染時為縛淨時解脫今說淨時名心解脫。論
A120n1561_p0666a03║彼世閒慧至雜染出故。演曰二明脫果謂慧心二遠
A120n1561_p0666a04║離雜染名二解脫即果名解脫果言相應者染心
A120n1561_p0666a05║俱時相應惑也言相雜者謂即與心前後閒起雜煩
A120n1561_p0666a06║𢙉也今悉出離故名解脫。論即慧解脫至一切境界。
A120n1561_p0666a07║演曰二明出世心解脫文分為二先明解脫後明脫果
A120n1561_p0666a08║初文復二先𤗊經文後依經釋謂由世間心慧脫故
A120n1561_p0666a09║出世正智方能如實了知眾境如實知者謂心與慧
A120n1561_p0666a10║二解脫也。論即出世慧至雜染出故。演曰後明解
A120n1561_p0666a11║脫果解脫果同前心慧果釋有差別者世間伏染出
A120n1561_p0666a12║世斷染故分二別。論此中至無倒思惟。演曰後廣
A120n1561_p0666a13║辯中文分為二一彰解脫二明差別初中有二先慧
A120n1561_p0666a14║後心慧中又二一彰慧體一明慧果此初復二一明正
A120n1561_p0666b01║見二辯見因正見義彰故文不釋見因難辯故偏
A120n1561_p0666b02║舉之。論又出世間至無所對故。演曰二明慧果文分
A120n1561_p0666b03║為二一明果體二明無對此初明果體即無為離繫果
A120n1561_p0666b04║也無生滅故名前後常非能治故名無所對不同於前心
A120n1561_p0666b05║慧解脫即名為果。論若法所治至名有所對。演曰
A120n1561_p0666b06║二明無對文分為二一反明有對二正明無對此初也
A120n1561_p0666b07║言若法者能治道也所治若有生已無滅者謂所治
A120n1561_p0666b08║惑體若有者生已無滅何以然者以未斷故所治若
A120n1561_p0666b09║無滅已有生者所治體無名為滅已對治道起名曰有
A120n1561_p0666b10║生道生惑滅正同時故言彼法者彼治道也名有對
A120n1561_p0666b11║者所治惑也。論若法所治至名無所對。演曰二正明
A120n1561_p0666b12║無對言若法者謂正見果常時有者雖彼所治而有
A120n1561_p0666b13║有無生不生等而無為理恒常是有不同於前無漏
A120n1561_p0667a01║治道對所治故方得有名言彼法者彼正見也無所對
A120n1561_p0667a02║者不待所治生滅惑也。論又即此果至順清淨故。
A120n1561_p0667a03║演曰後明心果文分為二先明清淨後明心住此初文
A120n1561_p0667a04║二牒經論釋文易可知。論又解脫心至相属而住。演曰
A120n1561_p0667a05║後明心住。論又此世間至後有不生。演曰二明差別文
A120n1561_p0667a06║分為二先果差別後住差別初果之中文二番釋此初
A120n1561_p0667a07║番中先牒經明後論解釋受通內外名為諸受受因觸
A120n1561_p0667a08║起名及因緣依內果受起癡發業依外果受生愛潤生
A120n1561_p0667a09║生後有者名世解脫果無癡愛等名出世解脫果。論
A120n1561_p0667a10║又彼相雜至領受彼故。演曰第二番釋又彼相雜而相
A120n1561_p0667a11║應者世間解脫果心與諸惑猶雜生故彼能依止心法
A120n1561_p0667a12║淨者出世解脫果何名清淨以非現緣之所染汙亦
A120n1561_p0667a13║能領彼非現染法而證知故故名出世心解脫果。論
A120n1561_p0667a14║即二解脫住差別者。演曰後住差別文分為二一𤗊
A120n1561_p0667b01║佛所言二慈尊辯釋此初牒言住者依也體即滅定
A120n1561_p0667b02║是二解脫所依之處名解脫住。論當知即是至有心
A120n1561_p0667b03║定出故。演曰二慈尊解釋文分為三前二別陳列中
A120n1561_p0667b04║六者一由清淨識沒等故清淨識者無漏識也滅定
A120n1561_p0667b05║之中識不現起名之為沒平等之言顯滅定體但由識
A120n1561_p0667b06║沒平等名定非由所依身離剛強名平等也二於入定
A120n1561_p0667b07║不由加行三於出定不由加行以於入出皆得自在名
A120n1561_p0667b08║不由加行四於在定三行不行謂身語心行五於遠離
A120n1561_p0667b09║出寂靜等中而有三時前二可悉三於二處行相等
A120n1561_p0667b10║者惣合前二為第三也六於親近出心等者文分二叚
A120n1561_p0667b11║一摽寂靜二列三時隨別列中一一釋也。論又此諸定
A120n1561_p0667b12║至今起現前。演曰三辯差別文分三分一辯得時二
A120n1561_p0667b13║辯三時三明入出此得時也此諸定者此上三時有色
A120n1561_p0668a01║等定。論此中前二至勝定清淨。演曰二辯三時定
A120n1561_p0668a02║清淨異有色無色先後起者名由次第觀無相者名
A120n1561_p0668a03║無次第。論又有相定至當知出定。演曰三明入出作
A120n1561_p0668a04║意差別。論復次當釋至解了證得。演曰三三法因
A120n1561_p0668a05║經文分為二先𢝰摽列後依摽釋此初文中具摽徵
A120n1561_p0668a06║列。論解了事者至五取蘊故。演曰後依摽釋八
A120n1561_p0668a07║相分八此初事也事謂體事五蘊之體名之為事。
A120n1561_p0668a08║論解了所治至而不能證。演曰二釋所治所治非
A120n1561_p0668a09║唯愛見二也二過增故故偏言之舉勝彰劣皆所治
A120n1561_p0668a10║也。論解了果者至染永斷。演曰三彰其果謂由
A120n1561_p0668a11║愛見二染斷故所得無為說名為果。論解了自性
A120n1561_p0668a12║至有為所攝。演曰四明自性文分為二初摽立意
A120n1561_p0668a13║次彰自性自性有三謂即三蘊一對治惡行建立戒
A120n1561_p0668a14║蘊即八支中正語業命二對治諸欲建立定蘊即八
A120n1561_p0668b01║支中正定支也三對治諸見建立慧蘊即攝八中正見
A120n1561_p0668b02║思惟所餘諸支助伴為依通明三蘊具本地分。論
A120n1561_p0668b03║解了果至無為所攝。演曰五果差別謂諸滅理雖
A120n1561_p0668b04║皆名果斷障證得時類有異名為差別。論解了所
A120n1561_p0668b05║依至因緣相故。演曰六辯所依文分為二先摽後釋
A120n1561_p0668b06║釋中有四一由種姓謂修行者有宿習等靜慮種姓
A120n1561_p0668b07║故聞宣說便能解了二由相故謂定體相三所緣者謂
A120n1561_p0668b08║定境界而有四種如本地分四成辦者謂定方便能
A120n1561_p0668b09║成其定說名成辦。論解了功德至功德故。演曰七
A120n1561_p0668b10║明功德文分為二初揔摽舉後別列相相中有五一
A120n1561_p0668b11║者滅事滅定體事謂依猒心種上而立不相應攝二
A120n1561_p0668b12║者寂靜謂即涅槃滅定似彼名為相似似彼本質復
A120n1561_p0668b13║名影像三者入因謂定方便求於寂靜及止息想
A120n1561_p0669a01║入四者出因謂加行時邀期願出及聞外緣而出心
A120n1561_p0669a02║也五出功德謂出定已身心平等能令供者獲現果
A120n1561_p0669a03║也。論解了證得至觀察諸受。演曰八明證得文分
A120n1561_p0669a04║為二初惣標舉後別解釋此初也。論謂觀察自
A120n1561_p0669a05║性至及觀察還。演曰後別解中文分為二一觀察諸
A120n1561_p0669a06║受二對治諸受此初依於四諦觀察諸受而顯八相八
A120n1561_p0669a07║相具前本地分第八及五十三並已所說。論此中樂俱
A120n1561_p0669a08║至皆是苦故。演曰二對治諸受文分為二一辯對治
A120n1561_p0669a09║二明相對此初對治文可知矣。論言相對者至諸法
A120n1561_p0669a10║相對。演曰二明經中相對之言具𤗊釋結五十六中
A120n1561_p0669a11║已明之也。論復次至對治之相。演曰四除睡眠經文
A120n1561_p0669a12║分為二一辯五對治二辯五住持初文有二先牒經文
A120n1561_p0669a13║後論主釋此初也經明習定能斷睡眠從其所明以
A120n1561_p0669a14║立名也。論謂遠離闇相至所依功用。演曰後論主
A120n1561_p0669b01║釋五對治者離闇相一於能隨順至道理二害諸見
A120n1561_p0669b02║三諸見用四見所依五一離闇相修光明也二緣淨境
A120n1561_p0669b03║除惽沉也三損諸見不起見取等諸見也四見功用
A120n1561_p0669b04║能生惡行今悉治之上損害言通下文也五見所依功
A120n1561_p0669b05║用即是見之功德由見斷故得功德也。論彼隨煩
A120n1561_p0669b06║𢙉至如理作意。演曰二辯五任持五任持者一謂諸
A120n1561_p0669b07║遠離遠離處所謂即遠離非習之處二順定言說謂
A120n1561_p0669b08║隨順定能詮言教三順無染心資生眾具眾具鄙劣不
A120n1561_p0669b09║起貪心四從有智者至美妙言說謂由美言善教誡故
A120n1561_p0669b10║持定不退五於諸等於世間定而不愛味於無漏定如
A120n1561_p0669b11║理作意雖世出世二義不同俱由定故合為第五。論
A120n1561_p0669b12║復次至遠離自性故。演曰第三論重解釋文分九分
A120n1561_p0669b13║一遣染尋思分二順出離支分三證修真定分四定法
A120n1561_p0670a01║相違分五明四靜慮分六辯修四法分七離欲所顯分
A120n1561_p0670a02║八釋定異名分九從定退失分初中有二一摽二釋此
A120n1561_p0670a03║先舉由三因緣能離尋染一遠所緣謂能離染尋思
A120n1561_p0670a04║境也二猒患自性猒患尋體三遠離自性斷尋體也。
A120n1561_p0670a05║論由三因緣至染見過患。演曰二逐難偏釋第三遠
A120n1561_p0670a06║離三品不同如文可悉。論復次諸苾蒭至有法緣定。
A120n1561_p0670a07║演曰二順出離支分所言六者三人而行六行六行而六
A120n1561_p0670a08║順出離也出離體者即是涅槃此六隨涅槃法體名
A120n1561_p0670a09║六順出體即因義復名支也六順者初人修四餘二各一謂
A120n1561_p0670a10║於怨惡淨恩四中如次慈悲喜捨行惣合為一眾生緣
A120n1561_p0670a11║定二法緣定約位說者解脫分中所修定者但觀其法
A120n1561_p0670a12║不見眾生名法緣定三修諦觀謂决擇分修習漸勝觀
A120n1561_p0670a13║有為及無相法名法緣定。論復次由三至作意大性故。
A120n1561_p0670a14║演曰三證修真定分文分為二一辯三大性二明二遠離
A120n1561_p0670b01║此初所明三大性者一所緣大性無量教法為所緣故
A120n1561_p0670b02║二精進大性三無數劫所精修故三方便大性自利利
A120n1561_p0670b03║他時無闕故。論又有二遠離至惡尋思。演曰二明
A120n1561_p0670b04║二遠離由離二故能速證真。
A120n1561_p0670b05║論卷第六十三論復有五種至他所擾𢙉。演曰四
A120n1561_p0670b06║定法相違分文分為四一辯五相違二明三遠離三辯五
A120n1561_p0670b07║障法四明八棄捨初中有二先摽後列列中有五前三
A120n1561_p0670b08║可知四沉沒者謂惽沉也五他擾者外緣擾亂定意
A120n1561_p0670b09║不生名定違法。論復有三種至聞遠離。演曰二明三
A120n1561_p0670b10║遠離謂修定時有三遠離一住處遠離住阿練若離憒
A120n1561_p0670b11║閙故二見遠離離愛恚等所見色故三聞遠離離彼無
A120n1561_p0670b12║義雜亂言故前五違法後立三種遠離順法令修習也。
A120n1561_p0670b13║論復次至不能堪忍。演曰三辯五障法文分為二初惣
A120n1561_p0671a01║標列後廣分別初文有二一彰能障二明所障此初也
A120n1561_p0671a02║言厚重者障定增強說名厚重。論有五厚重至堪
A120n1561_p0671a03║忍勤苦。演曰二明所障文中有三謂摽徵列前五如
A120n1561_p0671a04║次能障後五配属可知言厚重者功德深固說為厚重。
A120n1561_p0671a05║論此中忿者至還復退失。演曰後廣分別文分為二
A120n1561_p0671a06║一明五障二明五過初中有五一忿二𢢔三辯欲貪四明
A120n1561_p0671a07║身見五不堪忍此初分二先𤗊後釋釋中有五一謂懷
A120n1561_p0671a08║忿顯有忿人二徃他家明忿起處三生嚬蹙彰忿起相
A120n1561_p0671a09║四發尋等明忿過失五由此下辯能障定。論所言𢢔
A120n1561_p0671a10║者至如前廣說。演曰二明𢢔相文中有四一明有𢢔
A120n1561_p0671a11║二明𢢔相三𢢔過失四正障定。論言欲貪者至如前
A120n1561_p0671a12║廣說。演曰三辯欲貪文分為二先辯所治後辯能治
A120n1561_p0671a13║初中有五一辯有貪二明貪相三彰散亂四彰尋染
A120n1561_p0671a14║五明障定。論彼復不淨至差別相。演曰後辯能治
A120n1561_p0671b01║能治有三一糞穢相觀身不淨如同糞穢以遣貪心二
A120n1561_p0671b02║彼等流相謂即死屍相同糞穢名彼等流三能所依
A120n1561_p0671b03║相三十六物各㸦相依名差別相。論薩迦耶見至不
A120n1561_p0671b04║能得生。演曰四明身見初𤗊後顯顯過失中而有
A120n1561_p0671b05║六義有六又字即為六也推之可知。論不堪忍者
A120n1561_p0671b06║至還即退失。演曰五不堪忍文相可知。論前三過
A120n1561_p0671b07║失至三摩地障。演曰二明五過為障差別。論復有
A120n1561_p0671b08║差別至有如斯事。演曰四明八棄捨文分為二先惣
A120n1561_p0671b09║摽舉後別徵釋此初摽舉彰能棄人此八亦是定相
A120n1561_p0671b10║違法故云復有。論云何為八至不能堪忍。演曰後
A120n1561_p0671b11║別徵釋釋中有八一於近住有憎惡心二欲自受恭
A120n1561_p0671b12║敬利養三者近住至不正行為近住者多毀犯故師不
A120n1561_p0671b13║堪忍故棄捨之四又於近住至及與不須謂於己饒益
A120n1561_p0671b14║而便須之於己損減乃不須也五於增上戒六於增上
A120n1561_p0672a01║心七於增上慧教授折伏不能堪忍八於眾務所擾
A120n1561_p0672a02║不忍。論復次至上支分差別。演曰五明四靜慮分
A120n1561_p0672a03║文分為二初以頌摽後別廣釋此初頌摽分別有
A120n1561_p0672a04║九一明數分二所治分三明支分四建立分五遠離分
A120n1561_p0672a05║六出苦分七散動分八上支分九差別分。論問如先
A120n1561_p0672a06║所說至究竟故。演曰後別廣釋如頌所摽亦分九
A120n1561_p0672a07║分一明數增減分文中有四一問二荅三徵四釋為超憂
A120n1561_p0672a08║苦喜樂四受故但立四若減四超受不盡若也過四便無
A120n1561_p0672a09║用故故但立四所為究竟四禪如次超過憂苦喜樂四
A120n1561_p0672a10║也而文但言苦樂二者以苦攝憂樂攝於喜據三受門
A120n1561_p0672a11║類相攝故。論云何名初至五者散亂。演曰二四定
A120n1561_p0672a12║對治分文分為四一明初定二明二定三辯三禪四明
A120n1561_p0672a13║四定初中有二先問後荅荅中有五貪通三界故置欲
A120n1561_p0672b01║言揀上二界要尸羅淨三昧方生故除犯戒汎言散亂
A120n1561_p0672b02║雖通諸地欲界障強故偏舉也。論云何第二至下劣
A120n1561_p0672b03║性。演曰二明二定先徵後辯辯中有五初二可知三
A120n1561_p0672b04║治苦者苦初已除今何更斷荅初除現苦今斷麤重
A120n1561_p0672b05║然有宗說五識而是苦受所依二禪據斷苦所依識
A120n1561_p0672b06║名斷苦根四除掉舉五下劣者體即是受緣下劣定
A120n1561_p0672b07║名定下劣領受劣定障修勝定故是所治。論云何
A120n1561_p0672b08║第三至下劣性。演曰三辯三禪文亦為二初徵後釋
A120n1561_p0672b09║釋中有四初二可知三明踊躍喜之用也二禪喜摼說
A120n1561_p0672b10║為踊躍并所發生掉舉為體第二喜體第三喜用故
A120n1561_p0672b11║分二種餘文可知。論云何第四至下劣性。演曰四明
A120n1561_p0672b12║四定所治有五初三可知樂發悟者緣樂作意由樂極
A120n1561_p0672b13║故作意緣之故云發悟故雜心云於緣發悟顯揚論云
A120n1561_p0673a01║於樂作意。論問初靜慮至心一境性。演曰三辯禪支
A120n1561_p0673a02║數分文分為二一明支分二明廢立初文有四一明初定而
A120n1561_p0673a03║具五支二明二定而有四支三彰三定具立五支四明四
A120n1561_p0673a04║定明四支義一一雖別如文可知。論初靜慮中至而
A120n1561_p0673a05║不宣說。演曰二明廢立文分為四一辯初禪不立捨
A120n1561_p0673a06║念及正知等體雖非無行相微昧而不宣說。論第二
A120n1561_p0673a07║靜慮至內等淨名。演曰二彰二定文中有二一彰建立
A120n1561_p0673a08║內淨支因二明不立捨念正知之所以以能離彼尋伺
A120n1561_p0673a09║作用立內等淨也。論第三至靜慮至非離喜貪。
A120n1561_p0673a10║演曰三辯三禪別立正知捨之所以文分為二初顯立因
A120n1561_p0673a11║後揀下定謂已遠離踊躍煩𢙉所以別顯捨念正知
A120n1561_p0673a12║三種別相揀下如文。論第四靜慮至如其所應。演
A120n1561_p0673a13║曰四明四定離八灾患最極清淨故立捨念清淨二支
A120n1561_p0673a14║然此釋名出體差別如本地分第十一婆沙論八十而
A120n1561_p0673b01║廣明也。論問何因緣故至四支。演曰四建立勝支分
A120n1561_p0673b02║文分為二先問後荅此初問云四定之中心所等法不
A120n1561_p0673b03║唯四五何意唯立惑四五法而以為支餘不言也。論荅
A120n1561_p0673b04║至住自性故。演曰後荅之中有六復次顯諸禪定各
A120n1561_p0673b05║有對治利益所依三種義故故四五支無增無減故對
A120n1561_p0673b06║法云對治支故利益支故彼二所依自性故由此三種
A120n1561_p0673b07║支分滿足不待餘故二所依者是彼對治利益二依此
A120n1561_p0673b08║初復次約於住體以明三也一住所依住謂定也依是定
A120n1561_p0673b09║所託名住所依依主釋也即對法中對治支也初靜慮
A120n1561_p0673b10║中尋伺二是能斷欲界欲恚害等尋伺法故故日對
A120n1561_p0673b11║治復能引定名所依稱所依有二一能生他二與劣法
A120n1561_p0673b12║而為依託前義本地第十一中說今據後義故說其
A120n1561_p0673b13║定名日所依亦無違理第二靜慮內等淨是由此而
A120n1561_p0674a01║能治尋伺故第三靜慮捨念知是由此三種能治喜
A120n1561_p0674a02║故第四靜慮捨念淨是由此捨等能治樂故二住饒
A120n1561_p0674a03║益住之饒益亦依主釋即利益支也由喜樂等得現
A120n1561_p0674a04║法樂令定圓滿名為利益初禪喜樂是利益支以得
A120n1561_p0674a05║離生喜樂法故二禪亦二謂喜樂也三禪樂一四禪亦
A120n1561_p0674a06║一不苦樂受三住自性性即住是四禪之中心一境性
A120n1561_p0674a07║也。論復有差別至不散故。演曰第二復次約所
A120n1561_p0674a08║緣別以分三種思惟所緣是對治支觀所治境生猒
A120n1561_p0674a09║患故二受用所緣是利益支受用順境能益定故三緣
A120n1561_p0674a10║不散者謂自性支定於所緣專注不散四禪對治等
A120n1561_p0674a11║三體性同於前說餘四復次體亦同也。論復有差
A120n1561_p0674a12║別至慧所依故。演曰第三復次約於所顯對治分
A120n1561_p0674a13║三一饒益依即對治支對治支斷所治障已彼饒益
A120n1561_p0674a14║支依之而起饒益之依依主立名下二亦尒二心所依
A120n1561_p0674b01║者即利益支謂利益支與彼勝定為所依故三慧所
A120n1561_p0674b02║依即所依支定為慧依也。論復有至愚癡住。演曰
A120n1561_p0674b03║第四復次約所對治以分三種文中有三一摽二徵三列
A120n1561_p0674b04║名數列名有三一染汙住對治支也二苦𢙉住利益支也
A120n1561_p0674b05║三愚癡住所依支分所對治也。論復有差別至如其
A120n1561_p0674b06║所應。演曰第五復次約喻以明三種差別文中有
A120n1561_p0674b07║三謂摽喻法法中亦三一正求淨定二求已受用三
A120n1561_p0674b08║自在隨意諸支配属如理應知也。論復有差別至
A120n1561_p0674b09║寂靜對治。演曰第六復次約治苦行立三種支文中
A120n1561_p0674b10║有二一標二列列中有三一對治𡙇減初言對治是能
A120n1561_p0674b11║對治次言𡙇減明所治體謂所治障障定不起名為𡙇
A120n1561_p0674b12║減尋伺能離故曰對治𡙇減治也餘二准知。論問
A120n1561_p0674b13║何因緣故至惡不善法。演曰五遠離欲惡分文分為
A120n1561_p0675a01║二先徵後辯此初徵云不善之法欲界所有說離欲言
A120n1561_p0675a02║已顯離彼何須復說離惡等言故此牒經而以為問。
A120n1561_p0675a03║論荅至行呪詛故。演曰後辯之中有五復次前四一一
A120n1561_p0675a04║如次離欲及離惡法文顯可知第五復次文中亦二一
A120n1561_p0675a05║為顯示外道諸仙得定二為顯示離彼外道欝頭等
A120n1561_p0675a06║得已却退便生呪詛發惡願言願作夜叉不善之法故說
A120n1561_p0675a07║離欲復言離惡無重言失。論問何緣故知至苦根未
A120n1561_p0675a08║斷。演曰六明出苦根分文分為二先問後荅此初也。
A120n1561_p0675a09║論荅至是處未斷。演曰後荅之也品謂品類麤重即
A120n1561_p0675a10║是無堪任性無堪任性而是苦根之品類故名品麤重
A120n1561_p0675a11║品麤重中而通三性不善同苦入初禪斷今者但有餘
A120n1561_p0675a12║二性者意顯初定喜未充滿有苦麤重二禪喜滿喜
A120n1561_p0675a13║違苦故故麤重滅。論問若尋伺至不望自地。演曰
A120n1561_p0675a14║七顯示動散分文中有二先問後荅尋伺言等等喜
A120n1561_p0675b01║樂也初靜慮等等二三定此尋等三各於自地能攝
A120n1561_p0675b02║益等經中何故說為灾患動亂等耶其荅意云若望
A120n1561_p0675b03║自地實非災動然望於他上地等中經名動等故無
A120n1561_p0675b04║違理。論問何因緣故至勝上支分。演曰八辯立上支分
A120n1561_p0675b05║文分為二先問後荅此初問云何故四定如次對下而
A120n1561_p0675b06║立後後上地五支四支為勝。論荅至隨其所應。演曰
A120n1561_p0675b07║後荅文三一摽二列三惣結釋謂一一上地對次下地各
A120n1561_p0675b08║有三緣上名為勝初定五支而對欲界三因緣者一欲
A120n1561_p0675b09║不善等名為所治初定尋伺二為能治而能勝下地
A120n1561_p0675b10║故二初禪證得喜樂二分利益之支亦勝於下三初禪
A120n1561_p0675b11║之中而證得彼心一境性亦勝於欲餘二禪等上勝於下
A120n1561_p0675b12║三因准知當知下結言五支者顯初三定所有支數隨所
A120n1561_p0675b13║應言顯四禪中或具五支或具四支皆為能治勝利
A120n1561_p0676a01║支也。論問初二靜慮至有差別故。演曰九明禪差
A120n1561_p0676a02║別分有三問荅由初靜慮尚有尋伺苦麤重故定未
A120n1561_p0676a03║名滿二禪異彼故得滿名三禪唯樂利益尤勝第四
A120n1561_p0676a04║禪中八灾俱盡故後三定隨應名滿。論復有四種至
A120n1561_p0676a05║漏永盡故。演曰六辯修四法分為求四法而修於定故
A120n1561_p0676a06║名四種修三摩地文中有二一辯四修二明建立初中有
A120n1561_p0676a07║二一摽二列列中有四一現法樂謂得四禪根本定也
A120n1561_p0676a08║二勝智見體即死生智明天眼通也眼根是見不得名
A120n1561_p0676a09║智餘通名智而不名見死生智通亦智亦見為揀於
A120n1561_p0676a10║餘雙言智見三分別慧體即俗智聞思修也四漏盡
A120n1561_p0676a11║者凡修定者皆為超凡證漏盡故。論當知依四至
A120n1561_p0676a12║三摩地。演曰二明建立文分三分一標二徵三廣辯釋
A120n1561_p0676a13║此初也依於四人所修法異故立四種三摩地名。論云
A120n1561_p0676a14║何四種補特伽羅。演曰二徵四也。論謂苦速通至見
A120n1561_p0676b01║諦者。演曰三廣釋中文分為二初辯四人後重料揀
A120n1561_p0676b02║四人分四一明見諦二辯異生三明無學四辯不還此
A120n1561_p0676b03║初見諦初二果人未得四禪根本勝定無現法樂說名
A120n1561_p0676b04║為苦是利根故名曰速通問何故不言苦遲通耶荅彼
A120n1561_p0676b05║根鈍故但求利根未暇求於現法樂住故不言也。
A120n1561_p0676b06║論復有異生至已離欲者。演曰二辯異生求勝智
A120n1561_p0676b07║見謂此異生得離欲已明得本定現法樂也然為欲
A120n1561_p0676b08║知未來有情死生智故更修勝定求勝智見以勝智
A120n1561_p0676b09║見能知未來死生事故。論又樂遲通至見諦者。
A120n1561_p0676b10║演曰三明無學求分別慧謂見諦後鈍根羅漢已得
A120n1561_p0676b11║本定現法樂住名之為樂以根鈍故名曰遲通轉求利
A120n1561_p0676b12║根分別勝慧故更修定而熏習也。論又樂速通至見
A120n1561_p0676b13║諦者。演曰四辯不還求證漏盡得根本定利根不還
A120n1561_p0677a01║求無學故更修勝定。論此中異生至智見清淨。
A120n1561_p0677a02║演曰後重料揀二義難故而重分別文分為二初明第
A120n1561_p0677a03║二後辯第三此初重明第二義也。論若樂遲通至當
A120n1561_p0677a04║起正知。演曰後辯第三求分別慧之所以也由退法
A120n1561_p0677a05║性所以須求勝智慧也言復於欲下正明修習轉根
A120n1561_p0677a06║行也因於欲界尋思受想而生愛見愛見復能發業
A120n1561_p0677a07║招生今者觀於此界受等是為苦集二諦即復為除
A120n1561_p0677a08║此苦集故觀於滅道由數脩習聞思脩慧四諦觀故
A120n1561_p0677a09║能轉鈍根成利根性然修轉根而起無間解脫二道
A120n1561_p0677a10║言正念者是無間道言正知者即解脫道。論復次至
A120n1561_p0677a11║對治離欲。演曰七離欲所顯分文分為二初惣摽列
A120n1561_p0677a12║後別解釋此初標列而有六也。論自性離欲至對治
A120n1561_p0677a13║離欲。演曰後別解中文分為六一自性離欲二損減離
A120n1561_p0677a14║欲三任持離欲四勝進離欲五愚癡離欲六對治離
A120n1561_p0677b01║欲一一分三謂牒釋結各於自境不生欣樂即名為離
A120n1561_p0677b02║非要斷修方名離矣第六對治方正離也。論問何
A120n1561_p0677b03║因緣故至為住耶。演曰八釋定異名分異名有七或言
A120n1561_p0677b04║有八如本地分䟽已敘之今文明四一名為住分之為二先
A120n1561_p0677b05║問後荅此初也。論荅至不流散故。演曰後荅住者心
A120n1561_p0677b06║馳外境名為不住今不流散即名為住。論問何因緣
A120n1561_p0677b07║故至任持心故。演曰二名三摩地此云等持平等持心名等
A120n1561_p0677b08║持故定心所緣相分似彼本質名為同分。論問何因
A120n1561_p0677b09║緣故至正安止故。演曰三号奢摩他此名為止止謂
A120n1561_p0677b10║止息諸惡故名正安止也。論問何因緣故至心一境性。
A120n1561_p0677b11║演曰四心一境性梵云質多翳迦阿羯羅多此云心一境
A120n1561_p0677b12║性繫心一緣名一境性。論復次當知至退沒下生。演
A120n1561_p0677b13║曰九從定退失分文分三叚一從離欲退二修艱辛退
A120n1561_p0678a01║三相間雜退初中有二先摽後釋釋中有十一不平
A120n1561_p0678a02║等退謂遭重病及多麤重二種皆名不平等也二從
A120n1561_p0678a03║勝境退如欝頭藍子入王宮中遇勝境退三因利養
A120n1561_p0678a04║退如提婆達多因王敬故定便退失四遇輕毀退五慢
A120n1561_p0678a05║高舉退六增上慢退七不作意退八未串習退九自
A120n1561_p0678a06║煩𢙉退十壽盡等退思之可知。論復次此中至速能
A120n1561_p0678a07║入定。演曰二修艱辛退文別有四即由善惡有勝劣
A120n1561_p0678a08║故所以進退成其四別。論復有補特至不相間雜。
A120n1561_p0678a09║演曰三相間雜退文分為二先標後釋此初也謂目連
A120n1561_p0678a10║得無色定或於一時散心五識與定意識間雜而轉
A120n1561_p0678a11║或於一時純定意識不相間轉以間轉故便從定出
A120n1561_p0678a12║亦名為退以退定心入散心故。論若遇聲緣至餘耳
A120n1561_p0678a13║識生。演曰後釋分二先申自義後破他宗初中復二
A120n1561_p0678a14║先明雜起後明聲識此明閒雜從定起者顯由聞聲
A120n1561_p0678b01║從定而出與定等下正明雜轉。論非即彼定至取
A120n1561_p0678b02║此聲。演曰後明聲識非即彼定相應意識初𠛴那
A120n1561_p0678b03║傾能取此聲唯獨耳識而能取故問深密經云若眼
A120n1561_p0678b04║等識隨一起時必意俱轉如何唯耳獨能聞耶荅經
A120n1561_p0678b05║依散說不障定中耳獨聞故。論若不尒者至不應
A120n1561_p0678b06║出定。演曰後破他宗文分為二一定無領受破二非取
A120n1561_p0678b07║聲時破此初也謂有宗言如目連獼猴池側坐無所定
A120n1561_p0678b08║因聞猿象哮吼等聲而出定者此即出定方聞此聲
A120n1561_p0678b09║非是定中聞象聲也彼計諸識必獨頭生若定聞聲
A120n1561_p0678b10║有識俱失故今非云若彼定中不聞聲尒定無耳識領
A120n1561_p0678b11║受音聲應不出定云何目連言為聞聲而出定耶。
A120n1561_p0678b12║論非取聲時至後時方出。演曰二非取聲時破彼
A120n1561_p0678b13║外計云取聲之時便已出定故今非云要在定中聞領
A120n1561_p0679a01║受已意起希望所聞聲後方乃出定非取聲時而已
A120n1561_p0679a02║出也。論於此地中至更不復現。演曰第二結止决
A120n1561_p0679a03║擇分中三摩呬多地。
A120n1561_p0679a04║論如是已說至我今當說。演曰第四大叚而明第七
A120n1561_p0679a05║非三摩地文分為二初結前生後後依生正釋此初也。
A120n1561_p0679a06║論或有由自性至相應諸法。演曰後依生正釋文分
A120n1561_p0679a07║為二一正明非定二結釋止餘初中有二一辯所治不
A120n1561_p0679a08║定之法二彰不定能治之法初所治中惣有十二前之
A120n1561_p0679a09║六種體非有定名為不定後之六種有退失故名為
A120n1561_p0679a10║不定此初也初五識身自性不定名不定者依有漏說
A120n1561_p0679a11║無漏五識而必有故。論或未圓滿至三摩地退。演曰
A120n1561_p0679a12║後明六種有退失故名為不定。論復次此中至慇重
A120n1561_p0679a13║方便。演曰二彰不定能治之法亦有十二一一如次能治
A120n1561_p0679a14║於前所治十二行相可思不繁縷述。論於此地中至
A120n1561_p0679b01║更不復現。演曰二結釋止餘
A120n1561_p0679b02║攝决擇分中有心地。論如是已說至我今當說。演曰
A120n1561_p0679b03║第五大叚正明第八有心地中文有其二初結前生後
A120n1561_p0679b04║後依生正釋此初結前而生後也。論當知至淨建立
A120n1561_p0679b05║故。演曰後依生正釋文分為二初明心地後結止餘
A120n1561_p0679b06║初中有二先惣標列後依標釋此標列中而有五也。
A120n1561_p0679b07║論云何世俗至意地已說。演曰後依摽釋文分為五
A120n1561_p0679b08║一明世俗二明勝義三能所依四俱轉相五彰染淨此
A120n1561_p0679b09║初世俗指如前說。論勝義道理至二者轉識。演
A120n1561_p0679b10║曰二明勝義文分為二初摽許說二明正說正說文二
A120n1561_p0679b11║先徵後釋釋中有二先摽後列列中又二一者賴耶二
A120n1561_p0679b12║謂轉識。論阿賴耶識至能依差別。演曰三能所
A120n1561_p0679b13║依文分三叚一法二喻三結差別此中二喻具五十一能
A120n1561_p0680a01║所依相同於波水體不異者依於勝義理中所說若
A120n1561_p0680a02║依俗論而即異故。論復次此中至了別為相。演曰
A120n1561_p0680a03║四俱轉相文分為二先辯後結初中有二一辯識名二
A120n1561_p0680a04║明俱有初名復二一辯通名二明別稱若以緣慮依
A120n1561_p0680a05║止了別名心意識而即諸識皆有三名若以集聚思
A120n1561_p0680a06║量了麤境相名心意識即賴耶末那餘之六識各為
A120n1561_p0680a07║一号此集聚等具如五十一說。論如是三種至八識俱
A120n1561_p0680a08║轉。演曰二明俱有文分為二先辯識俱後受俱轉初
A120n1561_p0680a09║中有二一彰俱有二彰二別此明俱轉如五十一。論又
A120n1561_p0680a10║一意識至不可思議。演曰二彰二別文分為二先明
A120n1561_p0680a11║意識後辯末那此辯經中意名為不思議也。論問
A120n1561_p0680a12║若彼末那至云何建立。演曰後辯末那文分為二一
A120n1561_p0680a13║彰名體二釋所依初中有二先徵後釋此初徵云若
A120n1561_p0680a14║以相續思量為我名末那者佛說出世無漏末那云
A120n1561_p0680b01║何建立無四煩𢙉不思我故。論荅至正思量故。演曰
A120n1561_p0680b02║後釋有二初釋意云名字假設不必皆稱所詮之義
A120n1561_p0680b03║無漏第七雖不思我亦是末那然是思量我之類故
A120n1561_p0680b04║名思量也第二釋云有漏第七思量我境無漏第七
A120n1561_p0680b05║思無我理漏等雖異思量是同故皆末那義無違理。
A120n1561_p0680b06║論即此末那至意識所依。演曰二釋所依文可知矣。
A120n1561_p0680b07║論又諸轉識至難可分別。演曰後受俱轉文分為二
A120n1561_p0680b08║初明俱轉後辯俱生作意起異尋之可知。論如是等
A120n1561_p0680b09║類至俱有差別。演曰後惣結釋。論復次阿賴至而
A120n1561_p0680b10║共相應。演曰五彰染淨文分為二先辯後結辯中
A120n1561_p0680b11║有二先染後淨染中復二先辯賴耶後明染意此
A120n1561_p0680b12║釋賴耶無有染俱但與觸等五相應故。論末那恒與
A120n1561_p0680b13║至差別而轉。演曰後明染意文分為五一彰四惑
A120n1561_p0681a01║恒共相應二與六識三性俱轉三彰無記四辯俱生五
A120n1561_p0681a02║明差別言我我所者乘言便故云我我所實非第
A120n1561_p0681a03║七而有我所但緣第八以為我故言不共無明者謂恒
A120n1561_p0681a04║行無明而是主故不與餘識煩𢙉相應名為不共餘
A120n1561_p0681a05║見𢢔等不為例也所言心所多少俱者所謂遍行及
A120n1561_p0681a06║四煩𢙉并大隨八及別境慧十八俱也更有同異廣如
A120n1561_p0681a07║唯識諸師所明不能繁敘。論又與末那至猶現行故。
A120n1561_p0681a08║演曰後明其淨文分三段一明非伏二明伏位三明斷滅
A120n1561_p0681a09║初中文二先略後廣略中有三謂摽徵釋文易可知。
A120n1561_p0681a10║論隨所生處至現行不絕。演曰後廣釋中文分為四
A120n1561_p0681a11║一摽二徵三釋四結此初摽起不伏現行如生欲界末那
A120n1561_p0681a12║四惑即欲界攝雖修上定而得離欲此之四惑猶起現
A120n1561_p0681a13║行不能伏斷。論何以故。演曰二徵起也。論此諸煩
A120n1561_p0681a14║𢙉至差別轉故。演曰三釋所以謂此煩𢙉依本識
A120n1561_p0681b01║種任運而生不同餘識相應煩𢙉外緣力起所以非是
A120n1561_p0681b02║世道所治六行之心非是能治何以然者境界緣力差
A120n1561_p0681b03║別轉故以彼煩𢙉是迷理惑世道之心而是事觀事
A120n1561_p0681b04║觀心麤迷理惑細麤細既異故非能伏。論諸離欲
A120n1561_p0681b05║者至現行不絕。演曰四結可知。論若諸有學至未
A120n1561_p0681b06║永斷故。演曰二明伏位三乘學位出世道時此之煩𢙉
A120n1561_p0681b07║而不現起從觀出已而復現行何以然者以通達故而
A120n1561_p0681b08║不現行未永斷故而復再起。論若諸無學至漸漸而
A120n1561_p0681b09║斷。演曰三明斷滅無學位中皆不現起此諸煩𢙉雖
A120n1561_p0681b10║有九品與斷非想六識煩𢙉第九品時一時䪺斷非如
A120n1561_p0681b11║餘識貪等煩𢙉相麤漸斷滅定位中雖亦不起以於
A120n1561_p0681b12║學位及無學中而入滅盡定影顯而知故不言也。論如
A120n1561_p0681b13║是等類至清淨差別。演曰後惣結也。論於此地中
A120n1561_p0682a01║至更不復現。演曰後結止餘更不重說
A120n1561_p0682a02║攝决擇分中無心地。論如是已說至我今當說。演曰第六
A120n1561_p0682a03║大叚辯彼第九無心地中文分為二一結前生後二依生
A120n1561_p0682a04║正釋此初也。論問心不生因至心不得生。演曰二依生正
A120n1561_p0682a05║釋文分為二初辯無心後惣結止初中有二一辯心不生
A120n1561_p0682a06║二辯心得生初中復二先問後荅此先問起而有二也。
A120n1561_p0682a07║論荅心不生因至心不得生。演曰後荅之中文分為
A120n1561_p0682a08║五一摽二徵三列四釋五惣結之此前三也。論云何由
A120n1561_p0682a09║緣至心不得生。演曰四釋之中文分為七一明緣闕二
A120n1561_p0682a10║作意闕三彰未得四辯相違五明斷已六明滅盡七
A120n1561_p0682a11║明已生此初分三謂徵釋結。論云何作意至心不得生。
A120n1561_p0682a12║演曰二作意闕文亦分三披可知也。論云何由未得至
A120n1561_p0682a13║心不得生。演曰三彰未得文分三叚一徵二釋三惣
A120n1561_p0682a14║結之釋中有三一明初定心不得生二彰餘定心未得
A120n1561_p0682b01║起三辯斷結心不得生一一尋之文可知矣。論云何
A120n1561_p0682b02║由相違至心不得生。演曰四辯相違准前分三釋
A120n1561_p0682b03║中有二一明三受二辯貪嗔各㸦相違而不生起名
A120n1561_p0682b04║不生也。論云何斷故至心不得生。演曰五明斷已
A120n1561_p0682b05║文亦分三尋之可悉。論云何滅故至心不得生。
A120n1561_p0682b06║演曰六明滅盡文分三分謂徵釋結釋中有二如文
A120n1561_p0682b07║可知。論云何由已生至心不得生。演曰七辯已生文
A120n1561_p0682b08║三可悉。論應知由此至心不得生。演曰五惣結之。
A120n1561_p0682b09║論與此相違至未已生故。演曰二辯心得生因辯不
A120n1561_p0682b10║生乘便明故。論於此地中至更不復現。演曰後
A120n1561_p0682b11║惣結止。
A120n1561_p0682b12║論卷第六十四　攝决擇分中聞所成慧地論如
A120n1561_p0682b13║是已說至我今當說。演曰决擇分中文分三叚初
A120n1561_p0683a01║之九地瑜伽境訖次有六地辯瑜伽行文分為二初
A120n1561_p0683a02║有三地明三乘通行後有三地明三乘別行初文分三
A120n1561_p0683a03║一聞二思三修聞慧地中有二一結前生後二依生正釋
A120n1561_p0683a04║此初也。論謂由五處至無上法故。演曰二依生正釋
A120n1561_p0683a05║文分為二一者正釋二者結止初文有三一辯歸依二辯
A120n1561_p0683a06║內明三辯因明初復分三一辯所歸依二明可歸處三
A120n1561_p0683a07║顯非所歸初文有三一明所歸相二問荅分別三辯
A120n1561_p0683a08║歸差別此初也由具五相堪為所歸若五相圓唯在
A120n1561_p0683a09║於佛若分得者僧亦所歸故惣明也。論問歸依有
A120n1561_p0683a10║幾至所得功德。演曰二問荅分別此先惣問而有五
A120n1561_p0683a11║種。論荅至佛法僧。演曰後荅分五一辯所歸依二
A120n1561_p0683a12║荅唯三寶三辯歸分齊四明歸依行五歸依功德此
A120n1561_p0683a13║辯所歸佛法僧也謂此三寶即是所歸所依託處
A120n1561_p0683a14║名所歸依。論四緣故至皆可歸依。演曰二荅唯三
A120n1561_p0683b01║寶文中有二謂摽及釋由佛大悲具四因故正是所歸
A120n1561_p0683b02║法僧是彼具因者說及是弟子故同諸佛亦是所歸
A120n1561_p0683b03║然法據緣不具有四僧寶具四而未圓滿言所能調
A120n1561_p0683b04║善方便者於所調根及能調法而能相稱藥病相
A120n1561_p0683b05║應名善方便顯揚第六亦同此說。論齊四緣故至餘大師
A120n1561_p0683b06║故。演曰三辯歸分齊文具摽釋釋中有四一知功德
A120n1561_p0683b07║知歸三寶是真德也二知差別知三寶別三自誓願歸
A120n1561_p0683b08║依不由於他四不別說有外道神仙山林樹神可為師
A120n1561_p0683b09║故。論當知歸依至勤修供養。演曰四明歸依行文
A120n1561_p0683b10║有二釋尋之可知。論受歸依者至同分中。演曰五
A120n1561_p0683b11║歸依功德謂能受彼歸依之人所獲功德文二重釋釋
A120n1561_p0683b12║中各四後四之中大護滿者護謂覆護覆護之中三
A120n1561_p0683b13║寶最大名為大護餘文可知。論復次至生福故。演曰
A120n1561_p0684a01║三辯歸差別文分為二初𢝰摽列後依摽釋此初也。
A120n1561_p0684a02║論云何相故至是僧寶。演曰後依摽釋文分為六一
A120n1561_p0684a03║明相別二明業別三彰信解四辯修行五明隨念六
A120n1561_p0684a04║明生福初文有二先徵後釋釋中有三佛法僧別顯不
A120n1561_p0684a05║從師自達諸法名自然覺自然覺言通目三佛法身覺
A120n1561_p0684a06║性報身覺體化身覺相真似覺三並名為覺覺悟果
A120n1561_p0684a07║者謂所證理是能證果勝故偏說僧可知也。論云何
A120n1561_p0684a08║業至業是僧寶。演曰二明業別同前徵釋後亦准知
A120n1561_p0684a09║轉正教業佛寶可知捨煩𢙉者謂行果也所緣境者
A120n1561_p0684a10║謂教理也依教悟理依理起行依行得果是故四法皆
A120n1561_p0684a11║名法寶僧寶可知。論云何信解至共住信解。演曰
A120n1561_p0684a12║三彰信解謂可親近祗供奉侍名為承事即他受用
A120n1561_p0684a13║及化身也希求證得謂理果法餘義可知。論云何修
A120n1561_p0684a14║行至財法正行。演曰四辯修行教理行果四法之所
A120n1561_p0684b01║皆應修習瑜伽方便瑜伽之言通四法故餘文可知。
A120n1561_p0684b02║論云何隨念至乃至廣說。演曰五明隨念三寶之義
A120n1561_p0684b03║體雖各別為生物解故以餘相而示其名佛者覺也
A120n1561_p0684b04║義隱難知故以世尊顯示其号以世尊者世出世間咸
A120n1561_p0684b05║尊重故法者軌持義亦難了知故以舩栰及甘露等
A120n1561_p0684b06║顯彰體用名為餘相僧者和合事尚難分故以福田及
A120n1561_p0684b07║瞻病等而目僧義故名餘相。論云何生福至生最勝福。
A120n1561_p0684b08║演曰六明生福即顯佛亦示為有情唯於一佛生最勝福
A120n1561_p0684b09║即於此法生勝福者受持四句勝捨恒沙身命福也僧
A120n1561_p0684b10║者眾也故依多情而生勝福。論復次至證得法。演曰
A120n1561_p0684b11║二明可歸處文分為二初𢝰摽列後隨摽釋此初也。論
A120n1561_p0684b12║謂婆羅門至當知勝妙。演曰後隨摽釋文分為五一
A120n1561_p0684b13║明聞法謂沙門法所詮諦實顯示於他名為勝妙婆
A120n1561_p0685a01║羅門者則不如之名為虛劣二明戒法謂婆羅門隨愛
A120n1561_p0685a02║何戒隨何支分隨其差別開許害等如言所殺百里外生
A120n1561_p0685a03║名無罪等沙門不尒故是勝妙三攝受法四受用法五證
A120n1561_p0685a04║得法如文自悉不勞指述。論復次欲求至名聲求。演
A120n1561_p0685a05║曰三顯非所歸謂三求法非是所歸文分三叚一辯欲求
A120n1561_p0685a06║二辯有求三梵行求初求有二先摽後辯辯中文五一攝
A120n1561_p0685a07║受求求攝事故名攝受求攝事有七如本地第二所說二
A120n1561_p0685a08║受用求求彼資什受用物名受用求身之資具而有十種
A120n1561_p0685a09║亦如本地第二所說三戲樂求求彼世間戲樂事故四乏解
A120n1561_p0685a10║求由乏解故而求解了是故名為乏解了求五名聲求求
A120n1561_p0685a11║世名聲名名聲求。論有求亦五至思擇求。演曰二辯
A120n1561_p0685a12║有求上之二界名之為有求生彼界名曰有求亦據勝增
A120n1561_p0685a13║而立名矣文亦分二一摽二釋釋中有五一法尒求刼
A120n1561_p0685a14║將末時下地眾生法尒皆求生上天故名法尒求二祈
A120n1561_p0685b01║願求祈求所事自在天等願生於彼名祈願求三愚
A120n1561_p0685b02║癡求謂諸外道計無想等以為涅槃願生於彼名愚
A120n1561_p0685b03║癡求四猒患求猒下求上名猒患求五思擇求思惟
A120n1561_p0685b04║揀擇將上為勝故求生彼名思擇求。論梵行求至當
A120n1561_p0685b05║得求。演曰三梵行求涅槃名梵求彼之行名梵行求
A120n1561_p0685b06║文兩復次此初文五一唯求求雖於涅槃而起求證而
A120n1561_p0685b07║於梵行全不修習名唯求求二趣向求趣向涅槃兼
A120n1561_p0685b08║修梵行名趣向求三現得求求現所得五現涅槃名現
A120n1561_p0685b09║得求四後得求求於後證涅槃勝果名後得求五思擇
A120n1561_p0685b10║求思擇當果有所求證名思擇求。論復有差別
A120n1561_p0685b11║至有方便求。演曰第二復次文亦為五一假名求謂諸
A120n1561_p0685b12║外道所求之果非是梵行能求之行亦非梵行▆名
A120n1561_p0685b13║梵行名假名也二第一義求謂佛法中真實而求真
A120n1561_p0686a01║梵行也三彼觀察求隨其所應觀察前二故名為彼
A120n1561_p0686a02║四無方便求邪梵行也五有方便求真梵行也為對
A120n1561_p0686a03║於真顯邪行故。
A120n1561_p0686a04║
A120n1561_p0686a05║瑜伽師地論義演卷第二十六