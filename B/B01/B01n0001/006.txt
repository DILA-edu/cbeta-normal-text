B01n0001_p0413a01║十句章圓通記卷上
B01n0001_p0413a02║
B01n0001_p0413a03║
B01n0001_p0413a04║章曰智儼和尚造䟽要意五卷䟽作竟首紙中書此十句。
B01n0001_p0413a05║一不思議以成陁羅尼顯地法二隨文取義有五種過
B01n0001_p0413a06║三教義二大有五重四因果相形現義無盡
B01n0001_p0413a07║五迴文別屬以現義融六寄因陁羅彰義邊際
B01n0001_p0413a08║七揔三三轉現際無窮八無生佛法寄位外沉
B01n0001_p0413a09║九微細相容以明極勝十隔越科文成義自在
B01n0001_p0413a10║記曰將釋此文有三初現列十句之由致次列所釋十句後能
B01n0001_p0413a11║釋前中文云智儼和尚造䟽要意五卷䟽作竟首紙中書
B01n0001_p0413a12║此十句（已上）問何故儼師於䟽首紙中列此十句耶荅得此
B01n0001_p0413a13║十句之意方能解此經文故須䟽首列茲十句也十句相生者
B01n0001_p0413a14║為現海印定中所說無非十地法故冠之以初句也由此
B01n0001_p0413a15║一言具多義故若聞凡名以為非是佛菩薩也如是隨言
B01n0001_p0413a16║取義則有五種過失故受之以第二句也十地之法既不
B01n0001_p0414a01║思議若聞不思議言如不思議而取有何過耶然此不思
B01n0001_p0414a02║議有多重故設聞不思議言如自意取亦有五過故受之
B01n0001_p0414a03║以第三句也若聞五重隨聞別取則有何過耶然約㝡下
B01n0001_p0414a04║在語言是教此中具五重㝡上忘像海印是義亦具五重
B01n0001_p0414a05║如是一一各具五重故設聞五重別取五重亦有五過也
B01n0001_p0414a06║故受之以第四句也若得五重㸦具之義則雖華嚴經所
B01n0001_p0414a07║有文義多則多矣然約㝡初如之一字具諸字無遺約餘
B01n0001_p0414a08║亦尒為現如是義融故受之以第五句也如是一一字字
B01n0001_p0414a09║各具多字無內無外故寄因陁羅彰義邊際故受之以第
B01n0001_p0414a10║六句也前約橫位一中攝多成因陁羅今現竪位三際無
B01n0001_p0414a11║窮故受之以第七句也現無生法隨器成差故受之以第八
B01n0001_p0414a12║句也既無生法寄位升沉與三乘同耶然三乘中未論法
B01n0001_p0414a13║界諸法自位不動於一法中炳然齊現之義至一乘中方
B01n0001_p0414a14║現此義與三乘別故受之以第九句也若得此意則初會
B01n0001_p0414a15║說何法可云十住法初會是何會可云忉利天會也為現如
B01n0001_p0414a16║是無㝵義故終之以第十句也如是一一具多成因陁羅
B01n0001_p0415a01║故得此十句意人方解此經旨趣故於首紙列十句也
B01n0001_p0415a02║後能𥸩中此之釋文乃法融大德所造或云梵體大德親
B01n0001_p0415a03║受融德作釋未見其文一本云尸羅國世達寺沙門神琳
B01n0001_p0415a04║釋然苐二句釋文云融問琳德云則非琳德所述明矣又
B01n0001_p0415a05║融昢大德作釋然但引融德釋而隨現自意無別隨文釋
B01n0001_p0415a06║也今則若合意處隨釋之若不合者以別意述也。
B01n0001_p0415a07║
B01n0001_p0415a08║章曰初現地法者彰無非十地謂初會五海是眾生本識
B01n0001_p0415a09║此本識現名為願善決定名為不思議法是以無非十地
B01n0001_p0415a10║也初會中為眾生欲生希欲　五海不思議然說世界
B01n0001_p0415a11║海隱染彰淨成希欲心苐二會中此五海名不思議是故
B01n0001_p0415a12║不說成正信心也若此會中隱染現淨為眾生說非正信
B01n0001_p0415a13║故不為眾生說也苐三會種性不可思議次行業後大願
B01n0001_p0415a14║皆是五海眾生本識然三賢位本識未現非決定至初地
B01n0001_p0415a15║方本識現名願善決定何故五海是眾生本識者性起品
B01n0001_p0415a16║云一切眾生無不有如來智寧五海非眾生本識乎用何
B01n0001_p0416a01║文知初會緣相應荅說華藏世界已末云是盧舍那佛常
B01n0001_p0416a02║轉法輪處故問用何文知苐二會離緣荅不分世界性海
B01n0001_p0416a03║唯云佛國土不可思議故知也　儼和尚云依此經文更
B01n0001_p0416a04║有剎名不知是何者是苐二會佛國土不可思議不云剎
B01n0001_p0416a05║名故也今此世界或是蓮華或是海者如上性海䓁一一
B01n0001_p0416a06║具十而唯主為名故且云性海䓁　　　　　　世界性
B01n0001_p0416a07║依華住依海住故隨為主唯名蓮華或名海也此約性不
B01n0001_p0416a08║約海也藏師云一味法界義分為二者佛入海印定背機忘
B01n0001_p0416a09║緣為一味法界於緣中現離緣國土海為能隨土海於緣
B01n0001_p0416a10║隨緣為所隨機緣釋迦䓁十千名唯是眾生心分攝能化佛
B01n0001_p0416a11║中如是種種不分故也如佛世界亦尒初會中欲生希欲
B01n0001_p0416a12║示現嚴飾淨土是眾生土苐二會直示佛土不可思議寄
B01n0001_p0416a13║此一切人所知世界佛䓁反示佛土也　問何故世界緣
B01n0001_p0416a14║相應國土離緣耶荅國土世界無異然而苐二會不隨眾
B01n0001_p0416a15║生直示佛國土不可思議故離緣也品中句句或名号現一
B01n0001_p0416a16║身如是一身居處云國土不可思議也若義準諸會中通
B01n0001_p0417a01║有二淨土准本實隨差別緣差別緣隨本實門應解也世
B01n0001_p0417a02║界海中三千界䓁是融義者眾生隨業一處異見如同質
B01n0001_p0417a03║異見義也眾生心染者法界迴行皆土染也眾生心淨者
B01n0001_p0417a04║淨土也海是因陁羅義者至淨故諸法皆不隱故一中現
B01n0001_p0417a05║一切也性具此二也。記曰釋初句中先正釋次用何文
B01n0001_p0417a06║知下問荅今初　初現地法䓁者初會中普賢觀五海普
B01n0001_p0417a07║▆眾海云佛子諸佛一切世界海成敗清淨智不可思議䓁
B01n0001_p0417a08║苐二會中文殊師利言佛子佛剎不可思議佛住佛剎莊
B01n0001_p0417a09║嚴乃至皆不可思議苐三會中種性不可思議苐四會中
B01n0001_p0417a10║行業不可思議苐五會中大願不可思議苐六會中約十
B01n0001_p0417a11║地法云不思議佛法如是會會名不思議者皆是苐六會
B01n0001_p0417a12║十地法故云無非十地法是故云不思議以成陁羅尼現
B01n0001_p0417a13║地法　謂初會下初會中云不思議者欲現五海是眾生
B01n0001_p0417a14║本識也此本識現顯名願善決定此決定名十地法也是
B01n0001_p0417a15║則現此十地法在於不修眾生心中之義是以云五海是
B01n0001_p0417a16║眾生本識此古德所謂種子十地也　初會中下初會中
B01n0001_p0418a01║但說十智不思議不說五海不思議何故云五海不思議
B01n0001_p0418a02║耶荅言十智不思議者即五海不思議也謂觀五海欲說
B01n0001_p0418a03║五海而此深玄難說故唯說十智而此十智亦不思議故
B01n0001_p0418a04║尒也故古人云華嚴經中六處有十地一處是初會之五
B01n0001_p0418a05║海十智也故用五海置十智中用十智置五海中如是海
B01n0001_p0418a06║智緣起之本識十地在眾生心中也儼師䟽中約此義云
B01n0001_p0418a07║通觀因地五海十智說自十智是故十智不思議即是五
B01n0001_p0418a08║海不思議也　然說世界下現說分中說世界海之所以
B01n0001_p0418a09║謂本分中說海智緣起之本識十地之時有未悟者於說
B01n0001_p0418a10║分中隱染彰淨說華藏果成眾生希欲心故尒也苐二會
B01n0001_p0418a11║下問此與初會不思議何別荅於一種五海之法若以佛
B01n0001_p0418a12║證土門見之則深也為眾生說門見之則淺也初會中五
B01n0001_p0418a13║海不思議者為眾生說也苐二會中五海不思議者現佛
B01n0001_p0418a14║所證土也是故詮別也　是故不下歎佛所證之土不可
B01n0001_p0418a15║言說以成眾生正信心故也此是儼師舉土生信之義也
B01n0001_p0418a16║問苐二會正報三業果與十國土海何別荅靈炬大德云
B01n0001_p0419a01║釋意別故別也體融大德云約體則同也然深其正報則
B01n0001_p0419a02║十國土海淺其土海則三業果也故雖體一隨詮別耳十
B01n0001_p0419a03║種淨土章云欲知分量准其十佛則可知之（已上）託此言古
B01n0001_p0419a04║人云十國土海是何十佛也十佛是何十國土海也（已上）是
B01n0001_p0419a05║故三業果之深則十國土海十國土海之淺則正報三業也
B01n0001_p0419a06║初會中隱染現淨欲生眾生希欲心故說華藏果若苐二
B01n0001_p0419a07║會亦隱染現淨說者則眾生不能正信十國土海故云不
B01n0001_p0419a08║隱染現淨為眾生說也問初會五海不思議之言與苐二
B01n0001_p0419a09║會五海不思議乃是一種何故初會則淺苐二會則深荅
B01n0001_p0419a10║然故法雄太德云若初會說世界海則淺苐二會說國土
B01n0001_p0419a11║海則深者以何所以言世界海則淺言國土海則深耶若
B01n0001_p0419a12║然者言極樂世界則淺言極樂國土則深耶如是誹謗法
B01n0001_p0419a13║藏和上也然儼藏二師意者初會雖言五海不思議而既
B01n0001_p0419a14║云我當承佛神力具足演說欲令一切眾生入佛智海又
B01n0001_p0419a15║說分中說世界海之一海故此中不現佛所證土也苐二
B01n0001_p0419a16║會初同生菩薩起先際十句問文殊師利荅云皆不可思
B01n0001_p0420a01║議者若初會已現十國土海則豈苐二會更起佛剎等問
B01n0001_p0420a02║而文殊有不可思議之荅耶然既尒也故知至苐二會中
B01n0001_p0420a03║方現佛所證土也二師之意如是也問初會中五海是眾
B01n0001_p0420a04║生本識為種子十地之義与古所謂第二會光明覺品種
B01n0001_p0420a05║子十地何別荅不異也然於初會說海智緣起本識十地
B01n0001_p0420a06║之時得種子之人至第二會无更授種子之理也初會本
B01n0001_p0420a07║分說此本識十地之時有未得者但為此人於說分中隱
B01n0001_p0420a08║染現淨說華藏果機人聞已生希望言何修而得耶曰有
B01n0001_p0420a09║種子焉次當授汝於是第二會中授正報三業之種子也
B01n0001_p0420a10║問既三業果並是種子名号四諦亦有種子十地何故偏
B01n0001_p0420a11║於光明覺品有種子十地耶荅雖三業果並是種子而種
B01n0001_p0420a12║子十地是智分位方得立故尒也問五海是眾生本識者
B01n0001_p0420a13║當差別緣耶當本實耶荅本實義也問約本實八會則第
B01n0001_p0420a14║一會信位成就本實因果分量德第三會解位現證性德
B01n0001_p0420a15║普賢因果（云云）故本實義中一一位本識皆現然此文中既
B01n0001_p0420a16║云三賢位本識不現非決定至初地方現名願善決定云
B01n0001_p0421a01║故可當差別緣荅五海是眾生本識者從不修眾生位中
B01n0001_p0421a02║自有本識之義故當於本實而三賢位不現本識等者從
B01n0001_p0421a03║寄位行布所說經文云故當差別緣也是以苐二會信位
B01n0001_p0421a04║成就本實因果分量德者明不修眾生身中本具本體因
B01n0001_p0421a05║果現於信位中也　何故下於智分中方立種子十地故
B01n0001_p0421a06║也是故經說一切眾生皆有如來智者明不修眾生心中
B01n0001_p0421a07║有種子十地意也問一切眾生既有如來智可言眾生心
B01n0001_p0421a08║中已有佛果何故乃云種子十地耶荅看此十地亦是果
B01n0001_p0421a09║十地故不違也然故古人云揔之則佛地別之則十地故
B01n0001_p0421a10║此佛地得云種子十地也　用何下前云初會為眾生欲
B01n0001_p0421a11║生希欲五海不思議等是則緣相應至苐二會約此五海
B01n0001_p0421a12║名不思議是故不說成正信心等是則離緣也因此二文
B01n0001_p0421a13║起此問也　儼和尚云下舍那品䟽云依此經文更有剎
B01n0001_p0421a14║名不知是何今依一義此剎非是如上文諸相由說佛剎
B01n0001_p0421a15║無上諸相高下別故依佛取處名剎名土即無別異高下
B01n0001_p0421a16║若約眾生取土則有諸相高下下文云常轉法輪處者約
B01n0001_p0422a01║眾生說也若依此解文少可尋（已上）別彼文釋耳若依此章
B01n0001_p0422a02║意釋彼文者謂第二會中但云佛剎不可思議而不云某
B01n0001_p0422a03║佛剎故云名不知是何也今依一義此剎非是如上文諸
B01n0001_p0422a04║相者若依國土海之一義非上所列諸相也依佛取處名
B01n0001_p0422a05║剎名土等者第二會約佛取土故無別異高下也初會約
B01n0001_p0422a06║眾生取土故有別異高下也文云常轉法輪處者證約眾
B01n0001_p0422a07║生取土也一云更有剎者非是第二會佛剎初會中列十
B01n0001_p0422a08║二佛國土七世界性中過十佛剎微塵數世界有世界名
B01n0001_p0422a09║某也而不列所過世界名故約此義云更有剎名不知是
B01n0001_p0422a10║何也其佛剎義中有約躰見有約相見門也若約躰見則
B01n0001_p0422a11║与佛證土不異故今依一義等者依國土海一義則非如
B01n0001_p0422a12║上所列諸相故約佛取土則無別異高下相也此是約躰
B01n0001_p0422a13║見門也約眾生取土則有諸相高下者若約為眾生說則
B01n0001_p0422a14║有諸相別異高下也此是約相見門也常轉法輪處者證
B01n0001_p0422a15║約眾生取土義也一云更有剎者不是餘剎乃華藏世界
B01n0001_p0422a16║也謂已說華藏世界名故剎名則已有而不知此華藏世
B01n0001_p0423a01║界為虛耶為實耶故云依此經文更有剎名不知為虛為
B01n0001_p0423a02║實耶今依一義䓁者依約眾生取土之一義准實佛土則
B01n0001_p0423a03║實佛土者非如上諸相也依佛取處等者若約佛自利土
B01n0001_p0423a04║則無別異高下故無十不可說世界性積成華藏又積風
B01n0001_p0423a05║輪水輪等之理也而今約眾生取土故有如是說是知華
B01n0001_p0423a06║藏虛耳非實也文云常轉法輪處者證約眾生取土也故
B01n0001_p0423a07║知華藏虛耳非實也是以表訓大德云初會之華藏世界
B01n0001_p0423a08║遍計土無實法躰者此義也問若尒者當釋華藏世界別
B01n0001_p0423a09║異高下相時何故乃云更有剎耶荅今釋華藏別異高下
B01n0001_p0423a10║相時欲更現異義故云更耳非更明別土故云更也是則
B01n0001_p0423a11║捨前釋義更出別意故云更耳問此中實土內證耶荅雖
B01n0001_p0423a12║是外化約佛自利土即無分齊也謂三乘中亦說佛自受
B01n0001_p0423a13║用土無分齊故眼亦遍法界耳亦遍法界故雖是外化約
B01n0001_p0423a14║佛自利土即無分齊審此章之意即當初義若約本䟽意
B01n0001_p0423a15║後說合於文相　今此世界下一云華藏世界也謂諸處
B01n0001_p0423a16║云十蓮華藏世界海故知尒也然華藏內有不可說世界
B01n0001_p0424a01║性中央世界性中說十二佛國土七世界性故約中央世
B01n0001_p0424a02║界種云今此世界或蓮華等也問何故不約華藏世界耶
B01n0001_p0424a03║荅本䟽云若依下瞿夷文內除三千界外有十世界一性
B01n0001_p0424a04║二海三圓輪等（已上）約本華藏不如是列故唯約中央世界
B01n0001_p0424a05║種也一一具十下從為主故且云性也而此性中具性海等
B01n0001_p0424a06║十又從主故且云海耳而此海中具性海等十　世界性
B01n0001_p0424a07║下說七世界性經文中云有一香水海名樂光明有一切
B01n0001_p0424a08║香摩尼寶王莊嚴蓮華上有世界名清淨寶網光明等如
B01n0001_p0424a09║是說故云依華住依海住也　此約性下恐有謂是海華
B01n0001_p0424a10║藏也故今簡云此約世界性且云或蓮華或海等非約海
B01n0001_p0424a11║華藏說也問世界性世界海世界蓮華等各別耶於一世
B01n0001_p0424a12║界中具此十義耶荅於一世界中且約同類義云性約色
B01n0001_p0424a13║類多義云海約敷發義云蓮華等雖一世界可具十義也
B01n0001_p0424a14║問若尒何云今此世界或蓮華或海耶荅尒故文云一一
B01n0001_p0424a15║具十唯從主為名且云性海等是則從主為性此中具性
B01n0001_p0424a16║海等十從主為海此中亦具性海等十故不違也問性海
B01n0001_p0425a01║等十義有重耶無重耶荅約一世界義分為十故無重也
B01n0001_p0425a02║問藏師文云此中世界性者謂積世界成性積性成海等
B01n0001_p0425a03║如上所引智論說又此下文於世界海中有世界性世界
B01n0001_p0425a04║性中有一世界等故知積成（已上）依此䟽文可有重耶荅文
B01n0001_p0425a05║云有二義一望前諸界攝諸類積結成性如文習成性
B01n0001_p0425a06║二望後海等有為因義亦得名性問積界成性界亦因義
B01n0001_p0425a07║何不名性荅无融結故闕初義也問十世界中海望於後
B01n0001_p0425a08║亦積成餘界何不名性荅初積結攝已得性名後開異義
B01n0001_p0425a09║轉立別号故不名性（已上）既文云初積結攝已得性名後開
B01n0001_p0425a10║異義轉立別号故无重耳問既云二望後海等有為因義
B01n0001_p0425a11║亦得名性故即可有重何故无耶荅望後海者指本華藏
B01n0001_p0425a12║耳非約世界性世界海為海故无重也問壽命差別童云
B01n0001_p0425a13║若一乘假使世界性十種土中所有命根雖福分轉勝命
B01n0001_p0425a14║亦不異（已上）既云十種土中福分轉勝則可有重耶荅但云
B01n0001_p0425a15║十種土之福分与三千界雖有轉勝而其命根与三千界
B01n0001_p0425a16║之命根不異尒非約十種土云轉勝故是故无重也前云
B01n0001_p0426a01║問依其經文將娑婆國土對阿弥陁佛國等辨命短長據
B01n0001_p0426a02║三千界命根与佛土命根雖有短長根法不異此義云何
B01n0001_p0426a03║（已上）如是問已荅成其義故世界性等十種土之福分与三
B01n0001_p0426a04║千界之福分雖有轉勝約其命根則三千界之命根与佛
B01n0001_p0426a05║土之命根根法不異如是明也藏公云於一味下彼䟽
B01n0001_p0426a06║云不思議者此中大意於一味法界義分為二一能隨之
B01n0001_p0426a07║土海二所隨之機緣（已上）若以此三分國土海世界海者云
B01n0001_p0426a08║何荅一云三皆國土海也一云能隨之土海是國土海所
B01n0001_p0426a09║隨之機緣是世界海也一云一味法界是國土海能隨所
B01n0001_p0426a10║隨之二現土海之詮也此中融昢大德云若約情分能隨
B01n0001_p0426a11║是土海所隨是世界海若約理云一味法界是土海也謂
B01n0001_p0426a12║想德云若約情說證教二法常在二邊若約理云證教二
B01n0001_p0426a13║法舊來中道一无分別（已上）以此准於藏師之文寄緣之詮
B01n0001_p0426a14║反現土躰絕緣之義又云約緣現土以緣起塵等故令土
B01n0001_p0426a15║躰從緣印成差別（已上）等者緣与土躰別異而論是乃約情
B01n0001_p0426a16║門故此則想德所云若約情說證教二法常在二邊過者
B01n0001_p0427a01║准於初二不思議也又文云緣无別緣以躰即緣是故差
B01n0001_p0427a02║別緣起即▆▆▆▆緣与土海不異論也此乃約理門故
B01n0001_p0427a03║想德所謂若約理云證教二法舊來中道一无分別者准
B01n0001_p0427a04║於第三不思議也然約情者謂證与外化始終竟別固執
B01n0001_p0427a05║之迷情也以此准於初二不思議難故此義亦難依也是
B01n0001_p0427a06║以一味法界是土海也能所隨二現土海之詮此意可依
B01n0001_p0427a07║也謂不思議者此中大義於一味法界等既牒不思議云
B01n0001_p0427a08║一味法界故一味法界即國土海此義甚深直現也難且
B01n0001_p0427a09║作能隨所隨之詮故云能所隨二現土海之詮耳問既云
B01n0001_p0427a10║能隨之土海可云能隨即土海耶荅土海之佛是能隨故
B01n0001_p0427a11║且云能隨之土海耳非謂能隨即土海也土海者還於一
B01n0001_p0427a12║味法界中立故尒也約不動處方名土海既云能隨明知
B01n0001_p0427a13║非土海也是故土海者還於不動處見也問若尒則所隨
B01n0001_p0427a14║之機緣者所隨与機緣亦異耶荅不為一例所隨之機緣
B01n0001_p0427a15║者所隨即機緣也能隨之土海者但土海之佛為能隨能
B01n0001_p0427a16║隨非即土海也問於此三中屬當經文云何荅雖有多說
B01n0001_p0428a01║然標躰二叚一味法界之經文也明用一叚能隨之經文
B01n0001_p0428a02║也辨相一叚所隨之經文也謂牒不思議云一味法界故
B01n0001_p0428a03║標叚是一味法界之經文也如所標而釋之故此躰叚亦
B01n0001_p0428a04║是一味法界之經文也明用叚云所隨機緣差別可尒能
B01n0001_p0428a05║隨差別云何可見（已上）言所隨差別者指相叚也能隨差別
B01n0001_p0428a06║者指用叚也故辨相叚則所隨之經文明用叚則能隨之
B01n0001_p0428a07║經文也問何知躰叚如標而釋荅徵則牒前不思議之言
B01n0001_p0428a08║釋則約躰如標而釋若不尒者即有標釋相違之過故知
B01n0001_p0428a09║躰叚如標而釋也問後現躰云十方諸佛說法知彼心行
B01n0001_p0428a10║隨化眾生与法界虛空等故此躰叚可是能隨之經文
B01n0001_p0428a11║荅若如所難文中既言隨化眾生此則亦是所隨何獨判
B01n0001_p0428a12║為能隨耶此既不尒彼云何然釋躰叚䟽云二門雙融故
B01n0001_p0428a13║无際限故者欲現能化所化二門雙融成一味之義故此
B01n0001_p0428a14║躰叚亦一味之經文也問若言如標而釋故躰叚是一味
B01n0001_p0428a15║法界之經文者如躰釋相故相叚亦是一味之經文耶荅
B01n0001_p0428a16║徵標現躰之徵如標而徵徵躰辨相之徵乃是下徵非如
B01n0001_p0429a01║躰而徵是故相叚非是一味之經文也謂徵標現躰中▆
B01n0001_p0429a02║標叚中不思議云何以得知不思議者故云如標而徵也
B01n0001_p0429a03║徵躰辨相之時躰既平等而文中云何以得知差別無邊
B01n0001_p0429a04║与法界等（已上）既云差別无邊故知下徵也既文云約此殊
B01n0001_p0429a05║形緣起反現土躰妙極難思又云寄緣之詮反現土躰絕
B01n0001_p0429a06║緣之義如是（云云）故知躰者內證也問徵躰辨相中云何以
B01n0001_p0429a07║得知差別无邊等法界者牒躰叚之法界虛空等言可云
B01n0001_p0429a08║如徵何言下徵耶荅言似同而別也謂躰叚中約土躰乎
B01n0001_p0429a09║等等法界之義也相叚中約土相差別无邊等法界之義
B01n0001_p0429a10║故非牒躰叚之法界虛空等也若於此中亦如躰而徵者
B01n0001_p0429a11║應言何以得知十方諸佛說法等而既言何以得知差別
B01n0001_p0429a12║无邊等法界故此中但舉平等躰之成差別之義作問故
B01n0001_p0429a13║云下徵也十種淨土章云佛土自融与法界等无別可別
B01n0001_p0429a14║何以故由是佛土稱法界故（已上）佛土自融与法界等者從
B01n0001_p0429a15║躰叚經文中与法界虛空等文也故躰叚之中与法界虛
B01n0001_p0429a16║空等者明其佛土平等雙融与法界等也問所言何以得
B01n0001_p0430a01║知差別无邊等法界者相差別耶用差別耶荅雖具相用
B01n0001_p0430a02║然唯約用差別也謂若躰之成差別時先成用差別故須
B01n0001_p0430a03║尒耳所言差別无邊与法界等者与以躰從緣即復印成
B01n0001_p0430a04║差別緣起之義同故唯約用差別也問文中說種種身種
B01n0001_p0430a05║種名等相差別荅之可云舉相差別作問耶荅何以得知
B01n0001_p0430a06║差別无邊等法界者舉用差別作問也而荅中所以先辨
B01n0001_p0430a07║所化眾生差別者只由所化眾生之差別故能化之差別
B01n0001_p0430a08║方成故先說所化眾生相差別以荅之後方重嘖云所隨
B01n0001_p0430a09║根機差別可尒能隨差別云何可見於是方說能隨之差
B01n0001_p0430a10║別荅前用差別之問也以躰從緣即復印成差別緣起者
B01n0001_p0430a11║泥雖平等以印印之隨印屈曲平等泥中亦生屈曲如是
B01n0001_p0430a12║佛本平等而隨眾生亦成差別故云即復印成差別緣起
B01n0001_p0430a13║也是則只由相差別故成用差別故先舉相差別而荅也
B01n0001_p0430a14║問若言徵躰辨相是下徵者何故乃云徵躰耶荅因平等
B01n0001_p0430a15║躰問差別用故云徵躰耳若尒難者即於徵相明用中先
B01n0001_p0430a16║徵相云所隨眾生差別可尒能隨差別云何可見言所隨
B01n0001_p0431a01║機緣差別可尒者舉前相叚也能隨差別云何可見者正
B01n0001_p0431a02║問用差別也於此中亦可難云何云徵相耶而彼亦因相
B01n0001_p0431a03║差別問用差別故云徵相例彼此中躰平等可尒何以得
B01n0001_p0431a04║知此躰之差別無邊与法界等因於躰叚問用差別故云
B01n0001_p0431a05║徵躰也与上徵標現躰非一例也問文云佛入海印定背
B01n0001_p0431a06║機忘緣為一味法界於緣中現離緣佛國土為能隨土海
B01n0001_p0431a07║是則能隨亦可為土海耶荅尒故立能隨為土海者引此
B01n0001_p0431a08║為證然唯就一味法界為國土海之義中二義可見謂一
B01n0001_p0431a09║義法融大德說謂能隨即土海如是而立故更无別會也
B01n0001_p0431a10║一義雖此義中亦可會此文二意並得問云何會耶。
B01n0001_p0431a11║荅於緣中現難緣等者能隨則在於緣中土海則本自離緣
B01n0001_p0431a12║於在緣之能隨中并舉離緣之土海而云為能隨土海耳
B01n0001_p0431a13║能隨則非即土海也問既云於緣隨緣為所隨之機緣例
B01n0001_p0431a14║此則文云於緣中現離緣土海為能隨土海者亦可云能
B01n0001_p0431a15║隨即土海歟荅於緣隨緣為所隨者亦唯取所隨之緣方
B01n0001_p0431a16║云所隨機緣耳非耶能隨為所隨故此中亦尒能隨非即
B01n0001_p0432a01║土海也問文云釋迦等十千名唯是眾生心分攝是則能
B01n0001_p0432a02║隨之佛亦可合云所隨之機緣何故唯取所隨為所隨之
B01n0001_p0432a03║機緣耶荅釋迦等十千名唯是眾生心分攝者只欲會前
B01n0001_p0432a04║於緣中現離緣國土海為能隨土海之言中能隨者在於
B01n0001_p0432a05║緣中之義也謂能化之佛雖本平等而隨所化眾生成差
B01n0001_p0432a06║別故但云釋迦等十千名是眾生心分攝故在於緣中耳
B01n0001_p0432a07║非謂釋迦等名為所隨之機緣也　能化佛下泥本平等
B01n0001_p0432a08║以印印之則隨印屈曲泥亦屈曲佛亦如是佛本平等隨
B01n0001_p0432a09║所化之差別故能化之佛亦成差別故云能化佛中如是
B01n0001_p0432a10║種種不分也　問神秀和尚果德依正難思觀云今依一
B01n0001_p0432a11║味法界義分為二一所依之躰二能依之用（已上）以彼三莭
B01n0001_p0432a12║准於藏公文者何耶荅一味法界者准藏公一味法界也
B01n0001_p0432a13║所依之躰者牒前一味法界故亦准藏公一味法界也能
B01n0001_p0432a14║依之用者准於此中能隨所隨也問既云今依一味法界
B01n0001_p0432a15║義分為二一所依之躰二能依之用故一味法界与所依
B01n0001_p0432a16║之躰可有異耶荅例如藏師諸處中圓教有二一別教二
B01n0001_p0433a01║同教者牒前圓教即云別教而兼於伴眷屬之義中并論
B01n0001_p0433a02║同教此中亦尒雖言於一味法界義分為二一所依之躰
B01n0001_p0433a03║二能依之用然牒前一味法界則為所依之躰非別異也
B01n0001_p0433a04║問躰用俱亡故云不思議矣（已上）是則何得以所依之躰亦
B01n0001_p0433a05║為一味法界耶荅若約證一味法界之人心則躰用難分
B01n0001_p0433a06║故云躰用俱亡而所依之躰還於一味中見故所依之躰
B01n0001_p0433a07║亦內證尒問經文云何當耶荅佛國土不可思議佛住佛
B01n0001_p0433a08║剎莊嚴乃至佛阿耨多羅三藐三菩提皆不可思議者所
B01n0001_p0433a09║依躰之經文也諸佛子十方世界一切諸佛知諸眾生欲
B01n0001_p0433a10║樂不同隨其所應說法調伏等者能依用之經文也問若
B01n0001_p0433a11║尒者藏師新經不思議釋文云眾生界遍滿法界機感不
B01n0001_p0433a12║同无邊差別如來普應亦差別難知故云不思議（已上）是則
B01n0001_p0433a13║所依之躰可是外化何故內證耶荅藏師新經不思議約
B01n0001_p0433a14║外化釋也神秀公約內證釋所依之躰亦內證耳問一種
B01n0001_p0433a15║經文何故藏公約外化釋神秀公約內證釋耶荅藏師意
B01n0001_p0433a16║者經云佛國土不可思議乃至佛阿耨多羅三藐三菩提
B01n0001_p0434a01║皆不可思議（已上）徵此而釋云十方世界一切諸佛知諸眾
B01n0001_p0434a02║生樂欲不同隨其所應說法調伏如是乃至等法界虛空
B01n0001_p0434a03║界等如是說釋能化之佛隨眾生等法界之義也藏公約
B01n0001_p0434a04║如是義釋成故新經之不思議外化也神秀公以為佛國
B01n0001_p0434a05║土不思議等者舉所現所依之躰也十方世界一切諸佛
B01n0001_p0434a06║知眾生樂欲不同等者說能依之用也而不以後釋前故
B01n0001_p0434a07║云內證也問神秀公分所依之躰能依之用已云此二无
B01n0001_p0434a08║二者与藏師分能隨所隨已云此二无二通融无㝵何別
B01n0001_p0434a09║荅神秀公執所依之躰能依之用云此二无二藏師所云
B01n0001_p0434a10║此二无二者且約能隨所隨詮亡之義故別也是以神秀
B01n0001_p0434a11║公此二无二者當於藏師性海果分緣起因分此二无二
B01n0001_p0434a12║全躰遍收之義也　問藏師所云此二无一全躰遍收者
B01n0001_p0434a13║与想大德若約理云證教二法舊來中道一无分別何別
B01n0001_p0434a14║荅无別也問若尒者約理云證教二法舊來中道一无分
B01n0001_p0434a15║別之言中亦具證分緣起分耶荅所謂約理云者證分全
B01n0001_p0434a16║緣起分緣起分全證分故約證教緣起之理云也舊來中
B01n0001_p0435a01║道一无分別之義是內證也想公云所證在言与末不異
B01n0001_p0435a02║言說在證与本不異（已上）如是證教緣起而論者所欲是何
B01n0001_p0435a03║欲現證分之法是舊來中道一无分別之處故云若約理
B01n0001_p0435a04║云證教二分舊來中道一无分別也是以約證教緣起之
B01n0001_p0435a05║理作四句云所證在言尋常差別也言說在證性在中道
B01n0001_p0435a06║也令俱存此二雙現前也令雙泯此二性在中道也如是
B01n0001_p0435a07║四句之中第二第四是內證義故從此二句云舊來中道
B01n0001_p0435a08║一无分別也若得此意見藏師此二无二全躰遍收之文
B01n0001_p0435a09║則性海果分全緣起分故尋常差別也緣起分全性海果
B01n0001_p0435a10║分故性在中道也俱存此二故雙現前也雙泯前二故性
B01n0001_p0435a11║在中道也是故藏師此二无二全躰遍收之義与相德約
B01n0001_p0435a12║理之論同也故云舊來中道一无分別者唯是內證也
B01n0001_p0435a13║問何知言說在證性在中道与令泯上二性在中道之義
B01n0001_p0435a14║並是內證耶荅既神秀公約能依用之所依躰為內證也
B01n0001_p0435a15║又約躰用俱亡不思議之處亦云內證故尒也問若約情
B01n0001_p0435a16║說證教二法常在二邊之義与下云問如上所言證分之
B01n0001_p0436a01║法及緣起分法有何差別荅別不別之中別義有何異耶
B01n0001_p0436a02║荅約情說者約執證教始終竟別之迷情云也下云別者
B01n0001_p0436a03║約法躰則雖證分全緣起分緣起分全證分然義門異故
B01n0001_p0436a04║證分全緣起分之時是緣非證緣起分全證分之時是證
B01n0001_p0436a05║非緣且約此義而云別故上下二文之義別也　如佛世
B01n0001_p0436a06║界亦尒者且如約佛而言則佛平等而隨眾生成種種差
B01n0001_p0436a07║別世界亦尒佛土平等而隨眾生說故云金色世界妙色
B01n0001_p0436a08║世界等差別也　初會欲生希欲等者初會欲生眾生希
B01n0001_p0436a09║欲心說飾華藏果是約眾生取土也第二會直現佛土不
B01n0001_p0436a10║思議故舉一切人所知金色妙色等世界者欲現其世界
B01n0001_p0436a11║等即佛土之義也　何故世界緣相應等者問既前文云
B01n0001_p0436a12║用何文知初會緣相應等問荅時已盡何故更有此問荅
B01n0001_p0436a13║耶荅前文中但將初會第二會相對問荅現初會緣相應
B01n0001_p0436a14║第二會離緣之義也此中如法雄大德難云何故言世界
B01n0001_p0436a15║則淺言國土則深耶若尒言極樂世界則淺言極樂國土
B01n0001_p0436a16║則深耶此亦如是何故世界海則緣相應國土海則離緣
B01n0001_p0437a01║耶如是作問也荅意國土与世界無異故實則㸦言无妨
B01n0001_p0437a02║而初會中隨眾生說欲生希欲心故云世界緣相應苐二
B01n0001_p0437a03║會中不隨眾生直示佛土不思議義故云國土海離緣耳
B01n0001_p0437a04║品中句句等者謂或稱悉達或稱滿月等者數一身所具
B01n0001_p0437a05║之名也如是言金色妙色等世界者現實是一佛所居平
B01n0001_p0437a06║䓁佛土之義故尒也　若義准等者問本實則內證差別
B01n0001_p0437a07║緣則外化耶荅以內證為本實以外化為差別緣者則引
B01n0001_p0437a08║此文為證也然此二宗並外化也立此義中會此文則此
B01n0001_p0437a09║內證外化俱通八會之義如彼本實隨差別緣差別緣隨
B01n0001_p0437a10║本實之二宗俱通八會之義故云尒非謂本實是內證差
B01n0001_p0437a11║別是外化故如是云也　世界海中等者儼師十世界章
B01n0001_p0437a12║云依此經文三千界等現其融義蓮華藏界䓁明因陁羅
B01n0001_p0437a13║微細等義中間界等略不明（已上）從此釋耳　眾生隨業一
B01n0001_p0437a14║處異見者有染業者唯見染土有淨業者唯見淨土一處
B01n0001_p0437a15║異見故尒也　如同質異見義者猶如見一種水人見水
B01n0001_p0437a16║魚見家天見瑠璃如是見一世界染業眾生見是穢土淨
B01n0001_p0438a01║業眾生見是淨土故見一種世界全染全淨是以云三千
B01n0001_p0438a02║界等現其融義也如一種三千界舍利弗見沙石所成螺
B01n0001_p0438a03║髻梵王見諸寶所成故尒也　海是因陁羅䓁者海華藏
B01n0001_p0438a04║是經二佛世界微塵數劫所修令淨故一塵中現法界諸
B01n0001_p0438a05║法也亦其所現諸法中一一各現法界諸法入中復入重
B01n0001_p0438a06║重无盡故云海因陁羅義也　性具此二者若約性望界
B01n0001_p0438a07║則淨而望海則不得為淨故云性具此二也融質德云三
B01n0001_p0438a08║千界等是其融義者第二會中寄三千界現國土海故云
B01n0001_p0438a09║界是融義也言海因陁羅者初會說華藏世界現佛外向
B01n0001_p0438a10║之門故也言中間界等略不明者瞿夷文中无說此二故
B01n0001_p0438a11║是則十世界章文中有二大德之釋義然質大德之釋中
B01n0001_p0438a12║界是融義則深海是因陁羅義者淺也。
B01n0001_p0438a13║章曰二隨文取義有五種過者前辨法界一切法一一盡
B01n0001_p0438a14║法界集成地法今此門中辨前法名字也今日呼一名時
B01n0001_p0438a15║一切稱皆直是此一名論聞者時聞一名字一切皆直聞
B01n0001_p0438a16║也若聞凡名非聖等者則有五過一不正信二退勇猛三
B01n0001_p0439a01║詐他四謗佛五輕法也呼一時一切口許者二義一藏師
B01n0001_p0439a02║云呼一名時一切各各自名口許二相和尚云呼一時一
B01n0001_p0439a03║切共一名口許藏師云一中十故盡十中一故不盡是橫
B01n0001_p0439a04║盡法界義也　融問琳德何故一中十盡十中一不盡耶
B01n0001_p0439a05║荅一中十之一者是具二具三乃至具十之一故攝十盡
B01n0001_p0439a06║也十中一之一者是非二非三乃至非十之一故攝十不
B01n0001_p0439a07║盡也問何故一中十之一者是具二具三乃至具十之一
B01n0001_p0439a08║故攝十盡十中一之一者是非二非三乃至非十之一故
B01n0001_p0439a09║攝十不盡耶琳德歎曰此乃昔相元師於相德前所問之
B01n0001_p0439a10║義也汝今亦問歎已荅言一中十之一者是一之攝十故
B01n0001_p0439a11║攝十盡也十中一之一者唯是一之攝十之門耳非是二
B01n0001_p0439a12║攝十非是三攝十乃至非是十攝十之一故攝十不盡也
B01n0001_p0439a13║私意十位中初一唯是一攝十是故云盡也此一者不是
B01n0001_p0439a14║二攝十故第二門攝十者不攝也是故云不盡也若此一
B01n0001_p0439a15║受第二位攝十者第一一位壞故十皆不成也是故云一
B01n0001_p0439a16║中十盡也若二攝十是可得故云十中一故不盡也謂此
B01n0001_p0440a01║一於十門中只是第一一門故餘門攝十者不盡也問何
B01n0001_p0440a02║故章云攝餘門无盡耶荅非攝別第二等无盡唯是无側
B01n0001_p0440a03║故則此一門中有无盡重重此釋明現初餘門如虛空釋
B01n0001_p0440a04║非別義意也若攝第二攝十者伴伴並過也唯第一一位
B01n0001_p0440a05║成方餘餘第二乃至第十位建立故餘諸位唯是一位具
B01n0001_p0440a06║足故呼一時一切名皆口許也　相和尚以一事辨一多
B01n0001_p0440a07║者舉初一門故云以一事十皆以一名口許故言辨一多
B01n0001_p0440a08║也問何故一切以一名口許耶荅此一位立方餘諸位得
B01n0001_p0440a09║成故一言汝等諸位皆以吾名口許耳若汝言吾是二者
B01n0001_p0440a10║无吾一時汝二應有然无吾一時汝不得立故唯以吾一
B01n0001_p0440a11║名口許也以異事辨一多者舉二辨十二乃至舉十辨十
B01n0001_p0440a12║十門也問何故第二門十二為一之多耶荅先十一者非
B01n0001_p0440a13║情計一故以二呼時得二名口許也是故此二三等是一
B01n0001_p0440a14║之无㝵義故言一之多也問何故十皆一名口許之義与
B01n0001_p0440a15║藏師意同耶荅由各各自位不動方呼一時十皆一名得
B01n0001_p0440a16║口許也以一緣起法中具此二義㸦現一邊故意至齊同
B01n0001_p0441a01║也是故相德盡不盡第一門中唯攝十一故盡第二門之
B01n0001_p0441a02║十一則非其分故不盡也琳德曰第一門始而第二門未
B01n0001_p0441a03║始故不盡云者極意不得也。
B01n0001_p0441a04║記曰釋第二句中二先正釋後呼一時下現二師盡不盡
B01n0001_p0441a05║也此中先標二師義後藏公一中十下釋也此中先釋藏
B01n0001_p0441a06║師義後釋相德義也問二師盡不盡何別荅一云始終並
B01n0001_p0441a07║別一云始別終同然始別而意至齊同也謂藏公呼一名
B01n0001_p0441a08║時一切各各自名口許相德呼一名時一切唯一名口許
B01n0001_p0441a09║如是故始別而下文云一緣起法中具此二義㸦現一邊
B01n0001_p0441a10║故意至齊同也問就二師盡不盡義論橫竪義云何荅一
B01n0001_p0441a11║云相德則橫盡法界義藏師則竪盡法界義也謂相德之
B01n0001_p0441a12║盡不盡者如立一一地具十地之十地而呼初地之歡喜
B01n0001_p0441a13║地時即後九地中之歡喜等齊應云吾亦歡喜吾亦歡喜
B01n0001_p0441a14║之義也藏師之盡不盡者如立一法十地而呼初歡喜地
B01n0001_p0441a15║時後九地齊應云吾是離垢吾是發光乃至吾是善慧吾
B01n0001_p0441a16║是法雲之義也若約喻說相德之義如立十層十塔呼初
B01n0001_p0442a01║塔之第一層時後九塔之第一層齊應云吾亦第一層吾
B01n0001_p0442a02║亦第一層之義故橫盡法界義也藏師之義如立十層一
B01n0001_p0442a03║塔呼第一層時後九層云吾是第二吾是第三乃至吾是
B01n0001_p0442a04║第十之義故竪盡法界義也　梵躰大德云論橫竪之義
B01n0001_p0442a05║不定故若約理事相對則理橫事竪若約時法相對則十
B01n0001_p0442a06║方法界橫三世九世竪若同異体相對則同躰橫異体竪
B01n0001_p0442a07║若就異体中純雜相對則純橫雜竪同体中亦尒也藏師
B01n0001_p0442a08║異体中論故竪也相德同体中論故橫也然此等義難也
B01n0001_p0442a09║謂相德云若欲觀緣起實相陁羅尼法者先應學數十錢
B01n0001_p0442a10║法所謂一錢乃至十錢藏師云如數十錢法（已上）二師皆約
B01n0001_p0442a11║一種十錢為喻何故云相德之義如約十層十塔論故橫
B01n0001_p0442a12║盡法界也藏師如約十層一塔論故竪盡法界義耶又体
B01n0001_p0442a13║德義者藏師約異躰入門論盡不盡故立異躰中論者文
B01n0001_p0442a14║現可尒而相德文中无說同躰之言何故云相德立同体
B01n0001_p0442a15║中論耶若云相德之義呼一名時一切皆以一名口許故
B01n0001_p0442a16║立同躰中論者前論具錢不異藏公是則前約異躰論具
B01n0001_p0443a01║錢之義及至盡不盡中更立同躰中論耶然且不尒此義
B01n0001_p0443a02║難依也是以藏師立異躰中論也相德通約同異中論也
B01n0001_p0443a03║若約十地論則立一往十地呼初歡喜時後九齊應云吾
B01n0001_p0443a04║亦歡喜吾亦歡喜者相德之義也呼初歡喜時後九云吾
B01n0001_p0443a05║是離垢吾是發光乃至吾是法雲者藏師之義也若約喻
B01n0001_p0443a06║別則立十層一塔呼初層時後九層云吾亦初層吾亦初
B01n0001_p0443a07║層者相德之義也呼初層時後九層云吾是第二乃至吾
B01n0001_p0443a08║是第十也者藏師之義也故二師義竪則並竪橫則並橫
B01n0001_p0443a09║耳非謂相德之盡不盡橫也藏師之盡不盡竪也問若尒
B01n0001_p0443a10║者此二師義不可以橫竪分耶荅既古人云為橫則並橫
B01n0001_p0443a11║為竪則並竪也又論橫竪不定故理事相對則理橫事竪
B01n0001_p0443a12║圓融行布相對則圓融橫行布竪時法相對則法橫時竪
B01n0001_p0443a13║无性不壞相對則无性義橫不壞義竪也相德約无性義
B01n0001_p0443a14║故橫藏師約不壞義故竪耳問二師之義橫則並橫竪則
B01n0001_p0443a15║並竪義云何荅約竪位十地呼初歡喜之時後九地並云
B01n0001_p0443a16║吾亦歡喜吾亦歡喜者相德義也呼初歡喜時後九云吾
B01n0001_p0444a01║是離垢乃至吾是法雲者藏師義故是故二師之義竪則
B01n0001_p0444a02║並竪也橫列十錢呼第一錢時後九錢云吾亦第一吾亦
B01n0001_p0444a03║第一者相德義也呼第一時後九錢云吾是第二乃至吾
B01n0001_p0444a04║是第十者藏師義也故二師之義橫則並橫也問相德之
B01n0001_p0444a05║以一事弁一多者一一是多故云一多也應立同躰中論
B01n0001_p0444a06║耶荅若以一一為同躰種種為異躰者可尒而異躰中有
B01n0001_p0444a07║一名口許之義同躰中亦有種種名口許之義故同異躰
B01n0001_p0444a08║中无偏當也問若約古人意者二師之義為橫並橫為竪
B01n0001_p0444a09║並竪若約无性不壞則相德約无性故橫藏師約不壞故
B01n0001_p0444a10║竪何故此章云藏公一中十盡十中一不盡是橫盡法界
B01n0001_p0444a11║義耶荅如前論橫竪不定故圓融橫行布竪故今此論盡
B01n0001_p0444a12║不盡者是圓融義故云橫盡法界也　就釋中藏師之一
B01n0001_p0444a13║中十盡十中一不盡者何為盡何為不盡耶荅一云以向
B01n0001_p0444a14║上來作盡以向下去作不盡也一云舉來初作盡舉去初
B01n0001_p0444a15║作不盡也一云來初門攝十者是盡也是十門中第一門
B01n0001_p0444a16║故不盡也一云來初門攝十者是盡所攝十之不相是義
B01n0001_p0445a01║為不盡也一云來去二十門中隨我所執論也　初義者
B01n0001_p0445a02║一中十者向上來之都名十中一者向下去之都名故十
B01n0001_p0445a03║中一故不盡者舉去門作不盡也一中十故盡者舉來門
B01n0001_p0445a04║作盡也是故相德標來門云一中十也標去門云十中一
B01n0001_p0445a05║故尒也　次義者藏公文云向上數十門一者一乃至十
B01n0001_p0445a06║者一中十餘九亦如是向下數亦十門一者十即攝一乃
B01n0001_p0445a07║至餘例然（已上）來初門云一中十去初門云十中一故一中
B01n0001_p0445a08║十故盡者是舉來初作盡十中一故不盡者是舉去初作
B01n0001_p0445a09║不盡也問若尒者來後九与去前九等於盡不盡中不見
B01n0001_p0445a10║耶荅來後九与去前九門等並來初門之不盡故實則論
B01n0001_p0445a11║一門盡十九門不盡也若具列十九門不盡則恐其繁多
B01n0001_p0445a12║且舉中間去初一門作不盡耳次義者約來初門攝十之
B01n0001_p0445a13║義云一中十故盡而十門中唯是第一門不得盡餘九門
B01n0001_p0445a14║故云十中一故不盡也如是當一身中作盡不盡也次義
B01n0001_p0445a15║者相德云又一事中一多義不相是即是多是一事故即
B01n0001_p0445a16║是一（已上）一事中一多義不相是即是多之義釋不盡也是
B01n0001_p0446a01║一事故即是一之義釋前盡故約初門攝十之義為盡所
B01n0001_p0446a02║攝十之不相是之義則不盡也次義者來去二十門中隨
B01n0001_p0446a03║我所執約一門中攝十者為盡而其門門於十門中只是
B01n0001_p0446a04║一門故不得盡餘門所攝之十故云不盡也若約塵則一
B01n0001_p0446a05║塵中攝十方者盡然十方中唯一塵之攝耳不得盡餘門
B01n0001_p0446a06║所攝故云不盡也如是約吾身約柱等一切法中隨舉論
B01n0001_p0446a07║盡不盡无別偏當也融質德云來初門攝十者是揔相盡
B01n0001_p0446a08║也後九門別者別相不盡也然此義難也謂若初門攝十
B01n0001_p0446a09║為捴相盡門對此為別相不盡者初門亦是別相不盡也
B01n0001_p0446a10║何云唯後九門別相不盡耶又十中一故不盡中十者是
B01n0001_p0446a11║何一者是何若云十者來後九也一者來初門者初門亦
B01n0001_p0446a12║是別相不盡何故唯後九門是別相耶是故此義難依也
B01n0001_p0446a13║梵躰大德云一中十故盡者於來初門具十之中舉終錢
B01n0001_p0446a14║作盡十中一故不盡者於來終門具十之中舉終錢作不
B01n0001_p0446a15║盡也謂來初門具錢時當言第一一第二一中二第三一
B01n0001_p0446a16║中三乃至第九一中九而超此云一中十故盡也若來第
B01n0001_p0447a01║十門具錢時應言第一十第二十中九第三十中八乃至
B01n0001_p0447a02║第九十中二而超此舉終故云十中一故不盡也問盡中
B01n0001_p0447a03║所超之八与不盡中所超二重八門於盡不盡中不見耶
B01n0001_p0447a04║荅盡中所超盡中見不盡中所超不盡中見也謂若具作
B01n0001_p0447a05║盡門者應言一中二一中三一中四乃至一中十故盡而
B01n0001_p0447a06║超中間舉終錢故云一中十故盡也是故盡中所超於盡
B01n0001_p0447a07║中見也若具作此第一門之不盡者應言二中十故不盡
B01n0001_p0447a08║三中十故不盡乃至九中十故不盡而超此舉終故云十
B01n0001_p0447a09║中一故不盡也就此終門若具作者應言第一十第二十
B01n0001_p0447a10║中九第三十中八乃至第九十中二而超此舉終故十中
B01n0001_p0447a11║一故不盡也是故不盡中所超於不盡中見也故實則論
B01n0001_p0447a12║一門盡九門不盡也問文云別別諸事門准例可知（已上）是
B01n0001_p0447a13║則來後九門与去十門中論盡不盡云何荅來第二門應
B01n0001_p0447a14║言二中十故盡十中一故不盡至第五門應言五中十故
B01n0001_p0447a15║盡十中一故不盡至第九門應言九中十故盡十中一故
B01n0001_p0447a16║不盡至第十門應言十中一故盡一中十故不盡也若約
B01n0001_p0448a01║去初門如來終故云十中一故盡一中十故不盡第二門
B01n0001_p0448a02║中九中一故盡一中十故不盡至第五門六中一故盡一
B01n0001_p0448a03║中十故不盡至第九門二中一故盡一中十故不盡至第
B01n0001_p0448a04║十門如來初門故云一中十故盡十中一故不盡也所以
B01n0001_p0448a05║尒者來第二門中應言第一二第二二中一第三二中三
B01n0001_p0448a06║第四二中四乃至第九二中九而超此故云二中十故盡
B01n0001_p0448a07║若具作第二門之不盡者應言一中十故不盡三中十
B01n0001_p0448a08║故不盡四中十故不盡乃至九中十故不盡而超此故云
B01n0001_p0448a09║十中一故不盡也第五門中應言第一五第二五中四第
B01n0001_p0448a10║三五中三第四五中二第五五中一第六五中六第七五
B01n0001_p0448a11║中七乃至第九五中九而超此云五中十故盡也若具作
B01n0001_p0448a12║此門之不盡者應言四中十故不盡三中十故不盡二中
B01n0001_p0448a13║十故不盡一中十故不盡六中十故不盡乃至九中十故
B01n0001_p0448a14║不盡而超此云十中一故不盡也就第九門應言第一九
B01n0001_p0448a15║第二九中八乃至第九九中一而超此云九中十故盡也
B01n0001_p0448a16║若具作此門之不盡者應言八中十故不盡七中十故不
B01n0001_p0449a01║盡乃至一中十故不盡而超此云十中一故不盡也就第
B01n0001_p0449a02║十門作盡者應言第一十第二十中九第三十中八乃至
B01n0001_p0449a03║第九十中二而超此云十中一故盡也若具作此第十門
B01n0001_p0449a04║之不盡者應言九中十故不盡八中十故不盡乃至二中
B01n0001_p0449a05║十故不盡而超此舉終云一中十故不盡也若就去初門
B01n0001_p0449a06║作盡者應言第一十第二十由九乃至第九十中二而超
B01n0001_p0449a07║此云十中一故盡也若具作此門之不盡者應言九中一
B01n0001_p0449a08║故不盡八中一故不盡乃至二中一故不盡而超此云一
B01n0001_p0449a09║中十故不盡也就第二門作盡者應言第一九第二九中
B01n0001_p0449a10║十第三九中八第四九中七乃至第九九中二而超此云
B01n0001_p0449a11║九中一故盡也若具作此門之不盡者應言十中一故不
B01n0001_p0449a12║盡八中一故不盡七中一故不盡乃至二中一故不盡而
B01n0001_p0449a13║超此云一中十故不盡也至第五門作盡者應言第一六
B01n0001_p0449a14║第二六中七第三六中八第四六中九第五六中十第六
B01n0001_p0449a15║六中五乃至第九六中二而超此云六中一故盡也若具
B01n0001_p0449a16║作此門之不盡者應言七中一故不盡八中一故不盡乃
B01n0001_p0450a01║至十中一故不盡五中一故不盡四中一故三中一故二
B01n0001_p0450a02║中一故不盡而超此云一中十故不盡也就第九門作盡
B01n0001_p0450a03║者應言第一二第二二中三第三二中四乃至第九二中
B01n0001_p0450a04║十而超此云二中一故盡也若具作此門之不盡應言三
B01n0001_p0450a05║中一故不盡乃至十中一故不盡而超此云一中十故不
B01n0001_p0450a06║盡也至第十門作盡者如來初門故應言第一一第二一
B01n0001_p0450a07║中二乃至第九一中九而超此云一中十故盡也若具作
B01n0001_p0450a08║此門之不盡者二中一故三中一故乃至九中一故不盡
B01n0001_p0450a09║而超此舉終故云十中一故不盡也今云具錢之法此義
B01n0001_p0450a10║可隨也此中稍加論者一中十故盡者并舉來初去終作
B01n0001_p0450a11║盡也十中一故不盡者并舉去初來終作不盡也謂來初
B01n0001_p0450a12║去終具錢狀同去初來終具錢狀同故尒也問來後九門
B01n0001_p0450a13║与去前九門通与來初門作不盡亦与去終門作不盡耶
B01n0001_p0450a14║各別不同耶荅各自門別合執作盡故來門之後九与初
B01n0001_p0450a15║門作不盡去門之前九与終門作不盡也問若尒來去初
B01n0001_p0450a16║終應各別論何必合執論耶荅觀其文相來去初門各明
B01n0001_p0451a01║具十之義結云如本末二門中各具足十門餘一一錢中
B01n0001_p0451a02║准以思之（已上）是故本錢中來初去終通結末錢中去初來
B01n0001_p0451a03║終通結也故重結云一中十者亦來初去終通云也十中
B01n0001_p0451a04║一者亦去初來終通云也因此一中十之義仍云一門中
B01n0001_p0451a05║既具足十義故明知一門中皆有无盡義故一門中既具
B01n0001_p0451a06║足十義者亦來初去終通云也因此又問一門中攝十盡
B01n0001_p0451a07║否故此中亦來初去終通舉作問也故其荅中一中十故
B01n0001_p0451a08║盡中亦并舉來初去終作盡也十中一故不盡中亦并舉
B01n0001_p0451a09║去初來終作不盡也問別別諸門中准例如是者何耶荅
B01n0001_p0451a10║於來後九去前九中例現盡不盡義也問來後九与去前
B01n0001_p0451a11║九亦合執論耶荅但來終門与去初門合執論耳中間八
B01n0001_p0451a12║門既具錢狀異故別論也　問中間八門既其異也一中
B01n0001_p0451a13║十故盡十中一故不盡言中亦應別論何故合執論耶荅
B01n0001_p0451a14║雖中間八門具錢狀異故未得合論幸其來初去終与去
B01n0001_p0451a15║初來終具錢狀同故合論耳前既本末兩錢中來初去終
B01n0001_p0451a16║去初來終合執而論及至結中一中十之中亦來初去終
B01n0001_p0452a01║通云也十中一之中亦去初來終通云也乃至問荅盡不
B01n0001_p0452a02║盡中亦合論故尒也問來去二十門中論具錢已引華嚴
B01n0001_p0452a03║經菩薩善觀緣起法於一法中解眾多法眾多法中解了
B01n0001_p0452a04║一法之文此文如何證耶荅以於一法中解眾多法證來
B01n0001_p0452a05║初去終二門也以眾多法中解了一法證來後九与去前
B01n0001_p0452a06║九也問來後九門与去前九門各各具十何故云眾多法
B01n0001_p0452a07║中解了一法耶荅實云眾多法中解眾多法也而前云於
B01n0001_p0452a08║一法中解眾多法及此即云眾多法中解了一法故尒耳
B01n0001_p0452a09║問一門中攝十盡否者此亦超舉第十耶荅通約所具之
B01n0001_p0452a10║十也謂前云一門中既具足十義之言通約所具之十因
B01n0001_p0452a11║此作問故尒也問若尒荅中一中十故盡者亦應通約所
B01n0001_p0452a12║具十也何故超舉終耶荅雖超而不捨也實則具云一中
B01n0001_p0452a13║二一中三乃至一中九超此略說故不違也問若尒一門
B01n0001_p0452a14║中既具足十義者亦可超舉終錢耶荅若尒難者前云本
B01n0001_p0452a15║末二錢中各具足十門者亦超舉第十耶若尒則且本錢
B01n0001_p0452a16║中超舉第十錢為終故可云具足十門也其末錢中超舉
B01n0001_p0453a01║第一錢為終則何可云具足十門耶夫如是故前本末二
B01n0001_p0453a02║錢中既通約所具十故一門中攝十盡否者亦通約所具
B01n0001_p0453a03║十而作問也問所具唯九何云十耶荅所具唯九而并能
B01n0001_p0453a04║具云攝十也　一中十之至攝十盡也者列來初門中所
B01n0001_p0453a05║具十也十中一至攝十不盡者約其能具所具之來後九
B01n0001_p0453a06║門也謂乍觀文相如約十中一之一云非二非三乃至非
B01n0001_p0453a07║十之一也而不尒乎所以十中一之不盡者但見為第一
B01n0001_p0453a08║而攝十耳不見為第二而攝十乃至不見為第十而攝十
B01n0001_p0453a09║故十中之一是不盡也故非二非三等者具能具所具之
B01n0001_p0453a10║來後九門也問次荅文云十中之一者唯是一之攝十之
B01n0001_p0453a11║門耳非是二攝十非是三攝十乃至非是十攝十之一故
B01n0001_p0453a12║攝十不盡（已上）故是十門中唯第一門故云不盡也是則立
B01n0001_p0453a13║在一身中應論盡不盡何故湏約來苐十門之具十中超
B01n0001_p0453a14║舉終錢作不盡耶荅十中一之不盡者何故然耶唯見此
B01n0001_p0453a15║一為初一而攝十之門耳不見為第二而攝十乃至不見
B01n0001_p0453a16║為第十而攝十之門故約第二門以去後九門云不盡也
B01n0001_p0454a01║是以超二重八門舉第十門中所具錢云十中一故不盡
B01n0001_p0454a02║故不違也問既此章中唯約初門論盡不盡是則應別執
B01n0001_p0454a03║來去二門而論何故并舉來初去終論耶荅其義理章中
B01n0001_p0454a04║雖合執論然各單舉一門論故方得明現來初去終具錢
B01n0001_p0454a05║狀同之義是故此章且約一門論也問可直云不攝第二
B01n0001_p0454a06║門中十不攝第三門中十乃至不攝第十門中十何故云
B01n0001_p0454a07║非是二攝十非是三攝十等耶荅有人云初一更受第二
B01n0001_p0454a08║位而攝十受第三位而攝十乃至受第十位而攝十故欲
B01n0001_p0454a09║遮此義也謂若初一受第二位而攝十乃至受第十位而
B01n0001_p0454a10║攝十者可來初一中攝十時並盡也而初一唯是一而攝
B01n0001_p0454a11║十之門耳非為第二而攝十乃至非為第十而攝十之門
B01n0001_p0454a12║故來後九門攝十之義非其所盡也　私意十位中唯是
B01n0001_p0454a13║一攝十等雖言私意非是異義但是增現琳德之義也謂
B01n0001_p0454a14║前琳德意云十位中之初一唯是為一攝十故盡也此一
B01n0001_p0454a15║非是為第二而攝十是故第二門之所攝十非其所盡故
B01n0001_p0454a16║云不盡如是增現也　文云若二攝十是可得故一本云
B01n0001_p0455a01║若二攝十是應得耶等言雖有異義乃不違後文義者初
B01n0001_p0455a02║一唯是為一而攝十耳不能受第二位而攝十也而有人
B01n0001_p0455a03║妄謂初一更受第二位而攝十是應得耶為決此疑故云
B01n0001_p0455a04║十中一故不盡也初文義者雖初一受第二位而攝十无
B01n0001_p0455a05║有此理而第二門之本二為本二而攝十之義可得也是
B01n0001_p0455a06║乃初門所不能盡故云十中一故不盡也　此釋明現初
B01n0001_p0455a07║餘門如虛空釋非別義意者問同躰即門云問為但攝自
B01n0001_p0455a08║一門中无盡重重耶為亦攝餘異門无盡耶荅或俱攝或
B01n0001_p0455a09║但攝自門无盡何以故若无自一門中无盡餘一切門中
B01n0001_p0455a10║无盡皆悉不成故是故初門同躰即攝同異二門中无盡
B01n0001_p0455a11║无盡窮其圓極法界无不攝盡耳或但攝自同躰一門中
B01n0001_p0455a12║无盡何以故由餘異門如虛空故不相知故自具足故更
B01n0001_p0455a13║无可攝也（已上）如虛空之文在後何云明現初餘門如虛空
B01n0001_p0455a14║釋耶荅同躰即門雖尒而諸法相即自在門云若一門中
B01n0001_p0455a15║即具足无盡自在者餘門何用為荅餘門如虛空何以故
B01n0001_p0455a16║同躰一門並攝一切无不盡故問此同躰中所攝一切者
B01n0001_p0456a01║只應攝自門中一切豈可攝餘門中一切耶荅既攝自一
B01n0001_p0456a02║切復攝餘一一門中无盡一切（已上）如是如虛空之釋在初
B01n0001_p0456a03║而攝餘異門中无盡之釋在後故於此文云此釋明現初
B01n0001_p0456a04║餘門如虛空釋非別義意也　伴伴並過者初門所具与
B01n0001_p0456a05║第二門所具並故也初門能具与苐二門能具並故實則
B01n0001_p0456a06║亦應有主主並過也　就釋相德義中彼文云以一事弁
B01n0001_p0456a07║一多故盡以異事弁一多故不盡者相德亦合執來初去
B01n0001_p0456a08║終作盡耶荅尒也謂前來去二十門中各論具錢已次云
B01n0001_p0456a09║本末二門中既具足十門餘八門中准例也本錢中通舉
B01n0001_p0456a10║來初去終二門末錢中亦通舉去初來終故結中一中十
B01n0001_p0456a11║者亦通約來初去終也十中一者亦通約去初來終也因
B01n0001_p0456a12║一中十之言云一門中既具足十義故明知一門中有无
B01n0001_p0456a13║盡（已上）是故一門中既具足十義者通舉來初去終也𤗊此
B01n0001_p0456a14║一門中既具十義問云一門中攝十盡否故此問中亦通
B01n0001_p0456a15║舉來初去終問盡不盡也是故荅中以一事弁一多故盡
B01n0001_p0456a16║之中亦舉來初去終作盡也問以異事弁一多者此亦超
B01n0001_p0457a01║舉來終去初作不盡耶荅通舉來後九門去前九門云以
B01n0001_p0457a02║異事弁一多也是故以來後九異事弁一多者對來初門
B01n0001_p0457a03║之盡弁不盡以去前九異事弁一多者對去終門之盡弁
B01n0001_p0457a04║不盡也問以一事弁一多者一事者是何一事一者是何
B01n0001_p0457a05║一多者是何多耶荅一事者具能具所具之初門也一者
B01n0001_p0457a06║𤗊前一事故亦具能具所具之一門也多者別數能具所
B01n0001_p0457a07║具故云多也何以知然下文云一事中一多義不相是則
B01n0001_p0457a08║是多是一事故即是一者此中雖有多說此文釋前盡中
B01n0001_p0457a09║一多之義也初門一事中能具之一与所具多不相是之
B01n0001_p0457a10║義是則多也而並是一門故即是一也故一事者具能具
B01n0001_p0457a11║所具之初門也一者𤗊前一事也多者別數能具所具之
B01n0001_p0457a12║多故云多也問以異事弁一多者且約來門則以來後九
B01n0001_p0457a13║門為異事也所言弁一多者還舉初門之一多云弁一多
B01n0001_p0457a14║耶於後九門中各弁一多耶荅融質大德言異事者謂別
B01n0001_p0457a15║相不盡之九門也弁一多者謂捴相盡之一多也是以別
B01n0001_p0457a16║相不盡者吾捴相盡中所具德故若數所具德則无盡故
B01n0001_p0458a01║云別相不盡也是以相德義中若以捴相盡義云則以一
B01n0001_p0458a02║名口許亦得以別相不盡云則以異名口許亦得然今以
B01n0001_p0458a03║異事弁一多者第二門中以二事弁一多乃至第十門中
B01n0001_p0458a04║以十事弁一多如是每門門弁一多合約且云以異事弁
B01n0001_p0458a05║一多也實則各弁一多故云不盡也問文云以異事弁一
B01n0001_p0458a06║多者舉二明十二乃至舉十明十十門也等者如是則第
B01n0001_p0458a07║二門中應云弁二多乃至第十門中應云弁十多何故門
B01n0001_p0458a08║門皆言弁一多耶荅用受位之門論則雖尒而約當躰則
B01n0001_p0458a09║門門各一故皆云弁一多也問文云別別諸事門中准例
B01n0001_p0458a10║（已上）是則來後九門及去前九門論盡不盡者何耶荅相德
B01n0001_p0458a11║義中每門門合執論也謂來第二門与去苐九門可云以
B01n0001_p0458a12║二事弁一多故盡以異事弁一多故不盡也若來第五門
B01n0001_p0458a13║去第六門應云以五事弁一多故盡以異事明一多故不
B01n0001_p0458a14║盡至來第九門去第二門中應云以九事弁一多故盡以
B01n0001_p0458a15║異事弁一多故不盡至來第十門去第一門應云以十事
B01n0001_p0458a16║弁一多故盡以異事弁一多故不盡也問門門若約當躰
B01n0001_p0459a01║則皆一是則門門皆應云以一事弁一多耶荅若門門每
B01n0001_p0459a02║言一事則十門之盡不盡合雜難分故欲別十門之盡不
B01n0001_p0459a03║盡故於第二門中則云以二事於第三門中則云以三事
B01n0001_p0459a04║而約當躰是一故門門皆言一多也啚文云異事准司者
B01n0001_p0459a05║釋前以一事弁一多故盡之文云又一事中一多義不相
B01n0001_p0459a06║是則多一事故即是一已若例此釋以異事弁一多之義
B01n0001_p0459a07║亦可云一事中一多義不相是則多是一事故即一也故
B01n0001_p0459a08║云異事准同也文云是故此二三等一之无㝵意也者問
B01n0001_p0459a09║何一之无㝵義耶荅融質德云別相不盡中十二十三等
B01n0001_p0459a10║者捴相盡一之無㝵義也梵躰德云二者是第二門所具
B01n0001_p0459a11║第二也三者是第三門所具第三也謂第二門中第一二
B01n0001_p0459a12║第二二中一故此門中一是所具之第二也於第三門中
B01n0001_p0459a13║第一三第二三中二第三三中一故此門中一是所具之
B01n0001_p0459a14║第三也故約第二門所具第二第三門所具第三而云此
B01n0001_p0459a15║二三等是一之无㝵義也然此義難也謂者尒者於第二
B01n0001_p0459a16║門中唯取所具第一云一多耳而不通取十二於第三門
B01n0001_p0460a01║唯取所具第三云一多耳而不通取十二耶若許尒則且
B01n0001_p0460a02║初門中後九捴是所具可云二多乃至十多何故只言一
B01n0001_p0460a03║多耶是故此義難也是以二者第二門之十二也三者第
B01n0001_p0460a04║三門之十三也謂第二門中十二者是第二一之无㝵義
B01n0001_p0460a05║也第三門中十三者是第三一之无㝵義也是故苐二門
B01n0001_p0460a06║中可云以二事弁一多第三門中可云以三事弁一多也
B01n0001_p0460a07║問文云先十一者非情計一故以二呼時得二名口許也
B01n0001_p0460a08║者有何相關而有此言耶荅若无初門中十則餘門中十
B01n0001_p0460a09║皆悉不成是故由初門中呼一時十皆口許是一故得至
B01n0001_p0460a10║於第二門中呼二時十皆口許是二乃至第十門中呼十
B01n0001_p0460a11║時十皆口許是十也　文云各各自位不動者釋藏師之
B01n0001_p0460a12║義也呼一時一名口許者釋相德之義也　一緣起法中
B01n0001_p0460a13║等者一緣起法中具无性不壞二義相德得无性義藏師
B01n0001_p0460a14║得不壞義各現一邊故云意至齊同也問古言同相中有
B01n0001_p0460a15║分同滿同也分同者一尺留頭出一尺力同於二十步堂
B01n0001_p0460a16║也滿同者一尺留頭出二十步力同於二十步堂也用此
B01n0001_p0461a01║分一乘三乘義者分同一乘也滿同三乘也謂一尺留頭
B01n0001_p0461a02║出二十步力同於堂者動自一尺位方同二十步堂故是
B01n0001_p0461a03║乃三乘泯差別俗相方歸平等真之義故滿同三乘也一
B01n0001_p0461a04║尺留頭出一尺力同於堂者不動自一尺位能同於二十
B01n0001_p0461a05║步堂故斯乃一乘不動差別俗相即平等真之義故分同
B01n0001_p0461a06║一乘也今相德之呼一時一切一名口許之義是滿同義
B01n0001_p0461a07║故三乘藏師之呼一時一切自名口許之義是分同義故
B01n0001_p0461a08║一乘耶荅設藏師之義為分同相德之義為滿同也而古
B01n0001_p0461a09║人所立分同一乘滿同三乘意者一尺之義一向置留頭
B01n0001_p0461a10║中二十步之義一向置堂中故一尺留頭出二十步力同
B01n0001_p0461a11║於堂者以堂之所与二十步力方得同於二十步堂如是
B01n0001_p0461a12║見故云滿同三乘分同一乘也然而分同滿同之義非唯
B01n0001_p0461a13║尒耳既古人云一尺之二十步二十步之一尺故約此義
B01n0001_p0461a14║則分同滿同並一乘故二師之義並為一乘也既云相德
B01n0001_p0461a15║呼一時一切一名口許者約无性義故正是一乘也古人
B01n0001_p0461a16║既云一尺留頭用自二十步力同於二十步堂二十步堂
B01n0001_p0462a01║用自一尺力同於一尺留頭（已上）是故一尺留頭本自有二
B01n0001_p0462a02║十步力八尺柱本自有二十步力故一尺留頭出自本具
B01n0001_p0462a03║二十步力同於二十步堂也　問一尺留頭者唯是一尺
B01n0001_p0462a04║位无二十步義八尺柱者唯是八尺位无二十步義也是
B01n0001_p0462a05║則何得自有二十步力而能同耶荅本受異位之時全二
B01n0001_p0462a06║十步名為一尺全二十步名為八尺故一尺留頭本自有
B01n0001_p0462a07║二十步力八尺柱亦本自有二十步力也是故各出本有
B01n0001_p0462a08║二十步力同於二十步堂也　問呼一時十皆一名口許
B01n0001_p0462a09║義者第二門中以初一所与一名而口許第三門中亦以
B01n0001_p0462a10║初一所与一名而口許耶以自本有一名而口許耶荅以
B01n0001_p0462a11║自所有一名而得口許也問第二之二唯二而无一義第
B01n0001_p0462a12║三之三亦唯三而无一義何得以自具一名口許耶荅第
B01n0001_p0462a13║二二者无性二也第三三者亦无性三也故以本有一名
B01n0001_p0462a14║得口許也問若无性之二三等者設呼二時亦以一名口
B01n0001_p0462a15║許也然方呼一時得以一名口許是則可云用初一所与
B01n0001_p0462a16║一名方能口許耶荅第二門之二呼一時即以一名口許
B01n0001_p0463a01║乃至呼十時即以十名口許者由本无自性以一切為自
B01n0001_p0463a02║性本无自名以一切為自名故以自本有一名口許也
B01n0001_p0463a03║且夫令習如此一言下具多義之觀者欲何所為曰相德
B01n0001_p0463a04║既云若欲觀緣起實相陁羅尼法者先應學數十錢法是
B01n0001_p0463a05║則行人若習呼一錢時十錢並一名口許之觀者知自身
B01n0001_p0463a06║心中滿足佛菩薩法能以近會遠不動五尺均踏三際窮
B01n0001_p0463a07║證自躰毗盧果海有如是㝡勝方便故制此觀也是以盧
B01n0001_p0463a08║舍那佛於二佛世界微塵數劫修習此觀今證三世間法
B01n0001_p0463a09║為自身心故凡一切行人可不精進於此觀乎文中於不
B01n0001_p0463a10║思議以成陁羅尼句次立隨文取義有五種過之句意者
B01n0001_p0463a11║天五海者是眾生本識也本識者无分別心也无分別心
B01n0001_p0463a12║者濕過海心也濕過海心者觀釋云熟教之海是濕留海
B01n0001_p0463a13║者先考其海也水是海耶深是海耶乃至蠏耶魚耶然水
B01n0001_p0463a14║非海也所以者何海邊之人載水而去但云將海水去不
B01n0001_p0463a15║云將海去也餘並例尒是故水等皆非海也是則何者是
B01n0001_p0463a16║海乃眾多之物合不分處以為海也然熟教之義要以水
B01n0001_p0464a01║之所濕一切之物方為海耳不及濕處非是海也是故夌
B01n0001_p0464a02║田之浪非是海之浪也如是遍計中真不及故除二十夢
B01n0001_p0464a03║也依他之法无不是真故不除其法也所以合一切物方
B01n0001_p0464a04║為海而唯取水之通諸物義為海者欲現一真如為本之
B01n0001_p0464a05║義也是故𤍨教之中由以真如為本要取真如及處為海
B01n0001_p0464a06║而此遍計非真所及不為海故故云夌田之浪非是海也
B01n0001_p0464a07║而一乘中既不別取真如為本故无真之所不及處也是
B01n0001_p0464a08║故遍計即圓成真故夌田之浪即為海也此是濕過海心
B01n0001_p0464a09║也彼五海者一切世界海中通攝所有世界一切眾生中
B01n0001_p0464a10║通攝所有眾生乃至一切三世諸佛海中捴攝所有諸佛
B01n0001_p0464a11║如是三種世間和合一无分別之處名為濕過海心也亦
B01n0001_p0464a12║為本識十地何故此法為十地耶謂十地者從喻得名故
B01n0001_p0464a13║若考其地土是地耶石是地耶山岳河海虛空等耶若偏
B01n0001_p0464a14║取一不得為地合一切物一无分別方得為地如是三世
B01n0001_p0464a15║聞法和合一无分別之處若佛證此則為國土海也隨菩
B01n0001_p0464a16║薩心分之則為十地也盧舍那佛始成正覺離分別證三
B01n0001_p0465a01║世間法是海印定也古人所謂佛言我今證汝身心即佛
B01n0001_p0465a02║汝等亦可信也者此意也樂哉我所得法不動眾生身心
B01n0001_p0465a03║不動器世間法即佛身心如是受自法樂者佛華嚴定也
B01n0001_p0465a04║於此下一步如此之法豈獨吾證得而止耶亦令眾生同
B01n0001_p0465a05║證是法起大悲心為師子奮迅定也如是初會中臨普賢
B01n0001_p0465a06║菩薩餉五海法普賢受五海法於本分中說十智者此為
B01n0001_p0465a07║海智緣起本識十地也如此本分說海智緣起本識十地
B01n0001_p0465a08║之時有成益者於此人中无有更於說分之中為說世界
B01n0001_p0465a09║海中一海之義然為未解者於說分中隱染現淨說巧飾
B01n0001_p0465a10║華藏果也於是機人起希望心云何修習能得此果耶故
B01n0001_p0465a11║於第二會中授三業種子也謂名号品說種種名種種身
B01n0001_p0465a12║等稱此而應為能化佛也汝等名即佛名汝等身即佛身
B01n0001_p0465a13║如是誨也四諦品中說四諦理云苦集者生死因果是乃
B01n0001_p0465a14║眾生起惑受苦滅道者涅槃因果斯乃眾生修道證滅之
B01n0001_p0465a15║義也故眾生之起惑受苦及修道證滅之義即佛口業如
B01n0001_p0465a16║是誨也光明覺品中放意業光明現示法界无非佛之意
B01n0001_p0466a01║業也此眾生之三業者佛證則為內證也行人若修則即
B01n0001_p0466a02║是佛故汝等應可修此三業如是誨也此三業者是何謂
B01n0001_p0466a03║性起品之十三䓁身是名号品之身業性起品之大千經
B01n0001_p0466a04║卷是四諦品之口業性起品之一切智无師智自然智䓁
B01n0001_p0466a05║是光明覺之意業也明難淨行等中鍊心田也賢首品中
B01n0001_p0466a06║下前所授之種子也第三會中生芽焉第四會中莖立而
B01n0001_p0466a07║葉生焉第五會中葉茂而花開焉第六會十地中果結焉
B01n0001_p0466a08║佛不思議相海小相三品中果𤍨焉始此修生已至性起
B01n0001_p0466a09║品而見之則名号品中所授之身業乃吾本有十三等身
B01n0001_p0466a10║是耳四諦品中所授之口業乃吾本有之大千經卷是耳
B01n0001_p0466a11║光明覺品中所授之意業乃吾本有之三智是耳此為普
B01n0001_p0466a12║賢性起中證本有果之義是乃生解之義也依此䡄而修
B01n0001_p0466a13║行之義於離世間品中現示也依此䡄而入證之義於苐
B01n0001_p0466a14║八會中示現也故華嚴經中所說並无非十地也以无非
B01n0001_p0466a15║十地故云不思議以成陁羅尼現地法也如是一言下具
B01n0001_p0466a16║多義故於吾身中有佛菩薩若不知此義者聞凡則為一
B01n0001_p0467a01║向凡聞聖則異於凡由如是執故不能頓信大緣起法是
B01n0001_p0467a02║為不正信由如是故退於勇猛精進故為退勇猛自既如
B01n0001_p0467a03║是猶為他人說自所解是為誑他凡身即佛而執佛異凡
B01n0001_p0467a04║故謗佛由如是故亦輕大法故為輕法也如是令習一中▆
B01n0001_p0467a05║▆▆▆▆▆過知不動凡身即自体▆▆▆意▆此苐。
B01n0001_p0467a06║
B01n0001_p0467a07║
B01n0001_p0467a08║十句章圓通記卷上