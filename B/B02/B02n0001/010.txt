B02n0001_p0009a01║釋華嚴教分記圓通鈔卷第一
B02n0001_p0009a02║高麗國歸法寺主圓通首座　均如　說
B02n0001_p0009a03║將𥸩此文略作五門一弁章主因緣行狀二弁造文因緣
B02n0001_p0009a04║及次第三弁宗趣四𥸩章名五入文解𥸩初因緣者具如
B02n0001_p0009a05║閻朝隱所撰碑崔致遠所述傳故略也二造文因緣及次
B02n0001_p0009a06║第中二初弁因緣後弁次第初中亦二一𢝰弁二別弁揔
B02n0001_p0009a07║弁中二初報先恩中初近報師恩故謂如寄相德書云但
B02n0001_p0009a08║以和尚章䟽義豐文簡致令後人多難趣入是以謹錄和
B02n0001_p0009a09║尚微言妙旨勒成義記（已上）造諸章䟽廣演師義是報恩故
B02n0001_p0009a10║後遠報佛恩故謂探玄記歸敬請加偈云傳燈報仏恩故
B02n0001_p0009a11║如大集經云假使頂戴經塵劫身為牀座滿三千若不
B02n0001_p0009a12║傳法利群生畢竟无能報仏恩故唯自利利他如說修行
B02n0001_p0009a13║為報仏恩耳二利今後者請加偈云廣益於自他故二就
B02n0001_p0009a14║別弁中花嚴傳云華嚴綱目一卷華嚴玄義章一卷華
B02n0001_p0009a15║嚴教分記三卷右並大章䟽之外隨人所問隨意而說錄
B02n0001_p0010a01║以成卷（已上）此乃造此文別因緣也問隨人所問者誰所問耶
B02n0001_p0010a02║荅法相人問也謂法相人判華嚴經及餘大乘俱為一味
B02n0001_p0010a03║大乘故章主則教中分五宗中開十以第五圓教第十圓
B02n0001_p0010a04║明具德宗攝此經也時法相人難徵此義隨問而荅勒成
B02n0001_p0010a05║卷軸也弁次第如別第三弁宗趣者荅他問為宗開海印
B02n0001_p0010a06║為趣又此二為宗現性海為趣文宗如上令後學善解一
B02n0001_p0010a07║乘教義為趣又分五教開十宗為宗令入一致一味无二
B02n0001_p0010a08║之処為趣第四題名二初正題名二所依処及述者名初
B02n0001_p0010a09║中二一所依本教二能𥸩章名初中一云華嚴一乘是所依
B02n0001_p0010a10║本教教分記是能𥸩章名一云華嚴是所依本教一乘下
B02n0001_p0010a11║能𥸩章名初義者華嚴一乘簡下謂簡法花一乘及深
B02n0001_p0010a12║密一乘等也教分記簡上謂簡證分也問若簡證分者
B02n0001_p0010a13║何故下文并論性海果分与究竟果證耶荅是教分所
B02n0001_p0010a14║依故并舉耳一乘法界啚者一乘是所依本教法界啚者
B02n0001_p0010a15║能𥸩章名今此亦尒也後意者經題之中无一乘言故一
B02n0001_p0011a01║乘言属能𥸩也例如華嚴探玄記華嚴旨歸章等唯取華
B02n0001_p0011a02║嚴為所依也今𥸩從後義中卷題云華嚴經中一乘立教
B02n0001_p0011a03║分齊義記以中字隔能所依故也問若尒一乘法界啚者
B02n0001_p0011a04║何是所依何是能依耶荅但約能依立名耳彼文下云一
B02n0001_p0011a05║乘法界啚合詩一印依華嚴經及十地論表圓教宗要故
B02n0001_p0011a06║尒也是故凡諸章䟽得名不同或但約能𥸩或通約能所
B02n0001_p0011a07║𥸩如是非一以述者之善巧不同故也就所依本教中古
B02n0001_p0011a08║德於經題中立三種名一者大方廣華嚴毗盧遮𨚗所說
B02n0001_p0011a09║經二者六方廣華嚴普賢𦬇所說經三者大方廣華嚴諸
B02n0001_p0011a10║𦬇修行經（已上）未知此三種名依何章䟽立耶荅搜玄䟽云
B02n0001_p0011a11║今此通說教興所為有十義一成仏本願故名諸仏本願
B02n0001_p0011a12║經以此准之二烕𦬇本願故可知三利益時機故可知（已上）依此
B02n0001_p0011a13║三義立此三名章主本䟽教起所因云二願力故者謂是
B02n0001_p0011a14║如來本願力故經云盧舍𨚗仏神力故一切剎中轉法輪
B02n0001_p0011a15║又云普賢𦬇願音聲遍滿一切世界海（已上）依此立初二經
B02n0001_p0012a01║名依機感叚立苐三名也綱目章云願力故者化主助化及
B02n0001_p0012a02║所化此三位中各有願力可知（已上）此亦所依也問章䟽云
B02n0001_p0012a03║願力何故古云所說耶荅舍𨚗及普賢說華嚴者由過
B02n0001_p0012a04║去願力故所化眾生依而修行亦由過去願力故章䟽約
B02n0001_p0012a05║過去言願力古人約現在云所說及修行故不相違也問
B02n0001_p0012a06║何故一經作此三名耶荅諸經得名体式不同或有約人
B02n0001_p0012a07║或有約法或有約喻或人法雙題或法喻齊舉就約法中
B02n0001_p0012a08║亦有不同或約果法如涅槃經或約因法如十住經或約
B02n0001_p0012a09║体如般若經或約用如神足經就約人中亦有不同或約
B02n0001_p0012a10║能說如无尽意𦬇所說經或約請人如思益梵王所問經等
B02n0001_p0012a11║今此華嚴一經人法雙題法喻齊舉具体具用有因有
B02n0001_p0012a12║果理尽義圓謂大方廣仏是法華嚴是喻就法中仏字
B02n0001_p0012a13║是人大方廣是法於中大是体方廣是用或仏是果華
B02n0001_p0012a14║嚴是因故无不周備然就人中仏即是果濫於餘經故欲
B02n0001_p0012a15║簡餘經古人加辞言毗盧遮𨚗所說經約助化言普
B02n0001_p0013a01║賢𦬇所說經約所化言諸𦬇修行經也問以三經准三教云
B02n0001_p0013a02║何荅一云如次准也一云三經各具三教也一云唯頓圓中立
B02n0001_p0013a03║三經也初義者初經是果故窮實次經者普賢𦬇對能化
B02n0001_p0013a04║仏雖是助化若對善財即為能化說頓法輪故是實際也
B02n0001_p0013a05║後經者修因契果生解分云并說所修五位之圓因成十身
B02n0001_p0013a06║之滿果令諸𦬇解此義相（已上）欲令下位人生信趣進之義故是
B02n0001_p0013a07║修相也次義者華嚴經中具窮實實際修相之三教故從化
B02n0001_p0013a08║主及助化与所化立三經故一一經具三教也今𥸩從苐三
B02n0001_p0013a09║義謂此經是三教中頓圓二教五教中苐五圓攝故此三經唯頓
B02n0001_p0013a10║圓也問古人云由此經中具三教故修相之漸通尽此經實
B02n0001_p0013a11║際之[朿*頁]亦尽此經（已上）則此經中可具三教何不尒耶荅雖有
B02n0001_p0013a12║其義然下四教是修相漸華嚴經唯頓圓故也問然華嚴
B02n0001_p0013a13║經為後三根而起故第八根所對是修相故此經可具三教
B02n0001_p0013a14║耶荅此經雖為後三根起而苐八根入此經時与第九根並
B02n0001_p0013a15║依實際頓故不依修相唯依頓圓耳謂苐八根文云三乘
B02n0001_p0014a01║根不定故堪可進入別教一乘（已上）故也問一乘了義實說有
B02n0001_p0014a02║三一方便修相對治門二實際緣起門三窮實法界門（已上）一乘
B02n0001_p0014a03║了義是華嚴經故此經中可具三教何不尒耶荅一乘了
B02n0001_p0014a04║義雖是華嚴而於伴眷属義中并論修相耳問旨皈章
B02n0001_p0014a05║立異設等十經大料簡中立恒本等七經此並所依耶唯
B02n0001_p0014a06║略本經是所依耶荅如問二義問何故恒本經等為所
B02n0001_p0014a07║依耶荅旨皈章云問准此所說說華嚴會揔无了時何容
B02n0001_p0014a08║有此一部經教荅為下劣眾生於无尽說中略取此等結集
B02n0001_p0014a09║流通故有此一部令其見聞方便引入无際限中如觀牗
B02n0001_p0014a10║隙見无際空當知此中道理亦尒觀此一部見无邊法海
B02n0001_p0014a11║文復即此一部是无邊劫海之說以結通文无分際故一說即
B02n0001_p0014a12║是一切說故（已上）清涼䟽展演无窮叚云初於最清淨法界分
B02n0001_p0014a13║為理智二門理開体用為大方廣智開因果即仏華嚴又
B02n0001_p0014a14║展此目以為初會（已云）又展此會以成后八又展此九會周遍
B02n0001_p0014a15║十方（云云）卷攝相尽叚云以從後漸卷乃至不出九會九會
B02n0001_p0015a01║不𮥷初會初會不𮥷揔題揔題不出理智（云云）名之為清
B02n0001_p0015a02║淨法界是以極從无尽乃至一字无字皆攝尽華嚴性
B02n0001_p0015a03║海无有遺餘（已上）是故恒本等通為所依也今𥸩唯略本
B02n0001_p0015a04║經為所依也問若尒旨皈与清涼文如何會耶荅彼章
B02n0001_p0015a05║意者見略本時義通異設同說等具如觀牗隙見无際
B02n0001_p0015a06║空如是依略本經故異設同說等亦通所依展卷難思之義
B02n0001_p0015a07║亦如是會也若不依略本无由得曉如是之義故知唯略本
B02n0001_p0015a08║所依也是故二十卷䟽終云上來略本三万六千偈𥸩竟（已上）
B02n0001_p0015a09║問於七字中何故偏舉華嚴二字耶荅實則具云但存略
B02n0001_p0015a10║故尒然偏舉者華是喻嚴是揔故此二字攝法无遺謂
B02n0001_p0015a11║於題中具有人法体用因果等且以人嚴法或反此如華
B02n0001_p0015a12║之嚴体用因果亦尒故偏舉也第二能𥸩章中一云一乘之
B02n0001_p0015a13║中分判五教故云一乘教分記然此𥸩難也謂唯言一乘教
B02n0001_p0015a14║分記不言一乘分教記故一云一乘教中分判教宗故云一
B02n0001_p0015a15║乘教分記此亦難也謂違於中卷題中華嚴經中一乘立教
B02n0001_p0016a01║分齊義記故今𥸩准中卷題𥸩上下二卷之目謂教分記者
B02n0001_p0016a02║教則立教分則分齊故可言立一乘教分之記又准下𥸩
B02n0001_p0016a03║可言一乘教義分齊義記謂下文云一乘教義分齊開為
B02n0001_p0016a04║二門解云一乘教義分齊者牒題目故也是故演義抄云若
B02n0001_p0016a05║約所詮法相者下第三約所詮弁異然賢首義分齊內第
B02n0001_p0016a06║二卷廣明今但略說解云賢首義分齊第二卷者指中
B02n0001_p0016a07║卷也彼演義中略教存義今此題中取教略義若約義具應
B02n0001_p0016a08║云一乘教義分齊義記也問文中通明五教可言一乘三乘
B02n0001_p0016a09║教分記何故唯言一乘耶荅有說雖具五教善巧无二故云
B02n0001_p0016a10║一乘下文云本末鎔融唯一大善巧者即其事也有說一乘有
B02n0001_p0016a11║二一者同教二者別教今即通舉二種一乘故云一乘教分
B02n0001_p0016a12║記也其同教中通攝諸乘无所遺也文云一乘教義分齊
B02n0001_p0016a13║開為二門一別教二同教者即其事也今𥸩雖通現五教然
B02n0001_p0016a14║其所宗唯一乘圓教故從其所宗云一乘教分記是故唯
B02n0001_p0016a15║是別教一乘非是同教一乘也若難云通現三乘小乘之義何
B02n0001_p0017a01║故唯言一乘教分記耶者應反難云依阿含經等立小乘教
B02n0001_p0017a02║依深密經等立始教依勝鬘經等立終教依維摩經等立頓教
B02n0001_p0017a03║然則所依本教應通舉諸經何故唯舉華嚴經耶若言雖通
B02n0001_p0017a04║依諸經以立五教然語所宗唯是華嚴故唯舉華嚴者文
B02n0001_p0017a05║中雖具現五教而語所宗欲現第五圓教一乘故從其所
B02n0001_p0017a06║宗別教一乘言一乘教分記也是則文云一別教二同教者
B02n0001_p0017a07║伴眷属義中兼開同教耳非謂一乘教義之言具同別也
B02n0001_p0017a08║又本末鎔融唯一大善巧法者成一善巧時還當於第五圓
B02n0001_p0017a09║教故唯頓圓一乘非是具五教之一乘也問教分者通於五
B02n0001_p0017a10║教耶荅不尒以是一乘教分齊故也就所依処及述者名
B02n0001_p0017a11║中京兆西崇福寺者所依処也沙門法藏述者章主佳
B02n0001_p0017a12║號初中京兆者通名西崇福寺者別名也通名中京者
B02n0001_p0017a13║高也大也兆者眾也多也天子所居高大人類眾多故云
B02n0001_p0017a14║京兆也別名中則天之父武士彠者大原天水人也則天
B02n0001_p0017a15║於咸亭元年封父為大原郡王封母為大原王妃遂於大原
B02n0001_p0018a01║捨家為寺亦於西之長安東之洛陽皆置寺為敬生処
B02n0001_p0018a02║並以大原名之至文明元年則天臨御封父為魏國王封母
B02n0001_p0018a03║為榮國夫人乃改寺号並為魏國寺也後東都僧法明等
B02n0001_p0018a04║上表請改寺額遂並改為大神崇福寺後略神字号大崇
B02n0001_p0018a05║福寺今云西者簡東北二崇福故寺者梵云毗阿羅此云遊
B02n0001_p0018a06║行処以智人所遊行処故又云治処以治𢙣種善処故佳号
B02n0001_p0018a07║中沙門者揔法藏者別也揔中梵語具云沙伽摩𨚗此云
B02n0001_p0018a08║息𢙣亦云断𢙣是故涅槃經云出家惱他人不名為沙門
B02n0001_p0018a09║息心達本源故名為沙門是義也別中諱法藏字賢首俗
B02n0001_p0018a10║姓康氏勑号國一法師從所業則世号華嚴和尚也述者述
B02n0001_p0018a11║而不作義也依於大經扶洪儼師之義故尒也苐五入文解
B02n0001_p0018a12║𥸩三一序分二建立一乘下正宗三末後二偈流通也初中有
B02n0001_p0018a13║本无序及章主名故或謂此序非章主所述然有草本有鍊
B02n0001_p0018a14║本鍊本則具有序及章主名草本則无也若非章主所述
B02n0001_p0018a15║章主之名宜在序後今既在序初故知此序乃章主自述明
B02n0001_p0019a01║矣序中分二初明分教開宗之所以后略提下舉領提綱
B02n0001_p0019a02║初中三初教由機差二若不下現不分失三豈直下現分之
B02n0001_p0019a03║得初中夫者此也彼也乃也今從乃訓發語之端也教
B02n0001_p0019a04║不自分等者舉教由機差以現分宗立教之義然古今諸賢
B02n0001_p0019a05║立教不同如下敘古今立教中弁清涼云西域東夏洪闡之
B02n0001_p0019a06║流於一代聖言或開宗分教或直𥸩經文以皆含得失故耳
B02n0001_p0019a07║且不分之意略有五焉一則理本一味殊途同皈故二一音
B02n0001_p0019a08║普應一兩普滋故三原聖本意為一事故四隨一一文眾
B02n0001_p0019a09║解不同故五多種說法成枝流故以斯五意故不可分分
B02n0001_p0019a10║之乃令情搆異端是非競作故不分為得其分教者亦
B02n0001_p0019a11║有多意一理雖一味詮有淺深故湏分之使知權實二約
B02n0001_p0019a12║仏雖則一音就機差而教別三本意未申隨他意語而有異
B02n0001_p0019a13║故四言有通別就現說故五雖分權實湏善會仏意有開現故
B02n0001_p0019a14║又王之密語所為別故不識權實以深為淺失於大利以淺為深虛
B02n0001_p0019a15║其功故莊嚴聖教令深廣故諸聖教中自有分故諸大并亦開
B02n0001_p0020a01║教故以斯多義開則得多而失少合則得少而失多（已上）章主
B02n0001_p0020a02║亦是分教之家欲分教宗故云教不自分務機成異此有二義
B02n0001_p0020a03║理本一味故云教不自分而由機教別故云務機成異也又約仏
B02n0001_p0020a04║則雖是一音一雨故教不自分而機差教別故云務機成
B02n0001_p0020a05║異也問教不自分者當於至相如窮之以實趣齊莫二等
B02n0001_p0020a06║同一味究竟无餘何殊之有務機成異者當於但以對治功
B02n0001_p0020a07║用不等故隨根噐別其淺深言分有三耶荅等同一味等者
B02n0001_p0020a08║是理本一味不待名言之処今此教不自分者通於不
B02n0001_p0020a09║待名言之処及与如來一音所說圓教之処故別也問
B02n0001_p0020a10║若教不自分通圓教則等同一味亦通圓教何云別耶
B02n0001_p0020a11║荅彼則等同一味等是不待名言无住揔相処也對治
B02n0001_p0020a12║切用言分有三等是帶名言処也今此通於言无言也
B02n0001_p0020a13║問若言圓教當於教不自分之処則下四教當於務機成
B02n0001_p0020a14║異耶荅一云法界啚云善教无方應機隨病非一（已上）善教
B02n0001_p0020a15║无方是華嚴經應機隨病非一是下四教今此亦尒故
B02n0001_p0021a01║如問亦得一云務機成異通五教機也問若教不自分當
B02n0001_p0021a02║圓教者務機成異則唯下四教若務機成異通五教者教
B02n0001_p0021a03║不自分唯約理本一味故与等同一味宜无別也何故圓教通於
B02n0001_p0021a04║教不自分及務機成異耶荅約仏則唯說一音一味法故云教不
B02n0001_p0021a05║不自分若約機差別或有如一音而解者或有不得如一音而解
B02n0001_p0021a06║者故務機成異中具五教也今𥸩教不自分与務機成異一量
B02n0001_p0021a07║也並當於儼師所云隨緣之說法門非一但以對治功用
B02n0001_p0021a08║不等言分有三也問教不自分約不待名言不動処故
B02n0001_p0021a09║与務機成異別耶荅教不自分非約不動処也立在己
B02n0001_p0021a10║分之教云所以諸教之分非是自分只由根機而成異
B02n0001_p0021a11║耳故非別也聖說前後等者一云前則如苐二七日說華
B02n0001_p0021a12║嚴時后則如苐三七日已去說餘小乘三乘等法時如是
B02n0001_p0021a13║差別也今𥸩前時亦說小乘三乘后時亦尒故云差別
B02n0001_p0021a14║若如前義則一音異解之義難成也苐二不分失中言
B02n0001_p0021a15║矛盾者楚人有雙賣矛盾者歎矛則云能穿十重之盾
B02n0001_p0022a01║歎盾則云矛刺不入買者云我買汝矛還刺汝盾豈不
B02n0001_p0022a02║傷哉如是且約仏性諸聖教中或說唯一人成仏或說五性
B02n0001_p0022a03║差別故半成半不成或說一切眾生並皆成佛或說眾生
B02n0001_p0022a04║仏性𮥷有𮥷无故不可說或說情与非情並皆成仏若會
B02n0001_p0022a05║為一義如彼矛盾无由取𥸩若剖教開宗云唯一人成仏者是
B02n0001_p0022a06║小乘教乃至情与非情並皆成仏者是圓教則若不相違不
B02n0001_p0022a07║成矛盾也第三分教得中豈直聖教異說從此分教開
B02n0001_p0022a08║宗而會通耶抑亦由甆聖教異說義自別故教自分耳
B02n0001_p0022a09║第二舉領提綱中猶如裘舉領而群毛順網提綱而眾目正若
B02n0001_p0022a10║舉建立一乘等十門之綱領則其中諸義自然和正也其
B02n0001_p0022a11║餘一切等者此十門外有所不引諸聖教等准此五教之軓
B02n0001_p0022a12║而會通也。六叚第二正宗分中二初列名後初明建立下
B02n0001_p0022a13║依名別𥸩初中三先正列名次建立一乘第一者𤗊舉後
B02n0001_p0022a14║今將開下開十門所以也初列名中問約此十門分能所
B02n0001_p0022a15║詮云何荅一云前八能詮苐九所詮第十義理也然後二
B02n0001_p0023a01║可尒前之八門並為能詮難也謂建立一乘者遠公於大乘義
B02n0001_p0023a02║章立教聚義聚於義聚中分染聚淨聚至淨聚中論一乘
B02n0001_p0023a03║也教聚是能詮義聚是所詮是故一乘為能詮者難也又
B02n0001_p0023a04║第二約乘論教義之攝益苐四門中分五教立十宗而清涼
B02n0001_p0023a05║師於所詮宗趣中立此十宗苐七門中建立十根苐八門中
B02n0001_p0023a06║行異位異即所詮章行位差別也以此等諸義並為能詮
B02n0001_p0023a07║最為難也今𥸩初二門中論其乘數次二門中分其教宗次
B02n0001_p0023a08║四門中合弁乘教後之二門現也問有本義理分齊九所詮
B02n0001_p0023a09║差別十者何耶荅此是後人所治也後人意者以此義理雙踏
B02n0001_p0023a10║能所詮故置於第九貫前後也問後人誰耶荅相和尚也
B02n0001_p0023a11║謂章主寄相德書云請上人詳[擒-离+天]臧否幸垂箴誨故相
B02n0001_p0023a12║德令真定智通勘其臧否而治定也今𥸩並章主所列也謂
B02n0001_p0023a13║此文有草本鍊本不同義理為九者是草本反此者鍊本
B02n0001_p0023a14║故尒也問何知義理為十者是鍊本耶荅義理章末有流
B02n0001_p0023a15║通偈故知尒也是故清涼抄云第三約所詮弁異然賢
B02n0001_p0024a01║首義分齊內第二卷廣明今但略說（已上）也問十門有定
B02n0001_p0024a02║次第耶荅雖无定次第且作次第者如來為一大事因
B02n0001_p0024a03║緣出現於世故最初受之以建立一乘未知此一乘教義攝益
B02n0001_p0024a04║分齊云何故受之以教義攝益已知教義攝益未知古今
B02n0001_p0024a05║諸德立教云何故受之以敘古今立教古今立教如是不
B02n0001_p0024a06║同未知今則立幾教宗故受之以分教開宗立乘分教
B02n0001_p0024a07║但如是耳更无開合耶故受之以乘教開合已知乘教開
B02n0001_p0024a08║則无量差別合則一三无二未知一三教起前後云何故受
B02n0001_p0024a09║之以教起前後未知前後所由云何故受之以決擇其意已
B02n0001_p0024a10║知教起前後因機差別未知一三異相云何故受之以施設
B02n0001_p0024a11║異相已知一三說教異相未知五教所詮云何故受之以所詮
B02n0001_p0024a12║差別已知能詮所詮差別約能所詮融會云何故受之
B02n0001_p0024a13║以義理分齊也第三十門所以中今將開至作十門者現
B02n0001_p0024a14║十門之所以也問此文宜在列名之前何故在後耶荅然
B02n0001_p0024a15║故一云列名是後人所治故在前也若章主列則在於後
B02n0001_p0025a01║也今𥸩列名亦是章主自列以前列後列无所防故且從
B02n0001_p0025a02║一義耳又依无序草本故作此難若依有序鍊本无
B02n0001_p0025a03║此難也既序末云略提十義毛目粗陳先標十門次列其
B02n0001_p0025a04║名後云今將開寺弁十門之所以是故有次第也既云
B02n0001_p0025a05║略提十義又云今將開乃至略作十門然後列名則有
B02n0001_p0025a06║重言失故此所以杜列名後甚有理也今者有云欲簡
B02n0001_p0025a07║造餘章䟽之時▆云今也今𥸩以起辞之初故云今耳
B02n0001_p0025a08║問此云今將開𥸩迦仏海印三昧啚云欲表𥸩迦如來教網
B02n0001_p0025a09║所攝三種世間從海印三昧繁出現現大料簡能詮教
B02n0001_p0025a10║体中海印炳現門云一約果位如前差別无尽教法皆
B02n0001_p0025a11║是如來海印定中同▆炳然圓明現現此章所依異中云
B02n0001_p0025a12║謂此一乘教起要依義海印定起不同三乘依仏後得智
B02n0001_p0025a13║說教起前後稱法本▆中云於海印定中同時演說十十法
B02n0001_p0025a14║門融會章云一乘同此教義依海印定起普眼所知六処海
B02n0001_p0025a15║印何別荅一云今此十門所以中海印者十門中具論五教十
B02n0001_p0026a01║宗故法界啚則於教網中并攝屈曲三乘教故大料簡則
B02n0001_p0026a02║約果海印前明五教能詮教法仍云如前差別无尽教法
B02n0001_p0026a03║海印定中圓明現現故是故廣也餘三唯華嚴法依海印
B02n0001_p0026a04║起故狹也今𥸩六処海印並一義也唯華嚴經法依海印
B02n0001_p0026a05║起餘三乘等法並是定外謂此中但云今將開海印三昧一乘
B02n0001_p0026a06║教義不云一乘三乘教義故啚云欲表𥸩迦如來乃至廣
B02n0001_p0026a07║義如華嚴經說故炳現門中近𤗊苐七事融相攝第八
B02n0001_p0026a08║帝網重重二門故云如　門差別等非是通舉前六門中
B02n0001_p0026a09║三乘教故問此中十門并論五教十宗故五教之法通依海
B02n0001_p0026a10║印何不尒耶荅以對下四教方現別教一乘義故以一乘之
B02n0001_p0026a11║方便眷属故并論耳法界啚文亦同此會古辞儼公云唯
B02n0001_p0026a12║華嚴經依海印起也時有智積國統難云大集經十四云
B02n0001_p0026a13║如閻浮提一切眾生身及外色如是等色海中皆現影是
B02n0001_p0026a14║故名大海為印菩薩亦復如是得大海印三昧已能分別
B02n0001_p0026a15║見一切眾生心行於一切法一門皆得惠眼是為𦬇得海印
B02n0001_p0027a01║三昧見一切眾生心行▆則下四教法亦▆海印定起何故
B02n0001_p0027a02║不尒耶儼公荅云海印有五重一者三大阿僧祇劫歷修
B02n0001_p0027a03║之帝𥸩升法空湏弥山頂与所知障阿修羅闘諍之時三
B02n0001_p0027a04║料百法像現於大圓鏡智海中之海印也二者不可計數劫
B02n0001_p0027a05║歷脩之帝𥸩升本覺湏㢱山頂与根本无明阿脩羅
B02n0001_p0027a06║闘諍之時恒沙性功德像現一心真如海中之海印三者一
B02n0001_p0027a07║念不生之帝𥸩升一行三昧湏弥山頂与妄念阿脩羅
B02n0001_p0027a08║闘諍之時无相无分別相像現不二實相海中之海印四
B02n0001_p0027a09║者二仏世界微塵數劫歷修之帝𥸩升揔相湏弥山頂
B02n0001_p0027a10║与分別遍計阿脩羅闘諍之時十種一普法像現世界
B02n0001_p0027a11║海中之海印五者十仏之帝𥸩升▆性湏㢱山頂与无
B02n0001_p0027a12║住實相阿脩羅闘爭之時三種世間像現國土海中
B02n0001_p0027a13║之海印（已上）此五海印中前三如次始終頓三後二一乘
B02n0001_p0027a14║如此升化內訂也海印炳現門中有因有果於果海
B02n0001_p0027a15║▆▆▆▆▆▆▆▆▆▆於此若加約因海印應有六重
B02n0001_p0028a01║謂▆▆之無▆▆▆▆行湏弥山頂与百障阿脩羅闘
B02n0001_p0028a02║▆▆▆▆▆▆▆▆▆▆光▆𠇍鏡中之海印也若
B02n0001_p0028a03║約此義二乘▆▆▆▆▆即▆而三乘是定外者約
B02n0001_p0028a04║一▆▆即故▆▆▆▆▆▆▆約果論何故一乘加論
B02n0001_p0028a05║曰▆▆▆▆▆▆▆▆▆▆▆▆▆▆此經是頓圓故既此經
B02n0001_p0028a06║中▆頓因圓果合下四▆▆一▆教此中開論因海印豈
B02n0001_p0028a07║有㝵也以此六重准十句章▆▆九重海印謂彼文云
B02n0001_p0028a08║教義二大有五重一忘像海印是義現像海印是教二
B02n0001_p0028a09║現像海印是義仏外向是教三仏外向是義普賢入定
B02n0001_p0028a10║觀是教四普賢入定觀是義出定在心中是教五出定在
B02n0001_p0028a11║心中是義語言中現是教（已上）如是㸦望論教義故有此五
B02n0001_p0028a12║重若開論則六種也并前三乘三海印即有九重又約
B02n0001_p0028a13║小乘證人空智名為海印即有十重也問彼章唯忘
B02n0001_p0028a14║像現像名為海印何故▆一俱名海印耶荅華嚴經法
B02n0001_p0028a15║並定內說故乃至普賢語言中現亦皆是定內故也問今
B02n0001_p0029a01║既言𥸩迦仏海印三昧則唯果海印耶荅有約因海印約果
B02n0001_p0029a02║海印別論之義又海印者是智惠定心故若約仏則全
B02n0001_p0029a03║仏海印若約𦬇則全𦬇海印故今此海印亦不簡於因也
B02n0001_p0029a04║問初云建立一乘一次云建立一乘第一又次云初明建
B02n0001_p0029a05║立一乘者（已上）何故三処重言耶荅初建立一乘一者列名也次
B02n0001_p0029a06║建立一乘第一者牒舉也又次云初明建立一乘者依
B02n0001_p0029a07║名別𥸩也准華嚴傳應先揔列十門次列當此卷之
B02n0001_p0029a08║八門次牒舉後別𥸩如是應有四重此猶略故不是重
B02n0001_p0029a09║言也第二依名別𥸩中二初牒名後別𥸩此中三初然
B02n0001_p0029a10║此下開章二初中下𥸩相三餘𥸩乘名下指廣初中然
B02n0001_p0029a11║此者一云二字合云此也故崔光十地論序云然十地經
B02n0001_p0029a12║者（已上）然者此訓故今合為此也今𥸩然字宜在教義分
B02n0001_p0029a13║齊下應云此一乘教義分齊然開為二門今在上耳例如
B02n0001_p0029a14║下決擇其意叚中云然諸教前後差別難知略以十門
B02n0001_p0029a15║分別其義（已上）此亦實云諸教前後差別難知然略以十
B02n0001_p0030a01║門分別其義故此亦尒也問何知須以然字置下云
B02n0001_p0030a02║然開為二門耶荅今此正論別教一乘故疑云唯論
B02n0001_p0030a03║一乘耶雖此正論別教一乘然亦并論同教一乘故尒
B02n0001_p0030a04║也問此一乘者何一乘耶荅一云窮實一云具同別一
B02n0001_p0030a05║乘也初義者一乘教義分齊開為二門一別教二同教
B02n0001_p0030a06║（已上）雙踏同別是窮實故尒也後義者既云一乘教義分
B02n0001_p0030a07║齊開為二門一別教二同教故具同別之一乘也今𥸩頓
B02n0001_p0030a08║圓一乘也以華嚴經不出頓圓故也既牒前今將開𥸩迦仏
B02n0001_p0030a09║海印三昧一乘教義云故所現唯是頓圓一乘也問一別教
B02n0001_p0030a10║二同教者分齊云何荅一云同別二教並通一化何者
B02n0001_p0030a11║別教中有分相該攝分相之所分三乘是下四教能分
B02n0001_p0030a12║之別教是華嚴經故又該攝中三即一者是一乘一即三
B02n0001_p0030a13║者是下四教是故分相該攝並通一化也就同教中分諸
B02n0001_p0030a14║乘同教者分一化諸乘融本末同教者融此諸乘故此
B02n0001_p0030a15║同教通一化也問若尒同別云何異耶荅一化之法隨機
B02n0001_p0031a01║別者是別教一化之法同一善巧者是同教也今𥸩別
B02n0001_p0031a02║教者唯頓圓華嚴同教者唯下四教也問如前所論別
B02n0001_p0031a03║教同教各通一化何故今云別教唯華嚴同教唯是下四
B02n0001_p0031a04║教耶荅分相中并論三乘者欲現別教一乘別於三乘故并舉
B02n0001_p0031a05║所對三乘非謂三乘合為別教又該攝中三即一者正
B02n0001_p0031a06║是該攝一即三者但句數相對并論耳是故別教唯華
B02n0001_p0031a07║嚴也又同教中分諸乘者分下四教諸乘也融本末者
B02n0001_p0031a08║融此諸乘也是故同教唯下四教也問分諸乘同教三明
B02n0001_p0031a09║三乘中云是故當知一乘三乘小乘分齊別也由此義故
B02n0001_p0031a10║大智論云般若波羅密有二種一共二不共（已上）以不共訂一
B02n0001_p0031a11║乘以共訂三乘是則同教可通一化何不尒耶荅此但舉
B02n0001_p0031a12║所同別教耳問若別教是此經同教是下四教則一乘教義
B02n0001_p0031a13║之一乘通於同別何云唯頓圓一乘耶荅并舉同教方現
B02n0001_p0031a14║別教故於伴眷属義中并論耳第二𥸩相中就別教二初
B02n0001_p0031a15║現二分无㝵二就普賢門下廣𥸩囙分初中二一別𥸩二
B02n0001_p0032a01║此二无二下揔融別𥸩中問初中亦二者以此別教通於因
B02n0001_p0032a02║果故云亦二耶荅一云尒也謂果分別教因分別教故也今𥸩
B02n0001_p0032a03║別教之名唯從緣起因分立也然因分所依回分之源故
B02n0001_p0032a04║并舉性海耳如十玄章云法界緣起乃自在无窮今以要
B02n0001_p0032a05║門略攝為二一究竟果訂義二隨緣約因弁教義（已上）法
B02n0001_p0032a06║界緣起之言唯約隨緣約因立也於所依義中并舉究竟
B02n0001_p0032a07║果訂此亦尒也問何故性海不名別教耶荅文云不与教相
B02n0001_p0032a08║應故又融本末中云由此鎔融有其四句或唯一乘謂
B02n0001_p0032a09║如別教或唯三乘如三乘等以不知一故或亦一亦三如同
B02n0001_p0032a10║教或非一非三如上果分（已上）如是分故是知性海非別
B02n0001_p0032a11║教也問何故法界緣起之言但約隨緣約因立耶荅立在
B02n0001_p0032a12║隨緣約因弁教之中論能𥸩十門所𥸩十法已結云此上十
B02n0001_p0032a13║門解𥸩及上本文十義皆悉同時會融成一法界緣起具
B02n0001_p0032a14║德門（已上）是故法界緣起之言從隨緣約囙立也問若尒何
B02n0001_p0032a15║言初中亦二耶荅前一乘中開為二門又於別教開二門
B02n0001_p0033a01║故云亦耳非謂二分皆別教故也例如雖於一乘開同
B02n0001_p0033a02║別二教然同教不是華嚴一乘如是雖於別教開因
B02n0001_p0033a03║果二分果分非是別教一乘故也此中二一果分二因分
B02n0001_p0033a04║初中三初性海果分下立法二即十仏下属人三故地
B02n0001_p0033a05║論下引訂初中性海果分者立名當是下立義於
B02n0001_p0033a06║中立嘖荅可知引訂中地論云是地所攝有二種一
B02n0001_p0033a07║因分二果分（已上）問以因分訂緣起分以果分訂性海故宜
B02n0001_p0033a08║於緣起分後方引此文何於二分之間引耶荅引訂之例
B02n0001_p0033a09║不定或前引而訂後或後引而訂前或中引而訂前後故
B02n0001_p0033a10║尒也問圓當訂耶文似訂耶荅一云文似訂也謂論云是
B02n0001_p0033a11║地所攝有二種一因分二果分（已上）因分是教大果分是義大此十
B02n0001_p0033a12║地所攝之果分元非內訂故非圓當而可說不可說之言
B02n0001_p0033a13║相似故引耳今𥸩圓當訂也謂是地所攝因分果分有
B02n0001_p0033a14║二重一就實隨相因分果分二訂智方便因分果分也今約
B02n0001_p0033a15║初重之果分是內訂因分是外化之義引故尒也二因分中
B02n0001_p0034a01║對前果分可云二緣起因分當是可說義何以故与教相應
B02n0001_p0034a02║故即普賢境界也故論云因分可說也然說果分時義已現
B02n0001_p0034a03║故且略耳問性海果分中言自境界何故緣起分中不言自
B02n0001_p0034a04║耶荅性海果分唯十仏所知故云自境界緣起分法十仏普賢
B02n0001_p0034a05║共所知故不云自也是故靣文結訂分云訂智所知非余境結
B02n0001_p0034a06║緣起分云十仏普賢大人境也二揔融中波喻緣起水喻內
B02n0001_p0034a07║訂而波全為水水全為波故因分全果分果分全因分二而无
B02n0001_p0034a08║二舉一全𠬧也。第二廣𥸩因分中二一開章二分相者下別𥸩
B02n0001_p0034a09║初中問分相該攝二門何別荅一云分相是實際頓該攝是
B02n0001_p0034a10║修相漸一云分相是實際頓該攝是窮實圓一云分相
B02n0001_p0034a11║該攝並具三教一云分相該攝並實際頓一云分相該攝
B02n0001_p0034a12║並於取會方便中所論不及華嚴一云分相該攝唯頓圓
B02n0001_p0034a13║中論也初義者既文云分相者此別教一乘別於三乘（已上）第
B02n0001_p0034a14║九根所領是實際頓而彼文云本來不見說三乘小乘等
B02n0001_p0034a15║法（已上）簡於三乘与分相同故文云該攝者一切三乘等法
B02n0001_p0035a01║本來悉是彼一乘法（已上）第八根所領是修相而彼文云彼三
B02n0001_p0035a02║乘等法本來不異別教一乘（已上）与該攝文无別故也第二義者
B02n0001_p0035a03║分相是實際者如前師說該攝是窮實者第十根所領是
B02n0001_p0035a04║窮實而彼文云見上諸教並是无尽性海隨緣所成更无
B02n0001_p0035a05║異事（已上）与該攝文无別故也第三義者華嚴經中具三教
B02n0001_p0035a06║故此經之与三乘別者分相也約法体則三乘等法无所遺
B02n0001_p0035a07║攝是該攝故是故此經具三教也問實際頓中有所簡義修相窮
B02n0001_p0035a08║實有所収義故分相是實際該攝是修相窮實何故分相
B02n0001_p0035a09║該攝二門各具三教耶荅實際頓中亦有収義修相窮實亦有
B02n0001_p0035a10║簡義謂第九根中雖有簡三乘小乘等義而六道因果三乘
B02n0001_p0035a11║小乘束為普賢二十二位又五乘等法束為十普法故亦有𥸩義
B02n0001_p0035a12║第八根文云彼三乘等法本來不異別教第十根文云見上諸教
B02n0001_p0035a13║並是无尽性海隨緣所成（已上）故皆有収義如是解時別於三乘
B02n0001_p0035a14║故有簡義也故此三教約所簡義為分相約所収義為該攝
B02n0001_p0035a15║故二門中並具三教也第四義者既文云就普賢門中復作一
B02n0001_p0036a01║門普賢是實際頓此中分二門故分相該攝並實際頓也約
B02n0001_p0036a02║普賢自体則六道因果等是普賢二十二位又約五乘論十普
B02n0001_p0036a03║法故是該攝義如是之義別於三乘故是分相也是故分相之
B02n0001_p0036a04║該攝該攝之分相也第五義者融會章云夫圓通之法以具德
B02n0001_p0036a05║為宗緣起埋實用二門取會其二門者所謂同別二教也別教
B02n0001_p0036a06║者別於三乘故法華經云三界外別索大牛之車故也同教者
B02n0001_p0036a07║經云會三皈一故知同也（已上）彼之別教則當此分相同教則當
B02n0001_p0036a08║此該攝是故分相該攝並約取會方便論也問既文云就普
B02n0001_p0036a09║賢門中復作二門一分相二該攝（已上）是則二門並是別教何云取
B02n0001_p0036a10║會方便耶荅非謂直於普賢門中開為二門欲取會此普賢
B02n0001_p0036a11║門時於方便中作二門故不違也彼文圓通之法以具德為宗
B02n0001_p0036a12║者是華嚴經欲取會此華嚴故論同別教而引法花訂成此
B02n0001_p0036a13║中亦引法華訂成是故分相該攝並是取會方便不及華
B02n0001_p0036a14║嚴也今𥸩以苐六義為正華嚴經是頓圓別教此經之別於
B02n0001_p0036a15║三乘是分相此經之約法体則无不包含是該攝是故二門
B02n0001_p0037a01║並頓圓別教也謂囙前緣起囙分則普賢境界即云就普賢
B02n0001_p0037a02║門中復作二門而緣起分中具頓圓故尒也問融會章文云何
B02n0001_p0037a03║會耶荅彼中別教亦是頓圓別教同教亦是下四教也彼中具
B02n0001_p0037a04║德為宗緣起理實用二門取會者當於此中一乘教義開為
B02n0001_p0037a05║二門也問實際有所簡窮實有所収故分相則實際該攝
B02n0001_p0037a06║則窮實何故二門各具頓圓耶荅如前中說實際中有所収
B02n0001_p0037a07║窮實中有所簡故无難也謂諸処文中明頓圓一乘別於三
B02n0001_p0037a08║乘引文訂反義訂文訂者賢首品及第九地偈是也義訂
B02n0001_p0037a09║者十門十法是也故搜玄䟽十玄終云若教義分齊与此
B02n0001_p0037a10║相應者圓教及頓教法門若諸教義与此相應而不具足
B02n0001_p0037a11║者即是三乘漸教所攝（已上）既以義訂通訂頓圓淮此義訂
B02n0001_p0037a12║則文訂亦具頓圓而此分相門中引此二文故知分相具頓圓
B02n0001_p0037a13║也二別𥸩中二一𥸩分相亦二一揔標一三之別二別現一三差
B02n0001_p0037a14║別初中問下權實等諸差別中引法華經而此揔中亦引此
B02n0001_p0037a15║經者何耶荅二義會也一義下別現中以一種法華中三車与
B02n0001_p0038a01║大白牛車以別一三是故法華通十差別故揔標中引此文
B02n0001_p0038a02║也一義此章主与法相人爭一三者皆依此文謂法相会
B02n0001_p0038a03║三中牛車是實非權判為一味大乘此章主云三中牛車是
B02n0001_p0038a04║權大白牛車是實如是所諍唯此經文故先引之揔弁一
B02n0001_p0038a05║三也二別現中三一引教𥸩成二其別教下舉義訂成三縱
B02n0001_p0038a06║无下揔結也初中三一開章二一權實下𥸩相三此上下結前
B02n0001_p0038a07║初中問此十訂文似訂耶圓當訂耶荅一云引三乘經論訂
B02n0001_p0038a08║七差別則文似訂也引此經文訂三差別則圓當訂也今
B02n0001_p0038a09║𥸩並圓當訂也謂法華中有約時事判有約義判約時事
B02n0001_p0038a10║判則當於熟頓若約義高判則有同別二教同教則是華
B02n0001_p0038a11║嚴之下四教之上別教則与華嚴无二也今約別教義故圓
B02n0001_p0038a12║當訂也問何知法華具此▆義荅德量差別中云我有如
B02n0001_p0038a13║是七寶大車其數无量此約別教一乘以明異且教義攝益
B02n0001_p0038a14║云如露地牛車自有教義謂十十无尽主伴具足如華嚴經
B02n0001_p0038a15║說此當別教一乘等者此約別教判也又德量差別中此約
B02n0001_p0039a01║同教明異之法華第七根所入之法華教義攝益云界外
B02n0001_p0039a02║別授大牛之車為示真實義此當同教一乘如法華經說等
B02n0001_p0039a03║者約同教判也又大料簡以法華涅槃會深密之三車皈究竟
B02n0001_p0039a04║之一乘者是智光師第三時法門故此約時事判也問約時
B02n0001_p0039a05║事見則法華与勝鬘楞伽等經並為一量何故法華有約
B02n0001_p0039a06║義高判而餘經无耶荅有道理也謂餘經等有權有實並初
B02n0001_p0039a07║時說法華乃四十年後所說是迴三入一之教也若約但迴昔權
B02n0001_p0039a08║不迴昔實則与勝鬘等為一量故當熟頓也若約以勝鬘等
B02n0001_p0039a09║合三中牛亦并迴昔實令皈露地則在熟頓上為同教也若約与
B02n0001_p0039a10║華嚴經无二无別則名別教也是故法花有約義判餘經唯𢩁
B02n0001_p0039a11║熟頓教也問若法華是後時說迴三乘時通迴熟頓故有約義高
B02n0001_p0039a12║判則涅槃是最後時雙林所說故亦有約義判耶荅涅槃雖是
B02n0001_p0039a13║後時所說无約義判也謂為根熟声聞唯說仏性不說迴大之
B02n0001_p0039a14║義故尒也問何知今此引法華中別教義故是圓當訂耶荅既文
B02n0001_p0039a15║云分相者此別教一乘別於三乘（已上）此是華嚴別教一乘而欲訂此引
B02n0001_p0040a01║彼經故尒也二𥸩相中十門即為十叚初中先標名次𥸩相中三先
B02n0001_p0040a02║立正義二若彼下遮他現自三問荅除疑初中以三中牛車亦
B02n0001_p0040a03║同羊鹿者法相人云三中牛車即是大白牛車故是實非權章
B02n0001_p0040a04║主等云三中牛車是權此三之外大白牛車是實也所以三車
B02n0001_p0040a05║喻三乘者井大悲利物如牛負重致遠能益於人緣覺樂寂无
B02n0001_p0040a06║師自悟如鹿在山不近於人声聞依師処眾如羊依人逐類
B02n0001_p0040a07║又羊之鈍如声聞鈍根鹿之輕捷如緣覺利根牛之大力如
B02n0001_p0040a08║井大悲又羊之身小同於小乘鹿之次大喻於中乘牛之最
B02n0001_p0040a09║大比於大乘也臨門三車俱是開方便門等者方便品云開
B02n0001_p0040a10║方便門示真實相（已上）引此以現三車開方便門故權大白牛
B02n0001_p0040a11║車示真實相故實也四衢道者法相人云四諦也長阿含經
B02n0001_p0040a12║云以四諦断惑如四衢之通達也章主義中一云三小逕一
B02n0001_p0040a13║大路也謂三乘人得三乘果知其不實更索實故約此中間
B02n0001_p0040a14║為四衢也然章主義中亦四諦也謂清涼云四衢道者是四
B02n0001_p0040a15║諦也二遮他現自中三初正遮他二若望下遣伏執三為
B02n0001_p0041a01║欲下迴三入一也初中二先遮外情後亦不下遮救初中長
B02n0001_p0041a02║者喻仏謂長者具三德一有德二年高三巨富有德中三
B02n0001_p0041a03║一有智二有德三清淨无染以此合仏者智則般若德
B02n0001_p0041a04║則法身清淨則解脫又年高則仏壽量无限巨富則仏種
B02n0001_p0041a05║種功德也二遮救中三先正遮救二是故下引訂三此中三車
B02n0001_p0041a06║下現索三意言標趣者父則標門外三車指令趣向子則
B02n0001_p0041a07║標門外三車望而趣進故元意之言通於父子也二遣伏
B02n0001_p0041a08║執中三一立義二若不下反敉三今云下順敉伏疑云門外
B02n0001_p0041a09║三車得耶不得耶若得則如何更索若不得則如何出三界
B02n0001_p0041a10║遣義可知此則道身云問既得三車何更舉三車而索若
B02n0001_p0041a11║不得三車何現三車非實耶荅已到指三車処而知此処非實
B02n0001_p0041a12║嫌三之實在於一乘故舉權名索權之實（已上）即此義也三迴三
B02n0001_p0041a13║入一中三一立義二若不下反敉三以至下順敉此中大義見下
B02n0001_p0041a14║根緣受者敉也或云分相是同教也然既云以至自位究竟
B02n0001_p0041a15║処故後皆進入別教一乘是故分相是別教也問別教之
B02n0001_p0042a01║名不定法華之大白牛車亦是別教此中分相可云同教
B02n0001_p0042a02║何故華嚴偏名別教耶荅前既云一乘教義分齊開為二
B02n0001_p0042a03║門一別教二同教至於此中更以法華為別教者難也又大白
B02n0001_p0042a04║牛車有為別教之義与華嚴无二无別故引之耳三問荅除
B02n0001_p0042a05║疑荅中先略荅次重嘖後廣荅中先揔荅次別荅後揔結
B02n0001_p0042a06║也二教義差別中二先舉名後𥸩相中三一立自義二引訂三遮
B02n0001_p0042a07║他義也三所期差別中二先舉名二𥸩相中四一立義二引訂三
B02n0001_p0042a08║遮他四良以下敉非本所望句也初舉名中三車所期大白牛
B02n0001_p0042a09║車非所期故應言所期非所期差別且略也四德量差別中
B02n0001_p0042a10║二先舉名二敉相中二一同教中寶鈴者喻四辯也体具德者
B02n0001_p0042a11║具六度万行四攝四无量等也不云餘相者謂牛之不具德
B02n0001_p0042a12║也前之不云餘德者車之不具德也白牛喻平等大惠謂
B02n0001_p0042a13║運六度万行至果処故也行眷属者檀度等行也此等異相
B02n0001_p0042a14║並約同教等者一云等者等取前諸差別故前三差別並
B02n0001_p0042a15║同教分相也今敉但等取此中体具德用殊勝行眷属也問
B02n0001_p0043a01║前諸差別所引經文与此同教叚中所引等是一種大白牛
B02n0001_p0043a02║車至別教叚方引我有如是七寶大車其數无量之文故
B02n0001_p0043a03║前差別並是同教何云別教耶荅見此其車高廣眾寶莊
B02n0001_p0043a04║嚴等文唯說一車之莊嚴則是同教縱舉一車若言无量中
B02n0001_p0043a05║一者即別教也故前三差別皆約无量中之一故並是別教
B02n0001_p0043a06║之分相也問此中同教是何量耶荅是所流弁也問可云
B02n0001_p0043a07║是時事之法華何云所流耶荅以法花為同教者多是約
B02n0001_p0043a08║所流也問何故論別教分相時并論同教分相耶荅但兼論耳例
B02n0001_p0043a09║如該攝中正論不異兼論不一又三乘同教中正論同教并論
B02n0001_p0043a10║所同之別教也次別教中三先現一三之別二引訂三无量寶
B02n0001_p0043a11║下敉也問若法華約多義見則以所流同教大白牛車為實約
B02n0001_p0043a12║時事之大白牛車為權又与華嚴无二之大白牛車為實所流
B02n0001_p0043a13║同教大白牛車為權如是論權實耶荅大白牛車唯是一故不
B02n0001_p0043a14║可展轉論權實也猶如浮海之板水高則板亦高水下則板亦
B02n0001_p0043a15║下如是所會三車下則能會大白牛車亦下所會三車高則能
B02n0001_p0044a01║會六白牛車亦高耳是故昔時所說有權有實法華是最後
B02n0001_p0044a02║所說迴三入一教故若但迴初教之權不迴熟頓之實則与楞伽
B02n0001_p0044a03║等經為一量故當熟頓宗若並迴楞伽等熟頓之實則是所流
B02n0001_p0044a04║弁同教故立於四教之上也猶如日出先照高山亦於沒時還照
B02n0001_p0044a05║高山仏初成道為大山王機說華嚴經最後亦為大山王機說
B02n0001_p0044a06║法華經如是見則与華嚴經即為一量是故大白牛車雖具
B02n0001_p0044a07║多義是實非權非所迴也五寄位差別中二一舉名二敉相中三
B02n0001_p0044a08║一引訂中攝論等者等取華嚴及莊嚴論也問所詮章修行之
B02n0001_p0044a09║身十門寄對中第四門云七地已還寄同羅漢八地已去是𦬇
B02n0001_p0044a10║位如仁王經說又第五門云初地至六地寄世間二乘七地已去寄
B02n0001_p0044a11║井位如本業經說上來唯約三乘教說以未分出一乘法故。
B02n0001_p0044a12║
B02n0001_p0044a13║其仁王經七地以還是二乘八地
B02n0001_p0044a14║以去是𦬇又本業經但云七地以去是𦬇然不分一三故此二
B02n0001_p0044a15║經違於此中所立之義云何會耶荅彼仁王本業經中具多
B02n0001_p0045a01║義故且從一邊引耳謂例如十地論有二義一者初地八過之中
B02n0001_p0045a02║已過世間二乗二者至七地方過二乘所詮章所依身寄
B02n0001_p0045a03║對第七門中引初義此中引後義如地論尒其仁王本業等
B02n0001_p0045a04║亦具多義也所詮章寄惑現位十八門中第十門云仁王經說前
B02n0001_p0045a05║之三地断三界中色煩惱四五六地断三界中心煩惱七八九地断
B02n0001_p0045a06║三界中色習煩惱十地及仏地断三界中心習煩惱。解云乃
B02n0001_p0045a07║至七地已去是井位漸細於前故寄滅於色心習氣以現彼
B02n0001_p0045a08║位（已上）此義異於問家所引第四門義同於第五門本業經義
B02n0001_p0045a09║是故仁王經具多義故七地寄井乗八地已上寄一乗之義
B02n0001_p0045a10║亦含有也本業經例知問以華嚴一乗配於三乗中五乗配門
B02n0001_p0045a11║十地之八地已上然則隨能配一乗亦為華嚴一乗地耶荅尒也終教
B02n0001_p0045a12║仏果並攝在七地三乗井位中故也問若尒以下三乗配於華嚴
B02n0001_p0045a13║前七地時前之七地隨能配三乗亦為三乗地耶荅不尒問若尒
B02n0001_p0045a14║八地已上別有一乗之訂不成耶荅所配十地雖是華嚴然人
B02n0001_p0045a15║天三乗寄前七地一乗井寄八地上故能成訂也問仁王本業
B02n0001_p0046a01║八地已上所配一乗但是華嚴一乗耶亦是熟頓一乗耶
B02n0001_p0046a02║荅雖則具有熟頓教中如來藏一乗之義今約圓當成訂
B02n0001_p0046a03║之義故唯華嚴也二若大乗下遮他義二一正遮他二是
B02n0001_p0046a04║故至一乗法也者連前合𥸩謂前四差別引法華經至此門
B02n0001_p0046a05║中引餘聖教故欲使鉤連前四差別更以法花合𥸩以現此中分
B02n0001_p0046a06║相只是一種別教一乗也三問若下問荅除疑六付囑差別中
B02n0001_p0046a07║問前四差別皆引法華今此亦引法華則是一類故冝在第
B02n0001_p0046a08║五何故第五引異聖教弁寄位竟又引法華明此付囑為
B02n0001_p0046a09║第六耶荅要以付囑為第六者欲使連於後三差別故謂
B02n0001_p0046a10║第七差別引華嚴經假名𦬇之文而云是行人當知是前
B02n0001_p0046a11║法華經內餘深法中示教利喜者是也（已上）欲以法華不信
B02n0001_p0046a12║受者連於華嚴假名𦬇故尒也第五差別引異聖教訂成
B02n0001_p0046a13║寄位仍以寄位欲使連前四差別故更以法華臨門三車
B02n0001_p0046a14║配第七地大白牛車配八地上之義如是合𥸩前四叚故是故
B02n0001_p0046a15║前之五差別義皆是法華又以法華欲連華嚴故以付
B02n0001_p0047a01║囑為第六也問縱以寄位置於第六至第七門亦應得云當
B02n0001_p0047a02║知是行人是前寄位中七地人也何故湏以付囑為第六
B02n0001_p0047a03║方得連後耶荅第七叚中不信此經名為假名井之文与法
B02n0001_p0047a04║華經若有眾生不信受者同故要以付囑連後三也如是
B02n0001_p0047a05║鉤前結後者欲現十差別中所明皆是一乗則華嚴三
B02n0001_p0047a06║乗則一、四教也七根緣受者差別中有為三乗根緣而
B02n0001_p0047a07║受者有為一乗根緣而受者故一三差別也問假名井
B02n0001_p0047a08║者唯初教耶通熟頓耶荅一云唯初教謂性起品䟽云
B02n0001_p0047a09║假名井者但依權教修行未得一乗實行（已上）故尒也又諸
B02n0001_p0047a10║処云初教為權熟頓為實故也問權實之言不定故權實
B02n0001_p0047a11║差別中通約四教為權唯約華嚴為實何故唯初教為權
B02n0001_p0047a12║耶荅前六差別是同教分相七八九三引華嚴故是別教分相
B02n0001_p0047a13║是故權實差別亦以初教為權熟頓為實也問何知前六
B02n0001_p0047a14║同教次三別教耶荅下云此文意明華嚴是別教一乗不
B02n0001_p0047a15║同彼也（已上）若前差別並是別教前差別中可有此言然此差
B02n0001_p0048a01║別是別教分相之初門故不同於彼前六差別同教分相如
B02n0001_p0048a02║是云也問若尒既此差別是別教分相故所分三乘通下
B02n0001_p0048a03║四教何不尒耶荅雖約別教若所分則唯是初教若熟頓則
B02n0001_p0048a04║望此別教為同教故非所分也故非假名問同教所分既是初
B02n0001_p0048a05║教則別教所分應通熟頓耶荅分相有二謂分異之分相
B02n0001_p0048a06║全異之分相望於一種初教同教則分異別教則全異耳問
B02n0001_p0048a07║何知尒耶荅第十差別亦是同教分相引大乘同性經而𥸩
B02n0001_p0048a08║云此文約本末分異又此下文望前別教三差別云其別教
B02n0001_p0048a09║一乘所明行位因果等相与彼三乘施設分齊全別不同
B02n0001_p0048a10║（已上）此是分異全異之訂文也今𥸩揔取中三乘為假名也
B02n0001_p0048a11║謂通取末入此經之際名為假名井故也問䟽云但依
B02n0001_p0048a12║權教修行未得一乘實行（已上）諸処文中多以初教為權
B02n0001_p0048a13║是則唯以初教為假名何故通約中三乘耶荅但依權
B02n0001_p0048a14║教之言亦通下四教也謂守權非器通約中三乘故旨歸
B02n0001_p0048a15║章眷屬經中云如餘一切權教三乘小乘等經既无結
B02n0001_p0049a01║通十方齊說故非主經（已上）此經以外通取名為一切權教故知中三
B02n0001_p0049a02║皆是假名問若尒熟頓仏果亦假名耶荅尒也謂權實差
B02n0001_p0049a03║別云以至自宗究竟処故後皆進入別教一乘（已上）故知通也問
B02n0001_p0049a04║性起䟽云此等不信是何位井荅文无正断准其劫數十千
B02n0001_p0049a05║已過僧祇未滿應是三賢位人（已上）此文何會耶荅但隨他意
B02n0001_p0049a06║作是判耳章主實意通取熟頓極果之人為假名井也古
B02n0001_p0049a07║辞章主大料簡中明三乘極果不信此經亦是假名之義世
B02n0001_p0049a08║俗勝德復禮師等便懷嫌嫉奏云臣聞无上世尊三大
B02n0001_p0049a09║劫中勤修万行登大覺位无上之上天中之天法藏抑挫為
B02n0001_p0049a10║假名井此法師罪甚是不少國法可理御勑𢷤於江南及
B02n0001_p0049a11║實又難陁三藏至復禮与三藏翻八十卷經至賢首品信
B02n0001_p0049a12║滿成仏之処未能翻譯天子勑復禮与法藏和尚譯也復礼
B02n0001_p0049a13║私与章主云汝若改立三乘極果亦是假名之義則同譯
B02n0001_p0049a14║大經以補舊闕章主欲息他人之謗文恐錯翻大經以
B02n0001_p0049a15║誤後人遂隱秘料簡造綱目章附於探玄替為料簡寄
B02n0001_p0050a01║相德云請上人詳▆▆否流通於世於是相德命真定
B02n0001_p0050a02║智通等令習此文時義寂師等從法相來曾不信和尚極果
B02n0001_p0050a03║迴心之義及見性起䟽中十千已過僧祇未滿應是三賢位
B02n0001_p0050a04║人之文白和尚言䟽文如是願和尚自今已後使不行此義
B02n0001_p0050a05║相德云此必隨他語耳法師之意遠則遠矣仍遣芬皇寺
B02n0001_p0050a06║純梵師問於章主章主送此大料簡義寂師等及見此文
B02n0001_p0050a07║然後決其疑也問大料簡中何文是迴極果処耶荅引為中
B02n0001_p0050a08║云於彼教中具有行布十地漸次乃至仏果長養彼根器務令成
B02n0001_p0050a09║熟極遟之者至此劫數定當信入如其疾者是則不定（已上）是
B02n0001_p0050a10║也問此文可尒何故守權非器云三乗共教諸井等隨自宗
B02n0001_p0050a11║中修行未滿初阿僧祇亦非此器之文与性起䟽云十千已
B02n0001_p0050a12║過僧祇未滿應是三賢位人之文同耶荅然故或謂料簡
B02n0001_p0050a13║非器之文与性起䟽並是一三和會処也然觀𥸩云非噐之
B02n0001_p0050a14║文約其疾者所為之文約其極遟（已上）故知並是實意也是
B02n0001_p0050a15║故於引為中將此非噐云三乗共教乃至亦非此器之義問
B02n0001_p0051a01║云問若彼地前過彼劫數必信受者即知地上二宗不別豈
B02n0001_p0051a02║彼所信无十地耶荅於彼教中具有行布十地漸次乃至仏
B02n0001_p0051a03║果長養彼根器務令成熟極遟之者至此劫數定當信
B02n0001_p0051a04║入如其疾者是則不定（已上）此荅意者引為文中約極遟
B02n0001_p0051a05║者故云至此劫數定當信入非器之文約其疾者故云未
B02n0001_p0051a06║滿僧祇非此器耳滿則是器故云如其疾者是則不定也
B02n0001_p0051a07║問若未滿則非器已滿則為器者与性起䟽應是三賢位
B02n0001_p0051a08║人同也何故非器之文是如其疾者是則不定之義耶
B02n0001_p0051a09║荅彼性起䟽云十千已過僧祇未滿應是三賢位人
B02n0001_p0051a10║問更至何位即能信此荅極至此位必定信入此一乗法
B02n0001_p0051a11║終无訂地而不信此（已上）終无訂地等者極至地上必定信故
B02n0001_p0051a12║是和會義非器文中約其疾者是則不定之義故別也問
B02n0001_p0051a13║應是三賢者何教三賢耶荅終教三賢也謂終教地前
B02n0001_p0051a14║一切根性各各差別至於地上發心等修行等利益等安樂
B02n0001_p0051a15║等而約一乗義云三乗之中設至果位尚有成与不成及
B02n0001_p0052a01║心識等自他差別故与地前根性差別同也約此義云
B02n0001_p0052a02║應是三賢位人也問一三和會者云何荅道申章云問
B02n0001_p0052a03║若尒二宗地上一耶荅不尒為立十地長養根器經此劫
B02n0001_p0052a04║數必信一乗問若尒何云十千已過僧祇未滿應是三賢
B02n0001_p0052a05║位人耶荅此有深意一三和會以論耳寄三乗位弁一乗
B02n0001_p0052a06║位有三一見聞位當十信二解行位當三賢三訂入位當十
B02n0001_p0052a07║地若但以一乗位言始見聞一乗定在信初若但以三乗位
B02n0001_p0052a08║言或在信初見聞或三賢位或初地二地乃至或極果
B02n0001_p0052a09║中不定所言應是三賢位人者三与一合論耳文云𦬇
B02n0001_p0052a10║億𨚗申他劫修六度故即非信初凡又地上是果以配訂
B02n0001_p0052a11║位故未見聞人不湏令上登地三賢因位終令見聞耳實
B02n0001_p0052a12║三乗極果在此三賢位又雖云三賢終實是信初始見聞
B02n0001_p0052a13║一乗配信初故（已上）解云直以一乗言始信一乗配信初故
B02n0001_p0052a14║判為信初凡者違於无量億𨚗由他劫修六度之文若
B02n0001_p0052a15║約三乗位言雖久修六度而未見聞人不湏令上登地故非
B02n0001_p0053a01║是十地人也是故不欲偏舉一三而云應是三賢位人
B02n0001_p0053a02║此是一三和會義也問此文意明華嚴是別教一乗不
B02n0001_p0053a03║同彼也者何故此中偏有此言耶荅有道理也謂餘差
B02n0001_p0053a04║別中一三之別於文自現而此文中不言此是三乗此是一乗
B02n0001_p0053a05║故偏舉此言也非謂前六差別是同教故望彼而云不
B02n0001_p0053a06║同彼也第八差別可見第九約機現理差別中且約初偈
B02n0001_p0053a07║若眾生下劣其心猒沒者是約機示以声聞道令出於
B02n0001_p0053a08║眾苦是現理也餘偈亦尒初三偈是漸教三乗第四偈
B02n0001_p0053a09║是頓圓一乗是故諸処明三乗以外別有一乗義中文訂則
B02n0001_p0053a10║引此四偈及賢首品偈也義訂則引十門十法也搜玄及啚文
B02n0001_p0053a11║中說十門十法已結云若諸教義分齊与此相應而具足者頓及
B02n0001_p0053a12║圓二教所攝相應而不具足者三乗漸教所攝（已上）此是漸三乗
B02n0001_p0053a13║以外別有頓圓一乗之義訂也是故當知文訂中第四行偈亦通
B02n0001_p0053a14║訂頓圓也問略䟽初云第二頓教攝者（云云）以第九地四行偈
B02n0001_p0053a15║中第四偈訂也何故今云通訂頓圓耶荅頓教訂中雖引
B02n0001_p0054a01║此文然三乗外別有頓圓之明訂此外更无故知通訂也
B02n0001_p0054a02║問第三圓教中云所以知有圓教者如下文如因大海有
B02n0001_p0054a03║十宝山（已上）更以此文以訂圓教故知彼偈唯訂頓教何云通耶
B02n0001_p0054a04║荅用第四偈訂三乗外別有頓圓用如因大海等訂圓教中
B02n0001_p0054a05║滿足仏事之義味故尓也問何知以大海十山訂圓中義味耶荅如
B02n0001_p0054a06║因大海有十宝山因於仏智而有十地如一一山下悉有大海一一
B02n0001_p0054a07║地中皆有仏果（已上）若得地地皆有仏果當知塵塵亦有仏果
B02n0001_p0054a08║若得塵塵皆有仏果當知物物皆滿足仏事也欲現此意
B02n0001_p0054a09║故引此文耳問初三行偈所訂三乗何三乗耶荅地㕛三
B02n0001_p0054a10║乗也古辞琳德未入唐時云空畫三乗入大唐來云地畫
B02n0001_p0054a11║三乗也（已上）謂訂頓圓以下三乗故尒也問用第四偈訂頓圓時分句
B02n0001_p0054a12║訂耶荅一云尒也謂初二句訂頓後二句訂圓也今𥸩通訂也
B02n0001_p0054a13║第十本末差別中約本与末或開或合以現一三之別也所有
B02n0001_p0054a14║声聞等者末也如是一切等者本也問開則一三各別合則
B02n0001_p0054a15║一三无二耶荅一云末之与開不殊故三乗本之与合不殊故一
B02n0001_p0055a01║乗是故所有声聞法等者是開是末故訂三乗也如是一切
B02n0001_p0055a02║諸法等者是合是本故訂一乗也一云開則一三成異合則一三
B02n0001_p0055a03║无二唯開文中一三別也問就開文如何別耶荅所有声聞法
B02n0001_p0055a04║辟支仏法井法者三乗諸仏法者一乗也問三乗中具因果
B02n0001_p0055a05║故諸仏法者可通三乗何云唯一乗耶荅前差別中以為說
B02n0001_p0055a06║井道訂三乗以說无尽仏法訂一乗此亦如是井法者訂熟
B02n0001_p0055a07║頓也諸仏法者唯一乗也今𥸩不見本經故起此諍且若
B02n0001_p0055a08║[擒-离+天]彼經此中所引唯是開文謂經云海妙深持𦬇復問仏言
B02n0001_p0055a09║世尊二乗解脫諸仏解脫此彼何異佛言（云云）乃至声聞
B02n0001_p0055a10║辟支佛解脫如彼河水如來解脫如大海水海妙深持𦬇
B02n0001_p0055a11║復問世尊諸大少河流入海否仏言（云云）乃至所有声聞法
B02n0001_p0055a12║辟支仏法井法諸仏法皆悉流入毗盧遮𨚗智藏大海（已上）初
B02n0001_p0055a13║復次中以河喻二乗以海水合喻熟頓与一乗此是合文後
B02n0001_p0055a14║復次中以熟頓為能流別開智藏大海為所流入此是開
B02n0001_p0055a15║文也此開文中一乗三乗分相之義明現故引也是故文云
B02n0001_p0056a01║此文約本末分異者唯引開文故對彼合文云此文也問
B02n0001_p0056a02║何故不引合文耶荅合文中熟頓与一乗合喻故不引也開
B02n0001_p0056a03║文中声聞法乃至諸仏法是三乗智藏大海者是一乗故引
B02n0001_p0056a04║此文以明一乗三乗之別也問若唯引開文何云開合耶荅實則
B02n0001_p0056a05║唯開但是語對故云開合也問大乗同性經是三乗何故以智
B02n0001_p0056a06║藏大海為別教一乗耶荅雖是三乗而將去華嚴經事說故
B02n0001_p0056a07║尒也問儼公不思議品䟽云又大乗同性經中仏有十種地（云云）一
B02n0001_p0056a08║名甚深難知廣明智德地乃至十名毗盧遮𨚗智海藏
B02n0001_p0056a09║地乃至此應三乗尒（已上）則毗盧遮𨚗智藏大海者是三乗何
B02n0001_p0056a10║云別教耶荅異也謂前明声聞十地辟支仏十地𦬇十地諸
B02n0001_p0056a11║仏十地等以為能流別開毗盧遮𨚗智藏大海為所流入
B02n0001_p0056a12║也其毗盧遮𨚗智海藏地者是能流諸仏十地中第十地故
B02n0001_p0056a13║當於此中諸仏法故尒也問既云會末皈本但是一乗何故
B02n0001_p0056a14║一乗三乗別耶荅所以能流入者以是劣法故尒也是故
B02n0001_p0056a15║雖會末皈本而能成一三之別也三結前中龜鏡者所以
B02n0001_p0057a01║卜吉凶鑒妍[強-弓+女]也第二義訂者約其義異以明一三之別也
B02n0001_p0057a02║因果等者等取餘八對法及十玄門也略如下弁者指下
B02n0001_p0057a03║施設異相及所詮章十玄章等也。第二該攝中前明一
B02n0001_p0057a04║三差別之相約相雖尒若約法体則於圓教中統攝无遺
B02n0001_p0057a05║欲現此義故次來也清涼䟽云其猶百川不攝大海大海必
B02n0001_p0057a06║攝百川雖攝百川同一鹹味故隨一滴逈異百川前之四教
B02n0001_p0057a07║不攝於圓圓必攝四雖攝於四圓以貫之故十善五戒亦圓
B02n0001_p0057a08║教攝尚非三四況初二耶（已上）此中亦尒約体攝法則下之四
B02n0001_p0057a09║教悉是圓教名為該攝攝三之圓還与三別名為分相也問
B02n0001_p0057a10║何故分相十門皆引聖教該攝則无耶荅分相者對法相人
B02n0001_p0057a11║令別一三故湏引教決彼疑也此該攝中直約法体以明該
B02n0001_p0057a12║攝故不引也此中三初標次嘖後廣𥸩標中問本來悉是彼
B02n0001_p0057a13║一乗法者何一乗耶荅一云同教一乗今𥸩別教也謂前明三
B02n0001_p0057a14║乗以外別有別教一乗望前一乗云彼一乗故知尒也二嘖中
B02n0001_p0057a15║何故前云三外有一故一三差別至此則云一切三乗等法本來悉
B02n0001_p0058a01║是彼一乗法耶如是徵也荅中三乗望一乗有二門故謂不
B02n0001_p0058a02║異不一者以三乗望一乗有不異不一前約不一義明一三之
B02n0001_p0058a03║別此約不異義故云三乗即是彼一乗也是故不異之義
B02n0001_p0058a04║是該攝故此中正論不異而於嘖中舉分相義作問是故
B02n0001_p0058a05║荅中并舉不一耳此中三一開數列名二初不下正𥸩二門三又
B02n0001_p0058a06║此下分配二門二𥸩中二先不異後二不下不一不異中二先開
B02n0001_p0058a07║𥸩二門二問若下問荅除疑初中問不異之二門並該攝耶
B02n0001_p0058a08║荅正以三即一句為該攝然是語對故并論一即三耳謂前
B02n0001_p0058a09║標云一切三乗本來悉是彼一乗故尒也問荅中隱現四
B02n0001_p0058a10║句反上思之者准前存壞作四句則應云問若拠後門一
B02n0001_p0058a11║即三者未知彼一為現為隱若現如何唯三若隱彼一乗
B02n0001_p0058a12║機更依何法而得進修荅有四句一由即三故不待隱二由
B02n0001_p0058a13║即三故不㝵現三由即三故无不隱四由即三故无可現由初二
B02n0001_p0058a14║義故一乗機得有所依由後二義故三乗機得有所依又
B02n0001_p0058a15║三乗依一乗成也並得也由四句俱即三故是故唯有三乗更
B02n0001_p0059a01║无餘也此如下同教中弁者該攝是別教何故指同教
B02n0001_p0059a02║耶荅一云唯約隱現四句指也一云通約存壞隱現二重四
B02n0001_p0059a03║句指也今𥸩後說為正謂一即三三即一之䡄同於融本末中
B02n0001_p0059a04║泯權皈實攬實成權故指耳非謂該攝是同教也二不一中
B02n0001_p0059a05║不壞不一而明不異者舉不一現不異也是故分相之該攝
B02n0001_p0059a06║該攝之分相也二分配二門中問若前來不一是分相不異
B02n0001_p0059a07║是該攝者何言又耶荅前則直論不一不異而不分配分
B02n0001_p0059a08║相該攝故此合結耳。同教中二一舉數列名二初中下別𥸩即
B02n0001_p0059a09║有二叚初分諸乗中四一開數二一明下𥸩相三經云下引訂四
B02n0001_p0059a10║上來下揔結二𥸩相中六一明一乗中三一開數二初約下別𥸩
B02n0001_p0059a11║三依上下揔結二別𥸩中七問諸処方便乗中開流目方便何
B02n0001_p0059a12║故此中但明所流方便不明所目耶荅一云法相交叅同教中并
B02n0001_p0059a13║論也一云就勝門中并論也一云該攝即是所目故此不明也
B02n0001_p0059a14║今𥸩後說合於文相謂第八根是所目而与該攝文相不異
B02n0001_p0059a15║故也又教義攝益三乗三句中云或俱非教義約別教一乗
B02n0001_p0060a01║說為彼所目故（已上）為彼所目者是三即一義故是該攝別教
B02n0001_p0060a02║也問何知所目是別教耶荅普法章云如是我聞首料▆
B02n0001_p0060a03║下文所目之義約有十法（已上）立十普法之時標云所目又法數章
B02n0001_p0060a04║云所有无尽法數及餘乘數皆一乘所目即是一乘由同在海印
B02n0001_p0060a05║定中成故（已上）故得知也問法界啚云若約方便一乘說五乘揔
B02n0001_p0060a06║是入一乘攝何以故以一乘所流一乘所目一乘方便故又一乘三
B02n0001_p0060a07║乘義章於橫依方便進趣法門中論流目方便（已上）若所目是
B02n0001_p0060a08║華嚴經者方便一乘亦此經耶荅欲現彼三乘之法本是
B02n0001_p0060a09║華嚴經中所目故於方便中并論所目耳所目非是方便
B02n0001_p0060a10║乘也故十句章云无生佛法寄位升沉者仏內訂海印定
B02n0001_p0060a11║名无生仏法乃至然為機緣普賢井出定於无生无名処以
B02n0001_p0060a12║種種名題目是故云所目於此所目中隨機緣心勝劣尊
B02n0001_p0060a13║卑差別故云寄位升沉也眾生實執所目故云執名之徒仏
B02n0001_p0060a14║不隨名訂名无住義故云无名真源即是法性圓融訂分也
B02n0001_p0060a15║（已上）普賢出定於无生无名処中所目法故所目是別教也▆既云
B02n0001_p0061a01║眾生實執所目故云執名之徒則執名之徒亦此經機耶荅
B02n0001_p0061a02║仏不隨名乃至訂分処者是訂分也普賢出定乃至是故云所
B02n0001_p0061a03║目者是起言以去緣起分故是別教也執名之徒者下四教
B02n0001_p0061a04║也問執名之徒實執所目法耶荅尒也然實執則謬解故是
B02n0001_p0061a05║下四教也是故智通記云又䟽中𥸩文前約八教㸦成約三
B02n0001_p0061a06║教[ㄙ/寸]三次第意何荅大意者為現此經內一切教義等无不
B02n0001_p0061a07║攝故謂仏始第二七日道樹中臨大人說大法時一切虛空界
B02n0001_p0061a08║一切微塵微塵処一切十世九世前後時中一切五乘三乘一
B02n0001_p0061a09║乘无量乘機中頓應說一切法門所臨機眾生各各隨應聞
B02n0001_p0061a10║解行訂如是一切教義等十十法門頓同時現現大機人如
B02n0001_p0061a11║是法門見聞解行訂一処一切処中一時一切時中一根一切根
B02n0001_p0061a12║一行一切行頓頓修行乃至三界六道四生等因果法皆无所
B02n0001_p0061a13║殘此經內在（已上）如是定內所說之法隨自根噐各各隨應聞解
B02n0001_p0061a14║行訂則是定外故執名之徒下四教也問十句章云所目者
B02n0001_p0061a15║通方便始終所流者方便是中間者何耶荅彼章文
B02n0001_p0062a01║云始信時中於无生仏法以種種名題目是故通方便始
B02n0001_p0062a02║所目中所有法實得訂時唯是无住義无異實名名為
B02n0001_p0062a03║所目所目者无實也是故通方便終也（已上）故尒也問方便始
B02n0001_p0062a04║終与方便何別荅始終即是此經方便即是下四教故別也
B02n0001_p0062a05║問若尒何云所目通方便始終耶荅猶行路人初發之処
B02n0001_p0062a06║終至之処不是路也而云路之始終如是此方便之始終是无
B02n0001_p0062a07║生无名処及无住義故始終則此經也所流者是方便即
B02n0001_p0062a08║是中間也問始信時者信華嚴耶荅不尒謂於所目中始
B02n0001_p0062a09║執實時為始信也謂相和尚云三乘法者生信心故又儼師
B02n0001_p0062a10║云漸以生信者是下四教也一法相交叅同教中問法相交
B02n0001_p0062a11║叅名者從一乘垂於三乘之義得耶從三乘叅於一乘之義
B02n0001_p0062a12║得耶荅一云如後謂既文云一乘中亦有三乘法相等故也一
B02n0001_p0062a13║云如前謂三乘叅於一乘之義此是別教故也今𥸩法相交叅
B02n0001_p0062a14║者從二義得名同教一乘者從一乘垂於三乘之義得名也謂
B02n0001_p0062a15║如三乘中亦有說因陁羅微細等而主伴不具（已上）是故同教一
B02n0001_p0063a01║乘者從下叅之義得名也或一乘中亦有三乘法相謂如十
B02n0001_p0063a02║眼中亦有五眼乃至而義理皆別（已上）既云義理皆別上叅之義
B02n0001_p0063a03║是別非同此中四先舉名二謂如下𥸩相三此即下結四是則下
B02n0001_p0063a04║所以也亦有說因陁羅微細者維摩經說居士之室容三万
B02n0001_p0063a05║四千師子座高八万四千由旬等故也亦說華藏世界者𣑽網經
B02n0001_p0063a06║中說蓮華臺藏世界故也義理皆別者雖是五眼是十眼
B02n0001_p0063a07║中五眼雖是六通是十通之六通故与三乘五眼六通別也
B02n0001_p0063a08║二約攝方便中揔為一乘者是別教皆名一乘者是同教也
B02n0001_p0063a09║諸処文云一乘所目一乘所流一乘方便故即名一乘（已上）一乘
B02n0001_p0063a10║所目一乘所流一乘方便之一乘者別教一乘也即名一乘者
B02n0001_p0063a11║是同教一乘故也今此亦尒下四教法揔為華嚴一乘之方便故
B02n0001_p0063a12║皆名一乘也經云者法華經方便品也問以此經文訂何一乘
B02n0001_p0063a13║耶荅一云訂皆名一乘也謂法華是同教故也今𥸩訂於揔
B02n0001_p0063a14║為一乘之一乘也謂皆為一大事故者別教一乘之一大事
B02n0001_p0063a15║故尒也問若尒初義云何會耶荅以法華中具多義故今
B02n0001_p0064a01║約別教一乘之義故不違也謂諸有所作皆為一大事者
B02n0001_p0064a02║与第七根中諸有所修皆迴向一乘同故也清涼不分五義
B02n0001_p0064a03║中第三云原聖本意為一事故者此亦訂華嚴別教故尒
B02n0001_p0064a04║也三約所流弁中經云者法華藥草喻品又經云者勝
B02n0001_p0064a05║鬘經也汝等者謂声聞也毗尼者小乘律也問今[ㄙ/寸]三
B02n0001_p0064a06║乘從一乘流而引此二文者何耶荅小乘從大乘流故云汝等所
B02n0001_p0064a07║行是𦬇道又毗尼者即大乘也例此當知大乘從一乘流
B02n0001_p0064a08║故大乘即一乘也如是展轉訂也四就勝門中以望別
B02n0001_p0064a09║教雖權實有異等者有二義一義於同教中以三中大乘
B02n0001_p0064a10║為權以大白牛車為實而云權實有異一義權義如前以
B02n0001_p0064a11║大白牛車合別教一乘而云權實有異初義則大白牛車
B02n0001_p0064a12║合三中大乘也後義則合別教一乘也經云及又云等者
B02n0001_p0064a13║法華經方便品也五教事深細中如經云者法華壽量
B02n0001_p0064a14║品也所詮章云或說𥸩迦報土在靈鷲山如法華經云
B02n0001_p0064a15║我常在靈山等法華論主𥸩為報身菩提也當知此
B02n0001_p0065a01║約一乘同教何以故法華中亦現一乘故其処隨教即染歸
B02n0001_p0065a02║淨故說法華処即為實也（已上）靈山則染土而即染皈淨故云人
B02n0001_p0065a03║天見劫壞我土常安穩教既深細処亦隨教深細故云教
B02n0001_p0065a04║事深細事猶処也六約八義意趣中攝論頌曰為引攝一
B02n0001_p0065a05║類及任持所餘由不定種性是故說一乘法无我解脫等
B02n0001_p0065a06║故性不同得二意樂化諸仏說一乘如問荅中弁者彼云又
B02n0001_p0065a07║一乘語字幾意故說荅有八義說一為不定機性声聞通因
B02n0001_p0065a08║及果故說一乘二為欲定彼不定性𦬇令不入小乘故三拠其
B02n0001_p0065a09║法真如是一諸乘皆依真如以体攝相故四拠无我等无人我
B02n0001_p0065a10║理既是通法大小共拠无我理通故五拠解脫等大小諸乘脫煩
B02n0001_p0065a11║惱障通故六拠性不同声聞身中先修𦬇種性後入声聞約性
B02n0001_p0065a12║二処是通故七拠得二意此有兩二意初二意者仏意欲攝
B02n0001_p0065a13║一切有情得同自体意樂我既成仏彼亦成仏拠此意樂故
B02n0001_p0065a14║自体者法性為自体第二仏先為彼声聞授記欲發声聞平
B02n0001_p0065a15║等意樂我等与仏平等无二仏為此意与諸声聞等皆授記
B02n0001_p0066a01║拠仏等意故第二義者於一言下有二義一實声聞攝從自体
B02n0001_p0066a02║意樂二有實𦬇名同声聞及𦬇化為声聞於一授記下具有
B02n0001_p0066a03║二義拠一授記意樂故八拠為化意仏為声聞作声聞仏所
B02n0001_p0066a04║以同彼声聞者欲令彼修声聞行故現同小仏欲攝末皈本噵
B02n0001_p0066a05║我此身即是一乘拠能緣化心故說一乘約此八意括声聞
B02n0001_p0066a06║乘本來是一唯声聞人不了自法謂言有別意愚住声聞乘
B02n0001_p0066a07║從彼愚故諸仏所呵今一乘所救者拠此病別也七約十義方便
B02n0001_p0066a08║中孔目章云一乘義者分別有二一者正乘二者方便乘正
B02n0001_p0066a09║乘者如華嚴經說方便乘者分別有十一對三寶分別仏宝
B02n0001_p0066a10║是一乘法僧是三乘何以故仏同无尽故法僧不定二對四
B02n0001_p0066a11║諦分別滅諦是一乘三諦是三乘何以故滅諦同无尽故三
B02n0001_p0066a12║諦則不定三對二諦分別第一義諦是一乘世諦是三乘
B02n0001_p0066a13║何以故第一義同无尽故世諦則不定四對過分別无恐怖
B02n0001_p0066a14║者即是一乘有恐怖者即是三乘何以故如來藏等依
B02n0001_p0066a15║則无過即同无尽故六識及心法智此之七法剎那不住不
B02n0001_p0067a01║種眾苦不得猒苦樂求涅槃由是俗諦故依緣不自在
B02n0001_p0067a02║故五對人及智分別有三種人成三種智三種智者一若善男子
B02n0001_p0067a03║善女人成就甚深法智以為第一人二若男子女人成就隨
B02n0001_p0067a04║順法智為第二人三若男子女人於諸深法不自了知仰推
B02n0001_p0067a05║世尊非我境界唯仏所知是第三人前之一人是一乘智後
B02n0001_p0067a06║之兩人是三乘智何以故前第一智是訂智同無尽故後
B02n0001_p0067a07║之二智未訂實法是不定故此依勝鬘經說六對所解了法
B02n0001_p0067a08║虛妄契實无分別隨文解義是三乘法知法虛妄契實无分
B02n0001_p0067a09║別是一乘法何以故契无分別同无尽故隨文取者是則不定
B02n0001_p0067a10║此依楞伽經義說七對一乘三乘小乘分別一乘是一乘三乘
B02n0001_p0067a11║等是三乘何以故一乘即无尽故三乘即不定八對大乘中乘
B02n0001_p0067a12║小乘分別大乘即是一乘何以故大乘尊上即无尽故中乘
B02n0001_p0067a13║小乘即不定如經會三皈一故九對世間出世間出出世間分
B02n0001_p0067a14║別出出世間即是一乘餘則三乘何以故出出世間勝同无尽故
B02n0001_p0067a15║餘二則不定如法花經界外露地別索車者即是其事十對
B02n0001_p0068a01║比喻分別如王髻中明珠及大王等即是一乘寶珠繫汝衣
B02n0001_p0068a02║裏及窮子等即是三乘何以故髻珠王秘甚深故餘則不定
B02n0001_p0068a03║此依法華說上來所弁於眷属經中欲現圓通无尽法藏一乘
B02n0001_p0068a04║教義故於方便之処示一乘名令進入者易得解故作如是
B02n0001_p0068a05║說（已上）三揔結中依上諸義等者尋上所引聖教並是三乘故云隨
B02n0001_p0068a06║本宗定故（云云）二明二乘等者開一乘為二乘開二乘為三乘乃至无量
B02n0001_p0068a07║乘數則從一至六義則无寬狹也問二乘三乘四五乘等中各弁一
B02n0001_p0068a08║乘者何一乘耶荅一云別教一乘謂分諸乘融本末各通五教也今𥸩
B02n0001_p0068a09║分諸乘融本末唯約下四教故同教一乘也弁三乘中一乘三乘小乘
B02n0001_p0068a10║之一乘唯華嚴一乘餘並同教也合愚法同迴心俱是小乘故有三耳
B02n0001_p0068a11║者此弁二乘何故結云有三耶荅約臨門三車云有三耳又初約一
B02n0001_p0068a12║乘次約三乘後約小乘者問初叚亦有三乘次叚亦有小乘何
B02n0001_p0068a13║敁尒云耶荅初叚雖有三乘唯以一乘為宗次叚雖有小乘
B02n0001_p0068a14║唯取三乘為宗故尒也三明三乘中二初標名次一者下𥸩
B02n0001_p0068a15║相中三初一乘三乘小乘為三次大乘中乘小乘為三後小
B02n0001_p0069a01║乘中自有三乘初中五初別分一乘三乘小乘也問此中一
B02n0001_p0069a02║乘何一乘耶荅別教一乘也問此中正明同教何云別教耶荅
B02n0001_p0069a03║但兼弁耳如分相者正弁別教而德量差別中兼弁同教分
B02n0001_p0069a04║相此亦尒也問何知兼弁別教耶荅此中引智論共不共
B02n0001_p0069a05║二般若以不共訂別教以共訂同教故也又梁論善成立
B02n0001_p0069a06║之一乘亦華嚴一乘故也問若尒前後諸門之一乘亦可
B02n0001_p0069a07║別教耶荅若尒難者同教應非一乘耶然一乘名通故
B02n0001_p0069a08║前後諸門之一乘唯同教耳問若尒此中一乘亦應同教
B02n0001_p0069a09║耶荅此叚下云二者大乘中乘小乘為三此有三義者當
B02n0001_p0069a10║於前後諸門所明三義之初門也是故一者一乘三乘小乘名
B02n0001_p0069a11║為三乘者餘門所无故此一乘是別教也是故此門方云此為
B02n0001_p0069a12║現法本末故本則別教一乘末
B02n0001_p0069a13║則下教三乘故知尒也為現法本末故者前後諸門各有一乘
B02n0001_p0069a14║而偏於此中方有此言者為現此中一乘是別教故也上開一乘
B02n0001_p0069a15║下開愚法者今開前叚合一同三之一乘及合愚法同迴心之
B02n0001_p0070a01║愚法故也是故明二乘叚初門中雖開一乘而合愚法同迴心
B02n0001_p0070a02║以為二乘次門中雖開愚法異迴心而合一同三以為二乘今
B02n0001_p0070a03║此門中開一異三開愚法異迴心故云上開一乘等也問若開
B02n0001_p0070a04║前合一同三之一乘則今此一乘亦應同教何故云別教耶荅一
B02n0001_p0070a05║種大白牛車約同教見約別教見故不違也第二問所以下現愚
B02n0001_p0070a06║法二乘在所引之意問荅即為二荅中先以彼愚法至折伏
B02n0001_p0070a07║而已者約自意現也后是故彌勒下引聖教訂也問以彼愚
B02n0001_p0070a08║法約大乘終教以去並不名究竟出三界者若約初教則二乘
B02n0001_p0070a09║亦出三界耶荅尒也謂所詮章云以下同上亦許二乘全断惑
B02n0001_p0070a10║障分断所知障（已上）是知初教許出三界也問三車中不并初教
B02n0001_p0070a11║耶荅通約中三乘為三車故初教亦并在三車中也問若尒
B02n0001_p0070a12║初教亦許愚法二乘出三界也何故并在三車中耶荅三車
B02n0001_p0070a13║雖通中三乘今則約合一大乘義說故尒也是故所詮章云
B02n0001_p0070a14║亦可前約三乘中声聞此約愚法故不同也（已上）此亦約
B02n0001_p0070a15║合一大乘義也。第三是故大乘下現大乘中
B02n0001_p0071a01║具三乘也第四是故當知一乘至即其事也因前以現一乘三
B02n0001_p0071a02║乘小乘別第五若言說大品下遮他所立現三宗別有人解云
B02n0001_p0071a03║大品經中有三乘者一音異解得小果耳而与阿含二乘是一
B02n0001_p0071a04║種二乘也為遮此意云若言說大品等時乃至得大果耶問
B02n0001_p0071a05║若言說華嚴時无有異解得小果者於華嚴經所目法中各隨
B02n0001_p0071a06║根器有解小乘有解三乘則豈非異解得小果耶荅義別也
B02n0001_p0071a07║所目義者第二七日同時具說五乘三乘无量乘法而小乘等
B02n0001_p0071a08║隨自根器各執所解則是下四教大機之人頓領如此无尽之法
B02n0001_p0071a09║則是華嚴經故義別也二者大乘中乘小乘為三中三初合一同
B02n0001_p0071a10║三合愚法同迴心為三乘二大乘中自有三乘三小乘中亦有
B02n0001_p0071a11║三乘初中合愚法同小乘故唯三也者言略也具則應言合
B02n0001_p0071a12║愚法同迴心俱是声聞緣覺故唯三耳教理可知者教則
B02n0001_p0071a13║聖教理則道理諸聖教中多說大乘中乘小乘及并緣覺
B02n0001_p0071a14║声聞如此非一故也此約一乘弁者問此中融一乘同大乘之意与
B02n0001_p0071a15║前二明二乘中云合一同三之意一而无別何故前云約三乘
B02n0001_p0072a01║此云約一乘弁耶荅前對初門之約一乘弁故云約三乘此對後大
B02n0001_p0072a02║乘中自有三小乘中亦有三故云約一乘弁也問此中亦對初叚一
B02n0001_p0072a03║者一乘三乘小乘名為三乘則可云此約三乘弁何故云約一乘
B02n0001_p0072a04║耶荅初門之一乘是別教一乘故非此所要此門正是約三義論三
B02n0001_p0072a05║乘之初門即是同教一乘故云尒也二者大乘中自有三乘如上
B02n0001_p0072a06║說者前引普超三昧經明大乘中具三乘故指彼処也三者小乘
B02n0001_p0072a07║中亦有三者問此叚是二者大乘中乘小乘此有三義之第三門耳
B02n0001_p0072a08║前云三明三乘亦有三種之第三門是何荅此叚約二靣見也謂
B02n0001_p0072a09║遠望三明三乘亦有三種為第三門近望二者大乘中乘小乘為
B02n0001_p0072a10║三乘此有三義亦為第三門也四者或為四乘中開一異三者開
B02n0001_p0072a11║前三乘中同大之一異三乘故合二声聞者具則應言合二声
B02n0001_p0072a12║聞緣覺而對麟角喻獨覺故柀声教者並屬声聞故云尒
B02n0001_p0072a13║也此揔開也者開餘門之合三之一及与愚法又加人天故也問
B02n0001_p0072a14║弁二乘中初約一乘次約三乘弁三乘中初約一乘次約三乘
B02n0001_p0072a15║弁五乘中亦尒然則此四乘中第二門亦三乘耶荅准前後門
B02n0001_p0073a01║可云三乘而此門中并弁一乘非偏三乘故云揔開也准上可知者
B02n0001_p0073a02║指前約小乘中云如小論中自有声聞法緣覺法諸仏法之
B02n0001_p0073a03║三乘也五者或為五乘中三乘人天為五者与前三乘人天
B02n0001_p0073a04║為四何別荅別也謂前是小乘中三乘此則於前一乘三乘為
B02n0001_p0073a05║四之三乘加人天故五也仏与二乘天及梵為五者依勝鬘經
B02n0001_p0073a06║云諸天及梵乘声聞緣覺乘諸仏如來乘我說如是乘（已上）
B02n0001_p0073a07║也三引訂中於一世界中聞說一乘音者訂一乘同教或二三四
B02n0001_p0073a08║五等者如次訂也。第二融本末中三初正𥸩融本末同教
B02n0001_p0073a09║二問若下問荅除疑三由此下句數料簡初中二初開章門
B02n0001_p0073a10║次初即下現其无㝵初中此同教諸乘會融无二同一法界
B02n0001_p0073a11║者融前分諸乘同教也一云本則華嚴末則下教也今𥸩約四
B02n0001_p0073a12║教已上大白牛車為本三車為末以融前所分諸乘同教故也
B02n0001_p0073a13║二問荅中問意者三即一而不㝵三一即三而不㝵一二門俱齊
B02n0001_p0073a14║故權則並權實則並實何故三乘是權一乘是實耶如是問也
B02n0001_p0073a15║荅中先正略荅次徵後謂權下廣荅初中先荅後問後荅前
B02n0001_p0074a01║問廣荅中權起至實不失者劣起必賴於勝故實現至權不
B02n0001_p0074a02║立者勝現不必賴於劣故是故至必有尽者勝起不必借於
B02n0001_p0074a03║劣故有尽也一乘即三至恒无尽者劣起必借於勝故无尽也
B02n0001_p0074a04║存壞者准該攝四句而言者一由即一故不待壞乃至四由即一故
B02n0001_p0074a05║无可存隱現者一由即三故不待隱乃至四由即三故无可現等也
B02n0001_p0074a06║三句數料簡中有云或唯一等者指分相該攝別教也或唯三等者指
B02n0001_p0074a07║分相三乘及該攝之一即三句也或亦一亦三者指分諸乘之一
B02n0001_p0074a08║乘三乘也同教者問与章初云一別教二同教之同教何別荅
B02n0001_p0074a09║一云同也一云有寬狹也初義者牒彼章初同教云故後義者前
B02n0001_p0074a10║同教者通約下四教此中同教者約法華會三皈一故不同也道申
B02n0001_p0074a11║章云問同教者何義荅迴三皈一是此經宗故名同也合三是
B02n0001_p0074a12║同義耳若入一乘之方便為同義者非但此經前前諸教皆是
B02n0001_p0074a13║同教（已上）章初同教者入一乘方便之同教也故通諸教此中同教
B02n0001_p0074a14║者迴三皈一之同教故別也問此義中分諸乘之三乘者或唯三句
B02n0001_p0074a15║中見耶荅尒也問若尒分相三乘又於亦一亦三之三乘中見耶
B02n0001_p0075a01║荅尒也問若尒何故或唯三如三乘等以不知一故或亦一亦
B02n0001_p0075a02║三如同教耶荅聖教別故尒也謂有聖教唯說三乘不說
B02n0001_p0075a03║一乘或有聖教具說一三是故或唯三如三乘等者從唯說三乘
B02n0001_p0075a04║聖教云也或亦一亦三如同教者從法華具說一三云也今𥸩或
B02n0001_p0075a05║唯三等者指分相三乘及該攝中一即三之三乘与分諸乘中
B02n0001_p0075a06║三乘也或亦一亦三等者指融本末中一乘三乘也分諸乘之
B02n0001_p0075a07║一乘屬亦一中見也問七義同教一乘於亦一亦三中如何准耶荅就
B02n0001_p0075a08║所流弁攝方便云亦一亦三謂於所流同教中欲別其所入所迴
B02n0001_p0075a09║故云亦一亦三也攝方便文云揔為一乘方便故皆名一乘者
B02n0001_p0075a10║又於亦一亦三中見也門所流及攝方便者通約下四教云
B02n0001_p0075a11║即是一乘何故當於法華中迴三皈一耶荅下四教法是一乘
B02n0001_p0075a12║所流一乘所目一乘方便故即是一乘是故所流方便通於四
B02n0001_p0075a13║教然而若推文訂要依法華汝等所行是井道之文故所流
B02n0001_p0075a14║方便還是迴三皈一義故當於亦一亦三也由是前二義中一
B02n0001_p0075a15║云一乘教義分齊開為二門之同教者通於攝方便及餘門
B02n0001_p0076a01║故寬或亦一亦三如同教者是所流法華一乘故狹也問所以知
B02n0001_p0076a02║亦一亦三者並一乘耶荅教義▆益云三臨門三車一為開方
B02n0001_p0076a03║便教界外別授大白牛車為示真實義此當同教一乘如法花
B02n0001_p0076a04║經說（已上）通約教義云同教一乘故亦一亦三並一乘也問此唯約
B02n0001_p0076a05║示真實義云此當同教一乘何故通耶荅前既云露地牛
B02n0001_p0076a06║車自有教義此當別教一乘臨門三車自有教義此當三乘
B02n0001_p0076a07║教如是別弁二宗仍約迴三皈一之義以臨門三車為教大白牛
B02n0001_p0076a08║車為義而結云此當同教一乘是故一三並一乘也或亦一者
B02n0001_p0076a09║下乘教開合云二以教攝乘者有二初一乘隨教有五乃至
B02n0001_p0076a10║二同教一乘之一乘也亦三者二明三乘亦五乃至五同教中三
B02n0001_p0076a11║始終俱同汝等所行是井道之三乘也是故亦一亦三如同教
B02n0001_p0076a12║者所流同教一乘也問分諸乘中三乘与分相三乘別何故以
B02n0001_p0076a13║分諸乘之三乘屬於或唯三句耶荅分相三乘分乘三乘只
B02n0001_p0076a14║是一種然對別教故為分相三乘現此三乘是同教故為分
B02n0001_p0076a15║乘三乘耳實是一也問二明二乘中露地牛車為一乘臨門
B02n0001_p0077a01║三車為三乘何故此中並為同教一乘耶荅一種法華以多義
B02n0001_p0077a02║見也謂露地牛車自有教義謂十十无尽主伴具足如華
B02n0001_p0077a03║嚴經說二臨門三車自有教義謂界內示教得出為義如
B02n0001_p0077a04║是見時大白牛車是別教与華嚴无二臨門三車是下四教也
B02n0001_p0077a05║若德量差別中約同教弁異義者大白牛車立在四教上臨門
B02n0001_p0077a06║三車下三乘也若臨門三車為開方便教界外別授大白牛車
B02n0001_p0077a07║為示真實義此當同教一乘者三車与大白牛車並同教一乘也
B02n0001_p0077a08║是故弁二乘中義与德量差別中約同教弁同故大白牛車則立
B02n0001_p0077a09║在四教之上三車則下三乘也。是故諸乘
B02n0001_p0077a10║或存或壞等者一云唯是融本末也今𥸩通於四句也餘𥸩
B02n0001_p0077a11║乘名体等並如別說者指遠公別章謂彼文一乘章中𥸩
B02n0001_p0077a12║一乘名并出体故也。圓通鈔卷第一終
B02n0001_p0077a13║現德五年己未八月日摩訶岬藪五教章習時記
B02n0001_p0077a14║說主白雲房均如大大德　重副法膺法師　記者
B02n0001_p0077a15║開泰寺理原法師　開泰寺教藏付。
B02n0001_p0077a16║現德七年庚申夏講時所說所詮章記　說主均如
B02n0001_p0078a01║大師僧　記者惠藏法師　開泰寺教藏付。
B02n0001_p0078a02║法水寺藏中卷前方言𥸩記云五冠山摩訶岬寺沙門
B02n0001_p0078a03║均如輙任法筵粗申鄙𥸩。
B02n0001_p0078a04║峻豐三年壬戌均如大德於法王寺長講說師時所說義
B02n0001_p0078a05║理章記　記者惠藏法師　雍熙四年丁亥四月
B02n0001_p0078a06║日竟寫開泰寺教藏入。
B02n0001_p0078a07║又本云峻豐三年壬戌於京都法王寺均如大大德夏
B02n0001_p0078a08║講時所說下卷章記　副師心融法師　重副師
B02n0001_p0078a09║僧標法師　記者僧逽法師　重熙十一年壬午十月
B02n0001_p0078a10║日竟寫入光教寺教藏。
B02n0001_p0078a11║此是　本講和尚所得教分記
B02n0001_p0078a12║中均如聖師所傳古義諸本標
B02n0001_p0078a13║記也皆落簡殘編未得具本
B02n0001_p0078a14║又由記者有巧拙取捨有不同故
B02n0001_p0078a15║使諸本有多差別也今錄于此
B02n0001_p0078a16║欲使後來備知源起耳。