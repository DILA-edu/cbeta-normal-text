B02n0001_p0347a01║釋華嚴教分記圓通鈔卷第六
B02n0001_p0347a02║高嚴國皈法寺圓通首座　均如　說
B02n0001_p0347a03║大叚第十義理分齊中二先舉名開章后依章別𥸩初中
B02n0001_p0347a04║義理分齊第十有四門者問章主多以十門𥸩今此何故
B02n0001_p0347a05║四門耶荅不定也或以二門或以四門或以十門等但取義理
B02n0001_p0347a06║之周尽耳然多分用十門𥸩也可知問四門中何是三乘
B02n0001_p0347a07║何是一乘耶荅初二門約文相現立在三乘論也然亦不㝵
B02n0001_p0347a08║現別教也后二門唯一乘也是故三乘義理雖多不出三
B02n0001_p0347a09║性六義一乘義理雖多不出十玄六相故雖四門義已尽
B02n0001_p0347a10║也問何故初二正是三乘不㝵一乘耶荅道申章云合三
B02n0001_p0347a11║性一際者約三性即三无性非三之行門三性示現三性
B02n0001_p0347a12║圓融此是方便所趣為現一乘无尽性（已上）六義章云若小
B02n0001_p0347a13║乘法執因中於此六義名義俱无若三乘賴耶識如來
B02n0001_p0347a14║藏法无我因中有六義名義而主伴未具若一乘普賢园
B02n0001_p0347a15║因中具足主伴无尽緣起方究竟（已上）故知不㝵現一乘也
B02n0001_p0347a16║問前九門中偹說五教今此何故无小乘義理耶荅小
B02n0001_p0348a01║乘未達法空唯是遍計不具三性又六義章云小乘法執
B02n0001_p0348a02║因中於此六義名義俱无（已上）故小乘義理淺故不并論也
B02n0001_p0348a03║就依章別𥸩中四初三性中亦二初𤗊㪯二別𥸩例如五
B02n0001_p0348a04║教章三處㪯建立一乘之辝也二別𥸩中二先論大意后
B02n0001_p0348a05║正𥸩文初中問此三性義但約終教論耶通約初終教論
B02n0001_p0348a06║耶荅雖通約初終教義然合為一大乘論時還是終教義
B02n0001_p0348a07║也問何知合二教為一大乘耶荅護法則遍計是空依圓
B02n0001_p0348a08║是有清弁則依他亦空若准五教護法當初教清弁當終
B02n0001_p0348a09║教而此文中合二宗云此乃相成非相破也（已上）故知尒也問
B02n0001_p0348a10║何故護法之遍計空者初教清弁之依他空者終教耶荅
B02n0001_p0348a11║護法之義當於戒賢三法輪中第二第三清弁之義當於
B02n0001_p0348a12║智光第三法輪故也問始教中遣遍計立无相性遣依他
B02n0001_p0348a13║現无生性遣圓成現真實无性如是並遣三性何云唯遣
B02n0001_p0348a14║遍計耶荅但遣三性中遍計執耳若依圓則不遣也道申
B02n0001_p0348a15║章云遣三性弁三无性兩宗不同始教但遣遍計又但以所
B02n0001_p0348a16║執為遍計能執之心屬依他攝若尒遣三性現三无性者
B02n0001_p0349a01║何但遣遍計中三性耳所謂計青色謂實為遍計遍計計
B02n0001_p0349a02║能執心謂實為依他中遍計若計圓成謂實為圓成中遍
B02n0001_p0349a03║計此宗當解門（已上）唯識論云即依此三性立彼三无性故佛
B02n0001_p0349a04║密意說一切法无性初則相无性次无自然性后由遠難
B02n0001_p0349a05║前所執我法性（已上）初則相无性者以遍計即相无性故次
B02n0001_p0349a06║无自然性者依他是因緣有体之法而謂為自然有於依
B02n0001_p0349a07║他上起增益執遣此執故无自然性也后由遠難前所執
B02n0001_p0349a08║我法性者遣於前二所執性也是知但遣遍計不遣依圓
B02n0001_p0349a09║也問无性真者唯无為真耶具有為无為真耶荅一云新法
B02n0001_p0349a10║相人云三性即三无性既云三性即三无性故通有為无為也
B02n0001_p0349a11║此玄奘師義也古法相人云遣三性得三无性故唯无為真
B02n0001_p0349a12║為无性也此真諦宗也新法相者以三性即三无性故遍
B02n0001_p0349a13║計依他之无性是有為无性圓成之无性是无為无性也今𥸩前之
B02n0001_p0349a14║二家並以无為真為无性也問新法相者三性即三无性
B02n0001_p0349a15║故遍計依他即是无性則可云有為无性何云並无為真
B02n0001_p0349a16║耶荅以遍計依他之空及於无為真故並无為真也問若
B02n0001_p0350a01║尒奘師之意亦遣三性得三无性耶荅各依聖教故玄奘
B02n0001_p0350a02║則依唯識論即依此三性立彼三无性之文故云三性即三
B02n0001_p0350a03║无性耳然奘師意中約遣三中遍計之義則可云遣三性
B02n0001_p0350a04║也真諦所依聖教中應有遣三性現三无性之義也問若
B02n0001_p0350a05║尒真諦亦論三性即三无性耶荅尒也謂真諦亦云不反
B02n0001_p0350a06║等三无即三无性故亦論三性即三无性義也問此章中
B02n0001_p0350a07║三性各開性相然則初教三性亦分性相耶荅一云初教
B02n0001_p0350a08║中不分也謂真如凝然不成諸法故於圓成中不分性相
B02n0001_p0350a09║例此遍計依他中亦不分也今𥸩於初教中分性相之義
B02n0001_p0350a10║隨分有也道身章云問三乗云无法非緣遍計若无何得
B02n0001_p0350a11║為緣若緣不應无荅別相教中作是判耳窮理教中不
B02n0001_p0350a12║但如彼三乗亦云有无諸法皆為增上緣者令入一乗之
B02n0001_p0350a13║漸次也四緣中增上雖踈若无增上但有三緣終不生法
B02n0001_p0350a14║是知力齊乃至問但隨緣等三同不反等三同耶為隨
B02n0001_p0350a15║緣等三与不反等三同耶荅一徃三有同三无同二徃三
B02n0001_p0350a16║有与三无同尒若約理事論緣起者圓成中亦有遍計依
B02n0001_p0351a01║他故有真如隨緣門依他与遍計中有圓成故有依他无
B02n0001_p0351a02║性遍計理无（已上）別相教者是初教也既云圓成中有遍計
B02n0001_p0351a03║依他故有真如隨緣門等故知雖不及於終教所說亦有
B02n0001_p0351a04║隨分隨緣義也問並无為真則无重耶荅无重也問既遣
B02n0001_p0351a05║三性已現三无性何无重耶荅相无性与生无性並於真
B02n0001_p0351a06║實无性中所開故也然隨詮相遣遍計所現名相无性遣
B02n0001_p0351a07║依他所現名生无性耳實无重也問終教中既遣依他是
B02n0001_p0351a08║則此文云末代有情根機漸鈍聞說依他是其有義不
B02n0001_p0351a09║達彼是不異空之有故即執以為如謂之有是故清弁
B02n0001_p0351a10║等破依他有令至於无至畢竟无（已上）所破之有亦是依他
B02n0001_p0351a11║有耶荅此中所破遍計有也問若尒終教中但遣遍計不
B02n0001_p0351a12║遣依他何云依他亦遣耶荅正破情之所謂之有然若不
B02n0001_p0351a13║破依他令至於无則不能頓破遍計之執是故遣依他
B02n0001_p0351a14║有令至於无方能頓破遍計有也問无性䟽云三明三性
B02n0001_p0351a15║法門不同者有二初門不同引攝論弁二義不同初門不
B02n0001_p0351a16║同者此有二義一約行弁三性二約解明三性行三性者
B02n0001_p0352a01║如第三勝相中從其二性入无性者是廣𥸩如彼二明解
B02n0001_p0352a02║三性者如第二勝相廣弁三性后得无性者是如論三性
B02n0001_p0352a03║只是一法更无異方但約事異而无別相（已上）問荅云若依
B02n0001_p0352a04║攝論明三无性差別相者有三種乃至此三性印揔則為
B02n0001_p0352a05║一別則為四廣則无量若對解行用三性印三性之后別
B02n0001_p0352a06║明三无性此約解明若二性后即弁无性更不會真實
B02n0001_p0352a07║性者此約行說（已上）六地第二觀中論解門三性行門三性也
B02n0001_p0352a08║以此二門三性當初終二教其相云何荅一云初教中具解
B02n0001_p0352a09║行終教亦尒一云初教唯解門終教具解行也一云初教
B02n0001_p0352a10║則解終教則行也今𥸩后義為正謂道申章云遣三性
B02n0001_p0352a11║弁三无性兩宗不同始教但遣遍計又但以所執為遍計
B02n0001_p0352a12║能執之心屬依他攝若尒遣三性現三无性者何但遣
B02n0001_p0352a13║遍計中三性耳乃至此宗當解門終教三性皆遣乃至此
B02n0001_p0352a14║當行門（已上）故也問何故從二性入无性更不會真實性
B02n0001_p0352a15║則終教耶荅初教中遍計空者是二空以此二空所現為
B02n0001_p0352a16║真故不得從遍計入无性又依他空亦是二空以此二空所
B02n0001_p0353a01║現為真故不得從依他入无性是故不得云更不會真實也
B02n0001_p0353a02║終教中二空即真故得云從二性入无性更不會真實性
B02n0001_p0353a03║也問若初教中遍計依他之空是二空故不及无為真則
B02n0001_p0353a04║遣遍計依他之所現者可是有為无性何故前云並无為
B02n0001_p0353a05║真故无重耶荅无性者非是二空即无性約其二空所依
B02n0001_p0353a06║為无性故无重也問此章三性行門耶解門耶荅道申章
B02n0001_p0353a07║云合三性一際者約三性即三无性非三之行門三性（已上）故行
B02n0001_p0353a08║門也問若尒与余處從二性入无性更不會真實之義
B02n0001_p0353a09║何別耶荅行門即一也但詮別也余處則約遣約空論也
B02n0001_p0353a10║今此章則三性不遣相由為因緣起之義故不是約遣
B02n0001_p0353a11║約空之門故也二正𥸩文中二先𤗊名開章后別中下依
B02n0001_p0353a12║章別𥸩初中三性同異者若約別明則三无之同者同三
B02n0001_p0353a13║无之異者異也三有之同者同三有之異者異也又三无与
B02n0001_p0353a14║三有同者同三无与三有異者異也若約揔說則於依
B02n0001_p0353a15║他中具二分於遍計圓成中各有一分隨一全𠬧則同然
B02n0001_p0353a16║三性別者異也是故約明說三性論同異約揔說三性
B02n0001_p0354a01║論同異故云三性同異也先別明者別約三性各論性相
B02n0001_p0354a02║故別也后揔說者一云依他是揔遍計圓成是別也謂光
B02n0001_p0354a03║覚品䟽云初明三性中二初別后揔別中三性各有二義所
B02n0001_p0354a04║執中一是情有二是理无依他中一是幻有二是性空圓
B02n0001_p0354a05║成中一是難性二是体實此上三二各融不二為一性故揔
B02n0001_p0354a06║者所執是无圓成是有依他是俱以真妄該攝二相尽故
B02n0001_p0354a07║无二也（已上）依他中具有无故揔也今𥸩論性相別故是別
B02n0001_p0354a08║依他中具染分淨分以遍計是染分圓成是淨分故隨
B02n0001_p0354a09║一全収性相不分故揔說也是故光明覺品䟽依他中具
B02n0001_p0354a10║有无遍計圓成各得一分故隨一全収者是揔說耳不是依
B02n0001_p0354a11║他為揔也就別𥸩中二先別明中三先開章門次前中下
B02n0001_p0354a12║正別𥸩后上來別明三性竟者揔結也就正𥸩中二先直說中三
B02n0001_p0354a13║先約性相論同異次問荅后直明竟者結初中三先三性
B02n0001_p0354a14║中各開性相次由真下論性相之同異后是故真該下結
B02n0001_p0354a15║成初中問列三性次第者或遍計依他圓成或反此或依
B02n0001_p0354a16║他遍計圓成者何耶荅若以末從本則先遍計次依他后
B02n0001_p0355a01║圓成若以本從末則反此又依他中具二分遍計圓成各
B02n0001_p0355a02║得一分故若約此義先依他次遍計后圓成也問遍計依
B02n0001_p0355a03║他中先舉相何故圓成中先舉性耶荅依他遍計中雖具
B02n0001_p0355a04║性相若推所宗從相得名故先舉相也圓成中雖具性相
B02n0001_p0355a05║若推所宗從性得名故先舉性也問三无之三性即无性
B02n0001_p0355a06║真耶此外別立无性真耶荅一云三无之外更立无性真
B02n0001_p0355a07║也謂光明覚品䟽云一切有无法了達非有无者有三門一
B02n0001_p0355a08║約三性二約三无性三約雙融初中復二初別后揔別中
B02n0001_p0355a09║三性各有二義所執中一是情有二是理无（云云）二約三无
B02n0001_p0355a10║性者初无相觀境中所執有无皆虛故又无有有无故
B02n0001_p0355a11║俱難也依他无生性中无幻有有性空不二故俱難也圓
B02n0001_p0355a12║成无性中无二性有真理亦不二故俱絕也（已上）先三性中
B02n0001_p0355a13║開論性相然后方論三无性故是知三无之三性外更論
B02n0001_p0355a14║三无性也今𥸩三无之三性即是三无性也神秀公妙理
B02n0001_p0355a15║圓成觀云三无性者初遍計无相觀中所執情有即理
B02n0001_p0355a16║无理无即无相二依他无生中幻有即性空性空即无生
B02n0001_p0356a01║三圓成中隨緣即不反不反即无性（已上）故知三无即三无
B02n0001_p0356a02║性也問若尒前師所引之文如何會耶荅彼文非是三无
B02n0001_p0356a03║与三无性別執而說也以三性与三无性不二故約三性之
B02n0001_p0356a04║詮収尽約三无性之詮𠬧尽如是二門各全収尽但如
B02n0001_p0356a05║是論時二門別耳二性相同異中有三先弁性同次真如
B02n0001_p0356a06║隨緣下弁相同后由此三義下弁性相不一也初中三先
B02n0001_p0356a07║正現同之所以次此則下現相即性后經云下引涅槃經
B02n0001_p0356a08║訂也就相同中亦三先正現同之所以次此則下現性即相后經云下引
B02n0001_p0356a09║不增不減經訂也又流轉本際經亦有此言也問既云三
B02n0001_p0356a10║性同異應有異之所以何不尒耶荅前三性中各開性相
B02n0001_p0356a11║已現異之所以故不別說也問不壞末而常本者遍計依
B02n0001_p0356a12║他即末圓成即本耶不耶荅三无為本三有為末耳三現
B02n0001_p0356a13║性相不一中問何故不論性相不異門耶荅一云真該妄
B02n0001_p0356a14║末等者是現不異門也今𥸩前明性同相同及与性相不
B02n0001_p0356a15║一之義仍云是故等則今此宜論不異之門而且略也謂
B02n0001_p0356a16║妙理圓成觀云一三性二三无性三雙融初三性各有二義
B02n0001_p0357a01║（云云）情有与幻有及隨緣並緣生假有則俗諦不異理无与
B02n0001_p0357a02║性空并不反並一如則真諦不異此二皆是不異門將真
B02n0001_p0357a03║望俗性相差別即成非一即此非一真俗兩融亦成非異
B02n0001_p0357a04║由非異故性相俱泯由非一故真俗超然（已上）將真望俗性
B02n0001_p0357a05║相差別即成非一者當於此文不一門也即此非一真俗
B02n0001_p0357a06║兩融亦成非異者此中不說故不異門實論且略也三結
B02n0001_p0357a07║中真該妄末者結上不動本而恒末也妄徹真源者結
B02n0001_p0357a08║上不壞末而恒本也性相通融等者現性相无二通融无
B02n0001_p0357a09║㝵之義也就問荅中有二重初則弁三有之同后則弁性
B02n0001_p0357a10║相之不違義也初中問意者因前相同之文問也等者等
B02n0001_p0357a11║取隨緣也問前既初舉隨緣是則亦應先舉隨緣而等
B02n0001_p0357a12║似有何不尒耶荅以依他似有与所執情有相近故舉
B02n0001_p0357a13║似有而等隨緣也問應揔問言云何三有同耶如是通
B02n0001_p0357a14║難隨緣同似有似有同情有之義今則不尒以依他似
B02n0001_p0357a15║有真如隨緣為一遍計為一而難者何耶荅依他与圓
B02n0001_p0357a16║成是有体法遍計是无法而有法同於有法是无難故
B02n0001_p0358a01║唯難有法同无法也荅中三先捻荅次彼所執下別荅后
B02n0001_p0358a02║真中下例隨緣也別荅中一彼所執執似為實故无異者
B02n0001_p0358a03║即當道申章中若非依他无遍計遍計是果依他為緣也
B02n0001_p0358a04║二若難所執似无起者即當道申章若非遍計无依他依
B02n0001_p0358a05║他是果遍計是緣也文超章云依他性由遍計故生何者
B02n0001_p0358a06║以遍計執故乃成似有也如執𣐎為鬼於彼𣐎上有似鬼
B02n0001_p0358a07║相現即彼似鬼之相由執鬼生也故楞伽經云依因於妄
B02n0001_p0358a08║計而得有緣起相名常相隨而生諸妄計等非但由執故
B02n0001_p0358a09║似生亦乃由似有故計執起也故楞伽經云妄計自性執
B02n0001_p0358a10║緣起自性起（已上）依他性乃至由執鬼生等者當於此中若
B02n0001_p0358a11║難所執似无起也亦乃由似有故計執起也等者當於此
B02n0001_p0358a12║中以彼所執執似為實也問約此二義於生起治断門中
B02n0001_p0358a13║配當云何荅一云以彼所執執似為實故者是生起門若
B02n0001_p0358a14║難所執似无起故者是治断門也謂生起門者是從深
B02n0001_p0358a15║起淺義故猶如暗夜見藤似虵執為實虵則執似為實
B02n0001_p0358a16║故是生起門也夜於藤上而起虵覺謂為實虵及至曉明
B02n0001_p0359a01║見藤似虵不見實虵故无暗時實虵之執由无實虵故似虵
B02n0001_p0359a02║亦不起也是故若𮥷所執似無起故者是治断門也今𥸩
B02n0001_p0359a03║此義亦有道理然生起門具二義也謂章主起信䟽云問
B02n0001_p0359a04║上說依覺有不覺由此不覺力故動彼心体令起滅和合
B02n0001_p0359a05║方有阿梨耶識何故此中說依阿梨耶識有无明乎荅有三
B02n0001_p0359a06║𥸩一由梨耶有二義故謂由无明熏真心成梨耶又此梨
B02n0001_p0359a07║耶還与彼无明為依以不相𮥷故何者謂依迷起似故
B02n0001_p0359a08║即動真起業識迷似為實故即依梨耶有无明也（已上）由
B02n0001_p0359a09║依迷起似故即動真起業識者當於此中若𮥷所執等也
B02n0001_p0359a10║迷似為實故即依梨耶有无明者當於此中以彼所執
B02n0001_p0359a11║執似為實也既彼䟽中立在生起門中論二義故尒也就
B02n0001_p0359a12║例隨緣中真中至无隨緣故者實具應云彼所執執隨
B02n0001_p0359a13║緣為實故若𮥷所執无隨緣故然且舉一邊也問何故難
B02n0001_p0359a14║於三有之同不難三无之同耶荅三无則皆於一種无為真
B02n0001_p0359a15║中之所開故无所難也第二問荅中問意者三性中性相
B02n0001_p0359a16║二義既是相違何得而言不相違耶如是問也荅中三先
B02n0001_p0360a01║略荅次重嘖后且如下廣荅略荅中以此二義无異性故者
B02n0001_p0360a02║遍計中情有理无二義无異依圓中亦尒故也廣荅中三
B02n0001_p0360a03║性為三叚初圓成中有四先法說次喻說次當知下法合
B02n0001_p0360a04║后是故下結也初中雖復隨緣至清淨者現由隨緣故
B02n0001_p0360a05║有不変也只由至染淨也者現由不変故有隨緣也問今
B02n0001_p0360a06║此隨緣不変者真如門則不反生滅門則隨緣耶荅一云
B02n0001_p0360a07║生滅門中性淨本覺義為不変動作生滅義為隨緣也
B02n0001_p0360a08║一云如問初義者真如門中无能生義既云雖復随緣成
B02n0001_p0360a09║於染淨等故唯約生滅門論随緣不変也后義者章主
B02n0001_p0360a10║起信䟽中𥸩随染本覺文云真如无明中各有二義真中
B02n0001_p0360a11║二者謂随緣不変无明中二者謂无体即空義有用成
B02n0001_p0360a12║事義由真如随緣无明有用成事故有生滅門由真如
B02n0001_p0360a13║不変无明无体即空義故有真如門（已上）真如門為不変生
B02n0001_p0360a14║滅門為随緣故也今𥸩真如門与生滅門之性淨本覺
B02n0001_p0360a15║義為不変動作生滅義為随緣謂下引勝鬘經染
B02n0001_p0360a16║而不染不染而染之文以訂常无常義而於起信䟽
B02n0001_p0361a01║生滅門中亦引此文故知不変真中有性淨本覺義也真
B02n0001_p0361a02║如門則於三性中无不攝尽故亦不変真中見也是故
B02n0001_p0361a03║真如門与性淨本覺真並為不変也是故下問荅決擇中
B02n0001_p0361a04║云真如是有耶荅不也无耶荅不也等者皆是真如門
B02n0001_p0361a05║故尒也問若尒后師所引文云何會耶荅論随緣不変
B02n0001_p0361a06║非定一故或真如門則不変生滅門則随緣或真如門
B02n0001_p0361a07║与性淨本覺則不変生滅門之動作生滅義則随緣也問
B02n0001_p0361a08║章主唯識章六理事俱融故說唯識中引起信云依一
B02n0001_p0361a09║心法有二種門一心真如門二心生滅門（已上）理事俱融者真
B02n0001_p0361a10║如門是理生滅門是事耶荅真如門与生滅門之性淨本
B02n0001_p0361a11║覺義合為理生滅門之動作生滅義為事也謂引勝鬘
B02n0001_p0361a12║経染而不染不染而染之文以訂理事而於起信䟽生滅
B02n0001_p0361a13║門中亦引此文故生滅門之性淨本覺及真如門為理也
B02n0001_p0361a14║是故彼處之理与此中不変是一量也問何故生滅門中
B02n0001_p0361a15║亦有不変義耶荅起信別記云真妄緣起和合識中
B02n0001_p0361a16║真如无明各有四義真中四義者一不変義二和合義三
B02n0001_p0362a01║隱体義四內熏義（已上）真妄和合識者是生滅門故生
B02n0001_p0362a02║滅門中有不変義也問搜玄䟽云緣起門者大分有三初
B02n0001_p0362a03║真妄緣集門二以本從未門三攝未從本門（已上）真妄緣集
B02n0001_p0362a04║之真与攝末從本之本是真如門之真耶荅此三門唯立
B02n0001_p0362a05║在生滅門說故不及真如門也謂文云言緣集者揔相論
B02n0001_p0362a06║十二因緣一本識作（已上）舉本識名者是生滅門故約生滅
B02n0001_p0362a07║門性淨本覺義為真也是故起信論云不生不滅与生
B02n0001_p0362a08║滅和合非一非異名梨耶識故梨耶之名於生滅門中舉
B02n0001_p0362a09║也章主𥸩不生不滅与生滅和合非一非異之文云非異
B02n0001_p0362a10║門者有三種一以本從末明不異二攝末同本明不異三本末
B02n0001_p0362a11║平等明不異（已上）彼本末平等明不異者當於真妄緣集
B02n0001_p0362a12║門也余二門者如名准故生滅門之性淨本覺為真生
B02n0001_p0362a13║滅義為妄也問搜玄第六地第十觀中論空有相對
B02n0001_p0362a14║体相相對以此當於随緣不変云何耶荅空有相對
B02n0001_p0362a15║者生滅門之性淨本覺為空動作生滅義為有也
B02n0001_p0362a16║体相相對者前之空有合為相真如門為体是則
B02n0001_p0363a01║空有相對之空与体相相對之体當於不変空有相對之
B02n0001_p0363a02║有當於随緣也問論体相相對已引起信論是心真如
B02n0001_p0363a03║相能示摩訶衍体（已上）如何訂耶荅以是心真如相訂体
B02n0001_p0363a04║相相對之相以摩訶衍体訂体相相對之体也問是心真
B02n0001_p0363a05║如相能示摩訶衍体者是真如門何故以是心真如相
B02n0001_p0363a06║訂生滅門耶荅儼師意是心真如相雖在真如門然
B02n0001_p0363a07║是生滅門之覺体故知訂相也謂儼師起信䟽𥸩解𥸩分
B02n0001_p0363a08║中真如門云此是𥸩立義分內心真如門弁明所現摩訶
B02n0001_p0363a09║衍体乃至云所言覺義者謂心体𮥷念等者明心生滅体
B02n0001_p0363a10║於中有二初約淨法弁心生滅二所言不覺下約染法明心
B02n0001_p0363a11║生滅初中有二初揔現覺体即𥸩上立義分內心真如相
B02n0001_p0363a12║以現能詮体第二復次本覺随染分別已下明淨德用
B02n0001_p0363a13║即𥸩立義分內自体相詮用即現前詮非尽明也（已上）既云
B02n0001_p0363a14║初約淨法明心生滅有二初揔明覺体即𥸩立義分內心真
B02n0001_p0363a15║如相以現能詮体故此和尚則真如門內心真如相者當於
B02n0001_p0363a16║生滅門內覺体能示摩訶衍体者正當真如門也問本覺
B02n0001_p0364a01║随染分別下明淨德用即𥸩立義分內自体相詮用者其
B02n0001_p0364a02║義云何荅立義分云是心生滅因緣相能示摩訶衍自体
B02n0001_p0364a03║相用故（已上）䟽云所言不覺義者下約染法明心生滅者𥸩前
B02n0001_p0364a04║生滅因緣相也䟽云復次本覺随染分別下乃至自体相
B02n0001_p0364a05║詮用者𥸩前立義分內自体相用之用字也用則現自
B02n0001_p0364a06║体相之能詮故云自体相之詮用也問自体則以何文𥸩
B02n0001_p0364a07║耶荅以前揔現覚体文𥸩也是故此揔現覺体文中
B02n0001_p0364a08║有二義若望真如門即是𥸩心真如相若望生滅門即是
B02n0001_p0364a09║𥸩自体也問以此二門攝義章門三大則云何荅約真如
B02n0001_p0364a10║門則䟽云初舉如体以觀境𥸩上体大者以絕言真如為
B02n0001_p0364a11║体大也䟽復次真如下弁法功能以發信心即𥸩相大者
B02n0001_p0364a12║以依言真如為相大也約生滅門則以自体相攝於相大
B02n0001_p0364a13║以用攝於用大也問相大者即是真如門中依言真如
B02n0001_p0364a14║何故亦是生滅門中自体相耶荅論云相大者謂如來
B02n0001_p0364a15║藏具是无量性功德者有二義一者約真如門不空真
B02n0001_p0364a16║如具是无漏性功德故云具是无量性功德者是真如
B02n0001_p0365a01║門相大也二者約生滅門中恒沙性功德故云具是无量性功
B02n0001_p0365a02║德者是生滅門中自体相故不違也問何故自体亦是相
B02n0001_p0365a03║大耶荅曉公䟽云体大者在真如門相用二大在生滅門生
B02n0001_p0365a04║滅門中亦有自体以体從相故不別說（已上）同此義也然曉師
B02n0001_p0365a05║則相大唯是生滅門故不全同也問能示摩訶衍体故
B02n0001_p0365a06║者論中云即示何故和尚則云能示耶荅詮旨非一故能示
B02n0001_p0365a07║与即示亦不別故尒也問章主䟽云何故真如門中云即示
B02n0001_p0365a08║生滅門中云能示者以真如是不起門与彼所現体大
B02n0001_p0365a09║无有異相詮旨不別故云即示以是不起故唯示於体也
B02n0001_p0365a10║生滅是起動門染淨既異詮旨又分能所不同故不云即
B02n0001_p0365a11║也（已上）能示与即示別何云一耶荅二師義不同也章主意
B02n0001_p0365a12║以是心真如相在真如門中故云即示儼師意以心真如
B02n0001_p0365a13║相在生滅門中故云能示也二喻說中二先喻二義相成不
B02n0001_p0365a14║違后雖現淨法下喻不增不減也初中猶如明鏡現於染
B02n0001_p0365a15║淨等者喻雖復随緣成於染淨等也只由不失鏡明淨
B02n0001_p0365a16║故等者喻只由不失自性清淨等也以現染淨下通
B02n0001_p0366a01║喻前也問染淨之相依他相耶随緣相耶荅一云約初
B02n0001_p0366a02║教則依他相約終教則随緣相也今𥸩就終教中二相
B02n0001_p0366a03║俱得也謂於明鏡中現染淨相者是如來藏与妄合
B02n0001_p0366a04║義故云随緣相亦得此随緣事是似有故云依他相亦
B02n0001_p0366a05║得也就喻不增不減中雖現淨用真体不增雖起染
B02n0001_p0366a06║相真体不減也三法合中非直不動性淨成於染淨者
B02n0001_p0366a07║合前喻中只由不失鏡明淨故方能現染淨之相也亦
B02n0001_p0366a08║乃由成染淨方現性淨者合前喻中以現染淨知鏡明
B02n0001_p0366a09║淨也非直不壞染淨明於性淨者合前喻中雖現染
B02n0001_p0366a10║淨而恒不失鏡明淨也亦乃由性淨故方成染淨者合
B02n0001_p0366a11║前喻中以鏡明淨知現染淨也四結中現随緣不変二義
B02n0001_p0366a12║无二不相違也依他中三先捴現二義不相違義次智論
B02n0001_p0366a13║下引訂后非直下結成也初中四先捴標二若非下弁由无性
B02n0001_p0366a14║成似有三似有若成下弁由似有成无性也四是故由无下
B02n0001_p0366a15║現二義相成不相違也標中雖復因緣似有現現者標似
B02n0001_p0366a16║有義然此下標无性也以諸緣生皆无性故者揔𥸩前也
B02n0001_p0367a01║二引訂中智論者訂由似有成无性也中論者訂由无性成
B02n0001_p0367a02║似有也涅槃経者訂似有无性二義相成也問何故遍計
B02n0001_p0367a03║圓成中皆引喻說无引訂依他中但引聖教无喻說耶荅
B02n0001_p0367a04║實則應具且從一善巧故尒也所執性中有法喻合就喻
B02n0001_p0367a05║中三先正喻次如其下反𥸩后今既下順𥸩也問既三性各具
B02n0001_p0367a06║二義則遍計中以理无遣情有依他中以无性遣似有等
B02n0001_p0367a07║耶以似有遣情有以随緣遣似有等耶荅有對對遣有
B02n0001_p0367a08║類類遣故二義具也問何故尒耶荅為見執劣者以對
B02n0001_p0367a09║對遣也為見執強者以類類遣也謂執劣之人見繩
B02n0001_p0367a10║為虵若誨云无虵見執即息故以理无遣情有也執
B02n0001_p0367a11║強之人見繩為虵若於此人但云无虵則不息見故湏誨
B02n0001_p0367a12║之云此但似之耳无實虵也是故以似有遣情有也今
B02n0001_p0367a13║𥸩對對遣者對三性現三无性故也謂對情有現无
B02n0001_p0367a14║相性對似有現无生性對隨緣現无性性故尒也類類
B02n0001_p0367a15║遣者以似有遣情有等章文現也第二問荅決擇中二
B02n0001_p0367a16║先牒名開章后初護下別𥸩於中三性即為三叚於中
B02n0001_p0368a01║遍計及圓成各開五重四句護過依他中以八重四句
B02n0001_p0368a02║護過初圓成中問非有非无耶荅不也具德故者以
B02n0001_p0368a03║具随緣不変故非非有非无也第二問荅中問有耶荅
B02n0001_p0368a04║不也等者前云无耶不也不変故執者謂為若不変
B02n0001_p0368a05║則是有耶故荅中還用不変拂其執故云尒也次問荅例
B02n0001_p0368a06║知余二句可知者若具作者反前故應云亦有亦无耶荅
B02n0001_p0368a07║不也具德故非有非无耶荅不也无二性故謂前既云
B02n0001_p0368a08║非有非无耶不也具德故執者計為具德故亦有亦无
B02n0001_p0368a09║耶故荅中還用具德拂其執云由具德故无二性耳不
B02n0001_p0368a10║是亦有亦无也又前既云亦有亦无耶不也无二性故執者
B02n0001_p0368a11║計為无二性故是非有非无耶故荅則還用无二性義拂
B02n0001_p0368a12║其執云无二性故具德不是非有非无也第三問荅中有
B02n0001_p0368a13║耶不也𮥷所謂故者前中別約随緣不変令𮥷過此中
B02n0001_p0368a14║約具随緣不変之真𮥷四句也下三句例然者三句皆
B02n0001_p0368a15║云𮥷所謂故謂真如𮥷情所謂之有无等故也第四
B02n0001_p0368a16║問荅中亦有亦无耶不也𮥷相違故等者執有則增益
B02n0001_p0369a01║謗執无則損減謗執亦有亦无則相違謗執非有非无則
B02n0001_p0369a02║戲論謗故云尒也第五問荅中有耶不也𮥷妄念故无耶
B02n0001_p0369a03║不也聖智行處故等者前約空不空二真如𮥷過此中
B02n0001_p0369a04║約妄念与能訂智相對𮥷過也余二句准之者應云亦
B02n0001_p0369a05║有亦无耶不也𮥷相違故非有非无耶不也𮥷戲論故
B02n0001_p0369a06║就依他中有八重四句初五重別明四句𮥷過后三重揔
B02n0001_p0369a07║明四句𮥷過也初中問非有非无耶不也有多義門故
B02n0001_p0369a08║者圓成中云具德故何故此中云有夛義門耶荅真則
B02n0001_p0369a09║平等故不得言有多義門依他則差別俗相故云有
B02n0001_p0369a10║多義門也二中有耶不也緣起故者与圓成中第二重
B02n0001_p0369a11║同也此問荅意前云无耶不也无性緣起故執者謂
B02n0001_p0369a12║為若非无者應有耶故荅云以諸緣起皆无性故
B02n0001_p0369a13║不是有也无耶不也无性故等者前云有耶不也緣起
B02n0001_p0369a14║无性故執者計為緣起无性故不有者應是无耶
B02n0001_p0369a15║故荅云无性故成緣起故不是无也余二句可知者應
B02n0001_p0369a16║云亦有亦无耶不也有多義門故非有非无耶不也无
B02n0001_p0370a01║二性故三中以緣起𮥷四句四中以无性亦𮥷四句者例
B02n0001_p0370a02║真如中𮥷所謂四句也故云可准也五中有耶不也約
B02n0001_p0370a03║觀遣故等者何故圓成中无此句耶荅雖圓成中
B02n0001_p0370a04║遣圓成現无性性然不是全遣真体是故不言約觀
B02n0001_p0370a05║遣也依他中全遣依他体故尒也又遍計亦是所遣
B02n0001_p0370a06║故下文云有耶不也由无相故又无耶不也无相觀境故
B02n0001_p0370a07║也就揔明四句𮥷過中有三重若分作者應云有耶
B02n0001_p0370a08║不也異圓成故无耶不也異遍計故謂依他似有之
B02n0001_p0370a09║法異圓成真有之法故不有也依他似有之有異
B02n0001_p0370a10║遍計空无之法故不无也亦有亦无耶不也𮥷相違
B02n0001_p0370a11║故非有非无耶不也𮥷戲論故又有耶不也約遍計
B02n0001_p0370a12║分故无耶不也約圓成分故謂就依他中具染淨二
B02n0001_p0370a13║分約染分故云有耶不也約遍計分故約淨分故无
B02n0001_p0370a14║耶不也約圓成分故余二句可知又有耶不也𮥷所
B02n0001_p0370a15║謂故无耶不也智境故謂𮥷所謂故者𮥷情謂之
B02n0001_p0370a16║有故智境故者智境不无故二句可知就遍計中初中
B02n0001_p0371a01║非有非无耶不也所執性故者圓成依他中云具德故有
B02n0001_p0371a02║多義門故何故遍計中但云所執性故耶荅圓成是真諦
B02n0001_p0371a03║法故云具德依他是差別俗相故云具多義門遍計是无
B02n0001_p0371a04║物實執謂有故但云所執性故二中余句准之者應云亦
B02n0001_p0371a05║有亦无耶不也无道理故非有非无耶不也无道理故等
B02n0001_p0371a06║也三中三句皆云執有者遍計是空花无物實執謂有故
B02n0001_p0371a07║一執故者有則定有无則定无不是雙執故尒也由如
B02n0001_p0371a08║是故執見既成故云執成故也四中又无耶不也无相觀境
B02n0001_p0371a09║故者雖是无相觀智所炤故不无也五中无耶不也能翳
B02n0001_p0371a10║真故等者雖是无物分別之執㝵於真故也余句准
B02n0001_p0371a11║之者對前則第四重應云𮥷相違故𮥷戲論故第五
B02n0001_p0371a12║中應云无二性故所執性故第二出執過者前𮥷有无之
B02n0001_p0371a13║見而未知若執有无有何等過故次來也三性即為
B02n0001_p0371a14║三叚三性各開四句出過即為四叚初圓成有過中二先
B02n0001_p0371a15║開過數次一常下𥸩過義也𥸩中二先常過后断過初
B02n0001_p0371a16║中二初正弁過后又若不隨緣下更舉異事与過也初
B02n0001_p0372a01║中有三先舉三義与過次問荅后是故下結成初中不
B02n0001_p0372a02║隨緣故者以真如隨緣故成諸法若不隨緣即是常
B02n0001_p0372a03║也又即由此故在染不染故常也又真如是了因所現
B02n0001_p0372a04║若凝然不待了因者亦是常也問荅中有三重初二重
B02n0001_p0372a05║立在真中問荅后一重對依他問荅初問荅中問意
B02n0001_p0372a06║可知荅中四先正荅二非謂下反与過三以彼真下現超
B02n0001_p0372a07║情四是故下引訂也初中問若約教宗則初教中以有
B02n0001_p0372a08║為无為別故真如凝然不作諸法終教中真能隨
B02n0001_p0372a09║緣成一切法如是可會何不尒耶荅若會此文則有約
B02n0001_p0372a10║教宗別論之門有合為終教之門若約教宗論之則
B02n0001_p0372a11║真如不作諸法者當於初教真如隨緣作諸法者
B02n0001_p0372a12║當於終教也若約合為終教義則真如凝然者約
B02n0001_p0372a13║隨緣時不失自性之義也如是會也若會清弁護法空
B02n0001_p0372a14║有之諍亦然若約教宗別之則清弁之依他空為終教
B02n0001_p0372a15║護法之唯遍計空為初教若以合義會之則清弁之
B02n0001_p0372a16║▆▆空者不異有之空護法之依他有者不異空之有
B02n0001_p0373a01║如是會也問清弁護法之空有与凝然之真以合義會
B02n0001_p0373a02║之則唯是終教然則不須分教何故分五教耶荅聖
B02n0001_p0373a03║說之中有通相語有別相語別相語者小乘即生空
B02n0001_p0373a04║大乘則二空故於大乘中永无偏說生空之理又初教則
B02n0001_p0373a05║五性差別終教則一切眾生並皆成佛如是等不可交
B02n0001_p0373a06║㸦故湏分教通相語者且約凝然真分二宗者約凝
B02n0001_p0373a07║然不作則初教約隨緣時不失自性則終教故二義會
B02n0001_p0373a08║也二反与過中非謂不作至凝然也者正破法相義也
B02n0001_p0373a09║初教中亦說凝然不作故亦破初教也然初教中非
B02n0001_p0373a10║是一向如是執故正破法相也第二問荅中問中二先牒
B02n0001_p0373a11║前后何故下正問也問前引勝鬘經訂不異常之无
B02n0001_p0373a12║常不異无常之常義已具現何故更問荅耶荅前
B02n0001_p0373a13║雖已現欲廣現耳荅中三先略荅次引訂后以此下結成
B02n0001_p0373a14║也經云者楞伽經文如所詮章心識中𥸩也第三問荅
B02n0001_p0373a15║中問中先牒前后亦可下起后也荅中先略荅次徵𥸩
B02n0001_p0373a16║后此中下以依圓中常无常二義相配也徵𥸩中先𥸩
B02n0001_p0374a01║无常后𥸩常義各有自意𥸩及引訂也經云不生不滅
B02n0001_p0374a02║者維摩經也又云者涅槃經也三常无常二義相配中
B02n0001_p0374a03║論云者梁攝論皈敬三宝偈也此中決言大大德云真俗
B02n0001_p0374a04║多重大略而言有四重一者情有是俗理无是真此二无
B02n0001_p0374a05║二无有別体此則當於四尋思之終四如實智之初二者依
B02n0001_p0374a06║他似有是俗依他无生是真論云知此識无有生性為通達真知
B02n0001_p0374a07║此識假有為通達俗者此之謂也此則當於四如實智及頂
B02n0001_p0374a08║忍之位也三者一智之中有二義一者寂之照義二者照之
B02n0001_p0374a09║寂義初則俗諦后則真諦此則當於世第一法四者依他
B02n0001_p0374a10║是俗圓成是真也（已上）然此德義依法常師攝論䟽四重
B02n0001_p0374a11║真俗之文說此四重然違彼文不可依也今先引彼文后
B02n0001_p0374a12║述其意先引文者彼文云今云真俗者以法門㸦望乃
B02n0001_p0374a13║有多種今且約三性弁之則為四重一分別性執非有為
B02n0001_p0374a14║有妄故名俗无塵觀成始見非有為真（云云）二本識功能
B02n0001_p0374a15║依薰變異生名俗功能不生名真（云云）三對有明空為真實
B02n0001_p0374a16║性名俗有既不有空亦不空患无處名真（云云）四揔約三性
B02n0001_p0375a01║明真俗即以分別依他為俗真實為真迷此真俗同一心
B02n0001_p0375a02║理故名別執（已上）初約分別性分真俗二約依他性分真俗
B02n0001_p0375a03║三約真實性分真俗四通約三性分真俗也第一述其
B02n0001_p0375a04║意者儼公无性䟽中三性各開二重三性先𥸩彼文后方
B02n0001_p0375a05║解此四重真俗之文義也彼文云於三性中各開三性其
B02n0001_p0375a06║意云何分別性中有二重三性一約心境相對立其三性所
B02n0001_p0375a07║取塵為分別性六七識能取心為依他性所取无相能取
B02n0001_p0375a08║不生為真實性此義如攝論𥸩二約麁細相對立其三性
B02n0001_p0375a09║妄見實根塵為分別性境執實之心為分別性智如虵
B02n0001_p0375a10║境虵智似根塵我相為依他性境執似之心為依他性
B02n0001_p0375a11║智如藤境藤智有漏淨品意識反為似大乘法義等
B02n0001_p0375a12║為真實性境執法義心為真實性智如四微境四微智此
B02n0001_p0375a13║如資粮章𥸩依他性中立三性者有其二種一本識上反
B02n0001_p0375a14║異為似根塵我相及未反種子名分別性本識能成相
B02n0001_p0375a15║皃種子功能名依他性所治无相能治不生名真實性
B02n0001_p0375a16║第二義者本識功能繫屬因緣名依他性即此功能執
B02n0001_p0376a01║持諸法各令成就不相雜亂義同分別名相本分別自
B02n0001_p0376a02║体亦名分別性本識心真如名真實性真實性中立三性
B02n0001_p0376a03║者復有二重一无流淨意識中初地以上加行后得反為
B02n0001_p0376a04║淨土所緣塵等為分別性能取之心為依他性所取塵
B02n0001_p0376a05║无相能取心不生為真實性二明淨識三性者本識轉
B02n0001_p0376a06║依名𮥷垢淨則自性清淨故佛性論云先以唯一亂識
B02n0001_p0376a07║遣於外境次以阿摩羅識遣於亂識究竟唯一清
B02n0001_p0376a08║淨識也於此識上反為菩提涅槃等法所持相為分
B02n0001_p0376a09║別性能持識功能為依他性所持无相能持不生為
B02n0001_p0376a10║真實性（已上）以此當位地云何荅分別性內心境相對三性
B02n0001_p0376a11║中所取塵為分別性者從十解至迴向住心之所除遣
B02n0001_p0376a12║能取之心為依他性者迴向終心之所除遣所取无相
B02n0001_p0376a13║能取不生為真實性者至於初地真觀方所除遣麤
B02n0001_p0376a14║細相對中虵智虵境者十解十行之所除遣藤境藤
B02n0001_p0376a15║智者從初迴向至第十迴向住心之所除遣四微境四微
B02n0001_p0376a16║智者第十迴向終心之所除遣依他性內初重三性中
B02n0001_p0377a01║分別依他皆是迴向終心除遣亦十地中一切地前加行終
B02n0001_p0377a02║心之所除遣其真實性十地之中一一地內正訂觀中之
B02n0001_p0377a03║所除遣依他第二重分別依他同於初重迴向終心及
B02n0001_p0377a04║一切地前加行終心之所除遣其真實性地地之中所
B02n0001_p0377a05║訂真如不是除遣也真實性內初重三性中淨土所緣
B02n0001_p0377a06║塵等為分別性者地上一切地前加行初心之所除遣能
B02n0001_p0377a07║取之心為依他者一切地前加行終心之所除遣其真實
B02n0001_p0377a08║性者一切地中正訂觀內之所除遣其淨識中三性者仏
B02n0001_p0377a09║地中之所開也問何故尒耶荅先弁分別性之二重后說
B02n0001_p0377a10║依他真實之二重其分別性二重者法常攝論䟽第六
B02n0001_p0377a11║云然聖者立義有多若依上分別章及資粮章即約
B02n0001_p0377a12║心境麤細相對弁三性謂實有外塵及執實塵心為
B02n0001_p0377a13║分別性謂有似塵及執似塵心為依他性從淨意識
B02n0001_p0377a14║反為似大乘法義及執法義心為真實性若依此義
B02n0001_p0377a15║十解十行得分別无相從初迴向至第十迴向初心住心
B02n0001_p0377a16║得依他无生第十迴向終心得真實无性若依上相章
B02n0001_p0378a01║及智差別章即約心境有无相對弁三性謂以外塵无
B02n0001_p0378a02║故是分別性能取心有故是依他性見境无相見識
B02n0001_p0378a03║不生為真實性若依此義從十解至第十迴向住心已
B02n0001_p0378a04║來觀所取非有故得分別无相第十迴向終心觀能
B02n0001_p0378a05║取心不生捨唯識想故得依他无生至初地方得真實
B02n0001_p0378a06║无性（已上）彼師約心境麤細相對弁三性者即是儼公麤
B02n0001_p0378a07║細相對故此相對中十解十行除遣虵境虵智得分
B02n0001_p0378a08║別无相性從初迴向至第十迴向初心住心除遣藤境
B02n0001_p0378a09║藤智得依他无生性第十迴向終心除遣四微境四微
B02n0001_p0378a10║智得真實无性約心境有无相對弁三性即是儼師心
B02n0001_p0378a11║境相對故此相對從十解至第十迴向住心已來除遣所
B02n0001_p0378a12║取塵得分別无相性第十迴向終心除遣能取之心得
B02n0001_p0378a13║依他无生至初地方遣所取无相能取不生之真實性得
B02n0001_p0378a14║真實无性也問以麤細相對中二性配心境相對云何荅
B02n0001_p0378a15║麤細相對中虵境虵智及藤境藤智屬心境相對之
B02n0001_p0378a16║分別性四微境四微智屬於心境相對之依他性也是故
B02n0001_p0379a01║麤細相對中細分心境故各分境智也心境相對大對而
B02n0001_p0379a02║論故合取虵藤之境智為所取塵合四微境智為能
B02n0001_p0379a03║取心也次弁依他真實二重者▆迴向住心除遣所取之
B02n0001_p0379a04║塵唯有能取之意識此意識向賴耶言三界虛妄唯
B02n0001_p0379a05║賴耶心之所作作此解時本識中現現似根塵我故據
B02n0001_p0379a06║此為分別性能反此相之本識功能為依他性至於第
B02n0001_p0379a07║十迴向終心除遣能取之意識時賴耶之中似根塵相
B02n0001_p0379a08║唯是意識之所分別自无所有故即无相本識功能非
B02n0001_p0379a09║自反異由意識分別反作此相既能取之意識已除遣
B02n0001_p0379a10║故功能亦不生故據此意云所治無相能治不生
B02n0001_p0379a11║為真實性至於初地遣此真實得无性性也是
B02n0001_p0379a12║故問荅初卷云菩薩見此有无无所有即入三无
B02n0001_p0379a13║性非安立諦解云有者心境相對中能取所取及
B02n0001_p0379a14║依他中分別依他也无者心境相對所取无相能
B02n0001_p0379a15║取不生為真實性反依他性中真實性也至初地
B02n0001_p0379a16║皆除遣故云見此有无无所有即入三无性非安立諦
B02n0001_p0380a01║也問此意可尒何故依他中分別依他亦地上一切地前
B02n0001_p0380a02║加行之終所除遣耶荅一切地前加行之初修无相觀
B02n0001_p0380a03║除遣淨土所緣塵遣此塵時唯有能取意識向賴耶
B02n0001_p0380a04║言三界虛妄皆賴耶作作此解時起依他性中分別依
B02n0001_p0380a05║他至加行終心方除遣之除遣分別依他之時所治无相
B02n0001_p0380a06║能治不生為真實性至地上正觀之時遣彼真實得无
B02n0001_p0380a07║性性准前思之問依他第二重三性其義云何荅分別
B02n0001_p0380a08║依他一種本識功能中所開故同於初重分別依他迴向
B02n0001_p0380a09║終心及一切地前加行位中所除遣也本識心真如名真
B02n0001_p0380a10║實性者即是地地所訂真如也真實性二重文相現也
B02n0001_p0380a11║問以此无性䟽中多重三性配於四重真俗云何荅心境
B02n0001_p0380a12║相對中分別性及真實性中初重分別性並為俗諦遣
B02n0001_p0380a13║此分別所得无相性為真諦此則初重二諦心境相對
B02n0001_p0380a14║依他性及真實性初重三性中依他性并依他中二重
B02n0001_p0380a15║分別此等並為俗諦心境相對真實性及依他初重
B02n0001_p0380a16║真實性并真實初重三性中真實性此等合為真諦
B02n0001_p0381a01║此即第二重二諦心境相對中真實性及依他初重真實
B02n0001_p0381a02║性并真實初重真實性皆是對有明空為真實性
B02n0001_p0381a03║故為俗諦入於地地正訂觀中遣此真實性故云有既
B02n0001_p0381a04║非有空亦不空患无處名真此即第三重二諦彼多品
B02n0001_p0381a05║三性之中真實性揔為真諦分別依他揔為俗諦此
B02n0001_p0381a06║即第四重也是故以此四重二諦准於地位則初重二諦
B02n0001_p0381a07║當於地前迴向住心已前及地上一切地前加行之初也
B02n0001_p0381a08║第二重二諦當於迴向終心及一切地前加行之終也第
B02n0001_p0381a09║三重諦中俗諦者當於迴向終心及一切地前加行之
B02n0001_p0381a10║終真諦者當於一切地中正訂觀也第四重准知問
B02n0001_p0381a11║第二重云二本識㓛能依熏反異生名俗者唯應是賴
B02n0001_p0381a12║耶識何故亦攝意識耶荅依熏反異者意識熏故攝
B02n0001_p0381a13║意識也問分別性二重三性當於初重二諦依他性二重三
B02n0001_p0381a14║性准於第二重二諦真實性二重三性配於第三重二諦
B02n0001_p0381a15║應契道理何故不尒耶荅其三性義二處不同无性䟽
B02n0001_p0381a16║據識分三性其六七識為遍計性本識為依他性无漏
B02n0001_p0382a01║淨意識及阿摩羅識為真實性也四重二諦中自心以
B02n0001_p0382a02║外妄計之境為分別性唯識所變為依他性空不空真
B02n0001_p0382a03║如等為真實性故二處不同也三結成中即不隨緣隱
B02n0001_p0382a04║其自体者雙結前不隨緣故在染非隱故不假了因者
B02n0001_p0382a05║結前不待了因故也二更舉異事中前則立在真中与常
B02n0001_p0382a06║過此中立在染淨等法与常過也第二依他有過中先𥸩
B02n0001_p0382a07║過后問荅荅中四先正荅二嘖三從眾緣下重荅四若謂
B02n0001_p0382a08║下与　過第二執无中先標過數后若謂下𥸩過於中
B02n0001_p0382a09║二先𥸩断過后又若說下𥸩常過初中三先正𥸩過次問荅
B02n0001_p0382a10║后是故下結過問荅中有二重初問荅中問何故有見中
B02n0001_p0382a11║具𥸩断常過而后問荅此无見中唯𥸩断過而問荅耶
B02n0001_p0382a12║荅空見中断過增故尒也問若尒有見中常過增故
B02n0001_p0382a13║唯𥸩常過而后問荅何不尒耶荅執有見者還墮断
B02n0001_p0382a14║過故湏𥸩断常而后問荅也謂既文云是故汝意恐
B02n0001_p0382a15║墮空断勵力立有不謂不達緣所起法无自性故即壞
B02n0001_p0382a16║緣起復墮空无断依他也（已上）是故有見還墮断過中也
B02n0001_p0383a01║問若尒无見還墮常過何故断過增耶荅既云汝意恐
B02n0001_p0383a02║墮有見猛勵立空不謂不達无性緣生故即失性空失
B02n0001_p0383a03║性空故還墮情中𢙣取空也（已上）故還墮断過中也荅中
B02n0001_p0383a04║四先正荅二嘖三以法從緣下重荅四若謂下与過重荅
B02n0001_p0383a05║中法從緣生方說无性等者重現不異有之空也若不
B02n0001_p0383a06║尒下反難重現不異有之空也第二問荅中問十二門論
B02n0001_p0383a07║䟽云第二定其所破者有師說云此三論宗但破小乘外
B02n0001_p0383a08║道等遍計所執實我實法不破大乘依他起性以是
B02n0001_p0383a09║幻有非過失故若此亦破即是断滅𢙣取空攝非正法故
B02n0001_p0383a10║有說三論一切皆破設使大乘瑜伽等論所立依他此中
B02n0001_p0383a11║亦破以諸緣生无不空故若此不破見不土故理非尽故
B02n0001_p0383a12║問如此二說有和會否荅有師云不可和會此則是大乘
B02n0001_p0383a13║之中諸部不同致有違諍如小乘中諸羅漢等異部不
B02n0001_p0383a14║同菩薩異部當知亦尒不可恠也良以佛法極甚深故
B02n0001_p0383a15║通其異諍各有教理義自極成故不可會今更重𥸩
B02n0001_p0383a16║无不可會以理自通故何者若不破依他幻有令至不有
B02n0001_p0384a01║彼遍計執永不尽故以此幻有是不有有故若不受不有
B02n0001_p0384a02║即是所執是故破執欲令蕩尽必至幻有不有之際要
B02n0001_p0384a03║破幻有令其永尽方至所執不有之際是故二說義不相
B02n0001_p0384a04║違（已上）會之者是章主之意不會者是誰耶二說者是誰
B02n0001_p0384a05║耶荅初說者是護法宗后說者是清弁宗何者測師
B02n0001_p0384a06║唯識䟽云問慈氏龍孟空有各異如何乃言千年已前佛
B02n0001_p0384a07║法一味耶荅龍孟說空不分遍計依他二性故千年已前
B02n0001_p0384a08║未有諍論千年已后護法清弁各依自宗以𥸩彼義由
B02n0001_p0384a09║此護法造廣百論𥸩彼教義唯依遍計所執為空清
B02n0001_p0384a10║弁造掌珍論𥸩彼教義云非唯遍計余二亦空（已上）唯遍計
B02n0001_p0384a11║空者是護法也依他亦空是清弁也是故不會則法
B02n0001_p0384a12║相人也問法相人者何故不會耶荅千年已前佛法一味
B02n0001_p0384a13║未有諍論護法清弁是千年后故不會也問章主何故
B02n0001_p0384a14║會耶荅清弁護法亦是千年內故湏會也謂道申章
B02n0001_p0384a15║云問二宗既別而法藏師文將清弁護法二師之意令无
B02n0001_p0384a16║敵會者何耶荅此義可信智論云千年內无法有无諍
B02n0001_p0385a01║是二菩薩在千年已內故（已上）則千年內故會也問何故法相
B02n0001_p0385a02║家人云千年已后耶荅法相家人從初成道數至千年
B02n0001_p0385a03║故二菩薩在千年外此章主則自入滅后數至千年故云
B02n0001_p0385a04║內也就荅中四一略荅二重嘖三末代有情下廣荅四是
B02n0001_p0385a05║故下結也略荅中此乃相成非相破也者此文之義亦以護
B02n0001_p0385a06║法為始教清弁為終教耶荅彼二論師空有之義有
B02n0001_p0385a07║二一者護法菩薩依他為有者當於始教清弁菩薩
B02n0001_p0385a08║依他為空者當於終教二者依他之中亦有二義一不異
B02n0001_p0385a09║空之有義二不異有之空義護法約前清弁約后若
B02n0001_p0385a10║約此義二師之義並是終教今此文則據此義也廣荅
B02n0001_p0385a11║中三先立清弁義次又彼下立護法義后以色即下現二
B02n0001_p0385a12║義相成也初中末代有情等者現所化機迷也是故清
B02n0001_p0385a13║弁下現能化義也二中又彼有情等者現所化機迷也是
B02n0001_p0385a14║故護法下現能化義也第三遍計中謂若所執至理應不
B02n0001_p0385a15║空等者猶如病眼見空中花淨眼即无若以所執為實有
B02n0001_p0385a16║者淨眼應見空中有花故是常也第三現其義者前
B02n0001_p0386a01║則於三性中各以四句破情謂之有无未知𮥷情謂之有
B02n0001_p0386a02║无故次來也真如是有以迷悟所依故者前云无真如
B02n0001_p0386a03║生死无依无依有法即是常也又无真如聖智无因亦
B02n0001_p0386a04║即常也（已上）既真如為生死与聖智所依故尒也不空故
B02n0001_p0386a05║者反前第四重无耶不也不空故也不可壞故者反前
B02n0001_p0386a06║第一重之无耶不也不反故也余如上說者反前多重
B02n0001_p0386a07║𮥷无見句以現真如有德也又真如是空義以𮥷相故
B02n0001_p0386a08║者反前有耶不也空真如故也隨緣故者反前有耶不
B02n0001_p0386a09║也隨緣故也對染故者在染体隱故云无也余亦如上
B02n0001_p0386a10║者反前多重𮥷有見句以現真如无德也逆順自在等
B02n0001_p0386a11║者真如流成生死則於生死中順也雖成生死不失真体
B02n0001_p0386a12║故於生死中逆也又隨緣則違於本真故逆不反則順於
B02n0001_p0386a13║本真故順也鎔融故者有无鎔融故具亦有亦无也
B02n0001_p0386a14║第二依他是有義緣成故者反前第一重无耶不也无
B02n0001_p0386a15║性緣起故也无性故者反前第二重无耶不也无性故也
B02n0001_p0386a16║依他是无義以緣成无性故者反前第一重有耶不也
B02n0001_p0387a01║緣起无性故也余則文現可知第二揔說中前則於三性
B02n0001_p0387a02║中各開性相三无之同者同此之異者異三有亦尒如是論
B02n0001_p0387a03║同異今此不分性相揔約三性論同異故次來也於中三
B02n0001_p0387a04║先自意𥸩次引訂后又明下結成也引訂中攝論者世親
B02n0001_p0387a05║𥸩真諦所譯十五卷中第五卷也問荅初卷云今就攝
B02n0001_p0387a06║論引他四經明三性異相即為大軌初引毗佛略經明有
B02n0001_p0387a07║三性二引波羅門問經訂有三性三引阿毗達摩修多羅
B02n0001_p0387a08║訂有三性四復次有處世尊說等引常无常等三法聖教
B02n0001_p0387a09║訂有三性又前一文義差別謂知詮旨法相故二三性相從
B02n0001_p0387a10║為現理融无性故三具分秉然現融事相无㝵故四
B02n0001_p0387a11║聖教通目以理會教成智故（已上）相從三性具分三性則今此
B02n0001_p0387a12║引也初后則今此不引也何者文義差別三性者但現三
B02n0001_p0387a13║性詮旨法相之別耳聖教通目三性者一切聖教中說
B02n0001_p0387a14║无常處則遍計也說常處則圓成也說非常非无
B02n0001_p0387a15║常處則依他也如是通目一切聖教耳如是二門三性
B02n0001_p0387a16║違於同異之義故不引也相從三性者於依他中具有
B02n0001_p0388a01║染分淨分染分則分別性淨分則真實性由分別一分有
B02n0001_p0388a02║生死由真實一分有涅盤随一全尽則同而三性別者
B02n0001_p0388a03║異也具分秉然三性者染汙分則分別性清淨分
B02n0001_p0388a04║則真實性具二分則依他性如是於依他中具三性
B02n0001_p0388a05║則同而三性別則異也如是二門三性合於同異之義
B02n0001_p0388a06║故引也於中從如攝論至如此者現相從三性又云
B02n0001_p0388a07║下現具分三性初中從波羅門至涅槃者无著菩薩
B02n0001_p0388a08║引佛語也於依他下无著之辝𥸩曰下世親𥸩也問何
B02n0001_p0388a09║故相從三性則為現理融无性耶荅依他性中由分
B02n0001_p0388a10║別一分成生死由真實一分成涅槃者約一理体現其
B02n0001_p0388a11║相融无㝵故也就具分秉然中從初至染汙清淨分
B02n0001_p0388a12║者是佛語依何義下无著之辝𥸩曰下世親𥸩也問何
B02n0001_p0388a13║故具分秉然者現融事相无㝵耶荅依他性中分別
B02n0001_p0388a14║性為染汙分真實性為清淨分依他為染汙清淨
B02n0001_p0388a15║分（已上）約其事相令无㝵故尒也問无性䟽云第三經者
B02n0001_p0388a16║單染淨屬遍計及圓成具二分者是依他亦得前后
B02n0001_p0389a01║取之（已上）此義云何荅无性論中約喻而說猶如世間金
B02n0001_p0389a02║土藏中三法可得一地界二土三金於地界中金喻圓
B02n0001_p0389a03║成土喻遍計具二地界喻依他（已上）若不以火燒土令盡
B02n0001_p0389a04║土相即現金体不現以火燒土金相方現如是於識藏
B02n0001_p0389a05║中若不以无分別智破其妄執染分即現淨分不現
B02n0001_p0389a06║及其以智破執方現淨分約此義云亦得前后取之三
B02n0001_p0389a07║結成中又明者遠望直明三性叚中是故真該妄末
B02n0001_p0389a08║等故云又明也性相通融无㝵之義於彼已明今此亦
B02n0001_p0389a09║尒故也。
B02n0001_p0389a10║𥸩華嚴教分記圓通鈔卷第六
B02n0001_p0389a11║
B02n0001_p0389a12║
B02n0001_p0389a13║江華京辛亥十一月　　書