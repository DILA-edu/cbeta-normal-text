B02n0001_p0601a01║大華嚴首座圓通兩重大師均如傳（并序）
B02n0001_p0601a02║巘拏㗮（名庚切）賀之一十万偈復興於身篤（天竺亦云身篤也）
B02n0001_p0601a03║職龍樹之由濫觴乎扶來職義相之由祖洽乎
B02n0001_p0601a04║聖朝職首座之由故瑞書院學士（唐職）夷喆食（新羅職）
B02n0001_p0601a05║清河公致遠作相師傳獨首座之行狀闕馬一乘行者
B02n0001_p0601a06║惜之予亦惜之近有殿中內給事康惟顯集首座初終
B02n0001_p0601a07║現迹文則遒嚴事多脫略一乘行者憾之予亦憾之
B02n0001_p0601a08║迨咸雍十年首夏之月神眾經注主大師昶雲示以實
B02n0001_p0601a09║錄舊藳一卷因托述於予予曰諾而塵網牽惹志未
B02n0001_p0601a10║全功乃於月下搆思灯前綴文緜秋涉冬明春絕筆
B02n0001_p0601a11║自為序云。前進士赫連挺謹序
B02n0001_p0601a12║今將述首座行狀分為十門。初降誕靈驗分
B02n0001_p0601a13║二出家請益分三姊妹齊賢分四立義定宗分
B02n0001_p0601a14║五解𥸩諸章分六感通神異分七歌行化世分
B02n0001_p0601a15║八譯歌現德分九感應降魔分十變易生死分
B02n0001_p0601a16║初降誕靈驗分者首座俗姓邊氏諱均如也父曰煥
B02n0001_p0602a01║性尚志立名母曰占命甞於天祐十四年四月初七日夜
B02n0001_p0602a02║夢見雄雌雙鳳皆黃色自天而下並入己懷至二十
B02n0001_p0602a03║載占命年已六十而能有身懷滿二十一旬以此年八月
B02n0001_p0602a04║八日誕師于黃州之北荊岳南麓之𥝠第（遁臺葉村）今
B02n0001_p0602a05║黃州判官前拾遺李晙重修舊址号曰敬天之寺即
B02n0001_p0602a06║其所也師始生容貌甚醜无可倫比父母不悅置諸街
B02n0001_p0602a07║中有二鳥比翼連蓋兒身行路人見其異遂尋家
B02n0001_p0602a08║而縷陳之父悔母恨而収育焉而諱厥狀乃置笥闘
B02n0001_p0602a09║糓（給乳之義）數月而后示於鄉黨師在襁褓善讀圓滿
B02n0001_p0602a10║偈凢父口授十无一失者也。第二出家請益分者師少
B02n0001_p0602a11║而孤及志學之歲隨堂兄僧善均徃詣復興寺謁識
B02n0001_p0602a12║賢和尚事之𨽾業其乃能訓之器劣於所訓之機雖
B02n0001_p0602a13║簣塵不讓於成高而盃水豈蠲於大渴于時靈通
B02n0001_p0602a14║寺義順公量如洪鍾善待問者是以四方義學聚成
B02n0001_p0602a15║霧市師相求之心若塊噫之於於菟（風從虎之意）每曰
B02n0001_p0602a16║黃昏之后俟識賢假𥦤之夕潛詣靈通寺請益方曉
B02n0001_p0603a01║而返親自奉粥奉供識賢密認其意乃理不能遮尋許
B02n0001_p0603a02║投于順公師去彼就此事与願契自尒之后深𣂐（音俱斟也）
B02n0001_p0603a03║教海險掞義天于時匱粮七日不食者十度許曾无一念
B02n0001_p0603a04║而生猒退以怠於學也。第三姉妹齊賢分者師父居練
B02n0001_p0603a05║若係戀庭闈遂皈覲親顏与秀明闘智初秀明先師
B02n0001_p0603a06║三年而生是歲天祐十七年也女生而啼呼者有莭長
B02n0001_p0603a07║則聦悟絕倫甞丐僧到舍讀法花經女自內聽之便生
B02n0001_p0603a08║信焉因設席迎僧請為了讀僧讀八卷畢仍請一宿
B02n0001_p0603a09║敷暢經旨凢所耳飡片无遺漏僧行謂女曰我即菩提留
B02n0001_p0603a10║攴三藏也汝是德雲比丘化身耳及師皈覲之日秀明請聞其
B02n0001_p0603a11║葉師講普賢觀音兩知識法門神眾千手二經文三寸所
B02n0001_p0603a12║宣一字无失師又於初夜念諷華嚴六地義約五百問荅
B02n0001_p0603a13║秀明偷聽頓悟至后五年請書手記己所悟一文一句无
B02n0001_p0603a14║闕疑也。第四立義定宗分者師北岳法孫也昔新羅之
B02n0001_p0603a15║季伽耶山海印寺有二華嚴司宗一曰觀惠公百濟渠魁
B02n0001_p0603a16║甄萱之福田二曰希朗公我大祖大王之福田也二公受信
B02n0001_p0604a01║心請結香火願願既別矣心何一焉降及門徒浸成水火
B02n0001_p0604a02║沉於法味各稟酸醎此弊難除由來已久時世之軰号
B02n0001_p0604a03║惠公法門為南岳号朗公法門為北岳師每嘆南北宗
B02n0001_p0604a04║趣矛楯未分庶塞多歧指皈一轍与首座仁裕同好遊
B02n0001_p0604a05║歷名山婆娑玄肆振大法皷竪大法幢尽使空門幼
B02n0001_p0604a06║艾靡然向風又華嚴教中有先公鈔三十余義記其名
B02n0001_p0604a07║曰三教所為同体空有尽不尽權實𫲷華藏說成土海明
B02n0001_p0604a08║難歎不歎三生攝体授職六相就實本𫲷断障微少兜
B02n0001_p0604a09║率天子五種成佛解行仏分相流目迴心六地八會百十
B02n0001_p0604a10║城淨土菩提樹性起五果四句廣修供養主伴章等也
B02n0001_p0604a11║師以為源流則別踳駿頗多文之煩者撮要而刪之意
B02n0001_p0604a12║之微者詳究而現之皆引仏經𦬇論以為訂則一代聖教
B02n0001_p0604a13║斟酌尽矣洎國家大啟[這-言+(並/八)]席於王輪寺擢取空門及
B02n0001_p0604a14║第則以吾師義路為正余旁焉凢有才名之軰何莫
B02n0001_p0604a15║由斯途也大者位取王師國師少者階至大師大德至於揭
B02n0001_p0604a16║獨身扶獨迹不可勝數矣。第五解𥸩諸章分者師之在世
B02n0001_p0605a01║以洪法利人為已任若有諸家文書末易消詳者必為之著
B02n0001_p0605a02║記𥸩故有搜玄方䡄記十卷孔目章記八卷五十要問荅記
B02n0001_p0605a03║四卷探玄記𥸩二十八卷教分記𥸩七卷旨皈章記二卷三
B02n0001_p0605a04║寶章記二卷法界啚記二卷十句章記一卷入法界品
B02n0001_p0605a05║抄記一卷並行於代。第六感通神異分者乹祐二年
B02n0001_p0605a06║四月晦大成大王大穆皇后玉門生瘡不可以示之於毉
B02n0001_p0605a07║召師之師順公請以法藥救之順公因能代苦使皇后
B02n0001_p0605a08║立差順公代病其病病革七日不自免焉師奉香爐呪
B02n0001_p0605a09║願瘡自移著於槐樹之西柯槐在師房東隅因爾而枯
B02n0001_p0605a10║至清寧中株杌尚存廣順三年宋朝使至將封大成大
B02n0001_p0605a11║王王命有司各揚厥職三月藏事方臨受䇿會愁霖
B02n0001_p0605a12║不止禮命阻行西使謂東國必有聖人者在何不使之祈
B02n0001_p0605a13║晴天若晴明吾以為聖賢之驗光宗聞之愁坐輟寢有
B02n0001_p0605a14║空声唱言大王且莫愁惱明日必聞海幢說法上即出庭
B02n0001_p0605a15║仰睇溟濛无迹詰旦欲索聖賢僧以邀法席緇班彥
B02n0001_p0605a16║碩悉辝避焉時國師謙信奏薦師師時年少受國請
B02n0001_p0606a01║象步安詳升師子座圓音一演雷電潛藏湏㬰之
B02n0001_p0606a02║間雲卷風怗天明日出是時万乘珍敬禮加九拜因問
B02n0001_p0606a03║師之誕所黃州北鄙遁臺葉村是比丘乘梓也上以為
B02n0001_p0606a04║龍虵之生非大澤忠信寧无十室尋封師為大德兼
B02n0001_p0606a05║勑俗春十有余人人賜田二十五頃藏獲各五人俾徙居
B02n0001_p0606a06║于黃州城內現德五年仏曰寺內有霹靂所欲禳怪湏
B02n0001_p0606a07║憑大法請師講演緜晝貫夜約三七日於其問對以當
B02n0001_p0606a08║仁不讓為意會中有悟賢徹達（徹達現今之僧統）作如是
B02n0001_p0606a09║念講主雖敏猶是后生余雖不才尚為先輩何於問話之
B02n0001_p0606a10║間不顧謙辞之禮既是生慊殆欲興謗无何有居士至
B02n0001_p0606a11║止謂曰伱不湏嫉恨今日講師是伱先祖義相第七身也
B02n0001_p0606a12║為欲弘宣大教故復來人間耳悟賢聞已驚愣乃傳言於
B02n0001_p0606a13║眾海懺之曰吾知過矣師赴內道場夜半有逸光自房內
B02n0001_p0606a14║射外如流虹之未滅者上望其光命侍人徃尋之報云師
B02n0001_p0606a15║之眼光也上幸師所問曰修行底法獲致如此荅曰貧道
B02n0001_p0606a16║无勝行于時經几上有數珠一索自然騰空遶師三匝而止
B02n0001_p0607a01║上乃敬重寵絕古今。第七歌行化世分者師之外學龍
B02n0001_p0607a02║閑於詞腦（意精於詞故云腦也）依普賢十種願王著歌一十一章
B02n0001_p0607a03║其序云夫詞腦者世人戲樂之具願王者并修行之樞故
B02n0001_p0607a04║得涉淺皈深從近至遠不憑世道无引劣根之由非寄陋
B02n0001_p0607a05║言莫現普因之路今托易知之近事還會難思之遠宗依
B02n0001_p0607a06║二五大願之文課十一荒歌之句慙極於眾人之眼異符
B02n0001_p0607a07║於諸佛之心雖意失言求不合聖賢之妙趣而傳文作句
B02n0001_p0607a08║願生九俗之善根欲笑誦者則結誦願之因欲毀念者
B02n0001_p0607a09║則獲念願之益伏請后來君子若誹若讚也是閑。
B02n0001_p0607a10║禮敬諸佛歌
B02n0001_p0607a11║心未筆留慕呂白乎隱仏体前衣拜內乎隱身萬隱
B02n0001_p0607a12║法界毛叱所只至去良塵塵馬洛仏体叱剎亦剎剎每
B02n0001_p0607a13║如邀里白乎隱法界滿賜隱仏体九世尽良禮為
B02n0001_p0607a14║白齊歎曰身語意業无疲厭此良夫作沙毛叱等耶
B02n0001_p0607a15║稱讚如來歌
B02n0001_p0607a16║今日部伊冬衣南无佛也白孫舌良衣无尽辯才叱海
B02n0001_p0608a01║等一念𢙣中涌出去良塵塵虛物叱邀呂白乎隱
B02n0001_p0608a02║功德叱身乙對為白𢙣只際乎萬隱德海[月*(前-刖+ㄅ)]間王冬留讚
B02n0001_p0608a03║伊白制隔句必只一毛叱德置毛等尽良白乎隱乃兮
B02n0001_p0608a04║廣修供養歌
B02n0001_p0608a05║火條執音馬仏前灯乙直体良焉多衣灯炷隱湏弥也
B02n0001_p0608a06║灯油隱大海逸留去耶手焉法界毛叱色只為𣃥手良
B02n0001_p0608a07║每如法叱供乙留法界滿賜仁仏体仏仏周物叱供為白制
B02n0001_p0608a08║阿耶法供沙叱多奈伊於衣波最勝供也
B02n0001_p0608a09║懺悔業障歌
B02n0001_p0608a10║顛倒逸耶菩提向焉道乙迷波造將來臥乎隱𢙣寸隱
B02n0001_p0608a11║法界餘音玉只出隱伊音叱如支𢙣寸習落臥乎隱三業
B02n0001_p0608a12║淨戒叱主留卜以支乃遣只今日部頓部叱懺悔十方叱仏
B02n0001_p0608a13║体閼遣只賜立落句眾生界尽我懺尽來際永良造
B02n0001_p0608a14║物捨齊隨喜功德歌。
B02n0001_p0608a15║迷悟同体叱緣起叱理良尋只見根仏伊眾生毛叱所只
B02n0001_p0608a16║吾衣身不喻仁人音有叱下呂修叱賜乙隱頓部叱吾衣修叱孫丁
B02n0001_p0609a01║得賜伊馬落人米无叱毘於內人衣善陵等沙不冬喜好尸
B02n0001_p0609a02║置乎理叱過後句伊羅擬可行等嫉姤叱心音至刀
B02n0001_p0609a03║來去請轉法輪歌。
B02n0001_p0609a04║彼仍反隱法界惡之叱仏會阿希吾焉頓叱進良只
B02n0001_p0609a05║法雨乙乞白乎叱等耶无明土深以埋多煩惱熱留煎將
B02n0001_p0609a06║來出米善芽毛冬長乙隱眾生叱田乙潤只沙音也
B02n0001_p0609a07║後言菩提叱菓音烏乙反隱覺月明斤秋察羅波処也
B02n0001_p0609a08║請仏住世歌
B02n0001_p0609a09║皆仏体必于化緣尽動賜隱乃手乙寶非鳴良尒
B02n0001_p0609a10║世呂中止以友白乎等耶曉留朝于萬夜未向屋賜尸朋
B02n0001_p0609a11║知艮[門@(栗-木)]尸也伊知皆矣為米道尸迷反群良哀呂舌
B02n0001_p0609a12║落句吾里心音水清等佛影不冬應為賜下呂
B02n0001_p0609a13║常隨仏學歌
B02n0001_p0609a14║我仏体皆徃焉世呂修將來賜留隱難行苦行叱願乙
B02n0001_p0609a15║吾焉頓部叱逐好友伊音叱多身靡只碎良只塵伊去米
B02n0001_p0609a16║命乙施好尸歲史中置然叱皆好尸卜下里皆仏体
B02n0001_p0610a01║置然叱為賜隱伊留芳城上人佛道向隱心下
B02n0001_p0610a02║他道不冬斜良只行齊
B02n0001_p0610a03║恒順眾生歌
B02n0001_p0610a04║覺樹王焉迷火隱乙根中沙音賜焉逸良大悲叱水
B02n0001_p0610a05║留潤良只不冬萎玉內乎留叱等耶法界居得丘物叱
B02n0001_p0610a06║丘物叱為乙吾置同生同死念念相續无間断仏体為
B02n0001_p0610a07║尸如敬叱好叱等耶打心眾生安為飛等仏体頓
B02n0001_p0610a08║叱喜賜以留也普皆迴向歌
B02n0001_p0610a09║皆吾衣修孫一切善陵頓部叱迴良只眾生叱海𢙣中
B02n0001_p0610a10║迷反群无史悟內去齊仏体叱海等成留焉日尸恨
B02n0001_p0610a11║懺為如乎仁𢙣寸業置法性叱宅阿叱寶良舊留
B02n0001_p0610a12║然叱為事置耶病吟禮為白孫隱仏体刀吾衣身
B02n0001_p0610a13║伊波人有叱下呂捴結无尽歌
B02n0001_p0610a14║生界尽尸等隱吾衣願尽尸曰置仁伊而也眾生叱邊衣
B02n0001_p0610a15║于音毛際毛冬留願海伊過此如趣可伊羅行根
B02n0001_p0610a16║向乎仁所留善陵道也伊波普賢行願又都仏体叱事
B02n0001_p0611a01║伊置耶阿耶普賢叱心音阿于波伊留叱餘音良他事捨齊
B02n0001_p0611a02║右歌播在人口徃徃書諸墻壁（傳中不載歌詞今錄付之）沙平
B02n0001_p0611a03║郡那必及于（新羅職）緜痼三年不能毉療師徃見之憫其
B02n0001_p0611a04║苦口授此願王歌勸令常讀他日有空声唱言汝賴大
B02n0001_p0611a05║聖歌力痛必差矣自尒立効。第八譯歌現德分者
B02n0001_p0611a06║有翰林學士內議丞旨知制誥清河崔行皈者与師同
B02n0001_p0611a07║時鑽仰日久及此歌成以詩譯之其序云偈頌讚仏陁
B02n0001_p0611a08║之功果著在經文歌詩揚并之行因𠬧皈論藏所以西從
B02n0001_p0611a09║八水東至三山時時而開士間生高吟妙理徃徃而哲人傑
B02n0001_p0611a10║出朗詠真風彼漢地則有傅公將賈氏湯師濫觴江表
B02n0001_p0611a11║賢首及澄觀宗密修蕝開中或皎然无可之流爭雕
B02n0001_p0611a12║麗藻齊已貫休之軰𥪰鏤芳詞我仁邦則有摩詞
B02n0001_p0611a13║兼文則体元鑿空雅曲元曉与薄凢靈爽張本玄音或
B02n0001_p0611a14║定猷神亮之賢閑飄玉韻純義大居之俊雅著
B02n0001_p0611a15║瓊篇莫不綴以碧雲清篇可玩傳其白雪妙響堪聽
B02n0001_p0611a16║然而詩搆唐辭磨琢於五言七字歌排鄉語切磋於三
B02n0001_p0612a01║句六名論声則隔若參商東西易辨拠理則敵如矛
B02n0001_p0612a02║楯強弱難分雖云對衒詞鋒足認同皈義海各得其所
B02n0001_p0612a03║于何不藏而所悢者我邦之才子名公解吟唐什彼土之
B02n0001_p0612a04║鴻儒碩德莫解鄉謠矧復唐文如帝網交羅我邦易
B02n0001_p0612a05║讀鄉扎似梵書連布彼土難諳使梁宋珠璣數托東
B02n0001_p0612a06║流之水秦韓錦繡希隨西傳之星其在𢩁通亦堪嗟
B02n0001_p0612a07║痛庸詎非魯文宣欲居於此地未至鼇頭薜翰林強
B02n0001_p0612a08║變於斯文煩成鼠尾之所致者歟伏惟我首座名齊玄
B02n0001_p0612a09║玩作三千受戒之師迹亞妙光為八十開經之主占位於
B02n0001_p0612a10║雜華元首眾教知皈沾恩於大樹本根群生獲利是掛
B02n0001_p0612a11║𥲤之洪鍾待叩有問皆酬懸臺之宝鏡忘疲无幽不
B02n0001_p0612a12║照凡云志學孰怠觀光師乃勸誘伊人瞻依彼佛要
B02n0001_p0612a13║以邪魔之北令佩惠刀指其益友之南許開慈室謂曰
B02n0001_p0612a14║貞元別本行願終篇入長男妙界之玄門遊童子香
B02n0001_p0612a15║城之淨路故得清涼䟽主修一軸以宣揚申毒行人限
B02n0001_p0612a16║百齡而持課初來震旦自烏邦聖帝手書后至尸羅因兔
B02n0001_p0613a01║郡高德血字四句偈一經於耳頓滅罪根十種文再記于
B02n0001_p0613a02║心能生覚果良緣大厚勝福何深得不詠此願王代其詩
B02n0001_p0613a03║客使男女共聞而發願永結殊因自他兼濟以成功終皈
B02n0001_p0613a04║妙果者乎夫如是則八九行之唐序義廣文豐十一首之
B02n0001_p0613a05║鄉歌詞清句麗其為作也號稱詞腦可欺貞觀之詞精
B02n0001_p0613a06║若[貝*(、/正)]頭堪比惠明之[貝*(、/正)]而唐人見処於序外以難詳鄉士
B02n0001_p0613a07║聞時就歌中而易誦皆沾半利若漏全功由是約吟於遼
B02n0001_p0613a08║浿之間翻如惜法滅詠於吳秦之際孰謂同文況屬師
B02n0001_p0613a09║心本齊仏境雖要期近俗㳂淺入深而寧阻遠人捨邪
B02n0001_p0613a10║皈正昔金氏譯碎珠全瓦播美天朝崔公翻朗月清風
B02n0001_p0613a11║騰芳海域俗猶若是真固宜然伏念行皈志愧何充筆
B02n0001_p0613a12║慚靈運杳想閹官之冥祐莫効前修追思相國之密
B02n0001_p0613a13║傳徒欽行烈一昨因逢道友幸覽玄言縱隨妙唱以无
B02n0001_p0613a14║端潛恐高情之有待憑托之一源兩𣲖詩歌之同体
B02n0001_p0613a15║異名迹首各翻間牋連寫所兾遍東西而无㝵真草
B02n0001_p0613a16║並行向僧俗以有緣見聞不絕心心續念先瞻象駕於
B02n0001_p0614a01║普賢口口連吟後值龍華於慈氏今則聊將鄙序輙冠
B02n0001_p0614a02║休譚希蒙點鐵以成金不避𢱍塼而引玉儻逢博識湏
B02n0001_p0614a03║𠢫庸音。宋曆▆年周正月日謹序
B02n0001_p0614a04║禮敬諸佛頌
B02n0001_p0614a05║以心為筆畫空王瞻拜唯應遍十方一一塵塵諸仏
B02n0001_p0614a06║國重重剎剎眾尊堂見聞自覺多生遠禮敬寧辭浩
B02n0001_p0614a07║劫長身体語言兼意業捴无疲猒此為常
B02n0001_p0614a08║稱讚如來頌
B02n0001_p0614a09║遍於仏界罄[舟-(白-日)]衷一唱南无讚梵雄辯海庶生三寸抄
B02n0001_p0614a10║▆泉希涌兩唇中稱揚覺帝塵沙化頌詠毉王剎
B02n0001_p0614a11║土風縱未談窮一毛德此心直待尽虛空
B02n0001_p0614a12║廣修供養頌
B02n0001_p0614a13║至誠明照仏前灯願此香籠法界興香似妙峯雲靉
B02n0001_p0614a14║[雲*帶]油如大海水洪澄攝生代苦心常切利物修行力漸增
B02n0001_p0614a15║餘供取齊斯法供直饒千万揔難勝
B02n0001_p0614a16║懺悔業障頌
B02n0001_p0615a01║自從无始劫初中三毒成來罪幾重若此惡緣元有相尽
B02n0001_p0615a02║諸空界不能容思量業障堪惆悵罄竭[舟-(白-日)]誠豈惰慵
B02n0001_p0615a03║今願懺除持淨戒永𮥷塵染似青松
B02n0001_p0615a04║隨喜功德頌
B02n0001_p0615a05║聖凡真妄莫相分同体元來普法門生外本无餘仏義
B02n0001_p0615a06║我邊寧有別人論三明積集多功德六趣修成少善根
B02n0001_p0615a07║他造尽皆為自造揔堪隨喜揔堪尊
B02n0001_p0615a08║請轉法輪頌
B02n0001_p0615a09║仏陁成道數難陳我願皆趨正覺因甘露洒消煩惱熱
B02n0001_p0615a10║戒香熏滅罪愆塵陪隨善友瞻慈室勸請能人轉法
B02n0001_p0615a11║輪雨宝遍沾沙界後更於何処有迷人
B02n0001_p0615a12║請仏住世頌
B02n0001_p0615a13║極微塵數聖兼賢於此浮生畢化緣欲示泥洹皈寂
B02n0001_p0615a14║滅請經沙劫利人天談真盛會猶堪戀滯俗群迷實
B02n0001_p0615a15║可憐若見惠灯將隱沒盍傾[舟-(白-日)]懇乞淹延
B02n0001_p0615a16║常隨仏学頌
B02n0001_p0616a01║此娑婆界舍𨚗心不退修來迹可尋皮紙骨毫兼血
B02n0001_p0616a02║墨國城宮殿及園林菩提樹下成三點眾會場中演一音
B02n0001_p0616a03║如上妙因揔隨學永令身出苦河深
B02n0001_p0616a04║恒順眾生頌
B02n0001_p0616a05║樹王偏向野中榮欲利千般万種生花果本為賢聖体
B02n0001_p0616a06║幹根元是俗凢精慈波若洽靈根潤覺路宜從行葉成
B02n0001_p0616a07║恒順遍教群品悅可知諸佛喜非輕
B02n0001_p0616a08║普皆迴向頌
B02n0001_p0616a09║從初至末所成功迴与含靈一切中咸覬得安𮥷苦海揔
B02n0001_p0616a10║斯消罪仰真風同時共出煩塵域異体咸皈法性宮我此
B02n0001_p0616a11║至心迴向願尽於來際不應終
B02n0001_p0616a12║揔結无尽頌
B02n0001_p0616a13║尽眾生界以為期生界无窮志豈移師意要驚迷子
B02n0001_p0616a14║夢法歌能代願王詞將除妄境湏吟誦欲返真源莫
B02n0001_p0616a15║猒疲相續一心无間断大堪隨學普賢慈
B02n0001_p0616a16║右歌詩成彼人爭寫一本乃傳於西國宋朝君臣見之曰
B02n0001_p0617a01║此詞腦歌主真一仏出世遂使礼師師容皃異常非世人
B02n0001_p0617a02║之敬信故我君臣恐彼西使輕之又未委客人之所懷將
B02n0001_p0617a03║不許見客認此意潛服徃詣揔持院（院是師常居処在収法寺也）
B02n0001_p0617a04║先遣象胥譯情求謁師整三衣將迎先觀我君臣心念
B02n0001_p0617a05║忽然遁去客人聞之曰何処得見仏因泣下數行。
B02n0001_p0617a06║第九感應降魔分者開宝中皈法寺僧正秀詣法官讒
B02n0001_p0617a07║搆曰如師有異情修行官奏其事光宗聞之怒促召
B02n0001_p0617a08║師入欲害之師及御所惶懼仆地上見其狀以為直翻
B02n0001_p0617a09║勑毉者二人護送之尋差降承宣薛光到寺慰撫
B02n0001_p0617a10║此日夜上夢見神人身長一丈諍𡑅寢殿而立乃言曰
B02n0001_p0617a11║大王信膚訴之事凌辱法王故必有不祥大起夢覺
B02n0001_p0617a12║已流汙遍身召傍臣說夢至明日松岳北畔松樹无
B02n0001_p0617a13║風自倒者不知其幾千有株上聞此怪命卜之云辱𭤟
B02n0001_p0617a14║法王所由生也上乃悔懼便於大內持置消災道場命法
B02n0001_p0617a15║官斬正秀於市仍池其正秀房俗兄浪造文書令弟誣
B02n0001_p0617a16║告及正秀同日被誅又靈通寺白雲房年遠浸壞師重
B02n0001_p0618a01║修之因此地神所責災變日起師略著歌一首以禳之
B02n0001_p0618a02║帖其歌于壁自尒之后精怪即滅也。第十變易生死分者
B02n0001_p0618a03║開寶六年中金海府使奏云今年月日有異僧湏戴椶
B02n0001_p0618a04║笠子到海邊問其名居自稱毗婆尸曰曾於五百劫前
B02n0001_p0618a05║會經此國締緣焉今見三韓一統而仏教未興故為酬宿
B02n0001_p0618a06║因暫至松岳之下以如字洪法今欲指日本言訖即隱上
B02n0001_p0618a07║奇之命推其日是師順世之日也變易分竟。
B02n0001_p0618a08║師之在世厚緣於大成大王王發大願於松岳之下新刱
B02n0001_p0618a09║皈法寺寺成詔請師住持之師祇命香火領眾洪法
B02n0001_p0618a10║甞於講法之前日使大德全業述經序業述十許張
B02n0001_p0618a11║將詣講軒畔奏於師師奉香爐象步次一覽演暢
B02n0001_p0618a12║有如宿習其聡悟率如此也嗚呼化有緣有緣尽死
B02n0001_p0618a13║於此生於彼井之事也以開寶六年六月十七日　時示滅
B02n0001_p0618a14║于皈法寺葬於八德山山在皈法之東南去寺百許步
B02n0001_p0618a15║豐且秀者是也報年　僧臘　其神足曰曇琳曰
B02n0001_p0618a16║肇　皆一時龍象位至首座自下之軰寔繁有徒
B02n0001_p0619a01║及至子今稻麻浸盛或散在於外或守之本房後有門下侍
B02n0001_p0619a02║即平章事金廷俊見鳳飛而宂在因思主而敬房遂乃重
B02n0001_p0619a03║修名甘露院故給事中高挺為之述記其略曰哲萎游天
B02n0001_p0619a04║輪奐掃地宝閣珠柱善財散而蕪平青山白雲支遁去而
B02n0001_p0619a05║色慘（云云）。後序
B02n0001_p0619a06║聖人之所以異於人者以其導惑教愚作大利益故也挺
B02n0001_p0619a07║伏審吾師之行狀其聖人也歟楊雄曰登泰山然後知眾
B02n0001_p0619a08║山之迤邐予見古碩德碑銘驚嘆移晷者十數矣見
B02n0001_p0619a09║吾師行狀然後知眾碍之迤邐矣於𡃰前仏已說后仏未
B02n0001_p0619a10║興世眼漸昏法輪中輟師能傑出助揚玄化神通瑞
B02n0001_p0619a11║應隨緣遍示於塵沙少見寡聞撮要僅存於万一庶逢
B02n0001_p0619a12║傳識潤色斯文而已。咸雍十一年正月日後序
B02n0001_p0619a13║
B02n0001_p0619a14║大華嚴歸法寺主圓通首座均如傳