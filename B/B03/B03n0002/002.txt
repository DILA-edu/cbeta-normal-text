B03n0002_p0031a09║
B03n0002_p0031a10║
B03n0002_p0031a11║大方廣佛華嚴經疏論纂要卷第二
B03n0002_p0031a12║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0031a13║世主妙嚴品第一（之一）
B03n0002_p0031a14║○【疏】大科分二。初解經題品目。二正釋經文。經題品目。具如前釋。今正釋經文。準常三分。謂初品為序。現
B03n0002_p0031a15║相下。正宗。法界品內．爾時文殊師利從善住樓閣出下。明流通。序中就文分二。初此土序。二結通十方無
B03n0002_p0031a16║盡世界序。初中復二。初證信序。後爾時如來道場下。發起序。（【鈔】二結通者。文在第五卷末。彼文有三。初結此界。次結華藏內。後結華藏外。）然此
B03n0002_p0032a01║二序．廣如常解。今但略陳。初證信者。若原其所由．則阿難請問。如來令置。如智度論。（阿難請問者。智論第二云。佛涅槃時。於拘
B03n0002_p0032a02║尸那國娑羅雙樹間北首而臥。一心欲入涅槃。阿難親屬。愛心未除。未離欲心。心沒憂海．不能自出。爾時長老阿泥樓豆．語阿難言。汝是守佛法藏人。不應同凡人．自沒憂海。一切有為法。是無常相。汝莫憂愁。又
B03n0002_p0032a03║佛首付汝法。汝今愁悶。失所付事。汝當問佛。佛涅槃後。我等云何行道。誰當作師。惡性車匿．云何共住。佛經之首。作何等語。如是種種未來要事。應當問佛。阿難聞是事已。心悶少醒。得念道力助。於佛末後所臥
B03n0002_p0032a04║床邊。以是事問佛。佛告阿難。若今現在。若我過去。依止念處。莫依止餘。乃至廣說身受心法。除世間貪愛。又云。從今日後。解脫戒經。是汝大師。如解脫戒經說。身口意業。應如是行。又車匿比丘。如梵天法治。若心
B03n0002_p0032a05║軟後。應教迦旃延經。即可得道。復次是我三阿僧祗劫所集法寶藏。是藏初首。應作如是說言。如是我聞。一時。佛在某方某國土。某處樹林中。是我法門初首。應作如是說。何以故。三世諸佛法。經首皆稱是語。今
B03n0002_p0032a06║我經初。亦應稱此如是我聞一時等語。）若覈其所以．意有六焉。一為異外道故。外道經首皆立阿優．以為吉故。此約如是。二
B03n0002_p0032a07║為息諍論故。智度論云。若不推從佛聞。言自制作。則諍論起故。今廢我從聞．聞從佛來。故經傳歷代．妙軌
B03n0002_p0032a08║不輟。此局我聞。三為離增減過故。佛地論云。應知說此如是我聞。意避增減異分過失。謂如是法。我親從
B03n0002_p0032a09║佛聞。文義決定．非謂傳聞。有增減失。四為斷眾疑故。真諦引律云。結集法時。阿難升座。變身如佛。眾起三
B03n0002_p0032a10║疑。一疑大師涅槃重起。二疑他方佛來。三疑阿難轉身成佛。說此如是我聞．三疑頓斷。既言我聞。即非佛
B03n0002_p0032a11║明矣。上二義通約信聞。五為生信故。智論云。說時方人．令生信故。此局後四。六為順同三世佛故。此通六
B03n0002_p0032a12║種。然信聞二事。文局初首．義通九會。時主二種．文義俱通。處眾二事。文義俱局。隨相則爾。約實互融。（然信聞二
B03n0002_p0032a13║事下。料揀通局。謂如是我聞．唯經初有。而九會經如是法義．我皆得聞。時主俱通者。會會之初。皆云爾時世尊等。處眾俱局者。摩竭非忉利天等。處局。十佛剎菩薩列名異故．新舊菩薩亦不同故．眾局。約實互融
B03n0002_p0032a14║者。一會即一切會。何有眾等而不通耶。）上來略依三分二序。然此經體勢少異。今為四分。初舉果勸樂生信分。二修因契果
B03n0002_p0032a15║生解分。三託法進修成行分。四依人證入成德分。就第一舉果分中。或科為十。一教起因緣分。即初一品。
B03n0002_p0032a16║二大眾同請分。三面光集眾分。四毫光示法分。五眉間出眾分。已上在第二品內。六普賢三昧分。七諸佛
B03n0002_p0033a01║同加分。八法主起定分。九大眾重請分。已上在第三品內。十正陳法海分。在後三品內。若以義從文．且分
B03n0002_p0033a02║為三。一教起因緣分。二現相下。說法儀式分。三世界成就下。正陳所說分。就初分中。亦分為十。一總顯己
B03n0002_p0033a03║聞。二一時下。標主時處。三始成正覺．別明時分。四其地下。別顯處嚴。五爾時世尊下。教主難思。六有十佛
B03n0002_p0033a04║世界下。眾海雲集。七從爾時如來道場下。稱揚讚德。八爾時如來師子座下。座內眾流。九爾時華藏下。天
B03n0002_p0033a05║地徵祥。十如此世界下。結通無盡。今初。
B03n0002_p0033a06║如是我聞。
B03n0002_p0033a07║【疏】如是我聞者。謂如是一部經義。我昔親從佛聞。故佛地論云。謂傳佛教者。言如是之事。我昔曾聞。此上
B03n0002_p0033a08║總合信聞。若離釋者。先釋如是。信成就也。智論云。佛法大海。信為能入。智為能度。信者。言是事如是。不信
B03n0002_p0033a09║者。言是事不如是。故肇公云。如是者。信順之辭也。信則所言之理順。順則師資之道成。經無豐約．非信不
B03n0002_p0033a10║階。故稱如是。有云。聖人說法．但為顯如。唯如為是。故稱如是。此唯約所詮之理。次真諦三藏云。真不違俗．
B03n0002_p0033a11║名之為如。俗順於真．稱之為是。真俗無二．故稱如是。此約所詮理事。若華嚴宗。以無障礙法界曰如。唯此
B03n0002_p0033a12║無非為是。二我聞者。聞成就也。將欲傳之於未聞。若有言而不傳。便是徒設。不在能說。貴在能傳。故次明
B03n0002_p0033a13║我聞。我．即阿難。聞．謂親自聽聞。云何稱我。即諸蘊假者。雖因耳處。廢別從總．故稱我聞。法雖無我．言語便
B03n0002_p0033a14║故。隨順世間．故稱我聞。非邪慢心而有所說。若依無相。我既無我。聞亦無聞。從緣空故．而不壞假名。即不
B03n0002_p0033a15║聞聞耳。（【鈔】無相宗．含於三教。謂始教。頓教。實教。謂若但云我既無我．聞亦無聞．即大乘初門．為始教意。若云能所雙寂．無聞不聞．亦無我不我．離念頓顯．即頓教意。其從緣空故有二。一者向上。成前二教
B03n0002_p0033a16║無我所以。二者．向下。不壞假名。即不聞之聞。為實教意。謂事理無礙故．聞即不聞．無二義故。）若約法性。此經旨趣。傳法菩薩。以我無我不二之真我。根
B03n0002_p0034a01║境非一異之妙耳。聞無礙法界之法門也。（約法性宗辨。而但明圓教中意。言以我無我不二之真我者。含兩經意。一者淨名云。於我無我而不二。是無我義。二者涅槃云。
B03n0002_p0034a02║無我法中有真我。是故敬禮無上尊。正當今意。即口順世間。心造真境。真自在我。根境非一異之妙耳者。以根與境．共為緣起。因根說境。因境說根。互相融即。故曰非異。兩相歷然。故曰非一。斯為妙耳。何所不聞。）
B03n0002_p0034a03║然阿難所不聞經。或云展轉傳聞。或云如來重說。或云得深三昧。自然能通。（阿難下。釋不聞難。謂有問言。阿難是佛得道夜生。年滿二
B03n0002_p0034a04║十。方始出家。年至三十。如來方命以為侍者。自三十年前。如來所說。阿難不聞。何以經初。皆言我聞。故為此答。）上皆就迹而說。實是大權菩薩。影響弘傳。如不思
B03n0002_p0034a05║議境界經。斯為良證。但隨機教別。故見聞不同。（如不思議者。彼經云。爾時復有千億菩薩。現聲聞形。亦來會坐。其名曰。舍利弗。目犍連。乃至云。阿難。提婆達多。跋難
B03n0002_p0034a06║陀等。而為上首。皆已久修六波羅蜜。近佛菩提。為化眾生。於雜染土。現聲聞形。）
B03n0002_p0034a07║○第二標主時處。
B03n0002_p0034a08║一時。佛。在摩竭提國阿蘭若法菩提場中。
B03n0002_p0034a09║【疏】主時處者。即三成就。言一時者。時成就也。時者。亦隨世假立時分。一者揀異餘時。如來說經。時有無量。
B03n0002_p0034a10║不能別舉．一言略周。故云一時。如涅槃云。一時佛在恆河岸等。即法王啟運。嘉會之時也。亦可機教一時。
B03n0002_p0034a11║謂上言如是。言雖當理。若不會時。亦為虛唱。今明物機感聖．聖能垂應。凡聖道交．不失良機。故云一時。佛
B03n0002_p0034a12║者。主成就也。具云勃陀。此云覺者。謂自他覺滿之者。雖具十號．佛義包含。故偏明之。義見題中。（【鈔】佛者下。若言菩提．
B03n0002_p0034a13║但稱為覺。若云佛陀．此云覺者。然覺有三。一自覺。謂雙覺事理。如睡夢覺。如蓮華開。此揀凡夫。二者覺他。揀異二乘。三者覺滿。揀異菩薩。故云自他覺滿之者。若禪觀說。亦云離心名自覺。離色名覺他。色心俱離
B03n0002_p0034a14║為覺滿。以依起信。心體離念。名本覺故。題中有此義釋之。）在摩竭下。處成就也。真身無在而無不在。故次辨之。（真身無在下。總顯大意。言無在者。體相寂寥。離
B03n0002_p0034a15║能所故。無不在者。體圓徧故。故下經云。譬如虛空。徧至一切色非色處。非至非不至。何以故。虛空無身故。如來亦爾。徧一切法。徧一切眾生。徧一切國土。非至非不至。何以故。如來身無身故。為眾生故。示現其身。
B03n0002_p0034a16║又無在即體。無不在即用。體用無礙。故為真身。）摩竭提國者。通舉說處。此云無毒害。以國法無刑戮故。表能化法。或云徧聰慧。聰
B03n0002_p0035a01║慧之人．徧其國故。表所化機。阿蘭若法者。別舉說場也。阿蘭若者。此云無諠諍。即事靜也。法者。所證真理。
B03n0002_p0035a02║二障業苦。諠雜斯盡也。事理俱寂。故加法言。菩提場者。菩提云覺。即能證大智圓明究竟也。場者。證菩提
B03n0002_p0035a03║之處也。然事處。即天地之中。王舍城之西二百里金剛座上。約法．則萬行皆是道場。理智相會之所故。為
B03n0002_p0035a04║表所說如所證。故不移其處說之。（為表所說下。釋處所以。表自心中所證。非是隨宜。故不移證處。）
B03n0002_p0035a05║○第三別明時分。
B03n0002_p0035a06║始成正覺。
B03n0002_p0035a07║【疏】前標一時。未知何時。故今別顯。是初成佛時。亦彰大師出現時也。此教勝故。眾教本故。在於初時。初言
B03n0002_p0035a08║尚總。幾日之初。九會之文．同此初不。略為三解。一約不壞前後相說。纔成初七。說前五會。第二七日．說十
B03n0002_p0035a09║地等。第九一會．乃在後時。以祗園身子。皆後時故。常恆之說．不妨後時。雖能頓說．有所表故。初五信解行
B03n0002_p0035a10║願最在初故。故皆云不離道樹。第六會因地證位．居其次深。故無不起菩提樹言。法界極證．最在於後故。
B03n0002_p0035a11║亦顯二乘絕見聞故。雖異處別時．亦不相離。為寄穢土以顯淨故。須前後耳。若爾。世親那云．初七不說。但
B03n0002_p0035a12║思惟行因緣行耶。世親纔見十地。即為論釋。或則未窮廣文。或則知見有異。未全尅定。菩提流支．意大同
B03n0002_p0035a13║此。（【鈔】若爾世親下。會論文。言思惟行因緣行者。因謂自所得法。緣謂所化之器。欲將己所證法為眾生說。名為行因緣行。故法華經云。我所得智慧。微妙最第一。眾生諸根鈍。著樂癡所盲。如斯之等類。云何而
B03n0002_p0035a14║可度等是也。彼思不得一乘機。今思即得一乘機為異耳。）二順論釋。九會皆在二七日後。二七非久．亦名始成。三約實圓融釋。皆在初
B03n0002_p0035a15║成一念之中。一音頓演。七處九會無盡之文。海印定中．一時印現。（約實圓融。即賢首國師意。）以應機出世．機感即應。應
B03n0002_p0035a16║即有說．無非時失。故祗園身子．葢是九世相收。重會之言．亦猶燈光涉入。（故祗園身子下。通妨難。謂有問言。若初成頓說。初成未度身子
B03n0002_p0036a01║等眾。何處得有五百羅漢。故今答云。九世相收。次有難云。祗園身子等。縱許九世相融。一念一時。何有重會。前時後時。方有重故。故今通云。重會之言。亦猶燈光涉入。如點燈盞。似有後有前。發光之後。光無前後。
B03n0002_p0036a02║而相涉入。今重會義。但似燈光。一時之中．不妨兩會。法則有重。時不重也。）故法界放光。亦見菩薩徧坐道場。成正覺故。（法界品內．見坐道場。初成正覺。明知法界同初
B03n0002_p0036a03║會時。）約佛赴機．無時不說。望器無感．未曾有說。登地恆見常說一味之經。就佛而言。無說不說。若攝方便．皆
B03n0002_p0036a04║一乘之印現差別耳。無涯之說。不應局執。（上顯時分。）次釋成正覺義。約教不同。小乘三十四心斷結。五分
B03n0002_p0036a05║法身初圓。名成正覺。是實非化。（小乘已下。別明五教。一小乘三十四心者。如婆沙八十二說。俱含根品云。傳說菩薩三十四心。便成佛故。言三十四心者。見道一十六心。謂八忍。八
B03n0002_p0036a06║智。離有頂貪．有十八念。謂斷有頂惑．有九無間．九解脫道。如是十八．足前十六．成三十四。一切菩薩決定先於無所有處．已得離貪。方入見道。不復須斷下地煩惱。唯斷有頂一地之惑。但三十四心。一坐成佛。五
B03n0002_p0036a07║分法身初圓者。即戒。定。慧。解脫。解脫知見。如十藏品。是實非化者。揀異大乘。）大乘之中。約化。八相示成。約報。十地行滿．四智創圓．名曰始成正
B03n0002_p0036a08║覺。（第二始教也。）據實。即古今情亡．心無初相．名之曰始。無念而照．目之為正。見心常住．稱之曰覺。始本無二。目
B03n0002_p0036a09║之為成。（第三終教。）約法身自覺聖智。無成無不成。（第四頓教意。言無成無不成者。經云。譬如世界有成壞。而其虛空不增減。一切諸佛成菩提。成與不成無差別。既無有成。
B03n0002_p0036a10║何有不成。又體湛寂．故曰無成。不礙隨緣．故無不成。即成頓教意。）若依此經。以十佛法界之身雲。徧因陀羅網無盡之時處。念念初初．為
B03n0002_p0036a11║物而現。具足主伴。攝三世間。此初即攝無量劫之初。無際之初。一成一切成．無成無不成。一覺一切覺．無
B03n0002_p0036a12║覺無不覺。言窮慮寂．不壞假名。故云始成正覺。如出現品．及不思議法品廣顯。攝前諸說。皆一乘之所現
B03n0002_p0036a13║也。（第五圓教。言以十佛法界之身雲者。即成正覺等十佛。義並如前。言念念初初為物而現者。即體之應。應無盡時。生感即成。念念機感。念念成矣。成既不已。故曰初初。一成一切成者。事事無礙故。故出現品
B03n0002_p0036a14║云。如來成正覺時。於其身中。普見一切眾生成正覺。故如來成．即眾生成矣。况佛佛平等。一切成佛。又於一處成。即一切處成。故十地中第十願云。願於一切世界。成阿耨多羅三藐三菩提。不離一毛端處．於一
B03n0002_p0036a15║切毛端處。皆悉示現等。又云。如於此處見佛坐。一切塵中亦如是。佛身無去亦無來。所有國土皆明現等。）
B03n0002_p0036a16║【論】從如是我聞下。至如是無量功德。於中有七十一行經。長科為四分。一從如是．我聞．至始成正覺。總明
B03n0002_p0037a01║斷疑成信分。如是。我聞。一時。佛。在菩提場。始成正覺。總為六句。今言如是者。如。即如佛所言。是者。是佛所
B03n0002_p0037a02║說。簡非異說。兩名相順。契信不殊。明真是佛說。非阿難自說。亦非魔梵所說。又我聞一句。是阿難從佛所
B03n0002_p0037a03║聞。非轉轉傳聞故。亦非是非人所制故。又非如外道經書。青鳥銜來。石崖崩得故。此是斷疑成信。又一切
B03n0002_p0037a04║法如也。以法體如。所說法者．及法亦如。以法界智．是所聞之智。智亦如故。故言如是。心境不二．方聞佛所
B03n0002_p0037a05║說經。若心境有差。不可聞佛所說。亦復不能信順領受故。我聞者。是法界智之真我。還見法界智之真佛。
B03n0002_p0037a06║還聞法界智之真經。總法界智之真人．互為主伴。還化法界之真眾生。悟入法界智之真性。故言如是我
B03n0002_p0037a07║聞。一時者。依諸古人說。正說法華經時。說金剛經時。非是說餘經時。名為一時。取正說當部經時．名為一
B03n0002_p0037a08║時。今此說華嚴經時．即不爾。即是以法界體。寄言一剎那際。出世及涅槃。以一言音。一時徧周十方國土
B03n0002_p0037a09║轉法輪時。名為一時。非如上說一時之義。佛者。覺也。覺有二義。一始覺。二本覺。此佛者。覺無始終。三世障
B03n0002_p0037a10║盡。名之為佛。不如權教。有出世涅槃。有始終故。又佛者。大智度論中有四義。一名有德。謂婆伽名德。婆名
B03n0002_p0037a11║有故。二名巧分別。婆伽名分別。婆名巧故。三名有名聲。婆伽名名聲。婆名有故。四名能破婬怒癡。婆伽名
B03n0002_p0037a12║破。婆名婬怒癡故。又佛地論說有六義。頌云。自在熾盛與端嚴。名稱吉祥及尊貴。如是六種義差別。是故
B03n0002_p0037a13║總號婆伽婆。在者。在何處所。在有二義。一指事。二舉法。指事者。在摩竭提國。且指其國。二舉法者。在何處。
B03n0002_p0037a14║在法界。即事即法界。無二故。為法界無中邊大小彼此故。又摩竭提者。此云不害國。摩者。云無。竭提者。云
B03n0002_p0037a15║害。總云無害國。又云。摩者。不也。竭提者。至也。言其此國。將謀兵勇。鄰國不能侵。又摩者。徧也。竭提．云聰慧。
B03n0002_p0037a16║此國為多有聰慧人徧其國內故。又云。摩者。大也。竭提者。體也。謂五印土中。此國最大．統攝諸國。故云大
B03n0002_p0038a01║體也。又此國王．不行刑戮。其有罪者。送置寒林中。為明佛大悲。以處表德故。阿蘭若法。此云寂靜處。寂靜
B03n0002_p0038a02║有二義。一事。二理。一事者。在摩伽陀國尼連河側漚樓頻螺聚落中。去人間五里．一牛吼地。得阿耨多羅
B03n0002_p0038a03║三藐三菩提。此處有一萬道場神。常在其處。一切諸佛示成正覺．總在其中。表如來萬行圓滿。中道無偏
B03n0002_p0038a04║故。此處是閻浮提之中心故。二理者。即一切法自體靜故。即動而常靜故。菩提道場者。有二義故。一事。二
B03n0002_p0038a05║理。一事者。如前尼連河邊。二理者。徧法界也。法界無邊。道場亦無邊。於一切剎．皆示成佛故。如世間場簡
B03n0002_p0038a06║穢故。法場治惑故。示現成佛．治眾生惑故。此場依主釋。為佛在其中現成道故。依主得名。為覺場也。始成
B03n0002_p0038a07║正覺者。古今情盡．名之為始。心無所依．名之為正。理智相應．名之為覺。得如是法．名之為成。又自覺覺他．
B03n0002_p0038a08║名之為覺。（論四分中第一釋。斷疑成信分竟。）
B03n0002_p0038a09║○第四別顯處嚴者。然此下處．主．及眾．即三世間嚴。三中前二．即如來依正。眾．即淨土輔翼不空。（【鈔】第四別顯處
B03n0002_p0038a10║嚴中。即如來依正者。別顯處嚴是依。教主難思是正。眾海雲集是眾。輔翼不空者。菩薩．即十八圓滿中輔翼圓滿。不空．即眷屬圓滿。謂淨土中。無有四趣龍鬼等眾。是佛欲示淨土不空故。）今初器界
B03n0002_p0038a11║嚴者。即廣於前場之嚴。顯成前覺之妙。異於餘經之處。於中四事。各十種嚴．明即染顯淨。即為四別。第一
B03n0002_p0038a12║地嚴。第二樹嚴。第三宮殿嚴。第四師子座嚴。然此諸嚴。各具三釋。一約事。可知。二表法。謂地表心地法身。
B03n0002_p0038a13║樹表菩提。宮殿表無住涅槃。座表法空等。三就因行。謂一以窮心地法身之因。報得增上金剛之地。二以
B03n0002_p0038a14║般若為因。三以悲智相導為因。四亦以法空為因。然或一因行成一切嚴。或一切行成一嚴。或一行成一
B03n0002_p0038a15║嚴。或一切行成一切嚴。以通融別．純雜無礙。今但明一行一嚴。顯所表故。然各攝無盡之德。故四事皆有
B03n0002_p0038a16║十句。今初地嚴。
B03n0002_p0039a01║其地堅固。金剛所成。上妙寶輪。及眾寶華。清淨摩尼以為嚴飾。諸色相海無邊顯現。摩尼為幢。常放光
B03n0002_p0039a02║明。恒出妙音。眾寶羅網．妙香華纓．周帀垂布。摩尼寶王變現自在。雨無盡寶。及眾妙華。分散於地。寶樹行列．
B03n0002_p0039a03║枝葉光茂。佛神力故。令此道場一切莊嚴．於中影現。
B03n0002_p0039a04║【疏】初心地十句分四。初一總顯地體。標以堅固。釋以金剛。諸教或云木樹草座。多云座是金剛。今全地金
B03n0002_p0039a05║剛。則權實斯顯。徹華藏故。廣如彼品。（【鈔】徹華藏者。以華嚴世界大蓮華地。金剛所成故。）次上妙下。地相具德。約因釋者。一寶輪
B03n0002_p0039a06║者。一攝一切圓行致故。二及眾寶華．開覺悅他故。三清淨摩尼．圓淨明徹故。以上三行．用嚴心地。故結云。
B03n0002_p0039a07║以為嚴飾。上皆形色。四即顯色。謂青黃等殊．名諸色相。種種重疊．深廣如海。互相映發．等彼波瀾。或諸色
B03n0002_p0039a08║俱生。或更相攝入。含虛瑩徹．現勢多端．名無邊顯現。此由隱顯自在．定散無礙．隨機利行之所致也。三
B03n0002_p0039a09║摩尼下。明地上具嚴。一寶幢。曲有五句。一摩尼為體。二三光音明用。四五網纓辨飾。就因行者。降魔伏外
B03n0002_p0039a10║為幢。智光常照。慈音外悅。願行交羅。戒香芬馥。四攝周垂故。二摩尼雨寶．表神通如意。隨機變現．雨法寶
B03n0002_p0039a11║故。三妙華散地。亦多因行．徧嚴心故。四寶樹行列者。德行建立故。四佛神力下。舉因結用。佛力者。出所
B03n0002_p0039a12║因也。嚴具多門．別說難盡。故總云一切。影現者。或於樹中現。或於上諸嚴具及地中現。明一一行中．皆道
B03n0002_p0039a13║場故。
B03n0002_p0039a14║○第二樹嚴。
B03n0002_p0039a15║其菩提樹．高顯殊特。金剛為身。琉璃為榦。眾雜妙寶．以為枝條。寶葉扶疎．垂蔭如雲。寶華雜色．分枝布影。
B03n0002_p0039a16║復以摩尼而為其果。含喗發𦦨．與華間列。其樹周圓．咸放光明。於光明中。雨摩尼寶。摩尼寶內．有諸菩薩．
B03n0002_p0040a01║其眾如雲．俱時出現。又以如來威神力故。其菩提樹恒出妙音。說種種法．無有盡極。
B03n0002_p0040a02║【疏】覺樹嚴者。即大智因感。有十一句。分四。初一總顯高勝。長聳逈露．圓妙獨出故。約因．即智超數表為高。
B03n0002_p0040a03║本性不昧為顯。成物具德曰殊。更無二真為特。約果．樹即菩提。（【鈔】按西域記。長一百尺。即畢鉢羅樹。）二金剛下六句．明體
B03n0002_p0040a04║攝眾德。一身是金剛。金剛三昧．本智因故。正行成立．為樹身也。二榦是琉璃。本智發解。內外明徹故。三雜
B03n0002_p0040a05║寶枝條．解隨境差故。四條假葉以為嚴。智資定而深照。寶葉雖異．共成一蔭。百千定門．同歸一寂。自蔭蔭
B03n0002_p0040a06║他也。五寶華異色。在樹分枝。承光則色同。於地布影。表神通等法．依定有差。俱承智光．影現心地。（表神通等法者。
B03n0002_p0040a07║即淨行品。若見花開。當願眾生。神通等法。如華開敷。）六華雖不同．果皆如意。無邊行海．同趣菩提。若自利果成。內則含輝．若身心湛
B03n0002_p0040a08║寂。外便發𦦨．若觸境斯明。若利他果立。未熟．則含輝．解生佛相。已熟．則發𦦨．還流教光。體如之行所成．果
B03n0002_p0040a09║無異因之果。故與華間列。故下經云。菩薩妙法樹。生於直心地等。（故下經云。菩薩妙法等者。等取下文云。信種慈悲根。智慧以為身。方便為枝榦。
B03n0002_p0040a10║五度為繁密。定葉神通華。一切智為果。最上力為鳥。垂陰覆三界。釋曰。此五十九經。所以引者。意明表法皆有文據。非是臆說。）三其樹下三句。明妙用自在。展轉成益。
B03n0002_p0040a11║初依菩提智．放教智光。次依智光．雨圓明法寶。後教成悲智．即菩薩現前。無心行成。故如雲出。四又以
B03n0002_p0040a12║下。一句舉因結用。謂佛力為因．流音演法。以如如力．則智演法音。音還如性。故無盡極。廣多故無盡。豎長
B03n0002_p0040a13║故無極。無間故稱恒也。
B03n0002_p0040a14║○第三宮殿嚴。
B03n0002_p0040a15║如來所處宮殿樓閣．廣博嚴麗．充徧十方。眾色摩尼之所集成。種種寶華以為莊校。諸莊嚴具．流光如
B03n0002_p0040a16║雲。從宮殿間．萃影成幢。無邊菩薩道場眾會．咸集其所。以能出現諸佛光明不思議音摩尼寶王而為其網。
B03n0002_p0041a01║如來自在神通之力．所有境界．皆從中出。一切眾生居處屋宅．皆於此中現其影像。又以諸佛神力所加．
B03n0002_p0041a02║一念之間．悉包法界。
B03n0002_p0041a03║【疏】佛宮殿嚴。十句分四。初一總明分量。宮可覆育．即是慈悲。殿可朝宗。所謂圓寂。悲智相導．若樓閣相依。
B03n0002_p0041a04║廣者無邊．法無外故。博者不隘．法內空故。嚴者莊飾．具眾相故。麗者華美．法義備故。充十方者．稱法性
B03n0002_p0041a05║故。二眾色下二句．體相圓備。一體是摩尼．積德鎔融之所成故。二相嚴多種．神通等法．悲寂用故。三
B03n0002_p0041a06║諸莊嚴下六句．妙用自在。一眾行發光．灑法如雲。雲更多義．至下當辨。二光幢獨出。萃者聚也。即承光聚
B03n0002_p0041a07║影而成。謂悲寂交際。承智起應。降魔超出故。三內容眾海。無邊菩薩．即道場外者。亦在其中。即依中有正。
B03n0002_p0041a08║亦果中有因。即明涅槃．眾聖冥會。（【鈔】即明涅槃等者無有一聖．不證涅槃。猶如百川．皆歸大海。故肇公云。恬焉而夷．怕焉而泰。九流於是乎交歸。眾聖於是乎冥會矣。）四聲
B03n0002_p0041a09║光寶網。網者。為防禽穢。以益殿嚴。猶大教網．外防惡見。內益悲寂。教皆圓妙。以寶而成。故能出佛智光．圓
B03n0002_p0041a10║音妙說。言不思議音。略有四義。一音聲繁廣。二所說難量。三聲即無聲。四一具一切。五出生果用。即正報
B03n0002_p0041a11║大用。在此依中。依正混融．參而不雜。明依大涅槃．能建大義．故曰出生。六無染現染。眾生是正。居處是依。
B03n0002_p0041a12║染違性淨。不言出生。妄無自體．還依真現。四又以下。舉因顯廣。謂德廣難陳。故今總結。由佛力故。一念
B03n0002_p0041a13║頓包事理染淨一切法界。況多念耶。然上充徧十方．即通局無礙。集菩薩眾．出佛神通．即攝入無礙。現生
B03n0002_p0041a14║舍宅．即染淨無礙。悉包法界．廣狹無礙。一念即能．延促無礙。又集菩薩．因果無礙。出佛神通．依正無礙。十
B03n0002_p0041a15║種宮殿．此應說之。（十種宮殿者。亦約表法之宮殿耳。亦同上文妙法樹矣。即五十四經。）
B03n0002_p0041a16║○第四師子座嚴。
B03n0002_p0042a01║其師子座．高廣妙好。摩尼為臺。蓮華為網。清淨妙寶以為其輪。眾色雜華而作瓔珞。堂榭樓閣．階砌戶牖．
B03n0002_p0042a02║凡諸物像．備體莊嚴。寶樹枝果周迴間列。摩尼光雲互相照耀。十方諸佛化現珠王．一切菩薩髻中妙寶．
B03n0002_p0042a03║悉放光明而來瑩燭。復以諸佛威神所持．演說如來廣大境界．妙音遐暢．無處不及。
B03n0002_p0042a04║【疏】師子座嚴。十句分四。初一總顯形勝。師子座者。人中師子處之。又說無畏之法故。得法空者．何所畏哉。
B03n0002_p0042a05║空乃高而無上。深不可測。廣而無外。邊不可窮。妙乃即事而真。好謂具德無缺。二摩尼下六句．體德圓
B03n0002_p0042a06║備。一臺座摩尼．即處正中。正可依處。摩尼隨映有差。法空隨緣成異。中道妙理．正是可依。二周座華網。即
B03n0002_p0042a07║外相無染。交映本空。三淨寶為輪。輪謂臺之處中。周匝輪圍。即具德周徧。四華纓周垂。諸覺諸通．垂化周
B03n0002_p0042a08║攝。（【鈔】諸覺諸通者。淨名云。覺意淨妙華。淨行品云。神通等法。如華開敷。）五寶嚴填飾。堂等略舉。凡諸總包。無處不嚴。故云備體。顯於法空．全
B03n0002_p0042a09║收萬像。無事非理故。六寶樹間飾。間上物像也。即菩薩妙法樹。隨化分枝。隨因感果。並依無相．義曰周迴。
B03n0002_p0042a10║凡聖相資．名為間列。三摩尼光下二句．妙用廣大。一淨寶出光．如雲涉入。法空亦爾。一一智中知一切法。
B03n0002_p0042a11║一一法體．顯一切智。為互照也。（一一智中者。如一實智。知徧法界理。如一權智。窮事無邊。法界別事。無不知也。一一法體者。如於一塵。能顯實智。權智。中道智。證智。教智。無邊智門。）
B03n0002_p0042a12║二主伴寶用．互相發揮。為佛化摩尼．能作佛事。智論云。輪王寶珠．但隨人意。能雨寶物。天寶堪能隨天使
B03n0002_p0042a13║令。佛寶十方能作佛事。菩薩寶珠．亦能分作。如文殊師利冠中毗楞伽寶珠。十方諸佛於中顯現。今菩薩
B03n0002_p0042a14║髻珠．即是其類。下文雲集菩薩。髻珠亦爾。用此嚴座者。凡初成佛。皆一切諸佛現形灌頂。一切菩薩親授
B03n0002_p0042a15║敬養。故因果寶珠．俱來瑩燭。如來從果起用．故云化現。理圓解滿．義曰珠王。菩薩心頂．智照圓淨。故曰髻
B03n0002_p0042a16║中妙寶。寂照照寂．皆瑩淨照燭。（用此嚴座下．出嚴所以。言寂照照寂者。準纓絡經。妙覺方稱寂照。等覺照寂。今菩薩寶．義同照寂。如來寶珠．即當寂照。）四復以下
B03n0002_p0043a01║一句。佛加廣演。佛境如空。故云廣大。有感斯至。為無不及。顯教皆從法空所流。是故所流還周法界。非智
B03n0002_p0043a02║不顯。故云佛力。（已上顯處嚴竟。）
B03n0002_p0043a03║【論】二從其地堅固下。至妙音遐暢．無處不及。是莊嚴道場分。此一段文中。明如來本性中行四種因。感四
B03n0002_p0043a04║種果報。何者為四。第一明法身因。報得金剛地果。經云其地堅固者是也。其地上有十種莊嚴。即以十波
B03n0002_p0043a05║羅蜜以成依報。金剛地為正報。第二明萬行因果者。其如來自行普賢行為因。所招寶樹行列莊嚴金
B03n0002_p0043a06║地周徧十方為依果故。經云。令此道場一切嚴具樹中現像者。明覺行相徹。體用徹故。此總陳樹上莊嚴。
B03n0002_p0043a07║後別舉菩提樹一箇。用明眾樹亦爾。其菩提樹有十種依果者。常以金剛地為正報。其上莊嚴為依報。又
B03n0002_p0043a08║如來身為正報。金剛地及地上一切莊嚴為依報。今樹者。以如來行為因。因行招報。樹為依報。又樹上其
B03n0002_p0043a09║樹金剛為身。金剛為正報。榦枝條葉華果為依。明以行樹。法華。智果。慈悲之葉。以十波羅蜜為枝榦。法身
B03n0002_p0043a10║以為其莖。而隨十行之上。報得十種依果莊嚴。其十種依果莊嚴。如經。第三明大悲因果者。以如來大
B03n0002_p0043a11║悲為因。如來所處宮殿為依果。此中有五種德而共成之。一如來大悲含育德以成其宮。二以正智利眾
B03n0002_p0043a12║生德以成其殿。三以智觀照利自他德能成其樓。四以大智知根設教益生德能成其閣。五以大悲弘願
B03n0002_p0043a13║周徧利生德。報得宮殿樓閣．周徧十方。以十波羅蜜行．隨大悲生。復成十種依果。何者為十。以隨法身。隨
B03n0002_p0043a14║萬行。隨大悲。隨大智。所招依果。各自區分。不相障礙。猶如大地。生諸卉木。地唯是一．萬像不同。如水資生
B03n0002_p0043a15║喻。思之可見。但十波羅蜜。理唯一性。隨其法身萬行．大悲大智．報自差殊故。如法身。大願。大悲。大智。十波
B03n0002_p0043a16║羅蜜。廢一不可。至八地已來。其功未熟。若廢一．即一切不成。欲學佛菩提者。如此通融．不修一行。若偏修
B03n0002_p0044a01║理．即滯寂。偏修智．即無悲。偏修悲．即染習便增。若但修大願。即有為情起。菩薩於此眾行．不去不留。以法
B03n0002_p0044a02║性均融得所即得。以定慧力善觀察之。不可懸情斟酌．長諸癡愛。其十種行．為十種依果莊嚴者如經。
B03n0002_p0044a03║第四明如來大智隨萬行因果者。即智通萬行。出現世間．示成正覺．為正因也。師子座為依果。從其師子
B03n0002_p0044a04║座一段。文中義分為三。一釋座名。二陳座高廣。三明座上莊嚴因果。一釋座名師子者。依主釋。如來於大
B03n0002_p0044a05║眾中得無畏故。非於座上有師子莊嚴。設有者。但名依報故。二陳座高廣者。經但言高廣．不言量數。今以
B03n0002_p0044a06║例比之。如下十住位中帝釋天宮佛座。高十千層級。十行位中夜摩天宮佛座。高百萬層級。十迴向位中
B03n0002_p0044a07║兜率天宮佛座。高百萬億層級。高廣隨位．各各相稱。以次類之。十地之位。他化天宮。其座高億萬億層級。
B03n0002_p0044a08║彼天宮已超化樂故。第三禪中說十一地。又超二天。倍倍更高。十地品．不言佛座層級高廣之量也。但以
B03n0002_p0044a09║次類之。此之四位。佛座高下層級不同者。以明隨十住．十行．十迴向．十地．進修階降．隨位所見．高下不同。
B03n0002_p0044a10║以實而論。佛座高廣．無有決定大小高下可得。為如來心量盡所繫故．無有量也。所招依果．亦不可以量
B03n0002_p0044a11║度故。如無邊身菩薩．量佛身際．不可得故。已出情際心數量故。以此義故。住毛孔中而身不小。居法界中
B03n0002_p0044a12║而身不大。為情量盡故。身若隨類．及座高廣。座亦隨類。若以如來自報體而言。以法界為座體。因既如是。
B03n0002_p0044a13║依果亦然。故亦非可量。如法界品中．等于法界座量為定。三明座上莊嚴因果者。略有十種。皆以如來智
B03n0002_p0044a14║隨萬行。一切處示成正覺為因。一切處十種莊嚴為依果故。十種如經。（第二釋莊嚴道場分竟。）
B03n0002_p0044a15║大方廣佛華嚴經疏論纂要卷第二