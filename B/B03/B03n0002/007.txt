B03n0002_p0107a14║
B03n0002_p0107a15║
B03n0002_p0107a16║大方廣佛華嚴經疏論纂要卷第七
B03n0002_p0108a01║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0108a02║世主妙嚴品第一（之六）
B03n0002_p0108a03║○第五初禪長行十法。
B03n0002_p0108a04║復次尸棄梵王。得普住十方道場中說法．而所行清淨無染著解脫門。慧光梵王。得使一切眾生入禪三昧
B03n0002_p0108a05║住解脫門。善思慧光明梵王。得普入一切不思議法解脫門。普雲音梵王。得入諸佛一切音聲海解脫門。觀
B03n0002_p0108a06║世言音自在梵王。得能憶念菩薩教化一切眾生方便解脫門。寂靜光明眼梵王。得現一切世間業報相各
B03n0002_p0108a07║差別解脫門。普光明梵王。得隨一切眾生品類差別皆現前調伏解脫門。變化音梵王。得住一切法清淨相
B03n0002_p0108a08║寂滅行境界解脫門。光耀眼梵王。得於一切有無所著無邊際無依止常勤出現解脫門。悅意海音梵王。得
B03n0002_p0108a09║常思惟觀察無盡法解脫門。
B03n0002_p0108a10║【疏】一普住等者。大用應機。故普徧說法。用而常寂．故行淨無染。得必無行故行淨。了境無相故無染。二
B03n0002_p0108a11║佛為定境。住定．則所見深故。三普入等者。法海難量．名不思議。一言演盡．名為普入。四圓音隨類．名
B03n0002_p0108a12║音聲海。要無分別．方入佛聲。五能憶等者。化生即是趣菩提行。故以宿住智明記。六眾生報異．隨業
B03n0002_p0108a13║有差。佛示現受．令生正信。七於法自在。方能隨類調生。八佛身無相．等法性之清淨。現而同化．為寂
B03n0002_p0108a14║滅之行矣。九不著諸有．故能常現。三業無邊．更無可依。十觀性無相．猶如虛空．何有可盡。察用隨宜．
B03n0002_p0108a15║如擊水文．隨擊隨生。復何可盡。
B03n0002_p0108a16║爾時尸棄大梵王。承佛威力。普觀一切梵身天．梵輔天．梵眾天．大梵天眾。而說頌言。
B03n0002_p0109a01║【疏】偈中先上首觀眾。開成四天。合則梵身即眾。亦有經云。梵眾梵身。梵輔梵眷屬。身即是眾。輔即眷屬。
B03n0002_p0109a02║佛身清淨常寂滅光明照耀徧世間無相無行無影像譬如空雲如是見
B03n0002_p0109a03║【疏】十偈初中。初句法身普徧道場。次句智光說法。次句行淨無染。境相智行既亡。則大用影像亦寂。後句
B03n0002_p0109a04║通以喻顯。雲不離空。空不礙雲。以况寂用。
B03n0002_p0109a05║佛身如是定境界一切眾生莫能測示彼難思方便門此慧光王之所悟
B03n0002_p0109a06║【疏】二中。初二句入禪之境。如來法身．即是心性。若能觀之。為上定故。次句示入。方便雖多。同入一寂。
B03n0002_p0109a07║佛剎微塵法門海一言演說盡無餘如是劫海演不窮善思慧光之解脫
B03n0002_p0109a08║【疏】三中初句．即不思議法。次二句．明普入義。以一言說盡故。一言說盡之辯．劫海亦不能窮。顯法無盡也。
B03n0002_p0109a09║約能包．則一言說盡。約能久．則劫海莫窮。
B03n0002_p0109a10║諸佛圓音等世間眾生隨類各得解而於音聲不分別普音梵天如是悟
B03n0002_p0109a11║【疏】四中圓音之義．文略有三義。一廣無邊。二別詮表。三無分別。如次三句。餘如出現品辨。
B03n0002_p0109a12║三世所有諸如來趣入菩提方便行一切皆於佛身現自在音天之解脫
B03n0002_p0109a13║【疏】五中初二句．即教化眾生方便行。三世諸佛。皆以利他為向菩提。自清淨業故。次句前就梵王。故云憶
B03n0002_p0109a14║念。今據如來。故身現耳。一毛尚現。何况全身。
B03n0002_p0109a15║一切眾生業差別隨其因感種種殊世間如是佛皆現寂靜光天能悟入
B03n0002_p0109a16║【疏】六中初句業相差別。次句報相差別。次句現同世間。
B03n0002_p0110a01║無量法門皆自在調伏眾生徧十方亦不於中起分別此是普光之境界
B03n0002_p0110a02║【疏】七中前二句．即隨類調生。調法自在。故能隨類廣徧。次句顯明前義。無思成事故。
B03n0002_p0110a03║佛身如空不可盡無相無礙徧十方所有應現皆如化變化音王悟斯道
B03n0002_p0110a04║【疏】八中初二句。明佛體性。即前清淨寂滅。不可盡下。略顯四義如空。次句佛用。應現為行。既皆如化。不失
B03n0002_p0110a05║寂滅。
B03n0002_p0110a06║如來身相無有邊智慧音聲亦如是處世現形無所著光耀天王入此門
B03n0002_p0110a07║【疏】九中。初二句所見無有邊。次句勤觀無依著。
B03n0002_p0110a08║法王安處妙法宮法身光明無不照法性無比無諸相此海音王之解脫
B03n0002_p0110a09║【疏】十中初二句．常思大用無盡。謂安住大悲宮。能現大事故。次句常觀法體無盡。
B03n0002_p0110a10║○第二欲界諸天。文有七段。第一他化天王長行十法。
B03n0002_p0110a11║復次自在天王。得現前成熟無量眾生自在藏解脫門。善目主天王。得觀察一切眾生樂。令入聖境界樂解
B03n0002_p0110a12║脫門。妙寶幢冠天王。得隨諸眾生種種欲解令起行解脫門。勇猛慧天王。得普攝為一切眾生所說義解脫
B03n0002_p0110a13║門。妙音句天王。得憶念如來廣大慈增進自所行解脫門。妙光幢天王。得示現大悲門摧滅一切憍慢幢解
B03n0002_p0110a14║脫門。寂靜境天王。得調伏一切世間瞋害心解脫門。妙輪莊嚴幢天王。得十方無邊佛．隨憶念悉來赴解脫
B03n0002_p0110a15║門。華光慧天王。得隨眾生心念．普現成正覺解脫門。因陀羅妙光天王。得普入一切世間大威力自在法解
B03n0002_p0110a16║脫門。
B03n0002_p0111a01║【疏】一謂現眾生前。自在調伏。使其成熟。化法無盡。故名為藏。二觀世樂相皆苦。故應捨。觀世樂性．即入
B03n0002_p0111a02║聖樂。三隨樂斷疑。令起正行。四一言普攝諸義。徧於時處。為物而說。五倣佛修慈。六示現等者。
B03n0002_p0111a03║大悲十力。摧彼慢高。而無摧心。故云示現。七以智慧光。照諸世間。令離三毒之闇。則無惡趣之果。瞋癡
B03n0002_p0111a04║障重。故與偈互陳。八十方等者。為念佛三昧純熟故。隨念何佛。即能得見。如休捨解脫等。九應念現
B03n0002_p0111a05║成。十普入等者。寂用自在。現世調生。總名威力。
B03n0002_p0111a06║爾時自在天王。承佛威力。普觀一切自在天眾而說頌言。
B03n0002_p0111a07║佛身周徧等法界普應眾生悉現前種種教門常化誘於法自在能開悟
B03n0002_p0111a08║【疏】偈中亦十。初中初句體徧。次句用周。故能現前。次句教藏能成。後句所成．自在。開於法藏．悟深法門。即
B03n0002_p0111a09║成熟也。
B03n0002_p0111a10║世間所有種種樂聖寂滅樂為最勝住於廣大法性中妙眼天王觀見此
B03n0002_p0111a11║【疏】二中。初二句二樂。次句令入。
B03n0002_p0111a12║如來出現徧十方普應羣心而說法一切疑念皆除斷此妙幢冠解脫門
B03n0002_p0111a13║諸佛徧世演妙音無量劫中所說法能以一言咸說盡勇猛慧天之解脫
B03n0002_p0111a14║【疏】三四可知。
B03n0002_p0111a15║世間所有廣大慈不及如來一毫分佛慈如空不可盡此妙音天之所得
B03n0002_p0111a16║【疏】五中。三句共顯如來大慈。初二句。舉劣顯勝。次句以喻正顯。謂世慈有相。若須彌之高。大海之廣。終可
B03n0002_p0112a01║傾盡。佛慈稱性。若芥子之空。投刃之地。即不可盡。又如空有普覆。常攝。廣容。無礙。難壞。無盡。略舉一無盡
B03n0002_p0112a02║耳。（【鈔】芥子之空者。即四十一經云。佛子。譬如虛空。於蟲所食芥子孔中。亦不減小。於無數世界中。亦不增廣。其諸佛身。亦復如是。見大之時。亦無所增。見小之時。亦無所減。今但取能喻。投刃之地者。即莊子中
B03n0002_p0112a03║庖丁為文惠君解牛。十九年。而刀刃若新發於硎。君問其故。答云。臣始見牛。為全牛也。今見非全牛。彼節者有間。而刀刃者無厚。以無厚。入有間。恢恢乎。其於遊刃。必有餘地矣。故文選云。投刃皆虛。目牛無全。今
B03n0002_p0112a04║借其骨間小空。以對上小空。為真俗之況耳。）
B03n0002_p0112a05║一切眾生慢高山十力摧殄悉無餘此是如來大悲用妙光幢王所行道
B03n0002_p0112a06║慧光清淨滿世間若有見者除癡暗令其遠離諸惡道寂靜天王悟斯法
B03n0002_p0112a07║毛孔光明能演說等眾生數諸佛名隨其所樂悉得聞此妙輪幢之解脫
B03n0002_p0112a08║【疏】六七與八。文亦可知。
B03n0002_p0112a09║如來自在不可量法界虛空悉充滿一切眾會皆明覩此解脫門華慧入
B03n0002_p0112a10║【疏】九中。初二句明佛體普徧．無成不成。次句隨眾生心．現成正覺。
B03n0002_p0112a11║無量無邊大劫海普現十方而說法未曾見佛有去來此妙光天之所悟
B03n0002_p0112a12║【疏】十中普現十方。即普入一切世間。餘皆威力自在。（【鈔】餘皆威力自在者。大集經云。孩子以啼為力。女人以瞋為力。外道以見為力。波旬以生死為力。菩薩以
B03n0002_p0112a13║慈悲為力。佛以智慧為力。故以說法．皆為威力。）
B03n0002_p0112a14║○第二化樂天長行十一法。
B03n0002_p0112a15║復次善化天王。得開示一切業變化力解脫門。寂靜音光明天王。得捨離一切攀緣解脫門。變化力光明天
B03n0002_p0112a16║王。得普滅一切眾生癡暗心令智慧圓滿解脫門。莊嚴主天王。得示現無邊悅意聲解脫門。念光天王。得了
B03n0002_p0113a01║知一切佛無盡福德相解脫門。最上雲音天王。得普知過去一切劫成壞次第解脫門。勝光天王。得開悟一
B03n0002_p0113a02║切眾生智解脫門。妙髻天王。得舒光疾滿十方虛空界解脫門。喜慧天王。得一切所作無能壞精進力解脫
B03n0002_p0113a03║門。華光髻天王。得知一切眾生業所受報解脫門。普見十方天王。得示現不思議眾生形類差別解脫門。
B03n0002_p0113a04║【疏】一為物開示諸業如化。化雖體虛．而有作用為力。業亦從緣無性．而報不忘。二捨離等者。攀取緣慮．
B03n0002_p0113a05║是惑病之本。若心境無得．則捨攀緣。（【鈔】攀取緣慮是惑病之本者。即淨名問疾品經云。何謂病本。謂有攀緣。何所攀緣。謂之三界。云何斷攀緣。以無所得。若無所得。即無攀緣。
B03n0002_p0113a06║何謂無所得。謂離二見。何謂二見。謂內見外見。是無所得。故今疏云。心境無得。即捨攀緣。）三闇滅智生．如月盈缺。四示現等者。梵聲微妙．故云悅
B03n0002_p0113a07║意。應徧十方．故云無邊。五知一切等者。此有三義。一福德之相。有十蓮華藏世界微塵數。故無有盡。二
B03n0002_p0113a08║謂清淨慈門等。無限因所生故。一一因果．皆稱真故。一一即無有盡。皆同虛空。三大慈悲行．是福德相。使
B03n0002_p0113a09║盲聾視聽等。皆慈善根力。故涅槃經中。有聞讚佛為大福德。怒云。生經七日。母便命終。豈謂大福德相。讚
B03n0002_p0113a10║者云。年志俱盛。而不卒暴。打之不瞋。罵之不報。是故我言大福德相。怒者聞而心伏。故慈為無盡福相。然
B03n0002_p0113a11║與前義相成。（與前義相成者。第二義慈為相因。此義慈即是相果。果由因致。復能顯因。故云相成。）六三達圓智．了三世劫。此就天王。且言宿住耳。
B03n0002_p0113a12║七開悟等者。此門缺偈。上下文中．屢有開悟。即同法華開示悟入。以開攝示。以悟攝入。謂開示約能化。悟
B03n0002_p0113a13║入約所化。八稱性之光。有何難徧。九一切等者。謂契理具修。長劫無倦。故眾魔外道。所不能摧。十
B03n0002_p0113a14║善惡等殊。苦樂等異。皆知性相。十一示現等者。無邊品類．一毛頓現。更無來去。尤顯難思。
B03n0002_p0113a15║爾時善化天王。承佛威力。普觀一切善化天眾而說頌言。
B03n0002_p0113a16║【疏】偈中脫於第七。唯有十偈。
B03n0002_p0114a01║世間業性不思議佛為羣迷悉開示巧說因緣真實理一切眾生差別業
B03n0002_p0114a02║【疏】初中初句總。次句開示。後二句．顯如化力。差別業者。果不亡故。
B03n0002_p0114a03║種種觀佛無所有十方求覓不可得法身示現無真實此法寂音之所見
B03n0002_p0114a04║【疏】二中初句所攀緣。後二無得。然緣境有二。一真。二妄。真佛有緣。亦成妄惑。况於妄耶。種種觀者。五求不
B03n0002_p0114a05║得故。謂佛有耶。常見為惑。謂佛無耶。邪見深厚。四句百非．所不能加．故無所有。非唯一佛。十方亦然。應化
B03n0002_p0114a06║示現．非真實故。求實無得．即見真身。真即無緣。佛尚應捨。何况餘境。（【鈔】五求不得等者。即是中論觀如來品偈云。非陰不離陰。此彼不相在。如
B03n0002_p0114a07║來不有陰。何處有如來。即五求也。由諸外道。妄計有我。我為如來。計有五故。一謂即陰是如來。二謂離陰有如來。三謂如來中有陰。四謂陰中有如來。五謂陰能有如來。今並非之。）
B03n0002_p0114a08║佛於劫海修諸行為滅世間癡暗惑是故清淨最照明此是力光心所悟
B03n0002_p0114a09║世間所有妙音聲無有能比如來音佛以一音徧十方入此解脫莊嚴主
B03n0002_p0114a10║【疏】三四可知。
B03n0002_p0114a11║世間所有眾福力不與如來一相等如來福德同虛空此念光天所觀見
B03n0002_p0114a12║【疏】五中。初二句福德相。次句無盡相。相好者。經云。盡人中福。不及一天。乃至云盡世間福。不及如來一相
B03n0002_p0114a13║等。
B03n0002_p0114a14║三世所有無量劫如其成敗種種相佛一毛孔皆能現最上雲音所了知
B03n0002_p0114a15║【疏】六中。約天之智普知。約佛一毛能現。（七闕）
B03n0002_p0114a16║十方虛空可知量佛毛孔量不可得如是無礙不思議妙髻天王已能悟
B03n0002_p0115a01║【疏】八中。初二句明毛孔過空。謂靈智證理。非如虛空。真理超事。故亦非比。無限理智．不可分析。隨其少分．
B03n0002_p0115a02║即融攝重重。故一毛之量．便越虛空。次句別示越相。謂毛孔不大而無涯．即廣狹無礙。故杜絕思議之境。
B03n0002_p0115a03║前即一光外展。今則一毛內廣。文綺互耳。一毛本自徧空。十方豈得難滿。（【鈔】毛孔過空。疏有三段。說二種過。一如來靈智．能證真理。虛空
B03n0002_p0115a04║不能證。二如來稱真之理空．超過事空。事空即斷滅空故。三無限理智下。雙結上二。皆不可分。理無分限。智契於理。亦無分限。智結靈智。理結真理。既不可分。一毛稱真．則重重融攝。此處之空．豈不能攝於餘處
B03n0002_p0115a05║之空。）
B03n0002_p0115a06║佛於曩世無量劫具修廣大波羅蜜勤行精進無厭怠喜慧能知此法門
B03n0002_p0115a07║【疏】九中。初句長時修。次句無餘修。次句無間修。具此三修。故進力難壞。而言廣大波羅蜜者．至第五經釋。
B03n0002_p0115a08║業性因緣不可思佛為世間皆演說法性本淨無諸垢此是華光之入處
B03n0002_p0115a09║【疏】十中。初句總顯業之性相。即緣生果報之不亡。便是無性之非有。故不可有無思也。次句佛如是說。天
B03n0002_p0115a10║如是知。次句以法性示業性。
B03n0002_p0115a11║汝應觀佛一毛孔一切眾生悉在中彼亦不來亦不去此普見王之所了
B03n0002_p0115a12║【疏】十一中。初二句小一現大多。為一難思。次句現時不來。不現不去。又難思也。
B03n0002_p0115a13║○第三知足天長行十法。
B03n0002_p0115a14║復次知足天王。得一切佛出興世圓滿教輪解脫門。喜樂海髻天王。得盡虛空界清淨光明身解脫門．最勝
B03n0002_p0115a15║功德幢天王。得消滅世間苦淨願海解脫門。寂靜光天王。得普現身說法解脫門。善目天王。得普淨一切眾
B03n0002_p0115a16║生界解脫門。寶峯月天王。得普化世間常現前無盡藏解脫門。勇健力天王。得開示一切佛正覺境界解脫
B03n0002_p0116a01║門。金剛妙光天王。得堅固一切眾生菩提心令不可壞解脫門。星宿幢天王。得一切佛出興咸親近觀察調
B03n0002_p0116a02║伏眾生方便解脫門。妙莊嚴天王。得一念悉知眾生心隨機應現解脫門。
B03n0002_p0116a03║【疏】第一天得總相法門。諸佛將興．皆生彼天。下生之時．普應法界．頓闡華嚴．為圓滿相。二盡虛空等者。
B03n0002_p0116a04║光明色身．皆徧空界。了不可取．故云清淨。三以淨願力．滅惑業苦。四五可知。六普化等者。普即無
B03n0002_p0116a05║偏。常即無間。示其真樂．即如來藏。七自覺智境．佛已入之。故示物同悟故。八以淨福．堅菩提心。九
B03n0002_p0116a06║謂仰觀下化。十即照現速疾也。
B03n0002_p0116a07║爾時知足天王。承佛威力。普觀一切知足天眾而說頌言。
B03n0002_p0116a08║如來廣大徧法界於諸眾生悉平等普應羣情闡妙門令入難思清淨法
B03n0002_p0116a09║【疏】偈中。初偈前半即出世義。上句體智俱徧。下句悲用皆普。後半即圓滿教輪。前句即實之權為妙門。後
B03n0002_p0116a10║句會權入實為圓滿。
B03n0002_p0116a11║佛身普現於十方無著無礙不可取種種色像世咸見此喜髻天之所入
B03n0002_p0116a12║【疏】二中可知。
B03n0002_p0116a13║如來往昔修諸行清淨大願深如海一切佛法皆令滿勝德能知此方便
B03n0002_p0116a14║【疏】三中。初二句以行淨願。次句雜染本空．故前令滅。佛法本具．故今令滿。妄盡真顯．二言相成。
B03n0002_p0116a15║如來法身不思議如影分形等法界處處闡明一切法寂靜光天解脫門
B03n0002_p0116a16║【疏】四中。初二句依體普現．若月入百川。尋影之月．月體不分。即體之用．用彌法界。體用交徹．故不思議。次
B03n0002_p0117a01║句稱根說法。（【鈔】尋影之月．月體不分者。此中法喻影略。若具。更云。以月隨影．萬流異見。尋用之體．體本寂然。為寂靜光也。）
B03n0002_p0117a02║眾生業惑所纏覆憍慢放逸心馳蕩如來為說寂靜法善目照知心喜慶
B03n0002_p0117a03║【疏】五中。前半即所淨之眾生。具三雜染故。於中上句標。下句略示惑相。慢是根本。憍逸隨惑。憍．謂染自盛
B03n0002_p0117a04║事。慢．謂恃己陵他。放逸即是縱蕩。憍．為染法所依。慢．能長淪生死。放逸．眾惑之本。故偏舉此三。蕩者。動也。
B03n0002_p0117a05║謂境風鼓擊．飄蕩馳散。次句能淨法門。謂不取於相。當體寂故。
B03n0002_p0117a06║一切世間真導師為救為歸而出現普示眾生安樂處峯月於此能深入
B03n0002_p0117a07║諸佛境界不思議一切法界皆周徧入於諸法到彼岸勇慧見此生歡喜
B03n0002_p0117a08║若有眾生堪受化聞佛功德趣菩提令住福海常清淨妙光於此能觀察
B03n0002_p0117a09║【疏】六七及八。文並可知。
B03n0002_p0117a10║十方剎海微塵數一切佛所皆往集恭敬供養聽聞法此莊嚴幢之所見
B03n0002_p0117a11║【疏】九中。通顯上既親近。必當敬養聞法。以聞調他。為真供養。列名中云星宿幢。今云莊嚴。與長行互出。
B03n0002_p0117a12║眾生心海不思議無住無動無依處佛於一念皆明見妙莊嚴天斯善了
B03n0002_p0117a13║【疏】十中。前半所知眾生心。上句標深廣。下句顯相。念慮不住多於草。故廣也。深者。有三義。一恆轉如流．故
B03n0002_p0117a14║不住。二本體寂然．故不動。三從緣妄起．無別所依。次句．即一念悉知。
B03n0002_p0117a15║○第四時分天長行十法。
B03n0002_p0117a16║復次時分天王。得發起一切眾生善根．令永離憂惱解脫門。妙光天王。得普入一切境界解脫門。無盡慧功
B03n0002_p0118a01║德幢天王。得滅除一切患大悲輪解脫門。善化端嚴天王。得了知三世一切眾生心解脫門。總持大光明天
B03n0002_p0118a02║王。得陀羅尼門光明．憶持一切法無忘失解脫門。不思議慧天王。得善入一切業自性不思議方便解脫門。
B03n0002_p0118a03║輪臍天王。得轉法輪成熟眾生方便解脫門。光𦦨天王。得廣大眼普觀眾生而往調伏解脫門。光照天王。得
B03n0002_p0118a04║超出一切業障．不隨魔所作解脫門。普觀察大名稱天王。得善誘誨一切諸天眾．令受行心清淨解脫門。
B03n0002_p0118a05║【疏】一善根若發。憂惱自除。二以無限方便．普證法身之境。三悲摧惑苦。故名為輪。四以三達智．知
B03n0002_p0118a06║機授法。五陀羅尼等者。總持入理。故名為門。以慧為體。故云光明。若取助伴。則兼念定。念即明記。故能
B03n0002_p0118a07║憶持。定乃心一．常無忘失。四無礙等一切諸法．皆是所持。六可知。七轉法等者。轉法示菩提之道。即
B03n0002_p0118a08║是成熟眾生方便。八十眼圓見。隨宜往調。九超出等者。超出業障。使離惡因。不隨魔作。捨惡緣也。
B03n0002_p0118a09║十等雨法雨。誘令進善．使彼受行。誨令斷惡．得心清淨。此就於天。偈通一切。
B03n0002_p0118a10║爾時時分天王。承佛威力。普觀一切時分天眾而說頌言。
B03n0002_p0118a11║【疏】偈中亦十。
B03n0002_p0118a12║佛於無量久遠劫已竭世間憂惱海廣闢離塵清淨道永耀眾生智慧燈
B03n0002_p0118a13║【疏】初偈通顯。前半彰己已離。後半開發能離善根。
B03n0002_p0118a14║如來法身甚廣大十方邊際不可得一切方便無限量妙光明天智能入
B03n0002_p0118a15║生老病死憂悲苦逼迫世間無暫歇大師哀愍誓悉除無盡慧光能覺了
B03n0002_p0118a16║佛如幻智無所礙於三世法悉明達普入眾生心行中此善化天之境界
B03n0002_p0119a01║總持邊際不可得辯才大海亦無盡能轉清淨妙法輪此是大光之解脫
B03n0002_p0119a02║【疏】二三四五。文並可知。
B03n0002_p0119a03║業性廣大無窮盡智慧覺了善開示一切方便不思議如是慧天之所入
B03n0002_p0119a04║【疏】六中。初句即業性。言廣大者。一念造一切故。無窮盡者。未得對治．無能止故。有多門故。次句善入。智了
B03n0002_p0119a05║自入。開示令他入。次句入門多種。
B03n0002_p0119a06║轉不思議妙法輪顯示修習菩提道永滅一切眾生苦此是輪臍方便地
B03n0002_p0119a07║如來真身本無二應物隨形滿世間眾生各見在其前此是𦦨天之境界
B03n0002_p0119a08║【疏】七八亦可知。
B03n0002_p0119a09║若有眾生一見佛必使淨除諸業障離諸魔業永無餘光照天王所行道
B03n0002_p0119a10║【疏】九中。初句見佛為緣。次二見佛二益。一正智生。必內超業障。二佛為真導。豈外逐魔緣。既不隨魔。安造
B03n0002_p0119a11║魔業。十魔並離。故致諸言。（【鈔】十魔並離者。即五十八經。一蘊魔。二煩惱。三業。四心。五死。六天。七善根。八三昧。九善知識。十菩提法智。下廣有釋。）
B03n0002_p0119a12║一切眾會廣大海佛在其中最威耀普雨法雨潤眾生此解脫門名稱入
B03n0002_p0119a13║【疏】十亦可知。
B03n0002_p0119a14║○第五三十三天眾長行十一法。
B03n0002_p0119a15║復次釋迦因陀羅天王。得憶念三世佛出興．乃至剎成壞皆明見大歡喜解脫門。普稱滿音天王。得能令佛
B03n0002_p0119a16║色身最清淨廣大世無能比解脫門。慈目寶髻天王。得慈雲普覆解脫門。寶光幢名稱天王。得恒見佛於一
B03n0002_p0120a01║切世主前現種種形相威德身解脫門。發生喜樂髻天王。得知一切眾生城邑宮殿從何福業生解脫門。端
B03n0002_p0120a02║正念天王。得開示諸佛成熟眾生事解脫門。高勝音天王。得知一切世間成壞劫轉變相解脫門。成就念天
B03n0002_p0120a03║王。得憶念當來菩薩調伏眾生行解脫門。淨華光天王。得了知一切諸天快樂因解脫門。智日眼天王。得開
B03n0002_p0120a04║示一切諸天子受生善根俾無癡惑解脫門。自在光明天王。得開悟一切諸天眾．令永斷種種疑解脫門。
B03n0002_p0120a05║【疏】初中。承力故憶念。念過去佛者。曾入此天故。三世有二。一亦念未來。二過去。自互相望．亦有三世。生大
B03n0002_p0120a06║喜者。境殊勝故。慶自福故。二能令等者。然佛身無染淨大小。亦無勝劣。猶若虛空。雲屯即暗。日朗即明。
B03n0002_p0120a07║色昏即劣。物隔言小。今妄雲盡而智光照故清淨。性空現故廣大。妙色顯故無比。皆解脫力．故曰能令。
B03n0002_p0120a08║三大慈不揀怨親。若雲無心而普覆。四恆見等者。人天世主．多恃威德。故佛現超之。令其敬喜。五知
B03n0002_p0120a09║其因果差別。使物勤修因果。並得名福。六開示等者。示佛調生．令菩薩倣習。七初成後壞。住時轉變。
B03n0002_p0120a10║乃至毛孔細剎。皆悉知之。言轉變者。福人出世．則琳琅現矣。薄福者出．則荊棘生焉。八憶念等者。佛毛
B03n0002_p0120a11║現因調行。天憶則能思齊。九一切諸樂。以佛為因。具勝德故。就樂增勝。說諸天耳。十開示等者。受生
B03n0002_p0120a12║善根．即念佛力。開示令不迷惑．則去放逸而進修。十一疑自。疑他。疑理。疑事。有多種種。如聞空疑斷。聞
B03n0002_p0120a13║有疑常。聞雙是．則疑其兩分。聞雙非．疑無所據。又聞空疑有。聞有疑空等。互相疑也。今開之使悟。
B03n0002_p0120a14║爾時釋迦因陀羅天王。承佛威力。普觀一切三十三天眾而說頌言。
B03n0002_p0120a15║【疏】偈中亦有十一。
B03n0002_p0120a16║我念三世一切佛所有境界悉平等如其國土壞與成以佛威神皆得見
B03n0002_p0121a01║【疏】初中云平等者。化儀同故。又但以世俗文字數故．說有三世。非謂如來有去來今。
B03n0002_p0121a02║佛身廣大徧十方妙色無比利羣生光明照耀靡不及此道普稱能觀見
B03n0002_p0121a03║【疏】二中。初句廣大。次句無比。次句清淨。然古德明通有六義。一廣。謂總法界為身故。二徧。全徧一塵．至十
B03n0002_p0121a04║方故。三妙。色即無色。無色之色故。四勝。無有比故。五益。利物無涯故。六用。光破暗故。
B03n0002_p0121a05║如來方便大慈海往劫修行極清淨化導眾生無有邊寶髻天王斯悟了
B03n0002_p0121a06║【疏】三中。前半即慈雲。上句果大。下句因深。一切佛法依慈悲。慈悲又依方便立。俱稱深廣。故致海言。次句
B03n0002_p0121a07║即普覆也。
B03n0002_p0121a08║我念法王功德海世中最上無與等發生廣大歡喜心此寶光天之解脫佛知眾生善業海
B03n0002_p0121a09║種種勝因生大福皆令顯現無有餘此喜髻天之所見諸佛出現於十方普徧一切世間中
B03n0002_p0121a10║觀眾生心示調伏正念天王悟斯道如來智身廣大眼世界微塵無不見如是普徧於十方
B03n0002_p0121a11║此雲音天之解脫一切佛子菩提行如來悉現毛孔中如其無量皆具足此念天王所明見
B03n0002_p0121a12║世間所有安樂事一切皆由佛出生如來功德勝無等此解脫處華王入
B03n0002_p0121a13║【疏】次六可知。
B03n0002_p0121a14║若念如來少功德乃至一念心專仰諸惡道怖悉永除智眼於此能深悟
B03n0002_p0121a15║【疏】十中。初二句即前善根。少功德者。以少况多。彰因為勝。次句即人天受生。故離三惡怖。
B03n0002_p0121a16║寂滅法中大神通普應羣心靡不周所有疑惑皆令斷此光明王之所得
B03n0002_p0122a01║【疏】十一中。初句即能開之法。是寂滅智通。次二句由普應故。疑皆斷也。
B03n0002_p0122a02║○第六日天子長行十一法。
B03n0002_p0122a03║復次日天子。得淨光普照十方眾生盡未來劫常為利益解脫門。光𦦨眼天子。得以一切隨類身開悟眾生
B03n0002_p0122a04║令入智慧海解脫門。須彌光歡喜幢天子。得為一切眾生主令勤修無邊淨功德解脫門。淨寶月天子。得修
B03n0002_p0122a05║一切苦行深心歡喜解脫門。勇猛不退轉天子。得無礙光普照令一切眾生益其精爽解脫門。妙華纓光明
B03n0002_p0122a06║天子。得淨光普照眾生身．令生歡喜信解海解脫門。最勝幢光明天子。得光明普照一切世間令成辦種種
B03n0002_p0122a07║妙功德解脫門。寶髻普光明天子。得大悲海現無邊境界種種色相寶解脫門。光明眼天子。得淨治一切眾
B03n0002_p0122a08║生眼．令見法界藏解脫門。持德天子。得發生清淨相續心令不失壞解脫門。普運行光明天子。得普運日宮
B03n0002_p0122a09║殿．照十方一切眾生．令成就所作業解脫門。
B03n0002_p0122a10║【疏】既為日天．多辨光益。初一名及法門。皆是總也。謂佛身智光．猶如彼日。無私而照。是曰淨光。此光體也。
B03n0002_p0122a11║次辨用光。略有四義。一約心．高下齊明．故名普照。二約處．則窮十方界。三約時．盡於未來。四約功用．常無
B03n0002_p0122a12║間斷。如斯利益．即大智之功。二以一切等者。眾生本有佛智．如海潛流。今佛以隨彼彼類身．設種種方
B03n0002_p0122a13║便。務在開悟。令其證入。三眾生愛染．漂泊無依。佛德無礙．應為其主。隨修絕染．名淨功德。一行契理．即
B03n0002_p0122a14║曰無邊。况其具修耶。四修一切等者。以智導悲。為物受苦。故深歡喜。五謂體離障惑．用而遂通。故云
B03n0002_p0122a15║無礙。若身若智．俱得稱光。周而不偏。故云普照。身心明利．是益精爽。爽．明也。大集經云。國王護法．增長三
B03n0002_p0122a16║種精氣。一地精氣。謂五穀豐熟。二眾生精氣。謂形貌端嚴．無諸疾疫。三善法精氣。謂修施戒信等。今文正
B03n0002_p0123a01║在第三。益其福智。義兼前二。法力遠資故。六淨光等者。身智二光．淨物身心。信解深廣．于何不喜。七
B03n0002_p0123a02║晝則勤心。修善業故。八大悲海等者。謂無緣大悲。坐於道樹。出多奇寶故。色相寶者。應言寶色相。圓明
B03n0002_p0123a03║可貴故。以寶為體。寶莊嚴故。具十蓮華藏塵數。故云種種。一一色相．用周法界。名現無邊境。如是皆從大
B03n0002_p0123a04║悲海流。悲海包納．不揀賢愚故。九慧除癡翳．法眼則淨。淨見法界．法界即藏。藏如前說。十發生等者。
B03n0002_p0123a05║謂於佛所．發生清淨心。曾一供養。能令其福．續至菩提故。如出現品．食金剛喻。况相續耶。十一使物居
B03n0002_p0123a06║業．莫越日光。令人進德．寧過法義。
B03n0002_p0123a07║爾時日天子。承佛威力。普觀一切日天子眾而說頌言。
B03n0002_p0123a08║【疏】偈中亦有十一。
B03n0002_p0123a09║如來廣大智慧光普照十方諸國土一切眾生咸見佛種種調伏多方便
B03n0002_p0123a10║【疏】初中。前半淨光普照。後半常為利益。滅惡生善。破愚為智等。為多方便。
B03n0002_p0123a11║如來色相無有邊隨其所樂悉現身普為世間開智海𦦨眼如是觀於佛
B03n0002_p0123a12║佛身無等無有比光明照耀徧十方超過一切最無上如是法門歡喜得
B03n0002_p0123a13║【疏】二三可知。
B03n0002_p0123a14║為利世間修苦行往來諸有無量劫光明徧淨如虛空寶月能知此方便
B03n0002_p0123a15║【疏】四中。前半即一切苦行。此有四難。一背己利世難。二行相唯苦難。三處經諸有難。四時劫無量難。於此
B03n0002_p0123a16║具行．故云一切。次句明深心歡喜。亦有四義。一為物苦行．滿本願故。義在初句。二智照苦性。本空寂故。即
B03n0002_p0124a01║有光明照空。三徧淨無染．非雜毒故。即徧淨如空。四自他有果．非無利故。即第三句全。
B03n0002_p0124a02║佛演妙音無障礙普徧十方諸國土以法滋味益羣生勇猛能知此方便
B03n0002_p0124a03║放光明網不思議普淨一切諸含識悉使發生深信解此華纓天所入門
B03n0002_p0124a04║【疏】五六可知。光網之義．如賢首品。
B03n0002_p0124a05║世間所有諸光明不及佛一毛孔光佛光如是不思議此勝幢光之解脫
B03n0002_p0124a06║【疏】七中。通明舉劣顯勝。以辨難思。故能成辦諸妙功德。言世不及者。世雖多光．益非究竟。佛光雖少．必徹
B03n0002_p0124a07║真源。不可盡故。以一况諸。
B03n0002_p0124a08║一切諸佛法如是悉坐菩提樹王下令非道者住於道寶髻光明如是見
B03n0002_p0124a09║眾生盲暗愚癡苦佛欲令其生淨眼是故為然智慧燈善目於此深觀察
B03n0002_p0124a10║解脫方便自在尊若有曾見一供養悉使修行至於果此是德天方便力
B03n0002_p0124a11║【疏】八九與十。文亦可知。
B03n0002_p0124a12║一法門中無量門無量千劫如是說所演法門廣大義普運光天之所了
B03n0002_p0124a13║【疏】十一中。初句即能照法門。猶一日宮．千光並照。隨舉一法．有無量門。然有二義。一約相類。如一無常門。
B03n0002_p0124a14║有生老病死。聚散合離。得失成壞。三災四相。外器內身。剎那一期．生滅轉變。染淨隱顯。皆無常門。餘亦如
B03n0002_p0124a15║是。二就性融。不可盡也。次二句．普運照義。一日周天．則日日無盡。一門歷事．則劫劫難窮。方便多門．終歸
B03n0002_p0124a16║一極。廣者無邊。大者無上。
B03n0002_p0125a01║○第七月天子長行十法。
B03n0002_p0125a02║復次月天子。得淨光普照法界．攝化眾生解脫門。華王髻光明天子。得觀察一切眾生界．令普入無邊法解
B03n0002_p0125a03║脫門。眾妙淨光天子。得了知一切眾生心海種種攀緣轉解脫門。安樂世間心天子。得與一切眾生不可思
B03n0002_p0125a04║議樂．令踊躍大歡喜解脫門。樹王眼光明天子。得如田家作業．種芽莖等隨時守護令成就解脫門。出現淨
B03n0002_p0125a05║光天子。得慈悲救護一切眾生．令現見受苦受樂事解脫門。普遊不動光天子。得能持清淨月普現十方解
B03n0002_p0125a06║脫門。星宿王自在天子。得開示一切法．如幻．如虛空．無相．無自性．解脫門。淨覺月天子。得普為一切眾生起
B03n0002_p0125a07║大業用解脫門。大威德光明天子。得普斷一切疑惑解脫門。
B03n0002_p0125a08║【疏】初名法門．亦總稱也。謂光有身智二殊。法界亦事理兩別。事即機之身心．及所依剎。身光照身令覺。照
B03n0002_p0125a09║剎令淨。智光照心破癡。照理令顯。身智二光相即．則所照四法亦融。以之稱普。並除惑障．俱得淨名。二
B03n0002_p0125a10║觀察等者。悲心普觀．授以多法。令入無邊法界。三眾生藏識．皆名心海。前七轉識．名攀緣轉。轉謂轉生。
B03n0002_p0125a11║亦流轉也。緣境非一．立種種名。故經云。藏識海常住。境界風所動。種種諸識浪。騰躍而轉生。喻云。洪波鼓
B03n0002_p0125a12║溟壑。無有斷絕期。既知機殊。隨應授法。（【鈔】故經云。藏識海常住等者。此疏義引。具云。譬如巨海浪。斯由猛風起。洪波鼓溟壑。無有斷絕期。藏識海常住等同。此義至問明品。
B03n0002_p0125a13║當廣分別。）四與一切眾生等者。謂示物聖樂。令得初地。此樂本有。染而不染．為不思議。五謂以菩提心為家。
B03n0002_p0125a14║二利為作業。並以身口為牛。利智為犂。耕於心地。下聞熏種。生信解芽。起正行莖。開諸覺華。獲菩提果。自
B03n0002_p0125a15║利則以不放逸．隨時守護。利他．則以能化大願守護。不令魔惑．禽獸侵犯。從因至果．得成就也。六慈悲
B03n0002_p0125a16║等者。謂慈護現樂。悲救其苦。令見因果．斷惡修善。名真救護。七以佛智風．持大悲月。使明見正覺．離苦
B03n0002_p0126a01║清涼。八開示等者。一切法有二種。一是所迷。謂緣起不實故如幻。緣成故無性。二是能迷。謂徧計無物
B03n0002_p0126a02║故如空。妄計故無相。又緣起法有二義。一無相如空。則蕩盡無所有。是相空也。二無自性如幻。則業果恆
B03n0002_p0126a03║不失。即性空也。此二不二．為一緣起。是故兩喻．共顯一法。既不迷能所。則悟真如。成正智火。（言此二不二者。融上性相
B03n0002_p0126a04║二空也。云何融耶。謂若不達者。性相二空．俱非了義。何者。謂法若性空。相不空故。若云相空。性又不空。以性相異。猶如畫火．無有熱性。而似火相。如木中火。不見其相。而有其性。如角峯垂𩑶．即是牛相。負重致遠。
B03n0002_p0126a05║是其性故。性主於內。相據於外。若一空者。彼一不空。若得意者。此二相成。謂由從緣無性。名為性空。故令體相．無不空寂。即相空也。此以性空成於相空。由諸相蕩盡。是故空中．無色無受想行識。方顯法性本自
B03n0002_p0126a06║空耳。此以相空成於性空。二空相成。云不二也。又說性空總有三義。一法無定性名空。則相未空。二法之真性本空。則相亦未空。三若說從緣無性．故名為空。則一切法性自空矣。非推之使空。則悟真如成正智
B03n0002_p0126a07║火者。此中具五法三自性。三性文顯。五法相者。謂徧計無物。故亡名也。妄計無相．絕妄想也。緣起無相．故亡相也。悟真如即圓成。成正智火。五法具矣。）九悲願為物．現相好形。是大
B03n0002_p0126a08║業也。十普斷等者。毛光普演．何疑不斷。
B03n0002_p0126a09║爾時月天子。承佛威力。普觀一切月宮殿中諸天眾會而說頌言。
B03n0002_p0126a10║【疏】偈中亦十。
B03n0002_p0126a11║佛放光明徧世間照耀十方諸國土演不思議廣大法永破眾生癡惑暗
B03n0002_p0126a12║境界無邊無有盡於無量劫常開導種種自在化羣生華髻如是觀於佛
B03n0002_p0126a13║【疏】初二可知。
B03n0002_p0126a14║眾生心海念念殊佛智寬廣悉了知普為說法令歡喜此妙光明之解脫
B03n0002_p0126a15║【疏】三中。初句即心海攀緣轉。若以生滅八識．即彼第八．亦名為轉。以恆轉故．云念念殊。恆故非斷。轉故非
B03n0002_p0126a16║常。（【鈔】若以生滅八識．即彼第八亦名轉者。以起信中．則生滅與不生滅和合。故有藏識海常住之言。如長行辨。今取唯識宗八識。唯是業惑辦生。故皆生滅。言以恆轉故者。即引證也。論釋第一能變。即阿賴耶。
B03n0002_p0127a01║於中因果法喻間之。恆轉如瀑流。論有問云。阿賴耶識。為斷為常。論答云。非斷非常。以恆轉故．恆．謂此識無始時來。一類相續。常無間斷。是界趣生施設本故。性堅持種。令不失故。轉．謂此識無始時來。念念生滅。
B03n0002_p0127a02║前後變異。因滅果生。非常一故。可為轉識熏成種故。恆言遮斷。轉表非常。猶如瀑流。因果法爾。云念念殊者。即以論恆轉之言．會同經文。）新新而生。念念而滅。念念殊故．體恆
B03n0002_p0127a03║不即。彼如來藏．功德常具．義亦不離。如彼瀑流。離水無流。離流無水。又如海波濤。有漂溺故。多畜養故。法
B03n0002_p0127a04║合思之。次句明了知。謂此識深細．唯佛智知故。次句示心海性。即是佛智。不令外求。稱機故喜。（新新已下。義引上論。
B03n0002_p0127a05║念念殊故下。會法性宗。與如來藏非一非異故。起信云。謂不生不滅．與生滅和合。非一非異．名阿賴耶識。由念念殊是生滅。故與藏非一。即此生滅心．恆沙性德．本來具足．故名不離。不即不離．即不一不異。如彼
B03n0002_p0127a06║瀑流者。即向所引唯識後文云。如瀑流水．非斷非常。相續長時．有所漂溺。此識亦爾。從無始來．生滅相續。非常非斷。漂溺有情。令不出離。又如瀑流。雖因風等．擊起諸波．而流不斷。此識亦爾。雖遇眾緣．起眼等識．
B03n0002_p0127a07║而恆相續。又如瀑流。漂水上下。魚草等物。隨流不捨。此識亦爾。與內習氣外觸等法。恆相續轉。釋曰。但觀上引。於疏文中。二宗合釋。如瀑流水。即唯識文。離水無流。通二宗義。若成法相。離第八識無眼等識。若依
B03n0002_p0127a08║法性。離如來藏無有八識。廣如問明。又如海波濤。即起信云。如大海水。因風波動。水相風相。不相捨離。海即藏識．如長行說。恆常住故。是如來藏。此即成上離水無流。亦乃生下有所漂溺。即唯識。上生人天．猶如
B03n0002_p0127a09║漂草。下沉三塗．猶如溺魚。多畜養故。又兼法性。此中具有恆沙性德。一切智寶。自此而生。若取法相。阿陁那識甚微細。一切種子如瀑流。我於凡愚不開演。恐彼分別執為我。亦多畜養義。義兼二宗。言法合思之。
B03n0002_p0127a10║已如上說。玄文又明。至問明品。當廣分別二宗之異。謂此識微細。即如向引偈文。即唯識第三引解深密偈。次句示心海性。即是佛智者。上句佛智為能了。故八十經云。佛智廣大如虛空。悉了世間諸妄想故。今
B03n0002_p0127a11║此即出現品云。一切眾生．無不具有如來智慧。如大海水。潛流四天下地。故云即是佛智。不令外求者。即淨名云。諸佛解脫。當於眾生心行中求。稱彼圓機。故生歡喜。）
B03n0002_p0127a12║眾生無有聖安樂沉迷惡道受諸苦如來示彼法性門安樂思惟如是見
B03n0002_p0127a13║【疏】四中。初二句明失聖樂。聖安樂者。即聖智涅槃。本有今無。故沉迷妄苦。次句明與示其性有。樂非苦外
B03n0002_p0127a14║名不思議。見性得樂。性即是門。（【鈔】即聖智涅槃。本有今無者。約法相說。涅槃本有。聖智本無。故無菩提覺法之樂。今約法性。涅槃聖智。皆有性淨。即法性門。是則真樂本有。失而不
B03n0002_p0127a15║知。云無有耳。故初地云。諸佛正法。如是甚深。而諸凡夫心墮邪見。既失真樂。妄苦本空。得而不覺。是故沉迷。若覺本性。不沉迷故。故第三句示其性有。令其覺性。了彼苦性。真寂靜樂。云樂非苦外。是以長行名不
B03n0002_p0127a16║思議。見性得樂。性即是門者。若約解苦無苦。苦為見性之門。今約見性成佛。故性為聖樂之門。）
B03n0002_p0128a01║如來希有大慈悲為利眾生入諸有說法勸善令成就此目光天所了知
B03n0002_p0128a02║【疏】五中。但是法說。如來．即田主也。悲佃物田．為利入有．是所作業。為利．同於求果。入有．似於耕犂。說法．即
B03n0002_p0128a03║是下種。勸善．正當守護。令熟可知。
B03n0002_p0128a04║世尊開闡法光明分別世間諸業性善惡所行無失壞淨光見此生歡喜
B03n0002_p0128a05║【疏】六中。前悲救護．語其本心。此明智光．彰其所用。悲智相導。能真救也。
B03n0002_p0128a06║佛為一切福所依譬如大地持宮室巧示離憂安隱道不動能知此方便
B03n0002_p0128a07║【疏】七中。初句佛為福依。月為涼本。次句．應言大風持宮。而今云爾。即是轉喻。大地如佛。宮室如福。次句即
B03n0002_p0128a08║照現義。亦清涼義。
B03n0002_p0128a09║智火大明周法界現形無數等眾生普為一切開真實星宿王天悟斯道
B03n0002_p0128a10║【疏】八中可知。
B03n0002_p0128a11║佛如虛空無自性為利眾生現世間相好莊嚴如影像淨覺天王如是見
B03n0002_p0128a12║【疏】九中。初句佛如虛空。大業性也。次句．大業體也。不利眾生．非大業故。次句大業相。依光有影．可以知動
B03n0002_p0128a13║靜。依鏡有像．可以辨妍媸。然彼影像．無自性相。如來相好．當知亦爾。（【鈔】依光有影等者。疏開影像二字．以為兩喻。影謂光影喻。像謂鏡像喻。然
B03n0002_p0128a14║此二喻．有通一切。今取別義。光影之喻．喻佛現多端。故云有動靜。質動影動。質靜影靜。鏡像喻現身勝劣。丈六三尺．三十二相等。隨機見也。）
B03n0002_p0128a15║佛身毛孔普演音法雲覆世悉無餘聽聞莫不生歡喜如是解脫光天悟
B03n0002_p0128a16║【疏】十亦可知。（天眾竟。）
B03n0002_p0129a01║大方廣佛華嚴經疏論纂要卷第七