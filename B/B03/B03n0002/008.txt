B03n0002_p0129a02║
B03n0002_p0129a03║
B03n0002_p0129a04║大方廣佛華嚴經疏論纂要卷第八
B03n0002_p0129a05║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0129a06║世主妙嚴品第一（之七）
B03n0002_p0129a07║○自下第二．有八段。明八部四王眾。初四段。皆初一是天。義如前釋。今初乾闥婆王長行十法。
B03n0002_p0129a08║復次持國乾闥婆王。得自在方便攝一切眾生解脫門。樹光乾闥婆王。得普見一切功德莊嚴解脫門。淨目
B03n0002_p0129a09║乾闥婆王。得永斷一切眾生憂苦出生歡喜藏解脫門。華冠乾闥婆王。得永斷一切眾生邪見惑解脫門。喜
B03n0002_p0129a10║步普音乾闥婆王。得如雲廣布普蔭澤一切眾生解脫門。樂搖動美目乾闥婆王。得現廣大妙好身令一切
B03n0002_p0129a11║獲安樂解脫門。妙音師子幢乾闥婆王。得普散十方一切大名稱寶解脫門。普放寶光明乾闥婆王。得現一
B03n0002_p0129a12║切大歡喜光明清淨身解脫門。金剛樹華幢乾闥婆王。得普滋榮一切樹令見者歡喜解脫門。普現莊嚴乾
B03n0002_p0129a13║闥婆王。得善入一切佛境界與眾生安樂解脫門。
B03n0002_p0129a14║【疏】初一即東方天王。謂攝受折伏．逆順多端。善巧應機．故名自在。二普見等者。謂令眾生．見佛一切功
B03n0002_p0129a15║德莊嚴。佛一毛而為利益。一一皆爾。故云普見。三以慈愍方便。除憂則喜生。憂苦既如海廣深。喜樂亦
B03n0002_p0129a16║難盡名藏。然則世之憂喜生乎利害．利害存乎情偽。苦樂存乎吉凶．吉凶存乎愛惡。愛惡盡．則吉凶苦樂
B03n0002_p0130a01║皆亡。情偽息．則利害憂喜永斷。如此。方為永斷憂苦。喜樂生焉。（【鈔】愛惡盡下。彰滅吉凶憂喜所以。即知無憂無喜。方為大喜。無苦無樂。真樂耳。）
B03n0002_p0130a02║四永斷等。謂得佛決定智光。則邪惑永斷。五謂慈雲普蔭．材與不材皆涼。慧澤廣霑．三草二木咸發。（慈雲
B03n0002_p0130a03║普蔭．材與不材皆涼等者。上句依莊子。下句依法華。材者。可為棟梁。成器之木也。不材．無所堪也。莊周行山。見伐木者。止其旁而不取。周歎曰。此木以不材。得終其天年。及還至故人家。主人將殺鴈。豎子曰。一能
B03n0002_p0130a04║鳴。一不能鳴。請奚殺。主人曰。殺不能鳴者。弟子問周曰。山中之木．以不材得終天年。主人之鴈．以不材致死。先生將何處焉。周笑對曰。將處夫材與不材之間。然材不材之言．雖在莊子。意亦法華第三云。我觀一
B03n0002_p0130a05║切。普皆平等。乃至云。貴賤上下。持戒毀戒。威儀具足。及不具足。正見邪見。利根鈍根。等雨法雨。而無懈倦。即材與不材皆涼也。言三草者。謂小草．中草．上草。二木．謂小樹．大樹。以人天乘為小草。經云。或處人天。轉
B03n0002_p0130a06║輪聖王。釋梵諸王。是小藥草。二乘為中草。經云。知無漏法。能得涅槃。起六神通。及得二明。獨處山林。常行禪定。得緣覺證。是中藥草。菩薩為上草。經云。求世尊處。我當作佛。行精進定。是上藥草。此通說大乘為上。
B03n0002_p0130a07║以大乘登地已上．慈蔭義廣。復加二樹。七地已前小樹。經云。又諸佛子。專心佛道。常行慈悲。自知作佛。決定無疑。是名小樹。八地已上．為大樹。經云。安住神通。轉不退輪。度無量億百千眾生。如是菩薩。名為大樹。
B03n0002_p0130a08║而言咸發者。經云。佛平等說。如一味雨。隨眾生性。所受不同。如彼草木。所稟各異等。）六現廣等者。現身益物也。稱性普應故廣大。具相清淨故妙
B03n0002_p0130a09║好。七佛出說法．是大名稱。佛法眾僧．俱稱為寶。令此遠聞．義云普散。八現一切等者。身光普照．塵不
B03n0002_p0130a10║能染。見者必歡。智光悅機．惑累不生．又歡喜也。故云大喜。九法水徧滋菩提實行。行既樹立。見者必歡。
B03n0002_p0130a11║無復二乘。一切皆菩提樹也。十善入等者。一多無礙．名為佛境。天王智達。故云善入。
B03n0002_p0130a12║爾時持國乾闥婆王。承佛威力。普觀一切乾闥婆眾而說頌言。
B03n0002_p0130a13║【疏】偈中亦十。
B03n0002_p0130a14║諸佛境界無量門一切眾生莫能入善逝如空性清淨普為世間開正道如來一一毛孔中
B03n0002_p0130a15║功德大海皆充滿一切世間咸利樂此樹光王所能見世間廣大憂苦海佛能消竭悉無餘
B03n0002_p0130a16║如來慈愍多方便淨目於此能深解十方剎海無有邊佛以智光咸照耀普使滌除邪惡見
B03n0002_p0131a01║此樹華王所入門佛於往昔無量劫修習大慈方便行一切世間咸慰安此道普音能悟入
B03n0002_p0131a02║【疏】前五可知。
B03n0002_p0131a03║佛身清淨皆樂見能生世間無盡樂解脫因果次第成美目於斯善開示
B03n0002_p0131a04║【疏】六中。初句現身。次一句．一切獲安樂也。世間．即一切也。無盡樂．總顯也。謂佛現於世。足履影覆。若在人
B03n0002_p0131a05║天．現增快樂。若在下苦．七日之中．身心安樂。乃至終獲涅槃之樂。故云無盡。（【鈔】足履影覆．至身心快樂者。涅槃二十六說。如有怖鴿。至
B03n0002_p0131a06║身子影中．猶自戰懼。至佛影中．坦然快樂。世尊履地。去地四指。然當足下蟲．皆得生天。於如來所．種少善根。如食金剛。必至涅槃。）次句別示出世因果之樂。先因。後果。先
B03n0002_p0131a07║世。後出世。皆次第義。又總取偈意。佛身清淨．是解脫因。生無盡樂．是解脫果。（又總取偈意等者。上別配三句竟。今總取三句。釋因果次
B03n0002_p0131a08║第成言。乃有五對因果。一取初句上四字為因。第三句初二字是果。由佛身淨。令眾解脫故。二以第三句初解脫字為因。第二句為果。此是如來作用解脫。令眾生得樂故。上為一對。）世無盡樂．又
B03n0002_p0131a09║解脫因。能現淨身．又解脫果。又佛身清淨．是樂見因。樂見．即為清淨身果。眾生樂見．是安樂因。無盡
B03n0002_p0131a10║安樂．是樂見果。無盡安樂．是淨身因。能現淨業．是無盡果。如是展轉因果．名次第成。
B03n0002_p0131a11║眾生迷惑常流轉愚癡障蓋極堅密如來為說廣大法師子幢王能演暢
B03n0002_p0131a12║【疏】七中。初二句寶所濟機。堅謂難壞。密謂無隙。間無空處．智不得生。次句正散寶也。
B03n0002_p0131a13║如來普現妙色身無量差別等眾生種種方便照世間普放寶光如是見（【校】此句．疏主所見經本．作妙音如是觀於佛。）
B03n0002_p0131a14║【疏】八中。結句。應云普放寶光如是見。而云妙音。譯者之誤。妙音屬前師子幢故。（【校】偈中結句．纂要已依疏改正。）
B03n0002_p0131a15║大智方便無量門佛為羣生普開闡入勝菩提真實行此金剛幢善觀察
B03n0002_p0131a16║【疏】九中初二句。法水普滋。次句．道樹普榮也。又方便多門．是開權也。入菩提行．是顯實也。種種方便。但為
B03n0002_p0132a01║一乘。是普滋也。
B03n0002_p0132a02║一剎那中百千劫佛力能現無所動等以安樂施羣生此樂莊嚴之解脫
B03n0002_p0132a03║【疏】十中初二句．佛境也。次句．安樂也。佛力能現無所動者。遮妄見也。非促多劫就一剎那。非展剎那受於
B03n0002_p0132a04║多劫。本相如故。名無所動。隨應度者。佛力令見。
B03n0002_p0132a05║○第二鳩槃茶王長行十法。
B03n0002_p0132a06║復次增長鳩槃茶王。得滅一切怨害力解脫門。龍主鳩槃茶王。得修習無邊行門海解脫門。莊嚴幢鳩槃茶
B03n0002_p0132a07║王。得知一切眾生心所樂解脫門。饒益行鳩槃茶王。得普成就清淨大光明所作業解脫門。可怖畏鳩槃茶
B03n0002_p0132a08║王。得開示一切眾生安隱無畏道解脫門。妙莊嚴鳩槃茶王。得消竭一切眾生愛欲海解脫門。高峯慧鳩槃
B03n0002_p0132a09║茶王。得普現諸趣光明雲解脫門。勇健臂鳩槃茶王。得普放光明滅如山重障解脫門。無邊淨華眼鳩槃茶
B03n0002_p0132a10║王。得開示不退轉大悲藏解脫門。廣大面鳩槃茶王。得普現諸趣流轉身解脫門。（【校】怨害．纂要原作冤害。下疏怨害同。）
B03n0002_p0132a11║【疏】初即南方天王。謂內惑外讐。皆名怨害。安住忍力．並能伏之。二修習等者。二利之行．趣果曰門。深廣
B03n0002_p0132a12║難窮．名無邊海。三知其現欲．如應化伏。四普成就等者。鈍識者．現之以通。利智者．示之以法。徧世多
B03n0002_p0132a13║劫．名普成就。並如虛空．故云清淨。俱能照世．即是光明。三輪化生．是所作業。五世間惑苦．可畏不安。菩
B03n0002_p0132a14║提涅槃．安隱無畏。萬行為其因道。則畏滅果成矣。六消竭等者。愛欲漂流。深廣如海。智日赫照。則妄竭
B03n0002_p0132a15║真明。七謂於諸趣普現身雲。耀通明等之光也。八普放等者。身智光明。遣除二障。九多劫修悲。究
B03n0002_p0132a16║竟滅苦。為不退轉。悲多方便．故復名藏。為安眾生．所以開示。十普現等者。稱性神通。無來去而流轉。
B03n0002_p0133a01║爾時增長鳩槃茶王。承佛威力。普觀一切鳩槃茶眾而說頌言。
B03n0002_p0133a02║成就忍力世導師為物修行無量劫永離世間憍慢惑是故其身最嚴淨
B03n0002_p0133a03║【疏】偈中。初偈通顯。明佛已滅怨。怨（【校】上二怨字．纂要原作冤。）之大者．莫越憍慢。有之則卑陋。滅之則端嚴。
B03n0002_p0133a04║佛昔普修諸行海教化十方無量眾種種方便利羣生此解脫門龍主得
B03n0002_p0133a05║佛以大智救眾生莫不明了知其心種種自在而調伏嚴幢見此生歡喜
B03n0002_p0133a06║神通應現如光影法輪真實同虛空如是處世無央劫此饒益王之所證
B03n0002_p0133a07║眾生癡翳常蒙惑佛光照現安隱道為作救護令除苦可畏能觀此法門
B03n0002_p0133a08║【疏】次四偈。可知。
B03n0002_p0133a09║欲海漂淪具眾苦智光普照滅無餘既除苦已為說法此妙莊嚴之所悟
B03n0002_p0133a10║【疏】六中。初句欲海。欲為苦本．云具眾苦。次二句．消竭。既欲惡止。當說善行。（【鈔】欲為苦本者。法華云。諸苦所因。貪欲為本。）
B03n0002_p0133a11║佛身普應無不見種種方便化羣生音如雷震雨法雨如是法門高慧入
B03n0002_p0133a12║【疏】七中。初句普現身雲。次句明等電光。故云種種。次句兼明雷雨。雷有二義。一遠震。二發生。謂蟄蟲發動。
B03n0002_p0133a13║草木發萌。圓音之雷．可以思準。（【鈔】次句明等電光者。下經云。通明無畏以為電光。謂十通十明十無畏等．皆稱電光。故云方便。圓音之雷可以思準者。謂雷震百里。今周法界。二發
B03n0002_p0133a14║生是標。云何為發。耽著禪味。起大功用。是蟄蟲發動。云何為生。令諸眾生。善根萌芽。未生令生。）
B03n0002_p0133a15║清淨光明不唐發若遇必令消重障演佛功德無有邊勇臂能明此深理
B03n0002_p0133a16║為欲安樂諸眾生修習大悲無量劫種種方便除眾苦如是淨華之所見
B03n0002_p0134a01║神通自在不思議其身普現徧十方而於一切無來去此廣面王心所了
B03n0002_p0134a02║【疏】餘三可知。
B03n0002_p0134a03║○第三龍眾十一法。
B03n0002_p0134a04║復次毗樓博叉龍王。得消滅一切諸龍趣熾然苦解脫門。娑竭羅龍王。得一念中轉自龍形示現無量眾生
B03n0002_p0134a05║身解脫門。雲音幢龍王。得於一切諸有趣中以清淨音說佛無邊名號海解脫門。燄口龍王。得普現無邊佛
B03n0002_p0134a06║世界建立差別解脫門。燄龍王。得一切眾生瞋癡蓋纏如來慈愍令除滅解脫門。雲幢龍王。得開示一切眾
B03n0002_p0134a07║生大喜樂福德海解脫門。德叉迦龍王。得以清淨救護音滅除一切怖畏解脫門。無邊步龍王。得示現一切
B03n0002_p0134a08║佛色身及住劫次第解脫門。清淨色速疾龍王。得出生一切眾生大愛樂歡喜海解脫門。普行大音龍王。得
B03n0002_p0134a09║示現一切平等悅意無礙音解脫門。無熱惱龍王。得以大悲普覆雲．滅一切世間苦解脫門。
B03n0002_p0134a10║【疏】準偈及梵本。皆有十。前第一卷中。長行脫第五。但有十法。今長行十一法。初一即西方天王。法門及第
B03n0002_p0134a11║二。如偈當釋。三與偈文．通有六義。一諸趣是化處。二淨音是化具。三佛名是化法。四神通是化本。五眾
B03n0002_p0134a12║生是化機。六隨樂是化意。四普現等者。謂一毛普現無邊依正。以毛稱性．能廣容故。廣容即是普徧。故
B03n0002_p0134a13║能現之佛。還自住於毛孔所現剎中。能所無雜。依正區分。大小宛然。名建立差別。五靜法云。準梵本。有
B03n0002_p0134a14║𦦨龍王。得一切眾生瞋癡蓋纏．如來慈愍。令除滅解脫門。謂大慈居懷．則三毒俱滅。六開示等者。佛大
B03n0002_p0134a15║慈悲．是福海德。二資糧滿．然後得故。眾生慈福．即是百川。佛毛示現．以表同體。既知同體。自然朝宗。因示
B03n0002_p0134a16║悟入．故得大喜樂。（【鈔】自然朝宗者。謂百川趣海。如萬國歸朝。禮云。春見曰朝。夏見曰宗。）七慈音智俱．故云清淨。淨無貪愛．何畏何憂。八
B03n0002_p0135a01║示現等者。謂於身中現身土也。九觀佛昔行深廣。故愛樂歡喜。海言通二。謂歡喜。供養。十示現等者。
B03n0002_p0135a02║謂為眾演音。故云示現。音有四義。一類多．謂一切。二普徧．謂平等。三稱根清雅．故云悅意。四一音隨類．故
B03n0002_p0135a03║云無礙。無礙即方便也。十一謂此無熱龍．住清涼池。出香美水．流注四海。導引百川。時布慈雲。降澍甘
B03n0002_p0135a04║澤。是故能滅諸世間苦。（【校】淨源疏注及嘉興藏疏本云．準偈及梵本皆有十一。纂要及金陵會本誤改十一為十。又增入前第一卷中五字．及今長行十一法六字．與下疏釋不合。應刪。）
B03n0002_p0135a05║爾時毗樓博叉龍王承佛威力。普觀一切諸龍眾已。而說頌言。
B03n0002_p0135a06║汝觀如來法常爾一切眾生咸利益能以大慈哀愍力拔彼畏塗淪墜者
B03n0002_p0135a07║【疏】偈有十一。初中諸龍有四熱惱．名熾然苦。今並有治。一金翅所食苦。初句為治。以觀佛法．同三歸故。二
B03n0002_p0135a08║行欲時復本身苦。三鱗甲細蟲苦。並第二句為治。學佛等利故。四熱砂著身苦。後二句為治。以不堪蟲癢．
B03n0002_p0135a09║熱砂中𩥇。今大悲哀愍。故能治之。有說四苦。無鱗甲細蟲。而有風吹寶衣露身之苦。亦以第二句治之。就
B03n0002_p0135a10║龍。且說龍趣。末句約佛。通拔畏塗。（【鈔】諸龍皆有四種熱惱者。經論不同。然謗佛經說。如阿那婆達多龍王。三種過患。皆悉遠離。一者熱砂不墮其頭。二者不以蛇身行欲。三者無
B03n0002_p0135a11║迦樓羅鳥之畏。彼喻發菩提心。離三界惡。然會之亦同。無鱗甲細蟲．而有風吹者。由有細蟲．故𩥇熱砂。此二則同。其風吹寶衣露身．即見復本身之恥。所以互有開合。）
B03n0002_p0135a12║一切眾生種種別於一毛端皆示現神通變化滿世間娑竭如是觀於佛
B03n0002_p0135a13║【疏】二中。此就佛論示現。前約龍云能轉。又前一念時促。今一毛處小。二文影略。餘九可知。但第五偈。即前
B03n0002_p0135a14║所脫。
B03n0002_p0135a15║佛以神通無限力廣演名號等眾生隨其所樂普使聞如是雲音能悟解無量無邊國土眾
B03n0002_p0135a16║佛能令入一毛孔如來安坐彼會中此燄口龍之所見一切眾生瞋恚心纏蓋愚癡深若海
B03n0002_p0136a01║如來慈愍皆除滅燄龍觀此能明見一切眾生福德力佛毛孔中皆顯現現已令歸大福海
B03n0002_p0136a02║此高雲幢之所觀佛身毛孔發智光其光處處演妙音眾生聞者除憂畏德叉迦龍悟斯道
B03n0002_p0136a03║三世一切諸如來國土莊嚴劫次第如是皆於佛身現廣步見此神通力我觀如來往昔行
B03n0002_p0136a04║供養一切諸佛海於彼咸增喜樂心此速疾龍之所入佛以方便隨類音為眾說法令歡喜
B03n0002_p0136a05║其音清雅眾所悅普行聞此心欣悟眾生逼迫諸有中業惑漂轉無人救佛以大悲令解脫
B03n0002_p0136a06║無熱大龍能悟此
B03n0002_p0136a07║○第四夜叉王眾長行十法。（【鈔】第四夜叉王下。前之十段．長行偈頌委釋。第十一段去．即摘難釋。此下多不釋偈。偈有難者。懸引釋於長行之中。講者自對會之。）
B03n0002_p0136a08║復次毗沙門夜叉王。得以無邊方便救護惡眾生解脫門。自在音夜叉王。得普觀察眾生方便救護解脫門。
B03n0002_p0136a09║嚴持器仗夜叉王。得能資益一切甚羸惡眾生解脫門。大智慧夜叉王。得稱揚一切聖功德海解脫門。燄眼
B03n0002_p0136a10║主夜叉王。得普觀察一切眾生大悲智解脫門。金剛眼夜叉王。得種種方便利益安樂一切眾生解脫門。勇
B03n0002_p0136a11║健臂夜叉王。得普入一切諸法義解脫門。勇敵大軍夜叉王。得守護一切眾生令住正道無空過者解脫門。
B03n0002_p0136a12║富財夜叉王。得增長一切眾生福德聚令恆受快樂解脫門。力壞高山夜叉王。得隨順憶念出生佛力智光
B03n0002_p0136a13║明解脫門。
B03n0002_p0136a14║【疏】初一即北方天王。得以無邊等者。謂善者自樂。不待加哀。惡者必苦。心則偏重。巧救多門．故云無邊。又
B03n0002_p0136a15║此天能伏惡鬼．令不犯眾生．是救護也。二智觀悲救。救苦護善．不滯空有。故云方便。三惡業障重。名
B03n0002_p0136a16║甚羸惡。又羸無善力。謂一闡提。惡即弊惡。謗方等經者。明示妙理．是謂資益。四倣佛歎佛．得名聞果。
B03n0002_p0137a01║五悲智二照。合為一心。與法身俱．故恆觀察。六妙音說法．利益多端。唯應度者．聲暨能益。七教廣理
B03n0002_p0137a02║深．一句能演．即是普入。八令物離邪．則能住正。為守護矣。然住正道者。則不分別是邪是正。云不思議。
B03n0002_p0137a03║九集福德因。受快樂果。由身智光．得增長也。十念佛修因。生十力果。天未證極。故云隨順。
B03n0002_p0137a04║爾時多聞大夜叉王。承佛威力。普觀一切夜叉眾會而說頌言。
B03n0002_p0137a05║【疏】偈中亦十。文顯可知。
B03n0002_p0137a06║眾生罪惡深可怖於百千劫不見佛漂流生死受眾苦為救是等佛興世如來救護諸世間
B03n0002_p0137a07║悉現一切眾生前息彼畏塗輪轉苦如是法門音王入眾生惡業為重障佛示妙理令開解
B03n0002_p0137a08║譬以明燈照世間此法嚴仗能觀見佛昔劫海修諸行稱讚十方一切佛故有高遠大名聞
B03n0002_p0137a09║此智慧王之所了智慧如空無有邊法身廣大不思議是故十方皆出現燄目於此能觀察
B03n0002_p0137a10║一切趣中演妙音說法利益諸羣生其聲所暨眾苦滅入此方便金剛眼一切甚深廣大義
B03n0002_p0137a11║如來一句能演說如是教理等世間勇健慧王之所悟一切眾生住邪道佛示正道不思議
B03n0002_p0137a12║普使世間成法器此勇敵軍能悟解世間所有眾福業一切皆由佛光照佛智慧海難測量
B03n0002_p0137a13║如是富財之解脫憶念往劫無央數佛於是中修十力能令諸力皆圓滿此高幢王所了知
B03n0002_p0137a14║○第五摩睺羅伽王。（【校】王下應有長行十法。）
B03n0002_p0137a15║復次善慧摩睺羅伽王。得以一切神通方便令眾生集功德解脫門。淨威音摩睺羅伽王。得使一切眾生除
B03n0002_p0137a16║煩惱得清涼悅樂解脫門。勝慧莊嚴髻摩睺羅伽王。得普使一切善不善思覺眾生入清淨法解脫門。妙目
B03n0002_p0138a01║主摩睺羅伽王。得了達一切無所著福德自在平等相解脫門。燈幢摩睺羅伽王。得開示一切眾生令離黑
B03n0002_p0138a02║暗怖畏道解脫門。最勝光明幢摩睺羅伽王。得了知一切佛功德生歡喜解脫門。師子臆摩睺羅伽王。得勇
B03n0002_p0138a03║猛力為一切眾生救護主解脫門。眾妙莊嚴音摩睺羅伽王。得令一切眾生隨憶念生無邊喜樂解脫門。須
B03n0002_p0138a04║彌臆摩睺羅伽王。得於一切所緣決定不動到彼岸滿足解脫門。可愛樂光明摩睺羅伽王。得為一切不平
B03n0002_p0138a05║等眾生開示平等道解脫門。
B03n0002_p0138a06║【疏】一普現威光．名為神通。不動性淨．示涅槃因．故云方便。依因集德．必得無依涅槃。二除惑契寂．是清
B03n0002_p0138a07║淨因。清涼悅樂．是涅槃果。三善者善之。不善者佛示善之。善覺亦亡。乃入本淨。四福非福相．染不可
B03n0002_p0138a08║著。非福現福．名自在相。佛佛無二．是平等相。五無智黑因．如燈開示。怖畏苦果．如幢為歸。六以知佛
B03n0002_p0138a09║德同空．齊己一性．故歡喜也。七見理決斷。聞深不怖。聞淺不疑。聞非深非淺．意而有勇。八風不傾．為勇
B03n0002_p0138a10║猛力。既以自正。必能正他。為救護主。（【鈔】聞深不怖等者。大分深義．所謂空也。聞說於空。謂同斷滅。故令人怖。故大品云。既非先有。亦非後無。自性常空。勿生驚怖。聞淺不疑者。
B03n0002_p0138a11║淺謂涉事。方便多門。則令疑惑。今知隨宜。何所疑耶。聞非深非淺。謂無所據。使身心茫然。知非深為妙有。非淺為真空。離身心相．方為勇猛。可造斯境。又此三句．亦即三觀。初空。次假。後中道。三句齊聞。一念皆會。）
B03n0002_p0138a12║八往修喜因。故見念皆喜。九見理智成．則緣不動。智為行本。諸度悉圓。亦猶海納百川。更不流矣。十
B03n0002_p0138a13║開生等理。示佛等應。破情不等。令悟性等。為平等道。（【校】不善者佛示善之。示．嘉興藏疏本作亦。案鈔謂借用老子云．善者吾善之．不善者吾亦善之。）
B03n0002_p0138a14║爾時善慧威光摩睺羅伽王。承佛威力。普觀一切摩睺羅伽眾而說頌言。
B03n0002_p0138a15║【疏】十偈如次。文顯可知。
B03n0002_p0138a16║汝觀如來性清淨普現威光利羣品示甘露道使清涼眾苦永滅無所依一切眾生居有海
B03n0002_p0139a01║諸惡業惑自纏覆示彼所行寂靜法離塵威音能善了佛智無等叵思議知眾生心無不盡
B03n0002_p0139a02║為彼闡明清淨法如是嚴髻心能悟無量諸佛現世間普為眾生作福田福海廣大深難測
B03n0002_p0139a03║妙目大王能悉見一切眾生憂畏苦佛普現前而救護法界虛空靡不周此是燈幢所行境
B03n0002_p0139a04║佛一毛孔諸功德世間共度不能了無邊無盡同虛空如是廣大光幢見如來通達一切法
B03n0002_p0139a05║於彼法性皆明照如須彌山不傾動入此法門師子臆佛於往昔廣大劫集歡喜海深無盡
B03n0002_p0139a06║是故見者靡不欣此法嚴音之所入了知法界無形相波羅蜜海悉圓滿大光普救諸眾生
B03n0002_p0139a07║山臆能知此方便汝觀諸來自在力十方降現罔不均一切眾生咸照悟此妙光明能善入
B03n0002_p0139a08║○第六緊那羅王十法。
B03n0002_p0139a09║復次善慧光明天緊那羅王。得普生一切喜樂業解脫門。妙華幢緊那羅王。得能生無上法喜令一切受安
B03n0002_p0139a10║樂解脫門。種種莊嚴緊那羅王。得一切功德滿足廣大清淨信解藏解脫門。悅意吼聲緊那羅王。得恆出一
B03n0002_p0139a11║切悅意聲令聞者離憂怖解脫門。寶樹光明緊那羅王。得大悲安立一切眾生令覺悟所緣解脫門。普樂見
B03n0002_p0139a12║緊那羅王。得示現一切妙色身解脫門。最勝光莊嚴緊那羅王。得了知一切殊勝莊嚴果所從生業解脫門。
B03n0002_p0139a13║微妙華幢緊那羅王。得善觀察一切世間業所生報解脫門。動地力緊那羅王。得恆起一切利益眾生事解
B03n0002_p0139a14║脫門。威猛主緊那羅王。得善知一切緊那羅心巧攝御解脫門。
B03n0002_p0139a15║【疏】一世喜樂業．皆因佛生。二聞深適神．故法喜無上。終得涅槃無盡安樂。三佛德深廣。信亦包含。
B03n0002_p0139a16║四音演真法令聞。故妄憂除而意悅。五達境唯心而本空。則安立眾生於覺悟。六難遇益生．所以示
B03n0002_p0140a01║現。相嚴常住．名為妙色。七大智普慈．是二嚴果。一切智因．是能生業。八業細難窮。自觀示物。九神
B03n0002_p0140a02║通益物．無間稱恆。十知機巧化。謂攝心正智。御心如境。
B03n0002_p0140a03║爾時善慧光明天緊那羅王。承佛威力。普觀一切緊那羅眾而說頌言。
B03n0002_p0140a04║【疏】十頌次第．文並可知。
B03n0002_p0140a05║世間所有安樂事一切皆由見佛興導師利益諸眾生普作救護歸依處出生一切諸喜樂
B03n0002_p0140a06║世間咸得無有盡能令見者不唐捐此是華幢之所悟佛功德海無有盡求其邊際不可得
B03n0002_p0140a07║光明普照於十方此莊嚴王之解脫如來大音常演暢開示離憂真實法眾生聞者咸欣悅
B03n0002_p0140a08║如是吼聲能信受我觀如來自在力皆由往昔所修行大悲救物令清淨此寶樹王能悟入
B03n0002_p0140a09║如來難可得見聞眾生億劫時乃遇眾相為嚴悉具足此樂見王之所覩汝觀如來大智慧
B03n0002_p0140a10║普應羣生心所欲一切智道靡不宣最勝莊嚴此能了業海廣大不思議眾生苦樂皆從起
B03n0002_p0140a11║如是一切能開示此華幢王所了知諸佛神通無間歇十方大地恆震動一切眾生莫能知
B03n0002_p0140a12║此廣大力恆明見處於眾會現神通放大光明令覺悟顯示一切如來境此威猛主能觀察
B03n0002_p0140a13║○第七迦樓羅王。（【校】王下應有十法。）
B03n0002_p0140a14║復次大速疾力迦樓羅王。得無著無礙眼普觀察眾生界解脫門。不可壞寶髻迦樓羅王。得普安住法界教
B03n0002_p0140a15║化眾生解脫門。清淨速疾迦樓羅王。得普成就波羅蜜精進力解脫門。不退心莊嚴迦樓羅王。得勇猛力入
B03n0002_p0140a16║如來境界解脫門。大海處攝持力迦樓羅王。得能竭眾生煩惱海解脫門。堅法淨光迦樓羅王。得成就無邊
B03n0002_p0141a01║眾生差別智解脫門。妙嚴冠髻迦樓羅王。得莊嚴佛法城解脫門。普捷示現迦樓羅王。得成就不可壞平等
B03n0002_p0141a02║力解脫門。普觀海迦樓羅王。得了知一切眾生身而為現形解脫門。龍音大目精迦樓羅王。得普入一切眾
B03n0002_p0141a03║生歿生行智解脫門。
B03n0002_p0141a04║【疏】依賢首靜法．皆云準頌．長行脫第五執持王。一智無著故見無礙。悲普觀故通悉調。二徧坐覺樹．名
B03n0002_p0141a05║住法界。現通說法．名為教化。三進策諸度．往修故成。四境界如偈文。絕思則入．方為勇猛。五諸本多
B03n0002_p0141a06║脫。遇本有文云。大海處攝持力迦樓羅王。得能竭眾生煩惱海解脫門。多是古疏本脫。今依有本。然偈約
B03n0002_p0141a07║能竭。說佛福智。六眾生無邊。故成就智多。七城有三義。一防外敵。二養人眾。三開門引攝。今言法城。通
B03n0002_p0141a08║教理行果。行契理教．則無不俱嚴故。各有三義。謂了心城之性空．則眾惑不入。見恆沙性德．則萬行爰增。
B03n0002_p0141a09║道無不通．則自他引攝。（【鈔】各有三義下。別釋教理行果。皆有防外敵等三。而四法為三。以理行合釋。非理不顯行。非行不顯理故。）便能契果。絕百非以成解脫。
B03n0002_p0141a10║養眾德以全法身。開般若而無不通矣。方顯教城無非。養所詮旨。句句通神。有斯多義。故偈云。廣大叵窮。
B03n0002_p0141a11║重重四門．故無數量。究竟能闡。唯我世尊。（有斯多義下。二會釋偈文。重重四門者。且第一重。即是四句。謂一有門。二空門。三亦空亦有門。四非空非有門。天台以斯歷於
B03n0002_p0141a12║四教．則有四箇四門。略如前玄談中辨。今且於一重四句中。更有四重四門。然執著成見。取成四謗。得意為門。今取門義。）八法身無相．故不可壞。體即真如．凡聖平
B03n0002_p0141a13║等。無分別智．安住證會。名成就力。九現同類形。方便調伏。十眾生歿生．皆由行業。佛生死智．方能普入。
B03n0002_p0141a14║爾時大速疾力迦樓羅王。承佛威力。普觀一切迦樓羅眾而說頌言。
B03n0002_p0141a15║【疏】頌文如次配釋。可知。
B03n0002_p0141a16║佛眼廣大無邊際普見十方諸國土其中眾生不可量現大神通悉調伏佛神通力無所礙
B03n0002_p0142a01║徧坐十方覺樹下演法如雲悉充滿寶髻聽聞心不逆佛於往昔修諸行普淨廣大波羅蜜
B03n0002_p0142a02║供養一切諸如來此速疾王深信解如來一一毛孔中一念普現無邊行如是難思佛境界
B03n0002_p0142a03║不退莊嚴悉明覩佛行廣大不思議一切眾生莫能測導師功德智慧海此執持王所行處
B03n0002_p0142a04║【疏】但第五偈。或有前脫。故略釋之。初二句．甚深廣大。次句福智相嚴。行通因果。因深果遠．已不思議。復有
B03n0002_p0142a05║一行．是如來行。所謂大乘大般涅槃。則行為果果。皆絕言道。佛行如出現品。
B03n0002_p0142a06║如來無量智慧光能滅眾生癡惑網一切世間咸救護此是堅法所持說法城廣大不可窮
B03n0002_p0142a07║其門種種無數量如來處世大開闡此妙冠髻能明入一切諸佛一法身真如平等無分別
B03n0002_p0142a08║佛以此力常安住普捷現王斯具演佛昔諸有攝眾生普放光明徧世間種種方便示調伏
B03n0002_p0142a09║此勝法門觀海悟佛觀一切諸國土悉依業海而安住普雨法雨於其中龍音解脫能如是
B03n0002_p0142a10║○第八阿修羅王十法。
B03n0002_p0142a11║復次羅睺阿修羅王。得現為大會尊勝主解脫門。毗摩質多羅阿修羅王。得示現無量劫解脫門。巧幻術阿
B03n0002_p0142a12║修羅王。得消滅一切眾生苦令清淨解脫門。大眷屬阿修羅王。得修一切苦行自莊嚴解脫門。婆稚阿修羅
B03n0002_p0142a13║王。得震動十方無邊境界解脫門。徧照阿修羅王。得種種方便安立一切眾生解脫門。堅固行妙莊嚴阿修
B03n0002_p0142a14║羅王。得普集不可壞善根淨諸染著解脫門。廣大因慧阿修羅王。得大悲力無疑惑主解脫門。現勝德阿修
B03n0002_p0142a15║羅王。得普令見佛承事供養修諸善根解脫門。善音阿修羅王。得普入一切趣決定平等行解脫門。
B03n0002_p0142a16║【疏】一修羅尊勝。等須彌之高。如來威光。蔽十方大眾。眾生各見。真勝主也。二彼能以一絲作種種事。令
B03n0002_p0143a01║一剎那．現於多劫調生等事。三以多法門入佛境界。則苦滅心淨。種種法門．亦如幻也。下云。苫末羅。即
B03n0002_p0143a02║巧幻梵音。四多劫多苦。為物非己。如尸毗救鴿。薩埵投崖。已是丈夫最勝嚴飾。况終尅寂智．萬德以嚴。
B03n0002_p0143a03║翻顯無利勤苦。誠為可醜。既為物而行。故有大眷屬。五以大幻通力．動剎悟機。不怖眾生。斯為大力。大
B03n0002_p0143a04║力婆稚．華梵異耳。六開種種權門．安眾生於一極之樂。權為入大之本故。皆佛智因。權實不迷．斯為徧
B03n0002_p0143a05║照。七萬善順理．普不可壞。斯解脫處．何染不亡。功歸正覺。故偈云佛力。如是修者。堅固妙嚴。八悲用
B03n0002_p0143a06║智故。普令無疑。主斯事者。廣大因慧。九供事修善。有勝德故。十普入諸趣．明處無不徧。偈云三世．時
B03n0002_p0143a07║無不均。同有佛性．名為決定。具上三義．平等行焉。不宣實義．非善音也。此上一段．及後夜神。皆結歸名。上
B03n0002_p0143a08║下例然。恐繁不釋。
B03n0002_p0143a09║爾時羅睺阿脩羅王。承佛威力。普觀一切阿脩羅眾而說頌言。
B03n0002_p0143a10║【疏】頌文如次可知。
B03n0002_p0143a11║十方所有廣大眾佛在其中最殊特光明徧照等虛空普現一切眾生前百千萬劫諸佛土
B03n0002_p0143a12║一剎那中悉明現舒光化物靡不周如是毗摩深讚喜如來境界無與等種種法門常利益
B03n0002_p0143a13║眾生有苦皆令滅苫末羅王此能見無量劫中修苦行利益眾生淨世間由是牟尼智普成
B03n0002_p0143a14║大眷屬王斯見佛無礙無等大神通徧動十方一切剎不使眾生有驚怖大力於此能明了
B03n0002_p0143a15║佛出於世救眾生一切智道咸開示悉令捨苦得安樂此義徧照所弘闡世間所有眾福海
B03n0002_p0143a16║佛力能生普令淨佛能開示解脫處堅行莊嚴入此門佛大悲身無與等周行無礙悉令見
B03n0002_p0144a01║猶如影像現世間因慧能宣此功德希有無等大神通處處現身充法界各在菩提樹下坐
B03n0002_p0144a02║此義勝德能宣說如來往修三世行諸趣輪迴靡不經脫眾生苦無有餘此妙音王所稱讚
B03n0002_p0144a03║（已上八部四王眾竟）
B03n0002_p0144a04║○自下第三諸神眾．有十九眾。今初主晝神十法。
B03n0002_p0144a05║復次示現宮殿主晝神。得普入一切世間解脫門。發起慧香主晝神。得普觀察一切眾生皆利益令歡喜滿
B03n0002_p0144a06║足解脫門。樂勝莊嚴主晝神。得能放無邊可愛樂法光明解脫門。華香妙光主晝神。得開發無邊眾生清淨
B03n0002_p0144a07║信解心解脫門。普集妙藥主晝神。得積集莊嚴普光明力解脫門。樂作喜目主晝神。得普開悟一切苦樂眾
B03n0002_p0144a08║生皆令得法樂解脫門。觀方普現主晝神。得十方法界差別身解脫門。大悲威力主晝神。得救護一切眾生
B03n0002_p0144a09║令安樂解脫門。善根光照主晝神。得普生喜足功德力解脫門。妙華瓔珞主晝神。得聲稱普聞．眾生見者皆
B03n0002_p0144a10║獲益解脫門。
B03n0002_p0144a11║【疏】一智了物心．如空入色。光照身器．如日合空。身徧器中．如像在鏡。世間主力．能攝此身。此身之性．等世
B03n0002_p0144a12║間故。皆入觀機．故名普入。所入之處．即為宮殿。（【鈔】智了物心如空入色者。取下偈意。偈中如空是喻。光明之言．含於法喻。餘皆是法。法喻相對。略有三入。一以初句
B03n0002_p0144a13║佛智為能入。第三句眾生心行為所入。入者了達義。故八十經云。佛智廣大同虛空。普徧一切眾生心。悉了世間諸妄想。不起種種異分別。此即智了物心。而云如空入色者。出現品云。譬如虛空。徧至一切色非
B03n0002_p0144a14║色處。二言光照身器如日合空者。即以第二句光明為能入。第四句為所入。一切世間．即眾生世間．及器世間。故云光照身器。即取上空喻為所入。取光明上法喻．皆為能入。光通二種。身光照事。智光雙照事理。
B03n0002_p0144a15║三身徧器中如像在鏡者。即唯取第四句。自有能所。則無不入言．通三種入。一光入。二智入。如上已說。三身入。但言無不入。不揀身故。而言如像在鏡者。將上如空普徧．喻此亦齊。今旁出一喻。以喻身入。質來對
B03n0002_p0144a16║鏡。鏡中見像。像是質像。機感對剎。剎中見佛。佛是心佛。世間主力下。上是佛德。今攝就晝神。故云能攝此身。此身之性等世間故者。彰入所以。智身色身．皆等世間。論云。智性色性．皆相即故。皆入觀機．彰入之意。
B03n0002_p0145a01║並釋普字。結歸長行。所入之處下。結歸神名。以難見故偏結。）（○七隨緣非有之法身等。至第五經當釋。）二義圓稱機。故滿心成益。三身法二光．皆可愛
B03n0002_p0145a02║樂。四法雨潤種。已含實者解開。善未芽者信發。五無法不悟．名普明力。曠劫修集。成智莊嚴。六方
B03n0002_p0145a03║便開示．世樂亦苦。令其悟入．見理法樂。如歡喜地也。七如來身雲．就體則非有無。約機．則差別徧於十
B03n0002_p0145a04║方．不可謂之無。約佛．則稱真法界．不可謂之有。此則隨緣非有之法身．恆不異事而顯現。以化寂滅非無
B03n0002_p0145a05║之眾生．恆不異真而成立。即無差別之差別也。八處危者。護之令安。有苦者。救之令樂。九眾生暗於
B03n0002_p0145a06║多欲．故沉淪長夜。以法開曉．喜足為先。喜足智俱．是功德力。能令離苦．得安樂故。十有覺德行．故名稱
B03n0002_p0145a07║普聞。既福廣名高。故不虛其益。
B03n0002_p0145a08║爾時示現宮殿主晝神。承佛威力。普觀一切主晝神眾而說頌言。
B03n0002_p0145a09║【疏】偈文可知。
B03n0002_p0145a10║佛智如空無有盡光明照曜徧十方眾生心行悉了知一切世間無不入知諸眾生心所樂
B03n0002_p0145a11║如應為說眾法海句義廣大各不同具足慧神能悉見佛放光明照世間見聞歡喜不唐捐
B03n0002_p0145a12║示其深廣寂滅處此樂莊嚴心悟解佛雨法雨無邊量能令見者大歡喜最勝善根從此生
B03n0002_p0145a13║如是妙光心所悟普入法門開悟力曠劫修治悉清淨如是皆為攝眾生此妙藥神之所了
B03n0002_p0145a14║種種方便化羣生若見若聞咸受益皆令踊躍大歡喜妙眼晝神如是見十力應現徧世間
B03n0002_p0145a15║十方法界悉無餘體性非無亦非有此觀方神之所入眾生流轉險難中如來哀愍出世間
B03n0002_p0145a16║悉令除滅一切苦此解脫門悲力住眾生暗覆淪永夕佛為說法大開曉皆使得樂除眾苦
B03n0002_p0146a01║大善光神入此門如來福量同虛空世間眾福悉從生凡有所作無空過如是解脫華纓得
B03n0002_p0146a02║○第二主夜神十法。初七夜神。是善財十地善友。見解深廣。彌顯眾海．法門難思。
B03n0002_p0146a03║復次普德淨光主夜神。得寂靜禪定樂大勇健解脫門。喜眼觀世主夜神。得廣大清淨可愛樂功德相解脫
B03n0002_p0146a04║門。護世精氣主夜神。得普現世間調伏眾生解脫門。寂靜海音主夜神。得積集廣大歡喜心解脫門。普現吉
B03n0002_p0146a05║祥主夜神。得甚深自在悅意言音解脫門。普發樹華主夜神。得光明滿足廣大歡喜藏解脫門。平等護育主
B03n0002_p0146a06║夜神。得開悟眾生令成熟善根解脫門。遊戲快樂主夜神。得救護眾生無邊慈解脫門。諸根常喜主夜神。得
B03n0002_p0146a07║普現莊嚴大悲門解脫門。示現淨福主夜神。得普使一切眾生所樂滿足解脫門。
B03n0002_p0146a08║【疏】一普德淨光．即善財離垢地善友。彼名全同。法門名寂靜禪定樂普游步。普遊步言．即大勇健也。寂靜
B03n0002_p0146a09║禪定樂．即是定體。現法樂住。故名為樂。大勇健者。即是定用。健則堪能。勇則無畏。謂見佛靜機。游戲神通。
B03n0002_p0146a10║故名勇健。亦游步也。勇健廣大．故稱普德。無惑智俱．可謂淨光。二即發光地善友。彼名喜目觀察眾生。
B03n0002_p0146a11║解脫名大勢力普喜幢。謂此解脫。德無不備。化無不周。名大勢力。即今廣大。身惑俱淨．無不樂見。故云普
B03n0002_p0146a12║喜。悲為德相．即幢義也。觀察普喜．名為喜目。三即燄慧地善友。彼名普救眾生妙德。護世精氣．方是救
B03n0002_p0146a13║生。由護生故．顯德之妙也。法門全同。次第又當。謂感必現前。調令清淨故。四即難勝地善友。彼名寂靜
B03n0002_p0146a14║音海。法門名念念出生廣大喜莊嚴。念念出生．即積集義。見佛利生．故生大喜。莊嚴二義。一見佛修歡喜
B03n0002_p0146a15║因．嚴樂見果故。二積集此喜．神自莊嚴。由定發音．名寂靜音．深廣如海。五即現前地善友。彼云守護一
B03n0002_p0146a16║切城增長威力。偈云尸利。以梵音含於二義。一云吉祥。二翻為守。故下譯跋陀室利．以為賢首。又以首字．
B03n0002_p0147a01║音同義別。彼為頭首。法界品中．乃為守護。皆譯者方言少融耳。若以義會。增長威力．即是普現吉祥。正當
B03n0002_p0147a02║次第。法門又同。彼云甚深自在妙音解脫。妙音故悅意。悅則意淨。即寂能演。故名自在。六即遠行地善
B03n0002_p0147a03║友。彼云開敷一切樹華。一切開敷．即普發也。法門．彼云菩薩出生廣大喜光明。文少倒略耳。舊經云。菩薩
B03n0002_p0147a04║無量歡喜知足光明。知足滿足．文相近也。謂能知如來巧智示法。大福威光。故曰光明。佛以福智滿足物
B03n0002_p0147a05║心。則含喜名藏。七即不動地善友。彼名大願精進力救護一切眾生。法門名教化眾生令生善根。教化
B03n0002_p0147a06║開悟．文異義同。令生成熟．始終異耳。謂現通示相．皆為調化。一切善根．皆令生長。平等護育．即救護一切。
B03n0002_p0147a07║精進大願．故能為之。今文略耳。八念念久修。恆徧救護。是無邊慈也。此與善財歡喜地善友似同。而文
B03n0002_p0147a08║多異。又非其次。故但直釋。九於三毒難壞眾生。以大悲門．現莊嚴身。故石室留影。毒龍心革。况現身耶。
B03n0002_p0147a09║（【鈔】石室留影毒龍心革者。革變也。即觀佛三昧海經。彼事極長．今當略意。即第七經佛告阿難云。如來到那乾訶羅國。古仙山薝蔔華林毒龍池側。青蓮華泉北羅剎穴中。阿那斯山南。爾時彼穴．有五羅剎。化作
B03n0002_p0147a10║龍女。與毒龍通。龍復降雹。羅剎亂行。饑饉疾疫。已歷四年。時王驚懼。禱祀神祇。於事無益。下取意引。有一梵志。讚佛功德。彼王焚香。遙請如來。如來受那乾訶羅王弗巴浮提請。廣現神變。羅剎毒龍．既受化已。爾
B03n0002_p0147a11║時龍王。長跪合掌。勸請世尊。唯願如來。常住此間。佛若不在。我發惡心。無由得成無上菩提。世尊不離龍窟。復受王請。入城教化。遊行往昔行菩薩道處。諸龍皆從。聞佛欲還。復啼哭雨淚。白佛言。世尊。請佛常住。
B03n0002_p0147a12║云何捨我。我不見佛。當作惡事。墜墮惡道。爾時世尊。安慰龍王。我受汝請。坐汝窟中．千五百歲。釋迦文佛。踊身入石。猶如明鏡。見人面像。諸龍皆見。佛在石內．影現於外。爾時諸龍。合掌歡喜。不出其池。常見佛日。
B03n0002_p0147a13║爾時世尊。結跏趺坐。在石壁內。眾生見時。遠望則見。近則不現。諸天百千供養佛影。影亦說法。時梵天王。合掌恭敬。以偈頌曰。如來處石窟。踊身入石裏。如日無障礙。金光相具足。我今頭面禮。牟尼救世尊。經文
B03n0002_p0147a14║甚廣。復令眾生觀於佛座。見丈六像。坐於草座。作一石窟。高丈八尺。深二十四步。青白石相。又想此窟。成七寶窟。復見佛像。踊入石壁等。廣弘明集說。遠公有石影讚。說處所與經全同。云在西域那伽訶羅國南
B03n0002_p0147a15║山古仙石室中。度流沙逕道。去此一萬五千八百五十里。感世之應．備於別傳。西域記第八。亦說。遠公序云。昔遇西域沙門。輒餐遊方之說。知有佛影。而傳者尚未曉然。及在此山。值罽賓禪師。南國律學道士。與
B03n0002_p0147a16║昔聞既同。並是其人．遊歷所經。因其詳問。乃圖之。為銘曰。廓矣大象。理玄無名。體神入化。落影離形。迴輝層巖。凝映虛亭。在陰不昧。處暗逾明。婉出蟬蛻。朝宗百靈。應不同方。迹絕兩冥。其一茫茫荒宇。靡勸靡獎。
B03n0002_p0148a01║淡虛寫容。拂空傳像。相具體微。冲資自朗。白毫吐曜。昏夜中爽。感誠乃應。扣機發響。留音停岫。津悟冥賞。撫之有會。功弗由曩。（其二。）餘如廣弘明集。罽賓禪師．即耶舍三藏。）十本為眾生。故
B03n0002_p0148a02║成自德．令他樂滿。
B03n0002_p0148a03║爾時普德淨光主夜神。承佛威力。徧觀一切主夜神眾而說頌言。
B03n0002_p0148a04║汝等應觀佛所行廣大寂靜虛空相欲海無涯悉治淨離垢端嚴照十方
B03n0002_p0148a05║【疏】偈中十偈如次。初中。初句解脫之力能觀。次句即寂靜樂。神以此定．觀佛此體。故下經云。普見三世佛
B03n0002_p0148a06║而無取著。以知如來無相。性相本空故。故云寂靜虛空相也。次句即大勇健。準下經。則自他兼淨也。次句
B03n0002_p0148a07║定果也。上約佛說。若約天說。即四句皆是定用。以住此解脫。能見佛體用因果故。
B03n0002_p0148a08║一切世間咸樂見無量劫海時一遇大悲念物靡不周此解脫門觀世覩
B03n0002_p0148a09║導師救護諸世間眾生悉見在其前能令諸趣皆清淨如是護世能觀察
B03n0002_p0148a10║【疏】二三可知。
B03n0002_p0148a11║佛昔修治歡喜海廣大無邊不可測是故見者咸欣樂此是寂音之所了
B03n0002_p0148a12║【疏】四中稱理徧喜。為廣大無邊。縱內心不搖。而外現威怒。更深難測。
B03n0002_p0148a13║如來境界不可量寂而能演徧十方普使眾生意清淨尸利夜神聞踊悅
B03n0002_p0148a14║【疏】五以寂故能徧。
B03n0002_p0148a15║佛於無福眾生中大福莊嚴甚威曜示彼離塵寂滅法普發華神悟斯道
B03n0002_p0148a16║【疏】六以眾生本來自盡．故是寂滅。是以智窮妄本．理無不顯。妄徹真源．惑無不盡。喜方滿足。故法門名出
B03n0002_p0149a01║生廣大喜也。
B03n0002_p0149a02║十方普現大神通一切眾生悉調伏種種色相皆令見此護育神之所觀
B03n0002_p0149a03║如來往昔念念中悉淨方便慈悲海救護世間無不徧此福樂神之解脫
B03n0002_p0149a04║眾生愚癡常亂濁其心堅毒甚可畏如來慈愍為出興此滅冤神能悟喜
B03n0002_p0149a05║佛昔修行為眾生一切願欲皆令滿由是具成功德相此現福神之所入
B03n0002_p0149a06║【疏】七八九十偈。可知。
B03n0002_p0149a07║○第三主方神十法。
B03n0002_p0149a08║復次徧住一切主方神。得普救護力解脫門。普現光明主方神。得成辦化一切眾生神通業解脫門。光行莊
B03n0002_p0149a09║嚴主方神。得破一切暗障。生喜樂大光明解脫門。周行不礙主方神。得普現一切處不唐勞解脫門。永斷迷
B03n0002_p0149a10║惑主方神。得示現等一切眾生數名號．發生功德解脫門。徧遊淨空主方神。得恒發妙音．令聽者皆歡喜解
B03n0002_p0149a11║脫門。雲幢大音主方神。得如龍普雨．令眾生歡喜解脫門。髻目無亂主方神。得示現一切眾生業無差別自
B03n0002_p0149a12║在力解脫門。普觀世業主方神。得觀察一切趣生中種種業解脫門。周徧遊覽主方神。得所作事皆究竟．生
B03n0002_p0149a13║一切眾生歡喜解脫門。
B03n0002_p0149a14║【疏】一現身說法。令悟得果。皆救護力。二神通示相．是能成辦業。眾生出苦．是所成辦業。三法光破闇．
B03n0002_p0149a15║闇斷智生。智與法喜俱生。斷以寂滅為樂。四普現說法。聞必惑滅。故不唐勞。五聖人無名。隨物立名。
B03n0002_p0149a16║貴在生德。及滅惑耳。六七可知。八業同性空．並不失報．俱無差異。性相無礙．為自在力。說能感報．令
B03n0002_p0150a01║除惡業。說業性空．善業亦亡。九前約說業性相．令物絕業。此約知業差別．擬隨機化。十世人靡不有
B03n0002_p0150a02║初。鮮克有終。今聖人有志有能．故所作究竟。世人以人隨欲．不能兼亡。今有慈有愍．故令物喜。謂十波羅
B03n0002_p0150a03║蜜．無不究竟。四無量心．令物歡喜。（【鈔】世人以人隨欲者。書云。小人以人從欲。君子以欲從人。言不能兼亡者。亡．無也。而亡字有心。即自他相忘。不恃己功也。今云兼於無道之人
B03n0002_p0150a04║耳。）
B03n0002_p0150a05║爾時徧住一切主方神。承佛威力。普觀一切主方神眾而說頌言。
B03n0002_p0150a06║【疏】頌中次第配釋。可知。
B03n0002_p0150a07║如來自在出世間教化一切諸羣生普示法門令悟入悉使當成無上智神通無量等眾生
B03n0002_p0150a08║隨其所樂示諸相見者皆蒙出離苦此現光神解脫力佛於暗障眾生海為現法炬大光明
B03n0002_p0150a09║其光普照無不見此行莊嚴之解脫具足世間種種音普轉法輪無不解眾生聽者煩惱滅
B03n0002_p0150a10║此徧住神之所悟一切世間所有名佛名等彼而出生悉使眾生離癡惑此斷迷神所行處
B03n0002_p0150a11║若有眾生至佛前得聞如來美妙音莫不心生大歡喜徧遊虛空悟斯法佛於一一剎那中
B03n0002_p0150a12║普雨無邊大法雨悉使眾生煩惱滅此雲幢神所了知一切世間諸業海佛昔開示等無異
B03n0002_p0150a13║普使眾生除業惑此髻目神之所了一切智地無有邊一切眾生種種心如來照見悉明了
B03n0002_p0150a14║此廣大門觀世入佛於往昔修諸行無量諸度悉圓滿大慈哀愍利眾生此徧遊神之解脫
B03n0002_p0150a15║○第四主空神長行十法。
B03n0002_p0150a16║復次淨光普照主空神。得普知諸趣一切眾生心解脫門。普遊深廣主空神。得普入法界解脫門。生吉祥風
B03n0002_p0151a01║主空神。得了達無邊境界身相解脫門。離障安住主空神。得能除一切眾生業惑障解脫門。廣步妙髻主空
B03n0002_p0151a02║神。得普觀察思惟廣大行海解脫門。無礙光燄主空神。得大悲光普救護一切眾生厄難解脫門。無礙勝力
B03n0002_p0151a03║主空神。得普入一切無所著福德力解脫門。離垢光明主空神。得能令一切眾生心離諸蓋清淨解脫門。深
B03n0002_p0151a04║遠妙音主空神。得普見十方智光明解脫門。光徧十方主空神。得不動本處而普現世間解脫門。
B03n0002_p0151a05║【疏】一智慧造理．則十眼廣照。日月合空．則萬象歷然。二身智二光．徧入法界。三佛身如空．是無邊境。
B03n0002_p0151a06║無生無染．為吉祥風。四廣說聖道．則離三障。安住二空。五上求下化．名廣大行。為安眾生．如妙髻焉。
B03n0002_p0151a07║六沉生死之厄難。悲智光以濟之。七不礙福智相導。是謂勝力。八惑由智遣。九妙音善說。十不
B03n0002_p0151a08║壞本處．而稱周十方。
B03n0002_p0151a09║爾時淨光普照主空神。承佛威力。普觀一切主空神眾而說頌言。
B03n0002_p0151a10║【疏】偈中十頌如次。
B03n0002_p0151a11║如來廣大目清淨如虛空普見諸眾生一切悉明了佛身大光明徧照於十方處處現前住
B03n0002_p0151a12║普遊觀此道佛身如虛空無生無所取無得無自性吉祥風所見
B03n0002_p0151a13║【疏】三中。空有四義。含於五法。一離能取生．即絕妄想。二離所取相．無相無名。三境無自性．即是如如。四心
B03n0002_p0151a14║無所得．是為正智。迷如以成名相．妄想是生。悟名相之本如．執翻成智。如外無智．智體即如。此二猶空．寂
B03n0002_p0151a15║照無礙。如斯見佛．是曰吉祥。（【鈔】空有四義．含於五法者。四義即無生等。五法即名等。今當先釋五法。後消疏文。五法經論皆具。且依楞伽列次者。則名．相．妄想．正智．如如．以為其次。若
B03n0002_p0151a16║瑜伽七十二云。一相。二名。三分別。四真如。五正智。分別。即妄想異名。相．謂言談安足事處。名．即於相所有增語。分別．謂三界行中所有心心所。真如．謂無為法。無我所顯。聖智所行。非一切言談安足事處。正智．略
B03n0002_p0152a01║有二種。一唯出世間正智。二世間出世間正智。釋曰。上即根本。下即後得。已知五法名相差別。今當消疏。疏中先以五法屬文。後迷如下。辨因起融攝。言迷如以成名相。則妄想是生者。此顯迷時。唯有三法。一名。
B03n0002_p0152a02║二相。三妄想。故此五法。通該一切。而不必同時。謂妄想正智。此必不並。故今有妄想。決無正智。其如如名相。則有隱顯。此中迷故。如如則隱。名相則顯。次云悟名相之本如。執翻成智者。此顯悟時。但有其二。一正
B03n0002_p0152a03║智。二如如。既有正智。決無妄想。了得如如。名相則隱。雖不壞相。舉體即空。理奪於事。無不蕩盡。是故空中無色等法。故楞伽云。謂了名相及與妄想。體不可得。名為正智。如如即是名相妄想本自不生。釋云。名相
B03n0002_p0152a04║不生。則境如矣。妄想不生。則心如矣。了心境如。是為正智。故唯正智及如如存。次云如外無智。智體即如者。復融上二。以為一味。如外無智。即以如攝智。智體即如。是以智攝如。合為一味。故下經云。無有智外如。
B03n0002_p0152a05║為智所入。亦無如外智。能證於如。即斯義也。故疏結云。此二猶空。寂照無礙。寂即是如。照即正智。如日合空。雖有二事。一相難分。）
B03n0002_p0152a06║如來無量劫廣說諸聖道普滅眾生障圓光悟此門
B03n0002_p0152a07║【疏】四中。長行及列。並名安住。今云圓光。圓光表智。安住表定。二事相資。前後互舉。並能滅障。於理無違。
B03n0002_p0152a08║我觀佛往昔所集菩提行悉為安世間妙髻行斯境一切眾生界流轉生死海佛放滅苦光
B03n0002_p0152a09║無礙神能見
B03n0002_p0152a10║【疏】六中。生死海者。瑜伽七十云。五法相似。生死得大海名。一處無邊相似故。二甚深故。三難度故。四不可
B03n0002_p0152a11║飲故。五大寶所依故。釋曰。由前四義．眾生流轉。由第五義。菩薩入之。且約分喻。第九十云。由三相故。不同
B03n0002_p0152a12║水海。一自性不同分。謂水海唯色一分。二淪沒不同。唯人畜故。唯沒身故。三超度不同。未離欲者。亦能度
B03n0002_p0152a13║故。生死海。反上可思。○餘四偈。可知。
B03n0002_p0152a14║清淨功德藏能為世福田隨以智開覺力神於此悟眾生癡所覆流轉於險道佛為放光明
B03n0002_p0152a15║離垢神能證智慧無邊際悉現諸國土光明照世間妙音斯見佛佛為度眾生修行徧十方
B03n0002_p0152a16║如是大願心普現能觀察
B03n0002_p0153a01║○第五主風神十法。
B03n0002_p0153a02║復次無礙光明主風神。得普入佛法及一切世間解脫門。普現勇業主風神。得無量國土佛出現咸廣大供
B03n0002_p0153a03║養解脫門。飄擊雲幢主風神。得以香風普滅一切眾生病解脫門。淨光莊嚴主風神。得普生一切眾生善根。
B03n0002_p0153a04║令摧滅重障山解脫門。力能竭水主風神。得能破無邊惡魔眾解脫門。大聲徧吼主風神。得永滅一切眾生
B03n0002_p0153a05║怖解脫門。樹杪垂髻主風神。得入一切諸法實相辯才海解脫門。普行無礙主風神。得調伏一切眾生方便
B03n0002_p0153a06║藏解脫門。種種宮殿主風神。得入寂靜禪定門。滅極重愚癡暗解脫門。大光普照主風神。得隨順一切眾生
B03n0002_p0153a07║行無礙力解脫門。
B03n0002_p0153a08║【疏】一以方便風．合智日光。智入深法而無障礙。身入世間而無影像。二菩薩以求菩提之大心。持稱真
B03n0002_p0153a09║之供具。等虛空之廣大。不礙事之繁多。而以全法之身。一念供無邊之佛。如彼風力。無不成也。三長風
B03n0002_p0153a10║忽來。浮雲散滅。慈風忽起。惑苦病亡。四福智莊嚴之風。摧壞如山之障。五十力降魔。十軍皆殄。獨名
B03n0002_p0153a11║竭水者。欲愛為初。（【鈔】十力降魔．十軍皆殄者。智論第六云。欲是汝初軍。憂愁軍第二。飢渴軍第三。渴愛軍第四。睡眠軍第五。怖畏軍第六。疑軍為第七。含毒軍第八。利養軍第九。著虛妄名聞。自
B03n0002_p0153a12║高軍第十。輕慢於他人。汝等軍如是。一切世間人。及諸一切天。無能破之者。我以智慧箭。修定智為弓。摧破汝魔軍。如坏缾沒水。今以愛欲為水。故偏語之。）六毛孔慈音．滅除五怖。
B03n0002_p0153a13║若百竅異吹。徧吼悅機。七智入實相。故妙辯如海。如風擊樹。故能下垂。八調生方便。為智所入。故名
B03n0002_p0153a14║為藏。九禪定宮殿。必定慧雙游。故能滅癡闇。約佛。則動寂無二。見必滅癡。十日月明照。非風不運。智
B03n0002_p0153a15║行無礙。方便力焉。（【校】自疏一念供無邊之佛至鈔渴愛軍第四。纂要補版。字多訛脫。茲依重編華嚴經疏鈔會本校正。）
B03n0002_p0153a16║爾時無礙光明主風神。承佛威力。普觀一切主風神眾而說頌言。
B03n0002_p0154a01║【疏】十偈可知。
B03n0002_p0154a02║一切諸佛法甚深無礙方便普能入所有世間常出現無相無形無影像汝觀如來於往昔
B03n0002_p0154a03║一念供養無邊佛如是勇猛菩提行此普現神能悟了如來救世不思議所有方便無空過
B03n0002_p0154a04║悉使眾生離諸苦此雲幢神之解脫眾生無福受眾苦重蓋密障常迷覆一切皆令得解脫
B03n0002_p0154a05║此淨光神所了知如來廣大神通力克殄一切魔軍眾所有調伏諸方便勇健威力能觀察
B03n0002_p0154a06║佛於毛孔演妙音其音普徧於世間一切苦畏皆令息此徧吼神之所了佛於一切眾剎海
B03n0002_p0154a07║不思議劫常演說此如來地妙辯才樹杪髻神能悟解佛於一切方便門智入其中悉無礙
B03n0002_p0154a08║境界無邊無與等此普行神之解脫如來境界無有邊處處方便皆令見而身寂靜無諸相
B03n0002_p0154a09║種種宮神解脫門如來劫海修諸行一切諸力皆成滿能隨世法應眾生此普照神之所見
B03n0002_p0154a10║大方廣佛華嚴經疏論纂要卷第八