B03n0002_p0154a11║
B03n0002_p0154a12║
B03n0002_p0154a13║大方廣佛華嚴經疏論纂要卷第九
B03n0002_p0154a14║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0154a15║世主妙嚴品第一（之八）
B03n0002_p0154a16║○第六主火神十法。
B03n0002_p0155a01║復次普光燄藏主火神。得悉除一切世間暗解脫門。普集光幢主火神。得能息一切眾生諸惑漂流熱惱苦
B03n0002_p0155a02║解脫門。大光徧照主火神。得無動福力大悲藏解脫門。眾妙宮殿主火神。得普能除煩惱塵解脫門。無盡光
B03n0002_p0155a03║髻主火神。得光明照曜無邊虛空界解脫門。種種燄眼主火神。得種種福莊嚴寂靜光解脫門。十方宮殿如
B03n0002_p0155a04║須彌山主火神。得能滅一切世間諸趣熾然苦解脫門。威光自在主火神。得自在開悟一切世間解脫門。光
B03n0002_p0155a05║照十方主火神。得永破一切愚癡執著見解脫門。雷音電光主火神。得成就一切願力大震吼解脫門。
B03n0002_p0155a06║【疏】有云。準梵本。此脫第四。一以進力現世除物無明。以最初故。偏從火義。二惑有二義。一漂。二惱。善巧
B03n0002_p0155a07║迴轉。則能息之。三稱性之福。相惑不動。與大悲合。自利不動。俱能攝德無盡．名藏。四有云。準梵本．神
B03n0002_p0155a08║名勝上蘂光普照。法門。名普能除煩惱塵。謂劫海行滿故。今能現通滅惑。偈云眾妙宮神。同前列名。眾妙
B03n0002_p0155a09║即勝上義耳。然諸本多無。或有本則具云。眾妙宮殿主火神。得大慈悲廣蔭眾生解脫門。恐是傳寫脫漏
B03n0002_p0155a10║耳。五光明照曜等者。日光合空．等空無際。智符實相。稱實無邊。雖曠劫修成。全同本有。窮靈極數．妙盡
B03n0002_p0155a11║難思。實為惑本。即是正因。智照心源。即是了因。（【鈔】日光合空等者。初舉喻也。智符已下。二合。以智合日。以實相合空。符者。分而合也。實相體上。本有智光。無始迷之。
B03n0002_p0155a12║今方朗悟。即我始會之。非照今有。故與實相。分而合也。實相無邊。智亦無邊。如空無際。光亦無際。雖曠劫修成。全同本有者。以偈文會義也。偈云。億劫修成不可思。求其邊際莫能知。義乃修成。智無際耳。何得分
B03n0002_p0155a13║而合之。故今答云。雖則修成。全同本有。是以經云。演法實相令歡喜。故疏結云。窮靈極數。即是修成。妙盡難思。即符本有。亦猶始覺同本覺。無復始本之異。為究竟覺。窮靈極數之言。即肇論劉遺民所難般若無
B03n0002_p0155a14║知論語。謂窮其靈鑑。極其數運。妙無不盡。則合心體難思耳。）如空與日。今略申十義。以辨難思。一謂日與空．非即非離。二非住非不住。
B03n0002_p0155a15║三而日善作破闇良緣。顯空之要。四雖復滅暗顯空。空無損益。五理實無損。事以推之。暗蔽永除。性乃無
B03n0002_p0155a16║增。空界所含。萬像皆現。六而此虛空。性雖清淨。若無日光。則有闇起。七非以虛空空故。自能除暗。暗若除
B03n0002_p0156a01║者。必假日光。八日若無空。無光無照。空若無日。暗不自除。九然此暗性。無來無去。日之體相．亦不生不滅。
B03n0002_p0156a02║十但有日照空。則乾坤洞曉。以智慧日。照心性空。亦有十義。準喻思之。非唯釋此一文。乃遠通眾經。該羅
B03n0002_p0156a03║前後。六體寂發照。名寂靜光。以斯成福。莊嚴身相。七八可知。九分別法相。永離不了愚癡。悟法實
B03n0002_p0156a04║性。便無執著之見。十以行扶願。故能現世。作師子吼。（【校】案經長行第四法。疏主所見諸本多無。纂要據他本補入眾妙宮殿等十七字。）
B03n0002_p0156a05║爾時普光燄藏主火神。承佛威力。普觀一切主火神眾而說頌言。
B03n0002_p0156a06║【疏】頌加第四。餘並可知。
B03n0002_p0156a07║汝觀如來精進力廣大億劫不思議為利眾生現世間所有暗障皆令滅眾生愚癡起諸見
B03n0002_p0156a08║煩惱如流及火然導師方便悉滅除普集光幢於此悟福德如空無有盡求其邊際不可得
B03n0002_p0156a09║此佛大悲無動力光照悟入心生喜我觀如來之所行經於劫海無邊際如是示現神通力
B03n0002_p0156a10║眾妙宮神所了知億劫修成不可思求其邊際莫能知演法實相令歡喜無盡光神所觀見
B03n0002_p0156a11║十方所有廣大眾一切現前瞻仰佛寂靜光明照世間此妙燄神所能了牟尼出現諸世間
B03n0002_p0156a12║坐於一切宮殿中普雨無邊廣大法此十方神之境界諸佛智慧最甚深於法自在現世間
B03n0002_p0156a13║能悉闡明真實理威光悟此心欣慶諸見愚癡為暗蓋眾生迷惑常流轉佛為開闡妙法門
B03n0002_p0156a14║此照方神能悟入願門廣大不思議力度修治已清淨如昔願心皆出現此震音神之所了
B03n0002_p0156a15║○第七主水神十法。
B03n0002_p0156a16║復次普興雲幢主水神。得平等利益一切眾生慈解脫門。海潮雲音主水神。得無邊法莊嚴解脫門。妙色輪
B03n0002_p0157a01║髻主水神。得觀所應化方便普攝解脫門。善巧漩澓主水神。得普演諸佛甚深境界解脫門。離垢香積主水
B03n0002_p0157a02║神。得普現清淨大光明解脫門。福橋光音主水神。得清淨法界無相無性解脫門。知足自在主水神。得無盡
B03n0002_p0157a03║大悲海解脫門。淨喜善音主水神。得於菩薩眾會道場中為大歡喜藏解脫門。普現威光主水神。得以無礙
B03n0002_p0157a04║廣大福德力普出現解脫門。吼聲徧海主水神。得觀察一切眾生發起如虛空調伏方便解脫門。
B03n0002_p0157a05║【疏】一無緣大慈。是曰平等。二無邊行法．莊嚴自他。三寂然不動以觀機。感而遂通以隨攝。若冬則積
B03n0002_p0157a06║雪凝白。夏則無處不流。四妙音演佛深旨。令悟妙法漩澓。五身智二光．徧覺開化。大充法界。清淨無
B03n0002_p0157a07║垢。六證淨法界．性相俱絕。德無不見。則大用不亡。七眾生不窮。故大悲無盡。滿而不溢。有知足義焉。
B03n0002_p0157a08║流止從緣。斯為自在。八處處見佛。故大喜無窮。喜從佛生。即佛名藏。若聆泉流之響。無不悅也。九性相
B03n0002_p0157a09║無礙之福。故能普現神通。若空色相映之流。威光蕩漾。十調生行廣．如空無邊。用靡暫停。如空無盡。
B03n0002_p0157a10║爾時普興雲幢主水神。承佛威力。普觀一切主水神眾而說頌言。
B03n0002_p0157a11║清淨慈門剎塵數共生如來一妙相一一諸相莫不然是故見者無厭足
B03n0002_p0157a12║【疏】偈中。第一偈前半。辨一相因果。次句例餘。後句辨益。初言清淨者。離過無緣故。門如塵數者。隨宜利樂
B03n0002_p0157a13║故。以慈為因。得妙相果。以相為因。得無厭果。然如來相。有純有雜。此就純門。若以雜門．則隨一相一毛．皆
B03n0002_p0157a14║收如來法界行盡。亦相相皆爾。純雜無礙。因果相融。圓成非分成。故佛一相一毛。即同法界。無有分量。今
B03n0002_p0157a15║此神從一慈門。入無盡相耳。此約十身之相。（【鈔】前半辨一相因果等者。疏文有二。先消經文。辨十身相。後引經論。辨三身相。今初言純雜無礙因果相融者。然如來相。
B03n0002_p0157a16║亦具四句。一一因一相。二一因一切相。此皆純門。三一切因一相。四一切因一切相。皆是雜門。正純恆雜。雜而常純。故云無礙。由因無礙。果相亦無礙。故得圓成非分成耳。以一切純雜無礙之行。成一相故。故此
B03n0002_p0158a01║一相。即同法界。况因果交徹。因中有無盡之果。果中有難思之因。）若三十二相之因。但說一相一因。如智度瑜伽等論。涅槃大集等經。至
B03n0002_p0158a02║相海品當引。（若三十二相下。第二引經及論。說三身相。唯語化身。而總指在餘。智論當三十二。瑜伽當四十九。涅槃二十九經云。善男子。若菩薩摩訶薩。持戒不動。施心不移。安住實語如須彌山。以
B03n0002_p0158a03║是因緣。得足下平如匳底相。若於父母所。和尚師長。乃至畜生。以如法財。供養供給。以是因緣。得足下千輻輪相。若菩薩不殺不盜。於父母師長。常生歡喜。以是因緣。得成三相。一手指纖長。二足跟修長。三其身
B03n0002_p0158a04║方直。若菩薩修四攝法。攝取眾生。以是因緣。得網縵指。如白鵝王。若菩薩父母師長。若病苦時。以手洗拭。捉持按摩。以是因緣。得手足柔軟。若菩薩持戒聞法。惠施無厭。以是因緣。得節踝𦟛滿。身毛上靡。若菩薩
B03n0002_p0158a05║專心聽法。演說正教。以是因緣。得鹿王腨。若菩薩於諸眾生不生害心。飲食知足。常樂惠施。瞻病給藥。以是因緣。其身圓滿。如尼拘陀樹。立手過膝。頂有肉髻。無見頂相。若菩薩見怖畏者。為作救護。見裸露者。施
B03n0002_p0158a06║與衣服。以是因緣。得陰藏相。若菩薩親近智者。遠離愚人。善喜問答。掃治行路。以是因緣。皮膚細滑。身毛右旋。若菩薩常以飲食衣服臥具醫藥香華燈明施人。以是因緣。得身金色。常光照曜。若菩薩行施之時。
B03n0002_p0158a07║所施之物。能捨不吝。不觀福田及非福田。以是因緣。得七處滿相。若菩薩布施之時。心不生疑。以是因緣。得柔軟聲相。若菩薩如法求財。以用布施。以是因緣。缺骨充滿。師子上身。臂肘𦟛纖。若菩薩遠離兩舌。惡
B03n0002_p0158a08║口恚恨。以是因緣。得四十齒。白淨齊密。若菩薩於諸眾生修大慈悲。以是因緣。得二牙相。若菩薩常作是願。有來求者。隨意給與。以是因緣。得師子頰。若菩薩隨諸眾生所須之食。悉皆與之。以是因緣。得味中上
B03n0002_p0158a09║味。若菩薩自修十善。兼以化人。以是因緣。得廣長舌。若菩薩不訟彼短。不謗正法。以是因緣。得梵音聲。若菩薩見諸怨憎。生於慈心。以是因緣。得目睫紺色。若菩薩不隱他德。稱揚其善。以是因緣。得白毫相。善男
B03n0002_p0158a10║子。若菩薩修習如是三十二相業因緣時。則得不退菩提之心。）
B03n0002_p0158a11║世尊往昔修行時普詣一切如來所種種修治無懈倦如是方便雲音入
B03n0002_p0158a12║佛於一切十方中寂然不動無來去應化眾生悉令見此是髻輪之所知
B03n0002_p0158a13║如來境界無邊量一切眾生不能了妙音演說徧十方此善漩神所行處
B03n0002_p0158a14║世尊光明無有盡充徧法界不思議說法教化度眾生此淨香神所觀見
B03n0002_p0158a15║【疏】第五偈。初言無盡。以顯光常。次充法界。以辨光徧。不思議者。以顯光深。非色現色。非青黃而青黃故。其
B03n0002_p0158a16║第三句。是顯光用。餘五可知。
B03n0002_p0159a01║如來清淨等虛空無相無形徧十方而令眾會靡不見此福光神善觀察佛昔修習大悲門
B03n0002_p0159a02║其心廣徧等眾生是故如雲現於世此解脫門知足了十方所有諸國土悉見如來坐於座
B03n0002_p0159a03║朗然開悟大菩提如是喜音之所入如來所行無罣礙徧往十方一切剎處處示現大神通
B03n0002_p0159a04║普現威光已能悟修習無邊方便行等眾生界悉充滿神通妙用靡暫停吼聲徧海斯能入
B03n0002_p0159a05║○第八主海神十法。
B03n0002_p0159a06║復次出現寶光主海神。得以等心施一切眾生福德海眾寶莊嚴身解脫門。不可壞金剛幢主海神。得巧方
B03n0002_p0159a07║便守護一切眾生善根解脫門。不雜塵垢主海神。得能竭一切眾生煩惱海解脫門。恒住波浪主海神。得令
B03n0002_p0159a08║一切眾生離惡道解脫門。吉祥寶月主海神。得普滅大癡暗解脫門。妙華龍髻主海神。得滅一切諸趣苦與
B03n0002_p0159a09║安樂解脫門。普持光味主海神。得淨治一切眾生諸見愚癡性解脫門。寶燄華光主海神。得出生一切寶種
B03n0002_p0159a10║性菩提心解脫門。金剛妙髻主海神。得不動心功德海解脫門。海潮雷音主海神。得普入法界三昧門解脫
B03n0002_p0159a11║門。
B03n0002_p0159a12║【疏】頌脫第三。一為物供佛。是等施福德。眾寶相以莊嚴身。二巧隨根欲．說法護善。使其長成。三謂演
B03n0002_p0159a13║深廣法．體煩惱空。梵本偈云。一切世間眾導師。法雲大雨不可測。消竭無窮諸苦海。此離垢塵入法門。若
B03n0002_p0159a14║準此文．乃竭苦海。四若見佛境。則惑亡苦息。準現經文。三是煩惱。四是於苦。若依梵本。前苦後惑。既譯
B03n0002_p0159a15║人脫漏。致使文義參差。故古德云。脫第四頌。結名既同。故知脫第三。恆住波浪者。即是普用水為宮殿。
B03n0002_p0159a16║五以智滅癡。六為行所遷。一切皆苦。菩提因起。則生滅苦亡。便得涅槃寂滅安樂。七將智滅癡。未免於
B03n0002_p0160a01║見。了癡見性。癡見自亡。真妄等觀．是佛境也。八一切眾生。有佛種性。圓明可貴。具德稱寶。佛眼普觀。佛
B03n0002_p0160a02║智普示。正因令顯。如出金藏。大心若起。如種生芽。故云出生。緣了二因。為能悟之妙道。（【鈔】正因令顯。如出金藏。即涅槃經。如
B03n0002_p0160a03║貧女家中寶藏之喻。）九了如不取。則心不搖動。湛如停海。萬德攸歸故。須彌可傾。魔豈能嬈。一念降魔。如本行集。
B03n0002_p0160a04║（了如不取。則心絕動搖者。金剛經云。不取於相。如如不動。須彌可傾。魔豈能嬈者。即高僧傳中。慧嵬禪師之事。雲林修定。有一惡鬼而現其前。有身無首。令禪師懼。公安然不懼。而慰之言。喜汝無頭痛之患。次現
B03n0002_p0160a05║無腹之鬼。復云。喜汝無五藏之憂。如是隨來隨遣。竟不能惑。魔又化為天女云。天帝令我以備掃灑。公曰。我心如地。難可傾動。無以革囊見試。天女乃騰雲而去。讚曰。大海可竭。須彌可傾。彼上人者。執志堅貞。今
B03n0002_p0160a06║用一句。義意全同。）十入法界定。如法界徧。（【校】疏云頌脫第三。案下離垢塵所入法門一偈。纂要已補入。）
B03n0002_p0160a07║爾時出現寶光主海神。承佛威力。普觀一切主海神眾而說頌言。
B03n0002_p0160a08║【疏】偈文可知。
B03n0002_p0160a09║不可思議大劫海供養一切諸如來普以功德施羣生是故端嚴最無比一切世間皆出現
B03n0002_p0160a10║眾生根欲靡不知普為弘宣大法海此是堅幢所欣悟一切世間眾導師法雲大雨不可測
B03n0002_p0160a11║消竭無窮諸苦海此離垢塵入法門一切眾生煩惱覆流轉諸趣受眾苦為其開示如來境
B03n0002_p0160a12║普水宮神入此門佛於難思劫海中修行諸行無有盡永截眾生癡惑網寶月於此能明入
B03n0002_p0160a13║佛見眾生常恐怖流轉生死大海中示彼如來無上道龍髻悟解生欣悅諸佛境界不思議
B03n0002_p0160a14║法界虛空平等相能淨眾生癡惑網如是持味能宣說佛眼清淨不思議一切境界悉該覽
B03n0002_p0160a15║普示眾生諸妙道此是華光心所悟魔軍廣大無央數一剎那中悉摧滅心無傾動難測量
B03n0002_p0160a16║金剛妙髻之方便普於十方演妙音其音法界靡不周此是如來三昧境海潮音神所行處
B03n0002_p0161a01║○第九主河神十法。
B03n0002_p0161a02║復次普發迅流主河神。得普雨無邊法雨解脫門。普潔泉澗主河神。得普現一切眾生前令永離煩惱解脫
B03n0002_p0161a03║門。離塵淨眼主河神。得以大悲方便。普滌一切眾生諸惑塵垢解脫門。十方徧吼主河神。得恒出饒益眾生
B03n0002_p0161a04║音解脫門。普救護眾生主河神。得於一切含識中。恒起無惱害慈解脫門。無熱淨光主河神。得普示一切清
B03n0002_p0161a05║涼善根解脫門。普生歡喜主河神。得修行具足施。令一切眾生永離慳著解脫門。廣德勝幢主河神。得作一
B03n0002_p0161a06║切歡喜福田解脫門。光照普世主河神。得能令一切眾生雜染者清淨。瞋毒者歡喜解脫門。海德光明主
B03n0002_p0161a07║河神。得能令一切眾生入解脫海。恒受具足樂解脫門。
B03n0002_p0161a08║【疏】一行成雨法。若霈然洪霔。滅惑生德。若懸河迅流。無所滯礙。二現身息惱。若泉澗洗心。三真實滌
B03n0002_p0161a09║垢。慈智相資。若碧沼澄潭。空色交映。故名離塵淨眼。四圓音徧益。若崩浪發響。五拯救漂溺。六善
B03n0002_p0161a10║根無惑。可謂清涼。若阿耨達池。永無熱惱。七施門無量。令彼無慳。若薀藻菱蓮。普令物喜。八行福契
B03n0002_p0161a11║實。故見無不欣。若深湖廣陂。是為廣德。九方便慧力。雜染皆淨。慈彼怨害。瞋反成歡。若萬頃波澄。光映
B03n0002_p0161a12║天下。十總收萬善。令會涅槃。若彼百川。咸會大海。由智海故。名海德光明。（【校】怨害。纂要作冤害。）
B03n0002_p0161a13║爾時普發迅流主河神。承佛威力。普觀一切主河神眾而說頌言。
B03n0002_p0161a14║【疏】偈亦可知。
B03n0002_p0161a15║如來往昔為眾生修治法海無邊行譬如霈澤清炎暑普滅眾生煩惱熱佛昔難宣無量劫
B03n0002_p0161a16║以願光明淨世間諸根熟者令悟道此普潔神心所悟大悲方便等眾生悉現其前常化誘
B03n0002_p0162a01║普使淨治煩惱垢淨眼見此深歡悅佛演妙音普使聞眾生愛樂心歡喜悉使滌除無量苦
B03n0002_p0162a02║此徧吼神之解脫佛昔修習菩提行為利眾生無量劫是故光明徧世間護神憶念生歡喜
B03n0002_p0162a03║佛昔修行為眾生種種方便令成熟普淨福海除眾苦無熱見此心欣慶施門廣大無窮盡
B03n0002_p0162a04║一切眾生咸利益能令見者無慳著此普喜神之所悟佛昔修行實方便成就無邊功德海
B03n0002_p0162a05║能令見者靡不欣此勝幢神心悟悅眾生有垢咸淨治一切怨害等生慈故得光照滿虛空
B03n0002_p0162a06║普世河神見歡喜佛是福田功德海能令一切離諸惡乃至成就大菩提此海光神之解脫
B03n0002_p0162a07║○第十主稼神十法。
B03n0002_p0162a08║復次柔軟勝味主稼神。得與一切眾生法滋味．令成就佛身解脫門。時華淨光主稼神。得能令一切眾生受
B03n0002_p0162a09║廣大喜樂解脫門。色力勇健主稼神。得以一切圓滿法門淨諸境界解脫門。增益精氣主稼神。得見佛大悲
B03n0002_p0162a10║無量神通變化力解脫門。普生根果主稼神。得普現佛福田．令下種無失壞解脫門。妙嚴環髻主稼神。得普
B03n0002_p0162a11║發眾生淨信華解脫門。潤澤淨華主稼神。得大慈愍濟諸眾生．令增長福德海解脫門。成就妙香主稼神。得
B03n0002_p0162a12║廣開示一切行法解脫門。見者愛樂主稼神。得能令法界一切眾生．捨離懈怠憂惱等諸惡普清淨解脫門。
B03n0002_p0162a13║離垢光明主稼神。得觀察一切眾生善根隨應說法．令眾會歡喜滿足解脫門。
B03n0002_p0162a14║【疏】一功德智慧二種法味．資成佛身。二喜樂由於苦除。三眾生為所淨之境。四悲深故通廣。五
B03n0002_p0162a15║下種佛田．必至果無壞。六智敷物信。獲果稱華。七慈眼視物。故福聚無量。慈則恬和怡悅。偈云勝道。
B03n0002_p0162a16║八以行成佛。故始成即宣。九懈於修習．憂惱是生。勤策諸根．眾惡清淨。十隨根為說．遂求故喜。
B03n0002_p0163a01║爾時柔軟勝味主稼神。承佛威力。普觀一切主稼神眾而說頌言。
B03n0002_p0163a02║【疏】偈文可知。
B03n0002_p0163a03║如來無上功德海普現明燈照世間一切眾生咸救護悉與安樂無遺者世尊功德無有邊
B03n0002_p0163a04║眾生聞者不唐捐悉使離苦常歡喜此是時華之所入善逝諸力皆圓滿功德莊嚴現世間
B03n0002_p0163a05║一切眾生悉調伏此法勇力能明證佛昔修治大悲海其心念念等世間是故神通無有邊
B03n0002_p0163a06║增益精氣能觀見佛徧世間常現前一切方便無空過悉淨眾生諸惑惱此普生神之解脫
B03n0002_p0163a07║佛是世間大智海放淨光明無不徧廣大信解悉從生如是嚴髻能明入如來觀世起慈心
B03n0002_p0163a08║為利眾生而出現示彼恬怡最勝道此淨華神之解脫善誓所修清淨行菩提樹下具宣說
B03n0002_p0163a09║如是教化滿十方此妙香神能聽受佛於一切諸世間悉使離憂生大喜所有根欲皆治淨
B03n0002_p0163a10║可愛樂神斯悟入如來出現於世間普觀眾生心所樂種種方便而成熟此淨光神解脫門
B03n0002_p0163a11║○第十一主藥神十法。
B03n0002_p0163a12║復次吉祥主藥神。得普觀一切眾生心而勤攝取解脫門。栴檀林主藥神。得以光明攝取眾生．俾見者無空
B03n0002_p0163a13║過解脫門。離塵光明主藥神。得能以淨方便滅一切眾生煩惱解脫門。名稱普聞主藥神。得能以大名稱增
B03n0002_p0163a14║長無邊善根海解脫門。毛孔現光主藥神。得大悲幢速赴一切病境界解脫門。破暗清淨主藥神。得療治一
B03n0002_p0163a15║切盲冥眾生令智眼清淨解脫門。普發吼聲主藥神。得能演佛音說諸法差別義解脫門。蔽日光幢主藥神。
B03n0002_p0163a16║得能作一切眾生善知識。令見者咸生善根解脫門。明見十方主藥神。得清淨大悲藏。能以方便令生信解
B03n0002_p0164a01║解脫門。普發威光主藥神。得方便令念佛滅一切眾生病解脫門。
B03n0002_p0164a02║【疏】一順情則易攝。逆意則難調。故普觀之。二三可知。四始學者．以名為實賓。大士以名為佛事。五
B03n0002_p0164a03║以慈善根力．放月愛等光。身心兩病．纔念便滅。（【鈔】慈善根力者。慈善根．即涅槃第十五經云。復次善男子。菩薩四無量心。能為一切諸善根本。下廣說慈心行施。發
B03n0002_p0164a04║起大願竟。云善男子。一切聲聞．緣覺．菩薩．諸佛如來．所有善根。慈為根本。善男子。菩薩摩訶薩修習慈心。能生如是無量善根。謂不淨觀等。皆從此生。結云。如是等法．慈為根本。善男子。以是義故。慈是真實。非虛
B03n0002_p0164a05║妄也。若有人問。誰是一切諸善根本。當言慈是。以是義故。實非虛妄。善男子。能為善者。名實思惟。實思惟者。即名為慈。慈即如來。慈即大乘。大乘即慈。慈即如來。善男子。慈即菩提道。菩提道即是如來。如來即慈。
B03n0002_p0164a06║次廣說慈德．是一切善法。下廣說慈德。如提婆達多．欲害如來。令阿闍世王．放護財醉象。我即入慈定。舉手示之。即於指端．出五師子。即便怖畏。舉身投地。敬禮我足。善男子。我時手指實無師子。乃是修慈善根
B03n0002_p0164a07║力故。令彼調伏。廣說緣起。皆悉結歸慈善根力。放月愛等光。即涅槃二十經。爾時世尊．在雙林間。見阿闍世王。悶絕躃地。爾時世尊．為阿闍世王．入月愛三昧。入三昧已。放大光明。其光清涼。往照王身。身疾即愈。
B03n0002_p0164a08║鬱蒸除滅。乃至云。問耆婆。何等名為月愛三昧。耆婆答言。有六義似。一譬如月光。能令一切優鉢羅華。開敷鮮明。月愛三昧。亦復如是。能令眾生。善心開敷。是故名為月愛三昧。二如月．能令行路歡喜。此三昧能
B03n0002_p0164a09║令修習涅槃道者歡喜。三一日至十五日。光色漸明。此能令善根增長。四十六至三十日。形色漸減。此能令漸滅煩惱。五能除鬱蒸。此能除貪惱熱。六如月眾星中王。甘露一味。人所愛樂。月愛三昧。亦復如是。諸
B03n0002_p0164a10║善中王。甘露一味。一切眾生之所愛樂。是故復名月愛三昧。）六迷理迷報．二愚盲冥。起惑造業．備受眾苦。佛以正法金錍．開其智眼。
B03n0002_p0164a11║令明三諦．故云清淨。（佛以正法金錍者。即涅槃第八。迦葉菩薩白佛言。世尊。佛性者。云何甚深。難見難入。佛言。善男子。如百盲人。為治目故。造詣良醫。是時良醫。即以金錍。抉其眼膜。以一指
B03n0002_p0164a12║示。問言見不。盲人答言。我猶未見。復以二指．三指示之。乃言少見。善男子。是大涅槃微妙經典。如來未說。亦復如是。無量菩薩。雖已具足諸波羅蜜。乃至十住．猶未能得見於佛性。如來既說。即便少見。是菩薩既
B03n0002_p0164a13║得見已。咸作是言。甚奇世尊。我等流轉無量生死。常為無我之所惑亂。善男子。如是菩薩。位階十地。尚不了了知見佛性。何况聲聞緣覺之人能得見耶。澤州釋云。十地菩薩。各修十度。名為百人。涅槃為金錍。經
B03n0002_p0164a14║初一說。名一指示。中間重說。名二指示。經末復說．名三指示。下合中．未見佛性．並如盲人。延公云。金錍喻教。抉膜者。教能生解。喻破無明。即今疏意。故云正法金錍。而言三指。喻三僧祇。乃至十地。未了分明。故言
B03n0002_p0164a15║少見。若準澤州。則涅槃為錍。三說為三指者。若俱約教。則錍指不殊。若以涅槃為所詮者。又不順喻。寧取延公。然三僧祇為三指者。亦順前示。及與後示。亦順十住少見之言。今不取者。遂令佛說．一時之中．不具
B03n0002_p0164a16║三指。又以時喻指。以未全同。故疏自釋。以三諦為三指。指為旨趣。義甚分明。一時橫觀。皆觀三諦。豎至十住。亦證三諦。第一指者。即示俗諦。言凡是有心。定當作佛。皆有佛性。二示真諦為第二指。云佛性者。名第
B03n0002_p0165a01║一義空。三示中道為三指。經云。佛性即是無上菩提中道種子故。非有如虛空。非無如兔角。故知三諦。喻於三指。）七八可知。九無愛見之大悲。生物德故名
B03n0002_p0165a02║藏。十世醫療治。雖差還生。永滅生德。無先念佛。因病因光．皆是方便。謂佛有無邊相。相有無邊好。好放
B03n0002_p0165a03║無邊光。光攝無邊眾。言隨念者。佛德齊均．隨緣隨樂。趣稱一佛．三昧易成。敬一心濃．餘盡然矣。况心凝覺
B03n0002_p0165a04║路。闇蹈大方。
B03n0002_p0165a05║爾時吉祥主藥神。承佛威力。普觀一切主藥神眾而說頌言。
B03n0002_p0165a06║【疏】頌可知。
B03n0002_p0165a07║如來智慧不思議悉知一切眾生心能以種種方便力滅彼羣迷無量苦大雄善巧難測量
B03n0002_p0165a08║凡有所作無空過必使眾生諸苦滅栴檀林神能悟此汝觀諸佛法如是往昔勤修無量劫
B03n0002_p0165a09║而於諸有無所著此離塵光所入門佛百千劫難可遇若有得見及聞名必令獲益無空過
B03n0002_p0165a10║此普稱神之所了如來一一毛孔中悉放光明滅眾患世間煩惱皆令盡此現光神所入門
B03n0002_p0165a11║一切眾生癡所盲惑業眾苦無量別佛悉蠲除開智照如是破暗能觀見如來一音無限量
B03n0002_p0165a12║能開一切法門海眾生聽者悉了知此是大音之解脫汝觀佛智難思議普現諸趣救羣生
B03n0002_p0165a13║能令見者皆從化此蔽日幢深悟了如來大悲方便海為利世間而出現廣開正道示眾生
B03n0002_p0165a14║此見方神能了達如來普放大光明一切十方無不照令隨念佛生功德此發威光解脫門
B03n0002_p0165a15║○第十二主林神十法。
B03n0002_p0165a16║復次布華如雲主林神。得廣大無邊智海藏解脫門。擢榦舒光主林神。得廣大修治普清淨解脫門。生芽發
B03n0002_p0166a01║耀主林神。得增長種種淨信芽解脫門。吉祥淨葉主林神。得一切清淨功德莊嚴聚解脫門。垂布燄藏主林
B03n0002_p0166a02║神。得普門清淨慧恒周覽法界解脫門。妙莊嚴光主林神。得普知一切眾生行海而興布法雲解脫門。可意
B03n0002_p0166a03║雷聲主林神。得忍受一切不可意聲演清淨音解脫門。香光普徧主林神。得十方普現昔所修治廣大行境
B03n0002_p0166a04║界解脫門。妙光逈曜主林神。得以一切功德法饒益世間解脫門。華果光味主林神。得能令一切見佛出興．
B03n0002_p0166a05║常敬念不忘莊嚴功德藏解脫門。
B03n0002_p0166a06║【疏】一佛德無邊．皆依智海。含德流光．所以名藏。二等眾生悲。是為廣大。一一離障。名普清淨。三一切
B03n0002_p0166a07║勝因．皆為佛道。各各心淨。則種種芽生。四一切功德。莊嚴一毛。一一皆然。故佛為德聚。良以佛果攬因．
B03n0002_p0166a08║皆圓成非分成。是故一因生一切果。一果收一切因。皆圓融無礙耳。五智通萬法．故曰普門。客塵不生．
B03n0002_p0166a09║故曰清淨。悟如日照．頓周法界。功如拂鏡．說智漸明。明是本明。漸為圓漸。（【鈔】悟如日照等者。楞伽經有四漸四頓。今唯用一。四漸四頓．多
B03n0002_p0166a10║依地位。古今同為此釋。亦順經文。今釋通於橫豎。則位位之中．皆有頓義。然約橫論頓．復有多義。一頓悟漸修。如見九層之臺．則可頓見。要須躡階而後得升。今亦如是。頓了心性。即心即佛。無法不具。而須積功．
B03n0002_p0166a11║徧修萬行。此約解悟。二者頓修漸悟。即如磨鏡。一時徧磨。明淨有漸。萬行頓修。悟則漸勝。此約證悟。三頓修頓悟。如利劍斬絲．千莖齊斬．一時齊斷。亦如染絲．一時齊染．一時成色。萬行齊修。一時朗悟。四漸修漸
B03n0002_p0166a12║悟。猶如斬竹．節節不同。此非今用。今言悟如日照．即解悟證悟．皆悉頓也。即頓修頓悟。功如拂鏡。亦非漸修。是頓修漸悟義。言明是本明漸為圓漸者。此融上二。恐人謂拂鏡非頓。明鏡本來淨。何用拂塵埃。故為
B03n0002_p0166a13║會之。此是六祖直顯本性。破其漸修。今為順經。明其漸證。隨漸漸明。皆本明矣。故云明是本明。即無念體上．自有真知。非別有知．知心體也。言漸為圓漸者。即天台智者意。彼有言。云漸漸非圓漸。圓圓非漸圓。謂
B03n0002_p0166a14║漸家亦有圓漸。圓家亦有圓漸。漸家漸者。如江出岷山。始於濫觴。漸家圓者。如大江千里。圓家漸者。如初入海。雖則漸深。一滴之水．已過大江。况濫觴耶。圓家圓者。如窮海涯底。故今云。漸是圓家漸。尚過漸家之
B03n0002_p0166a15║圓。况漸家之漸。）六知徧趣行。如應布法。七了音聲性．皆同佛音。故無不可意。能令世間．皆聞佛音。方云清淨。
B03n0002_p0166a16║八昔行稱周法界．是廣大境。神通普令物見．倣而行之。如下喜目．即其事也。九眾生諂佞．自不修德。寗
B03n0002_p0167a01║有進賢之心。今福智益他．則物我兼利。偈云譣詖．即諂佞也。（眾生諂佞自不修德者。詩云。內有進賢之志。而無譣詖之心。蒼頡篇曰。詖謂諂佞也。）
B03n0002_p0167a02║十敬念則佛興。佛興則莊嚴德藏。障重者．不念不見。於佛豈無常哉。故應見常見也。
B03n0002_p0167a03║爾時布華如雲主林神。承佛威力。普觀一切主林神眾而說頌言。
B03n0002_p0167a04║佛昔修習菩提行福德智慧悉成滿一切諸力皆具足放大光明出世間悲門無量等眾生
B03n0002_p0167a05║如來往昔普淨治是故於世能為益此擢榦神之所了若有眾生一見佛必使入於深信海
B03n0002_p0167a06║普示一切如來道此妙芽神之解脫一毛所集諸功德劫海宣揚不可盡諸佛方便難思議
B03n0002_p0167a07║淨葉能明此深義我念如來於往昔供養剎塵無量佛一一佛所智漸明此燄藏神之所了
B03n0002_p0167a08║一切眾生諸行海世尊一念悉了知如是廣大無礙智妙莊嚴神能悟入恒演如來寂妙音
B03n0002_p0167a09║普生無等大歡喜隨其解欲皆令悟此是雷音所行法如來示現大神通十方國土皆周徧
B03n0002_p0167a10║佛昔修行悉令見此普香光所入門眾生譣詖不修德迷惑沉流生死中為彼闡明眾智道
B03n0002_p0167a11║此妙光神之所見佛為業障諸眾生經於億劫時乃現其餘念念常令見此味光神所觀察
B03n0002_p0167a12║○第十三主山神十法十頌。
B03n0002_p0167a13║復次寶峯開華主山神。得入大寂定光明解脫門。華林妙髻主山神。得修習慈善根成熟不可思議數眾生
B03n0002_p0167a14║解脫門。高幢普照主山神。得觀察一切眾生心所樂嚴淨諸根解脫門。離塵寶髻主山神。得無邊劫海勤精
B03n0002_p0167a15║進無厭怠解脫門。光照十方主山神。得以無邊功德光普覺悟解脫門。大力光明主山神。得能自成熟．復令
B03n0002_p0167a16║眾生捨離愚迷行解脫門。威光普勝主山神。得拔一切苦使無有餘解脫門。微密光輪主山神。得演教法光
B03n0002_p0168a01║明顯示一切如來功德解脫門。普眼現見主山神。得令一切眾生乃至於夢中增長善根解脫門。金剛堅固
B03n0002_p0168a02║眼主山神。得出現無邊大義海解脫門。
B03n0002_p0168a03║【疏】一寂而常照．故光無不闡。二相光熟機．皆慈善根力。如涅槃廣明。三修因嚴根．本為順物。故矚蓮
B03n0002_p0168a04║目而欣樂。覩月面而歡心。或見諸根．一一皆周法界。喜亦深矣。四如空不染．故長劫無怠。五癡故長
B03n0002_p0168a05║眠。唯福智之能覺。次三可知。九若睡若寤．皆令聞法進行。斯為佛業。如大瓔珞經說。過去有佛。凡欲
B03n0002_p0168a06║說法．令大眾眠。夢中說法。令增善根。覺得道果。涅槃亦云。其人夢中見羅剎像等。亦表萬法皆夢。大夢之
B03n0002_p0168a07║夜．必有大覺之明。（【鈔】涅槃亦云。其人夢中見羅剎像。即當第九如來性品。迦葉菩薩白佛言。世尊。云何未發菩提心者。得菩提因。佛告迦葉。若有聞是大涅槃經。言我不用發菩提心。誹謗正法。
B03n0002_p0168a08║是人即於夢中見羅剎像。心中怖懼。羅剎語言。咄。善男子。汝今若不發菩提心。當斷汝命。是人惶怖。寤已。即發菩提之心。是人命終。若在三趣。及在人天。續復憶念菩提之心。當知是人．名大菩薩摩訶薩也。）
B03n0002_p0168a09║十稱性法門．無邊大義．一音能演。是出現也。
B03n0002_p0168a10║爾時開華帀地主山神。承佛威力。普觀一切主山神眾而說頌曰。
B03n0002_p0168a11║往修勝行無有邊今獲神通亦無量法門廣闢如塵數悉使眾生深悟喜眾相嚴身徧世間
B03n0002_p0168a12║毛孔光明悉清淨大慈方便示一切華林妙髻悟此門佛身普現無有邊十方世界皆充滿
B03n0002_p0168a13║諸根嚴淨見者喜此法高幢能悟入歷劫勤修無懈倦不染世法如虛空種種方便化羣生
B03n0002_p0168a14║悟此法門名寶髻眾生盲暗入險道佛哀愍彼舒光照普使世間從睡覺威光悟此心生喜
B03n0002_p0168a15║昔在諸有廣修行供養剎塵無數佛令眾生見發大願此地大力能明入見諸眾生流轉苦
B03n0002_p0168a16║一切業障恒纏覆以智慧光悉滅除此普勝神之解脫一一毛孔出妙音隨眾生心讚諸佛
B03n0002_p0169a01║悉徧十方無量劫此是光輪所入門佛徧十方普現前種種方便說妙法廣益眾生諸行海
B03n0002_p0169a02║此現見神之所悟法門如海無邊量一音為說悉令解一切劫中演不窮入此方便金剛目
B03n0002_p0169a03║○第十四主地神十法。
B03n0002_p0169a04║復次普德淨華主地神。得以慈悲心．念念普觀一切眾生解脫門。堅福莊嚴主地神。得普現一切眾生福德
B03n0002_p0169a05║力解脫門。妙華嚴樹主地神。得普入諸法．出生一切佛剎莊嚴解脫門。普散眾寶主地神。得修習種種諸三
B03n0002_p0169a06║昧．令眾生除障垢解脫門。淨目觀時主地神。得令一切眾生常遊戲快樂解脫門。金色妙眼主地神。得示現
B03n0002_p0169a07║一切清淨身調伏眾生解脫門。香毛發光主地神。得了知一切佛功德海大威力解脫門。寂音悅意主地神。
B03n0002_p0169a08║得普攝持一切眾生言音海解脫門。妙華旋髻主地神。得充滿佛剎離垢性解脫門。金剛普持主地神。得一
B03n0002_p0169a09║切佛法輪所攝持普出現解脫門。
B03n0002_p0169a10║【疏】一念念無間．平等普觀。修慈護法．故得金剛之體。金剛即內照之實也。（【鈔】修慈護法。故得金剛之體。亦涅槃意。彼第三問云。云何得長
B03n0002_p0169a11║壽。金剛不壞身。故以長壽品．答長壽問。由不殺及施僧之食為因。金剛身品答金剛不壞身問。因於護法故。經初明金剛身義云。爾時世尊。復告迦葉。善男子。如來身者。是常住身。不可壞身。金剛之身。非雜食身。
B03n0002_p0169a12║即是法身。下迦葉難。次如來廣答金剛身相。後迦葉徵因云。唯然世尊。如來法身．金剛不壞。而未能知．所因云何。佛告迦葉。以能護持正法因緣．故得成就是金剛身。迦葉。我於往昔護法因緣．今得成就是金剛
B03n0002_p0169a13║身。常住不壞。善男子。護持正法者。不受五戒。不修威儀。應持刀劍弓箭矛矟。守護持戒清淨比丘。此後廣說護法之相。便引往昔此拘尸城．有歡喜增益如來．末法之中．覺德比丘。能師子吼。為破戒比丘刀杖所
B03n0002_p0169a14║逼。時有國王。名為有德。與破戒比丘共戰。時王被鏘。舉身周徧。覺德讚王。王聞法已。即便命終。生阿閦佛國。為彼如來第一弟子。覺德比丘．卻後壽終。亦生彼國。為第二弟子。故知能護。功高所護．生公釋金剛身
B03n0002_p0169a15║云。長壽之與金剛．皆共談丈六。但內外之異。長壽與外應之迹。金剛與內照之實。實照體圓。故無方也。然則長壽金剛．並義通內外。而金色示滅．故以實照為常。實則至妙之色．亦常不變矣。然長壽對凡夫之夭
B03n0002_p0169a16║促。金剛對凡身之危脆。故無長無短．方為長壽。非實非虛．始曰金剛。而推其因。由護法者。護法令法久住。護法身矣。今疏文中．言修慈護法者。護法即涅槃文。修慈即今偈意。）二一毛福力。頓
B03n0002_p0170a01║現眾福。三證入無生．不礙嚴剎。四一向為他。五觀機出現．名為游戲。六現淨惑身。方調物惑。
B03n0002_p0170a02║七內具德海．現威力身。如地含海潤．發生百穀。百穀苗稼．皆地香毛故。八長行．一言盡攝無餘。偈頌．則
B03n0002_p0170a03║一言普徧無極。九燄雲普徧。令物離垢為性。十法能攝持心行．如金剛之輪。佛則不動現世．若須彌
B03n0002_p0170a04║出海。（【校】上鈔長壽與外應之迹．金剛與內照之實。兩與字．準嘉興藏疏本及涅槃集解引生公釋．應皆作為。）
B03n0002_p0170a05║爾時普德淨華主地神。承佛威力。普觀一切主地神眾而說頌言。
B03n0002_p0170a06║【疏】此下頌中．亦有二句．結法屬人。可以意得。
B03n0002_p0170a07║如來往昔念念中大慈悲門不可說如是修行無有已故得堅牢不壞身三世眾生及菩薩
B03n0002_p0170a08║所有一切眾福聚悉現如來毛孔中福嚴見已生歡喜廣大寂靜三摩地不生不滅無來去
B03n0002_p0170a09║嚴淨國土示眾生此樹華神之解脫佛於往昔修諸行為令眾生消重障普散眾寶主地神
B03n0002_p0170a10║見此解脫生歡喜如來境界無邊際念念普現於世間淨目觀時主地神見佛所行心慶悅
B03n0002_p0170a11║妙音無限不思議普為眾生滅煩惱金色眼神能了悟見佛無邊勝功德一切色形皆化現
B03n0002_p0170a12║十方法界悉充滿香毛發光常見佛如是普化諸眾生妙音普徧於十方無量劫中為眾說
B03n0002_p0170a13║悅意地神心了達從佛得聞深敬喜佛毛孔出香燄雲隨眾生心徧世間一切見者皆成熟
B03n0002_p0170a14║此是華旋所觀處堅固難壞如金剛不可傾動踰須彌佛身如是處世間普持得見生歡喜
B03n0002_p0170a15║○第十五主城神十法。
B03n0002_p0170a16║復次寶峯光曜主城神。得方便利益眾生解脫門。妙嚴宮殿主城神。得知眾生根教化成熟解脫門。清淨喜
B03n0002_p0171a01║寶主城神。得常歡喜．令一切眾生受諸福德解脫門。離憂清淨主城神。得救諸怖畏大悲藏解脫門。華燈燄
B03n0002_p0171a02║眼主城神。得普明了大智慧解脫門。燄幢明現主城神。得普方便示現解脫門。盛福威光主城神。得普觀察
B03n0002_p0171a03║一切眾生令修廣大福德海解脫門。淨光明身主城神。得開悟一切愚暗眾生解脫門。香幢莊嚴髻主城神。
B03n0002_p0171a04║得破一切煩惱臭氣．出生一切智性香氣解脫門。（【校】上二十七字．疏主所見經本原無。纂要依疏補入。）寶峯光目主城神。得能以大光
B03n0002_p0171a05║明破一切眾生障礙山解脫門。
B03n0002_p0171a06║【疏】有云。脫第九法。十頌具足。一光等方便。成熟利益。二應病與藥。令得服行。三護法法存。則物受福
B03n0002_p0171a07║德。教理行果皆有護也。（【鈔】教理行果皆有護也者。有毀謗教。不惜身命。折伏護持。為護教也。得旨契經。便為護理。修行無缺。即為護行。此三若護。正覺果圓。即為護果。）四悲救
B03n0002_p0171a08║無盡名藏。五了佛大智。六方便現身。七同修佛德。八迷真俗理。故云愚暗。佛出開示。令其悟入。
B03n0002_p0171a09║本迷無始。猶若生盲。雖聞譬喻。竟不識乳。唯佛出世。方能曉之。（本迷無始等者。即涅槃經第十四。南本十三。喻諸外道。不識常樂我淨。以四種喻。謂
B03n0002_p0171a10║貝．稻米末．雪．鶴。經云。如生盲人。不識乳色。便問他言。乳色何似。他人答言。色如白貝。盲人復問是乳色者。如貝聲耶。答言。不也。後問貝色為何似耶。答言。如稻米末。盲人復問。乳色柔軟。如稻米末耶。稻米末者。復
B03n0002_p0171a11║何所似。答言。如雪。盲人復問言。彼稻米末．冷如雪耶。雪復何似。答言。猶如白鶴。是生盲人雖聞如是四種譬喻。竟不能得識乳真色。釋曰。貝可喻常。末可喻樂。雪可喻淨。鶴可喻我。然經中前三．各誤領解。而鶴一
B03n0002_p0171a12║種．略無誤領。應言。如鶴動耶。然其四喻．皆是眼境。彼但身觸。何能知耶。非唯外道．不知四德。智眼未開。空欲暗證。如彼盲人．觸四境也。言唯佛出世方能曉之者。示其出世常樂我淨。開其智眼。了見分明。）
B03n0002_p0171a13║九準梵本云。香幢莊嚴髻主城神。得破一切煩惱臭氣．出生一切智性香氣解脫門。謂正使為臭物。殘習
B03n0002_p0171a14║為臭氣。智性為香體。利物為香氣。香氣若高山之出雲．稱智性而無盡。臭氣若香風之捲霧．等性空之無
B03n0002_p0171a15║邊。煩惱則塵習雙亡。智慧則自他兼利。有本亦具云。香髻莊嚴主城神。得開發眾生清淨妙智解脫門。亦
B03n0002_p0171a16║恐傳寫之脫漏耳。義不異前。偈云現夢中者。夢是神遊。亦見聞之氣分也。夢中尚調．况於覺悟。如迦旃延
B03n0002_p0172a01║為弟子現夢境界等。（夢是神遊。漢武故事。昔漢武帝欲試善圓夢者。乃詐為夢云。朕夢見殿上兩瓦．化為鴛鴦飛去。是何徵耶。圓夢者曰。宮中必有暴死之者。帝曰。戲之耳。言未畢。監司奏云。
B03n0002_p0172a02║宮人相殺。帝曰。朕實不夢。而有徵者。何耶。對曰。夢是神遊。陛下欲言。即是夢也。亦見聞之氣分者。即智論五夢之中．見聞多故為夢也。言五夢者。一熱氣多故夢火。二冷氣多夢水。三風氣多飛空。四見聞多入夢。
B03n0002_p0172a03║五天神與夢。如下夢忍。如迦旃延為弟子現夢者。莊嚴論說。迦旃延有弟子為希羅王。捨王位出家。於山林中修道。有一鄰國王。名阿盤地。遊獵至山。其王安寢。宮人詣比丘所。比丘為其說法。王覺。謂誘我宮人。
B03n0002_p0172a04║遂鞭撻比丘。比丘痛苦。心生怨恨。我不相犯非理見辱。遂欲還家為王伐彼。師勸不止。便言且留一宿。明當任去。即留一宿。夜中迦旃延示之以夢。夢見還國。國人迎之。卻立為王。與大臣商議。徵兵伐怨。而戰敗
B03n0002_p0172a05║失道。遂被彼擒。將欲刑戮。忽遇本師。本師告言。前苦相勸。何為不從。此王夢中號訴師言。大師救命。失聲便覺。悲泣白師。不復還家。是為迦旃延之善巧。覺化不得。夢化便遂。）十二障五蓋．重
B03n0002_p0172a06║疊如山。非智光明．莫之能破。
B03n0002_p0172a07║爾時寶峯光曜主城神。承佛威力。普觀一切主城神眾而說頌言。
B03n0002_p0172a08║導師如是不思議光明徧照於十方眾生現前悉見佛教化成熟無央數諸眾生根各差別
B03n0002_p0172a09║佛悉了知無有餘妙嚴宮殿主城神入此法門心慶悅如來無量劫修行護持往昔諸佛法
B03n0002_p0172a10║意常承奉生歡喜妙寶城神悟此門如來昔已能除遣一切眾生諸恐怖而恒於彼起慈悲
B03n0002_p0172a11║此離憂神心悟喜佛智廣大無有邊譬如虛空不可量華目城神斯悟悅能學如來之妙慧
B03n0002_p0172a12║如來色相等眾生隨其樂欲皆令見燄幢明現心能悟習此方便生歡喜如來往修眾福海
B03n0002_p0172a13║清淨廣大無邊際福德幢光於此門觀察了悟心欣慶眾生愚迷諸有中如世生盲卒無覩
B03n0002_p0172a14║佛為利益興於世清淨光神入此門如來自在無有邊如雲普徧於世間乃至現夢令調伏
B03n0002_p0172a15║此是香幢所觀見眾生癡暗如盲瞽種種障蓋所纏覆佛光照徹普令開如是寶峯之所入
B03n0002_p0172a16║○第十六道場神十一法。
B03n0002_p0173a01║復次淨莊嚴幢道場神。得出現供養佛廣大莊嚴具誓願力解脫門。須彌寶光道場神。得現一切眾生前成
B03n0002_p0173a02║就廣大菩提行解脫門。雷音幢相道場神。得隨一切眾生心所樂令見佛於夢中為說法解脫門。雨華妙眼
B03n0002_p0173a03║道場神。得能雨一切難捨眾寶莊嚴具解脫門。清淨燄形道場神。得能現妙莊嚴道場廣化眾生令成熟解
B03n0002_p0173a04║脫門。華纓垂髻道場神。得隨根說法令生正念解脫門。雨寶莊嚴道場神。得能以辯才普雨無邊歡喜法解
B03n0002_p0173a05║脫門。勇猛香眼道場神。得廣稱讚諸佛功德解脫門。金剛彩雲道場神。得示現無邊色相樹莊嚴道場解脫
B03n0002_p0173a06║門。蓮華光明道場神。得菩提樹下寂然不動而充徧十方解脫門。妙光照曜道場神。得顯示如來種種力解脫
B03n0002_p0173a07║門。
B03n0002_p0173a08║【疏】一出現字兩用。謂有佛出現。即出現莊嚴具而為供養。佛昔如是。神以大願倣之。二對物成行。令物
B03n0002_p0173a09║倣之。施為行先。故偈偏舉。三夢覺皆化。則時處俱徧。四外寶內眼．重重難捨。為物捨行．故云能雨。
B03n0002_p0173a10║五清淨燄形神。前列中無。謂色相道場．俱妙莊嚴。並為熟物。六疑境界者。以唯心為正念。疑法性者。以
B03n0002_p0173a11║無得為正念。實則無正無邪。方稱曰正。無念不念。是真念矣。諸念不生。正念方生耳。故隨根雨法。斷疑生
B03n0002_p0173a12║智。七辯才雨法。稱根故喜。八深廣讚佛。故名實雙美。九樹王眷屬．並如經初。十即前．身徧十方
B03n0002_p0173a13║而無來往．智入諸相了法空寂也。十一種種力者。佛有無量力故。因行亦然。皆嚴具顯示。既是道場之
B03n0002_p0173a14║神。故得道場事中解脫。
B03n0002_p0173a15║爾時淨莊嚴幢道場神。承佛威力。普觀一切道場神眾而說頌言。
B03n0002_p0173a16║我念如來往昔時於無量劫所修行諸佛出興咸供養故獲如空大功德佛昔修行無盡施
B03n0002_p0174a01║無量剎土微塵等須彌光照菩提神憶念善逝心欣慶如來色相無有窮變化周流一切剎
B03n0002_p0174a02║乃至夢中常示現雷幢見此生歡喜昔行捨行無量劫能捨難捨眼如海如是捨行為眾生
B03n0002_p0174a03║此妙眼神能悟悅無邊色相寶燄雲現菩提場徧世間燄形清淨道場神見佛自在生歡喜
B03n0002_p0174a04║眾生行海無有邊佛普彌綸雨法雨隨其根解除疑惑華纓悟此心歡喜無量法門差別義
B03n0002_p0174a05║辯才大海皆能入雨寶嚴具道場神於心念念恒如是於不可說一切土盡世言辭稱讚佛
B03n0002_p0174a06║故獲名譽大功德此勇眼神能憶念種種色相無邊樹普現菩提樹王下金剛彩雲悟此門
B03n0002_p0174a07║恒觀道樹生歡喜十方邊際不可得佛坐道場智亦然蓮華步光淨信心入此解脫深生喜
B03n0002_p0174a08║道場一切出妙音讚佛難思清淨力及以成就諸因行此妙光神能聽受
B03n0002_p0174a09║○第十七足行神十法。
B03n0002_p0174a10║復次寶印手足行神。得普雨眾寶生廣大歡喜解脫門。蓮華光足行神。得示現佛身．坐一切光色蓮華座令
B03n0002_p0174a11║見者歡喜解脫門。最勝華髻足行神。得一一心念中．建立一切如來眾會道場解脫門。攝諸善見足行神。得
B03n0002_p0174a12║舉足發步．悉調伏無邊眾生解脫門。妙寶星幢足行神。得念念中化現種種蓮華網光明普雨眾寶出妙音
B03n0002_p0174a13║聲解脫門。樂吐妙音足行神。得出生無邊歡喜海解脫門。栴檀樹光足行神。得以香風普覺一切道場眾會
B03n0002_p0174a14║解脫門。蓮華光明足行神。得一切毛孔放光明演微妙法音解脫門。微妙光明足行神。得其身徧出種種光
B03n0002_p0174a15║明網普照曜解脫門。積集妙華足行神。得開悟一切眾生．令生善根海解脫門。
B03n0002_p0174a16║【疏】初二可知。三內則念念安於理事。外則處處建立道場。四舉足下足．海印發揮。諸有威儀．無非佛
B03n0002_p0175a01║事。五以華以光。雨寶雨法。六眾生無邊。是佛化境。見佛聞法。故生歡喜。七圓音警物．等栴檀之香
B03n0002_p0175a02║風。暫一熏修．覺身心之調順。餘三可知。
B03n0002_p0175a03║爾時寶印手足行神。承佛威力。普觀一切足行神眾而說頌言。
B03n0002_p0175a04║佛昔修行無量劫供養一切諸如來心恒慶悅不疲厭喜門深大猶如海念念神通不可量
B03n0002_p0175a05║化現蓮華種種香佛坐其上普遊往紅色光神皆覩見諸佛如來法如是廣大眾會徧十方
B03n0002_p0175a06║普現神通不可議最勝華神悉明矚十方國土一切處於中舉足若下足悉能成就諸羣生
B03n0002_p0175a07║此善見神心悟喜如眾生數普現身此一一身充法界悉放淨光雨眾寶如是解脫星幢入
B03n0002_p0175a08║如來境界無邊際普雨法雨皆充滿眾會覩佛生歡喜此妙音聲之所見佛音聲量等虛空
B03n0002_p0175a09║一切音聲悉在中調伏眾生靡不徧如是栴檀能聽受一切毛孔出化音闡揚三世諸佛名
B03n0002_p0175a10║聞此音者皆歡喜蓮花光神如是見佛身變現不思議步步色相猶如海隨眾生心悉令見
B03n0002_p0175a11║此妙光明之所得十方普現大神通一切眾生悉開悟眾妙華神於此法見已心生大歡喜
B03n0002_p0175a12║○第十八身眾神十法。
B03n0002_p0175a13║復次淨喜境界身眾神。得憶佛往昔誓願海解脫門。光照十方身眾神。得光明普照無邊世界解脫門。海音
B03n0002_p0175a14║調伏身眾神。得大音普覺一切眾生令歡喜調伏解脫門。淨華嚴髻身眾神。得身如虛空周徧住解脫門。無
B03n0002_p0175a15║量威儀身眾神。得示一切眾生諸佛境界解脫門。最勝光嚴身眾神。得令一切飢乏眾生色力滿足解脫門。
B03n0002_p0175a16║淨光香雲身眾神。得除一切眾生煩惱垢解脫門。守護攝持身眾神。得轉一切眾生愚癡魔業解脫門。普現
B03n0002_p0176a01║攝化身眾神。得普於一切世主宮殿中顯示莊嚴相解脫門。不動光明身眾神。得普攝一切眾生皆令生清
B03n0002_p0176a02║淨善根解脫門。
B03n0002_p0176a03║【疏】一淨喜境界神者。初列處．名華髻莊嚴。或是名廣。略舉其半。或梵音相類。譯者之誤。未勘梵本。二三
B03n0002_p0176a04║可知。四相即無相。故如空徧住。空非獨虛．亦徧於色。住非分住．一塵亦周。如芥子空．即不可盡。身與法
B03n0002_p0176a05║性．不可分故。（【鈔】空非獨虛者。意云。非謂無物處是虛空。出現品云。譬如虛空。徧至一切色非色處故。住非分住．一塵亦周者。如來在一塵中。亦全法界之廣大身。皆具在故。舉芥子空證。已如前引。）
B03n0002_p0176a06║五威儀施化．無心頓現。斯即佛境．難以言思。六佛為良田．出世難遇。一興微供．果獲五常。略言色力。亦
B03n0002_p0176a07║有常命．安樂．辯才。此五皆常。方云滿足。受報無盡。故悉離貧窮。（果獲五常者。疏文具列。即涅槃第二純陀施食處說。下迴向施食中．當廣明之。受報
B03n0002_p0176a08║無盡者。亦純陀事。即三十一經。師子吼菩薩白佛言。世尊。如佛先告純陀云。汝今已得見於佛性。得大涅槃．阿耨多羅三藐三菩提。是義云何。世尊。如佛所說。施畜生者。得百倍報。乃至云。施不退菩薩．及最後身
B03n0002_p0176a09║諸大菩薩．如來世尊。所得福報。無量無邊。不可稱計。不可思議。純陀大士若受如是無量報者。是報無盡。何時當得阿耨多羅三藐三菩提。此下廣說施相。下佛答意云。如向難言。純陀報無盡者。謂世間報。然業
B03n0002_p0176a10║有多種。不必定受。隨人所造。愚智等殊。今純陀大智。將此施業。唯為菩提。及利眾生。云何令受人天之報。不得菩提。况所造業。及受果報。皆是垂跡。若善若惡。非現生後．受是業報。下廣說業有定不定。愚智輕重。
B03n0002_p0176a11║一切聖人．為壞定業。得輕報故。不定之業．無果報等。則報無盡者。是約世間。今疏為順悉離貧窮。故引世間受無盡報耳。非取彼經師子吼菩薩之難意。）七齒光除垢。表所說淨故。
B03n0002_p0176a12║八有染於五塵。無慈於六趣者。愚癡魔業也。體五欲性．虛己兼亡。彼業斯轉。而名云守護攝持者。善守根
B03n0002_p0176a13║門．攝散持德。則遠魔矣。然魔事惑．不出三毒．及慢。魔惱眾生．不出三事。謂上妙五欲。及諸苦具。為說邪法。
B03n0002_p0176a14║則三毒是生。三毒內著．即為魔業。今守護覺察。魔如之何。即偈中解脫道也。九此有三意。一身雖周於
B03n0002_p0176a15║法界。多示為王。攝御自在故。二八相處於王宮．俯接物故。三法界菩提樹下。法王宮故。十迷於本空．故
B03n0002_p0176a16║有妄苦。無漏本有．是淨善根。
B03n0002_p0177a01║爾時淨喜境界身眾神。承佛威力。普觀一切身眾神眾而說頌言。
B03n0002_p0177a02║我憶須彌塵劫前有佛妙光出興世世尊於彼如來所發心供養一切佛如來身放大光明
B03n0002_p0177a03║其光法界靡不充眾生遇者心調伏此照方神之所見如來聲震十方國一切言音悉圓滿
B03n0002_p0177a04║普覺羣生無有餘調伏聞此心歡慶佛身清淨恆寂滅普現眾色無諸相如是徧住於世間
B03n0002_p0177a05║此淨華神之所入導師如是不思議隨眾生心悉令見或坐或行或時住無量威儀所悟門
B03n0002_p0177a06║佛百千劫難逢遇出興利益能自在令世悉離貧窮苦最勝光嚴入斯處如來一一齒相間
B03n0002_p0177a07║普放香燈光燄雲滅除一切眾生惑離垢雲神如是見眾生染惑為重障隨逐魔徑常流轉
B03n0002_p0177a08║如來開示解脫道守護執持能悟入我觀如來自在力光布法界悉充滿處王宮殿化眾生
B03n0002_p0177a09║此普現神之境界眾生迷妄具眾苦佛在其中常救護皆令滅惑生喜心不動光神所觀見
B03n0002_p0177a10║○第十九執金剛神十法。
B03n0002_p0177a11║復次妙色那羅延執金剛神。得見如來示現無邊色相身解脫門。日輪速疾幢執金剛神。得佛身一一毛如
B03n0002_p0177a12║日輪現種種光明雲解脫門。須彌華光執金剛神。得化現無量身大神變解脫門。清淨雲音執金剛神。得無
B03n0002_p0177a13║邊隨類音解脫門。妙臂天主執金剛神。得現為一切世間主開悟眾生解脫門。可愛樂光明執金剛神。得普
B03n0002_p0177a14║開示一切佛法差別門咸盡無遺解脫門。大樹雷音執金剛神。得以可愛樂莊嚴具攝一切樹神解脫門。師
B03n0002_p0177a15║子王光明執金剛神。得如來廣大福莊嚴聚．皆具足明了解脫門。密燄吉祥目執金剛神。得普觀察險惡眾
B03n0002_p0177a16║生心為現威嚴身解脫門。蓮華摩尼髻執金剛神。得普雨一切菩薩莊嚴具摩尼髻解脫門。
B03n0002_p0178a01║【疏】一見如來身．普現非別。豈唯凡現之處即無邊相。亦隨一一色相．皆無有邊。二三四可知。第五神。
B03n0002_p0178a02║初卷中名諸根美妙。今但云妙臂。文義俱闕。又加天主。以現為世主故。六法海深奧．槃節差別。巧說令
B03n0002_p0178a03║現。無有遺餘。七約神．且說寶飾為嚴．巧攝己眾。約佛。方便相好為嚴．無不攝也。八因深故．大福為能
B03n0002_p0178a04║嚴。果勝故．德相皆明足。九惡謂十惡。險者。惡之因也。能陷自他。及險道故。十若以現文．則摩尼髻是
B03n0002_p0178a05║所雨。若以義取．此神名摩尼髻。亦得髻是能雨。一切菩薩嚴具是所雨。表菩薩智光圓滿故。
B03n0002_p0178a06║爾時妙色那羅延執金剛神。承佛威力。普觀一切執金剛神眾而說頌言。
B03n0002_p0178a07║汝應觀法王法王法如是色相無有邊普現於世間佛身一一毛光網不思議譬如淨日輪
B03n0002_p0178a08║普照十方國如來神通力法界悉周徧一切眾生前示現無盡身如來說法音十方莫不聞
B03n0002_p0178a09║隨諸眾生類悉令心滿足眾見牟尼尊處世宮殿中普為諸羣生闡揚於大法法海漩澓處
B03n0002_p0178a10║一切差別義種種方便門演說無窮盡
B03n0002_p0178a11║【疏】偈中第六云。漩澓者。水之旋流洄澓之處。一甚深故。二迴轉故。三難渡故。法海旋澓亦然。一唯佛能究
B03n0002_p0178a12║故。二真妄相循。難窮初後故。三聞空謂空．則沉於旋澓。聞有謂有等．皆類此知。故云一切差別義也。（【鈔】真妄相
B03n0002_p0178a13║循難窮初後故者。若言先妄後真。真則有始。若謂先真後妄。妄由何生。若妄依真起。真亦非真。若妄體即真。妄亦無始。為破始起。立無始言。始既不存。終從何立。無終無始。豈有中間。故中論云。大聖之所說。本際
B03n0002_p0178a14║不可得。生死無有始。亦復無有終。若無有始終。中當云何有。是故於此中。先後共亦無。真妄兩亡。方說真妄。真妄交徹．何定始終。聞空謂空則沉於旋澓者。大分深義．所謂空也。以空為空。雖深而沉矣。餘三句亦
B03n0002_p0178a15║然。不取空相則無所沉。何以故。空相不可得故。若復見有空。諸佛所不化故。空即有故。有等亦然。）
B03n0002_p0178a16║無邊大方便普應十方國遇佛淨光明悉見如來身供養於諸佛億剎微塵數功德如虛空
B03n0002_p0179a01║一切所瞻仰神通力平等一切剎皆現安坐妙道場普現眾生前燄雲普照世種種光圓滿
B03n0002_p0179a02║法界無不及示佛所行處
B03n0002_p0179a03║【疏】餘並可知。（上來異生眾竟。）
B03n0002_p0179a04║大方廣佛華嚴經疏論纂要卷第九