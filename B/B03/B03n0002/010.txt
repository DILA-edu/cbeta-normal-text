B03n0002_p0179a05║
B03n0002_p0179a06║
B03n0002_p0179a07║大方廣佛華嚴經疏論纂要卷第十
B03n0002_p0179a08║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0179a09║世主妙嚴品第一（之九）
B03n0002_p0179a10║○自下第二同生眾。文分為三。初明普賢菩薩得一切法門。次十普菩薩。各得一門。後十異名菩薩。各一
B03n0002_p0179a11║法門。此三各有長行及頌。就初普賢長行中二。初總標所入。二別顯十門。今初。
B03n0002_p0179a12║復次普賢菩薩摩訶薩．入不思議解脫門方便海。入如來功德海。
B03n0002_p0179a13║【疏】初二句．先指陳法體。言不思議者。謂數過圖度。理絕言思故。言方便海者。謂不動真而成事。巧以因門
B03n0002_p0179a14║契果。故云方便。（【鈔】謂不動真而成事者。即理事無礙為方便。如涉有不迷於空。巧以因契果者。即事事無礙之方便。因果交徹故。）後入如來下。辨法功能。謂證入
B03n0002_p0179a15║因圓．趣入果海故。然前後但明以別入總。故各得一解脫門。猶如百川．一一入海。今明以總入總。如海入
B03n0002_p0179a16║海。故得難思解脫門。復稱能入為方便海。以普賢是同異二眾之上首故。
B03n0002_p0180a01║○二別顯十門以彰無盡。
B03n0002_p0180a02║所謂有解脫門．名嚴淨一切佛國土．調伏眾生令究竟出離。有解脫門．名普詣一切如來所修具足功德境
B03n0002_p0180a03║界。有解脫門．名安立一切菩薩地諸大願海。有解脫門。名普現法界微塵數無量身。有解脫門．名演說徧一
B03n0002_p0180a04║切國土不可思議數差別名。有解脫門．名一切微塵中悉現無邊諸菩薩神通境界。有解脫門．名一念中現
B03n0002_p0180a05║三世劫成壞事。有解脫門．名示現一切菩薩諸根海各入自境界。有解脫門．名能以神通力化現種種身徧
B03n0002_p0180a06║無邊法界。有解脫門．名顯示一切菩薩修行法次第門．入一切智廣大方便。
B03n0002_p0180a07║【疏】一嚴土調生。謂隨所化眾生取佛土故。一切佛土者。豎通四土。橫該法界。橫豎相融。故一塵一剎．皆廣
B03n0002_p0180a08║大嚴淨。故云一切。演最妙法．故令所調究竟出離。（【鈔】豎通四土等者。並如世界成就品。略言豎者。即於一塵有四土故。以法性之土為三土體。故本徧常。自受用
B03n0002_p0180a09║土．量周法界。一如法性。他受用土．及變化土．不離上二。猶如物影。不離空及日光。而他受用及變化土．隨心異見。亦如兩影。互相涉入。故一塵中則有四土。橫徧法界．即十方一切差別國土。橫豎相融者。以豎融
B03n0002_p0180a10║橫．則一塵之中．有十方國。以橫融豎．則一塵四土．常徧十方。結成可知。）二佛徧塵道。詣彼修德。乃了彼境。三通辨安立菩薩六種功德。
B03n0002_p0180a11║一位。二願。餘四在偈。四身普應機。演所證法。五國土不同。所敬各異。故隨宜立稱。成益不空．如名號
B03n0002_p0180a12║品。六塵中現身．說菩薩行境。七以時隨法融。令三世劫．及劫中成壞．一念中現．無所障礙。然事通能
B03n0002_p0180a13║所。能成壞事．謂火水及風。所成壞事．天地萬象。八菩薩根海．雖繁廣多類。但能入自所知境界。豈能測
B03n0002_p0180a14║量佛無邊法。則顯前來眾海．未測佛德。普賢能知此理。九明如來身．體同虛空。用周法界。第十攝因
B03n0002_p0180a15║成果。故云一切菩薩行．入一切智也。妙音宣此．故云顯示。此亦別釋標中第二句。
B03n0002_p0180a16║爾時普賢菩薩摩訶薩。以自功德。復承如來威神之力。普觀一切眾會海已。即說頌言。
B03n0002_p0181a01║【疏】頌中次第．如前十門。
B03n0002_p0181a02║佛所莊嚴廣大剎等於一切微塵數清淨佛子悉滿中雨不思議最妙法如於此會見佛坐
B03n0002_p0181a03║一切塵中悉如是佛身無去亦無來所有國土皆明現顯示菩薩所修行無量趣地諸方便
B03n0002_p0181a04║及說難思真實理令諸佛子入法界出生化佛如塵數普應羣生心所欲入深法界方便門
B03n0002_p0181a05║廣大無邊悉開演如來名號等世間十方國土悉充徧一切方便無空過調伏眾生皆離垢
B03n0002_p0181a06║佛於一切微塵中示現無邊大神力悉坐道場能演說如佛往昔菩提行三世所有廣大劫
B03n0002_p0181a07║佛念念中皆示現彼諸成壞一切事不思議智無不了佛子眾會廣無限欲共測量諸佛地
B03n0002_p0181a08║諸佛法門無有邊能悉了知甚為難佛如虛空無分別等真法界無所依化現周行靡不至
B03n0002_p0181a09║悉坐道場成正覺佛以妙音廣宣暢一切諸地皆明了普現一一眾生前盡與如來平等法
B03n0002_p0181a10║【疏】第一偈。前半嚴淨佛國。後半調伏眾生。兼顯人法為嚴之義。佛子有三。一者外子。謂諸凡夫。未能紹繼
B03n0002_p0181a11║佛家事故。二者庶子。謂諸二乘。不從如來大法生故。三者真子。謂大菩薩。從大法喜正所生故。此言清淨。
B03n0002_p0181a12║意顯第三。最妙法者。揀非權小。昔以妙法．淨所化心。故所感土．亦有清淨佛子。來生其國。還雨妙法。二
B03n0002_p0181a13║中前半明總徧別中。後半明體用無礙。亦是總徧總中。（【鈔】前半明總徧別中者。然能徧所徧．不離依正。依正各二。一總。二別。全佛身為正之總。一毛孔等為
B03n0002_p0181a14║正之別。一佛國土為依之總。一微塵等為依之別。今以前半佛徧塵中。故云總徧別中。言體用無礙者。上句是體。無去來故。下句是用。現諸土故。亦是總徧總者。身徧國故。）三中四句．即前
B03n0002_p0181a15║四義。一修十勝行。二起十方便。三所證十如。四正證法界．成薩婆若。地位為總。餘五為別。四中前半普
B03n0002_p0181a16║現身。後半演所證。次四偈可知。九中初句智身。次句智身等法身。後二句化用等法身之周徧。略舉
B03n0002_p0182a01║正覺。實通一切。故上云種種。十中三句攝因。後句成果。
B03n0002_p0182a02║○第二十普菩薩各得一門。
B03n0002_p0182a03║復次淨德妙光菩薩摩訶薩。得徧往十方菩薩眾會莊嚴道場解脫門。普德最勝燈光照菩薩摩訶薩。得一
B03n0002_p0182a04║念中現無盡成正覺門．教化成熟不思議眾生界解脫門。普光師子幢菩薩摩訶薩。得修習菩薩福德莊嚴
B03n0002_p0182a05║出生一切佛國土解脫門。普寶燄妙光菩薩摩訶薩。得觀察佛神通境界無迷惑解脫門。普音功德海幢菩
B03n0002_p0182a06║薩摩訶薩。得於一眾會道場中示現一切佛土莊嚴解脫門。普智光照如來境菩薩摩訶薩。得隨逐如來觀
B03n0002_p0182a07║察甚深廣大法界藏解脫門。普覺悅意聲菩薩摩訶薩。得親近承事一切諸佛供養藏解脫門。普清淨無盡
B03n0002_p0182a08║福威光菩薩摩訶薩。得出生一切神變廣大加持解脫門。普寶髻華幢菩薩摩訶薩。得普入一切世間行出
B03n0002_p0182a09║生菩薩無邊行門解脫門。普相最勝光菩薩摩訶薩。得能於無相法界中．出現一切諸佛境界解脫門。
B03n0002_p0182a10║【疏】第一菩薩。前列名中無。以前與普賢．共為十普。今普賢別說。故加為十。以表圓足。十中第一．嚴處說法。
B03n0002_p0182a11║皆名為嚴。二塵塵皆成正覺。已為無盡。方是正覺一門。有如是等無量成正覺門。如出現品辨。隨所成
B03n0002_p0182a12║正覺門。調生亦爾。故云成熟不思議眾生界。三修行福海。嚴出剎海。四以深妙智。觀難思境。故多處
B03n0002_p0182a13║不迷。多劫不厭。五如一逝多林會。頓現一切淨土。會會皆爾。念念現殊。六法界含攝無盡。故名為藏。
B03n0002_p0182a14║觀佛法界之身．一毛即無分限。七佛昔行因．無佛不供。今成佛果．無眾不歸。猶如百川．馳流趣海。八
B03n0002_p0182a15║徧剎充塵．劫窮來際。皆佛加持之力。九若無大悲。不入生死。則不能出菩薩行門。如不入海。安能得寶。
B03n0002_p0182a16║此即化他成己。（【鈔】如不入海安能得寶。即淨名佛道品。譬如不下巨海。則不能得無價寶珠。如是不入生死大海。則不能得一切智寶故。）十即依體起用。
B03n0002_p0183a01║爾時淨德妙光菩薩摩訶薩。承佛威力。普觀一切菩薩解脫門海已。即說頌言。
B03n0002_p0183a02║十方所有諸國土一剎那中悉嚴淨以妙音聲轉法輪普徧世間無與等如來境界無邊際
B03n0002_p0183a03║一念法界悉充滿一一塵中建道場悉證菩提起神變世尊往昔修諸行經於百千無量劫
B03n0002_p0183a04║一切佛剎皆莊嚴出現無礙如虛空佛神通力無限量充滿無邊一切劫假使經於無量劫
B03n0002_p0183a05║念念觀察無疲厭汝應觀佛神通境十方國土皆嚴淨一切於此悉現前念念不同無量種
B03n0002_p0183a06║觀佛百千無量劫不得一毛之分限如來無礙方便門此光普照難思剎如來往劫在世間
B03n0002_p0183a07║承事無邊諸佛海是故一切如川騖咸來供養世所尊如來出現徧十方一一塵中無量土
B03n0002_p0183a08║其中境界皆無量悉住無邊無盡劫佛於曩劫為眾生修習無邊大悲海隨諸眾生入生死
B03n0002_p0183a09║普化眾會令清淨佛住真如法界藏無相無形離諸垢眾生觀見種種身一切苦難皆消滅
B03n0002_p0183a10║【疏】頌文前已配釋。欲表菩薩法門互入。故不結法屬人。後段亦然。
B03n0002_p0183a11║○第三十異名菩薩亦各一法。
B03n0002_p0183a12║復次海月光大明菩薩摩訶薩。得出生菩薩諸地諸波羅蜜教化眾生．及嚴淨一切佛國土方便解脫門。雲
B03n0002_p0183a13║音海光離垢藏菩薩摩訶薩。得念念中普入法界種種差別處解脫門。智生寶髻菩薩摩訶薩。得不可思議
B03n0002_p0183a14║劫於一切眾生前現清淨大功德解脫門。功德自在王淨光菩薩摩訶薩。得普見十方一切菩薩初詣道場
B03n0002_p0183a15║時種種莊嚴解脫門。善勇猛蓮華髻菩薩摩訶薩。得隨諸眾生根解海普為顯示一切佛法解脫門。普智雲
B03n0002_p0183a16║日幢菩薩摩訶薩。得成就如來智永住無量劫解脫門。大精進金剛臍菩薩摩訶薩。得普入一切無邊法印
B03n0002_p0184a01║力解脫門。香燄光幢菩薩摩訶薩。得顯示現在一切佛始修菩薩行．乃至成就智慧聚解脫門。大明德深美
B03n0002_p0184a02║音菩薩摩訶薩。得安住毗盧遮那一切大願海解脫門。大福光智生菩薩摩訶薩。得顯示如來徧法界甚深
B03n0002_p0184a03║境界解脫門。
B03n0002_p0184a04║【疏】長行中。一得成菩薩四種方便。一地位二度行。三調生。即行位所作。四嚴剎。通二利因果也。或一地一
B03n0002_p0184a05║度滿。或地地諸度滿。此一為總。下九皆別。然不出上四。多顯調生。二謂徧轉法輪。三普示滅惑。四
B03n0002_p0184a06║普嚴場會。五以法隨機。六為物永存。七法印悟物。八頓顯始終。九同佛往修。十光顯如來
B03n0002_p0184a07║難思之境。以偈對釋。文並可知。
B03n0002_p0184a08║爾時海月光大明菩薩摩訶薩。承佛威力。普觀一切菩薩眾莊嚴海已。即說頌言。
B03n0002_p0184a09║諸波羅蜜及諸地廣大難思悉圓滿無量眾生盡調伏一切佛土皆嚴淨如佛教化眾生界
B03n0002_p0184a10║十方國土皆充滿一念心中轉法輪普應羣情無不徧佛於無量廣大劫普現一切眾生前
B03n0002_p0184a11║如其往昔廣修治示彼所行清淨處我覩十方無有餘亦見諸佛現神通悉坐道場成正覺
B03n0002_p0184a12║眾會聞法共圍繞廣大光明佛法身能以方便現世間普隨眾生心所樂悉稱其根而雨法
B03n0002_p0184a13║真如平等無相身離垢光明淨法身智慧寂靜身無量普應十方而演法法王諸力皆清淨
B03n0002_p0184a14║智慧如空無有邊悉為開示無遺隱普使眾生同悟入如佛往昔所修治乃至成於一切智
B03n0002_p0184a15║今放光明徧法界於中顯現悉明了佛以本願現神通一切十方無不照如佛往昔修治行
B03n0002_p0184a16║光明網中皆演說十方境界無有盡無等無邊各差別佛無礙力發大光一切國土皆明顯
B03n0002_p0185a01║【疏】唯第六偈。略須開示。初句所證性淨法身。言無相者。示真如相。身即體義。在纏不染．出障非淨。凡聖必
B03n0002_p0185a02║同．故云平等。次句．出纏法身也。真如出煩惱障．故云離垢。出所知障．故云光明。又塵習雙亡．故云離垢。真
B03n0002_p0185a03║智圓滿．故曰光明。淨法身者。揀於在纏。後半體用無礙身。由出纏故．應用無方。約理．即是體用無礙。約用．
B03n0002_p0185a04║則止觀雙運。故得果．則寂照為身。即用之體故寂。即體之用故智。體用既無不在。佛身何有量耶。故能普
B03n0002_p0185a05║應十方。此句正顯化用。故經云。水銀和真金。能塗諸色像。智慧與法身。處處應現往。即斯義也。（【鈔】經云。水銀和真金
B03n0002_p0185a06║能塗諸色像者。金如法身。水銀如般若。以般若照機。真身隨感。故天台智者．亦用此義。以釋法華壽量應用。）
B03n0002_p0185a07║【論】普賢菩薩一人獨入十法者。普賢眾．明一位普周眾行也。海月光眾．但歎佛德。與自所入之法相似。以
B03n0002_p0185a08║此頌中．更不別歎自德。如普賢眾中．加淨德妙光菩薩。是文殊師利別號。文殊師利．此云妙德。又法華經
B03n0002_p0185a09║內．往昔號妙光。又妙德與光．其意相似。以德為光。以能破暗發明故。今在普賢眾內。表法。明因果理智萬
B03n0002_p0185a10║行圓融故。普賢獨獲十種益者。明一即一切故。明一多自在．延促自由故。是總攝義也。（同生眾竟。）（已
B03n0002_p0185a11║上第七稱揚讚德竟。）
B03n0002_p0185a12║○自下第八明座內眾流分。於中長分十段。一明出處。二顯眾類。三列眾名。四結眾數。五興雲供。六供眾
B03n0002_p0185a13║海。七敬遶佛。八坐本方。九歎德能。十申偈讚。今初。
B03n0002_p0185a14║爾時如來師子之座。眾寶妙華。輪臺基陛。及諸戶牖。如是一切莊嚴具中。
B03n0002_p0185a15║【疏】座即是總。寶等為別。如是已下。結廣從略。非獨輪等。故云一切。所以此能出者。良以座該法界。依正混
B03n0002_p0185a16║融。一一纖塵．無不廣容普徧。座所徧剎．恆在座中。故從中出．非是化也。若約法空之因。及法空之座。則萬
B03n0002_p0186a01║行為嚴。能生菩薩。
B03n0002_p0186a02║○二顯眾類。
B03n0002_p0186a03║一一各出佛剎微塵數菩薩摩訶薩。
B03n0002_p0186a04║【疏】顯眾類皆菩薩故。
B03n0002_p0186a05║○三列眾名。
B03n0002_p0186a06║其名曰。海慧自在神通王菩薩摩訶薩。雷音普震菩薩摩訶薩。眾寶光明髻菩薩摩訶薩。大智日勇猛慧菩
B03n0002_p0186a07║薩摩訶薩。不思議功德寶智印菩薩摩訶薩。百目蓮華髻菩薩摩訶薩。金燄圓滿光菩薩摩訶薩。法界普音
B03n0002_p0186a08║菩薩摩訶薩。雲音淨月菩薩摩訶薩。善勇猛光明幢菩薩摩訶薩。
B03n0002_p0186a09║【疏】出處既多。名亦多種。略舉上首十名耳。即如次十方。
B03n0002_p0186a10║○四結眾數。
B03n0002_p0186a11║如是等而為上首。有眾多佛剎微塵數同時出現。
B03n0002_p0186a12║【疏】嚴具非一。故有眾多剎塵。
B03n0002_p0186a13║○五興雲供。
B03n0002_p0186a14║此諸菩薩。各興種種供養雲。所謂一切摩尼寶華雲。一切蓮華妙香雲。一切寶圓滿光雲。無邊境界香燄雲。
B03n0002_p0186a15║日藏摩尼輪光明雲。一切悅意樂音雲。無邊色相一切寶燈光燄雲。眾寶樹枝華果雲。無盡寶清淨光明摩
B03n0002_p0186a16║尼王雲。一切莊嚴具摩尼王雲。如是等諸供養雲。有佛世界微塵數。
B03n0002_p0187a01║○六供眾海。
B03n0002_p0187a02║彼諸菩薩．一一皆興如是供養雲。雨於一切道場眾海。相續不絕。
B03n0002_p0187a03║【疏】眾多菩薩。各興剎塵供雲。已重疊難思。况相續不絕。而諸供具．皆稱雲者。乃有多義。謂色相顯然。智攬
B03n0002_p0187a04║無性。從法性空無生法起。能現所現．逈無所依。應用而來．故來無所從。用謝而去．故去無所至。而能含慈
B03n0002_p0187a05║潤。霔法雨。益萬物。重重無礙。有雲象焉。上下諸文．雲義皆爾。
B03n0002_p0187a06║○七明敬繞佛。
B03n0002_p0187a07║現是雲已。右繞世尊。經無量百千帀。
B03n0002_p0187a08║【疏】順向殷重。瞻望不足。乃至百千。
B03n0002_p0187a09║○八坐本方。
B03n0002_p0187a10║隨其方面。去佛不遠。化作無量種種寶蓮華師子之座。各於其上．結跏趺坐。
B03n0002_p0187a11║【疏】各坐本方。參而不雜也。如師子子．亦師子故。菩薩座．亦名師子。自化自坐者。自心智現．還自安處故。諸
B03n0002_p0187a12║佛菩薩坐多跏趺者。為物軌故。智論引偈云。若結跏趺坐。身安入三昧等。（【鈔】若結跏趺坐等者。等取餘偈云。威德人敬仰。如日照天下。除
B03n0002_p0187a13║睡懶覆心。身輕不疲倚。覺悟亦輕便。安坐如龍蟠。見畫跏趺坐。魔王亦驚怖。何况入道人。安坐不傾動。即第八論。）
B03n0002_p0187a14║○九歎德能。
B03n0002_p0187a15║是諸菩薩所行清淨．廣大如海。（句）得智慧光．照普門法。（句）隨順諸佛所行無礙。（句）能入一切辯才法海。（句）得
B03n0002_p0187a16║不思議解脫法門。（句）住於如來普門之地。（句）已得一切陀羅尼門．悉能容受一切法海。（句）善住三世平等智
B03n0002_p0188a01║地。（句）已得深信廣大喜樂。（句）無邊福聚．極善清淨。（句）虛空法界．靡不觀察。（句）十方世界一切國土所有佛興
B03n0002_p0188a02║咸勤供養。（句）
B03n0002_p0188a03║【疏】歎其德能。有十二句。初總。餘別。別顯一一各是一種清淨廣大。略束為三。初三明三業清淨廣大。一
B03n0002_p0188a04║智證普法。二身隨佛行。三語入辯海。中一義求．亦通三業。次三明得法清淨廣大。一獲自分解脫。二住
B03n0002_p0188a05║勝進果位。三徧具諸持。普門地言．即同經初已踐如來普光明地。後五福智清淨廣大。初二正明。後三
B03n0002_p0188a06║重顯。今初中．一智安理事。故云善住。二福無不修。故生信喜。然三世平等．經初已明。今更略示。謂依生及
B03n0002_p0188a07║佛．善住平等。且依佛說。佛佛平等。法身智身．無增減故。若依眾生。生生平等。煩惱業苦．有支皆等。若生佛
B03n0002_p0188a08║相望者。凡夫現在．等佛過去。進修得果．等佛現在。成佛究竟．等佛常住。（【鈔】然三世平等下。重釋善住三世平等智地。文三。初指前標舉。二別
B03n0002_p0188a09║明義相。三結釋善住智地之言。初唯約佛。如問明品。十方諸如來。同一法身等。二唯約生。六道雖差。皆三雜染。）此約三世互望。煩惱．佛則本有今無。眾生則本無
B03n0002_p0188a10║今有。菩提．則眾生本有今無。諸佛則本無今有。約迷悟異．則說本今。涅槃之性．非三世攝。故知三世有法．
B03n0002_p0188a11║無有是處。（此約三世下。別示義相。便引涅槃四出偈釋。今先敘彼經。後方釋疏。言四出偈者。四處出故。亦名四住。一即第十經中出。二即十七經。三即二十七經。四即二十八經。謂煩惱業苦是生得。名
B03n0002_p0188a12║本有。解脫聖性是修得。是今無。煩惱佛則本有今無者。以佛昔為凡夫．則有煩惱。今成正覺．故無煩惱。眾生則本無今有者。約性淨故。本無煩惱。約客塵故。今有煩惱。菩提則眾生本有今無者。亦約性淨菩提本
B03n0002_p0188a13║有。今為客塵之所覆故。迷真起妄．無有證得圓淨菩提。故云今無耳。諸佛則本無今有者。約圓淨菩提。昔未修成。故云本無。今已修得。故云今有。）若以性淨而說。則佛與眾生．現
B03n0002_p0188a14║今平等。而不妨迷悟之殊。是故三乘．亦有差別。亦無差別。眾生寂滅．即是法身。法身隨緣．即是眾生。故寂
B03n0002_p0188a15║滅非無之眾生．恆不異真而成立。隨緣非有之法身．恆不異事而顯現。是故染淨三世一切諸法．無不平
B03n0002_p0188a16║等。况稱性互收。（稱性互收者。上但事理無礙。已是難思。餘經容有。此則事事無礙。唯華嚴意。）如是解者。名為善住一切智地。如地能生。終歸於
B03n0002_p0189a01║地．萬法依於佛智。究竟還至一切智也。後三重顯中。一淨前福障．故令諸福．無邊清淨。二成上智慧．由觀
B03n0002_p0189a02║法界虛空。三近勝緣。故成前二。
B03n0002_p0189a03║【論】如來座內眾。經云。如來師子之座．眾寶妙華．輪臺基陛．及諸戶牖．如是一切莊嚴具中．一一各出佛剎
B03n0002_p0189a04║微塵數菩薩摩訶薩。於此段中．義分為二。一述眾來意。二長科經文。一述眾來意者。是中其意有三。一明
B03n0002_p0189a05║諸菩薩是古佛舊行。二明今佛契同。三明古今不二為門。所坐之座．合古所行菩薩行。如下頌中。諸佛所
B03n0002_p0189a06║悟我已知。常以法身為座體。以普賢萬行為莊嚴。以無作大悲之智為座上佛。前佛後佛．皆同此也。明今
B03n0002_p0189a07║佛契同古蹟。定眾生狐疑。是故須來。是名為如來自行．與古同因眾。為座體。體是法界。所行行亦是法界。
B03n0002_p0189a08║以此無礙自在故。座身是正報。座上莊嚴．是行所招依報。今還從行報得之果內．還出本自行因菩薩眾
B03n0002_p0189a09║也。亦明因果不二體故。如法界品．如來師子之座。普徧法界為座體故。第二長科經文者。從爾時如來師
B03n0002_p0189a10║子座已下。有二十九行經。於中其義有七。一明座上莊嚴出眾。二列所出眾名。三來眾興供。四其眾遶佛
B03n0002_p0189a11║致敬。五致敬已。升座而坐。六歎來眾之德。七乘威說頌。從此已下。有十菩薩。各說二十行頌。歎如來成道
B03n0002_p0189a12║福智依正．及往昔所修之因。任其後哲．隨文隨義稱歎。不煩更釋。此一段．明今佛合古行。古行合今佛。明
B03n0002_p0189a13║座外普賢之眾．是佛利他之行。座內之人．是佛自行所契普賢之眾。此之大眾．古今一切諸佛同道。更無
B03n0002_p0189a14║二路。眾生乘之。即名乘不思議乘．如來乘．最勝乘．無上乘．至於道場。此以一切法皆為道場也。以法界為
B03n0002_p0189a15║場地。諸波羅蜜為人功。治一切垢本自淨故。治無明成根本智故。教文弘廣．略申體意。隨文讚歎．任在後
B03n0002_p0189a16║賢。
B03n0002_p0190a01║○十說偈讚佛。十菩薩即為十段。初海慧菩薩歎身座。
B03n0002_p0190a02║爾時海慧自在神通王菩薩摩訶薩。承佛威力。普觀一切道場眾海。即說頌言。
B03n0002_p0190a03║【疏】初五歎佛身具德。
B03n0002_p0190a04║諸佛所悟悉已知如空無礙皆明照光徧十方無量土處於眾會普嚴潔如來功德不可量
B03n0002_p0190a05║十方法界悉充滿普坐一切樹王下諸大自在共雲集佛有如是神通力一念現於無盡相
B03n0002_p0190a06║如來境界無有邊各隨解脫能觀見如來往昔經劫海在於諸有勤修行種種方便化眾生
B03n0002_p0190a07║令彼受行諸佛法毗盧遮那具嚴好坐蓮華藏師子座一切眾會皆清淨寂然而住同瞻仰
B03n0002_p0190a08║【疏】一讚智慧。二讚功德。三讚神通。四讚因深。五讚果勝。
B03n0002_p0190a09║摩尼寶藏放光明普發無邊香燄雲無量華纓共垂布如是座上如來坐種種嚴飾吉祥門
B03n0002_p0190a10║恆放燈光寶燄雲廣大熾然無不照牟尼處上增嚴好種種摩尼綺麗窗妙寶蓮華所垂飾
B03n0002_p0190a11║恆出妙音聞者悅佛坐其上特明顯寶輪承座半月形金剛為臺色燄明持髻菩薩常圍繞
B03n0002_p0190a12║佛在其中最光耀種種變化滿十方演說如來廣大願一切影像於中現如是座上佛安坐
B03n0002_p0190a13║【疏】後五歎所坐嚴麗。此眾既從座現。故多歎座。文並可知。
B03n0002_p0190a14║○第二雷音菩薩十頌．歎座及地。
B03n0002_p0190a15║爾時雷音普震菩薩摩訶薩。承佛威力普觀一切道場眾海。即說頌言。
B03n0002_p0190a16║世尊往集菩提行供養十方無量佛善逝威力所加持如來座中無不覩香燄摩尼如意王
B03n0002_p0191a01║填飾妙華師子座種種莊嚴皆影現一切眾會悉明矚佛座普現莊嚴相念念色類各差別
B03n0002_p0191a02║隨諸眾生解不同各見佛坐於其上寶枝垂布蓮華網華開踊現諸菩薩各出微妙悅意聲
B03n0002_p0191a03║稱讚如來坐於座
B03n0002_p0191a04║【疏】文分三別。初四直歎座。可知。
B03n0002_p0191a05║佛功德量如虛空一切莊嚴從此生一一地中嚴飾事一切眾生不能了金剛為地無能壞
B03n0002_p0191a06║廣博清淨極夷坦摩尼為網垂布空菩提樹下皆周徧其地無邊色相殊真金為末布其中
B03n0002_p0191a07║普散名華及眾寶悉以光瑩如來座
B03n0002_p0191a08║【疏】次三歎於場地。即轉顯座嚴。於中初一總顯因深德廣。故嚴事難思。金剛下。別顯。末後一句．結瑩寶座。﹂
B03n0002_p0191a09║地神歡喜而踊躍剎那示現無有盡普興一切莊嚴雲恒在佛前瞻仰住寶燈廣大極熾然
B03n0002_p0191a10║香燄流光無斷絕隨時示現各差別地神以此為供養十方一切剎土中彼地所有諸莊嚴
B03n0002_p0191a11║今此道場無不現以佛威神故能爾
B03n0002_p0191a12║【疏】後三偈歎地上之嚴。於中前二。地神興供嚴。後一佛力展轉嚴。
B03n0002_p0191a13║○第三眾寶光明髻菩薩十頌。獨讚場地殊異德。
B03n0002_p0191a14║爾時眾寶光明髻菩薩摩訶薩。承佛威力。普觀一切道場眾海。即說頌言。
B03n0002_p0191a15║世尊往昔修行時見諸佛土皆圓滿如是所見地無盡此道場中皆顯現世尊廣大神通力
B03n0002_p0191a16║舒光普雨摩尼寶如是寶藏散道場其地周迴悉嚴麗如來福德神通力摩尼妙寶普莊嚴
B03n0002_p0192a01║其地及以菩提樹遞發光音而演說寶燈無量從空雨寶王間錯為嚴飾悉吐微妙演法音
B03n0002_p0192a02║如是地神之所現寶地普現妙光雲寶炬燄明如電發寶綱遐張覆其上寶枝雜布為嚴好
B03n0002_p0192a03║【疏】十頌分二。前五德用圓備
B03n0002_p0192a04║汝等普觀於此地種種妙寶所莊嚴顯示眾生諸業海令彼了知真法性普徧十方一切佛
B03n0002_p0192a05║所有圓滿菩提樹莫不皆現道場中演說如來清淨法隨諸眾生心所樂其地普出妙音聲
B03n0002_p0192a06║如佛座上所應演一一法門咸具說其地恒出妙香光光中普演清淨音若有眾生堪受法
B03n0002_p0192a07║悉使得聞煩惱滅一一莊嚴悉圓滿假使億劫無能說如來神力靡不周是故其地皆嚴淨
B03n0002_p0192a08║【疏】後五法化流通。言如佛座上所應演者。九會五周之文。一化隨宜之說。已具演於場地之中。（【鈔】九會五周之文等
B03n0002_p0192a09║者。指此上一經。一化隨宜．即始從鹿苑．終至雙林．一乘三乘。場地頓演．何况如來言說耶。）
B03n0002_p0192a10║○第四大智日菩薩頌。歎佛所處宮殿。
B03n0002_p0192a11║爾時大智日勇猛慧菩薩摩訶薩。承佛威力。普觀一切道場眾海。即說頌言。
B03n0002_p0192a12║世尊凝睟處法堂炳然照耀宮殿中隨諸眾生心所樂其身普現十方土
B03n0002_p0192a13║【疏】十頌分二。初一總明。次段讚處彰人。故此偈標人顯處。凝者。嚴整之貌。睟者．視也。謂肅然而視。
B03n0002_p0192a14║如來宮殿不思議摩尼寶藏為嚴飾諸莊嚴具咸光耀佛坐其中特明顯摩尼為柱種種色
B03n0002_p0192a15║真金鈴鐸如雲布寶階四面列成行門闥隨方咸洞啟妙華繒綺莊嚴帳寶樹枝條共嚴飾
B03n0002_p0192a16║摩尼瓔珞四面垂智海於中湛然坐摩尼為綱妙香幢光燄燈明若雲布覆以種種莊嚴具
B03n0002_p0193a01║超世正知於此坐
B03n0002_p0193a02║【疏】後九別明。於中二。前四明宮殿體攝眾德。即廣其前半。後五明妙用自在。即廣其後半。今初。初一宮殿
B03n0002_p0193a03║雖耀。佛坐增明。即廣前炳然照耀宮殿中也。次二頌略辨七嚴。結以智海。廣上凝睟處法堂也。謂內持寶
B03n0002_p0193a04║柱。簷垂金鈴。外列門階。上羅華帳。寶樹交映。寶瓔周垂。為七嚴也。闥．小門也。洞．達也。如雲布者。重重無量。
B03n0002_p0193a05║次次相承也。上云凝睟．則目視不瞬。特由內無識浪。故云智海湛然。次一頌。羅以寶綱。列以香幢。布以燄
B03n0002_p0193a06║明。覆以嚴具。結云超世。即廣上世尊處法堂也。光如雲布者。若彩雲向日。上下齊明也。
B03n0002_p0193a07║十方普現變化雲其雲演說徧世間一切眾生悉調伏如是皆從佛宮現
B03n0002_p0193a08║【疏】後五中。一羅身雲以調生。正顯前文現十方土。
B03n0002_p0193a09║摩尼為樹發妙華十方所有無能匹三世國土莊嚴事莫不於中現其影
B03n0002_p0193a10║【疏】二寶樹現三世之嚴。
B03n0002_p0193a11║處處皆有摩尼聚光燄熾然無量種門牖隨方相間開棟宇莊嚴極殊麗
B03n0002_p0193a12║【疏】三略舉多嚴。
B03n0002_p0193a13║如來宮殿不思議清淨光明具眾相一切宮殿於中現一一皆有如來坐
B03n0002_p0193a14║【疏】四即上諸嚴。卷攝多嚴．重重佛坐。
B03n0002_p0193a15║如來宮殿無有邊自然覺者處其中十方一切諸眾會莫不向佛而來集
B03n0002_p0193a16║【疏】五結歎無盡。主伴雲會。
B03n0002_p0194a01║○第五不思議菩薩。通讚場樹自在德。
B03n0002_p0194a02║爾時不思議功德寶智印菩薩摩訶薩。承佛威力。普觀一切道場眾海。即說頌言。
B03n0002_p0194a03║佛昔修治眾福海一切剎土微塵數神通願力所出生道場嚴淨無諸垢
B03n0002_p0194a04║【疏】十頌分二。初一總顯。謂宿因願力．深廣難思。神通現緣．生果嚴淨。
B03n0002_p0194a05║如意珠王作樹根金剛摩尼以為身寶綱遐施覆其上妙香氛氳共旋繞樹枝嚴飾備眾寶
B03n0002_p0194a06║摩尼為榦爭聳擢枝條密布如重雲佛於其下坐道場道場廣大不思議其樹周迴盡彌覆
B03n0002_p0194a07║密葉繁華相庇映華中悉結摩尼果一切枝間發妙光其光徧照道場中清淨熾然無有盡
B03n0002_p0194a08║以佛願力如斯現摩尼寶藏以為華布影騰暉若綺雲帀樹垂芳無不徧於道場中普嚴飾
B03n0002_p0194a09║【疏】後九別顯。分三。初五歎樹具德嚴場。於中初二身榦森聳。次二枝葉蔭映。後一華果芬輝。
B03n0002_p0194a10║汝觀善逝道場中蓮華寶綱俱清淨光燄成輪從此現鈴音鐸響雲間發
B03n0002_p0194a11║【疏】二有一偈。歎場地蓮綱。謂蓮華布地．則下轉光輪。寶綱羅空．則雲間響發。
B03n0002_p0194a12║十方一切國土中所有妙色莊嚴樹菩提樹中無不現佛於其下離眾垢道場廣大福所成
B03n0002_p0194a13║樹枝雨寶恒無盡寶中出現諸菩薩悉往十方供事佛諸佛境界不思議普令其樹出樂音
B03n0002_p0194a14║如昔所集菩提道眾會聞音咸得見
B03n0002_p0194a15║【疏】三有三偈。歎樹自在。初一收入。後二出生。
B03n0002_p0194a16║○第六百目菩薩頌中。雙歎場樹．備德自在。法化宣流。
B03n0002_p0195a01║爾時百目蓮華髻菩薩摩訶薩。承佛威力。普觀一切道場眾海。即說頌言。
B03n0002_p0195a02║一切摩尼出妙音稱揚三世諸佛名彼佛無量神通事此道場中皆現覩眾華競發如纓布
B03n0002_p0195a03║光雲流演徧十方菩提樹神持向佛一心瞻仰為供養摩尼光燄悉成幢幢中熾然發妙香
B03n0002_p0195a04║其香普熏一切眾是故其處皆嚴潔蓮華垂布金色光其光演佛妙聲雲普蔭十方諸剎土
B03n0002_p0195a05║永息眾生煩惱熱菩提樹王自在力常放光明極清淨十方眾會無有邊莫不影現道場中
B03n0002_p0195a06║寶枝光燄若明燈其光演音宣大願如佛往昔於諸有本所修行皆具說樹下諸神剎塵數
B03n0002_p0195a07║悉共依於此道場各各如來道樹前念念宣揚解脫門世尊往昔修諸行供養一切諸如來
B03n0002_p0195a08║本所修行及名聞摩尼寶中皆悉現道場一切出妙音其音廣大徧十方若有眾生堪受法
B03n0002_p0195a09║莫不調伏令清淨
B03n0002_p0195a10║【疏】前九偈。各一門。
B03n0002_p0195a11║如來往昔普修治一切無量莊嚴事十方一切菩提樹一一莊嚴無量種
B03n0002_p0195a12║【疏】後一結嚴周徧。並顯可知。
B03n0002_p0195a13║大方廣佛華嚴經疏論纂要卷第十