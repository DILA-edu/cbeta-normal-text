B03n0002_p0196a01║大方廣佛華嚴經疏論纂要卷第十一
B03n0002_p0196a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0196a03║世主妙嚴品第一（之十）
B03n0002_p0196a04║○第七金燄菩薩頌。歎佛十力功德。一頌一力。下諸經文．屢明十力。是佛不共之德。佛佛等有。菩薩緣此
B03n0002_p0196a05║發心。梵行品云。復應修習。一一力中有無量義。悉應諮問。故不可不知。然大般若五十三。顯揚第四。對法
B03n0002_p0196a06║第十四。廣辨。今略以七門分別。一立意。二釋名。三自性。四作業。五次第。六差別。七釋文。今初立意者。智論
B03n0002_p0196a07║意云。顯佛大人有真實力。令外道心伏。二乘希向。菩薩倣之。能成辦大事。終獲其果。故須辨之。如來唯一
B03n0002_p0196a08║諸法實相智力。此力有十種用。故說為十。謂於十境．皆委悉正知故。由時品類．相續分別．有無量力。度人
B03n0002_p0196a09║因緣．故但說十。足辦其事。謂以初力．知可度不可度。次業力．知有障無障。以定力．知味著不味著。以根力．
B03n0002_p0196a10║知智多少。以欲力．知所樂。以性力．知深心所趣。以至處力．籌量眾生解脫門。以宿命力．分別先所從來。以
B03n0002_p0196a11║生死力．分別生處好醜。以漏盡力．知眾生得涅槃。佛以此十．度生審諦。故但說十。第二釋名。初總。後別。今
B03n0002_p0196a12║初總名力者。能摧怨敵義。不可屈伏義。故說名力。瑜伽云。與一切種饒益一切有情功能具相應故。畢竟
B03n0002_p0196a13║勝伏一切魔怨大威力故。說名為力。對法云。善除眾魔。善記問論。故十名力。十者是數。帶數釋也。別名至
B03n0002_p0196a14║文當釋。三自性者。統其文義。應具六種。一最勝體故。決擇分中慧根為性。二引生體。對法兼定。三尅實體。
B03n0002_p0196a15║菩薩地云。五根為性。由慧勝故。且說十力。慧為自性。所以但言處非處等智力。不言信進等力。四相應體。
B03n0002_p0196a16║對法兼取相應心法四蘊為性。五眷屬體。五蘊為體。定共道共．無漏色等。助為體故。此雖無文．理必應是。
B03n0002_p0197a01║遮犯戒垢。助摧怨故。六依此經。融一切法以為其性。無礙法界．理應爾故。四作業者。即是辨相。至文當顯。
B03n0002_p0197a02║五次第者。諸文或有前却。各有所由。此文所列次第。與十住全同。淨行品．則界在解前。梵行品．禪定解脫
B03n0002_p0197a03║當其第三。宿命居天眼之後。餘同此次。六差別者。為此十力．展轉相望。亦有差別。亦無差別。至文當明。七
B03n0002_p0197a04║釋文。然此經宗．異義皆融攝故。一一力中。具攝十力。乃至包盡法界。是以宿命．乃云智包三世。天眼．則見
B03n0002_p0197a05║盡法界。非唯見盡。佛眼如空．即是法界。非唯智包。亦能毛孔頓現。業力即觀法性。豈惟但是有為。約門有
B03n0002_p0197a06║殊。故他宗不壞。（【校】怨敵．魔怨．摧怨．纂要原作冤敵．魔冤．摧冤。）
B03n0002_p0197a07║爾時金燄圓滿光菩薩摩訶薩。承佛威力。普觀一切道場眾海。即說頌言。
B03n0002_p0197a08║佛昔修習菩提行於諸境界解明了處與非處淨無疑此是如來初智力
B03n0002_p0197a09║【疏】第一偈。即處非處智力。謂善因樂果．斯有是處。善因苦果．無有是處。惡因苦果等．例上可知。處者。建立
B03n0002_p0197a10║義。依義。起義。能建立果。與果為依。能起果法。故立處名。於此正知。故名智力。（【鈔】第一偈下。一釋名。即因果相當．名之為處。若不相當．名
B03n0002_p0197a11║為非處。）其作業者。即如實知因之與果。及能降伏無因惡因種種諍論。既徧知已。可度者度。不可度者．為作
B03n0002_p0197a12║因緣。文中上半往因。下半顯智力。於諸境界正解明了。即辨此力．通知一切法也。
B03n0002_p0197a13║如昔等觀諸法性一切業海皆明徹如是今於光綱中普徧十方能具演
B03n0002_p0197a14║【疏】第二偈。即過未現在業報智力。瑜伽名自業智力。今言一切業者。謂於三世中善等三業．及順現等．皆
B03n0002_p0197a15║名自業。於自所作受用果業．如實知故。與初何別。若正了知所造善等業．感愛等果。此由初力。若了能造
B03n0002_p0197a16║善惡等業．感愛等果。是自業力。文中上半往因。下半現果。（【鈔】與初何別下。次辨差別也。初力約所造。自業約能造。此猶未了。云何能所。謂以人望業。已殺
B03n0002_p0198a01║等竟。此殺等業。必招於果。名為所造。此人若行於殺。必墮地獄。此名能造。即上自業。各隨善惡而感果故。即是作業。）
B03n0002_p0198a02║往劫修治大方便隨眾生根而化誘普使眾會心清淨故佛能成根智力
B03n0002_p0198a03║【疏】第三偈。即根勝劣智力。謂信等五根。此軟中上。名為勝劣。於此正知。及能於彼如應如宜。為說正法。即
B03n0002_p0198a04║是作業。偈中三句往因。一句今果。
B03n0002_p0198a05║如諸眾生解不同欲樂諸行各差別隨其所應為說法佛以智力能如是
B03n0002_p0198a06║【疏】四即種種解智力。亦名勝解。謂若從他起信以為其先。或觀諸法以為其先。成軟中上愛樂。名種種勝
B03n0002_p0198a07║解。亦名為欲。欲為信喜好樂。如或貪財利。或好名聞。好定。好慧。種種不同。如來正知。令捨不淨。增長於淨。
B03n0002_p0198a08║此與前根何異。根約宿成。智有多少。解約現起。好樂不同。論云。若照諸根為先。彼彼法中。種種意樂。是根
B03n0002_p0198a09║智力。若正分別意樂差別。是解智力。在文可見。（【鈔】此與前根下。三辨差別。此有二解。一約宿現起別故。智論云。以二種欲。作上下根因緣。故十地論．中。別歎根欲。如
B03n0002_p0198a10║有根無欲。能解不樂。有欲無根。雖聞不解。二論云下。即瑜伽揀。依根起樂。即是根力。正分別欲樂。即名解力。）
B03n0002_p0198a11║普盡十方諸剎海所有一切眾生界佛智平等如虛空悉能顯現毛孔中
B03n0002_p0198a12║【疏】五即種種界智力。界即性也。謂或一二三四五乘性等。或貪嗔癡等分行等。乃至八萬四千行。名種種
B03n0002_p0198a13║性。性即種子。解即現行。偈云。悉能顯現毛孔中者。謂非唯佛智如空。包納眾生之性。毛孔內空。亦現眾生
B03n0002_p0198a14║之界耳。（【鈔】謂非唯佛智者。此有二種超勝之相。尋常界力。但以佛智能知。能所不同。今云佛智平等如虛空。則眾生之界。皆是如來智中之物。此為一勝。二者智能包納。猶是智類。今毛孔頓現。則細色能
B03n0002_p0198a15║收。良以色性智性。融無礙故。以性融相。為華嚴宗之界力也。）
B03n0002_p0198a16║一切處行佛盡知一念三世畢無餘十方剎劫眾生時悉能開示令現了
B03n0002_p0199a01║【疏】六即一切至處道智力。論名徧趣行智力。徧即一切。趣即至也。行即道也。謂諸眾生種種所行。若出離
B03n0002_p0199a02║行。不出離行。各能至果。如行有漏行。生五道中。行無漏行。至涅槃果。名徧趣行。初力處對非處。此中但明
B03n0002_p0199a03║至處。又初力指因為得果之處。此約果是酬因之處。故不同也。經中初句總標。次一念。即能知迅速。下十
B03n0002_p0199a04║二字。所知時處。後一句。委悉開示。
B03n0002_p0199a05║禪定解脫力無邊三昧方便亦復然佛為示現令歡喜普使滌除煩惱暗
B03n0002_p0199a06║【疏】七即禪定解脫三昧智力。淨行品中。加於染淨。通漏無漏故。佛皆善知。及知依此所得諸果。故名智力。
B03n0002_p0199a07║偈中上半所知。下半善用。言佛為示現者。示其諸定。現三神變。令有情喜。使滌煩惱。即令去染而得清淨。
B03n0002_p0199a08║佛智無礙包三世剎那悉現毛孔中佛法國土及眾生所現皆由隨念力
B03n0002_p0199a09║【疏】八即宿住隨念智力。謂過去境。本生本事。住宿世故。名為宿住。於此宿住而起隨念。念俱行智。名宿住
B03n0002_p0199a10║智力。瑜伽云。若知前際隨念一切趣因。是徧趣力。若知前際名姓苦樂等事。名宿住力。（【鈔】八宿住力中。初釋名。兼顯作業瑜
B03n0002_p0199a11║伽云下。辨差別。謂有問言。宿住智中。知彼修因。則與徧趣何異。答中有三。初依瑜伽正答。謂唯知因。是徧趣行。兼能知果。即宿住攝。名姓苦樂者。瑜伽知過去所有自體。有八言說句。一如是名。二生類。三種姓。四
B03n0002_p0199a12║飲食。五受苦樂。六長時。七久住。八壽量邊際。今但列三。等取餘五。）文中初句。標能念。智包三世者。三世全在佛智之中。况於隨念。不知三
B03n0002_p0199a13║世。從門別故。但云宿住。剎那悉現。即包現之時極促。現毛孔中。即能現之處至微。第三句。即所現所念之
B03n0002_p0199a14║事廣。第四句。結歸智力。非唯能念。亦能現也。
B03n0002_p0199a15║佛眼廣大如虛空普見法界盡無餘無礙地中無等用彼眼無量佛能演
B03n0002_p0199a16║【疏】九天眼智力。獨此從所依以立名也。若從境者。瑜伽名生死智力。謂死此生彼。墮善惡趣。大小好醜。皆
B03n0002_p0200a01║能正知。知前際生死。名為宿住。要知後際。得此力名。今文乃云佛眼者。若約五眼。餘眼在佛。皆佛眼故。此
B03n0002_p0200a02║非經宗。今依十眼。佛眼能見如來十力故。故此一力。即攝十力。舉一為例。餘九皆然。（【鈔】五眼十眼。如離世間品。）文中初
B03n0002_p0200a03║句體大。次句用廣。次句用勝。以無等故。後句結其甚深。故唯佛能演。既言普見法界。非局未來。約宗別故。
B03n0002_p0200a04║於未來門。普見法界也。
B03n0002_p0200a05║一切眾生具諸結所有隨眠與習氣如來出現徧世間悉以方便令除滅
B03n0002_p0200a06║【疏】十漏盡智力。於自解脫。無惑無疑。亦知眾生漏盡涅槃。於此正知。名為智力。文中初二句所斷。諸結即
B03n0002_p0200a07║現行。隨眠即種子。習氣即餘習。二乘不能盡習。亦不能盡他漏。故不名力。後半顯佛能滅。（【鈔】文中下。一釋文。以漏盡無濫。
B03n0002_p0200a08║故不辨差別。餘習有四。謂貪嗔癡慢。貪習如迦留陀夷。嗔習如身子。癡習如周利槃特。慢習如畢陵伽婆蹉。曾無教說見疑習。疑見有習。不見理故。通說或有耳。）然上十力。智即是體。力
B03n0002_p0200a09║即是用。然智即力。更無別性。然此十力。望於自事。各於自事中大。如水能淨。如火能燒。各有自力。若約總
B03n0002_p0200a10║攝。初力為大。若約辦得。涅槃漏盡為大。若以無礙解脫而為根本。則平等平等。
B03n0002_p0200a11║○第八法界頌中。歎佛往修十度行滿。今得果圓。
B03n0002_p0200a12║爾時法界普音菩薩摩訶薩。承佛威力。普觀一切道場眾會海已。即說頌言。
B03n0002_p0200a13║佛威神力徧十方廣大示現無分別大菩提行波羅蜜昔所滿足皆令見
B03n0002_p0200a14║【疏】十一頌分二。初一總。餘十別。今初也。佛威神力略有三類。一者俱生力。謂風不動衣等。二者聖威力。謂
B03n0002_p0200a15║通明等種種功德。三者法威力。謂波羅蜜圓滿法力。（【鈔】佛威神力者。即當瑜伽三十七中。彼有二類。初列三種云。一聖威力。二法威力。三俱生威力。次又云。復
B03n0002_p0200a16║有五種。一神通威力。二法威力。三俱生威力。四共二乘威力。五不共二乘威力。彼廣釋相。今疏引三。不依彼次。及至釋文。二處參用。風不動衣等。即五中俱生。俱生有多。謂佛菩薩。常右脅臥。如師子王。雖現安處
B03n0002_p0201a01║草葉等蓐。一脅而臥．曾無動亂。一切如來應正等覺。雖現睡眠。而無轉側。大風卒起。不動身衣。行如牛王。步如師子等。今但云風不動衣等。等取餘事。）令五根中．無諸非淨。四支百
B03n0002_p0201a02║節．有無量力。故名堅固不可壞法身常身無邊之身。言徧十方者．即無邊身。廣大示現．謂變化身。無分別
B03n0002_p0201a03║者．平等智身。大菩提行者波羅蜜身。昔所滿足者．眾行先成。皆令見者．大果今出。（【鈔】令五根下。辨其果相。彼法威力中。諸度各有
B03n0002_p0201a04║四相。一斷所對治。二資糧成就。三饒益自他。第四辨果。果各不同。施得大財寶．朋黨眷屬。戒生人天。忍臨終之時．心無憂悔。生於天界。進得愛樂殊勝士夫功業。定得神通。生淨慮天。慧果能離煩惱所知二種重
B03n0002_p0201a05║障。上瑜伽中。多是近果。又是別明。今是究竟之果。又是總明。無諸非淨．即離繫果。百節有力．是施等果。堅固不壞．是戒度果。故普眼長者．以十度因．成十身果。徧十方下。疏以經文。會上果義。）二有十頌
B03n0002_p0201a06║別顯。一頌一度。皆上半往修因。下半今得果。十度之義。十行十地。一經始末．亦多辨之。須粗識其相。略啟
B03n0002_p0201a07║十門。一釋名。二出體。三辨相。四建立。五次第。六相攝。七修證。八約教。九觀心。十釋文。今初又二。先通名。後
B03n0002_p0201a08║別稱。今初通稱波羅蜜多者。唯識云。要七最勝之所攝受。方可建立波羅蜜多。一安住最勝。謂要安住菩
B03n0002_p0201a09║薩種性。二依止最勝。謂要依止大菩提心。三意樂最勝。謂要慈愍一切有情。四事業最勝。謂要具行一切
B03n0002_p0201a10║事業。五巧便最勝。謂要無相智之所攝受。六迴向最勝。謂要迴向無上菩提。七清淨最勝。謂要不為二障
B03n0002_p0201a11║間雜。即三時無悔。若七隨闕。非到彼岸。故此十度。應各四句分別。其別稱及出體。三辨相。至文當釋。（三時無悔
B03n0002_p0201a12║者。此乃大乘法師釋論意也。悔即煩惱。由不了故。即是所知。又即此悔心。障於真智。亦所知也。四句分別者。一是施非度。不與七勝相應施故。二是度非施。隨喜他施。具七勝故。三亦施亦度。具七勝故。四非施非
B03n0002_p0201a13║度。隨喜他施。不與七勝共相應故。）四建立者。為十地中對治十障。證十真如。故但有十。為對六蔽。漸修佛法。漸熟有情。故
B03n0002_p0201a14║但說六。六中前三增上生道。感大財體及眷屬故。後三決定勝道。能伏煩惱。成熟有情。及佛法故。又前三
B03n0002_p0201a15║饒益有情。施財不惱。忍彼惱故。後三對治煩惱。勤修加行．永伏永滅故．又由前三故．不住涅槃。由後三故．
B03n0002_p0201a16║不住生死。能為無住涅槃資糧。後唯四者。助六令滿。方便助前三。願助精進。力助靜慮。智助般若。如深密
B03n0002_p0202a01║說。五次第者。謂由前前．引發後後。及由後後．持淨前前。又前前粗。後後細。易難修習。次第如是。（五次第門．此曲有四。
B03n0002_p0202a02║謂由前前下。即初引發門。謂由行施．引發持戒。由持戒故．引發忍等。二攝持門。布施本欲益他。持戒不惱於彼。彌令施淨等。故云及由後後．持淨前前。三粗細門。布施則粗。持戒則細。戒望於忍。戒則為粗。忍則為
B03n0002_p0202a03║細等。故云前前粗．後後細。前九並為前前。從戒至智．並名後後。一一相望。故致重言。初一唯前。後一唯後。中間八度。遞為前後。四難易門。亦結通上三也。上之四門．並如瑜伽對法所辨。）六相攝者。此
B03n0002_p0202a04║十．一一皆攝一切波羅蜜多。互相順故。般若論云。檀義攝於六。資生無畏法等。（資生無畏法等者。等取下半云。此中一二三。名為修
B03n0002_p0202a05║行住。謂施有三種。一財。二無畏。三法施。財即資生。正是檀度。故云此中一也。無畏攝二。謂尸不惱彼。忍受彼惱。皆無畏相。故云二也。法施攝三。謂進。定。及慧。決定勝道。漸熟佛法。是法施相。故云三也。即十八住中
B03n0002_p0202a06║修行住也。今此經文。乃會釋今意。是圓教故。非唯要約相順相類。以理融故。法爾一攝一切行也。）七修證者。五位通修。佛方究竟。十約因位。總有三名。謂
B03n0002_p0202a07║初無數劫。施等勢力尚微。被煩惱伏。但名波羅蜜多。第二劫去。勢力漸增。能伏煩惱。名近波羅蜜多。第三
B03n0002_p0202a08║僧祇。勢力轉增。能畢竟伏一切煩惱。名大波羅蜜多。故上下文中．屢言廣大波羅蜜也。八約教者。諸教可
B03n0002_p0202a09║思。此教要須一一融攝。徹果該因。（八約教者。謂小乘不成波羅蜜多。無七最勝故。始教要是菩薩種性人方有故。又各有體性。或說俱空。終教一一皆從真如性功德起。頓教一
B03n0002_p0202a10║一皆不可說。謂不施不慳。不戒不犯。不忍不恚。不進不怠。不定不亂。不智不愚等。一切皆絕。若十若六．皆悉亡言。圓教如文。）九觀心者。可以意得。（九觀心者。謂一念相應心捨。則具十度。捨
B03n0002_p0202a11║而不取謂施。不為過非所汙即戒。忍可非有為忍。離身心相為進。寂然不動為定。決了無生為慧。雖空不礙知相為方便。希齊佛果是願。思擇不動為力。決斷分明為智。一念方等．十度頓圓。縱七最勝．亦在一念。
B03n0002_p0202a12║可以思準。欲令行者。即之於心。是故結云。可以意得。）
B03n0002_p0202a13║昔於眾生起大悲修行布施波羅蜜以是其身最殊妙能令見者生歡喜
B03n0002_p0202a14║【疏】十釋文中．第一偈明施度。輟己惠人．名之為施。即以無貪．及所起三業而為其性。此有三種。謂財。法。無
B03n0002_p0202a15║畏。（【鈔】十釋文中．一一偈疏。多皆有四。一釋名。二出體。三辨相。四釋文。唯識併在一處。出體。謂施以無貪及所起三業為性。戒以受學菩薩戒時三業為性。忍以無嗔精進審慧及彼所起三業為性。精進以勤及
B03n0002_p0202a16║所起三業為性。靜慮但以等持為性。後五皆以擇法為性。謂是根本後得智故。辨相亦併居一處。今隨文配屬。以相映易了耳。即以下。出體。無貪．即善十一中一法。要由無貪相應思．於自身財．方能惠捨。然三施
B03n0002_p0203a01║體．大意多同。）上半因中。大悲行施。已該此三。此悲亦是七最勝中前三最勝。下半果中財能資身。無畏益心。法
B03n0002_p0203a02║資法身。故得果身．身最殊妙。三皆悅物。故見者必喜。亦由具七最勝。故身殊妙也。
B03n0002_p0203a03║昔在無邊大劫海修治淨戒波羅蜜故獲淨身徧十方普滅世間諸重苦
B03n0002_p0203a04║【疏】二戒度。防非止惡。名之為戒。即受學菩薩戒時三業為性。戒有三種。律儀．攝善．得淨身果。攝眾生戒．能
B03n0002_p0203a05║除物苦。徧十方者。無作戒身．等眾生故。（【鈔】二戒中。初名防其未非。止已起惡故。即受學下。次出體。大論。律儀以七眾別解脫戒．在家出家戒為體。即唯二業。謂表無表。不說
B03n0002_p0203a06║語故。若攝善法戒者。謂諸菩薩受律儀後。一切所作。為大菩提。由身語意。積集諸善以為其體。今疏通三聚。及與受隨。故云三業。攝眾生戒．居然通三。戒有三種下。三釋文。即當辨相。律者法律。儀者儀式。於不善
B03n0002_p0203a07║法而能遠離。及防護故。故攝論名為依持戒。依是能有集諸佛法．無罪益生故。）
B03n0002_p0203a08║往昔修行忍清淨信解真實無分別是故色相皆圓滿普放光明照十方
B03n0002_p0203a09║【疏】三忍者。堪受諸法。未能忘懷．名之為忍。此約生忍。又忍即忍可。忍即是慧。雙忍事理。即以無瞋精進審
B03n0002_p0203a10║慧及彼所起三業為性。忍亦有三。謂耐怨害忍。安受苦忍。諦察法忍。（【鈔】即以下。出體。無瞋精進．即善十一中二。審慧．即別境五中慧。所以有此
B03n0002_p0203a11║三者。大論云。自無憤勃。不報他怨。亦不隨眠。流注相續。是名菩薩耐怨害忍。即以無瞋及三業為性。若安受苦忍。即精進三業為性。若諦察法忍。即審慧三業為性。故此三業。通於三忍。餘三各配其一。故有三耳。）
B03n0002_p0203a12║偈云。信解真實．即諦察法也。色相圓滿．前二忍果。放淨光明．第三忍果。
B03n0002_p0203a13║往昔勤修多劫海能轉眾生深重障故能分身徧十方悉現菩提樹王下
B03n0002_p0203a14║【疏】四精進。練心於法．名之為精。精心務達．目之為進。以勤及所起三業為性。亦有三種。一被甲。二攝善。三
B03n0002_p0203a15║利樂。（【鈔】被甲．即大誓願。攝善．即方便進趣。利樂．即勤化眾生。）初句通前二。以被甲精進．瑜伽釋云。設千大劫為一日夜。處於地獄。為
B03n0002_p0203a16║脫一眾生故。次句即第三。下半通三果也。因既離身心相。故果能身徧十方。
B03n0002_p0204a01║佛久修行無量劫禪定大海普清淨故令見者心歡喜煩惱障垢悉除滅
B03n0002_p0204a02║【疏】五禪那。梵云禪那。此云靜慮。即以等持為性。亦有三種。謂安住。引發。辦事。（【鈔】五禪中。初釋名。靜揀散心。慮揀無慧。止觀均故。即以下。
B03n0002_p0204a03║二出體。即三摩地。雖是別境心所之一。今約定說．不通散心。故不說三業。對法論云。起三業自在用時．所有一切種常安住。即通三業。以約用故。亦有三種下。三辨相。言安住者。安住現法樂住故。無性云。離見慢
B03n0002_p0204a04║等。得清淨故。言引發者。引神通故。言辦事者。辦利有情事故。）既引起神通。辦利生事。故見者深喜。現法樂住。諸惑不行。又資慧斷惑．故
B03n0002_p0204a05║見者惑滅。
B03n0002_p0204a06║如來往修諸行海具足般若波羅蜜是故舒光普照明克殄一切愚癡暗
B03n0002_p0204a07║【疏】六般若者。般若梵言。此翻為慧。推求諦理．名之慧也。此及後四．皆擇法為體。亦有三種。一生空無分別。
B03n0002_p0204a08║二法空無分別。三俱空無分別。攝論以加行．正體．後得．為三。約六度說。瓔珞以照有照無及照中道而為
B03n0002_p0204a09║三者。惟約法空三觀之義。至下當明。（【鈔】此及下。二出體。以後五體同故。故唯識云。後五皆以擇法為體。說是根本後得智故。意云。以根本智為第六體。後之四體．皆後得故。此
B03n0002_p0204a10║依勝說。）慧導萬行．故云修諸行海。言具足者。具上三也。因如有目。故果獲身智二光。能滅諸闇。（慧導萬行下。四釋文。謂萬
B03n0002_p0204a11║行不得般若．照體空寂．不成彼岸故。因如有目者。智度論云。五度如盲人。般若如有眼。故見夷途。開導萬行。御心中道。至一切智城。即其義也。）
B03n0002_p0204a12║種種方便化眾生令所修治悉成就一切十方皆徧往無邊際劫不休息
B03n0002_p0204a13║【疏】七方便者。即善巧也。方謂方法。便謂便宜。下四但各二種。今初。謂迴向方便。拔濟方便。（【鈔】今初下。別明此度。謂由大智
B03n0002_p0204a14║故．迴前六度向大菩提。由大悲故．迴前六度拔濟有情。故無性云。不捨生死而求菩提。）文云。種種化生．則拔濟善巧。所修成就．兼於迴向菩提。所化
B03n0002_p0204a15║無邊．果得十方而橫徧。為物取果．豎窮來際而不休。
B03n0002_p0204a16║佛昔修行大劫海淨治諸願波羅蜜是故出現徧世間盡未來際救眾生
B03n0002_p0205a01║【疏】八願者。即希求要誓。有義。以欲．勝解．及信為性。亦有二種。謂求菩提願。利樂他願。（【鈔】有義下。次出體。前雖總出。此一有異。故
B03n0002_p0205a02║復別用此三為性。三法正是願之性故。謂願者希求。希求即欲。要於前境．正信印持。方希求故。其後得智．但是所依。依此起願耳。）由初願故．出現世間。由後願故．救生不
B03n0002_p0205a03║息。
B03n0002_p0205a04║佛無量劫廣修治一切法力波羅蜜由是能成自然力普現十方諸國土
B03n0002_p0205a05║【疏】九力者。不可屈伏故。隨思隨修．任運成就。亦有二種。謂思擇。修習。今言法力。即思擇諸法而修習故。攝
B03n0002_p0205a06║論．由此二力．令前六度．無間現前。經云。成自然力。即無師而成。不習而無不利。何能壞哉。
B03n0002_p0205a07║佛昔修治普門智一切智性如虛空是故得成無礙力舒光普照十方剎
B03n0002_p0205a08║【疏】十智度。決斷名智。謂如實覺了。亦有二種。謂受用法樂智。成熟有情智。無性論云。由施等六．成此智。復
B03n0002_p0205a09║由此智．成立六種．名受法樂。由此妙智．能正了知。此施戒等。饒益有情。（【鈔】亦有下。次辨相。此相難見。故引論釋。但引釋論。本論但云。謂由前
B03n0002_p0205a10║六．成立妙智。受用法樂。成熟有情。若天親云。由般若波羅蜜無分別智故。成立後得智。復由此智。成立前六波羅蜜多。由此自為。與同法者．受用法樂。成熟有情。大意亦同也。）經云普門智。總含
B03n0002_p0205a11║二智。別配．即初句．成熟有情。次句．即受用法樂。此二無二．故成無礙力。舒光普照。
B03n0002_p0205a12║○第九雲音頌。述菩提樹摩尼果中。歎佛往修十地行果。
B03n0002_p0205a13║爾時雲音淨月菩薩摩訶薩。承佛威力。普觀一切道場眾海。即說頌言。
B03n0002_p0205a14║神通境界等虛空十方眾生靡不見如昔修行所成地摩尼果中咸具說
B03n0002_p0205a15║【疏】十一頌分二。初一總舉。謂佛果大用。由昔地行．及結說處。餘十次第．各述一地。地義當品廣明。今皆略
B03n0002_p0205a16║述而已。
B03n0002_p0206a01║清淨勤修無量劫入於初地極歡喜出生法界廣大智普見十方無量佛
B03n0002_p0206a02║【疏】初地略述四義。一加行多劫。諸論皆說地前為一僧祇。已為無量。更有異說．恐厭繁文。二標入地名。三
B03n0002_p0206a03║出生廣智。謂生如來家．見法實性。得妙觀察．平等性智故。四普見佛海。同下願智果中。（【鈔】恐厭繁文者。謂仁王下卷奉持品
B03n0002_p0206a04║說。伏忍下中上。下忍初賢一僧祇。中忍次賢兩僧祇。上忍亞聖三僧祇。初地四僧祇。乃至七地有十。八地千。九地萬。十地百萬僧祇。故地前已經三阿僧祇。經中多說三阿僧祇成佛者。以下中忍位．菩薩相隱。上
B03n0002_p0206a05║賢之位．菩薩相顯。所以特言經三僧祇。地前菩薩．二乘聖者。見初入地。皆謂究竟。故說三祇成等正覺。亦佛隨宜。故寶雲經云。實經無量阿僧祇劫。華藏品初。當更會釋。得妙觀察者。由破分別我執。第七不與四
B03n0002_p0206a06║惑相應。成平等性。已證真如。於多百門．已得自在。成妙觀察。未捨異熟識體。不得大圓鏡智。異熟既存。眼等五根是異熟生故。亦未得成所作智。此二直至佛果方得。）
B03n0002_p0206a07║一切法中離垢地等眾生數持淨戒已於多劫廣修行供養無邊諸佛海
B03n0002_p0206a08║【疏】二地四義。一舉法標名。二別地行相。三修行時分。四供佛多少。
B03n0002_p0206a09║積集福德發光地奢摩他藏堅固忍法雲廣大悉已聞摩尼果中如是說
B03n0002_p0206a10║【疏】三地四義。一舉法標名。世間中極．云積福德。二修諸禪定。三忍度偏多。四聞持廣博。（【鈔】世間中極者。前三地寄同世間故。）
B03n0002_p0206a11║燄海慧明無等地善了境界起慈悲一切國土平等身如佛所治皆演暢
B03n0002_p0206a12║【疏】四地四義。一歎慧標名。世無等故。二了道品境。異凡夫故。三起慈悲。異小乘故。四淨身土。離身見故。（【鈔】離
B03n0002_p0206a13║身見者。寄出世初。同須陀洹故。又初地斷分別身見。四地斷俱生身見故。）
B03n0002_p0206a14║普藏等門難勝地動寂相順無違反佛法境界悉平等如佛所淨皆能說
B03n0002_p0206a15║【疏】五地四義。一標入地。謂積集福智．故云普藏。十平等心．故曰等門。二標地名。三真俗極違．會令相順。四
B03n0002_p0206a16║諦法俗境．無不等觀。（【鈔】十平等心者。三十六經。入五地有十心。一於過去佛法平等清淨心。二未來。三現在。四戒。五心。六除見疑悔。七道非道智。八修行智見。九於一切菩提分法上上觀察。
B03n0002_p0207a01║十教化一切眾生。皆有平等清淨心。四諦法俗境者．良以十重觀四諦故。四地出世。五地卻入。云觀俗境。）
B03n0002_p0207a02║廣大修行慧海地一切法門咸徧了普現國土如虛空樹中演暢此法音
B03n0002_p0207a03║【疏】六地有四。一歎行。二標名。三正顯行相。即了緣起法。四明地用。得十空三昧故。（【鈔】得十空三昧者。即六地末云。）
B03n0002_p0207a04║周徧法界虛空身普照眾生智慧燈一切方便皆清淨昔所遠行今具演
B03n0002_p0207a05║【疏】七地有四。一先標果用。二照達羣機。三雙行巧攝。四寄行標名。
B03n0002_p0207a06║一切願行所莊嚴無量剎海皆清淨所有分別無能動此無等地咸宣說
B03n0002_p0207a07║【疏】八地四義。一別地行相。二明淨土果。三略釋地名。四歎地結說。
B03n0002_p0207a08║無量境界神通力善入教法光明力此是清淨善慧地劫海所行皆備闡
B03n0002_p0207a09║【疏】九地四義。一標地作用。二善達教法。三標示地名。四廣行多劫。
B03n0002_p0207a10║法雲廣大第十地含藏一切徧虛空諸佛境界聲中演此聲是佛威神力
B03n0002_p0207a11║【疏】十地有四。一標起地名。二含藏法雨。三能蔽如空粗重。四深廣難測。故云佛境。諸偈多有結說。文並可
B03n0002_p0207a12║知。
B03n0002_p0207a13║○第十善勇猛菩薩十頌。（【校】頌下南藏嘉興藏疏本．續藏及金陵會本．均有歎佛體用應機自在德。）
B03n0002_p0207a14║爾時善勇猛光幢菩薩摩訶薩。承佛威神。觀察十方。即說頌言。
B03n0002_p0207a15║【疏】文分為三。初一總顯。次八別明。後一結歎歸佛。一一頌中．各有四義。
B03n0002_p0207a16║無量眾生處會中種種信解心清淨悉能悟入如來智了達一切莊嚴境
B03n0002_p0208a01║【疏】今初總歎佛。令物悟入福智。有四義者。一多眾。二心異。三悟智。四了福。莊嚴即福也。亦通二嚴。皆佛令
B03n0002_p0208a02║爾。故顯眾德．即為歎佛。
B03n0002_p0208a03║各起淨願修諸行悉曾供養無量佛能見如來真實體及以一切諸神變
B03n0002_p0208a04║【疏】別中。一見佛體用。亦四義。一起願。二具行。三見體。四見用。
B03n0002_p0208a05║或有能見佛法身無等無礙普周徧所有無邊諸法性悉入其身無不盡
B03n0002_p0208a06║【疏】二見法身。一勝故無等。二淨故無礙。三大故周徧。四深廣故包含。
B03n0002_p0208a07║或有見佛妙色身無邊色相光熾然隨諸眾生解不同種種變現十方中
B03n0002_p0208a08║【疏】三見佛色身。一色妙。謂如金等。二相具。十華藏相等。三光盛。謂常放等。四隨機變。謂三尺無邊等。
B03n0002_p0208a09║或見無礙智慧身三世平等如虛空普隨眾生心樂轉種種差別皆令見
B03n0002_p0208a10║【疏】四見佛智身。一無礙。真俗無礙故。二等空。稱法性故。三知根。四巧現。
B03n0002_p0208a11║或有能了佛音聲普徧十方諸國土隨諸眾生所應解為出言音無障礙
B03n0002_p0208a12║【疏】五了佛音聲。一音普徧。二說應器。三言同類。四應無礙。
B03n0002_p0208a13║或見如來種種光種種照耀徧世間或有於佛光明中復見諸佛現神通
B03n0002_p0208a14║【疏】六見佛光明。一多種。二徧照。三見佛。四現變。
B03n0002_p0208a15║或有見佛海雲光從毛孔出色熾然示現往昔修行道令生深信入佛智
B03n0002_p0208a16║【疏】七見佛毛光。一顯光名。二明出處。三示往因。四令信悟。
B03n0002_p0209a01║或見佛相福莊嚴及見此福所從生往昔修行諸度海皆佛相中明了見
B03n0002_p0209a02║【疏】八見佛福相。一見福相。二了福因。三示因體。四明見處。
B03n0002_p0209a03║如來功德不可量充滿法界無邊際及以神通諸境界以佛力故能宣說
B03n0002_p0209a04║【疏】後一結歎德廣。一數多。二深廣。三用普。四結說。謂推功歸佛。謙己無能。（上來總明第八大段座內眾
B03n0002_p0209a05║流竟。）
B03n0002_p0209a06║○大科第九天地徵祥。謂動地興供．即是顯證。上來佛成正覺。眾海雲集。各申慶讚。顯佛高深。而下稱機
B03n0002_p0209a07║情。上協佛願。故世主為之興供。天地為之呈祥。就文分二。先動地。後興供。令初。
B03n0002_p0209a08║爾時華藏莊嚴世界海。以佛神力。其地一切六種十八相震動。所謂動。徧動。普徧動。起。徧起。普徧起。踊。徧踊。
B03n0002_p0209a09║普徧踊。震。徧震。普徧震。吼。徧吼。普徧吼。擊。徧擊。普徧擊。
B03n0002_p0209a10║【疏】文中三。一動處。二動因。三動相。今初。自狹之寬．且云華藏。約下結通．實周法界。（【鈔】自狹之寬者。娑婆為狹。華藏為寬也。）諸
B03n0002_p0209a11║天重重。並華藏之內。故云其地。何所不該。（諸天重重下。通妨難。難云。既言華藏地動。華藏之地．乃在大蓮華地面。今娑婆界．當第十三重。曾何是地。設若是地。是娑婆地。
B03n0002_p0209a12║即非華藏。故今通云。乃有二意。一以本該末。謂舉華藏。總該剎網故。二十重皆華藏內。况第十三下。豈非地耶。）又染淨融故。雖標摩竭。而地震華藏。二以佛神力
B03n0002_p0209a13║一句動因中。就主顯勝．但明佛力。感應道交．亦由物機。然汎明動因．總有其十。今當轉法輪。亦兼成道。餘
B03n0002_p0209a14║如別章。（餘如別章者。即教義分齊中明。謂智論引長阿含第二云。有八因緣。一大水動時動。二尊神試力時動。三如來入胎時動。四出胎。五成道。六轉法輪。七息教。八涅槃時。九依增一二十八．更加大神
B03n0002_p0209a15║足比丘心得自在．乃至觀地無相．故令地動。十智論云。授菩薩記．當於此界作佛之時。地神喜故。所以動也。）三其地下動相者。震即是聲。動即是形。聲兼吼擊。
B03n0002_p0209a16║形兼起踊。故有六種。此六各三。成十八相。搖颺不安為動。自下漸高為起。忽然騰舉為踊。隱隱出聲為震。
B03n0002_p0210a01║雄聲郁遏為吼。砰磕發響為擊。十八相者。唯一方動．直爾名動。四方若次第．若一時動者．名為徧動。若八
B03n0002_p0210a02║方次第．或一時動．名普徧動。又四方．八方．十方．如次名三相動。又一方獨動。十方次第動。十方同時動。又
B03n0002_p0210a03║為三相。餘五例之。然動何所為。依勝思惟梵天經。所為有七。一令諸魔怖故。二為說法時大眾心不散亂
B03n0002_p0210a04║故。三令放逸者生覺知故。四令眾生知法相故。五令眾生觀說法處故。六令成熟者得解脫故。七令隨順
B03n0002_p0210a05║問正義故。此上七緣．正是今經所為。地論有四。非當此文。上約外器。若心地．聖賢地．法性地．亦有震動等
B03n0002_p0210a06║義。可以虛求。
B03n0002_p0210a07║○二興供。
B03n0002_p0210a08║此諸世主．一一皆現不思議諸供養雲。雨於如來道場眾海。所謂一切香華莊嚴雲。一切摩尼妙飾雲。一切
B03n0002_p0210a09║寶燄華網雲。無邊種類摩尼寶圓光雲。一切眾色寶真珠藏雲。一切寶栴檀香雲。一切寶蓋雲。清淨妙聲摩
B03n0002_p0210a10║尼王雲。日光摩尼瓔珞輪雲。一切寶光明藏雲。一切各別莊嚴具雲。如是等諸供養雲。其數無量。不可思議。
B03n0002_p0210a11║此諸世主．一一皆現如是供養雲。雨於如來道場眾海。靡不周徧。
B03n0002_p0210a12║【疏】文三。一標數。同生之眾．亦得稱主。為物依故。二所謂下。略列。三此諸下。結徧。（已上天地徵祥竟。）
B03n0002_p0210a13║○大科第十結通無盡。
B03n0002_p0210a14║如此世界中．一一世主．心生歡喜如是供養。其華藏莊嚴世界海中．一切世界所有世主．悉亦如是而為供
B03n0002_p0210a15║養。其一切世界中．悉有如來坐於道場。一一世主．各各信解。各各所緣。各各三昧方便門。各各修習助道法。
B03n0002_p0210a16║各各成就。各各歡喜。各各趣入。各各悟解諸法門。各各入如來神通境界。各各入如來力境界。各各入如來
B03n0002_p0211a01║解脫門。如於此華藏世界海。十方盡法界虛空界一切世界海中．悉亦如是。
B03n0002_p0211a02║【疏】文分有二。一結華藏內。二結華藏外。前中亦二。先舉此界。二其華藏下。類華藏中一切世界。於中三。
B03n0002_p0211a03║初類眾海興供。一切世界者。謂華藏中有十不可說佛剎微塵數世界種。一一種中．各有不可說不可說
B03n0002_p0211a04║佛剎微塵數世界。彼等一切諸世界中．悉有世主而為供養。二其一切下。類佛坐道場。然有二義．一彼
B03n0002_p0211a05║諸世主．各供當處之佛。二彼諸世主．亦供此佛。此佛亦坐彼界道場。三一一下。類結大眾得法。於中有
B03n0002_p0211a06║十一句。為聞法得益。得益有三。一聞益。各各信解故。謂信其言而解其義。二思益。謂於所對審緣慮故。三
B03n0002_p0211a07║修益。修益有七。一修門。謂三昧方便故。二修法。謂資糧助道故。三修果。契理成就故。四修益。隨有所得．成
B03n0002_p0211a08║法喜故。五修轉。各各趣入無量乘門。及眾生界故。六修同。悟解法門．合先聖故。七修極。修極有三。一大悲
B03n0002_p0211a09║極。入佛神通境。入佛神通境．但為益生故。此成恩德。二大智極。入佛力境。如來力境．悲智超絕．無能及故。
B03n0002_p0211a10║成佛智德。三自在極。入如來解脫門。盡一切障。心境自在。成佛斷德。亦即是前諸解脫門。二如於此下。
B03n0002_p0211a11║結華藏外。謂以華藏例於法界。各有此會。同為一大法界會。方是華嚴無盡說耳。（上來十段總明教起
B03n0002_p0211a12║因緣分竟。）
B03n0002_p0211a13║【論】從爾時華藏莊嚴世界海已下。有二十一行經。明動地興供。於此一段經文．其意有七。一明舉世界之
B03n0002_p0211a14║名。二推佛神力。地六震動。三世主興供．歡喜。四明以此例同多土。五明佛徧興於世。六明世主各隨自解。
B03n0002_p0211a15║七明法會興供．普同十方。問曰。何為地動。答曰。其地動。大意有五。一此會大眾得道。二智人出現。三智人
B03n0002_p0211a16║去世。四世間災變。五得道歡悅。此明大眾獲益歡悅故地動。推佛神力者。明師弟之敬．推德於上。問曰。何
B03n0002_p0212a01║故於此段中地動興供。答曰。為至此中一段。明初會中常隨佛眾。當境之內神天眾。及如來座內古今諸
B03n0002_p0212a02║佛同因眾。菩提樹內流光眾。并如來宮殿內大悲眾。如是當佛自眾來集。復得益。及賀佛出興。眾心喜動。
B03n0002_p0212a03║地亦隨動故。此明初會當境之內．大集一終。然後面門放光。普集他土。亦來此會。此是無自他中他也。以
B03n0002_p0212a04║明化儀主伴。此乃龍行雲應。法事合然。為化眾生．軌模如是。以真法性．塵剎普周。一剎那之中．三世同際。
B03n0002_p0212a05║還以一多相容不同門．該括如是。放光集眾。意令知佛境界。相參無二。已上是初成正覺。顯示五位行門。
B03n0002_p0212a06║一終因果。此一部之經．總有六重因果。一從世主妙嚴品。及至華藏世界品五品經。明初成正覺。顯示五
B03n0002_p0212a07║位行門報得。及示現入法一重因果。二毗盧遮那品．是古佛因果。引古證今。明佛佛相襲。道不虛來。三第
B03n0002_p0212a08║二會普光殿。顯示十信因果。四從須彌之頂。直至離世間品。顯菩薩證修因果。五入法界品。明古今本法
B03n0002_p0212a09║不思議因果。此是一切諸佛共所乘宗。為一切佛之本體。眾生同具。只為迷之。六覺城東會。明顯示菩薩
B03n0002_p0212a10║利生行門。善知識攝生形狀法則．進修因果。若但說其法。在行猶迷。此經前後六度。總舉解行證修因果。
B03n0002_p0212a11║令使啟蒙易解。不滯其功。（世主妙嚴品竟。）
B03n0002_p0212a12║大方廣佛華嚴經疏論纂要卷第十一