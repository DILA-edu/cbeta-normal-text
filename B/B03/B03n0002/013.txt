B03n0002_p0227a02║
B03n0002_p0227a03║
B03n0002_p0227a04║大方廣佛華嚴經疏論纂要卷第十三
B03n0002_p0227a05║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0227a06║如來現相品第二（之二）
B03n0002_p0227a07║○第三所召雲奔。文分為三。第一同會道場。第二現自在用。第三聲光自述。今初文三。初總明。
B03n0002_p0227a08║爾時十方世界海一切眾會。蒙佛光明所開覺已。各共來詣毗盧遮那如來所．親近供養。
B03n0002_p0227a09║○二所謂下別顯。三如是等下總結。別中．十方即為十段。今初東方。一一方中．皆有十事。一定方。
B03n0002_p0227a10║所謂此華藏莊嚴世界海東。
B03n0002_p0227a11║○二土海。
B03n0002_p0227a12║次有世界海。名清淨光蓮華莊嚴。
B03n0002_p0227a13║○三世界。
B03n0002_p0227a14║彼世界種中．有國土。名摩尼瓔珞金剛藏。
B03n0002_p0227a15║○四佛名。
B03n0002_p0227a16║佛號法水覺虛空無邊王。
B03n0002_p0228a01║○五主菩薩。
B03n0002_p0228a02║於彼如來大眾海中．有菩薩摩訶薩。名觀察勝法蓮華幢。
B03n0002_p0228a03║○六眷屬數。
B03n0002_p0228a04║與世界海微塵數諸菩薩俱。
B03n0002_p0228a05║○七至佛所。
B03n0002_p0228a06║來詣佛所。
B03n0002_p0228a07║○八興供雲。
B03n0002_p0228a08║各現十種菩薩身相雲。徧滿虛空而不散滅。復現十種雨一切寶蓮華光明雲。復現十種須彌寶峯雲。復現
B03n0002_p0228a09║十種日輪光雲。復現十種寶華瓔珞雲。復現十種一切音樂雲。復現十種末香樹雲。復現十種塗香燒香眾
B03n0002_p0228a10║色相雲。復現十種一切香樹雲。如是等世界海微塵數諸供養雲。悉徧虛空而不散滅。
B03n0002_p0228a11║【疏】其東方供雲．應有十種。而但九者。塗香燒香．二文合故。言各現者。主伴一一皆現也。重重無礙。各徧虛
B03n0002_p0228a12║空。一一可觀．名不散滅。
B03n0002_p0228a13║○九申禮獻供。
B03n0002_p0228a14║現是雲已。向佛作禮以為供養。
B03n0002_p0228a15║○十化座安坐。
B03n0002_p0228a16║即於東方．各化作種種華光明藏師子之座。於其座上．結跏趺坐。
B03n0002_p0229a01║【疏】十方化座．體相各異。而皆同名蓮華藏師子之座者。師子之義．已見上文。蓮華藏言．通有三意。一約菩
B03n0002_p0229a02║薩。表含藏開敷故。二約所詮。將說依報故。三約諸會。通顯華嚴故。上下還於本方坐者。佛圓迴身．皆見面
B03n0002_p0229a03║故。異於餘宗．但八方故。
B03n0002_p0229a04║○第二南方。
B03n0002_p0229a05║此華藏世界海南。次有世界海。名一切寶月光明莊嚴藏。彼世界種中．有國土名無邊光圓滿莊嚴。佛號普
B03n0002_p0229a06║智光明德須彌王。於彼如來大眾海中．有菩薩摩訶薩。名普照法海慧。與世界海微塵數諸菩薩俱。來詣佛
B03n0002_p0229a07║所。各現十種一切莊嚴光明藏摩尼王雲。徧滿虛空而不散滅。復現十種雨一切寶莊嚴具普照耀摩尼王
B03n0002_p0229a08║雲。復現十種寶燄熾然稱揚佛名號摩尼王雲。復現十種說一切佛法摩尼王雲。復現十種眾妙樹莊嚴道
B03n0002_p0229a09║場摩尼王雲。復現十種寶光普照現眾化佛摩尼王雲。復現十種普現一切道場莊嚴像摩尼王雲。復現十
B03n0002_p0229a10║種密燄燈說諸佛境界摩尼王雲。復現十種不思議佛剎宮殿像摩尼王雲。復現十種普現三世佛身像摩
B03n0002_p0229a11║尼王雲。如是等世界海微塵數摩尼王雲。悉徧虛空而不散滅。現是雲已。向佛作禮以為供養。即於南方．各
B03n0002_p0229a12║化作帝青寶閻浮檀金蓮華藏師子之座。於其座上．結跏趺坐。
B03n0002_p0229a13║○第三西方。
B03n0002_p0229a14║此華藏世界海西。次有世界海。名可愛樂寶光明。彼世界種中．有國土名出生上妙資身具。佛號香燄功德
B03n0002_p0229a15║寶莊嚴。於彼如來大眾海中．有菩薩摩訶薩。名月光香燄普莊嚴。與世界海微塵數諸菩薩俱。來詣佛所。各
B03n0002_p0229a16║現十種一切寶香眾妙華樓閣雲。徧滿虛空而不散滅。復現十種無邊色相眾寶王樓閣雲。復現十種寶燈
B03n0002_p0230a01║香燄樓閣雲。復現十種一切真珠樓閣雲。復現十種一切寶華樓閣雲。復現十種寶瓔珞莊嚴樓閣雲復現
B03n0002_p0230a02║十種普現十方一切莊嚴光明藏樓閣雲。復現十種眾寶末間錯莊嚴樓閣雲。復現十種眾寶周徧十方一
B03n0002_p0230a03║切莊嚴樓閣雲。復現十種華門鐸綱樓閣雲。如是等世界海微塵數樓閣雲。悉徧虛空而不散滅。現是雲已。
B03n0002_p0230a04║向佛作禮以為供養。即於西方．各化作真金葉大寶藏師子之座。於其座上．結跏趺坐。
B03n0002_p0230a05║○第四北方。
B03n0002_p0230a06║此華藏世界海北。次有世界海。名毗琉璃蓮華光圓滿藏。彼世界種中．有國土名優鉢羅華莊嚴。佛號普智
B03n0002_p0230a07║幢音王。於彼如來大眾海中．有菩薩摩訶薩。名師子奮迅光明。與世界海微塵數諸菩薩俱。來詣佛所。各現
B03n0002_p0230a08║十種一切香摩尼眾妙樹雲。徧滿虛空而不散滅。復現十種蜜葉妙香莊嚴樹雲。復現十種化現一切無邊
B03n0002_p0230a09║色相樹莊嚴樹雲。復現十種一切華周布莊嚴樹雲。復現十種一切寶燄圓滿光莊嚴樹雲。復現十種現一
B03n0002_p0230a10║切栴檀香菩薩身莊嚴樹雲。復現十種現往昔道場處不思議莊嚴樹雲。復現十種眾寶衣服藏如日光明
B03n0002_p0230a11║樹雲。復現十種普發一切悅意音聲樹雲。如是等世界海微塵數樹雲。悉徧虛空而不散滅。現是雲已。向佛
B03n0002_p0230a12║作禮以為供養。即於北方．各化作摩尼燈蓮華藏師子之座。於其座上．結跏趺坐。
B03n0002_p0230a13║○第五東北方。
B03n0002_p0230a14║此華藏世界海東北方。次有世界海。名閻浮檀金玻瓈色幢。彼世界種中．有國土名眾寶莊嚴。佛號一切法
B03n0002_p0230a15║無畏燈。於彼如來大眾海中．有菩薩摩訶薩。名最勝光明燈無盡功德藏。與世界海微塵數諸菩薩俱。來詣
B03n0002_p0230a16║佛所。各現十種無邊色相寶蓮華藏師子座雲。徧滿虛空而不散滅。復現十種摩尼王光明藏師子座雲。復
B03n0002_p0231a01║現十種一切莊嚴具種種校飾師子座雲。復現十種眾寶鬘燈燄藏師子座雲。復現十種普雨寶瓔珞師子
B03n0002_p0231a02║座雲。復現十種一切香華寶瓔珞藏師子座雲。復現十種示現一切佛座莊嚴摩尼王藏師子座雲。復現十
B03n0002_p0231a03║種戶牖階砌及諸瓔珞一切莊嚴師子座雲。復現十種一切摩尼樹寶枝莖藏師子座雲。復現十種寶香間
B03n0002_p0231a04║飾日光明藏師子座雲。如是等世界海微塵數師子座雲。悉徧虛空而不散滅。現是雲已。向佛作禮以為供
B03n0002_p0231a05║養。即於東北方．各化作寶蓮華摩尼光幢師子之座。於其座上．結跏趺坐。
B03n0002_p0231a06║○第六東南方。
B03n0002_p0231a07║此華藏世界海東南方。次有世界海。名金莊嚴琉璃光普照。彼世界種中．有國土名清淨香光明。佛號普喜
B03n0002_p0231a08║深信王。於彼如來大眾海中．有菩薩摩訶薩。名慧燈普明。與世界海微塵數諸菩薩俱。來詣佛所。各現十種
B03n0002_p0231a09║一切如意王摩尼帳雲。徧滿虛空而不散滅。復現十種帝青寶一切華莊嚴帳雲。復現十種一切香摩尼帳
B03n0002_p0231a10║雲。復現十種寶燄燈帳雲。復現十種示現佛神通說法摩尼王帳雲。復現十種現一切衣服莊嚴色像摩尼
B03n0002_p0231a11║帳雲。復現十種一切寶華叢光明帳雲。復現十種寶綱鈴鐸音帳雲。復現十種摩尼為臺蓮華為綱帳雲。復
B03n0002_p0231a12║現十種現一切不思議莊嚴具色像帳雲。如是等世界海微塵數眾寶帳雲。悉徧虛空而不散滅。現是雲已。
B03n0002_p0231a13║向佛作禮以為供養。即於東南方．各化作寶蓮華藏師子之座。於其座上．結跏趺坐。
B03n0002_p0231a14║○第七西南方。
B03n0002_p0231a15║此華藏世界海西南方。次有世界海。名日光徧照。彼世界種中．有國土名師子日光明。佛號普智光明音。於
B03n0002_p0231a16║彼如來大眾海中。有菩薩摩訶薩。名普華光燄髻。與世界海微塵數諸菩薩俱。來詣佛所。各現十種眾妙莊
B03n0002_p0232a01║嚴寶蓋雲。徧滿虛空而不散滅。復現十種光明莊嚴華蓋雲。復現十種無邊色真珠藏蓋雲。復現十種出一
B03n0002_p0232a02║切菩薩悲愍音摩尼王蓋雲。復現十種眾妙寶燄鬘蓋雲。復現十種妙寶嚴飾垂網鐸蓋雲。復現十種摩尼
B03n0002_p0232a03║樹枝莊嚴蓋雲。復現十種日光普照摩尼王蓋雲。復現十種一切塗香燒香蓋雲。復現十種栴檀藏蓋雲。復
B03n0002_p0232a04║現十種廣大佛境界普光明莊嚴蓋雲。如是等世界海微塵數眾寶蓋雲。悉徧虛空而不散滅。現是雲已。向
B03n0002_p0232a05║佛作禮以為供養。即於西南方．各化作帝青寶光燄莊嚴藏師子之座。於其座上．結跏趺坐。
B03n0002_p0232a06║○第八西北方。
B03n0002_p0232a07║此華藏世界海西北方。次有世界海。名寶光照耀。彼世界種中。有國土名眾香莊嚴。佛號無量功德海光明。
B03n0002_p0232a08║於彼如來大眾海中。有菩薩摩訶薩。名無盡光摩尼王。與世界海微塵數諸菩薩俱。來詣佛所。各現十種一
B03n0002_p0232a09║切寶圓滿光雲。徧滿虛空而不散滅。復現十種一切寶燄圓滿光雲。復現十種一切妙華圓滿光雲。復現十
B03n0002_p0232a10║種一切化佛圓滿光雲。復現十種十方佛土圓滿光雲。復現十種佛境界雷聲寶樹圓滿光雲。復現十種一
B03n0002_p0232a11║切琉璃寶摩尼王圓滿光雲。復現十種一念中現無邊眾生相圓滿光雲。復現十種演一切如來大願音圓
B03n0002_p0232a12║滿光雲。復現十．種演化一切眾生音摩尼王圓滿光雲。如是等世界海微塵數圓滿光雲。悉徧虛空而不散
B03n0002_p0232a13║滅。現是雲已。向佛作禮以為供養。即於西北方．各化作無盡光明威德藏師子之座。於其座上．結跏趺坐。
B03n0002_p0232a14║○第九下方。
B03n0002_p0232a15║此華藏世界海下方。次有世界海。名蓮華香妙德藏。彼世界種中。有國土名寶師子光明照耀。佛號法界光
B03n0002_p0232a16║明。於彼如來大眾海中．有菩薩摩訶薩。名法界光燄慧。與世界海微塵數諸菩薩俱。來詣佛所。各現十種一
B03n0002_p0233a01║切摩尼藏光明雲。徧滿虛空而不散滅。復現十種一切香光明雲。復現十種一切寶燄光明雲。復現十種出
B03n0002_p0233a02║一切佛說法音光明雲。復現十種現一切佛土莊嚴光明雲。復現十種一切妙華樓閣光明雲。復現十種現
B03n0002_p0233a03║一切劫中諸佛教化眾生事光明雲。復現十種一切無盡寶華蘂光明雲。復現十種一切莊嚴座光明雲。如
B03n0002_p0233a04║是等世界海微塵數光明雲。悉徧虛空而不散滅。現是雲已。向佛作禮以為供養。即於下方．各化作寶燄燈
B03n0002_p0233a05║蓮華藏師子之座。於其座上．結跏趺坐。
B03n0002_p0233a06║○第十上方。
B03n0002_p0233a07║此華藏世界海上方。次有世界海。名摩尼寶照耀莊嚴。彼世界種中．有國土名無相妙光明。佛號無礙功德
B03n0002_p0233a08║光明王。於彼如來大眾海中．有菩薩摩訶薩。名無礙力精進慧。與世界海微塵數諸菩薩俱。來詣佛所。各現
B03n0002_p0233a09║十種無邊色相寶光燄雲。徧滿虛空而不散滅。復現十種摩尼寶網光燄雲。復現十種一切廣大佛土莊嚴
B03n0002_p0233a10║光燄雲。復現十種一切妙香光燄雲。復現十種一切莊嚴光燄雲。復現十種諸佛變化光燄雲。復現十種眾
B03n0002_p0233a11║妙樹華光燄雲。復現十種一切金剛光燄雲。復現十種說無邊菩薩行摩尼光燄雲。復現十種一切真珠燈
B03n0002_p0233a12║光燄雲。如是等世界海微塵數光燄雲。悉徧虛空而不散滅。現是雲已。向佛作禮以為供養。即於上方．各化
B03n0002_p0233a13║作演佛音聲光明蓮華藏師子之座。於其座上．結跏趺坐。
B03n0002_p0233a14║○第三總結。
B03n0002_p0233a15║如是等十億佛剎微塵數世界海中．有十億佛剎微塵數菩薩摩訶薩。一一各有世界海微塵數諸菩薩眾。
B03n0002_p0233a16║前後圍繞而來集會。是諸菩薩．一一各現世界海微塵數種種莊嚴諸供養雲。悉徧虛空而不散滅。現是雲
B03n0002_p0234a01║已。向佛作禮以為供養。隨所來方。各化作種種寶莊嚴師子之座。於其座上．結跏趺坐。
B03n0002_p0234a02║【疏】文有其八。一略示前文．云如是等。二總明海數。謂十億剎塵。以上來所列．是華藏鱗次之海。口光各照
B03n0002_p0234a03║一億。十方故有十也。上二段前別中所無。三結主。四結伴。五結來至。六結興供。七結禮獻。八結安坐。既為
B03n0002_p0234a04║總結。故缺定方。已至會中。故闕初海等三事。（【鈔】已至會中者。一土海。二世界海。三佛名。非別從彼來。故此不說。）
B03n0002_p0234a05║○大科第二現自在用。
B03n0002_p0234a06║如是坐已。其諸菩薩身毛孔中．一一各現十世界海微塵數一切寶種種色光明。一一光中．悉現十世界
B03n0002_p0234a07║海微塵數諸菩薩。皆坐蓮華藏師子之座。
B03n0002_p0234a08║【疏】現自在用．即為歎德。謂塵塵近佛。念念益生。文有其八。一明諸菩薩毛孔現光。二光現菩薩。三菩薩入
B03n0002_p0234a09║塵。四塵含廣剎。五剎有如來。六菩薩往供。七助佛揚化。八所化成益。初二可知。
B03n0002_p0234a10║此諸菩薩．悉能徧入一切法界諸安立海所有微塵。
B03n0002_p0234a11║【疏】三中言安立海所有微塵者。略有二義。一一切施設依正等塵．一一稱真故。二約觀心。眾生意識所緣．
B03n0002_p0234a12║即是法界。例依名相分別而轉。是謂安立。妄故為塵。體皆可依。是名大剎。皆有覺性．是曰如來。此名菩薩
B03n0002_p0234a13║證入眾生性海。
B03n0002_p0234a14║彼一一塵中．皆有十佛世界微塵數諸廣大剎。
B03n0002_p0234a15║【疏】四中可知。
B03n0002_p0234a16║一一剎中．皆有三世諸佛世尊．
B03n0002_p0235a01║【疏】五隨世俗故．說有三世。全稱性故．並在塵中。
B03n0002_p0235a02║此諸菩薩．悉能徧往親近供養。
B03n0002_p0235a03║【疏】六中供養者。通財及法。
B03n0002_p0235a04║於念念中．以夢自在示現法門．開悟世界海微塵數眾生。念念中．以示現一切諸天歿生法門．開悟世界海
B03n0002_p0235a05║微塵數眾生。念念中．以說一切菩薩行法門．開悟世界海微塵數眾生。念念中．以普震動一切剎歎佛功德
B03n0002_p0235a06║神變法門．開悟世界海微塵數眾生。念念中．以嚴淨一切佛國土顯示一切大願海法門．開悟世界海微塵
B03n0002_p0235a07║數眾生。念念中．以普攝一切眾生言詞佛音聲法門．開悟世界海微塵數眾生。念念中．以能雨一切佛法雲
B03n0002_p0235a08║法門．開悟世界海微塵數眾生。念念中．以光明普照十方國土周徧法界示現神變法門．開悟世界海微塵
B03n0002_p0235a09║數眾生。念念中．以普現佛身充徧法界一切如來解脫力法門．開悟世界海微塵數眾生。念念中．以普賢菩
B03n0002_p0235a10║薩建立一切眾會道場海法門．開悟世界海微塵數眾生。如是普徧一切法界。隨眾生心．悉令開悟。
B03n0002_p0235a11║【疏】七於念念下。助佛揚化。
B03n0002_p0235a12║念念中．一一國土．各令如須彌山微塵數眾生墮惡道者。永離其苦。各令如須彌山微塵數眾生住邪定者
B03n0002_p0235a13║入正定聚。各令如須彌山微塵數眾生．隨其所樂．生於天上。各令如須彌山微塵數眾生．安住聲聞辟支佛
B03n0002_p0235a14║地。各令如須彌山微塵數眾生．事善知識．具眾福行。各令如須彌山微塵數眾生．發於無上菩提之心。各令
B03n0002_p0235a15║如須彌山微塵數眾生．趣於菩薩不退轉地。各令如須彌山微塵數眾生．得淨智眼．見於如來所見一切諸
B03n0002_p0235a16║平等法。各令如須彌山微塵數眾生．安住諸力諸願海中．以無盡智而為方便．淨諸佛國。各令如須彌山微
B03n0002_p0236a01║塵數眾生．皆得安住毗盧遮那廣大願海．生如來家。
B03n0002_p0236a02║【疏】八念念中下。所化成益。於中賢首對前開悟。以三義釋之。一別配釋。二圓通釋。三各別釋。初者。謂以前
B03n0002_p0236a03║十法門．對後所成十益。一門得其一益。二三前却。餘並如次。一以夢自在門．夢中警覺造惡眾生．令得斷
B03n0002_p0236a04║惡免苦益故。二以菩薩行門．令入正定。三以現諸天歿生門．令生天受樂。以放逸則歿．尅念便生故。上三
B03n0002_p0236a05║人天乘。四以動剎現無常令厭。以歎佛神變令忻。成二乘益。下皆大乘。五以嚴剎大願．令修福求向。六以
B03n0002_p0236a06║攝生言詞．令發大心。以佛音聲．即同體大悲故。七以佛雲雨法。令入菩薩不退之位。已上三位．在地前三
B03n0002_p0236a07║賢。八以照徧滿法界土及神變。令得初地已上智眼．見平等法。九以佛普現徧法界解脫力．令得八地已
B03n0002_p0236a08║上大力大願無盡智淨國土益。十以普賢建道場．令住佛果大願海。言生如來家者。入佛果位故生。非是
B03n0002_p0236a09║初地以上生佛家也。二圓通者。此上十法．於此十益．一一徧通。謂或一法成十益。或十法成一益。如是互
B03n0002_p0236a10║徧．無所障礙。三各別者。謂前十法門．各自開悟世界海微塵數眾生。此以法為益。後十益．但言須彌塵數。
B03n0002_p0236a11║不言剎塵之國。則是己身以人為益。既各別釋。則夢自在門．亦顯一切皆如夢故。延促等無礙。故云自在。
B03n0002_p0236a12║餘並可知。（【鈔】三各別者。前之二釋。一則一一別對。二則互相總對。今不對前。則七八兩段．義不相關。七約法開悟。八約身成益。身法不同。故不相對。上言對前為三者。前二相由．故名為對。今與前別．亦
B03n0002_p0236a13║是對前。）此上菩薩法化．始從放光。終於得益。順數八段。逆推十二。重疊無盡。一其十須彌塵數眾生得益。方
B03n0002_p0236a14║在一國。餘一切土皆爾。故云一一國各令等也。二此一切土益．在一念時中。餘一切念時皆爾。故云念念
B03n0002_p0236a15║中也。三如是念念之益．方一法門所開悟。一一法門皆爾。四彼多法門．方是一念所用。餘念念所用法門
B03n0002_p0236a16║亦爾。五彼多念法門．方論一廣剎。如一廣剎如是。十剎塵數廣剎皆爾。六彼多廣剎．方論一塵內。如一塵．
B03n0002_p0237a01║一切安立中諸塵亦然。七如上諸塵．方是一安立海。如一安立海。徧法界諸安立海亦然。八徧法界安立
B03n0002_p0237a02║海中業用．方是一化菩薩所化。如一化菩薩。十世界海化菩薩．一一皆然。九諸化菩薩．方是一光所現。如
B03n0002_p0237a03║一光。一一光亦然。十彼十剎塵數光明．方是一毛孔現。如一毛孔。徧身一一毛孔皆然。十一彼徧身毛孔。
B03n0002_p0237a04║方是一菩薩。如一菩薩．有如是十億佛剎微塵數箇世界海微塵數菩薩。徧身毛孔皆爾。十二上來所明
B03n0002_p0237a05║十一重作用．方論來此一會。如此一會。於餘佛會．亦復如是。此後一段．偈文具之。（此上菩薩下。上約順釋。今乃逆收。以彰深妙耳。）
B03n0002_p0237a06║又上十二重．一一開之為二。便成二十四重。且如一念望一切念．即是二義。類例相似。合之為一。餘十一
B03n0002_p0237a07║重．準此思之。如是重疊無盡。各周法界。唯智頓觀。非心識境。華嚴海會．大用皆然。
B03n0002_p0237a08║○第三聲光自述。
B03n0002_p0237a09║爾時諸菩薩光明中．同時發聲。說此頌言。
B03n0002_p0237a10║諸光明中出妙音普徧十方一切國演說佛子諸功德能入菩提之妙道
B03n0002_p0237a11║【疏】前既光聲召命。今亦光聲自述。菩薩位極．用窮深廣。若非自述．時眾難知。十頌分二。初一總明。兼陳說
B03n0002_p0237a12║處。
B03n0002_p0237a13║劫海修行無厭倦令苦眾生得解脫心無下劣及勞疲佛子善入斯方便
B03n0002_p0237a14║盡諸劫海修方便無量無邊無有餘一切法門無不入而恒說彼性寂滅
B03n0002_p0237a15║三世諸佛所有願一切修治悉令盡即以利益諸眾生而為自行清淨業
B03n0002_p0237a16║【疏】後九別顯德用殊勝。文分為三。初三通顯體用自在。初偈悲智相導。度眾生而不疲。（【鈔】悲智相導者。悲無大智。即成愛見。
B03n0002_p0238a01║愛見悲者。則於生死有疲厭心。今劫海修行而不疲厭。明有智導。智若無悲。則多趣寂。名為下劣。今脫眾苦。心無下劣。即有悲導矣。悲故能度。智故無疲。）次偈空有雙觀。入法門而常
B03n0002_p0238a02║寂。（次偈空有雙觀者。空有雙觀．即是前半。空無分量。有無邊際。入法門而常寂．即是後半。由前觀有．入一切法門。由前觀空．而常寂滅。）後偈物我無滯。故化他而自清。（後偈三世
B03n0002_p0238a03║二利．是願皆修。斯則亦為物我無滯。便成後半．化他自淨。）
B03n0002_p0238a04║一切諸佛眾會中普徧十方無不往皆以甚深智慧海入彼如來寂滅法一一光明無有邊
B03n0002_p0238a05║悉入難思諸國土清淨智眼普能見是諸菩薩所行境菩薩能住一毛端徧動十方諸國土
B03n0002_p0238a06║不令眾生有怖想是其清淨方便地一一塵中無量身復現種種莊嚴剎一念歿生普令見
B03n0002_p0238a07║獲無礙慧莊嚴者三世所有一切劫一剎那中悉能現知身如幻無體相證明法性無礙者
B03n0002_p0238a08║【疏】次五頌．別敘前現自在。與前影略。（【鈔】與前影略者。前有入塵。此中即無。此有住一毛端．徧動諸剎。塵塵多身．剎那頓現等。彼皆略無。）一身徧十方。智觀
B03n0002_p0238a09║寂滅。即顯不唯來此會也。二身光普入。智眼徧觀。三住一毛端．徧動諸剎。况乎於上．處寶蓮華。四塵塵多
B03n0002_p0238a10║身．門門化異。舉一歿生門．可以例諸。五念劫無礙。結由證深。念劫既融。故於念念能作。法性無礙者。分與
B03n0002_p0238a11║無分．皆無礙故。謂證理不唯無分故．在一切處而全在一法。一切法亦然。各有四句。身等不唯分故．常在
B03n0002_p0238a12║此而無在。思之。（分與無分者。總相而言。分即是事。無分是理。理事既融。故無障礙。各有四句者。事理皆四故。理四句者。一無分限。以徧一切故。二非無分。以一法中無不具故。三具分無分。謂分無
B03n0002_p0238a13║分一味。以全體在一法．而一切處恆滿故。如觀一塵中．見一切處法界。四俱非分無分。以自體絕待故。圓融故。二義一相。非二門故。事四句者。一有分。以隨自事相有分齊故。二無分。以全體即理故。大品云。色前
B03n0002_p0238a14║際不可得。後際不可得。此即無分也。三俱。以前二義無礙。是故具此二義．方是事故。四俱非。以二義融故。平等故。二相絕故。身等不唯分故者。謂由上諸義。理性不唯無分故．在一切處而全體在於一內。不唯分
B03n0002_p0238a15║故．常在一中而全在一切處。事法不唯分故．常在此處．恆在他方。不唯無分故．徧一切處而不移本位。又由理性不唯無分故．不在一事外。不唯分故．不在一事內。事法不唯分故．常在此處而無在。不唯無分故．
B03n0002_p0238a16║常在他處而無不在。是故無在無不在。而在此在彼。無有障礙也。然此中有兩對事理。各有二四句。乃成八句。疏中但出二句。謂上云證理不唯無分故．即初對約理一句。其一切法皆爾者。舉例耳。今云身等不
B03n0002_p0239a01║唯分者。即是後對中約事一句。以身等即事也。餘之六句．略而不出。故上總言．各二四句。意中含取。）
B03n0002_p0239a02║普賢勝行皆能入一切眾生悉樂見佛子能住此法門諸光明中大音吼
B03n0002_p0239a03║【疏】後一偈結廣有歸。普賢勝行皆入．非獨向來所陳。故能光中．演斯自在。
B03n0002_p0239a04║【論】第三從爾時十方世界海已下一段。長行并偈頌。是十方世界海蒙光所照。皆來雲集示法分。於此段
B03n0002_p0239a05║中。大意有十。一明佛光普照。二明十方眾來。三明來已興供。四明興供不同。五明眾海影像相參。六明大
B03n0002_p0239a06║眾自他同異自在。七明大眾毛孔出光。八明光出菩薩。九明菩薩同事利生。十明眾生發心得果。此之十
B03n0002_p0239a07║事．如文可知。
B03n0002_p0239a08║○大文第四現瑞表法。上所現相．但召有緣。眾集將陳。故重現斯瑞。瑞文有三。初光示法主。二現華表義。
B03n0002_p0239a09║三現眾表教。法藉人弘。故先明主。義為教本。故在教前。今初示主。
B03n0002_p0239a10║爾時世尊．欲令一切菩薩大眾得於如來無邊境界神通力故。放眉間光。此光名一切菩薩智光明普
B03n0002_p0239a11║照耀十方藏。其狀猶如寶色燈雲。徧照十方一切佛剎。其中國土．及以眾生．悉令顯現。又普震動諸世
B03n0002_p0239a12║界網。一一塵中現無數佛。隨諸眾生性欲不同。普雨三世一切諸佛妙法輪雲。顯示如來波羅蜜海。又雨無
B03n0002_p0239a13║量諸出離雲。令諸眾生永度生死。復雨諸佛大願之雲。顯示十方諸世界中普賢菩薩道場眾會。作是事
B03n0002_p0239a14║已。右繞於佛。從足下入。
B03n0002_p0239a15║【疏】文分為六。一意。二體。三名。四相。五展。六收。今初可知。二放眉間光．即光體也。眉間者。表離二邊故。於體
B03n0002_p0239a16║不計有無二邊。於義不著常無常等諸法相邊。於行不習苦樂二邊。於道不住邪正二邊。於人不執因果
B03n0002_p0240a01║二邊。於教不說世出世二邊。於諦不見真俗二邊。於化不定權實二邊。是故為眾放眉間光。（【鈔】於體不計有無者。一切
B03n0002_p0240a02║法體．不出有無。於義不著常等。就一有上．自有常無常之義。謂生滅是無常義。不生滅是常義。又不生滅是無常義等。只要一有法上．即有常無常．我無我．苦之與樂．淨非淨等。故示諸法相徧。於行不習苦樂者。
B03n0002_p0240a03║斷見計樂行。常見計苦行等。住正道者。則不分別是邪是正。因果交徹故。世間性空．即是出世。隨順觀察世諦．即入第一義故。於諦常自二。於解常自一。未堪實化。權為說三。大根既熟。便為說實。權是即實之權。
B03n0002_p0240a04║實是即權之實故。）三此光下。辨光名。菩薩智光者。令得能知智也。普照十方藏者。令照所知境也。藏有三義。一智
B03n0002_p0240a05║光。含德無盡故。二以十方剎海．各於塵內．重含諸剎故。三亦通於五藏。以言智光故。照初二藏．令菩薩證。
B03n0002_p0240a06║照次二藏．令菩薩成。證則得於涅槃。成則得於菩提。照第五藏．令化令淨。三中後二．如下業中。（照初二藏者。一如來
B03n0002_p0240a07║藏。在纏含果法故。二自性清淨藏。在纏不染故。此二本有。故令其證。照次二藏者。一法身藏。謂果位為功德所依故。二出世間上上藏。謂出纏超過二乘菩薩故。並已出纏。故致成言。照第五藏者。以第五法界藏．
B03n0002_p0240a08║通因通果。外持一切染淨有為．名為法界。內含一切恆沙功德．故復名藏。以有因故化之。以有染故淨之。餘如前說。三中後二者。即藏有三義中後二義。下動剎網．一一塵中現無數佛．即第二義。雨三法雨．即第
B03n0002_p0240a09║三義。妙法輪雲．即如來藏。便是所證。二出離雲．即令化令淨。三大願雲．令得令成義。）四其狀下。顯相。謂色如燈雲。猶日月洞照。周徧潤澤。雨法雨故。
B03n0002_p0240a10║如相海品。（謂色如燈雲者。相海品云。如來眉閒．有大人相。名徧法界光明雲。摩尼寶華以為莊嚴。放大光明。具眾寶色。猶如日月。洞徹清淨。其光普照十方國土。於中顯現一切佛身。復出妙音。宣揚諸
B03n0002_p0240a11║法。）五徧照下。展。即光業用。於中分五。一所照分齊。謂盡十方一切佛剎。二其中下。光所現。謂土及眾生。三
B03n0002_p0240a12║又普下。動剎網。以諸世界重疊影現。交互相當。猶如網孔。四一一下。塵現如來。五隨諸下。隨機雨法。略舉
B03n0002_p0240a13║三法。皆下所顯。初法輪雲。示其所行。二出離雲。示其所度。三大願雲。示說法主。謂將說普法。令知法主大
B03n0002_p0240a14║願。普周剎塵內故。第六作是下。收。則示有終歸。證從佛流．眉間出光。修因順果．故須右繞。自下升高．故從
B03n0002_p0240a15║足入。履佛所行．方證入故．
B03n0002_p0240a16║○第二現華表義。
B03n0002_p0241a01║爾時佛前有大蓮華。忽然出現。其華具有十種莊嚴。一切蓮華所不能及。所謂眾寶間錯以為其莖。摩尼寶
B03n0002_p0241a02║王以為其藏。法界眾寶普作其葉。諸香摩尼而作其鬚。閻浮檀金莊嚴其臺。妙網覆上光色清淨。於一念中
B03n0002_p0241a03║示現無邊諸佛神變。普能發起一切音聲。摩尼寶王影現佛身。於音聲中．普能演說一切菩薩所修行願。
B03n0002_p0241a04║【疏】文有二別。一總標華現。為坐所現中方眾故。通表所詮佛華嚴故。別表華藏佛所淨故。故於佛前出此
B03n0002_p0241a05║蓮華。既通表華嚴。亦具同時具足等十門．及教義等。而其本意．正表義耳。忽然現者。依理起事。難測量故。
B03n0002_p0241a06║（【鈔】亦具同時者。十門可思。但法是所依體事中一華事耳。言教義等者。即是十對所依體事。由此華事．為理所融。故具十對．令同時等。而賢首約義釋成云。一教義。謂見此蓮華。能生解故。二事理。華即是事。舉體
B03n0002_p0241a07║同真故。三境智。華是所觀。同智性故。四行位。是萬行華。隨位別故。五因果。因事之華。覽成果故。六依正。全是所修。亦能依故。七體用。體同真性。用應機故。八人法。恆覽於人．攝為法故。九逆順。逆同五熱。順十度故。
B03n0002_p0241a08║十感應。徧應一切。亦能感故。而其本意者。以十玄十對。凡舉一事．必具十玄。凡一玄門．必收十對。泛明一法。一一圓收故。若作義者．但是傍來。然其本意．唯表義耳。忽然現者。隨難牒釋。）二其華下。顯
B03n0002_p0241a09║具德嚴。文亦有二。先標十種。顯德無盡。後所謂下。別列十句。前六體備眾德。今初．蓮子住處．有含藏之義。
B03n0002_p0241a10║故名為藏。表示法門．一含一切。華藏之名．由此而立。後於一念下。四句妙用自在。一念况多。摩尼寶王．即
B03n0002_p0241a11║前藏體。影現佛身．即依正無礙。既發多聲。聲皆演法。（【校】上鈔覽成果故．及恆覽於人．兩覽字．探玄記及玄談引皆作攬。又上鈔若作義者．義．嘉興藏鈔本作教。）
B03n0002_p0241a12║○第三現眾表教。
B03n0002_p0241a13║此華生已。一念之間。於如來白毫相中。有菩薩摩訶薩。名一切法勝音。與世界海微塵數諸菩薩眾．俱時而
B03n0002_p0241a14║出。右繞如來．經無量帀。禮佛足已。時勝音菩薩坐蓮華臺。諸菩薩眾坐蓮華鬚。各於其上次第而坐。其一切
B03n0002_p0241a15║法勝音菩薩。了深法界．生大歡喜。入佛所行．智無疑滯。入不可測佛法身海。往一切剎諸如來所。身諸毛孔
B03n0002_p0241a16║悉現神通。念念普觀一切法界。十方諸佛共與其力。令普安住一切三昧。盡未來劫．常見諸佛無邊法界功
B03n0002_p0242a01║德海身。乃至一切三昧解脫神通變化。
B03n0002_p0242a02║【疏】文略有三。一現眾時。言一念者。華生無間。表教義相應。二現眾處。謂白毫中。表教從所證淨法界所流。
B03n0002_p0242a03║為眾教源。如白為色本。三有菩薩下。正明眾現。亦分為三。一主屬齊現。徧詮諸法。故云一切。所詮圓滿。是
B03n0002_p0242a04║曰勝音。圓教法門．必攝眷屬。故下文云。世界海微塵數修多羅以為眷屬。權實無礙．故曰俱時。二右繞下。
B03n0002_p0242a05║申敬就座。主伴雖殊。並修因順果。故右繞如來。文義相隨。故依華坐。正助不等。臺鬚有差。上義依理明．故
B03n0002_p0242a06║忽然而現。今教由人立．故眾從佛流。亦如涅槃。從牛出乳。（【鈔】亦如涅槃等者。即第十四經。南本十三云。善男子。譬如從牛出乳。從乳出酪。從酪出生酥。從
B03n0002_p0242a07║生酥出熟酥。從熟酥出醍醐。醍醐最上。若人服者。眾病皆除。所有諸藥．悉入其中。善男子。佛亦如是。從佛出十二部經。從十二部經出修多羅。從修多羅出方等經。從方等經出般若波羅蜜。從般若波羅蜜出大
B03n0002_p0242a08║涅槃。猶如醍醐。言醍醐者。喻於佛性。佛性者。即是如來。以是義故。說言如來所有功德無量無邊。不可稱計。釋曰。彼約講法勝能。從微至著。今但依從佛出教。以况眉閒出眾。）三其一切下。彰其
B03n0002_p0242a09║德業。主教是宗。故偏歎主。文有十句．略為二解。一豎配十地。明此普攝十地功德。一句一地。初地歡喜．得
B03n0002_p0242a10║智證如。二地性戒．是佛所行。三地多聞。入法身海。四行道品．善友是依。五地雙行．現通利物。六觀法界．般
B03n0002_p0242a11║若現前。七功用已終．故佛與力。八無生無動．住三昧心。九為法師．見無邊法。十具於大盡．三昧等圓。初地
B03n0002_p0242a12║尚攝諸地功德。况於後後．不具前前。二橫就極位釋者。一理智了真。二量智入行。三證窮法身。四常觀受
B03n0002_p0242a13║用。五毛現神變。六念觀法門。七外感佛加。八內安深定。九豎見來際。十橫無不圓。故此十句．攝為五對。若
B03n0002_p0242a14║橫若豎。能詮必具。故為二釋。（故此十句者。重收前釋。一如理如量對。二法身報身對。三身毛心念對。四外感內安對。五豎見橫圓對。）
B03n0002_p0242a15║○大文第五稱揚佛德分。既現既至．任力稱揚。自申罔極之情。顯佛無涯之德。文分為二。初一眉間菩薩
B03n0002_p0242a16║讚。後十十方菩薩讚。新眾纔集。佛便現瑞。文不累書。故編成次。以讚德相類。結集併之一處。乘現勝音之
B03n0002_p0243a01║次。先舉勝音之偈。後十菩薩．即如次十方。昔人不曉斯文。便將後十為勝音眷屬。非唯章疏之失。亦乃翻
B03n0002_p0243a02║譯有違。何者。且眉間出眾．即主伴皆讚。十方來眾．寂無一言。主伴禮儀．一何疏索。况準法界品例．來者皆
B03n0002_p0243a03║有讚詞。細尋菩薩之名．與前十方．如次相似。但由譯人不審。致令名小乖差。至下文中．一一對辨。（【鈔】二新眾纔集
B03n0002_p0243a04║下。明讚。亦二。先正明。亦是通妨。謂有問言。若以後十為十方菩薩讚者。十方先來。何以後讚。故今通云。現瑞與讚。二皆同時。則勝音與十方讚亦同時。自是結集．集讚一處。又應問言。既是結集排次。居然合排十
B03n0002_p0243a05║方在前。何以向後。故釋云。乘前讚勝音德次。是故先舉勝音讚耳。）
B03n0002_p0243a06║○今初眉間勝音菩薩讚。
B03n0002_p0243a07║即於眾中．承佛威神。觀察十方而說頌曰。
B03n0002_p0243a08║【疏】文分二。先說偈儀。後正說偈。下十例然。偈中總相讚佛。亦含諸問。思之可知。（【鈔】亦含諸問者。文含四十句。且收十海。初偈即佛海。
B03n0002_p0243a09║次偈演說海。三一偈變化海。一毛示現故。四一偈眾生海。五一偈世界海。六一偈法界安立海。七一偈波羅蜜海。八一偈佛壽量海。已證佛地．必有壽故。九一偈解脫海。普賢開覺．已離障故。已獲神通作用解脫
B03n0002_p0243a10║故。十一偈名號海。身雲普徧．隨物立名故。十海既爾。攝餘句問例然。故令思之。）
B03n0002_p0243a11║佛身充滿於法界普現一切眾生前隨緣赴感靡不周而恒處此菩提座（【校】處此．纂要誤作處北。）
B03n0002_p0243a12║【疏】十頌分三。初三直就佛歎。次六約眾歎佛。三有一偈．雙結主伴。初中三偈。皆歎如來體用無礙。於中初
B03n0002_p0243a13║一不動本而周徧。則十身圓融．徧四法界。（【鈔】十身圓融者。以但言佛身。故通十身。但云法界。故通四界。以體即理。用即是事。體用無礙．即事理無礙。即一即徧．即事事無
B03n0002_p0243a14║礙。又初句體徧。次句明用。第三句明用徧。第四句不動本也。本有二種。一真身為本。本體自徧。以用如體。故不動本而普徧。二應用之中．自有本末。菩提座身即本。周十方即末。故下不起樹王而升四天。正明不
B03n0002_p0243a15║動本而周徧。今明雖徧法界而處此座。明不壞末而歸本。此二不相離。故疏以不動本而周徧。釋不壞徧而歸本。）
B03n0002_p0243a16║如來一一毛孔中一切剎塵諸佛坐菩薩眾會共圍繞演說普賢之勝行
B03n0002_p0244a01║如來安處菩提座一毛示現多剎海一一毛現悉亦然如是普周於法界
B03n0002_p0244a02║【疏】後二不壞小相而廣容。上則事如理故。此則事含理故。於中前一偈半．一毛攝三世間。後半類餘。謂徧
B03n0002_p0244a03║法界內．皆有佛身。無有一毛不含剎海。又一毛表解脫門。諸佛菩薩．智所住故。現多剎海者。門門皆是淨
B03n0002_p0244a04║土因故。（【鈔】上則事如理故者。菩提座身是事。以如理故周徧。此則事含理者。一毛是事。無不包故。由理有二義。一無處不徧。二無法不包。猶如虛空．具包徧義。今事如理故．具上二義。即事事無礙中．事理
B03n0002_p0244a05║融通門也。又一毛者。約觀心釋。一毛內空．能容受故。）
B03n0002_p0244a06║一一剎中悉安坐一切剎土皆周徧十方菩薩如雲集莫不咸來詣道場
B03n0002_p0244a07║一切剎土微塵數功德光明菩薩海普在如來眾會中乃至法界咸充徧
B03n0002_p0244a08║【疏】次六偈約眾歎者。聖賢輔翼。顯主勝故。六偈總明主伴皆徧。於中初二總身總相徧。
B03n0002_p0244a09║法界微塵諸剎土一切眾中皆出現如是分身智境界普賢行中能建立
B03n0002_p0244a10║一切諸佛眾會中勝智菩薩僉然坐各各聽法生歡喜處處修行無量劫
B03n0002_p0244a11║已入普賢廣大願各各出生眾佛法毗盧遮那法海中修行克證如來地
B03n0002_p0244a12║普賢菩薩所開覺一切如來同讚喜已獲諸佛大神通法界周流無不徧
B03n0002_p0244a13║【疏】後四總身徧別中。既微細難思。故唯普智方知。普行方立。（【鈔】初二總身者。然有四句。謂一總徧總中。二總徧別中。三別徧別中。四別徧總中。然所徧
B03n0002_p0244a14║通依正。且約能徧為正．所徧為依。依正各有總別。正總即全身。別即眼耳。乃至一毛。依總即全一國土。別即若樹若石。乃至一塵。初但云剎中安坐。故是總身總相徧。後明身徧塵中之土。總徧別中。）
B03n0002_p0244a15║一切剎土微塵數常現身雲悉充滿普為眾生放大光各雨法雨稱其心
B03n0002_p0244a16║【疏】三雙結可知。
B03n0002_p0245a01║○第二十方菩薩讚德。十方即為十段。今初東方蓮華光菩薩。
B03n0002_p0245a02║爾時眾中復有菩薩摩訶薩。名觀察一切勝法蓮華光慧王。承佛威神。觀察十方而說頌曰。
B03n0002_p0245a03║【疏】言眾中者。大眾海中。前列名處。名觀察勝法蓮華幢。幢相高出．王是超勝。此喻相似。光慧即是所喻幢
B03n0002_p0245a04║體。（【鈔】言眾中者。為揀昔解。以為勝音眷屬讚故。則是勝音眾中菩薩故。今明是新舊大眾海中。）
B03n0002_p0245a05║如來甚深智普入於法界能隨三世轉與世為明導諸佛同法身無依無差別
B03n0002_p0245a06║隨諸眾生意令見佛色形具足一切智徧知一切法一切國土中一切無不現
B03n0002_p0245a07║【疏】偈中。讚佛真應二身。密答佛地。如來智等攝佛地故。十頌分二。初三讚真。後七讚應。讚真必體用雙美。
B03n0002_p0245a08║讚應唯約用明。欲顯門差。實非體外。今初也。於中初一讚智身。次一讚法身。後一雙結。智含四智。法即法
B03n0002_p0245a09║界。五法具矣。智中上半正體證真。下半後起隨俗。又句各一智。初句大圓鏡智。行相深細故。次句平等性
B03n0002_p0245a10║智。自他平等。即法界故。次句妙觀察智。於自共相．無礙轉故。末句成所作智。成就利他導世事故。（【鈔】又句各一智
B03n0002_p0245a11║者。上約二智。此約四智。）二讚法身中。上半體相皆同。同有二義。一本性法身體同。言無依者。無住本故。無差別者。體
B03n0002_p0245a12║無二故。二已證法身相同。力無畏等皆無異故。此則無礙慧身．不依一切。離諸分別。是無差別。（力無畏等者。即問明
B03n0002_p0245a13║品文。經云。文殊法常爾。法王唯一法。一切無礙人。一道出生死。一切諸佛身。同共一法身。一心一智慧。力無畏亦然。言相同者。即相似名同。非謂共也。此則無礙者。上以無住本．釋無依。無依是理故。無住即實相
B03n0002_p0245a14║之異名。今以智慧釋無依。故出現品云。一切佛法依慈悲。慈悲復依方便立。方便依智智依慧。無礙慧身無所依。離諸分別者。上釋無差別。約理無二。今釋無差。但心無分別耳。故無差別與無分別．有通有局。局
B03n0002_p0245a15║則無差別是理。無分別約智。通則理亦得名無分別故。問明品云。佛剎無分別。無憎亦無愛。智亦得名無有差別。謂無差別智為能證故。今用通義。以無分別釋無差別。）下半用同。能現能生
B03n0002_p0245a16║身土智影。皆無二故。即法身無色。應物現形。（能現能生身土智影皆無二故者。即唯識大圓鏡智之能。亦如上引。即法身者。引證此語。正是肇論。論云。法身無色。應物
B03n0002_p0246a01║現形。般若無知。對緣而照。若取本據。即是經云。佛真法身。猶若虛空。應物現形。如水中月。下經亦云。佛以法為身。清淨如虛空。所現眾色形。令入此法中。）三雙結者。上半結智。上句根
B03n0002_p0246a02║本。下句後得。下半結法。但舉其用。體通上下。以智契如故。金光明說。如如．及如如智．為法身故。
B03n0002_p0246a03║佛身及光明色相不思議眾生信樂者隨應悉令見於一佛身上化為無量佛
B03n0002_p0246a04║雷音徧眾剎演法深如海一一毛孔中光網徧十方演佛妙音聲調彼難調者
B03n0002_p0246a05║如來光明中常出深妙音讚佛功德海及菩薩所行佛轉正法輪無量無有邊
B03n0002_p0246a06║所說法無等淺智不能測一切世界中現身成正覺各各起神變法界悉充滿
B03n0002_p0246a07║如來一一身現佛等眾生一切微塵剎普現神通力
B03n0002_p0246a08║【疏】後七讚應分三。初一隨樂現應。不思議者。隨緣無邊故。光明覺云。億那由劫共思量。色相威德轉無邊
B03n0002_p0246a09║等。次四身光演法。初一化身演法。望前應身。即重化也。（【鈔】望前應身者。應身對法報。應是化身。今於應身上起化。故云重化。如釋迦是應身。涅槃受供。於其
B03n0002_p0246a10║毛端．現多化佛。即重化也。）次二毛光演法。後一結歎難量。法輪義如別說。後二偈成道起通。上皆圓融。亦有十身。且從
B03n0002_p0246a11║一義耳。
B03n0002_p0246a12║○第二南方法喜菩薩。
B03n0002_p0246a13║爾時眾中．復有菩薩摩訶薩。名法喜慧光明。承佛威神。觀察十方而說頌曰。
B03n0002_p0246a14║【疏】前雲集中．名普照法海慧。會義亦同。光明即照法故。十頌歎佛寂用應機德。答前境界。法身顯現．即分
B03n0002_p0246a15║齊境。無生無體．即所觀境。眾生國土．皆所化境。
B03n0002_p0246a16║佛身常顯現法界悉充滿恒演廣大音普震十方國如來普現身徧入於世間
B03n0002_p0247a01║隨眾生樂欲顯示神通力佛隨眾生心普現於其前眾生所見者皆是佛神力
B03n0002_p0247a02║光明無有邊說法亦無量佛子隨其智能入能觀察
B03n0002_p0247a03║【疏】於中分三。初四依真起應。於中分二。先一顯真。佛身常者。第一義常。出三世故。智符於理．湛然常照。顯
B03n0002_p0247a04║者。離二障故。現者。常在前故。不同眾生自體常也。（【鈔】初一偈顯真者。此約法報無礙之身為真佛也。第一義常者。本有常也。智符於理湛然常照者。修成合本有
B03n0002_p0247a05║也。若依法相。後常是相續常。今依法性宗。冥符於理。同理常也。）法界悉充滿者。諸根相好．一一無邊。無限福智所莊嚴故。（諸根相好一一無邊者。即自受
B03n0002_p0247a06║用身果。無限福智所莊嚴者。即自受用因。故唯識云。二受用身。此有二種。一自受用。謂諸如來．三無數劫修集無量福慧資糧．所起無邊真實功德。及極圓淨常徧色身。相續湛然。盡未來際。恆自受用廣大法樂。
B03n0002_p0247a07║釋曰。以論對疏。居然可知。）次二句。音恆用普。恆自受用廣大法樂故。下三偈起用。初一普隨物樂。次一感應道交。後一
B03n0002_p0247a08║法光無際。（初一普隨物樂下。三義皆通他受用身。及變化身。故唯識云。二他受用。謂諸如來由平等智．示現微妙淨功德身。居純淨土。為住十地諸菩薩眾．現大神通。轉正法輪。決眾疑網。令彼受用大
B03n0002_p0247a09║乘法樂。）
B03n0002_p0247a10║佛身無有生而能示出生法性如虛空諸佛於中住無住亦無去處處皆見佛
B03n0002_p0247a11║光明靡不周名稱悉遠聞無體無住處亦無生可得無相亦無形所現皆如影
B03n0002_p0247a12║【疏】二有三偈。體用無礙。於中初二句約相。無生現生。次二句約性。無住而住。次一偈約用。無去住而普周
B03n0002_p0247a13║後偈體用雙拂。謂無體拂上無生。無生為佛法體故。今體即非體。（【鈔】無生為佛法體者。諸經論中．皆詮無生之理。故淨名不二．發始明之。楞伽經
B03n0002_p0247a14║說．一切不生。中論．不生為論宗體。傅大士亦云。佛法以無生為體。無著為宗。忘相為因。涅槃為果。諸文非一。）無住處者。拂約性二句。亦無生可得．拂示生句。下
B03n0002_p0247a15║半拂前第二偈約用。用如影故。（無住處者拂約性二句者。以約性云。法性如虛空．諸佛於中住。似有住處。今謂法性如空．則無所住。况體無生．安有能住。不住諸法．方住法性。故上
B03n0002_p0247a16║文云。諸佛於中住。金剛經云。應無所住而生其心。若心有住。則為非住。大品云。若住一切法。不住般若波羅蜜。不住一切法。方住般若波羅蜜。故大般若．會會之初．皆先明無住。）
B03n0002_p0248a01║佛隨眾生心為興大法雲種種方便門示悟而調伏一切世界中見佛坐道場
B03n0002_p0248a02║大眾所圍繞照耀十方國一切諸佛身皆有無盡相示現雖無量色相終不盡
B03n0002_p0248a03║【疏】三有三偈。明真應無盡。一法雲無盡。二眾會無盡。三身相無盡。無盡相言。兼真身故。終不盡者。全同體
B03n0002_p0248a04║故。（【鈔】無盡相言。兼真身故者。一應用無盡。若鏡對萬形。二真體無盡。此復二種。一十蓮華藏之色相故。二一一色相體無窮盡。湛然不變故。經云。如來玅色常安隱。不為時節劫數遷。大聖曠劫行慈悲。獲得金
B03n0002_p0248a05║剛不壞體。勝鬘云。如來色無盡。智慧亦復然。）
B03n0002_p0248a06║○第三西方香燄菩薩。
B03n0002_p0248a07║爾時眾中。復有菩薩摩訶薩。名香燄光普明慧。承佛威神。覺察十方而說頌曰。
B03n0002_p0248a08║【疏】前名月光香燄普莊嚴。此中光。即月光。明慧．即是智慧莊嚴。十頌讚佛身含眾海。即答加持問。由加能
B03n0002_p0248a09║入故。
B03n0002_p0248a10║此會諸菩薩入佛難思地一一皆能見一切佛神力智身能徧入一切剎微塵
B03n0002_p0248a11║見身在彼中普見於諸佛如影現眾剎一切如來所於彼一切中悉現神通事
B03n0002_p0248a12║普賢諸行願修治已明潔能於一切剎普見佛神變身住一切處一切皆平等
B03n0002_p0248a13║智能如是行入佛之境界已證如來智等照於法界普入佛毛孔一切諸剎海
B03n0002_p0248a14║一切佛國土皆現神通力示現種種身及種種名號能於一念頃普現諸神變
B03n0002_p0248a15║道場成正覺及轉妙法輪一切廣大剎億劫不思議菩薩三昧中一念皆能現
B03n0002_p0248a16║一切諸佛土一一諸菩薩普入於佛身無邊亦無盡
B03n0002_p0249a01║【疏】於中前九讚眾海。則佛德可知。後一結德歸佛。前中初一總。餘八別。別中二。前四平徧一切。於中初一
B03n0002_p0249a02║智身入剎塵。次一色身普現用。後二釋成前義。一普賢行圓故。二身心平等故。後有四偈。明微細入於毛
B03n0002_p0249a03║孔剎中而作用故。後一結中。非唯一會。一切菩薩皆入佛身。方為讚佛。
B03n0002_p0249a04║○第四北方師子奮迅菩薩。
B03n0002_p0249a05║爾時眾中。復有菩薩摩訶薩。名師子奮迅慧光明。承佛威神。徧觀十方而說頌曰。
B03n0002_p0249a06║【疏】此同本名。但加慧字。然此十頌。歎佛依體起用。轉大法輪。答前佛行。佛以轉法化生為其行故。
B03n0002_p0249a07║毗盧遮那佛能轉正法輪法界諸國土如雲悉周徧十方中所有諸大世界海
B03n0002_p0249a08║佛神通願力處處轉法輪一切諸剎土廣大眾會中名號各不同隨應演妙法
B03n0002_p0249a09║如來大威力普賢願所成一切國土中妙音無不至佛身等剎塵普雨於法雨
B03n0002_p0249a10║無生無差別現一切世間無數諸億劫一切塵剎中往昔所行事妙音咸具演
B03n0002_p0249a11║十方塵國土光網悉周徧光中悉有佛普化諸羣生佛身無差別充滿於法界
B03n0002_p0249a12║能令見色身隨機善調伏三世一切剎所有眾導師種種名號殊為說皆令見
B03n0002_p0249a13║過未及現在一切諸如來所轉妙法輪此會皆得聞
B03n0002_p0249a14║【疏】文中分三。初二句總。次半偈。并後八偈。共八偈半別。後一偈結。別中讚佛十化。前法界諸國土二句。
B03n0002_p0249a15║現受生化。處處受生．身雲徧故。今十方中所有等一偈。讚神通化。末句雖云轉法。意在通用。三有三
B03n0002_p0249a16║句．讚業果化．一切諸剎名號不同者。示同趣類業報名字故。上三依身。四隨應演妙法者。即辯揚化。隨
B03n0002_p0250a01║應。則能斷彼疑故。五一偈．勸讚勵化。妙音讚勵故。六一偈慶慰化。普雨法雨。含彼進修無生法故。上
B03n0002_p0250a02║三語業。七有一偈。領受意化。領問受取．演昔行故。八有一偈。決擇意化。決擇有情心行差別．及揀諸
B03n0002_p0250a03║法性相不同．方能普化故。九一偈．發起意化。發起宿善．及三乘大行．為善調故。十有一偈．造作意化。
B03n0002_p0250a04║建立佛法事義。種種皆令見故。依實起用。即是化身。故說化身。無別心色。此之十化。與佛地經次第無違。
B03n0002_p0250a05║但令相融。不違經旨。（【鈔】十化者。即佛地經說。佛身有十化。初依身輪起三種化。一受生化。謂受最後身。二神通化。謂諸變等。三業果化。謂受金鏘等。次依語輪起三種化。一辯揚化。謂轉法輪。
B03n0002_p0250a06║斷疑答難。二讚勵化。謂讚勝勸學。三慶慰化。謂有進修。或能斷證。隨喜慶慰。意化有四。一領受意化。謂領問受取等。二決擇意化。謂觀有情心行差別。揀擇諸法性相不同。三發起意化。謂能發起宿世善根。及令
B03n0002_p0250a07║二乘發大行等。四造作意化。謂能建立諸法事義。是故當知。依實起用。即是化身。故說化身。無別心色。釋曰。上即論文。疏文具用。欲會釋經。少有添減。但觀向引。自分疏中主客之言。）末後一偈。結
B03n0002_p0250a08║歸斯會。可知。
B03n0002_p0250a09║○第五東北方法海菩薩。
B03n0002_p0250a10║爾時眾中。復有菩薩摩訶薩。名法海慧功德藏。承佛威神。觀察十方而說頌曰。
B03n0002_p0250a11║【疏】前眾集中。名最勝光明燈無盡功德藏。法海。可當最勝。光明義與慧同。功德藏名。前後無別。無盡二字。
B03n0002_p0250a12║前有後無。十頌讚佛攝勝眷屬。答佛力問。寄讚菩薩。實由佛力。故結云。住力地中。
B03n0002_p0250a13║此會諸佛子善修眾智慧斯人已能入如是方便門一一國土中普演廣大音
B03n0002_p0250a14║說佛所行處周聞十方剎一一心念中普觀一切法安住真如地了達諸法海
B03n0002_p0250a15║一一佛身中億劫不思議修習波羅蜜及嚴淨國土一一微塵中能證一切法
B03n0002_p0250a16║如是無所礙周行十方國一一佛剎中往詣悉無餘見佛神通力入佛所行處
B03n0002_p0251a01║諸佛廣大音法界靡不聞菩薩能了知善入音聲海劫海演妙音其音等無別
B03n0002_p0251a02║智周三世者入彼音聲地眾生所有音及佛自在聲獲得音聲智一切皆能了
B03n0002_p0251a03║從地而得地住於力地中億劫勤修行所獲法如是
B03n0002_p0251a04║【疏】文中初一。智滿得法。即為總相。如是方便門者。此有二意。一指前。謂具前三輪之化。故能周徧一一國
B03n0002_p0251a05║土。二即下九別。為如是方便也。餘九別相。共讚七事。一讚普演大音。有三種大。一者處大。一一國故。二
B03n0002_p0251a06║者義大。說佛行故。三者體大周聞十方故。二讚時無空過。念念觀法。證真實故。三能入勝處。諸佛身
B03n0002_p0251a07║中修淨國故。四於染無礙。塵中證法而周行故。五能入佛境。見佛神力。入行處故。行處有二。一智行
B03n0002_p0251a08║處。謂十力境。二佛化處。謂器及眾生。六有三頌．善入音聲。初入大音。次入妙音。後入一切音。七一頌。
B03n0002_p0251a09║善知諸地。言從地者。即出心也。而得地者。即住入也。力地中者。即佛地也。所獲法者。結上方便也。
B03n0002_p0251a10║○第六東南方慧燈菩薩。
B03n0002_p0251a11║爾時眾中。復有菩薩摩訶薩。名慧燈普明。承佛威神。觀察十方而說頌曰。
B03n0002_p0251a12║【疏】名全同前。十頌讚諸菩薩悟入深廣。由三昧力。見佛三昧。即答三昧問也。
B03n0002_p0251a13║一切諸如來遠離於眾相若能知是法乃見世導師菩薩三昧中慧光普明了
B03n0002_p0251a14║能知一切佛自在之體性見佛真實體則悟甚深法普觀於法界隨願而受身
B03n0002_p0251a15║從於福海生安住於智地觀察一切法修行最勝道一切佛剎中一切如來所
B03n0002_p0251a16║如是徧法界悉見真實體十方廣大剎億劫勤修行能遊正徧智一切諸法海
B03n0002_p0252a01║唯一堅密身一切塵中見無生亦無相普現於諸國隨諸眾生心普現於其前
B03n0002_p0252a02║種種示調伏速令向佛道以佛威神故出現諸菩薩佛力所加持普見諸如來
B03n0002_p0252a03║一切眾導師無量威神力開悟諸菩薩法界悉周徧
B03n0002_p0252a04║【疏】於中分四。初二歎見佛真體。一見佛離相。二見佛自在。言離眾相者。般若云。離一切諸相。則名諸佛。慈
B03n0002_p0252a05║氏論云。但離四相．即離一切。謂名義自性及差別也。言自在者。由菩薩定慧雙運。故見佛自在也。次四
B03n0002_p0252a06║頌明悟法。一證深理法。願力而現。二悟多行法。福智成形。三達果法。體無不徧。四了教法。深廣難知。三有
B03n0002_p0252a07║二頌。歎身業普應。一深。二廣。云堅密者。齊佛體用。堅即金剛之身。密謂三密之一。即一而多。故徧一切。即
B03n0002_p0252a08║大而小。故現塵中。無功之應。故無相而現。若約法門。此身即如來藏性也。不可破壞故堅。深而難見故密。
B03n0002_p0252a09║眾生塵心。無不皆具。本自有之。故曰無生。體絕百非。故曰無相。眾生六根。是謂諸國。四後二頌。歎得佛加
B03n0002_p0252a10║持。一此佛力。二餘佛力。
B03n0002_p0252a11║○第七西南方華燄髻菩薩。
B03n0002_p0252a12║爾時眾中。復有菩薩摩訶薩。名華燄髻普明智。承佛威神。觀察十方而說頌曰。
B03n0002_p0252a13║【疏】前列名處。云普華嚴髻。少同多異。十頌歎佛攝生自在德。答前自在問。
B03n0002_p0252a14║一切國土中普演微妙音稱揚佛功德法界悉充滿佛以法為身清淨如虛空
B03n0002_p0252a15║所現眾色形令入此法中若有深信喜及為佛攝受當知如是人能生了佛智
B03n0002_p0252a16║諸有少智者不能知此法慧眼清淨人於此乃能見以佛威神力觀察一切法
B03n0002_p0253a01║入住及出時所見皆明了一切諸法中法門無有邊成就一切智入於深法海
B03n0002_p0253a02║【疏】文分為三。初六攝生無遺。次二寂用無礙。後二大用無涯。今初文二。初二能攝。謂身語深廣。前偈語。後
B03n0002_p0253a03║偈身。身中上半體。客塵不染故。下半用。隨物見異故。亦是釋疑。為物現相．不乖如空。（【鈔】亦是釋疑者。疑云。既以法為佛身。清淨
B03n0002_p0253a04║如虛空。何緣現金色等。云何令人悟於虛空。答有三意。一體雖無相。為物現相。物宜見故。隨他意耳。二若不見相。云何令人悟於無相。如不因言。豈顯無言之理。上二意。即為物現相句中通之。三如虛空言。取其
B03n0002_p0253a05║清淨無相。非離相求。相即無相。故不乖空。故下經云。佛住甚深真法性。寂滅無相同虛空。而於第一實義中。示現種種所行事。所行利益眾生事。皆因法性而得有。相與無相無差別。入於究竟皆無相。故不乖無
B03n0002_p0253a06║相。相即無相耳。）後四偈所攝。初偈何人能了。內信外攝者。次偈以何眼見。唯勝非劣。次偈了見何法。謂一切法。地
B03n0002_p0253a07║地三心。（地地三心者。即入住出。下當廣說。）後偈何位究竟。菩薩地盡。至入佛海。
B03n0002_p0253a08║安住佛國土出興一切處無去亦無來諸佛法如是一切眾生海佛身如影現
B03n0002_p0253a09║隨其解差別如是見導師
B03n0002_p0253a10║【疏】次二寂用無礙中。初偈用徧出興。體無來往。後偈即用恆寂。隨解自差。
B03n0002_p0253a11║一切毛孔中各各現神通修行普賢願清淨者能見佛以一一身處處轉法輪
B03n0002_p0253a12║法界悉周徧思議莫能及
B03n0002_p0253a13║【疏】後二大用無涯者。初一一毛．皆普現通。後一一身．各徧轉法。
B03n0002_p0253a14║○第八西北方無盡光菩薩。
B03n0002_p0253a15║爾時眾中。復有菩薩摩訶薩。名威德慧無盡光。承佛威神。觀察十方而說頌曰。
B03n0002_p0253a16║【疏】前名無盡光摩尼王。此云威德慧。即摩尼王。法喻異耳。十頌歎佛出現說法皆周徧德。答無畏問。說法
B03n0002_p0254a01║無畏故。
B03n0002_p0254a02║一一佛剎中處處坐道場眾會共圍繞魔軍悉摧伏佛身放光明徧滿於十方
B03n0002_p0254a03║隨應而示現色相非一種
B03n0002_p0254a04║【疏】於中分三。初二總顯身光徧應。次七辨其所作。後一結用歸本。
B03n0002_p0254a05║一一微塵內光明悉充滿普見十方土種種各差別十方諸剎海種種無量剎
B03n0002_p0254a06║悉平坦清淨帝青寶所成或覆或傍住或似蓮華合或圓或四方種種眾形相
B03n0002_p0254a07║法界諸剎土周行無所礙一切眾會中常轉妙法輪佛身不思議國土悉在中
B03n0002_p0254a08║於其一切處導世演真法所轉妙法輪法性無差別依於一實理演說諸法相
B03n0002_p0254a09║佛以圓滿音闡明真實理隨其解差別現無盡法門
B03n0002_p0254a10║【疏】辨所作中分二。初三明光照無遺。後四演法周徧。一徧塵內外法界剎中。二徧佛身中一切剎內。三明
B03n0002_p0254a11║所轉性相。四即能轉圓音。
B03n0002_p0254a12║一切剎土中見佛坐道場佛身如影現生滅不可得
B03n0002_p0254a13║【疏】後一結用歸本．不可得故。
B03n0002_p0254a14║○第九下方普明菩薩。
B03n0002_p0254a15║爾時眾中。復有菩薩摩訶薩。名法界普明慧。承佛威神。觀察十方而說頌曰。
B03n0002_p0254a16║【疏】前名法界光燄慧。此云普明。即前光燄。十頌讚佛境勝用。菩薩能入。答神通問。文云各各現故。
B03n0002_p0255a01║如來微妙身色相不思議見者生歡喜恭敬信樂法佛身一切相悉現無量佛
B03n0002_p0255a02║普入十方界一一微塵中十方國土海無量無邊佛咸於念念中各各現神通
B03n0002_p0255a03║【疏】於中二。前三顯佛境勝用。先半偈標其體。謂妙身色相。後二頌半辨其用。
B03n0002_p0255a04║大智諸菩薩深入於法海佛力所加持能知此方便若有已安住普賢諸行願
B03n0002_p0255a05║見彼眾國土一切佛神力若人有信解及以諸大願具足深智慧通達一切法
B03n0002_p0255a06║能於諸佛身一一而觀察色聲無所礙了達於諸境能於諸佛身安住智所行
B03n0002_p0255a07║速入如來地普攝於法界佛剎微塵數如是諸國土能令一念中一一塵中現
B03n0002_p0255a08║一切諸國土及以神通事悉現一剎中菩薩力如是
B03n0002_p0255a09║【疏】後七菩薩能入。謂入佛境界。於中三。初二具德故知見。次三知見成益。後二結用速疾。並可知。
B03n0002_p0255a10║○第十上方精進力菩薩。
B03n0002_p0255a11║爾時眾中。復有菩薩摩訶薩。名精進力無礙慧。承佛威神。觀察十方而說頌曰。
B03n0002_p0255a12║【疏】此與前名顛倒而已。十頌讚佛圓音現身。神變自在。答無能攝取問。謂此願力普周。無能令不取故。
B03n0002_p0255a13║佛演一妙音周聞十方剎眾音悉具足法雨皆充徧一切言詞海一切隨類音
B03n0002_p0255a14║一切佛剎中轉於淨法輪一切諸國土悉見佛神變聽佛說法音聞已趣菩提
B03n0002_p0255a15║【疏】於中分三。初三頌歎佛圓音雨法德。然具十義。一唯一妙音。一梵音故。二徧聞一切。稱法性故。三此一
B03n0002_p0255a16║即多。事理融故。四彼一一音．雨多法雨。（【鈔】四多法雨者。隨前一音。即說四諦．十二因緣．六波羅蜜．因果等法。）五彼法各具一切文詞。六各同
B03n0002_p0256a01║一切眾生之音。七此音各各徧一切處。八所說各顯性淨之理。九三句各令一切普得見聞。十一句。各各
B03n0002_p0256a02║皆得究竟之益。上之十義。從一妙音．展轉開之。具十無盡．方曰圓音。文處可見。（文處可見者。上之八義．句各一義．唯第九義。具於三
B03n0002_p0256a03║句。十亦一句。故十一二句而有十義。）
B03n0002_p0256a04║法界諸國土一一微塵中如來解脫力於彼普現身法身同虛空無礙無差別
B03n0002_p0256a05║色形如影像種種眾相現影像無方所如空無體性智慧廣大人了達其平等
B03n0002_p0256a06║佛身不可取無生無起作應物普現前平等如虛空
B03n0002_p0256a07║【疏】次四歎佛現身無礙德。初偈解脫力。故現處周細。次偈法身力。故現相即虛。後二偈以般若德。發揮前
B03n0002_p0256a08║偈。初偈釋下半。言影像者。顯無方所故。謂光東則影西。光西則影東。質對像生．來無所從。質謝像亡。去無
B03n0002_p0256a09║所至。故此影像．即空無體。（【鈔】言影像者。此句標。下別釋之。離其影像以為二喻。影取光影喻。故云光東影西等。然光影喻．自有二意。一以若身若樹等．以喻物機。日月之光．以喻佛智。所
B03n0002_p0256a10║見之影．喻物色形。如瞿師羅之短質。佛智對之。為三尺之影。無邊身之長質。佛智對之。為窮上界而有餘之影。今不取此義。二質喻法身。無二相故。光喻機感。隨其東西所感異故。影喻色形。隨機感光而東西故。
B03n0002_p0256a11║今取此義。云無方所。二以像一種為鏡像喻。故云質對像生。無從無去．即無方所。故此影像下。雙結二喻。無方所言。意明空耳。）後偈釋上半。言如空者。不可取等故。故雖
B03n0002_p0256a12║現形。猶如水月。平等如空。（言如空者。等取四義。謂此偈中五義如空。一不可取。無物可取。智覽無性故。二無生。非從無之有故。三無起作。非新成故。四應物現前。無有一物不對空故。隨
B03n0002_p0256a13║器大小孔隙之異故。五平等。十方虛空皆不可量。三際虛空同一相故。如來五義者。一離相故。二真常故。三湛寂故。上三寂然不動。四即感而遂通。五體相用等。佛佛相望。平等無二故。雖現形者。經云。佛真法身．
B03n0002_p0256a14║猶若虛空。應物現形．如水中月。此義佛佛平等。是故經云。平等如空。）
B03n0002_p0256a15║十方所有佛盡入一毛孔各各現神通智眼能觀見毗盧遮那佛願力周法界
B03n0002_p0256a16║一切國土中恒轉無上輪一毛現神變一切佛同說經於無量劫不得其邊際
B03n0002_p0257a01║【疏】後三歎佛神變自在德。一則毛孔廣容。二則願能普徧。三舉少況多。又上略配十句。其中具有四十句
B03n0002_p0257a02║意。不能繁指。
B03n0002_p0257a03║○第六大科結通無窮。
B03n0002_p0257a04║如此四天下道場中．以佛神力．十方各有一億世界海微塵數諸菩薩眾而來集會。應知一切世界海．一一
B03n0002_p0257a05║四天下諸道場中．悉亦如是。
B03n0002_p0257a06║【疏】分二。初舉此。二應知下。類彼。言四天下者。意在閻浮。言總意別。既以結通菩薩雲集。尤顯上歎．是彼十
B03n0002_p0257a07║方。遠方便竟。（【鈔】既以結通者。謂若是勝音眷屬。何以歎後結云。如此四天下道場中．以佛神力．十方各有一億世界海微塵數諸菩薩眾而來集會耶。明知上是十方菩薩歎佛德耳。）
B03n0002_p0257a08║【論】第四從爾時世尊欲令一切菩薩大眾得如來無邊境界已下一段。長行有二十八行半經。（四百八十四言。）於
B03n0002_p0257a09║中分為兩段。一從初十行經．明光之德。第二十八行半經．明蓮華出現。第一從初明光之德。大意有十。一
B03n0002_p0257a10║令眾除疑獲益。二顯光出處。三顯光之名。四顯光之色。五明光所照遠近。六明光所照威動世界。七光照
B03n0002_p0257a11║塵中現無數佛。隨根與益。八光雨十種法輪雲。九光明繞佛。十光入佛足輪。以成大眾信心。明足下是初
B03n0002_p0257a12║信入故。說十種智佛。以為自己信心。以不動智為首。第二爾時佛前已下十八行半經。明蓮華出現。於此
B03n0002_p0257a13║一段文中。大意有十。一明華現所由。二明華具十種嚴飾。三明毫光出眾來坐。四明勝音菩薩為主。餘者
B03n0002_p0257a14║為伴。五明上首菩薩勝音之德。六明諸佛與勝音之力。七明勝音常見諸佛。八明勝音神變自在。九明勝
B03n0002_p0257a15║音觀眾說頌。十明正申頌意。此之一段經文．如來眉間毫出光明．名一切菩薩光明普照耀十方藏者。明
B03n0002_p0257a16║是十地菩薩智滿中道教行之光。又毫相中出眾菩薩。有世界海微塵數。上首名曰一切法勝音。即是其
B03n0002_p0258a01║十地滿足中道果行。將此中道覺行悲智圓滿法界行門．毫塵剎海．無障礙法。答前大眾三十七問。使令
B03n0002_p0258a02║現在．及以未來．信此十地法界因果法門．行滿十方。使令得益。是故經云。欲令一切菩薩大眾．得於如來
B03n0002_p0258a03║無邊境界神通力故。放眉間光。又光體是法界之理。勝音大眾之海．是其法界之行用故。明從十住初心。
B03n0002_p0258a04║以理智萬行體用不相離也。故從十信．即與果行。令修理智體用。法合然故。從果行信進。又勝音菩薩坐
B03n0002_p0258a05║蓮華臺。諸菩薩眾坐蓮華鬚。明主伴萬行。明勝音一行徧一切行。一切萬行是勝音一行。明法界理智中
B03n0002_p0258a06║圓滿無礙自在行故。還如前菩薩毛孔流光出菩薩行相似。體性一多。重重自在。無體可礙。諸波羅蜜．一
B03n0002_p0258a07║中具十。乃至無盡故。緣起互為因果主伴自在故。以理智照之可見。大意明法界行門．一行徧一切行故。
B03n0002_p0258a08║同別自在。十正申頌意。如文具明。無煩更釋。大體得大綱紀即得。最下有三行經。（五十一言。）明都結十方世界
B03n0002_p0258a09║同然。（如來現相品竟。）
B03n0002_p0258a10║大方廣佛華嚴經疏論纂要卷第十三