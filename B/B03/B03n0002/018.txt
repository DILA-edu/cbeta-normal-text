B03n0002_p0355a01║大方廣佛華嚴經疏論纂要卷第十八
B03n0002_p0355a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0355a03║華藏世界品第五（之三）
B03n0002_p0355a04║○第三大段。從第十經去。明十海所管之海。一海各管不可說佛剎微塵數。現文但各說十。即為百海。亦
B03n0002_p0355a05║有剎種。及所持剎。十海即為十段。但記次前十海之名。此文居然易了。十段中．一一有二。謂先標能管之
B03n0002_p0355a06║海以定方。
B03n0002_p0355a07║爾時普賢菩薩。復告大眾言。諸佛子。彼離垢燄藏香水海東。
B03n0002_p0355a08║○後列所管之海次第。於所管海中．文各有三節。初從能管海邊。隣次列九海。唯第一段。九中缺一。
B03n0002_p0355a09║次有香水海。名變化微妙身。此海中有世界種。名善布差別方。次有香水海。名金剛眼幢。世界種名莊嚴
B03n0002_p0355a10║法界橋。次有香水海。名種種蓮華妙莊嚴。世界種名恒出十方變化。次有香水海。名無間寶王輪。世界
B03n0002_p0355a11║種名寶蓮華莖密雲。次有香水海。名妙香燄普莊嚴。世界種名毗盧遮那變化行。次有香水海。名寶末
B03n0002_p0355a12║閻浮幢。世界種名諸佛護念境界。次有香水海。名一切色熾然光。世界種名最勝光徧照。次有香水海。
B03n0002_p0355a13║名一切莊嚴具境界。世界種名寶燄燈。
B03n0002_p0355a14║○二總結一海所管之大數。
B03n0002_p0355a15║如是等。不可說佛剎微塵數香水海。
B03n0002_p0355a16║○三廣說最近輪圍一海。於中文皆有二。初舉海種名體。
B03n0002_p0356a01║其最近輪圍山香水海。名玻瓈地。世界種名常放光明。以世界海清淨劫音聲為體。
B03n0002_p0356a02║○第二所持之剎皆二十重。於中。超間．文皆四節。一舉下層。
B03n0002_p0356a03║此中最下方。有世界名可愛樂淨光幢。佛剎微塵數世界圍繞。純一清淨。佛號最勝三昧精進慧。
B03n0002_p0356a04║○二超至第十。
B03n0002_p0356a05║此上過十佛剎微塵數世界。與金剛幢世界齊等。有世界名香莊嚴幢。十佛剎微塵數世界圍繞。純一清淨。
B03n0002_p0356a06║佛號無障礙法界燈。
B03n0002_p0356a07║【疏】等金剛幢者。即中央香海剎種中．第十重剎。
B03n0002_p0356a08║○三更超至十三。
B03n0002_p0356a09║此上過三佛剎微塵數世界。與娑婆世界齊等。有世界名放光藏。佛號徧法界無障礙慧明。
B03n0002_p0356a10║【疏】超至十三者。以等此中央娑婆故。
B03n0002_p0356a11║○四更至第二十重。
B03n0002_p0356a12║此上過七佛剎微塵數世界。至此世界種最上方．有世界名最勝身香。二十佛剎微塵數世界圍繞。純一清
B03n0002_p0356a13║淨。佛號覺分華。
B03n0002_p0356a14║【疏】至第二十重者。以最上故。言最上者。剎種最上。若云二十重最上。何以得此最上之名。設不欲繁文。何
B03n0002_p0356a15║以不加乃至最上耶。然超間者。意存略故。云齊等者。恐失次故。又上下橫豎皆相當故。又此隨所管海有
B03n0002_p0356a16║不可說。皆望本能管之海方面．一道布列。故下但云此海之外。不言右旋等。
B03n0002_p0357a01║○第二海。
B03n0002_p0357a02║諸佛子。彼無盡光明輪香水海外。次有香水海。名具足妙光。世界種名徧無垢。次有香水海。名光耀蓋。
B03n0002_p0357a03║世界種名無邊普莊嚴。次有香水海。名妙寶莊嚴。世界種名香摩尼軌度形。次有香水海。名出佛音聲。
B03n0002_p0357a04║世界種名善建立莊嚴。次有香水海。名香幢須彌藏。世界種名光明徧滿。次有香水海。名栴檀妙光明。
B03n0002_p0357a05║世界種名華燄輪。次有香水海。名風力持。世界種名寶燄雲幢。次有香水海。名帝釋身莊嚴。世界種名
B03n0002_p0357a06║真珠藏。次有香水海。名平坦嚴淨。世界種名毗琉璃末種種莊嚴。如是等。不可說佛剎微塵數香水海。
B03n0002_p0357a07║其最近輪圍山香水海。名妙樹華。世界種名出生諸方廣大剎。以一切佛摧伏魔音為體。此中最下方。有
B03n0002_p0357a08║世界名燄炬幢。佛號世間功德海。此上過十佛剎微塵數世界。與金剛幢世界齊等。有世界名出生寶。佛
B03n0002_p0357a09║號師子力寶雲。此上與娑婆世界齊等。有世界名衣服幢。佛號一切智海王。於此世界種最上方。有世
B03n0002_p0357a10║界名寶瓔珞師子光明。佛號善變化蓮華幢。
B03n0002_p0357a11║○第三海。
B03n0002_p0357a12║諸佛子。彼金剛燄光明香水海外。次有香水海。名一切莊嚴具瑩飾幢。世界種名清淨行莊嚴。次有香
B03n0002_p0357a13║水海。名一切寶華光耀海。世界種名功德相莊嚴。次有香水海。名蓮華開敷。世界種名菩薩摩尼冠莊嚴。
B03n0002_p0357a14║次有香水海。名妙寶衣服。世界種名淨珠輪。次有香水海。名可愛華徧照。世界種名百光雲照耀。次有
B03n0002_p0357a15║香水海。名徧虛空大光明。世界種名寶光普照。次有香水海。名妙華莊嚴幢。世界種名金月眼瓔珞。次
B03n0002_p0357a16║有香水海。名真珠香海藏。世界種名佛光明。次有香水海。名寶輪光明。世界種名善化現佛境界光明。
B03n0002_p0358a01║如是等。不可說佛剎微塵數香水海。其最近輪圍山香水海。名無邊輪莊嚴底。世界種名無量方差別。以
B03n0002_p0358a02║一切國土種種言說音為體。此中最下方。有世界名金剛華蓋。佛號無盡相光明普門音。此上過十
B03n0002_p0358a03║佛剎微塵數世界。有世界與金剛幢世界齊等。名出生寶衣幢。佛號福德雲大威勢。此上與娑婆世界齊
B03n0002_p0358a04║等。有世界名眾寶具妙莊嚴。佛號勝慧海。於此世界種最上方。有世界名日光明衣服幢。佛號智日蓮華
B03n0002_p0358a05║雲。
B03n0002_p0358a06║○第四海。
B03n0002_p0358a07║諸佛子。彼帝青寶莊嚴香水海外。次有香水海。名阿脩羅宮殿。世界種名香水光所持。次有香水海。名
B03n0002_p0358a08║寶師子莊嚴。世界種名徧示十方一切寶。次有香水海。名宮殿色光明雲。世界種名寶輪妙莊嚴。次有
B03n0002_p0358a09║香水海。名出大蓮華。世界種名妙莊嚴徧照法界。次有香水海。名燈燄妙眼。世界種名徧觀察十方變化。
B03n0002_p0358a10║次有香水海。名不思議莊嚴輪。世界種名十方光明普名稱。次有香水海。名寶積莊嚴。世界種名燈光照
B03n0002_p0358a11║耀。次有香水海。名清淨寶光明。世界種名須彌無能為礙風。次有香水海。名寶衣欄楯。世界種名如來
B03n0002_p0358a12║身光明。如是等。不可說佛剎微塵數香水海。其最近輪圍山香水海。名樹莊嚴幢。世界種名安住帝網。
B03n0002_p0358a13║以一切菩薩智地音聲為體。此中最下方。有世界名妙金色。佛號香燄勝威光。此上過十佛剎微塵數
B03n0002_p0358a14║世界。與金剛幢世界齊等。有世界名摩尼樹華。佛號無礙普現。此上與娑婆世界齊等。有世界名毗瑠璃
B03n0002_p0358a15║妙莊嚴。佛號法自在堅固慧。於此世界種最上方。有世界名梵音妙莊嚴。佛號蓮華開敷光明王。
B03n0002_p0358a16║○第五海。第五金剛輪莊嚴底香海所管。但列九海。而結文．及最近輪圍之海。九行許經。諸梵本中．皆
B03n0002_p0359a01║同此闕。準前後例。此必定有。
B03n0002_p0359a02║諸佛子。彼金剛輪莊嚴底香水海外。次有香水海。名化現蓮華處。世界種名國土平正。次有香水海。名
B03n0002_p0359a03║摩尼光。世界種名徧法界無迷惑。次有香水海。名眾妙香日摩尼。世界種名普現十方。次有香水海。名
B03n0002_p0359a04║恒納寶流。世界種名普行佛言音。次有香水海。名無邊深妙音。世界種名無邊方差別。次有香水海。名
B03n0002_p0359a05║堅實積聚。世界種名無量處差別。次有香水海。名清淨梵音。世界種名普清淨莊嚴。次有香水海。名栴
B03n0002_p0359a06║檀欄楯音聲藏。世界種名逈出幢。次有香水海。名妙香寶王光莊嚴。世界種名普現光明力。
B03n0002_p0359a07║○第六海。
B03n0002_p0359a08║諸佛子。彼蓮華因陀羅網香水海外。次有香水海。名銀蓮華妙莊嚴。世界種名普徧行。次有香水海。名
B03n0002_p0359a09║毗琉璃竹密燄雲。世界種名普出十方音。次有香水海。名十方光燄聚。世界種名恒出變化分布十方。
B03n0002_p0359a10║次有香水海。名出現真金摩尼幢。世界種名金剛幢相。次有香水海。名平等大莊嚴。世界種名法界勇猛
B03n0002_p0359a11║旋。次有香水海。名寶華叢無盡光。世界種名無邊淨光明。次有香水海。名妙金幢。世界種名演說微密
B03n0002_p0359a12║處。次有香水海。名光影徧照。世界種名普莊嚴。次有香水海。名寂音。世界種名現前垂布。如是等。不
B03n0002_p0359a13║可說佛剎微塵數香水海。其最近輪圍山香水海。名密燄雲幢。世界種名一切光莊嚴。以一切如來道場
B03n0002_p0359a14║眾會音為體。於此最下方。有世界名淨眼莊嚴。佛號金剛月徧照十方。此上過十佛剎微塵數世界。與
B03n0002_p0359a15║金剛幢世界齊等。有世界名蓮華德。佛號大精進善覺慧。此上與娑婆世界齊等。有世界名金剛密莊嚴。
B03n0002_p0359a16║佛號娑羅王幢。此上過七佛剎微塵數世界。有世界名淨海莊嚴。佛號威德絕倫無能制伏。
B03n0002_p0360a01║○第七海。
B03n0002_p0360a02║諸佛子。彼積集寶香藏香水海外。次有香水海。名一切寶光明徧照。世界種名無垢稱莊嚴。次有香水
B03n0002_p0360a03║海。名眾寶華開敷。世界種名虛空相。次有香水海。名吉祥幄徧照。世界種名無礙光普莊嚴。次有香水
B03n0002_p0360a04║海。名栴檀樹華。世界種名普現十方旋。次有香水海。名出生妙色寶。世界種名勝幢周徧行。次有香水
B03n0002_p0360a05║海。名普生金剛華。世界種名現不思議莊嚴。次有香水海。名心王摩尼輪嚴飾。世界種名示現無礙佛光
B03n0002_p0360a06║明。次有香水海。名積集寶瓔珞。世界種名淨除疑。次有香水海。名真珠輪普莊嚴。世界種名諸佛願所
B03n0002_p0360a07║流。如是等不可說佛剎微塵數香水海。其最近輪圍山香水海。名閻浮檀寶藏輪。世界種名普音幢。以
B03n0002_p0360a08║入一切智門音聲為體。此中最下方。有世界名華蘂燄。佛號精進施。此上過十佛剎微塵數世界。與金
B03n0002_p0360a09║剛幢世界齊等。有世界名蓮華光明幢。佛號一切功德最勝心王。此上過三佛剎微塵數世界。與娑婆世
B03n0002_p0360a10║界齊等。有世界名十力莊嚴。佛號善出現無量功德王。於此世界種最上方。有世界名摩尼香山幢。佛號
B03n0002_p0360a11║廣大善眼淨除疑。
B03n0002_p0360a12║○第八海。
B03n0002_p0360a13║諸佛子。彼寶莊嚴香水海外。次有香水海。名持須彌光明藏。世界種名出生廣大雲。次有香水海。名種
B03n0002_p0360a14║種莊嚴大威力境界。世界種名無礙淨莊嚴。次有香水海。名密布寶蓮華。世界種名最勝燈莊嚴。次有
B03n0002_p0360a15║香水海。名依止一切寶莊嚴。世界種名日光明網藏。次有香水海。名眾多嚴淨。世界種名寶華依處。次
B03n0002_p0360a16║有香水海。名極聰慧行。世界種名最勝形莊嚴。次有香水海。名持妙摩尼峯。世界種名普淨虛空藏。次
B03n0002_p0361a01║有香水海。名大光徧照。世界種名帝青炬光明。次有香水海。名可愛摩尼珠充滿徧照。世界種名普吼聲。
B03n0002_p0361a02║如是等。不可說佛剎微塵數香水海。其最近輪圍山香水海。名出帝青寶。世界種名周徧無差別。以一切
B03n0002_p0361a03║菩薩震吼聲為體。此中最下方。有世界名妙勝藏。佛號最勝功德慧。此上過十佛剎微塵數世界。與金
B03n0002_p0361a04║剛幢世界齊等。有世界名莊嚴相。佛號超勝大光明。此上與娑婆世界齊等。有世界名琉璃輪普莊嚴。佛
B03n0002_p0361a05║號須彌燈。於此世界種最上方。有世界名華幢海。佛號無盡變化妙慧雲。
B03n0002_p0361a06║○第九海。
B03n0002_p0361a07║諸佛子。彼金剛寶聚香水海外。次有香水海。名崇飾寶埤堄。世界種名秀出寶幢。次有香水海。名寶幢
B03n0002_p0361a08║莊嚴。世界種名現一切光明。次有香水海。名妙寶雲。世界種名一切寶莊嚴光明徧照。次有香水海。名
B03n0002_p0361a09║寶樹華莊嚴。世界種名妙華間飾。次有香水海。名妙寶衣莊嚴。世界種名光明海。次有香水海。名寶樹
B03n0002_p0361a10║峯。世界種名寶燄雲。次有香水海。名示現光明。世界種名入金剛無所礙。次有香水海。名蓮華普莊嚴。
B03n0002_p0361a11║世界種名無邊岸海淵。次有香水海。名妙寶莊嚴。世界種名普示現國土藏。如是等。不可說佛剎微塵
B03n0002_p0361a12║數香水海。其最近輪圍山香水海。名不可壞海。世界種名妙輪間錯蓮華場。以一切佛力所出音為體。
B03n0002_p0361a13║此中最下方。有世界名最妙香。佛號變化無量塵數光。此上過十佛剎微塵數世界。與金剛幢世界齊等。
B03n0002_p0361a14║有世界。名不思議差別莊嚴門。佛號無量智。此上與娑婆世界齊等。有世界名十方光明妙華藏。佛號師
B03n0002_p0361a15║子眼光燄雲。於此最上方。有世界名海音聲。佛號水天光燄門。
B03n0002_p0361a16║○第十海。
B03n0002_p0362a01║諸佛子。彼天城寶堞香水海外。次有香水海。名燄輪赫弈光。世界種名不可說種種莊嚴。次有香水海。
B03n0002_p0362a02║名寶塵路。世界種名普入無量旋。次有香水海。名具一切莊嚴。世界種名寶光徧照。次有香水海。名布
B03n0002_p0362a03║眾寶網。世界種名安布深密。次有香水海。名妙寶莊嚴幢。世界種名世界海明了音。次有香水海。名日
B03n0002_p0362a04║宮清淨影。世界種名徧入因陀羅網。次有香水海。名一切鼓樂美妙音。世界種名圓滿平正。次有香水
B03n0002_p0362a05║海。名種種妙莊嚴。世界種名淨密光燄雲。次有香水海。名周徧寶燄燈。世界種名隨佛本願種種形。如
B03n0002_p0362a06║是等。不可說佛剎微塵數香水海。其最近輪圍山香水海。名積集瓔珞衣。世界種名化現妙衣。以三世一
B03n0002_p0362a07║切佛音聲為體。此中最下方。有香水海。名因陀羅華藏。世界名發生歡喜。佛剎微塵數世界圍繞。純一清
B03n0002_p0362a08║淨。佛號堅悟智。
B03n0002_p0362a09║【疏】有香水海名因陀羅華藏者。從香字至藏字。並長。由前已說香水海故。前諸海中．無此例故。縱依海無
B03n0002_p0362a10║過。在文不便。前第一海所管中．九海闕一。今此長者。多是梵本脫漏。彼人注之。誤書相似貝葉耳。餘並可
B03n0002_p0362a11║知。十海次第。但觀次前疏文。不俟重舉。
B03n0002_p0362a12║此上過十佛剎微塵數世界。與金剛幢世界齊等。有世界名寶網莊嚴。十佛剎微塵數世界圍繞。純一清淨。
B03n0002_p0362a13║佛號無量歡喜光。此上過三佛剎微塵數世界。與娑婆世界齊等。有世界名寶蓮華師子座。十三佛剎微
B03n0002_p0362a14║塵數世界圍繞。佛號最清淨不空聞。此上過七佛剎微塵數世界。至此世界種最上方。有世界名寶色龍
B03n0002_p0362a15║光明。二十佛剎微塵數世界圍繞。純一清淨。佛號徧法界普照明。
B03n0002_p0362a16║○第三總略結釋。
B03n0002_p0363a01║諸佛子。如是十不可說佛剎微塵數香水海中．有十不可說佛剎微塵數世界種。皆依現一切菩薩形摩
B03n0002_p0363a02║尼王幢莊嚴蓮華住。各各莊嚴際無有間斷。各各放寶色光明。各各光明雲而覆其上。各各莊嚴具。各各
B03n0002_p0363a03║劫差別。各各佛出現。各各演法海。各各眾生徧充滿。各各十方普趣入。各各一切佛神力所加持。此一一
B03n0002_p0363a04║世界種中一切世界。依種種莊嚴住。遞相接連成世界網。於華藏莊嚴世界海．種種差別周徧建立。
B03n0002_p0363a05║【疏】文分為五。一總結都數。謂一海各管一不可說。十海即有十不可說。一海一種。是以數同。二皆依下。
B03n0002_p0363a06║結種海所依。謂即是前能持剎海本大蓮華。彼名種種光明蘂香幢。今此乃云現菩薩形等者。是此一華。
B03n0002_p0363a07║隨義異名。有此用故。與前最中海底名同。以中間海底．即此大華之體。中受總稱。故取大華體名。或是譯
B03n0002_p0363a08║者之誤。三各各下。結種異門。此與前釋剎種章。及世界成就中十。相參大同。四此一一下。結種中之
B03n0002_p0363a09║剎。言成世界網者。一一世界．猶如網孔。遞相接連。如以網持。橫豎交絡。皆悉相當。如天珠網。五於華藏
B03n0002_p0363a10║下。結歸華藏。即建立之處。上來雙釋二章長行竟。
B03n0002_p0363a11║○第二重頌。
B03n0002_p0363a12║爾時普賢菩薩。欲重宣其義。承佛威力而說頌言。
B03n0002_p0363a13║華藏世界海法界等無別莊嚴極清淨安住於虛空
B03n0002_p0363a14║【疏】總有一百一偈。分二。初一明華藏自體。初句標名。次句不壞分量．即同真性。次句具德莊嚴。末句無礙
B03n0002_p0363a15║安住。
B03n0002_p0363a16║此世界海中剎種難思議一一皆自在各各無雜亂
B03n0002_p0364a01║【疏】餘一百偈。頌所持剎網。於中二。初九頌能持剎種。餘頌所持諸剎。初中。初一頌。參而不進。
B03n0002_p0364a02║華藏世界海剎種善安布殊形異莊嚴種種相不同
B03n0002_p0364a03║【疏】次一安布行列。
B03n0002_p0364a04║諸佛變化音種種為其體隨其業力見剎種妙嚴飾
B03n0002_p0364a05║【疏】次一剎種體嚴。
B03n0002_p0364a06║須彌山城網水旋輪圓形廣大蓮華開彼彼互圍繞
B03n0002_p0364a07║山幢樓閣形旋轉金剛形如是不思議廣大諸剎種
B03n0002_p0364a08║【疏】次二辨形。
B03n0002_p0364a09║大海真珠燄光網不思議如是諸剎種悉在蓮華住
B03n0002_p0364a10║【疏】次一依住。
B03n0002_p0364a11║一一諸剎種光網不可說光中現眾剎普徧十方海
B03n0002_p0364a12║一切諸剎種所有莊嚴具國土悉入中普見無有盡
B03n0002_p0364a13║【疏】次二方所趣入。
B03n0002_p0364a14║剎種不思議世界無邊際種種妙嚴好皆由大仙力
B03n0002_p0364a15║【疏】後一佛力加持。
B03n0002_p0364a16║一切剎種中世界不思議
B03n0002_p0365a01║【疏】第二頌種所持剎。九十一偈。多頌結文。但一二不同。謂體及形。餘皆同也。大分十段。第一有二十八頌。
B03n0002_p0365a02║明剎異由因緣。即結中各各眾生徧充滿。下云。種種眾生居故。及各各佛力所加持。至文當見。第二有二
B03n0002_p0365a03║頌。顯剎微細。即結中各各普趣入。第三十頌。明世界體性。結文即無。義見前經。第四五頌。明世界各各莊
B03n0002_p0365a04║嚴具。第五五頌。明各各莊嚴際無間斷。此二如結名。第六有十頌。明世界形狀。義見上文。第七二頌。明各
B03n0002_p0365a05║各劫差別。第八有八偈。明各各佛出現。此二亦如結名。第九有十頌。光明有無。即各各放寶光明。及各各
B03n0002_p0365a06║光明雲覆。第十有十一頌。明音聲善惡。即各各演法海。今初為二。初半偈標章。種種多端。故曰難思。
B03n0002_p0365a07║或成或有壞或有已壞滅譬如林中葉有生亦有落如是剎種中世界有成壞
B03n0002_p0365a08║譬如依樹林種種果差別如是依剎種種種眾生住譬如種子別生果各殊異
B03n0002_p0365a09║業力差別故眾生剎不同
B03n0002_p0365a10║【疏】餘偈廣釋難思之相。於中分二。前九偈半喻顯。後十八偈法說。前中分三。初三偈半。明由染因．剎有成
B03n0002_p0365a11║壞。初一偈半。明種則長時。剎有成壞。次一偈。剎種雖一．居剎有殊。後偈結歸業種。
B03n0002_p0365a12║譬如心王寶隨心見眾色眾生心淨故得見清淨剎譬如大龍王興雲徧虛空
B03n0002_p0365a13║如是佛願力出生諸國土如幻師呪術能現種種事眾生業力故國土不思議
B03n0002_p0365a14║【疏】次有三偈。明由淨因。一淨心因。二佛願。通因緣。後一明淨業因。
B03n0002_p0365a15║譬如眾繢像畫師之所作如是一切剎心畫師所成眾生身各異隨心分別起
B03n0002_p0365a16║如是剎種種莫不皆由業譬如見導師種種色差別隨眾生心行見諸剎亦然
B03n0002_p0366a01║【疏】後三通結染淨因。一隨心染淨因。二分別起業因。即以正喻依。亦是以因喻緣。心即是因。招異熟果。果
B03n0002_p0366a02║之粗妙．蓋由業緣。三一偈。雙明心業。行即業故。亦喻眾生同處異見。（【鈔】以正喻依者。以眾生身．喻種種剎故。亦是以因喻緣者。故下六地云。業
B03n0002_p0366a03║為田。識為種。謂心即名言種。為親因緣。名之為因。業為增上緣。名之為緣。餘如疏釋。三有一偈者。標也。行即是業故。釋也。以心顯故不釋。謂隨其心淨則佛土淨。是由心異。見剎不同。若行十善。則見命不中夭。生
B03n0002_p0366a04║於大富梵行之國。是隨業異．見剎不同。此即雙舉因緣。亦雙明王所。亦喻眾生同處異見者。佛本無二。見金見銀。剎本是一。見淨見穢。故螺髻所見．如第六天宮。身子所見．丘陵坑坎。）
B03n0002_p0366a05║一切諸剎際周布蓮華綱種種相不同莊嚴悉清淨彼諸蓮華綱剎綱所安住
B03n0002_p0366a06║種種莊嚴事種種眾生居
B03n0002_p0366a07║【疏】後十八偈法說中。分三。初六明染淨。次四明成壞。後八明苦樂。今初分二。前二顯淨相不同。
B03n0002_p0366a08║或有剎土中險惡不平坦由眾生煩惱於彼如是見雜染及清淨無量諸剎種
B03n0002_p0366a09║隨眾生心起菩薩力所持或有剎土中雜染及清淨斯由業力起菩薩之所化
B03n0002_p0366a10║有剎放光明離垢寶所成種種妙嚴飾諸佛令清淨
B03n0002_p0366a11║【疏】後四對因以辨。於中初一唯染。由煩惱故。次二通染淨。心業通善惡故。屬於菩薩．及眾生故。後一唯淨。
B03n0002_p0366a12║以屬佛故。
B03n0002_p0366a13║一一剎種中劫燒不思議所現雖敗惡其處常堅固由眾生業力出生多剎土
B03n0002_p0366a14║依止於風輪及以水輪住世界法如是種種見不同而實無有生亦復無滅壞
B03n0002_p0366a15║一一心念中出生無量剎以佛威神力悉見淨無垢
B03n0002_p0366a16║【疏】二有四偈顯成壞中。初一粗壞細存。壞由業惡。存由二因。一約佛。二善業者。故法華云。我淨土不毀。天
B03n0002_p0367a01║人常充滿。然滅雖不俱。而起必同處。雖曰同處。而恒相無。故難思也。（【鈔】初一粗壞細存者。所現雖敗惡．即粗壞也。是變化土。其處常堅固．細存
B03n0002_p0367a02║也。即自他受用土。略屬經文。下出所以。壞由惡業者。法華云。是諸罪眾生。以惡業因緣。過阿僧祗劫。不聞三寶名。存由二因者。標也。一約佛者。即自受用土。二善業者。即他受用。兼變化淨。以業不同．同處異見。故
B03n0002_p0367a03║法華云。諸有修功德。柔和質直者。則皆見我身。在此而說法。故法華下。引證。我淨上不毀．證自受用。成上約佛。天人常充滿．證他受用等。成上善業。如次證上。故義引經文。若具引者。經云。眾生見劫盡。大火所燒
B03n0002_p0367a04║時。我此土安隱。天人常充滿。園林諸堂閣。種種寶莊嚴。寶樹多華果。眾生所遊樂。諸天擊天鼓。常作眾伎樂。雨曼陀羅華。散佛及大眾。我淨土不毀。而眾見燒盡。憂怖諸苦惱。如是悉充滿。即云是諸罪眾生等。次
B03n0002_p0367a05║云。諸有修功德等。然滅雖不俱下。釋成上義。結歸難思。即叡公意。一滅一存．故曰不俱。不離滅處有存。故曰．起必同處。如人於餓鬼火處見水。餓鬼於人水處見火。雖曰同處者。滅中無存。存中無滅。亦如羅剎宮
B03n0002_p0367a06║殿．與人宮殿．同在一處互不相見。他受用土．亦復如是。若自受用．故是徧周。不即三界。不離三界。故法華云。不如三界。見於三界。若法性土．又起滅常如。故難思者。結釋經文劫燒不思議。謂不可作存滅染淨而
B03n0002_p0367a07║思矣。）次偈業存處立。次偈世相不同。性無生滅。後偈結歸因緣。內由心變。則染淨萬差。外假佛緣。於何不淨。﹂
B03n0002_p0367a08║有剎泥土成其體甚堅硬黑暗無光照惡業者所居有剎金剛成雜染大憂怖
B03n0002_p0367a09║苦多而樂少薄福之所處或有用鐵成或以赤銅作石山險可畏罪惡者充滿
B03n0002_p0367a10║【疏】三八偈明苦樂中三。初三總相。約剎論苦樂。
B03n0002_p0367a11║剎中有地獄眾生苦無救常在黑暗中燄海所燒然或復有畜生種種醜陋形（【校】無救．纂要誤作樂救。）
B03n0002_p0367a12║由其自惡業常受諸苦惱或見閻羅界飢渴所煎逼登上大火山受諸極重苦
B03n0002_p0367a13║【疏】次三。約一剎中。有三惡趣。
B03n0002_p0367a14║或有諸剎土七寶所合成種種諸宮殿斯由淨業得汝應觀世間其中人與天
B03n0002_p0367a15║淨業果成就隨時受快樂
B03n0002_p0367a16║【疏】後二．明人天樂。
B03n0002_p0368a01║一一毛孔中億剎不思議種種相莊嚴未曾有迫隘眾生各各業世界無量種
B03n0002_p0368a02║於中取著生受苦樂不同
B03n0002_p0368a03║【疏】第二一一毛下二偈。顯剎微細。初偈舉果。後偈對因以辨。
B03n0002_p0368a04║有剎眾寶成常放無邊光金剛妙蓮華莊嚴淨無垢有剎光為體依止光輪住
B03n0002_p0368a05║金色栴檀香燄雲普照明有剎月輪成香衣悉周布於一蓮華內菩薩皆充滿
B03n0002_p0368a06║有剎眾寶成色相無諸垢譬如天帝網光明恒照耀有剎香為體或是金剛華
B03n0002_p0368a07║摩尼光影形觀察甚清淨或有難思剎華旋所成就化佛皆充滿菩薩普光明
B03n0002_p0368a08║或有清淨剎悉是眾華樹妙枝布道場蔭以摩尼雲有剎淨光照金剛華所成
B03n0002_p0368a09║有是佛化音無邊列成綱有剎如菩薩摩尼妙寶冠或有如座形從化光明出
B03n0002_p0368a10║或是栴檀末或是眉間光或佛光中音而成斯妙剎
B03n0002_p0368a11║【疏】第三十偈明體性中。亦兼餘義。隨釋可知。
B03n0002_p0368a12║或見清淨剎以一光莊嚴或見多莊嚴種種皆奇妙或用十國土妙物作嚴飾
B03n0002_p0368a13║或以千土中一切為莊校或以億剎物莊嚴於一土種種相不同皆如影像現
B03n0002_p0368a14║不可說土物莊嚴於一剎各各放光明如來願力起或有諸國土願力所淨治
B03n0002_p0368a15║一切莊嚴中普見眾剎海
B03n0002_p0368a16║【疏】第四五頌明莊嚴。
B03n0002_p0369a01║諸修普賢願所得清淨土三世剎莊嚴一切於中現佛子汝應觀剎種威神力
B03n0002_p0369a02║未來諸國土如夢悉令見十方諸世界過去國土海咸於一剎中現像猶如化
B03n0002_p0369a03║三世一切佛及以其國土於一剎種中一切悉觀見一切佛神力塵中現眾土
B03n0002_p0369a04║種種悉明見如影無真實
B03n0002_p0369a05║【疏】第五有五偈明莊嚴際中。攝三世嚴．故無間斷。結歸佛故．一塵普見。
B03n0002_p0369a06║或有眾多剎其形如大海或如須彌山世界不思議有剎善安住其形如帝網
B03n0002_p0369a07║或如樹林形諸佛滿其中或作寶輪形或有蓮華狀八隅備眾飾種種悉清淨
B03n0002_p0369a08║或有如座形或復有三隅或如佉勒迦城郭梵王身或如天主髻或有如半月
B03n0002_p0369a09║或如摩尼山或如日輪形或有世界形譬如香海旋或作光明輪佛昔所嚴淨
B03n0002_p0369a10║或有輪輞形或有壇墠形或如佛毫相肉髻廣長眼或有如佛手或如金剛杵
B03n0002_p0369a11║或如燄山形菩薩悉周徧或如師子形或如海蚌形無量諸色相體性各差別
B03n0002_p0369a12║於一剎種中剎形無有盡皆由佛願力護念得安住
B03n0002_p0369a13║【疏】第六或有眾多剎下十偈。明剎形差別。
B03n0002_p0369a14║有剎住一劫或住於十劫乃至過百千國土微塵數或於一劫中見剎有成壞
B03n0002_p0369a15║或無量無數乃至不思議
B03n0002_p0369a16║【疏】第七二偈。明剎住時分。
B03n0002_p0370a01║或有剎有佛或有剎無佛或有唯一佛或有無量佛國土若無佛他方世界中
B03n0002_p0370a02║有佛變化來為現諸佛事歿天與降神處胎及出生降魔成正覺轉無上法輪
B03n0002_p0370a03║隨眾生心樂示現種種相為轉妙法輪悉應其根欲一一佛剎中一佛出興世
B03n0002_p0370a04║經於億千歲演說無上法眾生非法器不能見諸佛若有心樂者一切處皆見
B03n0002_p0370a05║一一剎土中各有佛興世一切剎中佛億數不思議此中一一佛現無量神變
B03n0002_p0370a06║悉徧於法界調伏眾生海
B03n0002_p0370a07║【疏】第八有八偈。明佛出多少。文並可知。
B03n0002_p0370a08║有剎無光明黑暗多恐懼苦觸如刀劍見者自酸毒或有諸天光或有宮殿光
B03n0002_p0370a09║或日月光明剎網難思議有剎自光明或樹放淨光未曾有苦惱眾生福力故
B03n0002_p0370a10║或有山光明或有摩尼光或以燈光照悉眾生業力或有佛光明菩薩滿其中
B03n0002_p0370a11║有是蓮華光燄色甚嚴好有剎華光照有以香水照塗香燒香照皆由淨願力
B03n0002_p0370a12║有以雲光照摩尼蚌光照佛神力光照能宣悅意聲或以寶光照或金剛燄照
B03n0002_p0370a13║淨音能遠震所至無眾苦或有摩尼光或是嚴具光或道場光明照耀眾會中
B03n0002_p0370a14║佛放大光明化佛滿其中其光普照觸法界悉周徧
B03n0002_p0370a15║【疏】第九十偈。光明有無。初一無。後九有。
B03n0002_p0370a16║有剎甚可畏嘷叫大苦聲其聲極酸楚聞者生厭怖地獄畜生道及以閻羅處
B03n0002_p0371a01║是濁惡世界恒出憂苦聲
B03n0002_p0371a02║【疏】第十有十一頌．剎中音聲善惡．初二惡道唯惡。
B03n0002_p0371a03║或有國土中常出可樂音悅意順其教斯由淨業得或有國土中恒聞帝釋音
B03n0002_p0371a04║或聞梵天音一切世主音或有諸剎土雲中出妙聲寶海摩尼樹及樂音徧滿
B03n0002_p0371a05║【疏】次三人天。通善惡。
B03n0002_p0371a06║諸佛圓光內化聲無有盡及菩薩妙音周聞十方剎不可思議國普轉法輪聲
B03n0002_p0371a07║願海所出聲修行妙音聲三世一切佛出生諸世界名號皆具足音聲無有盡
B03n0002_p0371a08║或有剎中聞一切佛力音地度及無量如是法皆演普賢誓願力億剎演妙音
B03n0002_p0371a09║其音若雷震住劫亦無盡佛於清淨國示現自在音十方法界中一切無不聞
B03n0002_p0371a10║【疏】後六佛菩薩。善而非惡。正顯各各演說法海也。
B03n0002_p0371a11║【論】此已上十卷經。明三度舉果。一前如來始成正覺。及座內眾。舉佛果行果。明佛自證。二眉間眾。是舉佛
B03n0002_p0371a12║中道行果。與一切未信者作成信之因。三華藏世界海。明是所向前座內眾眉間眾所行之行。報得之果。
B03n0002_p0371a13║大意以佛報業之果．答前三十七問。見果知因。使後學者．如是倣之。行如是行願。得如是果報。（華藏世
B03n0002_p0371a14║界品竟。）
B03n0002_p0371a15║大方廣佛華嚴經疏論纂要卷第十八