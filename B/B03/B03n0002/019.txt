B03n0002_p0372a01║大方廣佛華嚴經疏論纂要卷第十九
B03n0002_p0372a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0372a03║毗盧遮那品第六
B03n0002_p0372a04║○初來意。
B03n0002_p0372a05║【疏】來意者。前明此因之果。今辨前果之因。答前因問。故次來也。因是果因。故標果稱。又不以人取法．知是
B03n0002_p0372a06║誰因。前品初言。毗盧遮那曠劫修因之所嚴淨。今方顯其事。
B03n0002_p0372a07║○二釋名。
B03n0002_p0372a08║【疏】釋名者。略云光明徧照。廣如前釋。
B03n0002_p0372a09║○三宗趣。
B03n0002_p0372a10║【疏】宗趣者。明因廣大為宗。證成前果為趣。
B03n0002_p0372a11║【論】將釋此品。約作三門分別。一釋品來意。二釋品名目。三隨文釋義。一釋品來意者。前之五品．已舉現世
B03n0002_p0372a12║毗盧遮那佛果。恐不成信。所以然者。為古無舊迹。今何所來。以此引古證今。明道不謬故。又明古今諸佛
B03n0002_p0372a13║三世法相似故。成其信者不狐疑故。二釋品名毗盧遮那品者。此品依主得名。明引古佛成今信。還以佛
B03n0002_p0372a14║號以為品名。毗云種種。遮那云光明。言以法身悲智設種種教行之光。破眾生之業暗故。問曰。古佛今佛．
B03n0002_p0372a15║為一為異。答曰。為一為異。何以然者。為法身智身。九十七大人之相大慈大悲．智慧解脫．是一。各各眾生
B03n0002_p0372a16║發心成佛．是異。又無量三世諸佛皆同一念成佛無前後際．是一。然亦不壞一念中見無量眾生三世劫
B03n0002_p0373a01║量．是異。以十玄門．六相義．該通。可解。經云。一切諸佛身。唯是一法身。一心一智慧。力無畏亦然。三隨文釋
B03n0002_p0373a02║義者。於此一品經中．長科總有十五段經文。於此十五段文中．有四佛出世。總明毗盧遮那一號。各隨世
B03n0002_p0373a03║間應緣名異。非是佛名號異。此經下文佛名號品．一一佛皆具等法界眾生界隨緣名號。世間一切名．皆
B03n0002_p0373a04║是諸佛名。為如來德徧一切法故。猶如虛空。徧含眾法．無不淨故。一切眾生名．入佛名號．無不淨故。又如
B03n0002_p0373a05║有香。名為象藏。因龍鬬而生。燒之一丸。凝停七日。降金色雨。霑人身者．悉皆金色。一切名言入佛名號者．
B03n0002_p0373a06║悉皆清淨。亦復如是。如是佛名號．徧一切世界名字故。始名毗盧遮那。以種種教行之光．徧照一切。法眼
B03n0002_p0373a07║照之。可見。
B03n0002_p0373a08║○四釋文。一品分三。初總明本事之時。二有世界下。別顯本事之處。三彼勝音世界最初劫中下。別顯時
B03n0002_p0373a09║中本事。今初。即二佛剎塵數劫也。
B03n0002_p0373a10║爾時普賢菩薩。復告大眾言。諸佛子。乃往古世。過世界微塵數劫。復倍是數。
B03n0002_p0373a11║○二別顯本事之處三。第一總明剎海。
B03n0002_p0373a12║有世界海。名普門淨光明。
B03n0002_p0373a13║○第二別明一剎。
B03n0002_p0373a14║此世界海中有世界名勝音。依摩尼華綱海住。須彌山微塵數世界而為眷屬。其形正圓。其地具有無量
B03n0002_p0373a15║莊嚴。三百重眾寶樹輪圍山所共圍繞。一切寶雲而覆其上。清淨無垢光明照曜。城邑宮殿如須彌山。衣服
B03n0002_p0373a16║飲食隨念而至。其劫．名曰種種莊嚴。
B03n0002_p0374a01║【疏】別明一剎中。略無剎種。剎名勝音者。多佛出世．說法音故。其形下。彰其相。其劫下。說其劫名。可知。
B03n0002_p0374a02║○第三的指一方。如今娑婆中．別說一四天下也。於中亦三。初總明感應之處。第二諸佛子此林東下。別
B03n0002_p0374a03║明能感居人。第三諸佛子此寶花枝下。別顯道場嚴事。今初。
B03n0002_p0374a04║諸佛子。彼勝音世界中．有香水海。名清淨光明。其海中有大蓮華須彌山出現。名華燄普莊嚴幢。十寶欄
B03n0002_p0374a05║楯．周帀圍繞。於其山上．有一大林。名摩尼華枝輪。無量華樓閣．無量寶臺觀．周迴布列。無量妙香幢．無量
B03n0002_p0374a06║寶山幢．逈極莊嚴。無量寶芬陀利華．處處敷榮。無量香摩尼蓮華網．周帀垂布。樂音和悅。香雲照曜。數各無
B03n0002_p0374a07║量．不可紀極。有百萬億那由他城．周帀圍繞。種種眾生．於中止住。
B03n0002_p0374a08║【疏】文三。初明香海。二其海下。海出華山。三於其山下。明山頂之林。說林．佛於中現。說居人．舉所化也。
B03n0002_p0374a09║○第二別明能感居人中。亦三。初標主伴二城。二釋主城。三釋伴城。今初。
B03n0002_p0374a10║諸佛子。此林東有一大城。名燄光明。人王所都。百萬億那由他城周帀圍繞。
B03n0002_p0374a11║【疏】雖有天城。以佛出故。人城為主。
B03n0002_p0374a12║○二廣釋主城。
B03n0002_p0374a13║清淨妙寶所共成立。縱廣各有七千由旬。七寶為郭。樓櫓却敵．悉皆崇麗。七重寶壍．香水盈滿。優鉢羅華．波
B03n0002_p0374a14║頭摩華．拘物頭華．芬陀利華．悉是眾寶。處處分布．以為嚴飾。寶多羅樹．七重圍繞。宮殿樓閣．悉寶莊嚴。種種
B03n0002_p0374a15║妙網．張施其上。塗香散華．芬瑩其中。有百萬億那由他門．悉寶莊嚴。一一門前．各有四十九寶尸羅幢．次第
B03n0002_p0374a16║行列。復有百萬億園林．周帀圍繞。其中皆有種種雜香．摩尼樹香．周流普熏。眾鳥和鳴．聽者歡悅。此大城中
B03n0002_p0375a01║所有居人．靡不成就業報神足。乘空往來．行同諸天。心有所欲．應念皆至。
B03n0002_p0375a02║【疏】於此中先顯處嚴。城上守禦曰櫓。繞城別築土臺曰却敵。優鉢羅等．即青赤黃白四色蓮華。後此大城
B03n0002_p0375a03║下。彰其人勝。
B03n0002_p0375a04║【論】問曰。此中一種是人。非天龍神。何得業報神通。衣服飲食隨念而至。又所居高勝。依報寶嚴。以何業故．
B03n0002_p0375a05║報得如是。答曰。為因廣大故。業報廣大。為因高勝故。業報所居高勝。問曰。何者是因廣大高勝。答曰。為於
B03n0002_p0375a06║往因．於此毗盧遮那法界智體用無依住門性清淨法而生信心。修信解力。常信自他凡聖一體。同如來
B03n0002_p0375a07║智．無所依住。無我無我所。心境平等。無二相故。無我所故。一切凡聖．本唯法界。無造作性。無生滅性。依真
B03n0002_p0375a08║而住。住無所住。與一切諸佛眾生同一心智。住性真法界。所有分別．是一切諸佛本不動智。凡聖一真．共
B03n0002_p0375a09║同此智。全信自心．是佛種智．及一切智故。不於心外別有信佛之心。亦不於自心之內．見自心有佛相故。
B03n0002_p0375a10║信如斯法。自力未充。以此是人．獲諸人中一切勝報。以是信力．還得毗盧遮那佛在國同居。而恒出現神
B03n0002_p0375a11║足通力。與天同處。一切諸城所居神天龍八部等．皆是同緣．於此法中而生信解故。以此因高勝廣大．獲
B03n0002_p0375a12║得如斯勝妙依正果報故。
B03n0002_p0375a13║○三略釋伴城。
B03n0002_p0375a14║其城次南有一天城。名樹華莊嚴。其次右旋有大龍城。名曰究竟。次有夜叉城。名金剛勝妙幢。次有乾闥婆
B03n0002_p0375a15║城。名曰妙宮。次有阿脩羅城。名曰寶輪。次有迦樓羅城。名妙寶莊嚴。次有緊那羅城。名遊戲快樂。次有摩睺
B03n0002_p0375a16║羅城。名金剛幢。次有梵天王城。名種種妙莊嚴。如是等百萬億那由他數。此一一城．各有百萬億那由他
B03n0002_p0376a01║樓閣所共圍繞。一一皆有無量莊嚴。
B03n0002_p0376a02║【疏】於中二。先辨城名居類。後此一一下。顯圍繞莊嚴。世界不同．安立少異。不可例此也。
B03n0002_p0376a03║○第三別顯道場嚴事。
B03n0002_p0376a04║諸佛子。此寶華枝輪大林之中．有一道場。名寶華徧照。以眾大寶．分布莊嚴。摩尼華輪．徧滿開敷。然以香燈．
B03n0002_p0376a05║具眾寶色。燄雲彌覆。光綱普照。諸莊嚴具．常出妙寶。一切樂中．恒奏雅音。摩尼寶王．現菩薩身。種種妙華。周
B03n0002_p0376a06║徧十方。其道場前．有一大海。名香摩尼金剛。出大蓮華。名華蘂燄輪。其華廣大．百億由旬。莖葉鬚臺。皆是
B03n0002_p0376a07║妙寶。十不可說百千億那由他蓮華所共圍繞。常放光明。恒出妙音．周徧十方。
B03n0002_p0376a08║【疏】先辨場嚴。其道場前下。明蓮華香海。為佛現故。
B03n0002_p0376a09║○大文第三別顯時中本事。文分為二。先總舉劫中多佛。後其第一下。一一別顯。正彰本事。經來不盡。故
B03n0002_p0376a10║無總結。今初。
B03n0002_p0376a11║諸佛子。彼勝音世界．最初劫中．有十須彌山微塵數如來出興於世。
B03n0002_p0376a12║【疏】將欲說別。先舉其總。言最初劫者。即種種莊嚴劫。既云最初。即此後更有大劫。於理無違。
B03n0002_p0376a13║○第二正顯本事中。歷事四佛。即為四別。第一逢一切功德山須彌勝雲佛。第二波羅蜜善眼莊嚴佛。第
B03n0002_p0376a14║三最勝功德海佛。第四名稱普聞蓮華眼幢佛。各有諸佛子言。就初佛中．文分為六。第一總標佛號。第二
B03n0002_p0376a15║先瑞熟機。第三正顯佛興。第四毫光警召。第五當機雲集。第六廣演法門。今初也。
B03n0002_p0376a16║其第一佛。號一切功德山須彌勝雲。
B03n0002_p0377a01║【疏】一切功德山者。福德崇竣。不可仰也。復言須彌者。定慧高妙．難傾動也。言勝雲者。慈覆智潤．廣無邊也。
B03n0002_p0377a02║○第二先瑞熟機。
B03n0002_p0377a03║諸佛子。應知彼佛將出現時。一百年前。此摩尼華枝輪大林中．一切莊嚴周徧清淨。所謂出不思議寶燄
B03n0002_p0377a04║雲。發歎佛功德音。演無數佛音聲。舒光布網．彌覆十方。宮殿樓閣．互相照曜。寶華光明．騰聚成雲。復出妙音。
B03n0002_p0377a05║說一切眾生前世所行廣大善根。說三世一切諸佛名號。說諸菩薩所修願行究竟之道。說諸如來轉妙法
B03n0002_p0377a06║輪種種言辭。現如是等莊嚴之相。顯示如來當出於世。其世界中．一切諸王。見此相故．善根成熟。悉欲
B03n0002_p0377a07║見佛而來道場。
B03n0002_p0377a08║【疏】文二。初現瑞熟機。二其世界中下。覩瑞機熟。前中三。初標現時。謂百年前。二此摩尼下。正顯瑞相．有其
B03n0002_p0377a09║十種。於中說前世所行者。示其種子將成熟故。說佛名號．令憶念故。說大行願．使修發故。說轉法輪．使當
B03n0002_p0377a10║聽習．生法眼故。後現如是下。結瑞意也。二其世界下。機熟可知。
B03n0002_p0377a11║○第三正顯佛興。
B03n0002_p0377a12║爾時一切功德山須彌勝雲佛。於其道場大蓮華中忽然出現。其身周普．等真法界。一切佛剎．皆示出
B03n0002_p0377a13║生。一切道場．悉詣其所。無邊妙色．具足清淨。一切世間．無能映奪。具眾寶相．一一分明。一切宮
B03n0002_p0377a14║殿．悉現其像。一切眾生．咸得目見。無邊化佛．從其身出。種種色光．充滿法界。如於此清淨光明香水
B03n0002_p0377a15║海華燄莊嚴幢須彌頂上摩尼華枝輪大林中出現其身．而坐於座。其勝音世界有六十八千億須彌山頂。
B03n0002_p0377a16║悉亦於彼現身而坐。
B03n0002_p0378a01║【疏】於中分二。初一處道成。二如於下。結通廣徧。初中先總。後其身下。別。別顯勝德。略有十相。一示身相。法
B03n0002_p0378a02║無不在．本自普周。智與理冥．故等彼真界。能令色相．隨彼融通。法界塵毛．重重全徧。（【鈔】略有十相者。下結云。大同經初。即教主
B03n0002_p0378a03║難思十身相也。初一即法身。經以身智無礙而為法身。便融色相等為一法身。以初身為總故。法無不在．本自普周。即釋經其身周普。是法性身。智與理冥者。釋經等真法界。此是報身。亦如智也。故金光明云。唯
B03n0002_p0378a04║如如及如如智獨存。為法身故。能令色相下。以真身周故。令應用亦周。吾今此身。即是常身法身故也。則以三身圓融為一真法身矣。下九別說。）二悲相。不捨因行．無所不生。（二悲
B03n0002_p0378a05║相．即意生身。）三成相。理行時處．為一切道場。身智俱游．名為普詣。（三成相．即菩提身。理行時處為道場。並如經初。）四色相。湛然常住．稱
B03n0002_p0378a06║為妙色。色色無邊．故云具足。並無質累．是謂清淨。（四色相．即福德身。故上經云。三世所行眾福大海。悉以清淨。是故妙色為福之果。上經又云。不可思議大劫海。
B03n0002_p0378a07║供養一切諸如來。普以功德施羣生。是故端嚴最無比。）五勝相。色容蔽於大眾。威德懾於羣魔。力無畏圓．何能映奪。（五勝相．即威勢身。）六貴
B03n0002_p0378a08║相。無邊寶相．圓明可貴。超過聖帝。故曰分明。（六貴相．即相好莊嚴身。且順三乘。云過聖帝。俱舍頌云。相不正圓明。故與佛非等。此釋輪王相。今是世尊。故云分明。實具
B03n0002_p0378a09║十蓮華藏微塵數相也。）七應相。不往普現。如鏡中像。（七應相．即力持身。如為龍留影。力持不滅。）八無礙相。有感斯見。無隔山河。（八無礙相．即願身。上
B03n0002_p0378a10║經云。毗盧遮那佛。願力周法界。一切國土中。常轉無上輪。故咸目覩。）九者化相。化從真流。源無有異。（九化相．即化身。）十吉祥相。身智光照．普稱世間。
B03n0002_p0378a11║此上大同經初。（十吉祥相．即智身。正在智光。旁兼身光耳。是知此經．引昔因緣．亦皆圓妙。）二結通中。且結同類一界。餘皆略也。
B03n0002_p0378a12║○第四毫光召眾。
B03n0002_p0378a13║爾時彼佛。即於眉間放大光明。其光名發起一切善根音。十佛剎微塵數光明而為眷屬。充滿一切
B03n0002_p0378a14║十方國土。若有眾生應可調伏。其光照觸．即自開悟。息諸惑熱。裂諸蓋綱。摧諸障山。淨諸垢濁。發大信解。生
B03n0002_p0378a15║勝善根。永離一切諸難恐怖。滅除一切身心苦惱。起見佛心。趣一切智。
B03n0002_p0378a16║【疏】文分為五。一放光處。顯中道故。二主光名。發動宿種。生起新善故。善根有三。一者生福。及不動業。以施
B03n0002_p0379a01║忍智三而為善根。二厭苦求滅。以信等為根。三求無上慧。以四等不放逸五法為根。（【鈔】一者生福者。業有三種。一惡業。即三不
B03n0002_p0379a02║善根所生。今所不明。疏列二業。即三善根所生。三善根者。即無貪。無瞋。無癡。今非但不著有境。兼能惠施．成無貪根。非唯於苦無恚。兼行忍辱。故成無瞋根。非唯於境明了。增修慧解。是無癡根。有此三根。唯生欲
B03n0002_p0379a03║色無色。故為福不動根。然其三根。依唯識論。各別有性。善十一攝。無貪以於有有具無著為性。無瞋以於苦苦具無恚為性。無癡以於諸理事明解為性。通唯善慧。別各有性。今依集論第一。以慧為無癡性。唯識
B03n0002_p0379a04║意會以慧為無癡之果耳。故施忍二．亦從果名。由無貪瞋．故成施忍。所以疏云。以施忍慧以為其根。二信等根．下當廣說。三求無上者。涅槃經云。皆歎慈悲為菩薩根。謂有慈悲心。必須喜捨。不放逸者。即是精進
B03n0002_p0379a05║無貪等三。於所斷修。防非為性。假立為一。故涅槃說不放逸根．根深難拔。由不放逸．策前四等。得一切智。故為根也。）通說。善根以依聖教發心為性。故云音也。三十
B03n0002_p0379a06║佛剎下。眷屬數。無盡法故。四充滿一句。照分齊。充滿十方。通方教故。五若有下。明光勝益。文有十句。一無
B03n0002_p0379a07║明重者。自覺智開。二煩惱深者。息現行惑。三勤修難出．裂五蓋綱。四三障重者。摧諸障山。五未解脫者。淨
B03n0002_p0379a08║心垢種。六未信大者。發起入住。七闕資糧者。生其勝善。八未入地者。除五怖畏。九色累功用．滅身心苦。十
B03n0002_p0379a09║滯無生者。見佛趣果。（無明重下。先別釋。初四離障。五令解脫。通益三乘。六未信令信。七令入三賢。八令得初地。九令二地已上。得於八地。十已在八地。已證無生。諸佛勸起。令得九十二地。）
B03n0002_p0379a10║此約差別對治以釋。若約橫配。生善見理。可以準思。（此約差別下。二結釋。差別．結上明是豎釋。對治．結上非三悉檀。若約橫配下。更結異門。橫對前豎。位位通
B03n0002_p0379a11║用此十句故。生善見理．對上對治。生善．即是為人悉檀。謂發大信解。生勝善根。起見佛心。皆生善也。見理．即第一義悉檀。如自覺智開．趣一切智。皆見理也。亦應合有隨俗令喜．世界悉檀。以益近故。此中不說。橫
B03n0002_p0379a12║豎無礙．是此中意。四悉檀義．問明當辨。【校】上鈔云疏列二業。二．他本皆作三。案鈔謂業有三種。一惡業．今所不明。故疏但列福業及不動業二業。應從纂要作二。）
B03n0002_p0379a13║○第五當機雲集。（文二。）先通顯諸王雲集致敬。後別彰諸王雲集儀式。今初。
B03n0002_p0379a14║時一切世間主。并其眷屬無量百千。蒙佛光明所開覺故。悉詣佛所．頭面禮足。
B03n0002_p0379a15║○後別彰諸王雲集儀式。於中分二。先廣明喜見。後略列諸王。今初。即正出本事之緣。文分為六。第一標
B03n0002_p0379a16║名辨統。二總辨眷屬。三威光得益。四偈讚如來。五父王宣誥。六俱行詣佛。今初。
B03n0002_p0380a01║諸佛子。彼燄光明大城中。有王名喜見善慧。統領百萬億那由他城。
B03n0002_p0380a02║【疏】初文可知。
B03n0002_p0380a03║○第二總辨眷屬。
B03n0002_p0380a04║夫人采女三萬七千人。福吉祥為上首。王子五百人．大威光為上首。大威光太子有十千夫人。妙見為上首。
B03n0002_p0380a05║（【校】王子五百人下．麗藏本嘉興藏及卍字藏合論本均有注曰。別本云二萬五千人。金陵刻合論本誤將此注移入校勘記。案疏牒釋云。別本云二萬五千者。別梵本也。知疏主所見經本．原有此注。刊定記亦有牒釋。
B03n0002_p0380a06║此係譯經者原注．應補入。）
B03n0002_p0380a07║【疏】有德曰夫人。有色曰采女。王子．別本云二萬五千者。別梵本也。按瓔珞本業經上卷云。十住銅輪寶瓔
B03n0002_p0380a08║珞。百福子為眷屬。生一佛土。受佛學行。教化二天下。銀輪寶瓔珞。五百子。金輪一千子。初地四天王。萬子。
B03n0002_p0380a09║二地忉利天王。二萬子。三地已上。乃至淨居天王。但云眷屬亦如是。故知無過二萬子者。若三界王。即當
B03n0002_p0380a10║等覺。又以一切菩薩為眷屬。按喜見所統．但以城言。又見佛興．至第三佛．方云去世。五百銀輪．斯為正也。
B03n0002_p0380a11║或約教異。理亦可通。上首云大威光者。有大威德。其道光明故。
B03n0002_p0380a12║○第三威光得益。
B03n0002_p0380a13║爾時大威光太子見佛光明已。以昔所修善根力故。即時證得十種法門。何謂為十。所謂證得一切諸佛
B03n0002_p0380a14║功德輪三昧。證得一切佛法普門陀羅尼。證得廣大方便藏般若波羅蜜。證得調伏一切眾生大莊
B03n0002_p0380a15║嚴大慈。證得普雲音大悲。證得生無邊功德最勝心大喜。證得如實覺悟一切法大捨。證得廣大
B03n0002_p0380a16║方便平等藏大神通。證得增長信解力大願。證得普入一切智光明辯才門。
B03n0002_p0381a01║【疏】文分為二。先舉因總標。後何謂下。列益名體。皆從勝用標名。一佛德圓滿．摧障稱輪。定中能知。故受斯
B03n0002_p0381a02║稱。二此總持。能持諸佛普法。三即空涉有。名為方便。斯則權實雙行．為不共般若。稱體用之廣大。四以二
B03n0002_p0381a03║嚴調伏．真實慈也。五法雲震音。能拔苦本。六稱理法喜。故德無邊。自他俱慶。心為最勝。七知離名法。法亦
B03n0002_p0381a04║應捨。如實捨也。（【鈔】知離名法者。即思益經第一。思益梵天問言。世尊。云何名為菩薩徧行。佛言。能淨身口意業。爾時世尊而說偈云。若身淨無惡。口淨常實語。心淨常行慈。是菩薩徧行。行慈不貪
B03n0002_p0381a05║著。觀不淨無恚。行捨而不癡。是菩薩徧行。在聚落空野。及與處大眾。威儀終不轉。是菩薩徧行。知法名為佛。知離名為法。知無名為僧。是菩薩徧行。釋曰。此當第四偈。因便故來。欲釋此偈．令知起盡故。以此一偈．
B03n0002_p0381a06║人多解釋。今觀經意。三箇知字。皆是觀行之人．若能如是知。是菩薩徧行。知法名為佛者。即是真佛。法身如來。佛即是法。法即是佛。亦猶如來者．即諸法如義．次應問言。法即是佛。於義已解。何者是法。故次句云。
B03n0002_p0381a07║知離即是法。以一切法．本性離故。心體離念。即是覺故。次應問云。法本自離。則無所修。何得有僧。故次解云。知無名為僧。無為即法。法本自離。由知無為。故得成僧。故大品云。由知諸法空。分別有須菩提等。金剛
B03n0002_p0381a08║經云。一切聖賢．皆以無為法而有差別。謂俱學無為。有淺有深。乃成差別。非無為法而有差別也。今疏正取知離名法。若不捨法。非知離也。故云法亦應捨。即金剛意。法尚應捨。何況非法。因法得悟。如栰渡人。若
B03n0002_p0381a09║不捨法。如住舟內。要捨於舟。方至彼岸。要忘所捨。方為如實覺悟諸法。為真捨也。故大般若云。般若甚深。知一切法本性離故。又文殊釋云。如佛世尊。堪受供養。以於一切法覺實性故。是故經云。如實覺一切法
B03n0002_p0381a10║大捨。）八善巧起用。平等無思。通從此生。故名為藏。九盡眾生界。荷負無疲。要令信解。為大願也。十所有辯才．
B03n0002_p0381a11║皆入佛智。自他俱照．是曰光明。此上十法。初三功德法。次四熏修法。後三起化法。多言大者。境界無邊。稱
B03n0002_p0381a12║性廣大。智契貫達。並受證名。
B03n0002_p0381a13║○第四偈讚如來。
B03n0002_p0381a14║爾時大威光太子。獲得如是法光明已。承佛威力。普觀大眾而說頌言。
B03n0002_p0381a15║世尊坐道場清淨大光明譬如千日出普照虛空界無量億千劫導師時乃現佛今出世間
B03n0002_p0381a16║一切所瞻奉汝觀佛光明化佛難思議一切宮殿中寂然而正受汝觀佛神通毛孔出燄雲
B03n0002_p0382a01║照耀於世間光明無有盡汝應觀佛身光網極清淨現形等一切徧滿於十方妙音徧世間
B03n0002_p0382a02║聞者皆欣樂隨諸眾生語讚歎佛功德世尊光所照眾生悉安樂有苦皆滅除心生大歡喜
B03n0002_p0382a03║觀諸菩薩眾十方來萃止悉放摩尼雲現前稱讚佛道場出妙音其音極深遠能滅眾生苦
B03n0002_p0382a04║此是佛神力一切咸恭敬心生大歡喜共在世尊前瞻仰於法王
B03n0002_p0382a05║【疏】文分為二。先說偈之由。後正陳偈讚。十偈分三。初二示佛出現。既滅闇難遇。不可失時。次五令觀佛德。
B03n0002_p0382a06║有德有慈。真可歸也。後三引例勸歸。無遠不歸。固宜往見。
B03n0002_p0382a07║○第五父王宣誥。
B03n0002_p0382a08║諸佛子。彼大威光太子說此頌時。以佛神力。其聲普徧勝音世界。時喜見善慧王聞此頌已。心大歡喜。觀諸
B03n0002_p0382a09║眷屬而說頌言。
B03n0002_p0382a10║汝應速召集一切諸王眾王子及大臣城邑宰官等普告諸城內疾應擊大鼓共集所有人
B03n0002_p0382a11║俱行往見佛一切四衢道悉應鳴寶鐸妻子眷屬俱共往觀如來一切諸城郭宜令悉清淨
B03n0002_p0382a12║普建勝妙幢摩尼以嚴飾寶帳羅眾網伎樂如雲布嚴備在虛空處處令充滿道路皆嚴淨
B03n0002_p0382a13║普雨妙衣服巾馭汝寶乘與我同觀佛各各隨自力普雨莊嚴具一切如雲布徧滿虛空中
B03n0002_p0382a14║香燄蓮華蓋半月寶瓔珞及無數妙衣汝等皆應雨須彌香水海上妙摩尼輪及清淨栴檀
B03n0002_p0382a15║悉應雨滿空眾寶華瓔珞莊嚴淨無垢及以摩尼燈皆令在空住一切持向佛心生大歡喜
B03n0002_p0382a16║妻子眷屬俱往見世所尊
B03n0002_p0383a01║【疏】文分為二。初宣誥所因。以聞讚故。太子道深．親承佛益。王機猶淺．轉假他聞。二正以偈告。偈有十一．分
B03n0002_p0383a02║之為三。初三集眾勸觀。次七勅令辦供。鄭註禮云。巾．猶衣也。謂以繒綵衣帶縛於車。廣雅云。馭．駕也。餘並
B03n0002_p0383a03║可知。後一偈。勸齎供佛。
B03n0002_p0383a04║○第六俱行詣佛。
B03n0002_p0383a05║爾時喜見善慧王。與三萬七千夫人采女俱。福吉祥為上首。五百王子俱。大威光為上首。六萬大臣俱。慧力
B03n0002_p0383a06║為上首。如是等七十七百千億那由他眾．前後圍繞。從燄光明大城出。以王力故。一切大眾．乘空而往。諸供
B03n0002_p0383a07║養具．徧滿虛空。至於佛所。頂禮佛足。却坐一面。
B03n0002_p0383a08║○第二略列諸王。
B03n0002_p0383a09║復有妙華城善化幢天王。與十億那由他眷屬俱。復有究竟大城淨光龍王。與二十五億眷屬俱。復有金剛
B03n0002_p0383a10║勝幢城猛健夜叉王。與七十七億眷屬俱。復有無垢城喜見乾闥婆王。與九十七億眷屬俱。復有妙輪城淨
B03n0002_p0383a11║色思惟阿脩羅王。與五十八億眷屬俱。復有妙莊嚴城十力行迦樓羅王。與九十九千眷屬俱。復有遊戲快
B03n0002_p0383a12║樂城金剛德緊那羅王。與十八億眷屬俱。復有金剛幢城寶稱幢摩睺羅伽王。與三億百千那由他眷屬俱。
B03n0002_p0383a13║復有淨妙莊嚴城最勝梵王。與十八億眷屬俱。如是等百萬億那由他大城中所有諸王。并其眷屬。悉共往
B03n0002_p0383a14║詣一切功德須彌勝雲如來所。頂禮佛足。却坐一面。
B03n0002_p0383a15║【疏】文易可知。
B03n0002_p0383a16║○第六大科廣演法門。文分為五。一佛轉法輪。二威光獲益。三以偈讚述。四傳化眾生。五佛加贊勵。今初
B03n0002_p0384a01║也。
B03n0002_p0384a02║時彼如來。為欲調伏諸眾生故。於眾會道場海中。說普集一切三世佛自在法修多羅。世界微塵數修多羅
B03n0002_p0384a03║而為眷屬。隨眾生心．悉令獲益。
B03n0002_p0384a04║【疏】佛解脫用．主教宣示。剎塵眷屬．隨機益殊。
B03n0002_p0384a05║○第二威光獲益。
B03n0002_p0384a06║是時大威光菩薩。聞是法已。即獲一切功德須彌勝雲佛宿世所集法海光明。所謂得一切法聚平等三
B03n0002_p0384a07║昧智光明。一切法悉入最初菩提心中住智光明。十方法界普光明藏清淨眼智光明。觀察一切佛
B03n0002_p0384a08║法大願海智光明。入無邊功德海清淨行智光明。趣向不退轉大力速疾藏智光明。法界中無量變
B03n0002_p0384a09║化力出離輪智光明。决定入無量功德圓滿海智光明。了知一切佛决定解莊嚴成就海智光明。了
B03n0002_p0384a10║知法界無邊佛現一切眾生前神通海智光明。了知一切佛力無所畏法智光明。
B03n0002_p0384a11║【疏】得益中。初總。後別。總中。上說三世佛法。即佛昔所集也。既見佛得益。轉受菩薩之名。所謂下。別。智即是
B03n0002_p0384a12║體。光明語用。所照境殊。故疏分十一。初一深定智明。一切法聚．略有三義。一正定等三。二善惡等三。三總
B03n0002_p0384a13║收一切不出有為無為二種法聚。二位相收．一味性現。故云平等。定中證此。名彼三昧。（【鈔】智即是體者。智體如日。用如日光。
B03n0002_p0384a14║日體雖一．能放千光。智體不殊．能照萬境。又日光無二．所照物殊。智光無差．隨境分照。一正定等三者。謂等取邪定不定聚故。善惡等者。等取無記。三總收為二。四二位下。融而為一。）二大心智
B03n0002_p0384a15║明。謂後後因果。皆入初心。略有三義。一後因初得。故言一切悉入。若修途至在初步。學者祿在其中。二菩
B03n0002_p0384a16║提直心．正念真如。真如門內．攝一切法。三者三德開顯。前後圓融。初發心時便成正覺故。（謂後後因果等者。總釋也。六位
B03n0002_p0385a01║相望。故成後後。五位為因。妙覺為果。又位位之中．亦有因果。如十地中調柔果等。二菩提直心等者。即起信論。法性宗中實教之意。然菩提心總有三心。今但直心中攝。以直心正念真如。真如無二。通為諸法之
B03n0002_p0385a02║體。今菩提心正念真如。故能攝也。三者三德開顯下。即別教一乘圓融義也。不同餘宗。言三德開者。即發心功德品。初發心時。得如來一身無量身．則法身開顯。得究竟智慧。得一切智慧光明．則般若開顯。不於
B03n0002_p0385a03║諸法少有所得．即解脫開顯。以心離妄取．寂照雙流故。此心中無德不攝。因該果海。並此初心。初發心時．便成正覺。即梵行品文。言初後圓融者。以初是即後之初。後是即初之後。以緣起法．離初無後。離後無初。
B03n0002_p0385a04║故舉初攝後。若約法性融通。一切因果．不離心性。契同心性。無德不收。以一切法隨所依性．皆於初心頓圓滿故。）三大智智明。法界者。所照之體大也。普光明
B03n0002_p0385a05║者。即相大也。智慧光明徧照法界義故。蘊恒沙性德。故名為藏。妄惑本空。故云清淨。明見稱眼。見性肉眼．
B03n0002_p0385a06║即同佛眼。（言見性肉眼即名佛眼者。即涅槃第六經云。善男子。聲聞之人．雖有天眼．故名肉眼。學大乘者。雖有肉眼。乃名佛眼。何以故。是大乘經。名為佛乘。如此佛乘。最上最勝。諸佛見性故。）四
B03n0002_p0385a07║大願智明。知諸佛法．願為本故。五大行智明。無邊果德。此行入故。六速疾智明。謂趣入無生．功用不退。
B03n0002_p0385a08║無功大力．一行含多。受斯稱也。（無功大力者。由八地得無功用。如乘船入海。故云大力速疾。言一行含多者。先以一身起行。至此八地．以無量身起行。一一行中。起一切行故。）
B03n0002_p0385a09║七神通智明。三輪幹事。出離不能。八大福智明。照福嚴故。九大解智明。謂佛勝解力．成莊嚴海。十
B03n0002_p0385a10║佛用智明。普周法界。十一佛德智明。降魔制外。後三佛境。故但了知。餘可證知。故得云入。（餘可證知者。智論三十一
B03n0002_p0385a11║云。通徹名入。入亦證也。得者。獲之在己也。）
B03n0002_p0385a12║○第三以偈讚述。
B03n0002_p0385a13║爾時大威光菩薩。得如是無量智光明已承佛威力而說頌言。
B03n0002_p0385a14║我聞佛妙法而得智光明以是見世尊往昔所行事一切所生處名號身差別
B03n0002_p0385a15║及供養於佛如是我咸見往昔諸佛所一切皆承事無量劫修行嚴淨諸剎海
B03n0002_p0385a16║捨施於自身廣大無涯際修治最勝行嚴淨諸剎海耳鼻頭手足及以諸宮殿
B03n0002_p0386a01║捨之無有量嚴淨諸剎海能於一一剎億劫不思議修習菩提行嚴淨諸剎海
B03n0002_p0386a02║普賢大願力一切佛海中修行無量行嚴淨諸剎海如因日光照還見於日輪
B03n0002_p0386a03║我以佛智光見佛所行道我觀佛剎海清淨大光明寂靜證菩提法界悉周徧
B03n0002_p0386a04║我當如世尊廣淨諸剎海以佛威神力修習菩提行
B03n0002_p0386a05║【疏】文分二別。先因。後偈。偈中分三。初一標益體用。次八顯用所見。於中前七見因。後一見果。三一偈發願
B03n0002_p0386a06║思齊。即前品初修治大願也。
B03n0002_p0386a07║○第四傳化眾生。
B03n0002_p0386a08║諸佛子。時大威光菩薩。以見一切功德山須彌勝雲佛承事供養故。於如來所．心得悟了。為一切世間顯示
B03n0002_p0386a09║如來往昔行海。顯示往昔菩薩行方便。顯示一切佛功德海。顯示普入一切法界清淨智。顯示一切道場中
B03n0002_p0386a10║成佛自在力。顯示佛力無畏無差別智。顯示普示現如來身。顯示不可思議佛神變。顯示莊嚴無量清淨佛
B03n0002_p0386a11║土。顯示普賢菩薩所有行願。令如須彌山微塵數眾生發菩提心。佛剎微塵數眾生成就如來清淨國土。
B03n0002_p0386a12║【疏】文分為三。初明自悟。二為一切下。明轉悟他。顯示十法。與前自得十一．有同有異。文並可知。三令如須
B03n0002_p0386a13║彌山下。利他之益。
B03n0002_p0386a14║○第五如來讚偈。
B03n0002_p0386a15║爾時一切功德山須彌勝雲佛。為大威光菩薩而說頌言。
B03n0002_p0386a16║善哉大威光福藏廣名稱為利眾生故發趣菩提道汝獲智光明法界悉充徧
B03n0002_p0387a01║福慧咸廣大當得深智海一剎中修行經於剎塵劫如汝見於我當獲如是智
B03n0002_p0387a02║非諸劣行者能知此方便獲大精進力乃能淨剎海一一微塵中無量劫修行
B03n0002_p0387a03║彼人乃能得莊嚴諸佛剎為一一眾生輪迴經劫海其心不疲懈當成世導師
B03n0002_p0387a04║供養一一佛悉盡未來際心無暫疲厭當成無上道三世一切佛當共滿汝願
B03n0002_p0387a05║一切佛會中汝身安住彼一切諸如來誓願無有邊大智通達者能知此方便
B03n0002_p0387a06║大光供養我故獲大威力令塵數眾生成熟向菩提諸修普賢行大名稱菩薩
B03n0002_p0387a07║莊嚴佛剎海法界普周徧
B03n0002_p0387a08║【疏】偈有十一。初三讚發心得法。大果當成。次四對劣顯勝。進者圓德。次二外加內智。決證無疑。後二舉一
B03n0002_p0387a09║例餘。行者即得。（初逢一切功德山佛已竟。）
B03n0002_p0387a10║○第二遇第二佛。文分為二。先結前生後。二正顯佛興。今初。
B03n0002_p0387a11║諸佛子。汝等應知彼大莊嚴劫中。有恒河沙數小劫。人壽命二小劫。諸佛子。彼一切功德須彌勝雲佛。壽命
B03n0002_p0387a12║五十億歲。
B03n0002_p0387a13║【疏】謂將說後佛。故總論劫壽。明多小劫者。欲顯多佛現故。說人壽佛壽者。由佛壽促而人壽長。故得威光．
B03n0002_p0387a14║一生歷事三佛。
B03n0002_p0387a15║○二彼佛滅下。顯佛興。文分為五。一明滅後佛興。二覩相獲益。三讚德勸詣。四眷屬同歸。五聞經悟入。今
B03n0002_p0387a16║初也。
B03n0002_p0388a01║彼佛滅度後。有佛出世。名波羅蜜善眼莊嚴王。亦於彼摩尼華枝輪大林中而成正覺。
B03n0002_p0388a02║【疏】此中佛名。謂智導萬行。皆到彼岸。見性了了。故名善眼。果由因飾。是曰莊嚴。
B03n0002_p0388a03║○二覩相獲益。
B03n0002_p0388a04║爾時大威光童子。見彼如來成等正覺。現神通力。即得念佛三昧。名無邊海藏門。即得陀羅尼。名大智
B03n0002_p0388a05║力法淵。即得大慈。名普隨眾生調伏度脫。即得大悲。名徧覆一切境界雲。即得大喜。名一切佛功德
B03n0002_p0388a06║海威力藏。即得大捨。名法性虛空平等清淨。即得般若波羅蜜。名自性離垢法界清淨身。即得神通。
B03n0002_p0388a07║名無礙光普隨現。即得辯才。名善入離垢淵。即得智光。名一切佛法清淨藏。如是等十千法門。皆得
B03n0002_p0388a08║通達。
B03n0002_p0388a09║【疏】先覩相。即獲益之由也。二即得下。正獲益也。先列後結。列有十種。一念佛三昧者。菩薩之父。故首
B03n0002_p0388a10║明之。乃至十地。不離念佛。（【鈔】菩薩之父者。即智論文。論云。菩薩以般若波羅蜜為母。般舟三昧為父。般舟即念佛。此翻為佛立三昧。良以念佛。即真涉事。與方便同。故得稱父。又念佛成
B03n0002_p0388a11║佛。是親種故。言乃至十地不離念佛者。十地之中．皆云一切所作．不離念佛念法念僧等。）無邊海藏門者。蘊積名藏。深廣稱海。然略有三義。一由此定
B03n0002_p0388a12║中見多佛故。下文云。以佛為境界。專念而不捨。是人得見佛。其量與心等。由念能見。所以稱門。二一一佛
B03n0002_p0388a13║德。是無邊海藏。由念能知。所以稱門。云何無邊海。劫海所修。有行願海。成就色身。有相好海。成就智身．有
B03n0002_p0388a14║辯才海。建立念處。有名號海。修諸助道。有功德海。安處眾生．有淨剎海。如是諸海．一一無邊。各各出生。蘊
B03n0002_p0388a15║積名藏。三無邊勝德。由念佛生。故此一門．深廣蘊積。何者。念法性身。則契如理。念功德身．成無邊德。念相
B03n0002_p0388a16║好身。證無邊相。障無不滅。德無不生。一言蔽諸。總由念佛。從此通悟．所以稱門。即此一門．說不可盡。二
B03n0002_p0389a01║總持大智。能達深法。三無緣普應。四等除熱惱。五佛深德海。蘊積力用。菩薩緣此。喜徧身心。六
B03n0002_p0389a02║悲則心慼。喜便浮動。深契法性．則曠若虛空。悲喜兩亡。為平等清淨。七般若者。覺法實性。離分別也。有
B03n0002_p0389a03║可離者。非真離也。知自性離。不復離也。無離之離。即真法界。真法界者。本來清淨。法界清淨。即般若清淨。
B03n0002_p0389a04║般若清淨。則萬法本淨。萬法淨者。無淨無不淨。為真淨也。實相般若．為萬法之體。觀照冥此。眾德攸依。故
B03n0002_p0389a05║云身也。（覺法實性離分別也者。此總釋一門。亦當別釋自性離垢之言。即大般若。曼殊室利分中。慈氏菩薩云。若諸菩薩。聞是甚深般若。心不沈沒。已近無上正等菩提。何以故。是諸菩薩現覺法性。離一
B03n0002_p0389a06║切分別。如大菩提故。今此般若。亦覺法自性。名自性離。離字兩向。向上屬自性離。向下屬離垢。即離分別之垢也。從有可離下。別釋經文。成上總釋。有可離者。非真離也。反釋初句。成上性離。知自性離。不復離也
B03n0002_p0389a07║者。順釋初句。成上離分別言。不知性離。謂有可離。即是分別。今知性離。知相即寂。故無分別。無離之離者即躡上。釋下法界言也。正同起信。所言覺者。謂心體離念。離念相者。等虛空界。無所不徧。法界一相。即是
B03n0002_p0389a08║如來平等法身。法身即真法界。本來清淨者。躡上法界。釋清淨言。既自性離。是真法界。則本自淨。非觀令淨。非去垢淨。是故經云。法界清淨。法界清淨者。即以上義。成此般若。得清淨名。此有二意。一由體法界。方
B03n0002_p0389a09║成般若。故此般若。受法界清淨之名。二者性無二故。故大般若難信解分云。復次善現。般若波羅蜜多清淨．故色清淨。色清淨故。一切智智清淨。何以故。若般若波羅蜜多清淨。若色清淨。若一切智智清淨。無二
B03n0002_p0389a10║無二分。無別無斷故。名無二性。般若清淨者。亦有二義。一以般若照一切法。知本淨故。二者亦是性無二故。義同上引。般若清淨。則色清淨。徧歷諸法。略舉八十餘科。謂五蘊。十二入。十八界。四諦。十二緣。六波羅
B03n0002_p0389a11║蜜。乃至菩提涅槃。皆如色說。故萬法本淨。萬法淨者下。拂其淨相。夫言淨者。顯法本無生。性寂諸相。故名為淨。豈待蕩蕩無物．方稱淨耶。非但事無．非為真淨。見真本淨．事為非淨。亦是相待。能所未忘。安得稱淨。
B03n0002_p0389a12║故真善知識．令看淨門云。性本清淨。淨無淨相。方見我心。即斯義矣。故淨名云。垢淨為二。見垢實性。則無淨相。離於見相。是為入不二法門也。下經云。若有見正覺。解脫離諸漏。不著一切世。彼非證道眼。若有知
B03n0002_p0389a13║如來。體相無所有。修習得明了。是人疾作佛。實相般若下。釋經身字。身有三義。謂體依聚義。今實相般若．則法身之體。觀照般若。同報身之依。化身名聚。淺故不說。則眷屬般若。亦得名身。同聚義故。）八
B03n0002_p0389a14║通用智俱。故無礙隨現。九入法之深．離說之垢。十智照佛法。淨所知障。含藏眾德。二如是下結中。
B03n0002_p0389a15║明歷事增進。故云十千。通達之言．釋前即得。（【校】上疏念法性身．纂要及金陵會本誤作念佛性身。茲據淨源疏注及嘉興藏南藏疏本續藏會本改正。）
B03n0002_p0389a16║○三讚德勸詣。
B03n0002_p0390a01║爾時大威光童子。承佛威力。為諸眷屬而說頌言。
B03n0002_p0390a02║不可思議億劫中導世明師難一遇此土眾生多善利而今得見第二佛佛身普放大光明
B03n0002_p0390a03║色相無邊極清淨如雲充滿一切土處處稱揚佛功德光明所照咸歡喜眾生有苦悉除滅
B03n0002_p0390a04║各令恭敬起慈心此是如來自在用出不思議變化雲放無量色光明網十方國土皆充滿
B03n0002_p0390a05║此佛神通之所現一一毛孔現光雲普徧虛空發大音所有幽冥靡不照地獄眾苦咸令滅
B03n0002_p0390a06║如來妙音徧十方一切言音咸具演隨諸眾生宿善力此是大師神變用無量無邊大眾海
B03n0002_p0390a07║佛於其中皆出現普轉無盡妙法輪調伏一切諸眾生佛神通力無有邊一切剎中皆出現
B03n0002_p0390a08║善逝如是智無礙為利眾生成正覺汝等應生歡喜心踊躍愛樂極尊重我當與汝同詣彼
B03n0002_p0390a09║若見如來眾苦滅發心迴向趣菩提慈念一切諸眾生悉住普賢廣大願當如法王得自在
B03n0002_p0390a10║諸佛子。大威光童子說此頌時。以佛神力．其聲無礙。一切世界．皆悉得聞。無量眾生．發菩提心。
B03n0002_p0390a11║【疏】文分為二。初說偈。後偈益。偈中分三。初一偈歎希慶遇。二有七偈．歎佛勝德。於中三。初三身業。次三語
B03n0002_p0390a12║業。後一意業。三有二偈．勸眾同歸。後諸佛子下。偈益可知。
B03n0002_p0390a13║○四眷屬同歸。
B03n0002_p0390a14║時大威光王子。與其父母并諸眷屬。及無量百千億那由他眾生．前後圍繞。寶蓋如雲．徧覆虛空。共詣波羅
B03n0002_p0390a15║蜜善眼莊嚴王如來所。
B03n0002_p0390a16║○五聞經悟入。文三。初佛為說經。
B03n0002_p0391a01║其佛為說法界體性清淨莊嚴修多羅。世界海微塵等修多羅而為眷屬。
B03n0002_p0391a02║【疏】主經法界體性．大方廣也。清淨．佛也。莊嚴．即華嚴也。有多眷屬者。顯此教圓。
B03n0002_p0391a03║○二當機獲益。
B03n0002_p0391a04║彼諸大眾聞此經已。得清淨智。名入一切淨方便。得於地。名離垢光明。得波羅蜜輪。名示現一切世間
B03n0002_p0391a05║愛樂莊嚴。得增廣行輪。名普入一切剎土無邊光明清淨見。得趣向行輪。名離垢福德雲光明幢。得
B03n0002_p0391a06║隨入證輪。名一切法海廣大光明。得轉深發趣行。名大智莊嚴。得灌頂智慧海。名無功用修極妙見。
B03n0002_p0391a07║得顯了大光明。名如來功德海相光影徧照。得出生願力清淨智。名無量願力信解藏。
B03n0002_p0391a08║【疏】亦有十益。既云大眾。或一人得一。或二三四。或具十者。威光先證。故略不標。大眾之言．亦已含矣。故下
B03n0002_p0391a09║佛讚。然此十事。略為二釋。一者如次配於十地十度。或取地義。或取度義。一者達一切法本來清淨．名清
B03n0002_p0391a10║淨智。不取淨相．是名方便。即初地入證之智也。二則二地離破戒垢．是所除障。照諸善品．即戒光明。三即
B03n0002_p0391a11║忍度。忍為上嚴．一切愛樂。四無剎不入．無法不照．無見不淨。是為精進。增廣種行．（【校】種行．淨源疏注及嘉興藏疏本作眾行。）約
B03n0002_p0391a12║地義釋。以諸道品．燒無盡惑。成無邊光。五趣向諸行．能入俗也。禪度增故．性能離垢。涉俗化物．成福德雲。
B03n0002_p0391a13║不迷實理．為光明幢。六般若現前．名隨入證。照深緣起．名法海光。七功用已遠．將入無功．為深發趣。權實
B03n0002_p0391a14║無礙．為大莊嚴。八見法實性．無功而修。為極妙見。由此智慧．復得灌頂。故仁王經云。後之三地．同遣無明。
B03n0002_p0391a15║同無功用。故非灌頂地。是灌頂智。九顯了藥病．是功德海相。辯才徧應．若月影流光。十智圓離障。方於佛
B03n0002_p0391a16║願而生信解。故曰出生。二者此上十門．隨一一事以立其名。未必全將配於地位。或通配諸位。或復不
B03n0002_p0392a01║次。以人無量．隨詮不同。普賢巧說。故文含多義。（【校】隨詮。續藏會本作隨量。淨源疏注及嘉興藏疏本作隨證。）
B03n0002_p0392a02║○三如來讚述。
B03n0002_p0392a03║時彼佛。為大威光菩薩而說頌言。
B03n0002_p0392a04║善哉功德智慧海發心趣向大菩提汝當得佛不思議普為眾生作依處汝已出生大智海
B03n0002_p0392a05║悉能徧了一切法當以難思妙方便入佛無盡所行境已見諸佛功德雲已入無盡智慧地
B03n0002_p0392a06║諸波羅蜜方便海大名稱者當滿足已得方便總持門及以無盡辯才門種種行願皆修習
B03n0002_p0392a07║當成無等大智慧汝已出生諸願海汝已入於三昧海當具種種大神通不可思議諸佛法
B03n0002_p0392a08║究竟法界不思議廣大深心已清淨普見十方一切佛離垢莊嚴眾剎海汝已入我菩提行
B03n0002_p0392a09║昔時本事方便海如我修行所淨治如是妙行汝皆悟我於無量一一剎種種供養諸佛海
B03n0002_p0392a10║如彼修行所得果如是莊嚴汝咸見廣大劫海無有盡一切剎中修淨行堅固誓願不可思
B03n0002_p0392a11║當得如來此神力諸佛供養盡無餘國土莊嚴悉清淨一切劫中修妙行汝當成佛大功德
B03n0002_p0392a12║【疏】十頌分二。前六讚其已具勝德。當成極果。皆前半已獲。後半當證。獨第四偈。三句是因。後四偈．行齊佛
B03n0002_p0392a13║因。當如佛證。皆三句舉佛行。後一句齊佛德。然此中述讚。望前遇光得益。及向大眾所得。多有相同。義必
B03n0002_p0392a14║述上。可以意消息之。（二逢波羅蜜善眼莊嚴王佛竟。）
B03n0002_p0392a15║○三遇第三佛。
B03n0002_p0392a16║諸佛子。波羅蜜善眼莊嚴王如來．入涅槃已。喜見善慧王．尋亦去世。大威光童子．受轉輪王位。
B03n0002_p0393a01║【疏】文分為六。一如來出時。前佛滅後等時也。
B03n0002_p0393a02║彼摩尼華枝輪大林中。第三如來出現於世。名最勝功德海。
B03n0002_p0393a03║【疏】二彼摩尼下。正明現世。立斯號者。功德海滿。無加過也。
B03n0002_p0393a04║時大威光轉輪聖王。見彼如來成佛之相。與其眷屬．及四兵眾．城邑聚落一切人民。并持七寶．俱往佛所。以
B03n0002_p0393a05║一切香摩尼莊嚴大樓閣．奉上於佛。
B03n0002_p0393a06║【疏】三時大威光下。威光往供。
B03n0002_p0393a07║時彼如來。於其林中。說菩薩普眼光明行修多羅。世界微塵數修多羅而為眷屬。
B03n0002_p0393a08║【疏】四時彼如來下。佛為說經。見普法故．名為普眼。以慧為性．故曰光明。況一眼即十眼。融無障礙。眼外無
B03n0002_p0393a09║法．方真普眼。以諸緣發見．即緣名為根。因沒果中．緣皆號眼。故全色為眼．恒見色而無緣。全眼為色．恒稱
B03n0002_p0393a10║見而非我矣。（【鈔】見普法者。此釋經名。而有三義。一約所見稱普。言普法者。一具一切。一一稱性。同時具足等。斯即十眼之內。一眼之能。經云。一切智眼。見普門法界故。二況一眼者。約能見稱普。如五
B03n0002_p0393a11║眼中佛眼。四眼入佛眼。皆名佛眼。如四河入海。無復河名。而具海味。故金剛經云。如來有肉眼不。如是世尊。如來有肉眼。乃至如來有佛眼不。如是世尊。如來有佛眼。今十眼亦爾。隨一具十。而諸教唯佛眼具五。
B03n0002_p0393a12║餘四則無。今因果之人．皆許一眼即具十眼。不唯後勝具於前劣。若一不具十。則非普眼。言十眼者。離世間品說。謂一肉眼。二天眼。三慧眼。四法。五佛。六智。七光明。八出生死。九無礙。十一切智。其融無礙．則有二
B03n0002_p0393a13║義。一者成上。十眼無礙。二者成下。即能所無礙。三眼外無法下。約心境互收．方稱普眼。此上標也。諸緣下。別釋所以。如大乘法師。以九緣發識。眼根名眼。餘不名眼。今則例之。眼根能發識。眼根得名眼。空明能發
B03n0002_p0393a14║識。亦得同名眼。餘六例然。以緣起之法．各有有力無力相成立故。次云因沒果中緣皆號眼者。九緣並是因。見色得名眼。九緣皆見色。沒果同名眼。以皆全有力故。言全色為眼恆見色者。色是所緣之境。眼是能
B03n0002_p0393a15║緣之根。今即是眼。故無緣也。全眼為色者。眼是我能見。今全為色。正見之時．即非我也。此即賢首之意。下更有言。云非我離於情想。無緣絕於貪求。收萬像於目前。全十方於眼際。是以緣義無盡．隨見見而不窮。
B03n0002_p0393a16║物性叵思．應法法而難準。法普即眼普。義通乃見通。體之自隱隱。照之遂重重。然後窮十方於眼際。鏡空有而皎明。收萬像以成身。顯事理而通徹也。）
B03n0002_p0394a01║爾時大威光菩薩。聞此法已。得三昧。名大福德普光明。得此三昧故。悉能了知一切菩薩．一切眾生．過現未
B03n0002_p0394a02║來福非福海。
B03n0002_p0394a03║【疏】五爾時下。威光得益。五度皆福．定為最大。寂無不照．名普光明。得此已下。彰其定用。福非福言略有二
B03n0002_p0394a04║意。一福即是善。非福是罪。二福即是相。非福即性。雙了性相。故經云。福德即非福德性。此即深也。了一切
B03n0002_p0394a05║者。廣也。故有海言。遇於初佛。但得十者。自力未勝故。次佛十千者。道轉深故。今唯一者。道已滿故。（【鈔】五度皆福者。
B03n0002_p0394a06║然六波羅蜜．攝成二嚴。總有兩意。一前五為福。後一為智。二者前三唯福。後一唯智。進定通二。成前為福。成後屬智。今以經中云。得三昧名大福德。故用前門。福即是善者。即百論捨罪福品意。故論引金剛．福尚
B03n0002_p0394a07║應捨。何況非福。以善捨惡。以無相智捨福。則善惡兩忘。今云了者。一了其相。二了體空。三了無礙。二福即是相下。即以世諦說福。第一義中．福亦不存。故引金剛。如來說福德相。隨俗說也。即非福德相。當體空寂。
B03n0002_p0394a08║是名福德相。結正義也。若福即非福．方名真福。若以福為福．非真福也。有人以第三句亦約俗諦。非得經意。）
B03n0002_p0394a09║時彼佛為大威光菩薩。而說頌言。
B03n0002_p0394a10║善哉福德大威光汝等今來至我所愍念一切眾生海發勝菩提大願心汝為一切苦眾生
B03n0002_p0394a11║起大悲心令解脫當作羣迷所依怙是名菩薩方便行若有菩薩能堅固修諸勝行無厭怠
B03n0002_p0394a12║最勝最上無礙解如是妙智彼當得福德光者福幢者福德處者福海者普賢菩薩所有願
B03n0002_p0394a13║是汝大光能趣入
B03n0002_p0394a14║【疏】第六時彼佛下。如來記別。十一偈分四。初四顯具菩提心。謂初有願。次偈有悲。四有智光。三兼精進。通
B03n0002_p0394a15║策三心。故菩提心圓。當成妙智。
B03n0002_p0394a16║汝能以此廣大願入不思議諸佛海諸佛福海無有邊汝以妙解皆能見汝於十方國土中
B03n0002_p0395a01║悉見無量無邊佛彼佛往昔諸行海如是一切汝咸見若有住此方便海必得入於智地中
B03n0002_p0395a02║此是隨順諸佛學決定當成一切智汝於一切剎海中微塵劫海修諸行一切如來諸行海
B03n0002_p0395a03║汝皆學已當成佛
B03n0002_p0395a04║【疏】次四上入佛境。
B03n0002_p0395a05║如汝所見十方中一切剎海極嚴淨汝剎嚴淨亦如是無邊願者所當得
B03n0002_p0395a06║【疏】三有一偈。示其果相。得同諸佛。
B03n0002_p0395a07║今此道場眾會海聞汝願已生欣樂皆入普賢廣大乘發心迴向趣菩提
B03n0002_p0395a08║無邊國土一一中悉入修行經劫海以諸願力能圓滿普賢菩薩一切行
B03n0002_p0395a09║【疏】四有二偈。讚其現能利他。住普賢行。（三逢最勝功德海佛竟。）
B03n0002_p0395a10║○四遇第四佛。
B03n0002_p0395a11║諸佛子。彼摩尼華枝輪大林中。復有佛出。號名稱普聞蓮華眼幢。
B03n0002_p0395a12║【疏】文分為四。一佛出人中。約相．目類青蓮。約德．心無所染。相德高顯．名稱外彰。摧邪眾歸．故曰幢也。
B03n0002_p0395a13║是時大威光於此命終。生須彌山上．寂靜寶宮天城中。為大天王。名離垢福德幢。共諸天眾．俱詣佛所。雨寶
B03n0002_p0395a14║華雲以為供養。
B03n0002_p0395a15║【疏】二是時下。天王就供中二。先明菩薩行進。報處天宮。此城即是品初所列之一。後知佛可歸。持華往供。
B03n0002_p0395a16║時彼如來。為說廣大方便普門徧照修多羅。世界海微塵數修多羅而為眷屬。
B03n0002_p0396a01║【疏】三時彼下。說經。方便之言．略有三種。一無實權施。曲巧方便也。二理本無言。假言而言。大方便也。三權
B03n0002_p0396a02║實無滯。亦大方便。事理皆照。方曰普門。（【鈔】一無實者。如無三乘。說有三乘。虛指三車。出門不獲。是也。二理本無言者。亦法華云。諸法寂滅相。不可以言宣。以方便力故。為五
B03n0002_p0396a03║比丘說。是也。三權實無滯者。即涉有未始迷空。觀空不遺於事。即如來方便知見波羅蜜。皆已具足。）
B03n0002_p0396a04║時天王眾聞此經已。得三昧。名普門歡喜藏。以三昧力。能入一切法實相海。獲是益已。從道場出。還歸本處。
B03n0002_p0396a05║【疏】四時天王下。得益還歸中。聞上普門．正受安住。法喜無盡。故名曰藏。由此證達諸實相海。此劫之中．十
B03n0002_p0396a06║須彌塵數如來。今但云四。又無結會古今．見證得益等者。經來未盡故也。若結會（【校】結會．纂要誤作結舍。）者。應云。爾
B03n0002_p0396a07║時威光菩薩者。毗盧遮那是等。（所信因果周竟。）
B03n0002_p0396a08║【論】來文未足。未有結終之處。此品但明引古印今。毗盧遮那出世之法。古今相襲不異。又明所信樂．道高
B03n0002_p0396a09║法勝。人壽命長遠。福德所居。依正果勝。見佛聞法。所獲利益勝故。（毗盧遮那品竟。）
B03n0002_p0396a10║大方廣佛華嚴經疏論纂要卷第十九