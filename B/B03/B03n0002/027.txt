B03n0002_p0566a01║大方廣佛華嚴經疏論纂要卷第二十七
B03n0002_p0566a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0566a03║賢首品第十二（之一）
B03n0002_p0566a04║○釋此一品。四門分別。初來意。
B03n0002_p0566a05║【疏】夫行不虛設。必有其德。既解行圓妙。必勝德難思。收前行願。成信德用。故次來也。又前智首舉果徵因。
B03n0002_p0566a06║文殊廣顯其因。略標其果。云獲一切勝妙功德。故問賢首。令廣斯言。是以偈初。躡前起後。
B03n0002_p0566a07║○二釋名。
B03n0002_p0566a08║【疏】釋名者。謂體性至順調善曰賢。吉祥勝德超絕名首。即以此名菩薩。演說此法。賢即是首。賢首之品。以
B03n0002_p0566a09║當賢位之初。攝諸德故。偏舉賢名。
B03n0002_p0566a10║○三宗趣。
B03n0002_p0566a11║【疏】宗趣者。於信門中。成普賢行德而自在莊嚴。無方大用。建立眾生。通貫始終。該攝諸位。以為其宗。令起
B03n0002_p0566a12║圓融信行．成位德用．而為意趣。（【鈔】令起圓融等者。天台智者依此一品。立圓頓止觀。止觀第一云。此菩薩聞圓法。起圓信。立圓行。住圓位。以圓功德而自莊嚴。以圓力用．建立眾生。
B03n0002_p0566a13║今宗即圓法。意趣有五。一信．即起圓信。二行。三位。四德。五用。皆以上圓融貫之。彼釋聞法云。謂聞生死即法身。煩惱即般若。結業即解脫。雖有三名。而無三體。雖是一體。而立三名。是三即一相。其實無有異。法身
B03n0002_p0566a14║究竟。般若解脫亦究竟。般若清淨。餘亦清淨。解脫自在。餘亦自在。聞一切法．亦復如是。是名聞圓法。云何起圓信。信一切法．即空．即假．即中。無一二三．而一二三。無一二三．是遮一二三。而一二三．是照一二三。無
B03n0002_p0566a15║遮無照。直入中道。皆究竟清淨自在。聞深不怖。聞廣不疑。聞非深非廣．意而有勇。是名圓信。云何行圓行．一向專求無上菩提。不餘趣向。三諦圓修。不為無邊所寂。不為有邊所動。不動不寂。直入中道。是名圓行．
B03n0002_p0566a16║其位德用之圓．全引今經。若自取當經。聞圓．即聞上同時具足等十種玄門．及依正無礙等。依此起信．即是圓信。其圓行等．並廣如前說。今此一品．多廣圓德用耳。）
B03n0002_p0567a01║【論】將釋此品。約作五門分別。一釋品名目。二釋品來意。三明品之宗趣。四明信心退住。五隨文解義。一釋
B03n0002_p0567a02║品名目者。何故為賢首。為依行立菩薩之名。依菩薩所說之法及行．立品之名為賢首。以明信解如來因
B03n0002_p0567a03║果．普賢五位行門。心行調柔。順和正直。深心正念。樂集善根。常念利生。名之為賢。創從凡夫．頓彰法界。諸
B03n0002_p0567a04║佛因果理智．一時明現。名之為首。此依法主解行立名。此賢首者。乃是於佛果海文殊普賢行之賢首。為
B03n0002_p0567a05║信佛因果理智之首。圓滿法界解行無始終之首。故為賢首品。又以佛文殊普賢之果行．成信者之初首
B03n0002_p0567a06║故。二釋品來意者。為第二會已來五品經。但明十信菩薩所修行法門。及一百四十願等法。此品明十信
B03n0002_p0567a07║中所忻修佛果．所行行願．功德廣大故。有此品來也。三明宗趣者。明已生十信心。得福獲益為宗。四明信
B03n0002_p0567a08║心退住者。有二義。一三乘。二一乘。三乘者。如起信論。有三種發心。一信成就發心。經一萬劫。善根相續。方
B03n0002_p0567a09║至不退。二者解行發心。以佛菩薩教令發心。或自有大悲。或以正法欲滅。護正法發心。論云。如是信心成
B03n0002_p0567a10║就。得入正定聚。畢竟不退。名住如來種中。前二種是不退發心。三證發心者。若有眾生．善根微少。久遠已
B03n0002_p0567a11║來．煩惱深厚。雖值於佛。亦得供養。然起人天種子。或二乘種子。設求大乘者。根則不定。或進或退。大意自
B03n0002_p0567a12║己善根微少。依他發心。或以二乘教令發心。為解行不實。皆有得有證。有捨有取。總住退位。又起信論云。
B03n0002_p0567a13║若人修行一切善法。自然歸順真如法故。略說方便有四種。一者行根本方便。謂觀一切法自性無生。離
B03n0002_p0567a14║於妄見。不住生死。觀一切法因緣和合。業果不失。起於大悲。修諸福德。攝化眾生。不住涅槃。以順法性無
B03n0002_p0567a15║住故。二者能止方便。謂慚愧悔過。能止一切惡法．不令增長。以隨順法性離諸過故。三者發起善根增長
B03n0002_p0567a16║方便。謂勤供養禮拜三寶讚歎隨喜。勸請諸佛。以愛敬三寶淳厚心故。信得增長。乃能志求無上之道。又
B03n0002_p0568a01║因佛法僧力所護故。能消業障。善根不退。以隨順法性離癡障故。四者大願平等方便。所謂願盡於未來。
B03n0002_p0568a02║化度一切眾生。使無有餘。皆令究竟無餘涅槃。以隨順法性廣大．徧一切眾生．平等無二．不念彼此．究竟
B03n0002_p0568a03║寂滅故。菩薩發如是心故。則得少分見於法身。以見法身故。隨其願力．能現八相成道。利益眾生。然是菩
B03n0002_p0568a04║薩未名法身。以其過去無量世來有漏之業未能決斷。隨其所生．與微苦相應。廣如彼論說。計其少分得
B03n0002_p0568a05║見法身。即是信滿。入十住位菩薩。已上是三乘發十信滿心。入十住初發心住。上以願力故成佛。二一乘
B03n0002_p0568a06║發心者。如此經十信發心。初發心時。以初會中如來始成正覺之果。普賢菩薩法界微塵毛孔重重無盡。
B03n0002_p0568a07║隨根本智行果而起信心。信他諸佛所得之果。以第二會中普光明殿如來報滿之果．及行果。而自信入
B03n0002_p0568a08║修行。金色等十色世界．即明自覺之理。不動智佛等十智如來．即明是自心所信自心佛智。文殊師利．即
B03n0002_p0568a09║明自心智上分別妙慧。與古今三世諸佛同一體用。分毫不差。方名為信發心。從此信心。以佛名號品．即
B03n0002_p0568a10║明所信十方示成正覺佛果之號徧周。四聖諦品．即明三世諸佛所說法門．徧眾生界。隨界名別。光明覺
B03n0002_p0568a11║品．即明如來智慧光明境界。徧照法界。無有盡極。令發信心者．以觀觀之。令心廣博。如佛境故。菩薩問明
B03n0002_p0568a12║品．明十信心菩薩十種所行之法．是自己所修之行。淨行品．一百四十大願．即是十信心位所發大願。成
B03n0002_p0568a13║大悲門。具普賢行。此賢首品。明十信心所忻佛果功德．無有盡極。明初發十信心．誦持此品功德．勝過供
B03n0002_p0568a14║養十佛剎微塵數佛．經於一劫。何況隨其解行而以修治。如此經十住初心．纔發心時．法爾身徧十方．示
B03n0002_p0568a15║成正覺。在十住位．發心功德品中。至位方明。文繁不引。大意明此經發十信心。但以法界不思議乘．一切
B03n0002_p0568a16║智乘．而發其心。不依佛．不依佛法．不依菩薩法．不依聲聞法．獨覺法．不依世間法．不依出世間法．而發其
B03n0002_p0569a01║心。但無所依．發菩提心。但以一切智發菩提心。不如三乘．依倚物故．發菩提心。不依三祇劫後有佛果故．
B03n0002_p0569a02║發菩提心。不依現在三世有佛果故．發菩提心。以是義故。入此信者．皆無有退故。設習氣未淳熟者。暫時
B03n0002_p0569a03║念退。信及住位．一往不退。為正信自己身心．總是法界佛。無自他性故。以十方諸佛無依住智幻住莊嚴
B03n0002_p0569a04║門．等法界虛空界。法性恒徧十方。如影對現色身．同自身故。本不二故。體無差別故。十方諸佛智身如影．
B03n0002_p0569a05║所言如響。如是信解．當得成佛。我今信者．亦如是知。如是信解。云何有退。全身全心一切境界．總是法界
B03n0002_p0569a06║一真法身體用理智。住在何所。退至何處。若也身心有所依住。放却依處。即有退失。自了身心本無依住．
B03n0002_p0569a07║本無所得。一切語言分別．如空中響。應無作緣。任物成聲。本無依住。了如斯法而生信解．即無退轉。有所
B03n0002_p0569a08║依法而發心者。放却所得所依著處。即有退轉。是故起信論云。證發心者。多住退位。為有所得可證故。是
B03n0002_p0569a09║故乘此不思議乘．一切智無依住乘．發菩提心。一往不退。若有退者。只為信心不成故。於佛教法．及如來
B03n0002_p0569a10║所乘．有所得故。有取捨故。未成信故。不入信流。又此經云。設有菩薩．經無量百千那由他劫．行六波羅蜜。
B03n0002_p0569a11║具六神通。由未聞此大方廣佛華嚴經。猶名假名菩薩．不真菩薩。設復聞時．不信不入。具如經說。如此品
B03n0002_p0569a12║頌云。一切世界諸羣生。少有欲求聲聞乘。求獨覺者轉復少。趣大乘者甚難遇。趣大乘者猶為易。能信此
B03n0002_p0569a13║法倍更難。又如下頌云．有以手擎十佛剎。盡於一劫空中住。彼之所作未為難。能信此法倍更難。遇此難
B03n0002_p0569a14║信而能信。真信決定不退故。又如此經普賢菩薩云。但聞如來名號．及所說法門。聞而不信。亦能成金剛
B03n0002_p0569a15║智種。如人食少金剛喻。若以遠因．總不退。若以現成佛因．即是未信之人。五隨文解義者。於此一品經義。
B03n0002_p0569a16║如文具明。不煩更釋。難者解之。
B03n0002_p0570a01║○四釋文者。文有三分。初文殊發起。次賢首廣說。三十方現證。今初分二。初經家敘述。二正明發起。今初。
B03n0002_p0570a02║爾時文殊師利菩薩。說無濁亂清淨行大功德已。欲顯示菩提心功德故。以偈問賢首菩薩曰。
B03n0002_p0570a03║【疏】先結前已說。順違皆順．客塵不能濁其心。悲智雙游．萬境不能亂其慮。是曰清淨行矣。大功德者。即前
B03n0002_p0570a04║所成之果。後欲顯示下。生後。文含始終。約終．則顯示信滿菩提心殊勝功德．廣具五位因行盡故。約始．但
B03n0002_p0570a05║於生死．誓證菩提。萬德攸依。故今顯示。
B03n0002_p0570a06║○二正明發起。
B03n0002_p0570a07║我今已為諸菩薩說佛往修清淨行仁亦當於此會中演暢修行勝功德
B03n0002_p0570a08║【疏】偈中。前半結前。偈文窄故。略無所成之德。後半勸說。令說修行之德。則與長行．文有影略。（【鈔】則與長行等者。長行起
B03n0002_p0570a09║後．但起發心。偈中起後．但起修行。故二處起後．互為影略。就結前中。長行有大功德。無佛往修。偈有往修。復闕功德。亦是影略。）
B03n0002_p0570a10║○第二賢首廣說。於中先總標舉。
B03n0002_p0570a11║爾時賢首菩薩。以偈答曰。
B03n0002_p0570a12║【疏】以偈答者。此略有二。一少言攝多義故。二美辭讚說．令淨信故。以始德該終．散說難盡故。顯此勝妙之
B03n0002_p0570a13║功德故。
B03n0002_p0570a14║○第二正顯偈辭。有三百五十九頌半。大為三分。初四頌。謙讚許說分。次三百四十六偈半。正說勝德分。
B03n0002_p0570a15║三九偈。校量勸持分。初中分二。初偈總明。
B03n0002_p0570a16║善哉仁者應諦聽彼諸功德不可量我今隨力說少分猶如大海一滴水
B03n0002_p0571a01║【疏】前半讚問勸聽。後半謙己少說。海喻．次下當明。
B03n0002_p0571a02║○後三偈開章。
B03n0002_p0571a03║若有菩薩初發心誓求當證佛菩提彼之功德無邊際不可稱量無與等
B03n0002_p0571a04║何況無量無邊劫具修地度諸功德十方一切諸如來悉共稱揚不能盡
B03n0002_p0571a05║如是無邊大功德我今於中說少分譬如鳥足所履空亦如大地一微塵
B03n0002_p0571a06║【疏】以發心之德．況出修行。巧顯深廣。於中初偈舉發心章。次偈況出修行章。初心期於當證。德已叵量。況
B03n0002_p0571a07║長時入位徧修。故多佛不能盡說。後偈許說分齊。前半法說。如是者。雙指發心修行。下文具顯故。前文雙
B03n0002_p0571a08║問故。後半喻明。然有二意。一顯喻少分。謂發心行德．如太空大地。所說者狹。如足履一塵。二密喻不異。謂
B03n0002_p0571a09║鳥足之空．不異太空。微細之塵．不殊大地。故此略說．義無不周。若廣若略．皆無邊故。出現品云。如鳥飛虛
B03n0002_p0571a10║空．經於百年。已經過處．未經過處．皆不可量。何以故。虛空無邊際故等。彼就果行。此就因德。然普賢行德．
B03n0002_p0571a11║似同佛果。是故皆以虛空為量。上下文中．皆同此說。此初發心．與下文十住初發心住．及發心功德品．
B03n0002_p0571a12║有何別耶。此中發心．該於初後。取其成德。乃是信終。取其為本。乃在初發。雖如輕毛。功德初簣故。十住初
B03n0002_p0571a13║發．即是此終。成彼初發。此終為能發。彼是所發。此正是發起之發。義兼開發。彼是開發之發。義兼發起。其
B03n0002_p0571a14║發心品．正顯十住初心之功德耳。以斯甄別。非無有異。故瓔珞云。發心住者。是人始從具縛。未識三寶。乃
B03n0002_p0571a15║至值佛菩薩教法中。起一念信。便發菩提心。既云始從凡夫最初發心。明知此中發心。該於初後。問。此既
B03n0002_p0571a16║是初。何得乃具後諸行位。及普賢德耶。古德釋此。略有二門。一行布次第門。謂從微至著。從淺至深。次第
B03n0002_p0572a01║相乘。以階彼岸。如瓔珞．仁王．起信．瑜伽等說。二圓融通攝門。謂一位即具一切位等。如此經所說。亦如大
B03n0002_p0572a02║品等中．一行具一切行。此中有二門。一緣起相由門。二法界融攝門。前中普攬一切始終諸位無邊行海
B03n0002_p0572a03║同一緣起。為普賢行德。良以諸緣相望。略有二義。一約用。由相待故。有有力無力義。是故得相收及相入
B03n0002_p0572a04║也。二約體。由相作故。有有體無體義。是故得相即及相入是也。此經之中．依斯義故。行位相收。總有四說。
B03n0002_p0572a05║一或始具終。如此門中。具一切行位普賢德海者是也。二或終具始。並在十地位後。如下文十定．十通等
B03n0002_p0572a06║說。三或諸位齊收。並在十住等。一一位中．各收一切。悉至究竟。如下文十住十行等說。四或諸位皆泯。行
B03n0002_p0572a07║德顯然。如離世間品說。二法界融攝門者。謂此諸位．及所修行。皆不離普賢無盡法界。然此法界．圓融無
B03n0002_p0572a08║限。隨在一位．即具一切。今在信門．收無不盡。下諸位中．皆具一切者。並準此釋。（【鈔】如下文十定十通等說者。定通二品．義該始終故。
B03n0002_p0572a09║等者。等取十忍。下經十忍之中．有音聲順忍等。謂約五忍明義。七八九地．得於無生。已過信順。況於等覺。今明等覺．有音聲等。故是攝初。十住十行等說者。謂位位滿處．皆成佛故。一住若不收諸住。云何說得位
B03n0002_p0572a10║滿成佛。故十住後有灌頂住。海幢灌頂之後．便說佛故。如離世間品說者。離世間品．具二千行法。如次配於位行。而不存其位名。但有與位相應之行故。）問。下發心功德品．亦說初心
B03n0002_p0572a11║具無邊德。與此何別。答．此據行首信門所具。彼約行本菩提心具。問．約法相收。是則可爾。約人修行。豈十
B03n0002_p0572a12║千劫修信纔滿．即得如此無邊德海。答。以法是圓融具德法故。若諸菩薩行此法行。是彼所收。或無量劫。
B03n0002_p0572a13║或無定限。十千劫言．非此所說。如下善財童子．及兜率天子等．所行所得。並是其人。不同行布次第教中
B03n0002_p0572a14║之所說也。又十千劫．乃是一經。瓔珞但言一劫二劫。此經縱有行布。亦皆圓融。（又十千劫．乃是一經。是即仁王經。此經縱有行布下。
B03n0002_p0572a15║三通伏難。謂有難言。如上所說．既有行布。此與諸經．復云何異。故今答云。行布乃是圓融之行布耳。）亦有引此下文。證成此信．乃是捨異生性。成就聖性。出
B03n0002_p0572a16║無明地。生如來家。以有則獲灌頂而升位等。非是信故。若爾。初地豈得灌頂升位等耶。若云展轉．進入佛
B03n0002_p0573a01║地。何以不得始自於信．展轉入耶。若許從信展轉入者。何以要判此乃捨凡入聖。下文自有十地之會。此
B03n0002_p0573a02║中尚隔住行向等。判為入地。乃孟浪之談。下發心品．亦判為初地發心。義同此會。（亦有引此下。第二傍敘異說。即安國法師。於中
B03n0002_p0573a03║有三。初正立意。明此中發心。是初地證發心．非信成就發心。以其作用殊勝。非地前故。以有則獲灌頂而升位等下。引文證成。而言等者。彼有十義。以證此中非信成就。但難其一。餘九例知。謂既十地中方得灌
B03n0002_p0573a04║頂。縱是初地。豈得灌頂。若云展轉下。二順設彼救。反以成立。若許從信下。三假縱彼救。結破彼立。下文自有下。四廣引文證。顯彼立非。下發心品下。五例破後文所立非理。以彼下文．亦判彼品為初地發心故。此
B03n0002_p0573a05║既不立。彼居然非。）問。下云無量億劫勤修學。得是無上菩提智。斯則非一生也。亦非十千以為無量。通斯難者。應
B03n0002_p0573a06║有二義。一此約行布展轉義故。二約圓融展促無礙故。如上所辨。故善財見仙人執手．一一佛所．經無量
B03n0002_p0573a07║劫。故修短難思。特由於此。故賢首菩薩云。信大乘者猶為易。能信此法倍更難。以初心即具一切功德。故
B03n0002_p0573a08║難信也。（初四頌謙讚許說竟。）
B03n0002_p0573a09║○第二菩薩發意下。正明發心修行勝德。文分為五。初五頌發心行相。二信為道元下七頌。略示勝能。三
B03n0002_p0573a10║若常信奉下。所具行位。四或有剎土下。無方大用。五一切如來下。喻況玄旨。然此五段．初一顯正發心。後
B03n0002_p0573a11║四發心之德。第三亦兼修行。此及後二．皆修行之德。（【鈔】第三亦兼修行者。以所具行位。行即修行故。位即亦是修行之德。故云此及後二．皆修行之德。）今
B03n0002_p0573a12║初發心行相。
B03n0002_p0573a13║菩薩發意求菩提非是無因無有緣於佛法僧生淨信以是而生廣大心
B03n0002_p0573a14║【疏】初偈總標。餘文別顯。瑜伽菩薩地．明發心有五種相。一自性。二行相。三所緣。四功德。五最勝。今文五偈
B03n0002_p0573a15║具之。謂發意即是正願。為發心自性也。希求菩提．及下作有情義利．即行相也。菩提．三寶．有情。皆有所緣。
B03n0002_p0573a16║能攝一切菩提分法。為其功德。不求五欲等。反顯菩薩所求最勝。言因緣者。謂親能發起求大菩提曰因。
B03n0002_p0574a01║假之助發為緣。因即自性住性．內熏之力。緣即習所成性。又上二皆因。善友及境．外熏為緣。瑜伽云。由有
B03n0002_p0574a02║四因．四緣．四力．菩薩發心。四因者。一種性具足。二賴佛菩薩善友攝受。三多起悲心。四長時猛利．難行苦
B03n0002_p0574a03║行．無所怯畏。四緣者。一見聞佛神變威力。二聞法微妙。三見法欲滅。四見生受惑業苦。四力者。一自力。二
B03n0002_p0574a04║他力。三因力。以宿習故。四加行力。謂於現法．親善聞法。修善加行故。若具上因緣．及初三二力。當知不退。
B03n0002_p0574a05║若因二四力。心不堅固。今經即初及三也。又起信論．智印經．有七因緣。如彼應知。下別顯中。以三因四緣．
B03n0002_p0574a06║攝上諸義。三因者。謂信．悲．智。四緣者。三寶眾生。（【鈔】初中因緣之外．更加四力。緣謂見聞境界。因謂內心發起。力謂有所幹能。然即前四因。正望發心。以明力用。自力
B03n0002_p0574a07║即從種性因發。他力．即是善友所攝。因力．即是多起悲心。加行力．即長時苦行。又四力成就．即名為因。親能發故。今經即初及三者。文中無人勸故。不言因加行故。又起信下。論云。信成就發心者。依何等人．修何
B03n0002_p0574a08║等行。得信成就。堪能發心。所謂依不定聚眾生。有熏習善根力故。信業果報。能起十善。厭生死苦。欲求無上菩提。得值諸佛。親承供養。修行信心。經一萬劫。信心成就故。諸佛菩薩．教令發心。或大悲故．能自發心。
B03n0002_p0574a09║或因正法欲滅。以護法因緣故。能自發心。如是信心成就得發心者。入正定聚。畢竟不退。名住如來種中．正因相應。若有眾生善根微少等。未經萬劫。於中遇緣．亦有發心。所謂或見佛色相而發其心。一。或因供
B03n0002_p0574a10║養眾僧而發其心。二。或因二乘之人教令發心。三。或學他發心。四。如是等發心者．悉皆不定。遇惡因緣．或便退失。墮二乘地。智印經中亦同此。）今文中後半。總以信智因．緣三寶
B03n0002_p0574a11║境。信．謂於實德能．深忍樂欲．心淨為性。故云淨信。然實．謂一切事理。德．謂三寶淨德。能．謂世出世善有其
B03n0002_p0574a12║力能。今法寶中．已攝初後。亦三寶中．皆具此三。體實具德。大用救生故。大者。智心．求大菩提。廣者。悲心．廣
B03n0002_p0574a13║濟含識。翻彼二乘小狹心也。（信謂於實德等者。唯識第六云。云何為信。於實德能．深忍樂欲．心淨為性。對治不信．樂善為業。此總明業。然信差別．略有三種。一信有實。謂於諸法實事
B03n0002_p0574a14║理中．深信忍故。二信有德。謂於三寶真淨德中．深信樂故。三信有能。謂於一切世出世善．深信有力。能得能成。起希望故。釋曰．實德能三．即信依處。忍樂欲三．如次配之。言能得能成者。信己及他。今得後成。又無
B03n0002_p0574a15║為得。有為成故。論云。由斯對治不信彼心。愛樂證修世出世善。釋曰。．上釋信業。下欲揀別。故有問答。論云。忍謂勝解。此即信因。樂欲謂欲。即是信果。確陳此信。自相是何。問也。豈不適言。心淨為性。此猶未了。彼心
B03n0002_p0574a16║淨言．若淨即心。應非心所。若令心淨。慚等何別。心俱淨法。為難亦然。釋曰。此中三難。初持業釋。次依主釋。後鄰近釋。言為難亦然者。同前慚等何別。亦是心王俱時法故。論曰。此性澄清。能淨心等。以心勝故。立心
B03n0002_p0575a01║淨名。如水清珠。能清濁水。慚等雖善。非淨為相。此淨為相無濫彼失。又諸染法各別有相。唯有不信。自相渾濁。復能混濁餘心心所。如極穢物。自穢穢他。信正翻彼。故淨為相也。（正義竟。）今法寶下。以論配經。復有
B03n0002_p0575a02║二意。一者別配。謂法有事理。即是初實也。法有理行。即出世善等。故是後能。故云今法寶中．已攝初後。亦三寶中皆具此三者。義以前三通於三寶。如文可知。）
B03n0002_p0575a03║不求五欲及王位富饒自樂大名稱
B03n0002_p0575a04║【疏】別顯中。初半偈。揀去偏偽。謂攝眷屬過所不能染故文中不求五事。求即過故。一若求人天五欲。此能
B03n0002_p0575a05║長貪。多是鬼因。二求王位長瞋。多地獄因。三求富饒長癡。是畜生因。實通三塗。各從多說。四求自樂。是二
B03n0002_p0575a06║乘因。五求大名稱。若勝負心。是修羅因。若我慢心。是外道因。又以理求樂。是人天因。為王攝屬。是魔羅因。
B03n0002_p0575a07║有二乘心。目之為偏。有餘心者。名之為偽。（【鈔】初半偈揀去偏偽者。即天台止觀中意。然有二文。一當第五卷明十法成乘中。有真正發菩提心。故云揀去偏偽。故下疏云。
B03n0002_p0575a08║有二乘心者。目之為偏等。二者第一卷中明有五略。謂發大心。修大行。感大果。裂大綱。歸大處。今即第一發大心中文。然彼復分為三。初方言。次揀非。後顯是。方言易了。今將不求一行．當彼揀非也。餘文即當顯
B03n0002_p0575a09║是。今初。彼文云。道亦有通有別。今亦揀之。略為其十。若心念念專貪瞋癡攝之不還。拔之不出。日增月甚。起上品十惡。如五扇提羅者。此發地獄心。行火途道。一。若其心念念欲多眷屬。如海吞流。如火焚薪。起中
B03n0002_p0575a10║品十惡。如調達誘眾者。此發畜生心。行血塗道。二。若其心念念欲得名聞。四遠八方。稱揚歎詠。內無實德。虛比賢聖。起下品十惡。如摩揵提者。此發鬼心。行刀塗道。三。若其心念念欲勝於彼。不耐下人。輕他珍己。
B03n0002_p0575a11║如鵄高飛。下視人物。而外揚仁義禮智信。起下品善心。行阿修羅道。四。若其心念念欣世間樂。安其臭身。悅其癡心。此起中品善心。行於人道。五。若其心念念知三惡苦多。人間苦樂相間。天上純樂。為天上樂。閉
B03n0002_p0575a12║六根不出。六塵不入。此起上品善心。行於天道。六。若其心念念欲大威勢。身口意業纔有所作。一切弭從。此發欲界主心。行魔羅道。七。若其心念念欲得利智辨聰高才勇哲。鑒達六合。十方顒顒。此發勝智心。行
B03n0002_p0575a13║尼揵道。八。若其心念念五塵六欲外樂蓋微。三禪之樂由如石泉其樂內熏。此發梵心。行色無色道。九。若其心念念知善惡輪環。凡夫耽湎。賢聖所訶。破惡由淨慧。淨慧由淨禪。淨禪由淨戒。尚此三法。如饑如渴。
B03n0002_p0575a14║此發無漏心。行二乘道。十。若心若道。其非甚多。略舉十耳。結。今疏欲具此十非。故於經文委曲而取耳。文中分二。先總明。即瑜伽意。後文中不求五事下。正釋經文。配成十非。然不必全爾。故致多言。以隨一煩惱
B03n0002_p0575a15║有三塗因故。又但取意略明。但尋上引。疏文居然易了。但人天因含其三界。一人二欲天三上二界。餘文可知。有二乘下。結成。則前九為偽。後一為偏也。【校】感大果纂要誤作感大采。）
B03n0002_p0575a16║但為永滅眾生苦利益世間而發心常欲利樂諸眾生莊嚴國土供養佛受持正法修諸智
B03n0002_p0576a01║證菩提故而發心深心信解常清淨恭敬尊重一切佛於法及僧亦如是至誠供養而發心
B03n0002_p0576a02║深信於佛及佛法亦信佛子所行道及信無上大菩提菩薩以是初發心
B03n0002_p0576a03║【疏】後三偈半。直顯真正。別釋因緣。於中初偈悲因下救。嚴土供佛．亦為調生故。滅苦是悲。利樂是慈。次一
B03n0002_p0576a04║偈半。大智上供。上二不二．為真正發心。後偈總結成信。兼信因行。其中對上四因四緣．可以意得。（【鈔】其中對上等
B03n0002_p0576a05║者。深心信解．及深信諸佛及佛法．即第一種性具足因。恭敬尊重一切佛．即第二賴佛菩薩攝受因。以恭敬故。但為永滅眾生苦．即第三多起悲心也。常欲利樂諸眾生．莊嚴國土供養佛．即第四長時猛利．難行
B03n0002_p0576a06║苦行也。四因具矣。言四緣者。恭敬尊重一切佛者。以見聞神變威力故。即第一緣。受持正法修諸智者。以聞法微妙故。即第二緣。又受持正法者。見法欲滅故。即第三緣。但為永滅眾生苦者。即見生受惑業苦。是
B03n0002_p0576a07║第四緣。見苦即緣。長悲即因。故雖一文．因緣具足。此中四力不具。故不會之。）又文有四弘．可以意得。（四弘者。文中不求五欲等．即顯煩惱無邊誓願斷。但為永滅眾生苦．即眾生無邊誓
B03n0002_p0576a08║願度。受持正法修諸智．即法門無盡誓願學。證菩提故．即佛道無上誓願成。）又上云。深心信解常清淨者。與理相應．方曰深心。若昔染今淨。淨
B03n0002_p0576a09║則必始。始即必終。非常信也。信煩惱即菩提。方為常淨。由稱本性而發心故。本來是佛．更無所進。如在虛
B03n0002_p0576a10║空．退至何所。慨眾生之迷此．起同體大悲。悼昔不知．誓期當證。有悲故．不為無邊所寂。有智故．不為有邊
B03n0002_p0576a11║所動。不動不寂．直入中道。是謂真正發菩提心。（又上云等下。顯真正菩提心體。有其三意。初約三心菩提。二約三觀。三約四弘。今初。明大智心。次慨眾生迷此下。大
B03n0002_p0576a12║悲心。後悼昔不知下。大願心。即菩提心燈。大悲為油。大願為炷。光照法界。故上如次。即直心。大悲心。深心也。二約三觀者。悲願為假觀。前大智心中．直明本性清淨。即是空觀。煩惱即菩提。本來是佛。即中道觀。）
B03n0002_p0576a13║（三約四弘者。初通立理。以是圓教四弘．故稱性明之。次信煩惱即菩提下。別顯四弘。初即煩惱無邊誓願斷。二由稱本性而發心故下。即佛道無上誓願成。三慨眾生迷此下。眾生無邊誓願度。四悼昔不知下。法
B03n0002_p0576a14║門無盡誓願學。此明四弘。即指上四弘。上但指文。今將深心之言．會通此四。令圓妙耳。有悲故下。二正結歸。謂上雖多義．不出悲智。故今結之．即結上疏文．及經文耳。故止觀第五。明十法成乘中。第二真正發菩
B03n0002_p0576a15║提心云。既深識不思議境．一苦一切苦。自悲昔苦。起惑耽湎。乃至云。思惟彼我。鯁痛自他。即起大悲。興兩誓願。眾生無邊誓願度。煩惱無邊誓願斷。眾生雖如虛空。誓度如空之眾生。雖知煩惱無所有。誓斷無所
B03n0002_p0576a16║有之煩惱。（上二空觀。）雖知眾生甚多。而度多多之眾生。雖知煩惱無邊底。而斷無邊底之煩惱。（假觀。）雖知眾生如佛。而度如佛之眾生。雖知煩惱如實相。而斷如實相之煩惱。（中觀。）何者。若但拔苦因．拔苦果。此誓
B03n0002_p0577a01║雜毒。故須觀空。若偏觀空。即不見眾生可度。是名著空者。諸佛所不化。若偏見眾生可度。即墮愛見大悲。非解脫道。今則非毒非偽。故名為真。非空邊。非有邊。故名為正。如鳥飛空。終不住空。雖不住空。迹不可尋。
B03n0002_p0577a02║雖空而度。雖度而空。是故誓與虛空共鬬。故名真正發菩提心。釋曰。此上釋須三觀所以。又云。又識不思議心。一樂心一切樂心。我及眾生．昔雖求樂。不知樂因。如執瓦礫。謂如意珠。妄指螢光。呼為日月。今方始
B03n0002_p0577a03║解。故起大悲。興兩誓願。謂法門無盡誓願知。無上佛道誓願成。雖知法門．永寂如空。誓願修行永寂。雖知菩提無所有。無所有中．吾故求之。（上即空觀。）雖知法門如空無所有。而有誓願．畫繪莊嚴虛空。雖知佛道
B03n0002_p0577a04║非成所成。如空中種樹。使得華果。（名假觀也。）雖知法門及佛果．非修非不修。非證得非不證得。以無所證而證而得。（中觀。）是名非偽非毒。名之為真。非空非愛見。名之為正。如是慈悲誓願．與不思議境智．非前非
B03n0002_p0577a05║後。同時俱起。慈悲即智慧。智慧即慈悲。無緣無念。普覆一切。任運拔苦．自然與樂。不同毒害。不同但空。不同愛見。是名真正發菩提心。釋曰。但觀上所引之文。疏文居然易了。即撮其大意而為此疏。顯經深玄。然
B03n0002_p0577a06║此經上下菩提心義．文理淵博。見其撮略。故取而用之。引而證之。）（初五頌發心行相竟。）
B03n0002_p0577a07║○第二信為道元下七頌。略示勝能。
B03n0002_p0577a08║信為道元功德母長養一切諸善法斷除疑網出愛流開示涅槃無上道
B03n0002_p0577a09║【疏】於中初一頌總標。次五頌別釋。後一頌總結。今初。初句又標。道有二義。一果。所謂菩提涅槃。二因。謂三
B03n0002_p0577a10║賢十聖。乘一直道。元亦二義。一本義。菩提本故。其猶滔滔之水。始於濫觴。二首義。元者善之長也。即一因
B03n0002_p0577a11║之初。功德二義．通因及果。母有二義。生長。養育。下三句．共釋初句。長養即母二義。亦道元義。一切善法．及
B03n0002_p0577a12║第二句．即因功德。第三一句．即果功德。無上道者。即大菩提。由信長善。得此菩提。由信斷疑出愛。成涅槃
B03n0002_p0577a13║證。不信身心如來知見。豈能開示菩提涅槃。（【鈔】不信身心下。反成上義。知見相為菩提。知見性為涅槃。故法華論釋開佛知見。為無上義。謂雙開菩提涅槃。）
B03n0002_p0577a14║信無垢濁心清淨滅除憍慢恭敬本亦為法藏第一財為清淨手受眾行信能惠施心無吝
B03n0002_p0577a15║信能歡喜入佛法信能增長智功德信能必到如來地信令諸根淨明利信力堅固無能壞
B03n0002_p0577a16║信能永滅煩惱本信能專向佛功德信於境界無所著遠離諸難得無難信能超出眾魔路
B03n0002_p0578a01║示現無上解脫道信為功德不壞種信能生長菩提樹信能增益最勝智信能示現一切佛
B03n0002_p0578a02║【疏】次五頌別顯中。有二十句。一句辨一勝能。一心淨為性。故能翻不信濁。二信理普敬。故翻憍慢。三十藏
B03n0002_p0578a03║之內．信即是藏。七聖財中．信為第一。四信手受取奉行。五信財如夢。故無所吝。六智論云。佛法大海．信為
B03n0002_p0578a04║能入。七增福智因。八到二嚴果。九十五根五力。各在初故。十一信本無惑。方斷惑根。十二若向餘德。不名
B03n0002_p0578a05║淨信。十三信境本空。故無所著。十四正信之人．不生八難。十五非不正信。能超魔路。十六正信解脫。十七
B03n0002_p0578a06║成不壞本。十八為菩提根。十九增佛勝智。二十究竟見佛。謂信自己心。自佛出現。信外諸佛。諸佛現前。經
B03n0002_p0578a07║云。一切諸佛．從信心起。
B03n0002_p0578a08║是故依行說次第信樂最勝甚難得譬如一切世間中而有隨意妙寶珠
B03n0002_p0578a09║【疏】三一偈．總結勝能。前法後喻。信樂者。信三寶性已。於方便諸度．求欲修行。信樂二字．是菩薩正意。由此
B03n0002_p0578a10║二故．於諸行有能。故名最勝。非佛不信。故云難得。喻如意珠．略有五義。一勝義。法寶中王故。二希義。非佛
B03n0002_p0578a11║輪王．餘無有故。三淨義。能清不信濁故。四貴義。出位行寶等．不可盡故。五蘊義。蘊眾德物。無障礙故。（第
B03n0002_p0578a12║二七頌略示勝能竟。）
B03n0002_p0578a13║○第三若常信奉下。五十頌半。廣明信中所具行位。然有二意。一行布。二圓融。古約圓融。故名信中所具。
B03n0002_p0578a14║於中三。初明所具行。次辨所具位。三結歎功德。今初。
B03n0002_p0578a15║若常信奉於諸佛則能持戒修學處若常持戒修學處則能具足諸功德戒能開發菩提本
B03n0002_p0578a16║學是勤修功德地於戒及學常順行一切如來所稱美若常信奉於諸佛則能興集大供養
B03n0002_p0579a01║若能興集大供養彼人信佛不思議若常信奉於尊法則聞佛法無厭足若聞佛法無厭足
B03n0002_p0579a02║彼人信法不思議若常信奉清淨僧則得信心不退轉若得信心不退轉彼人信力無能動
B03n0002_p0579a03║【疏】八頌半分二先五頌。明信三寶以成諸行。後三頌半。明信展轉以成諸行。前中初三頌信佛成行。初二
B03n0002_p0579a04║句標章。持戒．惡止也。修學處．善行也。瑜伽云。既發心已。應於七處修學。故名學處。謂一自利處。二利他處。
B03n0002_p0579a05║三真實義處。四威力處。五成熟有情處。六成熟自佛法處。七無上正等菩提處。次一偈半。雙顯二德。若不
B03n0002_p0579a06║持戒。尚不能得疥癩野干之身。況於菩提。戒止妄非。則性淨菩提開發。因果功德皆依學處而生。故云地
B03n0002_p0579a07║也。後一偈。別明成供養行。謂財法供養。故云大也。次一信法。後一偈信僧。文並可知。
B03n0002_p0579a08║若得信力無能動則得諸根淨明利若得諸根淨明利則能遠離惡知識若能遠離惡知識
B03n0002_p0579a09║則得親近善知識若得親近善知識則能修習廣大善若能修習廣大善彼人成就大因力
B03n0002_p0579a10║若人成就大因力則得殊勝決定解若得殊勝決定解則為諸佛所護念
B03n0002_p0579a11║【疏】二有三頌半。成展轉行。展轉依前。功歸於信。（初八頌半明所具行位竟。）
B03n0002_p0579a12║○二若為諸佛下三十九頌。明所具諸位。於中成後四位。即為四段。初三頌明十住位。
B03n0002_p0579a13║若為諸佛所護念則能發起菩提心若得發起菩提心則能勤修佛功德
B03n0002_p0579a14║若能勤修佛功德則得生在如來家若得生在如來家則善修行巧方便
B03n0002_p0579a15║若善修行巧方便則得信樂心清淨若得信樂心清淨則得增上最勝心
B03n0002_p0579a16║【疏】有六句。初句發心住。次句治地修行二住。次句生貴住。次句方便具足住。次句正心住。後句增上．是不
B03n0002_p0580a01║退住。最勝心．是後三住。準下釋之。（【鈔】初明十住者下。明諸位皆含義理。並如本品。後句增上等者。由前正心．但聞讚毀不動。今聞無有．利害更深．而心不退。故為增上。餘當下文
B03n0002_p0580a02║尋之。然皆隱位名。存其中行。或合或開。或略或廣。不全次第者。意明圓融信門。即頓具故。亦猶離世間品。六位頓成為二千行。位位頓修故。若一向次第。但得行布一分義耳。）
B03n0002_p0580a03║○二若得增上下二頌半。明十行位。
B03n0002_p0580a04║若得增上最勝心則常修習波羅蜜若常修習波羅蜜則能具足摩訶衍若能具足摩訶衍
B03n0002_p0580a05║則能如法供養佛若能如法供養佛則能念佛心不動若能念佛心不動則常覩見無量佛
B03n0002_p0580a06║【疏】波羅蜜．是十行總名。摩訶衍．是異二乘行。初二行收。如法供養．是順理行。次二行攝。念佛心不動．及常
B03n0002_p0580a07║見佛．並是定慧行。故屬後六行。釋相可知。
B03n0002_p0580a08║○三若常覩見下三頌。明十迴向位。
B03n0002_p0580a09║若常覩見無量佛則見如來體常住若見如來體常住則能知法永不滅
B03n0002_p0580a10║若能知法永不滅則得辯才無障礙若得辯才無障礙則能開演無邊法
B03n0002_p0580a11║若能開演無邊法則能慈愍度眾生若能慈愍度眾生則得堅固大悲心
B03n0002_p0580a12║【疏】通顯三種迴向。佛體常住．是向菩提。法永不滅．是向實際。餘向眾生。
B03n0002_p0580a13║○四若能堅固下。三十頌半。明十地位。
B03n0002_p0580a14║若能堅固大悲心則能愛樂甚深法
B03n0002_p0580a15║【疏】初半頌是初地。謂深法是所證真如。愛樂是極喜異名。
B03n0002_p0580a16║若能愛樂甚深法則能捨離有為過
B03n0002_p0581a01║【疏】二半頌。是離垢地。以離犯戒有為過故。
B03n0002_p0581a02║若能捨離有為過則離憍慢及放逸若離憍慢及放逸則能兼利一切眾
B03n0002_p0581a03║【疏】三一頌。離慢等。是三四二地。以三地於禪不著故無慢。又以求法不懈。亦名離慢。第四地得出世間道
B03n0002_p0581a04║品。故云無放逸。然不捨攝生。故云兼利。
B03n0002_p0581a05║若能兼利一切眾則處生死無疲厭若處生死無疲厭則能勇健無能勝
B03n0002_p0581a06║【疏】四有一頌。明五地。謂雖得出世．而還處生死．故無厭。真俗互違。難合能合。餘地不過。故云勇健無能勝。
B03n0002_p0581a07║此是難勝之名也。
B03n0002_p0581a08║若能勇健無能勝則能發起大神通若能發起大神通則知一切眾生行
B03n0002_p0581a09║【疏】五有一頌。明第六地。悲智不住。般若現前。謂神通攝物．是大悲行。知眾生行．是十二緣生是大智行。
B03n0002_p0581a10║若知一切眾生行則能成就諸羣生若能成就諸羣生則得善攝眾生智若得善攝眾生智
B03n0002_p0581a11║則能成就四攝法若能成就四攝法則與眾生無限利若與眾生無限利則具最勝智方便
B03n0002_p0581a12║【疏】六二頌半。明七地。謂初一．明有中殊勝行。後一頌半。明空中方便智。準釋可知。
B03n0002_p0581a13║若具最勝智方便則住勇猛無上道若住勇猛無上道則能摧殄諸魔力
B03n0002_p0581a14║若能摧殄諸魔力則能超出四魔境若能超出四魔境則得至於不退地
B03n0002_p0581a15║若得至於不退地則得無生深法忍若得無生深法忍則為諸佛所授記
B03n0002_p0581a16║【疏】七若具最勝下三頌。明第八地。略辨六義。一道（【校】道．纂要誤作通。）勝。謂無功用道。故云勇猛無上。二力勝。謂智
B03n0002_p0582a01║力摧魔。三用勝。謂超四魔境。捨分段故無蘊魔。無捨命故．無死魔。惑不現行故．超煩惱魔。覺佛十力故．超
B03n0002_p0582a02║天魔。四位勝。不動地故云不退也。五行勝。謂得無生忍。六因勝。謂此位中當大授記位也。
B03n0002_p0582a03║若為諸佛所授記則一切佛現其前若一切佛現其前則了神通深密用
B03n0002_p0582a04║若了神通深密用則為諸佛所憶念若為諸佛所憶念則以佛德自莊嚴
B03n0002_p0582a05║【疏】八二頌。明第九地。作大法師。略辨四義。一諸佛加持。名佛現前。二解了諸佛深密之法。三佛憶念增其
B03n0002_p0582a06║慧力。四佛德自嚴。為眾說法。
B03n0002_p0582a07║若以佛德自莊嚴則獲妙福端嚴身若獲妙福端嚴身則身晃耀如金山若身晃耀如金山
B03n0002_p0582a08║則相莊嚴三十二若相莊嚴三十二則具隨好為嚴飾若具隨好為嚴飾則身光明無限量
B03n0002_p0582a09║若身光明無限量則不思議光莊嚴若不思議光莊嚴其光則出諸蓮華其光若出諸蓮華
B03n0002_p0582a10║則無量佛坐華上示現十方靡不徧悉能調伏諸眾生若能如是調眾生則現無量神通力
B03n0002_p0582a11║若現無量神通力則住不可思議土演說不可思議法令不思議眾歡喜若說不可思議法
B03n0002_p0582a12║令不思議眾歡喜則以智慧辯才力隨眾生心而化誘若以智慧辯才力隨眾生心而化誘
B03n0002_p0582a13║則以智慧為先導身語意業恒無失
B03n0002_p0582a14║【疏】九若以佛德下十九頌。明第十地位。分五。初八頌。三業殊勝德。初五身業。於中前三頌。明身體德殊勝。
B03n0002_p0582a15║後二頌明身業大用。次演說一頌。語業勝。說法益生。後二頌。意業勝。智先導故。
B03n0002_p0582a16║若以智慧為先導身語意業恒無失則其願力得自在普隨諸趣而現身
B03n0002_p0583a01║若其願力得自在普隨諸趣而現身則能為眾說法時音聲隨類難思議
B03n0002_p0583a02║若能為眾說法時音聲隨類難思議則於一切眾生心一念悉知無有餘
B03n0002_p0583a03║若於一切眾生心一念悉知無有餘則知煩惱無所起永不沒溺於生死
B03n0002_p0583a04║【疏】二若以智慧為先下四頌。明三業廣大功。三輪攝生德。初一頌身業。次一語業。後二意業。
B03n0002_p0583a05║若知煩惱無所起永不沒溺於生死則獲功德法性身以法威力現世間
B03n0002_p0583a06║若獲功德法性身以法威力現世間則獲十地十自在修行諸度勝解脫
B03n0002_p0583a07║【疏】三若知煩惱下二頌。辨得法結位。
B03n0002_p0583a08║若得十地十自在修行諸度勝解脫則獲灌頂大神通住於最勝諸三昧
B03n0002_p0583a09║若獲灌頂大神通住於最勝諸三昧則於十方諸佛所應受灌頂而升位
B03n0002_p0583a10║若於十方諸佛所應受灌頂而升位則蒙十方一切佛手以甘露灌其頂
B03n0002_p0583a11║【疏】四若得十地下三頌。明三昧分。大盡分。受位分。並顯可知。
B03n0002_p0583a12║若蒙十方一切佛手以甘露灌其頂則身充徧如虛空安住不動滿十方
B03n0002_p0583a13║若身充徧如虛空安住不動滿十方則彼所行無與等諸天世人莫能知
B03n0002_p0583a14║【疏】五若蒙下二頌。明大用難測。亦是釋名分事也。謂以法智雲．含眾德水．能蔽如空粗重故。又若蒙下二
B03n0002_p0583a15║頌。亦是進入佛地也。（二三十九頌明所具諸位竟。）
B03n0002_p0583a16║○第三菩薩勤修下。三頌結歎其德。
B03n0002_p0584a01║菩薩勤修大悲行願度一切無不果見聞聽受若供養靡不皆令獲安樂
B03n0002_p0584a02║彼諸大士威神力法眼常全無缺減十善妙行等諸道無上勝寶皆令現
B03n0002_p0584a03║譬如大海金剛聚以彼威力生眾寶無減無增亦無盡菩薩功德聚亦然
B03n0002_p0584a04║【疏】初二法說。後一喻況。前中賢首云。初二句悲願內滿。謂菩薩勤修等者。結前若字下義。無不果者。結前
B03n0002_p0584a05║則字下義。以若有彼則有此。非是前後鉤鎖相因。唯是本位信中．有此則有彼。同時具有。而說有前後。是
B03n0002_p0584a06║故信門．具足一切行位之相。然行雖無量。皆以悲願為首。故就此結之。次二句．明此悲願．益物不空。次一
B03n0002_p0584a07║頌。結前所具行位。初句舉人標法。威神即信。為能具之由。次句結能證智眼。證如如永常故。次句結所證
B03n0002_p0584a08║道。十善．舉二地行。等取餘地。及餘位餘道。謂教證等勝寶皆現。（【鈔】以若有彼等者。揀濫。明此是圓融義。纔得一位。即得諸位。如十味香。纔燒一丸如
B03n0002_p0584a09║小芥子。十氣齊發。若有聞香。十味齊得。若得沈氣時．則得檀氣。若得蘇合．則得龍腦等。十味丸藥服者齊得。亦準此知。非如鈎鎖。由得於前。方能得後。非如涉路。若行一里。則得二里。若行二里。則進三里。故此位
B03n0002_p0584a10║中．不存位名。或開或合。正在於此。思之思之。）後一頌喻況。唯喻後偈。初句及威力．喻前初句。信體堅固．以喻金剛。並居智海之
B03n0002_p0584a11║內。以信威力能生。所生眾寶．即喻前第三句行位。第三句。喻前法眼常全。（第三五十頌半所具行位竟。）
B03n0002_p0584a12║○第四或有剎土下。二百三頌。明無方大用分。彼能無邊大用者。由普賢德．徧一切時處。法界無限故。略
B03n0002_p0584a13║辨十門三昧業用。一圓明海印三昧門。二華嚴妙行三昧門。三因陀羅綱三昧門。四手出廣供三昧門。五
B03n0002_p0584a14║現諸法門三昧門。六四攝攝生三昧門。七俯同世間三昧門。八毛光照益三昧門。九主伴嚴麗三昧門。十
B03n0002_p0584a15║寂用無涯三昧門。以無不定心故。皆云三昧。作用不同．略辨十種。又初門依體起用。末後明用不異體。中
B03n0002_p0584a16║間並顯妙用自在。又十三昧．皆具此三。（【鈔】略辨十門等者。然還源觀立。一體。二用。三徧。四德。五止。六觀。亦不出此。言一體者。即自性清淨圓明體。即通為十定之體。言二用
B03n0002_p0585a01║者。一海印森羅常住用。即此第一三昧。二法界圓明自在用。即華嚴三昧。言三徧者。一一塵普周法界徧。二一塵出生無盡徧。三一塵含容空有徧。此三並是因陀羅網三昧門。言四德者。一隨緣妙用無方德。二
B03n0002_p0585a02║威儀住持有則德。三柔和質直攝生德。四普代眾生受苦德。即次下第六三昧門。言五止者。一照法清虛離緣止。二觀人寂怕絕欲止。三性起繁興法爾止。四定光顯現無念止。五事理玄通非相止。言六觀者。一
B03n0002_p0585a03║攝境歸心真空觀。二從心現境妙有觀。三心境祕密圓融觀。四智身影現眾緣觀。五多身入一鏡像觀。六主伴互現帝網觀。上之止觀．並是寂用無涯三昧門。故此十門．無不收矣。廣釋一體六觀等．具如還源觀
B03n0002_p0585a04║辨。）今初六頌。明海印三昧。
B03n0002_p0585a05║或有剎土無有佛於彼示現成正覺或有國土不知法於彼為說妙法藏無有分別無功用
B03n0002_p0585a06║於一念頃徧十方如月光影靡不周無量方便化羣生於彼十方世界中念念示現成佛道
B03n0002_p0585a07║轉正法輪入寂滅乃至舍利廣分布或現聲聞獨覺道或現成佛普莊嚴如是開闡三乘教
B03n0002_p0585a08║廣度眾生無量劫或現童男童女形天龍及以阿脩羅乃至摩睺羅伽等隨其所樂悉令見
B03n0002_p0585a09║眾生形相各不同行業音聲亦無量如是一切皆能現海印三昧威神力
B03n0002_p0585a10║【疏】文分為二。前五別明業用周徧。後一總結大用所依。前中三。初三佛事。次一三乘。後一類餘。總顯十法
B03n0002_p0585a11║界之化也。前中初一．總明現佛說法。次一．體用自在。初句揀非。二義。一念無分別。二動無功用下三句顯
B03n0002_p0585a12║正。二義。謂無念之念．一念徧於十方。無功之功．多門攝於羣品。月喻四義。準法可知。二一頌辨三乘。三有
B03n0002_p0585a13║一頌類餘。後一結用所依。海印之義．昔雖略解。未盡其源。今以十義釋之。以表無盡之用。下經云。如淨水
B03n0002_p0585a14║中四兵像。乃至莫不皆於水中現。又云。海有希奇殊特法。能為一切平等印。眾生寶物及川流。普悉包容
B03n0002_p0585a15║無所拒。故大集十四云。如閻浮提一切眾生身．及餘外色。如是等色．海中皆有印像。以是故名大海為印。
B03n0002_p0585a16║菩薩亦爾。得大海印三昧已。能分別見一切眾生心行。於一切法門．皆得慧明。是為菩薩得海印三昧。見
B03n0002_p0586a01║一切眾生心行所趣。然此經文．多同出現。但出現現於四天下像．又約佛菩提。大集唯閻浮．約菩薩所得。
B03n0002_p0586a02║然皆見心所趣等．了根器也。此文所現形類．應根器也。二文互舉。皆是所現。菩薩定心．以為能現。言十義
B03n0002_p0586a03║者。一無心能現義。經云。無有功用。無分別故。二現無所現義。經云。如光影故。出現品云。普現一切眾生心
B03n0002_p0586a04║念根性欲樂．而無所現故。三能現與所現非一義。四非異義。經云。大海能現。能所異故非一。水外求像不
B03n0002_p0586a05║可得．故非異。顯此定心與所現法．即性之相．能所宛然。即相之性．物我無二。五無去來義。水不上取。物不
B03n0002_p0586a06║下就。而能顯現。三昧之心亦爾。現萬法於自心。彼亦不來。羅身雲於法界。未曾暫去。上之五義．與鏡喻大
B03n0002_p0586a07║同。六廣大義。經云。徧十方故。普悉包容。無所拒故。明三昧心同於法界。則眾生色心．皆定心中物。用周法
B03n0002_p0586a08║界。亦不離此心。七普現義。經云。一切皆能現故。出現云。菩提普印諸心行故。此與廣大異者。此約所現．不
B03n0002_p0586a09║揀巨細。彼約能現．其量普周。又此約所現．無類不現。彼約能現．無行不修。八頓現義。經云。一念現故。謂無
B03n0002_p0586a10║前後．如印頓成。九常現義。非如明鏡．有現不現時。十非現現義。非如明鏡．對至方現。經云。現於四天下像
B03n0002_p0586a11║故。四兵羅空．對而可現。四天之像．不對而現。故云非現現也。以不待對。是故常現。該三際也。具上十義。故
B03n0002_p0586a12║稱海印。諸佛窮究。菩薩相似。問。仁王三賢．都無八相之文。初地方云。方生百三千。一時成正覺。此之八相．
B03n0002_p0586a13║豈在信門。答。即上所引大集。亦云。灌頂住菩薩。得佛神力。若菩薩成就如是等法。能於無佛世界．示現八
B03n0002_p0586a14║相。乃至廣說。彼說住終。若占察經。漸次作佛。略有四種。何等為四。一者信滿法故作佛。所謂依種性地。決
B03n0002_p0586a15║定信諸法不生不滅。清淨平等。無可願求故。二解滿作佛。三證滿作佛。謂淨心地。四一切功德行滿作佛。
B03n0002_p0586a16║依究竟菩薩地。起信依此。說信成就發心。能八相作佛。文據昭然。況圓融門中．不依位次。寄終教說。信滿。
B03n0002_p0587a01║即能因果無礙。以因門取．常是菩薩。以果門取．即恒是佛。或雙存俱泯．自在難思。又此化現．非唯一位．依
B03n0002_p0587a02║一類界。而能具攝一切地位．徧於時處。故云念念徧十方也。（第一海印三昧竟。）
B03n0002_p0587a03║○第二嚴淨下。華嚴三昧。
B03n0002_p0587a04║嚴淨不可思議剎供養一切諸如來放大光明無有邊度脫眾生亦無限智慧自在不思議
B03n0002_p0587a05║說法言辭無有礙施戒忍進及禪定智慧方便神通等如是一切皆自在以佛華嚴三昧力
B03n0002_p0587a06║【疏】文有十句。略辨七行。前六句各一行。七八是十度行。九結上自在。十總結所依。萬行如華。嚴法身故。餘
B03n0002_p0587a07║如別說。（【鈔】萬行等者。遺忘集說。略有十觀。一攝相歸真觀。二相盡證實觀。三相盡無礙觀。四隨相攝生觀。五緣起相收觀。六微細容攝觀。七一多相即觀。八帝網重重觀。九主伴圓融觀。十果海平等觀。然
B03n0002_p0587a08║此十觀．融四法界。初二理法界。始終不異。三即事理無礙法界。四即事法界。次五即事事無礙法界。五即一多相容不同門。六即微細相容安立門。七即諸法相即自在門。八即因陀羅網境界門。九即主伴圓融
B03n0002_p0587a09║具德門。其第十觀．果海絕言。通為前四之極。則四法界。十種玄門。皆約因分。然此十觀．略收萬類．不異玄中。故指在餘。又釋題中．廣顯華嚴義竟。又還源觀釋云。廣修萬行。稱實成德。普周法界。而證菩提。如華有
B03n0002_p0587a10║結實之用。行有感果之能。今則託事表彰。所以舉華為喻。嚴者．行成尅果。契理稱真．性相兩亡。能所俱絕。顯煥炳著。故名嚴也。良以非真流之行．無以契真。何有飾真之行．不從真起。斯則真該妄末．行無不修。妄
B03n0002_p0587a11║徹真源．相無不寂。故曰。法界自在圓明無礙用。為華嚴三昧也。若更總釋。總以萬行．嚴於法界。成於法身。為華嚴也。行有行布圓融。成佛亦有十身總別。別如普眼長者．以十波羅蜜．嚴成十身。融如八地．一念之
B03n0002_p0587a12║中．十度圓修。成佛之時．十身無礙。故曰華嚴。餘如題中。）（第二華嚴三昧竟。）
B03n0002_p0587a13║○第三一微塵下。四頌。明因陀羅網三昧門。
B03n0002_p0587a14║一微塵中入三昧成就一切微塵定而彼微塵亦不增於一普現難思剎
B03n0002_p0587a15║彼一塵內眾多剎或有有佛或無佛或有雜染或清淨或有廣大或狹小
B03n0002_p0587a16║或復有成或有壞或有正住或傍住或如曠野熱時燄或如天上因陀網
B03n0002_p0588a01║如一塵中所示現一切微塵悉亦然此大名稱諸聖人三昧解脫神通力
B03n0002_p0588a02║【疏】於中初二句標定心境。然有二意。一由一多相即。故入一定。能成多定。由成多定。令一塵內有一切塵。
B03n0002_p0588a03║一一塵中現一切剎。二但令一塵現剎。一切亦爾。故云成就一切微塵定。次二句明不壞相而普現。故云
B03n0002_p0588a04║不增。次二頌。明一塵中所現剎相。無礙如燄。重現如帝網。次半頌。舉一例餘。亦有二意。一例上一塵之內
B03n0002_p0588a05║所具之塵。二例如一塵入定示現。餘塵入定示現亦然。（【鈔】次半頌者。前意對前第一意。既一塵之中有多塵。向來方說一塵攝剎。今方說塵內所具餘塵攝
B03n0002_p0588a06║剎。後意對前第二意。此所例塵．非前塵內。是前塵外徧法界中塵也。）後二句結用所因。略辨三門．一三昧力。此同標中。二不思議解脫力。如
B03n0002_p0588a07║不思議品云。於一塵中現三世佛剎等。三神通力。謂幻通自在。並如下說。（三因陀羅網三昧門竟。）
B03n0002_p0588a08║○第四若欲下十八頌。明手出廣供三昧門。
B03n0002_p0588a09║若欲供養一切佛入於三昧起神變能以一手徧三千普供一切諸如來十方所有勝妙華
B03n0002_p0588a10║塗香末香無價寶如是皆從手中出供養道樹諸最勝無價寶衣雜妙香寶幢旛蓋皆嚴好
B03n0002_p0588a11║真金為華寶為帳莫不皆從掌中雨十方所有諸妙物應可奉獻無上尊掌中悉雨無不備
B03n0002_p0588a12║菩提樹前持供佛十方一切諸伎樂鐘鼓琴瑟非一類悉奏和雅妙音聲靡不從於掌中出
B03n0002_p0588a13║十方所有諸讚頌稱歎如來實功德如是種種妙言辭皆從掌內而開演菩薩右手放淨光
B03n0002_p0588a14║光中香水從空雨普灑十方諸佛土供養一切照世燈又放光明妙莊嚴出生無量寶蓮華
B03n0002_p0588a15║其華色相皆殊妙以此供養於諸佛又放光明華莊嚴種種妙華集為帳普散十方諸國土
B03n0002_p0588a16║供養一切大德尊又放光明香莊嚴種種妙香集為帳普散十方諸國土供養一切大德尊
B03n0002_p0589a01║又放光明末香嚴種種末香聚為帳普散十方諸國土供養一切大德尊又放光明衣莊嚴
B03n0002_p0589a02║種種名衣集為帳普散十方諸國土供養一切大德尊又放光明寶莊嚴種種妙寶集為帳
B03n0002_p0589a03║普散十方諸國土供養一切大德尊又放光明蓮莊嚴種種蓮華集為帳普散十方諸國土
B03n0002_p0589a04║供養一切大德尊又放光明瓔莊嚴種種妙瓔集為帳普散十方諸國土供養一切大德尊
B03n0002_p0589a05║又放光明幢莊嚴其幢絢煥備眾色種種無量皆殊好以此莊嚴諸佛土種種雜寶莊嚴蓋
B03n0002_p0589a06║眾妙繒旛共垂飾摩尼寶鐸演佛音執持供養諸如來手出供具難思議如是供養一導師
B03n0002_p0589a07║一切佛所皆如是大士三昧神通力
B03n0002_p0589a08║【疏】初一總標。後一通結。中間別顯。欲顯勝妙。略舉一手。為供所依。由於昔時．以手持供．供佛施人。稱周法
B03n0002_p0589a09║界。故令真流供具。等諸佛之難思。（【鈔】由於昔時等者。此出因也。供佛施人．約其施行。稱周法界。約其施心。入深觀故。故令真流等者。顯今果也。真流供具。顯出供時心。以稱法界
B03n0002_p0589a10║手。出供具故。等諸佛之難思者。稱因境也。因雖尊勝。心不稱境。非真供養。由稱真之因。感稱真之果。能供真佛之境。）（四手出廣供三昧門竟。）
B03n0002_p0589a11║○第五菩薩住下八頌。明現諸法門三昧門。
B03n0002_p0589a12║菩薩住在三昧中種種自在攝眾生悉以所行功德法無量方便而開誘或以供養如來門
B03n0002_p0589a13║或以難思布施門或以頭陀持戒門或以不動堪忍門或以苦行精進門或以寂靜禪定門
B03n0002_p0589a14║或以決了智慧門或以所行方便門或以梵住神通門或以四攝利益門或以福智莊嚴門
B03n0002_p0589a15║或以因緣解脫門或以根力正道門或以聲聞解脫門或以獨覺清淨門或以大乘自在門
B03n0002_p0589a16║或以無常眾苦門或以無我壽者門或以不淨離欲門或以滅盡三昧門隨諸眾生病不同
B03n0002_p0590a01║悉以法藥而對治隨諸眾生心所樂悉以方便而滿足隨諸眾生行差別悉以善巧而成就
B03n0002_p0590a02║如是三昧神通相一切天人莫能測
B03n0002_p0590a03║【疏】分四。初一總標多門。二有五頌。別顯二十種門。供等即門。通入佛果故。三一頌半。結多所因。由四悉檀
B03n0002_p0590a04║故。初半對治。次半世界。隨行差別．即當為人。而成就言．謂第一義。四半頌。結用難測。（五現諸法門三昧
B03n0002_p0590a05║門竟。）
B03n0002_p0590a06║○第六有妙下。十七頌。明四攝攝生三昧門。
B03n0002_p0590a07║有妙三昧名隨樂菩薩住此普觀察隨宜示現度眾生悉使歡心從法化
B03n0002_p0590a08║【疏】文分為二。初一偈。總標名用。
B03n0002_p0590a09║劫中饑饉災難時悉與世間諸樂具隨其所欲皆令滿普為眾生作饒益
B03n0002_p0590a10║或以飲食上好味寶衣嚴具眾妙物乃至王位皆能捨令好施者悉從化
B03n0002_p0590a11║或以相好莊嚴身上妙衣服寶瓔珞華鬘為飾香塗體威儀具足度眾生
B03n0002_p0590a12║一切世間所好尚色相顏容及衣服隨應普現愜其心俾樂色者皆從道
B03n0002_p0590a13║【疏】餘頌別顯。於中分四。初四頌布施攝。初一偈半。求受用者．恣其所須。次半偈。求自在者。施以王位。又此
B03n0002_p0590a14║施位即難行施。以是可愛著故。次偈身行法施。後偈妙色悅心。是無畏施。又後二偈。初身行法儀。後服世
B03n0002_p0590a15║妙飾。貴悅物心。隨求即與。
B03n0002_p0590a16║迦陵頻伽美妙音俱枳羅等妙音聲種種梵音皆具足隨其心樂為說法
B03n0002_p0591a01║八萬四千諸法門諸佛以此度眾生彼亦如其差別法隨世所宜而化度
B03n0002_p0591a02║【疏】次二頌。愛語攝。一切愛語．謂慰喻．慶悅．勝益之言。（【鈔】一切愛語等者下。所列。即三愛語。一慰喻愛語。二慶悅愛語。三勝益愛語。）言種種梵音
B03n0002_p0591a03║者。即八種梵音。一最好聲。其音清雅．如迦陵鳥。二易了聲。言辭辯了。三和調。四柔軟。五不誤。六不女。七尊
B03n0002_p0591a04║慧。八深遠。言俱枳羅者。亦云都吒迦。此云眾音合和．微妙最勝。皆愛語之具。隨心說法．應在後偈。隨世所
B03n0002_p0591a05║宜．應在前偈。以瑜伽一切愛語．略有二種。一隨世儀軌語。二順正法教語。今開示佛說八萬法門。即順正
B03n0002_p0591a06║教也。
B03n0002_p0591a07║眾生苦樂利衰等一切世間所作法悉能應現同其事以此普度諸眾生
B03n0002_p0591a08║一切世間眾苦患深廣無涯如大海與彼同事悉能忍令其利益得安樂
B03n0002_p0591a09║【疏】三有二頌。明同事攝。物見菩薩。俯同其事。知有義利而修行故。於中初頌一切同事。八風等事．皆悉同
B03n0002_p0591a10║故。後偈難行同事。忍於諸苦而同事故。
B03n0002_p0591a11║若有不識出離法不求解脫離諠憒菩薩為現捨國財常樂出家心寂靜
B03n0002_p0591a12║家是貪愛繫縛所欲使眾生悉免離故示出家得解脫於諸欲樂無所受
B03n0002_p0591a13║【疏】四有八頌明利行攝。謂說趣義利之行．以益有情。於中初二偈．一切利行。此有三種。一於現法利．勸導
B03n0002_p0591a14║利行。謂令以德業．招守財位。以益近故。經文略無。二於後法利行。謂勸捨財位．清淨出家。即當初偈。三於
B03n0002_p0591a15║現法後法利行。謂勸離欲．即後偈也。又初一偈．即難行利行。此自有三。一不識出離。即外道異執。二不求
B03n0002_p0591a16║解脫。即未種善因。三現捨國財。誘耽財位。於此利行。是謂難行。
B03n0002_p0592a01║菩薩示行十種行亦行一切大人法諸仙行等悉無餘為欲利益眾生故
B03n0002_p0592a02║【疏】次一偈。初句即攝二利行。一即十種清淨利行也。二令離十惡。即此世他世樂利行。次三句．即善士利
B03n0002_p0592a03║行。慈心勸導等故。（【鈔】一即十種等者。謂一依外清淨有五。二依內清淨有五。依外五者。一無罪利行。二不轉利行。三漸次。四徧行。五如應。論廣釋其相。依內五者。一謂諸菩薩．於諸有情．起廣大
B03n0002_p0592a04║悲。意樂現前。而行利行。二諸菩薩．於諸有情．所作義利。雖受一切大苦劬勞。而心無倦。深心歡喜。為諸有情而行利行。三安處最勝第一財位。而自謙下。如子如僕。及離憍慢而行利行。四心無愛染。無有虛偽。真
B03n0002_p0592a05║實哀愍而行利行。五起畢竟無復退轉慈愍之心而行利行。次三句即善士利行者。善士有五。一於真實義。勸導有情。二於應時勸導。三於能行攝勝妙義勸導。四於有情柔軟勸導。五於有情慈心勸導。此之五
B03n0002_p0592a06║相．皆是大人之法。慈心勸導．舉後等初。）
B03n0002_p0592a07║若有眾生壽無量煩惱微細樂具足菩薩於中得自在示受老病死眾患
B03n0002_p0592a08║或有貪欲瞋恚癡煩惱猛火常熾然菩薩為現老病死令彼眾生悉調伏
B03n0002_p0592a09║【疏】次二偈．即遂求利行。謂眾生為八纏所繞。開解令離。故名遂求。初偈。即化無愧纏。以恃壽長．不知進修。
B03n0002_p0592a10║不知此身．但婬欲生。終竟敗壞。具諸煩惱故。後偈開解無慚纏眾生。餘略不具。（【鈔】初為八纏者。論云。此略有八．謂諸菩薩．見諸有情．
B03n0002_p0592a11║於應慚處．為無慚纏之所纏繞。方便開解。令離彼纏。一無慚纏。二無愧。三昏沈。四睡眠。五掉舉。六惡作。七嫉。八慳。皆如無慚纏說。）
B03n0002_p0592a12║如來十力無所畏及以十八不共法所有無量諸功德悉以示現度眾生
B03n0002_p0592a13║記心教誡及神足悉是如來自在用彼諸大士皆示現能使眾生盡調伏
B03n0002_p0592a14║【疏】次二偈。即一切種利行。初偈。即應攝受者而攝受之。後偈。即應調伏者而調伏等。
B03n0002_p0592a15║菩薩種種方便門隨順世法度眾生譬如蓮華不著水如是在世令深信
B03n0002_p0592a16║【疏】後一偈。即一切門利行。謂不信令信故。亦總結諸利行也。（【鈔】後一偈即一切門等者。此略有四。一不信令信。二犯戒有情．令戒圓滿。三惡慧有情．令
B03n0002_p0593a01║慧圓滿。四慳吝有情．於捨圓滿。今疏文中．略舉其一。）又次下三昧。亦同事故。（六四攝攝生三昧門竟。）
B03n0002_p0593a02║○第七雅思下。十七頌。俯同世間三昧門。
B03n0002_p0593a03║雅思淵才文中王歌舞談說眾所欣一切世間眾技術譬如幻師無不現或為長者邑中主
B03n0002_p0593a04║或為賈客商人導或為國王及大臣或作良醫善眾論或於曠野作大樹或為良藥眾寶藏
B03n0002_p0593a05║或作寶珠隨所求或以正道示眾生若見世界始成立眾生未有資身具是時菩薩為工匠
B03n0002_p0593a06║為之示現種種業不作逼惱眾生物但說利益世間事呪術藥草等眾論如是所有皆能說
B03n0002_p0593a07║一切仙人殊勝行人天等類同信仰如是難行苦行法菩薩隨應悉能作
B03n0002_p0593a08║【疏】於中三。初六．身同世間利益眾生。若依若正．無不示為。
B03n0002_p0593a09║或作外道出家人或在山林自勤苦或露形體無衣服而於彼眾作師長或現邪命種種行
B03n0002_p0593a10║習行非法以為勝或現梵志諸威儀於彼眾中為上首或受五熱隨日轉或持牛狗及鹿戒
B03n0002_p0593a11║或著壞衣奉事火為化是等作導師或有示謁諸天廟或復示入恒河水食根果等悉示行
B03n0002_p0593a12║於彼常思己勝法或現蹲踞或翹足或臥草棘及灰上或復臥杵求出離而於彼眾作師首
B03n0002_p0593a13║如是等類諸外道觀其意解與同事所示苦行世靡堪令彼見已皆調伏
B03n0002_p0593a14║【疏】次六示同外道。救彼邪黨。初五別辨。後一總結。義如別說。
B03n0002_p0593a15║眾生迷惑稟邪教住於惡見受眾苦為其方便說妙法悉令得解真實諦
B03n0002_p0593a16║【疏】三眾生迷惑下。五頌明語業大用。初一總明。次三別顯。後一總結。
B03n0002_p0594a01║或邊呪語說四諦或善密語說四諦或人直語說四諦或天密語說四諦
B03n0002_p0594a02║分別文字說四諦決定義理說四諦善破於他說四諦非外所動說四諦
B03n0002_p0594a03║或八部語說四諦或一切語說四諦隨彼所解語言音為說四諦令解脫
B03n0002_p0594a04║【疏】次別中。云或邊呪語者。梵云達邏鼻荼曼達邏鉢底鞞。言達邏鼻荼者。是南印度中邊國名也。此云消
B03n0002_p0594a05║融。曼達邏者。呪也。鉢底鞞者。句也。謂其國人．稟性純質。凡所出言．皆成神呪。若隣國侵害。不用兵仗。但以
B03n0002_p0594a06║言破之。彼自喪滅。故曰消融呪句也。或云。唯童男童女．方得言成呪句。餘不得也。又天密語等者。婆沙七
B03n0002_p0594a07║十九說。世尊有時為四天王以聖語說四諦。二王領解。二不能解。世尊憐愍故。以南印度邊國俗語說四
B03n0002_p0594a08║諦。二天王中．一解一不解。世尊憐愍故。復以一種蔑戾車語說四聖諦。時四天王．皆得領解。（【鈔】篾戾車者．三藏云。惡中
B03n0002_p0594a09║惡。亦云奴中奴。皆義翻耳。）善破於他者。以因明比量等．真能破故。非外所動者。真能立故。不為他破。
B03n0002_p0594a10║所有一切諸佛法皆如是說無不盡知語境界不思議是名說法三昧力
B03n0002_p0594a11║【疏】後一偈類結。非唯說四諦。六度萬行等皆然。一心說法。得語實性。能起隨類之用。名三昧力。（七俯同
B03n0002_p0594a12║世間三昧門竟。）
B03n0002_p0594a13║大方廣佛華嚴經疏論纂要卷第二十七