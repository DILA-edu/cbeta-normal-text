B03n0002_p0595a01║大方廣佛華嚴經疏論纂要卷第二十八
B03n0002_p0595a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0595a03║賢首品第十二（之二）
B03n0002_p0595a04║○第八有八十九頌半。（【校】上五字．準下經及疏與刊定記．應作九十頌。）明毛光照益三昧門。智契解脫之門。慈熏身語意業。故得
B03n0002_p0595a05║身同法界．大用無涯。毛光觸物．為益萬品。徧於時處．緣者會之。是謂菩薩圓建立眾生也。（【鈔】智契等者。總出光明之因。具
B03n0002_p0595a06║悲智故。先此上一句約智。亦約表釋。謂毛孔表解脫門。光明表智慧故。二正明智慧。故云智契解脫之門。慈熏等者。約悲智釋。以菩薩曠劫慈悲。熏修三業故。）文分為五。初一頌標門總
B03n0002_p0595a07║辨。二所放光明下。別明一毛光明業用。三如一毛下。類顯一切毛光業用。四如其本行下。釋成分齊。五若
B03n0002_p0595a08║有聞下。聞信光益。今初。
B03n0002_p0595a09║有勝三昧名安樂能普救度諸羣生放大光明不思議令其見者悉調伏
B03n0002_p0595a10║【疏】三昧名安樂者。就所益說。故名安樂。
B03n0002_p0595a11║○就第二段中二。初略辨四十四門光用。後如是等下一頌。結略顯廣。就四十四光中。皆有四義。一標光
B03n0002_p0595a12║名。二辨光用。三出光因。四結光果。類例相從。分為十段五對。初有二光顯示三寶。二有四光令發大心。上
B03n0002_p0595a13║二即三寶四弘對。三有二光總圓福智。四有二光入理持法。上即二嚴二持對。五有六光六度行圓。六有
B03n0002_p0595a14║七光四等救攝。即六度四等對。七有一光總彰三學。八有八光雜彰萬行．供養為先。為三學萬行對。九有
B03n0002_p0595a15║六光令六根內淨。動與理會。十有六光明六塵外淨。觸境皆道。即根清境淨對。今初二光。
B03n0002_p0595a16║所放光明名善現若有眾生遇此光必令獲益不唐捐因是得成無上智彼先示現於諸佛
B03n0002_p0596a01║示法示僧示正道亦示佛塔及形像是故得成此光明又放光明名照曜映蔽一切諸天光
B03n0002_p0596a02║所有暗障靡不除普為眾生作饒益此光覺悟一切眾令執燈明供養佛以燈供養諸佛故
B03n0002_p0596a03║得成世中無上燈然諸油燈及酥燈亦然種種諸明炬眾香妙藥上寶燭以是供佛獲此光
B03n0002_p0596a04║【疏】初二光中。前一顯現。於中初句標名。以近初標．但云所放。不言又放。次三句辨用。後偈辨因中。示三寶．
B03n0002_p0596a05║令其正歸。示正道．令其正向。上通一體．及別相三寶。亦示佛塔．令其正信。義兼住持。後一光照曜。用有七
B03n0002_p0596a06║句。一偈辨因。並顯可知。
B03n0002_p0596a07║又放光明名濟度此光能覺一切眾令其普發大誓心度脫欲海諸羣生
B03n0002_p0596a08║若能普發大誓心度脫欲海諸羣生則能越度四瀑流示導無憂解脫城
B03n0002_p0596a09║於諸行路大水處造立橋梁及船筏毀訾有為讚寂靜是故得成此光明
B03n0002_p0596a10║【疏】第二四光。令發大心中。即四弘願也。初一令眾生無邊誓願度。因中．興有（【校】有．纂要誤作無。）為而毀有為。
B03n0002_p0596a11║又放光明名滅愛此光能覺一切眾令其捨離於五欲專思解脫妙法味
B03n0002_p0596a12║若能捨離於五欲專思解脫妙法味則能以佛甘露雨普滅世間諸渴愛
B03n0002_p0596a13║惠施池井及泉流專求無上菩提道毀訾五欲讚禪定是故得成此光明
B03n0002_p0596a14║【疏】二一光。令煩惱無邊誓願斷。因中．興有為而讚禪定。上二皆事理兼修。
B03n0002_p0596a15║又放光明名歡喜此光能覺一切眾令其愛慕佛菩提發心願證無師道
B03n0002_p0596a16║造立如來大悲像眾相莊嚴坐華座恒歎最勝諸功德是故得成此光明
B03n0002_p0597a01║【疏】三上欣佛果。
B03n0002_p0597a02║又放光明名愛樂此光能覺一切眾令其心樂於諸佛及以樂法樂眾僧
B03n0002_p0597a03║若常心樂於諸佛及以樂法樂眾僧則在如來眾會中逮成無上深法忍
B03n0002_p0597a04║開悟眾生無有量普使念佛法僧寶及示發心功德行是故得成此光明
B03n0002_p0597a05║【疏】四愛樂三寶。窮盡法門。因中．四弘之終。故總云。及示發心功德。
B03n0002_p0597a06║又放光明名福聚此光能覺一切眾令行種種無量施以此願求無上道
B03n0002_p0597a07║設大施會無遮限有來求者皆滿足不令其心有所乏是故得成此光明
B03n0002_p0597a08║又放光明名具智此光能覺一切眾令於一法一念中悉解無量諸法門
B03n0002_p0597a09║為諸眾生分別法及以決了真實義善說法義無虧減是故得成此光明
B03n0002_p0597a10║【疏】第三有二光。總圓福智。智因中．分別法相。決了真理。無虧理事。不減佛法。故得一念悉解多門。
B03n0002_p0597a11║又放光明名慧燈此光能覺一切眾令知眾生性空寂一切諸法無所有
B03n0002_p0597a12║演說諸法空無主如幻如燄水中月乃至猶如夢影像是故得成此光明
B03n0002_p0597a13║又放光名法自在此光能覺一切眾令得無盡陀羅尼悉持一切諸佛法
B03n0002_p0597a14║恭敬供養持法者給侍守護諸賢聖以種種法施眾生是故得成此光明
B03n0002_p0597a15║【疏】第四二光。入理持法。初一慧入二空。即義持也。後一具四總持。於法自在。（【鈔】後一具四總持者。一法持。二義持。三呪持。四無生忍持。
B03n0002_p0597a16║七地廣說。四持並具。何不自在。）
B03n0002_p0598a01║又放光明名能捨此光覺悟慳眾生令知財寶悉非常恒樂惠施心無著慳心難調而能調
B03n0002_p0598a02║解財如夢如浮雲增長惠施清淨心是故得成此光明又放光明名除熱此光能覺毀禁者
B03n0002_p0598a03║普使受持清淨戒發心願證無師道勸引眾生受持戒十善業道悉清淨又令發大菩提心
B03n0002_p0598a04║是故得成此光明又放光明名忍嚴此光覺悟瞋恚者令彼除瞋離我慢常樂忍辱柔和法
B03n0002_p0598a05║眾生暴惡難可忍為菩提故心不動常樂稱揚忍功德是故得成此光明又放光明名勇猛
B03n0002_p0598a06║此光覺悟懶惰者令彼常於三寶中恭敬供養無疲厭若彼常於三寶中恭敬供養無疲厭
B03n0002_p0598a07║則能超出四魔境速成無上佛菩提勸化眾生令進策常勤供養於三寶法欲滅時專守護
B03n0002_p0598a08║是故得成此光明又放光明名寂靜此光能覺亂意者令其遠離貪恚癡心不動搖而正定
B03n0002_p0598a09║捨離一切惡知識無義談說雜染行讚歎禪定阿蘭若是故得成此光明又放光明名慧嚴
B03n0002_p0598a10║此光覺悟愚迷者令其證諦解緣起諸根智慧悉通達若能證諦解緣起諸根智慧悉通達
B03n0002_p0598a11║則得日燈三昧法智慧光明成佛果國財及己皆能捨為菩提故求正法聞已專勤為眾說
B03n0002_p0598a12║是故得成此光明
B03n0002_p0598a13║【疏】第五六度光中。戒因中．云發大心者。謂若發二乘心。則破淨戒。大心導善．不在人天。勤策萬行．慧為上
B03n0002_p0598a14║首。各加一偈。餘可思之。
B03n0002_p0598a15║又放光明名佛慧此光覺悟諸含識令見無量無邊佛各各坐寶蓮華上
B03n0002_p0598a16║讚佛威德及解脫說佛自在無有量顯示佛力及神通是故得成此光明
B03n0002_p0599a01║【疏】第六有七光。四等救攝中．初一慈光。與佛慧真樂。見無量佛．此有二義。一見事佛。真樂因故。二見心佛。
B03n0002_p0599a02║一一心華有覺性故。
B03n0002_p0599a03║又放光明名無畏此光照觸恐怖者非人所持諸毒害一切皆令疾除滅
B03n0002_p0599a04║能於眾生施無畏遇有惱害皆勸止拯濟厄難孤窮者以是得成此光明
B03n0002_p0599a05║【疏】次三悲光拔苦。初一厄難苦。
B03n0002_p0599a06║又放光明名安隱此光能照疾病者令除一切諸苦痛悉得正定三昧樂
B03n0002_p0599a07║施以良藥救眾患妙寶延命香塗體酥油乳蜜充飲食以是得成此光明
B03n0002_p0599a08║【疏】次一疾病苦。
B03n0002_p0599a09║又放光明名見佛此光覺悟將歿者令隨憶念見如來命終得生其淨國
B03n0002_p0599a10║見有臨終勸念佛又示尊像令瞻敬俾於佛所深歸仰是故得成此光明
B03n0002_p0599a11║【疏】後一死苦。令見佛者。一捨命不恐。二惡道不畏。又要臨終勸者。智論二十八云。臨終少時．能勝終身行
B03n0002_p0599a12║力。以猛利故．如火如毒。依西域法。有欲捨命者。令面向西。於前安一立像。亦面向西。以旛頭挂像手指。令
B03n0002_p0599a13║病人手捉旛脚。口稱佛名。作隨佛往生淨土之意。兼與燒香鳴磬。助稱佛名。若能行此。非直亡者得生佛
B03n0002_p0599a14║前。抑亦終成見佛光也。若神游大方。去留無礙者。置之言外。不爾。勉旃斯行。
B03n0002_p0599a15║又放光明名樂法此光能覺一切眾令於正法常欣樂聽聞演說及書寫
B03n0002_p0599a16║法欲盡時能演說令求法者意充滿於法愛樂勤修行是故得成此光明
B03n0002_p0600a01║又放光明名妙音此光開悟諸菩薩能令三界所有聲聞者皆是如來音
B03n0002_p0600a02║以大音聲稱讚佛及施鈴鐸諸音樂普使世間聞佛音是故得成此光明
B03n0002_p0600a03║【疏】次二光。令生法喜。初則欣法聽說。法喜已充。終則觸境．無非佛法。成喜之極。
B03n0002_p0600a04║又放光名施甘露此光開悟一切眾令捨一切放逸行具足修習諸功德
B03n0002_p0600a05║說有為法非安隱無量苦惱悉充徧恒樂稱揚寂滅樂是故得成此光明
B03n0002_p0600a06║【疏】後一令成大捨。捨除放逸。眾惑之根。
B03n0002_p0600a07║又放光明名最勝此光開悟一切眾令於佛所普聽聞戒定智慧增上法
B03n0002_p0600a08║常樂稱揚一切佛勝戒勝定殊勝慧如是為求無上道是故得成此光明
B03n0002_p0600a09║【疏】第七一光。總彰萬行。三學攝盡。故曰普聞。
B03n0002_p0600a10║又放光明名寶嚴此光能覺一切眾令得寶藏無窮盡以此供養諸如來以諸種種上妙寶
B03n0002_p0600a11║奉施於佛及佛塔亦以惠施諸貧乏是故得成此光明又放光明名香嚴此光能覺一切眾
B03n0002_p0600a12║令其聞者悅可意決定當成佛功德人天妙香以塗地供養一切最勝王亦以造塔及佛像
B03n0002_p0600a13║是故得成此光明又放光名雜莊嚴寶幢旛蓋無央數梵香散華奏眾樂城邑內外皆充滿
B03n0002_p0600a14║本以微妙伎樂音眾香妙華幢蓋等種種莊嚴供養佛是故得成此光明又放光明名嚴潔
B03n0002_p0600a15║令地平坦猶如掌莊嚴佛塔及其處是故得成此光明又放光明名大雲能起香雲雨香水
B03n0002_p0600a16║以水灑塔及庭院是故得成此光明
B03n0002_p0601a01║【疏】第八八光。雜明諸行．供養為先。前五供敬田。
B03n0002_p0601a02║又放光明名嚴具令裸形者得上服嚴身妙物而為施是故得成此光明
B03n0002_p0601a03║又放光明名上味能令飢者獲美食種種珍饌而為施是故得成此光明
B03n0002_p0601a04║又放光明名大財令貧乏者獲寶藏以無盡物施三寶是故得成此光明
B03n0002_p0601a05║【疏】後三施悲田。
B03n0002_p0601a06║又放光名眼清淨能令盲者見眾色以燈施佛及佛塔是故得成此光明又放光名耳清淨
B03n0002_p0601a07║能令聾者悉善聽鼓樂娛佛及佛塔是故得成此光明又放光名鼻清淨昔未聞香皆得聞
B03n0002_p0601a08║以香施佛及佛塔是故得成此光明又放光名舌清淨能以美音稱讚佛永除粗惡不善語
B03n0002_p0601a09║是故得成此光明又放光名身清淨諸根缺者令具足以身禮佛及佛塔是故得成此光明
B03n0002_p0601a10║又放光名意清淨令失心者得正念修行三昧悉自在是故得成此光明
B03n0002_p0601a11║【疏】第九六光。內淨六根。
B03n0002_p0601a12║又放光名色清淨令見難思諸佛色以眾妙色莊嚴塔是故得成此光明又放光名聲清淨
B03n0002_p0601a13║令知聲性本空寂觀聲緣起如谷響是故得成此光明又放光名香清淨令諸臭穢悉香潔
B03n0002_p0601a14║香水洗塔菩提樹是故得成此光明又放光名味清淨能除一切味中毒恒供佛僧及父母
B03n0002_p0601a15║是故得成此光明又放光名觸清淨能令惡觸皆柔軟戈鋋劍戟從空雨皆令變作妙華鬘
B03n0002_p0601a16║以昔曾於道路中塗香散華布衣服迎送如來令蹈上是故今獲光如是又放光名法清淨
B03n0002_p0602a01║能令一切諸毛孔悉演妙法不思議眾生聽者咸欣悟因緣所生無有生諸佛法身非是身
B03n0002_p0602a02║法性常住如虛空以說其義光如是
B03n0002_p0602a03║【疏】第十六光。外清六境。文並可知。戈者。平頭戟也。鋋者。小矛也。
B03n0002_p0602a04║○第二結略顯廣。
B03n0002_p0602a05║如是等比光明門如恒河沙無限數悉從大仙毛孔出一一作業各差別
B03n0002_p0602a06║【疏】一毛之用．光有塵沙。（已上四十四門光用已竟。）
B03n0002_p0602a07║○第三類顯一切毛光業用。及結用所依。謂三昧力。
B03n0002_p0602a08║如一毛孔所放光無量無數如恒沙一切毛孔悉亦然此是大仙三昧力
B03n0002_p0602a09║○第四釋成分齊。
B03n0002_p0602a10║如其本行所得光隨彼宿緣同行者今放光明故如是此是大仙智自在
B03n0002_p0602a11║【疏】第四如是等光．今何不見。謂有緣者見。如目覩光。無緣不覺。盲瞽常暗。於中分二。初偈總明。如其本行．
B03n0002_p0602a12║牒前往因。所得光者。牒前果用。若有宿緣．及曾同行者。則隨其所見．如是差別。
B03n0002_p0602a13║往昔同修於福業及有愛樂能隨喜見其所作亦復然彼於此光咸得見
B03n0002_p0602a14║若有自修眾福業供養諸佛無央數於佛功德常願求是此光明所開覺
B03n0002_p0602a15║【疏】後六偈別顯。於中初二法說。後四喻說。前中初偈宿緣。宿有四緣。一昔同業。二愛其行。三能隨喜。四但
B03n0002_p0602a16║見所作。後偈現因。不必有緣。但功行內著。光明爰燭。有三種因。一修廣福。二供多佛。三求佛果。即福智二
B03n0002_p0603a01║嚴也。上之七類．皆蒙光照。
B03n0002_p0603a02║譬如生盲不見日非為無日出世間諸有目者悉明見各隨所務修其業
B03n0002_p0603a03║大士光明亦如是有智慧者皆悉見凡夫邪信劣解人於此光明莫能覩
B03n0002_p0603a04║【疏】二喻說中。雙明見與不見。二喻皆有法合。初日喻。喻光為益因。合中。謂法日常明。有智慧者．心不住法。
B03n0002_p0603a05║如人有目。則能得見。有三類人。則不能見。一者凡愚。二邪信外道。三劣解二乘。皆無因緣。如人無目。
B03n0002_p0603a06║摩尼宮殿及輦乘妙寶靈香以塗鎣有福德者自然備非無德者所能處
B03n0002_p0603a07║大士光明亦如是有深智者咸照觸邪信劣解凡愚人無有能見此光明
B03n0002_p0603a08║【疏】後寶嚴喻。喻光正益。明法寶常存。由福無福．有處不處。
B03n0002_p0603a09║○第五一頌。明聞信光益。
B03n0002_p0603a10║若有聞此光差別能生清淨深信解永斷一切諸疑綱速成無上功德幢
B03n0002_p0603a11║【疏】謂信仰解了。不生疑惑。則成佛果。不以不見。疑菩薩之無光。不以極苦莫救。謂光明之無益。亦不高推
B03n0002_p0603a12║果用。謂菩薩不能。故云永斷諸疑。（八毛光照益三昧門竟。）
B03n0002_p0603a13║○第九有勝三昧下六頌。主伴嚴麗三昧門。亦是出現三昧。
B03n0002_p0603a14║有勝三昧能出現眷屬莊嚴皆自在一切十方諸國土佛子眾會無倫匹
B03n0002_p0603a15║【疏】文分三別。初一標門顯意。
B03n0002_p0603a16║有妙蓮華光莊嚴量等三千大千界其身端坐悉充滿是此三昧神通力
B03n0002_p0604a01║復有十剎微塵數妙好蓮華所圍繞諸佛子眾於中坐住此三昧威神力
B03n0002_p0604a02║宿世成就善因緣具足修行佛功德此等眾生繞菩薩悉共合掌觀無厭
B03n0002_p0604a03║譬如明月在星中菩薩處眾亦復然大士所行法如是入此三昧威神力
B03n0002_p0604a04║【疏】次四明一方業用。於中前三法說。後一喻合。既言量等三千。則不壞次第。劣於十地。及等覺也。（【鈔】既言量等者。
B03n0002_p0604a05║此亦遮其不信十信八相成道。謂十地方能。故云不壞次第。謂十地菩薩受職。有大蓮華量等百萬三千大千世界。十定品辨等覺菩薩．有一蓮華。量周法界。周法界唯大。百萬億中。但言三千．故劣後二。）
B03n0002_p0604a06║如於一方所示現諸佛子眾共圍繞一切方中悉如是住此三昧威神力
B03n0002_p0604a07║【疏】三一頌。類顯十方。（九主伴嚴麗三昧門竟。）
B03n0002_p0604a08║○第十有勝三昧下。三十四頌半。明寂用無涯三昧門。約處。名為方綱。約相。是謂寂用。亦總顯上來動寂
B03n0002_p0604a09║無二故。文分為三。初一標名總辨。二或於下。三十二頌半。正顯業用。三是名下一頌。總結難思。今初。
B03n0002_p0604a10║有勝三昧名方綱菩薩住此廣開示一切方中普現身或現入定或從出
B03n0002_p0604a11║【疏】方網者。十方交絡。出入縱橫。故名為綱。
B03n0002_p0604a12║○二業用中分三。初二頌。於十方處交絡出入．明於器世間自在。二有五頌．十方佛所．入出無礙．明於智
B03n0002_p0604a13║正覺世間自在。三於眼根下二十五頌半。通顯三世間自在。今初。
B03n0002_p0604a14║或於東方入正定而於西方從定出或於西方入正定而於東方從定出
B03n0002_p0604a15║或於餘方入正定而於餘方從定出如是入出徧十方是名菩薩三昧力
B03n0002_p0604a16║○二明智正覺世間自在。
B03n0002_p0605a01║盡於東方諸國土所有如來無數量悉現其前普親近住於三昧寂不動而於西方諸世界
B03n0002_p0605a02║一切諸佛如來所皆現從於三昧起廣修無量諸供養盡於西方諸國土所有如來無數量
B03n0002_p0605a03║悉現其前普親近住於三昧寂不動而於東方諸世界一切諸佛如來所皆現從於三昧起
B03n0002_p0605a04║廣修無量諸供養如是十方諸世界菩薩悉入無有餘或現三昧寂不動或現恭敬供養佛
B03n0002_p0605a05║【疏】菩薩於三世間自在．略有二義。一以自身作三世間。故得自在。二菩薩於三世間處．示現自在。今此三
B03n0002_p0605a06║段。初二約後義。後一通二義。文或綺互。理實皆具。初二世間。略有四重無礙。一約處。謂東處即是西處。是
B03n0002_p0605a07║故菩薩常在東。恆在西也。二約佛。謂東佛即西佛。是故在東佛．恆在西佛。三約菩薩身不分。謂在東之身．
B03n0002_p0605a08║即是西身。四約定。謂入定即是出定。所以爾者。略顯二因。一以所觀之法．事隨理融．相即在故。二能觀之
B03n0002_p0605a09║心．亦寂用無礙故。然此文中．為顯菩薩祕密隱顯自在德故。但說後二。若辨前二．則似菩薩無力。
B03n0002_p0605a10║○三於眼下。通顯於三世間自在。文分為四。一明根境相對以辨自在。二童子下。明於他身自在。三鬼神
B03n0002_p0605a11║下。微細自在。四一切塵下。器界事中以辨自在。今初。
B03n0002_p0605a12║於眼根中入正定於色塵中從定出示現色性不思議一切天人莫能知於色塵中入正定
B03n0002_p0605a13║於眼起定心不亂說眼無生無有起性空寂滅無所作於耳根中入正定於聲塵中從定出
B03n0002_p0605a14║分別一切語言音諸天世人莫能知於聲塵中入正定於耳起定心不亂說耳無生無有起
B03n0002_p0605a15║性空寂滅無所作於鼻根中入正定於香塵中從定出普得一切上妙香諸天世人莫能知
B03n0002_p0605a16║於香塵中入正定於鼻起定心不亂說鼻無生無有起性空寂滅無所作於舌根中入正定
B03n0002_p0606a01║於味塵中從定出普得一切諸上味諸天世人莫能知於味塵中入正定於舌起定心不亂
B03n0002_p0606a02║說舌無生無有起性空寂滅無所作於身根中入正定於觸塵中從定出善能分別一切觸
B03n0002_p0606a03║諸天世人莫能知於觸塵中入正定於身起定心不亂說身無生無有起性空寂滅無所作
B03n0002_p0606a04║於意根中入正定於法塵中從定出分別一切諸法相諸天世人莫能知於法塵中入正定
B03n0002_p0606a05║從意起定心不亂說意無生無有起性空寂滅無所作
B03n0002_p0606a06║【疏】十二頌六對。一一對中．有十義五對無礙之相。欲辨無礙。先須明識定慧。此中云三昧起者。觀也。入正
B03n0002_p0606a07║受者。定也。定慧雖多．不出二種。一事。二理。制之一處。無事不辦．事定門也。能觀心性．契理不動。理定門也。
B03n0002_p0606a08║明達法相。事觀也。善了無生。理觀也。諸經論中．或單說事定。或但明理定。二觀亦然。或敵體事理止觀相
B03n0002_p0606a09║對。或以事觀對於理定。如起信論。止一切相。乃至心不可得為止。而觀因緣生滅為觀。或以理觀對於事
B03n0002_p0606a10║定。下經云。一心不動入諸禪。了境無生名般若。是也。或俱通二。如下云。禪定持心常一緣。智慧了境同三
B03n0002_p0606a11║昧。是也。或二俱泯．非定非散。或即觀之定．但名為定。如觀心性名上定是也。或即定之觀．但名為觀。如以
B03n0002_p0606a12║無分別智觀名般若是也。或說雙運。謂即寂之照是也。所以局見之者．隨矚一文．互相非撥。偏修之者．隨
B03n0002_p0606a13║入一門．皆有尅證。然非圓暢。今此經文．巧顯無礙。言五對者。第一對．根境無礙。謂觀根入定。應從根出。而
B03n0002_p0606a14║從境出者。為顯根境唯是一心。緣起無二。理性融通。是故根入境出耳。境入根出亦然。第二對理事二定
B03n0002_p0606a15║無礙。謂分別事相．應入事定。而入理定。欲觀性空．應入理定。而入事定。以契即事之理而不動故．入理即
B03n0002_p0606a16║是入事。制心即理之事而一緣故．入事即是入理。而經文但云入正定。不言理事。及乎出觀。境中．即云分
B03n0002_p0607a01║別色相。斯事觀也。根中．即云性空寂者。即理觀也。亦合將根事對於境理．以辨無礙。（【鈔】第二對者。即於入正定中作義。分別事
B03n0002_p0607a02║相等者。緣從色塵中出。明知眼根中入．是其理定。欲觀性空者。緣於眼起等是理起。明知於色塵中入．是事入。以契即事之理下。二明所以。唯約事理無礙明所以。於中又二。先成上分別事相．應入事定．而入理
B03n0002_p0607a03║定。制心即理之事下。二成上欲觀性空．應入理定．而入事定。而經文下。三出二定得名所以。顯上入正定所對之文。由對觀故。亦合將根事者。四結例。謂合有偈云。於眼根中入正定。於色起定心不亂。了色無生
B03n0002_p0607a04║無有起。性空寂滅無所作。於色塵中入正定。於眼根中三昧起。分別眼性不思議。諸天世人莫能知。）第三對事理二觀無礙。謂欲分別事相．應從事觀起．而
B03n0002_p0607a05║反從理觀起者。以所觀之境．既真俗雙融。法界不二。故分別事智．即是無生之智。二觀唯是一心故。亦應
B03n0002_p0607a06║將境事理．對根事理．以辨無礙。（第三對者。即約經文從定起。對於後半以作義。疏文有三。初正明中。疏文但作初偈。不作後偈。若具。應云。欲了真理．應從理觀起．而反從事觀起。謂
B03n0002_p0607a07║前偈示現色性是事。則色塵中三昧起．義當理觀也。後偈說眼無生無有起．是理性。則前眼根起定心不亂．義當事觀也。亦應將境者。三反例。此意稍隱。先應問言。上辨二定．但云亦合將根事對於境理。今何雙
B03n0002_p0607a08║言將境事理．對根理事。故應答言。以上二定．不能自別。要因起觀．方知事理。如眼入定．未知何定。以見塵上了色差別．是其事觀。欲令無礙．故說根定．是其理定。境入根起。既了根性空。故說境中入於事定。則經
B03n0002_p0607a09║文中已辨根理對於境事。故但合例。以將根事定．對於境理。今此二觀．不應定別。根上境下．各有二觀。謂根入定。即於境上從理觀起而分別事。於色入定。即於根上從事觀起。分別於理。經文已有此二。未於境
B03n0002_p0607a10║上從事觀起分別於理。及與根上從理觀起分別於事。若作偈者。應云。於眼根中入正定。於色塵中事觀起。說色無生無有起。性空寂滅無所作。及於色塵中入正定。於眼根中理觀起。分別一切上妙眼。諸天世
B03n0002_p0607a11║人莫能知。斯則境上事起觀理。以對根上理起觀事。故云亦應以境事理．對根理事．以辨無礙也。）第四對出入無礙。以起定即是入定。故起定而心不亂。
B03n0002_p0607a12║若以事理相望。應成四句。謂事入事起。事入理起等。若以根境相望。又成四句。謂根事入．境事起等。一一
B03n0002_p0607a13║思之。皆有所由。（第四對者。即於經入正定．對從定起言．及起定不亂作義。若以事理相望下。句數料揀。事理四句。但出其二。等取餘二。謂三理入事起。四理入理起。上且單說．有其四句。若單複相
B03n0002_p0607a14║望。應成九句。於前四上．更加五句。謂事入．事理起。理入．事理起。事理入．事起。事理入．理起。事理入．事理起。故為九句。又成四句者。即根境出入成四。但舉其一。若具應云。二境事入．根事起。三根理入．境理起。四境
B03n0002_p0607a15║理入．根理起。若更交絡。乃成十句。謂根事入．境理起。境事入．根理起。根理入．境事起。境理入．根事起。根事理入．境事理起。境事理入．根事理起。以其事理相望。屬前事理四句。故但云四耳。）第五對．二
B03n0002_p0607a16║利體用無礙。謂於眼根起定心不亂。是體也。自利也。而不礙現於廣境。是用也。人天不能知。利他也。良以
B03n0002_p0608a01║體用無二。故自利即是利他。（第五對者。此有兩重無礙。一體用無礙。二二利無礙。下雙牒釋。言心不亂是體者。全用根起三句．以對境起中後二句作義。則根起三句。亦為自利。謂於
B03n0002_p0608a02║眼起定心不亂。說眼無生無有起。性空寂滅無所作。而言不礙現於廣境者。即取前示現色性不思議．諸天世人莫能知．為廣境。亦全用此二句為利他。良以下。以體用無礙．釋二利無礙。然上疏但約眼色根境
B03n0002_p0608a03║以為體例。後五根境可知。）此上十義．同為一聚。法界緣起．相即自在。菩薩善達。作用無礙。思之思之。又經且約根境相
B03n0002_p0608a04║對。亦應境境相對。謂色塵入正受。聲香三昧起等。此如下童子身中入正定等中明。復應根根相對。謂眼
B03n0002_p0608a05║根入正受。耳根三昧起等。一塵入正受。多根三昧起等。並略不說。上來無礙．深妙難思。始學之流．如何趣
B03n0002_p0608a06║入。今當總結。但能知事理無礙。根境一如。念慮不生。自當趣入。（上來無礙下。總示入門。先問。後今當下。正示。知事理無礙．根境一如。總觀也。念慮不
B03n0002_p0608a07║生。總止也。即禪門大意。）又向云。色性難思等。即色等總持。是色陀羅尼自在佛等。亦應云。分別眼性難思。有眼陀羅
B03n0002_p0608a08║尼自在佛等。又眼中云性空寂滅。即眼之度門。眼等本淨。亦應云色等度門。色等本淨。不唯取相為染。無
B03n0002_p0608a09║心為淨而已也。又智論三觀束之。分別色相等。是假名觀也。性空寂滅。是空觀也。此二不二。色性難思。中
B03n0002_p0608a10║道觀也。三無前後。皆是一心。對此三觀。應辨三止。謂方便隨緣止。體真止。離二邊分別止。既止觀雙運。亦
B03n0002_p0608a11║名一心三止也。即一而三。即三而一。雙照三一。雙遮三一。是無礙也。一一釋文。準思可見。（十二入．約其含攝。並稱總持。約
B03n0002_p0608a12║其性空究竟。並稱波羅蜜。約其性本清淨。皆解脫門。約其覺性圓明。並得稱佛。故佛名經云。眼陀羅尼自在佛。乃至意陀羅尼自在佛。色陀羅尼自在佛。乃至法陀羅尼自在佛等。不唯取相為染等者。結彈北宗
B03n0002_p0608a13║禪門．但得一分之義。謂彼云。眼見色。意同知．染法界。意不同知．淨法界。不同知。即眼陀羅尼自在佛。眼總持度門等。今謂亦是一義。但得不起心之一義耳。不同上來十重五對無礙自在等。）此是菩薩
B03n0002_p0608a14║圓融功德而自莊嚴。觸目對境。常所行用。希心玄趣。幸願留神。
B03n0002_p0608a15║○二六頌半。於他身得自在。
B03n0002_p0608a16║童子身中入正定壯年身中從定出壯年身中入正定老年身中從定出老年身中入正定
B03n0002_p0609a01║善女身中從定出善女身中入正定善男身中從定出善男身中入正定比丘尼身從定出
B03n0002_p0609a02║比丘尼身入正定比丘身中從定出比丘身中入正定學無學身從定出學無學身入正定
B03n0002_p0609a03║辟支佛身從定出辟支佛身入正定現如來身從定出於如來身入正定諸天身中從定出
B03n0002_p0609a04║諸天身中入正定大龍身中從定出大龍身中入正定夜叉身中從定出夜叉身中入正定
B03n0002_p0609a05║鬼神身中從定出
B03n0002_p0609a06║【疏】此有三義。一如前眼根入等。但約見境為出入耳。二菩薩化現彼身。作此轉變速疾也。三菩薩以眾生
B03n0002_p0609a07║身作自身。如下十身相作等。是故於彼身入．此身出。而彼不覺知。唯應度者。知得度也。
B03n0002_p0609a08║○三二頌半微細自在。
B03n0002_p0609a09║鬼神身中入正定一毛孔中從定出一毛孔中入正定一切毛孔從定出一切毛孔入正定
B03n0002_p0609a10║一毛端頭從定出一毛端頭入正定一微塵中從定出一微塵中入正定一切塵中從定出
B03n0002_p0609a11║【疏】謂毛孔約正報。即佛及眾生。毛頭約空處。微塵是色相。多約器界。並身在中．入定出定。為顯三昧純熟．
B03n0002_p0609a12║隱顯自在故。亦通觀彼出入定等。即於境無礙也。若唯約身在彼。下十定中亦云。無生法中入起。安有處
B03n0002_p0609a13║耶。
B03n0002_p0609a14║○四。四頌半。器界事中。周徧入出以明自在。
B03n0002_p0609a15║一切塵中入正定金剛地中從定出金剛地中入正定摩尼樹上從定出摩尼樹上入正定
B03n0002_p0609a16║佛光明中從定出佛光明中入正定於河海中從定出於河海中入正定於火大中從定出
B03n0002_p0610a01║於火大中入正定於風起定心不亂於風大中入正定於地大中從定出於地大中入正定
B03n0002_p0610a02║於天宮殿從定出於天宮殿入正定於空起定心不亂
B03n0002_p0610a03║【疏】然菩薩身普徧。略有四位。一普徧一切十方剎海。二徧彼剎內樹等物中。三徧一切塵毛等中。皆圓徧。
B03n0002_p0610a04║非分徧。是故皆全身顯現。四以是法界身故。不異不分。恆在此。常在彼。無有前後。
B03n0002_p0610a05║○第三一頌總結。
B03n0002_p0610a06║是名無量功德者三昧自在難思議十方一切諸如來於無量劫說不盡
B03n0002_p0610a07║【疏】初句．以德命人。次句．依人顯德。後半。明說不盡。近結第十．定用無盡。遠結前十．定用無盡。以是無盡之
B03n0002_p0610a08║法門故。（十寂用無涯三昧門竟。）（大科第四無方大用竟。）
B03n0002_p0610a09║【論】從有勝三昧已下。八十一行頌。明三昧自在分。如此同異無礙自在大方網三昧門。入出隱現同時自
B03n0002_p0610a10║在者。隨眾生業異．所見差別。諸佛得道自在故。隨眾生業自在故。然如來心無作性故。智隨影應。無去來
B03n0002_p0610a11║性而可取捨。如響應聲喻。如水潛流。隨諸卉木各滋生喻。如春陽生草木喻。如水養魚龍喻。如地所生草
B03n0002_p0610a12║木喻。如火成食喻。如風發生所益眾生長短壽生喻。以喻思之。以智照之。執計情亡。任真之智．本合如是。
B03n0002_p0610a13║為執計故。設得一分出世道果。亦不能為大自在故。
B03n0002_p0610a14║○第五一切下。喻況玄旨分。亦名舉劣顯勝分。以上所說普賢行德窮於佛境。蓋是信滿之位。既越常規．
B03n0002_p0610a15║乖於視聽。滯情封教．取信無由。故舉斯近事。以鏡玄趣。令開悟也。七十九頌。分為三段。初二總標喻意。二
B03n0002_p0610a16║七十六頌．別顯喻相。三一頌．結說顯德。今初。
B03n0002_p0611a01║一切如來咸共說眾生業報難思議諸龍變化佛自在菩薩神力亦難思
B03n0002_p0611a02║欲以譬喻而顯示終無有喻能喻此然諸智慧聰達人因於譬故解其義
B03n0002_p0611a03║【疏】先一偈半。明非喻能喻。後半偈。借喻通玄。今初舉四難思。意在菩薩神力。後半中。然取分喻。以小喻大。
B03n0002_p0611a04║令聞喻者．忘象領意。故褒以智者。（【鈔】然取分喻者。由上云。無可同喻。今何喻耶。故云分喻。無可喻者。下經云。三界有無一切法。不能與佛為譬喻。言分喻者。喻有八種。一順。二逆。
B03n0002_p0611a05║三現。四非。五先。六後。七者先後。八者偏喻。如涅槃說。前文已引。則有偏喻。今對偏喻。但取少分。如言佛面猶如滿月。但取圓滿無缺義故。今喻亦然。以小喻大者。若易中。射隼于高墉。以況天下等。其事甚多。令聞
B03n0002_p0611a06║喻等者。易略例云。夫象者。出意者也。言者。明象者也。盡意莫若象。盡象莫若言。言生於象。故可尋言以觀象。象生於意。故可尋象以觀意。意以象盡。象以言著。言者。所以明象。得象而亡言。象者。所以存意。得意而
B03n0002_p0611a07║亡象。猶罤者所以在兔。得兔而亡罤。筌者。所以在魚。得魚而亡筌。然則言者。象之罤也。象者。意之筌也。是故存言者。非得象者也。存象者。非得意者也。象生於意。而存象焉。則所存者。乃非其象也。言生於象而存
B03n0002_p0611a08║言焉。則所存者。乃非其言也。然則亡象者。乃得意者也。亡言者。乃得象者也。得意在亡象。得象在亡言。故立象以盡意。而象可亡也。重畫以盡情。而畫可亡也。是故觸類可為其象。合義可為其徵。今疏用此文。故
B03n0002_p0611a09║令亡象領意。謂如水現四兵。是喻是象。但知菩薩無心頓現。則水印可亡矣。諸喻皆然。若能亡象得意．斯為智者。執象失意．乃成愚滯。故法華云。諸有智者。以譬喻得解。）
B03n0002_p0611a10║○二聲聞下。別辨中。略顯二十種大喻。以況菩薩之德。
B03n0002_p0611a11║聲聞心住八解脫所有變現皆自在能以一身現多身復以多身為一身於虛空中入火定
B03n0002_p0611a12║行住坐臥悉在空身上出水身下火身上出火身下水如是皆於一念中種種自在無邊量
B03n0002_p0611a13║彼不具足大慈悲不為眾生求佛道尚能現此難思事況大饒益自在力
B03n0002_p0611a14║【疏】初有三頌半。明聲聞現通喻。況菩薩自在益生德。先明喻。末偈舉劣顯勝。不為眾生無大悲也。不求菩
B03n0002_p0611a15║提。無大智也。大饒益者。具悲智也。
B03n0002_p0611a16║譬如日月遊虛空影像普徧於十方泉池陂澤器中水眾寶河海靡不現
B03n0002_p0612a01║菩薩色像亦復然十方普現不思議此皆三昧自在法唯有如來能證了
B03n0002_p0612a02║【疏】二有二偈。日月現影喻。況菩薩普應羣機德。
B03n0002_p0612a03║如淨水中四兵像各各別異無交雜劍戟弧矢類甚多鎧冑車輿非一種
B03n0002_p0612a04║隨其所有相差別莫不皆於水中現而水本自無分別菩薩三昧亦如是
B03n0002_p0612a05║【疏】三有二頌。水現四兵喻。喻菩薩海印現像德。
B03n0002_p0612a06║海中有神名善音其音普順海眾生所有語言皆辨了令彼一切悉歡悅
B03n0002_p0612a07║彼神具有貪恚癡猶能善解一切音況復總持自在力而不能令眾歡喜
B03n0002_p0612a08║【疏】四有二頌。善音巧辨喻。喻菩薩總持巧說德。
B03n0002_p0612a09║有一婦人名辯才父母求天而得生若有離惡樂真實入彼身中生妙辯
B03n0002_p0612a10║彼有貪欲瞋恚癡猶能隨行與辯才何況菩薩具智慧而不能與眾生益
B03n0002_p0612a11║【疏】五二頌。女授辯才喻。喻授法益生德。
B03n0002_p0612a12║譬如幻師知幻法能現種種無量事須臾示作日月歲城邑豐饒大安樂
B03n0002_p0612a13║幻師具有貪恚癡猶能幻力悅世間況復禪定解脫力而不能令眾歡喜
B03n0002_p0612a14║【疏】六二頌。幻師巧術喻。喻不思議解脫德。
B03n0002_p0612a15║天阿修羅鬬戰時修羅敗衂而退走兵仗車輿及徒旅一時竄匿莫得見
B03n0002_p0612a16║彼有貪欲瞋恚癡尚能變化不思議況住神通無畏法云何不能現自在
B03n0002_p0613a01║【疏】七二頌。修羅隱形喻。喻勝通隱顯德。
B03n0002_p0613a02║釋提桓因有象王彼知天主欲行時自化作頭三十二一一六牙皆具足一一牙上七池水
B03n0002_p0613a03║清淨香潔湛然滿一一清淨池水中各七蓮華妙嚴飾彼諸嚴飾蓮華上各各有七天玉女
B03n0002_p0613a04║悉善技藝奏眾樂而與帝釋相娛樂彼象或復捨本形自化其身同諸天威儀進止悉齊等
B03n0002_p0613a05║有此變現神通力彼有貪欲瞋恚癡尚能現此諸神通何況具足方便智而於諸定不自在（【校】自化作
B03n0002_p0613a06║頭三十二。準麗藏宋藏及華嚴合論宋本．應作自化作頭三十三。與下十定品諸本．及晉譯賢首品麗藏本合。）
B03n0002_p0613a07║【疏】八五頌。象王隨變喻。喻定用自在德。
B03n0002_p0613a08║如阿修羅變化身蹈金剛際海中立海水至深僅其半首共須彌正齊等
B03n0002_p0613a09║彼有貪欲瞋恚癡尚能現此大神通況伏魔怨照世燈而無自在威神力
B03n0002_p0613a10║【疏】九二頌。修羅大身喻。喻法界身雲德。同於上文。主伴嚴麗。
B03n0002_p0613a11║天阿修羅共戰時帝釋神力難思議隨阿修羅軍眾數現身等彼而與敵
B03n0002_p0613a12║諸阿修羅發是念釋提桓因來向我必取我身五種縛由是彼眾悉憂悴
B03n0002_p0613a13║帝釋現身有千眼手持金剛出火燄被甲持仗極威嚴修羅望見咸退伏
B03n0002_p0613a14║彼以微小福德力猶能摧破大怨敵何況救度一切者具足功德不自在
B03n0002_p0613a15║【疏】十有四頌。帝釋破怨喻。喻降伏眾魔德。（【校】破怨．纂要作破冤。）
B03n0002_p0613a16║忉利天中有天鼓從天業報而生得知諸天眾放逸時空中自然出此音一切五欲悉無常
B03n0002_p0614a01║如水聚沫性虛偽諸有如夢如陽燄亦如浮雲水中月放逸為怨為苦惱非甘露道生死徑
B03n0002_p0614a02║若有作諸放逸行入於死滅大魚口世間所有眾苦本一切聖人皆厭患五欲功德滅壞性
B03n0002_p0614a03║汝應愛樂真實法三十三天聞此音悉共來升善法堂帝釋為說微妙法咸令順寂除貪愛
B03n0002_p0614a04║彼音無形不可見猶能利益諸天眾況隨心樂現色身而不濟度諸羣生
B03n0002_p0614a05║【疏】十一六頌。天鼓說法喻。況菩薩以無功用。現身說法德。
B03n0002_p0614a06║天阿脩羅共鬬時諸天福德殊勝力天鼓出音告其眾汝等宜應勿憂怖
B03n0002_p0614a07║諸天聞此所告音悉除憂畏增益力時阿脩羅心震懼所將兵眾咸退走
B03n0002_p0614a08║甘露妙定如天鼓恒出降魔寂靜音大悲哀愍救一切普使眾生滅煩惱
B03n0002_p0614a09║【疏】十二有三頌。天鼓安慰喻。況菩薩慈音除惱德。
B03n0002_p0614a10║帝釋普應諸天女九十有二那由他令彼各各心自謂天王獨與我娛樂
B03n0002_p0614a11║如天女中身普應善法堂內亦如是能於一念現神通悉至其前為說法
B03n0002_p0614a12║帝釋具有貪恚癡能令眷屬悉歡喜況大方便神通力而不能令一切悅
B03n0002_p0614a13║【疏】十三有三頌。天王普應喻。喻普應悅機德。
B03n0002_p0614a14║他化自在六天王於欲界中得自在以業惑苦為𦊰網繫縛一切諸凡夫
B03n0002_p0614a15║彼有貪欲瞋恚癡猶於眾生得自在況具十種自在力而不能令眾同行
B03n0002_p0614a16║【疏】十四二頌。魔繫愚夫喻。喻攝生同行德。
B03n0002_p0615a01║三千世界大梵王一切梵天所住處悉能現身於彼坐演暢微妙梵音聲
B03n0002_p0615a02║彼住世間梵道中禪定神通尚如意況出世間無有上於禪解脫不自在
B03n0002_p0615a03║【疏】十五二頌。梵王殊現喻。況菩薩解脫自在德。
B03n0002_p0615a04║摩醯首羅智自在大海龍王降雨時悉能分別數其滴於一念中皆辨了
B03n0002_p0615a05║無量億劫勤修學得是無上菩提智云何不於一念中普知一切眾生心
B03n0002_p0615a06║【疏】十六二頌。自在數滴喻。況菩薩一念普知德。
B03n0002_p0615a07║眾生業報不思議以大風力起世間巨海諸山天宮殿眾寶光明萬物種
B03n0002_p0615a08║亦能興雲降大雨亦能散滅諸雲氣亦能成熟一切穀亦能安樂諸羣生
B03n0002_p0615a09║風不能學波羅蜜亦不學佛諸功德猶成不可思議事何況具足諸願者
B03n0002_p0615a10║【疏】十七三頌。大風成事喻。喻大願宿成德。
B03n0002_p0615a11║男子女人種種聲一切鳥獸諸音聲大海川流雷震聲皆能稱悅眾生意
B03n0002_p0615a12║況復知聲性如響逮得無礙妙辯才普應眾生而說法而不能令世間喜
B03n0002_p0615a13║【疏】十八二頌。眾聲悅意喻。喻四辯悅機德。
B03n0002_p0615a14║海有希奇殊特法能為一切平等印眾生寶物及川流普悉包容無所拒
B03n0002_p0615a15║無盡禪定解脫者為平等印亦如是福德智慧諸妙行一切普修無厭足
B03n0002_p0615a16║【疏】十九二頌。大海包含喻。喻禪慧普修德。
B03n0002_p0616a01║大海龍王遊戲時普於諸處得自在
B03n0002_p0616a02║【疏】二十大海龍王下。有二十四頌半。龍王遊戲喻。喻菩薩遊戲神變德。文分為二。初二十二頌半。明龍王
B03n0002_p0616a03║大用不同。後二頌．正明舉劣顯勝。前中初半偈總標。
B03n0002_p0616a04║興雲充徧四天下其雲種種莊嚴色第六他化自在天於彼雲色如真金化樂天上赤珠色
B03n0002_p0616a05║兜率陀天霜雪色夜摩天上瑠璃色三十三天碼碯色四王天上玻瓈色大海水上金剛色
B03n0002_p0616a06║緊那羅中妙香色諸龍住處蓮華色夜叉住處白鵝色阿脩羅中山石色鬱單越處金燄色
B03n0002_p0616a07║閻浮提中青寶色餘二天下雜莊嚴隨眾所樂而應之
B03n0002_p0616a08║【疏】餘頌別顯。於中四。初四偈半。雲色不同。喻菩薩身雲各異。
B03n0002_p0616a09║又復他化自在天雲中電曜如日光化樂天上如月光兜率天上閻浮金
B03n0002_p0616a10║夜摩天上珂雪色三十三天金燄色四王天上眾寶色大海之中赤珠色
B03n0002_p0616a11║緊那羅界瑠璃色龍王住處寶藏色夜叉所住玻瓈色阿脩羅中碼碯色
B03n0002_p0616a12║鬱單越境火珠色閻浮提中帝青色餘二天下雜莊嚴如雲色相電亦然
B03n0002_p0616a13║【疏】次有四頌。電光差別。喻菩薩光明等殊。第三偈云寶藏色者。梵云室利揭娑。此云勝藏。勝藏即寶名也。
B03n0002_p0616a14║閻浮提中帝青色者。梵云天帝火燄摩尼色。亦珠寶名也。
B03n0002_p0616a15║他化雷震如梵音化樂天中大鼓音兜率天上歌唱音夜摩天上天女音於彼三十三天上
B03n0002_p0616a16║如緊那羅種種音護世四王諸天所如乾闥婆所出音海中兩山相擊聲緊那羅中簫笛聲
B03n0002_p0617a01║諸龍城中頻伽聲夜叉住處龍女聲阿脩羅中天鼓聲於人道中海潮聲
B03n0002_p0617a02║【疏】三有三頌半。雷聲不等。喻菩薩三昧多種。
B03n0002_p0617a03║他化自在雨妙香種種雜華為莊嚴化樂天雨多羅華曼陀羅華及澤香兜率天上雨摩尼
B03n0002_p0617a04║具足種種寶莊嚴髻中寶珠如月光上妙衣服真金色夜摩中雨幢旛蓋華鬘塗香妙嚴具
B03n0002_p0617a05║赤真珠色上妙衣及以種種眾伎樂三十三天如意珠堅黑沈水栴檀香鬱金雞羅多摩等
B03n0002_p0617a06║妙華香水相雜雨護世城中雨美饍色香味具增長力亦雨難思眾妙寶悉是龍王之所作
B03n0002_p0617a07║又復於彼大海中霔雨不斷如車軸復雨無盡大寶藏亦雨種種莊嚴寶緊那羅界雨瓔珞
B03n0002_p0617a08║眾色蓮華衣及寶婆利師迦末利香種種樂音皆具足諸龍城中雨赤珠夜叉城內光摩尼
B03n0002_p0617a09║阿脩羅中雨兵仗摧伏一切諸怨敵鬱單越中雨瓔珞亦雨無量上妙華弗婆瞿耶二天下
B03n0002_p0617a10║悉雨種種莊嚴具閻浮提雨清淨水微細悅澤常應時長養眾華及果藥成熟一切諸苗稼
B03n0002_p0617a11║【疏】四有十頌。所雨不一。喻菩薩說法多門。言曼陀羅者。此云悅意。澤香。即塗香也。鷄羅多摩者。鷄羅．此云
B03n0002_p0617a12║華蘂。多摩．此云天上華。謂此香是天華蘂所作故也。婆利師迦者。此云雨時生華。末利香．即華名。其色猶
B03n0002_p0617a13║黃金。
B03n0002_p0617a14║如是無量妙莊嚴種種雲電及雷雨龍王自在悉能作而身不動無分別
B03n0002_p0617a15║彼於世界海中住尚能現此難思力況入法海具功德而不能為大神變
B03n0002_p0617a16║【疏】第二二頌。正舉劣顯勝。謂娑竭羅龍．於六欲天等。總十五處。現斯作用。而身不動搖。心無分別。但由業
B03n0002_p0618a01║報之力．現斯自在。菩薩亦爾。住無功用．不動不思。於十方界．應現多種。亦以菩薩功德之力．隨機現殊。此
B03n0002_p0618a02║就喻意。顯勝可知。
B03n0002_p0618a03║○第三一頌結說難思。
B03n0002_p0618a04║彼諸菩薩解脫門一切譬喻無能顯我今以此諸譬喻略說於其自在力
B03n0002_p0618a05║【疏】前半非喻能喻。後半結上略說。引諸喻者。略有二意。一顯菩薩自在不同。二貴令眾生起信。且江南之
B03n0002_p0618a06║人．下信千人氈帳。河北之者．多疑萬斛之舟。皆耳目不暨故耳。所以或舉目擊．或據具縛之人．自在若斯。
B03n0002_p0618a07║菩薩之用．固當無惑。今猶疑者．豈不傷哉。（大科第二．三百四十六偈半。正說勝德分竟。）
B03n0002_p0618a08║○大文第三。第一智慧下。九頌。校量勸持分。此廣大用．人皆有分。見而不習。誠為自欺。故中人可勸而進
B03n0002_p0618a09║也。
B03n0002_p0618a10║第一智慧廣大慧真實智慧無邊慧勝慧及以殊勝慧如是法門今已說
B03n0002_p0618a11║【疏】於中分二。初一頌．結前所說。略就六慧結之。第一者。上無加故。二廣大者。語其分量．超二乘故。三真實
B03n0002_p0618a12║者。明其體性．內證無虛故。四無邊者。有二義。一量智普知故。二離種種二邊故。即中道慧也。五勝者。超地
B03n0002_p0618a13║位故。六殊勝者。同普賢故。
B03n0002_p0618a14║此法希有甚奇特若人聞已能忍可能信能受能讚說如是所作甚為難
B03n0002_p0618a15║【疏】二八頌。明信受難得。於中初一總顯。餘七別明。前中希有者。佛出懸遠。已難可遇。唯初成頓說。故希有
B03n0002_p0618a16║也。奇．謂初能具後。特．謂逈出諸乘。此句讚也。下文勸耳。聞．謂遇經。忍可．謂信因。信則心淨。受．謂領文領義。
B03n0002_p0619a01║讚．乃通言通筆。說．唯約言。上皆所作。總說皆難。
B03n0002_p0619a02║世間一切諸凡夫信是法者甚難得若有勤修清淨福以昔因力乃能信
B03n0002_p0619a03║【疏】後別明中三。初二偈半明難信。次半偈況出餘行。後四偈舉事校量。前中初一偈．明人天之器。信為甚
B03n0002_p0619a04║難。若爾。今或能信何耶。由二力故。一現修淨福。稱所求故。二昔因聞熏。今發種故。今不信者．願少聽聞。為
B03n0002_p0619a05║毒塗鼓。終成堅種。（【鈔】為毒塗鼓者。即涅槃第九如來性品云。復次善男子。譬如有人以雜毒藥。用塗大鼓。於眾人中．擊之發聲。雖無心欲聞。聞之皆死。唯除一人．不橫死者。鼓合涅槃。死喻滅惑。
B03n0002_p0619a06║不橫死者．喻一闡提。終成堅種者。即出現品。如上頻引。）
B03n0002_p0619a07║一切世界諸羣生少有欲求聲聞乘求獨覺者轉復少趣大乘者甚難遇
B03n0002_p0619a08║趣大乘者猶為易能信此法倍更難
B03n0002_p0619a09║【疏】後一偈半。舉三乘之信。展轉難得。況於一乘。明文昭然。權實有據。
B03n0002_p0619a10║況復持誦為人說如法修行真實解
B03n0002_p0619a11║【疏】第二半偈。況出餘行中。信忍尚難。況具餘行。難中之難也。真實解者。亦有說行。而不信圓融之旨。非真
B03n0002_p0619a12║實解也。願諸學者。善擇知見。
B03n0002_p0619a13║有以三千大千界頂戴一劫身不動彼之所作未為難信是法者乃為難
B03n0002_p0619a14║有以手擎十佛剎盡於一刧空中住彼之所作未為難能信此法乃為難
B03n0002_p0619a15║十剎塵數眾生所悉施樂具經一劫彼之福德未為勝信此法者為最勝
B03n0002_p0619a16║【疏】第三四頌。舉事校量。初三校量難信。初二舉二難以況信難。後一舉福勝以彰信勝。
B03n0002_p0620a01║十剎塵數如來所悉皆承事盡一劫若於此品能誦持其福最勝過於彼
B03n0002_p0620a02║【疏】後一校量餘行之難。唯明誦持。餘略不說。亦顯修行真解．非可校量也。此之四事．後後過於前前。巧辨
B03n0002_p0620a03║深勝。
B03n0002_p0620a04║○大段第三時賢首下。顯實證成分。
B03n0002_p0620a05║時賢首菩薩。說此偈已。十方世界六反震動。魔宮隱蔽。惡道休息。十方諸佛．普現其前。各以右手而摩其頂。
B03n0002_p0620a06║同聲讚言。善哉善哉。快說此法。我等一切悉皆隨喜。
B03n0002_p0620a07║【疏】於中有四。一動世界。大機發故。二蔽魔宮。唯佛境故。三息惡道。利樂深故。四佛現證。契佛心故。於中摩
B03n0002_p0620a08║頂．讚善．隨喜．即三業皆證。勸物信行。（第二會竟。）
B03n0002_p0620a09║大方廣佛華嚴經疏論纂要卷第二十八