B03n0002_p0694a06║
B03n0002_p0694a07║
B03n0002_p0694a08║大方廣佛華嚴經疏論纂要卷第三十三
B03n0002_p0694a09║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0694a10║梵行品第十六
B03n0002_p0694a11║○此品四門分別。初來意。
B03n0002_p0694a12║【疏】來意有六。一前是正位。今辨位中之行。故次來也。二前明諸位別行。今辨諸位通行。三前通道俗。今別
B03n0002_p0694a13║顯出家所行。四前明隨相差別。今顯會緣入實。（【鈔】言隨相者。即如前別行。行既不同。即是隨相。今此觀意。於身無所取。於修無所著。乃至受無相法。觀無相法。知一
B03n0002_p0694a14║切法即心自性等故。）五為顯入住之因。謂自他二種梵行淨故。則入初住也。（以說位竟。恐物尋因。故令修此。如先知滅。後示道故。）六別顯初住
B03n0002_p0694a15║成佛。則類前諸位。位位成佛。不由他悟之相也。具上諸意。有此品來。（謂前一一位末。皆云欲令菩薩有所聞法。即自開解。不由他教。此但總標。
B03n0002_p0694a16║故今釋云。與此觀行相應。即得初心成佛。知一切法即心自性。成就慧身。不由他悟。）
B03n0002_p0695a01║○二釋名。
B03n0002_p0695a02║【疏】釋名者。梵是西域之音。具云勃嚂摩。此翻為淨。揀上淨行。立梵行名。離染中極。故名為梵。即梵為行。故
B03n0002_p0695a03║名梵行。持業釋也。亦有云。真境為梵。智契為行。或涅槃為梵。修因為行。此二依主釋。梵行以何為體。體略
B03n0002_p0695a04║有三。一者即戒。戒能防非。故得稱梵。二者四等。三者是慧．涅槃五行中。梵行．即四無量。亦七善知。今此品
B03n0002_p0695a05║中。具含三義。（【鈔】涅槃五行者。即涅槃十一聖行品。謂一聖行。二梵行。三天行。四嬰兒行。五病行。即四無量等者。經具此二。古德出體。亦用此二。其梵行品在十五經。四無量義次下自明。亦七善知者。
B03n0002_p0695a06║經云。善男子。云何為菩薩摩訶薩梵行。善男子。菩薩摩訶薩。住於大乘大般涅槃。住七善法。得具梵行。何等為七。一者知法。二者知義。三知時。四知足。五知自。六知眾。七知尊卑。彼文廣釋。今當略示。知法．謂知十
B03n0002_p0695a07║二部經。知義．謂一切文字語言善知其義。知時．謂如是時中．堪修靜慮。如是時中．堪修精進等。知足．謂飲食衣服藥等。知自者。謂我有如是信戒等。知眾．謂剎利婆羅門等。知尊卑．云善男子。有二種人。一者信。二
B03n0002_p0695a08║者不信。菩薩當知．信者是善。不信者不名為善。信復二種。一者往詣僧坊。二者不往。往詣者善。不往詣者。不名為善。如是禮拜。聽法。至心思義。如說修行。求聲聞乘。迴向大乘。展轉皆同初二。故後結云。迴向大乘。
B03n0002_p0695a09║最上最善。不出尊卑之名。意云。善者為尊。不善者為卑。則後後尊於前前耳。）然此三各二。戒有二者。一隨相。二離相。今文即相無相。依如來教。
B03n0002_p0695a10║染衣出家．乞食正命。是隨相也。於修無所著．則戒相如虛空。即離相也。四等二者。一有緣。二無緣。生緣法
B03n0002_p0695a11║緣。皆名為有。今即緣無緣。觀察眾生而不捨離。是有緣也。了知境界如幻如夢即無緣也。慧有二者。一有
B03n0002_p0695a12║分別。二無分別。今即分別是無分別。謂於十法一一推徵。是分別也。觀無相法．了知平等．離念契玄．即無
B03n0002_p0695a13║分別也。上三中二義．各初義通凡小．後義唯大乘。此二不二．為實教梵行。若一行具一切佛法．方是華嚴
B03n0002_p0695a14║之梵行也。梵即是淨。但以性淨故．即行淨。行淨故．則智慧淨。智慧淨故．則心淨。心淨故．一切功德淨。乃至
B03n0002_p0695a15║成佛．功歸於行．故云淨行。然前信中之淨。隨事造修。悲智兼導。至此純熟。了心自性。悲智無二。故小有不
B03n0002_p0695a16║同。
B03n0002_p0696a01║○三宗趣。
B03n0002_p0696a02║【疏】宗趣者。即以悲智無二．事理雙修．觀行為宗。疾滿一切佛法為趣。
B03n0002_p0696a03║【論】將釋此品。約作三門分別。一釋品名目。二釋品來意。三隨文釋義。第一釋品名目者。何故云梵行品。梵
B03n0002_p0696a04║者。此云淨也。云以其淨行利眾生故。常居世間．行一切行法．化利眾生。無行可得．則無行不淨。是故名為
B03n0002_p0696a05║梵行也。又約能問之主．名曰正念。無念之念。名為正念。隨行無念。名為正念。行念總無．以斯益物。名第一
B03n0002_p0696a06║義天。以天有慈。名為天子。又約能說之人．名為法慧。隨行無念。名之為法。以法簡情。名之為慧。起情乖理。
B03n0002_p0696a07║名無法慧。達理情亡．名為法慧。今約能問之主．所說法人．及所說法。總名淨行品。品者。均分理教義。第二
B03n0002_p0696a08║釋品來意者。前品明住佛無所住之門故。還行無行之行。是故此品須來。無住之住．名為佛住。無行之行．
B03n0002_p0696a09║利益無眾生之眾生。名為淨行。是故此品須來。第三隨文釋義者。科此一品經。約作七門分別。如文具明。
B03n0002_p0696a10║○第四釋文。文分為二。先問。
B03n0002_p0696a11║爾時正念天子。白法慧菩薩言。佛子。一切世界諸菩薩眾。依如來教。染衣出家。云何而得梵行清淨。從菩薩
B03n0002_p0696a12║位。逮於無上菩提之道。
B03n0002_p0696a13║【疏】文二。先敘問答之人。正念天子問者。天．淨也。表所問事理。染相絕故。梵依天行而得成故。念與無念．二
B03n0002_p0696a14║而不二．為正念也。法慧答者。表巧慧窮法。（【鈔】梵依天行者。涅槃天行．經文不釋。指在華嚴。古人出體。亦有二義。一指八禪。二即淨天。淨天即第一義天。見第一義．梵行成
B03n0002_p0696a15║矣。故依天行得成。）後佛子下。正顯問端。於中先舉所問境。次云何下。述所問相。問相有二。一問行淨所因。謂隨相
B03n0002_p0696a16║持戒之梵行。云何得離相之清淨。二從菩薩下。問因所得果。
B03n0002_p0697a01║○第二答。答前二問．即為二別。先答行淨所因。後若諸菩薩下。答因所成果。斯即觀成利益也。今初分二。
B03n0002_p0697a02║先明自行清淨。即離相之戒成。後復應修習下。明利他之行淨。即無緣之四等。二種智慧。通在兩文．為能
B03n0002_p0697a03║淨故。前中分四。一總示所應。二所謂下。列名略釋。三若身是下。廣陳修相。四如是觀已下。顯觀成相。今初。
B03n0002_p0697a04║法慧菩薩言。佛子。菩薩摩訶薩修梵行時。應以十法而為所緣。作意觀察。
B03n0002_p0697a05║【疏】作意者。不墮無記故。觀察者。以慧推求故。
B03n0002_p0697a06║○第二列名略釋。
B03n0002_p0697a07║所謂身．身業．語．語業．意．意業．佛．法．僧．戒。應如是觀。為身是梵行耶。乃至戒是梵行耶。
B03n0002_p0697a08║【疏】初列十法。即列上所緣之境。後應如是觀下。釋上作意觀察所以。唯令觀十法者。一為成圓數。二梵行
B03n0002_p0697a09║緣體．不離此十。謂身口意三。是行所依處。三業行因。三寶行緣。戒為行體。問。以善三業．歸於三寶。得受隨
B03n0002_p0697a10║戒．何要觀耶。答。若不觀察。取相堅持。同權小故。見戒從緣。起心持戒。為迷倒故。云何觀耶。廣在下文。今略
B03n0002_p0697a11║釋之。意云。十中隨一若是。餘九即非。明假眾緣以顯無性。況十中各十。一一推徵。相盡理現。名真梵行。
B03n0002_p0697a12║○第三廣陳修相。即尋思觀也。所觀十法．即為十段。前六通染。是故但約染淨相違。名非梵行。亦不析破
B03n0002_p0697a13║彼法自體。後四唯淨。順於梵行。故分析體空。何有梵行。十中各先總牒觀境。後以十事徵顯其非。今初身
B03n0002_p0697a14║具。
B03n0002_p0697a15║若身是梵行者。當知梵行。則為非善。則為非法。則為渾濁。則為臭惡。則為不淨。則為可厭。則為違逆。則為雜
B03n0002_p0697a16║染。則為死屍。則為蟲聚。
B03n0002_p0698a01║【疏】一非善者。身通不善體非順理。梵行善性體能順理。二法既殊。明身非梵行。梵行何在。他皆倣此。當知
B03n0002_p0698a02║梵行之言。貫通諸句。二體是無記。非可軌法。三飲食資成。四自相臭惡。五自性不淨。六種子住處等皆悉
B03n0002_p0698a03║可厭。七四蛇違反。八業惑所依故。九是身無知。又要當死。究竟不淨故。十八萬戶蟲。戶有九億。全以蟲聚
B03n0002_p0698a04║成其身故。（【鈔】身通不善者。五陰成身。行陰廣攝。言體非順理者。順理生心。名為善故。二體是無記者。色是報色。故為無記。四自相臭惡者。此中示五不淨。即智論云。行者依淨戒住。一心行精進。觀五種
B03n0002_p0698a05║不淨相。一種子不淨。謂攬父母精血。業因識種。以成身分故。二住處不淨。於母胎中。生藏之下。熟藏之上故。三自體不淨。謂三十六物以成身故。四自相不淨。亦名外相不淨。謂九孔常流。眼出眵淚。耳出結矃。鼻
B03n0002_p0698a06║中流涕。口出唾涎。大小便道。常出不淨。五究竟不淨。氣絕已後。膖脹臭爛。甚成可惡。今疏已暗配。種子住處等者。然五不淨。皆悉可厭。以上配自性自相。下配究竟。故牒此二等取餘三。言皆可厭者。智論五皆有
B03n0002_p0698a07║偈結之。一種子偈云。是身種不淨。非餘妙寶物。不由白淨生。但從穢道出。二住處偈云。是身為臭穢。不從華間生。亦不從薝蔔。又不出寶山。三自性偈云。地水火風質。能變成不淨。傾海洗此身。不能令香潔。四外
B03n0002_p0698a08║相偈云。種種不淨物。充滿於身中。常流出不止。如漏囊盛物。五究竟偈云。審諦觀此身。必歸於死處。難御多反覆。背恩如小兒。結云。行人修此觀成。破淨倒想。故五種皆可厭也。八萬戶蟲者。諸經多說。下十藏品
B03n0002_p0698a09║自有明文。觀佛三昧海經觀相品云。云何菩薩降魔時。白毫相光。乃至云。魔有三女。至菩薩所。白菩薩言。我是天女。盛美無比。今以微身。奉上太子。供給左右。可備掃灑。太子寂然。身心不動。以白毫擬之。令三天
B03n0002_p0698a10║女。自見身內。膿囊涕唾。九孔筋脈。一切根本。大腸小腸。生藏熟藏。於其中間。迴伏宛轉。踊生諸蟲。其數滿足有八萬戶。戶有九億諸小蟲等。遊戲之時。走入小腸。皆有四口。張口向上大蟲遊戲。入大腸中。從腸中
B03n0002_p0698a11║出。復入胃中。復生四蟲。如四蛇合。上下同時。唼食諸藏。滓盡汁出。入眼為淚。入鼻為涕。聚口成唾。放口成涎。薄皮厚皮。筋髓諸脈。悉生諸蟲。細於秋毫。眾數甚多不可具說。其女見此。即便嘔吐。從口而出。無有窮
B03n0002_p0698a12║盡。全以蟲成者。即大婆沙中說人身內並是蟲聚。蟲頭在內。食人所食。蟲尾在外。辮作人皮故。）今此梵行體是可軌。性能澄淨。芬馨清潔。賢聖所欣。順法
B03n0002_p0698a13║順教。體無雜染。與智相應。眾善集成。彼豈當是。於十事求。梵行叵得。當知梵行。離相離性。下九準之。
B03n0002_p0698a14║○二身業。
B03n0002_p0698a15║若身業是梵行者。梵行則是行住坐臥。左右顧視。屈申俯仰。
B03n0002_p0698a16║【疏】身業者。身之作用名為身業。語意亦然。十中。四儀無記。餘六通善惡。故非梵行。
B03n0002_p0699a01║○三語具。
B03n0002_p0699a02║若語是梵行者。梵行則是音聲風息。脣舌喉吻。吐納抑縱。高低清濁。（【校】脣麗藏宋藏元藏作胸。）
B03n0002_p0699a03║【疏】語具十事。初一語體。次五語緣。謂風觸七處而出於聲。此略無臍輪牙齒。後吐納等四是辨語相。十事
B03n0002_p0699a04║望業。皆是語體。此唯無記。故非梵行。（【鈔】謂風觸七處者。即智論第七云。如人欲語時。口中有風。名優陀那。還入至臍。即有響出。響出之時。觸七處過。名生語言。如有偈說。風名
B03n0002_p0699a05║優陀那。觸臍而上去。是風七處觸。項及齗齒脣。舌咽及以胸。是中言語生。愚人不解此。惑著起瞋癡。然楞伽第二第三。皆有其文。第二云。佛告大慧。頭胸喉鼻。脣舌齗齒。和合出聲。釋曰此有八處。加鼻一種。鼻塞。
B03n0002_p0699a06║語雖小壅。而亦得語。故論略無。第三中說。但有七事。經言云何語。謂言字妄想和合。語依咽喉。脣舌齒齗頰輔。因彼我言說。妄想習氣。是名為語。釋曰於前八中。略無頭胸鼻。而加頰輔。言字妄想者顯言空故。次
B03n0002_p0699a07║經即云。大慧。云何為離一切妄想言說相。大慧。菩薩於如是義。獨一靜處。聞思修慧。緣自覺了。向涅槃城。習氣身轉變已。自覺境界。觀地地中間勝進義相。是名菩薩摩訶薩善義。釋曰此即下觀破意。）
B03n0002_p0699a08║○四語業。
B03n0002_p0699a09║若語業是梵行者。梵行則是起居問訊。略說廣說。喻說直說。讚說毀說。安立說。隨俗說。顯了說。
B03n0002_p0699a10║【疏】語業十事。通善惡故。亦非梵行。安立說者。謂假施設。隨俗說者。隨世名言。餘可思準。
B03n0002_p0699a11║○第五觀意。
B03n0002_p0699a12║若意是梵行者。梵行則應是覺。是觀。是分別。是種種分別。是憶念。是種種憶念。是思惟。是種種思惟。是幻術。
B03n0002_p0699a13║是眠夢。
B03n0002_p0699a14║【疏】觀意十事。覺是尋求。觀是伺察。覺粗觀細。是不定法。言分別者。以慧揀擇。三分別中是自性分別。七分
B03n0002_p0699a15║別中任運分別。種種分別者。三中隨念計度故。七中餘六。謂有相。無相。尋求。伺察。染污。不染污故。（【鈔】三分別者。即
B03n0002_p0699a16║雜集第二云。有三分別。謂自性分別。隨念分別。計度分別。七分別者。論云復有七種分別．謂於所緣任運分別。有相分別。無相分別。尋來分別。伺察分別。染汙分別。不染汙分別。）憶念者。追憶曾
B03n0002_p0700a01║習。唯緣過去。思惟者。以慧籌度。通去來今。並有一多．各成二種．上六皆別境攝。（上六皆別境攝者。別境有五。一欲。二勝解。三念。四定。
B03n0002_p0700a02║五慧。下當頻釋。）種種憶念。義兼惡作。幻術。通思通念。眠是不定。意識亦行但取境昧略。輕眠有夢。亦通善惡。覺之
B03n0002_p0700a03║勢故。（種種憶念者。即上引唯識偈云。不定謂悔眠。尋伺二各二是。釋曰。初二字．標位總名。論云。悔眠尋伺。於善染等皆不定故。非如觸等。定徧心故。非如欲等。定徧地故。立不定名。次五字。分別名字。悔謂惡
B03n0002_p0700a04║作。悔所作故。追悔為性。障止為業。此即於果假立因名。先惡所作業。後方追悔故。悔先不作。亦惡作攝。如追悔言。我先不作如是事業。是名惡作。釋曰。此有二意。一悔先作惡。二悔先不作善。既追善惡。即種種憶
B03n0002_p0700a05║念攝。二各二之三字。釋不定義。下長行釋云。應言二者．顯二種二。一謂悔眠。二謂尋伺。此二二種。種類各別。故一二言。顯二二種．眠是不定者。即上論長行云。眠謂睡眠。令身不自在。昧略為性。障觀為業。謂睡眠
B03n0002_p0700a06║位。身不自在。心極暗劣。一門轉故。昧揀在定。略別寤時。今顯睡眠非無體用。有無心位假立此名。如餘蓋纏心相應故。釋曰謂睡眠位下。釋上不自在言。謂令身不自在。坐亦睡眠故。他搖動時。亦不覺等故。此令
B03n0002_p0700a07║心極暗昧。輕略為性。不能明利沈審故也。意識亦行。即是論中一門轉故。顯五識不行。定心一境。略而不昧。故云昧揀在定。寤廣緣境不得稱略。故云略別寤時。故眠有二。顯有別體．必依於心。而五無心。一熟眠
B03n0002_p0700a08║者。假立為眠。非實眠者。眠必與心而相應故。如餘蓋等。言輕眠有夢者。揀異熟眠。得顯此眠。是不定攝。通善惡故。夢有善惡故。）此十是心所。不離心故。同名意也。徵破準
B03n0002_p0700a09║前。（此十是心所下。謂既釋於意。意是心王。而說所者。所不離王故。又五蘊中．除其色蘊意業攝故。【校】上鈔今顯睡眠非無體用。今應從唯識論及述記作令。案令字牒上令身不自在之令。）
B03n0002_p0700a10║○第六觀意業。
B03n0002_p0700a11║若意業是梵行者。當知梵行則是思想寒熱飢渴苦樂憂喜。
B03n0002_p0700a12║【疏】意業十事。皆意之用。故名為業。約徧行五徵之。一思二想．次四是觸。後四是受。作意一種。總徧十段。故
B03n0002_p0700a13║前云作意觀察。此中思等。與意何別。但思等心所不二義故。一扶持心王屬前所攝。二依心起用。屬此位
B03n0002_p0700a14║收。故多從受境以辨。若欲破者。既約徧行通於三性。故非梵行。餘準前知。
B03n0002_p0700a15║○第七觀佛。
B03n0002_p0700a16║若佛是梵行者。為色是佛耶。受是佛耶。想是佛耶。行是佛耶。識是佛耶。為相是佛耶。好是佛耶。神通是佛耶。
B03n0002_p0701a01║業行是佛耶。果報是佛耶。
B03n0002_p0701a02║【疏】觀佛十事。觀於三身。若依小乘．初五法身。以無漏戒等。及眷屬無漏五蘊為法身故。次二報身。以三祇
B03n0002_p0701a03║百劫所修萬行．感相等故。次一化身。神通化現故。業行通為三身之因。果報通語三身之果。若依大乘。前
B03n0002_p0701a04║八皆是化身。後一報身。業行通語二身之因。涅槃是果。離繫果故。菩提是報。報本願故。（【鈔】以無漏戒等者。等取定慧解脫．解
B03n0002_p0701a05║脫知見。此從已轉受名。廣如十藏品。言及眷屬無漏五蘊者。即色受等。前無漏戒．雖轉五成。而各取一以為其主故。今辨定慧等同時心心所。為眷屬五蘊。）今一一推徵。若一是佛。餘
B03n0002_p0701a06║者應非。一一皆佛。則有多佛。和合成佛。則無自性。故中論云。非陰不離陰。此彼不相在。如來不有陰。何處
B03n0002_p0701a07║有如來。陰合為如來。則無有自性。進退推求．佛體寂滅。尚非是有。豈當是無。邪見深厚者。則說無如來。諸
B03n0002_p0701a08║法性空中。思惟亦不可。（尚非是有者。第三遮難。難云。若爾。應無如來。便墮斷見。故今遮云。邪見有二。謂有為淺。謂無為深。破汝淺邪。何墮深壑。皆中論文。並如上引。）是知真佛。
B03n0002_p0701a09║既超心境。依斯成行。行豈相耶。
B03n0002_p0701a10║○第八觀法。
B03n0002_p0701a11║若法是梵行者。為寂滅是法耶。涅槃是法耶。不生是法耶。不起是法耶。不可說是法耶。無分別是法耶。無所
B03n0002_p0701a12║行是法耶。不合集是法耶。不隨順是法耶。無所得是法耶。（【校】上二句．疏主所見經本原無。係纂要依流通本補足。）
B03n0002_p0701a13║【疏】然法有教理行果。今就後三。略能詮故。入中初一理法。次一果法。餘六通三。約理可知。約行者。謂不善
B03n0002_p0701a14║不生。妄想不起。言語道斷。智無分別。定無行處。如智兩冥。此六究竟．即是果相。今推徵云。若一是法。餘則
B03n0002_p0701a15║應非。一一皆爾。若謂總是。則和合不實。隨得一法．即應得餘。和合而成．則無和合。若以無合而為法者。無
B03n0002_p0701a16║合之法。豈當有耶。又此舉法。皆舉寂滅不生等者。欲明一一自虛。法即非法。梵行何從。（【鈔】餘九皆十句。此獨八者。應是梵本
B03n0002_p0702a01║脫漏。今依流通本補足。【校】上七字．非鈔文。係纂要添註。）
B03n0002_p0702a02║○第九觀僧。
B03n0002_p0702a03║若僧是梵行者。為預流向是僧耶。預流果是僧耶。一來向是僧耶。一來果是僧耶。不還向是僧耶。不還果是
B03n0002_p0702a04║僧耶。阿羅漢向是僧耶。阿羅漢果是僧耶。三明是僧耶。六通是僧耶。
B03n0002_p0702a05║【疏】觀僧十事。前八約人。後二就德。且依小說。言預流者。始超凡地。預聖流故。一來者。修惑未盡．一度來生
B03n0002_p0702a06║欲界中故。不還者。欲界惑盡。更不還來生欲界故。阿羅漢者。此有三義。一名殺賊。已斷一切諸煩惱故。二
B03n0002_p0702a07║名不生。三界之生永以盡故。三名為應。應受人天大供養故。有四向者。向於果故。謂斷三界見惑有十六
B03n0002_p0702a08║心。至第十五道類忍時。名初果向。至第十六即入修（【校】修．纂要誤作見。）道。名須陀洹果。欲界修惑分為九品。斷至
B03n0002_p0702a09║五．二向。斷六．一來果。斷七．或八品。名第三果向。九品全斷盡．即得不還果。次斷上二界修惑。乃至有頂八
B03n0002_p0702a10║品惑盡．名阿羅漢向。三界見修都盡。得阿羅漢果。今此欲明梵行．粗陳名目。若廣引婆沙俱舍雜集瑜伽．
B03n0002_p0702a11║則清淨梵行．有累名數。力有餘者．付在說時。此中觀意。謂僧名和合。而有八輩。一若是僧。餘則應非。又一
B03n0002_p0702a12║一別辨。則無眾義。集此無眾。豈成眾耶。況於入流．無所入等。以無為法而有差別。則其體自虛。後二就德。
B03n0002_p0702a13║德若是僧。何須八輩。離法無人。離人無法。一一窮究。為僧者誰。僧體既虛。梵行安寄。
B03n0002_p0702a14║○第十觀戒。
B03n0002_p0702a15║若戒是梵行者。為壇場是戒耶。問清淨是戒耶。教威儀是戒耶。三說羯磨是戒耶。和尚是戒耶。阿闍黎是戒
B03n0002_p0702a16║耶。剃髮是戒耶。著袈裟衣是戒耶。乞食是戒耶。正命是戒耶。
B03n0002_p0703a01║【疏】戒為行體。亦賴眾緣。從緣成戒．戒性如空。起心持者。是謂迷倒。無善無威儀。不雜二乘心。是名持淨戒。
B03n0002_p0703a02║此戒乃名真梵行也。（【鈔】第十觀戒文三。初總明。上來九門．結觀於後。獨今此段．先明實觀。戒性如空者．即法句經。六度皆有偈文。布施云．說諸布施福。於中三事空。究竟不可得。施福如野馬。
B03n0002_p0703a03║戒云．若說諸持戒。無善無威儀。戒性如虛空。持者為迷倒。忍云．若見瞋恚者．以忍為覊鞅。知瞋等陽燄。忍亦無所忍。精進云．若說諸精進。為增上慢說。無增上慢者。無善無精進。若起精進心。是妄非精進。若能心
B03n0002_p0703a04║不妄。精進無有涯。定云．若學諸三昧。是動非坐禪。心隨境界流。云何名為定。般若云．森羅及萬象。一法之所印。云何一法中。而生種種見。一亦不為一。為欲破諸數。淺智之所聞。見一以為一。結云．若有聞斯法。常
B03n0002_p0703a05║修寂滅行。知行亦寂滅。是則菩提道。釋曰。今疏釋戒。但用戒文。而離迷倒。餘者乃義引。不雜二乘心者。即涅槃文．是名持淨戒等。總結上文也。）其中十事。前八是受。後二是隨。受
B03n0002_p0703a06║中壇場得戒之處。問淨教儀。並教授師。三說羯磨．即得戒法。和尚．得戒根本。阿闍黎者。正即二師。義兼七
B03n0002_p0703a07║證。剃髮著衣．是戒外相。隨中乞食．四依之一。正命。謂離四邪五邪。若依菩薩戒．類例上文。具如善戒經。
B03n0002_p0703a08║及彌勒菩薩所造受菩薩戒羯磨所辨。此上十境．正約菩薩。旁兼聲聞。設依小受．修觀則為菩薩。即如此
B03n0002_p0703a09║方。又善戒經欲受菩薩戒。皆先具受前之三戒。故所觀境．通於大小。其能觀智．唯實教大乘。（若依菩薩下。第三料揀。前
B03n0002_p0703a10║列十事。參大小乘。此方菩薩律儀闕故。於中有四。一總引二文。彰大小異。彌勒羯磨．唯請一師．須歸三寶。別有羯磨文等。此上十境下。次出對會所以。以西天大小抗行。寺居不雜。是故結云。即如此方也。謂依小
B03n0002_p0703a11║乘受。行大乘行。又善戒經下。三正示大小二相不同。言先受前之三戒者。彼經第五菩薩戒品云。在家出家。戒有三種。一者戒。二者受善法戒。三者為利眾生故行。釋曰。此即三聚也．次云。云何名戒。所謂七眾戒。
B03n0002_p0703a12║比丘．比丘尼．式叉摩那．沙彌．沙彌尼．優婆塞．優婆夷。菩薩摩訶薩若欲受持菩薩戒者。先當淨心。受七種戒。七種戒者。是淨心趣菩薩戒。如世間人．欲請於王。先當淨治所居屋宅。是七種戒．俱是在家出家菩薩
B03n0002_p0703a13║所受。菩薩戒者。亦復如是。俱是在家出家菩薩所受。釋曰。上語七眾。通於男女等。今辨三戒．唯約比丘。謂五戒．十戒．二百五十。此三以為菩薩戒前之方便也。彼經云。若言不具優婆塞戒．得沙彌戒．無有是處。不
B03n0002_p0703a14║具沙彌戒．得比丘戒．亦無是處。不具如是三種戒．得菩薩戒．亦無是處。譬如重樓四級。乃至不從三級至第四者．無有是處。釋曰。以此故須先受三也。故所觀境下。四結成本義。所觀通大小者。依菩薩受．亦是所
B03n0002_p0703a15║觀。依小乘受．亦是所觀。能觀智唯實教大乘者。即相同性。離相戒故。上來尋思觀竟。）
B03n0002_p0703a16║○第四辨觀成之相。望前尋思。即為觀益。望後得正覺果。此但如實觀成。文分為三。初約所觀十境如實
B03n0002_p0704a01║觀成。二此中何法下。約所成梵行如實觀成。三如是觀察下。結成梵行清淨之相。今初。
B03n0002_p0704a02║如是觀已。於身無所取。於修無所著。於法無所住。過去已滅。未來未至。現在空寂。無作業者。無受報者。此世
B03n0002_p0704a03║不移動。彼世不改變。
B03n0002_p0704a04║【疏】初有十句。初六句明三輪清淨觀。一不取能持戒眾生。言身兼口意也。二不著所修行事。三不住於戒
B03n0002_p0704a05║法。亦即是事。亦通不住前法。次三句以三時門。明不住持戒時。兼釋上不取等。言三世推求不可得故。已
B03n0002_p0704a06║滅未至。空理易明。現在多滯。偏語空寂。以剎那不住。過未分之。故空寂也。（【鈔】初六句者。具離三輪。然準瑜伽第六。六度各有三輪不同。施
B03n0002_p0704a07║二輪者。一施者。二受者。三施物。今皆離之。戒離三輪者。離眾生事時分別。忍離三輪者。離自他過失分別。進離三輪者。離眾生高下事用分別。定離三輪者。離境界眾生惑分別。般若離三輪者。離境界智眾生分
B03n0002_p0704a08║別。今言六句明三者。一即離眾生。二三皆離事。亦通不住等者。以第三句通不住前眾生及事。不住即離故。次三句三時門。通是離時耳。）次二句明二空觀成。作受者人。業報
B03n0002_p0704a09║是法。後二句以不遷理。釋成因果空義。此世不移動。謂不從今至後。彼世不改變。謂不從後至今。是為因
B03n0002_p0704a10║自昔滅．無力感果。果不俱因．無力酬因。何有報受。以物各性住。性本空故。
B03n0002_p0704a11║○二約所成梵行如實觀成。
B03n0002_p0704a12║此中何法名為梵行。梵行從何處來。誰之所有。體為是誰。由誰而作。為是有為是無。為是色為非色。為是受
B03n0002_p0704a13║為非受。為是想為非想。為是行為非行。為是識為非識。
B03n0002_p0704a14║【疏】有十一句。初句總顯無名。十已空故。餘句為別。一不從他生。二非屬身等。皆十已空故。上二句約緣以
B03n0002_p0704a15║徵。次二句就體以徵。初句明離前十外．無別無作戒體。十外有體．不假前十。次句亦無有作。作之受隨。前
B03n0002_p0704a16║以空故。次句雙非顯中。無性防非故。次五句約五陰。有二意。一就戒體。有說無作戒體。體即是色。有說非
B03n0002_p0705a01║色非心。五蘊之內．初一是色。後四是心。今言為是色者。顯非是色。以其所立無表依表生．表色無表色。今
B03n0002_p0705a02║明觀意。表色尚空。何有無表。為非色者。顯非非色也。從色生於戒。尚不名為色。從色生於戒。豈是非色耶。
B03n0002_p0705a03║言為是識者。意顯非心。若言是心者。一切皆有心。應常有梵行。是知非心也。若言非心。木石應梵行。是知
B03n0002_p0705a04║非非心也。若言非色非心行蘊攝者。但是行蘊。應皆名戒。二就修行梵行之人．不離五蘊。若即蘊者。有蘊
B03n0002_p0705a05║皆梵行。若離蘊者。豈是我梵行。故後結云。皆不可得。
B03n0002_p0705a06║○第三結成梵行清淨之相。以無得故。
B03n0002_p0705a07║如是觀察。梵行法不可得故。三世法皆空寂故。意無取著故。心無障礙故。所行無二故。方便自在故。受無相
B03n0002_p0705a08║法故。觀無相法故。知佛法平等故。具一切佛法故。如是名為清淨梵行。
B03n0002_p0705a09║【疏】文有十一句。初句為總。次九句別顯無得。一由上三世皆空故。二由於身無所取。於修無所著故。三言
B03n0002_p0705a10║心無障礙者。即前於法無所住故。如風行空．無有礙故。四作受二念不現行故。五雖空不礙涉有故。六七
B03n0002_p0705a11║涉有不迷於空故。受觀無相。受謂忍可於心。觀謂起用於境。八結歸平等。大般若曼殊室利分云。我不見
B03n0002_p0705a12║有一法非佛法者。故無法不等。九一收一切。方顯具德圓融。末後一句。總以結酬。由上義故。名淨梵行。上
B03n0002_p0705a13║辨自利行淨竟。（【鈔】雖空不下。此釋方便自在。即顯雖無持犯。而七支皎淨。三業無瑕。攝善利人．無不為矣。以前觀空．非斷滅故。我不見有一法下。前已曾引。謂不毀不持。法界平等。由此該融。故有
B03n0002_p0705a14║第九。一具一切也。）
B03n0002_p0705a15║○第二大科明利他行淨。文分為二。初觀深智。即利他之方。後慈念眾生。成無緣四等。是則自利利他。上
B03n0002_p0705a16║求下化。皆具足也。今初。
B03n0002_p0706a01║復應修習十種法。何者為十。所謂處非處智。過現未來業報智。諸禪解脫三昧智。諸根勝劣智。種種解智。種
B03n0002_p0706a02║種界智。一切至處道智。天眼無礙智。宿命無礙智。永斷習氣智。於如來十力．一一觀察。一一力中有無量義。
B03n0002_p0706a03║悉應咨問。
B03n0002_p0706a04║【疏】文三。初舉法應修。謂梵行體也。緣體宛然．一心湛寂。梵行用也。不思不造。萬行沸騰。故不但心觀圓明。
B03n0002_p0706a05║復應廣集佛智。二何者下。徵起別列。可知。三於如來下。結勸廣學。
B03n0002_p0706a06║○第二慈念眾生成無緣四等。
B03n0002_p0706a07║聞已。應起大慈悲心。觀察眾生而不捨離。思惟諸法無有休息。行無上業。不求果報。了知境界。如幻如夢。如
B03n0002_p0706a08║影如響。亦如變化。
B03n0002_p0706a09║【疏】文有四句。一雙起慈悲。如犢母隨子。二思惟藥病．成大法喜。三即行無求．以成大捨。四智了諸境．導成
B03n0002_p0706a10║無緣。此中五喻。廣如十忍。然釋有通別。通則可知。幻．似有不實故。似有故假。不實故空。此二不二．成中道
B03n0002_p0706a11║智。如夢者。虛妄見故。如影者。從業緣現故。如響者。屬諸因緣故。如變化者。須臾變滅故。若如是了境。即終
B03n0002_p0706a12║日化而無化。亦為眾生說如斯法。是謂利他梵行清淨也。
B03n0002_p0706a13║○第二大段答因所成果問。
B03n0002_p0706a14║若諸菩薩能與如是觀行相應。於諸法中．不生二解。一切佛法．疾得現前。初發心時．即得阿耨多羅三藐三
B03n0002_p0706a15║菩提。知一切法即心自性。成就慧身．不由他悟。
B03n0002_p0706a16║【疏】文中分二。先標前因深。初總指前文。不生二解。別舉其要。即所行無二。二一切下。酬其果滿。先標後釋。
B03n0002_p0707a01║初由理觀深玄。了性具足。萬行齊修。故令大果無邊德用．現證在即。一切．明其果大。疾現．語其證速。後初
B03n0002_p0707a02║發心下。釋。先釋疾現之言。後釋現前之相。今初．上言疾得。疾在何時。故云．初發心時。何法現前。謂無上菩
B03n0002_p0707a03║提也。後知一切下。釋現前之相。亦是出其所因。何者。夫初心為始。正覺為終。何以初心．便成正覺。故今釋
B03n0002_p0707a04║云。知一切法．即心自性故。覺法自性．即名為佛故。下經云．佛心豈有他。正覺覺世間。斯良證也。斯則發者。
B03n0002_p0707a05║是開發之發。非發起之發也。何為現前之相。夫佛智非深。情迷謂遠。情亡智現．則一體非遙。既言知一切
B03n0002_p0707a06║法即心自性。則知此心．即一切法性。今理現自心．即心之性．已備無邊之德矣。成就慧身者。上觀法盡也．
B03n0002_p0707a07║正法當興。今諸見亡也．佛智爰起。覺心則理現。理現則智圓。若鏡淨明生。非前非後。非新非故。寂照湛然。
B03n0002_p0707a08║不由他悟者。成上慧身。即無師自然智也。又不由他悟．是自覺也。知一切法．是覺他也。成就慧身．為覺滿
B03n0002_p0707a09║也。成就慧身．必資理發。見夫心性。豈更有他。若見有他。安稱為悟。既曰心性．自亦不存。寂而能知．名為正
B03n0002_p0707a10║覺。豈唯定之方寸。不取則於人哉。況初後圓融。不待言也。
B03n0002_p0707a11║【論】了知境界已下。可四行半經。明了法如幻．觀終獲益成佛分。如上觀行。令身口意業．佛法僧戒．色受想
B03n0002_p0707a12║行識．身邊二見．三世遠近總無。又無能觀所觀心。不沈不掉。不生不滅。任理無思。如來十種智力．因斯而
B03n0002_p0707a13║現。夫佛智非深。只為迷心逐相。情虧也智隱。一體也智現。執障都亡。十方廓然自在。處塵不為小。周空不
B03n0002_p0707a14║為大。窮其迹．十方無纖毫之蹤。興其用．則不出剎那之際。身行徧周．等虛空而無盡。若存其有．即一切剎
B03n0002_p0707a15║海．現色象重重。若置其無．萬境不可窺其體。以不思不惟而知眾法。將不造不作而辦大功。非生死變其
B03n0002_p0707a16║志。非苦樂移其性。若非神之稱理者。不可以情想知。不可以滅心得。以此如來設淨行之教。觀法盡也。始
B03n0002_p0708a01║正法當興。則諸見亡而佛智起。見亡智應．名初發心時便成正覺。成就慧身．不由他悟。是故後學之士．應
B03n0002_p0708a02║法修行。不可以逐境沈淪．迷流永劫。更欲解其上義。慮將言豐障理．以亂後學之心。但如上所說之經．多
B03n0002_p0708a03║少自然恰中。如一百四十願名淨行者。是十信位中．以願成世間知見萬法以為淨行。此十住位中．以行
B03n0002_p0708a04║體無為無性．名為淨行。以此淨行．成智用自在。此淨行品．成十住中初發心之佛果。亦為已後十行十迴
B03n0002_p0708a05║向十地等作佛果故。從此無性之行清淨故。一切諸行皆清淨。諸行淨則智慧淨。智慧淨則其心淨。其心
B03n0002_p0708a06║淨則諸法淨。諸法淨名法界淨。法界淨即眾生淨。眾生淨則佛國土淨。行此法平等者。名為淨行也。（梵
B03n0002_p0708a07║行品竟。）
B03n0002_p0708a08║大方廣佛華嚴經疏論纂要卷第三十三