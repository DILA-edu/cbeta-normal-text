B03n0002_p0727a01║大方廣佛華嚴經疏論纂要卷第三十五
B03n0002_p0727a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0727a03║初發心功德品第十七（之二）
B03n0002_p0727a04║○第十一明供佛及生喻。文二。初舉喻校量。二徵釋。今初分二。前廣明一人。後略辨九人。今初。
B03n0002_p0727a05║佛子。復置此喻。假使有人。於一念頃。以諸種種上味飲食。香華衣服。幢旛傘蓋。及僧伽藍。上妙宮殿。寶帳網
B03n0002_p0727a06║幔。種種莊嚴師子之座。及眾妙寶。供養東方無數諸佛。及無數世界所有眾生。恭敬尊重禮拜讚歎。曲躬瞻
B03n0002_p0727a07║仰相續不絕。經無數劫。又勸彼眾生悉令如是供養於佛。至佛滅後．各為起塔。其塔高廣無數世界．眾寶所
B03n0002_p0727a08║成。種種莊嚴。一一塔中．各有無數如來形像．光明徧照無數世界。經無數劫。南西北方四維上下。亦復如是。
B03n0002_p0727a09║佛子。於汝意云何。此人功德．寧為多不。天帝言。是人功德．唯佛乃知。餘無能測。佛子。此人功德比菩
B03n0002_p0727a10║薩初發心功德。百分不及一。千分不及一。百千分不及一。乃至優波尼沙陀分亦不及一。
B03n0002_p0727a11║【疏】初中有四。一舉廣喻。二問。三答。四校量顯勝。初中有二。初廣說東方。後南西下。略例九方。初中又二。先
B03n0002_p0727a12║明佛在供養。後至佛滅下。明滅後供養。前中又二。先自行。後又勸下。化他。前中有四深勝。一供具廣妙。二
B03n0002_p0727a13║供田廣勝。謂無數界悲敬田故。三供心勝。恭敬等故。四供時勝。相續無數劫故。此自行已勝。況於教他。況
B03n0002_p0727a14║復滅後。況於餘方。餘並可知。
B03n0002_p0727a15║○後略辨九人。
B03n0002_p0727a16║佛子。復置此喻。假使復有第二人。於一念中．能作前人及無數世界所有眾生無數劫中供養之事。念念如
B03n0002_p0728a01║是。以無量種供養之具。供養無量諸佛如來。及無量世界所有眾生。經無量劫。其第三人。乃至第十人。皆亦
B03n0002_p0728a02║如是。於一念中。能作前人所有供養。念念如是。以無邊．無等．不可數．不可稱．不可思．不可量．不可說．不可說
B03n0002_p0728a03║不可說．供養之具。供養無邊乃至不可說不可說諸佛。及爾許世界所有眾生。經無邊乃至不可說不可說
B03n0002_p0728a04║劫。至佛滅後．各為起塔。其塔高廣。乃至住劫。亦復如是。佛子。此前功德。比菩薩初發心功德。百分不及一。千
B03n0002_p0728a05║分不及一。百千分不及一。乃至優波尼沙陀分亦不及一。
B03n0002_p0728a06║【疏】中二。先舉廣喻。二佛子下。校量顯勝。前中九人展轉遞望。念敵多劫。數量復增。此中如第一人．一念以
B03n0002_p0728a07║無數供。至第二人．皆增至無量。乃至第十．增至不可說不可說。皆積當位之念。以至當位極長時也。後校
B03n0002_p0728a08║量可知。
B03n0002_p0728a09║○二徵釋。
B03n0002_p0728a10║何以故。佛子。菩薩摩訶薩。不齊限但為供養爾所佛故。發阿耨多羅三藐三菩提心。為供養盡法界虛空界．
B03n0002_p0728a11║不可說不可說十方無量去來現在所有諸佛故。發阿耨多羅三藐三菩提心。
B03n0002_p0728a12║【疏】徵意云。其第十人供福。已至不可說不可說。全比容許不齊。何以不及少分。釋中分二。先反顯不為齊
B03n0002_p0728a13║限。明前不及此。後為供養盡法界下。順釋。以無限故。辨此過前。略申十種。一時過。謂窮三際念劫重重時
B03n0002_p0728a14║故。二處過。謂該十方相即入故。三供過。謂盡法界稱理之供故。四田過。謂盡虛空界塵毛等處諸如來身．
B03n0002_p0728a15║各充法界故。五心過。謂一一念中。各以無盡供．供無盡佛。經無盡劫。心猶不足故。六悲過。自作教他。以此
B03n0002_p0728a16║善根。唯為眾生。令先成佛。我亦供養故。七智過。了達三事。隨其一一稱法界故。如海一滴．則具百川之味。
B03n0002_p0729a01║芥子之空。已無分限。八善巧過。能以一事為多。攝多為一。善巧成就。融攝諸位真實行故。九所求過。唯為
B03n0002_p0729a02║菩提．不餘趣故。十平等過。謂生佛自他。供與不供．皆平等故。束上十義．總不出三。一無齊限故。二稱法性
B03n0002_p0729a03║故。三事事無礙故。無此三義。設更重重廣喻。亦不及少分。（第三約喻校量十一段竟。）
B03n0002_p0729a04║○大科第四就法略示分。前喻顯大心因廣。此明攝德深勝。亦是讚勝勸學。文有二。一發是心已者。牒前
B03n0002_p0729a05║諸喻所校量心。二能知下。明此大心所攝功德。於中有五。一解行圓滿。二妙果當成。三與佛平等。四能作
B03n0002_p0729a06║佛事。五大智現前。今初。
B03n0002_p0729a07║發是心已。能知前際一切諸佛始成正覺及般涅槃。能信後際一切諸佛所有善根。能知現在一切諸佛
B03n0002_p0729a08║所有智慧。彼諸佛所有功德。此菩薩能信．能受．能修．能得．能知．能證．能成就。能與諸佛平等一性。何以故。此
B03n0002_p0729a09║菩薩為不斷一切如來種性故發心。為充徧一切世界故發心。為度脫一切世界眾生故發心。為悉知一切
B03n0002_p0729a10║世界成壞故發心。為悉知一切眾生垢淨故發心。為悉知一切世界三有清淨故發心。為悉知一切眾生心
B03n0002_p0729a11║樂煩惱習氣故發心。為悉知一切眾生死此生彼故發心。為悉知一切眾生諸根方便故發心。為悉知一切
B03n0002_p0729a12║眾生心行故發心。為悉知一切眾生三世智故發心。
B03n0002_p0729a13║【疏】初中三。一總舉所知。現佛正覺．但云智慧。過佛示滅．故加涅槃。當佛在因．云善根也。過現已從緣。應可
B03n0002_p0729a14║得云知。未來未有．但可云信。亦信一切．皆當佛也。二彼諸下。攝以修證。有為能得。無為能知。能證。使智身
B03n0002_p0729a15║成就。法身等佛。古德判此一段。為攝位修成。謂於佛功德智慧。能信是十信。信成就故。後攝初故。能受是
B03n0002_p0729a16║十住。能修是十行。能知是十向。得證是十地。謂本智證。後智得能成就是結因究竟。能與佛等是果滿。平
B03n0002_p0730a01║等。謂與佛能證所證。平等無二故。初心即攝諸位。乃至佛果。亦是一理。（【鈔】古德判此一段以為攝位修成者。上直就初住之德。已為深勝。今
B03n0002_p0730a02║明攝位．即初後圓融。不違經宗．事事無礙。亦是一理。）三徵釋所以。何以初心即滿因位。釋意云。以等真性．所為無齊限故。有十一句。
B03n0002_p0730a03║初總餘別。文並同前初喻中辨。
B03n0002_p0730a04║○第二妙果當成。
B03n0002_p0730a05║以發心故。常為三世一切諸佛之所憶念。當得三世一切諸佛無上菩提。即為三世一切諸佛與其妙法。即
B03n0002_p0730a06║與三世一切諸佛體性平等。已修三世一切諸佛助道之法。成就三世一切諸佛力無所畏。莊嚴三世一切
B03n0002_p0730a07║諸佛不共佛法。悉得法界一切諸佛說法智慧。何以故。以是發心當得佛故。
B03n0002_p0730a08║【疏】分二。初標因所得。二徵釋所由。今初得於八事。一解契佛心。故為憶念。二入正定聚。故當得菩提。三真
B03n0002_p0730a09║器已成．故佛授妙法。妙法者。即如來知見也。四知心性故。與佛平等。五圓修助道。六度四攝。六力等未證。
B03n0002_p0730a10║亦定無疑。故云成就。七十八不共．修習莊嚴。八得四無礙辯．名說法智慧。上七皆言三世明其豎該。今云
B03n0002_p0730a11║法界。辨其橫攝。前後影略。二徵釋所由中。初徵意云。何以發心即得果法。釋云。以是發心為因．決定當得
B03n0002_p0730a12║佛故。望圓極之果。故定當成。約見性成智身。上品云。即得故。晉經梵本。此中皆云。即是佛故者。當此義也。
B03n0002_p0730a13║（【鈔】力等未證者。即是偈意。偈云。菩薩於佛十力中。雖未證得亦無疑。十八不共．淨行品已說。望圓極之果等者。當得佛言。且順經文。分為二義。故引晉經梵本。則知當字．是譯人之意。譯人意欲不壞初後。故作此
B03n0002_p0730a14║譯。若此意存不壞初後。則前梵行品．初發心即得菩提。如何會釋。此改為當。彼亦須改。彼成無妨。此即何違。故此即佛．正是梵行初心即成耳。且順彼釋。故云見性即成智身。若約圓融。此後更無別佛。）
B03n0002_p0730a15║○第三與佛平等者。
B03n0002_p0730a16║應知此人即與三世諸佛同等。即與三世諸佛如來境界平等。即與三世諸佛如來功德平等。得如來一身
B03n0002_p0731a01║無量身．究竟平等真實智慧。
B03n0002_p0731a02║【疏】見性均故。發心畢竟二不別也。文有四句。初總餘別．總言等佛．何所等耶。有三種等。一所緣境界及分
B03n0002_p0731a03║齊境界等。二大悲大定力無畏等皆等。三得知身無從。亦無積聚。隨物分別．見種種身。如是智慧。與佛平
B03n0002_p0731a04║等。
B03n0002_p0731a05║○第四能作佛事。
B03n0002_p0731a06║纔發心時。即為十方一切諸佛所共稱歎。即能說法教化調伏一切世界所有眾生。即能震動一切世界。即
B03n0002_p0731a07║能光照一切世界。即能息滅一切世界諸惡道苦。即能嚴淨一切國土。即能於一切世界中示現成佛。即能
B03n0002_p0731a08║令一切眾生皆得歡喜。即能入一切法界性。即能持一切佛種性。即能得一切佛智慧光明。
B03n0002_p0731a09║【疏】有十一句。皆是纔發即得。言即得者。有二意故。一約法圓融。初心攝諸位故。通說諸位相攝。總有三類。
B03n0002_p0731a10║一以行攝位。如信中具一切位。賢首品說。二以位攝位。如十住滿．即得成佛。如十住品．及法界品海幢比
B03n0002_p0731a11║丘處說。其十行．十向．十地皆爾。各如自品說。三初心攝終。如十住初心．即攝諸位。如此品說。並就因位滿
B03n0002_p0731a12║說。如普賢作用。大分同佛。猶未是佛。此中亦爾。二約見性齊故。說與佛等。具諸佛法。豎論位次．優劣非無。
B03n0002_p0731a13║若爾。此與歷別何異。請以喻顯。若彼虛室。置之一燈。光周室內。加二加三。乃至百千。各各重重徧於室內。
B03n0002_p0731a14║雖同周徧。不妨後後益明。初心等佛．若彼一燈。妙覺等初．同第百千。若器中盛燈．雖復百千。共置一室．互
B03n0002_p0731a15║不相見。歷別修行．類同此也。依於此義。故初心即云振動光照一切世界。登地已上卻說百剎千剎。如理
B03n0002_p0731a16║思之。又即由此義。廢高就下。住中即齊地故。
B03n0002_p0732a01║○第五明大智現前。
B03n0002_p0732a02║此初發心菩薩不於三世少有所得。所謂若諸佛．若諸佛法。若菩薩．若菩薩法。若獨覺．若獨覺法。若聲聞．若
B03n0002_p0732a03║聲聞法。若世間．若世間法。若出世間．若出世間法。若眾生．若眾生法。唯求一切智。於諸法界．心無所著。
B03n0002_p0732a04║【疏】此文二意。一別是一段。謂以無著大智．求菩提故。二通釋上四段。謂由於一切無所著故。稱性圓融。能
B03n0002_p0732a05║成能攝一切功德。文中分二。初正明無著。後釋其所由。前中初總。所謂下別。謂從三世門。見佛法僧．非佛
B03n0002_p0732a06║法僧．同三世攝。於中三位。初八清淨。次四通染淨。後二唯染。後唯求下。釋不著所由。有二。一只為求一切
B03n0002_p0732a07║智．故求而無著。以有所著．非真求故。故淨名云。夫求法者。於一切法．應無所求。了法無求。順一切智。二言
B03n0002_p0732a08║求者．不壞相也。不著者。稱法性也。性相雙鑑。終日求而無所求。經云。無所求中．吾故求之矣。（【鈔】今釋有二。下。述正義也
B03n0002_p0732a09║前意即順般若性空。後意即明事理雙現。經云無所求中。吾故求之。即方等經中．佛為雷音菩薩說於法華昔因緣已。又云。過去有佛。名栴檀華。彼佛去世甚久。我於彼時．如汝無異。彼有菩薩。名曰上首．作一乞
B03n0002_p0732a10║士。入城乞食。時有比丘。名曰恆伽。謂乞士言。汝從何來。答曰。我從真實中來。又問。何謂真實。答曰。寂滅相故．名為真實。又問。寂滅相中．有所求．無所求耶。答曰。無所求。又問。無所求者。何用求耶．答曰。無所求中。吾
B03n0002_p0732a11║故求之。又問。無所求中。何用求耶。答曰。有所求者。一切皆空。得者亦空。著者亦空。實者亦空。求者亦空。語者亦空。問者亦空。寂滅涅槃。一切虛空。一切世界．亦復皆空。吾為如是次第空法．而求真實。又問。菩薩於
B03n0002_p0732a12║何處求。答。於六波羅蜜中求。恆伽聞已。賣身供養。釋曰。然上經文。雙證二意。以正說求者皆空。即般若意。故不礙求。即雙行意。雙行亦即不共般若之意耳。）
B03n0002_p0732a13║○第五動地興供分。
B03n0002_p0732a14║爾時佛神力故。十方各一萬佛剎微塵數世界六種震動。所謂動．徧動．等徧動。起．徧起．等徧起。踊．徧踊．等徧
B03n0002_p0732a15║踊。震．徧震．等徧震。吼．徧吼．等徧吼。擊．徧擊．等徧擊。雨眾天華。天香。天末香。天華鬘。天衣。天寶。天莊嚴具。作天
B03n0002_p0732a16║伎樂。放天光明。及天音聲。
B03n0002_p0733a01║【疏】全同上文。
B03n0002_p0733a02║○第六他方證成分。望於上文．有同有異。同義可知。異有三種。即為三段。一佛現證成。異前菩薩。二顯益
B03n0002_p0733a03║證成。前文所無。三結通無盡。前略此廣。加說因故。今初也。
B03n0002_p0733a04║是時十方各過十佛剎微塵數世界外。有萬佛剎微塵數佛。同名法慧。各現其身。在法慧菩薩前。作如是言。
B03n0002_p0733a05║善哉善哉。法慧。汝於今者能說此法。我等十方各萬佛剎微塵數佛。亦說是法。一切諸佛。悉如是說。
B03n0002_p0733a06║【疏】先現身。次讚說。後引己同。以初心攝德深廣。恐難信受。故佛自證。
B03n0002_p0733a07║○二顯益證成。
B03n0002_p0733a08║汝說此法時。有萬佛剎微塵數菩薩發菩提心。我等今者悉授其記。於當來世過千不可說無邊劫。同一劫
B03n0002_p0733a09║中而得作佛出興於世。皆號清淨心如來。所住世界各各差別。我等悉當護持此法。令未來世一切菩薩未
B03n0002_p0733a10║曾聞者。皆悉得聞。
B03n0002_p0733a11║【疏】益通二世。初益現在。清淨心者。以聞菩提心。見心性故。而經多劫者。然餘教說。定三僧祇。此宗所明。劫
B03n0002_p0733a12║數不定。略有四類。一或展。則無量不可說不可說剎塵。如法界品說。二或千不可說。或減或增。如威光太
B03n0002_p0733a13║子。及此中說。三或一生二生。如善財童子。兜率天子。四初心即得。如前所說。所乘之法．既自在圓融。能乘
B03n0002_p0733a14║之人．亦遲速不定。念劫融故。故彌勒云。一切菩薩無量劫修。善財一生皆得。起信則以若遲若速皆為方
B03n0002_p0733a15║便。此宗則以楷定為權。並有聖言．無煩固執。不以長時而生退怯。不以速證而起輕心。若遲若疾．誓要當
B03n0002_p0733a16║剋。是佛意也。（【鈔】而經多劫者。此標舉。亦是問難也。應有問言。前來讚經玄妙．則言一生圓曠劫之果。今既圓妙．何以多劫方成。起信則以下。三雙出二宗之意。發趣道相中。證發心後云。或示超地。速
B03n0002_p0734a01║成正覺。以為怯弱眾生。或說於無量阿僧祇劫當成佛道。以為懈慢眾生故。能示如是無數方便不可思議。而實菩薩種性根等。發心則等。所證亦等。無有超過之法。以一切菩薩皆經三阿僧祇劫故。但隨眾生
B03n0002_p0734a02║世界不同。所見所聞根欲性異。故示所行．亦有差別。釋曰。此即以遲速皆方便也。此宗則楷定為權。以不定或遲或速為實。如前第二段明。故毗目瞿沙．暫時執手．時經多劫。則一生不定一生。無量劫即一念。多
B03n0002_p0734a03║劫豈為多劫。故結勸之。勿生執也。）後我等悉當下。顯益末世。令信仰故。今之聞者。皆由佛力願。深愧信行。
B03n0002_p0734a04║○三結通無盡。
B03n0002_p0734a05║如此娑婆世界四天下須彌頂上說如是法。令諸眾生聞已受化。如是十方百千億那由他．無數．無量．無邊．
B03n0002_p0734a06║無等．不可數．不可稱．不可思．不可量．不可說．盡法界虛空界諸世界中。亦說此法。教化眾生。其說法者同名
B03n0002_p0734a07║法慧。悉以佛神力故。世尊本願力故。為欲顯示佛法故。為以智光普照故。為欲開闡實義故。為令證得法性
B03n0002_p0734a08║故。為令眾會悉歡喜故。為欲開示佛法因故。為得一切佛平等故。為了法界無有二故。說如是法。
B03n0002_p0734a09║【疏】是證佛結通。非經家也。先明說徧。後其說法下。示所說同。文中有三。一說人同。二說因同。謂神力本願
B03n0002_p0734a10║故。三說意同。為欲下是。此文大旨．同前十住。並顯可知。（【鈔】此文大旨等者。同十住中．加所為也。）
B03n0002_p0734a11║○第七以偈重頌分。先辨偈意。
B03n0002_p0734a12║爾時法慧菩薩。普觀盡虛空界十方國土一切眾會。欲悉成就諸眾生故。欲悉淨治諸業果報故。欲悉開顯
B03n0002_p0734a13║清淨法界故。欲悉拔除雜染根本故。欲悉增長廣大信解故。欲悉令知無量眾生根故。欲悉令知三世法平
B03n0002_p0734a14║等故。欲悉令觀察涅槃界故。欲增長自清淨善根故。承佛威力。即說頌言。（【校】威力．纂要誤作成功。）
B03n0002_p0734a15║【疏】有十一句。初一後一．是說偈儀。而離開者。欲顯中九皆承佛力．該十方故。中九正明所為。初總。餘別。別
B03n0002_p0734a16║中四對。一淨業顯理。二除惑開信。妄想分別為雜染根。三知病識藥。四觀果淨因。即由利他。自業便淨。
B03n0002_p0735a01║○第二正顯偈辭。
B03n0002_p0735a02║為利世間發大心其心普徧於十方眾生國土三世法佛及菩薩最勝海
B03n0002_p0735a03║【疏】有一百二十一頌。文分三段。初八十二偈．超頌就法略示。二有三十四偈．卻頌就喻校量。三有五偈．結
B03n0002_p0735a04║德勸讚。令景慕發心。歎深難說。徧於三段。又歎為長行偈頌之本。故略不頌之。初中文亦分五。初有十七
B03n0002_p0735a05║偈。頌第一解行圓滿。二菩薩始發下十七頌．超頌第四能作佛事。三菩薩所住下十八偈。卻頌第三得佛
B03n0002_p0735a06║平等。四趣向菩提下六偈半。頌第五大智現前。五恒勸眾生下二十三偈半。頌第二當成妙果。文不次者。
B03n0002_p0735a07║顯德無前後故。又長行明先同果體。後同果用。偈明用可在今。果明當得。大智通徧故。前後互明。初中文
B03n0002_p0735a08║分為二。初一偈．頌前正明解行圓滿。然初句是總舉發心為因。
B03n0002_p0735a09║究竟虛空等法界所有一切諸世間如諸佛法皆往詣如是發心無退轉
B03n0002_p0735a10║【疏】餘十六偈．頌前徵釋。於中有七。初一偈．頌充徧一切世界。
B03n0002_p0735a11║慈念眾生無暫捨離諸惱害普饒益光明照世為所歸十力護念難思議
B03n0002_p0735a12║十方國土悉趣入一切色形皆示現如佛福智廣無邊隨順修因無所著
B03n0002_p0735a13║【疏】二有二偈．頌為欲度脫一切世界眾生。
B03n0002_p0735a14║有剎仰住或傍覆粗妙廣大無量種菩薩一發最上心悉能往詣皆無礙
B03n0002_p0735a15║【疏】三有一偈。頌知世界成壞。知者。意在往化覲佛故。
B03n0002_p0735a16║菩薩勝行不可說皆勤修習無所住見一切佛常欣樂普入於其深法海
B03n0002_p0736a01║哀愍五趣諸羣生令除垢穢普清淨
B03n0002_p0736a02║【疏】四一偈半。頌為悉知一切眾生垢淨故。及一切世界三有清淨。知垢意在令淨故。立趣三有。名左右耳。
B03n0002_p0736a03║紹隆佛種不斷絕摧滅魔宮無有餘已住如來平等性善修微妙方便道於佛境界起信心
B03n0002_p0736a04║得佛灌頂心無著兩足尊所念報恩心如金剛不可沮於佛所行能照了自然修習菩提行
B03n0002_p0736a05║【疏】五紹隆下。兩偈半。卻頌為不斷如來種性故。初半摧邪顯正。即紹隆義。次句示佛種之體性。次二句即
B03n0002_p0736a06║起佛種緣。餘是種起之相。化化不絕是報佛恩。心如金剛．是種性義。照佛所行．修菩提行。則佛種不斷也。
B03n0002_p0736a07║諸趣差別想無量業果及心亦非一乃至根性種種殊一發大心悉明見其心廣大等法界
B03n0002_p0736a08║無依無變如虛空趣向佛智無所取諦了實際離分別知眾生心無生想了達諸法無法想
B03n0002_p0736a09║雖普分別無分別億那由剎皆往詣無量諸佛妙法藏隨順觀察悉能入眾生根行靡不知
B03n0002_p0736a10║到如是處如世尊清淨大願恒相應樂供如來不退轉人天見者無厭足常為諸佛所護念
B03n0002_p0736a11║【疏】六五偈．頌知眾生心樂煩惱習氣下四種發心。於中初偈總明所知事。想是妄想。即煩惱也。業即習氣。
B03n0002_p0736a12║果即死此生彼。心即心行。根性即諸根。次二偈顯知之體相。皆即事入玄。次偈非唯知病。亦識法藥。故如
B03n0002_p0736a13║世尊。後偈非唯空知。行願相符．能為實益。
B03n0002_p0736a14║其心清淨無所依雖觀深法而不取如是思惟無量劫於三世中無所著
B03n0002_p0736a15║其心堅固難制沮趣佛菩提無障礙志求妙道除蒙惑周行法界不告勞
B03n0002_p0736a16║知語言法皆寂滅但入真如絕異解諸佛境界悉順觀達於三世心無礙
B03n0002_p0737a01║【疏】七有三偈。頌知一切眾生三世智。謂離三世障故。障有十種。一煩惱雜染障。二觸境迷倒障。三長時懈
B03n0002_p0737a02║怠障。四取著因果障。五邪教邪師引轉障。六趣下乘障。七粗相現前障。八於徧趣行無堪能障。九隨言生
B03n0002_p0737a03║解障。十不亡能所障。如次十句。各一對治。末後二句。總結通達。
B03n0002_p0737a04║菩薩始發廣大心即能徧往十方剎法門無量不可說智光普照言明了
B03n0002_p0737a05║大悲廣度最無比慈心普徧等虛空而於眾生不分別如是清淨遊於世
B03n0002_p0737a06║【疏】第二菩薩始發下。有十七偈。頌上能作佛事。總分為十。初二偈．頌即能說法教化調伏一切眾生。以悲
B03n0002_p0737a07║智相導故。
B03n0002_p0737a08║十方眾生悉慰安一切所作皆真實恒以淨心不異語常為諸佛共加護
B03n0002_p0737a09║【疏】二有一偈。頌諸佛讚歎。歎必加護。
B03n0002_p0737a10║過去所有皆憶念未來一切悉分別十方世界普入中為度眾生令出離
B03n0002_p0737a11║【疏】三有一偈。頌即能振動一切世界。動入互舉。
B03n0002_p0737a12║菩薩具足妙智光善了因緣無有疑一切迷惑皆除斷如是而遊於法界魔王宮殿悉摧破
B03n0002_p0737a13║眾生翳膜咸除滅離諸分別心不動善了如來之境界三世疑網悉已除於如來所起淨信
B03n0002_p0737a14║以信得成不動智智清淨故解真實為令眾生得出離盡於後際普饒益長時勤苦心無厭
B03n0002_p0737a15║乃至地獄亦安受福智無量皆具足眾生根欲悉了知及諸業行無不見如其所樂為說法
B03n0002_p0737a16║了知一切空無我慈念眾生恆不捨以一大悲微妙音普入世間而演說
B03n0002_p0738a01║【疏】四菩薩具足下六偈．頌即能息滅一切諸惡道苦。於中具悲智之德。故能拔因果之苦而無我人。
B03n0002_p0738a02║放大光明種種色普照眾生除黑暗光中菩薩坐蓮華為眾闡揚清淨法
B03n0002_p0738a03║【疏】五有一偈。頌即能光照一切世界。照世意在照生。
B03n0002_p0738a04║於一毛端現眾剎諸大菩薩皆充滿眾會智慧各不同悉能明了眾生心
B03n0002_p0738a05║【疏】六一偈。即能嚴淨一切國土。毛孔現剎。即神通嚴也。
B03n0002_p0738a06║十方世界不可說一念周行無不盡利益眾生供養佛於諸佛所問深義
B03n0002_p0738a07║於諸如來作父想為利眾生修覺行
B03n0002_p0738a08║【疏】七有一偈半。頌上即令一切眾生歡喜。供佛問法。但為益物故。
B03n0002_p0738a09║智慧善巧通法藏入深智處無所著隨順思惟說法界經無量劫不可盡
B03n0002_p0738a10║智雖善入無處所無有疲厭無所著
B03n0002_p0738a11║【疏】八一偈半。頌上即能入一切法界性。初半聞而通達。次半思而兼說。後半修而無著。
B03n0002_p0738a12║三世諸佛家中生證得如來妙法身
B03n0002_p0738a13║【疏】九有半偈。依修而證。頌即能持一切佛種性也。
B03n0002_p0738a14║普為羣生現眾色譬如幻師無不作或現始修殊勝行或現初生及出家
B03n0002_p0738a15║或現樹下成菩提或為眾生示涅槃
B03n0002_p0738a16║【疏】十有一偈半。頌即能示現成佛。
B03n0002_p0739a01║菩薩所住希有法唯佛境界非二乘身語意想皆已除種種隨宜悉能現菩薩所得諸佛法
B03n0002_p0739a02║眾生思惟發狂亂智入實際心無礙普現如來自在力此於世間無與等何況復增殊勝行
B03n0002_p0739a03║雖未具足一切智已獲如來自在力已住究竟一乘道深入微妙最上法
B03n0002_p0739a04║【疏】第三菩薩所住下十八偈。頌得佛平等。於中分四。初三偈半。頌佛境界平等。初偈分齊境。次偈兼所證
B03n0002_p0739a05║所緣境。後一偈半。舉況顯勝。
B03n0002_p0739a06║善知眾生時非時為利益故現神通分身徧滿一切剎放淨光明除世暗譬如龍王起大雲
B03n0002_p0739a07║普雨妙雨悉充洽觀察眾生如幻夢以業力故常流轉大悲哀愍咸救拔為說無為淨法性
B03n0002_p0739a08║佛力無量此亦然譬如虛空無有邊為令眾生得解脫億劫勤修而不倦種種思惟妙功德
B03n0002_p0739a09║善修無上第一業於諸勝行恒不捨專念生成一切智
B03n0002_p0739a10║【疏】二善知下四偈半。頌功德平等。
B03n0002_p0739a11║一身示現無量身一切世界悉周徧其心清淨無分別一念難思力如是
B03n0002_p0739a12║【疏】三有一偈。頌前文得如來一身無量身平等。
B03n0002_p0739a13║於諸世間不分別於一切法無妄想雖觀諸法而不取恒救眾生無所度一切世間唯是想
B03n0002_p0739a14║於中種種各差別知想境界險且深為現神通而救脫譬如幻師自在力菩薩神變亦如是
B03n0002_p0739a15║身徧法界及虛空隨眾生心靡不見能所分別二俱離雜染清淨無所取若縛若解智悉忘
B03n0002_p0739a16║但願普與眾生樂
B03n0002_p0740a01║【疏】四於諸下九偈。頌真實智慧。於中有四。初四頌發離一切妄想廣大心。
B03n0002_p0740a02║一切世間唯想力以智而入心無畏思惟諸法亦復然三世推求不可得
B03n0002_p0740a03║能入過去畢前際能入未來畢後際能入現在一切處常勤觀察無所有
B03n0002_p0740a04║【疏】二有二頌。發窮三際廣大心。
B03n0002_p0740a05║隨順涅槃寂滅法住於無諍無所依心如實際無與等專向菩提永不退
B03n0002_p0740a06║修諸勝行無退怯安住菩提不動搖佛及菩薩與世間盡於法界皆明了
B03n0002_p0740a07║【疏】三有二頌。發順涅槃菩提廣大心。
B03n0002_p0740a08║欲得最勝第一道為一切智解脫王應當速發菩提心永盡諸漏利羣生
B03n0002_p0740a09║【疏】四一偈結勸。可知。
B03n0002_p0740a10║趣向菩提心清淨功德廣大不可說為利眾生故稱述汝等諸賢應善聽
B03n0002_p0740a11║【疏】第四趣向菩提下六偈半。頌大智現前。於中初一結前生後。
B03n0002_p0740a12║無量世界盡為塵一一塵中無量剎其中諸佛皆無量悉能明見無所取善知眾生無生想
B03n0002_p0740a13║善知言語無語想於諸世界心無礙悉善了知無所著其心廣大如虛空於三世事悉明達
B03n0002_p0740a14║一切疑惑皆除滅正觀佛法無所取十方無量諸國土一念往詣心無著了達世間眾苦法
B03n0002_p0740a15║悉住無生真實際無量難思諸佛所悉往彼會而覲謁常為上首問如來菩薩所修諸願行
B03n0002_p0740a16║心常憶念十方佛而無所依無所取
B03n0002_p0741a01║【疏】餘正頌大智現前。初偈於佛無著。次偈即若眾生若眾生法。次偈即若佛若佛法。次偈若世間若世間
B03n0002_p0741a02║法。次偈若菩薩若菩薩法。二乘文略。後半偈。頌上結文。念十方佛．即求一切智。無依無取．即於諸法界．心
B03n0002_p0741a03║無所著。
B03n0002_p0741a04║恆勸眾生種善根莊嚴國土令清淨一切趣生三有處以無礙眼咸觀察所有習性諸根解
B03n0002_p0741a05║無量無邊悉明見眾生心樂悉了知如是隨宜為說法於諸染淨皆通達令彼修治入於道
B03n0002_p0741a06║無量無數諸三昧菩薩一念皆能入於中想智及所緣悉善了知得自在
B03n0002_p0741a07║【疏】第五有二十三偈半。頌前妙果當成。於中有九。初三偈半。頌常為一切諸佛護念。以具德故。
B03n0002_p0741a08║菩薩獲此廣大智疾向菩提無所礙
B03n0002_p0741a09║【疏】二半偈。頌當得無上菩提。
B03n0002_p0741a10║為欲利益諸羣生處處宣揚大人法
B03n0002_p0741a11║【疏】三半偈。頌與其妙法。大人法者。八大人覺也。（【鈔】八大人覺者。遺教全明。一少欲．二知足．三寂靜．四精進．五正念．六正定．七正慧．八無戲論。涅槃二十七．加二為十。
B03n0002_p0741a12║云。善男子。菩薩成就十法。雖見佛法。不得明了。前七同上。八即解脫。九讚歎解脫。十以涅槃教化眾生。十地鈔中．更當廣釋。）
B03n0002_p0741a13║善知世間長短劫一月半月及晝夜國土各別性平等常勤觀察不放逸
B03n0002_p0741a14║【疏】四有一偈。頌佛體平等。時處平等。即佛體故。
B03n0002_p0741a15║普詣十方諸世界而於方處無所取嚴淨國土悉無餘亦不曾生淨分別
B03n0002_p0741a16║【疏】五有一偈。頌已修三世諸佛助道之法。
B03n0002_p0742a01║眾生是處若非處及以諸業感報別隨順思惟入佛力於此一切悉了知一切世間種種性
B03n0002_p0742a02║種種所行住三有利根及與中下根如是一切咸觀察淨與不淨種種解勝劣及中悉明見
B03n0002_p0742a03║一切眾生至處行三有相續皆能說禪定解脫諸三昧染淨因起各不同及以先世苦樂殊
B03n0002_p0742a04║淨修佛力咸能見眾生業惑續諸趣斷此諸趣得寂滅種種漏法永不生并其習種悉了知
B03n0002_p0742a05║如來煩惱皆除盡大智光明照於世菩薩於佛十力中雖未證得亦無疑
B03n0002_p0742a06║【疏】六有六偈。頌（【校】頌．纂要誤作顧。）成就三世諸佛力無所畏。廣十力之別名。略無畏之都號。於中五偈半。別明十
B03n0002_p0742a07║力。後半偈．顯德分齊。
B03n0002_p0742a08║菩薩於一毛孔中普現十方無量剎或有雜染或清淨種種業作皆能了一微塵中無量剎
B03n0002_p0742a09║無量諸佛及佛子諸剎各別無雜亂如一一切悉明見於一毛孔見十方盡虛空界諸世間
B03n0002_p0742a10║無有一處空無佛如是佛剎悉清淨於毛孔中見佛剎復見一切諸眾生三世六趣各不同
B03n0002_p0742a11║晝夜月時有縛解如是大智諸菩薩專心趣向法王位於佛所住順思惟而獲無邊大歡喜
B03n0002_p0742a12║【疏】七有五偈。頌已莊嚴三世諸佛不共佛法。三世間圓融。不共權小故。
B03n0002_p0742a13║菩薩分身無量億供養一切諸如來神通變現勝無比佛所行處皆能住無量佛所皆鑽仰
B03n0002_p0742a14║所有法藏悉耽味見佛聞法勤修行如飲甘露心歡喜已獲如來勝三昧善入諸法智增長
B03n0002_p0742a15║信心不動如須彌普作羣生功德藏慈心廣大徧眾生悉願疾成一切智而恆無著無依處
B03n0002_p0742a16║離諸煩惱得自在哀愍眾生廣大智普攝一切同於己知空無相無真實而行其心不懈退
B03n0002_p0743a01║【疏】八五偈。頌悉得諸佛說法智慧。
B03n0002_p0743a02║菩薩發心功德量億劫稱揚不可盡以出一切諸如來獨覺聲聞安樂故
B03n0002_p0743a03║【疏】九一偈。結德無盡。并屬初心。該前諸段。
B03n0002_p0743a04║十方國土諸眾生皆悉施安無量劫勸持五戒及十善四禪四等諸定處復於多劫施安樂
B03n0002_p0743a05║令斷諸惑成羅漢彼諸福聚雖無量不與發心功德比又教億眾成緣覺獲無諍行微妙道
B03n0002_p0743a06║以彼而校菩提心算數譬喻無能及一念能過塵數剎如是經於無量劫此諸剎數尚可量
B03n0002_p0743a07║發心功德不可知過去未來及現在所有劫數無邊量此諸劫數猶可知發心功德無能測
B03n0002_p0743a08║以菩提心徧十方所有分別靡不知一念三世悉明達利益無量眾生故十方世界諸眾生
B03n0002_p0743a09║欲解方便意所行及以虛空際可測發心功德難知量菩薩志願等十方慈心普洽諸羣生
B03n0002_p0743a10║悉使修成佛功德是故其力無邊際眾生欲解心所樂諸根方便行各別於一念中悉了知
B03n0002_p0743a11║一切智智心同等一切眾生諸惑業三有相續無暫斷此諸邊際尚可知發心功德難思議
B03n0002_p0743a12║發心能離業煩惱供養一切諸如來業惑既離相續斷普於三世得解脫一念供養無邊佛
B03n0002_p0743a13║亦供無數諸眾生悉以香華及妙鬘寶幢旛蓋土衣服美食珍座經行處種種宮殿悉嚴好
B03n0002_p0743a14║毗盧遮那妙寶珠如意摩尼發光耀念念如是持供養經無量劫不可說其人福聚雖復多
B03n0002_p0743a15║不及發心功德大（【校】億眾．纂要誤作憶眾。）
B03n0002_p0743a16║【疏】大文第二。十方國土下。三十四頌。頌前約喻校量。於中分二。先十四頌。正頌前喻。可知。
B03n0002_p0744a01║所說種種眾譬喻無有能及菩提心
B03n0002_p0744a02║【疏】後二十偈。通釋諸喻不及所由。前雖略釋。今此廣辨。又長行中多隨喻別明。今此總辨。亦總相頌前歎
B03n0002_p0744a03║深難說。於中分三。初半偈．結前生後。
B03n0002_p0744a04║以諸三世人中尊皆從發心而得生發心無礙無齊限欲求其量不可得
B03n0002_p0744a05║【疏】次十七偈半正釋。後二偈結德無盡。就正釋中分三。初偈標章。次十二偈半別釋。三四偈顯德圓滿。今
B03n0002_p0744a06║初也。謂標出生無盡。體相無限二章。
B03n0002_p0744a07║一切智智誓必成所有眾生皆永度發心廣大等虛空生諸功德同法界所行普徧如無異
B03n0002_p0744a08║永離眾著佛平等一切法門無不入一切國土悉能往一切智境咸通達一切功德皆成就
B03n0002_p0744a09║一切能捨恆相續淨諸戒品無所著具足無上大功德常勤精進不退轉入深禪定恆思惟
B03n0002_p0744a10║廣大智慧共相應
B03n0002_p0744a11║【疏】二別釋中。初四偈。釋無齊限。或一句是一義。後一偈半。六度義。可以意得。
B03n0002_p0744a12║此是菩薩最勝地出生一切普賢道三世一切諸如來靡不護念初發心悉以三昧陀羅尼
B03n0002_p0744a13║神通變化共莊嚴十方眾生無有量世界虛空亦如是發心無量過於彼是故能生一切佛
B03n0002_p0744a14║【疏】後八偈半。釋出生無盡。於中分三。初二偈半。結前生後。以體無限故．出生無盡也。
B03n0002_p0744a15║菩提心是十力本亦為四辯無畏本十八不共亦復然莫不皆從發心得諸佛色相莊嚴身
B03n0002_p0744a16║及以平等妙法身智慧無著所應供悉以發心而得有一切獨覺聲聞乘色界諸禪三昧樂
B03n0002_p0745a01║及無色界諸三昧悉以發心作其本一切人天自在樂及以諸趣種種樂進定根力等眾樂
B03n0002_p0745a02║靡不皆由初發心
B03n0002_p0745a03║【疏】次菩提心是下四偈。正顯出生為本。出生乃一義耳。
B03n0002_p0745a04║以因發起廣大心則能修行六種度勸諸眾生行正行於三界中受安樂
B03n0002_p0745a05║住佛無礙實義智所有妙業咸開闡能令無量諸眾生悉斷惑業向涅槃
B03n0002_p0745a06║【疏】後二偈略釋為本所由。由修六度．為菩薩乘本。由勸正行。為人天乘本。由闡妙業。通為三乘涅槃之本。
B03n0002_p0745a07║智慧光明如淨日眾行具足猶滿月功德常盈譬巨海無垢無礙同虛空普發無邊功德願
B03n0002_p0745a08║悉與一切眾生樂盡未來際依願行常勤修習度眾生無量大願難思議願令眾生悉清淨
B03n0002_p0745a09║空無相願無依處以願力故皆明顯了法自性如虛空一切寂滅悉平等法門無數不可說
B03n0002_p0745a10║為眾生說無所著（【校】著．纂要誤作菩。）
B03n0002_p0745a11║【疏】三四偈顯德圓滿中。初偈總顯。次二偈別顯願滿。後一偈別明智圓。
B03n0002_p0745a12║十方世界諸如來悉共讚歎初發心此心無量德所嚴能到彼岸同於佛
B03n0002_p0745a13║如眾生數爾許劫說其功德不可盡以住如來廣大家三界諸法無能喻
B03n0002_p0745a14║【疏】第三二偈。結德無盡。可知。
B03n0002_p0745a15║欲知一切諸佛法宜應速發菩提心
B03n0002_p0745a16║【疏】大文第三欲知下。結勸發心。於中三。初半偈正勸。
B03n0002_p0746a01║此心功德中最勝必得如來無礙智眾生心行可數知國土微塵亦復然虛空邊際乍可量
B03n0002_p0746a02║發心功德無能測出生三世一切佛成就世間一切樂增長一切勝功德永斷一切諸疑惑
B03n0002_p0746a03║開示一切妙境界盡除一切諸障礙成就一切清淨剎出生一切如來智
B03n0002_p0746a04║【疏】次三偈半。釋勸所由。總舉具足一切德故。
B03n0002_p0746a05║欲見十方一切佛欲施無盡功德藏欲滅眾生諸苦惱宜應速發菩提心
B03n0002_p0746a06║【疏】後一偈。結勸速發。
B03n0002_p0746a07║【論】如是校量初發心功德。設使以等虛空無限一切樂具．供養無限眾生。皆令得人天勝樂。又教令得四
B03n0002_p0746a08║沙門果．及辟支佛．三乘出世菩提。如是虛空境界．及所度眾生雖等。然未令所化眾生得成佛。亦不可比
B03n0002_p0746a09║於此教中初發心．乘如來大智．等佛所行．普化眾生皆成佛故．發菩提心。以是義故。雖然所舉境界廣狹
B03n0002_p0746a10║雖等。所化眾生成佛不成佛不等故。不可為比。是故此品下文云。初發心菩薩。不於三世少有所得。所謂
B03n0002_p0746a11║若諸佛．若諸佛法。若菩薩．若菩薩法。若獨覺．若獨覺法。若聲聞．若聲聞法。乃至廣說。但為唯求一切智。於
B03n0002_p0746a12║諸法界．心無所著。發菩提心。畧說菩提。其法有四。一聲聞菩提。二緣覺菩提。三權教菩薩菩提。四一乘菩
B03n0002_p0746a13║薩佛果菩提。前三並是出世菩提。佛果菩提．是法身大智大悲真俗萬行法界圓滿菩提。無出入故。三乘
B03n0002_p0746a14║菩提．雖觀四諦十二緣。而亦未知四諦十二緣之實體。非獨二乘不知。三種意生身菩薩位登十地。猶未
B03n0002_p0746a15║能悉知。唯一乘菩薩以智方知。至十地品具明。且畧而總言。三乘中觀苦集滅道．及十二緣生．及行六波
B03n0002_p0746a16║羅蜜菩薩。厭苦欣真。但求出世。大悲菩薩。方云留惑潤生。一乘菩薩。以智觀四諦十二緣生。無明即智。苦
B03n0002_p0747a01║諦即聖諦。於生死涅槃．無解縛性。是故此經名苦聖諦．集聖諦。如是十聖諦．十十二因緣．總是法界自性
B03n0002_p0747a02║無縛無解自在之緣。不名無明。不名苦諦。如是總觀萬法如是。名為一乘法界緣起。智悲自在。任性緣生。
B03n0002_p0747a03║一切眼耳鼻舌身．莫不皆是法界緣起自在法門。一切諸佛知見神通道力。以此而有。但以禪定觀照諸
B03n0002_p0747a04║波羅蜜而顯發之。是故學者．應如是修．如是悟入。已上頌文。四行一頌。如文自具。不煩更釋。有智之士．隨
B03n0002_p0747a05║文稱歎。令眾發心。（發心功德品竟。）
B03n0002_p0747a06║大方廣佛華嚴經疏論纂要卷第三十五