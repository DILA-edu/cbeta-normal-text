B03n0002_p0777a01║大方廣佛華嚴經疏論纂要卷第三十七
B03n0002_p0777a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0777a03║升夜摩天宮品第十九
B03n0002_p0777a04║○自下第四中賢十行會。四門中。初來意。
B03n0002_p0777a05║【疏】來意者。酬前十行問故。匪知之艱。行之惟艱。前解此行。若膏明相類。目足更資。故次來也。次品來者。此
B03n0002_p0777a06║會四品。分三。初二品。當會由致。次一品。當會正宗。後一品。勝進趣後。於由致中。此品先明感應道交。後品
B03n0002_p0777a07║明讚德顯體。前會已終。將陳後說。故次來也。
B03n0002_p0777a08║○二釋名。
B03n0002_p0777a09║【疏】釋名者。會名有三。一約處。名夜摩天宮會。夜摩．此云時分。即空居之首。表十行涉有化物。宜適其時。時
B03n0002_p0777a10║而後言。聞者悅伏。時而後動。見者敬從。涉有依空。即事入玄。託此而說。約人。名功德林。約法。名十行會。並
B03n0002_p0777a11║如後釋。三皆依主。次品名者。大同於會。然梵本中上無升字。下有神變。譯者以升為神變。升為神變．略有
B03n0002_p0777a12║四義。一不離前三而升此故。二升一處．即升一切處故。三升以廣其處故。四前後同時．無障礙故。謂佛以
B03n0002_p0777a13║圓徧之身．不起而升時分天宮。升屬如來。夜摩約處。相違釋也。前升須彌。後升兜率。準此可知。
B03n0002_p0777a14║○三宗趣。
B03n0002_p0777a15║【疏】宗趣者。會品之宗。並如名說。意趣可知。
B03n0002_p0777a16║【論】何故名夜摩天宮。明以處表法。此天名為時分天。為此天無日月晦明。以蓮華開為晝。合為夜。故名時
B03n0002_p0778a01║分。為表十行法門。知時而應物。化不可不知時。知是人天種．二乘三乘一乘種。知可以何善根而接引之。
B03n0002_p0778a02║故以時分天以表所行之行．須知時故。須彌山以表十住之法門。明以從信升進。離凡夫地故。又表十住
B03n0002_p0778a03║之位。初登法頂相盡處故。又表須彌處大海中．高八萬四千由旬。非手足所攀緣而升上故。明初十住之
B03n0002_p0778a04║位．非以有心思求。觀行攀緣所及。以無思不為蕩然智應。萬法無依。方可升也。此十行位．處夜摩之中。明
B03n0002_p0778a05║依空而住。不與人連。十行亦然。依法空而行行。知時而益俗也。故處此天而表之也。於兜率天說十迴向。
B03n0002_p0778a06║為明其處．居欲界天之中。又明此天樂知足。以表十迴向．以迴正智處俗利生。處大悲門．饒益一切。於諸
B03n0002_p0778a07║境界．無所貪求。故處此天．以為所表。升他化天說十地法門者。超過化樂。明至欲界際。表十地自在。超升
B03n0002_p0778a08║化樂。至欲界之頂。化心魔王．至欲盡際故。升第三禪說佛華法門。明普賢行滿。表以行法悅．悅無盡眾生
B03n0002_p0778a09║故。又彰第四禪是佛位故。此約進修升降。表法且如是安立。然其理智．一一徧周。無去來也。以此。皆云不
B03n0002_p0778a10║離菩提道場普光明殿．而升忉利夜摩兜率等。如第三禪．超初禪二禪者。明位倍倍勝故。此一會未有來
B03n0002_p0778a11║文。是瓔珞本業經。如來領聲聞菩薩眾向菩提樹下。說往昔於此菩提樹下．初成正覺時．說法界經。一一
B03n0002_p0778a12║排次。至第三禪故。是故於此夜摩天．以表十行。
B03n0002_p0778a13║○四釋文。一品長分為十。第一本會圓徧。
B03n0002_p0778a14║爾時如來威神力故。十方一切世界．一一四天下南閻浮提．及須彌頂上．皆見如來處於眾會。彼諸菩薩．悉
B03n0002_p0778a15║以佛神力故而演說法。莫不自謂恒對於佛。
B03n0002_p0778a16║【疏】本會圓徧。謂前會不散而說後會故。初句徧因。十方下。徧相。亦有主伴等。並如上說。但處加須彌。則而
B03n0002_p0779a01║演說法．通上三會。
B03n0002_p0779a02║○第二不離而升。
B03n0002_p0779a03║爾時世尊。不離一切菩提樹下．及須彌山頂。而向於彼夜摩天宮寶莊嚴殿。
B03n0002_p0779a04║○第三天王見佛。
B03n0002_p0779a05║時夜摩天王。遙見佛來。
B03n0002_p0779a06║【疏】並如前會。
B03n0002_p0779a07║○第四各嚴殿座。
B03n0002_p0779a08║即以神力．於其殿內．化作寶蓮華藏師子之座。百萬層級以為莊嚴。百萬金網以為交絡。百萬華帳。百萬鬘
B03n0002_p0779a09║帳．百萬香帳．百萬寶帳．彌覆其上。華蓋鬘蓋香蓋寶蓋．各亦百萬．周迴布列。百萬光明而為照曜。百萬夜摩
B03n0002_p0779a10║天王恭敬頂禮。百萬梵王踊躍歡喜。百萬菩薩稱揚讚歎。百萬天樂．各奏百萬種法音．相續不斷。百萬種華
B03n0002_p0779a11║雲．百萬種鬘雲．百萬種莊嚴具雲．百萬種衣雲．周帀彌覆。百萬種摩尼雲．光明照曜。從百萬種善根所生。百
B03n0002_p0779a12║萬諸佛之所護持。百萬種福德之所增長。百萬種深心．百萬種誓願之所嚴淨。百萬種行之所生起。百萬種
B03n0002_p0779a13║法之所建立。百萬種神通之所變現。恒出百萬種言音．顯示諸法。
B03n0002_p0779a14║【疏】初一句。總依空起行。故云化作。無著導行．故曰蓮華。一行含多．所以稱藏。餘如上說。百萬已下。別顯嚴
B03n0002_p0779a15║相。於中四。初明座體備德嚴。皆云百萬。位漸增故。次百萬夜摩下。明座旁圍繞嚴。三從百萬種善根下。法
B03n0002_p0779a16║門行德嚴。文有八句。攝為四對。一因緣。二福智。深心契理故。三願行。四體用。無生法體之所起故。四末後
B03n0002_p0780a01║一句。法教流通嚴。
B03n0002_p0780a02║○第五請佛居殿。
B03n0002_p0780a03║時彼天王敷置座已。向佛世尊曲躬合掌。恭敬尊重而白佛言。善來世尊。善來善逝。善來如來應正等覺。唯
B03n0002_p0780a04║願哀愍。處此宮殿。
B03n0002_p0780a05║○第六如來受請。
B03n0002_p0780a06║時佛受請。即升寶殿。一切十方。悉亦如是。
B03n0002_p0780a07║○第七各念昔因。
B03n0002_p0780a08║爾時天王。即自憶念過去佛所所種善根。承佛威力（【校】力．纂要誤作九。）而說頌言。
B03n0002_p0780a09║【疏】然晉經亦有樂音止息。今略無者。譯人之意．謂不如十解．會事歸理．不云樂音止息。不及迴向．事理無
B03n0002_p0780a10║礙不云熾然。退可同前。進可齊後。故並略之。
B03n0002_p0780a11║○第八偈讚十佛。
B03n0002_p0780a12║名稱如來聞十方諸吉祥中最無上彼曾入此摩尼殿是故此處最吉祥
B03n0002_p0780a13║【疏】此十．是前會十佛之前．如次十佛。明位漸高。念昔亦遠。理實三世諸佛．皆同此說。餘如前會。文亦有二。
B03n0002_p0780a14║先明此界。後辨結通。前中十偈。亦各有四。初句標名讚別德。次句通顯具吉祥。三憶曾入此殿。四結處成
B03n0002_p0780a15║勝極。亦初一句。諸頌不同。初二字別名。次二字通號。下三字別德。亦皆以下別德．釋上別名。一以聞十方．
B03n0002_p0780a16║釋成名稱。
B03n0002_p0781a01║寶王如來世間燈諸吉祥中最無上彼曾入此清淨殿是故此處最吉祥
B03n0002_p0781a02║【疏】二以世間燈．釋寶王義。珠有夜光．可代燈者。為寶中王。佛有智光．照無明夜。故曰寶王。
B03n0002_p0781a03║喜目如來見無礙諸吉祥中最無上彼曾入此莊嚴殿是故此處最吉祥然燈如來照世間
B03n0002_p0781a04║諸吉祥中最無上彼曾入此殊勝殿是故此處最吉祥饒益如來利世間諸吉祥中最無上
B03n0002_p0781a05║彼曾入此無垢殿是故此處最吉祥善覺如來無有師諸吉祥中最無上彼曾入此寶香殿
B03n0002_p0781a06║是故此處最吉祥
B03n0002_p0781a07║【疏】三四五六。義並可知。
B03n0002_p0781a08║勝天如來世中燈諸吉祥中最無上彼曾入此妙香殿是故此處最吉祥
B03n0002_p0781a09║【疏】七以世燈釋勝天者。身智光照。勝於天故。
B03n0002_p0781a10║無去如來論中雄諸吉祥中最無上彼曾入此普眼殿是故此處最吉祥
B03n0002_p0781a11║【疏】八以論雄釋無去者。具勇智辨。不可動故。
B03n0002_p0781a12║無勝如來具眾德諸吉祥中最無上彼曾入此善嚴殿是故此處最吉祥
B03n0002_p0781a13║苦行如來利世間諸吉祥中最無上彼曾入此普嚴殿是故此處最吉祥
B03n0002_p0781a14║【疏】九十可知。又此中殿．各舉別名。初一嚴體。下皆寶之別德。謂此寶清淨。以用莊嚴。殊勝。無垢。此寶發香。
B03n0002_p0781a15║是香必妙。能嚴之寶．無所不見可謂普眼。如是嚴者。是善莊嚴。無處不嚴。名普嚴也。又善嚴者。善因生故。
B03n0002_p0781a16║○第九佛同升殿。
B03n0002_p0782a01║如此世界中夜摩天王。承佛神力。憶念往昔諸佛功德稱揚讚歎。十方世界夜摩天王。悉亦如是歎佛功德。
B03n0002_p0782a02║爾時世尊入摩尼莊嚴殿。於寶蓮華藏師子座上．結跏趺坐。
B03n0002_p0782a03║○第十處忽寬容。
B03n0002_p0782a04║此殿忽然。廣博寬容。如其天眾諸所住處。十方世界悉亦如是。
B03n0002_p0782a05║【疏】並如前會。
B03n0002_p0782a06║【論】頌中歎十佛昔曾入此殿。明今所入十行理智與古無殊。此十如來．還是約行升進所成之號。前十住
B03n0002_p0782a07║位升須彌頂。十如來名號．亦是隨位會古之號。明所入之法．不異古今諸佛故。如十住位中．須彌頂上帝
B03n0002_p0782a08║釋宮中遙見佛來。即於殿中．安置普光明藏師子之座。為明初入如來智慧中生。即以方便三昧之門。名
B03n0002_p0782a09║安置。普光明藏．即明智慧照曜法界藏故。今此十行位．時分天王．遙見佛來．化作寶蓮華藏師子之座者。
B03n0002_p0782a10║明以行華設其教網．漉諸眾生．令入如來智之境界藏故。蓮華．表行無著義故。化座者。明行體以依十住
B03n0002_p0782a11║智慧虛無法身安立．所作如化也。末後五行經。都結十方。同時歎佛如來入殿。其殿包容。如天所住者。明
B03n0002_p0782a12║入位升進。自智寬容。方知佛境故。（升夜摩天宮品竟。）
B03n0002_p0782a13║夜摩宮中偈讚品第二十
B03n0002_p0782a14║○四門中。初來意。
B03n0002_p0782a15║【疏】來意者。助化讚揚故。說行體性故。行所依故。然三天偈讚．來意宗趣．大旨是同。但解行願以為異耳。
B03n0002_p0782a16║○二釋名。三宗趣。
B03n0002_p0783a01║【疏】兩者亦不異前。約處約行．少有別耳。
B03n0002_p0783a02║【論】釋品名目者。明升夜摩天宮．以說十行之法。此品以功德林等十菩薩眾．各各以當位之行．以偈都讚
B03n0002_p0783a03║當位之法。故名偈讚品。釋品來意者。明欲說十行之法。先須偈都讚十行之中因果法門故。此品須來。若
B03n0002_p0783a04║不先舉所行之因果。十行有何依成。
B03n0002_p0783a05║○四釋文者。文亦有三。一集眾。二放光。三偈讚。今初。
B03n0002_p0783a06║爾時佛神力故。
B03n0002_p0783a07║【疏】初中有十。一正明集因。亦即各隨其類．為現神通也。
B03n0002_p0783a08║十方各有一大菩薩。
B03n0002_p0783a09║【疏】二辨主菩薩。
B03n0002_p0783a10║一一各與佛剎微塵數菩薩俱。
B03n0002_p0783a11║【疏】三明眷屬數。
B03n0002_p0783a12║從十萬佛剎微塵數國土外諸世界中．而來集會。
B03n0002_p0783a13║【疏】四來處分量。然顯數隨位增。信十。住百。迴向是萬。此合當千。而云十萬。或譯人之誤。或是十百。則傳寫
B03n0002_p0783a14║之誤。
B03n0002_p0783a15║其名曰。功德林菩薩。慧林菩薩。勝林菩薩。無畏林菩薩。慚愧林菩薩。精進林菩薩。力林菩薩。行林菩薩。覺林
B03n0002_p0783a16║菩薩。智林菩薩。
B03n0002_p0784a01║【疏】五列菩薩字。同名林者。表十行建立故。行類廣多故。聚集顯發故。深密無間故。扶疏庇映故。此十菩薩
B03n0002_p0784a02║表行之體也。可以意消息之。
B03n0002_p0784a03║此諸菩薩所從來國。所謂親慧世界。幢慧世界。寶慧世界。勝慧世界。燈慧世界。金剛慧世界。安樂慧世界。日
B03n0002_p0784a04║慧世界。淨慧世界。梵慧世界。
B03n0002_p0784a05║【疏】六來處剎名。同名慧者。十解之慧。行所依故。
B03n0002_p0784a06║此諸菩薩．各於佛所．淨修梵行。所謂常住眼佛。無勝眼佛。無住眼佛。不動眼佛。天眼佛。解脫眼佛。審諦眼佛。
B03n0002_p0784a07║明相眼佛。最上眼佛。紺青眼佛。
B03n0002_p0784a08║【疏】七明所事諸佛。同名眼者。以智導行．了了分明。成有目之足故。斯即十行當位之果佛。於此位顯者。皆
B03n0002_p0784a09║名眼故。宜以當界之佛．與當界菩薩．共相屬對。思而釋之。（【鈔】宜以當界等者。以佛是當位之果。菩薩即當位之因。如功德林菩薩下釋云。積行在躬。功德
B03n0002_p0784a10║圓滿。故得成於常住之果。二慧為最勝。故成無勝眼。三悟勝義諦。名為勝林。故成無住眼佛。四聞深無畏。故成不動。五崇真拒迷。成大光淨。六事理無差。離身心相。故得解脫。七了相不動。得審諦眼。八照理正修。
B03n0002_p0784a11║故成明相。九照心本源。果成最上。十鑒達諸佛。逈超聲色。心言路絕。故名智林。故得果妙明。為紺青眼。以菩薩名下文自釋。故令屬對。則果號可知。）
B03n0002_p0784a12║是諸菩薩至佛所已。頂禮佛足。
B03n0002_p0784a13║【疏】八至已設敬。
B03n0002_p0784a14║隨所來方。各化作摩尼藏師子之座。於其座上．結跏趺坐。
B03n0002_p0784a15║【疏】九參而不雜。
B03n0002_p0784a16║如此世界中．夜摩天上．菩薩來集。一切世界悉亦如是。其諸菩薩世界如來所有名號．悉等無別．
B03n0002_p0785a01║【疏】十結通無盡。
B03n0002_p0785a02║○第二放光足上。
B03n0002_p0785a03║爾時世尊．從兩足上．放百千億妙色光明。普照十方一切世界夜摩宮中。佛及大眾．靡不皆現。
B03n0002_p0785a04║【疏】謂趺背行必動故。背依輪指．得有用故。表行依信解而成用故。餘同前會。
B03n0002_p0785a05║○第三偈讚。先明說偈儀。十菩薩說。即為十段。亦以東方為始。上方為終。各有說偈所依。謂承佛力等。今
B03n0002_p0785a06║初功德林菩薩。
B03n0002_p0785a07║爾時功德林菩薩。承佛威力。普觀十方而說頌言。
B03n0002_p0785a08║【疏】功德林者。且就能說。積行在躬。功德圓滿。故名功德。若就所歎。歎佛勝德。故云功德林。有十二頌。以是
B03n0002_p0785a09║會主．總敘此會普徧之事。
B03n0002_p0785a10║○後正說偈讚。
B03n0002_p0785a11║佛放大光明普照於十方悉見天人尊通達無障礙
B03n0002_p0785a12║【疏】於中二。初八述讚奇特。後四舉德釋成。前中四。初一偈。敘此品放光。
B03n0002_p0785a13║佛坐夜摩宮普徧十方界此事甚奇特世間所希有須夜摩天王偈讚十如來
B03n0002_p0785a14║如此會所見一切處咸爾
B03n0002_p0785a15║【疏】次二。敘前品感應。
B03n0002_p0785a16║彼諸菩薩眾皆同我等名十方一切處演說無上法所從諸世界名號亦無別
B03n0002_p0786a01║各於其佛所淨修於梵行彼諸如來等名號悉亦同國土皆豐樂神力悉自在
B03n0002_p0786a02║【疏】次三。敘此品眾集。
B03n0002_p0786a03║十方一切處皆謂佛在此或見在人間或見住天宮如來普安住一切諸國土
B03n0002_p0786a04║我等今見佛處在天宮殿
B03n0002_p0786a05║【疏】後二。明自在普周。（【校】自在．纂要誤作目在。）
B03n0002_p0786a06║昔發菩提願普及十方界是故佛威力充徧難思議遠離世所貪具足無邊德
B03n0002_p0786a07║故獲神通力眾生靡不見
B03n0002_p0786a08║【疏】後四舉德釋成中二。前二舉因顯用。
B03n0002_p0786a09║遊行十方界如空無所礙一身無量身其相不可得佛功德無邊云何可測知
B03n0002_p0786a10║無住亦無去普入於法界
B03n0002_p0786a11║【疏】後二辨果用深廣。於中一體用自在。上半不去徧至。下半卷舒相盡。謂一身即多．則一相不可得。多即
B03n0002_p0786a12║是一．則多相不可得。是故恒一恒多。恒非一多。由此自在。一塵內身．無不周於十方。徧十方身．並潛一身
B03n0002_p0786a13║之內。皆悉圓徧。非分徧。故難思議也。後一深廣相成。上半牒廣辨深。下半釋深顯廣。謂不住故．無處不至。
B03n0002_p0786a14║不去故．不離本位。此釋深也。塵毛等處無不普入．廣無邊也。
B03n0002_p0786a15║○第二慧林菩薩。
B03n0002_p0786a16║爾時慧林菩薩。承佛威力。普觀十方而說頌言。
B03n0002_p0787a01║【疏】上明功德。此辨智慧。悟此除冥難遇之慧。故名慧林。偈中歎此。
B03n0002_p0787a02║世間大導師離垢無上尊不可思議劫難可得值遇
B03n0002_p0787a03║【疏】十頌分三。初一明佛難遇。
B03n0002_p0787a04║佛放大光明世間靡不見為眾廣開演饒益諸羣生如來出世間為世除癡冥
B03n0002_p0787a05║如是世間燈希有難可見
B03n0002_p0787a06║【疏】次六別釋難遇。於中亦三。初二益廣難遇。
B03n0002_p0787a07║已修施戒忍精進及禪定般若波羅蜜以此照世間
B03n0002_p0787a08║【疏】次一因圓難遇。
B03n0002_p0787a09║如來無與等求比不可得不了法真實無有能得見佛身及神通自在難思議
B03n0002_p0787a10║無去亦無來說法度眾生若有得見聞清淨天人師永出諸惡趣捨離一切苦
B03n0002_p0787a11║【疏】後三果深難遇。
B03n0002_p0787a12║無量無數劫修習菩提行不能知此義不可得成佛不可思議劫供養無量佛
B03n0002_p0787a13║若能知此義功德超於彼無量剎珍寶滿中施於佛不能知此義終不成菩提
B03n0002_p0787a14║【疏】三有三偈。校量顯勝。於中初一長時大行校量。次一長時供佛校量。後一勝物供佛校量。
B03n0002_p0787a15║○第三勝林菩薩。
B03n0002_p0787a16║爾時勝林菩薩。承佛威力。普觀十方而說頌言。
B03n0002_p0788a01║【疏】勝林。悟勝義甚深之法故。
B03n0002_p0788a02║譬如孟夏月空淨無雲曀赫日揚光暉十方靡不充其光無限量無有能測知
B03n0002_p0788a03║有目斯尚然何況盲冥者諸佛亦如是功德無邊際不可思議劫莫能分別知
B03n0002_p0788a04║【疏】偈歎深廣無涯之德。十頌分二。初三明佛德廣博。後七顯法體甚深。橫豎互顯。前中初二喻況。後一法
B03n0002_p0788a05║合。喻言孟夏月者。取意譯也。梵本敵對。翻云後熱月。西域如來聖教．一歲立為三際。謂熱．雨．寒。西域記云。
B03n0002_p0788a06║從正月十六日．至五月十五日為熱時。則後熱月言．兼得此方孟夏後半。餘之二際．各有四月。準釋可知。
B03n0002_p0788a07║赫日之言．但取陽光時長。難窮其際耳。彼方或為四時。與此名同。但以正月黑半為首耳。
B03n0002_p0788a08║○後七中。令於依他．修三無性觀。以餘之二性．不離依他故。由於二性．成依他故。謂圓成是依他體性。徧
B03n0002_p0788a09║計但橫執依他。又迷真似現故。即依三性．說三無性。三性尚一．豈有三無。三無但是即有之無。三性但是
B03n0002_p0788a10║即無之有。有無不二．為一實性。有無形奪．性亦非性。故於依他中．具修諸觀。（【鈔】謂圓成即是依他之體。故觀依他．必觀其體。離依他性．
B03n0002_p0788a11║無可橫執。故徧計性．亦約依他。又迷真似現者。此之一句．具足三性。迷即徧計。真即圓成。似即依他。前意明二不離依他。此義明二能成依他。故但觀依他．已具三性。即依三性下。二明三無性不離三性。全是唯
B03n0002_p0788a12║識偈文。具足應云。即依此三性。立彼三無性。初則相無性。次無自然性。後由遠離前。所執我法性。則三無性依三性有。三性尚一下。三明融通。謂三性是有．尚猶是一。三無無相．豈定有三。故收三性．但是一有。三
B03n0002_p0788a13║無但是一無。離有無無。故有無不二。初句約顯。後有無形奪下。約遮。餘義．玄中已具其相。）
B03n0002_p0788a14║諸法無來處亦無能作者無有所從生不可得分別一切法無來是故無有生
B03n0002_p0788a15║以生無有故滅亦不可得一切法無生亦復無有滅若能如是解斯人見如來
B03n0002_p0788a16║【疏】文即分三。初三作生無自性性觀。次二兼修勝義無自性性觀。後二修相無自性性觀。（【鈔】初三作生無自性性觀者。即
B03n0002_p0789a01║第二依他上無性也。即唯識云。次無自然性。然三無性名．須彌偈品文中已有。今復略釋。謂法從緣。無自然生性故。上生自性．即是所無。下一性字．是無性性。謂無自然生之自性為其性故。勝義無自性性者。即
B03n0002_p0789a02║第三無性。勝義自性．即是所無。下一性字．義同於前。顯無彼勝義之性為其性故。勝義即是圓成。圓成即是真如。故唯識云。此諸法勝義。亦即是真如。常如其性故。即唯識實性。相無自性性者。即第一無性。謂徧
B03n0002_p0789a03║計之相亦不可得。如繩上蛇。下一性字．是第一性。以相無自性而為其性故。）今初即分為三。初偈正觀無生。初句果空。謂緣生果法．非先有體。
B03n0002_p0789a04║從世性．微塵．及未來藏．因緣．心識中來。若有來處．即先已有。如鳥來棲樹。何得言生。次句因空。既無有果
B03n0002_p0789a05║對何說因。又世性等。亦是妄計。因緣有故。次句雙遣。所從是因。所生是果。又初句不自生。次句不他生。次
B03n0002_p0789a06║句不共生。又初句非先有而生。次句非先無而生。次句非半有半無。三義各以末句．息妄成觀。（初句果空等者。即中
B03n0002_p0789a07║論先有先無門觀也。然亦名奪破。於中先奪破其所計先有。總舉諸宗。世性．微塵．即是外道。及未來藏．即一切有部。因緣。通大小乘。約相。心識．即唯識唯心所現。若執定有。皆為所遺。若有來處下。縱破。鳥來棲樹。
B03n0002_p0789a08║即中論青目釋無來文。謂先有鳥而來就樹。可名為來。今從無之有曰生。曾何先有。次句因空者。即經亦無能作者。能作是因。因即我也。亦即牒辭。從既無有果下。破也。即相待門破。可知。又世性等．亦是妄計。因
B03n0002_p0789a09║緣有故者。亦因緣門。因緣無性故。亦無體門。但有妄計．無實體故。又初句不自生等者。上之四句．各別門破。今通用因緣門．以四開破。略無無因。中觀論云。諸法不自生。亦不從他生。不共不無因。是故知無生。而
B03n0002_p0789a10║雜集論二門釋之。一云不自生者。謂一切法非自所作。彼未生時．無自性故。不從他生者。謂彼法緣．非作者故。不從共生者。謂即由此二種因故非。不自作他作故。不無因生者。謂緣望眾生．有功能故。二又因緣
B03n0002_p0789a11║互奪釋云。自種有故。不從他等。次後當釋。又初句非先有下。前來唯初句用先有門。今通三句。皆用先有先無門。中論因緣品云。果先於緣中。有無俱不可。先無為誰緣。先有何用緣。影公云。因中先有。則境界在
B03n0002_p0789a12║六根。因中先無。則因同非因。因同非因。則可鑽水出火。境界在六根。則可湯中求冰。若亦有亦無。則具上二過。其第四句．乃非此門。故中論云。若果非有生。亦復非無生。亦非有無生。何得言有緣。）次偈以
B03n0002_p0789a13║無生釋無滅。略有三義。一無生可滅故。二無待對故。三例生從緣故。後偈觀成利益。經云。無生即是佛。故
B03n0002_p0789a14║論云。若見因緣法。則為能見佛。依他因緣。即無生故。（經云等者。正是大品。法尚答常啼云。諸法如．即是佛。諸法無生．即是佛等。下句既云。斯人見如來。即無生
B03n0002_p0789a15║是佛義耳。須彌偈讚品。一切慧菩薩云。一切法無生。一切法無滅。若能如是解。諸佛常現前。故論云等者。即中論四諦品末云。是故經中說。若見因緣法。則為能見佛。）
B03n0002_p0789a16║諸法無生故自性無所有如是分別知此人達深義以法無性故無有能了知
B03n0002_p0790a01║如是解於法究竟無所解
B03n0002_p0790a02║【疏】次二偈。約依他。兼修勝義無自性性觀中。前偈遣所觀。上半辨觀。下半明益。各含二義。故致兼言。一者
B03n0002_p0790a03║成前。謂非唯能相之生．生即無生。所生法體．從緣無性。即無所有。此顯依他無性．是圓成性。益云深者。即
B03n0002_p0790a04║事而真故。二云無生真性．亦無所有。即彼勝義無自性性。益云深者。真性不立故。（【鈔】各含二義者。釋上兼修之言。而云各者。正取
B03n0002_p0790a05║上半觀相．下半觀益為各。二義．即依他圓成．如下疏列。而下遣能．亦含依圓。故此各言．兼於能所。方順二偈兼修之言。一者成前下。別示二義之相。此即依他中義也。先明觀相。由前偈遣能相。四相略舉生滅。已
B03n0002_p0790a06║含住異。此偈遣所相。色心法體．由四相相．成其有為。當法緣生．故無自性。觀益可知。二云無生下。即兼修勝義無性義也。）後偈遣能觀。然有二義。一成前所觀。謂以無
B03n0002_p0790a07║性故。無有能了。如無有人。能了龜毛長短大小。知無所了。是究竟了。二是正遣能了。既無所了。亦無能了。
B03n0002_p0790a08║能所兩亡。為究竟解。（後偈遣能觀者。然此疏中二義。亦通前依圓。前義依他圓成．俱無所了。後義依圓．皆無能了。皆由即性．即無性故。故疏結云。能所雙亡。即正結上二義也。亦通結上二偈
B03n0002_p0790a09║能所。）
B03n0002_p0790a10║所說有生者以現諸國土能知國土性其心不迷惑世間國土性觀察悉如實
B03n0002_p0790a11║若能於此知善說一切義
B03n0002_p0790a12║【疏】後二偈明相無自性性觀中。初偈正明。後偈總結。前中上半顯執。不了國等依他。謂為現見。妄計為生。
B03n0002_p0790a13║故晉經云。所言有生者。當知由所生。下半明觀。若知無性。則離徧計故。後偈總結。稱於事理之實．以觀世
B03n0002_p0790a14║等。故善說也。（【鈔】不了國等者。而言等者。國即共業緣生。以後偈總結云。世間國土性。世間之言．通有情世間。故致等言。言謂為現見者。以中論內小乘被破。皆悉救云。世間現見故。意云。不合與世間
B03n0002_p0790a15║相違。又佛言。世智說有。我亦說有。世智說無。我亦說無。今現見有國等諸法。豈得言無。故引晉經云。當知由所生。所生即現。故見國等。）
B03n0002_p0790a16║○第四無畏林菩薩。
B03n0002_p0791a01║爾時無畏林菩薩。承佛威力。普觀十方而說頌言。
B03n0002_p0791a02║【疏】以信樂力．聞深不畏．名無畏林。偈歎信向益深德故。
B03n0002_p0791a03║如來廣大身究竟於法界不離於此座而徧一切處
B03n0002_p0791a04║【疏】十頌分二。初一所信之境。謂法身體即法界。智身證極法界。致令應用之身．不動而徧。
B03n0002_p0791a05║若聞如是法恭敬信樂者永離三惡道一切諸苦難
B03n0002_p0791a06║【疏】後九聞信之益。分五。初一聞信離惡。
B03n0002_p0791a07║設往諸世界無量不可數專心欲聽聞如來自在力如是諸佛法是無上菩提
B03n0002_p0791a08║假使欲暫聞無有能得者
B03n0002_p0791a09║【疏】次二辨其難聞。
B03n0002_p0791a10║若有於過去信如是佛法已成兩足尊而作世間燈若有當得聞如來自在力
B03n0002_p0791a11║聞已能生信彼亦當成佛若有於現在能信此佛法亦當成正覺說法無所畏
B03n0002_p0791a12║【疏】次三明聞信成佛。將過去已成．證現未當成。
B03n0002_p0791a13║無量無數劫此法甚難值若有得聞者當知本願力
B03n0002_p0791a14║【疏】四有一偈。明聞必有由。勵物起願。
B03n0002_p0791a15║若有能受持如是諸佛法持已廣宣說此人當成佛況復勤精進堅固心不捨
B03n0002_p0791a16║當知如是人決定成菩提
B03n0002_p0792a01║【疏】五有二頌。顯起行益。
B03n0002_p0792a02║○第五慚愧林菩薩。
B03n0002_p0792a03║爾時慚愧林菩薩。承佛威力。普觀十方而說頌言。
B03n0002_p0792a04║【疏】拒妄崇真。拒迷崇智。名為慚愧。故偈讚如來大智勝益。
B03n0002_p0792a05║若人得聞是希有自在法能生歡喜心疾除疑惑網
B03n0002_p0792a06║【疏】十頌分三。初三法說難思。次六以喻並決。後一結德歸佛。今初。初偈明聞生勝益。令物希聞。自在法者。
B03n0002_p0792a07║即佛智也。
B03n0002_p0792a08║一切知見人自說如是言如來無不知是故難思議
B03n0002_p0792a09║【疏】次偈佛窮種智。故上位難思。
B03n0002_p0792a10║無有從無智而生於智慧世間常暗冥是故無能生
B03n0002_p0792a11║【疏】後偈顯智從生。此文反顯。然有二意。一者成前。謂欲生智慧。當於佛求。佛無不知故。不應求之於凡。凡
B03n0002_p0792a12║暗冥故。猶搴芙蓉．必於深水。而於木末。安可得耶。二者成後。智從熏習自種而生。不從煩惱無智所生。是
B03n0002_p0792a13║故下言。二心不同時。屬自愚智故。故應慎所習也。（【鈔】二者成後有二。先正釋。謂由本有無漏種子．與多聞熏習和合．而生無漏智故。依唯識論。本有新熏．三師異
B03n0002_p0792a14║說。第一清目等師。唯立本有。故論云。有義。一切種子．皆悉性有。不從熏生。由熏習力．但可增長。第二難陀。唯立新熏。故論云。有義。種子皆熏故生。所熏能熏．俱無始有。故諸種子．無始成就。第三護法正義。論云。有
B03n0002_p0792a15║義。種子各有二類。一者本有。二者始起。乃至云。由此應信凡諸有情無始時來．有無漏種。不由熏習。法爾成就。又云。其聞熏習．非唯有漏。聞正法時．亦熏本有無漏種子．令漸增盛。展轉乃至生出世心。）若爾。
B03n0002_p0792a16║何以經言。煩惱泥中．有佛法耶。此說在纏如來藏故。然此大智．從藏德生。非從迷起。若爾。煩惱即菩提。復
B03n0002_p0793a01║云何通。約體性故。從所迷故。如波與濕。然實義者。真妄愚智．若約相成．二門峙立。若約相奪．二相寂然。雙
B03n0002_p0793a02║照二門．非即非離。若說一者。離之令異。如此章中。若云異者。合之令同。如後章是。善須得意。勿滯於言。（然實
B03n0002_p0793a03║義者下。第二會實義。通會兩章．方顯中道。正通煩惱即菩提難。是顯真妄交徹之義。雖說三門．義含四句。謂初二門峙立。依理成事．則唯妄非真。事能顯理．則唯真非妄。故各峙立。若說一者下。明此兩章．正為破
B03n0002_p0793a04║病。若據菩薩。二皆會中。又此章．則二門峙立。後章．則二相寂然。故合此二。非即非離。言若說一者．則離之令異者。謂有問言。萬法即真。一如無異。故妄即真．有何過耶。答。略有三過。一能依即是所依。謂依真有妄．
B03n0002_p0793a05║如依水有波。今妄即是真．便無能依。以無能依．亦失所依。二則亦失真妄。以妄即真．故無妄。無妄對何說真。三者亦失真假二門．若別．則三義俱成。如金與嚴具．波之與水．動濕體相．二俱不同．能依所依．各有三
B03n0002_p0793a06║義．皆不雜亂。若云異者．合之令同者。下章云。如金與金色。其性無差別等。）若準晉經云。非從智慧生。亦非無智生。了達一切法。滅除世間暗。則
B03n0002_p0793a07║顯智體．絕於愚智。不稱實了．則名無智。此偈雙明性相。後喻但顯二相不同．
B03n0002_p0793a08║如色及非色此二不為一智無智亦然其體各殊異如相與無相生死及涅槃
B03n0002_p0793a09║分別各不同智無智如是世界始成立無有敗壞相智無智亦然二相非一時
B03n0002_p0793a10║如菩薩初心不與後心俱智無智亦然二心不同時譬如諸識身各各無和合
B03n0002_p0793a11║智無智如是究竟無和合
B03n0002_p0793a12║【疏】二以喻並決中二。先五明二性相違。後一辨功能不等。今初。唯第二偈．三句是喻。餘偈．喻合各有半偈。
B03n0002_p0793a13║一約色非色者。非色謂心。緣慮質礙．體性不同故。二中有二喻。相無相者。理事相反。生死涅槃．真妄相反。
B03n0002_p0793a14║雖同一體．分別義門．不相是故。三成之與壞．約相別故。四初心後心．時不同故。五諸識身．所用別故。緣會
B03n0002_p0793a15║不同故。眼無耳用。又此眼識．不合餘根。識身同識．尚不相合。愚智性異．安得相生。
B03n0002_p0793a16║如阿伽陀藥能滅一切毒有智亦如是能滅於無智
B03n0002_p0794a01║【疏】二功能不等者。非唯二性各別。然智能滅愚。愚不滅智。藥能去毒。毒不去藥。亦猶明能滅暗。暗不滅明。
B03n0002_p0794a02║如來無有上亦無與等者一切無能比是故難值遇
B03n0002_p0794a03║【疏】三一偈。結歸如來。逈出世表。故難值遇。
B03n0002_p0794a04║○第六精進林菩薩。
B03n0002_p0794a05║爾時精進林菩薩。承佛威力。普觀十方而說頌言。
B03n0002_p0794a06║【疏】勤觀理事。同無差別。離身心相。故名精進。十頌總相顯佛此德。前即無差之差。此乃差之無差。二章相
B03n0002_p0794a07║接．顯非即離。亦互相成。
B03n0002_p0794a08║諸法無差別無有能知者唯佛與佛知智慧究竟故
B03n0002_p0794a09║【疏】十頌分二。初一約法雙標。後九就喻雙釋。今初也。初句標其所知。五類之法．皆無有差。次句揀非餘境。
B03n0002_p0794a10║下半唯佛究盡。
B03n0002_p0794a11║如金與金色其性無差別法非法亦然體性無有異
B03n0002_p0794a12║【疏】後九釋中。前五釋所知。後四釋能知。前中初四正釋。後一遣疑。前中皆上半喻。下半法。無差所由．在於
B03n0002_p0794a13║末句。一體色無別喻。此喻為總。喻雖是一。法合有二。該橫豎故。（【鈔】此喻為總者。法非法言。該通性相。及諸法故。）豎約理事交徹。法
B03n0002_p0794a14║者．事也。非法．理也。色即空故。亦可法．真法也。非法．妄法也。取文雖異。義旨乃同。謂如金之黃色。與金體斤
B03n0002_p0794a15║兩。性無差別。隨取互收。合中金是所依。喻其真法。色是能依。喻妄非法。以妄無體。攬真而起。則真無不隱。
B03n0002_p0794a16║唯妄現也。以真體實。妄無不盡。唯真現也。是則無體之妄．不異體實之真。故云無有異也。亦同密嚴。如金
B03n0002_p0795a01║與指環。展轉無差別。橫者。異法相望。法者。可軌之法也。非法者。不可軌之法也。又法謂有法。非法謂無。故
B03n0002_p0795a02║中論釋法不生非法云。有不生無故。體性無異者。謂同如故。（橫者異法相望者。即一切差別法．無差別也。法即是善法。非法即惡法。故百論取般若意
B03n0002_p0795a03║云。福尚捨。何況罪。以金剛云。法尚應捨。何況非法。故以非法而名為罪。又法謂有法者。亦是橫論有無相對。故中論下。引論證成。無法為非法也。）然前義正順於喻。後義乃順標
B03n0002_p0795a04║中諸法之言。要由初義．性相無差。方得顯於後義．事事無差。若但用後義。未顯相全同性。那得顯於事事
B03n0002_p0795a05║同於一性。
B03n0002_p0795a06║眾生非眾生二俱無真實如是諸法性實義俱非有
B03n0002_p0795a07║【疏】第二偈．假名不實喻。以真奪俗。是故無差。攬緣成眾生。即虛非眾生。所遣既無。能遣安有。故俱無實。以
B03n0002_p0795a08║喻諸法皆無實義。並從緣故。
B03n0002_p0795a09║譬如未來世無有過去相諸法亦如是無有一切相
B03n0002_p0795a10║【疏】三三世互無喻。喻無相故無別。謂若未來有過去者。應名過去。何名未來。故知定無過現之相。文舉一
B03n0002_p0795a11║隅。應反餘二。諸法無相．如彼互無。此以差別喻無差別。（【鈔】文舉一隅應反餘二者。應明現在無過未。過去無現未等。）
B03n0002_p0795a12║譬如生滅相種種皆非實諸法亦復然自性無所有
B03n0002_p0795a13║【疏】四四相非實喻。喻無性故無差別。生等四相離所相法．無別自性。一切諸法離所依理．無別自性。此以
B03n0002_p0795a14║相無。喻於性無。
B03n0002_p0795a15║涅槃不可取說時有二種諸法亦復然分別有殊異
B03n0002_p0795a16║【疏】後遣疑者。疑云。若都無別。云何見有性相等殊。故此釋云。亦如涅槃。體離有無。百非斯絕。而強立名字。
B03n0002_p0796a01║曰餘無餘。諸法亦然。真俗並虛。分別成異。若離分別．則無一切境界之相。（【鈔】真俗並虛等者。故肇公云。涅槃蓋是鏡像之所歸。絕稱之幽
B03n0002_p0796a02║宅也。豈可以有無標榜。故有餘無餘．乃出處之異號。應物之假名耳。若離分別者。即起信論。一切境界．唯依妄念而有差別。次云。若離心念。則無一切境界之相。）
B03n0002_p0796a03║如依所數物而有於能數彼性無所有如是了知法
B03n0002_p0796a04║【疏】第二四偈喻能知者。皆展轉遣疑。初偈疑云。既有分別．則有能知。故釋云。離所數物．無能數數。既所知
B03n0002_p0796a05║無性．何有能知。無知之知．是真了法。
B03n0002_p0796a06║譬如算數法增一至無量數法無體性智慧故差別
B03n0002_p0796a07║【疏】次復疑云。若依向喻。能數喻能知。能知雖無。所知猶有。故復用能數法．以喻所知。智慧差別．以喻能知。
B03n0002_p0796a08║反覆相遣。顯無差理。謂一上加一．名之為二。乃至百千。皆是諸一。由能數智．作百千解。故晉譯中第三句
B03n0002_p0796a09║云。皆悉是本數。今譯明一多相待．故無體性。喻彼妄想．於無性中計為有無耳。（【鈔】反覆相遣者。謂以所知遣能知。復以能知遣所知耳。）
B03n0002_p0796a10║譬如諸世間劫燒有終盡虛空無損敗佛智亦如是
B03n0002_p0796a11║【疏】次又疑云。都無能所。何名佛智。故釋云。能所雙亡。佛智斯顯。故所知妄法．如世成壞。能知真智．湛若虛
B03n0002_p0796a12║空。尚不初成。況當有敗。如出現品。又權智照俗．同世成壞。權即是實．如不離空（【鈔】況當有敗者。經云。譬如世界有成壞。而其虛空不
B03n0002_p0796a13║增減。一切諸佛成菩提。成與不成無差別。是也。）
B03n0002_p0796a14║如十方眾生各取虛空相諸佛亦如是世間妄分別
B03n0002_p0796a15║【疏】末偈疑云。佛智既等。應用何殊。釋云。隨心妄取．佛無異相。又謂常無常。如各取空。佛智雙非。如空無別。
B03n0002_p0796a16║大方廣佛華嚴經疏論纂要卷第三十七