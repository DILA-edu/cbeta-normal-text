B03n0002_p0797a01║大方廣佛華嚴經疏論纂要卷第三十八
B03n0002_p0797a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0797a03║○第七力林菩薩。
B03n0002_p0797a04║爾時力林菩薩。承佛威力。普觀十方而說頌言。
B03n0002_p0797a05║【疏】智了三種世間。性相諸邊不動。故名力林。
B03n0002_p0797a06║一切眾生界皆在三世中三世諸眾生悉在五蘊中諸蘊業為本諸業心為本
B03n0002_p0797a07║心法猶如幻世間亦如是
B03n0002_p0797a08║【疏】十頌顯佛離相真智。於中分三。初四徧明世間。次五雙遣世及出世。後一觀成利益。今初略有二觀。初
B03n0002_p0797a09║二偈攝末歸本觀。顯眾生世間空。後二緣生無作觀。兼顯器世間空。今初也。初二句。推假名眾生。不出三
B03n0002_p0797a10║世。顯是無常。次二句。推三世眾生不出於蘊。顯無有我。次句蘊由業生。以明果空。顯非邪因。次句推業唯
B03n0002_p0797a11║心。明心外無法。次句體心如幻。不離性空及與中道。如幻無性故。非有非無故。末句以本例末。則上五一
B03n0002_p0797a12║如。皆展轉緣生故。
B03n0002_p0797a13║世間非自作亦復非他作而其得有成亦復得有壞世間雖有成世間雖有壞
B03n0002_p0797a14║了達世間者此二不應說
B03n0002_p0797a15║【疏】二緣生無作觀中。初偈無作故緣成。後偈緣成即無作。（【鈔】疏文有二。初總科。謂前偈上半無作．下半緣成。後偈上半緣成．下半無作。）今初言
B03n0002_p0797a16║不自他作者。通遣諸非。一約外道。非自性等作。亦非梵天等他作。但以虛妄．無業報故。廣如三論破。（非自性等
B03n0002_p0798a01║作者。即明非自作也。外道宗計之盛．不出數論勝論。數論計自性能作。自性即冥諦能作。而我非能作者。但是知者。而疏言等．即等於我。我為能作者。即勝論師。次言亦非梵天等作者。且等取安茶論師所計。第
B03n0002_p0798a02║一疏已明。自在．即塗灰外道所計。合上為共作。離上為無因。故但舉自作。四句已備。但以虛妄者。即總破四句。四句之計．皆無業報。言廣如三論破者。不欲繁文。指廣有原。然三論皆破。百論廣破二宗。今取順非
B03n0002_p0798a03║四句作苦。且依十二門論釋云。然自性一計．第一疏鈔已廣破竟。衛世計我為自。今當更釋。即觀作者門．第十偈云。自作及他作。共作無因作。如是不可得。是則無有苦。長行以因緣門釋。則通小乘大乘等。次約
B03n0002_p0798a04║破外道說。先總敘云。如經說。有裸形迦葉問佛。苦自作耶。佛默然不答。世尊。若爾。苦不自作者。是他作耶。佛亦不答。世尊。若爾。苦自作他作耶。佛亦不答。世尊。若爾者。苦無因無緣作耶。佛亦不答。釋曰。下論破有
B03n0002_p0798a05║二意。一約性空。結云。如是四問．佛皆不答。當知苦則是空。第二約外道說。）二約小乘。非同類因自作。亦非異熟因他作。以皆相待。無自性故。三
B03n0002_p0798a06║約因緣相待。如十地論．及對法所明。（三約因緣者。十地在下。對法云。自種有故不從他。待眾緣故非自作。無作用故不共生。有功能故非無因。斯則以因為自。以緣為他。假因
B03n0002_p0798a07║遣緣。假緣遣因。假無用以遣共。假有功遣無因。十地更廣。）四約以因望果。中論云。自作及他作。共作無因作。如是說諸苦。於果則不然。
B03n0002_p0798a08║此自他言。含於二意。一以果為自。以因為他。論云。果法不能自作己體故。二以因為自。以緣為他。此明不
B03n0002_p0798a09║從因緣．無果待對故。離既不成。合亦不成。故論云。若彼此共成。應有共作苦。彼此尚無作。何況無因作。彼
B03n0002_p0798a10║此即自他也。下半二意。一不礙緣成以遣無因。二非但不礙幻有。亦由有空義故．能成因果。是則不動真
B03n0002_p0798a11║際。建立諸法。又非但說於苦．四種義不成。一切外萬物．四義皆不成。成壞之言．顯兼器界。（下半二意者。即經而其得有成。
B03n0002_p0798a12║亦復得有壞。前意則上半性空．不礙下半緣成．即事理無礙義。後意由上性空．成於下半。即以有空義故．一切法得成。則是事理相成門。又非下。即是中論結例之言。成壞之言者。中論正約正報。今經意在雙含
B03n0002_p0798a13║耳。）後偈緣成即無作者。向約幻有．雖言成壞。幻有即空。故不應說。是則不壞假名．而說實相。
B03n0002_p0798a14║云何為世間云何非世間世間非世間但是名差別三世五蘊法說名為世間
B03n0002_p0798a15║彼滅非世間如是但假名云何說諸蘊諸蘊有何性蘊性不可滅是故說無生
B03n0002_p0798a16║分別此諸蘊其性本空寂空故不可滅此是無生義眾生既如是諸佛亦復然
B03n0002_p0799a01║佛及諸佛法自性無所有
B03n0002_p0799a02║【疏】第二五頌雙遣中。初半偈假徵。次半標答。次偈出體釋成。蘊是世間。緣成寂滅．即出世間。故淨名經云。
B03n0002_p0799a03║世間性空．即是出世間。一體說二。故云假名。（【鈔】故淨名下引證。即不二法門品。第十二那羅延菩薩曰。世間出世間為二。世間性空．即是出世間。而於其中．不入不出。
B03n0002_p0799a04║不溢不散。是為入不二法門是也。又思益第一云。五陰是世間。世間所依止。依止於五陰。不脫於世間。菩薩有智慧。知世間實性。所謂五陰如。世間法不染。又云。五陰無自性。即是世間性。若人不知是。常住於世
B03n0002_p0799a05║間。若見知五陰。無生亦無死。是人行世間。而不依世間。凡夫不知法。於世起諍訟。是實是不實。但是二相中。我常不與世。起於諍訟事。世間之實相。悉已了知故。與此大同。）次二句徵蘊名體。
B03n0002_p0799a06║世以蘊為體。蘊以何為體。次二句標答。上句答體。下句答名。應名無生五蘊。既云性不可滅。則顯前非事
B03n0002_p0799a07║滅。（則顯前非事滅者。然滅有二種。謂理及事故。上出世間亦有二種。一約事出。謂地前為世間。登地為出世。此約事滅。由偈但云。彼滅非世間。則通二釋。以此文證。明非事滅。二者約相名世。約性為出世。即今
B03n0002_p0799a08║文意。即約理滅。合於淨名思益等經。）次一偈．釋成空故不滅。亦非事在不滅。則知本自不生。是無生義。（則知等者。既言空故不可滅。是無滅義。而
B03n0002_p0799a09║結云。此是無生義者。以無可滅故。是本自不生。即法自在菩薩曰。生滅為二。法本不生。今則無滅。得此無生法忍。是為入不二法門。）後偈例出世間。顯智正覺世間．亦應緣
B03n0002_p0799a10║無性。又證無性之理為自體故。（又證無性之理者。前約應身論無性。此約真身論無性。）
B03n0002_p0799a11║能知此諸法如實不顛倒一切知見人常見在其前
B03n0002_p0799a12║【疏】末後一偈明觀益者。佛以實為其體故。見法則常見佛也。
B03n0002_p0799a13║○第八行林菩薩。
B03n0002_p0799a14║爾時行林菩薩。承佛威力。普觀十方而說頌言。
B03n0002_p0799a15║【疏】照理觀佛而起正修。故名行林。
B03n0002_p0799a16║譬如十方界一切諸地種自性無所有無處不周徧佛身亦如是普徧諸世界
B03n0002_p0800a01║種種諸色相無住無來處
B03n0002_p0800a02║【疏】十頌觀佛體相普同德。於中分二。前七約喻顯修。後三見實成益。前中復二。初二地種無性普周喻。喻
B03n0002_p0800a03║佛無生徧應德。
B03n0002_p0800a04║但以諸業故說名為眾生亦不離眾生而有業可得業性本空寂眾生所依止
B03n0002_p0800a05║普作眾色相亦復無來處如是諸色相業力難思議了達其根本於中無所見
B03n0002_p0800a06║【疏】後五業相無依成事喻。喻佛難思現用德。於中二。三偈喻。二偈合。前中初一明業果互依。次偈明相依
B03n0002_p0800a07║無性。業不離生．故業性空。因業有生．故生無來處。後偈雙結難思。顯成真觀。若逆推其本。業復有因。卒至
B03n0002_p0800a08║無住。無住無本。故無所見。無見之見。方了業空。（【鈔】若逆推等者。前偈因業有生。即是順明。今明生依於業。業亦從緣。故云性空。已是逆推。言卒至無住．即淨名經意。
B03n0002_p0800a09║彼逆推云。身孰為本。答曰。欲貪為本。又問。欲貪孰為本。答。虛妄分別為本。又問。虛妄分別孰為本。答曰。顛倒想為本。又問。顛倒想孰為本。答曰。無住為本。文殊師利。從無住本。立一切法。今經中三．並攝在業。眾生
B03n0002_p0800a10║即身。空寂無來．即無住本。）
B03n0002_p0800a11║佛身亦如是不可得思議種種諸色相普現十方剎身亦非是佛佛亦非是身
B03n0002_p0800a12║但以法為身通達一切法
B03n0002_p0800a13║【疏】二頌合中。初偈難思普應。合上業果互依。次二句以互不相是．合互依無性。身若是佛．轉輪王等即是
B03n0002_p0800a14║如來。佛若是身．正覺之心．應同色相。後二句結示真體。唯如唯智。合第三偈．難思達本。（【鈔】身若是佛者。謂色相之身。即金剛
B03n0002_p0800a15║經云。若以三十二相觀如來者。轉輪聖王．即是如來。後二句結示。三即如如。四即如智。）
B03n0002_p0800a16║若能見佛身清淨如法性此人於佛法一切無疑惑若見一切法本性如涅槃
B03n0002_p0801a01║是則見如來究竟無所住若修習正念明了見正覺無相無分別是名法王子
B03n0002_p0801a02║【疏】二有三偈明見實中。初頌見佛即了法。以見佛稱性。不疑同體故。（【鈔】以見佛稱性者。三寶同體。佛即是法。法即是眾。故經云。清淨如法性者。
B03n0002_p0801a03║如即稱義。人信法性。難信法佛。故致如言。實則佛身即法性也。）次偈見法即見佛。了法即性淨。知佛不住性相故。後偈明了正修行。照了
B03n0002_p0801a04║無相。心寂分別。寂照雙流．故名正念。則從佛法生．是法王子故。又上三偈。初知離名為法。次知法名為佛。
B03n0002_p0801a05║後知無名為僧。窮見三寶之實。
B03n0002_p0801a06║○第九覺林菩薩。
B03n0002_p0801a07║爾時覺林菩薩。承佛威力。徧觀十方而說頌言。
B03n0002_p0801a08║【疏】照心本末．名為覺林。十頌顯於具分唯識。大分為二。前五約喻顯法。後五法合成觀。前中二。前二約事。
B03n0002_p0801a09║後三約心。乍觀此喻。似前喻所作。後喻能作。細尋喻意。前喻却親。喻真妄依持。後喻心境依持。然依生滅
B03n0002_p0801a10║八識．但有心境依持。而即如來藏心．故有真妄依持。以會緣入實．差別相盡．唯真如門。即前喻所顯。攝境
B03n0002_p0801a11║從心．不壞相故．是生滅門。即後喻所明。存壞不二．唯一緣起。二門無礙．唯是一心。故下合中．但明心造。欲
B03n0002_p0801a12║分義別．喻顯二門。是名具分唯識。（【鈔】具分唯識者。已如上釋。正取真妄合成．以為具分。乍觀此喻等者。即揀刊定云。前二喻真妄心所作．以辨唯識。次二喻真妄心能作．以辨唯
B03n0002_p0801a13║識。今言似者。大種異色．似畫師所作。然不離心有彩畫者。似能作也。則粗觀似爾。細尋不然。細尋已下。即顯正義然依生滅下．辨二所由。顯法相宗．但是心境依持。而即如來藏下。辨具二所以。於中先總。後以會
B03n0002_p0801a14║緣入實下。別示二相。即以起信真如生滅二門為二義耳。存壞不二．唯一緣起。結歸華嚴。會緣入實．壞也。不壞相故．存也。二門無礙者。結歸起信．依一心法．立二種門。故須具足二義．方名具分唯識。問。唯識第九。
B03n0002_p0801a15║說其所轉依．有其二種。一持種依。謂第八識。二迷悟依。謂即真如。何以說言。然依生滅八識．唯有心境依持。答。彼雖說迷悟依。非即心境持種。以真如不變。不隨於心。變萬境故。但是所迷耳。後還淨時。非是攝相
B03n0002_p0801a16║即真如故。但是所悟耳。今乃心境依持。即是真妄非有二體。故說一心。約義不同。分成兩義。說二門別。故論云。然此二門．皆各總攝一切法故。以此二門不相離故。廣如問明．及玄談中。）
B03n0002_p0802a01║譬如工畫師分布諸彩色虛妄取異相大種無差別大種中無色色中無大種
B03n0002_p0802a02║亦不離大種而有色可得
B03n0002_p0802a03║【疏】今初二偈真妄依持。即真如門攝一切法也。初偈初句。總喻一心。次句喻隨緣熏變。成依他也。次句不
B03n0002_p0802a04║了依他。故成徧計。第四句喻依他相盡。體即圓成。（【鈔】初偈依持真妄者。含真含妄。有能有所。論云。所言法者。謂眾生心。是心即攝一切世間出世間法。故下合云。
B03n0002_p0802a05║心如工畫師。次句隨緣等者。起信論云。自性清淨心。因無明風動。有其染心。楞伽經云。藏識海常住。境界風所動。種種諸識浪。騰躍而轉生。亦是不生不滅。與生滅和合。非一非異名阿賴耶識。次句不了等者。以
B03n0002_p0802a06║經云。虛妄取異相故。故起信云。一切諸法。皆依妄念而有差別。若離心念。則無一切境界之相。第四句喻依他等者。以言大種無差別故。大種即喻真如。謂心體離念．即是如來平等法身。從緣無性。即真如矣。又
B03n0002_p0802a07║一二兩句。即不染而染。三四兩句。即染而不染。故有後偈。喻不即離。）後偈喻依圓真妄．非即離義。上半不即。能所異故。大種中無色．身所觸
B03n0002_p0802a08║故。色中無大種．眼所見故。又能造無異．畫色差別故。喻妄依真．能所異故。性無差別．相不同故。下半不離
B03n0002_p0802a09║義。謂所造青等．離能造地等．無別體故。假必依實．同聚現故。喻妄必依真．性相交徹故。然大必能造色。非
B03n0002_p0802a10║色能造大。喻妄必依真起。真不依妄生。故不云。然不離於色。有大種可得。（大種中無色．身所觸故者。堅濕煖動．皆是觸故。言色中無大種．
B03n0002_p0802a11║眼所見故者。約顯色說。青黃赤白．眼之境故。直就法體。大種是觸。色即是色。若就根得。謂身及眼。又能造無異者。然取增勝。地多則黃。水多則白。火多即赤。風多則青。而堅溼煖動．共造於青。亦共造於黃赤及白。
B03n0002_p0802a12║在能造邊．同一堅等。及所造邊．即有青等。故云能造無異。畫色差別故。喻妄依真下。合。先合能所異故。亦應具言。真中無妄．聖智境故。妄中無真．凡所知故。從性無差別下。合上又能造無異等。假必依實等者。諸
B03n0002_p0802a13║宗正義。堅等為實。色等為假。唯成實宗。色香味觸．實也。地水火風．假也。以其是數論弟子。後入佛法。尚順本師故。故智論云。精巧有餘。而明實未足。然大必能造色下。通妨。妨云。上非即中．既云大種中無色。色中
B03n0002_p0802a14║無大種。今非離中．何不言大種不離色。色不離大種。答意可知。上明真妄依持。但取心中真如一門．對妄染說。）
B03n0002_p0802a15║心中無彩畫彩畫中無心然不離於心有彩畫可得
B03n0002_p0802a16║【疏】後三約心者。喻於唯識心生滅門。於中初一．亦明心境不即離義。（【鈔】初一亦明心境者。對上真妄．故有亦言。然後三偈。亦似上二偈。此偈似
B03n0002_p0803a01║前第二偈。以因不即離之便。故先明之。後二偈似前初偈。至下當知。）上半不即。心中無彩畫．不可見故。彩畫中無心．無慮知故。喻能變所變．
B03n0002_p0803a02║見相別故。下半不離。隨心安布故。喻離心則無境界相故。（見相別者。且順上喻．有知無知。以見分合心．有慮知義。以相分合畫．無慮知故。以器世間．即是
B03n0002_p0803a03║第八之相分故。喻離心者。三世所有．皆是一心作故。）要由心變於境。非是境能變心。故云唯識。不言唯境。但云然不離於心有彩畫
B03n0002_p0803a04║可得。不言然不離於畫而有心可得。（要由心變下。解妨。妨一如前。答意亦爾。）
B03n0002_p0803a05║彼心恆不住無量難思議示現一切色各各不相知
B03n0002_p0803a06║【疏】次一偈。喻能所變之行相。明畫師巧思不住．變態多端。所畫非心．誰相知者。法合彼心者。真妄和合心
B03n0002_p0803a07║也。恆言遮斷。不住遮常。如瀑流故。含一切種．故云無量。相甚深細．名難思議。（【鈔】次一偈喻等者。大同前喻心如工畫師．分布諸彩色等。
B03n0002_p0803a08║先明喻中。先釋上三句。所畫非心下。釋第四句。法合言真妄和合心者。揀異法相宗心。即起信云。不生不滅．與生滅和合．名阿賴耶識是也。恆言遮斷等．即唯識論．釋第八識初能變中．第九因果譬喻門。具云。恆
B03n0002_p0803a09║轉如瀑流。論先問云。阿賴耶識．為斷為常。答云。非斷非常。以恆轉故。謂此識無始時來．一類相續。常無間斷。是界趣生施設本故。性堅持種．令不失故。轉．謂此識無始時來．念念生滅。前後變異。因滅果生。非常一
B03n0002_p0803a10║故。可為轉識熏成種故。恆言遮斷。轉表非常。猶如瀑流。因果法爾。如瀑流水．非斷非常。相續長時。有所漂溺。此識亦爾。從無始來．生滅相續。非常非斷。漂溺有情．令不出離是也。含一切種者。即第三因相門。彼偈
B03n0002_p0803a11║云。一切種。相甚深細．即含二門。彼偈云。不可知執受處了。其了一字．即第五行相門。其執受處．即第四所緣行相門。其不可知．即能所緣行相之內差別之義。論先問云。此識行相．所緣云何。（即合問也。）謂不可知
B03n0002_p0803a12║執受處了。了．謂了別為行相故。處．謂處所。即器世間。是諸有情所依處故。執受有二。謂諸種子。及有根身。次論云。不可知者。謂此行相。極微細故。難可了知。（此明見分。）或此所緣內執受境亦微細故。外器世間量
B03n0002_p0803a13║難測故。名不可知。故經偈云。阿陀那識甚深細。一切種子如瀑流。我於凡愚不開演。恐彼分別執為我。）次句頓現萬境。下句喻所變境．離心無體。（次句頓現者。亦即彼
B03n0002_p0803a14║果相門。云異熟。論云。此是能引諸界趣生善不善業異熟果故。即通辨此識能變之義。此是第一能變。頓現萬境。故楞伽云。譬如明鏡。頓現萬像。現識處現。亦復如是。下句喻所變等者。以無體故。無可相知。故問
B03n0002_p0803a15║明品云。諸法無作用。亦無有體性。是故彼一切。各各不相知。）又常不住者。無住為本故。無量難思。總標深廣。下二句釋。示現一切。廣故
B03n0002_p0803a16║難思。各不相知。深故難思。（又常不住下。上約法相。常不住言．是剎那生滅。今明不者即是無義。常不住者．即常無住。無住即實相異名。故從無住本。立一切法。斯法性宗真心隨緣成萬
B03n0002_p0804a01║有。故深廣難思。【校】上鈔心如工畫師．分布諸彩色等。等．纂要及南藏鈔本金陵會本誤作第。茲從嘉興藏鈔本及續藏會本改正。）
B03n0002_p0804a02║譬如工畫師不能知自心而由心故畫諸法性如是
B03n0002_p0804a03║【疏】三一偈。重喻上來不相知義。謂非唯所畫之法自不相知。喻所變之境．無有體性。能畫之心．念念生滅．
B03n0002_p0804a04║自不相知。故亦不能知於所畫。雙喻心境．皆無自性．各不相知。故言不能知自心．而由心故畫。又雖不知
B03n0002_p0804a05║畫心。而由心能畫。喻眾生雖迷心現量。而心變於境。又由不能知所畫。但畫於自心。故能成所畫。喻眾生
B03n0002_p0804a06║由迷境唯心。方能現妄境。又喻正由無性．方成萬境。故云諸法性如是。（【鈔】能畫之心者。心雖慮知。今取生滅不住。故不能知。以前念已滅。後
B03n0002_p0804a07║念未生。未生無體。能知前念。前念已滅。復無可知。前念亦不知後。前念已滅。無有能知。後念未生。亦無所知。能知之心既不自知。安能知所。雙喻心境下。合文可知。然釋此偈。總有四意。一明性空。以性空故。不能
B03n0002_p0804a08║知自心。二又雖不知下。明雖性空。不礙緣起。三又由不能下。明由迷真起似。若悟自心。不造妄境。四又正由下。即以有空義故。一切法得成耳。云諸法性如是者。通結四意。然唯識論第一能變。有兩偈半。而有十
B03n0002_p0804a09║門。上隨用已辨。今當具出。偈云。初阿賴耶識．（即自性門。）異熟（二果相門。）一切種．（三因相門。）不可知執受．處（四所緣行相門。）了（五行相門。）常與觸．作意受想思．相應（六相應門。）唯捨受．（七五受俱門。）是無覆無記．（八三性門。）觸等亦如是．
B03n0002_p0804a10║（同上第八。）恆轉如瀑流．（九因果譬喻門。）阿羅漢位捨。（十斷伏位次門。）上十門．疏中已有。隨配可知。前後有此相。當例可知。）
B03n0002_p0804a11║心如工畫師能畫諸世間五蘊悉從生無法而不造
B03n0002_p0804a12║【疏】第二五偈合中。分四初一偈合初二句。初句合最初句。心者。即總相之心也。下三句。合第二句。諸世間
B03n0002_p0804a13║者。即諸彩色。此句為總。下出諸相。即蘊界處。故云無法不造。故晉譯云。造種種五蘊。正法念云。心如畫師
B03n0002_p0804a14║手。畫出五彩。黑．青．赤．黃．白．及白白。故上文云。布諸彩色。畫手譬心。六色．如次喻地獄。鬼．畜．修羅．人．天。若言
B03n0002_p0804a15║種種．則十法界五蘊等法．皆心所造。（【鈔】心者。如前喻中已辨。第二句者。此句有二。一從能畫。即屬上因。二從諸世間之言。即屬於果。則上半是因能變。下半屬果能變。故唯識
B03n0002_p0804a16║云。能變有二。一因能變。謂第八識中等流異熟二因習氣。（即種子現行門。）此二習氣．俱名因變。此總辨也。論云。等流習氣．由七識中善惡無記．熏令增長。（三種子中．各生自現。除第八識．不能熏故。）異熟習氣．由六識中有漏
B03n0002_p0805a01║善惡．熏令增長。（除第七識．及無記者。非異熟因故。前是因緣。此增上緣也。）二果能變者。謂前二種習氣力故．有第八識生。現種種相。（即前二因所生現果。謂有緣法．能變現者．名果能變。種種相者。即是第八相應心所見分等也。）等流習氣
B03n0002_p0805a02║為因緣故。八識體相．差別而生。名等流果。果似因故。（即現八識三性種子。各生自現。名等流果。所生之果。與能生種性是一果故。）異熟習氣為增上緣。感第八識．酬引業力．恆相續故。故云異熟。感前六識酬滿業者．從異熟起。
B03n0002_p0805a03║名異熟生。不名異熟。有間斷故。即前異熟及異熟生。名異熟果。果異因故。釋曰。以五陰無法不造。皆異熟也。如次喻等者。謂黑即地獄。黑黑業報故。黃即中方。修羅非天。亦復非人。季孟間故。人白者。多善業故。天
B03n0002_p0805a04║白白者。因果俱善故。九地當廣。則十法界五蘊者。謂六道四聖。四聖中．佛在後偈。二乘菩薩．攝在種種之中。既言無法不造。亦不揀二乘菩薩。更云等法者。以今經無法不造。三科萬類．皆心造也。）
B03n0002_p0805a05║如心佛亦爾如佛眾生然應知佛與心體性皆無盡若人知心行普造諸世間
B03n0002_p0805a06║是人則見佛了佛真實性
B03n0002_p0805a07║【疏】次二頌。合前初偈下半。於中二。初一舉例以合。由成前諸言。謂如世五蘊．從心而起造。諸佛五蘊亦然。
B03n0002_p0805a08║如佛五蘊。餘一切眾生亦然。皆從心造。然心是總相。悟之名佛．成淨緣起。迷作眾生．成染緣起。緣起雖有
B03n0002_p0805a09║染淨。心體不殊。佛果契心．同真無盡。妄法有極．故不言之。（【鈔】然心是總相者。法界染淨萬類萬法．不出一心。是心即攝一切世間出世間法。故名總相。餘
B03n0002_p0805a10║染淨二緣．各屬二類。然總說十法界中．六道為染。四聖為淨。佛果契心下。釋其下半。上有三法。而但說心與佛二法無盡。不言眾生者。謂眾生有盡故。心即總心。以真為體。本自不盡。佛果契心。始本無二。同一圓
B03n0002_p0805a11║覺。故亦無盡。迷真起妄．無始有終。不言無盡。然其佛果契心。則佛亦心造。謂四智菩提．是淨八識之所造故。若取根本。即淨第八。若依真諦三藏。此佛淨識．稱為第九。名阿摩羅識。唐三藏云。此翻無垢。是第八異
B03n0002_p0805a12║熟。謂成佛時．轉第八成無垢識。無別第九。若依密嚴文具說之。經云。心有八識。或復有九。又下卷云。如來清淨藏。亦名無垢智。即同真諦所立第九。以出障故。不同異熟。為九有由。又真諦所翻決定藏論九識品
B03n0002_p0805a13║云。第九阿摩羅識。三藏釋云。阿摩羅識．有其二種。一者所緣。即是真如。二者本覺。即真如智。能緣即不空藏。所緣即空藏。若據通論。此二並以真如為體。釋曰。此二即起信一心二門。本覺在生滅門。一心即真如
B03n0002_p0805a14║故。故論云。唯是一心。故名真如。無論八九．俱異凡識。即淨識所造四智三身等。）若依舊譯云。心佛與眾生。是三無差別。則三皆無盡。無盡即是無
B03n0002_p0805a15║別之相。（若依舊下。二會晉譯。則三皆無盡。而二經互闕。唐闕眾生。晉闕無盡。故有第三．別更立理。）應云。心佛與眾生。體性皆無盡。以妄體本真。故亦無
B03n0002_p0805a16║盡。是以如來不斷性惡。亦猶闡提不斷性善。（應云下。是第三也。若取圓足。合如是譯。則三事皆具無差之相。又得顯明。以妄體下。出妄無盡之由。是以如來下。引例證
B03n0002_p0806a01║此。即涅槃經意。天台用之。以善惡二法．同以真如而為其性。若斷惡性。即斷真如。真不可斷。故云性善不可斷也。佛性即是真實之性。真實之性即第一義空．如何可斷。性惡不斷。即妄法本真。故無盡也。）又
B03n0002_p0806a02║上三各有二義。總心二者。一染。二淨。佛二義者。一應機隨染。二平等違染。眾生二者。一隨流背佛。二機熟
B03n0002_p0806a03║感佛。各以初義．成順流無差。各以後義．為反流無差。則無差之言．含盡無盡。（又上三下。第四別開義門。則却收晉經以無盡理。謂唐經
B03n0002_p0806a04║無盡．但得二法。又唯約淨。次言三皆無盡。又遺有盡之義。今云無差。盡與無盡．俱無差也。亦顯染淨本無差矣。言心總二義．一染．二淨者。淨即自性清淨。染即本來之染。染淨無二。為一心耳。言各以初義成順流
B03n0002_p0806a05║無差者。眾生本有染故。隨流背佛。佛隨其染。豈相違耶。逆流例此。）又三中二義。各全體相收。此三無差．成一緣起。上約橫論。若約一人。心
B03n0002_p0806a06║即總相。佛即本覺。眾生即不覺。乃本覺隨緣而成此二。為生滅門。下半此二體性無盡．即真如門。隨緣不
B03n0002_p0806a07║失自真性故。正合前文。大種無差。若謂心佛眾生三有異者。即是虛妄取異色也。（若豎說者。於一人上．即有三法。即觀行之人．宜
B03n0002_p0806a08║用此門。）後一偈．反勢合。謂妄取異色．則不知心行。若知心行．普造世間。則無虛妄．便了真實。即正合大種無
B03n0002_p0806a09║差。兼明觀益。（【校】上鈔若斷惡性．即斷真如．嘉興藏鈔本作若斷善性．即斷真如。）
B03n0002_p0806a10║心不住於身身亦不住心而能作佛事自在未曾有
B03n0002_p0806a11║【疏】三一偈有二義。一雙合前真妄心境不即離義。上半合前二三偈之上半。即前互無不即之義。心即能
B03n0002_p0806a12║變及心體故。身即所變。謂有根身。是識相分。及性之相故。下半雙合前兩偈下半不離之義。謂雖不相住。
B03n0002_p0806a13║而依心現境。依體起用。作諸佛事。體用不礙。為未曾有。（【鈔】上半合前二三偈之上半者。心不住於身。却是色中無大種。身亦不住心。即大種中無色。此合第
B03n0002_p0806a14║二偈上半也。若合第三上半。云心不住於身．即彩畫中無心。身亦不住心．即心中無彩畫。心即能變者。心境依持中心也。及心體故者。即真妄依持中真也。）二又將合前第四偈。謂上
B03n0002_p0806a15║半合前恒不住義．及各不相知。而能作佛事．合示現一切色。自在未曾有．合無量難思議。為兼此義．不以
B03n0002_p0806a16║互無言之。而言不住。譯之妙也。晉經但云。心亦非是身。但得前文互無之義。（為兼此義等者。美斯經也。若不合第四偈。但合第二三偈。
B03n0002_p0807a01║應云。心中無有身。身中無有心。即互無之言也。則不顯於彼心恆不住義。然不相住．與恆不住．義則小異。文則兼之。若將此不住同前不住者。以心念念滅故．不能住身。身念念滅．安能住心。思之可見。）
B03n0002_p0807a02║若人欲了知三世一切佛應觀法界性一切唯心造
B03n0002_p0807a03║【疏】末後一偈結勸。即反合前畫師不知心喻。若不知心。常畫妄境。觀唯心造。則了真佛。上半有機。下半示
B03n0002_p0807a04║觀。然有二釋。一云。若欲了佛者。應觀法界性上一切差別．皆唯心作。以見法即見佛故。二觀法界性是真
B03n0002_p0807a05║如門。觀唯心造即生滅門。是雙結也。又一是真如實觀。一是唯心識觀。大乘觀要．不出此二。觀此二門．唯
B03n0002_p0807a06║是一心。皆各總攝一切法盡。二諦雙融．無礙一味。三世諸佛證此為體故。欲知彼者。應當觀此。既為妙極。
B03n0002_p0807a07║是以暫持。能破地獄。（【鈔】是以暫持者。即纂靈記云。文明元年。洛京人。姓王名明幹。既無戒行。曾不修善。因患致死。見彼二人。引至地獄。地獄門前見有一僧。云是地藏菩薩。乃教王氏誦一行
B03n0002_p0807a08║偈。其文曰。若人欲了知。三世一切佛。應當如是觀。心造諸如來。菩薩既授（【校】授纂要南藏續藏作受。嘉興藏及金陵本作授。）經偈。謂之曰。誦得此偈。能排地獄之苦。王氏既誦。遂入見閻羅王。王問曰。有何功德。答。唯受持一四句偈。具
B03n0002_p0807a09║如上說。王遂放免。當誦偈時．聲所及處．受苦之人．皆得解脫。王氏三日方蘇。憶持此偈。向空觀寺僧定法師說之。參驗偈文。方知是舊華嚴經第十二卷。新經當第十九。夜摩天宮無量菩薩雲集說法品偈。）
B03n0002_p0807a10║○第十智林菩薩。
B03n0002_p0807a11║爾時智林菩薩。承佛威力。普觀十方而說頌言。
B03n0002_p0807a12║【疏】鑒達諸佛。逈超色聲。心言絕路。故云智林。頌顯此德。
B03n0002_p0807a13║所取不可取所見不可見所聞不可聞一心不思議
B03n0002_p0807a14║【疏】十頌分二。初一標章。後九解釋。今初。若準晉本。第四句云。所思不可思。則四句皆標章。今經則上三句
B03n0002_p0807a15║標章。第四句總結。謂標章遮過。令不依識。明佛三業。非凡境故。第四總結顯德。示智入門。謂若了唯一真
B03n0002_p0807a16║心。言思斯絕。則合菩提之體。故梵本第四句云。於不思何思。即是以一真心而成三業。三業不離一真。形
B03n0002_p0808a01║奪相融。不可以一多思也。又非唯佛之三業．同一真心。亦與觀者真心．非異非一。故難思議。若能離於思
B03n0002_p0808a02║議。則終日見聞。亦無所見聞矣。
B03n0002_p0808a03║有量及無量二俱不可取若有人欲取畢竟無所得不應說而說是為自欺誑
B03n0002_p0808a04║己事不成就不令眾歡喜
B03n0002_p0808a05║【疏】後九別釋中。即分三別。初二釋不可取。次四釋不可見。後三釋不可聞。今初也。初半偈奪以正釋。後一
B03n0002_p0808a06║偈半。縱以生過。然有量等．實通三業。為對下二．且就智明。有如理智．不可言量。有如量智．不可言無。又一
B03n0002_p0808a07║智即是一切智故。眾智所用．不相雜故。後縱中。初半縱其令取．必無果利。後一偈顯取之失。夫說法者。當
B03n0002_p0808a08║如法說。法無所得。而欲取得。心計有說。執石為寶。是謂自欺。理無謂有．是為自誑。終不契理．故云己事不
B03n0002_p0808a09║成。污他心識．故不令眾喜。又以量無量取。則墮斷常。自損損他。故皆不可。
B03n0002_p0808a10║有欲讚如來無邊妙色身盡於無數劫無能盡稱述
B03n0002_p0808a11║【疏】第二有四偈。歎佛色身深奧。釋不可見章。文分為二。初一法說。後三喻況。今初。非色現色．故稱為妙。物
B03n0002_p0808a12║感斯現．是曰無邊。又色即是空故。邊即無邊。又淨識所現．空色相融故。身分總別．乃至一毛．皆無邊量。攝
B03n0002_p0808a13║德無盡。具上三義．豈可以盡言。
B03n0002_p0808a14║譬如隨意珠能現一切色無色而現色諸佛亦如是
B03n0002_p0808a15║【疏】次三喻中分二。初一摩尼隨映喻。喻佛地實無異色。隨感便現。故言無色而現色。喻全似法。故但合云。
B03n0002_p0808a16║佛亦如是。
B03n0002_p0809a01║又如淨虛空非色不可見雖現一切色無能見空者諸佛亦如是普現無量色
B03n0002_p0809a02║非心所行處一切莫能覩
B03n0002_p0809a03║【疏】後二偈淨空現色喻。喻佛法身。體非是色。能現粗妙一切諸色。初偈喻。後偈合。四句對前。但二三前却。
B03n0002_p0809a04║此是分喻。故委合之。以空但不可眼見。而可心知。佛所現色。心行處絕。故為分喻。心眼尚不能見。況肉眼
B03n0002_p0809a05║哉。此即見中絕思議也。問。二喻豈不違經。上云有無邊妙色。今云非色無色耶。亦違諸論。佛有妙色。為增
B03n0002_p0809a06║上緣。古德云。若約初教大乘。義如前說。若實教大乘．佛地無此色聲粗相功德。但有大智大悲大定大願
B03n0002_p0809a07║諸功德等。然諸功德等．並同證真如。若眾生機感。即現色無盡。既無不應機時。故所現色．亦無斷絕。此以
B03n0002_p0809a08║隨他為自。更無別自。約此為有。故云無邊妙色。今約自說。不約隨他。故云無色非色也。亦可前喻初教。後
B03n0002_p0809a09║喻實教。（【鈔】古德云下。賢首答。後有云。若爾下。苑公破。然上二解下。今疏會釋。）有云。若爾。彼能現體．為有無耶。十蓮華藏塵數之相．皆示現耶。
B03n0002_p0809a10║八地七勸．言佛色聲．皆無有量。寧不違耶。若執佛果．唯有如如及如如智獨存者。無漏蘊界．窮未來際．徧
B03n0002_p0809a11║因陀羅網．皆非實事。亦違涅槃．滅無常色．而獲常色。然上二解．各是一理。並符經論。今當會之。攝末從本。
B03n0002_p0809a12║唯如如智。自受用色智所現故。攝相從性。但有如如。既所現即如。何妨妙色。故有亦無失。然如外無法．何
B03n0002_p0809a13║要須現。萬法即如．如即法身．更何所現。故云唯如如及如如智獨存．於理未失。如色相即．有無交徹。若定
B03n0002_p0809a14║執有無．恐傷聖旨。故今二喻．前後相成。摩尼現色．但云無色。無即但是無他．非無自體。淨空現色．既云非
B03n0002_p0809a15║色。非即非其自體．不獨無他。前喻自受用身。後喻法身。此二不二為佛真身。故下經云。佛以法為身。清淨
B03n0002_p0809a16║如虛空。所現眾色形。令入此法中。
B03n0002_p0810a01║雖聞如來聲音聲非如來亦不離於聲能知正等覺菩提無來去離一切分別
B03n0002_p0810a02║云何於是中自言能得見諸佛無有法佛於何有說但隨具自心謂說如是法（【校】其自心．纂要誤作具自心。）
B03n0002_p0810a03║【疏】第三三偈釋所聞不可聞中。初約應聲。緣感便應．離相離性．故聲非如來。應不差機．非聲之聲．故云不
B03n0002_p0810a04║離。故以聲取．是行邪道。若離聲取．未免斷無。（【鈔】故以聲取者。結成上義。上句即金剛經意。若以色見我。以音聲求我。是人行邪道。不能見如來。後句即兜率偈讚意。故
B03n0002_p0810a05║偈云。色身非是佛。音聲亦復然。亦不離色聲。見佛神通力。天鼓無心．出現當辨。）次頌約體釋。湛然不遷。心離分別。尚非心見。安可耳聞。猶如天鼓．
B03n0002_p0810a06║無心出故。此即聞中不思議也。後偈釋疑。疑云。為是有法不可聞耶。為是無法不可說耶。上半順後句答。
B03n0002_p0810a07║次疑云。若爾。何以現聞教法。下半釋云。但自心變。非佛說也。若依權教。此約有影無本。然本影相望。通有
B03n0002_p0810a08║四句。若依此宗。果海離言．故無有說。用隨機現．謂如是說。而此本質．亦是自心。餘如懸談中說。（若依權等者．本影四
B03n0002_p0810a09║句．即如玄談。若依此宗。四句皆用。知一切法．即心自性。故質亦自心。）
B03n0002_p0810a10║【論】初頌已下。有十段經。明十行之中．各申自行法門因果分。已下如名之義。各歎當位所行之法。達名知
B03n0002_p0810a11║法。可知。（夜摩天宮偈讚品竟。）
B03n0002_p0810a12║大方廣佛華嚴經疏論纂要卷第三十八