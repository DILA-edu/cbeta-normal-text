B03n0002_p0919a01║大方廣佛華嚴經疏論纂要卷第四十四
B03n0002_p0919a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0919a03║升兜率天宮品第二十三（之一）
B03n0002_p0919a04║○自下第五會。明上賢十向。四門同前。初來意。
B03n0002_p0919a05║【疏】來意中。先會來者。正為答前迴向問故。迴前解行。以向真證。廣益自他。令行彌綸。無不周故。菩薩大乘
B03n0002_p0919a06║藏經云。以少善根引無量果者。謂迴向心。以迴向心為大利故。故行後明之。又前解行既著。令悲願彌博。
B03n0002_p0919a07║後品來者。前會既終。將陳後說。先明說處。表法故來。
B03n0002_p0919a08║○二釋名。
B03n0002_p0919a09║【疏】釋名者。先會得名。亦有三義。同前二會。（【鈔】亦有三義者。一約處。名兜率天宮會。二約人。名金剛幢菩薩會。三約法。名十迴向會。）二釋品名。兜率是
B03n0002_p0919a10║處。佛以法界之身。不起而應。故名為升。處此說者。表位超勝。是次第故。又上下放逸。此天知足。表世間行
B03n0002_p0919a11║滿。故居喜足之天。又以彼有一生補處。表菩提之心．功行滿故。又積功累勳。知階未足。迴勳授子。乃知有
B03n0002_p0919a12║餘。菩薩亦爾。勤苦積行。未見有餘。迴向眾生。乃知自足。又欲界六天。此居其中。表悲智均平。處於中故。又
B03n0002_p0919a13║生此天而修三福。謂施。戒。定。自餘不具。偏多不均。故處此說也。
B03n0002_p0919a14║○第三宗趣。
B03n0002_p0919a15║【疏】宗趣者。會以十向大願為宗。得地為趣。品以升天赴感為宗。說向為趣。
B03n0002_p0919a16║【論】第五會兜率天宮。說十迴向法門。於此會中。序分。正說。流通者。從此初升兜率天宮。是序分。已下兩品．
B03n0002_p0920a01║是正說分。兩品中。至下動地興供。是流通分。於此位中。有三品經。共成此位。第一從初升兜率天宮品。三
B03n0002_p0920a02║義如前。一釋品名目者。以升天所至立名也。兜率天者。此云樂知足天也。二釋品來意者。明前十住十行
B03n0002_p0920a03║二位以彰出世。已成如來智慧之業。今於此天。以明隨見道者。成如來大悲處世利生之業。會融世間出
B03n0002_p0920a04║世間。不一不二法門。是故此品須來。問。云何於此天處說迴向法。答曰。如須彌頂上說十住。明初生佛家。
B03n0002_p0920a05║住佛智慧之頂而無退動。夜摩天上說十行法。表行依法空。一切無著。至此兜率天宮。表雖不離欲界。處
B03n0002_p0920a06║大悲門。而於欲境。常行知足。無所染著。但為饒益眾生。處於世間。又此天處於欲界。自須彌已上五天之
B03n0002_p0920a07║中。以會智悲。令不偏故。是故而於此天說十迴向明和會真俗。成大慈悲。長處生死而不廢涅槃。名為迴
B03n0002_p0920a08║向。從初發心住已來。如是和會位終。偏得其名。故名迴向。此為以處。表法升進。亦即不曾身有上下去來。
B03n0002_p0920a09║智悲恆徧故。無中邊故。但明寄處。表一生菩薩處此天中果行滿故。以明發心初始生如來智慧之家。以
B03n0002_p0920a10║佛智慧。行大悲門。即是圓滿如來果故。果復常滿。行復常行。果行相嚴。故號佛華嚴也。十地。十一地。依此
B03n0002_p0920a11║十住十行十迴向三法成其功用。更亦無別安立。以是他化天中說十地時。更不別作法事興供。但長養
B03n0002_p0920a12║此位大智大慈大悲。令深固圓滿故。
B03n0002_p0920a13║○第四釋文。此會有三品經。初二當會由致。後一正說。所以無勝進者。由二義故。一以此會是三賢位終。
B03n0002_p0920a14║攝前解行。總為趣地方便。迴向當體。自是勝進。是故無也。二方欲入地。必離進趣相。與無分別為方便故。
B03n0002_p0920a15║就初二品。前一化主赴機。後品助化讚佛。今初品中。大分十段。一本會齊現。二不離而升。三見佛嚴處。四
B03n0002_p0920a16║迎佛興供。五覩佛勝德。六請佛處殿。七如來受請。八天王獲益。九承力偈讚。十如來就座。今初。
B03n0002_p0921a01║爾時佛神力故。十方一切世界。一一四天下閻浮提中。皆見如來坐於樹下。各有菩薩承佛神力而演說法。
B03n0002_p0921a02║靡不自謂。恆對於佛。
B03n0002_p0921a03║【疏】初言佛力。即是徧因。未必起神境通。但是修成心自在力。十方已下。辨所現相。於中亦有化主助化。望
B03n0002_p0921a04║第四會。既加及須彌頂。此亦應云。坐於樹下。及須彌夜摩天宮。文無者畧。以第二段中。帶前升後。既全舉
B03n0002_p0921a05║前四。則影顯前四。皆圓徧也。而演說者。亦通四會之所說也。
B03n0002_p0921a06║○第二明不離而升。
B03n0002_p0921a07║爾時世尊復以神力。不離於此菩提樹下。及須彌頂。夜摩天宮。而往詣於兜率陀天。一切妙寶所莊嚴殿。
B03n0002_p0921a08║【疏】謂前十方一切處四會。皆儼然不散。而升此說。意明橫徧十方。豎該九會。佛法界身。徧時處故。餘義具
B03n0002_p0921a09║如第三會初。
B03n0002_p0921a10║【論】云不離菩提樹而升夜摩兜率天者。為菩提智體。性無依住。徧往十方。無去來今。性無可得。無有住處。
B03n0002_p0921a11║無有遷變。不動不寂。無所造作。而隨根普應。於十方世界一切眾生前。對現色身。如應化度。
B03n0002_p0921a12║○第三見佛嚴處。文二。初明感應緣會。二即於已下。正顯嚴處。於中分二。先明一方嚴處。後結通十方。今
B03n0002_p0921a13║初。初雖標座。下列樓帳等。皆兼處嚴。文分為二。初總顯體德。後有百萬下。別明體用。今初。
B03n0002_p0921a14║時兜率天王遙見佛來。即於殿上。敷摩尼藏師子之座。其師子座．天諸妙寶之所集成。過去修行善根
B03n0002_p0921a15║所得。一切如來神力所現。無量百千億那由他阿僧祇善根所生。一切如來淨法所起。無邊福力之所嚴瑩。
B03n0002_p0921a16║清淨業報不可沮壞。觀者欣樂無有厭足。是出世法非世所染。一切眾生咸來觀察。無有能得究其妙好。
B03n0002_p0922a01║【疏】有十一句。初總餘別。總中無盡大願。隨意出生。悲智必俱．生死無染。名摩尼藏。展行彌布．故有敷言。別
B03n0002_p0922a02║有十種圓滿勝相。以斯妙座。實德成故。初一自體相。以寶成故。次六因相。一深遠相。二勝妙相。三廣大相。
B03n0002_p0922a03║四同體相。五具德相。六堅固相。後三總顯殊特。即座之德用。一端嚴故。二離染故。三無極故。
B03n0002_p0922a04║【論】時兜率天王遙見佛來者。明從前十行位．向十迴向。為遙見佛來也。
B03n0002_p0922a05║○二別明體用中。通有三百零有二種百萬億。廣上三段．即為三別。初廣自體。次有百萬億初發心下。廣
B03n0002_p0922a06║前殊特。三百萬億善根下。廣前因相。初一多明器世間嚴。後二顯眾生世間嚴。皆智正覺世間之力也。皆
B03n0002_p0922a07║言百萬億者。位增十行之百萬故。初中長分為十。前九色相嚴。後一音聲嚴。其一一嚴事。皆即法門。可以
B03n0002_p0922a08║意得。第一有十句座體嚴。
B03n0002_p0922a09║有百萬億層級周帀圍繞。百萬億金網。百萬億華帳．百萬億寶帳．百萬億鬘帳．萬百億香帳．張施其上。華鬘
B03n0002_p0922a10║垂下。香氣普熏。百萬億華蓋。百萬億鬘蓋。百萬億寶蓋。諸天執持．四面行列。百萬億寶衣．以敷其上。
B03n0002_p0922a11║【疏】於中初句辨座層級。後九覆座之嚴。雖四面行列。執蓋亦為覆座。
B03n0002_p0922a12║○第二十句．復於殿內．建立樓閣．繞座莊嚴。亦是嚴處。
B03n0002_p0922a13║百萬億樓閣。綺煥莊嚴。百萬億摩尼網。百萬億寶網。彌覆其上。百萬億寶瓔珞網。四面垂下。百萬億莊嚴具
B03n0002_p0922a14║網．百萬億蓋網．百萬億衣網．百萬億寶帳網．以張其上。百萬億寶蓮華網。開敷光榮。百萬億寶香網。其香美
B03n0002_p0922a15║妙。稱悅眾心。
B03n0002_p0922a16║【疏】於中初句總。下九句別顯嚴閣。
B03n0002_p0923a01║○第三十句辨帳嚴。
B03n0002_p0923a02║百萬億寶鈴帳。其鈴微動．出和雅音。百萬億栴檀寶帳．香氣普熏。百萬億寶華帳．其華敷榮。百萬億眾妙色
B03n0002_p0923a03║衣帳。世所希有。百萬億菩薩帳。百萬億雜色帳。百萬億真金帳。百萬億琉璃帳。百萬億種種寶帳。悉張其上。
B03n0002_p0923a04║百萬億一切寶帳。大摩尼寶以為莊嚴。
B03n0002_p0923a05║【疏】帳嚴亦是繞座。前已辨覆故。若重辨者。帳上建樓。樓上覆帳。重重無盡耳。
B03n0002_p0923a06║○第四有十一句辨嚴座身。
B03n0002_p0923a07║百萬億妙寶華周帀瑩飾。百萬億頻婆帳殊妙間錯。百萬億寶鬘。百萬億香鬘。四面垂下。百萬億天堅固香。
B03n0002_p0923a08║其香普熏。百萬億天莊嚴具瓔珞。百萬億寶華瓔珞。百萬億勝藏寶瓔珞。百萬億摩尼寶瓔珞。百萬億海摩
B03n0002_p0923a09║尼寶瓔珞．莊嚴座身。百萬億妙寶繒綵以為垂帶。
B03n0002_p0923a10║【疏】其頻婆帳。應在寶華之前。類例穩便。亦可二句辨帳。九句嚴座身頻婆者。此云身影質。謂帳莊嚴具中。
B03n0002_p0923a11║現外質之影故。
B03n0002_p0923a12║○第五有十七句亦嚴座四周。
B03n0002_p0923a13║百萬億因陀羅金剛寶。百萬億自在摩尼寶。百萬億妙色真金藏以為間飾。百萬億毗盧遮那摩尼寶。百萬
B03n0002_p0923a14║億因陀羅摩尼寶光明照耀。百萬億天堅固摩尼寶以為窗牖。百萬億清淨功德摩尼寶彰施妙色。百萬億
B03n0002_p0923a15║清淨妙藏寶以為門闥。百萬億世中最勝半月寶。百萬億離垢藏摩尼寶。百萬億師子面摩尼寶間錯莊嚴。
B03n0002_p0923a16║百萬億心王摩尼寶所求如意。百萬億閻浮檀摩尼寶。百萬億清淨藏摩尼寶。百萬億帝幢摩尼寶。咸放光
B03n0002_p0924a01║明彌覆其上。百萬億白銀藏摩尼寶。百萬億須彌幢摩尼寶莊嚴其藏。
B03n0002_p0924a02║【疏】嚴座四周．皆明妙寶．以為窗門及覆。亦嚴座體。以莊嚴其藏。是蓮華藏故。標中表法．有異住行。不言蓮
B03n0002_p0924a03║華。理實應有。或是座身之龕名藏。
B03n0002_p0924a04║○第六十二句瓔珞周垂嚴。
B03n0002_p0924a05║百萬億真珠瓔珞。百萬億琉璃瓔珞。百萬億赤色寶瓔珞。百萬億摩尼瓔珞。百萬億寶光明瓔珞。百萬億種
B03n0002_p0924a06║種藏摩尼瓔珞。百萬億甚可樂見赤真珠瓔珞。百萬億無邊色相藏摩尼寶瓔珞。百萬億極清淨無比寶瓔
B03n0002_p0924a07║珞。百萬億勝光明摩尼寶瓔珞。周帀垂布以為莊嚴。百萬億摩尼身殊妙嚴飾。百萬億因陀羅妙色寶。
B03n0002_p0924a08║【疏】其摩尼身下二句。文似闕畧。謂因陀羅妙色寶下。無所結屬。又非下之香類。不可別為一段。
B03n0002_p0924a09║○第七有十六句以香為嚴。
B03n0002_p0924a10║百萬億黑栴檀香。百萬億不思議境界香。百萬億十方妙香。百萬億最勝香。百萬億甚可愛樂香。咸發香氣
B03n0002_p0924a11║普熏十方。百萬億頻婆羅香普散十方。百萬億淨光香普熏眾生。百萬億無邊際種種色香。普熏一切諸佛
B03n0002_p0924a12║國土永不歇滅。百萬億塗香。百萬億熏香。百萬億燒香。香氣發越普熏一切。百萬億蓮華藏沈水香出大音
B03n0002_p0924a13║聲。百萬億遊戲香能轉眾心。百萬億阿樓那香。香氣普熏其味甘美。百萬億能開悟香普徧一切。令其聞者
B03n0002_p0924a14║諸根寂靜。復有百萬億無比香王香種種莊嚴。
B03n0002_p0924a15║【疏】阿樓那者。此云紅赤色。
B03n0002_p0924a16║○第八二十句雨雲為嚴。
B03n0002_p0925a01║雨百萬億天華雲。雨百萬億天香雲。雨百萬億天末香雲。雨百萬億天拘蘇摩華雲。雨百萬億天波頭摩華
B03n0002_p0925a02║雲。雨百萬億天優鉢羅華雲。雨百萬億天拘物頭華雲。雨百萬億天芬陀利華雲。雨百萬億天曼陀羅華雲。
B03n0002_p0925a03║雨百萬億一切天華雲。雨百萬億天衣雲。雨百萬億摩尼寶雲。雨百萬億天蓋雲。雨百萬億天旛雲。雨百萬
B03n0002_p0925a04║億天冠雲。雨百萬億天莊嚴具雲。雨百萬億天寶鬘雲。雨百萬億天寶瓔珞雲。雨百萬億天栴檀香雲。雨百
B03n0002_p0925a05║萬億天沈水香雲。
B03n0002_p0925a06║○第九四十八句座外四面嚴。
B03n0002_p0925a07║建百萬億寶幢。懸百萬億寶旛。垂百萬億寶繒帶。然百萬億香鑪。布百萬億寶鬘。持百萬億寶扇。執百萬億
B03n0002_p0925a08║寶拂。懸百萬億寶鈴網。微風吹動出妙音聲。百萬億寶欄楯周帀圍繞。百萬億寶多羅樹次第行列。百萬億
B03n0002_p0925a09║妙寶窗牖綺麗莊嚴。百萬億寶樹周帀垂陰。百萬億樓閣延袤綺飾。百萬億寶門垂布瓔珞。百萬億金鈴出
B03n0002_p0925a10║妙音聲。百萬億吉祥相瓔珞嚴淨垂下。百萬億寶悉底迦能除眾惡。百萬億金藏金縷織成。百萬億寶蓋。眾
B03n0002_p0925a11║寶為竿執持行列。百萬億一切寶莊嚴具網間錯莊嚴。百萬億光明寶放種．種光。百萬億光明周徧照耀。
B03n0002_p0925a12║百萬億日藏輪。百萬億月藏輪。並無量色寶之所集成。百萬億香燄光明映徹。百萬億蓮華藏開敷鮮榮。百
B03n0002_p0925a13║萬億寶網．百萬億華網．百萬億香網．彌覆其上。百萬億天寶衣．百萬億天青色衣．百萬億天黃色衣．百萬
B03n0002_p0925a14║億天赤色衣．百萬億天奇妙色衣．百萬億天種種寶奇妙衣．百萬億種種香熏衣．百億億一切寶所成衣．百
B03n0002_p0925a15║萬億鮮白衣．悉善敷布．見者歡喜。百萬億天鈴幢．百萬億金網幢．出微妙音。百萬億天繒幢眾彩具足。百
B03n0002_p0925a16║萬億香幢垂布香網。百萬億華幢雨一切華。百萬億天衣幢懸布妙衣。百萬億天摩尼寶幢眾寶莊嚴。百萬
B03n0002_p0926a01║億天莊嚴具幢眾具校飾。百萬億天鬘幢。種種華鬘四面行布。百萬億天蓋幢。寶鈴和鳴．聞皆歡喜。
B03n0002_p0926a02║【疏】於中有四。初二十句．雜雜莊嚴。羅列座側。言樓閣延袤者。靜法云。梵云𮑱莫迦。此云帳轝。若是樓閣。應
B03n0002_p0926a03║云微麼囊。即不爾者。譯之誤也。此或應爾。前文已有樓閣故。若重辨者。亦無大失。寶悉底迦者。具云塞縛
B03n0002_p0926a04║悉底迦。此云有樂。若見此相。必獲安樂。其形如萬字。具於音義。今寶形似此。二光明寶下。九句。光明嚴。言
B03n0002_p0926a05║網覆者。若世之燈以護夕蟲。成隱映故。三天寶衣下九句。寶衣敷布嚴。四天鈴幢下十句。寶幢行列嚴。
B03n0002_p0926a06║○第十辨音聲嚴。
B03n0002_p0926a07║百萬億天螺．出妙音聲。百萬億天鼓．出大音聲。百萬億天箜篌．出微妙音。百萬億天牟陀羅．出大妙音。百萬
B03n0002_p0926a08║億天諸雜樂．同時俱奏。百萬億天自在樂．出妙音聲。其聲普徧一切佛剎。百萬億天變化樂．其聲如響普應
B03n0002_p0926a09║一切。百萬億天鼓．因於撫擊而出妙音。百萬億天如意樂．自然出聲音節相和。百萬億天諸雜樂。出妙音聲
B03n0002_p0926a10║滅諸煩惱。百萬億悅意音讚歎供養。百萬億廣大音讚歎承事。百萬億甚深音讚歎修行。百萬億眾妙音
B03n0002_p0926a11║歎佛業果。百萬億微細音歎如實理。百萬億無障礙真實音歎佛本行。百萬億清淨音讚歎過去供養諸佛。
B03n0002_p0926a12║百萬億法門音讚歎諸佛最勝無畏。百萬億無量音歎諸菩薩功德無盡。百萬億菩薩地音。讚歎開示一切
B03n0002_p0926a13║菩薩地相應行。百萬億無斷絕音。歎佛功德無有斷絕。百萬億隨順音讚歎稱揚見佛之行。百萬億甚深
B03n0002_p0926a14║法音讚歎一切法無礙智相應理。百萬億廣大音。其音充滿一切佛剎。百萬億無礙清淨音。隨其心樂悉令
B03n0002_p0926a15║歡喜。百萬億不住三界音。令其聞者深入法性。百萬億歡喜音。令其聞者心無障礙深信恭敬。百萬億佛境
B03n0002_p0926a16║界音。隨所出聲悉能開示一切法義。百萬億陀羅尼音。善宣一切法句差別決了如來祕密之藏。百萬億一
B03n0002_p0927a01║切法音。其音和暢克諧眾樂。
B03n0002_p0927a02║【疏】於中二。初十句樂音嚴。後悅意音下二十句．法音嚴。前中云牟陀羅者。此云鋒鼓。謂天樂初奏。此鼓先
B03n0002_p0927a03║作故。後法音嚴中。初十一句．讚歎三寶。後隨順音下九句．說法益物。（別明體用中初廣自體竟。）
B03n0002_p0927a04║【論】大要言。凡隨智。隨行。隨慈。隨悲。隨波羅蜜。隨觀照。隨助道法。隨大願。所有報境。因果相似。今將此業果。
B03n0002_p0927a05║將法表之。網表理智行教。樓閣表觀智。殿表正智利生。宮表含育無限。座表普印法空悲智萬行。帳表隨
B03n0002_p0927a06║根含攝眾生。鈴表法音和悅。華表道眼開敷。亦表行華資果。十百千萬億。都該大數無限。但隨法。準而知
B03n0002_p0927a07║之。可見。不煩更釋。
B03n0002_p0927a08║○大文第二廣前殊特者。前文畧云見者無厭。亦已畧明益相。今廣顯之。即座之德用。恭敬供養．復顯為
B03n0002_p0927a09║嚴。文分為二。初明獲益。後申供義。前中有三十九句。曲分為四。初十約位辨益。
B03n0002_p0927a10║有百萬億初發心菩薩．纔見此座。倍更增長一切智心。百萬億治地菩薩．心淨歡喜。百萬億修行菩薩．悟解
B03n0002_p0927a11║清淨。百萬億生貴菩薩．住勝志樂。百萬億方便具足菩薩．起大乘行。百萬億正心住菩薩．勤修一切菩薩道。
B03n0002_p0927a12║百萬億不退菩薩．淨修一切菩薩地。百萬億童真菩薩．得一切菩薩三昧光明。百萬億法王子菩薩．入不思
B03n0002_p0927a13║議諸佛境界。百萬億灌頂菩薩．能現無量如來十力。
B03n0002_p0927a14║○二有十二句雜辨得益。
B03n0002_p0927a15║百萬億菩薩得自在神通。百萬億菩薩生清淨解。百萬億菩薩心生愛樂。百萬億菩薩深信不壞。百萬億菩
B03n0002_p0927a16║薩勢力廣大。百萬億菩薩名稱增長。百萬億菩薩演說法義令智決定。百萬億菩薩正念不亂。百萬億菩薩
B03n0002_p0928a01║生決定智。百萬億菩薩得聞持力持一切佛法。百萬億菩薩出生無量廣大覺解。百萬億菩薩安住信根。
B03n0002_p0928a02║○三十句約行辨益。
B03n0002_p0928a03║百萬億菩薩得檀波羅蜜。能一切施。百萬億菩薩得尸波羅蜜．具持眾戒。百萬億菩薩得忍波羅蜜．心不妄
B03n0002_p0928a04║動。悉能忍受一切佛法。百萬億菩薩得精進波羅蜜。能行無量出離精進。百萬億菩薩得禪波羅蜜．具足無
B03n0002_p0928a05║量禪定光明。百萬億菩薩得般若波羅蜜．智慧光明．能普照耀。百萬億菩薩成就大願。悉皆清淨。百萬億菩
B03n0002_p0928a06║薩得智慧燈明照法門。百萬億菩薩為十方諸佛法光所照。百萬億菩薩周徧十方。演離癡法。
B03n0002_p0928a07║○四七句約大用辨益。
B03n0002_p0928a08║百萬億菩薩普入一切諸佛剎土。百萬億菩薩法身隨到一切佛國。百萬億菩薩得佛音聲能廣開悟。百萬
B03n0002_p0928a09║億菩薩得出生一切智方便。百萬億菩薩得成就一切法門。百萬億菩薩成就法智。猶如寶幢能普顯示一
B03n0002_p0928a10║切佛法。百萬億菩薩能悉示現如來境界。
B03n0002_p0928a11║【疏】後三並通諸位。或可第二段明迴向。第三段明十行。第四段明十地。或唯約十住。通別無礙。（【鈔】或可第二明迴向
B03n0002_p0928a12║者。以初約位是十住。三明十度。全同十行故。二配迴向。四配十地。則豎位具足。以第二段中神通不壞等。亦有迴向意。第四段普入佛剎等。亦有十地體勢。故為此配。由二三前卻。二四不顯。故前正釋。後三通諸
B03n0002_p0928a13║位。）（廣殊特中初明獲益曲分為四竟。）
B03n0002_p0928a14║○二明供養。（【校】義．嘉興藏疏本作養。華嚴綱要作儀。）文分為五。初十七句。雜明八部人天菩薩三業設敬。
B03n0002_p0928a15║百萬億諸天王恭敬禮拜。百萬億龍王諦觀無厭。百萬億夜叉王頂上合掌。百萬億乾闥婆王起淨信心。百
B03n0002_p0928a16║萬億阿脩羅王斷憍慢意。百萬億迦樓羅王口銜繒帶。百萬億緊那羅王歡喜踊躍。百萬億摩睺羅伽王歡
B03n0002_p0929a01║喜瞻仰。百萬億世主稽首作禮。百萬億忉利天王瞻仰不瞬。百萬億夜摩天王歡喜讚歎。百萬億兜率天王
B03n0002_p0929a02║布身作禮。百萬億化樂天王頭頂禮敬。百萬億他化天王恭敬合掌。百萬億梵天王一心觀察。百萬億摩醯
B03n0002_p0929a03║首羅天王恭敬供養。百萬億菩薩發聲讚歎。
B03n0002_p0929a04║【疏】其中所作。各隨類所宜。
B03n0002_p0929a05║○二二十六句唯明諸天三業敬養。
B03n0002_p0929a06║百萬億天女專心供養。百萬億同願天踊躍歡喜。百萬億往昔同住天妙聲稱讚。百萬億梵身天布身敬禮。
B03n0002_p0929a07║百萬億梵輔天合掌於頂。百萬億梵眾天圍繞侍衛。百萬億大梵天讚歎稱揚無量功德。百萬億光天五體
B03n0002_p0929a08║投地。百萬億少光天宣揚讚歎佛世難值。百萬億無量光天遙向佛禮。百萬億光音天讚歎如來甚難得見。
B03n0002_p0929a09║百萬億淨天與宮殿俱而來詣此。百萬億少淨天以清淨心稽首作禮。百萬億無量淨天願欲見佛投身而
B03n0002_p0929a10║下。百萬億徧淨天恭敬尊重親近供養。百萬億廣天念昔善根。百萬億少廣天於如來所生希有想。百萬億
B03n0002_p0929a11║無量廣天決定尊重生諸善業。百萬億廣果天曲躬恭敬。百萬億無煩天信根堅固恭敬禮拜。百萬億無熱
B03n0002_p0929a12║天合掌念佛情無厭足。百萬億善見天頭面作體。百萬億善現天念供養佛心無懈歇。百萬億阿迦尼吒天
B03n0002_p0929a13║恭敬頂禮。百萬億種種天皆大歡喜發聲讚歎。百萬億諸天各善思惟而為莊嚴。
B03n0002_p0929a14║【疏】初之三句。即欲界天。色究竟後．復言種種天者。或通無色。或總上諸類。善思惟．亦通諸類。
B03n0002_p0929a15║○三有十二句明菩薩事供養。
B03n0002_p0929a16║百萬億菩薩天護持佛座莊嚴不絕。百萬億華手菩薩雨一切華。百萬億香手菩薩雨一切香。百萬億鬘手
B03n0002_p0930a01║菩薩雨一切鬘。百萬億末香手菩薩雨一切末香。百萬億塗香手菩薩雨一切塗香。百萬億衣手菩薩雨一
B03n0002_p0930a02║切衣。百萬億蓋手菩薩雨一切蓋。百萬億幢手菩薩雨一切幢。百萬億旛手菩薩雨一切旛。百萬億寶手菩
B03n0002_p0930a03║薩雨一切寶。百萬億莊嚴手菩薩雨一切莊嚴具。
B03n0002_p0930a04║○四四句諸天身供養。
B03n0002_p0930a05║百萬億諸天子從天空出至於座所。百萬億諸天子以淨信心并宮殿俱。百萬億生貴天子以身持座。百萬
B03n0002_p0930a06║億灌頂天子舉身持座。
B03n0002_p0930a07║○五菩薩修法供養亦明得益。
B03n0002_p0930a08║百萬億思惟菩薩恭敬思惟。百萬億生貴菩薩發清淨心。百萬億菩薩諸根悅樂。百萬億菩薩深心清淨。百
B03n0002_p0930a09║萬億菩薩信解清淨。百萬億菩薩諸業清淨。百萬億菩薩受生自在。百萬億菩薩法光照耀。百萬億菩薩成
B03n0002_p0930a10║就於地。百萬億菩薩善能教化一切眾生。
B03n0002_p0930a11║【疏】菩薩多明得益。諸天但說供養者。諸天供養。是益因故。諸天得益．即菩薩故。（上申供合前獲益大文
B03n0002_p0930a12║廣前殊特竟。）
B03n0002_p0930a13║○第三廣前因深。
B03n0002_p0930a14║百萬億善根所生。百萬億諸佛護持。百萬億福德所圓滿。百萬億殊勝心所清淨。百萬億大願所嚴潔。百萬
B03n0002_p0930a15║億善行所生起。百萬億善法所堅固。百萬億神力所示現。百萬億功德所成就。百萬億讚歎法而以讚歎。
B03n0002_p0930a16║【疏】十句可知。所以此會嚴事偏多者。一此天多以補處為王故。二賢位已極．大悲普周故。所以十住無菩
B03n0002_p0931a01║薩嚴。表凡入位故。夜摩即有．已入位故。然亦未廣。而此勝相．皆是如來海印所現法界差別自在實德。人
B03n0002_p0931a02║法無礙依正渾融之嚴事也。（上廣因相。合前先一方嚴處竟。）
B03n0002_p0931a03║○第二結通十方。
B03n0002_p0931a04║如此世界兜率天王．奉為如來敷置高座。一切世界兜率天王。悉為於佛．如是敷座。如是莊嚴。如是儀則。如
B03n0002_p0931a05║是信樂。如是心淨。如是欣樂。如是喜悅。如是尊重。如是而生希有之想。如是踊躍。如是渴仰。悉皆同等。
B03n0002_p0931a06║【疏】可知。（見佛嚴處竟。）
B03n0002_p0931a07║【論】如此世界已下。至悉皆同等。有五行經。明都結十方同然分。已上徒眾．有一百十八種百萬億眾。已上
B03n0002_p0931a08║莊嚴．有一百八十四種百萬億莊嚴。菩薩神天天女．色類間雜。或次或不次者。意表此十迴向位。是以智
B03n0002_p0931a09║從悲．成大悲海。於人天六道中。以無限徧周法界行門．一時等化。逐根與法。或次或超。或住或信。或位階
B03n0002_p0931a10║十地。或人天善根。無有一向次第安立。以此莊嚴。及菩薩神天。表法間雜。不依次第。或菩薩眾有諸天。或
B03n0002_p0931a11║諸天眾中有龍神。如是準義思之。可見經意。問曰。十住但有諸天眾來迎世尊。十行徒眾．即有諸天及菩
B03n0002_p0931a12║薩眾。此會何故八部王眾．大眾廣博莊嚴。色類甚多。十地中。不敘致天王及眾來迎入殿莊嚴高座等事。
B03n0002_p0931a13║何意其位高升．不陳廣供。答曰。十住有天。無菩薩來迎如來所施供養者。為十住位．具明其初生佛智慧
B03n0002_p0931a14║家。未有先見道者。但列諸天。未有菩薩。為初始從信位凡夫。未得入聖位故。以此初升須彌頂品．不列菩
B03n0002_p0931a15║薩之眾。但有諸天奉迎如來故。明從此位．方入聖流。如升夜摩天宮品。即有諸天及菩薩眾稱揚讚歎者。
B03n0002_p0931a16║即明十住位．已有見道入位故。十行位升進中。即有諸菩薩眾而迎佛。會入十行法門。以十住十行。設行
B03n0002_p0932a01║眾行．出世心多。處世大悲。猶未自在故。所以眾不圓滿。如此兜率天宮諸天菩薩。及莊嚴色類多者。明此
B03n0002_p0932a02║迴向之門。會融悲智。出世與世間一體成就。大悲普育含識。徧周利物。不棄微生。是故天王。龍王。八部諸
B03n0002_p0932a03║王。菩薩法王。其眾無量。莊嚴境界。色相無邊。表明悲位含弘．濟生無限。利物廣大．獲益無窮。是故此天．莊
B03n0002_p0932a04║嚴廣大。如十地之位．但約此十迴向大悲之際。智育遐周之門。長養大悲。使令堅厚。更無餘法．別無進求。
B03n0002_p0932a05║設復智有奇途。只是此位之中微細。是故佛升他化。更不別有徒眾承迎。座體進修．不論別加層級。可知。
B03n0002_p0932a06║○第四迎佛興供。於中二。先將迎興供。二見佛興供。今初。
B03n0002_p0932a07║爾時兜率天王。為如來敷置座已．心生尊重。與十萬億阿僧祇兜率天子奉迎如來。以清淨心。雨阿僧祇色
B03n0002_p0932a08║華雲。雨不思議色香雲。雨種種色鬘雲。雨廣大清淨栴檀雲。雨無量種種蓋雲。雨細妙天衣雲。雨無邊眾妙
B03n0002_p0932a09║寶雲。雨天莊嚴具雲。雨無量種種燒香雲。雨一切栴檀沈水堅固末香雲。諸天子眾．各從其身出此諸雲。時
B03n0002_p0932a10║百千億阿僧祇兜率天子。及餘在會諸天子眾。心大歡喜恭敬頂禮。阿僧祇天女．踊躍欣慕諦觀如來。兜率
B03n0002_p0932a11║宮中不可說諸菩薩眾住虛空中。精勤一心．以出過諸天諸供養具供養於佛．恭敬作禮。阿僧祇音樂．一時
B03n0002_p0932a12║同奏。
B03n0002_p0932a13║【疏】前中二。初奉迎。二以清淨下．興供。於中先諸天興供。皆從身出者。非唯顯諸天福力。亦表身為供具。供
B03n0002_p0932a14║自心生。後兜率宮下。菩薩興供。可知。
B03n0002_p0932a15║【論】爾時兜率天王已下。至音樂一時同奏一段經。名兜率天王為佛敷座已。與諸天眾。以淨心興供養雲。
B03n0002_p0932a16║及諸菩薩奉迎如來分。釋義云。與十萬億阿僧祇兜率天子奉迎如來有二義。一請佛入宮殿。二表法。以
B03n0002_p0933a01║解脫無依住之大智。處一切生死．饒益眾生。即迎佛義。又一釋。如創入聖位。以方便三昧而入真門。如此
B03n0002_p0933a02║十迴向．以取十住十行中無垢正智入大悲方便．為迎佛入宮殿。如三乘中。地前三十心為方便。十地見
B03n0002_p0933a03║道。如此經．十信心為方便資糧。十住初心。為見道成佛。十行．十迴向．十地。十一地。為資糧。資糧十住初．正
B03n0002_p0933a04║見心成。令慣習自在故。為三乘教．於三僧祇劫方成佛故。設十地菩薩得三種意生身。非是得佛智生身
B03n0002_p0933a05║故。以是十地向前三賢菩薩是資糧位。十地見道為加行位。十一地等覺位中。普賢行方終。十二地是妙
B03n0002_p0933a06║覺佛果。此佛華嚴。其義先佛而後行。以先覺佛果。方以悲願之行．用資覺體。使悲智齊均。以此義故．號佛
B03n0002_p0933a07║華嚴也。是故今此兜率天王。以將大悲之方便．用資十住十行之中大智佛果為迎佛義故。夫法無始終．
B03n0002_p0933a08║一念齊等。萬行悲智。當體圓終。設教名言．不可並立。名詮敘致．似有前後義生。體名者．名無始末。達教者．
B03n0002_p0933a09║境智不移。此教意明混今古之為一際。破情塵於當即也。終不可作延促解。始終見。總不出無時之理。和
B03n0002_p0933a10║會一多差別之門也。凡以前位向後位為遙見。正契為佛來入宮。以清淨心雨阿僧祇色華雲。有二義。一
B03n0002_p0933a11║供佛。二表法。明大悲萬行徧周。其雲具十種。明法行圓滿。皆從天身出者。明智身興萬行也。大眾天子天
B03n0002_p0933a12║女歡喜頂禮者。明以軌度法則利生。令得樂故。明菩薩大悲。令眾生得樂。是菩薩樂故。如世人母。其子樂
B03n0002_p0933a13║者。其母樂也。兜率宮中。不可說諸菩薩住虛空中。精勤一心供養出過天者。明以法空成行．出勝世間有
B03n0002_p0933a14║為行也。
B03n0002_p0933a15║○第二見佛興供中二。先諸天。後百千億那由他先住下。明菩薩。前中三。初明承力見佛。
B03n0002_p0933a16║爾時如來威神力故。往昔善根之所流故。不可思議自在力故。兜率宮中一切諸天及諸天女皆遙見佛．如
B03n0002_p0934a01║對目前。
B03n0002_p0934a02║【疏】一現佛神力。二宿善力。三法門力。
B03n0002_p0934a03║○二慶遇奉迎。
B03n0002_p0934a04║同興念言。如來出世．難可值遇。我今得見具一切智於法無礙正等覺者。如是思惟。如是觀察。與諸眾會。悉
B03n0002_p0934a05║共同時奉迎如來。
B03n0002_p0934a06║○三正明興供。於中三。初十句衣盛供以散佛。
B03n0002_p0934a07║各以天衣。盛一切華。盛一切香。盛一切寶。盛一切莊嚴具。盛一切天栴檀末香。盛一切天沈水末香。盛一切
B03n0002_p0934a08║天妙寶末香。盛一切天香華。盛一切天曼陀羅華。悉以奉散供養於佛。
B03n0002_p0934a09║【疏】表修寂滅。以趣果故。
B03n0002_p0934a10║○二十句明起心雨供嚴空。
B03n0002_p0934a11║百千億那由他阿僧祇兜率陀天子住虛空中。咸於佛所．起智慧境界心。燒一切香。香氣成雲莊嚴虛空。又
B03n0002_p0934a12║於佛所．起歡喜心。雨一切天華雲莊嚴虛空。又於佛所．起尊重心。雨一切天蓋雲莊嚴虛空。又於佛所．起供
B03n0002_p0934a13║養心。散一切天鬘雲莊嚴虛空。又於佛所．生信解心。布阿僧祇金綱彌覆虛空。一切寶鈴常出妙音。又於佛
B03n0002_p0934a14║所．生最勝福田心。以阿僧祇帳莊嚴虛空。雨一切瓔珞雲無有斷絕。又於佛所．生深信心。以阿僧祇諸天宮
B03n0002_p0934a15║殿莊嚴虛空。一切天樂出微妙音。又於佛所．生最勝難遇心。以阿僧祇種種色天衣雲莊嚴虛空。雨於無比
B03n0002_p0934a16║種種妙衣。又於佛所．生無量歡喜踊躍心。以阿僧祇諸天寶冠莊嚴虛空。雨無量天冠廣大成雲。又於佛所．
B03n0002_p0935a01║起歡喜心。以阿僧祇種種色寶莊嚴虛空。雨一切瓔珞雲無有斷絕。
B03n0002_p0935a02║【疏】雨供嚴空。顯所修萬行．稱法性空。空有無礙。是嚴空義。
B03n0002_p0935a03║○三九句雜申供養。
B03n0002_p0935a04║百千億那由他阿僧祇天子。咸於佛所．生淨信心。散無數種種色天華。然無數種種色天香。供養如來。又於
B03n0002_p0935a05║佛所．起大莊嚴變化心。持無數種種色天栴檀末香．奉散如來。又於佛所．起歡喜踊躍心。持無數種種色蓋。
B03n0002_p0935a06║隨逐如來。又於佛所．起增上心。持無數種種色天寶衣敷布道路．供養如來。又於佛所．起清淨心。持無數種
B03n0002_p0935a07║種色天寶幢．奉迎如來。又於佛所．起增上歡喜心。持無數種種色天莊嚴具．供養如來。又於佛所．生不壞信
B03n0002_p0935a08║心。持無數天寶鬘供養如來。又於佛所．生無比歡喜心。持無數種種色天寶旛．供養如來。百千億那由他阿
B03n0002_p0935a09║僧祇諸天子。以調順寂靜。無放逸心。持無數種種色天樂。出妙音聲。供養如來。
B03n0002_p0935a10║【疏】雜申供養。表萬行雜修故。調順寂靜。無放逸心。應分為二。則有十句。
B03n0002_p0935a11║○第二菩薩興供中二。先明行成依報供。後其諸菩薩下．身出正報供。前中二十七句。文分為三。初十句．
B03n0002_p0935a12║多因成多果之供。次八句．一因成一果供。後九句。一因成多果供。今初。
B03n0002_p0935a13║百千億那由他不可說先住兜率宮諸菩薩眾。以從超過三界法所生。離諸煩惱行所生。周徧無礙心所生。
B03n0002_p0935a14║甚深方便法所生。無量廣大智所生。堅固清淨信所增長。不思議善根所生起。阿僧祇善巧變化所成就。供
B03n0002_p0935a15║養佛心之所現。無作法門之所印。出過諸天諸供養具．供養於佛。
B03n0002_p0935a16║【疏】應有四句。由多因成一果。攝在初段。以多因能一一成故。又初段．即一切中有一．及一切中有一切。次
B03n0002_p0936a01║段．即一中一。後段．即一中一切也。今初十句。一時併舉多因。後通成諸供。出過諸天者。勝故。多故。餘可知。
B03n0002_p0936a02║○第二一因一果。
B03n0002_p0936a03║以從波羅蜜所生一切寶蓋。於一切佛境界清淨解所生一切華帳。無生法忍所生一切衣。入金剛法無礙
B03n0002_p0936a04║心所生一切鈴綱。解一切法如幻心所生一切堅固香。周徧一切佛境界如來座心所生一切佛眾寶妙座。
B03n0002_p0936a05║供養佛不懈心所生一切寶幢。解諸法如夢歡喜心所生佛所住一切寶宮殿。
B03n0002_p0936a06║【疏】一因一果中。皆因果相似。一蓋以障塵．若度能除蔽。二帳以庇蔭．若悲為佛境。華以開敷．如覺解清淨。
B03n0002_p0936a07║三法忍和悅．用嚴法身。四演教網．則震金剛之妙音。觀教網．則不礙文而見理。五香氣聞而不可見．見而
B03n0002_p0936a08║不可攬。猶幻法見而不可取。取而不可得。知幻無堅．以成堅法。六周徧法空．是佛智身所依之境。座之義
B03n0002_p0936a09║也。七摧懈慢幢．樹法勝幢故。八諸法如夢．是佛棲託之所也。
B03n0002_p0936a10║○第三一因多果供。
B03n0002_p0936a11║無著善根．無生善根．所生一切寶蓮華雲。一切堅固香雲。一切無邊色華雲。一切種種色妙衣雲。一切無邊
B03n0002_p0936a12║清淨栴檀香雲。一切妙莊嚴寶蓋雲。一切燒香雲。一切妙鬘雲。一切清淨莊嚴具雲。皆徧法界。出過諸天供
B03n0002_p0936a13║養之具．供養於佛。
B03n0002_p0936a14║【疏】無著無生．但是一義。無生約理。無著約智。此二契合。方成一因。文中九句。可知。
B03n0002_p0936a15║○第二身出正報供。
B03n0002_p0936a16║其諸菩薩．一一身．各出不可說百千億那由他菩薩．皆充滿法界虛空界。其心等於三世諸佛。以從無顛倒
B03n0002_p0937a01║法所起。無量如來力所加。開示眾生安隱之道。具足不可說名味句。普入無量法一切陀羅尼種中生。不可
B03n0002_p0937a02║窮盡辯才之藏。心無所畏生大歡喜。以不可說無量無盡如實讚歎法．讚歎如來無有厭足。
B03n0002_p0937a03║【疏】正報供中。文有十句。初二明現身德量。謂一一量周法界。德齊佛故。次以從下三句．明勝辯之因。次具
B03n0002_p0937a04║足下四句。顯勝辯所依。後以不可下一句．正申辯讚。皆從總持辯藏之所流故。情動於中。故形於言。言猶
B03n0002_p0937a05║不足。敬之至也。（上菩薩興供。合前諸天迎佛興供科竟。）
B03n0002_p0937a06║○第五覩佛勝德。分二。先明覩佛身雲勝德。後爾時如來大悲下．明現勝德之意。前中分二。初覩勝德。後
B03n0002_p0937a07║時彼大眾咸（【校】案下經文無咸字。）見下．見佛光用。前通十眼所見。後約天眼所見。今初也。然此經文次第。具顯如來
B03n0002_p0937a08║二十一種殊勝功德。以文言浩瀚。致古釋同迷。然離世間品．雖具二十一句。而此文義兼廣。故隨便引於
B03n0002_p0937a09║諸論。文分為三。初總觀如來。次別觀德相。三結成觀解。（【鈔】而此文義兼廣者。以離世間品初歎佛。有名無釋。今文有釋無名。四紙餘經。次第具釋二十一德。
B03n0002_p0937a10║故云文義兼廣。四紙餘經文廣。其中句義。該收諸論異釋無遺。故云義廣。由此故於此中。引於諸論。將論釋經。將經證論。故云隨便。古人亦引諸論在離世間。既無經文。論無憑據。由此無名。故古德同迷。賢首以
B03n0002_p0937a11║下總結十句。分為十段。刊定以十六三業配之。並如下引。今並不用。離世間品歎佛有名者。謂妙悟皆滿。二行永絕。達無相法。住於佛住。得佛平等。到無障處。不可轉法。所行無礙。立不思議。普見三世。身恆充徧
B03n0002_p0937a12║一切國土。智恆明達一切諸法。了一切行。盡一切疑。無能測身。一切菩薩等所求智。到佛無二究竟彼岸。具足如來平等解脫。證無中邊佛平等地。盡於法界。等虛空界。）
B03n0002_p0937a13║爾時一切諸天．及諸菩薩眾。見於如來．應．正等覺不可思議人中之雄。
B03n0002_p0937a14║【疏】今初略舉三德以顯一雄。一者如來。二言應者。即是應供。三正等覺．即正徧知。此一應字。亦通屬下．隨
B03n0002_p0937a15║應覺故。此即總句。離世間品．名妙悟皆滿。佛地攝論。皆名最清淨覺。親光釋云。謂佛世尊。普於一切有為
B03n0002_p0937a16║無為所應覺境．正開覺故。此釋正義。揀異邪覺。又於一切所應覺境．淨妙圓滿．正開覺故。此釋最清淨義。
B03n0002_p0938a01║亦明覺滿。揀異菩薩。又於一切如所有性．盡所有性．正開覺故。此釋符今等字。謂雙照二諦．平等覺故。亦
B03n0002_p0938a02║是徧義。故云正徧知。（【鈔】攝論本論．即無著所造。世親無性．二俱有釋。唐三藏俱譯。皆有十卷。其盡所有．唯是世諦。其如所有．通於二諦。則顯如來自相共相。若教所說。若法本性。無不證知。如
B03n0002_p0938a03║實覺故。疏中但云雙照二諦。平等覺故。然二諦平等。則二性無礙．無所不收。既無不知．即是徧義。）
B03n0002_p0938a04║○第二別觀德相。二十一德。分二十段。後二合故。然攝論中二十一德。通有三節。一先列經二十一句。二
B03n0002_p0938a05║無著菩薩立功德名以為解釋。三無性等。但釋論名。以符經旨。今各句句配屬。其佛地論釋．有同攝論。有
B03n0002_p0938a06║異攝論。異者引之。今初明不二現行．經也。即觀察如來一向無障轉功德。此是無著立名。他皆倣此。（【鈔】今各句
B03n0002_p0938a07║句配屬者。以論中三節。各一時併舉。謂第一列經二十一句。第二本論．一時立二十一德之名。第三釋論。次第一時牒釋。故今各配摘成二十段。疏中文各有二。先釋名義。後釋經文。今初不二現行。先釋名義中。
B03n0002_p0938a08║具指經論及釋三段。可知。但無性釋論中。先牒本論功德之名。後方指經。如此段云。謂於所知一向無障轉功德者。此即開示不二現行。下皆準此。世親則先牒經。今疏皆先牒經。後引本論立名。故釋名義中。且
B03n0002_p0938a09║分為二。一牒經立名。二引釋論釋。初中其即觀察如來五字。是疏義加。順於此經觀佛德故。餘皆是彼論文。）
B03n0002_p0938a10║其身無量不可稱數。現不思議種種神變。令無數眾生心大歡喜。普徧一切虛空界一切法界。以佛莊嚴而
B03n0002_p0938a11║為莊嚴。令一切眾生安住善根。示現無量諸佛神力。超過一切諸語言道。諸大菩薩所共欽敬。隨所應化皆
B03n0002_p0938a12║令歡喜。住於諸佛廣大之身。功德善根悉已清淨。色相第一無能映奪。
B03n0002_p0938a13║【疏】今初不二現行。先牒經立名。文中分二。初廣顯利樂．明離所知故。不同二乘。二住於下．結成所住。彰離
B03n0002_p0938a14║煩惱．不同凡夫。前中三。初明應廣．順機令喜。二普徧下．明其徧應。定慧莊嚴．生物善根。三示現下．彰應用
B03n0002_p0938a15║深廣。雖超諸言而無遺曲濟。二結成所住者。初句明智住法身．能住所住．二俱廣大。下句心無煩惱。善根
B03n0002_p0938a16║清淨。色相超倫。具上二義．名清淨覺。他皆倣此。（【鈔】能住所住俱廣大者。所住即法界。法身徧一切處故廣大。智稱法身。等彼真性．如日光含空。具上二義下。結歸總
B03n0002_p0939a01║句。兼例下文。）
B03n0002_p0939a02║○第二明趣無相法。即觀察如來．於有無無二相真如最勝清淨能入功德。無性云。為明斷德。故次說之。
B03n0002_p0939a03║不住生死涅槃相故。即無住涅槃。然無相法．即是清淨真如。趣謂趣入。謂此真如。諸法無性以為相故．非
B03n0002_p0939a04║是有相。體即圓成．自相有故．非是無相。此二不相離．名無二相。諸法中勝。故名最勝。遠離客塵。故名清淨。
B03n0002_p0939a05║既自能入。亦令他入。為最清淨。自入則不住生死。他入則不住涅槃。
B03n0002_p0939a06║智慧境界不可窮盡。無比三昧之所出生。其身無際．徧住一切眾生身中。令無量眾生皆大歡喜。令一切
B03n0002_p0939a07║智種性不斷。
B03n0002_p0939a08║【疏】文中先明自入。後明他入。今初先明不住生死。智稱如境．皆不可盡。無比三昧。令智出生。又令真如出
B03n0002_p0939a09║二障故。二其身下．明不住涅槃。同體大悲。徧住物身。心真如性。物物徧故。二令無量下。辨令他入。一則
B03n0002_p0939a10║大悲冥熏。二則大智為說。令於身中。見如來性。成一切智故。種性不斷．是入義也。此用常寂．名為涅槃。（【鈔】徧
B03n0002_p0939a11║住物身者。如有偈云。我今解了如來性。如來今在我身中．我與如來無差別。如來即是我真如。）
B03n0002_p0939a12║○第三明住於佛住。即觀察如來無功用佛事不休息功德。為欲得上無住涅槃。故次明之。
B03n0002_p0939a13║住於諸佛究竟所住。生於三世諸佛之家。令不可數眾生．信解清淨。令一切菩薩．智慧成就．諸根悅豫。法
B03n0002_p0939a14║雲普覆虛空法界。教化調伏．無有遺餘。隨眾生心．悉令滿足。令其安住無分別智。出過一切眾生之上。
B03n0002_p0939a15║【疏】文中初明所住。後彰住益。今初言佛住者。謂聖天梵等。皆佛所住。而於性空大悲。偏善安住。大悲性空．
B03n0002_p0939a16║即是佛家。故能不住生死涅槃為究竟住。此即恩德。是以親光亦名為觀所化功德。常住大悲。晝夜六時
B03n0002_p0940a01║觀世間故。後令不可下。彰住家益。初明由住大悲。故能益物無遺。是不休息義。由住性空自無功用。故能
B03n0002_p0940a02║令物．生無分別．出過眾生。總顯勝也．（【鈔】文中下。釋文為二。從多而言。前段即釋經。後段即釋論。在文易了。而取論意。若具引釋論者。無性論云。謂不作功用。於諸佛事有情等
B03n0002_p0940a03║中。能無間斷。隨其所應。恆正安住聖天梵住。非如聲聞．要作功用。方能成辦利有情事。非如外道。雖有所住。而非殊勝。天住。謂四種靜慮。梵住。即是悲等無量。聖住．即是空無相等。世親云。謂住佛所住。無所住處。
B03n0002_p0940a04║性空也。謂此住中。常作佛事。無有休息。大悲故也。今用二論．以釋經文。大悲性空者。大悲是利他家。性空是自利家。故法華經。明大悲為室。淨名云。畢竟空寂舍。況二相導。真實家也。故雙安住。故能不住下。即上
B03n0002_p0940a05║大悲般若所輔翼故。【校】故雙安住．纂要及南藏鈔本金陵會本誤作故雙安位。）
B03n0002_p0940a06║○第四明逮得一切佛平等性。下云。得佛平等。即觀察如來。於法身中所依意樂作事無差別功德。如上
B03n0002_p0940a07║佛住。為共不共。故次明之。此一切諸佛展轉和雜而同住故。一切諸佛．三事無差。非如聲聞．但有所依。
B03n0002_p0940a08║獲一切智放大光明。宿世善根皆令顯現。普使一切發廣大心。令一切眾生安住普賢不可壞智。徧住
B03n0002_p0940a09║一切眾生國土。從於不退正法中生。住於一切平等法界。明了眾生心之所宜。現不可說不可說種種差別
B03n0002_p0940a10║如來之身。非世言辭而歎可盡。能令一切常思念佛。充滿法界廣度羣生。隨初發心所欲利益。以法惠施。令
B03n0002_p0940a11║其調伏。信解清淨。示現色身不可思議。
B03n0002_p0940a12║【疏】文即分三。初明所依無差別。謂一切智。以一切諸佛皆依真如清淨智故。放大光下。顯智之用。二普
B03n0002_p0940a13║使已下。明意樂無差。謂同有利樂勝意樂故。普使之言．即意樂也。不可壞智．即如來藏。普賢菩薩自體徧
B03n0002_p0940a14║故。染而不染．名不可壞。反源照極．故名安住。三徧住下。作業無差。一切皆作受用變化利他事故。於中先
B03n0002_p0940a15║明作業周徧。次從於中。作業所依。即自受用身。一受不失．名為不退。請得法性．即念不退。此後親生佛智。
B03n0002_p0940a16║此智生已。還住法界。次明了已下。正顯作業。初觀機。後現不可說下。作業。受用變化．各有多類．名不可說
B03n0002_p0941a01║差別之身。能令已下。彰業之益。一能益他。二隨初下。滿本所願。亦令於物能現色身。此上四段．明其自利。
B03n0002_p0941a02║後十七段．明其利他。
B03n0002_p0941a03║○第五明到無障處。即觀察如來修一切障對治功德。利他之中。先明化障對治。故次明之。謂已慣習一
B03n0002_p0941a04║切煩惱及所知障對治聖道．即一切智及定自在性。故論名為修治。又已到永離一切習氣所依趣處。經
B03n0002_p0941a05║名到無障處。二文互顯。以有治必無障。無障由有治故。
B03n0002_p0941a06║等觀眾生心無所著。住無礙住。得佛十力無所障礙。心常寂定未曾散亂。住一切智。
B03n0002_p0941a07║【疏】文中心無所著。是無煩惱障。住無礙住。明無所知障。得佛十力。即是種智。是所知障治。心常寂定住一
B03n0002_p0941a08║切智。即煩惱障治。
B03n0002_p0941a09║大方廣佛華嚴經疏論纂要卷第四十四