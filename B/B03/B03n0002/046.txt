B03n0002_p0961a12║
B03n0002_p0961a13║
B03n0002_p0961a14║大方廣佛華嚴經疏論纂要卷第四十六
B03n0002_p0961a15║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B03n0002_p0961a16║兜率宮中偈讚品第二十四
B03n0002_p0962a01║○初來意。
B03n0002_p0962a02║【疏】來意者。前明化主赴感。今明助化讚揚。及顯位體所依。故次來也。
B03n0002_p0962a03║○二釋名。
B03n0002_p0962a04║【疏】釋名者。謂十方菩薩。於此宮中讚佛實德。故受斯名。通二種釋。如第三會。
B03n0002_p0962a05║○三宗趣。
B03n0002_p0962a06║【疏】宗趣者。集眾放光偈讚為宗。為說迴向為趣。
B03n0002_p0962a07║【論】第一釋品名目者。明以金剛幢等十菩薩。各從異佛剎來。處兜率天宮。至如來所。各化作妙寶師子之
B03n0002_p0962a08║座已。各以十迴向法門因果而偈讚之。故名偈讚品。異佛剎者。從十行中來。入十迴向。第二釋品來意者。
B03n0002_p0962a09║此品為欲成十迴向中因果法門故。須此品來也。
B03n0002_p0962a10║○四釋文亦三。初集眾。二放光。三偈讚。今初。
B03n0002_p0962a11║爾時佛神力故。
B03n0002_p0962a12║【疏】文二。先明集因。謂佛神力。
B03n0002_p0962a13║十方各有一大菩薩。
B03n0002_p0962a14║【疏】二眾集。於中文二。先明此會。後如此世界下。結通。今初長分十段。一總舉上首。
B03n0002_p0962a15║一一各與萬佛剎微塵數諸菩薩俱。
B03n0002_p0962a16║【疏】二眷屬數。
B03n0002_p0963a01║從萬佛剎微塵數國土外諸世界中。來詣佛所。
B03n0002_p0963a02║【疏】三來處遠近。位增數增。故各一萬。
B03n0002_p0963a03║其名曰。金剛幢菩薩。堅固幢菩薩。勇猛幢菩薩。光明幢菩薩。智幢菩薩。寶幢菩薩。精進幢菩薩。離垢幢菩薩。
B03n0002_p0963a04║星宿幢菩薩。法幢菩薩。
B03n0002_p0963a05║【疏】四主菩薩名。同名幢者。略有五義。一高出義。表三賢位極故。二建立義。大悲大智建立眾生及菩提故。
B03n0002_p0963a06║三歸向義。謂大悲攝生．智願攝善．歸向菩提及實際故。四摧殄義。如猛將幢。降伏一切諸魔軍故。五滅怖
B03n0002_p0963a07║畏義。如帝釋幢。不怖惑業故。異名即表十向行體。至偈當明。
B03n0002_p0963a08║所從來國。謂妙寶世界。妙樂世界。妙銀世界。妙金世界。妙摩尼世界。妙金剛世界。妙波頭摩世界。妙優鉢羅
B03n0002_p0963a09║世界。妙栴檀世界。妙香世界。
B03n0002_p0963a10║【疏】五所從來剎．皆稱妙者。迴向之力。微善彌於法界故。其別名．即表十向所修法門。一救護眾生離眾生
B03n0002_p0963a11║相．最可貴故。二得不壞信。常樂因故。三等佛白淨故。四如金徧至諸色像故。五出用無盡．如摩尼故。六善
B03n0002_p0963a12║根堅固．如金剛故。七隨順眾生。不染塵故。八真如之因。如水生華。最為勝故。九如白栴檀。能去熱惱之縛
B03n0002_p0963a13║著故。十如彼香氣。能普周故。故下文慈氏座前燒一丸香。彌滿法界。即其事也。（【鈔】慈氏座前等者。即六十七經。）
B03n0002_p0963a14║各於佛所．淨修梵行。所謂無盡幢佛。風幢佛。解脫幢佛。威儀幢佛。明相幢佛。常幢佛。最勝幢佛。自在幢佛。梵
B03n0002_p0963a15║幢佛。觀察幢佛。
B03n0002_p0963a16║【疏】六本所事佛。同名幢義。不異菩薩別名。即表修十向智。亦表當位之果。謂一救護之心不可盡故。成無
B03n0002_p0964a01║盡佛。二如空中風．不住不壞故。三等佛解脫故。四四威儀中無不至故。五明了功德相故。六常能隨順善
B03n0002_p0964a02║根故。七隨順眾生善最勝故。八同於真如。得自在故。九淨無垢染。不縛著故。十觀察即是入法界故。
B03n0002_p0964a03║其諸菩薩。至佛所已。頂禮佛足。
B03n0002_p0964a04║【疏】七到已修敬。
B03n0002_p0964a05║以佛神力。即化作妙寶藏師子之座。寶網彌覆．周帀徧滿。諸菩薩眾．隨所來方．各於其上．結跏趺坐。
B03n0002_p0964a06║【疏】八善住威儀。座體云妙寶者。十住以慧光徧照．故以毗盧遮那藏為體。十行以行淨離垢。故以蓮華藏
B03n0002_p0964a07║為體。今十向大悲。處於生死。普該萬法．不拘乎一。故座體直云妙寶。不限色類。以教行徧周．籠攝眾生。加
B03n0002_p0964a08║以寶綱。彌覆其上。
B03n0002_p0964a09║其身悉放百千億那由他阿僧祇清淨光明。此無量光．皆從菩薩清淨心寶離眾過惡大願所起。顯示
B03n0002_p0964a10║一切諸佛自在清淨之法。以諸菩薩平等願力。能普救護一切眾生。一切世間之所樂見。見者不虛。悉得調
B03n0002_p0964a11║伏。
B03n0002_p0964a12║【疏】九放光利物。此位多辨悲智救物。故復辨此。於中初光體。次此無量下。辨光因。即圓淨迴向心。後顯示
B03n0002_p0964a13║下。略示光業。一智敬上業。二悲救下業。
B03n0002_p0964a14║其菩薩眾。悉已成就無量功德。所謂徧遊一切諸佛國土．無所障礙。見無依止清淨法身。以智慧身．現
B03n0002_p0964a15║無量身。徧往十方．承事諸佛。入於諸佛無量無邊不可思議自在之法。住於無量一切智門。以智光明．
B03n0002_p0964a16║善了諸法。於諸法中．得無所畏。隨所演說．窮未來際．辯才無盡。以大智慧．開總持門。慧眼清淨。入深
B03n0002_p0965a01║法界。智慧境界無有邊際。究竟清淨．猶若虛空。
B03n0002_p0965a02║【疏】十略讚勝德。有十一句。初總餘別。別中十門。一神通門。二入證門。三以智下。依智修福。四入於下。上入
B03n0002_p0965a03║果用。五住於下。住善決擇。六於諸下。四辯無盡。七智開總持。八慧眼見性。九智慧徧知。十究竟離障。
B03n0002_p0965a04║如此世界兜率天宮諸菩薩眾如是來集。十方一切兜率天宮。悉有如是名號菩薩而來集會。所從來國諸
B03n0002_p0965a05║佛名號。亦皆同等。無有差別。
B03n0002_p0965a06║【疏】結通可知。
B03n0002_p0965a07║○第二放光。
B03n0002_p0965a08║爾時世尊。從兩膝輪。
B03n0002_p0965a09║【疏】文分四別。一放光處。言膝輪者。位漸高故。又表迴因向果等。有屈申進趣之相故。又悲智相導．屈申無
B03n0002_p0965a10║住故。
B03n0002_p0965a11║放百千億那由他光明。
B03n0002_p0965a12║【疏】二光數。
B03n0002_p0965a13║普照十方盡法界虛空界一切世界。
B03n0002_p0965a14║【疏】三光照分齊。
B03n0002_p0965a15║彼諸菩薩。皆見於此佛神變相。此諸菩薩．亦見於彼一切如來神變之相。
B03n0002_p0965a16║【疏】四光所作業。謂令彼此互相見故。於中分三。初正明彼此相見。二如是下。釋見所由。三如是等下。結德
B03n0002_p0966a01║所屬。
B03n0002_p0966a02║如是菩薩。皆與毗盧遮那如來。於往昔時。同種善根。修菩薩行。
B03n0002_p0966a03║【疏】二中。由二因故見。一宿因同行故。
B03n0002_p0966a04║【論】明諸菩薩從誰發心者。皆於自心無始分別無明．為發心之始。達此無始無明．為大圓鏡智故。即與十
B03n0002_p0966a05║方毗盧遮那如來同善根故。若離此智。無成佛期。無見佛日。是故經云。如是菩薩。皆與毗盧遮那往昔同
B03n0002_p0966a06║善根故。明達自無明．成大智體。諸佛共此智也。
B03n0002_p0966a07║悉已悟入諸佛自在甚深解脫。得無差別法界之身。入一切土而無所住。見無量佛悉往承事。於一念
B03n0002_p0966a08║中周行法界。自在無礙。心意清淨如無價寶。無量無數諸佛如來常加護念。共與其力。到於究竟第一彼
B03n0002_p0966a09║岸。恒以淨念住無上覺。念念恆入一切智處。以小入大。以大入小。皆得自在通達無礙。已得佛身與佛
B03n0002_p0966a10║同住。獲一切智。從一切智而生其身。一切如來所行之處。悉能隨入。開闡無量智慧法門。到金剛幢
B03n0002_p0966a11║大智彼岸。獲金剛定．斷諸疑惑。已得諸佛自在神通。普於一切十方國土．教化調伏百千萬億無數眾生。
B03n0002_p0966a12║於一切數．雖無所著。善能修學成就究竟方便。安立一切諸法。
B03n0002_p0966a13║【疏】二悉已下。現德圓滿故。文有二十句。束為十對。一離障成身對。二入剎近佛對。三用速心淨對。四外護
B03n0002_p0966a14║內證對。五能覺所覺對。謂一切智處是所覺故。六用廣證深對。身即智身．同住法界及大悲故。七得智生
B03n0002_p0966a15║身對。身即應身。八行深解廣對。九智極定深對。此位中顯名金剛幢。對金剛定．即菩提智。十得通立法對。
B03n0002_p0966a16║由得通故．調化無數。由離數故．而能安立。數有二種。一數量數。二色心有為．皆名為數。今文具二。謂由不
B03n0002_p0967a01║著一多。能立一切故。不著於有能安立故。即真俗鎔融。謂世俗幻有之相相本自空。勝義真空之理．理常
B03n0002_p0967a02║自有。有是空有非常有。斯有未曾不空。空是有空非斷空。此空何嘗不有。有空空有．體一名殊。名殊故．真
B03n0002_p0967a03║俗互乖．迢然不雜。體一故．空有相順．冥然不二。一與不一．不即不離。鎔融無礙。菩薩智契其源。所以雖迥
B03n0002_p0967a04║絕無寄。而善修安立。（【鈔】一離障成身對者。以文易故。疏不指經。今當指之。二入一切土下。入剎對。三於一念中下是。四無量無數下是。五恆以淨念下是。六以小入大下是。七獲一切智下是。
B03n0002_p0967a05║八一切如來下是。九到金剛幢下是。十已得諸佛自在下是。由離數下。釋立法。謂世俗下。別示真俗鎔融之相。相從緣生。舉體即空。理非斷滅。故常自有。然有三意。此上第一當體以明。二有是空有下。明二諦交
B03n0002_p0967a06║徹成一．即有是空．即空是有。三有空空有．結成鎔融。即仁王云。於諦常自二。於解常自一。通達此無二。真入第一義也。從菩薩智契下。結成能立。）
B03n0002_p0967a07║如是等百千億那由他不可說無盡清淨三世一切無量功德藏諸菩薩眾。皆來集會。在於佛所。因光所見。
B03n0002_p0967a08║一切佛所。悉亦如是。
B03n0002_p0967a09║【疏】三結德所屬。謂無盡德。屬於此會菩薩。及光中所見也。
B03n0002_p0967a10║【論】如來放光處所表法者。十信足下輪中放光。以信為初。十住足指端。明入聖位之初。十行足趺。明依聖
B03n0002_p0967a11║性法身起行。十迴向膝上放光。以膝者。人之坐起迴旋卷舒自在之所由也。明此迴向位法門。是迴真處
B03n0002_p0967a12║俗解脫無染之大智．以悲願利生。處生死而恆涅槃。涅槃與生死．無礙自在。以放光處表之。十地眉間放
B03n0002_p0967a13║光者。表中道果光也。
B03n0002_p0967a14║○第三偈讚。十菩薩即為十段。亦十方如次。皆先標說人．及說儀式。今初東方金剛幢菩薩。
B03n0002_p0967a15║爾時金剛幢菩薩。承佛神力。普觀十方而說頌言。
B03n0002_p0967a16║【疏】金剛幢菩薩者。此是會主。名含總別。總顯迴向不出悲智。金剛者。堅利也。即悲之智．二乘實際不能壞．
B03n0002_p0968a01║堅也。斷難斷惑．利也。故云智慧到彼岸。即智之悲．愛見不能動．堅也。無所不救．利也。故文中徧剎利生。七
B03n0002_p0968a02║十八云。譬如金剛。唯從金剛處及金處生。非餘寶處生。菩提心金剛．亦復如是。唯從大悲救護眾生金剛
B03n0002_p0968a03║處．一切智智殊勝境界金處而生。非餘眾生善根處生。故知金剛不獨喻智。攻般若者。不得此意。但以標
B03n0002_p0968a04║名。獨將金剛喻於般若。不觀文中。悲濟九類而無所度。悲智相導。方為真實不共般若。智者應知。別名即
B03n0002_p0968a05║是救護眾生．悲也。離眾生相．智也。義不殊總。說頌儀式．頻見上文。（【鈔】故知金剛下。四結彈。以今古諸師。皆唯般若喻金剛故。不觀文中下。成上失
B03n0002_p0968a06║意。以金剛經。具悲智為金剛故。彼經云。佛告須菩提。諸菩薩摩訶薩。應如是降伏其心。所有一切眾生之類。若卵生。若胎生。若濕生。若化生。若有色。若無色。若有想。若無想。若非有想。若非無想。我皆令入無餘涅
B03n0002_p0968a07║槃而滅度之。（悲濟九類。）如是滅度無量無數無邊眾生。實無眾生得滅度者等。（大智而無所度也。）故疏結云。悲智雙運。）
B03n0002_p0968a08║【論】從爾時佛神力故已下。至而說頌言。五十二行經。明金剛幢等十菩薩眾．十方來集．彰因示果不二分。
B03n0002_p0968a09║餘如文具明。
B03n0002_p0968a10║如來不出世亦無有涅槃以本大願力示現自在法
B03n0002_p0968a11║是法難思議非心所行處智慧到彼岸乃見諸佛境
B03n0002_p0968a12║【疏】正顯頌文。十頌歎佛寂用無礙德。大分為二。初八讚佛勝德。後二結勸修行。今初分三。初五偈寂而常
B03n0002_p0968a13║用。次一偈用而常寂。後二無礙自在。今初分三。初二偈．無生滅而示生滅。於中前偈就法正顯。後偈寄對
B03n0002_p0968a14║顯深。以依體起用．體用無礙．故難思議。又心有心相．動不能行．故難思議。智無智相．名到彼岸．方見佛境。
B03n0002_p0968a15║色身非是佛音聲亦復然亦不離色聲見佛神通力
B03n0002_p0968a16║少智不能知諸佛實境界久修清淨業於此乃能了
B03n0002_p0969a01║【疏】次二偈。非色聲而現色聲。亦前偈就法正顯。後偈寄對顯深。少智謂權小。久修謂圓機。素習見聞．故能
B03n0002_p0969a02║了實。
B03n0002_p0969a03║正覺無來處去亦無所從清淨妙色身神力故顯現
B03n0002_p0969a04║【疏】後一頌明無來去而示來去。覺處即現．不從方來。迷處自無．不從此去。以神力故．示有來去。然從神力
B03n0002_p0969a05║中來。即無來矣。
B03n0002_p0969a06║無量世界中示現如來身廣說微妙法其心無所著
B03n0002_p0969a07║【疏】二用常寂中。三句用。末句寂。
B03n0002_p0969a08║智慧無邊際了達一切法普入於法界示現自在力
B03n0002_p0969a09║眾生及諸法了達皆無礙普現眾色像徧於一切剎
B03n0002_p0969a10║【疏】三無礙自在中。初偈了事理無礙。起用自在。後偈了生法無礙。起用自在。可知。
B03n0002_p0969a11║欲求一切智速成無上覺應以淨妙心修習菩提行
B03n0002_p0969a12║若有見如來如是威神力當於最勝尊供養勿生疑
B03n0002_p0969a13║【疏】後二偈結勸中。初偈勸修智進行。後偈勸修福斷疑。
B03n0002_p0969a14║○第二南方堅固菩薩。
B03n0002_p0969a15║爾時堅固幢菩薩。承佛神力。普觀十方而說頌言。
B03n0002_p0969a16║【疏】堅固者。表不壞迴向故。菩提心堅故。觀佛無厭故。
B03n0002_p0970a01║如來勝無比甚深不可說出過言語道清淨如虛空汝觀人師子自在神通力
B03n0002_p0970a02║已離於分別而令分別見導師為開演甚深微妙法以是因緣故現此無比身
B03n0002_p0970a03║【疏】十頌多明如來為物所依德。於中分二。初三讚佛勝德。後七勸修辨益。前中初頌明佛體離言。次偈無
B03n0002_p0970a04║相現相。後偈現相所因。
B03n0002_p0970a05║此是大智慧諸佛所行處若欲了知者常應親近佛
B03n0002_p0970a06║【疏】後七中。舉修有益。即顯佛德深玄。文中分三。初偈指德勸依。即結前生後。
B03n0002_p0970a07║意業常清淨供養諸如來終無疲厭心能入於佛道具無盡功德堅住菩提心
B03n0002_p0970a08║以是疑網除觀佛無厭足通達一切法是乃真佛子此人能了知諸佛自在力
B03n0002_p0970a09║【疏】次三示能入者。令物思齊。各先舉行。後彰行益。
B03n0002_p0970a10║廣大智所說欲為諸法本應起勝希望志求無上覺若有尊敬佛念報於佛恩
B03n0002_p0970a11║彼人終不離一切諸佛住何有智慧人於佛得見聞不修清淨願履佛所行道
B03n0002_p0970a12║【疏】後三正勸進修。然夫進修畧有五法。謂欲．精進．念．巧慧．一心。初偈明欲。次偈辨念。後偈巧慧。前二正明。
B03n0002_p0970a13║後一反顯。一心精進。攝在志求之中。（【鈔】然夫進修等者。釋此三偈。自有二重．一約五法。即智論文。天台取之為二十五方便。此第五五。止觀具云。謂前二十法雖備。若無樂欲
B03n0002_p0970a14║希慕。（一也。）身心苦策。（二也。）念想。（三也。）方便。（四也。）一心決志者。（五也。）止觀無由現前。釋曰。上即反釋。下順釋云。若能欣集無厭。（一也。）曉夜匪懈。（二也。）念念相續。（三也。）善得其意。（四也。）一心無異。（五也。）此人能進前路。一
B03n0002_p0970a15║心喻船柁。巧慧如點頭。三種如篙櫓。若少一事。則不安穩。無此五法。事禪尚難。何況理定。二約九因釋。具如疏鈔。）
B03n0002_p0970a16║○第三西方勇猛菩薩。
B03n0002_p0971a01║爾時勇猛幢菩薩。承佛神力。普觀十方而說頌言。
B03n0002_p0971a02║【疏】淨心智力。見佛盡源。等一切佛。故名勇猛。
B03n0002_p0971a03║譬如明淨眼因日覩眾色淨心亦復然佛力見如來
B03n0002_p0971a04║如以精進力能盡海源底智力亦如是得見無量佛
B03n0002_p0971a05║【疏】十頌分二。前六明感應道交。見佛聞法。後四令捨偽求真。拂見聞相。於此一段。總顯如來見聞弘益之
B03n0002_p0971a06║德。前中前五。各上半喻。下半合。通分為二。初二見佛。後四聞法。前中初偈雙明感應。淨心如淨眼．為見之
B03n0002_p0971a07║因。佛力如日。為見之緣。如來如色。為見之境。如人入暗．則無所見。斯則獨因不見也。如明淨日。瞽者莫見。
B03n0002_p0971a08║獨緣不見也。此辨因緣和合。方能見也。（【鈔】此辨因緣者。正同金剛經云。如人有目。日光明照。見種種色。但彼以般若為日。法中明心不住法。則內心自有因緣。不同佛力為
B03n0002_p0971a09║日也。）後偈偏舉於感。以因奪緣。如出現品云。此非如來威神之力等。（如出現品者。謂佛光救地獄眾生生天。便即念言。此是如來威神之力。佛便報
B03n0002_p0971a10║言。此非如來威神之力。若一眾生。於如來所不種善根。能得如來少分智慧。無有是處是也。）
B03n0002_p0971a11║譬如良沃田所種必滋長如是淨心地出生諸佛法如人獲寶藏永離貧窮苦
B03n0002_p0971a12║菩薩得佛法離垢心清淨譬如伽陀藥能消一切毒佛法亦如是滅諸煩惱患
B03n0002_p0971a13║真實善知識如來所稱讚以彼威神故得聞諸佛法
B03n0002_p0971a14║【疏】後聞法中。四偈分三。初偈顯因能生法。次二顯得法之益。前偈得權智。能離所知心垢。後偈有根本智。
B03n0002_p0971a15║能除煩惱之患。三一偈顯緣令聞法。故上文云。佛法無人說。雖慧莫能了。
B03n0002_p0971a16║設於無數劫財寶施於佛不知佛實相此亦不名施無量眾色相莊嚴於佛身
B03n0002_p0972a01║非於色相中而能見於佛如來等正覺寂然恒不動而能普現身徧滿十方界
B03n0002_p0972a02║譬如虛空界不生亦不滅諸佛法如是畢竟無生滅
B03n0002_p0972a03║【疏】後四令捨偽求真中二。前一示偽令捨。住相施故。以色相見佛。行邪道故。後三顯真令求。初二偈顯真
B03n0002_p0972a04║佛。前偈即相非相。故非色能見。後偈即寂而應。故不可以寂取。末偈顯真法。真法無生滅故。
B03n0002_p0972a05║○第四北方光明幢菩薩。
B03n0002_p0972a06║爾時光明幢菩薩。承佛神力。普觀十方而說頌言。
B03n0002_p0972a07║【疏】以大悲力。運智慧光。朗彼重昏．無所不至。名光明幢。又以智慧。令諸善根無所不至故。
B03n0002_p0972a08║人間及天上一切諸世界普見於如來清淨妙色身
B03n0002_p0972a09║【疏】此頌中。多顯如來即體化用周普之德。十頌分三。初一化用廣。亦明化處。次七化用深。亦明化依。後二
B03n0002_p0972a10║雙結釋化。
B03n0002_p0972a11║譬如一心力能生種種心如是一佛身普現一切佛菩提無二法亦復無諸相
B03n0002_p0972a12║而於二法中現相莊嚴身了法性空寂如幻而生起所行無有盡導師如是現
B03n0002_p0972a13║三世一切佛法身悉清淨隨其所應化普現妙色身
B03n0002_p0972a14║【疏】化依中分四。初四雙明能所依。次一拂其能化心。次一拂其所依體。後一雙融自在。今初。初偈總明一
B03n0002_p0972a15║多無礙。依一總心．變多王所。於一實佛．應化多端。故無礙也。次一相二無礙。無相現相。無二現二。體絕能
B03n0002_p0972a16║所。故云無二。相依身有。是即二也。然相二相對。應成四句。畧舉其一。無二現二．即於一現多。乃至百千。亦
B03n0002_p0973a01║名二故。次偈顯依性起。起不異性。故如幻無盡。後偈從法身流。舉三世佛。以顯道同。
B03n0002_p0973a02║如來不念言我作如是身自然而示現未嘗起分別
B03n0002_p0973a03║【疏】二拂能化心中。謂如摩尼珠。無私成事故。
B03n0002_p0973a04║法界無差別亦無所依止而於世間中示現無量身
B03n0002_p0973a05║【疏】三一偈拂所依。謂上無二無相法性法身。即是法界。法界本自無差．亦無定有。為化依止。由無依無別。
B03n0002_p0973a06║故為依為別。故下文云。虛空雖無所依。能令三千世界。而得安住。如空無色。而能顯現一切諸色。
B03n0002_p0973a07║佛身非變化亦復非非化於無化法中示有變化形
B03n0002_p0973a08║【疏】四一偈。雙融自在。言非非化者。此有二義。一假非化以遣化。非謂是非化。則上半約體絕待。下半依體
B03n0002_p0973a09║起用。二不礙化故。然真化無二．融為一身。不壞體用。名依真起。依真起者。則報亦依真。非謂三身。獨一是
B03n0002_p0973a10║化。（【鈔】非謂是非化者。此一向是遮。即拂迹入玄耳。故昔人云。我言非有者。但言非是有。非謂是非有。如人夜見於杌。謂之為人。智者告言。此非是人。但非其心中計人。愚人聞之．便謂此杌是於非人。非人即鬼
B03n0002_p0973a11║故。人執雖無。鬼執卻起。故為惑耳。故下釋云。上半絕待。則化與非化兩亡。二不礙化故者。即重釋亦復非非化。此即以化遣於非化。則上何非變化者。即是真身故。亦復非非化者。有化用故。前釋上半是體。下半
B03n0002_p0973a12║是用。今此上半自具體用。依於後義廣釋經文。於中三。先總明。然約正（【校】正．嘉興藏作二。）身。自有多義。一法報合為真身。應化合為化身。二法身為真身。報應皆為化身。今依此義。故云非謂三身。獨一是化。）且
B03n0002_p0973a13║依真起化。畧有二門。一開義。二融合。初中真應各有二義。真中一不變義。謂雖化而常湛然。初句顯之。二
B03n0002_p0973a14║隨緣義。謂不守自性．無不現故。故云亦復非非化。二約化中。一無體即空義。謂攬緣無性。故云於無化法
B03n0002_p0973a15║中。二從緣幻有義。故云示有變化形。二融合中亦二義。一真化別合。二真化融通。初中。由真中隨緣即不
B03n0002_p0973a16║變故。是故亦真亦非真。非真非不真。名真法身。化中。體空即幻有故。是故亦化亦非化。非化非不化。名為
B03n0002_p0974a01║佛化身。二融通者。謂由真不變。顯化體空。此真不無．化不有。以為法身而不無化用。以有化中空義故。又
B03n0002_p0974a02║由真隨緣。顯化幻有。此是化不無．真不有。以為化身．而不無真理。以有真中隨緣義故。又由隨緣幻有．不
B03n0002_p0974a03║異不變體空故。是故現化紛然。未嘗不寂。真性湛然。未曾不化。真化鎔融。為一無礙清淨法界。宜審思之。
B03n0002_p0974a04║正覺不可量法界虛空等深廣無涯底言語道悉絕
B03n0002_p0974a05║如來善通達一切處行道法界眾國土所往皆無礙
B03n0002_p0974a06║【疏】第三二偈。雙結釋中。前偈結歸於體。謂智冥真境。等法界故深無底。等虛空故廣無涯。皆絕言道．為不
B03n0002_p0974a07║可量。後偈舉因釋成。所以法界無礙者。智行徧故。
B03n0002_p0974a08║○第五東北方智幢菩薩。
B03n0002_p0974a09║爾時智幢菩薩。承佛神力。普觀十方而說頌言。
B03n0002_p0974a10║【疏】於佛寂用之境．決斷無礙故。又智導萬行．出生無盡。故名智幢。
B03n0002_p0974a11║若人能信受一切智無礙修習菩提行其心不可量
B03n0002_p0974a12║【疏】頌中多歎如來應現出生無盡無礙之德。十頌分二。初一標章勸信。信有修行之益。
B03n0002_p0974a13║一切國土中普現無量身而身不在處亦不住於法
B03n0002_p0974a14║【疏】後九所信勝德。於中分二。初一總。餘八別。總中上半用而無盡。下半寂而無住。不著應處。不住法體。即
B03n0002_p0974a15║本末雙寂也。通為寂用無礙。
B03n0002_p0974a16║一一諸如來神力示現身不可思議劫算數莫能盡
B03n0002_p0975a01║三世諸眾生悉可知其數如來所示現其數不可得
B03n0002_p0975a02║【疏】別中二。初二明無盡。一一眾生前。能現無盡身。故眾生可知。佛不可數。
B03n0002_p0975a03║或時示一二乃至無量身普現十方剎其實無二種譬如淨滿月普現一切水
B03n0002_p0975a04║影像雖無量本月未曾二如是無礙智成就等正覺普現一切剎佛體亦無二
B03n0002_p0975a05║非一亦非二亦復非無量隨其所應化示現無量身
B03n0002_p0975a06║【疏】後六明無礙。於中三。初四一異無礙。亦是本末無礙。一法。二喻。三合。四釋。
B03n0002_p0975a07║佛身非過去亦復非未來一念現出生成道及涅槃
B03n0002_p0975a08║【疏】次一偈．延促無礙。
B03n0002_p0975a09║如幻所作色無生亦無起佛身亦如是示現無有生
B03n0002_p0975a10║【疏】後一偈．性相無礙。
B03n0002_p0975a11║○第六東南方寶幢菩薩。
B03n0002_p0975a12║爾時寶幢菩薩。承佛神力。普觀十方而說頌言。
B03n0002_p0975a13║【疏】以圓淨智。照平等理。不礙應現．隨順一切。如摩尼寶。故名寶幢。
B03n0002_p0975a14║佛身無有量能示有量身隨其所應覩導師如是現
B03n0002_p0975a15║佛身無處所充滿一切處如空無邊際如是難思議
B03n0002_p0975a16║【疏】頌中多顯平等超世之德。十頌分二。前五總顯難思。後五迥超時數。前中初二正明。前一超量現量。後
B03n0002_p0976a01║一超處徧處。故出現品云。譬如虛空。徧至一切色非色處等。如是難思。雙結上二。
B03n0002_p0976a02║非心所行處心不於中起諸佛境界中畢竟無生滅如翳眼所覩非內亦非外
B03n0002_p0976a03║世間見諸佛應知亦如是饒益眾生故如來出世間眾生見有出而實無興世
B03n0002_p0976a04║【疏】後三展轉釋成。初云。何以難思。若身若處．非生滅心行之境故。何以非心境。佛自不起心故。何以不起。
B03n0002_p0976a05║體無生滅故。若爾。何以現見。次偈釋云。病眼所覩．取色分齊。勿謂為實。次疑云。若爾。豈無如來出現世耶。
B03n0002_p0976a06║次偈釋云。自機見耳。上三句以應就感．眾生謂出。末句既因物感。出即非出名實不出。故諸法無行經云。
B03n0002_p0976a07║如來不出世。亦不度眾生。眾生強分別。作佛度眾生。既無有出。安有沒耶。上三亦初一超心行。次一超內
B03n0002_p0976a08║外。後一超出沒。
B03n0002_p0976a09║不可以國土晝夜而見佛歲月一剎那當知悉如是
B03n0002_p0976a10║【疏】後五偈。迥超時數而現時數。於中初一偈。結前標後。國土結前處故。
B03n0002_p0976a11║眾生如是說某日佛成道如來得菩提實不繫於日如來離分別非世超諸數
B03n0002_p0976a12║三世諸導師出現皆如是譬如淨日輪不與昏夜合而說某日夜諸佛法如是
B03n0002_p0976a13║三世一切劫不與如來合而說三世佛導師法如是
B03n0002_p0976a14║【疏】後四別顯超時。初偈立宗。上半牒妄情。下半正立。菩提是有法。定不繫時是宗法。次偈立三因。一智無
B03n0002_p0976a15║分別故。二三世不遷故。三體非有為之數故。次偈舉同喻。謂日體常明故。不合昏夜。後偈合結。上半合。下
B03n0002_p0976a16║半結。合中語倒。若順應云。一切諸如來。不與三世合。又若以超時現時為宗者。則上宗中。四句皆宗。應云。
B03n0002_p0977a01║菩提是有法。定不繫日．隨機說日是宗法。因云。體非三世等。不礙三世等故。同喻云．如日輪不合昏夜。以
B03n0002_p0977a02║山映故。說有日夜。合云。佛無三世。以不應見機之所映故．而說三世。是則上三句皆合。下一句結。
B03n0002_p0977a03║○第七西南方精進幢菩薩。
B03n0002_p0977a04║爾時精進幢菩薩。承佛神力。普觀十方而說頌言。
B03n0002_p0977a05║【疏】勤觀如來。真應皆同。故能平等隨順一切眾生。名精進幢。
B03n0002_p0977a06║一切諸導師身同義亦然普於十方剎隨應種種現
B03n0002_p0977a07║【疏】十頌顯此同義。文分為二。初一總標。餘九別釋。前中上半正標。下半畧顯同相。言身同者。三身十身．皆
B03n0002_p0977a08║悉同故。義亦然者。此含多意。一且約三身。體．依．聚義．無不同故。所覺．能覺．覺他．同故。又義名所以。所以得
B03n0002_p0977a09║名佛者。正覺真智．力無畏等無不具故。得名為佛。佛佛皆然。故義同也。又應用利樂．無不同故。故攝論第
B03n0002_p0977a10║十云。諸佛法身。應知恒時能作五業等。二十一種功德之中。名為逮得一切佛平等性。所依意樂作業無
B03n0002_p0977a11║差別故。（【鈔】義亦然者下。出三意。一釋三身及與佛義。體即法身。依是報身。聚是化身。所覺下。所覺自法身。能覺是報身。覺他化身。又義名所以者。明成佛所以。即具眾德故。問明云。十方諸如來。同共一法
B03n0002_p0977a12║身。一心一智慧。力無畏亦然。諸佛法身者。即應化法身。言五業者。攝論云。第一救濟有情災橫為業。於暫時見。便能救濟盲聾狂等諸災橫故。二救濟惡趣為業。拔諸有情出不善處。置善處故。三救濟非方便為
B03n0002_p0977a13║業。令諸外道。捨非方便。求解脫行。置於如來聖教中故。四救濟薩遮耶見為業。授之能超三界道。五救濟諸乘為業。拯拔欲趣餘乘諸菩薩。及不定性諸聲聞等。安置善處。令修大乘行故。於此五業。應知諸佛業
B03n0002_p0977a14║用平等。若梁攝論。當第十五。二十一下。指上品所依智等三事。佛佛平等。無性亦明是利他德。）二約十身釋義同者。皆通三世間。彼此互望。無差別故。種
B03n0002_p0977a15║種利樂。居然是同。此有三因。一行海齊滿。二大願齊具。三同一法性故。非唯相似。亦一即一切．互相融故。
B03n0002_p0977a16║餘如問明品說。下半同相。畧舉應用同。以應即真故。非應之外．別明法身是同。然普有二義。一約諸佛。謂
B03n0002_p0978a01║無有佛不徧十方故。二約一佛。謂無一方而不現故。
B03n0002_p0978a02║汝觀牟尼尊所作甚奇特充滿於法界一切悉無餘佛身不在內亦復不在外
B03n0002_p0978a03║神力故顯現導師法如是隨諸眾生類先世所集業如是種種身示現各不同
B03n0002_p0978a04║諸佛身如是無量不可數唯除大覺尊無有能思議
B03n0002_p0978a05║【疏】後九別釋中分二。先四頌正釋。後五頌轉釋。前中初偈釋前普於十方。無餘二義。一無處不徧故。二一
B03n0002_p0978a06║切皆佛身故。諸佛本師二頌影畧。次偈釋前現義。謂有感方現。故云非內。神力能現故云非外。次偈釋前
B03n0002_p0978a07║隨應種種義。一隨物類則十法界等。萬類殊應。二於一類中。隨其先業。各見不同。如金色塗灰等。後偈釋
B03n0002_p0978a08║前身同之義。結成難思。佛身皆同無數量故。唯除大覺者。佛佛同證故。
B03n0002_p0978a09║如以我難思心業莫能取佛難思亦爾非心業所現如剎不可思而見淨莊嚴
B03n0002_p0978a10║佛難思亦爾妙相無不現譬如一切法眾緣故生起見佛亦復然必假眾善業
B03n0002_p0978a11║譬如隨意珠能滿眾生心諸佛法如是悉滿一切願無量國土中導師興於世
B03n0002_p0978a12║隨其願力故普應於十方
B03n0002_p0978a13║【疏】後五轉釋中。從後向前。釋上四偈。前四兼喻。後一唯法。於中初二釋第四無能思義。一以我為喻。謂如
B03n0002_p0978a14║妄計之我本無所有。故不可思。此以妄計情有理無。非聖智境。以況法身理有情無。非下位測。後偈以剎
B03n0002_p0978a15║為喻。喻雖絕相難思。而不礙相。次一偈釋第三隨業異現。所以要隨業者。同一切法。必假緣故。此以總喻
B03n0002_p0978a16║別。次一偈釋第二非內外義。如珠現物。雖非內外能滿佛心。後偈釋充滿法界義。所以能滿者。本願普周
B03n0002_p0979a01║故。
B03n0002_p0979a02║○第八西北方離垢幢菩薩。
B03n0002_p0979a03║爾時離垢幢菩薩。承佛神力。普觀十方而說頌言。
B03n0002_p0979a04║【疏】真如體淨。能成白法。復淨世間故名離垢。（【鈔】真如體淨。第八迴向中義。復淨世間。即今偈意。）
B03n0002_p0979a05║如來大智光普淨諸世間世間既淨已開示諸佛法
B03n0002_p0979a06║設有人欲見眾生數等佛靡不應其心而實無來處
B03n0002_p0979a07║【疏】十頌多歎如來淨德。前六淨他。後四自淨。前中前二總明。後四別釋。今初。前偈智淨。妄惑既寂．真智不
B03n0002_p0979a08║無。開示無我知見性相。故名為法。後偈身淨。謂拂應顯真。（【鈔】妄惑既寂等者。揀異斷空。開示已下。即法華開示悟入意也。）
B03n0002_p0979a09║以佛為境界專念而不息此人得見佛其數與心等成就白淨法具足諸功德
B03n0002_p0979a10║彼於一切智專念心不捨導師為眾生如應演說法隨於可化處普現最勝身
B03n0002_p0979a11║佛身及世間一切皆無我悟此成正覺復為眾生說
B03n0002_p0979a12║【疏】後別釋中。前二釋第二偈。後二釋初偈。前中初偈。正明欲見諸佛。應專佛境。隨念隨現故名心等。又了
B03n0002_p0979a13║心境即佛真性。迷則不知。念則便現。次偈轉釋專念之義。無漏具德。故能專念。（【鈔】隨念隨現者。此有二意。一隨念多少。佛亦等之。如
B03n0002_p0979a14║稱一口。有一化佛等。二隨念淺深。佛應稱之。見有優劣。又了心境下。約觀心釋。即心即佛之義耳。）後二中。前偈釋普淨世間。說法現身而能淨故。後偈釋
B03n0002_p0979a15║開示佛法。示其所悟二無我故。
B03n0002_p0979a16║一切人師子無量自在力示現念等身其身各不同世間如是身諸佛身亦然
B03n0002_p0980a01║了知其自性是則說名佛如來普知見明了一切法佛法及菩提二俱不可得
B03n0002_p0980a02║導師無來去亦復無所住遠離諸顛倒是名等正覺
B03n0002_p0980a03║【疏】後四自淨中。初一已淨差別之用。後三內淨三德。一見性成佛。自開法身。稱性現應。次偈無得成佛。自
B03n0002_p0980a04║開般若。佛法所覺。菩提能覺。必能所相因故俱叵得。無所得者。則得菩提。後偈離妄成佛。自開解脫。不動
B03n0002_p0980a05║無住故。妄倒斯寂。名真解脫。
B03n0002_p0980a06║○第九下方星宿幢菩薩。
B03n0002_p0980a07║爾時星宿幢菩薩。承佛神力。普觀十方而說頌言。
B03n0002_p0980a08║【疏】解佛徧應法界之身而不離法性。若彼星宿。粲然羅空不可縛著。故以為名。
B03n0002_p0980a09║如來無所住普住一切剎一切土皆往一切處咸見佛隨眾生心普現一切身
B03n0002_p0980a10║成道轉法輪及以般涅槃諸佛不思議誰能思議佛誰能見正覺誰能現最勝
B03n0002_p0980a11║【疏】十頌顯佛此德。分為三別。初三總顯即體之應。次六別釋體應自在。後一拂去自在之迹。前中初偈約
B03n0002_p0980a12║處顯身之徧。謂法性身則無所住。約自受用則無所不住。名為普住。約他受用及變化身有感則往。故云
B03n0002_p0980a13║一切土皆往。若約十身無處非佛。故云一切處咸見。（【鈔】謂法性身者。此初一偈。上三句約四身說徧。第四句約十身說徧。此十身正說眾生國土等十身故。則
B03n0002_p0980a14║有虛空處即虛空身。有國土處。即國土身等。故無非佛身矣。）次偈約機顯身之多。故云一切。及八相事。皆由物感。後偈結歎難思。初句
B03n0002_p0980a15║總標。下三句顯相。二句約感不能思。思唯約心。見通心眼。下句約應難思。云誰能現。
B03n0002_p0980a16║一切法皆如諸佛境亦然乃至無一法如中有生滅眾生妄分別是佛是世界
B03n0002_p0981a01║了達法性者無佛無世界如來普現前令眾生信喜佛體不可得彼亦無所見
B03n0002_p0981a02║【疏】次六別釋中。初三順釋。後三反釋。今初。初偈釋前誰能現義。謂現即同如。無生滅故。次偈釋前誰能思
B03n0002_p0981a03║義。謂起心而思。是妄分別。有依有正。法性之中。能所斯寂。後偈釋前誰能見義。謂能應隨緣。體本自無。能
B03n0002_p0981a04║感之機。竟何所見。
B03n0002_p0981a05║若能於世間遠離一切著無礙心歡喜於法得開悟神力之所現即此說名佛
B03n0002_p0981a06║三世一切時求悉無所有若能如是知心意及諸法一切悉知見疾得成如來
B03n0002_p0981a07║【疏】後三反釋中。謂由無思見等。方能思等。則反顯前有思見等．不了佛境。於中初偈無思思。要無著無礙
B03n0002_p0981a08║故。次偈無現現。神力之現．體即虛故。後偈明無見見。躡前無所有。為見前稱實之見。非唯見佛。亦得疾成。
B03n0002_p0981a09║言語中顯示一切佛自在正覺超語言假以語言說
B03n0002_p0981a10║【疏】三一偈拂自在之迹者。上明自在。尚假言詮。正覺超言。故拂言迹。超言亦假。應忘契之。
B03n0002_p0981a11║○第十上方法幢菩薩。
B03n0002_p0981a12║爾時法幢菩薩。承佛神力。普觀十方而說頌言。
B03n0002_p0981a13║【疏】知真實之法．普入法界。則所修行．皆無分量。故名法幢。知法名佛。故先讚見佛之益。
B03n0002_p0981a14║寧可恒具受一切世間苦終不遠如來不覩自在力
B03n0002_p0981a15║【疏】十頌雙顯佛法難聞。於中分二。前四讚佛。勸人聞見。後六讚法。勸物聞求。前中初一．正令甘苦近佛。
B03n0002_p0981a16║若有諸眾生未發菩提心一得聞佛名決定成菩提若有智慧人一念發道心
B03n0002_p0982a01║必成無上尊慎莫生疑惑如來自在力無量劫難遇若生一念信速證無上道
B03n0002_p0982a02║【疏】後三釋其所以。畧舉三事。初偈聞名益。次偈發心益。後偈生信益。既受苦得聞．成斯勝益。受樂不覩．不
B03n0002_p0982a03║免長淪。故應甘苦而近佛也。
B03n0002_p0982a04║設於念念中供養無量佛未知真實法不名為供養若聞如是法諸佛從此生
B03n0002_p0982a05║雖經無量苦不捨菩提行一聞大智慧諸佛所入法普於法界中成三世導師
B03n0002_p0982a06║雖盡未來際徧遊諸佛剎不求此妙法終不成菩提眾生無始來生死久流轉
B03n0002_p0982a07║不了真實法諸佛故興世諸法不可壞亦無能壞者自在大光明普示於世間
B03n0002_p0982a08║【疏】後六中。已遇良醫。復須法藥。於中初二。由聞實法能成行法。前反後順。次二由聞理智成於果法。前順
B03n0002_p0982a09║後反。後二以感應釋成。前偈佛興．由生迷實。後偈說法．示於真實。不動真際建立諸法．則性不可壞。不壞
B03n0002_p0982a10║假名而說實相．則相不可壞。斯則天魔外道等皆法印。故無能壞。餘如十藏品。上十菩薩之偈。應以六相
B03n0002_p0982a11║圓融。（【鈔】上十菩薩下。總結言六相者。一總顯佛德。二別則十種德殊。三同則同明佛德。四異則十德互望不同。五成則共成佛德。六壞則各住自性。）所以偈後無結通者。為顯法
B03n0002_p0982a12║界兜率讚德異故。猶彼處處文殊。偈偈各別。顯佛德無盡故。
B03n0002_p0982a13║【論】已上各說一法。共成十迴向心。或但說有．眾生著有。或但說無．眾生著無。如經星宿幢菩薩頌云。眾生
B03n0002_p0982a14║妄分別。是佛是世界。了達法性者。無佛無世界。法幢菩薩頌云。寧可恆具受。一切世間苦。終不遠如來。不
B03n0002_p0982a15║覩自在力。此二頌皆相成就有無。恐墮邊見。餘例知。如觀十方。何意。為觀眾意之同別。亦觀十方世界諸
B03n0002_p0982a16║佛．法同不二。（兜率天宮偈讚品竟。）
B03n0002_p0983a01║大方廣佛華嚴經疏論纂要卷第四十六