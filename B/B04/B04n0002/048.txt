B04n0002_p1014a03║
B04n0002_p1014a04║
B04n0002_p1014a05║大方廣佛華嚴經疏論纂要卷第四十八
B04n0002_p1014a06║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B04n0002_p1014a07║十迴向品第二十五（之二）
B04n0002_p1014a08║○第二不壞迴向。長行中二。先位行。後位果。位行中三。謂標。釋。結。今初標名徵起。
B04n0002_p1014a09║佛子。云何為菩薩摩訶薩不壞迴向。
B04n0002_p1014a10║【疏】謂於諦寶等十種勝境．深信堅固．得不壞名。然十表無盡。信通事理。故本業云。觀一切法。但有用。但有
B04n0002_p1014a11║名。念念不住。故名不壞。是知善根迴向皆通事事無礙。方真不壞耳。（【鈔】故本業云下。證通事理。但有名用。事也。念念不住故名不壞者。單取不
B04n0002_p1014a12║住。即是剎那無常。合是壞義。以無所住。故名不住。則是理不壞義耳。準下供具等。皆通事事無礙。）
B04n0002_p1014a13║【論】第二不壞迴向。以戒波羅蜜為體。餘九為伴。善財以船師號婆施羅。為表行行之人。此云自在。住樓閣
B04n0002_p1014a14║城城門外海岸上。修大悲幢行法門。明此迴向位中。以大悲為戒體。視一切生死之海。令得一切大智之
B04n0002_p1014a15║海。居生死海而得自在。故名自在。廣說如經。又表戒體如海。性淨不宿死屍。明法身本淨。不宿煩惱染淨
B04n0002_p1014a16║死屍也。廣義如文。
B04n0002_p1015a01║○第二依徵廣釋中三。初舉所迴善根。二辨迴向之行。三明迴向所為。今初分二。先明起不壞信。後佛子
B04n0002_p1015a02║下。依信種善。今初。
B04n0002_p1015a03║佛子。此菩薩摩訶薩於去來今諸如來所．得不壞信。悉能承事一切佛故。於諸菩薩．乃至初發一念之心．求
B04n0002_p1015a04║一切智得不壞信。誓修一切菩薩善根無疲厭故。於一切佛法得不壞信。發深志樂故。於一切佛教得不壞
B04n0002_p1015a05║信。守護住持故。於一切眾生得不壞信。慈眼等觀善根迴向普利益故。於一切白淨法得不壞信。普集無邊
B04n0002_p1015a06║諸善根故。於一切菩薩迴向道得不壞信。滿足殊勝諸欲解故。於一切菩薩法師得不壞信。於諸菩薩起佛
B04n0002_p1015a07║想故。於一切佛自在神通得不壞信。深信諸佛難思議故。於一切菩薩善巧方便行得不壞信．攝取種種無
B04n0002_p1015a08║量無數行境界故。
B04n0002_p1015a09║【疏】初十句。不出三寶四信。初句佛寶。次句僧寶。餘皆法寶。於中初句是總。兼含理法。餘七句別。別中初一
B04n0002_p1015a10║教法。次四行法。一大悲行。二惡止善行行。亦攝於戒。三迴向行。四近友行。次一果法。後一重舉行法。意欲
B04n0002_p1015a11║總包其中理法。即信真如。（【鈔】不出三寶四信者。四信即三寶外加一。然二文不同。若起信論。即是真如。故彼論修行信心分云。略說信有四種。一者信根本。所謂樂念真如法故。二者信
B04n0002_p1015a12║佛有無量功德。常樂親近供養恭敬。發起善根。願求一切智故。三者信法有大利益。常念修行諸波羅蜜故。四者信僧能正修行自利利他。常樂親近諸菩薩眾。求學如實行故。故下疏云。其中理法。即信真如。二
B04n0002_p1015a13║若準瓔珞下卷．四不壞信。前三是三寶。四是正戒。云從今時盡未來際。歸依佛。歸依法。歸依賢聖僧。歸依戒法。如是言說。故疏云。二惡止善行行。亦攝於戒。意取戒為第四信故。四既不定。為十何爽。）
B04n0002_p1015a14║○第二依信種善根。
B04n0002_p1015a15║佛子。菩薩摩訶薩。如是安住不壞信時。於佛菩薩聲聞獨覺。若諸佛教。若諸眾生。如是等種種境界中。種諸
B04n0002_p1015a16║善根無量無邊。令菩提心轉更增長。慈悲廣大。平等觀察。隨順修學諸佛所作。攝取一切清淨善根。入真實
B04n0002_p1016a01║義。集福德行。行大惠施。修諸功德。等觀三世。
B04n0002_p1016a02║【疏】先種善根。後令菩提下。長菩薩道。有十句。初總餘別。可知。（初舉所迴善根竟。）
B04n0002_p1016a03║○第二明迴向行中二。先將善根迴向。後將勝報迴向。前中即雙向眾生菩提。
B04n0002_p1016a04║菩薩摩訶薩。以如是等善根功德。迴向一切智。願常見諸佛。親近善友。與諸菩薩同共止住。念一切智心
B04n0002_p1016a05║無暫捨。受持佛教勤加守護。教化成熟一切眾生。心常迴向出世之道。供養瞻侍一切法師。解了諸法憶持
B04n0002_p1016a06║不忘。修行大願悉使滿足。菩薩如是積集善根。成就善根。增長善根。思惟善根。繫念善根。分別善根。愛樂
B04n0002_p1016a07║善根。修習善根。安住善根。
B04n0002_p1016a08║【疏】文二。初正明迴向。二結成。先總明迴向菩提之果。願常下。別明迴向成得果之因。文有十句。初三行緣。
B04n0002_p1016a09║次二行因。後五所成之行。初成利他行．即迴向眾生意。次三自利。後一通二利。（【鈔】前中即雙向等者。以初云。迴向一切智。故是菩提。
B04n0002_p1016a10║次下教化調伏一切眾生等。即向眾生。故下疏云。即迴向眾生意。）二如是積集下。結成中九句。前三通顯收攝。亦是聞慧。一積一至多。二
B04n0002_p1016a11║令至究竟。三隨一使增。次四皆思慧。後二修慧。起行為修習。相應為安住。
B04n0002_p1016a12║○二將勝報迴向。謂依迴向得報。復將迴向．通向三處。文中二。先明所迴善根。二如是修集無量功德下。
B04n0002_p1016a13║顯迴向行。今初又二。先結前生後。
B04n0002_p1016a14║菩薩摩訶薩．如是積集諸善根已。以此善根所得依果修菩薩行。
B04n0002_p1016a15║○二正明供佛善根。於中又二。先總標。後以阿僧祇下。廣顯。今初。
B04n0002_p1016a16║於念念中。見無量佛。如其所應。承事供養。
B04n0002_p1017a01║【疏】言如其所應者。有二義。一隨何所要。如應即供。二稱佛境界所應之供。謂不以稱法界之供。不能供稱
B04n0002_p1017a02║法界之佛故。
B04n0002_p1017a03║○二廣顯中四。一廣列供事。二明供佛。三顯供意。四結分齊。今初。廣列供事有六十七句。為六。初二十句
B04n0002_p1017a04║雜門。明內外之供。下皆純門。
B04n0002_p1017a05║以阿僧祇寶。阿僧祇華。阿僧祇鬘。阿僧祇衣。阿僧祇蓋。阿僧祇幢。阿僧祇旛。阿僧祇莊嚴具。阿僧祇給侍。阿
B04n0002_p1017a06║僧祇塗飾地。阿僧祇塗香。阿僧祇末香。阿僧祇和香。阿僧祇燒香。阿僧祇深信。阿僧祇愛樂。阿僧祇淨心。阿
B04n0002_p1017a07║僧祇尊重。阿僧祇讚歎。阿僧祇禮敬。
B04n0002_p1017a08║【疏】可知。
B04n0002_p1017a09║○二座。
B04n0002_p1017a10║阿僧祇寶座。阿僧祇華座。阿僧祇香座。阿僧祇鬘座。阿僧祇栴檀座。阿僧祇衣座。阿僧祇金剛座。阿僧祇摩
B04n0002_p1017a11║尼座。阿僧祇寶繒座。阿僧祇寶色座。
B04n0002_p1017a12║○三經行處。
B04n0002_p1017a13║阿僧祇寶經行處。阿僧祇華經行處。阿僧祇香經行處。阿僧祇鬘經行處。阿僧祇衣經行處。阿僧祇寶間錯
B04n0002_p1017a14║經行處。阿僧祇一切寶繒綵經行處。阿僧祇一切寶多羅樹經行處。阿僧祇一切寶欄楯經行處。阿僧祇一
B04n0002_p1017a15║切寶鈴網彌覆經行處。
B04n0002_p1017a16║○四宮殿。
B04n0002_p1018a01║阿僧祇一切寶宮殿。阿僧祇一切華宮殿。阿僧祇一切香宮殿。阿僧祇一切鬘宮殿。阿僧祇一切栴檀宮殿。
B04n0002_p1018a02║阿僧祇一切堅固妙香藏宮殿。阿僧祇一切金剛宮殿。阿僧祇一切摩尼宮殿。皆悉殊妙。出過諸天。
B04n0002_p1018a03║○五樹。
B04n0002_p1018a04║阿僧祇諸雜寶樹。阿僧祇種種香樹。阿僧祇諸寶衣樹。阿僧祇諸音樂樹。阿僧祇寶莊嚴具樹。阿僧祇妙音
B04n0002_p1018a05║聲樹。阿僧祇無厭寶樹。阿僧祇寶繒綵樹。阿僧祇寶璫樹。阿僧祇一切華香幢旛鬘蓋所嚴飾樹。如是等樹。
B04n0002_p1018a06║扶疏蔭映。莊嚴宮殿。
B04n0002_p1018a07║○六嚴宮殿。亦純雜無礙。
B04n0002_p1018a08║其諸宮殿。復有阿僧祇軒檻莊嚴。阿僧祇窗牖莊嚴。阿僧祇門闥莊嚴。阿僧祇樓閣莊嚴。阿僧祇半月莊嚴。
B04n0002_p1018a09║阿僧祇帳莊嚴。阿僧祇金網彌覆其上。阿僧祇香周帀普熏。阿僧祇衣敷布其地。
B04n0002_p1018a10║【疏】可知。（上來廣列供事竟。）
B04n0002_p1018a11║【論】三菩薩如是已下。至阿僧祇衣敷布其地。有三十三行經。明舉依果報嚴分。釋義云。如是阿僧祇寶。是
B04n0002_p1018a12║本行中以法利生依果也。阿僧祇華者。是以行能利自他開敷眾善之依果。阿僧祇鬘。是忍所報也。阿僧
B04n0002_p1018a13║祇衣。從慚愧生也。阿僧祇蓋。大慈悲所生也。阿僧祇旛。迴向心所生也。阿僧祇幢。是隨行不退力所生也。
B04n0002_p1018a14║阿僧祇莊嚴具。諸助道法所生也。阿僧祇侍從。謙敬離慢所生也。阿僧祇塗飾地。從戒品生也。阿僧祇塗
B04n0002_p1018a15║香。以戒徧諸法生也。阿僧祇末香。以往昔散華香報所生。大綱以行知果。如影隨形。一一相似。準物類以
B04n0002_p1018a16║義解之可解。亦以昔曾以如是物供養佛法僧。獲得斯果故。餘準此知之。
B04n0002_p1019a01║○二明供佛。
B04n0002_p1019a02║佛子。菩薩摩訶薩。以如是等諸供養具。於無量無數不可說不可說劫。淨心尊重恭敬供養一切諸佛。恒不
B04n0002_p1019a03║退轉無有休息。一一如來滅度之後所有舍利。悉亦如是恭敬供養。
B04n0002_p1019a04║【疏】先供現佛。後一一下。明供舍利。
B04n0002_p1019a05║○三明供意。
B04n0002_p1019a06║為令一切眾生生淨信故。一切眾生攝善根故。一切眾生離諸苦故。一切眾生廣大解故。一切眾生以大莊
B04n0002_p1019a07║嚴而莊嚴故。無量莊嚴而莊嚴故。諸有所作得究竟故。知諸佛興難可值故。滿足如來無量力故。莊嚴供養
B04n0002_p1019a08║佛塔廟故。住持一切諸佛法故。
B04n0002_p1019a09║【疏】有十一句。可知。
B04n0002_p1019a10║○四結供分齊。
B04n0002_p1019a11║如是供養現在諸佛。及滅度後所有舍利。其諸供養。於阿僧祇劫說不可盡。
B04n0002_p1019a12║【疏】謂非唯如上所列。故云不可盡。
B04n0002_p1019a13║○第二顯迴向行中三。初迴向之心。二迴向之相。三迴向行成。今初。
B04n0002_p1019a14║如是修集無量功德。皆為成熟一切眾生。無有退轉。無有休息。無有疲厭。無有執著。離諸心想。無有依止。
B04n0002_p1019a15║永絕所依。遠離於我及以我所。如實法印印諸業門。得法無生。住佛所住。觀無生性。印諸境界。諸佛護念
B04n0002_p1019a16║發心迴向。
B04n0002_p1020a01║【疏】文中有三。初不離大悲。兼迴向眾生之意。次無有執著下。離妄契真。即離相之意。後諸佛下。結前生後。
B04n0002_p1020a02║○二迴向之相。
B04n0002_p1020a03║與諸法性相應迴向。入無作法成就所作方便迴向。捨離一切諸事想著方便迴向。住於無量善巧迴向。永
B04n0002_p1020a04║出一切諸有迴向。修行諸行不住於相善巧迴向。普攝一切善根迴向。普淨一切菩薩諸行廣大迴向。發無
B04n0002_p1020a05║上菩提心迴向。與一切善根同住迴向。滿足最上信解心迴向。
B04n0002_p1020a06║【疏】兼顯迴向菩提。於中有十一句。前六離相。後五隨相。
B04n0002_p1020a07║○三迴向行成。於中三。初隨相行成。二以清淨下。離相行成。三菩薩如是善巧下。雙結二行無礙。今初。
B04n0002_p1020a08║佛子。菩薩摩訶薩。以諸善根如是迴向時。雖隨生死而不改變。求一切智未曾退轉。在於諸有心無動亂。
B04n0002_p1020a09║悉能度脫一切眾生。不染有為法。不失無礙智。菩薩行位因緣無盡。世間諸法無能變動。具足清淨諸波羅
B04n0002_p1020a10║蜜。悉能成就一切智力。菩薩如是離諸癡暗。成菩提心。開示光明。增長淨法。迴向勝道。具足眾行。
B04n0002_p1020a11║【疏】有三。初牒前。由前離相。非唯不礙隨相。亦能成此隨相。（【鈔】非唯不礙等者。不礙者。如空不礙萬象。能成者。如無水即無可為波。亦如無空。不能生起雲
B04n0002_p1020a12║霞煙霧。不礙即相徧門。能成即相成門。即理成事。以有空義故。一切法得成也。）次雖隨下正顯。文有十句。一由前法性相應故。隨生死而不變。二
B04n0002_p1020a13║以入無作成所作故。求一切智未曾退轉。三由捨離想著故。諸有不動。四住多善巧。能度眾生。五永出諸
B04n0002_p1020a14║有故。不染有為。六修行不住相故。不失無礙智。七普攝善根故。因緣無盡。八普淨大願故。世法不動。九發
B04n0002_p1020a15║菩提心故。具修諸度。十由善根同住故。具足十力。如次配土。（由前法性等者。正辨離相成隨相也。此句猶與法性相應故。是離相故。法性即是真如。真
B04n0002_p1020a16║如隨緣。故能成事。不失不變．故而不改。下九例然。細尋前十。一一相對可知。）後菩薩如是下。結前生後。即由前最上信解心生。
B04n0002_p1021a01║○二明離相行成．
B04n0002_p1021a02║以清淨意善能分別。了一切法悉隨心現。知業如幻。業報如像。諸行如化。因緣生法悉皆如響。菩薩諸
B04n0002_p1021a03║行一切如影。出生無著清淨法眼。見於無作廣大境界。證寂滅性．了法無二．得法實相。具菩薩行。於
B04n0002_p1021a04║一切相皆無所著。善能修行同事諸業。於白淨法恆無廢捨。離一切著。住無著行。
B04n0002_p1021a05║【疏】由前事不礙理。故觸境了如。（【鈔】由前等者。前之十句離相成於隨相者。由理不礙事故。今成離相。由前事不礙理。上總釋意。）於中初一句總。了一切下
B04n0002_p1021a06║別。別中初唯心觀成。次知業下。緣生無性觀成。次出生下。法眼了真。具菩薩下。妙行無著。亦如次配前一
B04n0002_p1021a07║了心性故。（亦如次配前者。從頭別釋。即配前與諸法性相應迴向。入無作法成就所作迴向等十句。而前隨相行成．舉前迴向離相為能成。隨相為所成。故前云。由前法性相應。故隨生死流而不變等。
B04n0002_p1021a08║今此則舉前隨相不礙。成此離相。若事礙理．不即離故。近躡前事。亦遠躡前離相。謂由前迴向．與法性相應故。今成了心性之行。）二業無作故。（二由前入無所作法。成就所作。故成此知業如幻等。）
B04n0002_p1021a09║三不起想故。（三由前捨離一切諸事想著故．成此中出生無著清淨法眼等。）四行善巧故。（四由住於無量善巧故。成此具菩薩行。）五諸有緣生故。（五由前永出一切諸
B04n0002_p1021a10║有故。成此於一切相皆無所著。）六行無住故。（六由前修行諸行．不住於相故。成此善能修行．同事諸業。）七普攝無著故。（七由前普攝一切善根故。成此於白淨法．恆無廢捨。）八諸
B04n0002_p1021a11║行廣大故。（八由前普淨一切菩薩諸行廣大迴向故。成此離一切著。）九了菩提性無有二。唯一實故。（九由前發無上菩提心故。成此離一切著。此句難解。故疏云。了菩提
B04n0002_p1021a12║性無有二。唯一實故。）十由與善根同住故。能具菩薩行。（十由前與一切善根同住故。住無著行。）十一由最上信解故。於無漏白法．無有
B04n0002_p1021a13║廢捨。若通由前。則易可知。（十一由最上信解等。即前第十一句。此中對前文小不次。而白淨法．兩重用之。第七已用故。）
B04n0002_p1021a14║○三雙結二行無礙以成迴向。
B04n0002_p1021a15║菩薩如是善巧思惟無有迷惑。不違諸法。不壞業因。明見真實。善巧迴向。知法自性。以方便力成就業報。到
B04n0002_p1021a16║於彼岸。智慧觀察一切諸法。獲神通智。諸業善根。無作而行。隨心自在。
B04n0002_p1022a01║【疏】初總明不迷理惑事。故名善巧思惟。後不違下別。皆事理無礙。可知。（第二辨迴向之行竟。）
B04n0002_p1022a02║○第三迴向所為。
B04n0002_p1022a03║菩薩摩訶薩。以諸善根如是迴向。為欲度脫一切眾生。不斷佛種。永離魔業。見一切智無有邊際信樂不
B04n0002_p1022a04║捨。離世境界斷諸雜染。亦願眾生得清淨智。入深方便。出生死法。獲佛善根。永斷一切諸魔事業。以平等印
B04n0002_p1022a05║普印諸業。發心趣入一切種智。成就一切出世間法。佛子。是為菩薩摩訶薩第二不壞迴向。
B04n0002_p1022a06║【疏】初句總明。後不斷下別顯。於中前離魔業。通一切惡。後魔事業。通一切相。但違法印。皆魔事故。故下釋
B04n0002_p1022a07║云。以平等印。普印諸業。則離魔也。餘句可知。
B04n0002_p1022a08║○第二位果。
B04n0002_p1022a09║菩薩摩訶薩住此迴向時。得見一切無數諸佛。成就無量清淨妙法。普於眾生得平等心。於一切法無有疑
B04n0002_p1022a10║惑。一切諸佛神力所加。降伏眾魔永離其業。成就生貴。滿菩提心。得無礙智。不由他解。善能開闡一切法義。
B04n0002_p1022a11║能隨想力入一切剎。普照眾生悉使清淨。菩薩摩訶薩以此不壞迴向之力。攝諸善根．如是迴向。
B04n0002_p1022a12║【疏】亦如十地調柔等果。文中初牒得時。次得見下。正辯果相。後菩薩下總結所屬。
B04n0002_p1022a13║○第二偈頌。
B04n0002_p1022a14║爾時金剛幢菩薩。承佛神力。普觀十方即說頌言。
B04n0002_p1022a15║菩薩已得不壞意修行一切諸善業是故能令佛歡喜智者以此而迴向
B04n0002_p1022a16║供養無量無邊佛布施持戒伏諸根為欲利益諸眾生普使一切皆清淨
B04n0002_p1023a01║【疏】二十五偈分三。初二頌所迴善根。及第一節迴向。次十八偈頌所成供行．復將迴向。後五偈頌迴向所
B04n0002_p1023a02║為。
B04n0002_p1023a03║一切上妙諸香華無量差別勝衣服寶蓋及以莊嚴具供養一切諸如來如是供養於諸佛
B04n0002_p1023a04║無量無數難思劫恭敬尊重常歡喜未曾一念生疲厭專心想念於諸佛一切世間大明燈
B04n0002_p1023a05║十方所有諸如來靡不現前如目覩不可思議無量劫種種布施心無厭百千萬億眾劫中
B04n0002_p1023a06║修諸善法悉如是彼諸如來滅度已供養舍利無厭足悉以種種妙莊嚴建立難思眾塔廟
B04n0002_p1023a07║造立無等最勝形寶藏淨金為莊嚴巍巍高大如山王其數無量百千億淨心尊重供養已
B04n0002_p1023a08║復生歡喜利益意不思議劫處世間救護眾生令解脫了知眾生皆妄想於彼一切無分別
B04n0002_p1023a09║而能善別眾生根普為羣生作饒益
B04n0002_p1023a10║【疏】二中亦二。前八頌所迴善根。
B04n0002_p1023a11║菩薩修集諸功德廣大最勝無與比了達體性悉非有如是決定皆迴向以最勝智觀諸法
B04n0002_p1023a12║其中無有一法生如是方便修迴向功德無量不可盡以是方便令心淨悉與一切如來等
B04n0002_p1023a13║此方便力不可盡是故福報無盡極發起無上菩提心一切世間無所依普至十方諸世界
B04n0002_p1023a14║而於一切無所礙
B04n0002_p1023a15║【疏】後十頌迴向之行。文中三。初四頌迴向之心。
B04n0002_p1023a16║一切如來出世間為欲啟導眾生心如其心性而觀察畢竟推求不可得
B04n0002_p1024a01║一切諸法無有餘悉入於如無體性以是淨眼而迴向開彼世間生死獄
B04n0002_p1024a02║【疏】次二頌迴向之相。
B04n0002_p1024a03║（〔補註曰〕此偈八句。首二句明諸佛出世之意。謂佛出不為別事。唯為啟發開導眾生之心。眾生者。凡夫二乘也。凡夫心住生死。曠劫沈淪。二乘心住涅槃。棄利樂事。佛乃出世。以大法而啟導之。令其究竟出離耳。
B04n0002_p1024a04║中間四句。正示所以啟導之法。初二句於心性上啟導。如其心性而觀察者。隨緣名心。即第八賴耶。令依賴耶正理量而觀察之。是唯心識觀。即起信生滅門也。不變名性。即如來藏性。依如來藏性正理量而觀
B04n0002_p1024a05║察之。是真如實觀。即真如門也。夜摩偈云。應觀法界性。一切唯心造。是也。畢竟推求不可得者。謂究竟窮極。復還一心。則能觀之智。所觀之理。當體寂滅皆不可得。上句信解。下句證入。所謂離念境界。唯證相應
B04n0002_p1024a06║也。次二句於諸法上啟導。梵行品云。知一切法。即心自性。謂世出世間凡聖染淨一切諸法。皆是真性緣起。無自體性。即是真如。若真如上見有一法可得。即是有餘。若有一法不是真如。則真如有不徧之處。即
B04n0002_p1024a07║是欠也。故信心銘云。圓同太虛。無欠無餘。又以五教言之。依心觀察。是大乘始教。依如來藏性觀察。終教。畢竟推求不可得。頓教。知一切法無體性。即是真如。具十玄六相。乃圓教義也。後二句結歸迴向之義。如
B04n0002_p1024a08║是淨眼。即上四句。謂能依此法門觀察證入。是清淨智眼也。迴向有三。實際佛果。具上四句內。此但迴向眾生。謂凡小眾生。無量劫來。關閉二種生死牢獄。無由得出。諸佛出世。示大法門。直下即開也。噫。死生大
B04n0002_p1024a09║矣。智者可不於此求出路哉。）
B04n0002_p1024a10║雖令諸有悉清淨亦不分別於諸有知諸有性無所有而令歡喜意清淨於一佛土無所依
B04n0002_p1024a11║一切佛土悉如是亦不染著有為法知彼法性無依處以是修成一切智以是無上智莊嚴
B04n0002_p1024a12║以是諸佛皆歡喜是為菩薩迴向業菩薩專心念諸佛無上智慧巧方便如佛一切無所依
B04n0002_p1024a13║願我修成此功德
B04n0002_p1024a14║【疏】後四頌迴向行成。
B04n0002_p1024a15║專心救護於一切令其遠離眾惡業如是饒益諸羣生繫念思惟未曾捨住於智地守護法
B04n0002_p1024a16║不以餘乘取涅槃唯願得佛無上道菩薩如是善迴向不取眾生所言說一切有為虛妄事
B04n0002_p1025a01║雖復不依言語道亦復不著無言說十方所有諸如來了達諸法無有餘雖知一切皆空寂
B04n0002_p1025a02║而不於空起心念以一莊嚴嚴一切亦不於法生分別如是開悟諸羣生一切無性無所觀
B04n0002_p1025a03║【疏】頌迴向所為。可知。
B04n0002_p1025a04║【論】已上頌有五十行。兩行一頌。皆頌當位之中迴向所行之行。如文自具。不煩更釋。如文行之。第二隨文
B04n0002_p1025a05║解義者。云何為不壞迴向。雖隨生死海不壞法身。雖隨分別而不壞無作。雖隨諸見而不壞法眼。雖隨順
B04n0002_p1025a06║諸行而不壞菩提心。雖教化成熟眾生皆至佛果．不壞身心無依住門。雖隨一切眾生知根同事。而不壞
B04n0002_p1025a07║戒體。恆自白淨。是故名為不壞迴向。又一切世間出世間法。無成壞體。此迴向體。如經云。如實法印。印諸
B04n0002_p1025a08║業門。得法無生．住佛所住。觀無生性．印諸境界。諸佛護念。發心迴向。與諸法性相應迴向。入無作法成就
B04n0002_p1025a09║所作方便迴向。此是不壞迴向之大體也。智不壞。生死不壞。大願不壞。大悲不壞。皆如實故。如十住位。以
B04n0002_p1025a10║離染大悲為戒體。即以海門國海雲比丘為所表。十行位中。即以工巧算術以為戒體。即以釋天童子於
B04n0002_p1025a11║河渚中算印法以為所表。為明行為河．流歸海故。十迴向中。以處俗大悲為戒體。即以海師自在為所表。
B04n0002_p1025a12║（第二迴向竟。）
B04n0002_p1025a13║○第三等一切佛迴向。長行亦二。先位行。後位果。前中亦三。初標名。
B04n0002_p1025a14║佛子。云何為菩薩摩訶薩等一切佛迴向。
B04n0002_p1025a15║【疏】標名者。若準次文。但等三世諸佛迴向之道。準上亦等善根。故文云。如過去佛所行一切善根。我亦如
B04n0002_p1025a16║是故。本業亦云。三世諸佛善．一切時行。兼顯無間。故下文云。與妻子俱。未曾暫捨菩提之心。此從所等立
B04n0002_p1026a01║名。即等一切佛之迴向。以深入法性。行普門善而為其性。（【鈔】兼顯無間者。上引本業。但證等善根。以云一切時行。故云無間。此從所等下。結得名。從以深
B04n0002_p1026a02║入下。出體性。）
B04n0002_p1026a03║【論】第三等一切佛迴向。以忍波羅蜜為體。餘九為伴。表法中。以善財童子所見可樂城東大莊嚴幢無憂
B04n0002_p1026a04║林中無上勝長者是也。為城名可樂。依主所行之行立其名故。為明得法成忍。人見可樂。住城東者。為明
B04n0002_p1026a05║忍為覺行之首。為表東方角亢氐房之位。主眾善之首。房為青龍。主吉慶位故。以東方為陽。為生萬物之
B04n0002_p1026a06║首。明忍為萬行之首。生眾福故。故居城東也。大莊嚴幢者。忍隨違境不動。是幢義。無憂林者。明忍成行滿。
B04n0002_p1026a07║如林廣蔭也。無上勝者。眾行之中。不勝忍也。以無忍不成行故。餘廣如經說。
B04n0002_p1026a08║○二依徵廣釋中二。先總標舉。
B04n0002_p1026a09║佛子。此菩薩摩訶薩。隨順修學去來現在諸佛世尊迴向之道。
B04n0002_p1026a10║【疏】即釋名也。
B04n0002_p1026a11║○後廣釋亦二。先顯迴向。後明成益。前中又二。先等隨相。後等離相。前中復二。先明對境善根以將迴向。
B04n0002_p1026a12║後總攝萬善以將迴向。前中又二。初所迴善根。後正顯迴向。今初。
B04n0002_p1026a13║如是修學迴向道時。見一切色。乃至觸法。若美若惡。不生愛憎。心得自在。無諸過失。廣大清淨。歡喜悅樂。離
B04n0002_p1026a14║諸憂惱。心意柔軟。諸根清涼。
B04n0002_p1026a15║【疏】謂學佛修時。於六境違順。成四淨心。一於順違成就行捨。不為境牽。名心自在。二異於凡小。以悲智廣
B04n0002_p1026a16║大。淨諸惑故。三離憂過故。有喜樂捨。無憂苦惱。四禪定輕安故。心意柔軟。不妄取境。故諸根清涼。
B04n0002_p1027a01║○第二正迴向中。迴向五乘之境。文分五段。一佛。二菩薩。三有善眾生。四二乘。五有惡眾生。今初。
B04n0002_p1027a02║佛子。菩薩摩訶薩獲得如是安樂之時。復更發心迴向諸佛。作如是念。願以我今所種善根。令諸佛樂轉更
B04n0002_p1027a03║增勝。所謂不可思議佛所住樂。無有等比佛三昧樂。不可限量大慈悲樂。一切諸佛解脫之樂。無有邊際大
B04n0002_p1027a04║神通樂。最極尊重大自在樂。廣大究竟無量力樂。離諸知覺寂靜之樂。住無礙住恆正定樂。行無二行不變
B04n0002_p1027a05║異樂。
B04n0002_p1027a06║【疏】文二。先牒前起後。後願以我下．正顯所願。初總願樂增。然佛德已圓。今願增者。尊重荷恩。展誠敬故。亦
B04n0002_p1027a07║猶獻芹於上。香華奉佛。非彼須待。（【鈔】然佛德已圓下。顯文意。亦是通難。先出難。從尊重荷恩下。釋。亦猶獻芹者。即外典中事。野老美之而獻於君。君豈美之。）所謂下別。
B04n0002_p1027a08║文有十句。初句望九。亦是總句。具下諸住故。由此名不思議。二即天住。謂海印等。三即梵住。四即聖住。謂
B04n0002_p1027a09║無邊解脫等。五種類俱生。無作行通。（即天住等者。智論云。天住謂四禪。聖住謂三解脫。梵住謂四無量。皆通三乘。今皆約一乘果位。故皆無量。五種類等者。即三種意生身中
B04n0002_p1027a10║第三。從十地得。至佛亦同。但增勝耳。而非生死。但取變化身耳。三種之義。第六迴向當辨。）六十自在樂。或八自在我。（或八自在我者。即涅槃二十三經云。一能示一身以為多身等。二示
B04n0002_p1027a11║一塵身滿三千界。三能以滿三千界身。飛舉過二十恆河沙等世界而無障礙。四心自在故。而得自在。云何自在。如來一心安住不動。身化無量類形等五根自在。一根見色聞聲等。六以自在故。得一切法。謂無
B04n0002_p1027a12║得而得等。）七智用無邊。（七說自在故。謂說一偈義。經無量劫等。）八離覺圓寂。（八如來徧滿一切諸處。猶如虛空之性。不可得見。廣釋如彼。皆明無得無作而有所成。故云自在。今但略
B04n0002_p1027a13║列而已。）九大用恆湛。十二行永亡。（二行永亡者。即上二十一種功德第一。已如前辨。）
B04n0002_p1027a14║○二迴向菩薩。
B04n0002_p1027a15║佛子。菩薩摩訶薩以諸善根迴向佛已。復以此善根迴向菩薩。所謂願未滿者令得圓滿。心未淨者令得清
B04n0002_p1027a16║淨。諸波羅蜜未滿足者令得滿足。安住金剛菩提之心。於一切智得不退轉。不捨大精進。守護菩提門一切
B04n0002_p1028a01║善根。能令眾生捨離我慢．發菩提心所願成滿。安住一切菩薩所住。獲得菩薩明利諸根。修習善根證薩婆
B04n0002_p1028a02║若。
B04n0002_p1028a03║【疏】亦二。初結前生後。後所謂下。正顯有十。前六自行。後四利他。前中通有三義。一通相辨。隨願行等而滿
B04n0002_p1028a04║故。二究竟滿故。三從次滿。（【鈔】從次滿者。此義該下諸句。即次第滿義。）初信中。隨緣之願。如淨行品。二淨十住解心。故晉經云。未
B04n0002_p1028a05║淨直心者。三成十行。四成十向。故菩薩戒。名十金剛。五得初地已上證不退故。六得八地已上無功用行．
B04n0002_p1028a06║名大精進。任運了一切法。名護菩提門善根。（初句信滿。二十住滿。故晉經云。未淨直心。證成此句是住義。十住直心增故。故云心未得淨者。令得清淨。）後能令
B04n0002_p1028a07║眾生下。四利他中。初令證發心離二我故。二徧安諸地。三通得地中之德。四令證佛果。
B04n0002_p1028a08║○三迴向有善眾生。
B04n0002_p1028a09║佛子。菩薩摩訶薩以諸善根如是迴向菩薩已。復以迴向一切眾生。願一切眾生所有善根。乃至極少。一彈
B04n0002_p1028a10║指頃。見佛聞法。恭敬聖僧。彼諸善根皆離障礙。念佛圓滿。念法方便。念僧尊重。不離見佛。心得清淨。獲諸
B04n0002_p1028a11║佛法。集無量德。淨諸神通。捨法疑念。依教而住。
B04n0002_p1028a12║【疏】亦是迷真實義愚眾生。有於少善。但為求有。處人天乘。今令住佛乘。以成十益。初三令念三寶。次三念
B04n0002_p1028a13║已成德。後三由德成益。各如次配佛法僧寶。念佛三昧。能發通故。（【鈔】各如次配者。如云不離見佛。即由前念佛圓滿所成等。淨諸神通。即是常見
B04n0002_p1028a14║佛益。由此句似隱。故疏釋云。念佛三昧。能發通故。）
B04n0002_p1028a15║○四迴向二乘。
B04n0002_p1028a16║如為眾生如是迴向。為聲聞辟支佛迴向亦復如是。
B04n0002_p1029a01║【疏】然眾生於佛法易反復。故先迴向之。二乘終竟迴心。故亦不捨。例前成益。（【鈔】於佛法易反復者。即淨名第二。凡夫於佛法有反復。而
B04n0002_p1029a02║聲聞無也。以聲聞斷結。故下云終竟迴心。揀異定性。下當廣引。）
B04n0002_p1029a03║○五為於有惡。
B04n0002_p1029a04║又願一切眾生。永離地獄餓鬼畜生閻羅王等一切惡處。增長無上菩提之心。專意勤求一切種智。永不
B04n0002_p1029a05║毀謗諸佛正法。得佛安樂。身心清淨。證一切智。
B04n0002_p1029a06║【疏】謂不遺闡提。亦是迷異熟愚眾生。不見苦果故。初令離苦果。成因善。後永不下。令離惡因。成當果。（【鈔】亦是迷
B04n0002_p1029a07║異熟愚眾生者。對前迷勝義愚。亦如前釋。）上來五段。初一迴向菩提。餘四迴向眾生。
B04n0002_p1029a08║○第二總攝萬善迴向中二。先總顯其相。後歷事別陳。今初。
B04n0002_p1029a09║佛子。菩薩摩訶薩所有善根。皆以大願。發起正發起。積集正積集。增長正增長。悉令廣大具足充滿。
B04n0002_p1029a10║【疏】所有善根．即所發起等也。皆以大願．即能發起等也。別有三句。一未生善根。以大願方便發起令生。故
B04n0002_p1029a11║晉經以發起為行。二亦以大願積集令多。三隨已生善。一一增勝。令充佛地。而皆有重句。云正發起等者。
B04n0002_p1029a12║謂隨發起積集增進。必向三處。不餘趣求。離諸過失．名之為正。悉令已下。總結成益。由正發等故。令稱悲
B04n0002_p1029a13║智。故名廣大。由發起積集故。諸善具足。由增長故．一一充滿法界。等於如來。無善不爾。故云悉令。
B04n0002_p1029a14║○第二歷事別陳。諸善非一．畧舉一兩。以顯隨緣攝善。皆成迴向。文中二。初顯增長迴向。後佛子菩薩爾
B04n0002_p1029a15║時下。明積集迴向。其發起迴向．通在二處。前段亦是大悲隨順。後段以明大悲深重。此約善根。若據迴向。
B04n0002_p1029a16║前明迴向菩提。為眾生故。後迴向眾生。令得菩提。皆是綺互。欲顯一時迴向三處耳。今初增長中分二。先
B04n0002_p1030a01║別明。後菩薩如是下。總結。前中三。初明隨染無污迴向。
B04n0002_p1030a02║佛子。菩薩摩訶薩在家宅中與妻子俱。未曾暫捨菩提之心。正念思惟薩婆若境。自度度彼令得究竟。以善
B04n0002_p1030a03║方便化己眷屬。令入菩薩智。令成熟解脫。雖與同止心無所著。以本大悲處於居家。以慈心故隨順妻子。於
B04n0002_p1030a04║菩薩清淨道無所障礙。
B04n0002_p1030a05║【疏】以慈故隨染。以智故居清淨道。念薩婆若。
B04n0002_p1030a06║○二動與道合迴向。徧而無間。
B04n0002_p1030a07║菩薩摩訶薩。雖在居家作諸事業。未曾暫捨一切智心。所謂若著衣裳。若噉滋味。若服湯藥。澡漱塗摩。迴旋
B04n0002_p1030a08║顧視。行住坐臥。身語意業。若睡若寤。如是一切諸有所作。心常迴向薩婆若道。繫念思惟。無時捨離。
B04n0002_p1030a09║○三總顯迴向之相。正顯前文大願發起增長之義。
B04n0002_p1030a10║為欲饒益一切眾生。安住菩提無量大願。攝取無數廣大善根。勤修諸善。普救一切。永離一切憍慢放逸。
B04n0002_p1030a11║決定趣於一切智地。終不發意向於餘道。常觀一切諸佛菩提。永捨一切諸雜染法。修行一切菩薩所學。於
B04n0002_p1030a12║一切智道．無所障礙。住於智地。愛樂誦習。以無量智．集諸善根。心不戀樂一切世間．亦不染著所行之行．專
B04n0002_p1030a13║心受持諸佛教法。
B04n0002_p1030a14║【疏】文中二。先總明。初句標意。安住下。即能發起願。攝取下。所起所增善根。普救一切．即結成正義。二永離
B04n0002_p1030a15║下。別顯。文有十句。一離惑故。二正趣向故。三不取餘道故。四正觀故。五捨離染故。六具修因故。七於菩提
B04n0002_p1030a16║因捨二障故。八持誦智地。九以智習善。十不染世行。受出世法。十皆自德．能向菩提。若以上普救一切貫
B04n0002_p1031a01║之。則十皆為生。令得此善。（【鈔】謂離惑故者。即永離一切憍慢放逸。放逸眾惑之根。憍為染法所依。慢能長淪生死。故離此二。諸惑皆離。餘可思準。）
B04n0002_p1031a02║○二總結。
B04n0002_p1031a03║菩薩如是處在居家。普攝善根令其增長。迴向諸佛無上菩提。
B04n0002_p1031a04║【疏】結中。以此文證。釋增長義。理甚分明。
B04n0002_p1031a05║○第二明積集迴向中二。初別明。後總結。前中二。初明微細積集。後長時積集。今初。
B04n0002_p1031a06║佛子。菩薩爾時乃至施與畜生之食。一摶一粒．咸作是願。當令此等捨畜生道。利益安樂。究竟解脫。永度苦
B04n0002_p1031a07║海。永滅苦受。永除苦蘊。永斷苦覺。苦聚。苦行。苦因。苦本。及諸苦處。願彼眾生皆得捨離。菩薩如是專心繫念
B04n0002_p1031a08║一切眾生。以彼善根而為上首。為其迴向一切種智。
B04n0002_p1031a09║【疏】前中亦二。先明所積善根。下至一摶一粒。其福至微。施與畜生。其田至劣。積此微善。亦以大願。令正發
B04n0002_p1031a10║起。成迴向行。二明迴向行。先總明離苦得樂。次永度已下。別彰離苦。文有九句。初總顯深廣。次八別明苦
B04n0002_p1031a11║相。受．即苦之自性。蘊．即苦依。謂五盛陰。苦覺．謂苦相。亦攝怨會愛離等覺。聚．謂生老病死三苦八苦。行．即
B04n0002_p1031a12║罪業。因．即諸惑。本．即貪欲。處．即三塗。乃至變易所依。皆得捨離。通後五句。後菩薩如是下總結。令得菩提。
B04n0002_p1031a13║（【鈔】初總顯深廣者。為苦海故。餘可思準。本即貪欲者。法華第二云。諸苦所因。貪欲為本。）
B04n0002_p1031a14║○第二長時積集。
B04n0002_p1031a15║菩薩初發菩提之心。普攝眾生修諸善根。悉以迴向。欲令永離生死曠野。得諸如來無礙快樂。出煩惱海。修
B04n0002_p1031a16║佛法道。慈心徧滿。悲力廣大。普使一切得清淨樂。守護善根。親近佛法。出魔境界。入佛境界。斷世間種。植如
B04n0002_p1032a01║來種。住於三世平等法中。
B04n0002_p1032a02║【疏】長時積集者。從初發心。即積集故。文中二。先總標善根迴向。後欲令下。明迴向意。即此迴向之相。以欲
B04n0002_p1032a03║令之言。是心願故。文有十三句。前十二為六對。得隨相益。後一句。入平等理益。前中一離苦果．得滅樂。二
B04n0002_p1032a04║出集因．修正道。三具悲智．成上修道。四護善近佛．則出煩惱海。餘二對．共成初對。
B04n0002_p1032a05║○第二總結。
B04n0002_p1032a06║菩薩摩訶薩．如是所有已集當集現集善根。悉以迴向。
B04n0002_p1032a07║【疏】結中．一摶一粒等。即現集也。初發心來．即已集也。當集之善．雖則未起。願力逆要．起必任運。注向三處。
B04n0002_p1032a08║況依此教．九世圓融。（先等隨相迴向竟。）
B04n0002_p1032a09║○第二等佛離相迴向。即向實際。統於前二。說有前後。行在一心。文二。初等過去。後佛子下。等現未。前中
B04n0002_p1032a10║二。先舉所等。後顯於能等。今初。
B04n0002_p1032a11║復作是念。如過去諸佛菩薩所行恭敬供養一切諸佛。度諸眾生令永出離。勤加修習一切善根。悉以迴向
B04n0002_p1032a12║而無所著。所謂不依色。不著受。無倒想。不作行。不取識。捨離六處。不住世法。樂出世間。知一切法皆如虛
B04n0002_p1032a13║空。無所從來。不生不滅。無有真實。無所染著。遠離一切諸分別見。不動不轉。不失不壞。住於實際。無相離相。
B04n0002_p1032a14║唯是一相。如是深入一切法性。常樂習行普門善根。悉見一切諸佛眾會。
B04n0002_p1032a15║【疏】前中三。初標隨相。即有離相。故末句云。而無所著。次所謂下。別顯離相之相。三如是深入下。結其
B04n0002_p1032a16║無礙。二中先離妄契止。初蘊。次處。不住世法．即十八界。有根境識．是世間故。不依不著．即是出世。後知一
B04n0002_p1033a01║切下。釋前不著。所以不著者。由見實成觀故。初句是喻。無所從下。文含法喻。但觀所喻。能喻可知。皆由從
B04n0002_p1033a02║緣無性故。無來等五句。展轉相釋。故上文云。一切法無來。是故無有生等。遠離已下。結其成觀。心無分別
B04n0002_p1033a03║故．寂然不動。外緣不轉。不失於照。不壞於止。故與實際相應。實際謂何。即是無相。何名無相。體離十相．唯
B04n0002_p1033a04║是一相。一相謂何。即是無相。又無相約理。本自無故。離相約智．離取相故。唯是一相。心境冥故。（【鈔】一切法無來等者。
B04n0002_p1033a05║此上半以無來釋無生。而言等者。等取下半云。以生無有故。滅亦不可得。此以無生釋無滅也。不滅故無有真實。有實則有可滅故。無實故無染。譬如雲霧。不能染空。故云五句展轉相釋。何名無相等者。涅槃三
B04n0002_p1033a06║十一云。大般涅槃。名為無相。師子吼問。何名無相。善男子。無十相故。何等為十。所謂色相。聲相。香相。味相。觸相。生．住．壞相。男相。女相。是名十相。無如是相。故名無相。又無相約理下。上之四義。展轉相承。唯明一體。
B04n0002_p1033a07║此下分能所證。以為無相離相。能所契合以為一相。則實際為總。下三別明。）三如是深入下。結無礙者。既稱法性。修隨相故。一攝一切。名普門
B04n0002_p1033a08║善。悉見諸佛。略辨成益。
B04n0002_p1033a09║○二顯能等。
B04n0002_p1033a10║如彼過去一切如來善根迴向。我亦如是而為迴向。解如是法。證如是法。依如是法。發心修習。不違法相。
B04n0002_p1033a11║知所修行．如幻如影。如水中月。如鏡中像。因緣和合之所顯現。乃至如來究竟之地。
B04n0002_p1033a12║【疏】此顯能等中二。先牒所等。總顯能等。二解如是下。別顯等相。初二句。願等佛解證。次二句。依之修行。
B04n0002_p1033a13║不違已下。顯修行相。至究竟地．即是修果。
B04n0002_p1033a14║○第二等現未。
B04n0002_p1033a15║佛子。菩薩摩訶薩復作是念。如過去諸佛修菩薩行時。以諸善根如是迴向。未來現在。悉亦如是。我今亦
B04n0002_p1033a16║應如彼諸佛如是發心。以諸善根而為迴向。第一迴向。勝迴向。最勝迴向。上迴向。無上迴向。無等迴向。無
B04n0002_p1034a01║等等迴向。無比迴向。無對迴向。尊迴向。妙迴向。平等迴向。正直迴向。大功德迴向。廣大迴向。善迴向。清淨迴
B04n0002_p1034a02║向。離惡迴向。不隨惡迴向。
B04n0002_p1034a03║【疏】分三。初牒所等。即舉過去。例於現未。次我今下。總顯能等。三第一下。別明等相。通能所等。前過去章中
B04n0002_p1034a04║已廣顯離相。今此文內。直歎殊勝。義存影畧。不欲繁文。有十九句。晉經具二十句。謂廣大下。有明淨迴向。
B04n0002_p1034a05║今譯謂同清淨。故闕此一。於中初九形對辨勝。初總明首出。故名第一。二越凡小故。三超因位故。四獨出
B04n0002_p1034a06║故。五無加過故。六無與齊故。七唯至極無二者．可齊等故。八無匹故。九無敵故。後十約自體顯勝。一尊。可
B04n0002_p1034a07║貴重故。二妙者。言思不及故。三稱理無差故。四不餘趣向故。五攝德故。六周法界故。舊云大願。七離無記
B04n0002_p1034a08║故。八離垢染故。九自無惡行故。十不隨惡緣故。（上來正顯迴向竟。）
B04n0002_p1034a09║○第二明迴向成益。
B04n0002_p1034a10║菩薩如是以諸善根正迴向已。成就清淨身語意業。住菩薩住。無諸過失。修習善業。離身語惡。心無瑕穢。修
B04n0002_p1034a11║一切智。住廣大心。知一切法無有所作。住出世法。世法不染。分別了知無量諸業。成就迴向善巧方便。永拔
B04n0002_p1034a12║一切取著根本。佛子。是為菩薩摩訶薩第三等一切佛迴向。
B04n0002_p1034a13║【疏】文顯可知。
B04n0002_p1034a14║○第二位果。
B04n0002_p1034a15║菩薩摩訶薩住此迴向。深入一切諸如來業。趣向如來勝妙功德。入深清淨智慧境界。不離一切諸菩薩業。
B04n0002_p1034a16║善能分別巧妙方便。入深法界。善知菩薩修行次第。入佛種性。以巧方便．分別了知無量無邊一切諸法。雖
B04n0002_p1035a01║復現身於世中生．而於世法心無所著。
B04n0002_p1035a02║【疏】畧辨十種勝德。一因修佛業。以等佛迴向故。迴向眾生是佛業故。又如離世間品十種佛業。二趣佛果
B04n0002_p1035a03║德。向菩提故。三智入深理。向實際故。餘可知。（【鈔】又如離世者。即五十八經云。所謂隨時開導是佛業。令正修行故。夢中令見是佛業．覺昔善根故。為他演說所未聞經
B04n0002_p1035a04║是佛業．令生智斷疑故等。恐繁且止。）
B04n0002_p1035a05║○第二偈頌。
B04n0002_p1035a06║爾時金剛幢菩薩。承佛神力。普觀十方即說頌言。
B04n0002_p1035a07║彼諸菩薩摩訶薩修過去佛迴向法亦學未來現在世一切導師之所行
B04n0002_p1035a08║【疏】二十四偈分三。初二十一頌。頌前位行。次二位果。後一結歎。前中二。初一頌總標釋名。
B04n0002_p1035a09║於諸境界得安樂諸佛如來所稱讚廣大光明清淨眼悉以迴向大聰哲
B04n0002_p1035a10║菩薩身根種種樂眼耳鼻舌亦復然如是無量上妙樂悉以迴向諸最勝
B04n0002_p1035a11║【疏】後二十偈。頌上廣釋。亦二。先十九頌正明迴向。後一頌成益。前中隨相離相雙頌。文中亦二。初六頌對
B04n0002_p1035a12║境所生善根迴向。於中初二偈。頌所迴善根。兼迴向佛樂。
B04n0002_p1035a13║一切世間眾善法及諸如來所成就於彼悉攝無有餘盡以隨喜益眾生世間隨喜無量種
B04n0002_p1035a14║令此迴向為眾生人中師子所有樂願使羣萌悉圓滿一切國土諸如來凡所知見種種樂
B04n0002_p1035a15║願令眾生皆悉得而為照世大明燈菩薩所得勝妙樂悉以迴向諸羣生雖為羣生故迴向
B04n0002_p1035a16║而於迴向無所著
B04n0002_p1036a01║【疏】後四頌迴向眾生。令得佛安樂。
B04n0002_p1036a02║菩薩修行此迴向興起無量大悲心如佛所修迴向德願我修行悉成滿如諸最勝所成就
B04n0002_p1036a03║一切智乘微妙樂及我在世之所行諸菩薩行無量樂示入總趣安隱樂恒守諸根寂靜樂
B04n0002_p1036a04║悉以迴向諸羣生普使修成無上智非身語意即是業亦不離此而別有但以方便滅癡冥
B04n0002_p1036a05║如是修成無上智
B04n0002_p1036a06║【疏】二有十三偈。頌總攝萬善迴向。分三。初四頌增長迴向。
B04n0002_p1036a07║菩薩所修諸行業積集無量勝功德隨順如來生佛家寂然不亂正迴向十方一切諸世界
B04n0002_p1036a08║所有眾生咸攝受悉以善根迴向彼願令具足安隱樂不為自身求利益欲令一切悉安樂
B04n0002_p1036a09║未曾暫起戲論心但觀諸法空無我
B04n0002_p1036a10║【疏】二有三偈。頌積集迴向。
B04n0002_p1036a11║十方無量諸最勝所見一切真佛子悉以善根迴向彼願使速成無上覺一切世間含識類
B04n0002_p1036a12║等心攝取無有餘以我所行諸善業令彼眾生速成佛無量無邊諸大願無上導師所演說
B04n0002_p1036a13║願諸佛子皆清淨隨其心樂悉成滿普觀十方諸世界悉以功德施於彼願令皆具妙莊嚴
B04n0002_p1036a14║菩薩如是學迴向心不稱量諸二法但恒了達法無二諸法若二若不二於中畢竟無所著
B04n0002_p1036a15║十方一切諸世間悉是眾生想分別於想非想無所得如是了達於諸想
B04n0002_p1036a16║【疏】三六偈。卻頌上對境善根．迴向菩薩。迴文前卻。初四隨相。後二離相。於中初偈達法際。二與不二。相待
B04n0002_p1037a01║皆寂。後偈了妄源。以想遣境．境盡想亡。非想遣想。相待俱寂。寂而常照方名了想。
B04n0002_p1037a02║彼諸菩薩身淨已則意清淨無瑕穢語業已淨無諸過當知意淨無所著一心正念過去佛
B04n0002_p1037a03║亦憶未來諸導師及以現在天人尊悉學於其所說法三世一切諸如來智慧明達心無礙
B04n0002_p1037a04║為欲利益眾生故迴向菩提集眾業彼第一慧廣大慧不虛妄慧無倒慧平等實慧清淨慧
B04n0002_p1037a05║最勝慧者如是說
B04n0002_p1037a06║【疏】此四偈。一偈頌成益。兩偈頌位果。後頌結歎。可知。
B04n0002_p1037a07║【論】已上有四十八行頌。兩行一頌。所頌前法。如文具明。不煩更解。第二隨文釋義者。何故名為等一切佛
B04n0002_p1037a08║迴向。為此第三迴向。成其忍門。明無貪瞋癡。三業如佛。佛所行願。皆悉願為。故云等一切佛迴向。令願行
B04n0002_p1037a09║一如佛故。又前云不壞迴向。以次等一切諸佛迴向。明次第合然。（第三迴向竟。）
B04n0002_p1037a10║○第四至一切處迴向。長行亦二。先位行。後位果。前中亦三。謂牒。釋。結。今初牒名徵起。
B04n0002_p1037a11║佛子。云何為菩薩摩訶薩至一切處迴向。
B04n0002_p1037a12║【疏】至。是能至善根。及其供具。一切處。即所至供境。謂以大願。令此善根供具。徧至一切時處。隨所應供．供
B04n0002_p1037a13║諸福田。本業云。以大願力。入一切佛國中。供養一切佛故。然準下文。若因若果。皆至一切。略舉十事。一法
B04n0002_p1037a14║身至一切處。如來藏身普周徧故。二法身至故智身至。三智身至故大願至。四大願至故供具善根至。五
B04n0002_p1037a15║則見佛聽聞至。六則現身開悟至。七則無來無去至。八則不出一毛孔而能至。九則一身一毛等一切身
B04n0002_p1037a16║毛至。十則一念等一切劫至。若剋陳別體。則以供佛善根。及勝解心為體。通則該於法界。
B04n0002_p1038a01║【論】第四至一切處迴向者。以精進波羅蜜為體。餘九為伴。以善財所見比丘尼名師子嚬申。住輸那國。此
B04n0002_p1038a02║曰勇猛。城名迦陵迦林。此云鬬諍時也。明此比丘尼。能和斷鬬諍。此表第四迴向行精進業利物之相。表
B04n0002_p1038a03║比丘者。明離染清淨。尼者。慈音。明此精進行門。離染慈悲以為行體。號師子嚬申者。明已得四無礙智。已
B04n0002_p1038a04║得四種無畏故。師子者。明智無畏也。嚬申者。卷舒自在也。明以清淨大智勇猛．自在卷舒。說法利生。善和
B04n0002_p1038a05║斷鬬諍。皆悉從伏。無量諸眾生見聞不同。廣如經說。意表此第四迴向中行精進之行。表智悲之相故。無
B04n0002_p1038a06║染慈悲。說法自在。表悲常隨苦流。智常無染。是摩尼義。四無礙智者。一義無礙智。二法無礙智。三辭無礙
B04n0002_p1038a07║智。四樂說無礙智。四無畏者。一一切智無畏。二漏盡無畏。三說障道無畏。四說盡苦道無畏。
B04n0002_p1038a08║○第二依徵廣釋中三。初迴向眾生菩提。二迴向實際。三結歎成益。前中二。初畧明。後廣顯。今初。
B04n0002_p1038a09║佛子。此菩薩摩訶薩修習一切諸善根時。作是念言。願此善根功德之力。至一切處。譬如實際。無處不至。
B04n0002_p1038a10║至一切物。至一切世間。至一切眾生。至一切國土。至一切法。至一切虛空。至一切三世。至一切有為無為。至
B04n0002_p1038a11║一切語言音聲。願此善根亦復如是。徧至一切諸如來所。供養三世一切諸佛。過去諸佛所願悉滿。未來
B04n0002_p1038a12║諸佛具足莊嚴。現在諸佛及其國土道場眾會。徧滿一切虛空法界。願以信解大威力故。廣大智慧無障礙
B04n0002_p1038a13║故。一切善根悉迴向故。以如諸天諸供養具而為供養。充滿無量無邊世界。
B04n0002_p1038a14║【疏】前中三。謂法。喻。合。法中。謂以願力及善根力。此二相資。故能徧至。次譬如下。喻況中。實際者。即一切
B04n0002_p1038a15║法真實之際。故無不在。一切物者。謂凡是有形。故晉經中名一切有。餘並可知。此與如相及法界迴向．有
B04n0002_p1038a16║差別者。此據善根迴向．成供具至一切處。第八約善根迴向．同如體相業用。第十約所迴向行廣多無量。
B04n0002_p1039a01║故無濫也。第三以法合中。先總。後過去下別明。於中二。先舉三世。合所至處。能事已畢。過云願滿。修因
B04n0002_p1039a02║已圓。未云具足。現成正化。故云國土道場。後願以信下。明能至供。於中先成供因。因有三種。一以勝解．則
B04n0002_p1039a03║隨心轉變。二以大智。了無障礙。三以善根迴向．稱願而成。以如諸下。辨所成供。可知。
B04n0002_p1039a04║○第二廣明。於中二。先約十方佛明其徧至。後約常住佛明其徧至。前中分三。初總明供處。二別明供養。
B04n0002_p1039a05║三通顯迴向之心。今初。
B04n0002_p1039a06║佛子。菩薩摩訶薩復作是念。諸佛世尊。普徧一切虛空法界。種種業所起。十方不可說一切世界種世界。不
B04n0002_p1039a07║可說佛國土佛境界。種種世界。無量世界。無分齊世界。轉世界。側世界。仰世界。覆世界。
B04n0002_p1039a08║【疏】先約處顯多。次種種業所起。約因顯多。十方已下。約數顯多。種種世界。約形類顯多。義通受用及變化
B04n0002_p1039a09║土。
B04n0002_p1039a10║○二別明供養。
B04n0002_p1039a11║如是一切諸世界中。現住於壽。示現種種神通變化。彼有菩薩。以勝解力。為諸眾生堪受化者。於彼一切諸
B04n0002_p1039a12║世界中。現為如來出興於世。以至一切處智。普徧開示如來無量自在神力。法身徧往。無有差別。平等普入
B04n0002_p1039a13║一切法界。如來藏身．不生不滅．善巧方便．普現世間。證法實性超一切故。得不退轉無礙力故。生於如來無
B04n0002_p1039a14║障礙見廣大威德種性中故。佛子。菩薩摩訶薩。以其所種一切善根。願於如是諸如來所。以眾妙華．及眾
B04n0002_p1039a15║妙香．鬘蓋幢旛．衣服燈燭．及餘一切諸莊嚴具．以為供養。若佛形像。若佛塔廟。悉亦如是。
B04n0002_p1039a16║【疏】文二。初供現在佛。後若佛形像下。供住持佛。前中二。先所供田。後佛子下。明能供行。前中二。初實報田。
B04n0002_p1040a01║二彼有下。辨權應田。於中三。初現身。次說法。言以至一切處智者。意明今此位菩薩。亦能爾也。此即本下
B04n0002_p1040a02║迹高。若佛為菩薩。則本高迹下。或俱高俱下。因果交徹。思之。（【鈔】或俱高俱下者。略成四句。佛化為佛．本迹俱高。菩薩化為菩薩．本迹俱下。就菩薩中以
B04n0002_p1040a03║位相望．亦有高下。可知。）三法身下。釋權佛所由。初之三句。顯與果佛平等。同性起故。一得法性身。同徧往故。二等有
B04n0002_p1040a04║智身。入法界故。三普賢自體。如來藏身不生滅故。由上三義。故能善巧．普現世間。若爾。眾生豈無如來藏
B04n0002_p1040a05║身。故下三句。復釋成前義。一證法實故．得同法身。二有無礙智力故．普入法界。三佛種中生故．得如來藏
B04n0002_p1040a06║身之用。謂絕二障。權實無礙。是如來見。廣大威德。是如來用。菩薩隨順悟入．是生彼種性之中。故出現品
B04n0002_p1040a07║云。若得聞此如來無量不思議無障礙智慧法門。聞已信解。隨順悟入。當知此人．生如來家。廣如彼說。得
B04n0002_p1040a08║斯後三。因位尚即為果。況應現耶。上亦供行所因。（上亦供行所因者。即上釋權化所由。以如來藏等力故。令供行至。故為所因。）二明供行。及供
B04n0002_p1040a09║住持佛等。文並可知。
B04n0002_p1040a10║○三通顯迴向之心。
B04n0002_p1040a11║以此善根如是迴向。所謂不亂迴向。一心迴向。自意迴向。尊敬迴向。不動迴向。無住迴向。無依迴向。無眾生
B04n0002_p1040a12║心迴向。無躁競心迴向。寂靜心迴向。
B04n0002_p1040a13║【疏】初句總牒善根迴向。後所謂下。別顯行相。謂前以善根迴向成供。供諸田時．如是用心。文有十句。一不
B04n0002_p1040a14║生妄念。二專注正境。三不由他悟。四於田殷重。五違順不動。六不住於法。七不依於境。八知我空。九心行
B04n0002_p1040a15║安審。十正順涅槃。
B04n0002_p1040a16║○第二約常住佛明徧至者。謂三世住壽。盡未來際。應亦常也。三身十身．融無礙故。不同前文有塔廟等。
B04n0002_p1041a01║文中有三。初以善根迴向供佛。二願令一切下。以供佛善迴向眾生。三譬如下。總願善根普攝迴向。初中
B04n0002_p1041a02║二。先所供境。後顯能供行。今初。（【鈔】三身十身融故者。出應亦常所以。若法相說。應雖名常。是不斷常。今法性宗。同是一常。若別說者。法身無始無終。報身有始無終。化身有始有終。
B04n0002_p1041a03║今化即法。故無始終。況報同法亦無有始。十身融義。居然可知。）
B04n0002_p1041a04║復作是念。盡法界虛空界。去來現在一切劫中。諸佛世尊。得一切智。成菩提道。無量名字各各差別。於種種
B04n0002_p1041a05║時現成正覺。悉皆住壽盡未來際。一一各以法界莊嚴而嚴其身。道場眾會周徧法界。一切國土隨時出興．
B04n0002_p1041a06║而作佛事。
B04n0002_p1041a07║【疏】盡空法界。明處無不徧。去來現劫。時無不窮。諸佛世尊。總該真應。得一切下。明真極之成。於種種時下。
B04n0002_p1041a08║明應現成。成即有始。應乃無終。故皆住壽盡未來際。真應無二。故一一各以法界莊嚴。主伴圓通。故道場
B04n0002_p1041a09║眾會皆周法界。出非在我．故曰隨時。興必利生．名作佛事。
B04n0002_p1041a10║○二顯能供行。
B04n0002_p1041a11║如是一切諸佛如來。我以善根。普皆迴向。願以無數香蓋。無數香幢。無數香旛。無數香帳。無數香網。無數
B04n0002_p1041a12║香像。無數香光。無數香燄。無數香雲。無數香座。無數香經行地。無數香所住處。無數香世界。無數香山。無數
B04n0002_p1041a13║香海。無數香河。無數香樹。無數香衣服。無數香蓮華。無數香宮殿。無量華蓋。廣說乃至無量華宮殿。無邊
B04n0002_p1041a14║鬘蓋。廣說乃至無邊鬘宮殿。無等塗香蓋。廣說乃至無等塗香宮殿。不可數末香蓋。廣說乃至不可數末香
B04n0002_p1041a15║宮殿。不可稱衣蓋。廣說乃至不可稱衣宮殿。不可思寶蓋。廣說乃至不可思寶宮殿。不可量燈光明蓋。廣說
B04n0002_p1041a16║乃至不可量燈光明宮殿。不可說莊嚴具蓋。廣說乃至不可說莊嚴具宮殿。不可說不可說摩尼寶蓋。不可
B04n0002_p1042a01║說不可說摩尼寶幢。如是摩尼寶旛。摩尼寶帳。摩尼寶網。摩尼寶像。摩尼寶光。摩尼寶燄。摩尼寶雲。摩尼寶
B04n0002_p1042a02║座。摩尼寶經行地。摩尼寶所住處。摩尼寶剎。摩尼寶山。摩尼寶海。摩尼寶河。摩尼寶樹。摩尼寶衣服。摩尼寶
B04n0002_p1042a03║蓮華。摩尼寶宮殿。皆不可說不可說。如是一一諸境界中。各有無數欄楯。無數宮殿。無數樓閣。無數門闥。
B04n0002_p1042a04║無數半月。無數卻敵。無數窗牖。無數清淨寶。無數莊嚴具。以如是等諸供養物。恭敬供養如上所說諸佛
B04n0002_p1042a05║世尊。
B04n0002_p1042a06║【疏】能供行中三。初結前生後。二願以下。所成供具。三以如是下。結成供行。二中三。初以香為蓋等二十事。
B04n0002_p1042a07║次無量華蓋下。以華鬘等九例於前香。各具二十。香等離蓋等更無別體。故有二百。（【鈔】香等離蓋等者。如初以香等為二十事。
B04n0002_p1042a08║但有二十。無二十一．以香徧二十故。如刻栴檀為二十事。豈別有栴檀後華等九事。各為二十亦然。）後如是一一下。隨彼蓋幢等中。若總相說。皆有楯等九
B04n0002_p1042a09║事。成一千八百。并前本門。總有二千。是則香等成蓋等。蓋等有楯等。從無數無量。如是漸增且至不可說。
B04n0002_p1042a10║理實皆等法界。難可稱也。然一一諸言。定通香等。不全通於蓋等。以衣及光明何有門闥樓閣等耶。是則
B04n0002_p1042a11║都數未必二千。但通相言。一一諸境界也。三結成供行。可知。
B04n0002_p1042a12║○第二以供佛善根迴向眾生者。正願迴向之願。
B04n0002_p1042a13║願令一切世間皆得清淨。一切眾生咸得出離。住十力地。於一切法中得無礙法明。令一切眾生具足善
B04n0002_p1042a14║根．悉得調伏。其心無量．等虛空界。往一切剎而無所至。入一切土．施諸善法。常得見佛．植諸善根。成就大
B04n0002_p1042a15║乘不著諸法。具足眾善．立無量行。普入無邊一切法界。成就諸佛神通之力。得於如來一切智智。
B04n0002_p1042a16║【疏】然前段供後有不亂等心。今此供後．明清淨等願者。文有影略。義實相通。文分為二。初總顯所為。謂令
B04n0002_p1043a01║得果．惑淨智明。後令一切下。別顯。願得因圓果滿。初明二利因圓。成就已下。智用果滿。
B04n0002_p1043a02║○第三總願善根普攝迴向。
B04n0002_p1043a03║譬如無我。普攝諸法。我諸善根。亦復如是。普攝一切諸佛如來．咸悉供養無有餘故。普攝一切無量諸法．悉
B04n0002_p1043a04║能悟入無障礙故。普攝一切諸菩薩眾．究竟皆與同善根故。普攝一切諸菩薩行．以本願力皆圓滿故。普攝
B04n0002_p1043a05║一切菩薩法明．了達諸法皆無礙故。普攝諸佛大神通力．成就無量諸善根故。普攝諸佛力無所畏．發無量
B04n0002_p1043a06║心滿一切故。普攝菩薩三昧辯才陀羅尼門．善能照了無二法故。普攝諸佛善巧方便．示現如來大神力故。
B04n0002_p1043a07║普攝三世一切諸佛降生成道轉正法輪調伏眾生入般涅槃．恭敬供養悉周徧故。普攝十方一切世界．嚴
B04n0002_p1043a08║淨佛剎咸究竟故。普攝一切諸廣大劫．於中出現修菩薩行無斷絕故。普攝一切所有趣生．悉於其中現受
B04n0002_p1043a09║生故。普攝一切諸眾生界．具足普賢菩薩行故。普攝一切諸惑習氣．悉以方便令清淨故。普攝一切眾生諸
B04n0002_p1043a10║根．無量差別咸了知故。普攝一切眾生解欲．令離雜染得清淨故。普攝一切化眾生行．隨其所應為現身故。
B04n0002_p1043a11║普攝一切應眾生道．悉入一切眾生界故。普攝一切如來智性．護持一切諸佛教故。
B04n0002_p1043a12║【疏】普攝迴向者。以上來三段別明善根。但說成供供佛。今欲顯此善根無所不成。故復明此。於中二。初喻。
B04n0002_p1043a13║謂二無我理．普攝理事。無不周故。二法合。有二十句。前十二句攝成自利德。後八成利他。並顯可知。（初
B04n0002_p1043a14║迴向眾生菩提竟。）
B04n0002_p1043a15║○第二實際迴向中二。初總標。二不於下。別顯。今初。
B04n0002_p1043a16║佛子。菩薩摩訶薩。以諸善根如是迴向時。用無所得而為方便。
B04n0002_p1044a01║【疏】用無所得為方便者。畧有二義。一以無所得導前隨相。則涉有不迷於空。為入有之方便。二假無得以
B04n0002_p1044a02║入有．不存無得。即此無得．亦是方便。此為入空之方便也。今文正用前意。義兼於後。欲顯隨相離相無前
B04n0002_p1044a03║後故。然略云無得。準大般若。亦以無生無滅無住等。皆為涉有之方便也。
B04n0002_p1044a04║○二別顯中三。初正顯觀心。二菩薩如是了達下。明觀成之相。三菩薩如是觀一切下。明觀成益。今初。
B04n0002_p1044a05║不於業中分別報。不於報中分別業。
B04n0002_p1044a06║【疏】初中十句。義有四節。初一會事歸理。謂事法既虛。相無不盡。理無不現。故業果皆空。業空故無體可能
B04n0002_p1044a07║招報。況謂因中而有果耶。報空故無體可以酬因。況謂果中而有因耶。若約觀心。名會用歸寂。（【鈔】業空下別釋。此有
B04n0002_p1044a08║二意。一正以緣生即空。破權小見。顯業不能為因招果。果亦不能為果酬因。二兼破外。道因中有果等。彼計因中有果者。如乳是酪因。乳中有酪。成酪之後。亦有於乳。故曰果中有因。若約觀心者。上約法理．通境
B04n0002_p1044a09║及智。今約觀心。但一是非。即名為寂。亦無心於事理方稱為寂。不失於照。故名為用。不取用相。即用常寂。）
B04n0002_p1044a10║雖無分別而普入法界。雖無所作而恆住善根。雖無所起而勤修勝法。不信諸法而能深入。不有於法而悉
B04n0002_p1044a11║知見。
B04n0002_p1044a12║【疏】次五句明理不礙事。約心則寂不礙用。於中初句理無能所分別。而不礙有能入之智。所入法界。次句
B04n0002_p1044a13║無作而造作。次句無起而修起。次句無能所信。而能即事入玄。此與初句。但事理之異。大般若云。若信一
B04n0002_p1044a14║切法．則不信一切法。以不信一切法．名信一切法。此約不信是真信。今約不信不礙信。末句不有能所見。
B04n0002_p1044a15║而不礙能所見。（【鈔】此與初句者。初句約理。無入而入。今約事上無能入。以諸法即事而能深入。故云即事入玄。大般若下。引此文者。揀義不同。謂般若意卻是即用而寂。同上須彌山頂偈云。無見
B04n0002_p1044a16║即是見。能見一切法。於法若有見。是則無所見。此偈則先正後反。大般若則先反後正。今此中意。明理不礙事。故意別也。末句不有能所見者。以文言不有於法。法通能所見也。何以得知法是能所見。以下句云。
B04n0002_p1045a01║悉知見故。即同金剛如來悉知悉見。）
B04n0002_p1045a02║若作不作皆不可得。知諸法性恆不自在。
B04n0002_p1045a03║【疏】三有二句。事理雙絕。約心則止觀兩亡。初句正釋。作．事也。不作．理也。待對假言。故皆不可得。下句釋成。
B04n0002_p1045a04║法從緣起．不能不生。諸緣離散．不能不滅。從緣生滅．不能不有。緣生無性．不能不空。故諸法性無暫自在。
B04n0002_p1045a05║何有性相而可得耶。（【鈔】待對者。出絕事理之意。一相待門。謂待事說理。待理說事。知因長有短。短不可得等。二云假言者。諸法寂滅。本絕名言。今云事理。皆假名耳。故皆雙絕。上是疏家釋成。
B04n0002_p1045a06║下句經自釋成。）
B04n0002_p1045a07║雖悉見諸法而無所見。普知一切而無所知。
B04n0002_p1045a08║【疏】四有二句明事理無礙。約心則寂照雙流。良以事虛攬理。無不理之事。理實應緣。無不事之理。所以寂
B04n0002_p1045a09║而常照。照而常寂。故終日知見而無知見也。上四句。初則會有歸空．有未曾損。次依空立有。有未始存。次
B04n0002_p1045a10║空有兩亡．無隱無顯。後空有無礙．存沒同時。四句鎔融。方名離相實際觀。（【鈔】上四句下。總融前四。言有未曾損者。法即是空。非法滅空。有
B04n0002_p1045a11║未始存者。即空之有。有相虛故。無隱無顯者。有存則空隱。空存則有隱。今由兩亡。故非隱顯。存沒同時者。空不礙有故存。有不礙空故沒。然隱顯皆就理明。存沒並約事說。亦影略耳。四句鎔融下總結。此則非唯
B04n0002_p1045a12║離於隨相。亦離離相。真無礙也。真實際也。）
B04n0002_p1045a13║○二觀成之相。
B04n0002_p1045a14║菩薩如是了達境界。知一切法因緣為本。見於一切諸佛法身。至一切法離染實際。解了世間皆如變化。明
B04n0002_p1045a15║達眾生唯是一法．無有二性。不捨業境善巧方便。於有為界示無為法．而不滅壞有為之相。於無為界示有
B04n0002_p1045a16║為法．而不分別無為之相。
B04n0002_p1046a01║【疏】然此段文．更有二意。一前是即觀之止。後明即止之觀。前雖云知。意明無知。二以後段釋成前文。由知
B04n0002_p1046a02║因緣等故．不於業中分別報等。雖有此二。觀成相顯。於中分二。初句結前生後。由依如前了達心境。故能
B04n0002_p1046a03║成下如是知見。後知一切下。正顯其相。文有八句。初總餘別。總中由上觀故．能知因緣。何等因緣。謂一切
B04n0002_p1046a04║法。若漏無漏。為無為等。皆以因緣而為其本。云何謂本。謂因緣故有。因緣故空。因緣故不有。因緣故不空。
B04n0002_p1046a05║因緣故流轉。因緣故還滅。乃至一切皆由因緣。故中論云。未曾有一法。不從因緣生。有為緣生。無為緣顯。
B04n0002_p1046a06║因有有為．則有無為。又形奪相盡。是真無為。下別有七句釋成上義。由觀因緣得見佛等。是故因緣為諸
B04n0002_p1046a07║法本。一見法身．因緣無住。無住之本。即是法身。經云。佛以法為身。故中論云。若見因緣法。則為能見佛。二
B04n0002_p1046a08║見法實際。因緣性離。為法實故。三無性緣生。故如化似有。四理外無事。故唯一法．皆如來藏。事事皆虛。故
B04n0002_p1046a09║無二性。尚無有二。何況有五。五緣性無礙。故於業境皆得善巧。以業攝報。境必對心。則內外因果皆善巧
B04n0002_p1046a10║也。六即事顯理而不壞事。故云於有為等。七即理成事而不隱理。故云於無為等。若滅壞有為．則失有為
B04n0002_p1046a11║本空。若分別無為．即壞無為之性。是以若約相即。為即無為．無可滅壞。無為即為．亦無可分別。若約無礙。
B04n0002_p1046a12║則事能顯理而非理。理能成事而非事。事理相即。性相歷然。故為無為．體非一異。示謂顯示。有為界分。無
B04n0002_p1046a13║為界性。
B04n0002_p1046a14║○三觀成之益。
B04n0002_p1046a15║菩薩如是觀一切法畢竟寂滅。成就一切清淨善根．而起救護眾生之心。智慧明達一切法海。常樂修行。離
B04n0002_p1046a16║愚癡法。已具成就出世功德。不更修學世間之法。得淨智眼離諸癡翳。以善方便修迴向道。
B04n0002_p1047a01║【疏】文顯可知。（二迴向實際竟。）
B04n0002_p1047a02║○第三結歎成益。
B04n0002_p1047a03║佛子。菩薩摩訶薩以諸善根。如是迴向。稱可一切諸佛之心。嚴淨一切諸佛國土。教化成就一切眾生。具足
B04n0002_p1047a04║受持一切佛法。作一切眾生最上福田。為一切商人智慧導師。作一切世間清淨日輪。一一善根充徧法界。
B04n0002_p1047a05║悉能救護一切眾生。皆令清淨具足功德。佛子。菩薩摩訶薩如是迴向時。能護持一切佛種。能成熟一切
B04n0002_p1047a06║眾生。能嚴淨一切國土。能不壞一切諸業。能了知一切諸法。能等觀諸法無二。能徧往十方世界。能了達離
B04n0002_p1047a07║欲實際。能成就清淨信解。能具足明利諸根。佛子。是為菩薩摩訶薩第四至一切處迴向。
B04n0002_p1047a08║【疏】上來近明離相之益。今則通辨一迴向益。文中二。先明自分二利益。初句上稱佛心。餘句自成二利。二
B04n0002_p1047a09║佛子下。勝進二利益。文兼體用。並顯可知。
B04n0002_p1047a10║○第二大段位果。
B04n0002_p1047a11║菩薩摩訶薩住此迴向時。得至一切處身業。普能應現一切世界故。得至一切處語業。於一切世界中演
B04n0002_p1047a12║說法故。得至一切處意業。受持一切佛所說法故。得至一切處神足通。隨眾生心悉往應故。得至一切處隨
B04n0002_p1047a13║證智。普能了達一切法故。得至一切處總持辯才。隨眾生心令歡喜故。得至一切處入法界。於一毛孔中普
B04n0002_p1047a14║入一切世界故。得至一切處徧入身。於一眾生身普入一切眾生身故。得至一切處普見劫。一一劫中常見
B04n0002_p1047a15║一切諸如來故。得至一切處普見念。一一念中一切諸佛悉現前故。佛子。菩薩摩訶薩得至一切處迴向。能
B04n0002_p1047a16║以善根如是迴向。
B04n0002_p1048a01║【疏】位果中三。初牒得時。二得至下。正顯所得。文有十句。初三三業體徧。次三三業用徧。後四顯用自在。三
B04n0002_p1048a02║佛子下總結。
B04n0002_p1048a03║○第二重頌。
B04n0002_p1048a04║爾時金剛幢菩薩。承佛威力。普觀十方而說頌言。
B04n0002_p1048a05║內外一切諸世間菩薩悉皆無所著不捨饒益眾生業大士修行如是智
B04n0002_p1048a06║【疏】有十一偈。分三。初七頌迴向眾生及菩提。次三偈半。頌迴向實際。後半頌成益。前中二。初一偈頌前畧
B04n0002_p1048a07║明至一切處。但頌法說所修善根。
B04n0002_p1048a08║十方所有諸國土一切無依無所住
B04n0002_p1048a09║【疏】後六頌前廣明。於中初半偈。通頌前所至處。
B04n0002_p1048a10║不取活命等眾法亦不妄起諸分別普攝十方世界中一切眾生無有餘
B04n0002_p1048a11║觀其體性無所有至一切處善迴向
B04n0002_p1048a12║【疏】次一偈半。頌前迴向眾生。
B04n0002_p1048a13║普攝有為無為法不於其中起妄念如於世間法亦然照世燈明如是覺
B04n0002_p1048a14║菩薩所修諸業行上中下品各差別悉以善根迴向彼十方一切諸如來
B04n0002_p1048a15║菩薩迴向到彼岸隨如來學悉成就恒以妙智善思惟具足人中最勝法
B04n0002_p1048a16║清淨善根普迴向利益羣迷恆不捨悉令一切諸眾生得成無上照世燈
B04n0002_p1049a01║【疏】後四頌前普攝迴向。餘可知。
B04n0002_p1049a02║未曾分別取眾生亦不妄想念諸法雖於世間無染著亦復不捨諸含識
B04n0002_p1049a03║菩薩常樂寂滅法隨順得至涅槃境亦不捨離眾生道獲如是等微妙智
B04n0002_p1049a04║菩薩未曾分別業亦不取著諸果報一切世間從緣生不離因緣見諸法
B04n0002_p1049a05║深入如是諸境界不於其中起分別一切眾生調御師於此明了善迴向
B04n0002_p1049a06║【論】已上有二十二行頌。兩行一頌。如文自具。第二隨文釋義者。云何至一切處迴向。約位有十一．一法身
B04n0002_p1049a07║至一切處。二智身至一切處。三大願至一切處。四供養諸佛至一切處。五見聞聽受諸法至一切處。六徧
B04n0002_p1049a08║現色身至一切處。七開悟眾生至一切處。八不出毛孔至一切處。九徧滿十方等於法界而無去來至一
B04n0002_p1049a09║切處。十入一眾生身心等一切眾生身心至一切處。十一入一佛身毛孔等一切佛身毛孔至一切處迴
B04n0002_p1049a10║向。又迴向者有十法。一以無作法迴向有作法。二以有作法迴向無作法。三以一法迴向多法。四以多法
B04n0002_p1049a11║迴向一法。五於諸有法迴向無法。六於無法迴向有法。七以世間法迴向出世間法。八以出世間法迴向
B04n0002_p1049a12║世間法。九以一切自性無迴向以為方便有迴向法。十以一切有迴向法。以為自性無迴向法。為令滯有
B04n0002_p1049a13║無者。得自在故。生死涅槃無障礙故。得大神通無法拘留故。供養諸佛教化眾生一多同別皆得自在故。
B04n0002_p1049a14║以誠實心．起大願雲．周覆法界虛空界興種種供具．供養三世一切諸佛．皆願自他福德圓滿故。是故名
B04n0002_p1049a15║為至一切處迴向。大意以修得十住十行之中法身理智。即依此法．起大願大悲。依無作理智起神通行。
B04n0002_p1049a16║使不滯染淨。不為染淨二法心所拘留。入神通自在門。不著神通。不著自在。為神通諸法．性自離故。（第
B04n0002_p1050a01║四迴向竟。）
B04n0002_p1050a02║大方廣佛華嚴經疏論纂要卷第四十八