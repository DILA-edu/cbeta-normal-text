B04n0002_p1209a07║
B04n0002_p1209a08║
B04n0002_p1209a09║大方廣佛華嚴經疏論纂要卷第五十七
B04n0002_p1209a10║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B04n0002_p1209a11║十迴向品第二十五（之十一）
B04n0002_p1209a12║○第九無著無縛解脫迴向。長行中亦先明位行。後顯位果。前中亦三。今初牒名徵起。
B04n0002_p1209a13║佛子。云何為菩薩摩訶薩無著無縛解脫迴向。
B04n0002_p1209a14║【疏】謂理智無依。不為能所見著。相惑所縛。由此即名解脫。此約行體釋之。故本業云。以諸法無二。般若無
B04n0002_p1209a15║生。二諦平等。三世一合相故。又解脫者。亦作用自在。如不思議等。此約行用。由攝善根。皆用迴向普賢三
B04n0002_p1209a16║業無邊自在德用故。於何無縛著耶。謂心等十。以自身有心身口業果。及所作佛事。有世界佛剎眾生法
B04n0002_p1210a01║智等故。不為何等所縛著耶。畧如上說。別有十事五對。一由離凡故。不縛生死。以出小乘。不著二乘。二離
B04n0002_p1210a02║六識取。不縛外境。離第七執。不著於內。三離現行縛。無種子著。四不取有縛。不執空著。五無惑障縛。無智
B04n0002_p1210a03║障著。皆縛粗著細。若約一事。由著故縛。義如總中。或縛著一義。此約無礙大用受名。通能所迴向。約脫惑
B04n0002_p1210a04║障。無縛無著．即是解脫。約用解脫．乃無縛著之解脫。若望心等．亦是無縛著之心。即上體用。並為其性。
B04n0002_p1210a05║【論】第九無著無縛解脫迴向。以力波羅蜜為體。以善財所見天神。為所表此位之行也。所居之城．名墮羅
B04n0002_p1210a06║鉢底。神號大天。城名墮羅鉢底者。此曰有門城。此是此界乾坤。以乾為天門。已後次第見地神。以此二位。
B04n0002_p1210a07║明和會此十迴向位之智極悲終。天神表法空智之極。地神表大慈悲至極。厚載萬物。育含生故。像如父
B04n0002_p1210a08║母位也。天神現無量種眾寶。積聚如山。地神放光地震嚴寶。種種寶物。處處莊嚴。地為淨剎。眾多寶藏。自
B04n0002_p1210a09║然踊現。明天神地神。隨業養育。濟物之德廣大。至文方明。略舉會通表法之意。令後學者易見其意。不迷
B04n0002_p1210a10║教行。不迂修行。表法中。明智淨稱天之性。即法財充滿。功德寶出現如山。若純淨大悲。育載萬物。如地無
B04n0002_p1210a11║勞故。地體本唯淨土。此唯智悲之淨極故。即佛國莊嚴淨也。此明神智應真。德會天地。濟育萬物也。亦是
B04n0002_p1210a12║天地之神靈。是菩薩約位所堪。治真俗之行。此位天神表之。明升進理智幽微。像天靈而不測。神功萬有。
B04n0002_p1210a13║以不作而為之。
B04n0002_p1210a14║○第二廣釋中分三。一明所迴善根。二佛子下。能迴向行。三菩薩摩訶薩如是迴向時如三世下。明迴向
B04n0002_p1210a15║成益。今初。
B04n0002_p1210a16║佛子。是菩薩摩訶薩於一切善根。心生尊重。所謂於出生死。心生尊重。於攝取一切善根。心生尊重。於希求
B04n0002_p1211a01║一切善根。心生尊重。於悔諸過業。心生尊重。於隨喜善根。心生尊重。於禮敬諸佛。心生尊重。於合掌恭敬。心
B04n0002_p1211a02║生尊重。於頂禮塔廟。心生尊重。於勸佛說法。心生尊重。於如是等種種善根。皆生尊重隨順忍可。
B04n0002_p1211a03║【疏】先總標尊重。以一毫之善。皆佛因故。無非佛所流故。次所謂下。別顯。後於如是下。總結。並可知。（【鈔】以一毫下。即
B04n0002_p1211a04║生公解法華一毫之善。發迹顯佛。舉手低頭。皆已成佛。言無非佛流。即涅槃意。乃至外道典籍。亦佛法流。況內法耶。大小等教。皆從如來大悲所流故。）
B04n0002_p1211a05║○第二迴向行中二。先仍前進修。擬將迴向。二正明行願。今初。
B04n0002_p1211a06║佛子。菩薩摩訶薩。於彼善根皆生尊重隨順忍可時。究竟欣樂。堅固信解。自得安住。令他安住。勤修無著。
B04n0002_p1211a07║自在積集。成勝志樂。住如來境。勢力增長。悉得知見。
B04n0002_p1211a08║【疏】亦二。先總牒前。後究竟下。別顯修相。文有十句。前五修前。即釋尊重等言。謂一欣樂故尊重。二信解故
B04n0002_p1211a09║忍可。三自隨順。四令他順。五總顯無著以該上四。後五進修。一積集勝進。二志樂普賢無方德用。三上入
B04n0002_p1211a10║佛境。四善根增勢。五知見逾明。
B04n0002_p1211a11║○第二正明願行中。義有十門。文分為二。第一廣顯其相。二佛子菩薩摩訶薩以彼善根如是迴向所謂
B04n0002_p1211a12║心無縛下。總結多門。前中分二。先明眾生及菩提迴向。後佛子菩薩摩訶薩以無著無縛解脫心迴向不
B04n0002_p1211a13║分別下。實際迴向。前明廣大。後顯甚深。廣大迴向。有六十一門。甚深之內．有二十門。并前尊重進修。復二
B04n0002_p1211a14║十門。總有百一門。顯圓融無盡深廣無礙。為大迴向。就廣大六十一門．廣顯普賢自在德用。大分為二。初
B04n0002_p1211a15║之四門總顯。餘皆別明。今初。
B04n0002_p1211a16║以諸善根。如是迴向。所謂以無著無縛解脫心。成就普賢身業。以無著無縛解脫心。清淨普賢語業。以無著
B04n0002_p1212a01║無縛解脫心．圓滿普賢意業。以無著無縛解脫心．發起普賢廣大精進。
B04n0002_p1212a02║【疏】前三成三業。以下諸門．不出三業故。後一精進。通策萬行故。於中無著無縛解脫心．是能迴之心。成就
B04n0002_p1212a03║普賢身業．正是所向。他皆倣此。前諸善根．即是所迴故。以諸善根之言。下流八十門內。此一迴向．不願成
B04n0002_p1212a04║佛。願成普賢者。以普賢通於位前。及以位後。得道不捨因行。窮盡生界．利樂有情。故願成普賢兼二迴向。
B04n0002_p1212a05║下別顯中．一一門內．皆攝法界自在德用。或理或行。或智或境。或自行。或化生。或體或用。或因或果。或人
B04n0002_p1212a06║或法。皆各總攝一切法故。不可相從。
B04n0002_p1212a07║○別科略分為二。初二十三門．顯普賢自分究竟。即位中普賢。後三十四門．顯普賢勝進究竟。即位後普
B04n0002_p1212a08║賢。二分無礙。是普賢德。前即因圓果滿。後即得道不捨因行。故二段中。皆含因果。今初分三。初四成普賢
B04n0002_p1212a09║總持德。二有十二願．成普賢自在力用。三有七願．願成普賢行。然諸門德．多約三業。今初總持。
B04n0002_p1212a10║以無著無縛解脫心．具足普賢無礙音聲陀羅尼門。其聲廣大普徧十方。以無著無縛解脫心．具足普賢見
B04n0002_p1212a11║一切佛陀羅尼門。恆見十方一切諸佛。以無著無縛解脫心．成就解了一切音聲陀羅尼門。同一切音說無
B04n0002_p1212a12║量法。以無著無縛解脫心．成就普賢一切劫住陀羅尼門。普於十方．修菩薩行。
B04n0002_p1212a13║【疏】總持亦具三業。初一語業總持。二身業見佛。三意業解了。後一三業用之時處。標名約時。辨用就處。文
B04n0002_p1212a14║互顯耳。
B04n0002_p1212a15║○第二力用。
B04n0002_p1212a16║以無著無縛解脫心．成就普賢自在力。於一眾生身中示修一切菩薩行。盡未來劫常無間斷。如一眾生身。
B04n0002_p1213a01║一切眾生身悉亦如是。以無著無縛解脫心．成就普賢自在力。普入一切眾道場。普現一切諸佛前修菩薩
B04n0002_p1213a02║行。以無著無縛解脫心．成就普賢佛自在力。於一門中。示現經不可說不可說劫無有窮盡。令一切眾生皆
B04n0002_p1213a03║得悟入。以無著無縛解脫心．成就普賢佛自在力。於種種門中。示現經不可說不可說劫無有窮盡。令一切
B04n0002_p1213a04║眾生皆得悟入其身普現一切佛前。以無著無縛解脫心．成就普賢自在力。念念中令不可說不可說眾生
B04n0002_p1213a05║住十力智心無疲倦。以無著無縛解脫心．成就普賢自在力。於一切眾生身中現一切佛自在神通。令一切
B04n0002_p1213a06║眾生住普賢行。以無著無縛解脫心．成就普賢自在力。於一切眾生語言中作一切眾生語言。令一切眾生
B04n0002_p1213a07║一一皆住一切智地。以無著無縛解脫心．成就普賢自在力。於一一眾生身中普容納一切眾生身。令皆自
B04n0002_p1213a08║謂成就佛身。以無著無縛解脫心．成就普賢自在力。能以一華．莊嚴一切十方世界。
B04n0002_p1213a09║【疏】力用中復二。初九願．一多攝入自在。文有三業化時處等。可知。
B04n0002_p1213a10║以無著無縛解脫心．成就普賢自在力。出大音聲普徧法界。周聞一切諸佛國土。攝受調伏一切眾生。以無
B04n0002_p1213a11║著無縛解脫心．成就普賢自在力。盡未來際不可說不可說劫。於念念中悉能徧入一切世界。以佛神力隨
B04n0002_p1213a12║念莊嚴。以無著無縛解脫心．成就普賢自在力。盡未來際所住之劫。常能徧入一切世界。示現成佛出興於
B04n0002_p1213a13║世。
B04n0002_p1213a14║【疏】後三廣大自在。可知。
B04n0002_p1213a15║○第三成普賢行。
B04n0002_p1213a16║以無著無縛解脫心．成普賢行。一光普照盡虛空界一切世界。以無著無縛解脫心．成普賢行。得無量智慧。
B04n0002_p1214a01║具一切神通。說種種法。以無著無縛解脫心．成普賢行。入於如來盡一切劫不可測量神通智慧。以無著無
B04n0002_p1214a02║縛解脫心．成普賢行。住盡法界諸如來所。以佛神力修習一切諸菩薩行。身口意業曾無懈倦。
B04n0002_p1214a03║【疏】行中分二。初四願成神通。
B04n0002_p1214a04║以無著無縛解脫心．成普賢行。不違於義。不壞於法。言辭清淨。樂說無盡。教化調伏一切眾生。令其當得一
B04n0002_p1214a05║切諸佛無上菩提。以無著無縛解脫心．修普賢行。入一法門時。放無量光照不思議一切法門。如一法門。一
B04n0002_p1214a06║切法門皆亦如是。通達無礙。究竟當得一切智地。以無著無縛解脫心．住菩薩行。於法自在到於普賢莊嚴
B04n0002_p1214a07║彼岸。於一一境界皆以一切智觀察悟入。而一切智亦不窮盡。
B04n0002_p1214a08║【疏】二有三願。願成四辯。初一總具四辯。次二別顯法義。初法後義。即顯果滿究竟。
B04n0002_p1214a09║○第二明勝進究竟。而言因者。乃果中之因。於中分三。初有九門．攝法廣大自在德。次有十五門．相即相
B04n0002_p1214a10║入重重德。後有十門．明微細容持甚深德。今初。
B04n0002_p1214a11║以無著無縛解脫心．始從此生盡未來際。住普賢行．常不休息。得一切智。悟不可說不可說真實法。於法究
B04n0002_p1214a12║竟無有迷惑。以無著無縛解脫心．修普賢業。方便自在得法光明。於諸菩薩所行之行照了無礙。以無著無
B04n0002_p1214a13║縛解脫心．修普賢行。得一切方便智．知一切方便。所謂無量方便。不思議方便。菩薩方便。一切智方便。一切
B04n0002_p1214a14║菩薩調伏方便。轉無量法輪方便。不可說時方便。說種種法方便。無邊際無畏藏方便。說一切法無餘方便。
B04n0002_p1214a15║【疏】初中分六。初三願成智。前一實智。後二方便智。初是照行方便。後一照方便之方便。
B04n0002_p1214a16║以無著無縛解脫心．住普賢行成就身業。令一切眾生見者歡喜。不生誹謗。發菩提心。永不退轉究竟清淨。
B04n0002_p1215a01║以無著無縛解脫心．修普賢行。得了一切眾生語言清淨智。一切言辭具足莊嚴。普應眾生皆令歡喜。
B04n0002_p1215a02║【疏】二有二願。成利益不空三業。
B04n0002_p1215a03║以無著無縛解脫心．住普賢行。立殊勝志。具清淨心。得廣大神通。廣大智慧。普詣一切廣大世間。廣大國土。
B04n0002_p1215a04║廣大眾生所。說一切如來不可說廣大法。廣大莊嚴圓滿藏。
B04n0002_p1215a05║【疏】三有一願。廣大三業。廣大眾生者。具大心故。
B04n0002_p1215a06║以無著無縛解脫心．成滿普賢迴向行願。得一切佛清淨身。清淨心。清淨解。攝佛功德。住佛境界。智印普照。
B04n0002_p1215a07║示現菩薩清淨之業。善入一切差別句義。示諸佛菩薩廣大自在。為一切眾生現成正覺。
B04n0002_p1215a08║【疏】四一願。成清淨三業。
B04n0002_p1215a09║以無著無縛解脫心．勤修普賢諸根行願。得聰利根。調順根。一切法自在根。無盡根。勤修一切善根根。一切
B04n0002_p1215a10║佛境界平等根。受一切菩薩不退轉記大精進根．了知一切佛法金剛界根。一切如來智慧光照金剛燄根。
B04n0002_p1215a11║分別一切諸根自在根。安立無量眾生於一切智根。無邊廣大根。一切圓滿根。清淨無礙根。
B04n0002_p1215a12║【疏】五一願．諸根三業。別有十四根。皆以勝用增上光顯義故。立以根名。初聰利等三根．約眼等六。兼五受
B04n0002_p1215a13║根。聰利者．領覽敏疾故。調順者。內無剛強故。自在者。外境不牽故。餘約信等五根。初一信根。信心無盡故。
B04n0002_p1215a14║亦兼命根。次一進。次一念。唯念佛平等故。次一定及精進。以不退轉是定義故。餘七皆慧。（【鈔】別有十四根者。按經文數．有
B04n0002_p1215a15║十四。義合二十二根。如俱舍第十一明。皆以勝用者。彼論解根有二義。此依薩婆多宗。故彼論云。最勝自在光顯名根。由此總成根增上義。解云。根體勝故．為最勝。根用勝故．名為自在。體用雙彰．名為光顯。由有
B04n0002_p1215a16║最勝自在光顯．名為增上。將增上義以釋根也。論云。此增上義．誰望於誰。釋曰。謂二十二根。望誰增上。頌曰。傳說五於四。四根於二種。五八染淨中。各別為增上。釋曰。傳說五於四者。眼等五根．於其四事．能為增
B04n0002_p1216a01║上。一莊嚴身。二導養身。三生識等。四不共事。釋曰。初盲聾等。非莊嚴故。二眼見耳聞。避險難故。香味觸三．是段食性．能受用故。三生識等。等取心所。四不共事。眼唯見等。言四根於二種者。謂男女命意。名為四根。
B04n0002_p1216a02║各於二種而得增上。男女於二得增上者。一有情異。謂男女類別。二分別異。謂形相言音乳房等別。命根二者。一能續過去眾同分。二能持現在眾同分。意根二者。一能續後有。二自在隨行。謂經云。心能導世間．
B04n0002_p1216a03║即自在義。心能徧攝受．即隨行義。如是一心法。皆自在隨行。言五八染淨中者。五．謂樂等五受。八．謂信等五根．三無漏根。謂五受順三毒染。信等八根順清淨法。隨生長故。頌云。未知當知根。具知根亦爾。於得後
B04n0002_p1216a04║後道。涅槃等增上。釋曰。言亦爾者。類顯一一。各能為根。未知根是見道。已知根是修道。具知根是無學道。未知於已知根道有增上用。見道引修道故。已知於具知道有增上用。引無學故。具知於涅槃有增上用。
B04n0002_p1216a05║由具知根心得解脫。心若解脫。方證涅槃故。已知是未知之後。具知是已知之後。故言後後。兼五受根者。頌云。身不悅名苦。（損惱義故。）即此悅名樂。（攝養義故。）及三定心悅。（謂第三禪。五識無故。無有身樂。心悅名樂。）餘處
B04n0002_p1216a06║悅名喜。（餘處。謂初二禪。及欲界處。心悅名喜。）心不悅名憂。中捨二無別。（中謂非苦非樂。此處中故。名為捨根。捨在身心。同無分別。任運面生。故雖通二。身心二捨。同一捨根耳。）見修無學道．依九立三根者。釋曰。九謂意．喜．樂．捨．信等五
B04n0002_p1216a07║根。若在見道．依此九立未知當知根。修道及無學．亦依九立已知具知。論云。如是三名．因何而立。謂在見道。有未曾知。當知行轉。故說彼名未知當知根。）金剛界根者。義兼定慧。金剛
B04n0002_p1216a08║三昧．即是定故。金剛正智．即是慧故。界即是性。智了心性．名上定故。亦即未知當知根。現觀位中得不壞
B04n0002_p1216a09║故。金剛燄者。燄通事理．及能所故。即已知根。已成智故。離世間品云。如金剛根。證知一切諸法性故。即此
B04n0002_p1216a10║界根。又云。金剛光燄根。普照一切佛境界故。佛境有二。一所觀境．通於事理。二分齊境．即能觀智。亦得稱
B04n0002_p1216a11║境。（金剛燄下。文中有二。一正釋。金剛發燄。金剛如燈。發燄如教。故雙了事理。言及能所者。照境為所。亦兼照於能觀智也。即已知根者。通照事理．如修道中故。二離世間下。引證。）次三調化。後二
B04n0002_p1216a12║果圓惑淨。即具知根也。
B04n0002_p1216a13║以無著無縛解脫心．修普賢行。得一切菩薩神力。所謂無量廣大力神力。無量自在智神力。不動其身普現
B04n0002_p1216a14║一切佛剎神力。無礙不斷自在神力。普攝一切佛剎置於一處神力。一身徧滿一切佛剎神力。無礙解脫遊
B04n0002_p1216a15║戲神力。無所作一念自在神力。住無性無依神力。一毛孔中次第安立不可說世界。徧遊法界諸佛道場。示
B04n0002_p1216a16║諸眾生．皆令得入大智慧門神力。
B04n0002_p1217a01║【疏】六一願神力三業。文雖闕語。義亦兼具。
B04n0002_p1217a02║○第二即入重重德。
B04n0002_p1217a03║以無著無縛解脫心．入普賢門．生菩薩行。以自在智．於一念頃．普入無量諸佛國土。一身容受無量佛剎。獲
B04n0002_p1217a04║能嚴淨佛國土智。恆以智慧觀見無邊諸佛國土。永不發起二乘之心。以無著無縛解脫心。修普賢方便
B04n0002_p1217a05║行。入智慧境界。生如來家。住菩薩道。具足不可說不可說無量不思議殊勝心。行無量願未曾休息。了知三
B04n0002_p1217a06║世一切法界。以無著無縛解脫心．成就普賢清淨法門。於一毛端量處．悉包容盡虛空徧法界不可說不
B04n0002_p1217a07║可說一切國土。皆使明見。如一毛端量處。徧法界虛空界一一毛端量處．悉亦如是。
B04n0002_p1217a08║【疏】分六。初三入普賢門。一行門。二智門。三法門。
B04n0002_p1217a09║以無著無縛解脫心．成就普賢深心方便。於一念心中．現一眾生不可說不可說劫念心。如是乃至現一切
B04n0002_p1217a10║眾生爾許劫念心。以無著無縛解脫心．入普賢迴向行方便地。於一身中悉能包納盡法界不可說不可
B04n0002_p1217a11║說身。而眾生界無所增減。如一身。乃至周徧法界一切身悉亦如是。以無著無縛解脫心．成就普賢大願
B04n0002_p1217a12║方便捨。離一切想倒心倒見倒。普入一切諸佛境界。常見諸佛虛空界等清淨法身。相好莊嚴神力自在。常
B04n0002_p1217a13║以妙音開示演說無礙無斷。令其聞者如說受持。於如來身了無所得。
B04n0002_p1217a14║【疏】二有三願．成普賢方便。一深心方便。以契理深心。故於一心。能現多心。二迴向方便。一身悉包一切。但
B04n0002_p1217a15║向一身．已向一切．故云方便。三大願方便。以無得心。入佛境故。
B04n0002_p1217a16║以無著無縛解脫心．修普賢行．住菩薩地。於一念中．入一切世界。所謂入仰世界。覆世界。不可說不可說十
B04n0002_p1218a01║方網一切處廣大世界。以因陀羅網分別方便。普分別一切法界。以種種世界入一世界。以不可說不可說
B04n0002_p1218a02║無量世界入一世界。以一切法界所安立無量世界入一世界。以一切虛空界所安立無量世界入一世界。
B04n0002_p1218a03║而亦不壞安立之相。悉令明見。
B04n0002_p1218a04║【疏】三有二願。入普賢位。初一始入於地。故能入剎無礙。
B04n0002_p1218a05║以無著無縛解脫心．修習普賢菩薩行願．得佛灌頂。於一念中．入方便地。成滿安住眾行智寶。悉能了知一
B04n0002_p1218a06║切諸想。所謂眾生想。法想。剎想。方想。佛想。世想。業想。行想。界想。解想。根想。時想。持想。煩惱想。清淨想。成熟想。
B04n0002_p1218a07║見佛想。轉法輪想。聞法解了想。調伏想。無量想。出離想。種種地想。無量地想。菩薩了知想。菩薩修習想。菩薩
B04n0002_p1218a08║三昧想。菩薩三昧起想。菩薩成想。菩薩壞想。菩薩歿想。菩薩生想。菩薩解脫想。菩薩自在想。菩薩住持想。菩
B04n0002_p1218a09║薩境界想。劫成壞想。明想。暗想。晝想。夜想。半月一月一時一歲變異想。去想。來想。住想。坐想。睡想。覺想。如是
B04n0002_p1218a10║等想。於一念中悉能了知。而離一切想。無所分別。斷一切障．無所執著。一切佛智充滿其心。一切佛法長其
B04n0002_p1218a11║善根。與諸如來等同一身。一切諸佛之所攝取。離垢清淨。一切佛法皆隨修學到於彼岸。
B04n0002_p1218a12║【疏】後一終成。故得灌頂成智。於中三。初標能所知。次所謂下。列所知想。有五十二。其業行界解根等。皆十
B04n0002_p1218a13║力智所知。如初會釋。餘亦攝在其內。持謂執持善惡。地謂斷證分齊。菩薩成者．解行正命。菩薩壞者．戒見
B04n0002_p1218a14║邪命。餘皆可知。後如是等想下。結能知德。謂離四過失。具五功德。（【鈔】謂離四過等者。從一切佛智下。即具五功德。）
B04n0002_p1218a15║以無著無縛解脫心．為一切眾生修普賢行．生大智寶。於一一心中．知無量心。隨其依止。隨其分別。隨其種
B04n0002_p1218a16║性。隨其所作。隨其業用。隨其相狀。隨其思覺。種種不同靡不明見。以無著無縛解脫心．成就普賢大願智
B04n0002_p1219a01║寶。於一處中。知於無量不可說處。如於一處。於一切處悉亦如是。以無著無縛解脫心．修習普賢行業智
B04n0002_p1219a02║地。於一業中．能知無量不可說不可說業。其業各以種種緣造．明了知見。如於一業。於一切業悉亦如是。
B04n0002_p1219a03║以無著無縛解脫心．修習普賢知諸法智。於一法中．知不可說不可說法。於一切法中而知一法。如是諸法
B04n0002_p1219a04║各各差別。無有障礙無違無著。
B04n0002_p1219a05║【疏】四有四願成普賢智。一成行智。無機不知。以化眾生為其行故。二大願智。無處不知。願徧化故。三窮業
B04n0002_p1219a06║智。了因緣故。四知法智．知化法故。
B04n0002_p1219a07║以無著無縛解脫心．住菩薩行。得具普賢無礙耳根。於一言音中。知不可說不可說言音。無量無邊種種差
B04n0002_p1219a08║別而無所著。如於一言音。於一切言音悉亦如是。以無著無縛解脫心。修普賢智。起普賢行。住普賢地。於
B04n0002_p1219a09║一一法中。演說不可說不可說法。其法廣大種種差別。教化攝受不可思議方便相應。於無量時。於一切時。
B04n0002_p1219a10║隨諸眾生所有欲解。隨根隨時。以佛音聲而為說法。以一妙音．令不可說道場眾會無量眾生皆悉歡喜。一
B04n0002_p1219a11║切如來所．無量菩薩充滿法界。立殊勝志。生廣大見。究竟了知一切諸行。住普賢地。隨所說法．於念念中悉
B04n0002_p1219a12║能證入。一剎那頃．增長無量不可說不可說大智慧聚。盡未來劫如是演說。於一切剎．修習廣大虛空等行．
B04n0002_p1219a13║成就圓滿。
B04n0002_p1219a14║【疏】五有二願。願成普賢聽說。初耳無不聽。次舌無不演。
B04n0002_p1219a15║以無著無縛解脫心．修習普賢諸根行門。成大行王。於一一根中．悉能了知無量諸根．無量心樂．不思議境
B04n0002_p1219a16║界所生妙行。
B04n0002_p1220a01║【疏】六有一願．成知根德。一攝一切。於中言大行王者。以徧知根。於化行自在故。一根知一切根者。有二義。
B04n0002_p1220a02║一約理融。二約事別。謂如一人．有多乘根性。一一乘中。有無量品。如聲聞中。有信行法行等。此二通有退
B04n0002_p1220a03║思護住等上中下根。隨於一品。復有信等種種善根之異。（【鈔】如聲聞等。此二通有退思護住者。俱舍二十五云。阿羅漢有六。謂退至不動。前五信解生。總
B04n0002_p1220a04║名時解脫。後不時解脫。從前見至生。釋曰。契經說有六阿羅漢。一者退法。謂遇少緣。便退所得。二者思法。謂懼退失．恆思自害。三者護法。謂於所得。喜自防護。四安住法。無勝退緣。雖不自護。亦能不退。無勝加行
B04n0002_p1220a05║亦不增進。五堪達法。謂性堪能。好修練根．速達不動。六不動法。不為煩惱所退動故。前五種性。從無學位。信解性生。此五總名時解脫也。以要待時。方能入定。及心解脫。言待時者。此有六種。一得好衣。二得好食。
B04n0002_p1220a06║三得好臥具。四得好處。五得好說法師。六得好同學。後不動性。名不時解脫。謂是利根。以不待時．便能入定。及心解脫故。從無學位。見至性生。釋曰。論云。從無學位信解生等者。二十三論云。第十六心。隨三向住
B04n0002_p1220a07║果。名信解見至。亦由鈍利別。釋曰。隨三向住果者。隨三向人。至住三果。隨鈍利根．得名不同。若鈍根人．名為信解。若利根者。名為見至。前隨信行。今名勝解。謂由信故。勝解相顯。名為信解。前隨法行。今名見至。謂
B04n0002_p1220a08║由向見。得至果見。故名見至。此二聖者。信慧互增。故標信解。見至名別。言謂由向見得至果見者。以法行人。見理情多故。）
B04n0002_p1220a09║○第三得色甚微細下十門。明願得普賢微細知法。以所知之事幽微。故能知之智微細。微細有二。一準
B04n0002_p1220a10║無性攝論。以難知故。二就經宗。於一法中．有一切法。炳然齊現故。如文云。眾生業報微細等。即約初義。如
B04n0002_p1220a11║在母胎等。通於二義。十門即為十段．第一明世間法微細。
B04n0002_p1220a12║以無著無縛解脫心．住普賢行大迴向心。得色甚微細智。身甚微細智。剎甚微細智。劫甚微細智。世甚微細
B04n0002_p1220a13║智。方甚微細智。時甚微細智。數甚微細智。業報甚微細智。清淨甚微細智。如是等一切甚微細。於一念中悉
B04n0002_p1220a14║能了知。而心不恐怖。心不迷惑。不亂不散。不濁不劣。其心一緣。心善寂定。心善分別。心善安住。
B04n0002_p1220a15║【疏】瑜伽云。色微細性有三。一損減微細性。即析至極微。二種類微細性。謂如風等。色中有色。三心自在轉
B04n0002_p1220a16║微細性。即色無色界色。如經說。有天住一毛端量地處．展轉無礙。此三即難知微細也。餘之難知．類此各
B04n0002_p1221a01║有異義。文中分三。初標德所依。次得色下。列所得法。後如是等下。結能知之德。不怖甚深。不迷理事。亂謂
B04n0002_p1221a02║錯謬。散謂不專。濁謂垢染。劣無堪任。今皆反此。上明離過。下顯成德。一緣．謂專注一境故不散。善寂．謂心
B04n0002_p1221a03║境兩亡故不亂。即定而知．名善分別．故不迷。即照而止．名善住．故不怖。此能知之德。以在初門．義通下九。
B04n0002_p1221a04║皆應爾知。（【鈔】一緣謂專注者。釋曰。此下成德。翻上諸過。而小不次。一緣成上不散。以善寂成上不亂。以善分別成上不迷。以善住成上不怯怖。）
B04n0002_p1221a05║○第二知眾生趣微細智。
B04n0002_p1221a06║以無著無縛解脫心．住菩薩智。修普賢行無有懈倦。能知一切眾生趣甚微細。眾生死甚微細。眾生生甚微
B04n0002_p1221a07║細。眾生住甚微細。眾生處甚微細。眾生品類甚微細。眾生境界甚微細。眾生行甚微細。眾生取甚微細。眾生
B04n0002_p1221a08║攀緣甚微細。如是等一切甚微細。於一念中悉能了知。
B04n0002_p1221a09║【疏】住謂住壽。餘並可知。
B04n0002_p1221a10║○第三知菩薩行德微細智。
B04n0002_p1221a11║以無著無縛解脫心．立深志樂修普賢行。能知一切菩薩從初發心為一切眾生修菩薩行甚微細。菩薩住
B04n0002_p1221a12║處甚微細。菩薩神通甚微細。菩薩遊行無量佛剎甚微細。菩薩法光明甚微細。菩薩清淨眼甚微細。菩薩成
B04n0002_p1221a13║就殊勝心甚微細。菩薩往詣一切如來道場眾會甚微細。菩薩陀羅尼門智甚微細。菩薩無量無畏地一切
B04n0002_p1221a14║辯才藏演說甚微細。菩薩無量三昧相甚微細。菩薩見一切佛三昧智甚微細。菩薩甚深三昧智甚微細。
B04n0002_p1221a15║菩薩大莊嚴三昧智甚微細。菩薩法界三昧智甚微細。菩薩大自在神通三昧智甚微細。菩薩盡未來際廣
B04n0002_p1221a16║大行住持三昧智甚微細。菩薩出生無量差別三昧智甚微細。菩薩出生一切諸佛前勤修供養恆不捨離
B04n0002_p1222a01║三昧智甚微細。菩薩修行一切甚深廣博無障無礙三昧智甚微細。菩薩究竟一切智地住持行智地．大神
B04n0002_p1222a02║通地。決定義地。離翳三昧智甚微細。如是等一切甚微細。悉能了知。
B04n0002_p1222a03║【疏】列所得中。有二十句。前十別類。後十同明三昧。
B04n0002_p1222a04║○第四知菩薩位德大用智。
B04n0002_p1222a05║以無著無縛解脫心．修普賢行。悉知一切菩薩安立智甚微細。菩薩地甚微細。菩薩無量行甚微細。菩薩出
B04n0002_p1222a06║生迴向甚微細。菩薩得一切佛藏甚微細。菩薩觀察智甚微細。菩薩神通願力甚微細。菩薩演說三昧甚微
B04n0002_p1222a07║細。菩薩自在方便甚微細。菩薩印甚微細。菩薩一生補處甚微細。
B04n0002_p1222a08║【疏】於中三。初標所修。次悉知下。列所得。有四十一種。初十一事。位行成滿。
B04n0002_p1222a09║菩薩生兜率天甚微細。菩薩住止天宮甚微細。菩薩嚴淨佛國甚微細。菩薩觀察人中甚微細。菩薩放大光
B04n0002_p1222a10║明甚微細。菩薩種族殊勝甚微細。菩薩道場眾會甚微細。菩薩徧一切世界受生甚微細。菩薩於一身示現
B04n0002_p1222a11║一切身命終甚微細。菩薩入母胎甚微細。菩薩住母胎甚微細。菩薩在母胎中自在示現一切法界道場眾
B04n0002_p1222a12║會甚微細。菩薩在母胎中示現一切佛神力甚微細。菩薩示現誕生事甚微細。菩薩師子遊行七步智甚微
B04n0002_p1222a13║細。菩薩示處王宮巧方便智甚微細。菩薩出家修調伏行甚微細。菩薩菩提樹下坐道場甚微細。菩薩破魔
B04n0002_p1222a14║軍眾成阿耨多羅三藐三菩提甚微細。如來坐菩提座放大光明照十方界甚微細。如來示現無量神變甚
B04n0002_p1222a15║微細。如來師子吼大涅槃甚微細。如來調伏一切眾生而無所礙甚微細。如來不思議自在力如金剛菩提
B04n0002_p1222a16║心甚微細。如來普護念一切世間境界甚微細。如來普於一切世界施作佛事盡未來劫而無休息甚微細。
B04n0002_p1223a01║如來無礙神力周徧法界甚微細。如來於盡虛空界一切世界普現成佛調伏眾生甚微細。如來於一佛身
B04n0002_p1223a02║現無量佛身甚微細。如來於去來今三世中皆處道場自在智甚微細。
B04n0002_p1223a03║【疏】後生兜率下三十事。明位滿大用．現八相等。其中有菩薩佛名因果之異。皆是用中之事耳。其微細之
B04n0002_p1223a04║事。離世間品。及不思議法品廣明。
B04n0002_p1223a05║如是等一切微細悉能了知。成就清淨。普能示現一切世間。於念念中增長智慧圓滿不退。善巧方便修菩
B04n0002_p1223a06║薩行無有休息。成就普賢迴向之地。具足一切如來功德．永不厭捨菩薩所行。出生菩薩現前境界。無量方
B04n0002_p1223a07║便皆悉清淨。普欲安隱一切眾生。修菩薩行。成就菩薩大威德地。得諸菩薩心之樂欲。獲金剛幢迴向之門。
B04n0002_p1223a08║出生法界諸功德藏。常為諸佛之所護念。入諸菩薩深妙法門。演說一切真實之義。於法善巧無所違失。起
B04n0002_p1223a09║大誓願不捨眾生。於一念中盡知一切心非心地境界之藏。於非心處示生於心。遠離語言安住智慧。同諸
B04n0002_p1223a10║菩薩所行之行。以自在力示成佛道。盡未來際常無休息。一切世間眾生劫數妄想言說之所建立。神通願
B04n0002_p1223a11║力悉能示現。
B04n0002_p1223a12║【疏】三如是下。結能知德。謂成普賢自在行德。德亦名益。此德通從諸智而生。亦可別配。恐厭繁文。於中云
B04n0002_p1223a13║心非心等者。以識緣境。名為心地。以智了境。名非心地。識所了境。通於善惡。善唯有漏。智所了境。唯無漏
B04n0002_p1223a14║善。漏無漏境。心能含之。心即名藏。故晉經云。究竟了知思議不思議地諸功德藏。言於非心處示生於心
B04n0002_p1223a15║者。即非心量之心量也。由此故能離言語道。安住智等。故晉經云。於不思議出生思議。示諸法門離言語
B04n0002_p1223a16║道。上經云。菩薩住是不思議。於中思議不可盡。入此不可思議處。思與非思俱寂滅。即斯義也。以心與非
B04n0002_p1224a01║心。生滅真如。非即離故。不為此釋。令入誤解。謂使無情有心。設令無情有心。既云示生。於理無失。餘文可
B04n0002_p1224a02║知。（【鈔】不為此釋下。第二揀濫。人多誤解。情作非情。非情作情。故下又縱云。設言於非心處示生於心。是非情為情者。既言示生。非真無情為有情矣。）
B04n0002_p1224a03║○第五知眾生界智。
B04n0002_p1224a04║以無著無縛解脫心．修普賢行。得一切眾生界甚微細智。所謂眾生界分別甚微細智。眾生界言說甚微細
B04n0002_p1224a05║智。眾生界執著甚微細智。眾生界異類甚微細智。眾生界同類甚微細智。眾生界無量趣甚微細智。眾生界
B04n0002_p1224a06║不思議種種分別所作甚微細智。眾生界無量雜染甚微細智。眾生界無量清淨甚微細智。如是等一切眾
B04n0002_p1224a07║生界境界甚微細。於一念中。能以智慧皆如實知。廣攝眾生而為說法。開示種種清淨法門。令修菩薩廣大
B04n0002_p1224a08║智慧。化身無量見者歡喜。以智日光照菩薩心。令其開悟智慧自在。
B04n0002_p1224a09║【疏】其第二知眾生趣．即十力中自業智境。此知生界即是性。異十力之中。種種界智境。故晉經云。入眾生
B04n0002_p1224a10║性微細也。文中三。初標得所依。次得一切下。列所得智。於中十句。初總。所謂下別。別言眾生界分別等者。
B04n0002_p1224a11║亦可言眾生分別界等。一分別者。自性強思。起邪見等。二言說界者。依邪師教．名言熏習等。三謂戒見等。
B04n0002_p1224a12║四五可知。六欲求趣（【校】上三字．纂要作求趣欲。）天。有求趣靜慮。邪梵行求趣無色無想。各謂為涅槃故。七謂諸行界。諸求
B04n0002_p1224a13║眾生．行各異故。隨一邪求。有裸形等種種殊故。八多貪瞋等雜染異故。九聞一乘三乘無量乘等皆清淨
B04n0002_p1224a14║故。又染淨二句．通前七句。謂有染分別．淨分別等。又通有四義．故甚深微細。一顛倒即空故。二理有真實
B04n0002_p1224a15║故。三緣成離念故。四相入無覊故。三如是下。結能知德業。初結德。後廣攝下。明作業．亦有通別。思以配之。
B04n0002_p1224a16║○第六知世界智。
B04n0002_p1225a01║以無著無縛解脫心。為一切眾生於一切世界修普賢行。得盡虛空界法界一切世界甚微細智。所謂小世
B04n0002_p1225a02║界甚微細智。大世界甚微細智。雜染世界甚微細智。清淨世界甚微細智。無比世界甚微細智。種種世界甚
B04n0002_p1225a03║微細智。廣世界甚微細智。狹世界甚微細智。無礙莊嚴世界甚微細智。徧一切世界佛出現甚微細智。徧一
B04n0002_p1225a04║切世界說正法甚微細智。徧一切世界普現身甚微細智。徧一切世界放大光明甚微細智。盡一切世界示
B04n0002_p1225a05║現諸佛自在神通甚微細智。盡一切世界以一音聲示一切音甚微細智。入一切世界一切佛剎道場眾會
B04n0002_p1225a06║甚微細智。以一切法界佛剎作一切佛剎甚微細智。以一佛剎作一切法界佛剎甚微細智。知一切世界如
B04n0002_p1225a07║夢甚微細智。知一切世界如像甚微細智。知一切世界如幻甚微細智。如是了知出生一切菩薩之道。入普
B04n0002_p1225a08║賢行智慧神通。具普賢觀。修菩薩行。常無休息。得一切佛自在神變。具無礙身。住無依智。於諸善法無所取
B04n0002_p1225a09║著。心之所行悉無所得。於一切處起遠離想。於菩薩行起淨修想。於一切智無取著想。以諸三昧而自莊嚴。
B04n0002_p1225a10║智慧隨順一切法界。
B04n0002_p1225a11║【疏】文三。初總標。次所謂下．別顯。有二十一智。初九直語器界。次九明其受用。其一多相作。亦是菩薩受用。
B04n0002_p1225a12║後三正知無取著故。三如是下。顯能知德。於中亦有通別。別可思之。
B04n0002_p1225a13║○第七知法界智。
B04n0002_p1225a14║以無著無縛解脫心．入普賢菩薩行門。得無量法界甚微細智。演說一切法界甚微細智。入廣大法界甚微
B04n0002_p1225a15║細智。分別不思議法界甚微細智。分別一切法界甚微細智。一念徧一切法界甚微細智。普入一切法界甚
B04n0002_p1225a16║微細智。知一切法界無所得甚微細智。觀一切法界無所礙甚微細智。知一切法界無有生甚微細智。於一
B04n0002_p1226a01║切法界現神變甚微細智。
B04n0002_p1226a02║【疏】此顯即理之事法界。故云一切法界。即事之理．復云不生等。亦初標所修。次得無量下。辨所得。初句總。
B04n0002_p1226a03║餘十別。
B04n0002_p1226a04║如是等一切法界甚微細。以廣大智皆如實知。於法自在示普賢行。令諸眾生皆悉滿足。不捨於義。不著於
B04n0002_p1226a05║法。出生平等無礙之智。知無礙本。不住一切法。不壞諸法性。如實無染猶若虛空。隨順世間起於言說。開真
B04n0002_p1226a06║實義。示寂滅性。於一切境．無依無住．無有分別。明見法界廣大安立。了諸世間及一切法．平等無二．離一切
B04n0002_p1226a07║著。
B04n0002_p1226a08║【疏】後結能知之德。唯就通說。於中初標二利滿足。後不捨下。釋成滿義。普賢行滿．不出二種。一證道。二化
B04n0002_p1226a09║道。初離二邊。顯證道滿。不捨於義．此離空邊。不著於法．此離有邊。故得平等無礙之智。言知無礙本．即是
B04n0002_p1226a10║所證。次不住下。雙照二諦。明化道滿。可知。
B04n0002_p1226a11║○第八知入劫智。
B04n0002_p1226a12║以無著無縛解脫心．修普賢行。生諸劫甚微細智。所謂以不可說劫為一念甚微細智。以一念為不可說劫
B04n0002_p1226a13║甚微細智。以阿僧祇劫入一劫甚微細智。以一劫入阿僧祇劫甚微細智。以長劫入短劫甚微細智。以短劫
B04n0002_p1226a14║入長劫甚微細智。入有佛劫無佛劫甚微細智。知一切劫數甚微細智。知一切劫非劫甚微細智。一念中見
B04n0002_p1226a15║三世一切劫甚微細智。
B04n0002_p1226a16║【疏】初標。次所謂下列。
B04n0002_p1227a01║如是等一切諸劫甚微細。以如來智於一念中皆如實知。得諸菩薩圓滿行王心。入普賢行心。離一切分別
B04n0002_p1227a02║異道戲論心。發大願無懈息心。普見無量世界網無量諸佛充滿心。於諸佛善根諸菩薩行能聞持心。於安
B04n0002_p1227a03║慰一切眾生廣大行聞已不忘心。能於一切劫現佛出世心。於一一世界盡未來際行不動行無休息心。於
B04n0002_p1227a04║一切世界中．以如來身業充滿菩薩身心。
B04n0002_p1227a05║【疏】後結能知德。亦是益相。先結後益。可知。
B04n0002_p1227a06║○第九知法智。
B04n0002_p1227a07║以無著無縛解脫心．修普賢行。成不退轉。得一切法甚微細智。所謂甚深法甚微細智。廣大法甚微細智。種
B04n0002_p1227a08║種法甚微細智。莊嚴法甚微細智。一切法無有量甚微細智。一切法入一法甚微細智。一法入一切法甚微
B04n0002_p1227a09║細智。一切法入非法甚微細智。無法中安立一切法而不相違甚微細智。入一切佛法方便無有餘甚微細
B04n0002_p1227a10║智。
B04n0002_p1227a11║【疏】初標。次所謂下列。文有十句。義有四重。一法體具德。二一切入一等。明法用即入。三入非法等。明理事
B04n0002_p1227a12║相即。亦有無相即。以非法有三義。一非善法故。二非即是無．如兔角等。三非即是理。今是後二。次云無法．
B04n0002_p1227a13║亦即非法。晉本名非。今譯以非通二義。故互明之。依第二義。則法本自無因緣生諸。故云安立。若依第三。
B04n0002_p1227a14║則從無住本．立一切法。故不相違。四入方便無餘。是體用善巧。
B04n0002_p1227a15║如是等．一切世界一切言說所安立法諸微細智。與彼同等．其智無礙。皆如實知。得入無邊法界心。於一一
B04n0002_p1227a16║法界．深心堅住成無礙行。以一切智充滿諸根。入諸佛智正念方便。成就諸佛廣大功德徧滿法界。普入一
B04n0002_p1228a01║切諸如來身。現諸菩薩所有身業。隨順一切世界言辭。演說於法。得一切佛神力所加智慧意業。出生無量
B04n0002_p1228a02║善巧方便。分別諸法薩婆若智。
B04n0002_p1228a03║【疏】後結德。可知。
B04n0002_p1228a04║○第十得總知一切盡無餘微細智。故晉經十句．皆有無餘之言。
B04n0002_p1228a05║以無著無縛解脫心．修普賢行。出生一切甚微細智。所謂知一切剎甚微細智。知一切眾生甚微細智。知一
B04n0002_p1228a06║切法果報甚微細智。知一切眾生心甚微細智。知一切說法時甚微細智。知一切法界甚微細智。知一切盡
B04n0002_p1228a07║虛空界三世甚微細智。知一切語言道甚微細智。知一切世間行甚微細智。知一切出世行甚微細智。乃至
B04n0002_p1228a08║知一切如來道一切菩薩道一切眾生道甚微細智。修菩薩行．住普賢道。若文若義皆如實知。生如影智。生
B04n0002_p1228a09║如夢智。生如幻智。生如響智。生如化智。生如空智。生寂滅智。生一切法界智。生無所依智。生一切佛法智。
B04n0002_p1228a10║【疏】文中分四。初總標。二所謂下．別列。即牒前十門。名或小變。次或不等。會意皆同。（【鈔】名或小異者。今當會之。一剎．即第六世界。二
B04n0002_p1228a11║眾生．即第二眾生趣。三一切法果報．即第九法。四眾生心．即第五眾生界。五一切說法時．即第八入劫。六法界．即第七法界。七盡虛空界一切三世．亦屬第八入劫。八語言道．即第四菩薩位德。位但假名故。九世
B04n0002_p1228a12║間行．即第一世間法。十出世間行．即第三菩薩行德甚微細。十句結於九門。故一重明。而劫即長時。三世即短時矣。）三乃至下．結所不說。四生如影下．顯知之德。亦
B04n0002_p1228a13║有通別。通從前生。別則次第。對前十句。一外剎是心之影像故。今能知剎．則知影像。二眾生想現．故云如
B04n0002_p1228a14║夢。三者果報緣生。故如幻。四心性寂然。緣感成異．故云如響。五說時如化。六即空界。七言語本寂。八即法
B04n0002_p1228a15║界。九世間無依。十出世間行即是佛法。
B04n0002_p1228a16║○第二迴向實際。
B04n0002_p1229a01║佛子。菩薩摩訶薩以無著無縛解脫心迴向。不分別若世間若世間法。不分別若菩提若菩提薩埵．不分別
B04n0002_p1229a02║若菩薩行若出離道。不分別若佛若一切佛法。不分別若調伏眾生若不調伏眾生。不分別若善根若迴向。
B04n0002_p1229a03║不分別若自若他。不分別若施物若受施者。不分別若菩薩行若等正覺。不分別若法若智。
B04n0002_p1229a04║【疏】文有十對。初假實對。二即人法。求菩提故．名菩提薩埵。三即體用．亦名能所。梁攝論云。於分別依他起
B04n0002_p1229a05║性。不見所行行．及能行道。即此義也。謂證智能行．則出離故。第九因果。等正覺者。約人契法。異前菩提。三
B04n0002_p1229a06║中雖有菩薩行．意取所行。此約為因。故不重也。十法即教法。教智相對。餘並可知。
B04n0002_p1229a07║○第二大科總結多門。
B04n0002_p1229a08║佛子。菩薩摩訶薩以彼善根如是迴向。所謂心無著無縛解脫。身無著無縛解脫。口無著無縛解脫。業無著
B04n0002_p1229a09║無縛解脫。報無著無縛解脫。世間無著無縛解脫。佛剎無著無縛解脫。眾生無著無縛解脫。法無著無縛解
B04n0002_p1229a10║脫。智無著無縛解脫。
B04n0002_p1229a11║【疏】由心無縛。令身等皆無縛著也。
B04n0002_p1229a12║○大科第三行成利益。
B04n0002_p1229a13║菩薩摩訶薩如是迴向時。如三世諸佛為菩薩時所修迴向而行迴向。學過去諸佛迴向。成未來諸佛迴向。
B04n0002_p1229a14║住現在諸佛迴向。安住過去諸佛迴向道。不捨未來諸佛迴向道。隨順現在諸佛迴向道。勤修過去諸佛教。
B04n0002_p1229a15║成就未來諸佛教。了知現在諸佛教。滿足過去諸佛平等。成就未來諸佛平等。安住現在諸佛平等。行過去
B04n0002_p1229a16║諸佛境界。住未來諸佛境界。等現在諸佛境界。得三世一切諸佛善根。具三世一切諸佛種性。住三世一切
B04n0002_p1230a01║諸佛所行。順三世一切諸佛境界。
B04n0002_p1230a02║【疏】初牒後顯。顯有十句。初總餘別。別中一迴向者。正起修行。二道者。常遊法徑。三迴向教。四平等智。五所
B04n0002_p1230a03║緣境。六功行絕修。是佛善根。七了見本源。成如來性。八無礙悲智．是佛所行。如出現品。九無盡體用．是分
B04n0002_p1230a04║齊境。
B04n0002_p1230a05║○第三結名。
B04n0002_p1230a06║佛子。是為菩薩摩訶薩第九無著無縛解脫心迴向。
B04n0002_p1230a07║【疏】從初廣說。故有心言。
B04n0002_p1230a08║○第二位果。
B04n0002_p1230a09║菩薩摩訶薩住此迴向時。一切金剛輪圍山所不能壞。於一切眾生中色相第一。無能及者。悉能摧破諸魔
B04n0002_p1230a10║邪業。普現十方一切世界修菩薩行。為欲開悟一切眾生．以善方便．說諸佛法．得大智慧。於諸佛法．心無迷
B04n0002_p1230a11║惑。在在生處．若行若住．常得值遇不壞眷屬。三世諸佛所說正法．以清淨念．悉能受持。盡未來劫修菩薩行。
B04n0002_p1230a12║常不休息．無所依著。普賢行願．增長具足。得一切智．施作佛事。成就菩薩自在神通。
B04n0002_p1230a13║【疏】成三種果。一現成果。於中先自利。後為欲下利他。二在在下．成當得果。初自利。後盡未來下。兼於自他。
B04n0002_p1230a14║三普賢下。明終成果。因果無礙。
B04n0002_p1230a15║○第二應頌。
B04n0002_p1230a16║爾時金剛幢菩薩。承佛神力。普觀十方而說頌言。
B04n0002_p1231a01║普於十方無等尊未曾一起輕慢心隨其所修功德業亦復恭敬生尊重
B04n0002_p1231a02║所修一切諸功德不為自己及他人恆以最上信解心利益眾生故迴向
B04n0002_p1231a03║未嘗暫起高慢心亦復不生下劣意如來所有身等業彼悉請問勤修習
B04n0002_p1231a04║【疏】五十一偈分二。先頌位行。後二位果。前中三。初三頌所迴善根。二所修下．四十四頌．頌迴向行。三過去
B04n0002_p1231a05║下二頌。頌行成利益。今初。云不為自己等者。照理大智．無私自他。同體大悲．利益迴向。
B04n0002_p1231a06║所修種種諸善根悉為利益諸含識安住深心廣大解迴向人尊功德位
B04n0002_p1231a07║【疏】二頌迴向中．但頌廣大。略不頌甚深。以徧在廣大中故。文二。初一偈．頌普賢自分究竟。
B04n0002_p1231a08║世間所有無量別種種善巧奇特事粗細廣大及甚深靡不修行皆了達
B04n0002_p1231a09║世間所有種種身以身平等入其中於此修行得了悟慧門成就無退轉
B04n0002_p1231a10║世間國土無量種微細廣大仰覆別菩薩能以智慧門一毛孔中無不見
B04n0002_p1231a11║【疏】餘頌勝進究竟。於中前長行有三。一攝法廣大德。二即入重重德。三微細容持德。今通頌之。但顯微細。
B04n0002_p1231a12║於中分十。第一有三偈。頌世間微細智。
B04n0002_p1231a13║眾生心行無有量能令平等入一心以智慧門悉開悟於所修行不退轉
B04n0002_p1231a14║【疏】二一偈頌眾生趣。趣由行別故。
B04n0002_p1231a15║眾生諸根及欲樂上中下品各不同一切甚深難可知隨其本性悉能了
B04n0002_p1231a16║眾生所有種種業上中下品各差別菩薩深入如來力以智慧門普明見
B04n0002_p1232a01║【疏】三有二偈．超頌第五眾生界。界即根性故。
B04n0002_p1232a02║不可思議無量劫能令平等入一念如是見已徧十方修行一切清淨業
B04n0002_p1232a03║過去未來及現在了知其相各不同而亦不違平等理是則大心明達行
B04n0002_p1232a04║世間眾生行不同或顯或隱無量種菩薩悉知差別相亦知其相皆無相
B04n0002_p1232a05║【疏】四有三偈．頌第三菩薩行德。菩薩亦受眾生之稱。神通等行名顯。三昧等行名隱。餘義細詳。
B04n0002_p1232a06║十方世界一切佛所現自在神通力廣大難可得思議菩薩悉能分別知
B04n0002_p1232a07║【疏】五十方下。二十七偈。頌第四位德大用。於中三。初一總。
B04n0002_p1232a08║一切世界兜率中自然覺悟人師子功德廣大淨無等如其體相悉能見或現降神處母胎
B04n0002_p1232a09║無量自在大神變成佛說法示滅度普徧世間無暫已人中師子初生時一切勝智悉承奉
B04n0002_p1232a10║諸天帝釋梵王等靡不恭敬而瞻侍十方一切無有餘無量無邊法界中無始無末無遐邇
B04n0002_p1232a11║示現如來自在力人中尊導現生已遊行諸方各七步欲以妙法悟羣生是故如來普觀察
B04n0002_p1232a12║見諸眾生沈欲海盲暗愚癡之所覆人中自在現微笑念當救彼三有苦大師子吼出妙音
B04n0002_p1232a13║我為世間第一尊應然明淨智慧燈滅彼生死愚癡暗人師子王出世時普放無量大光明
B04n0002_p1232a14║令諸惡道皆休息永滅世間眾苦難或時示現處王宮或現捨家修學道為欲饒益眾生故
B04n0002_p1232a15║示其如是自在力如來始坐道場時一切大地皆動搖十方世界悉蒙光六趣眾生咸離苦
B04n0002_p1232a16║震動一切魔宮殿開悟十方眾生心昔曾受化及修行皆使了知真實義十方所有諸國土
B04n0002_p1233a01║悉入毛孔無有餘一切毛孔剎無邊於彼普現神通力一切諸佛所開演無量方便皆隨悟
B04n0002_p1233a02║設諸如來所不說亦能解了勤修習徧滿三千大千界一切魔軍興鬬諍所作無量種種惡
B04n0002_p1233a03║無礙智門能悉滅如來或在諸佛剎或復現處諸天宮或在梵宮而現身菩薩悉見無障礙
B04n0002_p1233a04║佛現無量種種身轉於清淨妙法輪乃至三世一切劫求其邊際不可得寶座高廣最無等
B04n0002_p1233a05║徧滿十方無量界種種妙相而莊嚴佛處其上難思議諸佛子眾共圍繞盡於法界悉周徧
B04n0002_p1233a06║開示菩提無量行一切最勝所由道諸佛隨宜所作業無量無邊等法界智者能以一方便
B04n0002_p1233a07║一切了知無不盡諸佛自在神通力示現一切種種身或現諸趣無量生或現采女眾圍繞
B04n0002_p1233a08║或於無量諸世界示現出家成佛道乃至最後般涅槃分布其身起塔廟如是種種無邊行
B04n0002_p1233a09║導師演說佛所住世尊所有大功德誓願修行悉令盡以彼善根迴向時住於如是方便法
B04n0002_p1233a10║如是修習菩提行其心畢竟無厭怠
B04n0002_p1233a11║【疏】次二十三．別頌因果八相等。
B04n0002_p1233a12║如來所有大神通及以無邊勝功德乃至世間諸智行一切悉知無不盡
B04n0002_p1233a13║如是一切人中主隨其所有諸境界於一念中皆了悟而亦不捨菩提行
B04n0002_p1233a14║諸佛所有微細行及一切剎種種法於彼悉能隨順知究竟迴向到彼岸
B04n0002_p1233a15║【疏】後三．頌能知之德。
B04n0002_p1233a16║有數無數一切劫菩薩了知即一念於此善入菩提行常勤修習不退轉
B04n0002_p1234a01║【疏】六一偈．頌第八知劫智。
B04n0002_p1234a02║十方所有無量剎或有雜染或清淨及彼一切諸如來菩薩悉能分別知
B04n0002_p1234a03║【疏】七一偈．頌第六世界智。
B04n0002_p1234a04║於念念中悉明見不可思議無量劫如是三世無有餘具足修治菩薩行
B04n0002_p1234a05║於一切心平等入入一切法亦平等盡空佛剎斯亦然彼最勝行悉了知
B04n0002_p1234a06║【疏】八二偈．頌第七法界智。
B04n0002_p1234a07║出生眾生及諸法所有種種諸智慧菩薩神力亦復然如是一切無窮盡
B04n0002_p1234a08║【疏】九一偈．頌第九知法智。以法與法界。性相互舉。前分二門．義必相通。偈居一處。
B04n0002_p1234a09║諸微細智各差別菩薩盡攝無有餘同相異相悉善知如是修行廣大行
B04n0002_p1234a10║十方無量諸佛剎其中眾生各無量趣生族類種種殊住行力已悉能知
B04n0002_p1234a11║【疏】十有二偈．頌一切法智。
B04n0002_p1234a12║過去未來現在世所有一切諸導師若人知此而迴向則與彼佛行平等
B04n0002_p1234a13║若人能修此迴向則為學佛所行道當得一切佛功德及以一切佛智慧
B04n0002_p1234a14║一切世間莫能壞一切所學皆成就常能憶念一切佛常見一切世間燈
B04n0002_p1234a15║菩薩勝行不可量諸功德法亦如是已住如來無上行悉知諸佛自在力
B04n0002_p1234a16║【疏】成益位果二段。可知。
B04n0002_p1235a01║【論】第七已下。有一百二行頌。文義自具。兩行一頌。第二隨文釋義者。云何為無著無縛解脫迴向。為無性
B04n0002_p1235a02║理智無依．即一切無著。一切無縛。是故經云。甚深微細智。修菩薩行．住普賢道。若文若義。皆如實知。生如
B04n0002_p1235a03║影智。生如夢。如幻。如響。如化。如空。乃至無所依等智生也。（第九無著無縛解脫迴向竟。）
B04n0002_p1235a04║大方廣佛華嚴經疏論纂要卷第五十七