B04n0002_p1254a03║
B04n0002_p1254a04║
B04n0002_p1254a05║大方廣佛華嚴經疏論纂要卷第五十九
B04n0002_p1254a06║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B04n0002_p1254a07║十迴向品第二十五（之十三）
B04n0002_p1254a08║○第三門願成依果。文分為二。先總明。後其一一下。別顯。今初。
B04n0002_p1254a09║佛子。菩薩摩訶薩。復以法施所修善根如是迴向。願一切佛剎皆悉清淨。以不可說不可說莊嚴具而莊嚴
B04n0002_p1254a10║之。一一佛剎。其量廣大。同於法界。純善。無礙。清淨光明。諸佛於中現成正覺。一佛剎中清淨境界。悉能顯現
B04n0002_p1254a11║一切佛剎。如一佛剎。一切佛剎亦復如是。
B04n0002_p1254a12║【疏】文十句。一牒前起後。後正顯願相。一願清淨。二願莊嚴。三分量普周。四純善。五無障礙。六具淨光。七有
B04n0002_p1254a13║佛現。八融攝。九舉一例餘。一剎之展。量同法界。一剎之卷。顯現無餘。展卷無礙。是一佛剎。如一佛剎。剎剎
B04n0002_p1254a14║皆然。準上華藏。及後人嚴。塵塵尚然。況復剎剎。
B04n0002_p1254a15║○第二別顯中分二。先顯寶嚴。後如寶莊嚴下。類顯餘嚴。今初分三。初總標。次所謂下。別顯。三是為菩薩
B04n0002_p1254a16║下。總結。今初。
B04n0002_p1255a01║其一一剎。悉以等法界無量無邊清淨妙寶莊嚴之具而為嚴飾。
B04n0002_p1255a02║○二別顯中復二。先通顯寶嚴。後佛子下。別明人寶嚴。前中以阿僧祇數。但有九十四數。以晉經皆云無
B04n0002_p1255a03║量阿僧祇。初有數事。但云無量。則阿僧祇言。非是數中之一。但是無數之言。若定是數。便為限局。今就九
B04n0002_p1255a04║十四內。寶樹之中。有無量妙寶以為華果為一。宮殿中有無量菩薩為二。初段顯因之後。有無數寶藏為
B04n0002_p1255a05║三。一一瓔珞中有（【校】有．嘉興藏南藏疏本作百。與下經合。）千菩薩上妙莊嚴為四。下寶枝中有不思議鳥為五。寶華中有無
B04n0002_p1255a06║量菩薩為六。足滿百數。文中分二。初十八事畧明顯勝。
B04n0002_p1255a07║所謂阿僧祇清淨寶座。敷眾寶衣。阿僧祇寶帳。寶網垂布。阿僧祇寶蓋。一切妙寶互相映徹。阿僧祇寶雲。普
B04n0002_p1255a08║雨眾寶。阿僧祇寶華。周徧清淨。阿僧祇眾寶所成欄楯軒檻。清淨莊嚴。阿僧祇寶鈴。常演諸佛微妙音聲。周
B04n0002_p1255a09║流法界。阿僧祇寶蓮華．種種寶色．開敷榮曜。阿僧祇寶樹．周帀行列．無量妙寶以為華果。阿僧祇寶宮殿。無
B04n0002_p1255a10║量菩薩止住其中。阿僧祇寶樓閣。廣博崇麗延袤遠近。阿僧祇寶卻敵。大寶所成。莊嚴妙好。阿僧祇寶門闥。
B04n0002_p1255a11║妙寶瓔珞周帀垂布。阿僧祇寶窗牖。不思議寶清淨莊嚴。阿僧祇寶多羅。形如半月眾寶集成。如是一切。悉
B04n0002_p1255a12║以眾寶而為嚴飾。離垢清淨不可思議。無非如來善根所起。具足無數寶藏莊嚴。
B04n0002_p1255a13║【疏】初畧明。如是一切下。舉因顯勝。
B04n0002_p1255a14║○後復有下。八十二事廣顯。
B04n0002_p1255a15║復有阿僧祇寶河。流出一切清淨善法。阿僧祇寶海．法水盈滿。阿僧祇寶芬陀利華．常出妙法芬陀利聲。阿
B04n0002_p1255a16║僧祇寶須彌山。智慧山王。秀出清淨。阿僧祇八楞妙寶。寶線貫穿。嚴淨無比。阿僧祇淨光寶。常放無礙大智
B04n0002_p1256a01║光明普照法界。阿僧祇寶鈴鐸。更相扣擊。出妙音聲。阿僧祇清淨寶。諸菩薩寶具足充滿。阿僧祇寶繒綵。處
B04n0002_p1256a02║處垂下。色相光潔。阿僧祇妙寶幢。以寶半月而為嚴飾。阿僧祇寶旛。悉能普雨無量寶旛。阿僧祇寶帶。垂布
B04n0002_p1256a03║空中。莊嚴殊妙。阿僧祇寶敷具。能生種種微細樂觸。阿僧祇妙寶旋。示現菩薩一切智眼。阿僧祇寶瓔珞。一
B04n0002_p1256a04║一瓔珞百千菩薩上妙莊嚴。阿僧祇寶宮殿。超過一切。妙絕無比。阿僧祇寶莊嚴具。金剛摩尼以為嚴飾。阿
B04n0002_p1256a05║僧祇種種妙寶莊嚴具。常現一切清淨妙色。阿僧祇清淨寶。殊形異彩。光鑒映徹。阿僧祇寶山以為垣牆。周
B04n0002_p1256a06║帀圍繞。清淨無礙。阿僧祇寶香。其香普熏一切世界。阿僧祇寶化事。一一化事周徧法界。阿僧祇寶光明。一
B04n0002_p1256a07║一光明現一切光。
B04n0002_p1256a08║【疏】於中分五。第一二十四事。唯以外寶為嚴。其間三兩。亦標以事名。釋以法門。且從多判。
B04n0002_p1256a09║復有阿僧祇寶光明。清淨智光。照了諸法。復有阿僧祇無礙寶光明。一一光明周徧法界。有阿僧祇寶處。一
B04n0002_p1256a10║切諸寶皆悉具足。阿僧祇寶藏。開示一切正法藏寶。阿僧祇寶幢。如來幢相迥然高出。阿僧祇寶賢。大智賢
B04n0002_p1256a11║像具足清淨。阿僧祇寶園。生諸菩薩三昧快樂。阿僧祇寶音。如來妙音普示世間。阿僧祇寶形。其一一形。皆
B04n0002_p1256a12║放無量妙法光明。阿僧祇寶相。其一一相悉超眾相。阿僧祇寶威儀。見者皆生菩薩喜樂。阿僧祇寶聚。見者
B04n0002_p1256a13║皆生智慧寶聚。阿僧祇寶安住。見者皆生善住寶心。阿僧祇寶衣服。其有著者。生諸菩薩無比三昧。阿僧祇
B04n0002_p1256a14║寶袈裟。其有著者。纔始發心。則得善見陀羅尼門。
B04n0002_p1256a15║【疏】二有十五事。標以事名。釋以法門。欲顯即事成法門故。
B04n0002_p1256a16║阿僧祇寶修習。其有見者。知一切寶皆是業果。決定清淨。阿僧祇寶無礙知見。其有見者。得了一切清淨法
B04n0002_p1257a01║眼。阿僧祇寶光藏。其有見者。則得成就大智慧藏。
B04n0002_p1257a02║【疏】三有三事。唯約法門。顯即法可貴。非要託事。
B04n0002_p1257a03║阿僧祇寶座。佛坐其上。大師子吼。阿僧祇寶燈。常放清淨智慧光明。阿僧祇寶多羅樹。次第行列。繚以寶繩。
B04n0002_p1257a04║莊嚴清淨。其樹復有阿僧祇寶幹。從身聳擢。端直圓潔。阿僧祇寶枝。種種眾寶莊嚴稠密。不思議鳥翔集其
B04n0002_p1257a05║中。常吐妙音．宣揚正法。阿僧祇寶葉．放大智光．徧一切處。阿僧祇寶華．一一華上無量菩薩結跏趺坐。徧遊
B04n0002_p1257a06║法界。阿僧祇寶果。見者當得一切智智不退轉果。阿僧祇寶聚落。見者捨離世聚落法。阿僧祇寶都邑。無礙
B04n0002_p1257a07║眾生於中盈滿。阿僧祇寶宮殿。王處其中。具足菩薩那羅延身。勇猛堅固．被法甲冑．心無退轉。阿僧祇寶舍．
B04n0002_p1257a08║入者能除戀舍宅心。阿僧祇寶衣。著者能令解了無著。阿僧祇寶宮殿。出家菩薩充滿其中。阿僧祇寶珍玩。
B04n0002_p1257a09║見者咸生無量歡喜。阿僧祇寶輪。放不思議智慧光明。轉不退輪。阿僧祇寶跋陀樹。因陀羅網莊嚴清淨。阿
B04n0002_p1257a10║僧祇寶地。不思議寶間錯莊嚴。阿僧祇寶吹。其音清亮。充滿法界。阿僧祇寶鼓。妙音克諧。窮劫不絕。
B04n0002_p1257a11║【疏】四有二十二事。約於事寶。能成法門。或顯依中有正。明雜莊嚴。
B04n0002_p1257a12║阿僧祇寶眾生。盡能攝持無上法寶。阿僧祇寶身。具足無量功德妙寶。阿僧祇寶口。常演一切妙法寶音。阿
B04n0002_p1257a13║僧祇寶心。具清淨意大智願寶。阿僧祇寶念。斷諸愚惑。究竟堅固一切智寶。阿僧祇寶明。誦持一切諸佛法
B04n0002_p1257a14║寶。阿僧祇寶慧。決了一切諸佛法藏。阿僧祇寶智。得大圓滿一切智寶。阿僧祇寶眼。鑒十力寶無所障礙。阿
B04n0002_p1257a15║僧祇寶耳。聽聞無量盡法界聲。清淨無礙。阿僧祇寶鼻。常齅隨順清淨寶香。阿僧祇寶舌。能說無量諸語言
B04n0002_p1257a16║法。阿僧祇寶身。徧遊十方而無罣礙。阿僧祇寶意。常勤修習普賢行願。阿僧祇寶音．淨妙音聲徧十方界。阿
B04n0002_p1258a01║僧祇寶身業。一切所作以智為首。阿僧祇寶語業。常說修行無礙智寶。阿僧祇寶意業。得無障礙廣大智寶
B04n0002_p1258a02║究竟圓滿。
B04n0002_p1258a03║【疏】五十八事。顯於內身六根三業。皆名為寶。並圓明可貴故。此上諸事。或純或雜。或依正無礙。皆以事事
B04n0002_p1258a04║無礙法門因所感故。若將一因各對一事。如以寂忍為因。所感寶衣等。恐繁不顯。觀者思之。復將一因成
B04n0002_p1258a05║一切果。四句融通。義如常說。
B04n0002_p1258a06║○二人寶嚴。
B04n0002_p1258a07║佛子。菩薩摩訶薩。於彼一切諸佛剎中。於一佛剎。一方。一處。一毛端量。有無量無邊不可說數諸大菩薩。皆
B04n0002_p1258a08║悉成就清淨智慧。充滿而住。如一佛剎。一方。一處。一毛端量如是。盡虛空．徧法界．一一佛剎．一一方．一一處．
B04n0002_p1258a09║一一毛端量。悉亦如是。
B04n0002_p1258a10║【疏】人寶嚴者。法華云。彼國何故名曰大寶莊嚴。其國中以菩薩為大寶故。所以楚魏之朝。亦不以金玉為
B04n0002_p1258a11║珍。而以賢臣為寶。徧法界微塵之處。有多菩薩。可謂大心嚴剎也。
B04n0002_p1258a12║○三結成寶嚴。
B04n0002_p1258a13║是為菩薩摩訶薩以諸善根而為迴向。普願一切諸佛國土。悉具種種妙寶莊嚴。
B04n0002_p1258a14║【疏】可知。
B04n0002_p1258a15║○二類顯餘嚴。
B04n0002_p1258a16║如寶莊嚴如是。廣說。如是香莊嚴。華莊嚴。鬘莊嚴。塗香莊嚴。燒香莊嚴。末香莊嚴。衣莊嚴。蓋莊嚴。幢莊嚴。旛
B04n0002_p1259a01║莊嚴。摩尼寶莊嚴。次第乃至過此百倍。皆如寶莊嚴。如是廣說。
B04n0002_p1259a02║【疏】有十一事。一一皆有上之百事。并前一百。則一千二百。言次第乃至過此百倍者。若言嚴事過者。則不
B04n0002_p1259a03║應言。皆如寶嚴。若準晉經云。衣蓋幢旛。乃至百事莊嚴。即以香等為百。過此倍之三字。譯者不妙。若別理
B04n0002_p1259a04║通者。以前寶嚴但列百事。非止唯百。應過百倍。則百百為萬。表圓融萬行。則應迴文云。摩尼寶嚴。皆如寶
B04n0002_p1259a05║莊嚴。如是廣說。次第乃至過此百倍。理則無違。
B04n0002_p1259a06║○第三二門。迴向所為中。初一門應為眾生。後門應為菩提。今初。
B04n0002_p1259a07║佛子。菩薩摩訶薩以法施等所集善根。為長養一切善根故迴向。為嚴淨一切佛剎故迴向。為成就一切眾
B04n0002_p1259a08║生故迴向。為令一切眾生皆心淨不動故迴向。為令一切眾生皆入甚深佛法故迴向。為令一切眾生皆得
B04n0002_p1259a09║無能過清淨功德故迴向。為令一切眾生皆得不可壞清淨福力故迴向。為令一切眾生皆得無盡智力度
B04n0002_p1259a10║諸眾生令入佛法故迴向。為令一切眾生皆得平等無量清淨言音故迴向。為令一切眾生皆得平等無礙
B04n0002_p1259a11║眼。成就盡虛空徧法界等智慧故迴向。為令一切眾生皆得清淨念。知前際劫一切世界故迴向。為令一切
B04n0002_p1259a12║眾生皆得無礙大智慧。悉能決了一切法藏故迴向。為令一切眾生皆得無限量大菩提。周徧法界無所障
B04n0002_p1259a13║礙故迴向。為令一切眾生皆得平等無分別同體善根故迴向。為令一切眾生皆得一切功德。具足莊嚴清
B04n0002_p1259a14║淨身語意業故迴向。為令一切眾生皆得同於普賢行故迴向。為令一切眾生皆得入一切同體清淨佛剎
B04n0002_p1259a15║故迴向。為令一切眾生悉觀察一切智皆趣入圓滿故迴向。為令一切眾生皆得遠離不平等善根故迴向。
B04n0002_p1259a16║為令一切眾生皆得平等無異相深心次第圓滿一切智故迴向。為令一切眾生皆得安住一切白法故迴
B04n0002_p1260a01║向。為令一切眾生皆於一念中證一切智得究竟故迴向。為令一切眾生皆得成滿清淨一切智道故迴向。
B04n0002_p1260a02║【疏】有二十三句。初之二句．文雖在初。義通二處。第三成就眾生．是為總句。下皆是別。始自信心。終成種智。
B04n0002_p1260a03║其文並顯。
B04n0002_p1260a04║○二應向菩提。
B04n0002_p1260a05║佛子。菩薩摩訶薩以諸善根。普為一切眾生如是迴向已。復以此善根．欲普圓滿演說一切清淨行法力故
B04n0002_p1260a06║迴向。欲成就清淨行威力得不可說不可說法海故迴向。欲於一一法海。具足無量等法界清淨智光明故
B04n0002_p1260a07║迴向。欲開示演說一切法差別句義故迴向。欲成就無邊廣大一切法光明三昧故迴向。欲隨順三世諸佛
B04n0002_p1260a08║辯才故迴向。欲成就去來現在一切佛自在身故迴向。為尊重一切佛可愛樂無障礙法故迴向。為滿足大
B04n0002_p1260a09║悲心。救護一切眾生常無退轉故迴向。欲成就不思議差別法。無障礙智。心無垢染。諸根清淨。普入一切眾
B04n0002_p1260a10║會道場故迴向。欲於一切若覆若仰。若粗若細。若廣若狹。小大染淨。如是等諸佛國土。常轉平等不退法輪
B04n0002_p1260a11║故迴向。欲於念念中得無所畏。無有窮盡種種辯才。妙法光明。開示演說故迴向。為樂求眾善。發心修習。諸
B04n0002_p1260a12║根轉勝。獲一切法大神通智。盡能了知一切諸法故迴向。欲於一切眾會道場親近供養。為一切眾生演一
B04n0002_p1260a13║切法咸令歡喜故迴向。
B04n0002_p1260a14║【疏】向菩提中。明因圓果滿。大用無盡。亦顯可知。
B04n0002_p1260a15║○第四迴向實際。
B04n0002_p1260a16║佛子。菩薩摩訶薩又以此善根如是迴向。所謂以住法界無量住迴向。以住法界無量身業迴向。以住法界
B04n0002_p1261a01║無量語業迴向。以住法界無量意業迴向。以住法界無量色平等迴向。以住法界無量受想行識平等迴向。
B04n0002_p1261a02║以住法界無量蘊平等迴向。以住法界無量界平等迴向。以住法界無量處平等迴向。以住法界無量內平
B04n0002_p1261a03║等迴向。以住法界無量外平等迴向。以住法界無量發起平等迴向。以住法界無量深心平等迴向。以住法
B04n0002_p1261a04║界無量方便平等迴向。以住法界無量信解平等迴向。以住法界無量諸根平等迴向。以住法界無量初中
B04n0002_p1261a05║後際平等迴向。以住法界無量業報平等迴向。以住法界無量染淨平等迴向。以住法界無量眾生平等迴
B04n0002_p1261a06║向。以住法界無量佛剎平等迴向。以住法界無量法平等迴向。以住法界無量世間光明平等迴向。以住法
B04n0002_p1261a07║界無量諸佛菩薩平等迴向。以住法界無量菩薩行願平等迴向。以住法界無量菩薩出離平等迴向。以住
B04n0002_p1261a08║法界無量菩薩教化調伏平等迴向。以住法界無量法界無二平等迴向。以住法界無量如來眾會道場平
B04n0002_p1261a09║等迴向。
B04n0002_p1261a10║【疏】有二十九句。皆云法界者。理事無礙法界也。皆云住者。智契即事之理。無所住故。住即入義。以安住故。
B04n0002_p1261a11║法界無二．即是等義。初云無量住者。一切善根。皆是所住。今以無住之住。便同法界無量。他皆倣此。（第
B04n0002_p1261a12║二攝將迴向竟。）
B04n0002_p1261a13║○第三迴向成德。
B04n0002_p1261a14║佛子。菩薩摩訶薩如是迴向時。安住法界無量平等清淨身。安住法界無量平等清淨語。安住法界無量平
B04n0002_p1261a15║等清淨心。安住法界無量平等諸菩薩清淨行願。安住法界無量平等清淨眾會道場。安住法界無量平等
B04n0002_p1261a16║為一切菩薩廣說諸法清淨智。安住法界無量平等能入盡法界一切世界身。安住法界無量平等一切法
B04n0002_p1262a01║光明清淨無畏。能以一音盡斷一切眾生疑網。隨其根欲。皆令歡喜。住於無上一切種智。力無所畏。自在神
B04n0002_p1262a02║通。廣大功德出離法中。佛子。是為菩薩摩訶薩第十住等法界無量迴向。
B04n0002_p1262a03║【疏】文有十句。皆言安住者。由上智契。故能得安也。身等。即差別事法。今即平等清淨。平等清淨。即是法界。
B04n0002_p1262a04║無盡法界清淨。即所成德。智能安住。全同法界。由八安住。成後二用。一一音普斷物疑。二上住佛德。佛德
B04n0002_p1262a05║雖多。略舉其四。謂十力。四無畏。十自在。六神通。名廣大德。對上種智。為佛二嚴。是出離法。三佛子下。大科
B04n0002_p1262a06║依釋結名。（第三迴向成德竟。）（【校】案上七字．應在上是出離法後。依釋結名下。應注云。第一位行竟。）
B04n0002_p1262a07║○大文第二菩薩下。位果。分三。初標得因。次列其所得。三結得之相。今初。
B04n0002_p1262a08║菩薩摩訶薩。以法施等一切善根。如是迴向時。
B04n0002_p1262a09║○二列其所得。
B04n0002_p1262a10║成滿普賢無量無邊菩薩行願。悉能嚴淨盡虛空等法界一切佛剎。令一切眾生亦得如是。具足成就無邊
B04n0002_p1262a11║智慧。了一切法。於念念中見一切佛出興於世。於念念中見一切佛無量無邊自在力。所謂廣大自在力。
B04n0002_p1262a12║無著自在力。無礙自在力。不思議自在力。淨一切眾生自在力。立一切世界自在力。現不可說語言自在力。
B04n0002_p1262a13║隨時應現自在力。住不退轉神通智自在力。演說一切無邊法界俾無有餘自在力。出生普賢菩薩無邊際
B04n0002_p1262a14║眼自在力。以無礙耳識聞持無量諸佛正法自在力。一身結跏趺坐。周徧十方無量法界。於諸眾生無所迫
B04n0002_p1262a15║隘自在力。以圓滿智普入三世無量法自在力。又得無量清淨。所謂一切眾生清淨。一切佛剎清淨。一切
B04n0002_p1262a16║法清淨。一切處徧知智清淨。徧虛空界無邊智清淨。得一切差別言音智。以種種言音普應眾生清淨。放無
B04n0002_p1263a01║量圓滿光普照一切無邊世界清淨。出生一切三世菩薩行智清淨。一念中普入三世一切諸佛眾會道場
B04n0002_p1263a02║智清淨。入無邊一切世間。令一切眾生皆作所應作清淨。
B04n0002_p1263a03║【疏】二中畧顯三種果滿。一因果利益滿。二於念念下。見佛自在滿。又二。初總標。後所謂下。別顯。皆以體用
B04n0002_p1263a04║理量。俱無障礙。是佛自在。（【鈔】皆以體用等者。理量。即如理智。如量智。佛性論第三。亦名二修。一如理修。二如量修。世間所知。唯有二種。一人。二法。若能通達此二空者。則永證得真如實
B04n0002_p1263a05║際。是故名為理量。（總釋二修。）如理修者。不壞人法。如此人法。本來妙極。寂靜為性。故無增無減。離有離無。寂靜者。性清淨法。本來無生。淨心不執。名為滅諦。是心有自性清淨。及煩惱惑障。如此兩法。無漏界中。善
B04n0002_p1263a06║心惡心。獨自行故。於一念中。兩心不相應故。乃至如此而知。名如理智。（別釋初修。會歸理智。）如量修者。究竟窮達一切境界。名如量智。若見一切眾生。乖如境智。則成生死。若符境智。則得涅槃。以是義故。名為如
B04n0002_p1263a07║量。（別釋量智。即第二修。）至初地菩薩。得此二智。以通達徧滿法界理故。生死涅槃。二法俱知。（二智起種也。）又此兩智。是自證知見。由自得解。不由他得。但自得證知。名自證知見。（明自證非他也。）又此二智。有二種
B04n0002_p1263a08║相。一者無著。二者無礙。言無著者。見眾生界自性清淨。名為無著。是如理智相。言無礙者。能通達觀無量無邊界。是如量智相。（二智相別。）又此二智。復有二義。如理智為因。如量智為果。言如理為因者。能作生死
B04n0002_p1263a09║及涅槃因。如量智為果者。由此智故。知於如來真俗等法。具足成就。（因果義別。）又如理智。是清淨因。如量智。是圓滿因。清淨因者。由如理智。三惑寂滅。圓滿因者。由如量智。三德圓滿。（二因不同。）釋曰。前文頻有理
B04n0002_p1263a10║量二智。此方廣釋。【校】案上引佛性論第三。纂要等均誤作佛地論。）三又得下。清淨果滿。由淨惑障。見性淨故。亦先標。所謂下。列。文顯可知。
B04n0002_p1263a11║○三結能得之相。
B04n0002_p1263a12║如是等皆得具足。皆得成就。皆已修治。皆得平等。皆悉現前。皆悉知見。皆悉悟入。皆已觀察。皆得清淨到於
B04n0002_p1263a13║彼岸。
B04n0002_p1263a14║【疏】平等者。離能所知故。餘並易了。
B04n0002_p1263a15║○大文第六瑞應分。
B04n0002_p1263a16║爾時佛神力故。十方各百萬佛剎微塵數世界。六種震動。所謂動。徧動。等徧動。起。徧起。等徧起。踊。徧踊。等徧
B04n0002_p1264a01║踊。震。徧震。等徧震。吼。徧吼。等徧吼。擊。徧擊。等徧擊。佛神力故。法如是故。雨眾天華。天鬘。天末香。天諸雜香。天
B04n0002_p1264a02║衣服。天珍寶。天莊嚴具。天摩尼寶。天沈水香。天栴檀香。天上妙蓋。天種種幢。天雜色旛。阿僧祇諸天身。無量
B04n0002_p1264a03║百千億不可說天妙法音。不可思議天讚佛音。阿僧祇天歡喜音。咸稱善哉。無量阿僧祇百千那由他諸天
B04n0002_p1264a04║恭敬禮拜。無數天子常念諸佛。希求如來無量功德心不捨離。無數天子作眾伎樂。歌詠讚歎供養如來。百
B04n0002_p1264a05║千阿僧祇諸天放大光明。普照盡虛空徧法界一切佛剎。現無量阿僧祇諸佛境界。如來化身．出過諸天。
B04n0002_p1264a06║【疏】於中二。先動地生信。後佛神力故下。興供表行。於中三。一供因。二外事供。三阿僧祇下。內事三業供。
B04n0002_p1264a07║○大文第七結通十方。
B04n0002_p1264a08║如於此世界兜率陀天宮說如是法。周徧十方一切世界兜率天宮。悉亦如是。
B04n0002_p1264a09║【疏】以是通方之說故。準上諸會。或結瑞應。今此結說。故別開章。
B04n0002_p1264a10║○大文第八證成分。
B04n0002_p1264a11║爾時復以佛神力故。十方各過百萬佛剎微塵數世界外。各有百萬佛剎微塵數諸菩薩而來集會。周徧十
B04n0002_p1264a12║方。咸作是言。善哉善哉。佛子。乃能說此諸大迴向。佛子。我等皆同一號。名金剛幢。悉從金剛光世界金剛幢
B04n0002_p1264a13║佛所。來詣此土。彼諸世界。悉以佛神力故而說是法。眾會眷屬。文辭句義。皆亦如是。不增不減。我等皆承佛
B04n0002_p1264a14║神力。從彼土來。為汝作證。如我來此眾會為汝作證。十方所有一切世界兜率天宮寶莊嚴殿諸菩薩眾來
B04n0002_p1264a15║為作證。亦復如是。
B04n0002_p1264a16║【疏】云百萬者。位過前故。
B04n0002_p1265a01║○大文第九偈讚勸修分。於中二。先序意。
B04n0002_p1265a02║爾時金剛幢菩薩。承佛神力。觀察十方一切眾會。暨於法界已。善知文義。增廣大心。大悲普覆一切眾生。繫
B04n0002_p1265a03║心安住三世佛種。善入一切佛功德法。成就諸佛自在之身。觀諸眾生心之所樂．及其所種一切善根。悉分
B04n0002_p1265a04║別知。隨順法身。為現清淨妙色之身。即於是時．而說頌曰。
B04n0002_p1265a05║【疏】可知。
B04n0002_p1265a06║○後正說偈。於中亦二。先明第十迴向偈。後歎勝勸修。
B04n0002_p1265a07║菩薩成就法智慧悟解無邊正法門為法光明調御師了知無礙真實法菩薩為法大導師
B04n0002_p1265a08║開示甚深難得法引導十方無量眾悉令安住正法中菩薩已飲佛法海法雲普雨十方界
B04n0002_p1265a09║法日出現於世間闡揚妙法利羣生常為難遇法施主了知入法巧方便法光清淨照其心
B04n0002_p1265a10║於世說法恆無畏善修於法自在心悉能悟入諸法門成就甚深妙法海普為眾生擊法鼓
B04n0002_p1265a11║宣說甚深希有法以法長養諸功德具足清淨法喜心示現世間佛法藏諸佛法王所灌頂
B04n0002_p1265a12║成就法性智藏身悉能解了法實相安住一切眾善法菩薩修行第一施一切如來所讚喜
B04n0002_p1265a13║所作皆蒙佛忍可以此成就人中尊菩薩成就妙法身親從諸佛法化生為利眾生作法燈
B04n0002_p1265a14║演說無量最勝法
B04n0002_p1265a15║【疏】前中三十六偈分三。初九偈．頌所迴善根。
B04n0002_p1265a16║隨所修行妙法施則亦觀察彼善根所作眾善為眾生悉以智慧而迴向
B04n0002_p1266a01║所有成佛功德法悉以迴施諸羣生願令一切皆清淨到佛莊嚴之彼岸
B04n0002_p1266a02║【疏】次七偈頌迴向行。後二十偈頌位果。二中分三。初二偈．總頌前文九段迴向。
B04n0002_p1266a03║十方佛剎無有量悉具無量大莊嚴如是莊嚴不可思盡以莊嚴一國土
B04n0002_p1266a04║【疏】次一偈．頌迴向嚴剎。
B04n0002_p1266a05║如來所有清淨智願令眾生皆具足猶如普賢真佛子一切功德自莊嚴
B04n0002_p1266a06║成就廣大神通力往詣世界悉周徧一切眾生無有餘皆使修行菩薩道
B04n0002_p1266a07║諸佛如來所開悟十方無量諸眾生一切皆令如普賢具足修行最上行
B04n0002_p1266a08║諸佛菩薩所成就種種差別諸功德如是功德無有邊願使眾生悉圓滿
B04n0002_p1266a09║【疏】後四偈．頌二段中迴向所為。
B04n0002_p1266a10║菩薩具足自在力所應學處皆往學示現一切大神通普詣十方無量土
B04n0002_p1266a11║【疏】三菩薩具足下。頌位果中三。初一偈．頌見佛自在。由己自在。方見佛自在。
B04n0002_p1266a12║菩薩能於一念頃覲等眾生無數佛又復於一毛端中盡攝諸法皆明見世間眾生無有量
B04n0002_p1266a13║菩薩悉能分別知諸佛無量等眾生大心供養咸令盡種種名香上妙華眾寶衣裳及旛蓋
B04n0002_p1266a14║分布法界咸充滿發心普供十方佛一毛孔中悉明見不思議數無量佛一切毛孔皆如是
B04n0002_p1266a15║普禮一切世間燈舉身次第恭敬禮如是無邊諸最勝亦以言辭普稱讚窮盡未來一切劫
B04n0002_p1266a16║一如來所供養具其數無量等眾生如是供養一如來一切如來亦復然供養讚歎諸如來
B04n0002_p1267a01║盡彼世間一切劫世間劫數可終盡菩薩供養無休懈一切世間種種劫於爾所劫修諸行
B04n0002_p1267a02║恭敬供養一如來盡一切劫無厭足如無量劫供一佛供一切佛皆如是亦不分別是劫數
B04n0002_p1267a03║於所供養生疲厭法界廣大無邊際菩薩觀察悉明了以大蓮華徧布中施等眾生無量佛
B04n0002_p1267a04║寶華香色皆圓滿清淨莊嚴甚微妙一切世間無可喻持以供養人中尊眾生數等無量剎
B04n0002_p1267a05║諸妙寶蓋滿其中悉以供養一如來供一切佛皆如是塗香無比最殊勝一切世間未曾有
B04n0002_p1267a06║以此供養天人師窮盡眾生數等劫末香燒香上妙華眾寶衣服莊嚴具如是供養諸最勝
B04n0002_p1267a07║歡喜奉事無厭足等眾生數照世燈念念成就大菩提亦以無邊偈稱述供養人中調御者
B04n0002_p1267a08║如眾生數佛世尊皆修無上妙供養如眾生數無量劫如是讚歎無窮盡如是供養諸佛時
B04n0002_p1267a09║以佛神力皆周徧悉見十方無量佛安住普賢菩薩行
B04n0002_p1267a10║【疏】次十七偈頌得清淨中。一念中普入三世一切諸佛眾會道場智清淨。上云入者。必在供養。故此廣顯。
B04n0002_p1267a11║此是力能。亦可頌前願成所為。
B04n0002_p1267a12║過去未來及現在所有一切諸善根令我常修普賢行速得安住普賢地
B04n0002_p1267a13║一切如來所知見世間無量諸眾生悉願具足如普賢為聰慧者所稱讚
B04n0002_p1267a14║【疏】後二偈。總結第十迴向。然上且依粗相而分。菩薩縱任辨才。體勢包攝。大旨無異。故不委論。
B04n0002_p1267a15║○第二歎勝勸修。通於十向。
B04n0002_p1267a16║此是十方諸大士共所修治迴向行諸佛如來為我說此迴向行最無上十方世界無有餘
B04n0002_p1268a01║其中一切諸眾生莫不咸令得開覺悉使常如普賢行如其迴向行布施亦復堅持於禁戒
B04n0002_p1268a02║精進長時無退怯忍辱柔和心不動禪定持心常一緣智慧了境同三昧去來現在皆通達
B04n0002_p1268a03║世間無有得其邊菩薩身心及語業如是所作皆清淨一切修行無有餘悉與普賢菩薩等
B04n0002_p1268a04║譬如法界無分別戲論染著皆永盡亦如涅槃無障礙心常如是離諸取
B04n0002_p1268a05║【疏】於中九偈分二。先六偈。舉人就行以歎勝。謂是菩薩所行。如來所說。六度隨相等行。法界離相等行。故
B04n0002_p1268a06║是超勝。
B04n0002_p1268a07║智者所有迴向法諸佛如來已開示種種善根悉迴向是故能成菩薩道佛子善學此迴向
B04n0002_p1268a08║無量行願悉成滿攝取法界盡無餘是故能成善逝力若欲成就佛所說菩薩廣大殊勝行
B04n0002_p1268a09║宜應善住此迴向是諸佛子號普賢
B04n0002_p1268a10║【疏】後三偈。結歎勸修。
B04n0002_p1268a11║○大文第十末後二偈。校量功德。
B04n0002_p1268a12║一切眾生猶可數三世心量亦可知如是普賢諸佛子功德邊際無能測
B04n0002_p1268a13║一毛度空可得邊眾剎為塵可知數如是大仙諸佛子所住行願無能量
B04n0002_p1268a14║【疏】德既無限。宜可修行。然此顯德深勝高遠者。一圓融教故。二約殊勝願力故。登地已上寄位階差。故每
B04n0002_p1268a15║結云。若以殊勝願力。復過於此。不可數知。勿謂此深。便言地劣。
B04n0002_p1268a16║【論】云何為等法界無量迴向。釋曰。如法界無中邊。迴向心無中邊。如法界無作者。迴向心無作者。法界無
B04n0002_p1269a01║來去遠近．迴向心無來去遠近。法界如虛空．迴向智如虛空。法界不思議．迴向智不思議。法界無所依．迴
B04n0002_p1269a02║向智無所依。法界一切諸佛之所共住。如無依智．一切佛之所共住。法界非三世．及一切生滅時分所攝。
B04n0002_p1269a03║迴向之智．非三世時分所攝。法界圓滿．三世事業在於現前。迴向之智圓滿．三世事業在於現前。法界有
B04n0002_p1269a04║無自在。迴向之智有無自在。為令自他．皆如法界．無礙自在．如諸佛故。以是名為等法界無量迴向。大意
B04n0002_p1269a05║令一切發菩提心者．一如法界諸德用自在圓滿廣大無限離大小性。不屬一二三百千萬等有限量故。
B04n0002_p1269a06║等無限量法。世間出世間大智大悲喜捨．等法界眾生界故。若不如是迴向。設求菩提。但得二乘住寂菩
B04n0002_p1269a07║提。菩薩樂生淨土。皆住門外三車。露地白牛．不當其分。此十迴向。令諸三乘得出世心者．令達世間生死
B04n0002_p1269a08║之性。自性法界。令起大悲．與一切眾生．皆得令見眾生性是法界智故。得平等悲門．入普光明圓智之宅
B04n0002_p1269a09║故。不令久住草菴化城。即如維摩居士所說一期法門。是令三乘迴向之少分。法華露地白牛之乘。略陳
B04n0002_p1269a10║一分之寶所。總與法界門普光明大智佛果普賢行海。是普終畢也。如此當部經中十迴向門。為迴十住
B04n0002_p1269a11║十行中．大悲大智法身萬行．功德莊嚴。自他滯障。悲敬不真。知見不廣。悲心不普。心不廣大。不稱無限法
B04n0002_p1269a12║界。將此迴向．均治令等。稱法界無礙無限自在性故。若不如是。以無限迴向發願．普為無限法界眾生。即
B04n0002_p1269a13║自住真門．偏生淨土。不依法界無礙垢淨平等無限同體大悲．不成佛果故。如是十迴向．均十信十住十
B04n0002_p1269a14║行及十地十一地行門．總在其中。此義十地位．更不別配佛果。但取此位十箇佛果．上名總同．同名為妙。
B04n0002_p1269a15║菩薩名號。十地位中菩薩上名．與此十迴向位菩薩．總名金剛。但幢與藏別。明妙用之佛果．及所行之法。
B04n0002_p1269a16║與此無殊。但蘊積功終．大悲功滿．名之為藏。非是異此迴向位外別法也。（第五會竟。）
B04n0002_p1270a01║大方廣佛華嚴經疏論纂要卷第五十九