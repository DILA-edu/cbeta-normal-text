B04n0002_p1632a05║
B04n0002_p1632a06║
B04n0002_p1632a07║大方廣佛華嚴經疏論纂要卷第七十二
B04n0002_p1632a08║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B04n0002_p1632a09║十地品第二十六（之十三）
B04n0002_p1632a10║○第三總結安住。文屬入行。
B04n0002_p1632a11║佛子。菩薩隨順如是智慧。名住善慧地。
B04n0002_p1632a12║【疏】論意總結前三。故云前三種事成就。方能安住此地。（【鈔】總結前三者。即一法師方便成就。二智成就。三入行成就。）
B04n0002_p1632a13║○大文第四明說成就。亦攝善法行。辯才饒益。多同彼故。文中二。先牒前總顯。
B04n0002_p1632a14║住此地已。了知眾生諸行差別。教化調伏．令得解脫。
B04n0002_p1632a15║【疏】謂了心行。方善說故。（【鈔】先牒前者。住此地已。名為牒前。了知已下。即是總顯。先了心行。後教化調伏。令得解脫。即是善說。）
B04n0002_p1632a16║○後廣顯說成。有三成就。一智成就。謂知法。知器。知化儀故。二口業成就。能起說故。三法師自在成就。得
B04n0002_p1633a01║陀羅尼等。成彼德故。各有佛子以為揀別。今初。
B04n0002_p1633a02║佛子。此菩薩善能演說聲聞乘法。獨覺乘法。菩薩乘法。如來地法。一切行處。智隨行故。能隨眾生根性
B04n0002_p1633a03║欲解．所行有異．諸聚差別。亦隨受生煩惱眠縛諸業習氣而為說法。令生信解．增益智慧。各於其乘而得
B04n0002_p1633a04║解脫。
B04n0002_p1633a05║【疏】分二。先明隨所知之法。二一切下。隨所依之器。此二何異前文智成入成。前二各別而知。今此總收。以
B04n0002_p1633a06║法逗器。今初所知法。即三乘一乘解脫差別。各含教證。教道以將化生。令器熟故。證道以將度生。令得解
B04n0002_p1633a07║脫。正體度故。（【鈔】此二何異下。問答料揀。先問。後前二下答。謂若前二別知智成。如別知本草。別明入成．如別知脈經。今此依脈知病。授本草藥。教道以將化生者。文無教證。故各含之。其教證言。在前
B04n0002_p1633a08║總中。教化調伏．即是教道。令得解脫．即是證道。此三乘中。皆具此二。）二隨所依中。文有三節。初總明。次能隨下。別顯。後令生下。結益。論主通
B04n0002_p1633a09║收為七種器。一說所說法對器。自釋云。隨應度者。授對治法故。即總中二句。下句是說所說法。上句即所
B04n0002_p1633a10║對之器。別中初能隨。及後而為說法。即上說所說法。中間根等諸林。即是所對之器。於中準論經。眾生下
B04n0002_p1633a11║有心字。即是心稠林。通為五種器。初眾生心根性欲解。明所說法成器。謂十一林之中。此五正顯已成信
B04n0002_p1633a12║等法器。可隨根欲等說。故別顯之。二所行有異。含其二義。一約能行之行．名種種異行器。即上根等能行。
B04n0002_p1633a13║二所行之境。即上根等所行。名譬喻器。總喻上五故。如世稼穡。具五因緣。彼所種物。成就堪用。一有心物。
B04n0002_p1633a14║二有根益其生力。三有可生性。四含潤欲發。五決定可生。喻上心等。故云譬喻。四諸聚差別者。即定不定
B04n0002_p1633a15║根轉器。亦通上根等。五亦隨下。隨辭辯器。以彼生煩惱業熏難捨。要作同行巧辯。方能化故。三結成益。即
B04n0002_p1633a16║隨乘因。能乘出器。以上諸義。不離自乘解脫故。（三結成益下。即第七器。言以上諸義。不出自乘者。上六器義。不出三乘。）（一智成就竟。）
B04n0002_p1634a01║○第二口業成就。曲分為二。先總明具說之德。二正明口業成就。今初。
B04n0002_p1634a02║佛子。菩薩住此善慧地。作大法師。具法師行。善能守護如來法藏。
B04n0002_p1634a03║【疏】今初亦是智成就。以具法師行．即是智故。而言說者。護如來法藏。通於說故。斯則內持於智。外口說故。
B04n0002_p1634a04║何名具法師行。深妙義中。具二十種功德故。一知時。二正意。三頓。四相續。五漸。六次。七句義漸次。八示。九
B04n0002_p1634a05║喜。十勸。十一具德。十二不毀。十三不亂。十四如法。十五隨眾。十六慈心。十七安隱心。十八憐愍心。十九不
B04n0002_p1634a06║著名利。二十不自讚毀他。廣釋如論。（【鈔】今初亦是下。義有兩兼故云亦是。而智先已說。此中之智為成口業。故論但云．口業成就。廣釋如論者。以文多稍易。非正釋經。故略指
B04n0002_p1634a07║耳。今具出之。論二十德。分之為二。前十五種。是隨順說。外順說儀故。後之五德。是清淨說。內心無過故。前十五中。初言時者觀察物心。無留難時而為說法。論云。是中時者。無八難故。如偈說云。如王懷憂惱。病恚
B04n0002_p1634a08║著諸欲。險處無侍衛。讒佞無忠臣。如是八難時。智臣不應語。心王亦如是。非時不應說。釋曰。論但兩偈。更無解釋。今當釋之。前一偈半是喻。但半偈合。王喻眾生。於所說法。取捨自在故。一如人憂惱言不入心。眾
B04n0002_p1634a09║生憂惱。法不入心。二病苦。喻眾生有苦。法不入心。三恚．四欲。可知。五險處。喻八難處。六無善法。為無侍。七惡友讒佞。八無善友忠臣。此八皆為法之難。二正意者。論云。正威儀住。非不正住。此義云何。自立他坐．不
B04n0002_p1634a10║應為說法。如是等事。如戒經中廣說。何以故。諸佛菩薩敬重法故。以恭敬故。令他生尊重心。聞法恭敬。攝心聽故。三頓。四相續。論云。頓者。是菩薩正意。為一切眾生。說一切離慳法垢故。釋曰。說一切法．是法頓也。
B04n0002_p1634a11║離慳法垢故。即心頓也。生多法廣．事雖難盡。但捨慳垢。即名頓矣。論云。相續者。說無休息。捨諸法中嫉妒意故。釋曰。說無休息者。說相續也。捨嫉妒意。心相續也。事難常俱。但捨妒心。即名相續。五漸。六次。七句義
B04n0002_p1634a12║漸次。論云。漸者。如字句次第說故。釋曰。此約教明。論云。次者。如字句次第。義亦如是說故。釋曰。此依義也。論云。句義漸次者。說同義法。不說不同義法故。釋曰。此依行法次第說。亦可於前教及義中。說同義法。不
B04n0002_p1634a13║說不同義法。是義云何。如四諦中。苦說有作。集滅道中亦說有作。苦說無作。集滅道中亦說無作。如是一切。不相間雜。故曰同義。八示。九喜。十勸。論云。示者。示所應示等故。釋曰。如小乘根。應示小等。等者。授所應
B04n0002_p1634a14║授。照所應照等。論云。喜者。喜所應喜等。量宜開曉。令歡喜故。論云。勸者。怯弱眾生。勸令勇猛故。十一具德者．現智比知。阿含所證具說故。釋曰。現比一對。情意分別。教證一對。約境分別。備此四種能說之德。故云
B04n0002_p1634a15║具德。十二不毀．至第十五。論云。不毀者。隨順善道說故。釋曰。說能隨順出世之道。論云。十三不亂者。不動不雜。正入非稠林故。釋曰。此明說能順理。不動者。言不太淺。太淺失理。名之為動。不雜者。說不太深。不雜
B04n0002_p1634a16║深隱。言正入者。顯前不動。言能顯理。令人正入。非稠林者。顯前不雜．語不深隱。不如稠林．難見知故。論云。十四如法者。具說四聖諦故。釋曰。謂說稱於四諦法相。能令人知苦．斷集．證滅．修道故。論云。十五隨眾者。
B04n0002_p1635a01║於四眾八部。隨所應聞而為說法故。釋曰。此明說順於人。故論總結云。如是十五種相。菩薩隨順利益他．說一切法故。後之五種是清淨說者。謂十六慈心下是。論云。慈心者。於怨眾生。起慈心說法故。釋曰。怨多
B04n0002_p1635a02║瞋故。論云。安隱心者。於惡行眾生中。起利益心說法故。釋曰。惡行必當受大苦故。論云。憐愍心者。於受苦樂放逸眾生中。起憐愍利樂心說法故。釋曰。於受苦者。愍其現苦。於受樂放逸者。愍其當苦。論云。不著名
B04n0002_p1635a03║聞利養者。心不希望。常行遠離故。釋曰。未得不悕。已得能離故。論云。不自讚毀他者。離我慢嫉妒隨煩惱。為眾生說法故。釋曰。隨緣現起。名隨煩惱。以離我慢。故不自讚。以離嫉妒。故不毀他。論結云。如是五種相。
B04n0002_p1635a04║菩薩自心清淨故。論又總結云。具此二十事。能作法師。是名住大法師深妙義中。）涅槃具七善知。名大法師。與此略同。慈氏論說。具十德者。名大
B04n0002_p1635a05║法師。攝義具足。一善知法義。二能廣宣說。三處眾無畏。四無斷辯才。五巧方便說。六法隨法行。七威儀具
B04n0002_p1635a06║足。八勇猛精進。九身心無倦。十成就忍力。會之亦同。
B04n0002_p1635a07║○第二正明口業中。先略明。後廣顯。今初。
B04n0002_p1635a08║以無量善巧智．起四無礙辯。用菩薩言辭而演說法。此菩薩常隨四無礙智轉．無暫捨離。何等為四。所謂法
B04n0002_p1635a09║無礙智。義無礙智。辭無礙智。樂說無礙智。
B04n0002_p1635a10║【疏】先顯名體。謂外由菩薩美妙言辭而演法義．名四無礙辨。內由智起．名四無礙智。次辨體者。此智即無
B04n0002_p1635a11║漏後得為體。故云善巧。即上知法知機智也。義無礙解。或通正體。（【鈔】次辨體者。重取善巧智字以為辨體。義無礙下。隨難別釋。義名所以。知是差
B04n0002_p1635a12║別．即後得智。無心照理．即通正體。）次此菩薩下。約位顯勝。以初地分得。此地任運。故無暫捨。後何等下。徵列名字。智緣法
B04n0002_p1635a13║等無拘礙故。法等皆智境界。從境分四。（上釋名中。但釋辯智。今釋無礙。）一法者。法體。謂法自體。有軌持故。即二空所攝．即
B04n0002_p1635a14║真之俗境。故論云。遠離二邊。生法所攝。如色礙相等。（一法者下。別釋四名。然唯識云。法無礙智。緣能詮教法為境。義無礙智。即於所詮。總持自在。於一義中。現
B04n0002_p1635a15║一切義故。辭無礙智。即於言音展轉訓釋。總持自在。於一音聲中。現一切音聲故。樂說無礙智。緣機巧說為境。今之本論。釋法無礙。不局能詮。故云法體。如色礙相。然論一時列名。云是中四無礙境界者。一法體。
B04n0002_p1635a16║二法境界體。三正得與眾生。四正求與無量門。後方牒釋。今疏四中。文皆三節。一牒經舉論立名。二謂字下。是疏釋論。三故論云下。舉論牒釋。今初法中。論牒釋內。以色從緣集。非定斷常。故離二邊。辨俗異真。云
B04n0002_p1636a01║生法所攝。即二執所依之法。言如色礙相者。正出法體。）二義者。法境界體。謂於法體上差別境義。即上二空所攝真諦之境。故論云。
B04n0002_p1636a02║即彼遠離二邊生法所攝中。如實智境界故。然得此真智者。由菩薩於生法二執所攝境中。以智安住。求
B04n0002_p1636a03║彼色等。但是處妄。即俗而真。是彼色等之中別義。上即遠公之意。其猶不生不滅。是無常義。亦可不約二
B04n0002_p1636a04║諦。法約自體。義約差別。謂十一色等。虛妄分別之相。即是別義。言如實智者。稱事實也。（言如實下．解妨。妨云。若義亦俗諦。何
B04n0002_p1636a05║名如實。答云。約如事實。）三辭者。正得與眾生。謂得彼方言。與他說故。故論云。於彼如實智境中。隨他所喜。言說正知。
B04n0002_p1636a06║此釋正得。隨他言說正知而與故。此釋與眾生。四樂說者。正求與無量門。謂樂說乃辭中別義。七辯剖析．
B04n0002_p1636a07║名無量門。論云。於彼隨他所喜言語正知。無量種種義語。隨知而與故。（正求與者。邪求不與。）
B04n0002_p1636a08║【論】用菩薩言辭而演說法者。明佛為正覺之體。無分別故。明如來所有出生滅度度眾生。及轉法輪。總是
B04n0002_p1636a09║菩薩道故。已下如文自明。各依四智所轉法輪。皆有所歸。以法無礙智。總辨法身平等自性之理。以義無
B04n0002_p1636a10║礙智。能辨諸法總別同異。以辭無礙智。所說無錯謬。以樂說無礙智。所說諸法無有斷盡。以如是四智。轉
B04n0002_p1636a11║一切法輪。不離此也。如阿耨池。流出四河。潤諸世間。生諸草木。各有差別。而體不離。一水四河。思之可見。
B04n0002_p1636a12║○二廣顯中。理實此四．通該一切。且約圓數。以列十門。各有復次。論云。後五是淨者。謂三乘行果。則顯前
B04n0002_p1636a13║五是三乘教理。通於染淨。言十者。一依自相。謂知事法。體各殊故。二依同相。謂知理法。若性若相。各有同
B04n0002_p1636a14║理故。三行相。此約時辨法。三世遷流故。上三知義。即是所詮。四說相。此知教法。上四皆約所知。五智相。此
B04n0002_p1636a15║約能知。六無我慢相。此約所離明淨。七小乘大乘相。此約所行。上二通辨諸乘行果。後三別約一乘。八菩
B04n0002_p1636a16║薩地相。此約因行。後二知果。九如來地相．約體。十作住持相．約用。然十中。法義則別。後二多同。皆辭則說
B04n0002_p1637a01║於法義。樂說乃辭中別義。亦有以辭說於法。樂說說義。十中皆四無礙。即四種相。今初自相。
B04n0002_p1637a02║此菩薩以法無礙智．知諸法自相。義無礙智．知諸法別相。辭無礙智．無錯謬說。樂說無礙智．無斷盡說。
B04n0002_p1637a03║【疏】自相有四種者。一生法自相。謂知色是變礙相等。（【鈔】一生法自相者。論標名也。謂知色下。疏釋。世法集起。故名為生。自性門中。辨此生法。名生自相。下三例
B04n0002_p1637a04║然。）二義者。差別自相。謂知色有十一處等。上二約總別以分法義。後二同體義分。（二義下。論立名。謂知下。疏釋。即生法之中差別
B04n0002_p1637a05║也。十一處者。五根五境。及法處所攝色也。上二下。疏結前生後。然上諸義。論無重釋。）三想堅固自相。想者。起言所依。亦以慧心。取彼二種相故。一隨
B04n0002_p1637a06║自所覺諸法相。二隨彼彼所化言辭所宜相。以所覺法。隨彼言辭。為彼生說。說無錯謬。名為堅固。論經云。
B04n0002_p1637a07║不壞者。壞即錯也。（三想堅固下。是論立名。想者下。疏釋。即論重釋中意。）四彼想差別自相。想義同上。但以次第不息。以多異名。堅固
B04n0002_p1637a08║彼義。令他愛樂。名不斷盡。（四彼想下。論立名也。想義下。即疏釋。亦論重釋中意。）此自相一門是總。故論前總中。亦依此釋。諸經論中。
B04n0002_p1637a09║亦多依此。
B04n0002_p1637a10║○第二同相。約性與相。分於法義。
B04n0002_p1637a11║復次以法無礙智．知諸法自性。義無礙智．知諸法生滅。辭無礙智．安立一切法不斷說。樂說無礙智．隨所安
B04n0002_p1637a12║立不可壞無邊說。
B04n0002_p1637a13║【疏】一一切法同相。謂諸法同以無性為自性故。（【鈔】初知法。先論立名。謂字下。疏釋。論無重釋。）二有為法同相。同生滅故。謂觀無
B04n0002_p1637a14║常門生滅相。得入初句法無我性。故無我智境得成。是則生滅是常義也。（若準推無常門．入初無性。亦是不生不滅是無常義。今以經中
B04n0002_p1637a15║法尚無自性。即是常也。義明生滅。是無常也。故以無常生滅。是無性常家義用。三辭。四辨。準此可知。）三一切法假名同相。故云安立。所立之法．已是假名。更
B04n0002_p1637a16║以言詮假名而談．名不斷說。四假名假名同相。謂不壞前假名。更能以異異無邊假名說。故重言假名。
B04n0002_p1638a01║○第三行相中。約三世以分法義。
B04n0002_p1638a02║復次以法無礙智．知現在法差別。義無礙智．知過去未來法差別。辭無礙智．於去來今法無錯謬說。樂說無
B04n0002_p1638a03║礙智．於一一世無邊法明了說。
B04n0002_p1638a04║【疏】一生行相。現法緣生故。設知過未。亦名現在。以三世皆是當世現在故。故論云。過去未來。彼彼世間攝
B04n0002_p1638a05║受故。二已生未生行相。設知現在。亦名過未。以現是過家未。未家過故。是則當世而知名法。逆見過未。能
B04n0002_p1638a06║知現在．是則名義。為菩薩智境。（【鈔】云何逆見過未。知現在耶。見過去法謝。未法未生。則知現在。從未而生。必當謝滅。）三物假名行相。總說三世之物
B04n0002_p1638a07║不謬故。四說事行相。然所說事。不出三世總相物中。故云一一世。但曲明異異事法。故云無邊法明。
B04n0002_p1638a08║○第四說相中。約本釋以分法義。
B04n0002_p1638a09║復次以法無礙智．知法差別。義無礙智．知義差別。辭無礙智．隨其言音說。樂說無礙智．隨其心樂說。
B04n0002_p1638a10║【疏】一修多羅相。故但云法。二解釋相。所以名義．三隨順相。隨類言音故。四相似說相。謂隨心樂聞何法。宜
B04n0002_p1638a11║何譬喻。說似彼心故。
B04n0002_p1638a12║○第五智相。約法類以分法義。
B04n0002_p1638a13║復次法無礙智．以法智知差別不異。義無礙智．以比智知差別如實。辭無礙智．以世智差別說。樂說無礙智．
B04n0002_p1638a14║以第一義智善巧說。
B04n0002_p1638a15║【疏】一現見智。二比智。比即類也。然所知境。即是二諦。法比等智。是無礙體。從體立稱。不同前後。又法比等
B04n0002_p1638a16║智。通於大小。四無礙智。唯局大乘。故涅槃說。唯菩薩有。聲聞設有。少故名無。若就二智所觀。並通大小。約
B04n0002_p1639a01║能觀智。唯局大乘。於大乘中。依觀所取能取以立法類。一法智觀如。故云現見。謂觀差別二諦。同如不異
B04n0002_p1639a02║故。（【鈔】同如。即是不異所以。）二比智。即觀前能觀如實分別之智。類餘亦爾。類何等耶。比知如前差別。即如實故。三欲
B04n0002_p1639a03║得方便智。謂此是相見道。依真假說。後得智攝。故云世智。若欲得第一義。假說以為方便。四得智。謂雖以
B04n0002_p1639a04║世智說。而與第一義相應。非顛倒異。方名樂說。故云善巧。可以證得第一義故。
B04n0002_p1639a05║○第六無我慢相中。約真俗以分法義。
B04n0002_p1639a06║復次法無礙智．知諸法一相不壞。義無礙智．知蘊界處諦緣起善巧。辭無礙智．以一切世間易解了美妙音
B04n0002_p1639a07║聲文字說。樂說無礙智．以轉勝無邊法明說。
B04n0002_p1639a08║【疏】一第一義諦無我。故云一相。言不壞者。不壞無我故。若言我知無我。我證無我。則壞無我。以有能所故。
B04n0002_p1639a09║二世諦無我。故云蘊等。迷蘊著積聚我。迷界著異因我。計種族別故。迷處著欲我。計為生門。能受入故。迷
B04n0002_p1639a10║諦緣起著作我。皆明因果有造作故。並是法我。亦通人我。今隨順觀察世諦緣生無實以為對治。得入第
B04n0002_p1639a11║一義法無我。名善巧方便。故蘊界等。是菩薩智境所治之我。（【鈔】迷五蘊者。以聚生門種族。是蘊處界義。故迷積聚為蘊。謂有我人。亦謂聚色以為色蘊
B04n0002_p1639a12║等。迷十八界者。約法我。六根六塵。生識正因。因各異故。有此法我。若外道計中。有人我以為異因。使知塵等。迷十二處者。迷於六入。根塵相順。眼見色等。遂生貪著。則有法我。或謂神我。於中能著。猶如一人在於
B04n0002_p1639a13║六向。見色聞聲等。迷諦緣者。迷於四諦十二因緣。皆謂以因能作果故。人我可知。故疏雙結。並是法我。亦通人我。今隨順下。上辨所遣之病。即是我慢。此下辨能遣之藥。即是無我。觀世緣生。故無有實。無實即實。
B04n0002_p1639a14║為第一義故。上六地論云。隨順觀察世諦。入第一義。從故蘊界下。結成蘊等為智之境。）三說美妙無我。愜情稱美。順理為妙。四說無上無我。故云轉
B04n0002_p1639a15║勝。辭中差別。故曰無邊法明。（【校】上鈔遂生貪著。著．纂要續藏金陵本誤作者。據嘉興藏南藏改正。）
B04n0002_p1639a16║○第七大小乘相中。約權實以分法義。
B04n0002_p1640a01║復次法無礙智．知一乘平等性。義無礙智．知諸乘差別性。辭無礙智．說一切乘無差別。樂說無礙智．說一一
B04n0002_p1640a02║乘無邊法。
B04n0002_p1640a03║【疏】一觀相。謂一觀不異。唯一事實故。（【鈔】唯一事實者。即法華云。唯此一事實。餘二則非真。）二性相。就彼根性。有三乘故。三解脫相。會
B04n0002_p1640a04║彼三乘。同歸一實。解脫相中。無差別故。論云。依同解脫不懼者。法華云。今我喜無畏。但說無上道故。（三乘同歸
B04n0002_p1640a05║一實者。第一經云。舍利弗當知。諸佛語無異。於佛所說法。當生大信力。世尊法久後。要當說真實。告諸聲聞眾。及求緣覺乘。我令脫苦縛。逮得涅槃者。佛以方便力。示以三乘教。眾生處處著。引之令得出。又第三
B04n0002_p1640a06║經云。汝等所行。是菩薩道。漸漸修學。悉當成佛。三周之經。皆是會三方便。歸一真實。解脫相者。第三經藥草喻品云。如來知是一相一味之法。所謂解脫相。離相。滅相。究竟涅槃常寂滅相。終歸於空。即解脫中無
B04n0002_p1640a07║差別也。又第二經云。但離虛妄。名為解脫。其實未得一切解脫。則一切解脫。三乘同歸也。法華云下。釋成上論。亦方便品。先有一偈云。舍利弗當知。鈍根小智人。著相憍慢者。不能信是法。釋曰。此偈則明如來有
B04n0002_p1640a08║畏。畏其謗故。次即云。今我喜無畏。於諸菩薩中。正直捨方便。但說無上道。）四念相。即開方便門。隨機念異。心行不同。以多法明．說諸乘法。然皆
B04n0002_p1640a09║為一事。故論云。隨順解脫。（即開方便有二義。一於一佛乘。分別說三。名之為開。即初施權。故信解品末云。隨諸眾生宿世善根。又知成熟未成熟者。種種籌量。分別知已。於一乘道。隨宜
B04n0002_p1640a10║說三等。是也。二開者。開除開發。故第四經云。此經開方便門。示真實相。斯即說三為方便。名之為開。即然皆為一事下疏是也。第一經云。我此九部法。隨順眾生說。入大乘為本。以故說是經。亦即長行中云。諸佛
B04n0002_p1640a11║世尊。唯以一大事因緣故。出現於世。又云。舍利弗。諸佛如來。但教化菩薩。諸有所作。常為一事。唯以佛之知見。示悟眾生。即其文也。故引論明隨順解脫。即方便多門。皆順解脫也。）
B04n0002_p1640a12║○第八菩薩地相中。約地體相．以分法義。（【鈔】第八菩薩地相者。說地體為法。地相為義。三辭者。說相不違體。四樂說者。說相隨機。此之體相。即證教二道。亦即前義說二
B04n0002_p1640a13║大。亦即不可說及可說義。總收一品之意。廣如本分。及請分中。）
B04n0002_p1640a14║復次法無礙智．知一切菩薩行。智行。法行。智隨證。義無礙智．知十地分位義差別。辭無礙智．說地道無差別
B04n0002_p1640a15║相。樂說無礙智．說一一地無邊行相。
B04n0002_p1640a16║【疏】一智相。一切菩薩行者。總標也。何者是耶。謂所證法行。能證智行。何以此二名菩薩行。以智契如故。故
B04n0002_p1641a01║經云。智隨證。論云。觀智說故。此菩薩行。即十地智體。二說相。謂體雖一智。相有十地分位故。然此分位．由
B04n0002_p1641a02║心差別。故論云。十地差別者．謂心。而名說相者．約口言也。以論經云。義無量者。說十地差別。故作是釋。斯
B04n0002_p1641a03║則異前義大。（【鈔】斯則異前者。顯義無礙．即是說大。前法無礙．是義大也。）三與方便相。謂巧說十地。授與眾生。不顛倒教授。與地證道。無
B04n0002_p1641a04║有差別故。（謂巧說十地者。釋方便言。從授與下。釋無差別言。乃有二意。一稱機不倒．為無差別。二不違證道．為無差別。如鳥迹合空。）四入無量門相。入諸地相差別故。
B04n0002_p1641a05║○第九如來地相。約真應以分法義。
B04n0002_p1641a06║復次法無礙智．知一切如來一念成正覺。義無礙智．知種種時種種處等各差別。辭無礙智．說成正覺差別。
B04n0002_p1641a07║樂說無礙智．於一一句法．無量劫說不盡。
B04n0002_p1641a08║【疏】謂一法身相。即始本無二之法身。故云一念成正覺。（【鈔】以始本無二釋一念者。以起信云。謂一念相應慧。無明頓盡。名一切智。言一念相應者。即始覺與
B04n0002_p1641a09║本覺相應故。彼論云。如菩薩地盡滿足方便。一念相應。覺心初起。心無初相。以遠離微細念故。得見心性。心即常住。名究竟覺。正是始本無二相也。次上論釋本覺竟云。何以故。本覺義者。對始覺義說。以始覺者。
B04n0002_p1641a10║即同本覺。又云。若得無念者。則知心相生住異滅。以無念等故。而實無有始覺之異。以四相俱時而有。皆無自立。本來平等。同一覺故。以始覺同於本覺。無復始本之異。於一念相應。亦是一念頓覺一切法故。故
B04n0002_p1641a11║淨名云。一念知一切法是道場。成就一切智故。餘並可知。）二色身相。種種時者。隨何劫中。種種處者。隨何國土依報事。各差別者。隨何
B04n0002_p1641a12║等佛身正報事。三正覺相。通說正覺。十佛差別故。四說相。佛德無盡。故說亦無盡。
B04n0002_p1641a13║○第十作住持相。約諸佛能說德。所說聲教。以分法義。
B04n0002_p1641a14║復次法無礙智．知一切如來語．力無所畏．不共佛法．大慈大悲．辯才．方便．轉法輪．一切智智隨證。義無礙智．
B04n0002_p1641a15║知如來隨八萬四千眾生心行根解差別音聲。辭無礙智．隨一切眾生行．以如來音聲差別說。樂說無礙智．
B04n0002_p1641a16║隨眾生信解．以如來智清淨行圓滿說。
B04n0002_p1642a01║【疏】一覺相。即作住持德。覺法性相故。語者。隨自意語。隨他意語。隨自他意語。此能說法故。十力．破魔憍慢。
B04n0002_p1642a02║無畏．伏外道。不共．異二乘。慈悲．故常說。辯才．故能說。方便者．隨順物機。轉法輪者．正說。此上皆一切智智
B04n0002_p1642a03║隨證。二差別相。知佛隨心種性等．差別聲教故。三說相。用前音聲差別說故。四彼無量相。異異說故。隨信
B04n0002_p1642a04║解者。示現菩薩無盡樂說故。以如來智等者。諸佛法身．以利生為行。此行合智故。無垢清淨。不可破壞。故
B04n0002_p1642a05║云圓滿。此地分得。故用之而說。（二口業成就竟。）
B04n0002_p1642a06║○第三法師自在成就中二。先牒前標後。
B04n0002_p1642a07║佛子。菩薩住第九地。得如是善巧無礙智。得如來妙法藏。作大法師。
B04n0002_p1642a08║○二正顯成就。有四種事。一持成就。得不失故。二說成就。巧能演故。三問答成就。斷疑網故。四受持成就。
B04n0002_p1642a09║更受勝法故。則前三自分。後一勝進。又前一釋得妙法藏。後三釋作大法師。於此四種。皆無縛著。即攝第
B04n0002_p1642a10║九迴向也。今初。
B04n0002_p1642a11║得義陀羅尼。法陀羅尼。智陀羅尼。光照陀羅尼。善慧陀羅尼。眾財陀羅尼。威德陀羅尼。無礙門陀羅尼。無邊
B04n0002_p1642a12║際陀羅尼。種種義陀羅尼。如是等百萬阿僧祇陀羅尼門．皆得圓滿。以百萬阿僧祇善巧音聲辯才門而演
B04n0002_p1642a13║說法。此菩薩得如是百萬阿僧祇陀羅尼門已。於無量佛所。一一佛前。悉以如是百萬阿僧祇陀羅尼門
B04n0002_p1642a14║聽聞正法。聞已不忘。以無量差別門為他演說。
B04n0002_p1642a15║【疏】分二。初列十持。持先已得。後此菩薩得如是下。用前十持。持當所得。今初。先列十持。並從所起業用立
B04n0002_p1642a16║名。初三起意業。次三起身業。後四起口業。一持義。二持教法。三持能知智。四善軟者。慈光攝受。五剛強者。
B04n0002_p1643a01║善慧降伏。種種施為故。六上供諸佛。下攝貧窮。故名眾財．七於大乘中狹劣眾生。示教大乘威德勝利令
B04n0002_p1643a02║生喜故。八不斷辯才。智常說故。九無盡樂說。深說故。十種種義樂說。廣說故。後如是下總結。以百萬下。顯
B04n0002_p1643a03║持之用。二持當得中。聞已不忘。正顯持義。為他演說。亦持之用。
B04n0002_p1643a04║○第二明說成就。
B04n0002_p1643a05║此菩薩初見於佛。頭頂禮敬。即於佛所．得無量法門。此所得法門。非彼聞持諸大聲聞．於百千劫所能領受。
B04n0002_p1643a06║此菩薩得如是陀羅尼。如是無礙智。坐於法座而說於法。大千世界滿中眾生．隨其心樂差別為說。唯除
B04n0002_p1643a07║諸佛．及受職菩薩。其餘眾會威德光明．無能與比。此菩薩處於法座。欲以一音．令諸大眾皆得解了．即得解
B04n0002_p1643a08║了。或時欲以種種音聲．令諸大眾皆得開悟。或時心欲放大光明演說法門。或時心欲於其身上一一毛孔
B04n0002_p1643a09║皆演法音。或時心欲乃至三千大千世界所有一切形無形物皆悉演出妙法言音。或時心欲發一言音周
B04n0002_p1643a10║徧法界悉令解了。或時心欲一切言音皆作法音．恒住不滅。或時心欲一切世界簫笛鐘鼓及以歌詠一切
B04n0002_p1643a11║樂聲皆演法音。或時心欲於一字中一切法句言音差別皆悉具足。或時心欲令不可說無量世界地水火
B04n0002_p1643a12║風四大聚中所有微塵．一一塵中皆悉演出不可說法門。如是所念．一切隨心。無不得者。
B04n0002_p1643a13║【疏】於中三。初顯所受法多。二此菩薩得如是下．能廣開演。三此菩薩處於法座下。明起說自在。
B04n0002_p1643a14║○第三問答成就。
B04n0002_p1643a15║佛子。此菩薩假使三千大千世界所有眾生．咸至其前。一一皆以無量言音而興問難。一一問難各各不同。
B04n0002_p1643a16║菩薩於一念頃悉能領受。仍以一音普為解釋。令隨心樂．各得歡喜。如是乃至不可說世界所有眾生。一剎
B04n0002_p1644a01║那間．一一皆以無量言音而興問難。一一問難各各不同。菩薩於一念頃悉能領受。亦以一音普為解釋。各
B04n0002_p1644a02║隨心樂．令得歡喜。乃至不可說不可說世界滿中眾生。菩薩皆能隨其心樂隨根隨解而為說法．承佛神力．
B04n0002_p1644a03║廣作佛事。普為一切．作所依怙。
B04n0002_p1644a04║【疏】初一界答難。二明一切世界。
B04n0002_p1644a05║○第四受持成就。
B04n0002_p1644a06║佛子。此菩薩復更精進．成就智明。假使一毛端處．有不可說世界微塵數諸佛眾會。一一眾會．有不可說世
B04n0002_p1644a07║界微塵數眾生。一一眾生．有不可說世界微塵數性欲。彼諸佛隨其性欲．各與法門。如一毛端處。一切法界
B04n0002_p1644a08║處．悉亦如是。如是所說無量法門．菩薩於一念中．悉能領受。無有忘失。
B04n0002_p1644a09║【疏】可知。
B04n0002_p1644a10║○第二明位果。
B04n0002_p1644a11║佛子。菩薩住此第九地。晝夜專勤．更無餘念。唯入佛境界．親近如來。入諸菩薩甚深解脫。常在三昧。恆見
B04n0002_p1644a12║諸佛未曾捨離。一一劫中見無量佛。無量百佛。無量千佛。乃至無量百千億那由他佛。恭敬尊重．承事供養。
B04n0002_p1644a13║於諸佛所．種種問難。得說法陀羅尼。所有善根．轉更明淨。
B04n0002_p1644a14║【疏】三果同前。但初調柔。見佛緣中。初依內證。近佛法身。後依三昧。見佛色身。餘文可知。
B04n0002_p1644a15║譬如真金。善巧金師。用作寶冠。轉輪聖王以嚴其首。四天下內一切小王．及諸臣民諸莊嚴具．無與等者。此
B04n0002_p1644a16║第九地菩薩善根亦復如是。一切聲聞辟支佛．及下地菩薩所有善根．無能與等。佛子。譬如二千世界主大
B04n0002_p1645a01║梵天王身出光明。二千界中幽遠之處．悉能照耀．除其黑暗。此地菩薩所有善根亦復如是。能出光明．照眾
B04n0002_p1645a02║生心。煩惱黑暗皆令息滅。此菩薩十波羅蜜中。力波羅蜜最勝。餘波羅蜜非不修行。但隨力隨分。佛子。是名
B04n0002_p1645a03║略說菩薩摩訶薩第九善慧地。若廣說者。於無量劫亦不能盡。佛子。菩薩摩訶薩住此地。多作二千世界主
B04n0002_p1645a04║大梵天王。善能統理自在饒益。能為一切聲聞緣覺及諸菩薩．分別演說波羅蜜行。隨眾生心．所有問難．無
B04n0002_p1645a05║能屈者。布施．愛語．利行．同事。如是一切諸所作業。皆不離念佛。乃至不離念一切種一切智智。復作是念。我
B04n0002_p1645a06║當於一切眾生中。為首。為勝。乃至為一切智智依止者。此菩薩若發勤精進。於一念頃．得百萬阿僧祇國土
B04n0002_p1645a07║微塵數三昧。乃至示現百萬阿僧祇國土微塵數菩薩以為眷屬。若以菩薩殊勝願力．自在示現。過於此數。
B04n0002_p1645a08║乃至百千億那由他劫．不能數知。
B04n0002_p1645a09║○第三重頌分。
B04n0002_p1645a10║爾時金剛藏菩薩。欲重宣其義而說頌曰。
B04n0002_p1645a11║無量智力善觀察最上微妙世難知普入如來祕密處利益眾生入九地
B04n0002_p1645a12║總持三昧皆自在獲大神通入眾剎力智無畏不共法願力悲心入九地
B04n0002_p1645a13║【疏】二十四頌。分三。初十九頌地行。次四頌位果。後一結歎。今初具頌上四分。初二頌法師方便。
B04n0002_p1645a14║住於此地持法藏了善不善及無記有漏無漏世出世思不思議悉善知
B04n0002_p1645a15║若法決定不決定三乘所作悉觀察有為無為行差別如是而知入世間
B04n0002_p1645a16║【疏】次二頌智成就。
B04n0002_p1646a01║若欲知諸眾生心則能以智如實知種種速轉壞非壞無質無邊等眾相煩惱無邊恆共伴
B04n0002_p1646a02║眠起一義續諸趣業性種種各差別因壞果集皆能了諸根種種下中上先後際等無量別
B04n0002_p1646a03║解性樂欲亦復然八萬四千靡不知眾生惑見恆隨縛無始稠林未除翦與志共俱心並生
B04n0002_p1646a04║常相覊繫不斷絕但唯妄想非實物不離於心無處所禪定境排仍退轉金剛道滅方畢竟
B04n0002_p1646a05║六趣受生各差別業田愛潤無明覆識為種子名色芽三界無始恆相續惑業心習生諸趣
B04n0002_p1646a06║若離於此不復生眾生悉在三聚中或溺於見或行道
B04n0002_p1646a07║【疏】次七頌入行成就。
B04n0002_p1646a08║住於此地善觀察隨其心樂及根解
B04n0002_p1646a09║【疏】四有八偈。頌說成就。於中初半偈。頌智成就。
B04n0002_p1646a10║悉以無礙妙辯才如其所應差別說處於法座如師子亦如牛王寶山王
B04n0002_p1646a11║又如龍王布密雲霔甘露雨充大海善知法性及奧義隨順言辭能辯說
B04n0002_p1646a12║【疏】次二偈。頌口業成就。其中諸喻。長行所無。
B04n0002_p1646a13║總持百萬阿僧祇譬如大海受眾雨總持三昧皆清淨能於一念見多佛
B04n0002_p1646a14║一一佛所皆聞法復以妙音而演暢
B04n0002_p1646a15║【疏】後五偈半。頌法師自在成就。於中初一偈半。頌持。
B04n0002_p1646a16║若欲三千大千界教化一切諸羣生如雲廣布無不及隨其根欲悉令喜
B04n0002_p1647a01║【疏】次一偈頌說。
B04n0002_p1647a02║毛端佛眾無有數眾生心樂亦無極悉應其心與法門一切法界皆如是
B04n0002_p1647a03║【疏】次一頌問答。
B04n0002_p1647a04║菩薩勤加精進力復獲功德轉增勝聞持爾所諸法門如地能持一切種
B04n0002_p1647a05║十方無量諸眾生咸來親近會中坐一念隨心各問難一音普對悉充足
B04n0002_p1647a06║【疏】後二頌受持。兼頌問答。
B04n0002_p1647a07║住於此地為法王隨機誨誘無厭倦日夜見佛未曾捨入深寂滅智解脫供養諸佛善益明
B04n0002_p1647a08║如王頂上妙寶冠復使眾生煩惱滅譬如梵王光普照住此多作大梵王以三乘法化眾生
B04n0002_p1647a09║所行善業普饒益乃至當成一切智一念所入諸三昧阿僧祇剎微塵數見佛說法亦復然
B04n0002_p1647a10║願力所作復過此此是第九善慧地大智菩薩所行處甚深微妙難可見我為佛子已宣說
B04n0002_p1647a11║【論】有四十八行頌。明重頌前法分。如文自具。此已上大綱。明但隨智境。約智德。見佛供養及攝生。乃至眷
B04n0002_p1647a12║屬廣大。非有往來自他所為。但以智境對現故。如一切智智依止者。明修真俗二智者之所依止故。明六
B04n0002_p1647a13║地真俗二智現前。七地唯存利物。八九二地行圓任運。十地佛力方終。云如來無上兩足尊者。明此真俗
B04n0002_p1647a14║二智滿故。明如是修二智者所依止故。（已上第九地竟。）
B04n0002_p1647a15║大方廣佛華嚴經疏論纂要卷第七十二