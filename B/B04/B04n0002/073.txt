B04n0002_p1648a01║大方廣佛華嚴經疏論纂要卷第七十三
B04n0002_p1648a02║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B04n0002_p1648a03║十地品第二十六（之十四）
B04n0002_p1648a04║○第十法雲地。初明大意。
B04n0002_p1648a05║【疏】所以來者。瑜伽意云。雖於一切品類宣說法中得大自在。而未能得圓滿法身。現前證受。今精勤修習．
B04n0002_p1648a06║已得圓滿。故有此來。論云。於九地中已作淨佛國土。及化眾生。第十地中。修行令智覺滿。此是勝故。以八
B04n0002_p1648a07║九二地同無功用。故對之顯勝。有此地來。又一乘中．最居極故。○次釋名。下自有釋名分。今且略解。雲者
B04n0002_p1648a08║是喻。略有三義。一含水義。二覆空義。三霔雨義。約法就喻。則有多義。雲有四義。一喻智慧。二喻法身。三喻
B04n0002_p1648a09║應身。四喻多聞熏因。空亦四義。一喻真如。二喻粗重。三喻法身。四喻梨耶。攝大乘論云。由得總緣一切法
B04n0002_p1648a10║智。含藏一切陀羅尼門。三摩地門。此喻含水義。又云。譬如大雲。能覆如空廣大障故。此喻覆空義。即以前
B04n0002_p1648a11║智。能覆惑智二障。又云。又於法身能圓滿故。此有二義。一喻霔雨義。即上之智。出生功德。充滿所依法身
B04n0002_p1648a12║故。二喻徧滿。即前之智。自滿法身耳。故金光明云。法身如虛空。智慧如大雲。瑜伽云。粗重之身．廣如虛空。
B04n0002_p1648a13║法身圓滿。譬如大雲。皆能徧覆。此同攝論第二義。而無性釋以智覆空。此以法身者。智滿則法身圓滿。起
B04n0002_p1648a14║信論云。顯現法身。智純淨故。本分云。得大法身。具足自在。亦以法身喻雲。莊嚴論第十三云。於第十地中。
B04n0002_p1648a15║由三昧門．及陀羅尼門．攝一切聞熏習因。徧滿阿黎耶識中。譬如浮雲徧滿虛空能以此聞熏習雲。於一
B04n0002_p1648a16║一剎那。於一一相。於一一好。於一一毛孔。雨無量無邊法雨。充足一切所化眾生。由能如雲。雨法雨故。故
B04n0002_p1649a01║名法雲。此從法身。未及佛故。立賴耶名。然諸釋雖眾。不出三義。謂以智慧含德。徧斷諸障。徧證法身故。○
B04n0002_p1649a02║所覆粗重。即所離障。謂於諸法中。未得自在障。此障十地大法智雲。及所含藏所起事業故。斯即二愚。障
B04n0002_p1649a03║所起業．名大神通愚。障大智雲。即悟入微細祕密愚○斷此障故。便能證得業自在等所依真如。謂神通
B04n0002_p1649a04║作業。總持定門。皆自在故。便成受位等行。具智波羅蜜。得化身三昧等果．即是雲雨。究竟成佛法身。及所
B04n0002_p1649a05║證如。皆亦所徧虛空。其旨一耳。
B04n0002_p1649a06║【論】此地何故名為法雲地。明此菩薩登法王之位。智滿行周。以大慈悲雲。於諸生死海。普降法雨。灌一切
B04n0002_p1649a07║眾生心田。令一切眾生長菩提之芽。無有休息。以此名為法雲地。明此地從初發心。入此智地而生佛家。
B04n0002_p1649a08║升進修行。至此地。大悲願力。功終行滿。故常雨法故。
B04n0002_p1649a09║○次正釋文。文中三分。先讚請。
B04n0002_p1649a10║淨居天眾那由他聞此地中諸勝行空中踊躍心歡喜悉共虔誠供養佛
B04n0002_p1649a11║不可思議菩薩眾亦在空中大歡喜俱然最上悅意香普熏眾會令清淨
B04n0002_p1649a12║自在天王與天眾無量億數在虛空普散天衣供養佛百千萬種繽紛下
B04n0002_p1649a13║【疏】讚請中。有十六偈。前十三讚。後三偈請。前中亦二。前三偈但申供養。有三類。可知。
B04n0002_p1649a14║天諸采女無有量靡不歡欣供養佛各奏種種妙樂音悉以此言而讚歎
B04n0002_p1649a15║【疏】後十偈天女供讚。於中亦二。初一總標供讚。
B04n0002_p1649a16║佛身安坐一國土一切世界悉現身身相端嚴無量億法界廣大悉充滿
B04n0002_p1650a01║於一毛孔放光明普滅世間煩惱暗國土微塵可知數此光明數不可測
B04n0002_p1650a02║【疏】餘九正顯讚辭。於中亦二。前八讚佛德能。後一勸修利益。前中亦二。前五讚大用自在。後顯自在所由
B04n0002_p1650a03║前中亦二。前二用益普周。
B04n0002_p1650a04║或見如來具眾相轉於無上正法輪或見遊行諸佛剎或見寂然安不動
B04n0002_p1650a05║【疏】後三隨見不等。於中亦二。初一總明。
B04n0002_p1650a06║或現住於兜率宮或現下生入母胎或示住胎或出胎悉令無量國中見
B04n0002_p1650a07║或現出家修世道或現道場成正覺或現說法或涅槃普使十方無不覩
B04n0002_p1650a08║【疏】後二八相顯。（【校】上疏云顯自在所由。案顯字應屬次科。纂要及續藏金陵本誤移於八相之下。）
B04n0002_p1650a09║譬如幻師知幻術在於大眾多所作如來智慧亦復然於世間中普現身
B04n0002_p1650a10║佛住甚深真法性寂滅無相同虛空而於第一實義中示現種種所行事
B04n0002_p1650a11║所作利益眾生事皆依法性而得有相與無相無差別入於究竟皆無相
B04n0002_p1650a12║若有欲得如來智應離一切妄分別有無通達皆平等疾作人天大導師
B04n0002_p1650a13║【疏】所由中亦二。初一智了世幻故。文有喻合。後二證窮性相故。於中半偈證體。半偈起用。半偈用不離體。
B04n0002_p1650a14║半偈體用泯絕。後偈誡勸。
B04n0002_p1650a15║無量無邊天女眾種種言音稱讚已身心寂靜共安樂瞻仰如來默然住
B04n0002_p1650a16║即時菩薩解脫月知諸眾會咸寂靜向金剛藏而請言大無畏者真佛子
B04n0002_p1651a01║從第九地入十地所有功德諸行相及以神通變化事願聰慧者為宣說
B04n0002_p1651a02║【疏】後三請中。初一結默念請。後二上首言請。
B04n0002_p1651a03║○第二正說。論分八分。一方便作滿足地分。攝前九地所修。總為方便。滿此地故。二得三昧分。初住地行．
B04n0002_p1651a04║行德無量。偏舉受職之所依故。三得受位分。正住地行。依前定力。攝佛智故。四入大盡分。是地滿行。望前
B04n0002_p1651a05║諸地。行已窮盡。今復地滿。盡之極故。五釋名分。此地學窮。辨德顯稱故。六神通力有上無上分。地滿足已。
B04n0002_p1651a06║妙用自在。形前無上。形佛劣故。七地影像分。以喻顯法。如因影像。知形質故。八地顯益分。彰說殊勝。勸修
B04n0002_p1651a07║趣入故。後之二分。通該十地。將前攝後．云此地有八。若依前長科。後二分通。則此地分二。先明地行。後彰
B04n0002_p1651a08║位果。地行之中。方有六分。如上所列。六中初一是入心。餘是住心。出心即調柔果。已如前說。今初。
B04n0002_p1651a09║爾時金剛藏菩薩摩訶薩。告解脫月菩薩言。佛子。菩薩摩訶薩。從初地乃至第九地。以如是無量智慧觀察
B04n0002_p1651a10║覺了已。善思惟修習。善滿足白法。集無邊助道法。增長大福德智慧。廣行大悲。知世界差別。入眾生界稠
B04n0002_p1651a11║林。入如來所行處。隨順如來寂滅行。常觀察如來力無所畏不共佛法。名為得一切種一切智智受職位。
B04n0002_p1651a12║【疏】初分二。先總明。後善滿下。別顯。今初無量智者。阿含廣故。觀察覺了者。證智深故。寶性論中地上菩薩
B04n0002_p1651a13║起二修行。一約根本智。名如實修。即此證智。二約後得智。名徧修行。即此廣智。諸地具起上二種行。今於
B04n0002_p1651a14║上二。決擇思修。別中十句．攝為七相。初三七八二處合故。七中一善修行故。即是同相。謂初三句明證助
B04n0002_p1651a15║不住。諸地同修故。初句證道。無漏白法故。何以得證。由次句助道。何因成助。由後句不住道。增福德故．不
B04n0002_p1651a16║住無為。增智慧故．不住有為。後六別相。謂二廣行大悲。即普徧隨順自利利他相。此總前七地。合為一相。
B04n0002_p1652a01║以七地差別之相。八地之初已辨。故此總舉。普徧釋廣。隨順釋行。大悲利他而成自業。故云自利。三一句。
B04n0002_p1652a02║令佛土淨。即八地相。下三相即九地。以親證此。故多舉之。謂四一句。教化眾生相。即九地自分行。入十一
B04n0002_p1652a03║稠林故。五有二句善解相。謂解達真如。是佛所行處故。善順如來。能證寂滅行故。（【鈔】真如是佛行處者。今此九地。入向十地。何名
B04n0002_p1652a04║入如來所行。答。十地同佛境相應故。）六無厭足相。常觀察力等。欲趣入故。上句解。此句行。並九地勝進。故前地云。晝夜專勤。
B04n0002_p1652a05║更無餘念。唯入佛境界故。七地盡至入相。謂十地證窮故。同前諸地。結行入位。已屬第十。故云名為得受
B04n0002_p1652a06║職位。（七地盡者。即經名為得下經文。十地學窮。名為地盡。依行得證。說為至入。）
B04n0002_p1652a07║【論】第一段七行經。明從初地至第九地。以分分白淨法。修助道行。觀察眾法。修習福德智慧。廣行大悲。並
B04n0002_p1652a08║為成就此十地根本智悲之地。至此地滿故。明元將一切諸佛智悲之地．以作五位修行。從初發心住已。
B04n0002_p1652a09║至此諸佛智地故。從初發心．有五種發心。不離一念。五種初發心者。一十住初發心。二十行初發心。三十
B04n0002_p1652a10║迴向初發心。四十地初發心。五十一地初發心。如是五位初發心．皆不異如來根本智而起初發心故。為
B04n0002_p1652a11║智體無始終。此五種初發心皆無始終。為非情識能所見故。非時日歲月所攝故。如是五位．皆一時發故。
B04n0002_p1652a12║一如十住初發心。即以其止心不亂。開發如來根本智慧。即以妙峯山德雲比丘得憶念諸佛智慧光明
B04n0002_p1652a13║門。山者。止也。即初從凡夫地。止心不亂。即佛智慧。現入如來智慧地。名初發心住。二如十行初發心。即明
B04n0002_p1652a14║於諸佛智慧中。行行無染。即以三眼國善見比丘林中經行。比丘表行無染。林中經行．表行無住。三眼．表
B04n0002_p1652a15║佛眼法眼智眼。此眼自得如來智慧三眼。復利一切眾生。即行無所著故。三十迴向初發心。即以鬻香長
B04n0002_p1652a16║者青蓮華。即明和合諸香。賣鬻香而居。即明以十迴向門．起無限大願門．和融悲智法身。使令均平等進
B04n0002_p1653a01║故。青蓮華者。明於諸妙色香無染也。四十地初發心。修長養大慈大悲增勝。即以夜神婆珊婆演底。此云
B04n0002_p1653a02║春生主當神。以表大悲主當眾生．發生菩提芽故。五第十一地。以無作任運大悲初發心。即以摩耶夫人
B04n0002_p1653a03║生諸佛為首。即明從悲生智．教化眾生故。如上初發心．有此五種逆順不同。總在初心之中．一時具足．無
B04n0002_p1653a04║前後際。皆以法界大智為體故。不可說前後古今之解。此一段七行經。明成無前後古今之大智大悲法
B04n0002_p1653a05║界眾生界佛行滿故。至大法王職處。（第一滿足地分竟。）
B04n0002_p1653a06║○第二明三昧分。
B04n0002_p1653a07║佛子。菩薩摩訶薩以如是智慧入受職地已。即得菩薩離垢三昧。入法界差別三昧。莊嚴道場三昧。一切種
B04n0002_p1653a08║華光三昧。海藏三昧。海印三昧。虛空界廣大三昧。觀一切法自性三昧。知一切眾生心行三昧。一切佛皆現
B04n0002_p1653a09║前三昧。如是等百萬阿僧祇三昧皆現在前。菩薩於此一切三昧．若入若起．皆得善巧。亦善了知一切三昧
B04n0002_p1653a10║所作差別。其最後三昧．名受一切智勝職位。
B04n0002_p1653a11║【疏】於中二。初牒前起後。後即得下正顯。於中四。初舉十名。二如是等下。結所得數。三菩薩於此下。彰入滿
B04n0002_p1653a12║足。四其最後下。顯最後名。今初十中。初總餘別。總云離垢者。離煩惱垢故。是障盡地。偏受此名。別中九定。
B04n0002_p1653a13║離八種垢。一入密無垢。謂解入事事法界深密之處。不與惑俱故。（【鈔】不與惑俱者。釋無垢義。就總開別。皆帶無垢。無垢即不與惑俱。故初句示其
B04n0002_p1653a14║帶總。云不與惑俱。）二近無垢。萬行已圓。道場斯近故。如淨名說。上來初一解。次一行。下三成德。三放光無垢。謂光
B04n0002_p1653a15║開心華。令其見實。亦能坐種種大寶蓮華。光無不照故。四陀羅尼無垢。如海包藏。五起通無垢。則無心頓
B04n0002_p1653a16║現。上五皆起法身之定也。六有二定清淨佛土無垢。上句無量。則盡法界之疆域。下句正觀。窮國土之體
B04n0002_p1654a01║性。上六自利。（上句無量者。即經虛空界廣大三昧。此同自受用剎。下句窮國土之體性。即法性土。此能窮究。）七化生無垢。上之二利．皆自分行。八正覺無
B04n0002_p1654a02║垢。謂勝進上覺。將成菩提時。一切諸佛迭共現前而證知故。如下受職處說。以本覺將現前故。二結數者。
B04n0002_p1654a03║亦是眷屬。皆現前者。久修成就。不加功力。自然現故。三彰入滿足中。能入者。通方便定體。入起相即。隱顯
B04n0002_p1654a04║無方。故云善巧。善了所作。即知業用。四彰最後名者。將說受位分故。一切智者。佛無分別智也。論經重言
B04n0002_p1654a05║智者。兼後得智。二智平等。名受位也。
B04n0002_p1654a06║【論】離垢三昧者。云正定也。明此地悉離染淨涅槃悲智功用不均平垢。故名離垢三昧。不同三乘。離生死．
B04n0002_p1654a07║取涅槃。及淨土垢故。亦不同下地菩薩調治智悲生死涅槃萬行未自在垢故。此地菩薩離如是垢。故名
B04n0002_p1654a08║為離垢三昧。明以法界無作智印。印諸境界。無非智境。更無能所生死涅槃染淨等障。故名離垢三昧。又
B04n0002_p1654a09║三之言正。正者。明一止即是正字故。明此地菩薩。以一大普光明智。性自無依曰止。恆以此智常照諸境。
B04n0002_p1654a10║名之曰正。昧之云定。定者。以智利生。不迷諸見。名之為定。明從初地修諸方便助菩提分。至此地。所作功
B04n0002_p1654a11║行無功。習氣亦無。故名離垢三昧。乃至菩薩於此一切三昧。若入若起。皆得善巧者。明一身入。多身起。多
B04n0002_p1654a12║身入。一身起。又起中入。入中起。又於一三昧中。分別多眾生心行所行。多三昧境界。教多眾生而不失時。
B04n0002_p1654a13║最後三昧名受一切勝職位者。此是十地智滿行周．平等無作大悲．任運處世利眾生定。如是眾多三昧。
B04n0002_p1654a14║皆從體性無作法身法界普光明智寂用無礙三昧起故。如是三昧。非是三乘修寂靜者。求出三界者。樂
B04n0002_p1654a15║生淨土者之境界。是達一切無明．便成大智。是便以一切眾生身土微塵．總含佛國者之境界。此寂用無
B04n0002_p1654a16║依大智三昧。是一切諸佛根本智體用無盡藏王。能隨一切眾生無限情意。化不失時。無作者故。（第二
B04n0002_p1655a01║三昧分竟。）
B04n0002_p1655a02║○第三明受位分。於中有四。一法。二喻。三合。四結。（【鈔】第三受位分。自有十相者。文中法。喻。合。結。）今初有六。一座。二身。三眷屬。四
B04n0002_p1655a03║相。五出處。六得位。六中前五自分德備。後一上攝佛果。前中初三位體。次一位相。後一位用。前三即依正
B04n0002_p1655a04║眷屬。今初。隨何等座。謂大寶華王座故。
B04n0002_p1655a05║此三昧現在前時。有大寶蓮華。忽然出生。其華廣大。量等百萬三千大千世界。以眾妙寶間錯莊嚴。超過一
B04n0002_p1655a06║切世間境界。出世善根之所生起。知諸法如幻性眾行所成。恒放光明普照法界。非諸天處之所能有。毗瑠
B04n0002_p1655a07║璃摩尼寶為莖。栴檀王為臺。碼碯為鬚。閻浮檀金為葉。其華常有無量光明。眾寶為藏。寶網彌覆。十三千
B04n0002_p1655a08║大千世界微塵數蓮華以為眷屬。
B04n0002_p1655a09║【疏】於中二。先明主華。自有十相。一主相。即寶蓮華。二其華下。量相。三以眾妙下。勝相。具德故。（【鈔】事則眾寶間錯故勝。法
B04n0002_p1655a10║則眾德為嚴。亦如上說。有同時具足相應。廣狹自在．一多相容等德故。）四超過下。地相。生處故。（法界智地為生處故。）五出世下。因相。六知諸下。成相。七
B04n0002_p1655a11║恆放下。第一義相。正觀普照法界現事故。如世蓮華。開敷菡蓞為第一故。（然華有三時之異。一華而未敷。二處中盛時。三彫而將落。今非
B04n0002_p1655a12║初後。正處中盛時。正觀普照。等彼流光。法界現事。如開菡萏。披敷見蓮。華實雙美。事理昭著。權實開榮。）八非諸天下。功德相。菩薩德招故。九毗瑠璃下。體相。
B04n0002_p1655a13║（瑠璃為淨。栴檀為樂。瑪瑙為我。檀金為常。四德為體。）十其華下。莊嚴相。（智光圓照。照如來藏。教網遐張。為莊嚴也。）二十三千下。明眷屬華。
B04n0002_p1655a14║【論】經云。此三昧現在前時。有大蓮華。忽然出生。此是受職菩薩。悲智行滿。等周法界利益眾生之報得。是
B04n0002_p1655a15║十地之中。最後三昧身也。其華量等百萬三千大千世界者。千箇百億四天下為一小千。千箇小千為一
B04n0002_p1655a16║中千。千箇中千為一大千。今云量等百萬三千大千世界者。意明無限量之大稱。已下莊嚴．如經自具。經
B04n0002_p1656a01║云。出世善根之所生起者。非是超過三界淨土菩薩．及二乘變易生死諸善根所能知故。是知諸法如幻
B04n0002_p1656a02║性所成。恆放光明．普照法界。此配善根因果如蓮華。以毗瑠璃摩尼寶為莖者。毗之云光。以光明瑠璃．表
B04n0002_p1656a03║法身智身明淨故。其摩尼寶。光淨無垢似瑠璃。非瑠璃所成。以摩尼為蓮華莖者。以法身智身性無垢之
B04n0002_p1656a04║報果。以法身智體。與一切諸行作根本故。今依果報生蓮華。還以法身智體。性自清淨。以成報故。是故光
B04n0002_p1656a05║淨摩尼以為其莖。栴檀王為臺者。明戒定慧解脫解脫知見五分法身之香善根之所生起。以法身能成
B04n0002_p1656a06║戒定慧等五分法身之香。今依果報得。以次相資。瑪瑙為鬚者。是助菩提之分。萬行善根之報得。此是赤
B04n0002_p1656a07║色寶。表萬行顯發菩提理智。及莊嚴五分法身故。互相資發。以次而陳。閻浮檀金為葉者。此金明淨柔軟。
B04n0002_p1656a08║是慈悲善根所生。為慈悲是覆蔭義故。其華常有無量光明者。智慧法光利生善根所起。眾寶為藏者。都
B04n0002_p1656a09║結此地含藏眾善所生。寶網彌覆者。善設教網漉諸眾生善根所生。十三千大千世界微塵數蓮華以為
B04n0002_p1656a10║眷屬者。是一行徧一切行．一切行徧一行善根所起。是主伴萬行自在善根所起。如上之華。是於普光明
B04n0002_p1656a11║殿中初說十信。於如來前所現之華。諸眷屬眾。是如來眉間毫中之眾。前是舉果勸修。此是行終之果。
B04n0002_p1656a12║○第二隨何等身。
B04n0002_p1656a13║爾時菩薩坐此華座。身相大小。正相稱可。
B04n0002_p1656a14║【疏】隨何等身。殊妙之身．稱於座故。
B04n0002_p1656a15║○第三隨何眷屬。
B04n0002_p1656a16║無量菩薩以為眷屬。各坐其餘蓮華之上。周帀圍繞。一一各得百萬三昧。向大菩薩一心瞻仰。
B04n0002_p1657a01║【論】所坐華王之上者。是根本智。眷屬菩薩坐諸華座者。是差別智。明此位菩薩智悲萬行徧周。如文自具。
B04n0002_p1657a02║○第四隨何等相。
B04n0002_p1657a03║佛子。此大菩薩。并其眷屬坐華座時。所有光明。及以言音。普皆充滿十方法界。一切世界咸悉震動。惡趣休
B04n0002_p1657a04║息。國土嚴淨。同行菩薩靡不來集。人天音樂同時發聲。所有眾生悉得安樂。以不思議供養之具．供一切佛。
B04n0002_p1657a05║諸佛眾會悉皆顯現。
B04n0002_p1657a06║【疏】周徧作業為其相故。
B04n0002_p1657a07║○第五隨何出處。十處出光。令惡道出離。菩薩增行故。
B04n0002_p1657a08║佛子。此菩薩坐彼大蓮華座時。於兩足下．放百萬阿僧祇光明。普照十方諸大地獄。滅眾生苦。於兩膝輪．放
B04n0002_p1657a09║百萬阿僧祇光明。普照十方諸畜生趣。滅眾生苦。於臍輪中．放百萬阿僧祇光明。普照十方閻羅王界。滅眾
B04n0002_p1657a10║生苦。從左右脇放百萬阿僧祇光明。普照十方一切人趣。滅眾生苦。從兩手中．放百萬阿僧祇光明。普照十
B04n0002_p1657a11║方一切諸天及阿脩羅所有宮殿。從兩肩上．放百萬阿僧祇光明。普照十方一切聲聞。從其項背．放百萬阿
B04n0002_p1657a12║僧祇光明。普照十方辟支佛身。
B04n0002_p1657a13║【疏】文分為四。一舒光作業。二眾聖咸知。三下類奔風。四同聲相應。今初。十處放光。有三種業。一利益業。二
B04n0002_p1657a14║發覺業。三攝伏業。今類例相從。且分為四。一前之七光。但有益業。前五益凡。後二益小。
B04n0002_p1657a15║從其面門．放百萬阿僧祇光明。普照十方初始發心。乃至九地諸菩薩身。
B04n0002_p1657a16║【疏】二第八一光。有二業半。一者益九地已還菩薩故。二者發覺令知故。言一半者。但有攝義。攝彼令來故。
B04n0002_p1658a01║從兩眉間．放百萬阿僧祇光明。普照十方受職菩薩。令魔宮殿悉皆不現。
B04n0002_p1658a02║【疏】三第九一光。亦二業半。一益等位菩薩故。下文彼光既令此益。此光必益於彼故。二發覺令知故。言一
B04n0002_p1658a03║半者。魔宮不現。是伏業故。
B04n0002_p1658a04║從其頂上．放百萬阿僧祇三千大千世界微塵數光明。普照十方一切世界諸佛如來道場眾會。右繞十
B04n0002_p1658a05║帀．住虛空中。成光明網。名熾然光明。發起種種諸供養事．供養於佛。餘諸菩薩．從初發心．乃至九地。所有供
B04n0002_p1658a06║養。而比於此。百分不及一。乃至算數譬喻所不能及。其光明網．普於十方一一如來眾會之前。雨眾妙香。華
B04n0002_p1658a07║鬘衣服。幢旛寶蓋。諸摩尼等莊嚴之具。以為供養。皆從出世善根所生。超過一切世間境界。若有眾生見知
B04n0002_p1658a08║此者。皆於阿耨多羅三藐三菩提得不退轉。佛子。此大光明．作於如是供養事畢。復繞十方一切世界。一
B04n0002_p1658a09║一諸佛道場眾會。經十帀已。從諸如來足下而入。
B04n0002_p1658a10║【疏】四第十頂光。但有發覺。文分為三。一顯照分齊。二右繞下。正顯作業。謂興供成益。益言不退菩提者。論
B04n0002_p1658a11║有四義。一於登地。證決定故。二入正定聚故。三定離放逸惡故。四定集善事故。三佛子下。事訖收光。言足
B04n0002_p1658a12║下入者。若約教相。頂光入足。顯深敬故。若約證實終極之智。從下趣入諸佛境故。故論釋後段云。平等攝
B04n0002_p1658a13║故。顯證佛境。即自證故。（【鈔】若約教相者。顯有二意。前約教相。人之所賤。莫過於足。人之所貴。莫過於頂。頂光入足。故顯敬深。二若約證下。自有二意。文乃有三。一頂光入足。顯此菩薩入他
B04n0002_p1658a14║佛境。二故論下。引證。三顯證佛境。即自證故者。是第二意。入自佛境。因圓趣果故。論言平等攝者。此有二意。一如來下攝。足收其光。菩薩上攝。光入佛境。云平等攝。二入他佛境。即入自境。自他佛境。無二體故。云
B04n0002_p1658a15║平等攝。）（舒光作業竟。）
B04n0002_p1658a16║【論】兩行半經。明此位菩薩如上所放光明供養及所作事畢。繞十方一切世界一一諸佛道場眾會十帀。
B04n0002_p1659a01║從諸如來足下而入者。十帀者。明十法圓滿故。光入佛足下者。明返果還因故。明從普光明殿中起十信
B04n0002_p1659a02║心。如來於兩足下輪中放光。成其十信。次十住佛足指端放光。次十行佛足趺上放光。次十迴向膝上放
B04n0002_p1659a03║光。次十地佛眉間毫中放光。今至此十地道滿果終。不異初信之法。時不移。法不異。果不異。是故十地道
B04n0002_p1659a04║滿之光。還從佛足下而入。明果同因故。不異所信之法故。明如來示果即因。菩薩進修。以因即果。是故此
B04n0002_p1659a05║十地之位．返果從因。是故光入諸佛足下也。亦明行滿。故入佛足輪。足是行故。
B04n0002_p1659a06║爾時諸佛及諸菩薩。知某世界中。某菩薩摩訶薩。能行如是廣大之行。到受職位。
B04n0002_p1659a07║【疏】第二眾聖咸知。
B04n0002_p1659a08║佛子。是時十方無量無邊。乃至九地諸菩薩眾。皆來圍繞。恭敬供養．一心觀察。正觀察時。其諸菩薩。即
B04n0002_p1659a09║各獲得十千三昧。
B04n0002_p1659a10║【疏】第三下位奔風。申敬獲益。文並可知。
B04n0002_p1659a11║當爾之時。十方所有受職菩薩。皆於金剛莊嚴臆德相中出大光明。名能壞魔怨。百萬阿僧祇光明以為眷
B04n0002_p1659a12║屬。普照十方。現於無量神通變化。作是事已。而來入此菩薩摩訶薩金剛莊嚴臆德相中。其光入已。令此菩
B04n0002_p1659a13║薩所有智慧勢力增長。過百千倍。
B04n0002_p1659a14║【疏】第四同聲相應。以修平等因行．互相資故。表內吉祥深廣之德。嚴心已圓故。外於此相。放光相益。又上
B04n0002_p1659a15║此照彼。放眉間光。表中道已照。今彼照此。乃於胸相者。表心契懸同。德圓魔盡。名壞魔怨。（第五出處竟。）
B04n0002_p1659a16║○第六明隨所得位。
B04n0002_p1660a01║爾時十方一切諸佛。從眉間出清淨光明。名增益一切智神通。無數光明以為眷屬。普照十方一切世界。右
B04n0002_p1660a02║繞十帀。示現如來廣大自在。開悟無量百千億那由他諸菩薩眾。周徧震動一切佛剎。滅除一切諸惡道苦。
B04n0002_p1660a03║隱蔽一切諸魔宮殿。示一切佛得菩提處道場眾會莊嚴威德。如是普照盡虛空徧法界一切世界已。而來
B04n0002_p1660a04║至此菩薩會上．周帀右繞。示現種種莊嚴之事。現是事已。從大菩薩頂上而入。其眷屬光明．亦各入彼諸
B04n0002_p1660a05║菩薩頂。當爾之時。此菩薩得先所未得百萬三昧。名為已得受職之位。入佛境界。具足十力。墮在佛數。
B04n0002_p1660a06║【疏】於中二。一放光。於中十業。初光名．即益業。益一切智。令成佛故。二眷屬光．是因業。三示佛．是敬業。四開
B04n0002_p1660a07║悟業。五震動業。六止惡業。七降魔業。八示現業。九卷舒業。十示現種種．即變化業。二現是事已下。入頂成
B04n0002_p1660a08║益。入頂者。若約化相。上收於下也。若約實義。照極心源。名為智頂。成果在己。是為光入。（【鈔】若約化相者。疏但有二。初身光入
B04n0002_p1660a09║菩薩色身之頂。但為化相。即上收下。就實約義中。曲復有二。一約相顯實。即諸佛智光。入菩薩心頂。二直就實論。自智已圓。當成之果．顯在心源。是故結云。果成在己。）論云。諸如來光明。彼
B04n0002_p1660a10║菩薩迭互智。平等攝受故。謂菩薩頂光入佛足。則因上進於果也。佛光入菩薩頂。果收因也。亦因收果。入
B04n0002_p1660a11║則無迹。因果雙亡名平等也。（論云下。引證。謂菩薩下。疏釋。言亦因收果者。上義佛果下收。今菩薩頂。收得佛光耳。上釋迭互攝受。入則下。釋平等攝受。）當爾之時下。得
B04n0002_p1660a12║益。名為下。結位。入佛境者。所證同也。具十力者。行德同也。墮佛數者。如始出家。便墮僧數
B04n0002_p1660a13║○第二喻。喻上六事。文少不次。
B04n0002_p1660a14║佛子。如轉輪聖王所生太子。母是正后。身相具足。其轉輪王令此太子坐白象寶妙金之座。張大網幔。建大
B04n0002_p1660a15║幢旛。然香散華。奏諸音樂。取四大海水置金瓶內。王執此瓶灌太子頂。是時即名受王職位。墮在灌頂剎利
B04n0002_p1660a16║王數。即能具足行十善道。亦得名為轉輪聖王。
B04n0002_p1661a01║【疏】初喻隨何身。（【鈔】初喻隨何身者。即經云。如轉輪聖王所生太子。母是正后。身相具足是也。）二其轉輪下。喻隨何座。三張大下。喻隨何相．四取
B04n0002_p1661a02║四大下。喻隨所得位。王喻真身。手喻應身。瓶喻白毫。水喻於光。應有第三隨何等眷屬。謂文武百僚以為
B04n0002_p1661a03║輔弼。五即能下。明隨何等出處。
B04n0002_p1661a04║○第三合。
B04n0002_p1661a05║菩薩受職。亦復如是。諸佛智水灌其頂故。名為受職。具足如來十種力故。墮在佛數。
B04n0002_p1661a06║【疏】但合隨所得位。正意在此故。
B04n0002_p1661a07║○第四總結。結斯一分。
B04n0002_p1661a08║佛子。是名菩薩受大智職。菩薩以此大智職故。能行無量百千萬億那由他難行之行。增長無量智慧功德．
B04n0002_p1661a09║名為安住法雲地。
B04n0002_p1661a10║【論】已上四段經。明十地智滿。法合諸佛放光灌頂為智。齊諸佛智故。以佛果智相印合故。又發起增長十
B04n0002_p1661a11║一地。及佛妙智。令成熟故。此十地創現佛智。十一地方自在故。餘如文自具。（第三受位分竟。）
B04n0002_p1661a12║○大文第四明入大盡分。於中有五種大。一智大。二解脫大。三三昧大。四陀羅尼大。五神通大。此五依五
B04n0002_p1661a13║種義。一依正覺實智義．離智障故。二依心自在義．離煩惱障故。三依發心．即成就一切事義。意定力故。四
B04n0002_p1661a14║依一切世間隨利益眾生義。意能徧持．口能徧隨故。五依堪能度眾生義。身及諸通。廣能運故。前二自利。
B04n0002_p1661a15║後三利他。（【鈔】大文第四大盡分中。文前有四。一依論科。二此五下。論釋義。三前二下。料揀。四文中下。辨經。二中五義之內。義字向上。皆是論文。義字已下。即是疏釋。然前二離惑智二障。成心慧二解脫。
B04n0002_p1661a16║後三利他。即是三業。一意。二口。雖云意持。正在．口說。三即身通。）文中三。前二別明。後三合例。今初智大。分二。先別明。後總結。今初有七種
B04n0002_p1662a01║智。一集智大。二應化智大。三加持智大。四入微細智大。五密處智大。六入劫智大。七入道智大。此七展轉
B04n0002_p1662a02║相生。今初集智。依能斷疑力。了法緣集故。（遠公釋緣集云。統唯一種。或分為二。一妄緣集。三界虛妄。唯一心作。如夢所見。唯是心解。二真緣集。一切諸法。皆真心起。如夢
B04n0002_p1662a03║所見。皆報心作。或說為三。一真妄離合為三。離為前二。合為第三。第二約心識論三。一事緣集。從事識起一切法。二妄緣集。從其妄緣．起一切法。三真緣集。真識體中。具過一切恆沙性德。互相集成。故言緣集。）
B04n0002_p1662a04║佛子。菩薩摩訶薩住此法雲地。如實知欲界集。色界集。無色界集。世界集。法界集。有為界集。無為界集。眾生
B04n0002_p1662a05║界集。識界集。虛空界集。涅槃界集。此菩薩如實知諸見煩惱行集。知世界成壞集。知聲聞行集。辟支佛行集。
B04n0002_p1662a06║菩薩行集．如來力無所畏色身法身集。一切種一切智智集。示得菩提轉法輪集。入一切法分別決定智集。
B04n0002_p1662a07║舉要言之。以一切智．知一切集。
B04n0002_p1662a08║【疏】文中先別明。後舉要下。總結。前中有二十集。皆明因緣集。然通真妄。及與和合。故有三分。一染分。二淨
B04n0002_p1662a09║分。三滅分。在文六重。一唯染。謂初四。及眾生集。諸見煩惱集。二唯淨。謂聲聞已下諸集。三唯滅。謂虛空。四
B04n0002_p1662a10║淨染合說。謂識及有為。世界成壞。五淨滅合說。謂無為及涅槃。擇滅無為為淨。非擇滅為滅。性淨涅槃稱
B04n0002_p1662a11║滅。餘三涅槃為淨。六通染淨滅。謂法界故。論云。隨所正不正。以法界通善不善。及無為故。而論諸句。皆有
B04n0002_p1662a12║隨所言者。隨何等差別。皆能知故。（【鈔】順上善法界為淨。不善法界為染。無為法界為滅。無為與善為正。不善不正。且依今經以辨次者。先明三界。通於依正。總辨眾生所依。次云
B04n0002_p1662a13║世界。通於染淨。次辨法界。向上為上四所依。向下與為無為等而為所依。法界是總。以性從緣。則有為無為。眾生是能迷之人。識界為眾生之本。虛空是眾生等住處。涅槃是眾生所歸。煩惱是能迷之因。行兼於
B04n0002_p1662a14║業。則顯前皆是果。故此句初。有此菩薩言。由煩惱因。感界成壞。次三辨反源之人。如來下。四辨反源之果。結云一切者。非止二十故也。）
B04n0002_p1662a15║○第二明應化智。
B04n0002_p1662a16║佛子。此菩薩摩訶薩。以如是上上覺慧。如實知眾生業化。煩惱化。諸見化．世界化。法界化。聲聞化。辟支佛化。
B04n0002_p1663a01║菩薩化。如來化。一切分別無分別化。如是等皆如實知。
B04n0002_p1663a02║【疏】文三。初牒前起後。以依前緣集智身。起化用故。故論云。依彼身起力。次如實下。正顯。後如是下。總結。中
B04n0002_p1663a03║十句。初三眾生世間自在化。化起眾生善惡業。及利鈍使。令眾生見。似真造作故。次一句器世間自在化。
B04n0002_p1663a04║次五智正覺世間自在化。三乘正覺故。一法界化。為三乘所說法行。餘四化。為三乘人及果。後一通二世
B04n0002_p1663a05║間。有情有分別。器無分別。智正覺通上二也。（【鈔】遠公云。然化有三種。一據始起。有分別心而作變化。二就息想論。物見我化。我實不化。三就真實說。緣起門中。皆是真
B04n0002_p1663a06║實作用法門之所示現。今依後義。是故依前緣集故而起化用。）
B04n0002_p1663a07║○第三加持智。
B04n0002_p1663a08║又如實知佛持。法持。僧持。業持。煩惱持。時持。願持。供養持。行持。劫持。智持。如是等皆如實知。
B04n0002_p1663a09║【疏】論云。依如是如是轉行力。謂依彼應化。常化不絕。為加持行。其事非一．重言如是。有十一句。初三不斷
B04n0002_p1663a10║三寶是境界持。餘八是行持。於中初二逆行。勝熱炙身。無厭行虐。婆須染欲。徧行處邪。皆其事也。後六順
B04n0002_p1663a11║行。前四起因行時。謂起因之時。願等因體。後二得果在時。時謂長劫。智即果體。謂一切智智故。（【鈔】不斷三寶者。不斷
B04n0002_p1663a12║是三寶中持義。謂佛種不斷。即是佛持等。願等因體者。望上時持。故名因體。就體有二。願是起行方便之心。供養及行。即依願正行。供養攝福。行攝智故。）
B04n0002_p1663a13║○第四微細智。謂知佛化用微細自在故。
B04n0002_p1663a14║又如實知諸佛如來入微細智。所謂修行微細智。命終微細智。受生微細智。出家微細智。現神通微細智。成
B04n0002_p1663a15║正覺微細智。轉法輪微細智。住壽命微細智。般涅槃微細智。教法住微細智。如是等。皆如實知。
B04n0002_p1663a16║【疏】論云。依彼應化加持善集。不二作故。謂依前應化等三智。合為不二之智。作此微細化用。故隨一事。即
B04n0002_p1664a01║具前三。非但八相。一具餘七。文並可知。（【鈔】三智者。一應化。二加持。三善集。即前緣集智。所以合者。集智是智。餘二多悲。悲智無礙。為佛微細。非但八相者。但應化一智。即能
B04n0002_p1664a02║令一而具一切。今一一事。皆具三智。故為微細。以如來證此法門故。別有十事。多同八相。八相不具。）
B04n0002_p1664a03║○第五密處智。依護根未熟眾生。不令驚怖。故現粗隱細而祕密俱成。
B04n0002_p1664a04║又入如來祕密處。所謂身祕密。語祕密。心祕密。時非時思量祕密。授菩薩記祕密。攝眾生祕密。種種乘祕密。
B04n0002_p1664a05║一切眾生根行差別祕密。業所作祕密。得菩提行祕密。如是等。皆如實知。
B04n0002_p1664a06║【疏】初三即總顯三密。次三別顯起化密。一意知化時。二口與其記。謂懈怠者遲記。怯退者速記。或引實行
B04n0002_p1664a07║聲聞與應化者記。又昔但記菩薩。則於聲聞記為祕密。隨機隱顯。後攝眾生密。論經云。攝伏。謂攝受折伏。
B04n0002_p1664a08║皆通身口。次一教密。約實．則無三說三。三即為密。但為化菩薩故。約機．非一說一。一亦為密。後三約所知
B04n0002_p1664a09║明密。知根種種。知業萬差。知逆順行皆得菩提。故為密也。
B04n0002_p1664a10║【論】四行經。入如來十無盡祕密處。所謂身祕密者。於身塵毛孔中。現無量土。無量身。無量示現成佛。示現
B04n0002_p1664a11║涅槃。無量語業言音。如是十事。一時同異自在。十方咸然。總是如來普光明智。猶如圓鏡。等虛空界。一時
B04n0002_p1664a12║普應。任物所為。皆能對現．無所造作。
B04n0002_p1664a13║○第六入劫智。依命行加持。捨自在意。謂劫時遷流。名為命行。一攝一切．名曰加持。一入一切．名之為捨。
B04n0002_p1664a14║以廢己隨他故。劫隨心轉．名為自在。
B04n0002_p1664a15║又知諸佛所有入劫智。所謂一劫入阿僧祇劫。阿僧祇劫入一劫。有數劫入無數劫。無數劫入有數劫。一念
B04n0002_p1664a16║入劫。劫入一念。劫入非劫。非劫入劫。有佛劫入無佛劫。無佛劫入有佛劫。過去未來劫入現在劫。現在劫入
B04n0002_p1665a01║過去未來劫。過去劫入未來劫。未來劫入過去劫。長劫入短劫。短劫入長劫。如是等。皆如實知。
B04n0002_p1665a02║【疏】亦十世隔法異成門也。以得不思議解脫。不見長短一多大小。互相即入等。並如發心品。
B04n0002_p1665a03║○第七入道智。論云。依對治意說。謂徧入諸道。若逆若順。皆為對治。無非入道。此約知凡夫道。若約知化
B04n0002_p1665a04║凡夫道。即此逆順等。便是佛道。
B04n0002_p1665a05║又知如來諸所入智。所謂入毛道智。入微塵智。入國土身正覺智。入眾生身正覺智。入眾生心正覺智。入眾
B04n0002_p1665a06║生行正覺智。入隨順一切處正覺智。入示現徧行智。入示現順行智。入示現逆行智。入示現思議不思議世
B04n0002_p1665a07║間了知不了知行智。入示現聲聞智。辟支佛智。菩薩行如來行智。
B04n0002_p1665a08║【疏】別中有十四句。初句總入所化。謂毛道凡夫。隨風不定。故論經云。入凡夫道。論云。依凡夫地。餘句別顯
B04n0002_p1665a09║所化。略有三種。一依我慢行者。令入微塵智。觀破摶聚。唯塵無我故。二依信求生天者。入淨國土。過於所
B04n0002_p1665a10║信故。餘皆依覺觀者。於中初句起覺觀身。次二句正顯覺觀心行差別。次句明所覺境。上四即所化之覺
B04n0002_p1665a11║觀。次四句能化之行。初句總顯徧行故。次二隨宜。若逆若順。後句若深若淺。後四句。化令入三乘果。（【鈔】別顯三
B04n0002_p1665a12║種中。前二皆第一知凡夫道。其中觀破摶聚者。四十八經當具解釋。次四句者。即化凡夫道。亦兼第三。知凡夫道即是佛道。後四化果。其中思議等。並如九地。）
B04n0002_p1665a13║【論】入眾生心正覺智者。以眾生心與如來心。同一體性。以此如來知一切眾生而隨業接之。入示現逆行
B04n0002_p1665a14║智者。示作惡魔。惱惑行者。或行於非道。無不利生。如示作阿闍世王。殺害父母等事。令信得道業除。入示
B04n0002_p1665a15║現思議不思議。世間了知不了知智者。或令世間知是不思議聖行。或令世間不能了知是凡是聖。餘可
B04n0002_p1665a16║準知。
B04n0002_p1666a01║○第二總結。
B04n0002_p1666a02║佛子。一切諸佛所有智慧。廣大無量。此地菩薩。皆能得入。
B04n0002_p1666a03║【疏】總結前七皆佛之智。菩薩能入故名智大。（一智大竟。）
B04n0002_p1666a04║○第二明解脫大。
B04n0002_p1666a05║佛子。菩薩摩訶薩住此地。即得菩薩不思議解脫。無障礙解脫。淨觀察解脫。普照明解脫。如來藏解脫。隨順
B04n0002_p1666a06║無礙輪解脫。通達三世解脫。法界藏解脫。光明輪解脫。無餘境界解脫。此十為首。有無量百千阿僧祇解脫
B04n0002_p1666a07║門。皆於此第十地中得。
B04n0002_p1666a08║【疏】於中三。初標得位。次即得下。略顯有十。初依神通境界。轉變自在。言念不及故。如淨名所得。二能至無
B04n0002_p1666a09║量世界。以願智力。無拘礙故。三明離障解脫。故云淨觀。離障有二。並皆知之。一約位。則世出世間所離不
B04n0002_p1666a10║同。二就出世中。學無學別。此學無學。並通三乘。上三中。前二約通。此一約智。共為一對。總相以明。約身明
B04n0002_p1666a11║通。就人顯智。次三一對。一通。二智。四約心明通。普照物機。隨意轉變。一時普應。如觀音普門示現故。次二
B04n0002_p1666a12║約法明智。謂五即法陀羅尼。顯如來藏中蘊恆沙德故。六即能破他言。隨彼言破．無礙圓滿故。次二一對．
B04n0002_p1666a13║相入通智。約時明通。由達三世劫。隨意住持相入故。約因緣集顯智。一切種皆包藏法界之中故。後二一
B04n0002_p1666a14║對。約相即明通智。約身明通。不離一身光明輪而普照故。是解脫光輪。約時明智。即一而能知多故。後此
B04n0002_p1666a15║十下。結廣。
B04n0002_p1666a16║○第三總例餘三。
B04n0002_p1667a01║如是乃至無量百千阿僧祇三昧門。無量百千阿僧祇陀羅尼門。無量百千阿僧祇神通門。皆悉成就。
B04n0002_p1667a02║（第四大盡分竟。）
B04n0002_p1667a03║○大文第五釋名分中三。一能受如來大法雲雨。故名法雲。二佛子此地菩薩以自願下。明能注雨滅惑。
B04n0002_p1667a04║故名法雲。三佛子此地菩薩於一世界下。明注雨生善。故名法雲。然後之二段．從自受名。今此一段．從所
B04n0002_p1667a05║受立名。論云。雲法相似以徧覆故。此地中聞法相似。猶如虛空。身徧覆故。謂佛身雲。徧覆法界。法雨亦多。
B04n0002_p1667a06║唯此能受。故名法雲。（【鈔】然此一段。若從所受。應名法雨地。若從能受。應名法海地。今從受處。名為法雲。雲當佛身．而論意又以聞法相似。猶如虛空。則以虛空為能受。菩薩身徧覆故。雲為所
B04n0002_p1667a07║受之法。以雲義多含。故影出之。）文中二。先總明能受之德。
B04n0002_p1667a08║佛子。此菩薩摩訶薩。通達如是智慧。隨順無量菩提。成就善巧念力。
B04n0002_p1667a09║【疏】由前七智。成就念力。能受多法。此智實成多德。故云無量菩提。近說受持之義耳。
B04n0002_p1667a10║○二別顯受法之相。於中三。初總顯受多。二歷數顯多。二問答顯多。今初。
B04n0002_p1667a11║十方無量諸佛。所有無量大法明．大法照．大法雨。於一念頃。皆能安。能受。能攝。能持。譬如娑伽羅龍王所
B04n0002_p1667a12║霔大雨。唯除大海。餘一切處。皆不能安。不能受。不能攝。不能持。如來祕密藏大法明。大法照。大法雨。亦復
B04n0002_p1667a13║如是。唯除第十地菩薩。餘一切眾生。聲聞。獨覺。乃至第九地菩薩。皆不能安。不能受。不能攝。不能持。
B04n0002_p1667a14║【疏】有法喻合。法中三。一明所受法多。二大法明下。所受法妙。故下合云。祕密藏也。文有三句。上二句性故。
B04n0002_p1667a15║謂三慧所知。名法自性。大法明是聞思智攝受故。照。是修慧所攝受故。下句作故。謂說授眾生。如雲與他
B04n0002_p1667a16║雨法雨故。三於一念下。顯能受德。一念者。速故。既多妙又速。展轉顯勝。能安者。堪能安受文故。受者。信受
B04n0002_p1668a01║故。上二受文。攝者。思惟攝取義故。持者。攝受彼文義。成二持故。此但順說。下喻合。兼反顯不能。文並易了。
B04n0002_p1668a02║○第二歷數顯多。
B04n0002_p1668a03║佛子。譬如大海。能安能受能攝能持一大龍王所霔大雨。若二若三。乃至無量諸龍王雨。於一念間一時霔
B04n0002_p1668a04║下。皆能安。能受。能攝。能持。何以故。以是無量廣大器故。住法雲地菩薩。亦復如是。能安能受能攝能持一
B04n0002_p1668a05║佛法明法照法雨。若二若三。乃至無量。於一念頃．一時演說。悉亦如是。是故此地。名為法雲。
B04n0002_p1668a06║【疏】先喻後合。海能安者。受一切水故。受者。不濁故。濁如不信。攝者。餘水數入．失本名故。持者．用不可盡故。
B04n0002_p1668a07║○第三問答顯多。
B04n0002_p1668a08║解脫月菩薩言。佛子。此地菩薩於一念間。能於幾如來所。安受攝持。大法明大法照大法雨。金剛藏菩薩言。
B04n0002_p1668a09║佛子。不可以算數能知。我當為汝說其譬喻。佛子。譬如十方。各有十不可說百千億那由他佛剎微塵數世
B04n0002_p1668a10║界。其世界中一一眾生。皆得聞持陀羅尼。為佛侍者。聲聞眾中。多聞第一。如金剛蓮華上佛所。大勝比丘。然
B04n0002_p1668a11║一眾生所受之法。餘不重受。佛子。於汝意云何。此諸眾生所受之法。為有量耶。為無量耶。解脫月菩薩言。其
B04n0002_p1668a12║數甚多。無量無邊。金剛藏菩薩言。佛子。我為汝說。令汝得解。佛子。此法雲地菩薩。於一佛所．一念之頃。所安
B04n0002_p1668a13║所受所攝所持。大法明大法照大法雨三世法藏。前爾所世界一切眾生所聞持法。於此百分不及一。乃至
B04n0002_p1668a14║譬喻亦不能及。如一佛所。如是十方如前所說爾所世界微塵數佛。復過此數無量無邊。於彼一一諸如來
B04n0002_p1668a15║所。所有法明法照法雨三世法藏。皆能安能受能攝能持。是故此地。名為法雲。
B04n0002_p1668a16║【疏】先問後答。答中二。先校量顯示一佛之所。受法廣多。後如一佛下。類顯多佛。言三世法藏者。三世佛法
B04n0002_p1669a01║之藏也。而論云。於法界中三種事藏者。意取法明照雨。蘊在法界故。以彼經云。法界藏故。故為此釋。
B04n0002_p1669a02║○第二注雨滅惑。
B04n0002_p1669a03║佛子。此地菩薩以自願力。起大悲雲。震大法雷。通明無畏以為電光。福德智慧而為密雲。現種種身．周旋往
B04n0002_p1669a04║返。於一念頃。普徧十方百千億那由他世界微塵數國土。演說大法．摧伏魔怨。復過此數。於無量百千億那
B04n0002_p1669a05║由他世界微塵數國土。隨諸眾生心之所樂。霔甘露雨。滅除一切眾惑塵燄。是故此地名為法雲。
B04n0002_p1669a06║【疏】釋名中。此中雲等。如出現品廣明。悲雲普覆故。法雷驚蟄故。通明無畏．照機速疾。令見道故。以福智因。
B04n0002_p1669a07║成種種身。如雲形顯多故。法雨正能破四魔故。
B04n0002_p1669a08║○第三注雨生善。
B04n0002_p1669a09║佛子。此地菩薩。於一世界。從兜率天下。乃至涅槃。隨所應度眾生心而現佛事。若二若三。乃至如上微塵數
B04n0002_p1669a10║國土。復過於此。乃至無量百千億那由他世界微塵數國土。皆亦如是。是故此地。名為法雲。
B04n0002_p1669a11║【疏】釋名八相漸益故。可知。（第五釋名分竟。）
B04n0002_p1669a12║○大文第六神通力有上無上分中。有六種相。一依內。二依外。三自相。四作住持相。五令歡喜相。六者大
B04n0002_p1669a13║勝。若就經文分二。前四合為一段．正顯神通。後二為一．斷疑顯勝。今初分二。先別明。後總結。別中三。初明
B04n0002_p1669a14║依內。
B04n0002_p1669a15║佛子。此地菩薩。智慧明達。神通自在。
B04n0002_p1669a16║【疏】智慧明達者．即起通之智。亦陀羅尼。二神通者．是通體。三自在．即通德。亦攝不思議解脫。及與三昧。具
B04n0002_p1670a01║此三事。即通無上。（【鈔】論云。是中依內者。有其四種。一不思議解脫。二三昧。三起智陀羅尼。四神通。如前所說。釋曰。今疏取意。各別配經。亦具此四。論言如前所說者。即大盡分中五種大。但合智
B04n0002_p1670a02║及陀羅尼耳。以陀羅尼智為體故。）
B04n0002_p1670a03║○第二依外。謂業用依外境而起故。亦是第三依自相。謂轉變作用。是神通相故。（【鈔】此之二段者。即以轉變外事為神通自相故。）
B04n0002_p1670a04║隨其心念。能以狹世界作廣世界。廣世界作狹世界。垢世界作淨世界。淨世界作垢世界。亂住次住倒住
B04n0002_p1670a05║正住。如是無量一切世界。皆能互作。或隨心念。於一塵中置一世界須彌盧等一切山川。塵相如故。世界
B04n0002_p1670a06║不減。或復於一微塵之中置二置三乃至不可說世界須彌盧等一切山川。而彼微塵體相如本。於中世界
B04n0002_p1670a07║悉得明現。或隨心念。於一世界中示現二世界莊嚴乃至不可說世界莊嚴。或於一世界莊嚴中示現二世
B04n0002_p1670a08║界乃至不可說世界。或隨心念。以不可說世界中眾生置一世界。或隨心念。以一世界中眾生置不可說世
B04n0002_p1670a09║界。而於眾生無所嬈害。或隨心念。於一毛孔示現一切佛境界莊嚴之事。
B04n0002_p1670a10║【疏】此二經文是一。義分為二。今依自相釋文。自有二種。一轉變外事。二應化自身。初中三。一同類略廣轉。
B04n0002_p1670a11║二垢世界下。垢淨異事轉。三或隨心下。塵容世界等。是自在轉。二或隨心念於一毛下。應化自身。可知。
B04n0002_p1670a12║○第三作住持相。
B04n0002_p1670a13║或隨心念。於一念中示現不可說世界微塵數身。一一身示現如是微塵數手。一一手。各執恆河沙數華奩
B04n0002_p1670a14║香篋鬘蓋幢旛。周徧十方。供養於佛。一一身。復示現爾許微塵數頭。一一頭復現爾許微塵數舌。於念念中。
B04n0002_p1670a15║周徧十方歎佛功德。或隨心念。於一念間。普徧十方示成正覺乃至涅槃。及以國土莊嚴之事。或現其身
B04n0002_p1670a16║普徧三世。而於身中有無量諸佛。及佛國土莊嚴之事。世界成壞靡不皆現。或於自身一毛孔中出一切風。
B04n0002_p1671a01║而於眾生無所惱害。或隨心念。以無邊世界為一大海。此海水中現大蓮華。光明嚴好。徧覆無量無邊世
B04n0002_p1671a02║界。於中示現大菩提樹莊嚴之事。乃至示成一切種智。或於其身。現十方世界一切光明摩尼寶珠。日月星
B04n0002_p1671a03║宿雲電等光。靡不皆現。或以口噓氣。能動十方無量世界。而不令眾生有驚怖想。或現十方風災火災及以
B04n0002_p1671a04║水災。或隨眾生心之所樂。示現色身莊嚴具足。或於自身示現佛身。或於佛身而現自身。或於佛身現己國
B04n0002_p1671a05║土。或於己國土而現佛身。
B04n0002_p1671a06║【疏】作住持相。謂常用不絕故。
B04n0002_p1671a07║○後總結。
B04n0002_p1671a08║佛子。此法雲地菩薩。能現如是。及餘無量百千億那由他自在神力。
B04n0002_p1671a09║【疏】可知。（前四合為一段。正顯神通竟。）
B04n0002_p1671a10║【論】有三十五行半經。明此位菩薩隨念廣大微細大小一多相入通化自在分。釋義中。明此法雲地菩薩。
B04n0002_p1671a11║隨心念力廣大微細自他相入。一多大小互參。神通德用自在。皆隨自心念所成故。如一切眾生作用境
B04n0002_p1671a12║界皆是自心報業所成。人天地獄畜生餓鬼善惡等報果一依心造。如此十地菩薩以無作法身大智之
B04n0002_p1671a13║力。隨所心念莫不十方一時自在。皆悉知見。為無迷故。以普光智為體。為智體無依稱性徧周法界。與虛
B04n0002_p1671a14║空量等周滿十方世界。以無性智大用隨念。以不忘失智隨念皆成。以具總別智．總別同異成壞俱作。以
B04n0002_p1671a15║廣狹大小自在智化通無礙。以與一切眾生同體智．能變一切眾生境界純為淨土之剎。以自他無二智
B04n0002_p1671a16║一身而作多身多身而作一身。以法界無大小離量之智能以毛孔廣容佛剎。以等虛空無邊無方之智
B04n0002_p1672a01║而一念現生滿十方而無去來。以如響智而能響應對現等眾生應形。以具足圓滿福德智而恆居妙剎
B04n0002_p1672a02║常與一切眾生同居。若非聖所加持力。而眾生不見如是十地菩薩智力神通。雖言性等虛空。然虛空廣
B04n0002_p1672a03║大無用。如是十地之智。智滿虛空。智無體性。無造作者。一如虛空。然隨念力。周滿虛空。依果重重通化無
B04n0002_p1672a04║盡。如隨意摩尼珠。雖性無能所無所造作。而與一切眾境同色。餘如文自具。
B04n0002_p1672a05║○第二斷疑顯勝中二。先斷疑。後顯勝。今初。即論生喜。由疑除故。於中二。先示自神通力斷疑。二說法斷
B04n0002_p1672a06║疑。今初有二問答。初一問答顯神力無上。令眾歡喜。後一問答顯神力有上。令眾歡喜。
B04n0002_p1672a07║爾時會中諸菩薩。及天。龍。夜叉。乾闥婆。阿脩羅。護世四王。釋提桓因。梵天。淨居。摩醯首羅。諸天子等。咸作是
B04n0002_p1672a08║念。若菩薩神通智力能如是者。佛復云何。爾時解脫月菩薩知諸眾會心之所念。白金剛藏菩薩言。佛子。今
B04n0002_p1672a09║此大眾。聞其菩薩神通智力。墮在疑網。善哉仁者。為斷彼疑。當少示現菩薩神力莊嚴之事。
B04n0002_p1672a10║【疏】前中先問後答。問中。先大眾生疑。舉佛疑菩薩。如上之事。佛可得爾。菩薩豈然。後上首為請。
B04n0002_p1672a11║○答中二。一入定現通。二問答決擇。今初。即事為驗故。
B04n0002_p1672a12║時金剛藏菩薩即入一切佛國土體性三昧。入此三昧時。諸菩薩及一切大眾皆自見身在金剛藏菩薩
B04n0002_p1672a13║身內。於中悉見三千大千世界所有種種莊嚴之事。經於億劫說不能盡。又於其中見菩提樹。其身周圍十
B04n0002_p1672a14║萬三千大千世界。高百萬三千大千世界。枝葉所蔭亦復如是。稱樹形量有師子座。座上有佛號一切智通
B04n0002_p1672a15║王。一切大眾悉見其佛坐菩提樹下師子座上。種種諸相以為莊嚴。假使億劫說不能盡。金剛藏菩薩示
B04n0002_p1672a16║現如是大神力已。還令眾會各在本處。時諸大眾得未曾有。生奇特想。默然而住。向金剛藏一心瞻仰。
B04n0002_p1673a01║【疏】於中三。一法主入定。國土體性無所不融。故能一身包含無外。二入此下。眾覩希奇。表通自在。故佛號
B04n0002_p1673a02║通王。三金剛下。攝用增敬。
B04n0002_p1673a03║【論】有十八行半經。明此大眾。聞十地菩薩神通生疑。時金剛藏菩薩入體性三昧現佛神通。為眾除疑分。
B04n0002_p1673a04║釋義。於此段中。約有十事。一大眾懷疑。二解脫月為請。三金剛藏入定。四定所現境界。五大眾自見自身
B04n0002_p1673a05║在金剛藏身中。六現菩提樹。殊特高顯。七樹下有佛坐師子座。號一切智通王。八大眾見佛。九金剛藏菩
B04n0002_p1673a06║薩罷其神通。十大眾還自見身還在本處得未嘗有。如一切佛國土體性三昧者。即是無作法性身也。菩
B04n0002_p1673a07║提樹約以法性身行報得故。樹下佛號一切智通王者。即法性中無作之大智自在故。此三法。一切眾生。
B04n0002_p1673a08║體常如是。只為不自加行顯發故。餘如文自具。
B04n0002_p1673a09║○第二問答決擇。
B04n0002_p1673a10║爾時解脫月菩薩。白金剛藏菩薩言。佛子。今此三昧。甚為希有。有大勢力。其名何等。金剛藏言。此三昧。名一
B04n0002_p1673a11║切佛國土體性。又問。此三昧境界云何。答言。佛子。若菩薩修此三昧。隨心所念。能於身中現恒河沙世界微
B04n0002_p1673a12║塵數佛剎。復過此數。無量無邊。佛子。菩薩住法雲地。得如是等無量百千諸大三昧故。此菩薩身身業不可
B04n0002_p1673a13║測知。語語業意意業神通自在。觀察三世。三昧境界。智慧境界。遊戲一切諸解脫門。變化所作。神力所作。光
B04n0002_p1673a14║明所作。略說乃至舉足下足。如是一切諸有所作。乃至法王子住善慧地菩薩。皆不能知。佛子。此法雲地菩
B04n0002_p1673a15║薩所有境界。略說如是。若廣說者。假使無量百千阿僧祇劫。亦不能盡。
B04n0002_p1673a16║【疏】文三。初問名字。二又問下。業用分齊。三佛子菩薩住下。類顯廣多。於中二。初但結多定。已顯業用難思。
B04n0002_p1674a01║後佛子此法雲下。結略顯廣。則餘德無盡。此中亦即大盡中事。（【鈔】此中等者。前文標中。已有五大。今復結之。故云亦是。謂初總標三業。即神通自在。
B04n0002_p1674a02║餘具五大。一觀察三世即第一智大。二三昧境界即第三三昧大。三智境界即四陀羅尼大。四遊戲下．即第二解脫大。五變化下即第五神通大。）
B04n0002_p1674a03║○第二顯神力有上。謂劣於佛故。先問。後答。
B04n0002_p1674a04║解脫月菩薩言。佛子。若菩薩神通境界如是。佛神通力其復云何。
B04n0002_p1674a05║【疏】問中。即舉菩薩疑佛。謂菩薩既實得爾。則佛應不勝。若言勝者。其相云何。故問辭則同。疑意懸隔。
B04n0002_p1674a06║○後答。
B04n0002_p1674a07║金剛藏言。佛子。譬如有人。於四天下取一塊土。而作是言。為無邊世界大地土多。為此土多。我觀汝問。亦復
B04n0002_p1674a08║如是。如來智慧無邊無等。云何而與菩薩比量。復次佛子。如四天下取少許土。餘者無量。此法雲地神通智
B04n0002_p1674a09║慧。於無量劫但說少分。況如來地。佛子。我今為汝引事為證。令汝得知如來境界。佛子。假使十方。一一方各
B04n0002_p1674a10║有無邊世界微塵數諸佛國土。一一國土得如是地菩薩充滿。如甘蔗竹葦稻麻叢林。彼諸菩薩於百千億
B04n0002_p1674a11║那由他劫修菩薩行所生智慧。比一如來智慧境界百分不及一。乃至優波尼沙陀分亦不能及。
B04n0002_p1674a12║【疏】文三。一總訶問非顯佛德無量。二復次下。舉所未說顯佛德無量。謂向所說乃是十地德之少分如四
B04n0002_p1674a13║天下之少土。全將菩薩之德以比如來狀如四天下土以比無邊大地。況將已說之少分以比如來。則如
B04n0002_p1674a14║一塊以比無邊大地。佛證極故。三佛子我今下。引事類顯佛德無量。
B04n0002_p1674a15║○第二說法斷疑者。謂此地菩薩智慧。能令眾生入一切智。復顯上說．其德不虛。故疑除生喜。然此下文．
B04n0002_p1674a16║當出地心。比前諸地即調柔果。而論復將入前分中。欲顯義門多勢。終似惑人。若準上例。上來地行竟。此
B04n0002_p1675a01║下第二明其位果。
B04n0002_p1675a02║佛子。此菩薩住如是智慧。不異如來身語意業。不捨菩薩諸三昧力。於無數劫承事供養一切諸佛。一一劫
B04n0002_p1675a03║中以一切種供養之具而為供養。一切諸佛神力所加。智慧光明轉更增勝。於法界中所有問難。善為解釋。
B04n0002_p1675a04║百千億劫無能屈者。佛子。譬如金師。以上妙真金作嚴身具。大摩尼寶鈿廁其間。自在天王身自服戴。其餘
B04n0002_p1675a05║天人莊嚴之具所不能及。此地菩薩亦復如是。始從初地乃至九地。一切菩薩所有智行皆不能及。此地菩
B04n0002_p1675a06║薩智慧光明能令眾生乃至入於一切智智。餘智光明無能如是。佛子。譬如摩醯首羅天王光明能令眾生
B04n0002_p1675a07║身心清涼。一切光明所不能及。此地菩薩智慧光明亦復如是。能令眾生皆得清涼。乃至住於一切智智。一
B04n0002_p1675a08║切聲聞辟支佛．乃至第九地菩薩智慧光明．悉不能及。
B04n0002_p1675a09║【疏】於中亦有三果。今初調柔果中五。一調柔行。二此地菩薩智慧下。教智淨。三佛子此菩薩已能安住下。
B04n0002_p1675a10║勝過自在。四此菩薩十波羅蜜下。別地行相。五佛子是名下。總結地名。五中前二。合為說法令喜。可知。
B04n0002_p1675a11║佛子。此菩薩摩訶薩。已能安住如是智慧。諸佛世尊復更為說三世智。法界差別智。徧一切世界智。照一切
B04n0002_p1675a12║世界智。慈念一切眾生智。舉要言之。乃至為說得一切智智。
B04n0002_p1675a13║【疏】後三及餘二果。俱名大勝。顯義多含故論連前勢。為果已定更不重言。就大勝中。初三明神通勝。二攝
B04n0002_p1675a14║報中得十不可說等名算數勝。此二種事勝一切地。故名大勝。偏舉此二者。以是神通有上無上門中明
B04n0002_p1675a15║故。就前三中。先明勝過自在。於中三。初牒前。次諸佛下。別顯。後舉要下。總結。別中五句為三。初句即能斷
B04n0002_p1675a16║疑行。謂令通達三世之中所有道義故。二一句速疾神通行。聞說如來祕密法界故。三餘三句等作助行。
B04n0002_p1676a01║謂以平等三道助通化益故。於中初句作淨佛國土平等化。即是助道。次句作法。明平等化。謂教智化。後
B04n0002_p1676a02║句作正覺平等化。謂慈念令得證知故。故論經云。令一切眾生得證法故。
B04n0002_p1676a03║此菩薩十波羅蜜中。智波羅蜜最為增上。餘波羅蜜非不修行。佛子。是名略說菩薩摩訶薩第十法雲地。若
B04n0002_p1676a04║廣說者。假使無量阿僧祇劫亦不能盡。佛子。菩薩住此地。多作摩醯首羅天王。於法自在。能授眾生聲聞獨
B04n0002_p1676a05║覺一切菩薩波羅蜜行。於法界中所有問難無能屈者。布施愛語利行同事。如是一切諸所作業。皆不離念
B04n0002_p1676a06║佛。乃至不離念具足一切種一切智智。復作是念。我當於一切眾生為首。為勝。乃至為一切智智依止者。若
B04n0002_p1676a07║勤加精進。於一念頃得十不可說百千億那由他佛剎微塵數三昧。乃至示現爾所微塵數菩薩以為眷屬。
B04n0002_p1676a08║若以菩薩殊勝願力自在示現。過於此數。所謂若修行。若莊嚴。若信解。若所作。若身。若語。若光明。若諸根。若
B04n0002_p1676a09║神變。若音聲。若行處。乃至百千億那由他劫不能數知。
B04n0002_p1676a10║【疏】餘別地結名。及算數等。並可知。（第六神通力有上無上分竟。）
B04n0002_p1676a11║○大文第七地影像分。於中四喻。謂池山海珠喻四功德。前二是阿含德。後二證德。前中池喻修行功德。
B04n0002_p1676a12║即諸地中起修之行。二山喻上勝功德。即依修成德。德位高出故。三海喻難度能度大果功德。即修所成
B04n0002_p1676a13║德。能至大果故。謂大海難度。十德皆徧故名能度。大海難成。由攬十德能成智海。故云大果。此釋法喻兼
B04n0002_p1676a14║含矣。四珠喻轉盡堅固功德。謂從初地轉至法雲。障盡證堅故。又十地有三。一是修地。因前果後。故初二
B04n0002_p1676a15║喻顯之。二是成地。隨分修成即是佛智。故珠喻顯之。三是法地。就佛智法開之為十。故海喻顯之。以後一
B04n0002_p1676a16║融前二無有障礙。（【鈔】又十地有三者。修顯分別。以修成法三。而收四喻。前二是修故。亦即是教。次一是成。亦順於證。三是法地。順佛果海。故以海喻融前二也。前二即是修成。含池山珠之三喻
B04n0002_p1677a01║也。）又此四喻。皆喻十地與彼佛智非一非異。無差別之差別．而旨趣各殊。初一喻始異終同。次山喻能所
B04n0002_p1677a02║依別。所依之地則一。能依之山不同。此則無差之差。上二喻有能所依。下二喻直喻地智。不立能所。三海
B04n0002_p1677a03║喻。全一佛智之體而十德不同。德非別物。又互相徧。不同於山。斯乃無差別之差別。差即無差。四珠喻。唯
B04n0002_p1677a04║是一珠。前後之異。唯一智體。前後增明。喻雖無差別。不礙差別。（初一下。二別顯。池非是海。故云始異。入海即池之水。故云終同。同異先後。即始差別。
B04n0002_p1677a05║終無差也。二山喻一佛智地出十地山。故云無差之差。上二下。結前生後。三海則因果交徹。四珠雖一證智。不礙分十。）又初喻前後體別。前非是後。而後包前。次喻
B04n0002_p1677a06║前前非後後。後後非前前。而同依一體。海喻前後雖殊。而前後相徧。珠喻前後一體。而前前非後後。後後
B04n0002_p1677a07║必具前前。初一即是圓家漸。次喻圓中漸。珠喻即是漸圓。海喻即圓圓也。四喻圓融。（初即是下。結歸圓融。此言自天台生。而小
B04n0002_p1677a08║不同。彼處漸圓是漸教家圓。今一圓教行布之極耳。圓亦與彼不同。乃是初後圓融名圓圓。非是圓教圓滿名圓圓也。是知上取相顯前二喻教後二喻證。理實四喻一一之中皆有教證。如珠喻中珠體即證治
B04n0002_p1677a09║穿等教。池初四河是教．入海為證。故約非一皆是教道。約非異義皆是證道。又非一非異二義不同即是教道。互融為證。勿滯語言。）上來所解。在論雖無。理必應爾。若得斯
B04n0002_p1677a10║旨。不疑十地差別等相。（上來所解者。唯除四喻。喻四功德。餘皆疏意。故云在論雖無。）今初池喻修行功德。
B04n0002_p1677a11║佛子。此菩薩摩訶薩。十地行相次第現前。則能趣入一切智智。譬如阿耨達池出四大河。其河流注徧閻浮
B04n0002_p1677a12║提。既無盡竭。復更增長。乃至入海令其充滿。佛子。菩薩亦爾。從菩提心流出善根大願之水。以四攝法充滿
B04n0002_p1677a13║眾生無有窮盡。復更增長。乃至入於一切智海．令其充滿。
B04n0002_p1677a14║【疏】修行德中。有法喻合。法中始從歡喜。終至法雲。名次第行相。次第既具。則入智海。譬中四大河者。面各
B04n0002_p1677a15║出一故。具如十定品。而言大者。阿含婆沙云。出二十河。以四河去池四十里。各分為四。并本四為二十。今
B04n0002_p1677a16║就本河所以言大。下云增長攝餘十六。合中。菩提心合池。流出善根等合四河。依菩提心修四攝行。自善
B04n0002_p1678a01║增長故。準十定四河。今文含具。一願智河。即大願之水。二波羅蜜河。三三昧河。即今善根。四大悲河。即以
B04n0002_p1678a02║四攝法充滿眾生故。言無有窮盡等者。合上無盡竭。大願等皆無盡也。
B04n0002_p1678a03║○第二山喻上勝功德。
B04n0002_p1678a04║佛子。菩薩十地。因佛智故而有差別。
B04n0002_p1678a05║【疏】上勝功德中有四。初總舉於法。次如因下。總顯於喻。三佛子如雪山下。法喻對顯。四佛子此十寶下。總
B04n0002_p1678a06║結法喻。今初。言因佛智者。為修平等佛智而起諸行。修既未窮。故隨十地之行。各一增上。斯乃為修無差
B04n0002_p1678a07║而成於差。以本統末。非全隔越。
B04n0002_p1678a08║如因大地。有十山王。何等為十。所謂雪山王。香山王。鞞陀黎山王。神仙山王。由乾陀山王。馬耳山王。尼民陀
B04n0002_p1678a09║羅山王。斫羯羅山王。計都末底山王。須彌盧山王。
B04n0002_p1678a10║【疏】第二總顯於喻。喻意可知。鞞陀黎者。此云種種持。由乾陀。此云雙持。迴文即云持雙也。尼民陀羅。此云
B04n0002_p1678a11║持邊。斫迦羅。此曰輪圍。計都末底。此云幢慧。（【鈔】第二總以喻顯。然此十山與俱舍論多同小異。彼偈云。蘇迷盧處中。次踰健達羅。伊沙陀羅山。揭地落迦山。蘇達梨舍
B04n0002_p1678a12║那。頞溼嚩羯拏。毗那怛迦山。尼民達羅山。於大洲等外。有鐵輪圍山。前七金所成。蘇迷盧四寶。釋於梵名。如升須彌山頂品。然須彌處中。次七金繞。輪圍第九。今有十山。為次又別。為順十地．所出異故。一雪。二香。
B04n0002_p1678a13║俱舍九中所無。三鞞陀梨。陀梨亦云馱羅。下偈復云毗陀。則正當第三。依沙陀羅此云持軸。與種種持義亦大同。四神仙。應是第五蘇達梨舍那。此云善見。以仙居故。五由乾陀羅即第二特雙。六馬耳全同第六
B04n0002_p1678a14║頞溼嚩羯拏。七尼民陀羅．全同第八。彼卻無翻。但約其形名為魚嘴。八斫羯羅同彼第九。九計都末底．義同揭地落迦彼亦無翻。但說其相。故論經名眾相山。十蘇迷盧全同第一。既加香雪應除象鼻。三藏楚夏
B04n0002_p1678a15║既各不同。言辭輕重。難為剋定。）
B04n0002_p1678a16║佛子。如雪山王。一切藥草咸在其中。取不可盡。菩薩所住歡喜地。亦復如是。一切世間經書技藝．文頌呪術．
B04n0002_p1679a01║咸在其中。說不可盡。佛子。如香山王。一切諸香咸集其中。取不可盡。菩薩所住離垢地。亦復如是。一切菩薩
B04n0002_p1679a02║戒行威儀咸在其中。說不可盡。佛子。是鞞陀黎山王。純寶所成。一切眾寶咸在其中。取不可盡。菩薩所住發
B04n0002_p1679a03║光地。亦復如是。一切世間禪定神通解脫三昧三摩鉢底咸在其中。說不可盡。佛子。如神仙山王。純寶所成。
B04n0002_p1679a04║五通神仙咸在其中。無有窮盡。菩薩所住燄慧地。亦復如是。一切道中殊勝智慧咸在其中。說不可盡。佛子。
B04n0002_p1679a05║如由乾陀羅山王。純寶所成。夜叉大神咸住其中。無有窮盡。菩薩所住難勝地。亦復如是。一切自在如意神
B04n0002_p1679a06║通咸在其中。說不可盡。佛子。如馬耳山王純寶所成。一切諸果咸在其中。取不可盡。菩薩所住現前地。亦復
B04n0002_p1679a07║如是。入緣起理聲聞果證咸在其中。說不可盡。如尼民陀羅山王純寶所成。大力龍神咸住其中。無有窮盡。
B04n0002_p1679a08║菩薩所住遠行地。亦復如是。方便智慧獨覺果證咸在其中。說不可盡。如斫羯羅山王。純寶所成。諸自在眾
B04n0002_p1679a09║咸住其中。無有窮盡。菩薩所住不動地。亦復如是。一切菩薩自在行差別世界咸在其中。說不可盡。如計都
B04n0002_p1679a10║山王。純寶所成。大威德阿脩羅王咸住其中。無有窮盡。菩薩所住善慧地。亦復如是。一切世間生滅智行咸
B04n0002_p1679a11║在其中。說不可盡。如須彌盧山王。純寶所成。大威德諸天咸住其中。無有窮盡。菩薩所住法雲地。亦復如是。
B04n0002_p1679a12║如來力無畏不共法一切佛事咸在其中。問答宣說不可窮盡。
B04n0002_p1679a13║【疏】第三法喻對顯中。語其山體。前二土山。餘八是寶。故論云。是中純淨諸寶山。喻八種地。三地世間。云何
B04n0002_p1679a14║言淨。論云。厭地。善清淨故。謂能修善。厭伏煩惱。亦得為淨。喻以寶山。若語山中所有。即明各有增上義。
B04n0002_p1679a15║初地聖智法藥。二地戒香。三地禪等。可貴如寶。四地出世如仙。五地善巧自在如夜叉。六地以五地修四
B04n0002_p1679a16║諦因。相同聲聞。未能出彼。六地超彼。成果無盡。七方便善巧。如彼龍神。超前緣起之因。名緣覺果。八地無
B04n0002_p1680a01║功用心自在故。此自在眾。即是密迹諸神。九地善巧攝生。大力相故。十地佛德如天。已淳淨故。
B04n0002_p1680a02║佛子。此十寶山王同在大海。差別得名。菩薩十地亦復如是。同在一切智中。差別得名。
B04n0002_p1680a03║【疏】第四總結法喻。即結成本意。本意有二。一既同一智海。得差別名。則差非差也。二互相顯議。謂彼十大
B04n0002_p1680a04║山。因海得高勝名。若在餘處。不足為高故。大海亦因大山得深廣名含斯大義故。十地亦爾。因修佛智。故
B04n0002_p1680a05║得高勝。佛智亦因十地所不能窮。方顯深廣故。論云。因果相顯。前言依地。即一切智地。生長住持故。此言
B04n0002_p1680a06║依海。即一切智海。由深廣故。以山依二處。法含二義。故更顯之。又地則但依。海兼明入故。一一山皆深入
B04n0002_p1680a07║大海。一一地智皆入佛智。又一一山下。皆有於地。則一一地中。皆有佛地。又山在海。海則非山。山若依地。
B04n0002_p1680a08║山即是地。法合是顯非一異議。思之。又山出海上。高下等殊。若入海中。量皆齊等。十地教行則優劣懸差。
B04n0002_p1680a09║若證如入智。量皆平等。
B04n0002_p1680a10║○第三大海十相。明難度能度大果功德。
B04n0002_p1680a11║佛子。譬如大海。以十種相得大海名。不可移奪。何等為十。一次第漸深。二不受死屍。三餘水入中皆失本名。
B04n0002_p1680a12║四普同一味。五無量珍寶。六無能至底。七廣大無量。八大身所居。九潮不過限。十普受大雨無有盈溢。菩薩
B04n0002_p1680a13║行亦復如是。以十相故名菩薩行。不可移奪。何等為十。所謂歡喜地。出生大願漸次深故。離垢地。不受一切
B04n0002_p1680a14║破戒屍故。發光地。捨離世間假名字故。燄慧地。與佛功德同一味故。離勝地。出生無量方便神通世間所作
B04n0002_p1680a15║眾珍寶故。現前地。觀察緣生甚深理故。遠行地。廣大覺慧善觀察故。不動地。示現廣大莊嚴事故。善慧地。得
B04n0002_p1680a16║深解脫行於世間如實而知不過限故。法雲地。能受一切諸佛如來大法明雨無厭足故。
B04n0002_p1681a01║【疏】先喻後合。皆有總別。合中。總云不可移奪者。此有二義。一果海因十地相。不可奪其果海深廣之名。二
B04n0002_p1681a02║地行因相。由依智海。不可奪其因行之稱。以是海家之相故。果家之因故。若奪因相。則果亦不成。喻中。約
B04n0002_p1681a03║果名不可奪。法中。舉因名不可奪。文影略耳。故論云。因果相順故。云何相順。謂十地如大海。此總舉也。能
B04n0002_p1681a04║度難度者。顯因順果也。如海十相。方能成海。得大菩提果故。果順因也。如海成時。不失十相。離十相而無
B04n0002_p1681a05║海。離十地而無佛智。故十地即智海也。別中攝十為八。一易入功德。以漸故。二淨功德。三平等功德。四護
B04n0002_p1681a06║功德。護自一味。恆不失故。五利益功德。利世間故。六．六七二句合為不竭功德。以深廣故。七住處功德。無
B04n0002_p1681a07║功用行。是菩薩所住故。經云。大身者。以無量身。修菩薩行。十身相作故。八末後二句。合名護世間功德。九
B04n0002_p1681a08║地潮不過限。不誤傷物。知機授法。不差根器。十地若無大海。水溺四洲。餘不能受。必生毀謗。又得此二法。
B04n0002_p1681a09║用護世間。
B04n0002_p1681a10║○第四寶珠喻轉盡堅固功德。
B04n0002_p1681a11║佛子。譬如大摩尼珠。有十種性出過眾寶。何等為十。一者從大海出。二者巧匠治理。三者圓滿無缺。四者清
B04n0002_p1681a12║淨離垢。五者內外明徹。六者善巧鑽穿。七者貫以寶縷。八者置在瑠璃高幢之上。九者普放一切種種光明。
B04n0002_p1681a13║十者能隨王意．雨眾寶物。如眾生心．充滿其願。佛子。當知菩薩亦復如是。有十種事出過眾聖。何等為十。一
B04n0002_p1681a14║者發一切智心。二者持戒頭陀．正行明淨。三者諸禪三昧．圓滿無缺。四者道行清白．離諸垢穢。五者方便神
B04n0002_p1681a15║通．內外明徹。六者緣起智慧．善能鑽穿。七者貫以種種方便智縷。八者置於自在高幢之上。九者觀眾生行．
B04n0002_p1681a16║放聞持光。十者受佛智職．墮在佛數。能為眾生廣作佛事。
B04n0002_p1682a01║【疏】先喻後合。各有總別。總云過眾寶者。論經云。過十寶性。雖不列名。論但云過瑠璃等。意但取玻瓈等。不
B04n0002_p1682a02║能出寶者。以況小乘八輩。及緣覺行果。但有淨相。無利生用。今以出寶。乃至放光。則出過眾寶。故取之為
B04n0002_p1682a03║喻。故論云。以出故取。亦可以出海故取之。除不出者。闕餘義故。（【鈔】八輩為八。緣覺果行為二。總成於十。緣覺根利。不數入觀。故無多果。依學無學。但
B04n0002_p1682a04║分為二。無利生用者。合不能出寶。下引論出故取者。正證出寶。兼出海義。）別中攝十為八。合六七八故。八中一出功德。可取者。選擇出海故。由
B04n0002_p1682a05║初地中如智善觀。出煩惱海也。二色功德。由治理之。則色明淨故。三形相。四無垢。五明淨。並可知。六起行
B04n0002_p1682a06║功德。即次下三句。謂智行穿徹。方便行攝持。自在行高顯故。相用不染。猶彼瑠璃。頌云金剛。取不動不壞。
B04n0002_p1682a07║上二皆是異相莊嚴。故合為一。後二句明功德殊勝。謂七神力功德。聞持普照。體用微妙故。八不護功德。
B04n0002_p1682a08║謂隨王雨寶。無護惜故。約法。則得佛正智。受位如王。令一切眾生同己善根藏故。如隨意雨寶故。合云。廣
B04n0002_p1682a09║作佛事。合文可知。（第七地影像分竟。）
B04n0002_p1682a10║○大文第八地利益分。於中三。初顯法利益。二如此世界下。結通十方。三爾時復以下。他方來證。今初分
B04n0002_p1682a11║二。初生信功德。後雨眾天下。供養功德。今初復二。先明說益生信。謂欲令物生決定信。故說利益。後爾時
B04n0002_p1682a12║下。動地生信。今初。
B04n0002_p1682a13║佛子。此集一切種一切智功德菩薩行法門品。若諸眾生不種善根。不可得聞。解脫月菩薩言。聞此法門．
B04n0002_p1682a14║得幾所福。金剛藏菩薩言。如一切智所集福德。聞此法門．福德如是。何以故。非不聞此功德法門。而能信解
B04n0002_p1682a15║受持讀誦。何況精進．如說修行。是故當知。要得聞此集一切智功德法門。乃能信解受持修習。然後至於一
B04n0002_p1682a16║切智地。
B04n0002_p1683a01║【疏】亦二。先總歎難聞。後解脫月下。問答顯益。答中二。先正顯等於佛智。後何以下。徵以釋成。先反。後順。然
B04n0002_p1683a02║聞有二義。一者汎爾聞。為遠益故。二不取聞相。初後圓融。真實聞故。（【鈔】不取聞相。即涅槃經云。若有聞經。不作聞相。不作說相。不作句相。不作
B04n0002_p1683a03║字相。如是一切。乃為聞經。釋曰。此稱理而聞。前數已引。從初後圓融。即此經意。）
B04n0002_p1683a04║【論】初舉阿耨達池。喻菩薩從十住初心．從菩提心流出善根大願之水。以四攝法．充滿眾生．無有窮盡。復
B04n0002_p1683a05║更增長。乃至入於一切智海。明從初發心住。生在如來智慧大願水中。以四攝行．成就眾生。滿一切智海。
B04n0002_p1683a06║不離初時智慧大願水體。以初水體．成漸廣多。又舉十地有十山王。喻明從如來智地。起十種進修。不離
B04n0002_p1683a07║智地。體漸高勝故。如五位五重十法。不離如來普光明一切智地。起五重十十進修。如是五重五位十十
B04n0002_p1683a08║進修。總是一時一際一念無前後三世之勝進。以如來智為體故。還如阿耨達池中水。流入大海。如閻浮
B04n0002_p1683a09║提地而出十大山王。不離地體。以定慧照之可見。如一切智所集之福德。明所聞法者如佛福德分。一切
B04n0002_p1683a10║智。是佛所得根本智。若聞法者。其福德如佛。何為。以明因聞此法。方有信解故。為初聞是一切智之首故。
B04n0002_p1683a11║以初信因之福．與果同體。明非因不果故。如非果不苗．非苗不果故。為明信心．信果成因故。即如說十信
B04n0002_p1683a12║位。於如來普光明法界大智殿中．說十箇智佛．以不動智佛為首．以為信心。以不動智佛．及十箇智佛．是
B04n0002_p1683a13║自心之智果故。畢竟成滿．不移此智。餘義如文自具。意明如種子種果。成其生因。其根本智．喻種子。差別
B04n0002_p1683a14║智是加行．喻苗上之果。以此二智．各具無邊功德。
B04n0002_p1683a15║○第二動地生信。
B04n0002_p1683a16║爾時佛神力故。法如是故。十方各有十億佛剎微塵數世界．六種十八相動。所謂動．徧動．等徧動。起．徧起．等
B04n0002_p1684a01║徧起。踊．徧踊．等徧踊。震．徧震．等徧震。吼．徧吼．等徧吼。擊．徧擊．等徧擊。
B04n0002_p1684a02║【疏】佛力為緣。而動地者。亦為生信故。又法如是者．亦是因也。餘如初會。
B04n0002_p1684a03║○後供養功德。
B04n0002_p1684a04║雨眾天華．天鬘．天衣．及諸天寶莊嚴之具。幢旛繒蓋。奏天伎樂。其音和雅。同時發聲。讚一切智地所有功德。
B04n0002_p1684a05║【疏】功德者。非謂供養能生功德。顯此法勝．能令供養．是地功德。上生信亦然。（【校】上疏．嘉興藏南藏金陵本．均係鈔文。以釋供養功德者。）
B04n0002_p1684a06║○二結通十方。三他方來證。文並可知。
B04n0002_p1684a07║如此世界他化自在天王宮演說此法。十方所有一切世界悉亦如是。爾時復以佛神力故。十方各十億
B04n0002_p1684a08║佛剎微塵數世界外。有十億佛剎微塵數菩薩而來此會。作如是言。善哉善哉。金剛藏。快說此法。我等悉亦
B04n0002_p1684a09║同名金剛藏。所住世界各各差別。悉名金剛德。佛號金剛幢。我等住在本世界中。皆承如來威神之力而說
B04n0002_p1684a10║此法。眾會悉等。文字句義。與此所說無有增減。悉以佛神力而來此會．為汝作證。如我等今者入此世界。如
B04n0002_p1684a11║是十方一切世界。悉亦如是而往作證。
B04n0002_p1684a12║【論】十方各十億佛剎微塵數世界外．有十億佛剎微塵數菩薩而來此會者。明以本體十地之廣大甚多。
B04n0002_p1684a13║以十億剎塵為遠近及多數之量．會此一切創初入十地菩薩．因果本末法智無疑。明將本十地果法會．
B04n0002_p1684a14║同創入此十地菩薩智無二故。會前九地之劣．入十地之廣大智故。以陳遠近法之多少故。亦明金剛藏
B04n0002_p1684a15║所說之法．與十方諸佛．會同不二故。世界外者。即下地位也。來此會者。即升進入此十地智也。歎善哉者。
B04n0002_p1684a16║明所說法．契當不異也。同名者。明法藏智同故。世界各各差別者。明差別智差別行故。悉名金剛德。明差
B04n0002_p1685a01║別智及行．不離金剛德故。佛號金剛幢者。明金剛智能破一切妄業．自無體可動故。餘義如文自具。如一
B04n0002_p1685a02║切智．根本智。又智是差別智。從一切智中用故。故以重言。
B04n0002_p1685a03║○第三重頌分。
B04n0002_p1685a04║爾時金剛藏菩薩。觀察十方一切眾會。普周法界。欲讚歎發一切智智心。欲示現菩薩境界。欲淨治菩薩行
B04n0002_p1685a05║力。欲說攝取一切種智道。欲除滅一切世間垢。欲施與一切智。欲示現不思議智莊嚴。欲顯示一切菩薩諸
B04n0002_p1685a06║功德。欲令如是地義轉更開顯。承佛神力而說頌言。
B04n0002_p1685a07║【疏】若取長科。即當第十。於中二。先說偈儀意。後正顯偈辭。今初先說儀。後欲讚下說意。意有九句。大旨同
B04n0002_p1685a08║前諸會。今約當會以釋。初句即顯初地。次句即二地。以三聚戒為行境故。三即三四二地。厭禪出世智。皆
B04n0002_p1685a09║淨治行力故。四即五地。五明成種智故。五即六地。般若能除垢故。六即七地。空有無礙。與一切智故。七即
B04n0002_p1685a10║八地。無功不思議智。莊嚴三世間故。八即九地十地。能說能受諸功德故。九即總結。便指上八句。如是地
B04n0002_p1685a11║義。以頌說之。云更開顯。
B04n0002_p1685a12║其心寂滅恒調順平等無礙如虛空離諸垢濁住於道此殊勝行汝應聽
B04n0002_p1685a13║【疏】第二正顯偈辭。有四十二頌。分三。初一偈總讚勸聽。後一偈。結說無盡。
B04n0002_p1685a14║百千億劫修諸善供養無量無邊佛聲聞獨覺亦復然為利眾生發大心精勤持戒常柔忍
B04n0002_p1685a15║慚愧福智皆具足志求佛智修廣慧願得十力發大心三世諸佛咸供養一切國土悉嚴淨
B04n0002_p1685a16║【疏】中間正頌分八。初十三偈。頌方便作滿足地分。於中初二頌半。總頌前九地同相中。善擇功德。
B04n0002_p1686a01║了知諸法皆平等為利眾生發大心住於初地生是心永離眾惡常歡喜願力廣修諸善法
B04n0002_p1686a02║以悲愍故入後位戒聞具足念眾生滌除垢穢心明潔觀察世間三毒火廣大解者趣三地
B04n0002_p1686a03║三有一切皆無常如箭入身苦熾然厭離有為求佛法廣大智人趣燄地念慧具足得道智
B04n0002_p1686a04║供養百千無量佛常觀最勝諸功德斯人趣入難勝地智慧方便善觀察種種示現救眾生
B04n0002_p1686a05║復供十力無上尊趣入無生現前地世所難知而能知不受於我離有無法性本寂隨緣轉
B04n0002_p1686a06║得此微妙向七地智慧方便心廣大難行難伏難了知雖證寂滅勤修習能趣如空不動地
B04n0002_p1686a07║佛勸令從寂滅起廣修種種諸智業具十自在觀世間以此而升善慧地以微妙智觀眾生
B04n0002_p1686a08║心行業惑等稠林為欲化其令趣道演說諸佛勝義藏次第修行具眾善乃至九地集福慧
B04n0002_p1686a09║常求諸佛最上法得佛智水灌其頂
B04n0002_p1686a10║【疏】餘頌諸地別義。若依總攝。即次第頌前十地。前八地中。唯三地半偈。餘各一頌。九地有三頌。兼結入位。
B04n0002_p1686a11║獲得無數諸三昧亦善了知其作業最後三昧名受職住廣大境恆不動
B04n0002_p1686a12║【疏】二有一偈。頌三昧分。
B04n0002_p1686a13║菩薩得此三昧時大寶蓮華忽然現身量稱彼於中坐佛子圍繞同觀察放大光明百千億
B04n0002_p1686a14║滅除一切眾生苦復於頂上放光明普入十方諸佛會悉住空中作光網供養佛已從足入
B04n0002_p1686a15║即時諸佛悉了知今此佛子登職位十方菩薩來觀察受職大士舒光照諸佛眉間亦放光
B04n0002_p1686a16║普照而來從頂入十方世界咸震動一切地獄苦消滅是時諸佛與其職如轉輪王第一子
B04n0002_p1687a01║若蒙諸佛與灌頂是則名登法雲地
B04n0002_p1687a02║【疏】三有五偈半。頌受位分。
B04n0002_p1687a03║智慧增長無有邊開悟一切諸世間欲界色界無色界法界世界眾生界有數無數及虛空
B04n0002_p1687a04║如是一切咸通達一切化用大威力諸佛加持微細智祕密劫數毛道等皆能如實而觀察
B04n0002_p1687a05║受生捨俗成正道轉妙法輪入涅槃乃至寂滅解脫法及所未說皆能了
B04n0002_p1687a06║【疏】四有三偈半。頌大盡分。
B04n0002_p1687a07║菩薩住此法雲地具足念力持佛法譬如大海受龍雨此地受法亦復然
B04n0002_p1687a08║十方無量諸眾生悉得聞持持佛法於一佛所所聞法過於彼數無有量
B04n0002_p1687a09║以昔智願威神力一念普徧十方土霔甘露雨滅煩惱是故佛說名法雲
B04n0002_p1687a10║【疏】五有三偈。頌釋名分。
B04n0002_p1687a11║神通示現徧十方超出人天世間境復過是數無量億世智思惟必迷悶
B04n0002_p1687a12║一舉足量智功德乃至九地不能知何況一切諸眾生及以聲聞辟支佛
B04n0002_p1687a13║【疏】六有二偈。頌神通力有上無上分。
B04n0002_p1687a14║此地菩薩供養佛十方國土悉周徧亦供現前諸聖眾具足莊嚴佛功德住於此地復為說
B04n0002_p1687a15║三世法界無礙智眾生國土悉亦然乃至一切佛功德此地菩薩智光明能示眾生正法路
B04n0002_p1687a16║自在天光除世暗此光滅暗亦如是住此多作三界王善能演說三乘法無量三昧一念得
B04n0002_p1688a01║所見諸佛亦如是此地我今已略說若欲廣說不可盡
B04n0002_p1688a02║【疏】七有四偈半。頌前位果。亦是神通分攝。如長行辨。
B04n0002_p1688a03║如是諸地佛智中如十山王嶷然住初地藝業不可盡譬如雪山集眾藥二地戒聞如香山
B04n0002_p1688a04║三如鞞陀發妙華燄慧道寶無有盡譬如仙山仁善住五地神通如由乾六如馬耳具眾果
B04n0002_p1688a05║七地大慧如尼民八地自在如輪圍九如計都集無礙十如須彌具眾德（【校】鞞陀．應從宋藏元藏南藏聖語藏及宮本綱要本
B04n0002_p1688a06║續藏及金陵會本作毗陀。案上長行地影像分山喻上勝功德中．鈔云。鞞陀梨．下偈復云毗陀。）
B04n0002_p1688a07║【疏】八有七頌半。頌地影像分。於中初三偈半。頌山喻。
B04n0002_p1688a08║初地願首二持戒三地功德四專一五地微妙六甚深七廣大慧八莊嚴
B04n0002_p1688a09║九地思量微妙義出過一切世間道十地受持諸佛法如是行海無盡竭
B04n0002_p1688a10║【疏】次二頌海喻。
B04n0002_p1688a11║十行超世發心初持戒第二禪第三行淨第四成就五緣生第六貫穿七
B04n0002_p1688a12║第八置在金剛幢第九觀察眾稠林第十灌頂隨王意如是德寶漸清淨
B04n0002_p1688a13║【疏】後二頌珠喻。池及地利益分。文略不頌
B04n0002_p1688a14║十方國土碎為塵可於一念知其數毫末度空可知量億劫說此不可盡
B04n0002_p1688a15║【疏】其利益分。亦可結說無盡頌之。（已上第六十卷至七十三卷十地品竟。）
B04n0002_p1688a16║大方廣佛華嚴經疏論纂要卷第七十三