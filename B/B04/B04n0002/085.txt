B04n0002_p1926a11║
B04n0002_p1926a12║
B04n0002_p1926a13║大方廣佛華嚴經疏論纂要卷第八十五
B04n0002_p1926a14║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B04n0002_p1926a15║普賢行品第三十六
B04n0002_p1926a16║○初大意三段。
B04n0002_p1927a01║【疏】初來意者。先通後別。通謂二品明出現因果。故次來也。亦名平等因果。謂會前差別因。成此普賢之圓
B04n0002_p1927a02║因。會差別果。成性起出現之果。又前約修生。此約修顯故。若爾。何以更無別問。復何以差別果終而無瑞
B04n0002_p1927a03║證。平等因竟。便有瑞耶。即以此義。顯是會前。若更別問。便有隔絕。欲會前故。不以瑞隔。普法希奇。因果各
B04n0002_p1927a04║瑞。又前應有瑞。經來未盡故。所以無耳。（【鈔】若更別問下。別答三問。初答不問之難。二欲會前故。不以瑞隔。通前第二差別果終而無瑞難。三普法希奇下。通第三平等因竟。
B04n0002_p1927a05║便有瑞難。又前應有下。第二經來未盡答。以第四十八經終。無結束故。此後更合有經。然此但通第二前無瑞證難。）別謂此品先因後果。義次第故。亦遠答前第二
B04n0002_p1927a06║會初所行問。及不思議品念請本願問故。前雖已答。下二深妙。故重明之。亦猶相海隨好。而妙中之妙。古
B04n0002_p1927a07║德別為一段因果。（古德等者。然平等因果。乃是古意。為欲順古。故為此通。若疏正意。欲將五品皆答所成果問。已如不思議品初說。）
B04n0002_p1927a08║【疏】二釋名者。初通顯二品義名。依性起修。依性起用。差別相盡。因果體均。故云平等因果。又因是果因。量
B04n0002_p1927a09║周法界。果是果果。境界如空。因果俱盡未來。利樂含識。故名出現。（【鈔】初通顯二品。疏文二。先約平等釋。於中亦二。先約同歸一理。所以平等。依性
B04n0002_p1927a10║起修約因。起用約果。相盡同真。所以平等。後又因是果因下。約二事交徹。故云平等。以是得果不捨之因。故云因是果因。依果起果之果。故云果是果果。如空法界。二文影略。）別則品名普賢。即
B04n0002_p1927a11║標人顯法。明此行法。非次第之法。行者。顯法非人。德周法界為普。至順調善曰賢。依性造修曰行。然普賢
B04n0002_p1927a12║行。諸經多有其名。品中雖廣。今略顯十義以表無盡。一所求普。謂要求證一切如來平等所證故。二所化
B04n0002_p1927a13║普。一毛端處有多眾生皆化盡故。三所斷普。無有一惑而不斷故。四所行事行普。無有一行而不行故。五
B04n0002_p1927a14║所行理行普。即上事行．皆徹理源。性具足故。六無礙行普。上二交徹故。七融通行普。隨一一行。融攝無盡
B04n0002_p1927a15║故。八所起用普。用無不能。無不周故。九所行處普。上之八門．徧帝網剎而修行故。十所行時普。窮三際時．
B04n0002_p1927a16║念劫圓融。無竟期故。上之十行。參而不雜。涉入重重。故善財入普賢一毛。所得法門過諸善友不可說倍。
B04n0002_p1928a01║又上十行．通收為二。若位後普賢。則得果不捨因。徹窮來際為普賢行。以人彰法。則普賢之行。若位前位
B04n0002_p1928a02║中普賢。則以德成人。但修普行．即曰普賢。亦則普賢即行。但從行名故。
B04n0002_p1928a03║【疏】三宗趣者。亦先通後別。通以二品明平等因果為宗。會前差別為趣。別以此品明平等圓因為宗。成平
B04n0002_p1928a04║等果無二為趣。
B04n0002_p1928a05║【論】將釋此品。約作四門分別。一釋品名目。二釋品來意。三釋說教之主。四隨文釋義。一釋品名目者。何故
B04n0002_p1928a06║名為普賢行品。為明從初會菩提場。如來是佛果。如十普賢菩薩．并已下菩薩神天等眾。是佛普賢行故。
B04n0002_p1928a07║從第二會普光明殿。說不動智佛無礙智等十智如來．以成十信心。明其能信自心是不動智佛。是自心
B04n0002_p1928a08║之本果。餘九亦然。文殊師利覺首目首等十首菩薩．是自身所行普賢之行。以次十住．十行．十迴向．十地．
B04n0002_p1928a09║十一地．所有十十等佛號．十十等菩薩名。乃至無量佛號．無量菩薩名。皆是自身自心進修佛果．自普賢
B04n0002_p1928a10║行。直至於此普賢行品。是一箇自心佛果。一箇自心普賢行。至如來出現品。方明自己佛果現。理智體用
B04n0002_p1928a11║方終。以此出現品中如來放眉間光灌文殊頂．口中光灌普賢口。令其理智法身妙慧．文殊師利共普賢
B04n0002_p1928a12║菩薩自相問答．如來出現所有境界。方明自身理智妙慧．普賢行海．佛果進修．始終圓滿。付囑流通．亦在
B04n0002_p1928a13║出現品內。離世間品．是佛果後常道．無始終普賢行故。法界品．是佛常道法界。如以佛果後普賢行．依義
B04n0002_p1928a14║亦可作利世間品。是自己道行已滿。純是利益世間。無世間可離。無出世間可至故。以普賢行恒利益眾
B04n0002_p1928a15║生為本故。餘義至後品重明。以此品通該十信已來．至出現品．一勢始終因果本末以立其品名．大約此
B04n0002_p1928a16║一會．十定已來十一品經．總以十定之體通收。始末不出一剎那際故。此品以明佛果位內自行普賢行
B04n0002_p1929a01║滿故。以立其名。二釋品來意者。為明前品果極．性智光明以利眾生。此品明普賢行能利物故。有理智無
B04n0002_p1929a02║行．理智乃處俗不圓。有行無理智．其行無由出俗。故理行體徹．方成不二自在之門。以此．此品須來。三釋
B04n0002_p1929a03║說教之主者。此品何故普賢為能說教之主者。為此品行門．是普賢之行滿故。還令普賢自說。明普賢是
B04n0002_p1929a04║法身本智妙理之用故。二法獨行．即不圓故。先舉法身性智之光．次說普賢之行故。四隨文釋義者。於此
B04n0002_p1929a05║一品經．長科為十五段。如文。
B04n0002_p1929a06║○次正釋文中二。此品辨因。後品明果。前中亦二。先長行直明。後以偈重顯。前中又二。先正說。後瑞證。今
B04n0002_p1929a07║初亦二。先明說因。後正陳今義。今初。
B04n0002_p1929a08║爾時普賢菩薩摩訶薩。復告諸菩薩大眾言。佛子。如向所演。此但隨眾生根器所宜。略說如來少分境界。何
B04n0002_p1929a09║以故。諸佛世尊。為諸眾生．無智作惡。計我我所。執著於身。顛倒疑惑。邪見分別。與諸結縛恒共相應。隨生死
B04n0002_p1929a10║流。遠如來道。故出興於世。
B04n0002_p1929a11║【疏】文二。先標前少說。然普賢說者。以人表法故。言如向者。一近指向前隨好品。為障重地獄眾生。略說隨
B04n0002_p1929a12║好少分用故。廣說難思。二通指前所說之果為少分境。果海絕言故。三遠通差別因果。雖有圓融之義。以
B04n0002_p1929a13║五位漸次．因果殊分。逐機就病．未盡法源。故名少分。則顯下平等因果．逐法性說。因果圓融。名廣大說。二
B04n0002_p1929a14║何以故下。徵釋所由。徵意云。何以前名少說。釋文二意。一者成上。諸佛世尊所以出世者。以眾生有無明
B04n0002_p1929a15║等十過。未宜廣說。故先明差別等。二者生後。謂眾生既過滋多。障累無盡。則一治一切治。一現一切現。眾
B04n0002_p1929a16║生無盡。因果亦窮來際。前之所隨。由未盡故。十過者。一者無明。二作惡行。晉經名諸纏。則亦是惑。此二為
B04n0002_p1930a01║總。次六皆無明。三計我我所。四著身見。故六地云。世間受身．皆由著我。五三倒四倒等．不能決斷。六乖僻
B04n0002_p1930a02║正理。七徧計分別。八結縛恒隨。九隨生死流。義通業苦。因流果流故。十遠如來。行邪徑故。此結成其失。結
B04n0002_p1930a03║縛等名。如常所辨。（【鈔】結縛等者。非唯易故。指於常解。然上經文．早已頻釋。恐後學難尋。今更具出。經云。一無智者。即是無明。此通獨頭相應二種。二作惡者。即諸纏也。此有八種十種。言八種者。
B04n0002_p1930a04║謂一昏沈。二睡眠。此二障止。雜集第七云。謂修止時。昏沈睡眠為障於內。能引昏沈故。三掉舉。四惡作。此二障觀。論云。於修觀時。掉舉惡作為障於外。能引散亂故。五慳。六嫉。此二障捨。論云。於修捨時。慳嫉為障。
B04n0002_p1930a05║由成就此。於自他利．吝妬門中。數數搖動行人心故。七無慚。八無愧。此二障尸羅。論云。淨尸羅時。無慚無愧為障。由具此二。犯諸學處。無羞恥故。言十纏者。更加忿覆。雜集論云。數數增盛纏繞身心。故名為纏。由
B04n0002_p1930a06║此諸纏。數數增盛。纏繞一切觀行者心。於修善品。能為障礙。更有五纏。謂愛．恚．慢．嫉．慳。經云。結者。雜集第六問云。結有幾種。云何結耶。何處結耶。（此有三問。）答結有九種。謂愛結。恚結。慢結。無明結。見結。取結。疑結。
B04n0002_p1930a07║嫉結。慳結。應為頌曰。愛恚慢無明。見取疑嫉慳。論云。愛結者。謂欲界貪。恚結者。謂於有情。苦及順苦法。心生損害。慢結者。即七慢等。無明結者。謂三界無知。見結者。即三見。謂薩迦耶見。邊執見。邪見。取結者。謂見
B04n0002_p1930a08║取。戒禁取。疑結者。謂於諦理猶豫。嫉結者。謂耽著利養。不耐他榮。發起心妬。慳結者。耽著利養。於資生具。其心慳惜。釋曰。云何結。何處結。（二問）廣答如論。【校】上疏言如向者。如．纂要及金陵本誤作指。）
B04n0002_p1930a09║○第二正陳普賢行中二。先明所治廣多。後是故諸菩薩下。能治深妙。今初。既一惑成百萬障。則一障一
B04n0002_p1930a10║切障。義則惑惑皆然。今從重說。文中三。初標。次徵釋。後結成。今初。
B04n0002_p1930a11║佛子。我不見一法為大過失．如諸菩薩於他菩薩起瞋心者。
B04n0002_p1930a12║【疏】標瞋最重。除瞋之外。更徧推求。無有一惡如瞋之重。故晉經云。起一瞋心。一切惡中。無過此惡。決定毗
B04n0002_p1930a13║尼經云。菩薩寧起百千貪心。不起一瞋。以違害大悲。莫過此故。菩薩善戒。亦同此說。言於他菩薩者。若於
B04n0002_p1930a14║菩薩起瞋。其過尤重。以令菩薩廢大行故。是以大般若中。天魔見諸菩薩。互相是非。過常大喜。（【鈔】故晉經者。以今經
B04n0002_p1930a15║譯者為順文。令人誤解。故引三經以正其義。謂習禪者。聞經不見諸法為大過惡。便云。惡本性空。故云不見。見則妄想。雖是正理。不順今經。故引三經。明是無惡過此。為不見有耳。決定毗尼者。經但一卷。優波離
B04n0002_p1930a16║白佛言。世尊。或有欲相應心而犯於戒。或有瞋相應心而犯於戒。或有癡相應心而犯於戒。何者為重。佛言。若有菩薩如恒河沙欲相應心而犯於戒。或有菩薩由一瞋心而犯於戒。因瞋犯者。當知最重。所以者
B04n0002_p1931a01║何。因瞋恚故。能捨眾生。乃至云。所有諸結。能生親愛。菩薩於此不應生畏。所有諸結。能捨眾生。菩薩於此應生大畏。乃至云。大乘之人。因欲犯戒。我說是人。不名為犯。因瞋犯者。名大過惡。名大墮落。於佛法中。是
B04n0002_p1931a02║大留難。是以大般若下。證於菩薩起瞋最重。彼說魔見眾生互相是非。亦生歡喜。而非大喜。若見菩薩互相是非。則生大喜。過於常喜。如二虎鬥。小亡大傷。二俱無益。菩薩亦爾。自他並損。皆失二利故。）
B04n0002_p1931a03║○二徵釋。
B04n0002_p1931a04║何以故。佛子。若諸菩薩於餘菩薩起瞋恚心。即成就百萬障門故。何等為百萬障。所謂不見菩提障。不聞正
B04n0002_p1931a05║法障。生不淨世界障。生諸惡趣障。生諸難處障。多諸疾病障。多被謗毀障。生頑鈍諸趣障。壞失正念障。闕少
B04n0002_p1931a06║智慧障。眼障。耳障。鼻障。舌障。身障。意障。惡知識障。惡伴黨障。樂習小乘障。樂近凡庸障。不信樂大威德人障。
B04n0002_p1931a07║樂與離正見人同住障。生外道家障。住魔境界障。離佛正教障。不見善友障。善根留難障。增不善法障。得下
B04n0002_p1931a08║劣處障。生邊地障。生惡人家障。生惡神中障。生惡龍。惡夜叉。惡乾闥婆。惡阿脩羅。惡迦樓羅。惡緊那羅。惡摩
B04n0002_p1931a09║睺羅伽。惡羅剎中障。不樂佛法障。習童蒙法障。樂著小乘障。不樂大乘障。性多驚怖障。心常憂惱障。愛著生
B04n0002_p1931a10║死障。不專佛法障。不喜見聞佛自在神通障。不得菩薩諸根障。不行菩薩淨行障。退怯菩薩深心障。不生菩
B04n0002_p1931a11║薩大願障。不發一切智心障。於菩薩行懈怠障。不能淨治諸業障。不能攝取大福障。智力不能明利障。斷於
B04n0002_p1931a12║廣大智慧障。不護持菩薩諸行障。樂誹謗一切智語障。遠離諸佛菩提障。樂住眾魔境界障。不專修佛境界
B04n0002_p1931a13║障。不決定發菩薩弘誓障。不樂與菩薩同住障。不求菩薩善根障。性多見疑障。心常愚暗障。不能行菩薩平
B04n0002_p1931a14║等施故。起不捨障。不能持如來戒故。起破戒障。不能入堪忍門故。起愚癡惱害瞋恚障。不能行菩薩大精進
B04n0002_p1931a15║故。起懈怠垢障。不能得諸三昧故．起散亂障。不修治般若波羅蜜故．起惡慧障。於處非處中無善巧障。於度
B04n0002_p1931a16║眾生中無方便障。於菩薩智慧中不能觀察障。於菩薩出離法中不能了知障。不成就菩薩十種廣大眼故。
B04n0002_p1932a01║眼如生盲障。耳不聞無礙法故。口如啞羊障。不具相好故。鼻根破壞障。不能辨了眾生語言故。成就舌根障。
B04n0002_p1932a02║輕賤眾生故。成就身根障。心多狂亂故。成就意根障。不持三種律儀故。成就身業障。恒起四種過失故。成就
B04n0002_p1932a03║語業障。多生貪瞋邪見故。成就意業障。賊心求法障。斷絕菩薩境界障。於菩薩勇猛法中心生退怯障。於菩
B04n0002_p1932a04║薩出離道中心生懶惰障。於菩薩智慧光明門中心生止息障。於菩薩念力中心生劣弱障。於如來教法中
B04n0002_p1932a05║不能住持障。於菩薩離生道不能親近障。於菩薩無失壞道不能修習障。隨順二乘正位障。遠離三世諸佛
B04n0002_p1932a06║菩薩種性障。
B04n0002_p1932a07║【疏】釋中二。一總顯。二何等下徵列。標雖百萬。略列百門。古人寄位分五。初障十信行。二不樂佛法下。障十
B04n0002_p1932a08║住行。三不得菩薩諸根下。障十行之行。四樂誹謗一切下。障十向行。五不樂與菩薩同住下。障十地行。言
B04n0002_p1932a09║口如啞羊障者。此是耳根障。以生邊地不聞法處。故口無所說。舌根之障。次下自明。昔結云。菩薩萬行。不
B04n0002_p1932a10║過此五。起一瞋心。一切頓障。此釋非不有理。如賊心求法。豈獨障於地耶。是知通障一切。信尚不起。況後
B04n0002_p1932a11║位耶。又所障法界。如帝網重重。能障同所．亦皆無盡。故知百萬。猶是略明。（【鈔】古人寄位下。二斥古釋。刊定同此。又所障下。四結成正義。猶
B04n0002_p1932a12║是古釋。故有又言。疏意取此。不欲局配。故為正義。【校】斥古釋。斥．嘉興藏作序。續藏作敘。）
B04n0002_p1932a13║○三結成。
B04n0002_p1932a14║佛子。若菩薩於諸菩薩起一瞋心。則成就如是等百萬障門。何以故。佛子。我不見有一法為大過惡。如諸菩
B04n0002_p1932a15║薩於餘菩薩起瞋心者。
B04n0002_p1932a16║【疏】可知。
B04n0002_p1933a01║【論】第三何等為百萬障門已下。說一百箇障門。與百萬障門為首。以防修道者。於他菩薩起一念瞋心。如
B04n0002_p1933a02║經自具。如有修道者。大須慎之。如上修道。創始發心。須慮亡想盡。其道乃會。情在想存。我見求道。終不相
B04n0002_p1933a03║應。須依智人。自摧憍慢。敬心徹到。方以定觀二門。決擇上二界禪。聲聞外道。及權教菩薩所修定慧。一一
B04n0002_p1933a04║須知。方識正法。方始心無邪正。求差別智門。以大願力。長大慈悲。成普賢行。如作賊心求法。不善調心。慠
B04n0002_p1933a05║慢心增。於他菩薩起一念瞋恨。當入百萬障門。如經具明。作惡神惡鬼等難。已得一分求道之心。助成勢
B04n0002_p1933a06║力。怒不可當。諸有發心者。應當防之。如法謙敬。一心志求。亦可常須誦持此普賢行品。以防三業。令使應
B04n0002_p1933a07║真。
B04n0002_p1933a08║○第二能治深妙中二。先正顯。後結勸。今初文有六位。位各十行。初一始修。後五成益。故後五段。展轉依
B04n0002_p1933a09║初。是為初即攝後。一治一切治也。說有前後。得即一時。今初。
B04n0002_p1933a10║是故諸菩薩摩訶薩。欲疾滿足諸菩薩行。應勤修十種法。何等為十。所謂心不棄捨一切眾生。於諸菩薩。生
B04n0002_p1933a11║如來想。永不誹謗一切佛法。知諸國土無有窮盡。於菩薩行．深生信樂。不捨平等虛空法界菩提之心。觀察
B04n0002_p1933a12║菩提。入如來力。精勤修習無礙辯才。教化眾生無有疲厭。住一切世界．心無所著。是為十。
B04n0002_p1933a13║【疏】分二。先標舉勸修。後何等下。徵列及結。於中十法。攝為五對。辨五種修。初二約人。明謙敬修。敬上愛下
B04n0002_p1933a14║故。次二約法。明真正修。順教知事故。次二約心行。明廣大修。樂大行。堅大心故。次二約智。明增勝修。內入
B04n0002_p1933a15║果智。外起勝辯故。後二約悲願。明長時修。眾生無盡。悲此不疲。世界無邊。願住不著故。
B04n0002_p1933a16║○第二清淨。
B04n0002_p1934a01║佛子。菩薩摩訶薩安住此十法已。則能具足十種清淨。何等為十。所謂通達甚深法清淨。親近善知識清淨。
B04n0002_p1934a02║護持諸佛法清淨。了達虛空界清淨。深入法界清淨。觀察無邊心清淨。與一切菩薩同善根清淨。不著諸劫
B04n0002_p1934a03║清淨。觀察三世清淨。修行一切諸佛法清淨。是為十。
B04n0002_p1934a04║【疏】清淨者。依前正修行時。成離染故。文中二。初躡前起後。後徵數列名。下皆倣此。列中十句。次第從前十
B04n0002_p1934a05║句而成。一由不捨眾生。故達深法淨。以眾生皆有佛性。即妄而真．為深法故。二由敬上故能近。三由不謗
B04n0002_p1934a06║故能護。四由知無盡故了如空。五由菩薩行不離法界故深入。六知菩提心等虛空故無邊。七觀察菩薩
B04n0002_p1934a07║皆同此觀。能入佛力。故名為根。八精修不懈。故不著劫數。九由化無厭。故觀三世眾生化未化等。十由願
B04n0002_p1934a08║住世界。能修一切佛法。
B04n0002_p1934a09║○第三廣大智。
B04n0002_p1934a10║佛子。菩薩摩訶薩。住此十法已。則具足十種廣大智。何等為十。所謂知一切眾生心行智。知一切眾生業報
B04n0002_p1934a11║智。知一切佛法智。知一切佛法深密理趣智。知一切陀羅尼門智。知一切文字辯才智。知一切眾生語言音
B04n0002_p1934a12║聲辭辯善巧智。於一切世界中普現其身智。於一切眾會中普現影像智。於一切受生處中具一切智智。是
B04n0002_p1934a13║為十。
B04n0002_p1934a14║【疏】廣大智者。垢染既拂。本智自明。稱性相知。故云廣大。亦從前十。及次十而成。然有開合。恐煩不配。說者
B04n0002_p1934a15║隨宜。
B04n0002_p1934a16║○第四普入。
B04n0002_p1935a01║佛子。菩薩摩訶薩。住此十智已。則得入十種普入。何等為十。所謂一切世界入一毛道．一毛道入一切世界。
B04n0002_p1935a02║一切眾生身入一身．一身入一切眾生身。不可說劫入一念．一念入不可說劫。一切佛法入一法．一法入一
B04n0002_p1935a03║切佛法。不可說處入一處．一處入不可說處。不可說根入一根．一根入不可說根。一切根入非根．非根入一
B04n0002_p1935a04║切根。一切想入一想．一想入一切想。一切言音入一言音．一言音入一切言音。一切三世入一世．一世入一
B04n0002_p1935a05║切三世。是為十。
B04n0002_p1935a06║【疏】普入者。事隨理融。本來即入。智了法爾。無境不通。故身心皆入。亦從前三生。可以意得。非根者。境識及
B04n0002_p1935a07║理。皆非根也。
B04n0002_p1935a08║○第五勝妙心。
B04n0002_p1935a09║佛子。菩薩摩訶薩如是觀察已。則住十種勝妙心。何等為十。所謂住一切世界語言非語言勝妙心。住一切
B04n0002_p1935a10║眾生想念無所依止勝妙心。住究竟虛空界勝妙心。住無邊法界勝妙心。住一切深密佛法勝妙心。住甚深
B04n0002_p1935a11║無差別法勝妙心。住除滅一切疑惑勝妙心。住一切世平等無差別勝妙心。住三世諸佛平等勝妙心。住一
B04n0002_p1935a12║切諸佛力無量勝妙心。是為十。
B04n0002_p1935a13║【疏】勝妙心者。由前知法本融。則事理無礙。應機成益。名勝妙心。從前四生。亦可意得。
B04n0002_p1935a14║○第六善巧智。
B04n0002_p1935a15║佛子。菩薩摩訶薩住此十種勝妙心已。則得十種佛法善巧智。何等為十。所謂了達甚深佛法善巧智。出生
B04n0002_p1935a16║廣大佛法善巧智。宣說種種佛法善巧智。證入平等佛法善巧智。明了差別佛法善巧智。悟解無差別佛法
B04n0002_p1936a01║善巧智。深入莊嚴佛法善巧智。一方便入佛法善巧智。無量方便入佛法善巧智。知無邊佛法無差別善巧
B04n0002_p1936a02║智。以自心自力於一切佛法不退轉善巧智。是為十。
B04n0002_p1936a03║【疏】善巧智者。由上理事無礙。今則權實決斷。名善巧智。有十一句。後二合一。餘皆如次。從前十成。一即言
B04n0002_p1936a04║亡言為甚深。二無依故廣大。三如依空生色。故能說種種。四住無二邊。故證平等。五了種智深密。故了差
B04n0002_p1936a05║別。六無差全同。七若無疑惑。則佛法莊嚴。八以平等成一方便。九三世法。約差別門為無量方便。十由住
B04n0002_p1936a06║佛力。得知佛無邊。自力不退。從前十既爾。從前四段亦然。如是展轉。不離始修。故隨一法。具一切矣。
B04n0002_p1936a07║○第二結勸。
B04n0002_p1936a08║佛子。菩薩摩訶薩聞此法已。咸應發心。恭敬受持。何以故。菩薩摩訶薩持此法者。少作功力。疾得阿耨多羅
B04n0002_p1936a09║三藐三菩提。皆得具足一切佛法。悉與三世諸佛法等。
B04n0002_p1936a10║【疏】一行能具一切。故疾得菩提。
B04n0002_p1936a11║○大文第二證成中二一現瑞證。
B04n0002_p1936a12║爾時佛神力故。法如是故。十方各有十不可說百千億那由他佛剎微塵數世界六種震動。雨出過諸天一
B04n0002_p1936a13║切華雲．香雲．末香雲．衣蓋幢旛摩尼寶等。及以一切莊嚴具雲。雨眾伎樂雲。雨諸菩薩雲。雨不可說如來色
B04n0002_p1936a14║相雲。雨不可說讚歎如來善哉雲。雨如來音聲充滿一切法界雲。雨不可說莊嚴世界雲。雨不可說增長菩
B04n0002_p1936a15║提雲。雨不可說光明照耀雲。雨不可說神力說法雲。如此世界四天下．菩提樹下菩提場菩薩宮殿中．見
B04n0002_p1936a16║於如來成等正覺演說此法。十方一切諸世界中．悉亦如是。
B04n0002_p1937a01║【疏】於中先此界。後如此下。結通。
B04n0002_p1937a02║○二諸菩薩證。
B04n0002_p1937a03║爾時佛神力故。法如是故。十方各過十不可說佛剎微塵數世界外．有十佛剎微塵數菩薩摩訶薩。來詣此
B04n0002_p1937a04║土。充滿十方。作如是言。善哉善哉。佛子。乃能說此諸佛如來最大誓願授記深法。佛子。我等一切同名普賢。
B04n0002_p1937a05║各從普勝世界普幢自在如來所來詣此土。悉以佛神力故。於一切處演說此法。如此眾會。如是所說。一切
B04n0002_p1937a06║平等．無有增減。我等皆承佛威神力。來此道場。為汝作證。如此道場我等十佛剎微塵數菩薩而來作證。
B04n0002_p1937a07║十方一切諸世界中。悉亦如是。
B04n0002_p1937a08║【疏】亦先此土。後如此下。結通。言授記深法者。少用功力。疾得菩提故。同名普賢者。皆有此行故。普勝界者。
B04n0002_p1937a09║依此普法最為勝故。普幢自在者。此行成果。高出無礙故。
B04n0002_p1937a10║○第二以偈重顯中二。先敘述。
B04n0002_p1937a11║爾時普賢菩薩摩訶薩。以佛神力。自善根力。觀察十方。洎于法界。欲開示菩薩行。欲宣說如來菩提界。欲說
B04n0002_p1937a12║大願界。欲說一切世界劫數。欲明諸佛隨時出現。欲說如來隨根熟眾生出現．令其供養。欲明如來出世．功
B04n0002_p1937a13║不唐捐。欲明所種善根．必獲果報。欲明大威德菩薩．為一切眾生現形說法．令其開悟。而說頌言。
B04n0002_p1937a14║【疏】文二。先說儀。後欲開下。說意。此有十意。偈中並具。文顯可知。
B04n0002_p1937a15║○第二正頌。
B04n0002_p1937a16║汝等應歡喜捨離於諸蓋一心恭敬聽菩薩諸願行
B04n0002_p1938a01║【疏】正頌中。百二十一頌。分二。前二十四．顯說分齊。餘皆正辨普賢行相。此是伽陀。與前長行綺互。共顯普
B04n0002_p1938a02║賢之行。前是略明十法展轉相生。此則廣顯諸門。略無展轉。又前多顯體。此多辨用。前中二。初一誡聽許
B04n0002_p1938a03║說。（【鈔】此是伽陀者。是孤起偈。揀非祇夜。不重頌前。）
B04n0002_p1938a04║往昔諸菩薩最勝人師子如彼所修行我當次第說亦說諸劫數世界并諸業
B04n0002_p1938a05║及以無等尊於彼而出興如是過去佛大願出於世云何為眾生滅除諸苦惱
B04n0002_p1938a06║一切論師子所行相續滿得佛平等法一切智境界見於過去世一切人師子
B04n0002_p1938a07║放大光明網普照十方界思惟發是願我當作世燈具足佛功德十力一切智
B04n0002_p1938a08║一切諸眾生貪恚癡熾然我當悉救脫令滅惡道苦發如是誓願堅固不退轉
B04n0002_p1938a09║具修菩薩行獲十無礙力如是誓願已修行無退怯所作皆不虛說名論師子
B04n0002_p1938a10║【疏】次正示分齊。於中有二。前九頌。許說過去菩薩行。
B04n0002_p1938a11║於一賢劫中千佛出於世彼所有普眼我當次第說如一賢劫中無量劫亦然
B04n0002_p1938a12║彼未來佛行我當分別說如一佛剎種無量剎亦然未來十力尊諸行我今說
B04n0002_p1938a13║【疏】後許說三世佛菩薩行。於中二。前三偈。舉說時處。前二時。後一處。
B04n0002_p1938a14║諸佛次興世隨願隨名號隨彼所得記隨其所壽命隨所修正法專求無礙道
B04n0002_p1938a15║隨所化眾生正法住於世隨所淨佛剎眾生及法輪演說時非時次第淨羣生
B04n0002_p1938a16║隨諸眾生業所行及信解上中下不同化彼令修習入於如是智修其最勝行
B04n0002_p1939a01║常作普賢業廣度諸眾生身業無障礙語業悉清淨意行亦如是三世靡不然
B04n0002_p1939a02║菩薩如是行究竟普賢道出生淨智日普照於法界未來世諸劫國土不可說
B04n0002_p1939a03║一念悉了知於彼無分別行者能趣入如是最勝地此諸菩薩法我當說少分
B04n0002_p1939a04║智慧無邊際通達佛境界一切皆善入所行不退轉具足普賢慧成滿普賢願
B04n0002_p1939a05║入於無等智我當說彼行
B04n0002_p1939a06║【疏】後十一偈。明所說行。於中前四。諸佛出世行。即普賢行。故名因果圓融。後七菩薩三輪願智行。即普賢
B04n0002_p1939a07║行。（前二十四頌顯說分齊竟。）
B04n0002_p1939a08║於一微塵中悉見諸世界眾生若聞者迷亂心發狂如於一微塵一切塵亦然
B04n0002_p1939a09║世界悉入中如是不思議一一塵中有十方三世法趣剎皆無量悉能分別知
B04n0002_p1939a10║一一塵中有無量種佛剎種種皆無量於一靡不知法界中所有種種諸異相
B04n0002_p1939a11║趣類各差別悉能分別知
B04n0002_p1939a12║【疏】第二正顯普賢行九十七頌。分二。初六十七。明即悲大智行。後未安者下三十頌。即智大悲行。今初有
B04n0002_p1939a13║十種行。一初五頌。明善入帝網行。
B04n0002_p1939a14║深入微細智分別諸世界一切劫成壞悉能明了說知諸劫修短三世即一念
B04n0002_p1939a15║眾行同不同悉能分別知深入諸世界廣大非廣大一身無量剎一剎無量身
B04n0002_p1939a16║十方中所有異類諸世界廣大無量相一切悉能知一切三世中無量諸國土
B04n0002_p1940a01║具足甚深智悉了彼成敗十方諸世界有成或有壞如是不可說賢德悉深了
B04n0002_p1940a02║或有諸國土種種地嚴飾諸趣亦復然斯由業清淨或有諸世界無量種雜染
B04n0002_p1940a03║斯由眾生感一切如其行無量無邊剎了知即一剎如是入諸剎其數不可知
B04n0002_p1940a04║一切諸世界悉入一剎中世界不為一亦復無雜亂世界有仰覆或高或復下
B04n0002_p1940a05║皆是眾生想悉能分別知廣博諸世界無量無有邊知種種是一知一是種種
B04n0002_p1940a06║普賢諸佛子能以普賢智了知諸剎數其數無邊際知諸世界化剎化眾生化
B04n0002_p1940a07║法化諸佛化一切皆究竟一切諸世界微細廣大剎種種異莊嚴皆由業所起
B04n0002_p1940a08║無量諸佛子善學入法界神通力自在普徧於十方眾生數等劫說彼世界名
B04n0002_p1940a09║亦不能令盡唯除佛開示
B04n0002_p1940a10║【疏】二。十七頌。深入時處微細行。
B04n0002_p1940a11║世界及如來種種諸名號經於無量劫說之不可盡何況最勝智三世諸佛法
B04n0002_p1940a12║從於法界生充滿如來地清淨無礙念無邊無礙慧分別說法界得至於彼岸
B04n0002_p1940a13║【疏】三。三頌。明了佛心祕密行。前一偈半。躡前起後。後一偈半。正顯難了能了。
B04n0002_p1940a14║過去諸世界廣大及微細修習所莊嚴一念悉能知其中人師子修佛種種行
B04n0002_p1940a15║成於等正覺示現諸自在如是未來世次第無量劫所有人中尊菩薩悉能知
B04n0002_p1940a16║所有諸行願所有諸境界如是勤修行於中成正覺亦知彼眾會壽命化眾生
B04n0002_p1941a01║以此諸法門為眾轉法輪菩薩如是知住普賢行地智慧悉明了出生一切佛
B04n0002_p1941a02║現在世所攝一切諸佛土深入此諸剎通達於法界彼諸世界中現在一切佛
B04n0002_p1941a03║於法得自在言論無所礙亦知彼眾會淨土應化力盡無量億劫常思惟是事
B04n0002_p1941a04║調御世間尊所有威神力無盡智慧藏一切悉能知
B04n0002_p1941a05║【疏】四。十偈。了三世佛攝化行。
B04n0002_p1941a06║出生無礙眼無礙耳鼻身無礙廣長舌能令眾歡喜最勝無礙心廣大普清淨
B04n0002_p1941a07║智慧徧充滿悉知三世法
B04n0002_p1941a08║【疏】五。二偈。六根無礙行。
B04n0002_p1941a09║善學一切化剎化眾生化世化調伏化究竟化彼岸世間種種別皆由於想住
B04n0002_p1941a10║入佛方便智於此悉明了眾會不可說一一為現身悉使見如來度脫無邊眾
B04n0002_p1941a11║【疏】六。有三偈。如化無方行。
B04n0002_p1941a12║諸佛甚深智如日出世間一切國土中普現無休息了達諸世間假名無有實
B04n0002_p1941a13║眾生及世界如夢如光影於諸世間法不生分別見善離分別者亦不見分別
B04n0002_p1941a14║無量無數劫解之即一念知念亦無念如是見世間無量諸國土一念悉超越
B04n0002_p1941a15║經於無量劫不動於本處不可說諸劫即是須臾頃莫見修與短究竟剎那法
B04n0002_p1941a16║心住於世間世間住於心於此不妄起二非二分別眾生世界劫諸佛及佛法
B04n0002_p1942a01║一切如幻化法界悉平等普於十方剎示現無量身知身從緣起究竟無所著
B04n0002_p1942a02║依於無二智出現人師子不著無二法知無二非二
B04n0002_p1942a03║【疏】七。十頌。三世間自在行。此中玄妙。宜審思之。（【鈔】此中玄妙者。大經文理。觸途多妙。但文言浩博。不能具釋。又理玄文易。故令思之。既云玄妙。今重略釋。初偈法喻
B04n0002_p1942a04║雙標。能觀之智。明橫周豎永。次偈達二世間。假名無實。即是假觀。三有一偈。雙離分別。及無分別。以成空觀。四有一偈。解念無念。即中道觀。又二即是觀。三即是止。四即雙運。五不動遊剎。於器界自在。六融念劫。
B04n0002_p1942a05║於時自在。上二事理雙遊。七遣二不二。善會中道。通二世間。八結三世間。等同法界。九結能徧身。十結能所不二。上半無二遣二。下半復遣無二。若著無二。即是於二。有能所故。故知無二非二。故無所著。）
B04n0002_p1942a06║了知諸世間如燄如光影如響亦如夢如幻如變化如是隨順入諸佛所行處
B04n0002_p1942a07║成就普賢智普照深法界眾生剎染著一切皆捨離而興大悲心普淨諸世間
B04n0002_p1942a08║菩薩常正念論師子妙法清淨如虛空而興大方便見世常迷倒發心咸救度
B04n0002_p1942a09║所行皆清淨普徧諸法界諸佛及菩薩佛法世間法若見其真實一切無差別
B04n0002_p1942a10║【疏】八。六頌。別明智正覺世間自在行。
B04n0002_p1942a11║如來法身藏普入世間中雖在於世間於世無所著譬如清淨水影像無來去
B04n0002_p1942a12║法身徧世間當知亦如是如是離染著身世皆清淨湛然如虛空一切無有生
B04n0002_p1942a13║知身無有盡無生亦無滅非常非無常示現諸世間除滅諸邪見開示於正見
B04n0002_p1942a14║法性無來去不著我我所
B04n0002_p1942a15║【疏】九。五頌。非身示身行。法身藏者。即前藏身。普賢菩薩自體徧言。亦同此也。
B04n0002_p1942a16║譬如工幻師示現種種事其來無所從去亦無所至幻性非有量亦復非無量
B04n0002_p1943a01║於彼大眾中示現量無量以此寂定心修習諸善根出生一切佛非量非無量
B04n0002_p1943a02║有量及無量皆悉是妄想了達一切趣不著量無量諸佛甚深法廣大深寂滅
B04n0002_p1943a03║甚深無量智知甚深諸趣菩薩離迷倒心淨常相續巧以神通力度無量眾生
B04n0002_p1943a04║【疏】十有六頌。非量示量行。（已上六十七頌。明即悲大智行竟。）
B04n0002_p1943a05║未安者令安安者示道場如是徧法界其心無所著不住於實際不入於涅槃
B04n0002_p1943a06║如是徧世間開悟諸羣生法數眾生數了知而不著普雨於法雨充洽諸世間
B04n0002_p1943a07║普於諸世界念念成正覺而修菩薩行未曾有退轉
B04n0002_p1943a08║【疏】第二三十頌。明即智之悲行中。亦有十行。一初四偈無住攝化行。
B04n0002_p1943a09║世間種種身一切悉了知如是知身法則得諸佛身普知諸眾生諸劫及諸剎
B04n0002_p1943a10║十方無涯際智海無不入眾生身無量一一為現身佛身無有邊智者悉觀見
B04n0002_p1943a11║一念之所知出現諸如來經於無量劫稱揚不可盡
B04n0002_p1943a12║【疏】二有四偈。非身現身行。
B04n0002_p1943a13║諸佛能現身處處般涅槃一念中無量舍利各差別
B04n0002_p1943a14║【疏】三一頌。分布舍利行。
B04n0002_p1943a15║如是未來世有求於佛果無量菩提心決定智悉知如是三世中所有諸如來
B04n0002_p1943a16║一切悉能知名住普賢行
B04n0002_p1944a01║【疏】四二頌。知佛大心行。
B04n0002_p1944a02║如是分別知無量諸行地入於智慧處其輪不退轉微妙廣大智深入如來境
B04n0002_p1944a03║入已不退轉說名普賢慧一切最勝尊普入佛境界修行不退轉得無上菩提
B04n0002_p1944a04║【疏】五三頌。法輪深入行。
B04n0002_p1944a05║無量無邊心各各差別業皆由想積集平等悉了知染污非染污學心無學心
B04n0002_p1944a06║不可說諸心念念中悉知了知非一二非染亦非淨亦復無雜亂皆從自想起
B04n0002_p1944a07║如是悉明見一切諸眾生心想各不同起種種世間以如是方便修諸最勝行
B04n0002_p1944a08║從佛法化生得名為普賢
B04n0002_p1944a09║【疏】六五頌。了知根器行。
B04n0002_p1944a10║眾生皆妄起善惡諸趣想由是或生天或復墮地獄菩薩觀世間妄想業所起
B04n0002_p1944a11║妄想無邊故世間亦無量一切諸國土想網之相現幻網方便故一念悉能入
B04n0002_p1944a12║【疏】七三頌。了世業惑行。
B04n0002_p1944a13║眼耳鼻舌身意根亦如是世間想別異平等皆能入一一眼境界無量眼皆入
B04n0002_p1944a14║種種性差別無量不可說所見無差別亦復無雜亂各隨於自業受用其果報
B04n0002_p1944a15║普賢力無量悉知彼一切一切眼境界大智悉能入如是諸世間悉能分別知
B04n0002_p1944a16║而修一切行亦復無退轉
B04n0002_p1945a01║【疏】八五頌。了達根境無礙行。
B04n0002_p1945a02║佛說眾生說及以國土說三世如是說種種悉了知
B04n0002_p1945a03║【疏】九一頌。知四種說法行。而剎說等者。略有三義。一約通力。二約融通。一說一切說故。三約顯理是說。菩
B04n0002_p1945a04║薩觸境皆了知故。則觸類成教。如香飯等。（【鈔】九有一頌者。即三世間及時為四。若時分三世間。則成六種。若於三世各三世間。則有九種。總一切說。即是十義。從而剎說
B04n0002_p1945a05║等者。釋義。剎及三世。此義微隱。故疏釋之。言融通者。一塵即攝一切。何得剎中無說。言顯理者。如色即顯質礙。即顯緣生。即顯無常。即顯無性等。言則觸類成教者。證顯理義。如前教體中明。）
B04n0002_p1945a06║過去中未來未來中現在三世互相見一一皆明了如是無量種開悟諸世間
B04n0002_p1945a07║一切智方便邊際不可得
B04n0002_p1945a08║【疏】十末後二頌。三世攝化行。（普賢行品平等因竟。）
B04n0002_p1945a09║大方廣佛華嚴經疏論纂要卷第八十五