B05n0002_p1947a01║
B05n0002_p1947a02║
B05n0002_p1947a03║
B05n0002_p1947a04║
B05n0002_p1947a05║
B05n0002_p1947a06║
B05n0002_p1947a07║
B05n0002_p1947a08║
B05n0002_p1947a09║
B05n0002_p1947a10║
B05n0002_p1947a11║
B05n0002_p1947a12║大方廣佛華嚴經疏論纂要卷第八十六
B05n0002_p1947a13║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B05n0002_p1947a14║如來出現品第三十七（之一）
B05n0002_p1947a15║○此品分四。初來意。
B05n0002_p1947a16║【疏】來意者。前品明稱果之因。此品辨如因之果。體雖平等。不壞二相。先因後果。義次第故。亦為答前不思
B05n0002_p1948a01║議品出現念故。答第二會所行問故。會釋如前。
B05n0002_p1948a02║○二釋名。
B05n0002_p1948a03║【疏】釋名者。如來是有法之人。即三身十身之通稱。出現是依人之法。果用化用之總名。如來雖見上文。對
B05n0002_p1948a04║出現故重辨。十身皆有出現。且寄三身以明。然來即出現。為分人法。曉喻分明。故重辨之。若依法身。如來
B05n0002_p1948a05║者．即諸法如義。如理常現．名為出現。故文云。普現一切而無所現。又云。體性平等。不增減等。若依報身。乘
B05n0002_p1948a06║如實道。來成正覺。故曰如來。本性功德．一時頓顯。名為出現。故文云。如來成正覺時。於一切義無所疑惑。
B05n0002_p1948a07║普見一切眾生成正覺等。若依化身。則乘薩婆若乘。來化眾生。故曰如來。則應機大用．一時出現。文云。以
B05n0002_p1948a08║本願力現佛身。令見如來大神變。又云。隨其所能。隨其勢力。於菩提樹下。以種種身成正覺等。今以新佛
B05n0002_p1948a09║舊成．曾無二體。新成舊佛．法報似分。無不應時故．即真而應。應隨性起故．即應而真。三佛圓融。十身無礙。
B05n0002_p1948a10║故辨應現．即顯真成。（【鈔】新佛舊成者。以報就法。如出模之像。像本舊成。故無二體。新成舊佛者。以法就報。如金成像。金像似分。以有未成像金故。今成像竟。似分二矣。）若以來為
B05n0002_p1948a11║現義。則如來即出現。持業釋也。若分人法。三皆如來之出現。揀餘出故。
B05n0002_p1948a12║○三宗趣。
B05n0002_p1948a13║【疏】宗趣者。平等出現為宗。融差別果為趣。
B05n0002_p1948a14║【論】將釋此品。約立四門。一釋品名目。二釋品來意。三釋如來放光．加文殊普賢所由。四隨文釋義。一釋品
B05n0002_p1948a15║名目者。何故名為如來出現品。為從第二會普光明殿說十信心。以不動智佛為初信首。次無礙智佛等
B05n0002_p1948a16║餘九佛。是十信中進修。又明一智中具十種智故。隨行立名。從十信中．信進修行。不離根本智不動智體。
B05n0002_p1949a01║起大悲願行。修差別智。成大慈悲。至此位滿。名為如來出現品。明前初會菩提場中出現始成正覺者。是
B05n0002_p1949a02║毗盧遮那佛出現。此品中出現．是菩薩進修五位行解智悲位滿出現。故名出現品。亦如善財見德生童
B05n0002_p1949a03║子有德童女．表智悲二行滿故。便見慈氏如來。是表如來出現義。是故如來以光加此二人問答。說如來
B05n0002_p1949a04║出現之門。文殊表現根本智。普賢是差別智。成就饒益眾生之門。二釋品來意者。明前五位中。文殊普賢
B05n0002_p1949a05║及佛果三法已周。此明佛果行圓滿故。此品須來。三釋如來放光加文殊普賢所由者。明如來眉間光。是
B05n0002_p1949a06║佛中道佛果智光。以灌文殊之頂者。明佛果智德高勝。為令文殊起問佛果之門。如來放口中光灌普賢
B05n0002_p1949a07║口者。明普賢是差別智滿。欲令說法故。問曰。何故如來不自說此品。所以放光．加此文殊普賢二人。答曰。
B05n0002_p1949a08║以表法故。令後學者易解故。非是如來自不能說。云何為表法。答曰。為明文殊是佛法身現根本智者。普
B05n0002_p1949a09║賢菩薩是佛升進修行差別智者。明至此位．根本智及差別智齊滿周圓。方始名為如來出現。表以法身
B05n0002_p1949a10║自性白淨無垢中．能現自體無依明淨本智．問差別智．自說自己修行行解之心。與古今諸佛合其智德。
B05n0002_p1949a11║方是自己所行覺行圓滿佛故。是故如來放光加之．成法則故。明一切菩薩果滿功終．法皆如是。佛所放
B05n0002_p1949a12║光．許至佛位故。法非謬故。表明如是法身根本智差別智．利生萬行齊備周圓。方是自己如來出現。表文
B05n0002_p1949a13║殊是現根本智者。普賢是說法者。佛是果也。思之可見。大意明文殊普賢是成就佛果理智行門。還令說
B05n0002_p1949a14║佛出現之法。佛是根本智．自體無言。凡是有言．皆是差別智。初會菩提場中毗廬遮那佛出現者。明初會
B05n0002_p1949a15║菩提場．是毗盧遮那如來放光成法。與初發心修行者為樣式故。明表法身根本智．與差別利生行周圓
B05n0002_p1949a16║滿故。令此二人說自佛．與古佛出興恰相似故。如是文殊普賢．是古今諸佛之共法。若初發心者．從初發
B05n0002_p1950a01║信心已來．皆悉遊履此之文殊普賢二行．至此方滿故。如是進修．皆不離初信中不動智佛十智之體故。
B05n0002_p1950a02║以明時不動。智不動。行不動。能徧遊十方不動。一入多不動。多入一不動。小入大不動。乃至如經所明。為
B05n0002_p1950a03║達身心理智．無性無依。情識繫亡。法會常爾故。以此五位升進。或升天表法。或身徧十方。終成不離普光
B05n0002_p1950a04║明殿本智之體．一剎那際。是故此自果已終之法．還不離說信心之處普光明殿說。還如善財至慈氏如
B05n0002_p1950a05║來．還見文殊信心初友．入普賢身相似。恐後學者迷法。一一以善財將行表之．令易解故。大意依此可知。
B05n0002_p1950a06║又約此一部之經。有三終因果。二種常道。一從初菩提場。至毗盧遮那品。有六品經。是佛自分五位中因
B05n0002_p1950a07║果。即以十普賢海月光大明菩薩．通神天等五十眾是。二發信心菩薩。五位通信心。即六位因果者。從第
B05n0002_p1950a08║二會。於普光明殿說佛名號品已下。至第八會普光明殿如來出現品。有三十二品經。明菩薩發心因果
B05n0002_p1950a09║一終。此三十二品中。第三禪佛華三昧品未來。是此修行中加行之次第。三自文殊師利至大塔廟。說普
B05n0002_p1950a10║照法界修多羅門。化善財令南求五十三勝友。明以行勸修五位一終之因果。為表但說教．由恐在行還
B05n0002_p1950a11║迷。以置善財．是發心能行行者。五十三善知識．是已行行之人。一一求學升進。與後發菩提心者。作五位
B05n0002_p1950a12║升進之樣。令不迷其行故。其中意。至文方釋。二種常道者。如法界品．離世間品。於出離道。常利眾生。恒真
B05n0002_p1950a13║法界。非虛妄也。常．真法界。是常道佛果故。恒利世間眾生。無求自利。是佛常道之普賢行也。是名此經三
B05n0002_p1950a14║終因果。二種常道。如第二會至第八會中如來出現品。是名發心菩薩升進五位一終。付囑流通。總在此
B05n0002_p1950a15║品。明此品是五位進升果圓之末也。有人於法界品終．覓付囑流通。此為未得經之意趣。以法界品．總該
B05n0002_p1950a16║一部教體．及以三世古今．無本末時分寂用之大體。非是安立加行。置因果。所為但以引接菩薩發心。乘
B05n0002_p1951a01║法界乘。引接迷徒。至此如來出現品。以明經五位加行進修功熟處。方論流通付囑故。若論根本法界。性
B05n0002_p1951a02║自不迷。性自不悟。無出無沒。不成不壞。無流無通也。此付囑流通。意從凡夫未悟。令加行功終處說。故非
B05n0002_p1951a03║在法界品後也。如法界品。直論一切諸佛功終之果。是自流通。不須付囑。如法界品中。如來師子座。暨於
B05n0002_p1951a04║法界。無有邊涯。此明果極也。如此如來出現品。明信心者。五位加行功終之力。方始純實。創登功畢。二行
B05n0002_p1951a05║圓周。便說付囑流通。明果初滿故。方入常道法界。非古今始末之量也。流通此法．名曰流通。即法界品．是
B05n0002_p1951a06║為自以法界功滿。常以法界行勸眾生。以方便行。倣而學之。名為付囑流通。方便行者。即五位中方法是
B05n0002_p1951a07║也。即諸波羅蜜．四攝．四無量．三十七品．大願．大智．大悲等是。一切諸佛法．皆如是方能成也。四隨文釋義
B05n0002_p1951a08║者。於此一品之中。長科兩段。
B05n0002_p1951a09║○四正釋文。文為七分。一加分。二本分。三請分。四說分。五顯名受持分。六表瑞證成分。七偈頌總攝分。今
B05n0002_p1951a10║初有二。先毫光加請主。後口光加說主。前中三。初光。次加。後益。
B05n0002_p1951a11║爾時世尊。從眉間白毫相中。放大光明。名如來出現。無量百千億那由他阿僧祇光明以為眷屬。其
B05n0002_p1951a12║光普照十方盡虛空法界一切世界。右繞十帀。顯現如來無量自在。覺悟無數諸菩薩眾。震動一切十
B05n0002_p1951a13║方世界。除滅一切諸惡道苦。映蔽一切諸魔宮殿。顯示一切諸佛如來坐菩提座．成等正覺。及以一
B05n0002_p1951a14║切道場眾會。作是事已。而來右繞菩薩眾會。
B05n0002_p1951a15║【疏】光中有十。分三。一光出處。眉間者。表證道。離有無二邊故。表無住道。離真應二邊故。白毫者。表所出現
B05n0002_p1951a16║性無垢故。能詮出現諸教本故。二放大下。辨光明體。如所說故。三無量下八段。皆是光業。初眷屬光．即是
B05n0002_p1952a01║因業。總攝諸法。皆此生故。四其光下。舒業。五顯現下。敬業。六覺悟下。覺業。七除滅下。止業。八映蔽下。降伏
B05n0002_p1952a02║業。九顯示下。示現業。十作是下。卷業。
B05n0002_p1952a03║○二正明加相。
B05n0002_p1952a04║入如來性起妙德菩薩頂。
B05n0002_p1952a05║【疏】所以加此菩薩者。如名所顯故。性有二義。一種性義。因所起故。二法性義。若真若應．皆此生故。亦有釋
B05n0002_p1952a06║云。此之妙德．即是文殊。說此法門．加性起稱。此釋無違大理。以文殊大智為能顯。普賢法界為所顯。共成
B05n0002_p1952a07║毗盧遮那之出現故。亦是解行滿故。佛出現也。從頂入者。是加持相。妙智之極．方能顯故。
B05n0002_p1952a08║○第三加益。
B05n0002_p1952a09║時此道場一切大眾．身心踊躍．生大歡喜。作如是念。甚奇希有。今者如來放大光明。必當演說甚深大法。
B05n0002_p1952a10║爾時如來性起妙德菩薩。於蓮華座上。偏袒右肩。右跽合掌。一心向佛而說頌言。
B05n0002_p1952a11║【疏】加益中二。先大眾同欣。知法將被故。二妙德領旨。知令求說主故。於中二。先長行。身心致敬。跽者。跪也。﹂
B05n0002_p1952a12║正覺功德大智出普達境界到彼岸等於三世諸如來是故我今恭敬禮已升無相境界岸
B05n0002_p1952a13║而現妙相莊嚴身放於離垢千光明破魔軍眾咸令盡十方所有諸世界悉能震動無有餘
B05n0002_p1952a14║未曾恐怖一眾生善逝威神力如是虛空法界性平等已能如是而安住一切含生無數量
B05n0002_p1952a15║咸令滅惡除眾垢苦行勤勞無數劫成就最上菩提道於諸境界智無礙與一切佛同其性
B05n0002_p1952a16║【疏】後偈頌讚請。十偈分二。前五讚。後五請。前中初一總讚申敬。餘四別讚放光。中有讚因讚果讚用等。文
B05n0002_p1953a01║並可知。
B05n0002_p1953a02║導師放此大光明震動十方諸世界已現無量神通力而復還來入我身決定法中能善學
B05n0002_p1953a03║無量菩薩皆來集令我發起問法心是故我今請法王今此眾會皆清淨善能度脫諸世間
B05n0002_p1953a04║智慧無邊無染著如是賢勝咸來集利益世間尊導師智慧精進皆無量今以光明照大眾
B05n0002_p1953a05║令我問於無上法誰於大仙深境界而能真實具開演誰是如來法長子世間尊導願顯示
B05n0002_p1953a06║【疏】後五中。初一自敘得益。即是領旨。次偈領眾意請。次偈歎眾堪聞。次偈敘佛令請。後偈正求說主。已領
B05n0002_p1953a07║佛意。故不請佛。
B05n0002_p1953a08║○第二口光加說主者。示所請故。
B05n0002_p1953a09║爾時如來。即於口中。放大光明。名無礙無畏。百千億阿僧祇光明以為眷屬。普照十方盡虛空等法界一切
B05n0002_p1953a10║世界。右繞十帀。顯現如來種種自在。開悟無量諸菩薩眾。震動一切十方世界。除滅一切諸惡道苦。映蔽一
B05n0002_p1953a11║切諸魔宮殿。顯示一切諸佛如來坐菩提座成等正覺。及以一切道場眾會。作是事已。而來右繞菩薩眾會。
B05n0002_p1953a12║入普賢菩薩摩訶薩口。其光入已。普賢菩薩身及師子座。過於本時及諸菩薩身座百倍。唯除如來師
B05n0002_p1953a13║子之座。
B05n0002_p1953a14║【疏】文中三。初光。次加。後益。今初亦十。一出處。口放者。表教道傳通故。二光名。令得無礙辯。不畏大眾及深
B05n0002_p1953a15║理故。餘如前辨。二入普下。加中入口者。教以口傳故。如佛說故。加普賢者。是普賢行之果故。所證法界。由
B05n0002_p1953a16║理顯故。三其光入下。明益中。唯除如來。揀師資故。
B05n0002_p1954a01║○第二本分。
B05n0002_p1954a02║爾時如來性起妙德菩薩。問普賢菩薩摩訶薩言。佛子。佛所示現廣大神變。令諸菩薩皆生歡喜。不可思議。
B05n0002_p1954a03║世莫能知。是何瑞相。普賢菩薩摩訶薩言。佛子。我於往昔見諸如來應正等覺示現如是廣大神變。即說如
B05n0002_p1954a04║來出現法門。如我惟忖。今現此相。當說其法。說是語時。一切大地悉皆震動。出生無量問法光明。
B05n0002_p1954a05║【疏】本分中三。初徵事而問。次引例以答。答即是本。後說是語下。表瑞證成。顯說希奇。纔聞其名。已有徵故。
B05n0002_p1954a06║大地動者。大法將顯。大惑將傾故。出問（【校】問。纂要誤作同。）法光者。冥加智慧。助發請故。
B05n0002_p1954a07║○第三請分中。有長行與偈。
B05n0002_p1954a08║時性起妙德菩薩。問普賢菩薩言。佛子。菩薩摩訶薩應云何知諸佛如來應正等覺出現之法。願為我說。
B05n0002_p1954a09║佛子。此諸無量百千億那由他菩薩眾會。皆久修淨業。念慧成就。到於究竟大莊嚴岸。具一切佛威儀之行。
B05n0002_p1954a10║正念諸佛未曾忘失。大悲觀察一切眾生。決定了知諸大菩薩神通境界。已得諸佛神力所加。能受一切如
B05n0002_p1954a11║來妙法。具如是等無量功德。皆已來集。佛子。汝已曾於無量百千億那由他佛所。承事供養。成就菩薩最
B05n0002_p1954a12║上妙行。於三昧門．皆得自在。入一切佛祕密之處。知諸佛法。斷眾疑惑。為諸如來神力所加。知眾生根。隨其
B05n0002_p1954a13║所樂。為說真實解脫之法。隨順佛智。演說佛法。到於彼岸。有如是等無量功德。善哉佛子。願說如來應正
B05n0002_p1954a14║等覺出現之法。身相。言音。心意。境界。所行之行。成道。轉法輪。乃至示現入般涅槃。見聞親近所生善根。如是
B05n0002_p1954a15║等事。願皆為說。
B05n0002_p1954a16║【疏】前中四。一總舉法請。二佛子此諸下。歎眾堪聞。三佛子汝已下。歎說主具德。四善哉下。標章別請。前二
B05n0002_p1955a01║可知。三中別歎十事。一供多佛．必曾聞故。二成妙行。曾已修故。三定自在．有所依故。四親證入故。五知教
B05n0002_p1955a02║道故。六除他疑故。七上力加故。八審根器故。九能隨說故。十順智到彼岸。得意深故。有如是下。總結。既有
B05n0002_p1955a03║說德。堪宜說故。第四標章別請中。初句讚善。躡前三段。後列十事。以顯無盡。一如來出現之法。此是總相。
B05n0002_p1955a04║總集多緣。成出現法。法含持軌。餘九是別。初三．即三業祕密。四境．即智之所緣。亦分齊境。五依境修行．通
B05n0002_p1955a05║因通果。六成菩提道。七成轉法輪。八應必示涅槃。九若存若亡．見聞皆益。備斯九事。一化始終。有云。初一
B05n0002_p1955a06║所依之法。餘九能依之德。亦有斯理。如是下。結請。
B05n0002_p1955a07║○第二偈請。
B05n0002_p1955a08║時如來性起妙德菩薩。欲重明此義。向普賢菩薩而說頌曰。
B05n0002_p1955a09║善哉無礙大智慧善覺無邊平等境願說無量佛所行佛子聞已皆欣慶菩薩云何隨順入
B05n0002_p1955a10║諸佛如來出興世云何身語心境界及所行處願皆說云何諸佛成正覺云何如來轉法輪
B05n0002_p1955a11║云何善逝般涅槃大眾聞已心歡喜若有見佛大法王親近增長諸善根願說彼諸功德藏
B05n0002_p1955a12║眾生見已何所獲若有得聞如來名若現在世若涅槃於彼福藏生深信有何等利願宣說
B05n0002_p1955a13║【疏】十偈分三。初一讚德標請。頌前第三段。次四舉法別請。頌前第四段。
B05n0002_p1955a14║此諸菩薩皆合掌瞻仰如來仁及我大功德海之境界淨眾生者願為說願以因緣及譬喻
B05n0002_p1955a15║演說妙法相應義眾生聞已發大心疑盡智淨如虛空如徧一切國土中諸佛所現莊嚴身
B05n0002_p1955a16║願以妙音及因喻示佛菩提亦如彼十方千萬諸佛土億那由他無量劫如今所集菩薩眾
B05n0002_p1956a01║於彼一切悉難見此諸菩薩咸恭敬於微妙義生渴仰願以淨心具開演如來出現廣大法
B05n0002_p1956a02║【疏】三有五偈。歎德勸請。通頌後三段。於中初偈總讚請。次二偈勸說之方。以法深難領。故請說因喻。次一
B05n0002_p1956a03║偈半。歎眾堪聞。末後半偈。結請所說。淨心。顯無說過。具演。文義周圓。
B05n0002_p1956a04║○第四說分。大分為二。初別答十問。後佛子如來以一切譬下。總以結酬。今初十段。答前十問。各有長行
B05n0002_p1956a05║偈頌。一一具十。今初答出現之法。長行中二。初標告歎深。
B05n0002_p1956a06║爾時普賢菩薩摩訶薩。告如來性起妙德等諸菩薩大眾言。佛子。此處不可思議。
B05n0002_p1956a07║○二隨義別顯。於中三。初法說深廣。酬前因緣。二喻明深廣。雙酬因喻。後總結成益。結上十喻。今初。
B05n0002_p1956a08║所謂如來應正等覺。以無量法而得出現。何以故。非以一緣。非以一事。如來出現而得成就。以十無量百
B05n0002_p1956a09║千阿僧祇事而得成就。何等為十。所謂過去無量攝受一切眾生菩提心所成故。過去無量清淨殊勝志樂
B05n0002_p1956a10║所成故。過去無量救護一切眾生大慈大悲所成故。過去無量相續行願所成故。過去無量修諸福智心無
B05n0002_p1956a11║厭足所成故。過去無量供養諸佛教化眾生所成故。過去無量智慧方便清淨道所成故。過去無量清淨功
B05n0002_p1956a12║德藏所成故。過去無量莊嚴道智所成故。過去無量通達法義所成故。佛子。如是無量阿僧祇法門圓滿。
B05n0002_p1956a13║成於如來。
B05n0002_p1956a14║【疏】中分三。謂標．釋．結。今初。總標多因。成出現果。二何以下。釋。於中二。先徵以總釋。後何等為下。徵數別明。
B05n0002_p1956a15║今初。先反釋。緣．約能成之緣。事。即所成因體。後以十下。順釋。向言無量。乃是總相。今明有十箇無量。以顯
B05n0002_p1956a16║無盡。理實則有百千阿僧祇數無量。此十無量．皆徧十喻。言百千者。古人云。以十無量入中十喻成百。以
B05n0002_p1957a01║後結中十句．一一結前百門為千。其中更有別義。方成無量。今以下列十中．門門皆云無量。則不俟相入。
B05n0002_p1957a02║是知百千之言．但是數之總稱耳。二徵數別明中。一始發大心。誓期出現故．此心何相。二明上求勝志。三
B05n0002_p1957a03║明下化慈悲。四行以續願。此行謂何。五明不出福智。六別顯福嚴。七別明智嚴。八淨前功德。九嚴前智慧。
B05n0002_p1957a04║所謂方便道．教道．證道．無住道．正道．助道．一道．二道等．皆莊嚴故。十窮究法源真實智故。三佛子如是下。
B05n0002_p1957a05║結中。既皆過去積因。多法圓滿。令二利果．一時出現。故出現言。通真通應。
B05n0002_p1957a06║○第二喻明深廣中。十喻各三。謂喻．合．結。喻酬譬喻。合酬因緣。故文云。非以一緣一事而得出現。又前法
B05n0002_p1957a07║說．多約往因。此中合文．多約現緣。十中。一大千興造喻。此喻為總。總喻眾緣以成出現。故云以無量緣等。
B05n0002_p1957a08║下說雲雨．皆此所霔。
B05n0002_p1957a09║佛子。譬如三千大千世界。非以一緣非以一事而得成就。以無量緣．無量事．方乃得成。
B05n0002_p1957a10║【疏】初喻中四。一總辨多緣。二別顯緣相。三顯彼因起。四性相結成。今初。先反後順。緣即因緣。如眾生業。及
B05n0002_p1957a11║風雨等。事即事相。謂如所持水．及宮殿等。
B05n0002_p1957a12║所謂興布大雲。降霔大雨。四種風輪相續為依。其四者何。一名能持。能持大水故。二名能消。能消大水故。三
B05n0002_p1957a13║名建立。建立一切諸處所故。四名莊嚴。莊嚴分布咸善巧故。
B05n0002_p1957a14║【疏】二別顯中。先雲雨上霔。後風輪下持。一能持者。若無此輪．雨無停處。二水若不減．礙起天宮。三水雖已
B05n0002_p1957a15║減．假此成立。謂減一節水．起一重天。如嚴冬急流。重重冰結。四雖起總處．無別莊嚴。故須第四。
B05n0002_p1957a16║如是皆由眾生共業．及諸菩薩善根所起。令於其中一切眾生．各隨所宜而得受用。
B05n0002_p1958a01║【疏】三顯彼因起。謂上雲等。略由二因。一眾生外增上業。言共業者。謂多有情。應生此界。共業同變。於中有
B05n0002_p1958a02║四句。謂共中共等。（【鈔】一眾生者。揀異內異熟業。謂多有情者。即唯識論釋初能變中。處之一字。論云。所言處者。謂異熟識。由共相種成熟力故。變似色等器世間相。即外大種。及所造色。雖諸有
B05n0002_p1958a03║情所變各別。而相相似。處所無異。如眾燈明。各徧似一。釋曰。此釋共變之義。相似名共。論又云。誰異熟識變為此相。有義一切。所以者何。如契經說。一切有情業增上力。共所起故。有義不許。乃至云。經依少分。說
B05n0002_p1958a04║一切言。諸業同者。皆共變故。釋曰。此揀通局。即今疏文。疏依此義。云。應生此界。故下經云。各隨所宜而得受用。若不應生。豈安樂界所有眾生．變為此界之穢土耶。於中有四者。即唯識第二。引瑜伽論說。共不共
B05n0002_p1958a05║中。各有二種。共中二者。一共中共。如山河等。非唯一趣獨能用故。二共中不共。如己田宅。及鬼所見為水火等。即於彼境。非互用也。不共中二者。一不共中不共。如眼等根。唯自識依。用之緣境。非他依故。二不共
B05n0002_p1958a06║中共。如自浮根塵。他亦受用故。根即不耳。）二菩薩善根。此有二意。一約同居。謂地前菩薩。二約能化。謂隨諸眾生。應以何國起
B05n0002_p1958a07║菩薩根等。便修彼因以取彼國。故有眾生類即菩薩佛國。令於其中下。顯受用果。謂先成器界。後起眾生。
B05n0002_p1958a08║依之而住。如俱舍婆沙等辨。（一約同居者。地前菩薩。未生受用。同居變化。亦以善業共變此土。二約能化者。即淨名意。能化菩薩。非自業成。以大悲故．取土攝生。及眾生之類。皆淨名
B05n0002_p1958a09║經。並如世界成就品引。謂先成器界者。俱舍十二云。壞從獄不生。至外器都盡。成劫從風起。至地獄初生。論釋云。謂成劫中。初一劫．起器世間。後十九劫．起有情漸住。壞中後劫．壞於器界。前十九劫．有情漸捨。二
B05n0002_p1958a10║十中劫。初劫唯減。後劫唯增。然此二時．等中十八．成壞時量。法爾先成。必在後壞。）各隨所宜者。謂水族眾生得水受用等。又人羅剎．宮殿無礙。菩
B05n0002_p1958a11║薩眾生．淨穢同居。
B05n0002_p1958a12║佛子。如是等無量因緣．乃成三千大千世界。法性如是。無有生者。無有作者。無有知者。無有成者。然彼世界．
B05n0002_p1958a13║而得成就。
B05n0002_p1958a14║【疏】第四性相結成中。先結前生後。後法性如是下。正結。此句為總此法性言。通於性相。無有生下。別顯性
B05n0002_p1958a15║空。亦遮其妄計。謂非冥性微塵等生。非自在梵王等作。無神我能知。上三顯能作空。無有成者．顯所作空。
B05n0002_p1958a16║雖能所俱空．不礙相有。故云而得成就。如是無礙。為法性如是。
B05n0002_p1959a01║如來出現．亦復如是。非以一緣．非以一事而得成就。以無量因緣．無量事相．乃得成就。所謂曾於過去佛所．
B05n0002_p1959a02║聽聞受持大法雲雨。因此能起如來四種大智風輪。何等為四。一者念持不忘陀羅尼大智風輪。能持一切
B05n0002_p1959a03║如來大法雲雨故。二者出生止觀大智風輪。能消竭一切煩惱故。三者善巧迴向大智風輪。能成就一切善
B05n0002_p1959a04║根故。四者出生離垢差別莊嚴大智風輪。令過去所化一切眾生善根清淨．成就如來無漏善根力故。如來
B05n0002_p1959a05║如是成等正覺。法性如是。無生無作．而得成就。佛子。是為如來應正等覺出現第一相。菩薩摩訶薩應如是
B05n0002_p1959a06║知。
B05n0002_p1959a07║【疏】次合中。略不合第三顯彼所因。以次下二喻。自別合故。合四輪中。前三是因。後一二利果滿。因圓果滿。
B05n0002_p1959a08║佛出現故。一品之內．多以依喻正者。非唯義類相似。實則外由內變。故令外器。全似於內。是以上云。菩薩
B05n0002_p1959a09║善根所起。眾生共業所生等。華藏品中。已略開顯。
B05n0002_p1959a10║○第二洪霔大千喻。
B05n0002_p1959a11║復次佛子。譬如三千大千世界將欲成時。大雲降雨．名曰洪霔。一切方處所不能受．所不能持。唯除大千界
B05n0002_p1959a12║將欲成時。佛子。如來應正等覺亦復如是。興大法雲。雨大法雨。名成就如來出現。一切二乘心志狹劣．所不
B05n0002_p1959a13║能受．所不能持。唯除諸大菩薩心相續力。佛子。是為如來應正等覺出現第二相。菩薩摩訶薩應如是知。
B05n0002_p1959a14║【疏】此之雲雨。即前喻中興雲降雨。正喻出現法門．廣大難知．周十方故。言心相續力者。若約信受。但是圓
B05n0002_p1959a15║機。堅種相續。能受深旨。若約具受。則八地已上。得無盡陀羅尼。方能受持。乃至十地。方受如來雲雨說法。
B05n0002_p1959a16║是以文言．除大菩薩。由初義故．但揀二乘。
B05n0002_p1960a01║○第三雲雨無從喻。
B05n0002_p1960a02║復次佛子。譬如眾生．以業力故．大雲降雨．來無所從。去無所至。如來應正等覺亦復如是。以諸菩薩善根
B05n0002_p1960a03║力故。興大法雲。雨大法雨。亦無所從來。無所至去。佛子。是為如來應正等覺出現第三相。菩薩摩訶薩應如
B05n0002_p1960a04║是知。
B05n0002_p1960a05║【疏】菩薩善根。如生共業。感彼出現。法雲法雨。機感而現。非先有一方所。從彼而來。機謝而去。亦非歸至舊
B05n0002_p1960a06║所。故體無生滅。
B05n0002_p1960a07║○第四大雨難知喻。
B05n0002_p1960a08║復次佛子。譬如大雲．降霔大雨。大千世界一切眾生無能知數。若欲算計。徒令發狂。唯大千世界主摩醯首
B05n0002_p1960a09║羅。以過去所修善根力故。乃至一滴無不明了。佛子。如來應正等覺亦復如是。興大法雲。雨大法雨。一切眾
B05n0002_p1960a10║生聲聞獨覺所不能知。若欲思量。心必狂亂。唯除一切世間主菩薩摩訶薩。以過去所修覺慧力故。乃至一
B05n0002_p1960a11║文一句入眾生心．無不明了。佛子。是為如來應正等覺出現第四相。菩薩摩訶薩應如是知。
B05n0002_p1960a12║【疏】喻深非心境故。古云。教廣行大。因深果遠故。非預二乘。亦不乖理。但是大機。即世間主。無能所行．即能
B05n0002_p1960a13║知之。
B05n0002_p1960a14║○第五大雨成敗喻。
B05n0002_p1960a15║復次佛子。譬如大雲降雨之時。有大雲雨．名為能滅。能滅火災。有大雲雨．名為能起。能起大水。有大雲雨．名
B05n0002_p1960a16║為能止。能止大水。有大雲雨．名為能成。能成一切摩尼諸寶。有大雲雨．名為分別。分別三千大千世界。佛子。
B05n0002_p1961a01║如來出現亦復如是。興大法雲。雨大法雨。有大法雨．名為能滅。能滅一切眾生煩惱。有大法雨．名為能起。能
B05n0002_p1961a02║起一切眾生善根。有大法雨．名為能止。能止一切眾生見感。有大法雨．名為能成。能成一切智慧法寶。有大
B05n0002_p1961a03║法雨．名為分別。分別一切眾生心樂。佛子。是為如來應正等覺出現第五相。菩薩摩訶薩應如是知。
B05n0002_p1961a04║【疏】況佛滅惑成德。喻中初一．即壞界之時。三即以水止水。合中初二．滅惑成福。次二．滅障成智。即止觀雙
B05n0002_p1961a05║運。後一．權智照機。又無二同二乘。無三同外道。無四增無明。無五非種智。此即分上總中法雨令差。
B05n0002_p1961a06║○第六一雨隨別喻。
B05n0002_p1961a07║復次佛子。譬如大雲。雨一味水。隨其所雨．無量差別。如來出現亦復如是。雨於大悲一味法水。隨宜說法．無
B05n0002_p1961a08║量差別。佛子。是為如來應正等覺出現第六相。菩薩摩訶薩應如是知。
B05n0002_p1961a09║【疏】喻佛一味隨器。隨器即合前差別。
B05n0002_p1961a10║○第七勝處先成喻。
B05n0002_p1961a11║復次佛子。譬如三千大千世界初始成時。先成色界諸天宮殿。次成欲界諸天宮殿。次成於人及餘眾生諸
B05n0002_p1961a12║所住處。佛子。如來出現亦復如是。先起菩薩諸行智慧。次起緣覺諸行智慧。次起聲聞善根諸行智慧。次起
B05n0002_p1961a13║其餘眾生有為善根諸行智慧。佛子。譬如大雲。雨一味水。隨諸眾生善根異故。所起宮殿種種不同。如來大
B05n0002_p1961a14║悲一味法雨。隨眾生器而有差別。佛子。是為如來應正等覺出現第七相。菩薩摩訶薩應如是知。
B05n0002_p1961a15║【疏】喻佛勝緣先濟德。文中先正明。後佛子譬如下。牒以釋疑。先成由業力。法異由機殊。不乖第六一味。
B05n0002_p1961a16║○第八事別由因喻。
B05n0002_p1962a01║復次佛子。譬如世界初欲成時。有大水生。徧滿三千大千世界。生大蓮華。名如來出現功德寶莊嚴。徧覆水
B05n0002_p1962a02║上。光照十方一切世界。時摩醯首羅淨居天等。見是華已。即決定知於此劫中有爾所佛出興於世。佛子。爾
B05n0002_p1962a03║時其中有風輪起．名善淨光明。能成色界諸天宮殿。有風輪起．名淨光莊嚴。能成欲界諸天宮殿。有風輪起．
B05n0002_p1962a04║名堅密無能壞。能成大小諸輪圍山及金剛山。有風輪起．名勝高。能成須彌山王。有風輪起．名不動。能成十
B05n0002_p1962a05║大山王。何等為十。所謂佉陀羅山。仙人山。伏魔山。大伏魔山。持雙山。尼民陀羅山。目真隣陀山。摩訶目真隣
B05n0002_p1962a06║陀山。香山。雪山。有風輪起．名為安住。能成大地。有風輪起．名為莊嚴。能成地天宮殿．龍宮殿．乾闥婆宮殿。有
B05n0002_p1962a07║風輪起．名無盡藏。能成三千大千世界一切大海。有風輪起．名普光明藏。能成三千大千世界諸摩尼寶。有
B05n0002_p1962a08║風輪起．名堅固根。能成一切諸如意樹。佛子。大雲所雨一味之水．無有分別。以眾生善根不同故．風輪不同。
B05n0002_p1962a09║風輪差別故．世界差別。
B05n0002_p1962a10║【疏】喻佛成辦大事德。亦是德殊由智喻。喻中分三。初蓮華表佛。總中略無。名出現者。表佛現故。而言大者。
B05n0002_p1962a11║準五卷大悲經第三云。有千葉故。光照十方者。金色光也。言爾所佛者。有千枝華。表千佛故。故劫名賢。賢
B05n0002_p1962a12║善多故。餘多同此。二佛子爾時下。風輪起處者。即有力遙持。廣前建立風輪。三佛子大雲下。結因有屬。（【鈔】準
B05n0002_p1962a13║五卷大悲者。經云。阿難。何故名為賢劫。阿難。此三千大千世界劫欲成時。盡為一水。淨居天子以天眼觀見此世界。唯一大水。見有千枝諸妙蓮華。一一蓮華。各有千葉。甚可愛樂。彼淨居天子。因見此華。心生歡
B05n0002_p1962a14║喜。踊躍無量。而皆讚言。奇哉希有。奇哉希有。如此劫中。當有千佛出興於世。以是因緣。遂名此劫。號之為賢。我滅度後。當有九百九十六佛。）
B05n0002_p1962a15║佛子。如來出現亦復如是。具足一切善根功德。放於無上大智光明。名不斷如來種不思議智。普照十方一
B05n0002_p1962a16║切世界。與諸菩薩一切如來灌頂之記。當成正覺．出興於世。佛子。如來出現。復有無上大智光明．名清淨
B05n0002_p1963a01║離垢。能成如來無漏無盡智。復有無上大智光明．名普照。能成如來普入法界不思議智。復有無上大智光
B05n0002_p1963a02║明．名持佛種性。能成如來不傾動力。復有無上大智光明．名逈出無能壞。能成如來無畏無壞智。復有無上
B05n0002_p1963a03║大智光明．名一切神通。能成如來諸不共法一切智智。復有無上大智光明．名出生變化。能成如來令見聞
B05n0002_p1963a04║親近所生善根不失壞智。復有無上大智光明．名普隨順。能成如來無盡福德智慧之身．為一切眾生而作
B05n0002_p1963a05║饒益。復有無上大智光明．名不可究竟。能成如來甚深妙智．隨所開悟．令三寶種永不斷絕。復有無上大智
B05n0002_p1963a06║光明．名種種莊嚴。能成如來相好嚴身．令一切眾生皆生歡喜。復有無上大智光明．名不可壞。能成如來法
B05n0002_p1963a07║界虛空界等殊勝壽命。無有窮盡。
B05n0002_p1963a08║【疏】二合中亦三。先合蓮華表佛喻。於中一切善根功德。合上大水徧滿。放於下。合生蓮華。謂不斷種性。如
B05n0002_p1963a09║華表佛故。普照十方。合上光照十方。與諸菩薩下。合知佛當出。第二佛子下。合風輪起處喻。此十智光。
B05n0002_p1963a10║次第合前。所成唯果德。能成通因果。又能成即實之權。所成唯差別之德。故下結云。同一體等。
B05n0002_p1963a11║佛子。如來大悲一味之水無有分別。以諸眾生欲樂不同。根性各別。而起種種大智風輪。令諸菩薩成就如
B05n0002_p1963a12║來出現之法。佛子。一切如來同一體性大智輪中。出生種種智慧光明。佛子。汝等應知如來於一解脫
B05n0002_p1963a13║味。出生無量不可思議種種功德。眾生念言。此是如來神力所造。佛子。此非如來神力所造。佛子。乃至一菩
B05n0002_p1963a14║薩不於佛所曾種善根．能得如來少分智慧．無有是處。但以諸佛威德力故。令諸眾生具佛功德。而佛如來
B05n0002_p1963a15║無有分別。無成無壞。無有作者。亦無作法。佛子。是為如來應正等覺出現第八相。菩薩摩訶薩應如是知。
B05n0002_p1963a16║【疏】第三合結因有屬。於中三。一結因。即能成之智。合上一味之水。風輪不同。此輪由一節水減。一重輪生。
B05n0002_p1964a01║如澄水垽。今推能成。由一味大悲。二佛子一切下。結果。即所成之大智。從一實之智。隨權而生。合上風輪
B05n0002_p1964a02║差別．故世界差別。三佛子汝等下。結緣。即由眾生異。合上以眾生善根不同。兼釋外疑。於中又三。初牒前
B05n0002_p1964a03║正理。一解脫味。即能成之水。水具二義。悲及解脫。二文影略。種種功德。通能所二智。二眾生念言。舉外疑
B05n0002_p1964a04║情。然感應之道。略有三義。一互相成。二互相奪。三緣成性空。今眾生以緣奪因。純推佛力。失因緣義。（【鈔】以緣奪
B05n0002_p1964a05║因者。此中化生。以眾生自力為因。佛力為緣。餘可思準。）三佛子此非下。如來為釋。於中初以因奪緣。一向言非。次但以下。為說正義。
B05n0002_p1964a06║初句因緣相成。後而佛下。有二義。一成上因緣。雖隨眾生。心無分別。二成第三義。了性空故。緣成故無成。
B05n0002_p1964a07║無成故無壞。所成既空。何有能成作者。及作法耶。
B05n0002_p1964a08║○第九四輪相依喻。
B05n0002_p1964a09║復次佛子。如依虛空．起四風輪．能持水輪。何等為四。一名安住。二名常住。三名究竟。四名堅固。此四風輪能
B05n0002_p1964a10║持水輪。水輪能持大地令不散壞。是故說地輪依水輪。水輪依風輪。風輪依虛空。虛空無所依。雖無所依。能
B05n0002_p1964a11║令三千大千世界而得安住。
B05n0002_p1964a12║【疏】況佛體用依持德。亦廣建立風之別義。喻中二。先明能持之風有四者。一一時持水名安住。二．多時不
B05n0002_p1964a13║動名常住。三．與劫齊量。四．體性堅密。是以俱舍云。假使有一大諾健那。以金剛輪。奮威懸擊。金剛有碎。風
B05n0002_p1964a14║輪無損。其量廣無數。厚十六洛叉。彼但有一。與此不同。二此四下。四輪相依。準俱舍論。次上水輪。厚八洛
B05n0002_p1964a15║叉。洛叉億也。次上更有金輪。厚三億二萬由旬。然其世界。或說三輪成。謂風水金。或說五輪。謂下加虛空。
B05n0002_p1964a16║上加大地。今欲稱法。合成四輪。則地中含金。金亦地故。
B05n0002_p1965a01║佛子。如來出現亦復如是。依無礙慧光明．起佛四種大智風輪。能持一切眾生善根。何等為四。所謂普攝眾
B05n0002_p1965a02║生皆令歡喜大智風輪。建立正法令諸眾生皆生愛樂大智風輪。守護一切眾生善根大智風輪。具一切方
B05n0002_p1965a03║便通達無漏界大智風輪。是為四。佛子。諸佛世尊。大慈救護一切眾生。大悲度脫一切眾生。大慈大悲普徧
B05n0002_p1965a04║饒益。然大慈大悲依大方便善巧。大方便善巧依如來出現。如來出現依無礙慧光明。無礙慧光明無有所
B05n0002_p1965a05║依。佛子。是為如來應正等覺出現第九相。菩薩摩訶薩應如是知。
B05n0002_p1965a06║【疏】二合中。先合能持四風。有配四攝。義則少似。既合以如來出現則成太局。今謂一未信入者。以四攝普
B05n0002_p1965a07║攝．示以正理。二已信受者。建立教法。三已入法者。令其成行。四已成行者。令其得果。二佛子下。合四輪相
B05n0002_p1965a08║依。一慈悲合地。能厚載故。二方便合水。曲隨器故。出現合風。力能持故。無礙合空。如空無礙故。故淨名云。
B05n0002_p1965a09║其無礙慧無若干故。文意雖但取展轉相依。不妨有似其事。若準偈中。慈悲之前有一切佛法。以況樹林。
B05n0002_p1965a10║則五重相依。
B05n0002_p1965a11║○第十大千饒益喻。
B05n0002_p1965a12║復次佛子。譬如三千大千世界既成就已。饒益無量種種眾生。所謂水族眾生得水饒益。陸地眾生得地饒
B05n0002_p1965a13║益。宮殿眾生得宮殿饒益。虛空眾生得虛空饒益。如來出現亦復如是。種種饒益無量眾生。所謂見佛生歡
B05n0002_p1965a14║喜者。得歡喜益。住淨戒者。得淨戒益。住諸禪定及無量者。得聖出世大神通益。住法門光明者。得因果不壞
B05n0002_p1965a15║益。住無所有光明者。得一切法不壞益。是故說言。如來出現。饒益一切無量眾生。佛子。是為如來應正等覺
B05n0002_p1965a16║出現第十相。菩薩摩訶薩應如是知。
B05n0002_p1966a01║【疏】況佛利世德。別顯總中。一切眾生．各隨所宜而得受用。合中。次第合前四益。見佛生喜。如魚得潤故。戒
B05n0002_p1966a02║如平地。萬善由生故。定如宮室。得安息故。慧如虛空。不可壞故。於中二句。初不壞事。後不壞理。
B05n0002_p1966a03║○第三總結成益。
B05n0002_p1966a04║佛子。菩薩摩訶薩知如來出現．則知無量．知成就無量行故。則知廣大．知周徧十方故。則知無來去．知離生
B05n0002_p1966a05║住滅故。則知無行無所行．知離心意識故。則知無身．知如虛空故。則知平等．知一切眾生皆無我故。則知無
B05n0002_p1966a06║盡．知徧一切剎無有盡故。則知無退．知盡後際無斷絕故。則知無壞．知如來智無有對故。則知無二．知平等
B05n0002_p1966a07║觀察為無為故。則知一切眾生皆得饒益．本願迴向自在滿足故。
B05n0002_p1966a08║【疏】成益中有十一句。各別結上十門。以九十二句。結第九門。故有十一。一多因出現故。二廣故難受。三無
B05n0002_p1966a09║生故無從。四非心識故．思必發狂。五如空故．惑見雙亡。六平等無我故一味。七由無盡故．諸乘徧化。八後
B05n0002_p1966a10║際無斷故．佛種不斷。九無對．即無礙慧。十為無為平等．即攝三輪歸無礙慧。十一本為眾生故．令利益滿
B05n0002_p1966a11║足。若將一一通前十門。未為得意。
B05n0002_p1966a12║○第二偈頌。
B05n0002_p1966a13║爾時普賢菩薩摩訶薩。欲重明此義而說頌言。
B05n0002_p1966a14║十力大雄最無上譬如虛空無等等境界廣大不可量功德第一超世間
B05n0002_p1966a15║【疏】三十七頌。分三。初十四頌。歎深許說。次二十二頌．頌上十喻。後一頌。結說無盡。不頌上文。今初分二。前
B05n0002_p1966a16║十一頌。歎深難量。後三頌．誡聽許說。今初亦二。初偈總歎。頌前標告不思議言。後十別歎。即次第頌前總
B05n0002_p1967a01║結十一句。亦第九偈．頌九十二句。結既結喻。今此亦即通頌前喻。喻則性相雙明。此中多就性說。古稱性
B05n0002_p1967a02║起。彌復有由。
B05n0002_p1967a03║十力功德無邊量心意思量所不及人中師子一法門眾生億劫莫能知
B05n0002_p1967a04║【疏】一無邊量．即無量義。
B05n0002_p1967a05║十方國土碎為塵或有算計知其數如來一毛功德量千萬億劫無能說
B05n0002_p1967a06║【疏】二一毛叵量．即廣大義。
B05n0002_p1967a07║如人持尺量虛空復有隨行計其數虛空邊際不可得如來境界亦如是
B05n0002_p1967a08║【疏】三空際叵得．即無生義。然唯此第三偈。似頌第五如空。第六偈．似頌第三無生滅。然取義不同。故皆按
B05n0002_p1967a09║次。
B05n0002_p1967a10║或有能於剎那頃悉知三世眾生心設經眾生數等劫不能知佛一念性
B05n0002_p1967a11║【疏】四不能知者。離心識故。
B05n0002_p1967a12║譬如法界徧一切不可見取為一切十力境界亦復然徧於一切非一切
B05n0002_p1967a13║【疏】五徧於一切非一切者。即如空義。
B05n0002_p1967a14║真如離妄恒寂靜無生無滅普周徧諸佛境界亦復然體性平等不增減
B05n0002_p1967a15║【疏】六體性平等。即平等無我義。
B05n0002_p1967a16║譬如實際而非際普在三世亦非普導師境界亦如是徧於三世皆無礙
B05n0002_p1968a01║【疏】七前徧諸剎。此徧三世。文綺互耳。
B05n0002_p1968a02║法性無作無變易猶如虛空本清淨諸佛性淨亦如是本性非性離有無
B05n0002_p1968a03║【疏】八無變易。故盡後際。
B05n0002_p1968a04║法性不在於言論無說離說恒寂滅十力境界性亦然一切文辭莫能辯
B05n0002_p1968a05║【疏】九離言說。故無二無對。
B05n0002_p1968a06║了知諸法性寂滅如鳥飛空無有迹以本願力現色身令見如來大神變
B05n0002_p1968a07║【疏】十本願現身。故能成益。
B05n0002_p1968a08║若有欲知佛境界當淨其意如虛空遠離妄想及諸取令心所向皆無礙
B05n0002_p1968a09║是故佛子應善聽我以少譬明佛境十力功德不可量為悟眾生今略說
B05n0002_p1968a10║導師所現於身業語業心業諸境界轉妙法輪般涅槃一切善根我今說
B05n0002_p1968a11║【疏】第二誡聽許說中。分二。初一誡聽勸修。淨意如空。總以喻顯。下二句別顯。一離妄取。如彼淨空無雲翳
B05n0002_p1968a12║故。斯即真止。二觸境無滯。如彼淨空無障礙故。斯即真觀。此觀不作意以照境．則所照無涯。此止體性離
B05n0002_p1968a13║而息妄．故諸取皆寂。若斯。則不拂不瑩而自淨矣。無淨之淨．則暗蹈佛境矣。此為心要。請後學思行。後二
B05n0002_p1968a14║偈。許說分齊。於中初半偈。結前生後。後偈半。正示分齊。牒舉十門。略無行者。三業攝故。闕正覺者。導師中
B05n0002_p1968a15║攝．或復略無。
B05n0002_p1968a16║譬如世界初安立非一因緣而可成無量方便諸因緣成此三千大千界如來出現亦如是
B05n0002_p1969a01║無量功德乃得成剎塵心念尚可知十力生因莫能測譬如劫初雲澍雨而起四種大風輪
B05n0002_p1969a02║眾生善根菩薩力成此三千各安住十力法雲亦如是起智風輪清淨意昔所迴向諸眾生
B05n0002_p1969a03║普導令成無上果如有大雨名洪澍無有處所能容受唯除世界將成時清淨虛空大風力
B05n0002_p1969a04║如來出現亦如是普雨法雨充法界一切劣意無能持唯除清淨廣大心譬如空中澍大雨
B05n0002_p1969a05║無所從來無所去作者受者悉亦無自然如是普充洽十力法雨亦如是無去無來無造作
B05n0002_p1969a06║本行為因菩薩力一切大心咸聽受譬如空雲澍大雨一切無能數其滴唯除三千自在王
B05n0002_p1969a07║具功德力悉明了善逝法雨亦如是一切眾生莫能測唯除於世自在人明見如觀掌中寶
B05n0002_p1969a08║譬如空雲澍大雨能滅能起亦能斷一切珍寶悉能成三千所有皆分別十力法雨亦如是
B05n0002_p1969a09║滅惑起善斷諸見一切智寶皆使成眾生心樂悉分別譬如空中雨一味隨其所雨各不同
B05n0002_p1969a10║豈彼雨性有分別然隨物異法如是如來法雨非一異平等寂靜離分別然隨所化種種殊
B05n0002_p1969a11║自然如是無邊相譬如世界初成時先成色界天宮殿次及欲天次人處乾闥婆宮最後成
B05n0002_p1969a12║如來出現亦如是先起無邊菩薩行次化樂寂諸緣覺次聲聞眾後眾生諸天初見蓮華瑞
B05n0002_p1969a13║知佛當出生歡喜水緣風力起世間宮殿山川悉成立如來宿善大光明巧別菩薩與其記
B05n0002_p1969a14║所有智輪體皆淨各能開示諸佛法譬如樹林依地有地依於水得不壞水輪依風風依空
B05n0002_p1969a15║而其虛空無所依一切佛法依慈悲慈悲復依方便立方便依智智依慧無礙慧身無所依
B05n0002_p1969a16║譬如世界既成立一切眾生獲其利地水所住及空居二足四足皆蒙益法王出現亦如是
B05n0002_p1970a01║一切眾生獲其利若有見聞及親近悉使滅除諸惑惱
B05n0002_p1970a02║【疏】第二頌前十喻。即為十段。初喻四頌。以是總故。餘九各二。今初文二。前二頌總顯多緣。後二頌別顯緣
B05n0002_p1970a03║相。其第九喻。合云方便依智者。智即頌前出現。然初無礙慧。是佛實智。中二皆權。於中智即知事。方便隨
B05n0002_p1970a04║機。合上即權實無礙。對初即悲智雙遊。
B05n0002_p1970a05║如來出現法無邊世間迷惑莫能知為欲開悟諸含識無譬喻中說其譬
B05n0002_p1970a06║【疏】三結說無盡。（第一答如來出現之法竟。）
B05n0002_p1970a07║○第二別答出現九門。先明身業。後八依故。長行中二。先標舉。
B05n0002_p1970a08║佛子。諸菩薩摩訶薩。應云何見如來應正等覺身。
B05n0002_p1970a09║○後釋相。於中三。初就法總明。次約喻別顯。後就法總結。然總中五徧。通喻中十身。結中十句。別結十喻。
B05n0002_p1970a10║亦同前出現。今初。
B05n0002_p1970a11║佛子。諸菩薩摩訶薩。應於無量處．見如來身。何以故。諸菩薩摩訶薩。不應於一法．一事．一身．一國土．一
B05n0002_p1970a12║眾生。見於如來。應徧一切處．見於如來。
B05n0002_p1970a13║【疏】分四。一總教廣見。二何以故。徵其所由。三諸菩薩下。反釋所以。四應徧一切下。順以結酬。就反釋中。總
B05n0002_p1970a14║舉五法。法．是所知法界。及調伏法。事。是調伏眾生行事。故晉經名行。身．即是正。國土．是依。生．是所化。四順
B05n0002_p1970a15║結中。應翻上五。成五無量界。身為能徧。四為所徧。一徧法界。二徧調伏界。三徧調伏加行界。四徧世界。五
B05n0002_p1970a16║徧眾生界。唯有五界。非是略也。（【鈔】唯有五界者。結是正義。非是略也。彈於古釋。古云。應有十句。但文略耳。故今彈之。）
B05n0002_p1971a01║○第二約喻別顯中。明如來出現有十種身。一周徧十方身。二無著無礙身。三普入成益身。四平等隨應
B05n0002_p1971a02║身。五無生潛益身。六圓迴等住身。七無心普應身。八窮盡後際身。九嚴剎益生身。十嚴好滿願身。此即八
B05n0002_p1971a03║地十身。而為次不同。一法身。二智身。三威勢。四菩提。五莊嚴。六意生。七化。八力持。九福德。十願。四是菩提
B05n0002_p1971a04║者。初成先照。故偈云。日光出現故。五莊嚴者。一一毛孔．隨好光明以莊嚴故。餘文並顯。顯此十身。舉十喻
B05n0002_p1971a05║況。一一喻中。文各有三。謂喻．合．結。今初虛空周徧喻。
B05n0002_p1971a06║佛子。譬如虛空。徧至一切色非色處。非至非不至。何以故。虛空無身故。如來身亦如是。徧一切處。徧一切眾
B05n0002_p1971a07║生。徧一切法。徧一切國土。非至非不至。何以故。如來身無身故。為眾生故。示現其身。佛子。是為如來身第一
B05n0002_p1971a08║相。諸菩薩摩訶薩應如是見。
B05n0002_p1971a09║【疏】況周徧十方身。故下結云。以其心無量徧十方故。喻中先直示。後徵釋。徵云。至不至別。何得俱耶。以一
B05n0002_p1971a10║無身．釋上二義。由無身故．無可得至。亦以無身故．。（【校】無身故．他本皆作無故。案纂要身故二字作夾注。疑係補刊。）無所不至。如色中空。空
B05n0002_p1971a11║若有身。身即質聚。便礙於色。如鐵入水．水不入鐵。今由無身故．徧入色中。法準喻知。此以事空．以況理空。
B05n0002_p1971a12║理空即是法身。故經偈云。佛以法為身．清淨如虛空故。為眾生下。此釋外疑。
B05n0002_p1971a13║○第二空無分別喻。
B05n0002_p1971a14║復次佛子。譬如虛空。寬廣非色。而能顯現一切諸色。而彼虛空無有分別。亦無戲論。如來身亦復如是。以智
B05n0002_p1971a15║光明普照明故。令一切眾生世出世間諸善根業皆得成就。而如來身無有分別。亦無戲論。何以故。從本已
B05n0002_p1971a16║來。一切執著．一切戲論．皆永斷故。佛子。是為如來身第二相。諸菩薩摩訶薩應如是見。
B05n0002_p1972a01║【疏】無分別喻。況無著無礙身。故結云。所行無礙．如虛空故。空無分別．不礙顯色。智無分別．不礙利生。
B05n0002_p1972a02║○第三日光饒益喻。
B05n0002_p1972a03║復次佛子。譬如日出。於閻浮提無量眾生．皆得饒益。所謂破暗作明。變濕令燥。生長草木。成熟穀稼。廓徹虛
B05n0002_p1972a04║空。開敷蓮華。行者見道。居者辦業。何以故。日輪普放無量光故。佛子。如來智日。亦復如是。以無量事．普益眾
B05n0002_p1972a05║生。所謂滅惡生善。破愚為智。大慈救護。大悲度脫。令其增長根力覺分。令生深信捨離濁心。令
B05n0002_p1972a06║得見聞不壞因果。令得天眼見歿生處。令心無礙。不壞善根。令智修明．開敷覺華。令其發心．成就本
B05n0002_p1972a07║行。何以故。如來廣大智慧日身。放無量光普照耀故。佛子。是為如來身第三相。諸菩薩摩訶薩應如是見。
B05n0002_p1972a08║【疏】喻普入成益身。普入法界故。喻合皆有總別釋成。合中別內有十種益。合前八句。初二合初句。世出世
B05n0002_p1972a09║異故。三拔四流之苦。與出世之樂。拯二乘沈定水之苦。與菩提樂。皆變濕令燥之義。四道品。通長三乘草
B05n0002_p1972a10║木。五信有二義。一成上義。信能增長一切法故。二合成熟。信能必到如來地故。六七二句。合廓徹虛空。一
B05n0002_p1972a11║得見聞四諦因果智。二得三明十力智。如空有日。廓淨照徹故。八有二義。令心無礙．成上徹空。不壞善根。
B05n0002_p1972a12║成下蓮華。如赤蓮華．不遇日光．翳死無疑。三乘善根．若遇智日。則便不壞。九正合開華。上已開不壞。今未
B05n0002_p1972a13║開令開。十合後二句。發菩提心．即見大道。成就本行．是辦家業。
B05n0002_p1972a14║○第四日光等照喻。
B05n0002_p1972a15║復次佛子。譬如日出。於閻浮提。先照一切須彌山等諸大山王。次照黑山。次照高原。然後普照一切大地。日
B05n0002_p1972a16║不作念。我先照此。後照於彼。但以山地有高下故．照有先後。如來應正等覺亦復如是。成就無邊法界智輪。
B05n0002_p1973a01║常放無礙智慧光明。先照菩薩摩訶薩等諸大山王。次照緣覺。次照聲聞。次照決定善根眾生。隨其心器。示
B05n0002_p1973a02║廣大智。然後普照一切眾生。乃至邪定．亦皆普及。為作未來利益因緣。令成熟故。而彼如來大智日光不作
B05n0002_p1973a03║是念。我當先照菩薩大行。乃至後照邪定眾生。但放光明平等普照。無礙無障。無所分別。佛子。譬如日月
B05n0002_p1973a04║隨時出現。大山幽谷．普照無私。如來智慧亦復如是。普照一切無有分別。隨諸眾生根欲不同。智慧光明種
B05n0002_p1973a05║種有異。佛子。是為如來身第四相。諸菩薩摩訶薩應如是見。
B05n0002_p1973a06║【疏】日光等照喻。喻平等隨應身。由住真際。故無私平等。文中二。先正喻。後重舉釋疑。前中黑山喻緣覺者。
B05n0002_p1973a07║無法空之光故。不出功德故。不同菩薩。十大山王表十地故。高原喻聲聞者。不生佛法蓮華故。大地一種．
B05n0002_p1973a08║通含三聚。取決定能生處．喻正定聚。得緣方生．喻不定聚。砂鹵等地．喻邪定聚。然亦不捨。故皆等照。後
B05n0002_p1973a09║釋疑云。日光是一。佛智萬殊。豈為同喻。釋云。豈不向說。但隨山地有高下耶。故知但隨眾生智慧不同。佛
B05n0002_p1973a10║無私智無若干也。未違前喻。又既約機說異。則照高未能兼下。照下而猶照高。又若捨化。先捨於小。次捨
B05n0002_p1973a11║於中。唯菩薩高山。盡日蒙照。思之。（【鈔】又既約機者。如照高山。未照黑山。若照黑山．即照高山。謂說華嚴是照高山。二乘不預。說阿含等。菩薩常聞等。餘可例知。又若捨化下。約會
B05n0002_p1973a12║權歸實。然經但有先照高言。無有後照高山之語。今以義求。必有之矣。會權歸實．先棄人天．非出離故。如平地落照。次捨聲聞．令自悟故。如高無光。次捨緣覺．令起悲故。如黑山掩曜。次捨三乘．歸一乘故。如山銜
B05n0002_p1973a13║夕陽故。先大後小。即從本流末。於一佛乘．分別說三等。捨小歸大．即攝末歸本。則二義皆具。）
B05n0002_p1973a14║○第五日益生盲喻。
B05n0002_p1973a15║復次佛子。譬如日出。生盲眾生．無眼根故．未曾得見。雖未曾見。然為日光之所饒益。何以故。因此得知晝夜
B05n0002_p1973a16║時節。受用種種衣服飲食。令身調適離眾患故。
B05n0002_p1974a01║【疏】日益生盲喻。喻佛無生潛益身。有目者覩。非是獨為。生盲不見。亦未曾滅。以潛益故。
B05n0002_p1974a02║如來智日。亦復如是。無信．無解．毀戒．毀見．邪命自活．生盲之類。無信眼故。不見諸佛智慧日輪。雖不見佛智
B05n0002_p1974a03║慧日輪。亦為智日之所饒益。何以故。以佛威力。令彼眾生所有身苦．及諸煩惱未來苦因．皆消滅故。
B05n0002_p1974a04║【疏】合中二。先畧後廣。略中五事皆盲。而無信為總。故云無信眼故。此即涅槃闡提三罪。無信斷善．即一闡
B05n0002_p1974a05║提。無解毀見．即謗方等。毀戒邪命．即犯四重禁。作五逆罪。此四至惡．猶有佛性。亦為饒益。令離苦集。（三罪者。一
B05n0002_p1974a06║謗方等經。二犯四重。三作五逆罪。）
B05n0002_p1974a07║佛子。如來有光明．名積集一切功德。有光明．名普照一切。有光明．名清淨自在照。有光明．名出大妙音。有光
B05n0002_p1974a08║明．名普解一切語言法令他歡喜。有光明．名示現永斷一切疑自在境界。有光明．名無住智自在普照。有光
B05n0002_p1974a09║明．名永斷一切戲論自在智。有光明．名隨所應出妙音聲。有光明．名出清淨自在音。莊嚴國土成熟眾生。
B05n0002_p1974a10║佛子。如來一一毛孔．放如是等千種光明。五百光明普照下方．五百光明普照上方．種種剎中．種種佛所．諸
B05n0002_p1974a11║菩薩眾。
B05n0002_p1974a12║【疏】後廣顯中二。先能益光。後所益眾。今初二。先列十光。後結分齊。今初十中。初三成二莊嚴。慧中二句。一
B05n0002_p1974a13║普照事。一照淨理。次三成三慧。初二成聞慧。後一成思修。後四成四智。大圓鏡智．無住普照故。平等性智．
B05n0002_p1974a14║絕戲論故。妙觀察智．隨應演故。成所作智．嚴土化生故。佛子下。結數分齊。以日有千光。故結云千。實乃無
B05n0002_p1974a15║數。五百照下者。五位自分行。五百照上者。五位勝進行。
B05n0002_p1974a16║其菩薩等．見此光明。一時皆得如來境界。十頭．十眼．十耳．十鼻．十舌．十身．十手．十足．十地．十智．皆悉清淨。彼
B05n0002_p1975a01║諸菩薩．先所成就諸處諸地．見彼光明．轉更清淨。一切善根．皆悉成熟。趣一切智。住二乘者．滅一切垢。其餘
B05n0002_p1975a02║一分生盲眾生．身既快樂。心亦清淨。柔軟調伏．堪修念智。
B05n0002_p1975a03║【疏】二所益中有四。初益菩薩。二益二乘。三益生盲。四益惡趣。菩薩有二種益。一益圓機．頓證佛境。二益權
B05n0002_p1975a04║機．令熟權趣實。諸處謂五眼等。諸地謂種性地等。二乘生盲。可知。
B05n0002_p1975a05║地獄．餓鬼．畜生．諸趣所有眾生．皆得快樂。解脫眾苦。命終皆生天上人間。佛子。彼諸眾生不覺不知。以何
B05n0002_p1975a06║因緣。以何神力而來生此。彼生盲者作如是念。我是梵天。我是梵化。是時如來住普自在三昧。出六十種
B05n0002_p1975a07║妙音而告之言。汝等非是梵天。亦非梵化。亦非帝釋護世所作。皆是如來威神之力。彼諸眾生聞是語已。
B05n0002_p1975a08║以佛神力．皆知宿命。生大歡喜。心歡喜故。自然而出優曇華雲．香雲．音樂雲．衣雲．蓋雲．幢雲．旛雲．末香雲．寶
B05n0002_p1975a09║雲．師子幢半月樓閣雲．歌詠讚歎雲．種種莊嚴雲。皆以尊重心．供養如來。何以故。此諸眾生得淨眼故。如
B05n0002_p1975a10║來與彼授阿耨多羅三藐三菩提記。佛子。如來智日。如是利益生盲眾生。令得善根具足成熟。佛子．是為
B05n0002_p1975a11║如來身第五相。諸菩薩摩訶薩應如是見。
B05n0002_p1975a12║【疏】四光益惡趣。文有六段。一拔苦與樂。二佛子下。因起邪見。三是時下。慈音示正。四彼諸下。迴邪報恩。五
B05n0002_p1975a13║如來下。佛與授記。六佛子下。結光利益。此中諸益．多同隨好。
B05n0002_p1975a14║○第六月光奇特喻。
B05n0002_p1975a15║復次佛子。譬如月輪。有四奇特未曾有法。何等為四。一者映蔽一切星宿光明。二者隨逐於時示現虧盈。三
B05n0002_p1975a16║者於閻浮提澄淨水中．影無不現。四者一切見者皆對目前。而此月輪無有分別。無有戲論。佛子。如來身月．
B05n0002_p1976a01║亦復如是。有四奇特未曾有法。何等為四。所謂映蔽一切聲聞獨覺學無學眾。隨其所宜。示現壽命脩短不
B05n0002_p1976a02║同。而如來身無有增減。一切世界淨心眾生菩提器中．影無不現。一切眾生有瞻對者。皆謂如來唯現我前。
B05n0002_p1976a03║隨其心樂而為說法。隨其地位令得解脫。隨所應化令見佛身。而如來身無有分別。無有戲論。所作利益．皆
B05n0002_p1976a04║得究竟。佛子。是為如來身第六相。諸菩薩摩訶薩應如是見。
B05n0002_p1976a05║【疏】喻佛圓迴等住身。謂等住三世無增減故。合中四法者。一圓智映二乘。二常身示延促。三由器見有無。
B05n0002_p1976a06║四所見無向背。初及後二．皆圓迴義。菩提器者。堪受菩提之人。覩意生身。若心海澄清。妄念都寂。則真見
B05n0002_p1976a07║佛矣。
B05n0002_p1976a08║○第七梵王普現喻。
B05n0002_p1976a09║復次佛子。譬如三千大千世界大梵天王．以少方便．於大千世界普現其身。一切眾生皆見梵王現在己前。
B05n0002_p1976a10║而此梵王亦不分身。無種種身。佛子。諸佛如來亦復如是。無有分別。無有戲論。亦不分身。無種種身。而隨一
B05n0002_p1976a11║切眾生心樂示現其身。亦不作念現若干身。佛子。是為如來身第七相。諸菩薩摩訶薩應如是見。
B05n0002_p1976a12║【疏】梵王普現喻。喻佛無心普應身。不分而徧故。
B05n0002_p1976a13║○第八醫王延壽喻。
B05n0002_p1976a14║復次佛子。譬如醫王。善知眾藥及諸呪論。閻浮提中諸所有藥．用無不盡。復以宿世諸善根力．大明呪力．為
B05n0002_p1976a15║方便故。眾生見者．病無不愈。彼大醫王知命將終．作是念言。我命終後．一切眾生．無所依怙。我今宜應為現
B05n0002_p1976a16║方便。是時醫王合藥塗身。明呪力持。令其終後。身不分散。不萎不枯。威儀視聽．與本無別。凡所療治．悉得除
B05n0002_p1977a01║差。佛子。如來應正等覺無上醫王。亦復如是。於無量百千億那由他劫．鍊治法藥。已得成就。修學一切方便
B05n0002_p1977a02║善巧大明呪力。皆到彼岸。善能除滅一切眾生諸煩惱病。及住壽命．經無量劫。其身清淨．無有思慮。無有動
B05n0002_p1977a03║用。一切佛事未嘗休息。眾生見者．諸煩惱病．悉得消滅。佛子。是為如來身第八相。諸菩薩摩訶薩應如是見。
B05n0002_p1977a04║【疏】喻佛窮盡後際身。喻中二。先彰現德。後彼大下。呪力持身。合中亦二。初合現德。於中初合用藥無不盡。
B05n0002_p1977a05║次修學下。合呪力為方便。後善能下。合見者病愈。二及住下。合呪力持身。用前呪藥。持住多劫故。畧不重
B05n0002_p1977a06║明藥呪能持。
B05n0002_p1977a07║○第九摩尼利物喻。
B05n0002_p1977a08║復次佛子。譬如大海。有大摩尼寶。名集一切光明毗盧遮那藏。若有眾生觸其光者。悉同其色。若有見者。眼
B05n0002_p1977a09║得清淨。隨彼光明所照之處。雨摩尼寶．名為安樂。令諸眾生離苦調適。佛子。諸如來身亦復如是。為大寶聚
B05n0002_p1977a10║一切功德大智慧藏。若有眾生觸佛身寶智慧光者．同佛身色。若有見者．法眼清淨。隨彼光明所照之處．令
B05n0002_p1977a11║諸眾生離貧窮苦。乃至具足佛菩提樂。佛子。如來法身無所分別。亦無戲論。而能普為一切眾生作大佛事。
B05n0002_p1977a12║佛子。是為如來身第九相。諸菩薩摩訶薩應如是見。
B05n0002_p1977a13║【疏】摩尼利物喻。喻佛嚴剎益生身。雨寶利貧．即嚴剎故。各有體用。可知。
B05n0002_p1977a14║○第十寶王滿願喻。
B05n0002_p1977a15║復次佛子。譬如大海。有大如意摩尼寶王。名一切世間莊嚴藏。具足成就百萬功德。隨所住處。令諸眾生災
B05n0002_p1977a16║患消除。所願滿足。然此如意摩尼寶王。非少福眾生所能得見。如來身如意寶王亦復如是。名為能令一切
B05n0002_p1978a01║眾生皆悉歡喜。若有見身．聞名讚德．悉令永離生死苦患。假使一切世界一切眾生．一時專心欲見如來。悉
B05n0002_p1978a02║令得見．所願皆滿。佛子。佛身非是少福眾生所能得見。唯除如來自在神力所應調伏。若有眾生因見佛身。
B05n0002_p1978a03║便種善根。乃至成熟。為成熟故。乃令得見如來身耳。佛子。是為如來身第十相。諸菩薩摩訶薩應如是見。
B05n0002_p1978a04║【疏】寶王滿願喻。喻佛相嚴滿願身。合中先正合。後佛子佛身下。釋疑。於中初雖合喻。已是釋疑。謂有疑云。
B05n0002_p1978a05║若念皆見。今何不見。故云少福不見。次疑云。亦有貧下薄福。何以得見。釋云。除可調者。
B05n0002_p1978a06║○第三就法總結。
B05n0002_p1978a07║以其心無量徧十方故。所行無礙如虛空故。普入法界故。住真實際故。無生無滅故。等住三世故。永離一切
B05n0002_p1978a08║分別故。住盡後際誓願故。嚴淨一切世界故。莊嚴一一佛身故。
B05n0002_p1978a09║【疏】十句次第結前十身。其有難者。前已會釋。
B05n0002_p1978a10║○第二頌。
B05n0002_p1978a11║爾時普賢菩薩摩訶薩。欲重明此義而說頌言。
B05n0002_p1978a12║譬如虛空徧十方若色非色有非有三世眾生身國土如是普在無邊際諸佛真身亦如是
B05n0002_p1978a13║一切法界無不徧不可得見不可取為化眾生而現形譬如虛空不可取普使眾生造眾業
B05n0002_p1978a14║不念我今何所作云何我作為誰作諸佛身業亦如是普使羣生修善法如來未曾有分別
B05n0002_p1978a15║我今於彼種種作譬如日出閻浮提光明破暗悉無餘山樹池蓮地眾物種種品類皆蒙益
B05n0002_p1978a16║諸佛日出亦如是生長人天眾善行永除癡暗得智明恒受尊榮一切樂譬如日光出現時
B05n0002_p1979a01║先照山王次餘山後照高原及大地而日未始有分別善逝光明亦如是先照菩薩次緣覺
B05n0002_p1979a02║後照聲聞及眾生而佛本來無動念譬如生盲不見日日光亦為作饒益令知時節受飲食
B05n0002_p1979a03║永離眾患身安隱無信眾生不見佛而佛亦為興義利聞名及以觸光明因此乃至得菩提
B05n0002_p1979a04║譬如淨月在虛空能蔽眾星示盈缺一切水中皆現影諸有觀瞻悉對前如來淨月亦復然
B05n0002_p1979a05║能蔽餘乘示修短普現天人淨心水一切皆謂對其前譬如梵王住自宮普現三千諸梵處
B05n0002_p1979a06║一切人天咸得見實不分身向於彼諸佛現身亦如是一切十方無不徧其身無數不可稱
B05n0002_p1979a07║亦不分身不分別如有醫王善方術若有見者病皆愈命雖已盡藥塗身令其作務悉如初
B05n0002_p1979a08║最勝醫王亦如見具足方便一切智以昔妙行現佛身眾生見者煩惱滅譬如海中有寶王
B05n0002_p1979a09║普出無量諸光明眾生觸者同其色若有見者眼清淨最勝寶王亦如是觸其光者悉同色
B05n0002_p1979a10║若有得見五眼開破諸塵暗住佛地譬如如意摩尼寶隨有所求皆滿足少福眾生不能見
B05n0002_p1979a11║非是寶王有分別善逝寶王亦如是悉滿所求諸欲樂無信眾生不見佛非是善逝心棄捨
B05n0002_p1979a12║【疏】頌中有二十偈。次第頌喻。喻各二偈。（第二答如來出現身業竟。）
B05n0002_p1979a13║大方廣佛華嚴經疏論纂要卷第八十六