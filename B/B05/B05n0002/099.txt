B05n0002_p2240a08║
B05n0002_p2240a09║
B05n0002_p2240a10║大方廣佛華嚴經疏論纂要卷第九十九
B05n0002_p2240a11║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B05n0002_p2240a12║入法界品第三十九（之二）
B05n0002_p2240a13║○第二通讚德行。
B05n0002_p2240a14║如是十方一切菩薩。并其眷屬。皆從普賢菩薩行願中生。以淨智眼見三世佛。普聞一切諸佛如來所轉
B05n0002_p2240a15║法輪修多羅海。已得至於一切菩薩自在彼岸。於念念中現大神變。親近一切諸佛如來。一身充滿一切世
B05n0002_p2240a16║界一切如來眾會道場。
B05n0002_p2241a01║【疏】德行中二。初總。後以淨智下。別。就別讚中。三十四句分三。初五句明上近諸佛德。二於一塵中下十四
B05n0002_p2241a02║句。下攝眾生德。三一切菩薩神通下十五句。大用自在德。亦名三種三業。今初。一淨眼見佛．即是意業。二
B05n0002_p2241a03║聞如來法．即淨修語業。餘三句並顯身業自在。（【鈔】亦名三種三業者。一名近佛三業。二攝化三業。三神通三業。）
B05n0002_p2241a04║於一塵中普現一切世間境界教化成就一切眾生未曾失時。一毛孔中出一切如來說法音聲。知一切
B05n0002_p2241a05║眾生悉皆如幻。知一切佛悉皆如影。知一切諸趣受生悉皆如夢。知一切業報如鏡中像。知一切諸有生起
B05n0002_p2241a06║如熱時燄。知一切世界皆如變化。成就如來十力無畏。勇猛自在．能師子吼。深入無盡辯才大海。得一切
B05n0002_p2241a07║眾生言辭海諸法智。於虛空法界所行無礙。知一切法無有障礙。
B05n0002_p2241a08║【疏】第二下攝眾生德中三。初微細化生。二知一切眾生下七句。明攝眾生之智。故末句結云。十力無畏。前
B05n0002_p2241a09║六別明。一緣集非真故。二隨機本質。映光有勝劣故。三諸趣思所起故。四隨照映質有妍媸故。五想所持
B05n0002_p2241a10║故。六無而忽有。暫有還無故。三勇猛下五句。明攝生語業。於中初句總顯決定。下四句別明四辯。（【鈔】下之四句別
B05n0002_p2241a11║明四辯者。初句樂說無礙。二得一切下。辭無礙。三於虛空法界下。義無礙。四知一切法下。法無礙。）
B05n0002_p2241a12║一切菩薩神通境界悉已清淨。勇猛精進摧伏魔軍。恆以智慧了達三世。知一切法猶如虛空。無有違
B05n0002_p2241a13║諍．亦無取著。雖勤精進．而知一切智終無所來。雖觀境界．而知一切有悉不可得。以方便智入一切法界。以
B05n0002_p2241a14║平等智．入一切國土。以自在力．令一切世界展轉相入。於一切世界處處受生。見一切世界種種形相。於
B05n0002_p2241a15║微細境現廣大剎。於廣大境現微細剎。於一佛所．一念之頃．得一切佛威神所加。普見十方無所迷惑。於剎
B05n0002_p2241a16║那頃．悉能往詣。
B05n0002_p2242a01║【疏】第三大用自在德中。初句總明所得。餘別明通用。於中三。一三業摧邪。勇進通三故。二恆以智下六句。
B05n0002_p2242a02║明意業自在。皆權實雙行故。一智了三世事。慧達三世空。二知法如空。空無可諍。而不壞有。故不著空。三
B05n0002_p2242a03║進無進相。故曰無來。四即有而空。五即空而有。故云方便。六智入性土。三以自在力下七句。身業自在。可
B05n0002_p2242a04║知。
B05n0002_p2242a05║如是等一切菩薩滿逝多林。皆是如來威神之力。
B05n0002_p2242a06║【疏】第三總結集因。可知。（第四明集新眾分竟。）
B05n0002_p2242a07║【論】如是十方一切菩薩已下。至皆是如來威神之力。有二十五行經。歎如上十方諸來菩薩至德用分。又
B05n0002_p2242a08║就以報上．加神通所嚴。初陳樓閣莊嚴。次陳寶地徧周莊嚴。次陳虛空莊嚴。次陳十方諸菩薩來集身相
B05n0002_p2242a09║莊嚴。一一莊嚴。皆映徹相入。互體重重。十方諸佛菩薩眾海身土及莊嚴．一一相入．自在無礙者。但約法
B05n0002_p2242a10║身根本智為體．差別智報得萬事合然故。設一切如來起一切神通．不離此智起大用故。無不自在。無不
B05n0002_p2242a11║相入。無不明淨。如是之智．以如上五位和會進修．乃得成故。獨修一法．不可得也。只可多不離一。不可守
B05n0002_p2242a12║一以為自然。此逝多林及一切法界國土莊嚴．不離二法。一約往昔所修行理智大慈大悲大願眾行所
B05n0002_p2242a13║成。二以佛菩薩不思議神通所嚴。如經自明。是答前諸菩薩四十問。
B05n0002_p2242a14║○大文第五舉失顯得分。亦名舉劣顯勝。明不共故。於中三。初明不見之人。二明所不見境。三釋不見所
B05n0002_p2242a15║由。今初。
B05n0002_p2242a16║於時上首諸大聲聞。舍利弗．大目犍連．摩訶迦葉．離婆多．須菩提．阿㝹樓馱．難陀．劫賓那．迦旃延．富樓那等．
B05n0002_p2243a01║諸大聲聞。在逝多林。
B05n0002_p2243a02║【疏】舍利。此云鶖鷺。其母目睛明利。似彼鳥故。弗者。子也。從母立稱。故標子言。（【鈔】今初舍利弗。然諸弟子。古今譯殊。今多依羅什三藏。又
B05n0002_p2243a03║舍利亦翻為身。母好身品故。或舍利云珠。母之聰利相在眼珠故。並從母之稱。增一云。我佛法中。智慧無窮。決了諸疑者。舍利弗第一。智論四十一。稱為如來左面弟子。父名優婆提舍。）目犍連。此云
B05n0002_p2243a04║采菽氏。上古仙人．山居豆食。尊者母是彼種。從外氏立名。有大神通。揀餘此姓。故復云大。（智論云。舍利弗以才明見貴。目
B05n0002_p2243a05║犍連。豪彥最重。智藝相比。德行互同。增一云。我弟子中神通輕舉。飛到十方者。大目連第一。智論四十一。稱為右面弟子。焚得勝之殿。蹴耆域之車。壓調達五百之徒。尋佛聲過恆河沙界。德難稱也。）摩訶
B05n0002_p2243a06║迦葉。此云大飲光。本族仙人。及尊者身。並有光明。飲蔽日月。頭陀第一。揀餘迦葉。故云大也。（此云飲光者。真諦等。同譯
B05n0002_p2243a07║為飲光。上古譯云。龜氏。其先學道。靈龜負圖而應之。因以命族。增一阿含云。羅閱祇大富長者。名迦毗羅。婦名檀那。子名畢鉢羅。婦名婆陀。其家千倍勝瓶沙王。十六大國。無與為鄰。畢鉢羅。即迦葉名也。其父禱
B05n0002_p2243a08║此樹而生故。付法藏傳云。毗婆尸佛滅後。其塔中像。金色缺壞。時有貧女得金珠。請打為箔。金師歡喜。治瑩佛畢。立誓為夫婦。九十一劫。天上人中。身恆金色。恆受快樂。最後為迦葉夫婦。畏勝王得罪。減一犂。但
B05n0002_p2243a09║用九百九十九雙牛金犂。又經云。其家有㲲。最下品者。直百千兩金。以釘釘入地十尺。㲲不穿。如本不異。六十庫金粟。一庫管三百四十斛。又經云。以麥飯供養辟支佛。恆趣忉利。各千返受樂。身三十二相。但論
B05n0002_p2243a10║金色耳。剡浮那陀金。在濁水底。光徹水上。在暗暗滅。迦葉身光。勝此金光。照一由旬。增一云。佛法中行十二頭陀難行苦行。大迦葉第一。揀餘迦葉者。即如十力迦葉。優樓頻螺等。）離波多。此云室
B05n0002_p2243a11║星。祀之而生故。或云所供養。或云假和合。即智論二鬼食人之事。（智論二鬼食人之事者。謂此人行涉空亭止宿。見二鬼爭屍。皆言我先持來。二
B05n0002_p2243a12║鬼共言。取其分判。此人實見小鬼持來。及被鬼問。竊自思惟。我隨言一持來。彼不得者。必當見害。我寧實語而死。終不虛誑而終。遂如實答。小者持來。被其大鬼。拔其手足。隨而食之。得屍之鬼。便取其屍。手足隨
B05n0002_p2243a13║安。彼鬼食竟。拭口而去。及明憂惱。不測誰身。言假和合。初常疑云。若我本身。眼見拔去。若是他身。復隨我行住。疑惑猶豫。逢人即問。汝見我身不。眾僧見之。云此人易度。而語之云。汝身本是他人之遺體。非己有
B05n0002_p2243a14║也。悟此假合。因即得道。以常問故。亦云常作聲也。）須菩提。此云善現。生而室空。現善相故。（生而室空者。相師占云。是善相故。亦云善吉。亦曰空生。其義一耳。解空第一。得
B05n0002_p2243a15║無諍三昧。有供養者。現與其福。亦曰善吉。）阿㝹樓馱。此云無滅。一食之施。九十一反。天上人間。不沒惡趣故。（阿㝹樓馱等者。亦云阿泥㝹豆。或阿
B05n0002_p2243a16║那律。亦云阿泥嚕多。並梵音楚夏。皆云無滅。亦曰無貧。言一食之施者。賢愚經說。弗沙佛末。時世饑饉。有辟支佛。名利吒。行乞。空鉢無獲。有一貧人。見而悲憐。白言勝士。能受稗不。即以所噉奉之。食已。作十八變。
B05n0002_p2244a01║後更採稗。有兔跳抱其背。變為死人。無伴得脫。待暗還家。委之於地。即成金人。拔指隨生。用却還出。取之無盡。惡人告王。欲來奪之。但見死屍。而其所覩。即是金寶。現報若是。九十一反。即果報也。又其生已。復家
B05n0002_p2244a02║業豐溢。日夜增益。父母欲試之。蓋空器皿往送。撥看百味具足。而其門。日日常有一萬六千取債。一萬六千還直。出家後。隨所至處．人見歡喜。欲有所須。如己家無異。即世尊之堂弟。斛飯王之次子也。）難陀。
B05n0002_p2244a03║此云歡喜。性極聰敏。音聲絕倫故。（難陀等者。即放牛難陀。）劫賓那。此云黃頭。黃頭仙人之族故。（劫賓那者。疏釋即音義中大乘法師．及天
B05n0002_p2244a04║台等。舊譯為房宿。然有二義。一以父母禱此星宿。感此子生故。二云與佛同房宿故。謂初出家時。未得見佛。始向佛所。夜復值雨。寄宿陶師房中。以草為座。晚又一比丘寄宿。即推草座與之。自在地坐。中夜相問。
B05n0002_p2244a05║欲何所之。答云覓佛。後比丘即說法辭去。豁然得道。後比丘即佛也。增一阿含云。我佛法中。善知星宿者。劫賓那第一。則亦從所知為名。）迦旃延。此云翦剃種。（迦栴延者。即大乘法師釋。謂上
B05n0002_p2244a06║古多仙。山中靜處。年歲既久。鬢髮稍長。無人為剃。婆羅門法。要剃髮故。一仙有子。兄弟二人。俱來觀父。小者乃為諸仙剃之。諸仙願護。後成仙道。爾來此種。皆稱剪剃。）富樓那。此云滿。具云
B05n0002_p2244a07║滿慈子。其母甚慈。亦從母稱。（增一云。善能廣說分別義理。滿願子最第一。）而言等者。等取五百。廣辨古今譯殊。德行緣起。如智
B05n0002_p2244a08║論。及音義中說。
B05n0002_p2244a09║○第二明所不見境。
B05n0002_p2244a10║皆悉不見如來神力。如來嚴好。如來境界。如來遊戲。如來神變。如來尊勝。如來妙行。如來威德。如來住持。如
B05n0002_p2244a11║來淨剎。亦復不見不可思議菩薩境界。菩薩大會。菩薩普入。菩薩普至。菩薩普詣。菩薩神變。菩薩遊戲。菩
B05n0002_p2244a12║薩眷屬。菩薩方所。菩薩莊嚴師子座。菩薩宮殿。菩薩住處。菩薩所入三昧自在。菩薩觀察。菩薩頻申。菩薩勇
B05n0002_p2244a13║猛。菩薩供養。菩薩受記。菩薩成熟。菩薩勇健。菩薩法身清淨。菩薩智身圓滿。菩薩願身示現。菩薩色身成就。
B05n0002_p2244a14║菩薩諸相具足清淨。菩薩常光眾色莊嚴。菩薩放大光網。菩薩起變化雲。菩薩身徧十方。菩薩諸行圓滿。
B05n0002_p2244a15║如是等事。一切聲聞諸大弟子。皆悉不見。
B05n0002_p2244a16║【疏】不見境中三。初不見果。有十句。初總。餘別。多同念請果中初之十句。重閣同空等．即是神變。不壞本相．
B05n0002_p2245a01║即是遊戲。餘可準思。次亦復下。明不見因。即諸菩薩。初總明。即分齊境界。次菩薩大會下。別顯。會．通新
B05n0002_p2245a02║舊。入．謂身徧剎塵。智入諸法等。普至．即新來。普詣．即此往。皆言普者。一橫豎徧故。二一即一切故。餘句準
B05n0002_p2245a03║上諸來菩薩作用中辨。及上離世間品十十所明。後如是等下。總結不見。
B05n0002_p2245a04║○第三不見所由者。然皆廢本從迹。以顯一乘因果。不共深玄。篤諸後學。令習因種。文中二。先徵後釋。徵
B05n0002_p2245a05║意云。身廁祇園。目對尊會。而莫覩神變。其故何耶。後釋意云。彼境殊勝。宿因現緣。並皆闕故。其猶日月麗
B05n0002_p2245a06║天．盲者不覩。雷霆震地．聾者不聞。道契則隣。不在身近故。菩薩自遠而至。聲聞在會不知。文自廣釋。分為
B05n0002_p2245a07║三別。初法。次喻。後徵以結成。今初分二。先明闕宿因故。後明闕現緣故。今初。
B05n0002_p2245a08║何以故。以善根不同故。
B05n0002_p2245a09║【疏】分四。初一總標大小善差。二舉劣異勝。三舉勝揀劣。四結不見聞。今初。有小善根．得廁嘉會。大小善異．
B05n0002_p2245a10║不覩希奇。
B05n0002_p2245a11║本不修習見佛自在善根故。本不讚說十方世界一切佛剎清淨功德故。本不稱歎諸佛世尊種種神變故。
B05n0002_p2245a12║本不於生死流轉之中發阿耨多羅三藐三菩提心故。本不令他住菩提心故。本不能令如來種性不斷絕
B05n0002_p2245a13║故。本不攝受諸眾生故。本不勸他修習菩薩波羅蜜故。本在生死流轉之時．不勸眾生求於最勝大智眼故。
B05n0002_p2245a14║本不修習生一切智諸善根故。本不成就如來出世諸善根故。本不得嚴淨佛剎神通智故。
B05n0002_p2245a15║【疏】二本不修下。舉劣異勝。有十八句。前十二句。釋不見佛果之因。後六句。釋不見菩薩之因。前中初句總。
B05n0002_p2245a16║餘句別。由不讚等。即是不集見佛自在善根。於中二。初二句不讚果故。後九句不修因故。於中亦二。前五
B05n0002_p2246a01║句闕自分行。後四句闕勝進行。亦是前明狹心。後顯劣心。故不能見。
B05n0002_p2246a02║本不得諸菩薩眼所知境故。本不求超出世間不共菩提諸善根故。本不發一切菩薩諸大願故。本不從如
B05n0002_p2246a03║來加被之所生故。本不知諸法如幻。菩薩如夢故。本不得諸大菩薩廣大歡喜故。
B05n0002_p2246a04║【疏】二釋不見菩薩所因。一不見十眼所見無礙法界。二闕無障礙智之因。若但修真常離念。即共二乘菩
B05n0002_p2246a05║提之善。法華遊戲神通。即聞而不樂。此中樂而不聞。餘可思之。（【鈔】法華遊戲神通等者。舉法華揀異。亦是通妨。今云揀異者。即法華信解品。四大聲
B05n0002_p2246a06║聞自敘云。世尊往昔說法既久。我時在座。身體疲懈。但念空無相無作。於菩薩法。遊戲神通。淨佛國土。成就眾生。心不喜樂。即聞而不樂也。下偈兼出不樂所以。云一切諸法。皆悉空寂。無生無滅。無大無小。無漏
B05n0002_p2246a07║無為。如是思惟。不生喜樂。釋曰。既了無生。故不喜樂。是以結云。勿滯寂故。八地云。諸法真常離心念。二乘於此亦能得也。言通妨者。此何令其不聞。彼何令其得聞。此義至下釋之。）既本因中不修
B05n0002_p2246a08║不見。願諸後學。修見佛因。勿滯冥寂。
B05n0002_p2246a09║如是皆是普賢菩薩智眼境界。不與一切二乘所共。
B05n0002_p2246a10║【疏】第三舉勝揀劣。言如是等者。指前佛神通等所不見法。普賢智境．即是舉勝。不共二乘．名為揀劣。
B05n0002_p2246a11║以是因緣。諸大聲聞不能見。不能知。不能聞。不能入。不能得。不能念。不能觀察。不能籌量。不能思惟。不能分
B05n0002_p2246a12║別。是故雖在逝多林中。不見如來諸大神變。
B05n0002_p2246a13║【疏】第四結不見聞。以前闕因。境勝因緣。故不能見。於中初後總明。中十別顯。謂眼不見。心不知。耳不聞。本
B05n0002_p2246a14║有不證。新成不獲。無方便不能念觀。無後得不能籌量淺深。思惟旨趣。分別事理。
B05n0002_p2246a15║○第二明闕現緣故不見中三。初明無勝德行故不見。次明住自乘解脫故不見。後結成不見。今初。
B05n0002_p2246a16║復次諸大聲聞。無如是善根故。無如是智眼故。無如是三昧故。無如是解脫故。無如是神通故。無如是威德
B05n0002_p2247a01║故。無如是勢力故。無如是自在故。無如是住處故。無如是境界故。是故於此不能知。不能見。不能入。不能
B05n0002_p2247a02║證。不能住。不能解。不能觀察。不能忍受。不能趣向。不能遊履。又亦不能廣為他人開闡解說。稱揚示現。引導
B05n0002_p2247a03║勸進。令其趣向。令其修習。令其安住。令其證入。
B05n0002_p2247a04║【疏】分二。先十句明無勝德行。即是前所不見境。亦即是前宿因不修勝進四句。不修故無。無故不見。初總
B05n0002_p2247a05║餘別。勢力即是加持。餘皆同前後。是故於此下十句。顯不能見。入有二義。前文約證。今約了達。餘可知。
B05n0002_p2247a06║○第二明住自乘故不見。
B05n0002_p2247a07║何以故。諸大弟子依聲聞乘而出離故。成就聲聞道。滿足聲聞行。安住聲聞果。於無有諦得決定智。常住
B05n0002_p2247a08║實際。究竟寂靜。遠離大悲。捨於眾生。住於自事。於彼智慧不能積集。不能修行。不能安住。不能願求。不能
B05n0002_p2247a09║成就。不能清淨。不能趣入。不能通達。不能知見。不能證得。
B05n0002_p2247a10║【疏】先徵後釋。（【校】上三字纂要金陵本誤作釋後徵。）以此二段．反覆相成。故徵以釋之。謂何以無如是善根等。由住自乘作證故。
B05n0002_p2247a11║亦應徵云。何以作證。由無上善根故。所無在前。故略不明耳。此段亦同法華自釋心不喜樂云。何以故。世
B05n0002_p2247a12║尊令我等出於三界。得涅槃證故。（【鈔】所無在前者。即前無如是善根故。無如是智眼故等。）釋文亦二。先明住自乘作證。後於彼智慧下。結
B05n0002_p2247a13║成所無。今初十句。初總餘別。別中一道者。以見修等道。斷惑集故。不同菩薩無住道等。二三行果可知。四
B05n0002_p2247a14║觀諦智別。謂我空法有。不能我有法空。名無有諦。以證現觀。名決定智。故無菩薩中道第一義三諦之理。
B05n0002_p2247a15║亦如涅槃。聲聞有諦而無真實。五已證理故。六捨事故。下三句成上聲聞行。一內無悲。二外捨物。三但自
B05n0002_p2247a16║調。又上十句。總為四失。一初句出粗而不出細。但出分段故。次四句得權失實。次三句滯寂失悲。後二句
B05n0002_p2248a01║捨生自度。二結成所無。即由住自乘。故無前智等。亦有十句。但於前一智有十不能。餘三昧等。例此可知。
B05n0002_p2248a02║○三結成不見。
B05n0002_p2248a03║是故雖在逝多林中對於如來。不見如是廣大神變。
B05n0002_p2248a04║【疏】可知。（初法釋竟。）
B05n0002_p2248a05║○第二喻顯。文有十喻。自古諸德。皆將配前所迷佛果十句。唯第九二天一喻。喻上第二如來嚴好。餘皆
B05n0002_p2248a06║如次。此亦有理。今解有二。一者隨一一喻。總喻不見因果等境。以合文中亦言不見菩薩眾故。又不喻菩
B05n0002_p2248a07║薩之德。義不盡故。又合文中多從總合。但言不見如來神變。明通諸句。二者別喻諸德。若全不別．何俟多
B05n0002_p2248a08║喻。然雖別喻。亦通因果。而前九約勝境為喻。謂恆河須彌等。喻佛德故。後一就劣法為喻。入滅盡定。喻二
B05n0002_p2248a09║乘故。於前九中。配所迷菩薩之德。其義則次。配所迷如來之德。義少不次。所喻義別。至文當知。又第一五
B05n0002_p2248a10║十。單喻聲聞不見。第二三四七。雙喻菩薩聲聞見不見別。餘三佛對聲聞論見不見。有此三類者。文影略
B05n0002_p2248a11║耳。又唯約聲聞說者。十喻皆喻彼無德故。就中初一兼喻有障故。後一兼喻住自乘故。且就前九約勝境
B05n0002_p2248a12║為喻。顯九種勝德。其後一種總明不共。顯十無盡。前九德中．一一皆具通別二意。今初鬼對恒河喻。
B05n0002_p2248a13║佛子。如恒河岸。有百千億無量餓鬼。裸形飢渴。舉體焦然。烏鷲豺狼競來搏撮。為渴所逼。欲求水飲。雖住河
B05n0002_p2248a14║邊而不見河。設有見者。見其枯竭。何以故。深厚業障之所覆故。彼大聲聞亦復如是。雖復住在逝多林中。
B05n0002_p2248a15║不見如來廣大神力。捨一切智。無明翳瞙覆其眼故。不曾種植薩婆若地諸善根故。
B05n0002_p2248a16║【疏】其恒河清流。通喻佛及菩薩潤益甚深德。別喻佛神力。及菩薩境界德。以此二句為初總故。鬼喻二乘。
B05n0002_p2249a01║有所知障故。不見亦喻不得諸法喜故。言餓鬼等者。生分已盡為鬼。未得無生忍衣為裸形。不得法界行
B05n0002_p2249a02║食為飢。不得真解脫味為渴。由此故稱為餓。此上並無真道。即是業餘。行苦所遷。為舉體焦然。即是苦餘。
B05n0002_p2249a03║空見為烏鷲。有見為豺狼。於斯作決定解為搏撮。內含大機．有真脫分。名為渴所逼。欲求水飲。身在法會。
B05n0002_p2249a04║名住河邊。不覩神變。名不見河。雖覩世尊。但見丈六．為見枯竭。（【校】竭．纂要續藏金陵本誤作渴。）無明翳膜。名為業障。即煩
B05n0002_p2249a05║惱餘。（【鈔】三餘之義。已見上文。）後彼大下合中。先合業障。不曾已下。合裸形等。（不曾已下。合裸形等者。無生忍衣。法界行食。皆一切智諸善根也。）
B05n0002_p2249a06║○第二覺夢相對喻。
B05n0002_p2249a07║譬如有人。於大會中。昏睡安寢。忽然夢見須彌山頂帝釋所住善見大城。宮殿園林種種嚴好。天子天女百
B05n0002_p2249a08║千萬億。普散天華徧滿其地。種種衣樹出妙衣服。種種華樹開敷妙華。諸音樂樹奏天音樂。天諸采女歌詠
B05n0002_p2249a09║美音。無量諸天於中戲樂。其人自見著天衣服。普於其處住止周旋。其大會中一切諸人。雖同一處。不知不
B05n0002_p2249a10║見。何以故。夢中所見。非彼大眾所能見故。一切菩薩世間諸王亦復如是。以久積集善根力故。發一切智
B05n0002_p2249a11║廣大願故。學習一切佛功德故。修行菩薩莊嚴道故。圓滿一切智智法故。滿足普賢諸行願故。趣入一切菩
B05n0002_p2249a12║薩智地故。遊戲一切菩薩所住諸三昧故。已能觀察一切菩薩智慧境界無障礙故。是故悉見如來世尊不
B05n0002_p2249a13║可思議自在神變。一切聲聞諸大弟子。皆不能見。皆不能知。以無菩薩清淨眼故。
B05n0002_p2249a14║【疏】夢游天宮。通喻佛及菩薩高顯廣大德。別喻如來遊戲神變二句。及菩薩大會已下十一句。喻甚相似。
B05n0002_p2249a15║（【鈔】及菩薩大會下十一句者。即上文不見因中。謂一菩薩大會。二菩薩普入。三菩薩普至。四普詣。五神變。六遊戲。七眷屬。八方所。九莊嚴師子座。十宮殿。十一菩薩住處。今文夢往須彌山。即普至普詣。入善見大
B05n0002_p2249a16║城等宮殿。即菩薩宮殿。城池園林。即是住處。天子天女。即眷屬。聖華奏樂。即是神變。歌詠戲樂。即是遊戲。住止周旋。即是座矣。）然此下八喻。約二乘喻。明其無德。亦有通
B05n0002_p2250a01║別。通則於一一德不了。皆由前闕因緣故。別則各喻無德不同。此一喻無如是神通故。又不知菩薩如夢
B05n0002_p2250a02║故。然合文中。明無如是智眼故者。從通相合。故下數段。皆合無眼。文中先喻。後一切菩薩下合。合中二。先
B05n0002_p2250a03║合夢者自見。後一切聲聞下。合大會不見。並可思也。
B05n0002_p2250a04║○第三愚對雪山喻。
B05n0002_p2250a05║譬如雪山具眾藥草。良醫詣彼悉能分別。其諸捕獵放牧之人。恒住彼山。不見其藥。此亦如是。以諸菩薩。入
B05n0002_p2250a06║智境界。具自在力。能見如來廣大神變。諸大弟子唯求自利．不欲利他。唯求自安．不欲安他。雖在林中．不知
B05n0002_p2250a07║不見。
B05n0002_p2250a08║【疏】雪山良藥。通喻幽邃難見德。別喻亦喻佛境界。所悲境故。喻菩薩所住處。悲救眾生為所住故。其捕獵
B05n0002_p2250a09║等。喻聲聞無大悲救眾生病。亦是無如是境界故。
B05n0002_p2250a10║○第四伏藏難知喻。
B05n0002_p2250a11║譬如地中。有諸寶藏。種種珍異悉皆充滿。有一丈夫聰慧明達。善能分別一切伏藏。其人復有大福德力。能
B05n0002_p2250a12║隨所欲。自在而取。奉養父母。賑卹親屬。老病窮乏。靡不均贍。其無智慧無福德人。雖亦至於寶藏之處。不知
B05n0002_p2250a13║不見．不得其益。此亦如是。諸大菩薩有淨智眼。能入如來不可思議甚深境界。能見佛神力。能入諸法門。
B05n0002_p2250a14║能遊三昧海。能供養諸佛。能以正法開悟眾生。能以四攝攝受眾生。諸大聲聞不能得見如來神力。亦不能
B05n0002_p2250a15║見諸菩薩眾。
B05n0002_p2250a16║【疏】藏則通喻祕密難知德。別喻如來尊勝可寶重故。喻菩薩所入三昧．及觀察．頻申．勇猛．供養。如喻思之。
B05n0002_p2251a01║薄福喻聲聞。無如是威德故。（【鈔】喻菩薩下。如喻思之者。然合文自具。若約喻者。伏藏猶如三昧。聰慧分別。即是觀察。隨欲而取。即是頻申。有大福力。即當勇猛。奉養父母。即供養也。）
B05n0002_p2251a02║○第五盲不見寶喻。
B05n0002_p2251a03║譬如盲人至大寶洲。若行若住。若坐若臥。不能得見一切眾寶。以不見故。不能採取。不得受用。此亦如是。
B05n0002_p2251a04║諸大弟子雖在林中親近世尊。不見如來自在神力。亦不得見菩薩大會。何以故。無有菩薩無礙淨眼。不能
B05n0002_p2251a05║次第悟入法界。見於如來自在力故。
B05n0002_p2251a06║【疏】寶洲通喻逈絕難測德。別喻如來妙行。積行圓妙故。喻菩薩受記．成熟．勇猛．可知。盲喻二乘。無如是善
B05n0002_p2251a07║根故。（【鈔】喻菩薩受記等者。不能採取。即無勇猛。不得受用。即無授記成就義也。）
B05n0002_p2251a08║○第六淨眼無障喻。
B05n0002_p2251a09║譬如有人．得清淨眼。名離垢光明。一切暗色不能為障。爾時彼人於夜暗中。處在無量百千萬億人眾之內。
B05n0002_p2251a10║或行或住。或坐或臥。彼諸人眾形相威儀。此明眼人莫不具見。其明眼者威儀進退。彼諸人眾悉不能覩。佛
B05n0002_p2251a11║亦如是。成就智眼清淨無礙。悉能明見一切世間。其所示現神通變化。大菩薩眾所共圍繞。諸大弟子悉不
B05n0002_p2251a12║能見。
B05n0002_p2251a13║【疏】通喻智照難量德。別喻如來威德。菩薩法身已下五句。不覩威儀。喻二乘無如是自在故。（【鈔】喻菩薩法身下五句者。
B05n0002_p2251a14║即菩薩法身清淨。菩薩智身圓滿。願身示現。色身成就。菩薩諸相具足。釋曰。五句不出菩薩形相威儀故。）
B05n0002_p2251a15║○第七徧處定境喻。
B05n0002_p2251a16║譬如比丘。在大眾中入徧處定。所謂地徧處定。水徧處定。火徧處定。風徧處定。青徧處定。黃徧處定。赤徧處
B05n0002_p2252a01║定。白徧處定。天徧處定。種種眾生身徧處定。一切語言音聲徧處定。一切所緣徧處定。入此定者見其所緣。
B05n0002_p2252a02║其餘大眾悉不能見。唯除有住此三昧者。如來所現不可思議諸佛境界。亦復如是。菩薩具見。聲聞莫覩。
B05n0002_p2252a03║【疏】通喻周徧難思德。別喻如來淨剎。菩薩常光。眾色莊嚴。菩薩放大光明網。不見定境。喻聲聞無如是三
B05n0002_p2252a04║昧故。喻中言徧處者。於一切處周徧觀察。無有間隙。故名徧處。然瑜伽智度俱舍等論。皆說有十。今有十
B05n0002_p2252a05║二。前八同彼青黃赤白地水火風。彼中九名空徧處。十名識徧處。先觀青等普徧。次觀青等為何所依。知
B05n0002_p2252a06║由地等。次思所觀。由何廣大。知由於空。次思能觀．知由依識。前八依第四靜慮。觀欲可見色。後二依無色
B05n0002_p2252a07║定。今以宗別。合空識二為天徧處。皆容假想。種性周徧。加於三事。十名種種眾生身徧處者。即眼等根色。
B05n0002_p2252a08║十一語言音聲。即前聲塵。十二一切所緣。即六塵境。則收前香味及法塵境。例此天徧處言。亦可通於諸
B05n0002_p2252a09║天。（【鈔】例此下。以論例經。重釋前天徧處。）次如來所現下。合文可知。
B05n0002_p2252a10║○第八妙藥翳形喻。
B05n0002_p2252a11║譬如有人。以翳形藥自塗其眼。在於眾會。去來坐立無能見者。而能悉覩眾會中事。應知如來．亦復如是。
B05n0002_p2252a12║超過於世。普見世間。非諸聲聞所能得見。唯除趣向一切智境諸大菩薩。
B05n0002_p2252a13║【疏】通喻隱顯超世德。別喻如來住持。喻菩薩起變化雲德。不覩者。喻聲聞無如是解脫故。
B05n0002_p2252a14║○第九二天隨人喻。
B05n0002_p2252a15║如人生已。則有二天．恒相隨逐。一曰同生。二曰同名。天常見人。人不見天。應知如來亦復如是。在諸菩薩
B05n0002_p2252a16║大集會中現大神通。諸大聲聞。悉不能見。
B05n0002_p2253a01║【疏】通喻微妙難壞德。別喻如來嚴好。菩薩身徧十方諸行圓滿德。不覩二天。喻二乘無如是勢力故。亦喻
B05n0002_p2253a02║無悲。捨眾生故。
B05n0002_p2253a03║○第十滅定不行喻。
B05n0002_p2253a04║譬如比丘得心自在。入滅盡定。六根作業皆悉不行。一切語言不知不覺。定力持故．不般涅槃。一切聲聞
B05n0002_p2253a05║亦復如是。雖復住在逝多林中。具足六根。而不知不見。不解不入。如來自在菩薩眾會諸所作事。
B05n0002_p2253a06║【疏】唯喻聲聞。安住自乘。證實際故。亦總喻無德。（【鈔】第十滅定不行喻者。然滅定之義。六地已略明。今當更說。薩婆多宗。此定唯依有頂地起。以下諸地。皆名有想。行
B05n0002_p2253a07║相粗動。難可止息。此有頂地。名為非想。行相微細。易可止息。故唯有頂有滅盡定。俱舍頌云。滅盡定名體。為淨住有頂。謂滅盡定以二十二法為體。謂修定前。有二十一心所及心王故。言二十一心所者。謂大地
B05n0002_p2253a08║十。大善地十。欣厭隨一為滅定。故有二十二法。不相應行替處。名為滅定。隨滅爾許心心所法。為定體也。若成實論第十六滅定品云。問曰。若此中意。以泥洹為滅者。是汝先言。九次第定中滅定。心心數滅。是則
B05n0002_p2253a09║相違。答曰。滅定有二。一諸煩惱盡。二煩惱未盡。煩惱盡者。在解脫中。煩惱未盡。在次第中。一滅煩惱。故名滅定。二滅心心數法。故名滅定。滅煩惱是第八解脫。亦名阿羅漢果。若唯識第七云。滅盡定者。謂有無學。
B05n0002_p2253a10║（即羅漢及獨一辟支也。）或有學。（即三果身證阿那含。）已伏惑障。無所有貪。（謂無所有已下諸貪滅。）上貪不定。（上貪未滅也。）由止息想。作意為先。令不恆行（六識）染污（染污第七。）心心所滅。（令上二識俱不行故。）令身安和。故亦名
B05n0002_p2253a11║定。（謂有心定．令心平等安帖和悅為安和。今無心定．由定前心力．能令身心平等和悅．如有心定。故亦名定。）由偏厭想受。亦名滅彼定也。（即加行心。）顯揚第一云。滅盡定者。謂已離無所有處欲。或入非非想處定。或復上進。入無
B05n0002_p2253a12║想定。或復上進。由起暫息想。作意前方便故。止息所緣。不恆行諸心心法。及恆行一分諸心心法滅也。餘文可知。）又上十喻。從後逆次。配前闕因後之十句。謂一
B05n0002_p2253a13║喻無法喜。二喻不知菩薩如夢。三喻不從如來加被之所生等。如理思之。其前十句。但通為不見之因。（又上
B05n0002_p2253a14║十喻。從後逆次配前闕因後之十句者。疏但出三。謂一鬼對恆河喻。喻無法喜。法喜為食故。二夢遊天宮喻。喻不知菩薩如夢幻故。此相甚顯。三愚對雪山喻。喻不從如來加被之所生故。其合經云。以諸菩薩入
B05n0002_p2253a15║智境界。具自在力。得見如來神變自在。即如來加被之力。其捕獵者。即無加被也。四伏藏難知喻。喻本不發一切菩薩諸大願力故。謂無福力。即闕大願。五盲不見寶喻。喻不求超出世間。不共菩薩諸善根故。無
B05n0002_p2253a16║眼不見於寶。即闕不共善根。六淨眼無障喻。乃喻本不得諸菩薩眼所知境故。此喻更顯。諸人不見。喻於二乘不見淨眼境故。七徧處定境喻。喻本不得嚴淨佛剎神通智故。青等徧淨。即淨剎也。八妙藥翳形喻。
B05n0002_p2254a01║喻本不成就如來出世諸善根故。翳形之藥。即出世善根。九二天隨人喻。喻本不修習生一切智諸善根故。二天見人．即一切智。人不見天．故無此也。十滅定不行喻。喻本在生死流轉之時。不勸眾生求於最勝
B05n0002_p2254a02║大智眼故。諸識不行。豈當有眼。故於六境。都不見知。是故十喻。對前十因。文相甚顯。令如理思。【校】不共菩薩諸善根故。薩．應從嘉興藏作提。）（第二喻竟。）
B05n0002_p2254a03║○第三徵以結成。
B05n0002_p2254a04║何以故。如來境界甚深。廣大。難見。難知。難測。難量。超諸世間。不可思議。無能壞者。非是一切二乘境界。是故
B05n0002_p2254a05║如來自在神力。菩薩眾會。及逝多林普徧一切清淨世界。如是等事。諸大聲聞悉不知見。非其器故。
B05n0002_p2254a06║【疏】文有十句。結前十喻。唯第七八為順前合。故有前却。餘皆如次。（【鈔】餘皆如次者。一如來境界甚深。結鬼對恆河喻。二廣大。結夢遊天宮喻。三難
B05n0002_p2254a07║見。結愚對雪山喻。四難知。結伏藏難知喻。五難測。結盲不見寶喻。六難量。結淨眼無障喻。七超諸世間。結徧處定境喻。八不可思議。結妙藥翳形喻。九無能壞者。結二天隨人喻。十非是一切二乘境界。結滅定不
B05n0002_p2254a08║行喻。六根作業．皆不行故。其間文意。極相順故。）上來法喻。廣顯聲聞不見聞等。問。般若經。明聲聞若智若斷。皆是菩薩無生法忍。
B05n0002_p2254a09║若是其忍。何以上文皆言無菩薩德耶。又文殊巡行經中。五百聲聞。聞而不信。法華不輕。亦令其聞。何得
B05n0002_p2254a10║此中。不令聞耶。答。為顯不共故。故智論明般若有共不共。指此不思議經。不共二乘說故。（問般若下。申難也。引於三經。而
B05n0002_p2254a11║有二難。一引大品難無現緣。言若智若斷者。彼經具云。須陀洹若智若斷。皆菩薩無生法忍。斯陀含若智若斷。皆是菩薩無生法忍。阿那含若智若斷。皆是菩薩無生法忍。阿羅漢。辟支佛。皆別之。若智若斷。皆是
B05n0002_p2254a12║菩薩無生法忍。下結難可知。又文殊巡行經下。後引二經不令聞。今此一經。略以義引耳。若具引者。名文殊師利巡行經。以說文殊徧巡五百比丘房。皆見寂定。因以為名。最後難舍利弗。以顯甚深般若。問舍利
B05n0002_p2254a13║弗言。我時見汝獨處一房。結跏趺坐。折伏其身。汝為當坐禪耶。不耶。答云坐。難云。為欲令未斷者斷。故坐禪耶等。因此廣顯性空無得之理。時五百比丘。從座而起。於世尊前。高聲唱言。從今已去。更不須見文殊
B05n0002_p2254a14║身。不須聞其名字。如是方處。速應捨離。所有文殊一切住處。亦莫趣向。所以者何。文殊煩惱解脫。一相說故等。舍利弗令文殊為決了。文殊言。實無文殊而可得故。若實無文殊可得者。彼亦不可見等。廣為說法。
B05n0002_p2254a15║四百比丘漏盡得果。一百更謗。陷入地獄。後還得道。廣如彼說。故云五百比丘。聞而不信。意云。何以此會。不令其聞而不信耶。法華不輕。亦令其聞者。引意同前。即第六經。常不輕品。不輕徧禮四眾云。我不輕汝
B05n0002_p2254a16║等。汝等行菩薩道。當作佛。即宣一切眾生皆有佛性。如來知見平等之理。為令聞也。眾人或以杖木瓦石而打擲之。復於千劫入阿鼻地獄受大苦惱。從地獄出。還遇常不輕教化。即跋陀婆羅等菩薩。即二經之
B05n0002_p2255a01║中。皆令其聞。一時之謗。後皆成益。今何不爾。答。為顯不共下。第三會釋。於中有五。一顯不共般若。不共般若已如前引。若準天台意。前以通教難於圓別。今以圓別。揀異於通。）又大聖化儀。其類
B05n0002_p2255a02║不等。或令聞不信以為遠種。如上所引。或以威力令其出會。如法華中五千拂席。或令在會使其不聞。即
B05n0002_p2255a03║如今經。然法華漸教之終。將收敗種。故加令其去。篤勵在會。使其信受。此經頓教之始。為顯深勝。留使不
B05n0002_p2255a04║聞。令諸後學。修見聞種。（法華是漸者。化儀漸故。先說三乘引導眾生。然後但以大乘而度脫之。故云漸也。非法門為漸。將收敗種者。義如前引。謂二乘結斷。如根敗士。無利五欲。如焦穀子。
B05n0002_p2255a05║不能生芽。即昔教意。今至法華。三根聲聞．皆得記別。不在此會。亦為宣陳。則焦穀生芽。盲聾視聽。死屍再起。寒灰重熱。而言將收者。當未廣說。先且斥之。使在會者。自欣多幸。故云激勵。是以經云。此眾無枝葉。唯
B05n0002_p2255a06║有諸真實。故彼疏中云。繁柯既亡。則貞幹存焉。廣說之後。方復收之。故不在會。亦合為說。此經頓教之始者。初成頓說故。未有滯權。不須引斥。直彰不共。顯法難思。在會不聞。由無因種。若修因種。於何不聞。故云。
B05n0002_p2255a07║令修見聞種也。）又復大乘該於小乘。則其智斷。皆是菩薩法忍。小智不知大智。故此云。於有無諦。作決定解。不見
B05n0002_p2255a08║不聞。（小乘猶於百川．不攝大海。大乘猶如大海．必攝百川。）又若已開顯。即權為實漸。故法華云。汝等所行。是菩薩道。若權實相對。則
B05n0002_p2255a09║如聾盲。非其器故。其猶黎庶以對於王。貴賤懸隔。以王收人。則率土之內．莫非王人。是以若約普收。即一
B05n0002_p2255a10║切眾生。無不具有如來智慧。況於二乘無漏因果。若較優劣。則權教久行菩薩。尚不信聞。況於二乘。二乘
B05n0002_p2255a11║上首。尚如聾盲。況凡夫外道。既非其器。本不合列。為顯法勝。大權菩薩。示為聾盲。是知聾盲。於勝有力。能
B05n0002_p2255a12║顯勝故。勝劣相望。力用交徹。成大緣起。方是深玄。
B05n0002_p2255a13║【論】佛子如恒河岸有百億無量餓鬼已下。至諸大聲聞悉不知見非其器故。有七十四行半經。有十種喻。
B05n0002_p2255a14║比聲聞無有廣大菩提善根。在於會中。不知不見如來自在分。其所有十喻。經文自明。如是聲聞。示同不
B05n0002_p2255a15║聞。不見如來變化神力境界。菩薩海眾。令諸實是聲聞迴心。種如來大願大智大慈悲。常處生死。廣利眾
B05n0002_p2255a16║生故。（第五舉失顯得分竟。）
B05n0002_p2256a01║○大文第六。偈頌讚德分。既至詠德。顯所證故。文中十方菩薩。即為十段。初二讚道場三昧等用。餘八通
B05n0002_p2256a02║讚佛德。今初東方。總讚一會。
B05n0002_p2256a03║爾時毗盧遮那願光明菩薩。承佛神力。觀察十方而說頌言。
B05n0002_p2256a04║汝等應觀察佛道不思議於此逝多林示現神通力
B05n0002_p2256a05║【疏】十頌分二。初總餘別。
B05n0002_p2256a06║善逝威神力所現無央數一切諸世間迷惑不能了法王深妙法無量難思議
B05n0002_p2256a07║所現諸神通舉世莫能測以了法無相是故名為佛而具相莊嚴稱揚不可盡
B05n0002_p2256a08║今於此林內示現大神力甚深無有邊言辭莫能辯
B05n0002_p2256a09║【疏】別中亦二。前四歎佛。於中初二歎內德。一廣。二深。次一歎內外無礙。後一結成今用。
B05n0002_p2256a10║汝觀大威德無量菩薩眾十方諸國土而來見世尊所願皆具足所行無障礙
B05n0002_p2256a11║一切諸世間無能測量者一切諸緣覺及彼大聲聞皆悉不能知菩薩行境界
B05n0002_p2256a12║菩薩大智慧諸地悉究竟高建勇猛幢難摧難可動諸大名稱士無量三昧力
B05n0002_p2256a13║所現諸神變法界悉充滿
B05n0002_p2256a14║【疏】後五歎菩薩。一總顯雲集。二願行深。三超下位。四智地高。五定用廣。
B05n0002_p2256a15║○第二南方。唯歎菩薩。然既結歸佛力。亦為歎佛。
B05n0002_p2256a16║爾時不可壞精進王菩薩。承佛神力。觀察十方而說頌言。
B05n0002_p2257a01║汝觀諸佛子智慧功德藏究竟菩提行安隱諸世間其心本明達善入諸三昧
B05n0002_p2257a02║智慧無邊際境界不可量
B05n0002_p2257a03║【疏】十頌分五。初二令觀內德。於中初偈二嚴究竟。後偈定智廣深。
B05n0002_p2257a04║今此逝多林種種皆嚴飾菩薩眾雲集親近如來住汝觀無所著無量大眾海
B05n0002_p2257a05║十方來詣此坐寶蓮華座
B05n0002_p2257a06║【疏】次二示其集處。
B05n0002_p2257a07║無來亦無住無依無戲論離垢心無礙究竟於法界建立智慧幢堅固不動搖
B05n0002_p2257a08║知無變化法而現變化事十方無量剎一切諸佛所同時悉往詣而亦不分身
B05n0002_p2257a09║【疏】次三明寂用無礙。初一偈半即寂．後一偈半起用。
B05n0002_p2257a10║汝觀釋師子自在神通力能令菩薩眾一切俱來集
B05n0002_p2257a11║【疏】次一結歸佛力。
B05n0002_p2257a12║一切諸佛法法界悉平等言說故不同此眾咸通達諸佛常安住法界平等際
B05n0002_p2257a13║演說差別法言辭無有盡
B05n0002_p2257a14║【疏】後二結其德廣。同諸佛故。
B05n0002_p2257a15║○第三西方下。唯歎佛德。然雖通諸德。隨多顯名。今此歎智用應時德。
B05n0002_p2257a16║爾時普勝無上威德王菩薩。承佛神力。觀察十方而說頌言。
B05n0002_p2258a01║汝觀無上士廣大智圓滿善達時非時為眾演說法摧伏眾外道一切諸異論
B05n0002_p2258a02║普隨眾生心為現神通力正覺非有量亦復非無量若量若無量牟尼悉超越
B05n0002_p2258a03║【疏】十頌分二。初三法說。一內德。二外用。三總結離言。
B05n0002_p2258a04║如日在虛空照臨一切處佛智亦如是了達三世法譬如十五夜月輪無減缺
B05n0002_p2258a05║如來亦復然白法悉圓滿譬如空中日運行無暫已如來亦如是神變恒相續
B05n0002_p2258a06║譬如十方剎於空無所礙世燈現變化於世亦復然譬如世間地羣生之所依
B05n0002_p2258a07║照世燈法輪為依亦如是譬如猛疾風所行無障礙佛法亦如是速徧於世間
B05n0002_p2258a08║譬如大水輪世界所依住智慧輪亦爾三世佛所依
B05n0002_p2258a09║【疏】後七喻顯。一喻前廣大。二喻圓滿。三四喻現通。一長時。二無礙。五喻演法。六喻摧邪。七總喻前德。諸佛
B05n0002_p2258a10║同依。
B05n0002_p2258a11║○第四北方十偈九喻。歎三德深廣。
B05n0002_p2258a12║爾時無礙勝藏王菩薩。承佛神力。觀察十方而說頌言。
B05n0002_p2258a13║譬如大寶山饒益諸含識佛山亦如是普益於世間譬如大海水澄淨無垢濁
B05n0002_p2258a14║見佛亦如是能除諸渴愛譬如須彌山出於大海中世間燈亦爾從於法海出
B05n0002_p2258a15║如海具眾寶求者皆滿足無師智亦然見者悉開悟如來甚深智無量無有數
B05n0002_p2258a16║是故神通力示現難思議
B05n0002_p2259a01║【疏】於中二。前五偈四喻。喻內德。一恩。二斷。次三喻喻智。前一高遠。次二深廣。
B05n0002_p2259a02║譬如工幻師示現種種事佛智亦如是現諸自在力譬如如意寶能滿一切欲
B05n0002_p2259a03║最勝亦復然滿諸清淨願譬如明淨寶普照一切物佛智亦如是普照羣生心
B05n0002_p2259a04║譬如八面寶等鑒於諸方無礙燈亦然普照於法界譬如水清珠能清諸濁水
B05n0002_p2259a05║見佛亦如是諸根悉清淨
B05n0002_p2259a06║【疏】後五喻大用。一巧示。二隨欲。三照機。四合理。五結益。
B05n0002_p2259a07║○第五東北方法界願月王。十頌。歎普益眾生德。
B05n0002_p2259a08║爾時化現法界願月王菩薩。承佛神力。觀察十方而說頌言。
B05n0002_p2259a09║譬如帝青寶能青一切色見佛者亦然悉發菩提行
B05n0002_p2259a10║【疏】分四。初偈總喻見無不益。
B05n0002_p2259a11║一一微塵內佛現神通力令無量無邊菩薩皆清淨甚深微妙力無邊不可知
B05n0002_p2259a12║菩薩之境界世間莫能測如來所現身清淨相莊嚴普入於法界成就諸菩薩
B05n0002_p2259a13║【疏】次三別明益菩薩。初一淨二障。後二成妙力。
B05n0002_p2259a14║難思佛國土於中成正覺一切諸菩薩世主皆充滿釋迦無上尊於法悉自在
B05n0002_p2259a15║示現神通力無邊不可量菩薩種種行無量無有盡如來自在力為之悉示現
B05n0002_p2259a16║佛子善修學甚深諸法界成就無礙智明了一切法善逝威神力為眾轉法輪
B05n0002_p2260a01║神變普充滿令世皆清淨
B05n0002_p2260a02║【疏】三有五頌明益徧。一成道徧。二神通徧。三示行徧。四了法徧。五轉法徧。
B05n0002_p2260a03║如來智圓滿境界亦清淨譬如大龍王普濟諸羣生
B05n0002_p2260a04║【疏】四有一偈結益周普。
B05n0002_p2260a05║○第六東南方十頌。歎大用難思德。
B05n0002_p2260a06║爾時法慧光燄王菩薩。承佛神力。觀察十方而說頌言。
B05n0002_p2260a07║三世諸如來聲聞大弟子悉不能知佛舉足下足事去來現在世一切諸緣覺
B05n0002_p2260a08║亦不知如來舉足下足事況復諸凡夫結使所纏縛無明覆心識而能知導師
B05n0002_p2260a09║【疏】分三。初三明凡小難思。
B05n0002_p2260a10║正覺無礙智超過語言道其量不可測孰有能知見譬如明月光無能測邊際
B05n0002_p2260a11║佛神通亦爾莫見其終盡一一諸方便念念所變化盡於無量劫思惟不能了
B05n0002_p2260a12║思惟一切智不可思議法一一方便門邊際不可得
B05n0002_p2260a13║【疏】次四出難思之法。
B05n0002_p2260a14║若有於此法而興廣大願彼於此境界知見不為難勇猛勤修習難思大法海
B05n0002_p2260a15║其心無障礙入此方便門心意已調伏志願亦寬廣當獲大菩提最勝之境界
B05n0002_p2260a16║【疏】後三顯能知之人。
B05n0002_p2261a01║○第七西南方十頌。歎智身難思德。
B05n0002_p2261a02║爾時破一切魔軍智幢王菩薩。承佛神力。觀察十方而說頌言。
B05n0002_p2261a03║智身非是身無礙難思議設有思議者一切無能及
B05n0002_p2261a04║【疏】分四。初一總顯難思。
B05n0002_p2261a05║從不思議業起此清淨身殊特妙莊嚴不著於三界
B05n0002_p2261a06║【疏】次一舉因顯果。
B05n0002_p2261a07║光明照一切法界悉清淨開佛菩提門出生眾智慧譬如世間日普放慧光明
B05n0002_p2261a08║遠離諸塵垢滅除一切障普淨三有處永絕生死流成就菩薩道出生無上覺
B05n0002_p2261a09║示現無邊色此色無依處所現雖無量一切不思議菩提一念頃能覺一切法（【校】菩提．纂要金陵本誤作菩薩。）
B05n0002_p2261a10║云何欲測量如來智邊際一念悉明達一切三世法故說佛智慧無盡無能壞
B05n0002_p2261a11║【疏】次三別示難思之相。於中三。初三智照淨障。次一示現深廣。後二念智圓融。
B05n0002_p2261a12║智者應如是專思佛菩提此思難思議思之不可得菩提不可說超過語言路
B05n0002_p2261a13║諸佛從此生是法難思議
B05n0002_p2261a14║【疏】四有二頌結勸。謂從不思議生佛智身。令絕思議之念。是思佛矣。
B05n0002_p2261a15║○第八西北方十頌。歎佛成就菩薩德。
B05n0002_p2261a16║爾時願智光明幢王菩薩。承佛神力。觀察十方而說頌言。
B05n0002_p2262a01║若能善觀察菩提無盡海則得離癡念決定受持法
B05n0002_p2262a02║【疏】分二。初總標觀成決定。
B05n0002_p2262a03║若得決定心則能修妙行禪寂自思慮永斷諸疑惑其心不疲倦亦復無懈怠
B05n0002_p2262a04║展轉增進修究竟諸佛法信智已成就念念令增長常樂常觀察無得無依法
B05n0002_p2262a05║無量億千劫所修功德行一切悉迴向諸佛所求道雖在於生死而心無染著
B05n0002_p2262a06║安住諸佛法常樂如來行世間之所有蘊界等諸法一切皆捨離專求佛功德
B05n0002_p2262a07║凡夫嬰妄惑於世常流轉菩薩心無礙救之令解脫
B05n0002_p2262a08║【疏】餘九展轉成益。於中前七偈各一行。
B05n0002_p2262a09║菩薩行難稱舉世莫能思徧除一切苦普與羣生樂已獲菩提智復愍諸羣生
B05n0002_p2262a10║光明照世間度脫一切眾
B05n0002_p2262a11║【疏】後二總結深廣。
B05n0002_p2262a12║○第九下方菩薩。歎佛難見聞德。
B05n0002_p2262a13║爾時破一切障勇猛智王菩薩。承佛神力。觀察十方而說頌言。
B05n0002_p2262a14║無量億千劫佛名難可聞況復得親近永斷諸疑惑如來世間燈通達一切法
B05n0002_p2262a15║普生三世福令眾悉清淨如來妙色身一切所欽歎億劫常瞻仰其心無厭足
B05n0002_p2262a16║若有諸佛子觀佛妙色身必捨諸有著迴向菩提道如來妙色身恒演廣大音
B05n0002_p2263a01║辯才無障礙開佛菩提門曉悟諸眾生無量不思議令入智慧門授以菩提記
B05n0002_p2263a02║如來出世間為世大福田普導諸含識令其集福行若有供養佛永除惡道畏
B05n0002_p2263a03║消滅一切苦成就智慧身若見兩足尊能發廣大心是人恒值佛增長智慧力
B05n0002_p2263a04║若見人中勝決意向菩提是人能自知必當成正覺
B05n0002_p2263a05║【疏】分二。初一標名難聞。近必斷疑。餘別顯益物之相。於中初一生福益。次二向菩提益。次二成智益。餘四
B05n0002_p2263a06║就人結益。
B05n0002_p2263a07║○第十上方菩薩。歎佛恩深德（【校】德。嘉與藏南藏無。）重德。
B05n0002_p2263a08║爾時法界差別願智神通王菩薩。承佛神力。觀察十方而說頌言。
B05n0002_p2263a09║釋迦無上尊具一切功德見者心清淨迴向大智慧如來大慈悲出現於世間
B05n0002_p2263a10║普為諸羣生轉無上法輪
B05n0002_p2263a11║【疏】分四。初二總舉佛德。意在於恩。
B05n0002_p2263a12║如來無數劫勤苦為眾生云何諸世間能報大師恩
B05n0002_p2263a13║【疏】次一恩深難報。
B05n0002_p2263a14║寧於無量劫受諸惡道苦終不捨如來而求於出離寧代諸眾生備受一切苦
B05n0002_p2263a15║終不捨於佛而求得安樂寧在諸惡趣恒得聞佛名不願生善道暫時不聞佛
B05n0002_p2263a16║寧生諸地獄一一無數劫終不遠離佛而求出惡趣
B05n0002_p2264a01║【疏】次四發荷恩之心。
B05n0002_p2264a02║何故願久住一切諸惡道以得見如來增長智慧故若得見於佛除滅一切苦
B05n0002_p2264a03║能入諸如來大智之境界若得見於佛捨離一切障長養無盡福成就菩提道
B05n0002_p2264a04║如來能永斷一切眾生疑隨其心所樂普皆令滿足
B05n0002_p2264a05║【疏】後四釋成荷恩之意。（【鈔】大文第六偈頌分可知。）
B05n0002_p2264a06║【論】明毗盧遮那菩薩等十菩薩說頌分。已下有十菩薩。並是十方來者。各說一頌。各隨自名。各歎自法。是
B05n0002_p2264a07║一切諸佛諸菩薩行。皆隨菩薩名下義。表其頌意可見。如初毗盧遮那願光明菩薩。是種種光明。直是佛
B05n0002_p2264a08║果願光者。是佛果菩薩中行。從初總歎。令諸觀察逝多林如來境界。次下九箇。是總中別。各隨菩薩名下
B05n0002_p2264a09║義。取所頌之法也。如不可壞精進王者。還頌不可壞精進義。王者自在義。已下倣此準知。（第六偈頌讚
B05n0002_p2264a10║德分竟。）
B05n0002_p2264a11║大方廣佛華嚴經疏論纂要卷第九十九