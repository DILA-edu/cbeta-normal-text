B05n0002_p2531a11║
B05n0002_p2531a12║
B05n0002_p2531a13║大方廣佛華嚴經疏論纂要卷第一百之八
B05n0002_p2531a14║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B05n0002_p2531a15║入法界品第三十九（之十一）
B05n0002_p2531a16║○第四普救眾生妙德夜神。寄燄慧地。（【鈔】寄燄慧者。謂安住最勝菩提分法。燒煩惱薪。慧燄增故。）文但有五。二三合故。第一依教趣求。
B05n0002_p2532a01║爾時善財童子。於喜目觀察眾生夜神所。聞普喜幢解脫門。信解趣入。了知隨順。思惟修習。念善知識所有
B05n0002_p2532a02║教誨。心無暫捨。諸根不散。一心願得見善知識。普於十方勤求匪懈。願常親近生諸功德。與善知識同一
B05n0002_p2532a03║善根。得善知識巧方便行。依善知識入精進海。於無量劫常不遠離。作是願已。往詣普救眾生妙德夜神所。
B05n0002_p2532a04║【疏】趣求中。先修入前法。後一心願得下。趣求後友。
B05n0002_p2532a05║○第二聞見法界。即合二三。謂約善財。則是見敬。若約夜神所現。即是解脫業用。便為默授法界。若約二
B05n0002_p2532a06║文開辨。則先明見敬咨問。後答因緣。方為正授法界。今依合科。總分為四。一現光加持。二蒙光獲益。三三
B05n0002_p2532a07║業敬讚。四問答因緣。今初。
B05n0002_p2532a08║時彼夜神。為善財童子示現菩薩調伏眾生解脫神力。以諸相好莊嚴其身。於兩眉間放大光明。名智燈普
B05n0002_p2532a09║照清淨幢。無量光明以為眷屬。其光普照一切世間。照世間已。入善財頂。充滿其身。
B05n0002_p2532a10║【疏】調伏眾生解脫。即光所依。是己法門。名體可知。
B05n0002_p2532a11║○第二蒙光獲益。謂得三昧。見大用故。
B05n0002_p2532a12║善財爾時即得究竟清淨輪三昧。得此三昧已。悉見二神兩處中間。所有一切地塵。水塵。及以火塵。金剛
B05n0002_p2532a13║摩尼眾寶微塵。華香瓔珞諸莊嚴具．如是一切所有微塵。
B05n0002_p2532a14║【疏】於中二。先得定。謂三業六根皆離障故。云究竟清淨。即淨智圓滿摧障為輪．故所見無礙。後得此三
B05n0002_p2532a15║昧下。明見大用。於中二。先見用所依處。
B05n0002_p2532a16║一一塵中。各見佛剎微塵數世界成壞。及見一切地水火風諸大積聚。亦見一切世界接連。皆以地輪任持
B05n0002_p2533a01║而住。種種山海。種種河池。種種樹林。種種宮殿。所謂天宮殿。龍宮殿。夜叉宮殿。乃至摩睺羅伽人非人等宮
B05n0002_p2533a02║殿屋宅。地獄畜生閻羅王界一切住處。諸趣輪轉生死往來。隨業受報各各差別。靡不悉見。又見一切世界
B05n0002_p2533a03║差別。所謂或有世界雜穢。或有世界清淨。或有世界趣雜穢。或有世界趣清淨。或有世界雜穢清淨。或有世
B05n0002_p2533a04║界清淨雜穢。或有世界一向清淨。或有世界其形平正。或有覆住。或有側住。
B05n0002_p2533a05║【疏】後明所見事。於中三。一所化處。二能化益。三所化意。前中二。一總明處類。二又見下。別明塵中之剎。趣
B05n0002_p2533a06║雜穢等者。轉變向染淨故。雜染清淨者。染多故。下句反此。一向清淨者。對上二故。初之二句。乃是總明。
B05n0002_p2533a07║如是等一切世界一切趣中。悉見此普救眾生夜神。於一切時。一切處。隨諸眾生形貌言辭。行解差別。以方
B05n0002_p2533a08║便力普現其前。隨宜化度。令地獄眾生免諸苦毒。令畜生眾生不相食噉。令餓鬼眾生無有飢渴。令諸龍
B05n0002_p2533a09║等離一切怖。令欲界眾生離欲界苦。令人趣眾生離暗夜怖。毀呰怖。惡名怖。大眾怖。不活怖。死怖。惡道怖。斷
B05n0002_p2533a10║善根怖。退菩提心怖。遇惡知識怖。離善知識怖。墮二乘地怖。種種生死怖。異類眾生同住怖。惡時受生怖。惡
B05n0002_p2533a11║種族中受生怖。造惡業怖。業煩惱障怖。執著諸想繫縛怖。如是等怖悉令捨離。又見一切眾生。卵生。胎生。
B05n0002_p2533a12║濕生。化生。有色。無色。有想。無想。非有想。非無想。普現其前常勤救護。
B05n0002_p2533a13║【疏】二明能化益。亦二。先總明。後令地獄下。別顯。於中先化五道。後又見一切眾生下。明化九類。
B05n0002_p2533a14║為成就菩薩大願力故。深入菩薩三昧力故。堅固菩薩神通力故。出生普賢行願力故。增廣菩薩大悲海故。
B05n0002_p2533a15║得普覆眾生無礙大慈故。得普與眾生無量喜樂故。得普攝一切眾生智慧方便故。得菩薩廣大解脫自在
B05n0002_p2533a16║神通故。嚴淨一切佛剎故。覺了一切諸法故。供養一切諸佛故。受持一切佛教故。積集一切善根修一切妙
B05n0002_p2534a01║行故。入一切眾生心海而無障礙故。知一切眾生諸根教化成熟故。淨一切眾生信解除其惡障故。破一切
B05n0002_p2534a02║眾生無知黑暗故。令得一切智清淨光明故。
B05n0002_p2534a03║【疏】三明化意中。為成諸法。通能所化。
B05n0002_p2534a04║○第三三業敬讚。
B05n0002_p2534a05║時善財童子。見此夜神如是神力。不可思議甚深境界。普現調伏一切眾生菩薩解脫已。歡喜無量。頭面作
B05n0002_p2534a06║禮一心瞻仰。時彼夜神即捨菩薩莊嚴之相。還復本形。而不捨其自在神力。爾時善財童子。恭敬合掌却
B05n0002_p2534a07║住一面。以偈讚曰。
B05n0002_p2534a08║我善財得見如是大神力其心生歡喜說偈而讚歎我見尊妙身眾相以莊嚴
B05n0002_p2534a09║譬如空中星一切悉嚴淨所放殊勝光無量剎塵數種種微妙色普照於十方
B05n0002_p2534a10║一一毛孔放眾生心數光一一光明端皆出寶蓮華華中出化身能滅眾生苦
B05n0002_p2534a11║光中出妙香普熏於眾生復雨種種華供養一切佛兩眉放妙光量與須彌等
B05n0002_p2534a12║普觸諸含識令滅愚癡暗口放清淨光譬如無量日普照於廣大毗盧舍那境
B05n0002_p2534a13║眼放清淨光譬如無量月普照十方剎悉滅世癡翳現化種種身相狀等眾生
B05n0002_p2534a14║充滿十方界度脫三有海妙身徧十方普現眾生前滅除水火賊王等一切怖
B05n0002_p2534a15║我承喜目教今得詣尊所見尊眉間相放大清淨光普照十方海悉滅一切暗
B05n0002_p2534a16║顯現神通力而來入我身我遇圓滿光心生大歡喜得總持三昧普見十方佛
B05n0002_p2535a01║我於所經處悉見諸微塵一一微塵中各見塵數剎或有無量剎一切咸濁穢
B05n0002_p2535a02║眾生受諸苦常悲歎號泣或有染淨剎少樂多憂苦示現三乘像往彼而救度
B05n0002_p2535a03║或有淨染剎眾生所樂見菩薩常充滿住持諸佛法一一微塵中無量淨剎海
B05n0002_p2535a04║毗盧遮那佛往劫所嚴淨佛於一切剎悉坐菩提樹成道轉法輪度脫諸羣生
B05n0002_p2535a05║我見普救天於彼無量剎一切諸佛所普皆往供養
B05n0002_p2535a06║【疏】於中三。初身心敬重。二時彼夜神下。顯友自在。三爾時下。口以偈讚。二十偈半。分二。初偈總。餘偈別。別
B05n0002_p2535a07║中二。初九偈半。明光用無涯。後我承下。述前蒙光獲益。於中三。初半偈推功歸本。次二偈半。述得三昧。餘
B05n0002_p2535a08║述見大用。
B05n0002_p2535a09║○第四問答因緣中二。先問。後答。
B05n0002_p2535a10║爾時善財童子說此頌已。白普救眾生妙德夜神言。天神。今此解脫。甚深希有。其名何等。得此解脫其已久
B05n0002_p2535a11║如。修何等行而得清淨。
B05n0002_p2535a12║【疏】問中三。一問名。前來標名。集經者言。故此方問。二問得法久近。欲顯久修德遠故。三問修因淨治。求入
B05n0002_p2535a13║路故。
B05n0002_p2535a14║○後答中二。先歎深難說。後承力為說。今初。
B05n0002_p2535a15║夜神言。善男子。是處難知。諸天及人．一切二乘．所不能測。何以故。此是住普賢菩薩行者境界故。住大悲藏
B05n0002_p2535a16║者境界故。救護一切眾生者境界故。能淨一切三惡八難者境界故。能於一切佛剎中紹隆佛種不斷者境
B05n0002_p2536a01║界故。能住持一切佛法者境界故。能於一切劫修菩薩行成滿大願海者境界故。能於一切法界海以清淨
B05n0002_p2536a02║智光滅無明暗障者境界故。能以一念智慧光明。普照一切三世方便海者境界故。
B05n0002_p2536a03║【疏】深相云何。若約得時。時久遠故。非久近故。若約修因。因行廣故。若通上二．契理深故。若約名說。名如體
B05n0002_p2536a04║用故。名者實賓。難窮實故。文有標。及徵釋。可知。
B05n0002_p2536a05║○後承力為說中。先長行。後偈頌。前中先標許。後善男子下。正說。於中二。先通答三問。後別答修行治淨
B05n0002_p2536a06║問。今初分三。一答得法久近。二明發心之始。三結會古今。今初。
B05n0002_p2536a07║我承佛力。今為汝說。善男子。乃往古世。過佛剎微塵數劫。爾時有劫名圓滿清淨。世界名毗盧遮那大威
B05n0002_p2536a08║德。有須彌山微塵數如來於中出現。其佛世界以一切香王摩尼寶為體。眾寶莊嚴。住無垢光明摩尼王
B05n0002_p2536a09║海上。其形正圓。淨穢合成。一切嚴具帳雲而覆其上。一切莊嚴摩尼輪山千帀圍繞。有十萬億那由他四天
B05n0002_p2536a10║下皆妙莊嚴。或有四天下惡業眾生於中止住。或有四天下雜業眾生於中止住。或有四天下善根眾生於
B05n0002_p2536a11║中止住。或有四天下一向清淨諸大菩薩之所止住。此界東際輪圍山側。有四天下名寶燈華幢。國界清
B05n0002_p2536a12║淨。飲食豐足。不藉耕耘而生稻粱。宮殿樓閣悉皆奇妙。諸如意樹處處行列。種種香樹恒出香雲。種種鬘樹
B05n0002_p2536a13║恒出鬘雲。種種華樹常雨妙華。種種寶樹出諸奇寶。無量色光周帀照耀。諸音樂樹出諸音樂。隨風吹動演
B05n0002_p2536a14║妙音聲。日月光明摩尼寶王。普照一切。晝夜受樂無時間斷。此四天下。有百萬億那由他諸王國土。一一國
B05n0002_p2536a15║土．有千大河。周帀圍繞。一一皆以妙華覆上。隨流漂動出天樂音。一切寶樹列植其岸。種種珍奇以為嚴飾。
B05n0002_p2536a16║舟船來往稱情戲樂。一一河間有百萬億城。一一城．有百萬億那由他聚落。如是一切城邑聚落。各有無量
B05n0002_p2537a01║百千億那由他宮殿園林周帀圍繞。此四天下閻浮提內。有一國土名寶華燈。安隱豐樂。人民熾盛。其中眾
B05n0002_p2537a02║生具行十善。有轉輪王於中出現。名毗盧遮那妙寶蓮華髻。於蓮華中忽然化生。三十二相以為嚴好。七
B05n0002_p2537a03║寶具足王四天下。恒以正法教導羣生。王有千子。端正勇健能伏怨敵。百萬億那由他宮人采女。皆悉與王
B05n0002_p2537a04║同種善根。同修諸行。同時誕生。端正姝妙。猶如天女。身真金色。常放光明。諸毛孔中恒出妙香。良臣猛將。具
B05n0002_p2537a05║足十億。王有正妃名圓滿面。是王女寶。端正殊特。皮膚金色。目髮紺青。言同梵音。身有天香。常放光明照千
B05n0002_p2537a06║由旬。其有一女。名普智燄妙德眼。形體端嚴。色相殊美。眾生見者情無厭足。爾時眾生壽命無量。或有
B05n0002_p2537a07║不定而中夭者。種種形色。種種音聲。種種名字。種種族姓。愚智勇怯。貧富苦樂。無量品類皆悉不同。時或有
B05n0002_p2537a08║人語餘人言。我身端正。汝形鄙陋。作是語已。遞相毀辱。集不善業。以是業故。壽命色力。一切樂事。悉皆損減。
B05n0002_p2537a09║【疏】初十段。一總舉劫剎佛興。已略酬其久近。二其佛世界下。通顯剎相。三此界東際下。別顯生處。四有轉
B05n0002_p2537a10║輪王下。明本生父母。五其有一女下。明本生身。六爾時眾生下。眾生起惡。為佛現因。七時彼城北下。佛興
B05n0002_p2537a11║益物。八時普賢下。明善友引導。九時轉輪王女下。明德女修因。十普智寶燄下。聞經得益。前六可知。
B05n0002_p2537a12║時彼城北。有菩提樹名普光法雲音幢。以念念出現一切如來道場莊嚴堅固摩尼王而為其根。一切摩尼
B05n0002_p2537a13║以為其幹。眾雜妙寶以為其葉。次第分布。並相稱可。四方上下。圓滿莊嚴。放寶光明。出妙音聲。說一切如來
B05n0002_p2537a14║甚深境界。於彼樹前。有一香池名寶華光明演法雷音。妙寶為岸。百萬億那由他寶樹圍繞。一一樹形如菩
B05n0002_p2537a15║提樹。眾寶瓔珞周帀垂下。無量樓閣皆寶所成。周徧道場以為嚴飾。彼香池內出大蓮華。名普現三世一切
B05n0002_p2537a16║如來莊嚴境界雲。須彌山微塵數佛於中出現。其第一佛。名普智寶燄妙德幢。於此華上。最初得阿耨
B05n0002_p2538a01║多羅三藐三菩提。無量千歲演說正法成熟眾生。其彼如來未成佛時。十千年前。此大蓮華放淨光明。名
B05n0002_p2538a02║現諸神通成熟眾生。若有眾生遇斯光者。心自開悟。無所不了。知十千年後佛當出現。九千年前放淨光明。
B05n0002_p2538a03║名一切眾生離垢燈若有眾生遇斯光者。得清淨眼見一切色。知九千年後佛當出現。八千年前放大光明。
B05n0002_p2538a04║名一切眾生業果音。若有眾生遇斯光者。悉得自知諸業果報。知八千年後佛當出現。七千年前放大光明。
B05n0002_p2538a05║名生一切善根音。若有眾生遇斯光者。一切諸根悉得圓滿。知七千年後佛當出現。六千年前放大光明。名
B05n0002_p2538a06║佛不思議境界音。若有眾生遇斯光者。其心廣大普得自在。知六千年後佛當出現。五千年前放大光明。名
B05n0002_p2538a07║嚴淨一切佛剎音。若有眾生遇斯光者。悉見一切清淨佛土。知五千年後佛當出現。四千年前放大光明。名
B05n0002_p2538a08║一切如來境界無差別燈。若有眾生遇斯光者。悉能往覲一切諸佛。知四千年後佛當出現。三千年前放大
B05n0002_p2538a09║光明。名三世明燈。若有眾生遇斯光者。悉能現見一切如來諸本事海。知三千年後佛當出現。二千年前放
B05n0002_p2538a10║大光明。名如來離翳智慧燈。若有眾生遇斯光者。則得普眼。見一切如來神變。一切諸佛國土。一切世界眾
B05n0002_p2538a11║生。知二千年後佛當出現。一千年前放大光明。名令一切眾生見佛集諸善根。若有眾生遇斯光者。則得成
B05n0002_p2538a12║就見佛三昧。知一千年後佛當出現。次七日前放大光明。名一切眾生歡喜音。若有眾生遇斯光者。得普見
B05n0002_p2538a13║諸佛生大歡喜。知七日後佛當出現。滿七日已。一切世界悉皆震動。純淨無染。念念普現十方一切清淨
B05n0002_p2538a14║佛剎。亦現彼剎種種莊嚴。若有眾生根性淳熟應見佛者。咸詣道場。爾時彼世界中一切輪圍。一切須彌。
B05n0002_p2538a15║一切諸山。一切大海。一切地。一切城。一切垣牆。一切宮殿。一切音樂。一切語言。皆出音聲。讚說一切諸佛如
B05n0002_p2538a16║來神力境界。又出一切香雲。一切燒香雲。一切末香雲。一切香摩尼形像雲。一切寶燄雲。一切燄藏雲。一切
B05n0002_p2539a01║摩尼衣雲。一切瓔珞雲。一切妙華雲。一切如來光明雲。一切如來圓光雲。一切音樂雲。一切如來願聲雲。一
B05n0002_p2539a02║切如來言音海雲。一切如來相好雲。顯示如來出現世間不思議相。善男子。此普照三世一切如來莊嚴
B05n0002_p2539a03║境界大寶蓮華王。有十佛剎微塵數蓮華周帀圍繞。諸蓮華內。悉有摩尼寶藏師子之座。一一座上。皆有菩
B05n0002_p2539a04║薩結跏趺坐。善男子。彼普智寶燄妙德幢王如來。於此成阿耨多羅三藐三菩提時。即於十方一切世界
B05n0002_p2539a05║中成阿耨多羅三藐三菩提。隨眾生心。悉現其前為轉法輪。於一一世界。令無量眾生離惡道苦。令無
B05n0002_p2539a06║量眾生得生天中。令無量眾生住於聲聞辟支佛地。令無量眾生成就出離菩提之行。令無量眾生成就勇
B05n0002_p2539a07║猛幢菩提之行。令無量眾生成就法光明菩提之行。令無量眾生成就清淨根菩提之行。令無量眾生成就
B05n0002_p2539a08║平等力菩提之行。令無量眾生成就入法城菩提之行。令無量眾生成就徧至一切處不可壞神通力菩提
B05n0002_p2539a09║之行。令無量眾生入普門方便道菩提之行。令無量眾生安住三昧門菩提之行。令無量眾生成就緣一切
B05n0002_p2539a10║清淨境界菩提之行。令無量眾生發菩提心。令無量眾生住菩薩道。令無量眾生安住清淨波羅蜜道。令無
B05n0002_p2539a11║量眾生住菩薩初地。令無量眾生住菩薩二地。乃至十地。令無量眾生入於菩薩殊勝行願。令無量眾生安
B05n0002_p2539a12║住普賢清淨行願。善男子。彼普智寶燄妙德幢如來現如是不思議自在神力轉法輪時。於彼一一諸世
B05n0002_p2539a13║界中。隨其所應。念念調伏無量眾生。
B05n0002_p2539a14║【疏】就第七佛興益物中三。一明得道之場。二須彌山下。總顯佛數。三其第一下。別明初佛。於中七。一總明
B05n0002_p2539a15║成道。二其彼如來下。成道前相。謂放光調機。有十一重。一一重中。各有光名業用成益。以益對名。可以思
B05n0002_p2539a16║準。若約表法。則前十為次第十度光。後一為圓融十度光。以此照心。則自智出現。三滿七日已下。動剎集
B05n0002_p2540a01║眾。四爾時彼世界中下。現相顯德。五善男子此普照下。明成道依正。六善男子彼普智寶燄下。始成正覺。
B05n0002_p2540a02║一成一切成故。七隨眾生心下。轉正法輪。於中三。初總標轉法。二於一一下。顯其成益。於中初益凡夫。次
B05n0002_p2540a03║益二乘。後益菩薩。菩薩中。先成行。後發菩提心下。成位。菩提心是住位。菩薩道是行位。淨波羅蜜是迴向
B05n0002_p2540a04║位。以大願海。淨治前度故。後二句是等覺位。三善男子彼普智下。結無間斷。（【鈔】後二句是等覺者。不言十地者。上二句文。十地顯故。餘
B05n0002_p2540a05║位義隱。故別指耳。【校】義隱．纂要續藏金陵本誤作義引。據嘉興藏南藏改正。）（已上別明初佛七段竟。）
B05n0002_p2540a06║時普賢菩薩。知寶華燈王城中眾生。自恃色貌。及諸境界。而生憍慢陵蔑他人。化現妙身。端正殊特。往詣
B05n0002_p2540a07║彼城。放大光明普照一切。令彼聖王。及諸妙寶日月星宿眾生身等一切光明。悉皆不現。譬如日出．眾景奪
B05n0002_p2540a08║曜。亦如聚墨．對閻浮金。時諸眾生咸作是言。此為是誰。為天為梵。今放此光。令我等身所有光色。皆不顯
B05n0002_p2540a09║現。種種思惟無能解了。爾時普賢菩薩。在彼輪王寶宮殿上虛空中住。而告之言。大王當知。今汝國中。有
B05n0002_p2540a10║佛興世。在普光明法雲音幢菩提樹下。時聖王女蓮華妙眼。見普賢菩薩所現色身．光明自在。及聞身上
B05n0002_p2540a11║諸莊嚴具所出妙音。心生歡喜。作如是念。願我所有一切善根。得如是身。如是莊嚴。如是相好。如是威儀。如
B05n0002_p2540a12║是自在。今此大聖。能於眾生生死長夜黑暗之中。放大光明。開示如來出興於世。願令於我亦得如是。為諸
B05n0002_p2540a13║眾生作智光明。破彼所有無知黑暗。願我所在受生之處。常得不離此善知識。善男子。時轉輪王與其寶
B05n0002_p2540a14║女。千子眷屬。大臣輔佐。四種兵眾。及其城內無量人民前後圍繞。以王神力俱升虛空。高一由旬。放大光明。
B05n0002_p2540a15║照四天下。普使一切咸得瞻仰。欲令眾生俱往見佛。以偈讚曰。
B05n0002_p2540a16║如來出世間普救諸羣生汝等應速起往詣導師所無量無數劫乃有佛興世
B05n0002_p2541a01║演說深妙法饒益一切眾佛觀諸世間顛倒常癡惑輪迴生死苦而起大悲心
B05n0002_p2541a02║無數億千劫修習菩提行為欲度眾生斯由大悲力頭目手足等一切悉能捨
B05n0002_p2541a03║為求菩提故如是無量劫無量億千劫導師難可遇見聞若承事一切無空過
B05n0002_p2541a04║今當共汝等往觀調御尊坐於如來座降魔成正覺瞻仰如來身放演無量光
B05n0002_p2541a05║種種微妙色除滅一切暗一一毛孔中放光不思議普照諸羣生咸令大歡喜
B05n0002_p2541a06║汝等咸應發廣大精進心詣彼如來所恭敬而供養
B05n0002_p2541a07║爾時轉輪聖王說偈讚佛。開悟一切眾生已。從輪王善根。出十千種大供養雲。往詣道場。向如來所。所謂一
B05n0002_p2541a08║切寶蓋雲。一切華帳雲。一切寶衣雲。一切寶鈴網雲。一切香海雲。一切寶座雲。一切寶幢雲。一切宮殿雲。一
B05n0002_p2541a09║切妙華雲。一切諸莊嚴具雲。於虛空中周徧嚴飾。到已。頂禮普智寶燄妙德幢王如來足。繞無量百千帀。
B05n0002_p2541a10║即於佛前。坐普照十方寶蓮華座。
B05n0002_p2541a11║【疏】第八善友引導中六。一知機起惡。二化現妙身下。現身超勝。三時諸眾生下。物機驚怪。四爾時普賢下。
B05n0002_p2541a12║告語佛興。五時聖王女下。女發大心。亦是入法之因。六善男子時轉輪王下。父王詣佛。於中四。一身處虛
B05n0002_p2541a13║空。二以偈讚引。於中十偈。初一總勸。次五偈釋勸。後四偈結勸。勝故應往。三爾時下。廣興供雲。四到已下。
B05n0002_p2541a14║至彼修敬。
B05n0002_p2541a15║時轉輪王女普智燄妙德眼。即解身上諸莊嚴具持以散佛。時莊嚴具於虛空中變成寶蓋。寶網垂下．龍
B05n0002_p2541a16║王執持。一切宮殿．於中間列。十種寶蓋周帀圍繞。形如樓閣。內外清淨。諸瓔珞雲。及諸寶樹。香海摩尼。以為
B05n0002_p2542a01║莊嚴。於此蓋中有菩提樹。枝葉榮茂。普覆法界。念念示現無量莊嚴。毗盧遮那如來坐此樹下。有不可說佛
B05n0002_p2542a02║剎微塵數菩薩前後圍繞。皆從普賢行願出生。住諸菩薩無差別住。亦見有一切諸世間主。亦見如來自在
B05n0002_p2542a03║神力。又見一切諸劫次第世界成壞。又亦見彼一切世界一切諸佛出興次第。又亦見彼一切世界。一一皆
B05n0002_p2542a04║有普賢菩薩供養於佛調伏眾生。又亦見彼一切菩薩莫不皆在普賢身中。亦見自身在其身內。亦見其身
B05n0002_p2542a05║在一切如來前。一切普賢前。一切菩薩前。一切眾生前。又亦見彼一切世界。一一各有佛剎微塵數世界。種
B05n0002_p2542a06║種際畔。種種任持。種種形狀。種種體性。種種安布。種種莊嚴。種種清淨。種種莊嚴雲而覆其上。種種劫名。種
B05n0002_p2542a07║種佛興。種種三世。種種方處。種種住法界。種種入法界。種種住虛空。種種如來菩提場。種種如來神通力。種
B05n0002_p2542a08║種如來師子座。種種如來大眾海。種種如來眾差別。種種如來巧方便。種種如來轉法輪。種種如來妙音聲。
B05n0002_p2542a09║種種如來言說海。種種如來契經雲。既見是己。其心清淨生大歡喜。
B05n0002_p2542a10║【疏】第九德女修因。於中三。一嚴具奉佛。表修萬行。向佛果故。二時莊嚴下。見佛現變。表因小果大故。三既
B05n0002_p2542a11║見是己下。覩變獲益。
B05n0002_p2542a12║普智寶燄妙德幢王如來為說修多羅。名一切如來轉法輪。十佛剎微塵數修多羅而為眷屬。時彼女人
B05n0002_p2542a13║聞此經已。則得成就十千三昧門。其心柔軟．無有粗強。如初受胎。如始誕生。如娑羅樹初始生芽。彼三昧心
B05n0002_p2542a14║亦復如是。所謂現見一切佛三昧。普照一切剎三昧。入一切三世門三昧。說一切佛法輪三昧。知一切佛願
B05n0002_p2542a15║海三昧。開悟一切眾生令出生死苦三昧。常願破一切眾生暗三昧。常願滅一切眾生苦三昧。常願生一切
B05n0002_p2542a16║眾生樂三昧。教化一切眾生不生疲厭三昧。一切菩薩無障礙幢三昧。普詣一切清淨佛剎三昧。得如是
B05n0002_p2543a01║等十千三昧已。復得妙定心。不動心。歡喜心。安慰心。廣大心。順善知識心。緣甚深一切智心。住廣大方便海
B05n0002_p2543a02║心。捨離一切執著心。不住一切世間境界心。入如來境界心。普照一切色海心。無惱害心。無高倨心。無疲倦
B05n0002_p2543a03║心。無退轉心。無懈怠心。思惟諸法自性心。安住一切法門海心。觀察一切法門海心。了知一切眾生海心。救
B05n0002_p2543a04║護一切眾生海心。普照一切世界海心。普生一切佛願海心。悉破一切障山心。積集福德助道心。現見諸佛
B05n0002_p2543a05║十力心。普照菩薩境界心。增長菩薩助道心。徧緣一切方海心。一心思惟普賢大願。發一切如來十佛剎
B05n0002_p2543a06║微塵數願海。願嚴淨一切佛國。願調伏一切眾生。願徧知一切法界。願普入一切法界海。願於一切佛剎盡
B05n0002_p2543a07║未來際劫修菩薩行。願盡未來際劫不捨一切菩薩行。願得親近一切如來。願得承事一切善友。願得供養
B05n0002_p2543a08║一切諸佛。願於念念中修菩薩行。增一切智無有間斷。發如是等十佛剎微塵數願海。成就普賢所有大願。
B05n0002_p2543a09║時彼如來復為其女。開示演說發心已來所集善根。所修妙行。所得大果。令其開悟成就如來所有願海。
B05n0002_p2543a10║一心趣向一切智位。
B05n0002_p2543a11║【疏】第十聞經得益中三。一佛為說經。從總相為名。二時彼女人下。正明聞益。於中亦三。初得三昧益。文有
B05n0002_p2543a12║總別。次得如是等下。得大心益。即悲智等心。後一心思惟下。成大願益。上之三益。即調伏眾生解脫。三事
B05n0002_p2543a13║皆調伏之法故。三時彼如來復為下。顯發昔因。（一答得法久近竟。）
B05n0002_p2543a14║○第二明發心之始。
B05n0002_p2543a15║善男子。復於此前過十大劫。有世界名日輪光摩尼。佛號因陀羅幢妙相。此妙眼女於彼如來遺法之中。普
B05n0002_p2543a16║賢菩薩勸其修補蓮華座上故壞佛像。既修補已而復彩畫。既彩畫已復寶莊嚴。發阿耨多羅三藐三菩提
B05n0002_p2544a01║心。善男子。我念過去。有普賢菩薩善知識故．種此善根。從是已來不墮惡趣。常於一切天王人王種族中生。
B05n0002_p2544a02║端正可喜。眾相圓滿。令人樂見。常見於佛。常得親近普賢菩薩。乃至於今。示導開悟成熟於我。令生歡喜。
B05n0002_p2544a03║【疏】於此前者。即得法劫之前也。顯前得法。非無因也。（二答發心之始竟。）
B05n0002_p2544a04║○第三結會古今。
B05n0002_p2544a05║善男子。於意云何。爾時毗盧遮那藏妙寶蓮華髻轉輪聖王者。豈異人乎。今彌勒菩薩是。時王妃圓滿面者。
B05n0002_p2544a06║寂靜音海夜神是。今所住處去此不遠。時妙德眼童女者。即我身是。我於彼時。身為童女。普賢菩薩勸我
B05n0002_p2544a07║修補蓮華座像。以為無上菩提因緣。令我發於阿耨多羅三藐三菩提心。我於彼時。初始發心。次復引導。
B05n0002_p2544a08║令我得見妙德幢佛。解身瓔珞。散佛供養。見佛神力。聞佛說法。即得菩薩普現一切世間調伏眾生解脫門。
B05n0002_p2544a09║於念念中。見須彌山微塵數佛。亦見彼佛道場眾會清淨國土。我皆尊重恭敬供養。聽聞說法依教修行。
B05n0002_p2544a10║【疏】於中三。初結會得法時身。次我於彼時下。結發心之始。後次復引導下。正結得法。此方酬其名。即前三
B05n0002_p2544a11║益。（上通答三問竟。）
B05n0002_p2544a12║○第二別答修行淨治。前有聞法修行。是得法之前。此是得法之後。於中二。一別舉大光劫。二善男子此
B05n0002_p2544a13║世界中下。總顯諸劫。今初。
B05n0002_p2544a14║善男子。過彼毗盧遮那大威德世界圓滿清淨劫已。次有世界。名寶輪妙莊嚴。劫名大光。有五百佛於中出
B05n0002_p2544a15║現。我皆承事恭敬供養。其最初佛。名大悲幢。初出家時。我為夜神。恭敬供養。次有佛出。名金剛那羅延幢。
B05n0002_p2544a16║我為轉輪王。恭敬供養。其佛為我說修多羅名一切佛出現。十佛剎微塵數修多羅以為眷屬。次有佛出。名
B05n0002_p2545a01║金剛無礙德。我於彼時為轉輪王恭敬供養。其佛為我說修多羅名普照一切眾生根。須彌山微塵數修多
B05n0002_p2545a02║羅而為眷屬。我皆受持。次有佛出。名火燄山妙莊嚴。我於彼時為長者女。其佛為我說修多羅名普照三世
B05n0002_p2545a03║藏。閻浮提微塵數修多羅而為眷屬。我皆聽聞如法受持。次有佛出。名一切法海高勝王。我為阿脩羅王恭
B05n0002_p2545a04║敬供養。其佛為我說修多羅名分別一切法界。五百修多羅而為眷屬。我皆聽聞如法受持。次有佛出。名海
B05n0002_p2545a05║嶽法光明。我為龍王女。雨如意摩尼寶雲而為供養。其佛為我說修多羅名增長歡喜海。百萬億修多羅而
B05n0002_p2545a06║為眷屬。我皆聽聞如法受持。次有佛出。名寶燄山燈。我為海神。雨寶蓮華雲恭敬供養。其佛為我說修多羅
B05n0002_p2545a07║名法界方便海光明。佛剎微塵數修多羅而為眷屬。我皆聽聞如法受持。次有佛出名功德海光明輪。我於
B05n0002_p2545a08║彼時為五通仙。現大神通。六萬諸仙前後圍繞。雨香華雲而為供養。其佛為我說修多羅名無著法燈。六萬
B05n0002_p2545a09║修多羅而為眷屬。我皆聽聞如法受持。次有佛出。名毗盧遮那功德藏。我於彼時為主地神。名出生平等義。
B05n0002_p2545a10║與無量地神俱。雨一切寶樹。一切摩尼藏。一切寶瓔珞雲而為供養。其佛為我說修多羅名出生一切如來
B05n0002_p2545a11║智藏。無量修多羅而為眷屬。我皆聽聞受持不忘。善男子。如是次第。其最後佛。名充滿虛空法界妙德燈。
B05n0002_p2545a12║我為伎女名曰美顏。見佛入城歌舞供養。承佛神力踊在空中。以千偈頌讚歎於佛。佛為於我放眉間光。名
B05n0002_p2545a13║莊嚴法界大光明。徧觸我身。我蒙光已。即得解脫門。名法界方便不退藏。
B05n0002_p2545a14║【疏】分三。初總明。次其最初佛下。別顯。其中經名。說者當演。後善男子如是下。顯其最後。
B05n0002_p2545a15║○二總顯諸劫。
B05n0002_p2545a16║善男子。此世界中有如是等佛剎微塵數劫。一切如來於中出現。我皆承事恭敬供養。彼諸如來所說正
B05n0002_p2546a01║法。我皆憶念。乃至不忘一文一句。於彼一一諸如來所。稱揚讚歎一切佛法。為無量眾生廣作利益。於彼一
B05n0002_p2546a02║一諸如來所。得一切智光明．現三世法界海。入一切普賢行。善男子。我依一切智光明故。於念念中見無
B05n0002_p2546a03║量佛。既見佛已。先所未得先所未見普賢諸行．悉得成滿。何以故。以得一切智光明故。
B05n0002_p2546a04║【疏】於中三。初總標。次彼諸如來下。得法修行。後善男子我依下。見佛行成。
B05n0002_p2546a05║○第二偈頌。
B05n0002_p2546a06║爾時普救眾生夜神。欲重明此解脫義。承佛神力。為善財童子而說頌言。
B05n0002_p2546a07║善財聽我說甚深難見法普照於三世一切差別門如我初發心專求佛功德
B05n0002_p2546a08║所入諸解脫汝今應諦聽
B05n0002_p2546a09║【疏】四十一偈。分三。初二偈。舉法誡聽。次三十八偈。頌前正說。後一偈。舉因勸修。今初。即頌前標許。
B05n0002_p2546a10║我念過去世過剎微塵劫次前有一劫名圓滿清淨是時有世界名為徧照燈
B05n0002_p2546a11║須彌塵數佛於中出興世初佛名智燄次佛名法幢第三法須彌第四德師子
B05n0002_p2546a12║第五寂靜王第六滅諸見第七高名稱第八大功德第九名勝日第十名月面
B05n0002_p2546a13║於此十佛所最初悟法門從此後次第復有十佛出初名虛空處第二名普光
B05n0002_p2546a14║三名住諸方四名正念海五名高勝光六名須彌雲七名法燄佛八名山勝佛
B05n0002_p2546a15║九名大悲華十名法界華此十出現時第二悟法門從此後次第復有十佛出
B05n0002_p2546a16║第一光幢佛第二智慧佛第三心義佛第四德主佛第五天慧佛第六慧王佛
B05n0002_p2547a01║第七勝智佛第八光王佛第九勇猛佛第十蓮華佛於此十佛所第三悟法門
B05n0002_p2547a02║從此後次第復有十佛出第一寶燄山第二功德海第三法光明第四蓮華藏
B05n0002_p2547a03║第五眾生眼第六香光寶七須彌功德八乾闥婆王第九摩尼藏第十寂靜色
B05n0002_p2547a04║從此後次第復有十佛出初佛廣大智次佛寶光明第三虛空雲第四殊勝相
B05n0002_p2547a05║第五圓滿戒第六那羅延第七須彌德第八功德輪第九無勝幢第十大樹山
B05n0002_p2547a06║從此後次第復有十佛出第一婆羅藏第二世主身第三高顯光第四金剛照
B05n0002_p2547a07║第五地威力第六甚深法第七法慧音第八須彌幢第九勝光明第十妙寶光
B05n0002_p2547a08║從此後次第復有十佛出第一梵光明第二虛空音第三法界身第四光明輪
B05n0002_p2547a09║第五智慧幢第六虛空燈第七微妙德第八徧照光第九勝福光第十大悲雲
B05n0002_p2547a10║從此後次第復有十佛出第一力光慧第二普現前第三高顯光第四光明身
B05n0002_p2547a11║第五法起佛第六寶相佛第七速疾風第八勇猛幢第九妙寶蓋第十照三世
B05n0002_p2547a12║從此後次第復有十佛出第一願海光第二金剛身第三須彌德第四念幢王
B05n0002_p2547a13║第五功德慧第六智慧燈第七光明幢第八廣大智第九法界智第十法海智
B05n0002_p2547a14║從此後次第復有十佛出初名布施法次名功德輪三名勝妙雲四名忍智燈
B05n0002_p2547a15║五名寂靜音六名寂靜幢七名世間燈八名深大願九名無勝幢十名智燄海
B05n0002_p2547a16║從此後次第復有十佛出初佛法自在二佛無礙慧三名意海慧四名眾妙音
B05n0002_p2548a01║五名自在施六名普現前七名隨樂身八名住勝德第九本性佛第十賢德佛
B05n0002_p2548a02║【疏】就頌正說中。通頌得法久近。及修行清淨。於中二。先三十六偈。頌最初一劫。廣前長行。有百一十佛。表
B05n0002_p2548a03║十地等覺。各以初佛為主。餘九為伴。思之。
B05n0002_p2548a04║須彌塵數劫此中所有佛普作世間燈我悉曾供養佛剎微塵劫所有佛出現
B05n0002_p2548a05║我皆曾供養入此解脫門
B05n0002_p2548a06║【疏】後二偈。頌前總顯諸劫。亦表智滿行圓。無非佛故。
B05n0002_p2548a07║我於無量劫修行得此道汝若能修行不久亦當得
B05n0002_p2548a08║【疏】後一偈。舉因勸修。
B05n0002_p2548a09║○第三謙己推勝。
B05n0002_p2548a10║善男子。我唯知此菩薩普現一切世間調伏眾生解脫。如諸菩薩摩訶薩。集無邊行。生種種解。現種種身。具
B05n0002_p2548a11║種種根。滿種種願。入種種三昧。起種種神變。能種種觀察法。入種種智慧門。得種種法光明。而我云何能知
B05n0002_p2548a12║能說彼功德行。
B05n0002_p2548a13║○第四指示後友。
B05n0002_p2548a14║善男子。去此不遠。有主夜神。名寂靜音海。坐摩尼光幢莊嚴蓮華座。百萬阿僧祇主夜神前後圍繞。汝詣彼
B05n0002_p2548a15║問。菩薩云何學菩薩行。修菩薩道。
B05n0002_p2548a16║【疏】指示後友。亦以證同。又禪依進發。故云不遠。禪故寂靜。入俗演法。化物深廣。故云音海。然此神即普救
B05n0002_p2549a01║之母。表真精進。卻從定生。起心動念。是妄非進故。餘可知。（【鈔】表真精進。卻從定生。真精進者。離身心故。非定無此。）
B05n0002_p2549a02║時善財童子頂禮其足。繞無數帀。殷勤瞻仰。辭退而去。
B05n0002_p2549a03║【論】云往古過佛剎微塵劫有劫名圓滿清淨者。此是一切智之圓滿普照之體也。有世界名毗盧遮那威
B05n0002_p2549a04║德者。此是種種差別智之純雜。光明自在。此是精進行之徧周。有須彌山微塵數佛於中出現者。是精進
B05n0002_p2549a05║位。升進差別智廣量高出世間之果也。位前舉三十二那由他。又一無量。又五百。更有二佛。為升進見佛
B05n0002_p2549a06║智之廣量。此須彌山微塵為佛量也。明勝進高升。此世界東際輪圍山側有四天下名寶燈華幢者。明東
B05n0002_p2549a07║際者。及以寶燈華幢者。總名修差別智也。有百萬億那由他諸國土者。此名一切智智主伴法門眷屬攝
B05n0002_p2549a08║生報居境界也。此四天下閻浮提內一國土名寶華燈。此明差別智自在照耀義也。於中眾生具行十善
B05n0002_p2549a09║有轉輪王於中出現名毗盧遮那妙寶華髻其王於蓮華中忽然化生者。表一切智種種差別智生。皆無
B05n0002_p2549a10║所生而生．無所染也。三十二相智所報生也。七寶具足。表七菩提分也．王四天下者。四智徧周也。恆演正
B05n0002_p2549a11║法教導羣生者。正智現行．無邪行也。王有千子者。萬行具足也。夫人寶女．並表法樂慈悲也。其有一女名
B05n0002_p2549a12║普智燄妙德眼者。是普救夜神會智悲之行。其此世界。淨穢合成。愚智同居。是此位會融染淨。成智悲二
B05n0002_p2549a13║行。於其城北菩提樹前有香池名寶蓮華光明。此表法身戒定定體之香也。香池之內出大蓮華名普現
B05n0002_p2549a14║三世一切如來莊嚴境界雲者。是於法身中起十波羅蜜行也。能現一切諸佛境界如雲故。須彌山微塵
B05n0002_p2549a15║數佛於中出現者。總明一切諸佛皆以一切智智大慈大悲十波羅蜜法身池中。起精進行而出現故。已
B05n0002_p2549a16║下香池中蓮華名寶華光明。十度放光節級利生。十千年前此大蓮華放淨光明。名現諸神通成就眾生。
B05n0002_p2550a01║若有眾生遇斯光者。心自開悟。無不了知者。配檀波羅蜜為主。餘九為伴。十千年後佛當出現者。每以智
B05n0002_p2550a02║波羅蜜為佛出現。互體為十。及以百千萬。皆以智為十佛也。又九千年前。放淨光明。名一切眾生離垢燈
B05n0002_p2550a03║者。配戒波羅蜜為主。餘九為伴。九千年後佛當出現者。至智波羅蜜是佛出現。八千年前放大光明。名一
B05n0002_p2550a04║切眾生業果音。若有眾生遇斯光。得自知諸業果報。次配忍波羅蜜中十波羅蜜。八千年後佛當出現已
B05n0002_p2550a05║下。七六五四三二一總如是。以次配之。末後云。供養佛剎微塵數佛者。智滿行徧。自心如佛。行總如佛。見
B05n0002_p2550a06║總如佛。十方世界無不是佛故。已下頌中。頌一百一十箇佛號者。配此十地十一地因果佛位故。其意都
B05n0002_p2550a07║舉佛剎微塵數佛者。智滿行徧。無非佛故。皆悉承事者。即聖凡同體。無一不佛。法空無間也。以普眼觀之。
B05n0002_p2550a08║徹其心境。無不佛也。智隨敬行。一切皆佛故。如是見者。以事而論。亦實如是。表法而論。一切總實是佛故。
B05n0002_p2550a09║若一法一物不是佛見者。當知是人即是邪見。非正見也。即有能所是非諸見競生。不得入此普賢文殊
B05n0002_p2550a10║智眼境界。如是見初心及智滿不移。地地中。以總別六相義明之。經云。毗盧遮那藏妙寶蓮華髻轉輪王
B05n0002_p2550a11║者豈異人乎。今彌勒菩薩是者。此明一切智智藏圓滿。是佛果滿。菩薩行亦周。其王妃圓滿面者。以智滿
B05n0002_p2550a12║法悅。是圓滿面。又面者。表見聞香味諸法滿故。以法悅表如妻義也。今寂靜音海夜神。配第五禪門。表禪
B05n0002_p2550a13║悅樂也。非如世間妻。取少分像也。王女妙眼童女者。表以智行慈。無染淨二習也。又經云。善男子過毗盧
B05n0002_p2550a14║遮那大威德世界圓滿清淨劫已。次有世界名寶輪莊嚴。劫名大光。於中有五百佛出現我皆承事者。此
B05n0002_p2550a15║十一地中。都行五位中。各十波羅蜜互為其體。一位有百。共為五百。於中隨佛出現。事佛之身。或為夜神。
B05n0002_p2550a16║或為輪王。或為阿修羅王。是佛果中隨位之行。最後為伎女者。表法悅樂。明十一地中五百行滿。約如是
B05n0002_p2551a01║知。離自行法。自佛果外。一向別緣身外他佛而求真者。本非修道見道人也。若自行位及果者。諸佛自相
B05n0002_p2551a02║應也。以自佛果相應故。設強求而得見者。是暫化現也。非自行所及故。此明一位中具十地法。地地之內。
B05n0002_p2551a03║皆有十種十地體故。以十波羅蜜互參而成故。同別具足也。如是皆如帝網門。一多相徹。此是第四燄慧
B05n0002_p2551a04║地善知識。以精進波羅蜜為主。餘九為伴。治處世間修慈悲懈怠不樂精進捨眾生障。使令專精進教化
B05n0002_p2551a05║眾生故。此五位十地位內佛果。一一約修行智慈所及所行所到處施設佛名。不可如情。要期立志。暫見
B05n0002_p2551a06║佛化身也。一一須立自智自行及處而為佛名。一一以名下義次第配當。自見其意。不可於自法外別作
B05n0002_p2551a07║安模。
B05n0002_p2551a08║大方廣佛華嚴經疏論纂要卷第一百之八