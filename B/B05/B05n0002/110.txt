B05n0002_p2575a12║
B05n0002_p2575a13║
B05n0002_p2575a14║大方廣佛華嚴經疏論纂要卷第一百之十
B05n0002_p2575a15║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B05n0002_p2575a16║入法界品第三十九（之十三）
B05n0002_p2576a01║○第七開敷一切樹華夜神。寄遠行地。（【鈔】寄遠行地者。謂至無相住功用後邊。出過世間二乘道故。）初趣求。二敬問。
B05n0002_p2576a02║爾時善財童子。入菩薩甚深自在妙音解脫門。修行增進。往詣開敷一切樹華夜神所。見其身在眾寶香樹
B05n0002_p2576a03║樓閣之內。妙寶所成師子座上。百萬夜神所共圍繞。時善財童子頂禮其足。於前合掌而作是言。聖者。我
B05n0002_p2576a04║已先發阿耨多羅三藐三菩提心。而未知菩薩云何學菩薩行。云何得一切智。唯願垂慈。為我宣說。
B05n0002_p2576a05║【疏】初二可知。
B05n0002_p2576a06║○第三授己法界。於中四。一顯法行。二立法名。三明業用。四辨根深。今初。
B05n0002_p2576a07║夜神言。善男子。我於此娑婆世界日光已沒。蓮華覆合。諸人眾等罷遊觀時。見其一切若山若水。若城若野。
B05n0002_p2576a08║如是等處種種眾生。咸悉發心欲還所住。我皆密護。令得正道。達其處所。宿夜安樂。善男子。若有眾生盛
B05n0002_p2576a09║年好色。憍慢放逸。五欲自恣。我為示現老病死相。令生恐怖。捨離諸惡。復為稱歎種種善根使其修習。為慳
B05n0002_p2576a10║吝者讚歎布施。為破戒者稱揚淨戒。有瞋恚者教住大慈。懷惱害者令行忍辱。若懈怠者令起精進。若散亂
B05n0002_p2576a11║者令修禪定。住惡慧者令學般若。樂小乘者令住大乘。樂著三界諸趣中者。令住菩薩願波羅蜜。若有眾生
B05n0002_p2576a12║福智微劣。為諸結業之所逼迫多留礙者。令住菩薩力波羅蜜。若有眾生其心闇昧無有智慧。令住菩薩智
B05n0002_p2576a13║波羅蜜。
B05n0002_p2576a14║【疏】亦是法門所作業用。對先問行。故總示其行。未舉法門之名。於中二。先明安樂眾生行。後善男子若有
B05n0002_p2576a15║下。利益眾生行。令物斷惡修善故。於中先總。後為慳吝下。別顯十度。治十蔽障。
B05n0002_p2576a16║○第二立法名。
B05n0002_p2577a01║善男子。我已成就菩薩出生廣大喜光明解脫門。
B05n0002_p2577a02║【疏】此有二意。一望前。稱己益物悲智之心。故生大喜。二者望後。照佛攝生廣大悲智。故生大喜。
B05n0002_p2577a03║○第三明業用。
B05n0002_p2577a04║善財言。大聖。此解脫門境界云何。夜神言。善男子。入此解脫。能知如來普攝．眾生巧方便智。云何普攝。
B05n0002_p2577a05║善男子。一切眾生所受諸樂。皆是如來威德力故。順如來教故。行如來語故。學如來行故。得如來所護力故。
B05n0002_p2577a06║修如來所印道故。種如來所行善故。依如來所說法故。如來智慧日光之所照故。如來性淨業力之所攝故。
B05n0002_p2577a07║【疏】於中先問。後答。問中以是業用分齊。故云境界。答中三。初總標。謂知佛攝生之智為業用分齊。二云何
B05n0002_p2577a08║普攝下。略顯普攝之相。謂一切物（【校】物．纂要續藏金陵本誤作佛。）樂。皆由佛得。故知佛（【校】佛．纂要誤作物。）攝。
B05n0002_p2577a09║云何知然。善男子。我入此出生廣大喜光明解脫。憶念毗盧遮那如來應正等覺往昔所修菩薩行海。悉皆
B05n0002_p2577a10║明見。
B05n0002_p2577a11║【疏】三廣顯巧方便智。先徵可知。後釋意云。我見如來從因至果。大悲巧攝。故知樂由佛生。於中二。先總明。
B05n0002_p2577a12║善男子。世尊往昔為菩薩時。見一切眾生著我我所。住無明暗室。入諸見稠林。為貪愛所縛。忿怒所壞。愚癡
B05n0002_p2577a13║所亂。慳嫉所纏。生死輪迴。貧窮困苦。不得值遇諸佛菩薩。見如是已。起大悲心利益眾生。所謂起願得一
B05n0002_p2577a14║切妙寶資具攝眾生心。願一切眾生皆悉具足資生之物無所乏心。於一切眾事離執著心。於一切境界無
B05n0002_p2577a15║貪染心。於一切所有無慳吝心。於一切果報無希望心。於一切榮好無羨慕心。於一切因緣無迷惑心。起
B05n0002_p2577a16║觀察真實法性心。起救護一切眾生心。起深入一切法漩澓心。起於一切眾生住平等大慈心。起於一切眾
B05n0002_p2578a01║生行方便大悲心。起為大法蓋普覆眾生心。起以大智金剛杵破一切眾生煩惱障山心。起令一切眾生增
B05n0002_p2578a02║長喜樂心。起願一切眾生究竟安樂心。起隨眾生所欲雨一切財寶心。起以平等方便成熟一切眾生心。起
B05n0002_p2578a03║令一切眾生滿足聖財心。起願一切眾生究竟皆得十力智果心。
B05n0002_p2578a04║【疏】後別顯。於中亦二。先發善巧普攝之心。後起善巧普攝之行。前中亦二。先見發心之境。沈苦集故。後見
B05n0002_p2578a05║如是下。正發救心。令得滅道。於中先並起慈悲心。後起觀察下。雙運悲智。
B05n0002_p2578a06║起如是心已。得菩薩力。現大神變。徧法界虛空界。於一切眾生前。普雨一切資生之物。隨其所欲悉滿其意。
B05n0002_p2578a07║皆令歡喜。不悔不吝。無間無斷。以是方便。普攝眾生教化成熟。皆令得出生死苦難。不求其報。淨治一切
B05n0002_p2578a08║眾生心寶。令其生起一切諸佛同一善根。增一切智福德大海。菩薩如是念念成熟一切眾生。念念嚴淨
B05n0002_p2578a09║一切佛剎。念念普入一切法界。念念皆悉徧虛空界。念念普入一切三世。念念成就調伏一切諸眾生智。念
B05n0002_p2578a10║念恒轉一切法輪。念念恒以一切智道利益眾生。念念普於一切世界種種差別諸眾生前。盡未來劫。現一
B05n0002_p2578a11║切佛成等正覺。念念普於一切世界一切諸劫修菩薩行不生二想。所謂普入一切廣大世界海。一切世界
B05n0002_p2578a12║種中。種種際畔諸世界。種種莊嚴諸世界。種種體性諸世界。種種形狀諸世界。種種分布諸世界。或有世界
B05n0002_p2578a13║穢而兼淨。或有世界淨而兼穢。或有世界一向雜穢。或有世界一向清淨。或小或大。或粗或細。或正或側。或
B05n0002_p2578a14║覆或仰。如是一切諸世界中。念念修行諸菩薩行。入菩薩位。現菩薩力。亦現三世一切佛身。隨眾生心。普使
B05n0002_p2578a15║知見。
B05n0002_p2578a16║【疏】二起普攝行中亦二。先別明利益眾生行。後善男子毗盧遮那下。雜明種種行。前中三。初舉攝生行體。
B05n0002_p2579a01║次以是方便下。明攝生本意。後菩薩如是念念下。辨攝生周徧。即廣大意．
B05n0002_p2579a02║善男子。毗盧遮那如來。於過去世如是修行菩薩行時。見諸眾生。不修功德無有智慧。著我我所。無明翳障。
B05n0002_p2579a03║不正思惟。入諸邪見。不識因果。順煩惱業。墮於生死險難深坑。具受種種無量諸苦。起大悲心。具修一切
B05n0002_p2579a04║波羅蜜行。為諸眾生稱揚讚歎堅固善根。令其安住。遠離生死貧窮之苦。勤修福智助道之法。為說種種
B05n0002_p2579a05║諸因果門。為說業報不相違反。為說於法證入之處。為說一切眾生欲解。及說一切受生國土。令其不斷一
B05n0002_p2579a06║切佛種。令其守護一切佛教。令其捨離一切諸惡。又為稱讚趣一切智助道之法。令諸眾生心生歡喜。令
B05n0002_p2579a07║行法施普攝一切。令其發起一切智行。令其修學諸大菩薩波羅蜜道。令其增長成一切智諸善根海。令其
B05n0002_p2579a08║滿足一切聖財。令其得入佛自在門。令其攝取無量方便。令其觀見如來威德。令其安住菩薩智慧。
B05n0002_p2579a09║【疏】二雜明種種行中二。先明觀機。彰苦集無涯。後起大悲心下。顯修行無量。於中三。初總明化益。次為說
B05n0002_p2579a10║種種下。別明化法。後令諸眾生下。總結化意。
B05n0002_p2579a11║○第四辨法根深。先問。後答。答中二。先歎深許說。二乃往下。承力正酬。今初。
B05n0002_p2579a12║善財童子言。聖者。發阿耨多羅三藐三菩提心。其已久如。夜神言。善男子。此處難信。難知。難解。難入。難說。
B05n0002_p2579a13║一切世間及以二乘皆不能知。唯除諸佛神力所護。善友所攝。集勝功德。欲樂清淨。無下劣心。無雜染心。
B05n0002_p2579a14║無諂曲心。得普照耀智光明心。發普饒益諸眾生心。一切煩惱及以眾魔無能壞心。起必成就一切智心。不
B05n0002_p2579a15║樂一切生死樂心。能求一切諸佛妙樂。能滅一切眾生苦惱。能修一切佛功德海。能觀一切諸法實性。能具
B05n0002_p2579a16║一切清淨信解。能超一切生死暴流。能入一切如來智海。能決定到無上法城。能勇猛入如來境界。能速疾
B05n0002_p2580a01║趣諸佛地位。能即成就一切智力。能於十力已得究竟。如是之人。於此能持。能入。能了。何以故。此是如來
B05n0002_p2580a02║智慧境界。一切菩薩尚不能知。況餘眾生。然我今者。以佛威力。欲令調順可化眾生意速清淨。欲令修習善
B05n0002_p2580a03║根眾生心得自在。隨汝所問。為汝宣說。
B05n0002_p2580a04║【疏】前中二。先長行。亦二。先歎深難知。後承力許說。前中四。一標難知。非唯久遠難知。抑亦當時發心。已得
B05n0002_p2580a05║深法。滿佛境故。況無久近相。非常見聞故難信。非聞慧境故難知。非思修故。難解難入。上皆心緣處滅故。
B05n0002_p2580a06║難說者。言語道斷故。二一切下。顯不知人。三唯除下。揀去能知。即善財之類。四何以故下。徵釋所以。以是
B05n0002_p2580a07║佛境故。權教菩薩尚不能知。況前劣耶。二然我今下。承力許說。
B05n0002_p2580a08║爾時開敷一切樹華夜神。欲重明其義。觀察三世如來境界而說頌言。
B05n0002_p2580a09║佛子汝所問甚深佛境界難思剎塵劫說之不可盡
B05n0002_p2580a10║【疏】後偈頌。二十一偈分二。初十九偈．頌歎深難說。後二偈．頌承力為說。前中四。初一偈。頌標深難說。
B05n0002_p2580a11║非是貪恚癡憍慢惑所覆如是眾生等能知佛妙法非是住慳嫉諂誑諸濁意
B05n0002_p2580a12║煩惱業所覆能知佛境界非著蘊界處及計於有身見倒想倒人能知佛所覺
B05n0002_p2580a13║【疏】二有三偈。頌不知人。
B05n0002_p2580a14║佛境界寂靜性淨離分別非著諸有者能知此法性
B05n0002_p2580a15║【疏】三有一偈。超頌前釋。以是佛境。故惑者不知。
B05n0002_p2580a16║生於諸佛家為佛所守護持佛法藏者智眼之境界親近善知識愛樂白淨法
B05n0002_p2581a01║勤求諸佛力聞此法歡喜心淨無分別猶如太虛空慧燈破諸暗是彼之境界
B05n0002_p2581a02║以大慈悲意普覆諸世間一切皆平等是彼之境界歡喜心無著一切皆能捨
B05n0002_p2581a03║平等施眾生是彼之境界心淨離諸惡究竟無所悔順行諸佛教是彼之境界
B05n0002_p2581a04║了知法自性及以諸業種其心無動亂是彼之境界勇猛勤精進安住心不退
B05n0002_p2581a05║勤修一切智是彼之境界
B05n0002_p2581a06║其心寂靜住三昧究竟清涼無熱惱已修一切智海因此證悟者之解脫善知一切真實相
B05n0002_p2581a07║深入無邊法界門普度羣生靡有餘此慧燈者之解脫了達眾生真實性不著一切諸有海
B05n0002_p2581a08║如影普現心水中此正道者之解脫從於一切三世佛方便願種而出生盡諸劫剎勤修行
B05n0002_p2581a09║此普賢者之解脫普入一切法界門悉見十方諸剎海亦見其中劫成壞而心畢竟無分別
B05n0002_p2581a10║法界所有微塵中悉見如來坐道樹成就菩提化羣品此無礙眼之解脫
B05n0002_p2581a11║【疏】四有十四偈。總頌揀去能知。
B05n0002_p2581a12║汝於無量大劫海親近供養善知識為利羣生求正法聞已憶念無遺忘
B05n0002_p2581a13║毗盧遮那廣大境無量無邊不可思我承佛力為汝說令汝深心轉清淨
B05n0002_p2581a14║【疏】次第頌前佛力所護等。恐繁不配。說者隨宜。
B05n0002_p2581a15║○第二承力正酬中二。先長行。亦二。先正說。後結會古今。
B05n0002_p2581a16║善男子。乃往古世過世界海微塵數劫。有世界海。名普光明真金摩尼山。其世界海中有佛出現。名普照法
B05n0002_p2582a01║界智慧山寂靜威德王。善男子。其佛往修菩薩行時。淨彼世界海。其世界海中有世界微塵數世界種。一一
B05n0002_p2582a02║世界種有世界微塵數世界。一一世界皆有如來出興於世。一一如來說世界海微塵數修多羅。一一修多
B05n0002_p2582a03║羅授佛剎微塵數諸菩薩記。現種種神力。說種種法門。度無量眾生。善男子。彼普光明真金摩尼山世界
B05n0002_p2582a04║海中。有世界種名普莊嚴幢。此世界種中有世界。名一切寶色普光明。以現一切化佛影摩尼王為體。形如
B05n0002_p2582a05║天城。以現一切如來道場影像摩尼王為其下際。住一切寶華海上淨穢相雜。此世界中有須彌山微塵數
B05n0002_p2582a06║四天下。有一四天下最處其中。名一切寶山幢。其四天下一一縱廣十萬由旬。一一各有一萬大城。其閻浮
B05n0002_p2582a07║提中有一王都。名堅固妙寶莊嚴雲燈。一萬大城周帀圍繞。閻浮提人壽萬歲時。
B05n0002_p2582a08║【疏】前中四。初總顯發心時處佛興。二善男子彼普光明下。別舉本生時處。三其中有王下。明發心勝緣。四
B05n0002_p2582a09║時此會中有長者女下。正顯發心本事。初二可知。
B05n0002_p2582a10║其中有王。名一切法音圓滿蓋。有五百大臣。六萬采女。七百王子。其諸王子皆端正勇健。有大威力。爾時彼
B05n0002_p2582a11║王威德。普被閻浮提內無有怨敵。
B05n0002_p2582a12║【疏】三中有四。初明大王治化。即鐵輪王。故云閻浮。
B05n0002_p2582a13║時彼世界劫欲盡時。有五濁起。一切人眾壽命短促。資財乏少。形色鄙陋。多苦少樂。不修十善。專作惡業。更
B05n0002_p2582a14║相忿諍。互相毀辱。離他眷屬。妬他榮好。任情起見。非法貪求。以是因緣。風雨不時。苗稼不登。園林草樹一切
B05n0002_p2582a15║枯槁。人民匱乏。多諸疫病。馳走四方。靡所依怙。
B05n0002_p2582a16║【疏】二五濁為因。感三災果。壽命短促即命濁。資財下。眾生濁。不修下。煩惱濁。任情下。見濁。劫濁則通。（【鈔】五濁為
B05n0002_p2583a01║因感三災果者。三災有二。一小三災。謂饑饉。疾疫。刀兵。謂七年七月七日止。謂各是一七。二大三災。謂水火風。壞於器界。今此是前。經文具云。初明饑饉。以天不降澤故。二多諸疫病。即疾疫也。三馳走四方。靡所
B05n0002_p2583a02║依怙。義兼刀兵。然三災復有二義。一約劫欲盡時。人壽十歲等。二者少分。往往多起。今此約少分災耳。）
B05n0002_p2583a03║咸來共繞王都大城。無量無邊百千萬億。四面周帀。高聲大呼。或舉其手。或合其掌。或以頭扣地。或以手搥
B05n0002_p2583a04║胸。或屈膝長號。或踊身大叫。頭髮蓬亂。衣裳弊惡。皮膚皴裂。面目無光。而向王言。大王大王。我等今者。貧窮
B05n0002_p2583a05║孤露。飢渴寒凍。疾病衰羸。眾苦所逼。命將不久。無依無救。無所控告。我等今者來歸大王。我觀大王仁慈智
B05n0002_p2583a06║慧。於大王所生得安樂想。得所愛想。得活命想。得攝受想。得寶藏想。遇津梁想。逢道路想。值船筏想。見寶洲
B05n0002_p2583a07║想。獲財利想。升天宮想。
B05n0002_p2583a08║【疏】三悲境現前。
B05n0002_p2583a09║爾時大王聞此語已。得百萬阿僧祇大悲門。一心思惟。發十種大悲語。其十者何。所謂哀哉眾生。墮於無底
B05n0002_p2583a10║生死大坑。我當云何而速勉濟。令其得住一切智地。
B05n0002_p2583a11║【疏】四正明起行。於中二。先深起大悲。後廣行大施。初又二。一總明。謂三求眾生。皆墮無底生死深坑。難勉
B05n0002_p2583a12║出故。（【校】自一總明起直至下餘如二地止。均係鈔文。）
B05n0002_p2583a13║哀哉眾生。為諸煩惱之所逼迫。我當云何而作救護。令其安住一切善業。
B05n0002_p2583a14║【疏】餘九為別。又分為二。初一解邪。理外推求。總名為邪。橫計世間常樂我淨。起貪等惑。故令住善業。
B05n0002_p2583a15║哀哉眾生。生老病死之所恐怖。我當云何為作歸依。令其永得身心安隱。哀哉眾生。常為世間眾怖所逼。
B05n0002_p2583a16║我當云何而為祐助。令其得住一切智道。哀哉眾生。無有智眼。常為身見疑惑所覆。我當云何為作方便。
B05n0002_p2584a01║令其得決疑見翳膜。
B05n0002_p2584a02║【疏】餘八行邪。於中別顯三求眾生。即分為三。初五悲欲求眾生。次二悲有求眾生。後一悲邪梵行求眾生。
B05n0002_p2584a03║初中又二。前三悲現行五欲受用生過。後二悲未得五欲追求生過。前中即為三別。一悲不共財眾生。欲
B05n0002_p2584a04║資身命。為生老等苦之所逼迫。而不得安。令不著財。則心安矣。二悲受無厭眾生。內心難滿。恐得惡名。怖
B05n0002_p2584a05║失財利。故令得佛因。三悲貯積財眾生。不能了達財多禍多。名無智眼。決其疑見。即為方便。
B05n0002_p2584a06║哀哉眾生。常為癡暗之所迷惑。我當云何為作明炬。令其照見一切智城。哀哉眾生。常為慳嫉諂誑所濁。
B05n0002_p2584a07║我當云何而為開曉。令其證得清淨法身。
B05n0002_p2584a08║【疏】後中。悲未得五欲追求生過。前三悲其所惑。此二悲其造業。前門悲求後報。造有漏善。如夜暗行。迷失
B05n0002_p2584a09║道路。當示慧炬。後門悲求現報。造諸惡行。慳己所有。嫉他勝己。諂誑求財。諸惑濁亂。若絕諸惡。則法身清
B05n0002_p2584a10║淨。
B05n0002_p2584a11║哀哉眾生。長時漂沒生死大海。我當云何而普運度。令其得上菩提彼岸。哀哉眾生。諸根剛強。難可調伏。
B05n0002_p2584a12║我當云何而為調御。令其具足諸佛神力。
B05n0002_p2584a13║【疏】第二二門。悲有求眾生。前門即道差別。為五道循環。藏識漂溺惑苦大海。故令升彼岸。後門即界差別。
B05n0002_p2584a14║謂眼等諸根。六塵等牽。不得自在。無有出期。以佛威神。引之令出。
B05n0002_p2584a15║哀哉眾生。猶如盲瞽不見道路。我當云何而為引導。令其得入一切智門。
B05n0002_p2584a16║【疏】第三以第十門。悲邪梵行求眾生。行不正道。迷無我理。隨逐邪見。乃至九十五種別。故引入智門。上十
B05n0002_p2585a01║悲中皆有所對能治。畧以顯示。餘如二地。
B05n0002_p2585a02║作是語已。擊鼓宣令。我今普施一切眾生。隨有所須悉令充足。即時頒下閻浮提內大小諸城。及諸聚落。悉
B05n0002_p2585a03║開庫藏。出種種物置四衢道。所謂金銀瑠璃摩尼等寶。衣服飲食。華香瓔珞。宮殿屋宅。牀榻敷具。建大光明
B05n0002_p2585a04║摩尼寶幢。其光觸身悉使安隱。亦施一切病緣湯藥。種種寶器盛眾雜寶。金剛器中盛種種香。寶香器中盛
B05n0002_p2585a05║種種衣。輦輿車乘。幢旛繒蓋。如是一切資生之物。悉開庫藏而以給施。亦施一切村營城邑。山澤林藪。妻子
B05n0002_p2585a06║眷屬。以及王位。頭目耳鼻。脣舌牙齒。手足皮肉。心腎肝肺。內外所有悉皆能捨。其堅固妙寶莊嚴雲燈城。
B05n0002_p2585a07║東面有門。名摩尼山光明。於其門外有施會處。其地廣博。清淨平坦。無諸坑坎荊棘沙礫。一切皆以妙寶所
B05n0002_p2585a08║成。散眾寶華。熏諸妙香。然諸寶燈。一切香雲充滿虛空。無量寶樹次第行列。無量華網。無量香網。彌覆其上。
B05n0002_p2585a09║無量百千億那由他諸音樂器恒出妙音。如是一切。皆以妙寶而為莊嚴。悉是菩薩淨業果報。於彼會中置
B05n0002_p2585a10║師子座。十寶為地。十寶欄楯。十種寶樹周帀圍繞。金剛寶輪以承其下。以一切寶為龍神像。而共捧持。種種
B05n0002_p2585a11║寶物以為嚴飾。幢旛間列。眾網覆上。無量寶香常出香雲。種種寶衣處處分布。百千種樂恒奏美音。復於其
B05n0002_p2585a12║上張施寶蓋。常放無量寶燄光明。如閻浮金熾然清淨。覆以寶網。垂諸瓔珞。摩尼寶帶。周迴間列。種種寶鈴
B05n0002_p2585a13║恒出妙音。勸諸眾生修行善業。時彼大王處師子座。形容端正。人相具足。光明妙寶以為其冠。那羅延身
B05n0002_p2585a14║不可沮壞。一一支分悉皆圓滿。性普賢善。王種中生。於財及法悉得自在。辯才無礙。智慧明達。以政治國無
B05n0002_p2585a15║違命者。爾時閻浮提無量無數百千萬億那由他眾生。種種國土。種種族類。種種形貌。種種衣服。種種言
B05n0002_p2585a16║辭。種種欲樂。俱來此會觀察彼王。咸言此王。是大智人。是福須彌。是功德月。住菩薩願。行廣大施。時王見
B05n0002_p2586a01║彼諸來乞者。生悲愍心。生歡喜心。生尊重心。生善友心。生廣大心。生相續心。生精進心。生不退心。生捨施心。
B05n0002_p2586a02║生周徧心。善男子。爾時彼王見諸乞者。心大歡喜。經須臾頃。假使忉利天王。夜摩天王。兜率陀天王。盡百千
B05n0002_p2586a03║億那由他劫所受快樂。亦不能及。善化天王於無數劫所受快樂。自在天王於無量劫所受快樂。大梵天王
B05n0002_p2586a04║於無邊劫所受梵樂。光音天王於難思劫所受天樂。徧淨天王於無盡劫所受天樂。淨居天王不可說劫住
B05n0002_p2586a05║寂靜樂。悉不能及。善男子。譬如有人。仁慈孝友。遭逢世難。父母妻息。兄弟姊妹。並皆散失。忽於曠野道路之
B05n0002_p2586a06║間而相值遇。瞻奉撫對。情無厭足。時彼大王見來求者。心生歡喜。亦復如是。善男子。其王爾時因善知識。
B05n0002_p2586a07║於佛菩提解欲增長。諸根成就。信心清淨。歡喜圓滿。何以故。此菩薩勤修諸行。求一切智。願得利益一切眾
B05n0002_p2586a08║生。願獲菩提無量妙樂。捨離一切諸不善心。常樂積集一切善根。常願救護一切眾生。常樂觀察薩婆若道。
B05n0002_p2586a09║常樂修行一切智法。滿足一切眾生所願。入一切佛功德大海。破一切魔業惑障山。隨順一切如來教行。行
B05n0002_p2586a10║一切智無障礙道。已能深入一切智流。一切法流常現在前。大願無盡。為大丈夫。住大人法。積集一切普
B05n0002_p2586a11║門善藏。離一切著。不染一切世間境界。知諸法性猶如虛空。於來乞者生一子想。生父母想。生福田想。生難
B05n0002_p2586a12║得想。生恩益想。生堅固想。師想。佛想。不簡方處。不擇族類。不選形貌。隨有來至。如其所欲。以大慈心平等
B05n0002_p2586a13║無礙。一切普施皆令滿足。求飲食者施與飲食。求衣服者施與衣服。求香華者施與香華。求鬘蓋者施與鬘
B05n0002_p2586a14║蓋。幢旛瓔珞。宮殿園苑。象馬車乘。牀座被褥。金銀摩尼諸珍寶物。一切庫藏。及諸眷屬。城邑聚落。皆悉如是
B05n0002_p2586a15║普施眾生。
B05n0002_p2586a16║【疏】後廣行大施。於中八。一施令彌布。二其堅固下。施會大敷。三時彼大王下。施主超倫。四爾時閻浮下。施
B05n0002_p2587a01║田雲集。五時王見彼下。施心殷重。六善男子其王爾時下。施願廣深。七已能深入下。施慧玄微。八不簡方
B05n0002_p2587a02║下。施時均普。
B05n0002_p2587a03║時此會中有長者女。名寶光明。與六十童女俱。端正殊妙。人所喜見。皮膚金色。目髮紺青。身出妙香。口演梵
B05n0002_p2587a04║音。上妙寶衣以為莊嚴。常懷慚愧。正念不亂。具足威儀。恭敬師長。常念順行甚深妙行。所聞之法憶持不忘。
B05n0002_p2587a05║宿世善根流潤其心。清淨廣大。猶如虛空。等安眾生。常見諸佛。求一切智。時寶光明女去王不遠。合掌頂
B05n0002_p2587a06║禮。作如是念。我獲善利。我獲善利。我今得見大善知識。於彼王所生大師想。善知識想。具慈悲想。能攝受想。
B05n0002_p2587a07║其心正直。生大歡喜。脫身瓔珞持奉彼王。作是願言。今此大王為無量無邊無明眾生作所依處。願我未來
B05n0002_p2587a08║亦復如是。如彼大王所知之法。所載之乘。所修之道。所具色相。所有財產。所攝眾會。無邊無盡。難勝難壞。願
B05n0002_p2587a09║我未來悉得如是。隨所生處．皆隨往生。爾時大王知此童女發如是心。而告之言。童女。隨汝所欲。我皆與
B05n0002_p2587a10║汝。我今所有一切皆捨。令諸眾生普得滿足。
B05n0002_p2587a11║【疏】第四正顯發心本事中六。一發心身德。二時寶光明女下。正發大心。同王心故。三爾時大王下。王發攝
B05n0002_p2587a12║言。四時寶光明下。女讚王德。五時彼大王下。大王述讚。六王讚女已下。施行攝持。六中前三可知。
B05n0002_p2587a13║時寶光明女。信心清淨。生大歡喜。即以偈頌而讚王言。
B05n0002_p2587a14║往昔此城邑大王未出時一切不可樂猶如餓鬼處眾生相殺害竊盜縱淫佚
B05n0002_p2587a15║兩舌不實語無義粗惡言貪愛他財物瞋恚懷毒心邪見不善行命終墮惡道
B05n0002_p2587a16║以是等眾生愚癡所覆蔽住於顛倒見天旱不降澤以無時雨故百穀悉不生
B05n0002_p2588a01║草木皆枯槁泉流亦乾竭大王未興世津池悉枯涸園苑多骸骨望之如曠野
B05n0002_p2588a02║大王升寶位廣濟諸羣生油雲被八方普雨皆充洽大王臨庶品普斷諸暴虐
B05n0002_p2588a03║刑獄皆止措煢獨悉安隱往昔諸眾生各各相殘害飲血而噉肉今悉起慈心
B05n0002_p2588a04║往昔諸眾生貧窮少衣服以草自遮蔽飢羸如餓鬼大王既興世粳米自然生
B05n0002_p2588a05║樹中出妙衣男女皆嚴飾昔日競微利非法相陵奪今時並豐足如遊帝釋園
B05n0002_p2588a06║昔時人作惡非分生貪染他妻及童女種種相侵逼今見他婦人端正妙嚴飾
B05n0002_p2588a07║而心無染著猶如知足天昔日諸眾生妄言不真實非法無利益諂曲取人意
B05n0002_p2588a08║今日羣生類悉離諸惡言其心既柔軟發語亦調順昔日諸眾生種種行邪法
B05n0002_p2588a09║合掌恭敬禮牛羊犬豚類今聞王正法悟解除邪見了知苦樂報悉從因緣起
B05n0002_p2588a10║大王演妙音聞者皆欣樂梵釋音聲等一切無能及大王眾寶蓋逈處虛空中
B05n0002_p2588a11║擎以瑠璃幹覆以摩尼網金鈴自然出如來和雅音宣揚微妙法除滅眾生惑
B05n0002_p2588a12║次復廣演說十方諸佛剎一切諸劫中如來并眷屬又復次第說過去十方剎
B05n0002_p2588a13║又彼國土中一切諸如來又出微妙音普徧閻浮界廣說人天等種種業差別
B05n0002_p2588a14║眾生聽聞已自知諸業藏離惡勤修行迴向佛菩提
B05n0002_p2588a15║【疏】四女讚中三。初標心淨。次發口言。後展身禮。口言偈中。五十二偈。分二。初二十五偈。總顯王德。後王父
B05n0002_p2588a16║下二十七偈。顯王本生。前中有四。初六偈明王未興時損。次二偈明王興世之益。三有十偈翻損成德。即
B05n0002_p2589a01║翻十惡。四有七偈。明依正難思。
B05n0002_p2589a02║王父淨光明王母蓮華光五濁出現時處位治天下時有廣大園園有五百池
B05n0002_p2589a03║一一千樹繞各各華彌覆於其池岸上建立千柱堂欄楯等莊嚴一切無不備
B05n0002_p2589a04║末世惡法起積年不降雨池流悉乾竭草樹皆枯槁王生七日前先現靈瑞相
B05n0002_p2589a05║見者咸心念救世今當出爾時於中夜大地六種動有一寶華池光明猶日現
B05n0002_p2589a06║五百諸池內功德水充滿枯樹悉生枝華葉皆榮茂池水既盈滿流演一切處
B05n0002_p2589a07║普及閻浮地靡不皆霑洽藥草及諸樹百穀苗稼等枝葉華果實一切皆繁盛
B05n0002_p2589a08║溝坑及堆阜種種高下處如是一切地莫不皆平坦荊棘沙礫等所有諸雜穢
B05n0002_p2589a09║皆於一念中變成眾寶玉眾生見是已歡喜而讚歎咸言得善利如渴飲美水
B05n0002_p2589a10║時彼光明王眷屬無量眾僉然備法駕遊觀諸園苑五百諸池內有池名慶喜
B05n0002_p2589a11║池上有法堂父王於此住先王語夫人我念七夜前中宵地震動此中有光現
B05n0002_p2589a12║時彼華池內千葉蓮華出光如千日照上徹須彌頂金剛以為莖閻浮金為臺
B05n0002_p2589a13║眾寶為華葉妙香作鬚蘂王生彼華上端身結跏坐相好以莊嚴天神所恭敬
B05n0002_p2589a14║先王大歡喜入池自撫鞠持以授夫人汝子應欣慶寶藏皆涌出寶樹生妙衣
B05n0002_p2589a15║天樂奏美聲充滿虛空中一切諸眾生皆生大歡喜合掌稱希有善哉救護世
B05n0002_p2589a16║王時放身光普照於一切能令四天下闇盡病除滅夜叉毗舍闍毒蟲諸惡獸
B05n0002_p2590a01║所欲害人者一切自藏匿惡名失善利橫事病所持如是眾苦滅一切皆歡喜
B05n0002_p2590a02║凡是眾生類相視如父母離惡起慈心專求一切智關閉諸惡趣開示人天路
B05n0002_p2590a03║宣揚薩婆若度脫諸羣生我等見大王普獲於善利無歸無導者一切悉安樂
B05n0002_p2590a04║【疏】後顯王本生中四。初四偈明先王世末。次八偈明王興先相。三有七偈。正顯誕生。四有八偈。生後之益。
B05n0002_p2590a05║爾時寶光明童女。以偈讚歎一切法音圓滿蓋王已。繞無量帀。合掌頂禮。曲躬恭敬。卻住一面。時彼大王告
B05n0002_p2590a06║童女言。善哉童女。汝能信知他人功德。是為希有。童女。一切眾生不能信知他人功德。童女。一切眾生不知
B05n0002_p2590a07║報恩。無有智慧。其心濁亂。性不明了。本無志力。又退修行。如是之人。不信不知菩薩如來所有功德神通智
B05n0002_p2590a08║慧。童女。汝今決定求趣菩提。能知菩薩如是功德。汝今生此閻浮提中。發勇猛心。普攝眾生。功不唐捐。亦當
B05n0002_p2590a09║成就如是功德。王讚女已。以無價寶衣。手自授與寶光童女。并其眷屬。一一告言。汝著此衣。時諸童女雙膝
B05n0002_p2590a10║著地。兩手承捧。置於頂上。然後而著。既著衣已。右繞於王。諸寶衣中普出一切星宿光明。眾人見之。咸作是
B05n0002_p2590a11║言。此諸女等皆悉端正。如淨夜天星宿莊嚴。
B05n0002_p2590a12║【疏】身禮。及王讚述等。可知。
B05n0002_p2590a13║○第二結會古今。
B05n0002_p2590a14║善男子。爾時一切法音圓滿蓋王者。豈異人乎。今毗盧遮那如來應正等覺是也。光明王者。淨飯王是。蓮華
B05n0002_p2590a15║光夫人者。摩耶夫人是。寶光童女者。即我身是。其王爾時以四攝法所攝眾生。即此會中一切菩薩是。皆於
B05n0002_p2590a16║阿耨多羅三藐三菩提得不退轉。或住初地。乃至十地。具種種大願。集種種助道。修種種妙行。備種種莊嚴。
B05n0002_p2591a01║得種種神通。住種種解脫。於此會中。處於種種妙法宮殿。
B05n0002_p2591a02║○第二偈頌。
B05n0002_p2591a03║爾時開敷一切樹華主夜神。為善財童子。欲重宣此解脫義而說頌言。
B05n0002_p2591a04║我有廣大眼普見於十方一切剎海中五趣輪迴者亦見彼諸佛菩提樹下坐
B05n0002_p2591a05║神通徧十方說法度眾生我有清淨耳普聞一切聲亦聞佛說法歡喜而信受
B05n0002_p2591a06║我有他心智無二無所礙能於一念中悉了諸心海我得宿命智能知一切劫
B05n0002_p2591a07║自身及他人分別悉明了我於一念知剎海微塵劫諸佛及菩薩五道眾生類
B05n0002_p2591a08║憶知彼諸佛始發菩提願乃至修諸行一一悉圓滿亦知彼諸佛成就菩提道
B05n0002_p2591a09║以種種方便為眾轉法輪亦知彼諸佛所有諸乘海正法住久近眾生度多少
B05n0002_p2591a10║我於無量劫修習此法門我今為汝說佛子汝應學
B05n0002_p2591a11║【疏】但是總相。顯己能知。於中先九明能知。後一結勸。
B05n0002_p2591a12║善男子。我唯知此菩薩出生廣大喜光明解脫門。如諸菩薩摩訶薩。親近供養一切諸佛。入一切智大願海。
B05n0002_p2591a13║滿一切佛諸願海。得勇猛智。於一菩薩地。普入一切菩薩地海。得清淨願。於一菩薩行。普入一切菩薩行海。
B05n0002_p2591a14║得自在力。於一菩薩解脫門。普入一切菩薩解脫門海。而我云何能知能說彼功德行。善男子。此道場中
B05n0002_p2591a15║有一夜神。名大願精進力救護一切眾生。汝詣彼問。菩薩云何教化眾生。令趣阿耨多羅三藐三菩提。云何
B05n0002_p2591a16║嚴淨一切佛剎。云何承事一切如來。云何修行一切佛法。時善財童子頂禮其足。繞無數帀。殷勤瞻仰辭
B05n0002_p2592a01║退而去。
B05n0002_p2592a02║【論】已上經文及頌。大意使令修習處俗大悲。不立出家之相。以毗盧遮那佛為所依主。即表第七地之慈
B05n0002_p2592a03║悲門。通該五位。直至佛究竟果海故。以是起初至終。不異普光明智。但以一佛普會。不安立十地百佛勝
B05n0002_p2592a04║進。不似前出纏三空般若位中。其王及女。出家作比丘比丘尼表之。此但以俗士表之。設佛果毗盧遮那
B05n0002_p2592a05║佛。亦是俗身。以華冠瓔珞環釧莊嚴。非出家像也。以此第七一位慈悲門。與前後五位中同行。但約出世
B05n0002_p2592a06║處世表像別故。令識勝進總別同異。此是第七遠行地善知識。何故名遠行地者。為此地修處世大慈悲
B05n0002_p2592a07║行。遠徹十方世界海。人天地獄。一切行徹也。不自有求一念出世間心。以方便波羅蜜為主。餘九為伴。以
B05n0002_p2592a08║治處世染淨二心。大悲處生死不自在障。令得自在。至八地菩薩行。得一分自在。於佛十力。猶未自在。十
B05n0002_p2592a09║地方終。自六地已前。未得四攝中而得自在。為有染淨二業未亡。七地已去。四攝事中。方得自在故。以此
B05n0002_p2592a10║位治染淨二障。入無染淨慈悲行故。
B05n0002_p2592a11║○第八大願精進力夜神。寄不動地。無功用道。任大願風。普救護故。（【鈔】寄第八不動地者。謂無分別智。任運相續。相用煩惱不能動故。）第
B05n0002_p2592a12║一依教趣求。
B05n0002_p2592a13║爾時善財童子。往大願精進力救護一切眾生夜神所。
B05n0002_p2592a14║【疏】略無念法。亦表無功離念故。
B05n0002_p2592a15║○第二見敬咨問。然亦含二意。若約顯說。則自此盡偈。皆第二段。至夜神答言下。方屬第三授己法界。若
B05n0002_p2592a16║約密授。則此現勝用。已為授己法界。善財發同善友心。便已得益。義雖通二。為欲順文。且依前判。就文分
B05n0002_p2593a01║三。初見勝用。次時善財童子下。設敬證入。後爾時善財說此偈已下。咨問法要。今初。
B05n0002_p2593a02║見彼夜神在大眾中。坐普現一切宮殿摩尼王藏師子之座。普現法界國土摩尼寶網彌覆其上。現日月星
B05n0002_p2593a03║宿影像身。現隨眾生心普令得見身。現等一切眾生形相身。現無邊廣大色相海身。現普現一切威儀身。現
B05n0002_p2593a04║普於十方示現身。現普調一切眾生身。現廣運速疾神通身。現利益眾生不絕身。現常遊虛空利益身。現一
B05n0002_p2593a05║切佛所頂禮身。現修習一切善根身。現受持佛法不忘身。現成滿菩薩大願身。現光明充滿十方身。現法燈
B05n0002_p2593a06║普滅世闇身。現了法如幻淨智身。現遠離塵闇法性身。現普智照法明了身。現究竟無患無熱身。現不可沮
B05n0002_p2593a07║壞堅固身。現無所住佛力身。現無分別離染身。現本清淨法性身。
B05n0002_p2593a08║【疏】先總見所依。後現日月下。別顯身相。有二十四身。初十即應機攝化身。次現一切佛所下六身。是應法
B05n0002_p2593a09║成行身。餘是離障契理身。多隨內德應。顯身差別。見身了心。
B05n0002_p2593a10║○二設敬證入。
B05n0002_p2593a11║時善財童子。見如是等佛剎微塵數差別身。一心頂禮。舉體投地。良久乃起。合掌瞻仰。於善知識生十種
B05n0002_p2593a12║心。何等為十。所謂於善知識生同己心。令我精勤辦一切智助道法故。於善知識生清淨自業果心。親近供
B05n0002_p2593a13║養生善根故。於善知識生莊嚴菩薩行心。令我速能莊嚴一切菩薩行故。於善知識生成就一切佛法心。誘
B05n0002_p2593a14║誨於我令修道故。於善知識生能生心。能生於我無上法故。於善知識生出離心。令我修行普賢菩薩所有
B05n0002_p2593a15║行願而出離故。於善知識生具一切福智海心。令我積集諸白法故。於善知識生增長心。令我增長一切智
B05n0002_p2593a16║故。於善知識生具一切善根心。令我志願得圓滿故。於善知識生能成辦大利益心。令我自在安住一切菩
B05n0002_p2594a01║薩法故。成一切智道故。得一切佛法故。是為十。
B05n0002_p2594a02║【疏】於中四。第一設敬陳禮。第二於善知下。發增勝心。第三發是心已下。深證懸同。第四既獲此已下。以偈
B05n0002_p2594a03║慶讚。初二可知。
B05n0002_p2594a04║發是心已。得彼夜神與諸菩薩佛剎微塵數同行。所謂同念．心常憶念十方三世一切佛故。同慧．分別決了
B05n0002_p2594a05║一切法海差別門故。同趣．能轉一切諸佛如來妙法輪故。同覺．以等空智普入一切三世間故。同根．成就菩
B05n0002_p2594a06║薩清淨光明智慧根故。同心．善能修習無礙功德莊嚴一切菩薩道故。同境．普照諸佛所行境故。同證．得一
B05n0002_p2594a07║切智照實相海淨光明故。同義．能以智慧了一切法真實性故。同勇猛．能壞一切障礙山故。同色身．隨眾生
B05n0002_p2594a08║心示現身故。同力．求一切智不退轉故。同無畏．其心清淨如虛空故。同精進．於無量劫行菩薩行無懈倦故。
B05n0002_p2594a09║同辯才．得法無礙智光明故。同無等．身相清淨超世間故。同愛語．令一切眾生皆歡喜故。同妙音．普演一切
B05n0002_p2594a10║法門海故。同滿音．一切眾生隨類解故。同淨德．修習如來淨功德故。同智地．一切佛所受法輪故。同梵行．安
B05n0002_p2594a11║住一切佛境界故。同大慈．念念普覆一切國土眾生海故。同大悲．普雨法雨潤澤一切諸眾生故。同身業．以
B05n0002_p2594a12║方便行教化一切諸眾生故。同語業．以隨類音演說一切諸法門故。同意業．普攝眾生置一切智境界中故。
B05n0002_p2594a13║同莊嚴．嚴淨一切諸佛剎故。同親近．有佛出世皆親近故。同勸請．請一切佛轉法輪故。同供養．常樂供養一
B05n0002_p2594a14║切佛故。同教化．調伏一切諸眾生故。同光明．照了一切諸法門故。同三昧．普知一切眾生心故。同充徧．以自
B05n0002_p2594a15║在力充滿一切諸佛剎海修諸行故。同住處．住諸菩薩大神通故。同眷屬．一切菩薩共止住故。同入處．普入
B05n0002_p2594a16║世界微細處故。同心慮．普知一切諸佛剎故。同往詣．普入一切佛剎海故。同方便．悉現一切諸佛剎故。同超
B05n0002_p2595a01║勝．於諸佛剎皆無比故。同不退．普入十方無障礙故。同破暗．得一切佛成菩提智大光明故。同無生忍．入一
B05n0002_p2595a02║切佛眾會海故。同徧一切諸佛剎網．恭敬供養不可說剎諸如來故。同智證．了知彼彼法門海故。同修行．順
B05n0002_p2595a03║行一切諸法門故。同希求．於清淨法深樂欲故。同清淨．集佛功德而以莊嚴身口意故。同妙意．於一切法智
B05n0002_p2595a04║明了故。同精進．普集一切諸善根故。同淨行．成滿一切菩薩行故。同無礙．了一切法皆無相故。同善巧．於諸
B05n0002_p2595a05║法中智自在故。同隨樂．隨眾生心現境界故。同方便．善習一切所應習故。同護念．得一切佛所護念故。同入
B05n0002_p2595a06║地．得入一切菩薩地故。同所住．安住一切菩薩位故。同記別．一切諸佛授其記故。同三昧．一剎那中普入一
B05n0002_p2595a07║切三昧門故。同建立．示現種種諸佛事故。同正念．正念一切境界門故。同修行．盡未來劫修行一切菩薩行
B05n0002_p2595a08║故。同淨信．於諸如來無量智慧極欣樂故。同捨離．滅除一切諸障礙故。同不退智．與諸如來智慧等故。同受
B05n0002_p2595a09║生．應現成熟諸眾生故。同所住．住一切智方便門故。同境界．於法界境得自在故。同無依．永斷一切所依心
B05n0002_p2595a10║故。同說法．已入諸法平等智故。同勤修．常蒙諸佛所護念故。同神通．開悟眾生令修一切菩薩行故。同神力．
B05n0002_p2595a11║能入十方世界海故。同陀羅尼．普照一切總持海故。同祕密法．了知一切修多羅中妙法門故。同甚深法．解
B05n0002_p2595a12║一切法如虛空故。同光明．普照一切諸世界故。同欣樂．隨眾生心而為開示令歡喜故。同震動．為諸眾生現
B05n0002_p2595a13║神通力普動十方一切剎故。同不虛．見聞憶念。皆悉令其心調伏故。同出離．滿足一切諸大願海成就如來
B05n0002_p2595a14║十力智故。時善財童子．觀察大願精進力救護一切眾生夜神。起十種清淨心。獲如是等佛剎微塵數同
B05n0002_p2595a15║菩薩行。
B05n0002_p2595a16║【疏】三中有標釋結。今初。由前起同己等十心。故得同善友等行。通論同有四義。一人法無二。與一切法界
B05n0002_p2596a01║同。二因果無二。與一切諸佛同。三自他無二。與一切菩薩同。四染淨無二。與一切眾生同。今云得彼夜神。
B05n0002_p2596a02║與諸菩薩同菩薩行。則正是第三。義兼餘三。由見初故。則不殊餘二。方為究竟之同。良以八地證無生理。
B05n0002_p2596a03║自他相作。皆無礙故。偏此明同。故下列中有無生忍。二所謂下。列釋八十四同。各有標名釋義。文相自顯。
B05n0002_p2596a04║三時善財童子觀察下。總結。
B05n0002_p2596a05║既獲此已。心轉清淨。偏袒右肩。頂禮其足。一心合掌。以偈讚曰。
B05n0002_p2596a06║我發堅固意志求無上覺今於善知識而起自己心以見善知識集無盡白法
B05n0002_p2596a07║滅除眾罪垢成就菩提果我見善知識功德莊嚴心盡未來剎劫勤修所行道
B05n0002_p2596a08║我念善知識攝受饒益我為我悉示現正教真實法關閉諸惡趣顯示人天路
B05n0002_p2596a09║亦示諸如來成一切智道我念善知識是佛功德藏念念能出生虛空功德海
B05n0002_p2596a10║與我波羅蜜增我難思福長我淨功德令我冠佛繒我念善知識能滿佛智道
B05n0002_p2596a11║誓願常依止圓滿白淨法我以此等故功德悉具足普為諸眾生說一切智道
B05n0002_p2596a12║聖者為我師與我無上法無量無數劫不能報其恩
B05n0002_p2596a13║【疏】第四以偈慶讚。十偈分三。初八頌前發增勝心。次第頌前十句。初六偈各頌一句。第七偈上三句頌第
B05n0002_p2596a14║七。下句頌第八。第八偈上半頌第九。下半頌第十。二有一偈。頌前深證懸同。三一偈。頌荷恩深重。
B05n0002_p2596a15║○第三咨問法要。
B05n0002_p2596a16║爾時善財說此偈已。白言。大聖願為我說。此解脫門．名為何等。發心已來為幾時耶。久如當得阿耨多羅三
B05n0002_p2597a01║藐三菩提。
B05n0002_p2597a02║【疏】前已覩解脫之用。故不問云何修行。直徵名而已。文有三問。（已上第二見敬咨問竟。）
B05n0002_p2597a03║○第三授己法界。前即默授。今方言授。於中二。初答名問。後答發心久近。所以不答第三成菩提者。有二
B05n0002_p2597a04║意故。一顯悲增。如休捨說。二顯久成。示居因位。故下所救千佛。尚已久成。況能救耶。（【鈔】故下所救千佛等者。法華經如來壽量
B05n0002_p2597a05║品云。我實成佛已來。經無量無邊不可思議阿僧祇劫故。）前中二。先標名。
B05n0002_p2597a06║夜神告言。善男子。此解脫門。名教化眾生令生善根。
B05n0002_p2597a07║【疏】謂現身廣化。令生諸善。究竟得佛。故名為根。
B05n0002_p2597a08║○後顯其業用。謂契理之用。故用而無涯。動寂無二。於中三。初內契理事。明色即空故。二明大用無涯。廣
B05n0002_p2597a09║現色身。空即色故。後結深廣。不礙悲故。今初。由了法界無定實色。舉體即空。而非斷空。空中無色。不礙色
B05n0002_p2597a10║故。存亡隱顯皆自在故。方能隨樂現種種色。故先明其內契事理。（【鈔】初明內契理事者。此義全同十通中一切色身智通。前已廣說。故但略科。總
B05n0002_p2597a11║出其意。今當重說。由內證實。故外現色。所以起信論云。問曰。若諸佛法身離於色相者。云何能現色相。答曰。即此法身。是色體故。能現於色。所謂從本已來。色心不二。以色性即智性故。色體無形。說名智身。以智
B05n0002_p2597a12║性即色性故。說名法身徧一切處。所現之色。無有分齊。隨心能示十方世界無量菩薩。無量報身。無量莊嚴。各各差別。皆無分齊。而不相妨。此非心識分別能知。以真如自在用義故。釋曰。彼雖約佛。今此位極。大
B05n0002_p2597a13║同佛也。）
B05n0002_p2597a14║我以成就此解脫故。悟一切法自性平等。入於諸法真實之性。證無依法。捨離世間。悉知諸法色相差別。
B05n0002_p2597a15║亦能了達青黃赤白。性皆不實。無有差別。
B05n0002_p2597a16║【疏】經中先明證實離相。後雙了性相。今初。悟一切法自性平等者。此句總明。云何平等。次云。入於諸法真
B05n0002_p2598a01║實之性故。謂真實性中無差別相。無種種相。無無量相。萬法一如。何有不等。此真實性。依何立故。復次明
B05n0002_p2598a02║證無依法。所謂不依於色。不依於空。若萬法依空。空無所依。今萬法依真。真無所依。即無依法門。故捨離
B05n0002_p2598a03║世間。世間即有種種差別。斯則性尚不立。何況於相。亦不依空立色。亦不依色立空。亦無異無不異。無即
B05n0002_p2598a04║無不即。斯見亦絕。強名內證。後悉知諸法色相差別下。雙了性相。初明了相。空即色故。後亦能了達下。
B05n0002_p2598a05║此明了性。色即空故。又上句色中無空。下句空中無色。又上句色能容空。下句空能容色。又上句空能顯
B05n0002_p2598a06║色。下句色能顯空。無障無礙。（【校】案此段纂要全取釋經之鈔文為疏文。）
B05n0002_p2598a07║○二明大用無涯。
B05n0002_p2598a08║而恒示現無量色身。所謂種種色身。非一色身。無邊色身。清淨色身。一切莊嚴色身。普見色身。等一切眾生
B05n0002_p2598a09║色身。普現一切眾生前色身。光明普照色身。見無厭足色身。相好清淨色身。離眾惡光明色身。示現大勇猛
B05n0002_p2598a10║色身。甚難得色身。一切世間無能映蔽色身。一切世間共稱歎無盡色身。念念常觀察色身。示現種種雲色
B05n0002_p2598a11║身。種種形顯色色身。現無量自在力色身。妙光明色身。一切淨妙莊嚴色身。隨順成熟一切眾生色身。隨其
B05n0002_p2598a12║心樂現前調伏色身。無障礙普光明色身。清淨無濁穢色身。具足莊嚴不可壞色身。不思議法方便光明色
B05n0002_p2598a13║身。無能奪奪一切色身。無諸闇破一切闇色身。集一切白淨法色身。大勢力功德海色身。從過去恭敬因所
B05n0002_p2598a14║生色身。如虛空清淨心所生色身。最勝廣大色身。無斷無盡色身。光明海色身。於一切世間無所依平等色
B05n0002_p2598a15║身。徧十方無所礙色身。念念現種種色相海色身。增長一切眾生歡喜心色身。攝取一切眾生海色身。一一
B05n0002_p2598a16║毛孔中說一切佛功德海色身。淨一切眾生欲解海色身。決了一切法義色身。無障礙普照耀色身。等虛空
B05n0002_p2599a01║淨光明色身。放廣大淨光明色身。照現無垢法色身。無比色身。差別莊嚴色身。普照十方色身。隨時示現應
B05n0002_p2599a02║眾生色身。寂靜色身。滅一切煩惱色身。一切眾生福田色身。一切眾生見不虛色身。大智慧勇猛力色身。無
B05n0002_p2599a03║障礙普周徧色身。妙身雲普現世間皆蒙益色身。具足大慈海色身。大福德寶山王色身。放光明普照世間
B05n0002_p2599a04║一切趣色身。大智慧清淨色身。生眾生正念心色身。一切寶光明色身。普光藏色身。現世間種種清淨相色
B05n0002_p2599a05║身。求一切智處色身。現微笑令眾生生淨信色身。一切寶莊嚴光明色身。不取不捨一切眾生色身。無決定
B05n0002_p2599a06║無究竟色身。現自在加持力色身。現一切神通變化色身。生如來家色身。遠離眾惡徧法界海色身。普現一
B05n0002_p2599a07║切如來道場眾會色身。具種種眾色海色身。從善行所流色身。隨所應化示現色身。一切世間見無厭足色
B05n0002_p2599a08║身。種種淨光明色身。現一切三世海色身。放一切光明海色身。現無量差別光明海色身。超諸世間一切香
B05n0002_p2599a09║光明色身。現不可說日輪雲色身。現廣大月輪雲色身。放無量須彌山妙華雲色身。出種種鬘雲色身。現一
B05n0002_p2599a10║切寶蓮華雲色身。興一切燒香雲徧法界色身。散一切末香藏雲色身。現一切如來大願身色身。現一切語
B05n0002_p2599a11║言音聲演法海色身。現普賢菩薩像色身。（【校】無能奪奪一切．纂要合論明藏清藏宮本綱要杭州鼓山金陵續藏諸本誤作無能映奪一切。茲從麗宋元藏．與貞元譯合。）
B05n0002_p2599a12║【疏】略顯九十八種色身。并初後標結。即為百身。起信等論。明八地當色自在地。故此廣辨色身。種種．約其
B05n0002_p2599a13║類別。非一．約一類而多。餘可思準。（【鈔】二明無涯大用者。經中初句云。而恆示現無量色身者。牒前起後。故云而恆。由上空不礙色。故能現色。又若以色為色。不能現色。今即色非
B05n0002_p2599a14║色。故無不現。又即空之色。方為妙色。故躡上明色空不二。成上真空。不二而二。斯為妙色。色空融即。為真法界。緣起無盡。即一現多。起信等論。明八地當色自在者。起信云。四者現色不相應染。依色自在地能離
B05n0002_p2599a15║故。釋曰。何以得知論是八地。前有七地。後有九故。言等論者。等取瑜伽等。即上八地。由證無生。絕色累故。得十自在。十身相作。如影普現。皆色自在。）
B05n0002_p2599a16║○三總結深廣。
B05n0002_p2600a01║念念中現如是等色相身。充滿十方。令諸眾生或見或念。或聞說法。或因親近。或得開悟。或見神通。或覩變
B05n0002_p2600a02║化。悉隨心樂應時調伏。捨不善業住於善行。善男子。當知此由大願力故。一切智力故。菩薩解脫力故。大
B05n0002_p2600a03║悲力故。大慈力故。作如是事。善男子。我入此解脫。了知法性無有差別。而能示現無量色身。一一身現
B05n0002_p2600a04║無量色相海。一一相放無量光明雲。一一光現無量佛國土。一一土現無量佛興世。一一佛現無量神通力。
B05n0002_p2600a05║開發眾生宿世善根。未種者令種。已種者令增長。已增長者令成熟。念念中令無量眾生於阿耨多羅三藐
B05n0002_p2600a06║三菩提得不退轉。
B05n0002_p2600a07║【疏】於中四。一結所作之業。二善男子當知下。結能現所因。三善男子我入下。雙結寂用無礙。四一一身下。
B05n0002_p2600a08║結成深廣。
B05n0002_p2600a09║○第二答發心久近中二。初歎深許說。後正答所問。今初。
B05n0002_p2600a10║善男子。如汝所問。從幾時來發菩提心。修菩薩行。如是之義。承佛神力。當為汝說。
B05n0002_p2600a11║【疏】前中三。初牒問許說。二歎法甚深。三結承力說。初可知。
B05n0002_p2600a12║善男子。菩薩智輪。遠離一切分別境界。不可以生死中長短染淨廣狹多少．如是諸劫．分別顯示。何以故。菩
B05n0002_p2600a13║薩智輪本性清淨。離一切分別網。超一切障礙山。隨所應化而普照故。善男子。譬如日輪。無有晝夜。但出
B05n0002_p2600a14║時名晝。沒時名夜。菩薩智輪亦復如是。無有分別。亦無三世。但隨心現。教化眾生。言其止住前劫後劫。善
B05n0002_p2600a15║男子。譬如日輪住閻浮空。其影悉現一切寶物。及以河海諸淨水中。一切眾生莫不目見。而彼淨日不來至
B05n0002_p2600a16║此。菩薩智輪亦復如是。出諸有海。住佛實法寂靜空中。無有所依。為欲化度諸眾生故。而於諸趣隨類受生。
B05n0002_p2601a01║實不生死。無所染著。無長短劫諸想分別。何以故。菩薩究竟離心想見一切顛倒。得真實見。見法實性。知一
B05n0002_p2601a02║切世間如夢如幻。無有眾生。但以大悲大願力故。現眾生前。教化調伏。佛子。譬如船師。常以大船。於河流
B05n0002_p2601a03║中。不依此岸。不著彼岸。不住中流。而度眾生無有休息。菩薩摩訶薩亦復如是。以波羅蜜船。於生死流中。不
B05n0002_p2601a04║依此岸。不著彼岸。不住中流。而度眾生無有休息。雖無量劫修菩薩行。未曾分別劫數長短。佛子。如太虛
B05n0002_p2601a05║空。一切世界於中成壞。而無分別。本性清淨。無染無亂。無礙無厭。非長非短。盡未來劫。持一切剎。菩薩摩訶
B05n0002_p2601a06║薩亦復如是。以等虛空界廣大深心。起大願風輪。攝諸眾生。令離惡道。生諸善趣。悉令安住一切智地。滅諸
B05n0002_p2601a07║煩惱生死苦縛。而無憂喜疲厭之心。善男子。如幻化人支體雖具。而無入息．及以出息．寒熱飢渴．憂喜生
B05n0002_p2601a08║死．十種之事。菩薩摩訶薩亦復如是。以如幻智平等法身．現眾色相。於諸有趣。住無量劫。教化眾生。於生死
B05n0002_p2601a09║中一切境界。無欣無厭。無愛無恚。無苦無樂。無取無捨。無安無怖。
B05n0002_p2601a10║【疏】二歎法中先法說。後喻明。今初先標。後釋。釋中先正釋。本性約理。離分別約智。超障約所斷。後隨所應
B05n0002_p2601a11║下。釋妨。既無長短。今說長短者。為利生故。欲長則長．顯法根深。欲短便短．顯法超勝。後喻顯有五。一皎
B05n0002_p2601a12║日隨時喻。謂日體恆明．映山出沒。智無三世。心障見殊。二日輪現影喻。謂白日無來．隨處隱顯。智輪常寂．
B05n0002_p2601a13║機見短長。三虛舟運物喻。喻菩薩無住攝生。四太虛無礙喻。喻於菩薩無功益物。五幻化無真喻。喻即用
B05n0002_p2601a14║而寂。然上諸夜神歎深。皆倣斯法喻。（【鈔】然上諸夜神歎深皆倣斯法喻者。然多問發心時之久近。而答智輪。即體用故。然斯五喻。非無有義。皆前已有。故疏不釋。）
B05n0002_p2601a15║佛子。菩薩智慧。雖復如是甚深難測。我當承佛威神之力。為汝解說。令未來世諸菩薩等。滿足大願。成就諸
B05n0002_p2601a16║力。
B05n0002_p2602a01║【疏】三結承力為說。可知。
B05n0002_p2602a02║○二正答所問。先長行。後偈頌。前中三。初善光劫中行因得法。次日光劫內供佛修行。後總結時處。初中
B05n0002_p2602a03║二。先明最初佛所修證。後轉生值佛修行。今初。
B05n0002_p2602a04║佛子。乃往古世。過世界海微塵數劫。有劫名善光。世界名寶光。於其劫中有一萬佛出興於世。其最初佛。號
B05n0002_p2602a05║法輪音虛空燈王。如來應正等覺。十號圓滿。彼閻浮提有一王都。名寶莊嚴。其東不遠有一大林。名曰妙光。
B05n0002_p2602a06║中有道場。名為寶華。彼道場中有普光明摩尼蓮華藏師子之座。時彼如來。於此座上成阿耨多羅三藐三
B05n0002_p2602a07║菩提。滿一百年。坐於道場。為諸菩薩諸天世人。及閻浮提宿植善根已成熟者。演說正法。
B05n0002_p2602a08║【疏】於中三。初古佛出興。
B05n0002_p2602a09║是時國王。名曰勝光。時世人民壽一萬歲。其中多有殺盜淫佚。妄言綺語。兩舌惡口。貪瞋邪見。不孝父母。不
B05n0002_p2602a10║敬沙門婆羅門等。時王為欲調伏彼故。造立囹圄。枷鎖禁閉。無量眾生於中受苦。
B05n0002_p2602a11║【疏】二先王治化。囹圄者。周之獄名。
B05n0002_p2602a12║王有太子名為善伏。端正殊特人所喜見。具二十八大人之相。在宮殿中。遙聞獄囚楚毒音聲。心懷傷愍。從
B05n0002_p2602a13║宮殿出。入牢獄中。見諸罪人。杻械枷鎖遞相連繫。置幽闇處。或以火炙。或以煙熏。或被榜笞。或遭臏割。裸形
B05n0002_p2602a14║亂髮。飢渴羸瘦。筋斷骨現。號叫苦劇。太子見已。心生悲愍。以無畏聲安慰之言。汝莫憂惱。汝勿愁怖。我當令
B05n0002_p2602a15║汝悉得解脫。便詣王所而白王言。獄中罪人。苦毒難處。願垂寬宥。施以無畏。時王即集五百大臣。而問之
B05n0002_p2602a16║言。是事云何。諸臣答言。彼罪人者。私竊官物。謀奪王位。盜入宮闈。罪應刑戮。有哀救者罪亦至死。時彼太
B05n0002_p2603a01║子悲心轉切。語大臣言。如汝所說。但放此人。隨其所應可以治我。我為彼故。一切苦事悉皆能受。粉身歿命
B05n0002_p2603a02║無所顧惜。要令罪人皆得免苦。何以故。我若不救此眾生者。云何能救三界牢獄諸苦眾生。一切眾生在三
B05n0002_p2603a03║界中貪愛所縛。愚癡所蔽。貧無功德。墮諸惡趣。身形鄙陋。諸根放逸。其心迷惑不求出道。失智慧光。樂著三
B05n0002_p2603a04║有。斷諸福德。滅諸智慧。種種煩惱濁亂其心。住苦牢獄。入魔𦋀網。生老病死憂悲惱害。如是諸苦常所逼迫。
B05n0002_p2603a05║我當云何令彼解脫。應捨身命而拔濟之。時諸大臣共詣王所。悉舉其手。高聲唱言。大王當知。如太子意。
B05n0002_p2603a06║毀壞王法。禍及萬人。若王愛念不責治者。王之寶祚亦不久立。王聞此言。赫然大怒。令誅太子。及諸罪人。
B05n0002_p2603a07║王后聞之。愁憂號哭。毀形降服。與千采女馳詣王所。舉身投地。頂禮王足。俱作是言。唯願大王赦太子命。
B05n0002_p2603a08║王即迴顧語太子言。莫救罪人。若救罪人。必當殺汝。爾時太子。為欲專求一切智故。為欲利益諸眾生故。
B05n0002_p2603a09║為以大悲普救攝故。其心堅固無有退怯。復白王言。願恕彼罪。身當受戮。王言隨意。爾時王后白言。大王。
B05n0002_p2603a10║願聽太子半月行施。恣意修福。然後治罪。王即聽許。時都城北有一大園。名曰日光。是昔施場。太子往彼
B05n0002_p2603a11║設大施會。飲食衣服。華鬘瓔珞。塗香末香。幢旛寶蓋。諸莊嚴具。隨有所求．靡不周給。經半月已。於最後日。
B05n0002_p2603a12║國王大臣。長者居士。城邑人民。及諸外道。悉來集會。時法輪音虛空燈王如來知諸眾生調伏時至。與大眾
B05n0002_p2603a13║俱。天王圍繞。龍王供養。夜叉王守護。乾闥婆王讚歎。阿修羅王曲躬頂禮。迦樓羅王以清淨心散諸寶華。緊
B05n0002_p2603a14║那羅王歡喜勸請摩睺羅伽王一心瞻仰。來入彼會。爾時太子及諸大眾遙見佛來。端嚴殊特。諸根寂定如
B05n0002_p2603a15║調順象。心無垢濁如清淨池。現大神通。示大自在。顯大威德。種種相好莊嚴其身。放大光明普照世界。一切
B05n0002_p2603a16║毛孔出香燄雲。震動十方無量佛剎。隨所至處。普雨一切諸莊嚴具。以佛威儀。以佛功德。眾生見者心淨歡
B05n0002_p2604a01║喜。煩惱消滅。爾時太子及諸大眾。五體投地。頂禮其足。安施牀座。合掌白言。善來世尊。善來善逝。唯願哀愍
B05n0002_p2604a02║攝受於我。處於此座。以佛神力。淨居諸天即變此座為香摩尼蓮華之座。佛坐其上。諸菩薩眾亦皆就座。周
B05n0002_p2604a03║帀圍繞。彼時會中一切眾生。因見如來。苦滅障除。堪受聖法。爾時如來知其可化。以圓滿音說修多羅。名普
B05n0002_p2604a04║照因輪。令諸眾生隨類各解。時彼會中有八十那由他眾生遠塵離垢。得淨法眼。無量那由他眾生得無學
B05n0002_p2604a05║地。十千眾生住大乘道。入普賢行。成滿大願。當爾之時。十方各百佛剎微塵數眾生。於大乘中心得調伏。無
B05n0002_p2604a06║量世界一切眾生免離惡趣生於天上。善伏太子．即於此時．得菩薩教化眾生令生善根解脫門。
B05n0002_p2604a07║【疏】三夜神修因。於中亦三。初明在家本事。二結會古今。三出家得法。今初有十。一悲救罪人。正答發心之
B05n0002_p2604a08║始。榜笞。捶擊也。臏。謂刖足之流。二臣議非理。三請代囚命。四臣執令誅。言寶祚者。祚位也。易云。聖人之大
B05n0002_p2604a09║寶曰位。五王后哀祈。六王奪子志。七太子確救。八母請修因。九正設施場。十經半月下。如來親救。於中六。
B05n0002_p2604a10║一就戮時臨。二時法輪下。如來降德。三爾時太子下。敬申禮請。四以佛神下。就座談經。言普照因輪者。謂
B05n0002_p2604a11║令知善惡。各自有因。罪人惡因所招。太子善因當滿故。五時彼會下。廣益當機。六善伏下。太子得法。（【鈔】臏謂刖
B05n0002_p2604a12║足者。然俗有五刑。劓．墨．宮割．臏．大辟也。）
B05n0002_p2604a13║善男子。爾時太子豈異人乎。我身是也。我因往昔起大悲心。捨身命財。救苦眾生。開門大施。供養於佛。得此
B05n0002_p2604a14║解脫。佛子當知。我於爾時。但為利益一切眾生。不著三界。不求果報。不貪名稱。不欲自讚。輕毀於他。於諸境
B05n0002_p2604a15║界無所貪染。無所怖畏。但莊嚴大乘出要之道。常樂觀察一切智門。修行苦行。得此解脫。佛子。於汝意云
B05n0002_p2604a16║何。彼時五百大臣欲害我者。豈異人乎。今提婆達多等五百徒黨是也。是諸人等蒙佛教化。皆當得阿耨多
B05n0002_p2605a01║羅三藐三菩提。於未來世。過須彌山微塵數劫。爾時有劫名善光。世界名寶光。於中成佛。其五百佛次第興
B05n0002_p2605a02║世。最初如來名曰大悲。第二名饒益世間。第三名大悲師子。第四名救護眾生。乃至最後名曰醫王。雖彼諸
B05n0002_p2605a03║佛大悲平等。然其國土。種族父母。受生誕生。出家學道。往詣道場。轉正法輪。說修多羅。語言音聲。光明眾會。
B05n0002_p2605a04║壽命法住。及其名號。各各差別。佛子。彼諸罪人我所救者。即拘留孫等賢劫千佛。及百萬阿僧祇諸大菩
B05n0002_p2605a05║薩。於無量精進力名稱功德慧如來所。發阿耨多羅三藐三菩提心。今於十方國土行菩薩道。修習增長此
B05n0002_p2605a06║菩薩教化眾生令生善根解脫者是。時勝光王。今薩遮尼乾子大論師是。時王宮人及諸眷屬。即彼尼乾
B05n0002_p2605a07║六萬弟子。與師俱來建大論幢。共佛論議。悉降伏之。授阿耨多羅三藐三菩提記者是。此諸人等皆當作佛。
B05n0002_p2605a08║國土莊嚴。劫數名號。各各有異。
B05n0002_p2605a09║【疏】二結會古今。分四。初結自身。正酬發心之問。二結大臣。三結獄囚。四結王屬。並文處可知。薩遮。有也。尼
B05n0002_p2605a10║乾。不繫也。裸形自餓。不繫衣食故。
B05n0002_p2605a11║佛子。我於爾時救罪人已。父母聽我。捨離國土妻子財寶。於法輪音虛空燈王佛所出家學道。五百歲中淨
B05n0002_p2605a12║修梵行。即得成就百萬陀羅尼。百萬神通。百萬法藏。百萬求一切智勇猛精進。淨治百萬堪忍門。增長百萬
B05n0002_p2605a13║思惟心。成就百萬菩薩力。入百萬菩薩智門。得百萬般若波羅蜜門。見十方百萬諸佛。生百萬菩薩大願。念
B05n0002_p2605a14║念中十方各照百萬佛剎。念念中憶念十方世界前後際劫百萬諸佛。念念中知十方世界百萬諸佛變化
B05n0002_p2605a15║海。念念中見十方百萬世界所有眾生。種種諸趣隨業所受。生時死時。善趣惡趣。好色惡色。其諸眾生種種
B05n0002_p2605a16║心行。種種欲樂。種種根性。種種業習。種種成就。皆悉明了。
B05n0002_p2606a01║【疏】三明出家得法。各言百萬。義當彼時。已得四地。（【鈔】義當彼時已得四地者。初地百。二地千。三地萬。四地百萬故。）
B05n0002_p2606a02║○二明轉生值佛修行。
B05n0002_p2606a03║佛子。我於爾時。命終之後。還復於彼王家受生。作轉輪王。彼法輪音虛空燈王如來滅後。次即於此值法空
B05n0002_p2606a04║王如來。承事供養。次為帝釋。即此道場。值天王藏如來親近供養。次為夜摩天王。即於此世界值大地威力
B05n0002_p2606a05║山如來親近供養。次為兜率天王。即於此世界值法輪光音聲王如來親近供養。次為化樂天王。即於此世
B05n0002_p2606a06║界值虛空智王如來親近供養。次為他化自在天王。即於此世界值無能壞幢如來親近供養。次為阿脩羅
B05n0002_p2606a07║王。即於此世界值一切法雷音王如來親近供養。次為梵王。即於此世界值普現化演法音如來親近供養。
B05n0002_p2606a08║佛子。此寶光世界善光劫中。有一萬佛出興於世。我皆親近承事供養。
B05n0002_p2606a09║【疏】略列八佛。通結一萬。（初善光劫中行因得法竟。）
B05n0002_p2606a10║○第二明日光劫中值佛修行。
B05n0002_p2606a11║次復有劫名曰日光。有六十億佛出興於世。最初如來名妙相山。我時為王名曰大慧。於彼佛所承事供
B05n0002_p2606a12║養。次有佛出名圓滿肩。我為居士親近供養。次有佛出名離垢童子。我為大臣親近供養。次有佛出名勇猛
B05n0002_p2606a13║持。我為阿脩羅王親近供養。次有佛出名須彌相。我為樹神親近供養。次有佛出名離垢臂。我為商主親近
B05n0002_p2606a14║供養。次有佛出名師子遊步。我為城神親近供養。次有佛出名為寶髻。我為毗沙門天王親近供養。次有佛
B05n0002_p2606a15║出名最上法稱。我為乾闥婆王親近供養。次有佛出名光明冠。我為鳩槃茶王親近供養。於彼劫中。如是
B05n0002_p2606a16║次第有六十億如來出興於世。我常於此受種種身。一一佛所親近供養。教化成就無量眾生。於一一佛所。
B05n0002_p2607a01║得種種三昧門。種種陀羅尼門。種種神通門。種種辯才門。種種一切智門。種種法明門。種種智慧門。照種種
B05n0002_p2607a02║十方海。入種種佛剎海。見種種諸佛海。清淨成就。增長廣大。
B05n0002_p2607a03║【疏】於中三。初總標舉。次最初下。別列十佛。後於彼劫下。總結得法。
B05n0002_p2607a04║○第三總結時處修行得法。
B05n0002_p2607a05║如於此劫中親近供養爾所諸佛。於一切處。一切世界海微塵數劫。所有諸佛出興於世。親近供養。聽聞說
B05n0002_p2607a06║法。信受護持。亦復如是。如是一切諸如來所。皆悉修習此解脫門。復得無量解脫方便。
B05n0002_p2607a07║○第二偈頌。
B05n0002_p2607a08║爾時救護一切眾生主夜神。欲重宣此解脫義。即為善財而說頌言。
B05n0002_p2607a09║汝以歡喜信樂心問此難思解脫法我承如來護念力為汝宣說應聽受
B05n0002_p2607a10║【疏】頌中有三十四頌。分四。初一頌承力許說。
B05n0002_p2607a11║過去無邊廣大劫過於剎海微塵數時有世界名寶光其中有劫號善光
B05n0002_p2607a12║於此善光大劫中一萬如來出興世我皆親近而供養從其修學此解脫
B05n0002_p2607a13║【疏】次二偈。古佛出興。
B05n0002_p2607a14║時有王都名喜嚴縱廣寬平極殊麗雜業眾生所居住或心清淨或作惡
B05n0002_p2607a15║爾時有王名勝光恒以正法御羣生
B05n0002_p2607a16║【疏】次一偈半。先王治化。
B05n0002_p2608a01║其王太子名善伏形體端正備眾相時有無量諸罪人繫身牢獄當受戮太子見已生悲愍
B05n0002_p2608a02║上啟於王請寬宥爾時諸臣共白王今此太子危王國如是罪人應受戮如何悉救令除免
B05n0002_p2608a03║時勝光王語太子汝救彼罪自當受太子哀念情轉深誓救眾生無退怯時王夫人采女等
B05n0002_p2608a04║俱來王所白王言願放太子半月中布施眾生作功德時王聞已即聽許設大施會濟貧乏
B05n0002_p2608a05║一切眾生靡不臻隨有所求咸給與如是半月日云滿太子就戮時將至大眾百千萬億人
B05n0002_p2608a06║同時瞻仰俱號泣彼佛知眾根將熟而來此會化羣生顯現神變大莊嚴靡不親近而恭敬
B05n0002_p2608a07║佛以一音方便說法燈普照修多羅無量眾生意柔軟悉蒙與授菩提記善伏太子生歡喜
B05n0002_p2608a08║發興無上正覺心誓願承事於如來普為眾生作依處便即出家依佛住修行一切種智道
B05n0002_p2608a09║爾時便得此解脫大悲廣濟諸羣生於中止住經劫海諦觀諸法真實性常於苦海救眾生
B05n0002_p2608a10║如是修習菩提道劫中所有諸佛現悉皆承事無有餘咸以清淨信解心聽聞持護所說法
B05n0002_p2608a11║【疏】餘頌夜神修因。於中四。初九偈半。頌在家本事。次一偈頌出家得法。三有二偈。頌一萬佛。
B05n0002_p2608a12║次於佛剎微塵數無量無邊諸劫海所有諸佛現世間一一供養皆如是我念往昔為太子
B05n0002_p2608a13║見諸眾生在牢獄誓願捨身而救護因其證此解脫門經於佛剎微塵數廣大劫海常修習
B05n0002_p2608a14║念念令其得增長復獲無邊巧方便彼中所有諸如來我悉得見蒙開悟令我增明此解脫
B05n0002_p2608a15║及以種種方便力我於無量千億劫學此難思解脫門諸佛法海無有邊我悉一時能普飲
B05n0002_p2608a16║十方所有一切剎其身普入無所礙三世種種國土名念念了知皆悉盡三世所有諸佛海
B05n0002_p2609a01║一一明見盡無餘亦能示現其身相普詣於彼如來所又於十方一切剎一切諸佛導師前
B05n0002_p2609a02║普雨一切莊嚴雲供養一切無上覺又以無邊大問海啟請一切諸世尊彼佛所雨妙法雲
B05n0002_p2609a03║皆悉受持無忘失又於十方無量剎一切如來眾會前坐於眾妙莊嚴座示現種種神通力
B05n0002_p2609a04║又於十方無量剎示現種種諸神變一身示現無量身無量身中現一身又於一一毛孔中
B05n0002_p2609a05║悉放無數大光明各以種種巧方便除滅眾生煩惱火又於一一毛孔中出現無量化身雲
B05n0002_p2609a06║充滿十方諸世界普雨法雨濟羣品十方一切諸佛子入此難思解脫門悉盡未來無量劫
B05n0002_p2609a07║安住修行菩薩行隨其心樂為說法令彼皆除邪見網示以天道及二乘乃至如來一切智
B05n0002_p2609a08║一切眾生受生處示現無邊種種身悉同其類現眾像普應其心而說法若有得此解脫門
B05n0002_p2609a09║則住無邊功德海譬如剎海微塵數不可思議無有量
B05n0002_p2609a10║【疏】四次於佛剎下有十七偈。頌總結時處得法。於中三。初一畧標。次三總會古今。後十三偈。重頌末後得
B05n0002_p2609a11║法深廣。
B05n0002_p2609a12║○第四謙己推勝。
B05n0002_p2609a13║善男子。我唯知此教化眾生令生善根解脫門。如諸菩薩摩訶薩超諸世間。現諸趣身。不住攀緣。無有障礙。
B05n0002_p2609a14║了達一切諸法自性。善能觀察一切諸法。得無我智。證無我法。教化調伏一切眾生。恒無休息。心常安住無
B05n0002_p2609a15║二法門。普入一切諸言辭海。我今云何能知能說彼功德海。彼勇猛智。彼心行處。彼三昧境。彼解脫力。
B05n0002_p2609a16║○第五指示後友。
B05n0002_p2610a01║善男子。此閻浮提。有一園林。名嵐毗尼。彼園有神。名妙德圓滿。汝詣彼問。菩薩云何修菩薩行。生如來家。為
B05n0002_p2610a02║世光明。盡未來劫而無厭倦。
B05n0002_p2610a03║【疏】嵐毗尼林。此云樂勝圓光。昔有天女下生此處。因以為名。表九地總持光明無不照故。友名妙德圓滿
B05n0002_p2610a04║者。善慧無缺故。然此園在迦毗羅城東二十里。是摩耶生佛之處。又從九地。當得受職。是故令問生如來
B05n0002_p2610a05║家。
B05n0002_p2610a06║時善財童子頂禮其足。繞無量帀。合掌瞻仰。辭退而去。
B05n0002_p2610a07║【論】善財問夜神得解脫其名何等。夜神答言。名教化眾生令生善根者。明一切眾生皆從無性智生。得此
B05n0002_p2610a08║智者。一切善根自然而生。一切諸苦自然而滅。以智體性無作者故。眾生迷之。於無苦之中妄作諸業。若
B05n0002_p2610a09║也達此。苦亡善生。是故名教化眾生令生善根解脫。又於此解脫。於無色身中。以無依住智。普現一切諸
B05n0002_p2610a10║佛眾生身。如下文具明。又善財問夜神發無上大菩提心其已久如。夜神答云。如菩薩智輪。遠離一切分
B05n0002_p2610a11║別境界。不可以生死中長短染淨。廣狹多少。如是分別顯示。以菩薩智輪。本性清淨。離一切分別網。超一
B05n0002_p2610a12║切障礙山。隨應化而普化故。從此已下。舉六種喻。一如日遊空。無有晝夜喻。二如日輪住閻浮。影現一切
B05n0002_p2610a13║寶中。及以河海淨水中。而眾生無不見日喻。三如船師常於大河流中。不依彼此及中流喻。四如太虛空。
B05n0002_p2610a14║一切世界於中成壞而無分別本清淨喻。五以大願．如風輪持萬象喻。六如幻化人．肢體雖具．而無出入
B05n0002_p2610a15║息及寒熱饑渴憂喜生死喻。此六喻。大約智性。自如空無性無依。無有處所。而常現一切諸佛眾生前教
B05n0002_p2610a16║化。無有休息。以先所發大願風輪所持故。從佛子乃往古世過世界海微塵數劫已下。是夜神隨世說劫
B05n0002_p2611a01║舉發心久近因緣。此是如幻中安立。
B05n0002_p2611a02║大方廣佛華嚴經疏論纂要卷第一百之十