B05n0002_p2611a03║
B05n0002_p2611a04║
B05n0002_p2611a05║大方廣佛華嚴經疏論纂要卷第一百之十一
B05n0002_p2611a06║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B05n0002_p2611a07║入法界品第三十九（之十四）
B05n0002_p2611a08║○第九嵐毗尼林神。寄善慧地。（【鈔】寄善慧地者。謂成就微妙四無礙辯。能徧十方。善說法故。）
B05n0002_p2611a09║爾時善財童子。於大願精進力救護一切眾生夜神所。得菩薩解脫已。憶念修習。了達增長。漸次遊行至嵐
B05n0002_p2611a10║毗尼林。周徧尋覓彼妙德神。見在一切寶樹莊嚴樓閣中。坐寶蓮華師子之座。二十億那由他諸天恭敬圍
B05n0002_p2611a11║繞。為說菩薩受生海經。令其皆得生如來家。增長菩薩大功德海。善財見已。頂禮其足。合掌前立。白言大
B05n0002_p2611a12║聖。我已先發阿耨多羅三藐三菩提心。而未能知菩薩云何修菩薩行。生如來家。為世大明。
B05n0002_p2611a13║【疏】初二可知。
B05n0002_p2611a14║○第三授己法界。於中四。一顯法義。二立法名。三明業用。四辨根本。初中二。先長行。後偈頌。前中四。一標
B05n0002_p2611a15║數歎勝。二徵數列名。三依名釋義。四結歎勝益。今初。
B05n0002_p2611a16║彼神答言。善男子。菩薩有十種受生藏。若菩薩成就此法。則生如來家。念念增長菩薩善根。不疲不懈。不厭
B05n0002_p2612a01║不退。無斷無失。離諸迷惑。不生怯劣惱悔之心。趣一切智。入法界門。發廣大心。增長諸度。成就諸佛無上菩
B05n0002_p2612a02║提。捨世間趣。入如來地。獲勝神通。諸佛之法常現在前。順一切智真實義境。
B05n0002_p2612a03║【疏】於中生如來家。即正酬其問。
B05n0002_p2612a04║○第二徵數列名。
B05n0002_p2612a05║何等為十。一者願常供養一切諸佛受生藏。二者發菩提心受生藏。三者觀諸法門勤修行受生藏。四者以
B05n0002_p2612a06║深淨心普照三世受生藏。五者平等光明受生藏。六者生如來家受生藏。七者佛力光明受生藏。八者觀普
B05n0002_p2612a07║智門受生藏。九者普現莊嚴受生藏。十者入如來地受生藏。
B05n0002_p2612a08║【疏】此通於六位。一當十信。二即十住。三通行向。四是初地。五從二至七。以是功用邊故。六七皆八地。然六
B05n0002_p2612a09║即自分。七即勝進。得勸之後。八即九地。九當十地。十即等覺。入如來地。然依行布。豎配定然。若約圓
B05n0002_p2612a10║融。初後通用。故云成就此法。則生如來家。若定須具十。方得生家。何以文中第二第六。皆有生家。第十
B05n0002_p2612a11║復言。於三世佛所．已受（【校】受．纂要南藏續藏金陵本作授。茲據嘉興藏改正。與下經及行願品疏合。）灌頂。故知須豎。約證分異。若定豎者。則
B05n0002_p2612a12║違具十則生之言。是知順橫。約圓融修觀。（【鈔】此之十法．通於六位下。疏文有五。一約位豎配。亦名行布釋。然依行布下。二結前生後。生後圓融。若約圓融下。三通諸位釋。
B05n0002_p2612a13║亦名圓融釋。若定具十下四結成上豎。若定豎下。五結成須橫。實則橫豎無礙。是此中意。故存二釋。文義昭然。）
B05n0002_p2612a14║○第三依名釋義。
B05n0002_p2612a15║善男子。云何名願常供養一切佛受生藏。善男子。菩薩初發心時。作如是願。我當尊重恭敬供養一切諸佛。
B05n0002_p2612a16║見佛無厭。於諸佛所常生愛樂。常起深信。修諸功德。恒無休息。是為菩薩為一切智始集善根受生藏。
B05n0002_p2613a01║【疏】一中即信發心。故賢首品云。常欲利樂諸羣生。莊嚴國土供養佛故。故文云。始集善根。
B05n0002_p2613a02║云何名發菩提心受生藏。善男子。此菩薩發阿耨多羅三藐三菩提心。所謂起大悲心。救護一切眾生故。起
B05n0002_p2613a03║供養佛心。究竟承事故。起普求正法心。一切無吝故。起廣大趣向心。求一切智故。起慈無量心。普攝眾生故。
B05n0002_p2613a04║起不捨一切眾生心。被求一切智堅誓甲故。起無諂誑心。得如實智故。起如說行心。修菩薩道故。起不誑諸
B05n0002_p2613a05║佛心。守護一切佛大誓願故。起一切智願心。盡未來化眾生不休息故。菩薩以如是等佛剎微塵數菩提心
B05n0002_p2613a06║功德故。得生如來家。是為菩薩第二受生藏。
B05n0002_p2613a07║【疏】二中初住發心。文具三心。生如來家。亦初住生家。（【鈔】亦初住生家者。恐人誤為初地生家。然其生家。略有六位。一初住生菩提心家。二第四住生聖教家。三
B05n0002_p2613a08║初地生真如家。四四地約寄位生出世家。五八地生無生法忍家。六如來地。究竟生家。今是初住。第一是生菩提心家。）
B05n0002_p2613a09║云何名觀諸法門勤修行受生藏。善男子。此菩薩摩訶薩起觀一切法門海心。起迴向一切智圓滿道心。起
B05n0002_p2613a10║正念無過失業心。起一切菩薩三昧海清淨心。起修成一切菩薩功德心。起莊嚴一切菩薩道心。起求一切
B05n0002_p2613a11║智大精進行修諸功德如劫火熾然無休息心。起修普賢行教化一切眾生心。起善學一切威儀修菩薩功
B05n0002_p2613a12║德。捨離一切所有住無所有真實心。是為菩薩第三受生藏。
B05n0002_p2613a13║【疏】三中十句。一觀法門海。標十行。二向一切智。標迴向。以行願相資。故合為一。餘八通行向。
B05n0002_p2613a14║云何名以深淨心普照三世受生藏。善男子。此菩薩具清淨增上心。得如來菩提光。入菩薩方便海。其心堅
B05n0002_p2613a15║固猶若金剛。背捨一切諸有趣生。成就一切佛自在力。修殊勝行。具菩薩根。其心明潔。願力不動。常為諸佛
B05n0002_p2613a16║之所護念。破壞一切諸障礙山。普為眾生作所依處。是為菩薩第四受生藏。
B05n0002_p2614a01║【疏】四中契理斷障。名深淨心。即淨心地。已證理故。堅如金剛。已得離生道故。捨諸有趣。已破二障礙山。故
B05n0002_p2614a02║為物依處。（【鈔】四藏即淨心地等者。疏隨難釋。今更委釋。言得如來菩提光者。明心菩提故。入菩薩方便海者。證真了俗故。捨諸有趣。亦由已漸斷異生性故。成就自在者。分身百剎故。修菩薩殊勝行者。
B05n0002_p2614a03║淨治地法。十行常修故。具菩薩根者。由證信故。餘皆成根。又大悲為首。故悲為根。以斷所知。故心明潔。十願成熟。故願不動。同佛證如。故得佛護。分別頓盡。名壞諸障。具上諸德。為物依處。）
B05n0002_p2614a04║云何名平等光明受生藏。善男子。此菩薩具足眾行普化眾生。一切所有悉皆能捨。住佛究竟淨戒境界。具
B05n0002_p2614a05║足忍法。成就諸佛法忍光明。以大精進趣一切智到於彼岸。修習諸禪。得普門定。淨智圓滿。以智慧日明照
B05n0002_p2614a06║諸法。得無礙眼見諸佛海。悟入一切真實法性。一切世間見者歡喜。善能修習如實法門。是為菩薩第五受
B05n0002_p2614a07║生藏。
B05n0002_p2614a08║【疏】五中證如起行。為平等光明。戒忍進等。為次五地。得無礙下。即是七地。七地得無生忍光明。故入一切
B05n0002_p2614a09║真實法。
B05n0002_p2614a10║云何名生如來家受生藏。善男子。此菩薩生如來家。隨諸佛住。成就一切甚深法門。具三世佛清淨大願。得
B05n0002_p2614a11║一切佛同一善根。與諸如來共一體性。具出世行白淨善法。安住廣大功德法門。入諸三昧。見佛神力。隨所
B05n0002_p2614a12║應化淨諸眾生。如問而對辯才無盡。是為菩薩第六受生藏。
B05n0002_p2614a13║【疏】六中以得無生忍。契同法性。為生佛家。願度增上。善根一體。惑等不動。為白淨法。
B05n0002_p2614a14║云何名佛力光明受生藏。善男子。此菩薩深入佛力。遊諸佛剎。心無退轉。供養承事菩薩眾會無有疲厭。了
B05n0002_p2614a15║一切法皆如幻起。知諸世間如夢所見。一切色相猶如光影。神通所作皆如變化。一切受生悉皆如影。諸佛
B05n0002_p2614a16║說法皆如谷響。開示法界咸令究竟。是為菩薩第七受生藏。
B05n0002_p2615a01║【疏】七中因佛勸起。能頓修行。名佛力光明。無功用修。故無疲厭等。
B05n0002_p2615a02║云何名觀普智門受生藏。善男子。此菩薩住童真位。觀一切智。一一智門盡無量劫。開演一切菩薩所行。於
B05n0002_p2615a03║諸菩薩甚深三昧心得自在。念念生於十方世界諸如來所。於有差別境入無差別定。於無差別法現有差
B05n0002_p2615a04║別智。於無量境知無境界。於少境界入無量境。通達法性廣大無際。知諸世間悉假施設。一切皆是識心所
B05n0002_p2615a05║起。是為菩薩第八受生藏。
B05n0002_p2615a06║【疏】八中從第八地入第九地。故云住童真位。觀一切智智門．即法師之德故。於三性等皆如實知。即事知
B05n0002_p2615a07║理之如實故．於有差別境入無差別定。即理窮事之如實故。於無差別法現有差別智。餘可準思。
B05n0002_p2615a08║云何名普現莊嚴受生藏。善男子。此菩薩能種種莊嚴無量佛剎。普能化現一切眾生及諸佛身。得無所畏。
B05n0002_p2615a09║演清淨法。周流法界無所障礙。隨其心樂普使知見。示現種種成菩提行。令生無礙一切智道。如是所作不
B05n0002_p2615a10║失其時。而常在三昧毗盧遮那智慧之藏。是為菩薩第九受生藏。
B05n0002_p2615a11║【疏】九中以佛莊嚴而莊嚴。故名普莊嚴。已得離垢等諸三昧故。雖復常用。而常在三昧。
B05n0002_p2615a12║云何名入如來地受生藏。善男子。此菩薩悉於三世諸如來所受灌頂法。普知一切境界次第。所謂知一切
B05n0002_p2615a13║眾生前際後際歿生次第。一切菩薩修行次第。一切眾生心念次第。三世如來成佛次第。善巧方便說法次
B05n0002_p2615a14║第。亦知一切初中後際所有諸劫若成若壞。名號次第。隨諸眾生所應化度。為現成道功德莊嚴。神通說法。
B05n0002_p2615a15║方便調伏。是為菩薩第十受生藏。
B05n0002_p2615a16║【疏】十中約其自分．為此菩薩。約其勝進．名入佛地。已受職位．云受灌頂。智齊佛境．云知一切。如十定品辨。
B05n0002_p2616a01║（【鈔】十入如來地。下文顯然。皆與本位義理相符。不為此釋。實抑經文。）
B05n0002_p2616a02║○第四結歎勝益。
B05n0002_p2616a03║佛子。若菩薩摩訶薩於此十法。修習增長。圓滿成就。則能於一莊嚴中現種種莊嚴。如是莊嚴一切國土。開
B05n0002_p2616a04║導示悟一切眾生。盡未來劫無有休息。演說一切諸佛法海。種種境界。種種成熟。展轉傳來無量諸法。現不
B05n0002_p2616a05║思議佛自在力。充滿一切虛空法界。於諸眾生心行海中而轉法輪。於一切世界示現成佛恒無間斷。以不
B05n0002_p2616a06║可說清淨言音。說一切法。住無量處通達無礙。以一切法莊嚴道場。隨諸眾生欲解差別而現成佛。開示無
B05n0002_p2616a07║量甚深法藏。教化成就一切世間。
B05n0002_p2616a08║【疏】可知。
B05n0002_p2616a09║○二重頌。
B05n0002_p2616a10║爾時嵐毗尼林神。欲重明其義。以佛神力。普觀十方而說頌言。
B05n0002_p2616a11║最上離垢清淨心見一切佛無厭足願盡未來常供養此明慧者受生藏一切三世國土中
B05n0002_p2616a12║所有眾生及諸佛悉願度脫恒瞻奉此難思者受生藏聞法無厭樂觀察普於三世無所礙
B05n0002_p2616a13║身心清淨如虛空此名稱者受生藏其心恒住大悲海堅如金剛及寶山了達一切種智門
B05n0002_p2616a14║此最勝者受生藏大慈普覆於一切妙行常增諸度海以法光明照羣品此雄猛者受生藏
B05n0002_p2616a15║了達法性心無礙生於三世諸佛家普入十方法界海此明智者受生藏法身清淨心無礙
B05n0002_p2616a16║普詣十方諸國土一切佛力靡不成此不思議受生藏入深智慧已自在於諸三昧亦究竟
B05n0002_p2617a01║觀一切智如實門此真身者受生藏淨治一切諸佛土勤修普化眾生法顯現如來自在力
B05n0002_p2617a02║此大名者受生藏久已修行薩婆若疾能趣入如來位了知法界皆無礙此諸佛子受生藏
B05n0002_p2617a03║【疏】頌中十偈。如次頌前十法。（一顯法義竟。）
B05n0002_p2617a04║○第二立法名。
B05n0002_p2617a05║善男子。菩薩具此十法生如來家。為一切世間清淨光明。善男子。我從無量劫來。得是自在受生解脫門。
B05n0002_p2617a06║【疏】法名中。先牒前所明。後我從無量下。指前立目。機感便現．無所擁礙。名自在受生。通能所見。（二立法
B05n0002_p2617a07║名竟。）
B05n0002_p2617a08║○第三明法門業用。
B05n0002_p2617a09║善財白言。聖者。此解脫門境界云何。答言。善男子。我先發願。願一切菩薩示受生時．皆得親近。願入毗盧遮
B05n0002_p2617a10║那如來無量受生海。以昔願力。生此世界閻浮提中嵐毗尼園。專念菩薩何時下生。
B05n0002_p2617a11║【疏】於中先問。後答。答中。知見此境．即是業用。於中二。先明依願受生。
B05n0002_p2617a12║經於百年。世尊果從兜率陀天而來生此。時此林中現十種相。何等為十。一者。此園中地．忽自平坦。坑坎堆
B05n0002_p2617a13║阜。悉皆不現。二者。金剛為地．眾寶莊嚴。無有瓦礫荊棘株杌。三者。寶多羅樹．周帀行列。其根深植．至於水際。
B05n0002_p2617a14║四者。生眾香芽。現眾香藏。寶香為樹。扶疏蔭映。其諸香氣．皆踰天香。五者諸妙華鬘．寶莊嚴具．行列分布．處
B05n0002_p2617a15║處充滿。六者。園中所有一切諸樹。皆自然開摩尼寶華。七者。諸池沼中皆自生華。從地涌出．周布水上。八者。
B05n0002_p2617a16║時此林中．娑婆世界欲色所住。天．龍．夜叉．乾闥婆．阿脩羅．迦樓羅．緊那羅．摩睺羅伽．一切諸王。莫不來集．合
B05n0002_p2618a01║掌而住。九者。此世界中所有天女．乃至摩睺羅伽女．皆生歡喜。各各捧持諸供養具。向畢洛叉樹前．恭敬而
B05n0002_p2618a02║立。十者。十方一切諸佛臍中．皆放光明。名菩薩受生自在燈。普照此林。一一光中．悉現諸佛受生誕生所有
B05n0002_p2618a03║神變。及一切菩薩受生功德。又出諸佛種種言音。是為林中十種瑞相。此相現時。諸天王等．即知當有菩薩
B05n0002_p2618a04║下生。我見此瑞。歡喜無量。
B05n0002_p2618a05║【疏】後如昔願覩。於中四。初覩降神瑞相。
B05n0002_p2618a06║善男子。摩耶夫人。出迦毗羅城。入此林時。復現十種光明瑞相。令諸眾生得法光明。何等為十。所謂一切寶
B05n0002_p2618a07║華藏光。寶香藏光。寶蓮華開演出真實妙音聲光。十方菩薩初發心光。一切菩薩得入諸地現神變光。一切
B05n0002_p2618a08║菩薩修波羅蜜圓滿智光。一切菩薩大願智光。一切菩薩教化眾生方便智光。一切菩薩證於法界真實
B05n0002_p2618a09║光。一切菩薩得佛自在受生出家成正覺光。此十光明。普照無量諸眾生心。
B05n0002_p2618a10║【疏】二見出城現光。
B05n0002_p2618a11║善男子。摩耶夫人於畢洛叉樹下坐時。復現菩薩將欲誕生十種神變。何等為十。善男子。菩薩將欲誕生之
B05n0002_p2618a12║時。欲界諸天天子天女．及以色界一切諸天．諸龍．夜叉．乾闥婆．阿脩羅．迦樓羅．緊那羅．摩睺羅伽．并其眷屬。
B05n0002_p2618a13║為供養故。悉皆雲集。摩耶夫人威德殊勝。身諸毛孔．咸放光明。普照三千大千世界．無所障礙。一切光明．悉
B05n0002_p2618a14║皆不現。除滅一切眾生煩惱及惡道苦。是為菩薩將欲誕生第一神變。又善男子。當爾之時．摩耶夫人腹中
B05n0002_p2618a15║悉現三千世界一切形像。其百億閻浮提內各有都邑。各有園林。名號不同。皆有摩耶夫人於中止住。天眾
B05n0002_p2618a16║圍繞。悉為顯現菩薩將生不可思議神變之相。是為菩薩將欲誕生第二神變。又善男子。摩耶夫人一切毛
B05n0002_p2619a01║孔．皆現如來往昔修行菩薩道時．恭敬供養一切諸佛。及聞諸佛說法音者。譬如明鏡．及以水中．能現虛空
B05n0002_p2619a02║日月星宿雲雷等像。摩耶夫人身諸毛孔亦復如是。能現如來往昔因緣。是為菩薩將欲誕生第三神變。又
B05n0002_p2619a03║善男子。摩耶夫人身諸毛孔．一一皆現如來往修菩薩行時．所住世界城邑聚落．山林河海．眾生劫數．值佛
B05n0002_p2619a04║出世．入淨國土．隨所受生壽命長短．依善知識修行善法．於一切剎在在生處．摩耶夫人常為其母。如是一
B05n0002_p2619a05║切．於毛孔中靡不皆現。是為菩薩將欲誕生第四神變。又善男子。摩耶夫人一一毛孔顯現如來往昔修行
B05n0002_p2619a06║菩薩行時。隨所生處．色相形貌．衣服飲食．苦樂等事．一一普現．分明辨了。是為菩薩將欲誕生第五神變。又
B05n0002_p2619a07║善男子。摩耶夫人身諸毛孔．一一皆現世尊往昔修施行時。捨所難捨頭目耳鼻．脣舌牙齒．身體手足．血肉
B05n0002_p2619a08║筋骨．男女妻妾．城邑宮殿．衣服瓔珞．金銀寶貨．如是一切內外諸物。亦見受者形貌音聲．及其處所。是為菩
B05n0002_p2619a09║薩將欲誕生第六神變。又善男子。摩耶夫人入此園時．其林普現過去所有一切諸佛入母胎時．國土園林．
B05n0002_p2619a10║衣服華鬘．塗香末香．旛繒幢蓋．一切眾寶莊嚴之事。伎樂歌詠上妙音聲。令諸眾生普得見聞。是為菩薩將
B05n0002_p2619a11║誕生時第七神變。又善男子。摩耶夫人入此園時。從其身出菩薩所住摩尼寶王宮殿樓閣。超過一切天。龍。
B05n0002_p2619a12║夜叉。乾闥婆。阿脩羅。迦樓羅。緊那羅。摩睺羅伽。及諸人王之所住者。寶網覆上。妙香普熏。眾寶莊嚴。內外清
B05n0002_p2619a13║淨。各各差別不相雜亂。周帀徧滿嵐毗尼園。是為菩薩將誕生時第八神變。又善男子。摩耶夫人入此園時．
B05n0002_p2619a14║從其身出十不可說百千億那由他佛剎微塵數菩薩。其諸菩薩．身形容貌．相好光明．進止威儀．神通眷屬。
B05n0002_p2619a15║皆與毗盧遮那菩薩等無有異。悉共同時讚歎如來。是為菩薩將誕生時第九神變。又善男子。摩耶夫人將
B05n0002_p2619a16║欲誕生菩薩之時．忽於其前．從金剛際．出大蓮華。名為一切寶莊嚴藏。金剛為莖。眾寶為鬚。如意寶王以為
B05n0002_p2620a01║其臺。有十佛剎微塵數葉。一切皆以摩尼所成。寶網寶蓋以覆其上。一切天王．所共執持。一切龍王．降注香
B05n0002_p2620a02║雨。一切夜叉王．恭敬圍繞．散諸天華。一切乾闥婆王．出微妙音．歌讚菩薩往昔供養諸佛功德。一切阿脩羅
B05n0002_p2620a03║王．捨憍慢心．稽首敬禮。一切迦樓羅王．垂寶繒旛．徧滿虛空。一切緊那羅王．歡喜瞻仰．歌詠讚歎菩薩功德。
B05n0002_p2620a04║一切摩睺羅伽王．皆生歡喜．歌詠讚歎．普雨一切寶莊嚴雲。是為菩薩將誕生時第十神變。
B05n0002_p2620a05║【疏】三覩將生神變。於中二。先標徵。畢洛叉者。此云高顯。後菩薩將欲下。別顯十變。一集眾息苦。二卷舒無
B05n0002_p2620a06║礙。三毛現佛因。四現佛本事。五現行所依身。六徧現捨行。七現古佛受生園林。八現今佛所處宮殿。九出
B05n0002_p2620a07║菩薩同類。十地現蓮華。將承至聖。
B05n0002_p2620a08║善男子。嵐毗尼園示現如是十種相已。然後菩薩其身誕生。如虛空中現淨日輪。如高山頂出於慶雲。如密
B05n0002_p2620a09║雲中而耀電光。如夜闇中而然大炬。爾時菩薩從母脇生。身相光明亦復如是。善男子。菩薩爾時雖現初生。
B05n0002_p2620a10║悉已了達一切諸法。如夢如幻。如影如像。無來無去。不生不滅。善男子。當我見佛。於此四天下閻浮提內嵐
B05n0002_p2620a11║毗尼園示現初生種種神變時。亦見如來於三千大千世界．百億四天下閻浮提內．嵐毗尼園中．示現初生
B05n0002_p2620a12║種種神變。亦見三千大千世界一一塵中無量佛剎。亦見百佛世界。千佛世界。乃至十方一切世界一一塵
B05n0002_p2620a13║中無量佛剎。如是一切諸佛剎中．皆有如來示現受生種種神變。如是念念常無間斷。
B05n0002_p2620a14║【疏】四正覩誕生。於中三。初覩外相。有四種相。釋通事理。約事。謂一迴耀挺特故。二高顯邕容故。三威光赫
B05n0002_p2620a15║奕故。四分明可覩故。約理。則一依性空．無住現故。二依涅槃山．無心出故。三大慈雲中．現無住之化身故。
B05n0002_p2620a16║四為破眾生生死無明之大闇故。二菩薩爾時下。了其內德。三當我見佛下。結其周徧。則橫豎無窮。（三
B05n0002_p2621a01║明法門業用竟。）
B05n0002_p2621a02║○第四顯法根深。
B05n0002_p2621a03║時善財童子白彼神言。大天。得此解脫。其已久如。答言。善男子。乃往古世。過億佛剎微塵數劫。復過是數。時
B05n0002_p2621a04║有世界名為普寶。劫名悅樂。八十那由他佛於中出現。其第一佛名自在功德幢。十號具足。彼世界中有四
B05n0002_p2621a05║天下名妙光莊嚴。其四天下閻浮提中有一王都。名須彌莊嚴幢。其中有王名寶燄眼。其王夫人名曰喜
B05n0002_p2621a06║光。善男子。如此世界摩耶夫人為毗盧遮那如來之母。彼世界中喜光夫人為初佛母。亦復如是。善男子。
B05n0002_p2621a07║其喜光夫人將欲誕生菩薩之時。與二十億那由他采女詣金華園。園中有樓名妙寶峯。其邊有樹名一切
B05n0002_p2621a08║施。喜光夫人攀彼樹枝而生菩薩。諸天王眾各持香水共以洗沐。時有乳母名為淨光。侍立其側。既洗沐
B05n0002_p2621a09║已。諸天王眾授與乳母。乳母敬受生大歡喜。即得菩薩普眼三昧。得此三昧已。普見十方無量諸佛。復得菩
B05n0002_p2621a10║薩於一切處示現受生自在解脫。如初受胎識。速疾無礙。得此解脫故。見一切佛乘本願力受生自在。亦復
B05n0002_p2621a11║如是。善男子。於汝意云何。彼乳母者豈異人乎。我身是也。我從是來。念念常見毗盧遮那佛示現菩薩
B05n0002_p2621a12║受生海。調伏眾生自在神力。如見毗盧遮那佛乘本願力。念念於此三千大千。乃至十方一切世界微塵之
B05n0002_p2621a13║內。皆現菩薩受生神變。見一切佛悉亦如是。我皆恭敬。承事供養。聽所說法。如說修行。
B05n0002_p2621a14║【疏】先問。後答。答中。先長行中六。一古世佛興。二其四天下。顯昔父母。三其喜光下。攀樹誕生。四時有下。觀
B05n0002_p2621a15║佛得法。五善男子下。結會古今。不結父母者。意明即淨飯摩耶。佛即今佛故。六我從是下。顯用周徧。
B05n0002_p2621a16║○後偈頌。
B05n0002_p2622a01║時嵐毗尼林神。欲重宣此解脫義。承佛神力。普觀十方而說頌言。
B05n0002_p2622a02║佛子汝所問諸佛甚深境汝今應聽受我說其因緣過億剎塵劫有劫名悅樂
B05n0002_p2622a03║八十那由他如來出興世最初如來號自在功德幢我在金華園見彼初生日
B05n0002_p2622a04║我時為乳母智慧極聰利諸天授與我菩薩金色身我時疾捧持諦觀不見頂
B05n0002_p2622a05║身相皆圓滿一一無邊際離垢清淨身相好以莊嚴譬如妙寶像見已自欣慶
B05n0002_p2622a06║思惟彼功德疾增眾福海見此神通事發大菩提心專求佛功德增廣諸大願
B05n0002_p2622a07║嚴淨一切剎滅除三惡道普於十方土供養無數佛修行本誓願救脫眾生苦
B05n0002_p2622a08║我於彼佛所聞法得解脫億剎微塵數無量劫修行劫中所有佛我昔曾供養
B05n0002_p2622a09║護持其正法淨此解脫海億剎微塵數過去十力尊盡持其法輪增明此解脫
B05n0002_p2622a10║我於一念頃見此剎塵中一一有如來所淨諸剎海剎內悉有佛園中示誕生
B05n0002_p2622a11║各現不思議廣大神通力或見不思議億剎諸菩薩住於天宮上將證佛菩提
B05n0002_p2622a12║無量剎海中諸佛現受生說法眾圍繞於此我皆見一念見億剎微塵數菩薩
B05n0002_p2622a13║出家趣道場示現佛境界我見剎塵內無量佛成道各現諸方便度脫苦眾生
B05n0002_p2622a14║一一微塵中諸佛轉法輪悉以無盡音普雨甘露法億剎微塵數一一剎塵內
B05n0002_p2622a15║悉現於如來示現般涅槃如是無量剎如來示誕生而我悉分身現前興供養
B05n0002_p2622a16║不思議剎海無量趣差別我悉現其前雨於大法雨佛子我知此難思解脫門
B05n0002_p2623a01║無量億劫中稱揚不可盡
B05n0002_p2623a02║【疏】偈頌中。二十三頌。分四。初一誡聽許說。次九最初修證。次十二偈。歷事增修。末偈結歎無盡。
B05n0002_p2623a03║○第五指示後友。
B05n0002_p2623a04║善男子。我唯知此菩薩於無量劫徧一切處示現受生自在解脫。如諸菩薩摩訶薩。能以一念為諸劫藏。觀
B05n0002_p2623a05║一切法。以善方便而現受生。周徧供養一切諸佛。究竟通達一切佛法。於一切趣皆現受生。一切佛前坐蓮
B05n0002_p2623a06║華座。知諸眾生應可度時。為現受生方便調伏。於一切剎現諸神變。猶如影像悉現其前。我當云何能知能
B05n0002_p2623a07║說彼功德行。善男子。此迦毗羅城有釋種女。名曰瞿波。汝詣彼問。菩薩云何於生死中教化眾生。
B05n0002_p2623a08║【疏】言瞿波者。此云守護大地。在家為父母守護。太子儲備。守護國地。既為其妃。依主得名。表十地既圓。故
B05n0002_p2623a09║無地不護。然太子有三夫人。一名瞿波。次名耶輸陀羅。三名摩奴舍。今因位之極。故取其第一。法喜已滿。
B05n0002_p2623a10║故寄之昔妃。此位親能得佛。故在生佛之城矣。
B05n0002_p2623a11║時善財童子頂禮其足。繞無數帀。殷勤瞻仰。辭退而去。
B05n0002_p2623a12║【論】此之菩薩受生門。意明第八地菩薩得無生忍。獲無功智。創始現前。令使進升九地。學佛說法辯才門。
B05n0002_p2623a13║令使滿足天之及人一切眾生意。名為初始處胎。名為受生藏。如經頌云。聞法不厭樂觀察。普於三世無
B05n0002_p2623a14║所礙。身心清淨如虛空。此名稱者受生藏。其心恆住大悲海。堅如金剛及寶山。了達一切種智門。此最勝
B05n0002_p2623a15║者受生藏。廣如經具明。於此第九地。學佛智慧普周。十地大智法悅現前。以瞿波表之。十一地悲滿智周。
B05n0002_p2623a16║以摩耶生佛表之。處世利物。大約以神及摩耶淨飯王等。表智悲之行滿。若佛者。一切處。一切時。無不是
B05n0002_p2624a01║生故。善財問法。問境界。有二義。一問受生境界。二問得法門久近。境界如誕生之中。約三乘境界。一如摩
B05n0002_p2624a02║耶夫人身所生法。約中下根眾生所見。約上根眾生。蓮華化身。或從空現。不從母胎。上上根眾生。豁然悟
B05n0002_p2624a03║道。自覺聖智。冥與智應。不論如來出世。如善財所有知識。所說往因發心之始。具有如是種種諸流。亦有
B05n0002_p2624a04║夜觀星月。便見空中有佛而為說法。亦有見佛從空而下而為說法。亦有空中供養栴檀塔座佛為說法
B05n0002_p2624a05║者。如賢勝優婆夷。得菩薩無依處道場。既自開解。復為他說。又得無盡眼耳鼻舌身意。皆無盡門。此不從
B05n0002_p2624a06║師學。此摩耶夫人身。但明悲智相資。益眾生事。隨根所見。各自不同。普賢菩薩云。為劣解眾生。母胎出現。
B05n0002_p2624a07║上根之類。蓮華出興。若約異類多根。六趣差別。所見如來受生。萬類不同。且約人間感根所見。如經具明。
B05n0002_p2624a08║乃至十方世界塵中。普見如來受生境界。以此境界以為園林。念菩薩何時誕生經於百年者。表從此九
B05n0002_p2624a09║地升十地為百年。至十一地是生時。如境界果報光明摩耶夫人身相法事。如下一一具陳。寶多羅樹者。
B05n0002_p2624a10║如此方椶櫚樹。勝寶所成。已下問發心久近中。言善男子。乃往古世過億佛剎微塵數劫。復過是數者。是
B05n0002_p2624a11║不以限量分別之數。但總是無數也。世界名普賢者。從普賢願行為世界之體故。劫名可樂者。表從第九
B05n0002_p2624a12║善慧地。生如來家智慧可樂故。八十那由他佛於中出現者。表第八地生第九地佛智慧家故。第一佛號
B05n0002_p2624a13║自在功德。明已升十地。已下世界。是所化之境。王都是智所攝化之人。王及夫人。表智悲之行。二十億那
B05n0002_p2624a14║由他采女。表智悲二行．法悅充滿。園及樓閣。表智遊生死如園。為明菩薩居生死中攝化眾生。令得樂者。
B05n0002_p2624a15║是菩薩遊法樂故。其邊有樹名一切施。喜光。依所生菩薩施法樂得名。夫人攀彼樹枝而生菩薩者。表大
B05n0002_p2624a16║悲攀緣利眾生萬行而生大智。以用利人。然菩薩何得有生。而作生法。皆約像表法。引接眾生。令易解故。
B05n0002_p2625a01║設見生者但約一分眾生見如是生。非盡然也。已下以此知之。隨眾生解處而取之。是菩薩誕生法。但隨
B05n0002_p2625a02║眾生。宜何受益。是菩薩誕生法故。意明勝智慧生。隨眾生欲。說法自在。是菩薩受生也。畢洛叉樹。此云高
B05n0002_p2625a03║顯也。依佛名高顯而立樹名。亦稱德高顯。彌覆十方。已下合會因緣本行。如經具明。已下二十三行頌。重
B05n0002_p2625a04║頌前法。如文具明。此是第九善慧地善知識。以力波羅蜜為主。餘九為伴。治於一切趣說法不自在障。令
B05n0002_p2625a05║得自在。
B05n0002_p2625a06║○第十釋女瞿波。寄法雲地。（【鈔】寄法雲地者。謂大法智雲。含眾德水。蔽如空粗重。充滿法身故。）第一依教趣求。
B05n0002_p2625a07║爾時善財童子。向迦毗羅城。思惟修習受生解脫。增長廣大憶念不捨。漸次遊行。至菩薩集會普現法界
B05n0002_p2625a08║光明講堂。
B05n0002_p2625a09║【疏】於中二。初依前修證。後漸次下。趣求後友。於中四。一趣求詣處。二其中有神下。伴友迎讚。三善財童子
B05n0002_p2625a10║言下。善財印述。四爾時善財下。神敬增深。
B05n0002_p2625a11║其中有神。號無憂德。與一萬主宮殿神俱。來迎善財。作如是言。善來丈夫。有大智慧。有大勇猛。能修菩薩不
B05n0002_p2625a12║可思議自在解脫。心恒不捨廣大誓願。善能觀察諸法境界。安住法城。入於無量諸方便門。成就如來功德
B05n0002_p2625a13║大海。得妙辯才。善調眾生。獲聖智身。恒順修行。知諸眾生心行差別。令其歡喜趣向佛道。我觀仁者。修諸
B05n0002_p2625a14║妙行心無暫懈。威儀所行悉皆清淨。汝當不久得諸如來清淨莊嚴無上三業。以諸相好莊嚴其身。以十力
B05n0002_p2625a15║智瑩飾其心。遊諸世間。我觀仁者。勇猛精進而無有比。不久當得普見三世一切諸佛。聽受其法。不久當
B05n0002_p2625a16║得一切菩薩禪定解脫諸三昧樂。不久當入諸佛如來甚深解脫。何以故。見善知識。親近供養。聽受其教。
B05n0002_p2626a01║憶念修行。不懈不退。無憂無悔。無有障礙。魔及魔民不能為難。不久當成無上果故。
B05n0002_p2626a02║【疏】二中四。一讚行究竟。二我觀仁者修諸下。讚精進得果。三我觀仁者勇猛下。讚精進得法。四何以下。以
B05n0002_p2626a03║理釋成。
B05n0002_p2626a04║善財童子言。聖者。如向所說。願我皆得。聖者。我願一切眾生息諸熱惱。離諸惡業。生諸安樂。修諸淨行。聖
B05n0002_p2626a05║者。一切眾生起諸煩惱。造諸惡業。墮諸惡趣。若身若心恒受楚毒。菩薩見已。心生憂惱。聖者。譬如有人唯
B05n0002_p2626a06║有一子。愛念情至。忽見被人割截支體。其心痛切不能自安。菩薩摩訶薩亦復如是。見諸眾生以煩惱業。
B05n0002_p2626a07║墮三惡趣受種種苦。心大憂惱。若見眾生起身語意三種善業。生天人趣受身心樂。菩薩爾時生大歡喜。
B05n0002_p2626a08║何以故。菩薩不自為故。求一切智。不貪生死諸欲快樂。不隨想倒見倒心倒諸結隨眠愛見力轉。不起眾
B05n0002_p2626a09║生種種樂想。亦不味著諸禪定樂。非有障礙疲厭退轉住於生死。但見眾生於諸有中。具受無量種種諸
B05n0002_p2626a10║苦．起大悲心。以大願力而普攝取。悲願力故修菩薩行。為斷一切眾生煩惱。為求如來一切智智。為供養一
B05n0002_p2626a11║切諸佛如來。為嚴淨一切廣大國土。為淨治一切眾生樂欲。及其所有身心諸行。於生死中無有疲厭。聖
B05n0002_p2626a12║者。菩薩摩訶薩於諸眾生為莊嚴。令生人天富貴樂故。為父母。為其安立菩提心故。為養育。令其成就菩薩
B05n0002_p2626a13║道故。為衛護。令其遠離三惡道故。為船師。令其得度生死海故。為歸依。令捨諸魔煩惱怖故。為究竟。令其永
B05n0002_p2626a14║得清涼樂故。為津濟。令入一切諸佛海故。為導師。令至一切法寶洲故。為妙華。開敷諸佛功德心故。為嚴具。
B05n0002_p2626a15║常放福德智慧光故。為可樂。凡有所作悉端嚴故。為可尊。遠離一切諸惡業故。為普賢。具足一切端嚴身故。
B05n0002_p2626a16║為大明。常放智慧淨光明故。為大雲。常雨一切甘露法故。聖者。菩薩如是修諸行時。令一切眾生皆生愛
B05n0002_p2627a01║樂。具足法樂。
B05n0002_p2627a02║【疏】三善財印述中二。初印受所說。後聖者我願下。述自所作。於中二。先明四等攝生。後明萬德益物。前中
B05n0002_p2627a03║有四。謂法。喻。合。釋。法有慈悲。合中兼喜。釋中不貪。兼明有捨。於中先徵。後釋。釋中先總明。後不貪生死下。
B05n0002_p2627a04║別顯。於中先明不自為。後但見眾生下。明其所為。二聖者菩薩摩訶薩下。明萬德益物。於中二。初有十六
B05n0002_p2627a05║句。別約喻顯。為物歸趣。後聖者菩薩如是下。結成益物。
B05n0002_p2627a06║爾時善財童子將升法堂。其無憂德。及諸神眾。以出過諸天上妙華鬘塗香末香。及以種種寶莊嚴具。散善
B05n0002_p2627a07║財上。而說頌言。
B05n0002_p2627a08║汝今出世間為世大明燈普為諸眾生勤求無上覺無量億千劫難可得見汝
B05n0002_p2627a09║功德日今出滅除諸世闇汝見諸眾生顛倒惑所覆而興大悲意求證無師道
B05n0002_p2627a10║汝以清淨心尋求佛菩提承事善知識不自惜身命汝於諸世間無依無所著
B05n0002_p2627a11║其心普無礙清淨如虛空汝修菩提行功德悉圓滿放大智慧光普照一切世
B05n0002_p2627a12║汝不離世間亦不著於世行世無障礙如風遊虛空譬如火災起一切無能滅
B05n0002_p2627a13║汝修菩提行精進火亦然勇猛大精進堅固不可動金剛慧師子遊行無所畏
B05n0002_p2627a14║一切法界中所有諸剎海汝悉能往詣親近善知識
B05n0002_p2627a15║爾時無憂德神說此頌已。為愛樂法故。隨逐善財恒不捨離。
B05n0002_p2627a16║【疏】四神敬增深者。以聞上法故。文中三。初長行申供。次以偈讚德。十偈分二。初三歎下益眾生行。後七歎
B05n0002_p2628a01║上求無礙行。後爾時下。以身隨逐。愛重情深故。（第一依教趣求竟。）
B05n0002_p2628a02║○第二見敬咨問。
B05n0002_p2628a03║爾時善財童子。入普現法界光明講堂。周徧推求彼釋氏女。見在堂內。坐寶蓮華師子之座。八萬四千采女
B05n0002_p2628a04║所共圍繞。是諸采女。靡不皆從王種中生。悉於過去修菩薩行。同種善根。布施愛語。普攝眾生。已能明見一
B05n0002_p2628a05║切智境。已共修集佛菩提行。恒住正定。常遊大悲。普攝眾生猶如一子。慈心具足。眷屬清淨。已於過去成就
B05n0002_p2628a06║菩薩不可思議善巧方便。皆於阿耨多羅三藐三菩提得不退轉。具足菩薩諸波羅蜜。離諸取著。不樂生死。
B05n0002_p2628a07║雖行諸有心常清淨。恒勤觀察一切智道。離障蓋網。超諸著處。從於法身而示化形。生普賢行。長菩薩力。智
B05n0002_p2628a08║日慧燈悉已圓滿。爾時善財童子。詣彼釋女瞿波之所頂禮其足。合掌而住。作如是言。聖者。我已先發阿
B05n0002_p2628a09║耨多羅三藐三菩提心。而未知菩薩云何於生死中而不為生死過患所染。了法自性而不住聲聞辟支佛
B05n0002_p2628a10║地。具足佛法而修菩薩行。住菩薩地而入佛境界。超過世間而於世受生。成就法身而示現無邊種種色身。
B05n0002_p2628a11║證無相法而為眾生示現諸相。知法無說而廣為眾生演說諸法。知眾生空而恒不捨化眾生事。雖知諸佛
B05n0002_p2628a12║不生不滅。而勤供養無有退轉。雖知諸法無業無報。而修諸善行恒不止息。
B05n0002_p2628a13║【疏】先見。次敬。後問。前中二。先入堂推求。已見依報。此文亦可屬前。二見在堂內下。見其正報。初見主。後八
B05n0002_p2628a14║萬下見伴。廣歎伴從勝德。主德固已絕言。二爾時善財下。設敬。三作如是言下。咨問。於中先自陳發心。後
B05n0002_p2628a15║而未知下。正問。有十一句。問悲智逆順權實寂用無礙雙行之行。前十句攝為五對。一過凡越小對。二離
B05n0002_p2628a16║果超因對。三現生示色對。四極相窮說對。五下化上供對。十一總顯諸善。真俗雙行。（第二見敬咨問竟。）
B05n0002_p2629a01║○第三示己法界。於中四。一法義。二法名。三法用。四法根。今初。
B05n0002_p2629a02║時瞿波女告善財言。善哉善哉。善男子。汝今能問菩薩摩訶薩如是行法。修習普賢諸行願者。能如是問。諦
B05n0002_p2629a03║聽諦聽。善思念之。我當承佛神力。為汝宣說。善男子。若諸菩薩成就十法。則能圓滿因陀羅網普智光明
B05n0002_p2629a04║菩薩之行。何等為十。所謂依善知識故。得廣大勝解故。得清淨欲樂故。集一切福智故。於諸佛所聽聞法故。
B05n0002_p2629a05║心恒不捨三世佛故。同於一切菩薩行故。一切如來所護念故。大悲妙願皆清淨故。能以智力普斷一切諸
B05n0002_p2629a06║生死故。是為十。若諸菩薩成就此法。則能圓滿因陀羅網普智光明菩薩之行。佛子。若菩薩親近善知識。
B05n0002_p2629a07║則能精進不退。修習出生無盡佛法。佛子。菩薩以十種法承事善知識。何等為十。所謂於自身命．無所顧惜。
B05n0002_p2629a08║於世樂具．心不貪求。知一切法．性皆平等。永不退捨一切智願。觀察一切法界實相。心恒捨離一切有海。知
B05n0002_p2629a09║法如空．心無所依。成就一切菩薩大願。常能示現一切剎海。淨修菩薩無礙智輪。佛子。應以此法。承事一切
B05n0002_p2629a10║諸善知識。無所違逆。
B05n0002_p2629a11║【疏】於中先長行。後偈頌。前中亦二。先讚誡許說。後善男子下。正顯法義。於中二。先明帝網智光行。謂依此
B05n0002_p2629a12║十。則照重重無盡法故。有標。釋。結。可知。後佛子若菩薩下。承事善友行。前明依法。此辨依人。法假人弘。
B05n0002_p2629a13║故由得此出無盡法。亦是廣前初一。亦有標。釋。結。
B05n0002_p2629a14║爾時釋迦瞿波女。欲重明此義。承佛神力。觀察十方而說頌言。
B05n0002_p2629a15║菩薩為利諸羣生正念親承善知識敬之如佛心無怠此行於世帝網行勝解廣大如虛空
B05n0002_p2629a16║一切三世悉入中國土眾生佛皆爾此是普智光明行志樂如空無有際永斷煩惱離諸垢
B05n0002_p2630a01║一切佛所修功德此行於世身雲行菩薩修習一切智不可思議功德海淨諸福德智慧身
B05n0002_p2630a02║此行於世不染行一切諸佛如來所聽受其法無厭足能生實相智慧燈此行於世普照行
B05n0002_p2630a03║十方諸佛無有量一念一切悉能入心恒不捨諸如來此向菩提大願行能入諸佛大眾會
B05n0002_p2630a04║一切菩薩三昧海願海及以方便海此行於世帝網行一切諸佛所加持盡未來際無邊劫
B05n0002_p2630a05║處處修行普賢道此是菩薩分身行見諸眾生受大苦起大慈悲現世間演法光明除闇冥
B05n0002_p2630a06║此是菩薩智日行見諸眾生在諸趣為集無邊妙法輪令其永斷生死流此是修行普賢行
B05n0002_p2630a07║菩薩修行此方便隨眾生心而現身普於一切諸趣中化度無量諸含識以大慈悲方便力
B05n0002_p2630a08║普徧世間而現身隨其解欲為說法皆令趣向菩提道
B05n0002_p2630a09║【疏】後頌中。有十二偈。分二。前十偈。如次頌前十帝網行。然前長行。但名帝網光明行。則十法通稱。今偈中
B05n0002_p2630a10║初二．取前總名。後之八行。各別立稱。則知十名。一一通其十行。重重無礙。方受帝網之名。又須得斯偈意。
B05n0002_p2630a11║方了前名。後二偈。頌前事友十法後二。以後二相隱故。餘畧不頌。
B05n0002_p2630a12║○第二立法名。
B05n0002_p2630a13║時釋迦瞿波說此頌已。告善財童子言。善男子。我已成就觀察一切菩薩三昧海解脫門。
B05n0002_p2630a14║【疏】謂一切菩薩普賢三昧深廣如海。如法界故深。如眾生名故廣。以殊妙智念念觀察。故立此名。
B05n0002_p2630a15║○第三明法門業用中。先問。後答。答中二。先顯廣知。後釋知所以。前中三。初知娑婆世界。次類知剎海。後
B05n0002_p2630a16║別顯毗盧因果。今初。
B05n0002_p2631a01║善財言。大聖。此解脫門境界云何。答言。善男子。我入此解脫。知此娑婆世界佛剎微塵數劫所有眾生。於
B05n0002_p2631a02║諸趣中死此生彼。作善作惡受諸果報。有求出離．不求出離。正定．邪定．及以不定。有煩惱善根．無煩惱善根。
B05n0002_p2631a03║具足善根．不具足善根。不善根所攝善根。善根所攝不善根。如是所集善不善法。我皆知見。又彼劫中所
B05n0002_p2631a04║有諸佛名號次第。我悉了知。彼佛世尊從初發心。及以方便求一切智。出生一切諸大願海。供養諸佛修。菩
B05n0002_p2631a05║薩行。成等正覺。轉妙法輪。現大神通。化度眾生。我悉了知。亦知彼佛眾會差別。其眾會中。有諸眾生依聲
B05n0002_p2631a06║聞乘而得出離。其聲聞眾過去修習一切善根。及其所得種種智慧。我悉了知。有諸眾生依獨覺乘而得
B05n0002_p2631a07║出離。其諸獨覺所有善根。所得菩提。寂滅解脫。神通變化。成熟眾生。入於涅槃。我悉了知。亦知彼佛諸菩
B05n0002_p2631a08║薩眾。其諸菩薩從初發心修習善根。出生無量諸大願行。成就滿足諸波羅蜜。種種莊嚴菩薩之道。以自在
B05n0002_p2631a09║力。入菩薩地。住菩薩地。觀菩薩地。淨菩薩地。菩薩地相。菩薩地智。菩薩攝智。菩薩教化眾生智。菩薩建立智。
B05n0002_p2631a10║菩薩廣大行境界。菩薩神通行。菩薩三昧海。菩薩方便。菩薩於念念中所入三昧海。所得一切智光明。所獲
B05n0002_p2631a11║一切智電光雲。所得實相忍。所通達一切智。所住剎海。所入法海。所知眾生海。所住方便。所發誓願。所現神
B05n0002_p2631a12║通。我悉了知。善男子。此娑婆世界盡未來際所有劫海。展轉不斷。我皆了知。
B05n0002_p2631a13║【疏】於中二。先知剎塵劫事。後善男子此娑婆下。類盡未來。前中亦二。一知世間善惡因果。不善根所攝善
B05n0002_p2631a14║根者。如瞋心持戒等。下句類知。二又彼劫下。知出世因果。於中亦二。先知佛因果。後亦知彼佛眾下。知佛
B05n0002_p2631a15║眾會。於中有三。初知聲聞。二知緣覺。三知菩薩。及後類盡未來。文並可知。
B05n0002_p2631a16║○第二類知剎海。
B05n0002_p2632a01║如知娑婆世界。亦知娑婆世界內微塵數世界。亦知娑婆世界內一切世界。亦知娑婆世界微塵內所有世
B05n0002_p2632a02║界。亦知娑婆世界外十方無間所住世界。亦知娑婆世界世界種所攝世界。亦知毗盧遮那世尊此華藏世
B05n0002_p2632a03║界海中十方無量諸世界種所攝世界。所謂世界廣博。世界安立。世界輪。世界場。世界差別。世界轉。世界
B05n0002_p2632a04║蓮華。世界須彌。世界名號。盡此世界海一切世界。由毗盧遮那世尊本願力故。我悉能知。亦能憶念。
B05n0002_p2632a05║【疏】於中二。先通顯知多。後別顯所知相狀。今初。有六重類知。後後廣於前前。初二皆全（【校】全．纂要及金陵本作同。準行願品
B05n0002_p2632a06║疏應從嘉興藏南藏續藏作全。）剎攝多剎。而初但攝同類剎。故云塵數。二即異類剎。故云一切。一切種類故。三即塵中攝
B05n0002_p2632a07║剎。故細於前。四即十三佛剎塵數圍繞界。及廣大眷屬世界。故云娑婆世界外等。五即普照十方熾然寶
B05n0002_p2632a08║光明剎種所攝剎。通二十重。六即全蓮華藏世界海。後所謂下。別顯所知相狀。有十種。一廣博。即所依
B05n0002_p2632a09║種。二安立。即因緣。或所依住。三即輪圍。四即其中場地。五體類各殊。六轉者。有二義。一如輪側轉形故。故
B05n0002_p2632a10║世界成就品云。或有世界隨輪轉。二即劫轉變故。七所依蓮華。八即其中須彌。九隨緣立稱。十即結果屬
B05n0002_p2632a11║因。謂華藏世界海。是佛本願所嚴。故云由力。
B05n0002_p2632a12║○第三別顯毗盧因果。
B05n0002_p2632a13║亦念如來往昔所有諸因緣海。所謂修習一切諸乘方便。無量劫中住菩薩行。淨佛國土。教化眾生。承事諸
B05n0002_p2632a14║佛。造立住處。聽受說法。護諸三昧。得諸自在。修檀波羅蜜。入佛功德海。持戒苦行。具足諸忍。勇猛精進。成就
B05n0002_p2632a15║諸禪。圓滿淨慧。於一切處示現受生。普賢行願悉皆清淨。普入諸剎。普淨佛土。普入一切如來智海。普攝一
B05n0002_p2632a16║切諸佛菩提。得於如來大智光明。證於諸佛一切智性。成等正覺。轉妙法輪。及其所有道場眾會。其眾會中
B05n0002_p2633a01║一切眾生往世已來所種善根。從初發心成熟眾生。修行方便念念增長。獲諸三昧神通解脫。如是一切。我
B05n0002_p2633a02║悉了知。
B05n0002_p2633a03║【疏】於中二。先明因。然有二義。一者成上。上但總云本願力故。今別顯成剎之因。二者順後。亦通正報之因。
B05n0002_p2633a04║後得於如來下。顯果可知。
B05n0002_p2633a05║○第二釋知所以。
B05n0002_p2633a06║何以故。我此解脫。能知一切眾生心行。一切眾生修行善根。一切眾生雜染清淨。一切眾生種種差別。一切
B05n0002_p2633a07║聲聞諸三昧門。一切緣覺寂靜三昧神通解脫。一切菩薩一切如來解脫光明。皆了知故。
B05n0002_p2633a08║○第四顯法根深。先問。後答。問中雖但問得法久近。而義已含修行久近。得此法門故。答中分四。一明最
B05n0002_p2633a09║初佛所發心修行。二於中間多佛修行。三證明得法之時。四多劫修瑩此法。初中分二。初正顯本緣。二結
B05n0002_p2633a10║會古今。今初。
B05n0002_p2633a11║爾時善財童子白瞿波言。聖者。得此解脫。其已久如。答言。善男子。我於往世。過佛剎微塵數劫。有劫名勝
B05n0002_p2633a12║行。世界名無畏。彼世界中有四天下名為安隱。其四天下閻浮提中有一王城。名高勝樹。於八十王城中最
B05n0002_p2633a13║為上首。彼時有王名曰財主。其王具有六萬采女。五百大臣。五百王子。其諸王子。皆悉勇健。能伏怨敵。
B05n0002_p2633a14║【疏】於中分十。一王都時處。
B05n0002_p2633a15║其王太子名威德主。端正殊特。人所樂見。足下平滿。輪相備具。足趺隆起。手足指間皆有網縵。足跟齊正。手
B05n0002_p2633a16║足柔軟。伊尼耶鹿王腨。七處圓滿。陰藏隱密。其身上分如師子王。兩肩平滿。雙臂𦟛長。身相端直。頸文三道。
B05n0002_p2634a01║頰如師子。具四十齒。悉皆齊密。四牙鮮白。其舌長廣。出梵音聲。眼目紺青。睫如牛王。眉間毫相。頂上肉髻。皮
B05n0002_p2634a02║膚細軟如真金色。身毛上靡。髮帝青色。其身洪滿。如尼拘陀樹。爾時太子受父王教。與十千采女詣香牙園。
B05n0002_p2634a03║遊觀戲樂。太子是時乘妙寶車。其車具有種種嚴飾。置大摩尼師子之座而坐其上。五百采女各執寶繩牽
B05n0002_p2634a04║馭而行。進止有度不遲不速。百千萬人持諸寶蓋。百千萬人持諸寶幢。百千萬人持諸寶旛。百千萬人作諸
B05n0002_p2634a05║伎樂。百千萬人燒諸名香。百千萬人散諸妙華。前後圍繞而為翊從。道路平正無有高下。眾寶雜華散布其
B05n0002_p2634a06║上。寶樹行列。寶網彌覆。種種樓閣延袤其間。其樓閣中。或有積聚種種珍寶。或有陳列諸莊嚴具。或有供設
B05n0002_p2634a07║種種飲食。或有懸布種種衣服。或有備擬諸資生物。或復安置端正女人。及以無量僮僕侍從。隨有所須。悉
B05n0002_p2634a08║皆施與。
B05n0002_p2634a09║【疏】二太子超倫。於中先具相。後遊觀。
B05n0002_p2634a10║時有母人名為善現。將一童女。名具足妙德。顏容端正。色相嚴潔。洪纖得所。脩短合度。目髮紺青。聲如梵音。
B05n0002_p2634a11║善達工巧。精通辯論。恭勤匪懈。慈愍不害。具足慚愧。柔和質直。離癡寡欲。無諸諂誑。乘妙寶車。采女圍繞。及
B05n0002_p2634a12║與其母從王城出。先太子行。見其太子。言辭諷詠心有愛染。而白母言。我心願得敬事此人。若不遂情。當
B05n0002_p2634a13║自殞滅。母告女言。莫生此念。何以故。此甚難得。此人具足輪王諸相。後當嗣位作轉輪王。有寶女出騰空自
B05n0002_p2634a14║在。我等卑賤非其匹偶。此處難得勿生是念。彼香牙園側有一道場。名法雲光明。時有如來。名勝日身。十
B05n0002_p2634a15║號具足。於中出現。已經七日。時彼童女暫時假寐。夢見其佛。從夢覺已。空中有天而告之言。勝日身如來。於
B05n0002_p2634a16║法雲光明道場成等正覺。已經七日。諸菩薩眾前後圍繞。天。龍。夜叉。乾闥婆。阿脩羅。迦樓羅。緊那羅。摩睺羅
B05n0002_p2635a01║伽。梵天。乃至色究竟天。諸地神。風神。火神。水神。河神。海神。山神。樹神。園神。藥神。主城神等。為見佛故。皆來集
B05n0002_p2635a02║會。時妙德童女夢覩如來故。聞佛功德故。其心安隱無有怖畏。於太子前而說頌言。
B05n0002_p2635a03║我身最端正名聞徧十方智慧無等倫善達諸工巧無量百千眾見我皆貪染
B05n0002_p2635a04║我心不於彼而生少愛欲無瞋亦無恨無嫌亦無喜但發廣大心利益諸眾生
B05n0002_p2635a05║我今見太子具諸功德相其心大欣慶諸根咸悅樂色如光明寶髮美而右旋
B05n0002_p2635a06║額廣眉纖曲我心願事汝我觀太子身譬若真金像亦如大寶山相好有光明
B05n0002_p2635a07║目廣紺青色月面師子頰喜顏美妙音願垂哀納我舌相廣長妙猶如赤銅色
B05n0002_p2635a08║梵音緊那聲聞者皆歡喜口方不褰縮齒白悉齊密發言現笑時見者心歡喜
B05n0002_p2635a09║離垢清淨身具相三十二必當於此界而作轉輪位
B05n0002_p2635a10║【疏】三寶女求歸。於中分四。一具德端嚴。二見其下。白母求事。三彼香牙下。夢覩佛興。四時妙德下。自陳心。
B05n0002_p2635a11║總有十偈。前三自述德堪。後七讚彼求納。（【鈔】三寶女求歸者。女人謂嫁曰歸。故周易中有歸妹卦。）
B05n0002_p2635a12║爾時太子告彼女言。汝是誰女。為誰守護。若先屬人。我則不應起愛染心。爾時太子以頌問言。
B05n0002_p2635a13║汝身極清淨功德相具足我今問於汝汝於誰所住誰為汝父母汝今繫屬誰
B05n0002_p2635a14║若已屬於人彼人攝受汝汝不盜他物汝不有害心汝不作邪淫汝依何語住
B05n0002_p2635a15║不說他人惡不壞他所親不侵他境界不於他恚怒不生邪險見不作相違業
B05n0002_p2635a16║不以諂曲力方便誑世間尊重父母不敬善知識不見諸貧窮人能生攝心不
B05n0002_p2636a01║若有善知識誨示於汝法能生堅固心究竟尊重不愛樂於佛不了知菩薩不
B05n0002_p2636a02║眾僧功德海汝能恭敬不汝能知法不能淨眾生不為住於法中為住於非法
B05n0002_p2636a03║見諸孤獨者能起慈心不見惡道眾生能生大悲不見他得榮樂能生歡喜不
B05n0002_p2636a04║他來逼迫汝汝無瞋惱不汝發菩提意開悟眾生不無邊劫修行能無疲倦不
B05n0002_p2636a05║【疏】四太子審問。有十二偈。分三。初二問其屬緣。次三審其內過。後七要其進善。
B05n0002_p2636a06║爾時女母。為其太子而說頌言。
B05n0002_p2636a07║太子汝應聽我今說此女初生及長成一切諸因緣太子始生日即從蓮華生
B05n0002_p2636a08║其目淨脩廣肢節悉具足我曾於春月遊觀娑羅園普見諸藥草種種皆榮茂
B05n0002_p2636a09║奇樹發妙華望之如慶雲好鳥相和鳴林間共歡樂同遊八百女端正奪人心
B05n0002_p2636a10║被服皆嚴麗歌詠悉殊美彼園有浴池名曰蓮華幢我於池岸坐采女眾圍繞
B05n0002_p2636a11║於彼蓮池內忽生千葉華寶葉瑠璃莖閻浮金為臺爾時夜分盡日光初出現
B05n0002_p2636a12║其蓮正開剖放大清淨光其光極熾盛譬如日初出普照閻浮提眾歎未曾有
B05n0002_p2636a13║時見此玉女從彼蓮華生其身甚清淨支分皆圓滿此是人間寶從於淨業生
B05n0002_p2636a14║宿因無失壞今受此果報紺髮青蓮眼梵聲金色光華鬘眾寶髻清淨無諸垢
B05n0002_p2636a15║支節悉具足其身無缺減譬如真金像安處寶華中毛孔栴檀香普熏於一切
B05n0002_p2636a16║口出青蓮香常演梵音聲此女所住處常有天音樂不應下劣人而當如是偶
B05n0002_p2637a01║世間無有人堪與此為夫唯汝相嚴身願垂見納受非長亦非短非粗亦非細
B05n0002_p2637a02║種種悉端嚴願垂見納受文字算數法工巧諸技藝一切皆通達願垂見納受
B05n0002_p2637a03║善了諸兵法巧斷眾諍訟能調難可調願垂見納受其身甚清淨見者無厭足
B05n0002_p2637a04║功德自莊嚴汝應垂納受眾生所有患善達彼緣起應病而與藥一切能消滅
B05n0002_p2637a05║閻浮語言法差別無量種乃至伎樂音靡不皆通達婦人之所能此女一切知
B05n0002_p2637a06║而無女人過願垂速納受不嫉亦不慳無貪亦無恚質直性柔軟離諸粗獷惡
B05n0002_p2637a07║恭敬於尊者奉事無違逆樂修諸善行此能隨順汝若見於老病貧窮在苦難
B05n0002_p2637a08║無救無所依常生大慈愍常觀第一義不求自利樂但願益眾生以此莊嚴心
B05n0002_p2637a09║行住與坐臥一切無放逸言說及默然見者咸欣樂雖於一切處皆無染著心
B05n0002_p2637a10║見有功德人樂觀無厭足尊重善知識樂見離惡人其心不躁動先思後作業
B05n0002_p2637a11║福智所莊嚴一切無怨恨女人中最上宜應事太子
B05n0002_p2637a12║【疏】五女母代答。明有德無過。亦不屬緣。故應納受。三十一頌分六。初十一偈。總顯報勝。次三偈。別讚端嚴。
B05n0002_p2637a13║三有三偈。明其絕倫。四有五偈。伎能內滿。五有八偈。離非具德。末後一偈。結讚所宜。
B05n0002_p2637a14║爾時太子入香牙園已。告其妙德及善現言。善女。我趣求阿耨多羅三藐三菩提。當於盡未來際無量劫。集
B05n0002_p2637a15║一切智助道之法。修無邊菩薩行。淨一切波羅蜜。供養一切諸如來。護持一切諸佛教。嚴淨一切佛國土。當
B05n0002_p2637a16║令一切如來種性不斷。當隨一切眾生種性而普成熟。當滅一切眾生生死苦。置於究竟安樂處。當淨治一
B05n0002_p2638a01║切眾生智慧眼。當修習一切菩薩所修行。當安住一切菩薩平等心。當成就一切菩薩所行地。當令一切眾
B05n0002_p2638a02║生普歡喜。當捨一切物盡未來際行檀波羅蜜。令一切眾生普得滿足。衣服飲食。妻妾男女。頭目手足。如是
B05n0002_p2638a03║一切內外所有。悉當捨施無所吝惜。當於爾時。汝或於我而作障難。施財物時．汝心吝惜。施男女時．汝心痛
B05n0002_p2638a04║惱。割肢體時．汝心憂悶。捨汝出家．汝心悔恨。
B05n0002_p2638a05║【疏】六太子重要。謂若不障道。當隨汝意。於中先長行分二。初自述行深。後當於爾下。恐其為障。
B05n0002_p2638a06║爾時太子。即為妙德而說頌言。
B05n0002_p2638a07║哀愍眾生故我發菩提心當於無量劫習行一切智無量大劫中淨修諸願海
B05n0002_p2638a08║入地及治障悉經無量劫三世諸佛所學六波羅蜜具足方便行成就菩提道
B05n0002_p2638a09║十方垢穢剎我當悉嚴淨一切惡道難我當令永出我當以方便廣度諸羣生
B05n0002_p2638a10║令滅愚癡闇住於佛智道當供一切佛當淨一切地起大慈悲心悉捨內外物
B05n0002_p2638a11║汝見來乞者或生慳吝心我心常樂施汝勿違於我若見我施頭慎勿生憂惱
B05n0002_p2638a12║我今先語汝令汝心堅固乃至截手足汝勿嫌乞者汝今聞我語應可諦思惟
B05n0002_p2638a13║男女所愛物一切我皆捨汝能順我心我當成汝意
B05n0002_p2638a14║【疏】後偈頌。十偈分三。初六偈頌其行深。次二頌半。要其莫障。後一偈半。結令審思。
B05n0002_p2638a15║爾時童女白太子言。敬奉來教。即說頌言。
B05n0002_p2638a16║無量劫海中地獄火焚身若能眷納我甘心受此苦無量受生處碎身如微塵
B05n0002_p2639a01║若能眷納我甘心受此苦無量劫頂戴廣大金剛山若能眷納我甘心受此苦
B05n0002_p2639a02║無量生死海以我身肉施汝得法王處願令我亦然若能眷納我與我為主者
B05n0002_p2639a03║生生行施處願常以我施為愍眾生苦而發菩提心既已攝眾生亦當攝受我
B05n0002_p2639a04║我不求豪富不貪五欲樂但為共行法願以仁為主紺青脩廣眼慈愍觀世間
B05n0002_p2639a05║不起染著心必成菩薩道太子所行處地出眾寶華必作轉輪王願能眷納我
B05n0002_p2639a06║我曾夢見此妙法菩提場如來樹下坐無量眾圍繞我夢彼如來身如真金山
B05n0002_p2639a07║以手摩我頂寤已心歡喜往昔眷屬天名曰喜光明彼天為我說道場佛興世
B05n0002_p2639a08║我曾生是念願見太子身彼天報我言汝今當得見我昔所志願於今恐成滿
B05n0002_p2639a09║唯願俱往詣供養彼如來
B05n0002_p2639a10║【疏】七女敬順從。有十四偈。分三。初三忘苦眷德。次六希同勝行。即正是發菩提心。後五勸詣如來。
B05n0002_p2639a11║爾時太子。聞勝日身如來名。生大歡喜。願見彼佛。以五百摩尼寶散其女上。冠以妙藏光明寶冠。被以火燄
B05n0002_p2639a12║摩尼寶衣。其女爾時心不動搖。亦無喜相。但合掌恭敬。瞻仰太子。目不暫捨。
B05n0002_p2639a13║【疏】八太子攝受。由敬佛心歡故。
B05n0002_p2639a14║其母善現。於太子前而說頌言。
B05n0002_p2639a15║此女極端正功德莊嚴身昔願奉太子今意已滿足持戒有智慧具足諸功德
B05n0002_p2639a16║普於一切世最勝無倫匹此女蓮華生種姓無譏醜太子同行業遠離一切過
B05n0002_p2640a01║此女身柔軟猶如天繒纊其手所觸摩眾患悉除滅毛孔出妙香芬馨最無比
B05n0002_p2640a02║眾生若聞者悉住於淨戒身色如真金端坐華臺上眾生若見者離害具慈心
B05n0002_p2640a03║言音極柔軟聽之無不喜眾生若得聞悉離諸惡業心淨無瑕垢遠離諸諂曲
B05n0002_p2640a04║稱心而發言聞者皆歡喜調柔具慚愧恭敬於尊宿無貪亦無誑憐愍諸眾生
B05n0002_p2640a05║此女心不恃色相及眷屬但以清淨心恭敬一切佛
B05n0002_p2640a06║【疏】九母陳慶遂。故重讚女德。十偈分四。初一標其遂志。次二德行懸同。次四身語超倫。後三內心蘊德。
B05n0002_p2640a07║爾時太子與妙德女。及十千采女。并其眷屬。出香牙園。詣法雲光明道場。至已。下車步進。詣如來所。見佛身
B05n0002_p2640a08║相．端嚴寂靜。諸根調順。內外清淨。如大龍池。無諸垢濁。皆生淨信。踊躍歡喜。頂禮佛足。繞無數帀。於時太子
B05n0002_p2640a09║及妙德女。各持五百妙寶蓮華供散彼佛。太子為佛造五百精舍。一一皆以香木所成。眾寶莊嚴。五百摩尼
B05n0002_p2640a10║以為間錯。時佛為說普眼燈門修多羅。聞是經已。於一切法中得三昧海。所謂得普照一切佛願海三昧。
B05n0002_p2640a11║普照三世藏三昧。現見一切佛道場三昧。普照一切眾生三昧。普照一切世間智燈三昧。普照一切眾生根
B05n0002_p2640a12║智燈三昧。救護一切眾生光明雲三昧。普照一切眾生大明燈三昧。演一切佛法輪三昧。具足普賢清淨行
B05n0002_p2640a13║三昧。時妙德女得三昧。名難勝海藏。於阿耨多羅三藐三菩提永不退轉。時彼太子與妙德女并其眷屬。
B05n0002_p2640a14║頂禮佛足。繞無數帀。辭退還宮。詣父王所。拜跪畢已。奉白王言。大王當知。勝日身如來出興於世。於此國內
B05n0002_p2640a15║法雲光明菩提場中成等正覺。於今未久。爾時大王語太子言。是誰為汝說如是事。天耶。人耶。太子白言。
B05n0002_p2640a16║是此具足妙德女說。時王聞已。歡喜無量。譬如貧人得大伏藏。作如是念。佛無上寶難可值遇。若得見佛。永
B05n0002_p2641a01║斷一切惡道怖畏。佛如醫王。能治一切諸煩惱病。能救一切生死大苦。佛如導師。能令眾生至於究竟安隱
B05n0002_p2641a02║住處。作是念已。集諸小王羣臣眷屬。及以剎利婆羅門等一切大眾。便捨王位授與太子。灌頂訖已。與萬
B05n0002_p2641a03║人俱。往詣佛所。到已禮足。繞無數帀。并其眷屬悉皆退坐。爾時如來觀察彼王及諸大眾。白毫相中放大
B05n0002_p2641a04║光明。名一切世間心燈。普照十方無量世界。住於一切世主之前。示現如來不可思議大神通力。普令一切
B05n0002_p2641a05║應受化者心得清淨。爾時如來以不思議自在神力。現身超出一切世間。以圓滿音。普為大眾說陀羅尼。名
B05n0002_p2641a06║一切法義離闇燈。佛剎微塵數陀羅尼而為眷屬。彼王聞已。即時獲得大智光明。其眾會中有閻浮提微
B05n0002_p2641a07║塵數菩薩。俱時證得此陀羅尼。六十萬那由他人。盡諸有漏。心得解脫。十千眾生。遠塵離垢得法眼淨。無量
B05n0002_p2641a08║眾生發菩提心。時佛又以不思議力廣現神變。普於十方無量世界演三乘法化度眾生。時彼父王作
B05n0002_p2641a09║如是念。我若在家。不能證得如是妙法。若於佛所出家學道。即當成就。作是念已。前白佛言。願得從佛出家
B05n0002_p2641a10║修學。佛言隨意。宜自知時。時財主王與十千人。皆於佛所同時出家。未久之間。悉得成就一切法義離闇燈
B05n0002_p2641a11║陀羅尼。亦得如上諸三昧門。又得菩薩十神通門。又得菩薩無邊辯才。又得菩薩無礙淨身。往詣十方諸如
B05n0002_p2641a12║來所聽受其法。為大法師演說妙法。復以神力徧十方剎。隨眾生心而為現身。讚佛出現。說佛本行。示佛本
B05n0002_p2641a13║緣。稱揚如來自在神力。護持於佛所說教法。爾時太子於十五日在正殿上采女圍繞。七寶自至。一者輪
B05n0002_p2641a14║寶。名無礙行。二者象寶。名金剛身。三者馬寶。名迅疾風。四者珠寶。名日光藏。五者女寶。名具妙德。六藏臣寶。
B05n0002_p2641a15║名為大財。七主兵寶。名離垢眼。七寶具足。為轉輪王。王閻浮提。正法治世。人民快樂。王有千子。端正勇健。能
B05n0002_p2641a16║伏怨敵。其閻浮提中有八十王城。一一城中有五百僧坊。一一僧坊立佛支提。皆悉高廣。以眾妙寶而為校
B05n0002_p2642a01║飾。一一王城皆請如來。以不思議眾妙供具而為供養。佛入城時現大神力。令無量眾生種諸善根。無量眾
B05n0002_p2642a02║生心得清淨。見佛歡喜發菩提意。起大悲心。利益眾生。勤修佛法。入真實義。住於法性。了法平等。獲三世智。
B05n0002_p2642a03║等觀三世。知一切佛出興次第。說種種法攝取眾生。發菩薩願。入菩薩道。知如來法。成就法海。能普現身徧
B05n0002_p2642a04║一切剎。知眾生根及其性欲。令其發起一切智願。（【校】護持。纂要誤作護待。）
B05n0002_p2642a05║【疏】十正共修行。亦分十段。一詣佛供養。二時佛下。聞經得法。三時彼太子下。辭歸白父。四爾時大王下。王
B05n0002_p2642a06║審慶聞。五作是念下。禪位往觀。六爾時下。聞經得法。七其眾會中下。兼益時會。八時佛下。佛重現通。九時
B05n0002_p2642a07║彼父王下。父王出家修證法門。十爾時太子下。太子紹位。弘通大化。
B05n0002_p2642a08║○第二結會古今。
B05n0002_p2642a09║佛子。於汝意云何。彼時太子得輪王位供養佛者。豈異人乎。今釋迦牟尼佛是也。財主王者。寶華佛是。其寶
B05n0002_p2642a10║華佛。現在東方過世界海微塵數佛剎。有世界海名現法界虛空影像雲。中有世界種名普現三世影摩尼
B05n0002_p2642a11║王。彼世界種中有世界名圓滿光。中有道場名現一切世主身。寶華如來於此成阿耨多羅三藐三菩提。不
B05n0002_p2642a12║可說佛剎微塵數諸菩薩眾前後圍繞而為說法。寶華如來往昔修行菩薩道時。淨此世界海。其世界海中
B05n0002_p2642a13║去來今佛出興世者。皆是寶華如來為菩薩時。教化令發阿耨多羅三藐三菩提心。彼時女母善現者。今我
B05n0002_p2642a14║母善目是。其王眷屬。今如來所眾會是也。皆具修行普賢諸行。成滿大願。雖恒在此眾會道塲。而能普現一
B05n0002_p2642a15║切世間。住諸菩薩平等三昧。常得現見一切諸佛。一切如來以等虛空妙音聲雲。演正法輪悉能聽受。於一
B05n0002_p2642a16║切法悉得自在。名稱普聞諸佛國土。普詣一切道塲之所。普現一切眾生之前。隨其所應教化調伏。盡未來
B05n0002_p2643a01║劫修菩薩道。恒無間斷。成滿普賢廣大誓願。佛子。其妙德女與威德主轉輪聖王。以四事供養勝日身如來
B05n0002_p2643a02║者。我身是也。
B05n0002_p2643a03║○第二見中間多佛。
B05n0002_p2643a04║彼佛滅後。其世界中六十億百千那由他佛出興於世。我皆與王承事供養。其第一佛名清淨身。次名一切
B05n0002_p2643a05║智月光明身。次名閻浮檀金光明王。次名諸相莊嚴身。次名妙月光。次名智觀幢。次名大智光。次名金剛那
B05n0002_p2643a06║羅延精進。次名智力無能勝。次名普安詳智。次名離垢勝智雲。次名師子智光明。次名光明髻。次名功德光
B05n0002_p2643a07║明幢。次名智日幢。次名寶蓮華開敷身。次名福德嚴淨光。次名智燄雲。次名普照月。次名莊嚴蓋妙音聲。次
B05n0002_p2643a08║名師子勇猛智光明。次名法界月。次名現虛空影像開悟眾生心。次名恒齅寂滅香。次名普震寂靜音。次名
B05n0002_p2643a09║甘露山。次名法海音。次名堅固網。次名佛影髻。次名月光毫。次名辯才口。次名覺華智。次名寶燄山。次名功
B05n0002_p2643a10║德星。次名寶月幢。次名三昧身。次名寶光王。次名普智行。次名燄海燈。次名離垢法音王。次名無比德名稱
B05n0002_p2643a11║幢。次名脩臂。次名本願清淨月。次名照義燈。次名深遠音。次名毗盧遮那勝藏王。次名諸乘幢。次名法海妙
B05n0002_p2643a12║蓮華。佛子。彼劫中有如是等六十億百千那由他佛出興於世。我皆親近承事供養。
B05n0002_p2643a13║【疏】中間多佛。略列四十。（【校】四十。嘉興藏南藏續藏金陵本作四十八佛。與經合。）
B05n0002_p2643a14║○第三證明得法之時。
B05n0002_p2643a15║其最後佛。名廣大解。於彼佛所得淨智眼。爾時彼佛入城教化。我為王妃。與王禮覲。以眾妙物而為供養。於
B05n0002_p2643a16║其佛所。聞說出生一切如來燈法門。即時獲得觀察一切菩薩三昧海境界解脫。
B05n0002_p2644a01║【疏】最後者。即六十億那由他之後耳。
B05n0002_p2644a02║○第四明多劫修瑩。
B05n0002_p2644a03║佛子。我得此解脫已。與菩薩於佛剎微塵數劫勤加修習。於佛剎微塵數劫中。承事供養無量諸佛。或於一
B05n0002_p2644a04║劫承事一佛。或二或三。或不可說。或值佛剎微塵數佛。悉皆親近承事供養。而未能知菩薩之身形量色貌。
B05n0002_p2644a05║及其身業。心行智慧三昧境界。佛子。若有眾生得見菩薩修菩提行。若疑若信。菩薩皆以世出世間種種方
B05n0002_p2644a06║便而攝取之以為眷屬。令於阿耨多羅三藐三菩提得不退轉。
B05n0002_p2644a07║【疏】於中二。一於一剎塵劫修行。於中亦二。先多劫修行。未窮菩薩之境。後佛子若有下。明菩薩難遇。見者
B05n0002_p2644a08║不空。
B05n0002_p2644a09║佛子。我見彼佛。得此解脫已。與菩薩於百佛剎微塵數劫而共修習。於其劫中。所有諸佛出興於世。我皆親
B05n0002_p2644a10║近承事供養。聽所說法讀誦受持。於彼一切諸如來所。得此解脫種種法門。知種種三世。入種種剎海。見種
B05n0002_p2644a11║種成正覺。入種種佛眾會。發菩薩種種大願。修菩薩種種妙行。得菩薩種種解脫。然未能知菩薩所得普賢
B05n0002_p2644a12║解脫門。
B05n0002_p2644a13║【疏】二於百剎塵劫修行。於中亦二。初多劫修證。未知菩薩解脫。
B05n0002_p2644a14║何以故。菩薩普賢解脫門。如太虛空。如眾生名。如三世海。如十方海。如法界海。無量無邊。佛子。菩薩普賢解
B05n0002_p2644a15║脫門。與如來境界等。佛子我於佛剎微塵數劫觀菩薩身。無有厭足。如多欲人。男女集會遞相愛染。起於無
B05n0002_p2644a16║量妄想思覺。我亦如是。觀菩薩身一一毛孔。念念見無量無邊廣大世界。種種安住。種種莊嚴。種種形狀。有
B05n0002_p2645a01║種種山。種種地。種種雲。種種名。種種佛興。種種道塲。種種眾會。演種種修多羅。說種種灌頂。種種諸乘。種種
B05n0002_p2645a02║方便。種種清淨。又於菩薩一一毛孔。念念常見無邊佛海。坐種種道塲。現種種神變。轉種種法輪。說種種修
B05n0002_p2645a03║多羅。恒不斷絕。又於菩薩一一毛孔。見無邊眾生海。種種住處。種種形貌。種種作業。種種諸根。又於菩薩一
B05n0002_p2645a04║一毛孔。見三世諸菩薩無邊行門。所謂無邊廣大願。無邊差別地。無邊波羅蜜。無邊往昔事。無邊大慈門。無
B05n0002_p2645a05║邊大悲雲。無邊大喜心。無邊攝取眾生方便。佛子。我於佛剎微塵數劫。念念如是觀於菩薩一一毛孔。已所
B05n0002_p2645a06║至處而不重至。已所見處而不重見。求其邊際竟不可得。乃至見彼悉達太子住於宮中采女圍繞。我以解
B05n0002_p2645a07║脫力。觀於菩薩一一毛孔。悉見三世法界中事。
B05n0002_p2645a08║【疏】後釋不知所由。釋中亦二。先總顯深廣。謂所以不知者。以稱事理之無邊。等諸佛之境界故。斯則等覺
B05n0002_p2645a09║菩薩解脫。十地不知。故名普賢解脫。後佛子我於佛剎下。別顯深廣難知之相。謂一毛即不可窮。況多毛
B05n0002_p2645a10║多身廣大之用。以是無盡無邊之法門故。於中五。一毛中見器世間。二見智正覺世間。三見眾生世間。四
B05n0002_p2645a11║見菩薩修行。五佛子我於下。總結不窮深廣。（已上第三示己法界竟。）
B05n0002_p2645a12║○第四謙己推勝。
B05n0002_p2645a13║佛子。我唯得此觀察菩薩三昧海解脫。如諸菩薩摩訶薩究竟無量諸方便海。為一切眾生現隨類身。為一
B05n0002_p2645a14║切眾生說隨樂行。於一一毛孔現無邊色相海。知諸法性．無性為性。知眾生性．同虛空相．無有分別。知佛神
B05n0002_p2645a15║力。同於如如。徧一切處。示現無邊解脫境界。於一念中。能自在入廣大法界。遊戲一切諸地法門。而我云何
B05n0002_p2645a16║能知能說彼功德行。
B05n0002_p2646a01║○第五指示後友。
B05n0002_p2646a02║善男子。此世界中有佛母摩耶。汝詣彼問。菩薩云何修菩薩行。於諸世間無所染著。供養諸佛恒無休息。作
B05n0002_p2646a03║菩薩業永不退轉。離一切障礙。入菩薩解脫。不由於他。住一切菩薩道。詣一切如來所。攝一切眾生界。盡未
B05n0002_p2646a04║來劫修菩薩行。發大乘願。增長一切眾生善根。常無休息。爾時釋迦瞿波女。欲重明此解脫義。承佛神力。即
B05n0002_p2646a05║說頌言。
B05n0002_p2646a06║若有見菩薩修行種種行起善不善心菩薩皆攝取乃往久遠世過百剎塵劫
B05n0002_p2646a07║有劫名清淨世界名光明此劫佛興世六十千萬億最後天人主號曰法幢燈
B05n0002_p2646a08║彼佛涅槃後有王名智山統領閻浮提一切無怨敵王有五百子端正能勇健
B05n0002_p2646a09║其身悉清淨見者皆歡喜彼王及王子信心供養佛護持其法藏亦樂勤修法
B05n0002_p2646a10║太子名善光離垢多方便諸相皆圓滿見者無厭足五百億人俱出家行學道
B05n0002_p2646a11║勇猛堅精進護持其佛法王都名智樹千億城圍繞有林名靜德眾寶所莊嚴
B05n0002_p2646a12║善光住彼林廣宣佛正法辯才智慧力令眾悉清淨有時因乞食入彼王都城
B05n0002_p2646a13║行止極安詳正知心不亂城中有居士號曰善名稱我時為彼女名為淨日光
B05n0002_p2646a14║時我於城中遇見善光明諸相極端嚴其心生染著次乞至我門我心增愛染
B05n0002_p2646a15║即解身瓔珞并珠置鉢中雖以愛染心供養彼佛子二百五十劫不墮三惡趣
B05n0002_p2646a16║或生天王家或作人王女恒見善光明妙相莊嚴身此後所經劫二百有五十
B05n0002_p2647a01║生於善現家名為具妙德時我見太子而生尊重心願得備瞻侍幸蒙哀納受
B05n0002_p2647a02║我時與太子覲佛勝日身恭敬供養畢即發菩提意於彼一劫中六十億如來
B05n0002_p2647a03║最後佛世尊名為廣大解於彼得淨眼了知諸法相普見受生處永除顛倒心
B05n0002_p2647a04║我得觀菩薩三昧境解脫一念入十方不思議剎海我見諸世界淨穢種種別
B05n0002_p2647a05║於淨不貪樂於穢不憎惡普見諸世界如來坐道場皆於一念中悉放無量光
B05n0002_p2647a06║一念能普入不可說眾會亦知彼一切所得三昧門一念能悉知彼諸廣大行
B05n0002_p2647a07║無量地方便及以諸願海我觀菩薩身無邊劫修行一一毛孔量求之不可得
B05n0002_p2647a08║一一毛孔剎無數不可說地水火風輪靡不在其中種種諸建立種種諸形狀
B05n0002_p2647a09║種種體名號無邊種莊嚴我見諸剎海不可說世界及見其中佛說法化眾生
B05n0002_p2647a10║不了菩薩身及彼身諸業亦不知心智諸劫所行道
B05n0002_p2647a11║爾時善財童子。頂禮其足。繞無數帀。辭退而去。
B05n0002_p2647a12║【疏】分二。先指後位。如後當釋。後頌前法。臨行再述故。三十一偈分三。初一總顯菩薩益生。超頌前見者不
B05n0002_p2647a13║空。生下女人染心之益。次十五偈。明遠劫前事。長行所無。長行語真淨發心。但論德女。今則收其雜善。故
B05n0002_p2647a14║敘遠緣。以粗況妙。後十五偈。正頌長行德女因緣。（上寄位修行相竟。）
B05n0002_p2647a15║【論】言漸次遊行者。明升進前位。至菩薩集會普現法界光明講堂者。明十地世間出世間二智清淨。平等
B05n0002_p2647a16║徧周。智悲純淨。是一切灌頂菩薩同會此堂。二智同真．名普現法界。智光破闇．名為光明。以一正智普含
B05n0002_p2648a01║多法．名為講堂。其中有神號無憂德與一萬主宮殿神來迎善財者名大慈大悲覆護一切法界中一切
B05n0002_p2648a02║眾生心為宮殿神。一萬者。名萬行也。來迎者。善財於此地出世．智悲二行相及與位合故。明升進智悲。會
B05n0002_p2648a03║此位也。即以瞿波女為智悲圓滿之主故。以王種中生者。王表智。女表悲。一萬主宮殿神。是明主伴萬行
B05n0002_p2648a04║圓滿義。已下歎善財志德．如文自明。善財升法堂者。入位也。入普現法界光明講堂者。會如來理智大悲
B05n0002_p2648a05║大體徧周故。周徧推求者。入位觀智。體會升進。釋氏女者。姓也。在講堂內坐寶蓮華師子座者。無染行也。
B05n0002_p2648a06║八萬四千采女者。八萬四千煩惱。皆以慈悲同行。皆從王種中生。明悲者。智王所生。已下四攝同行。皆不
B05n0002_p2648a07║離智境故。已下談其瞿波及采女志德。如文具明。次善財至瞿波申請所求。瞿波為說所求之法。如文具
B05n0002_p2648a08║明。次下善財所入法門境界中云。不善根所攝善根者。如行粗理細。又如世有行非。復能行一分善事。又
B05n0002_p2648a09║如外道行是邪行。見亦是邪。總不善。復是求善。是善根所攝不善根。如人天外道。世間善根所攝。不能斷
B05n0002_p2648a10║除三界苦業。是不善根。又如瞿波女。於往昔因中為居士女。以愛染心。布施寶纓絡。是不善根所攝。因此
B05n0002_p2648a11║二百五十劫。不入三惡道。生人天中王種中生。乃至十地位。是不善根所攝善根。餘如文自具。夫菩薩之
B05n0002_p2648a12║意。深廣難知。或說事而意在理中。或說理而無虧事行。今且舉其事行。畧辨表法之門。教廣文長。約陳少
B05n0002_p2648a13║分云爾。經云。善男子。我於往古世過佛剎微塵數劫者。都明時之無體可數故。劫名勝行者。表十地大慈
B05n0002_p2648a14║悲門。入觀察一切菩薩三昧。是劫名勝行也。世界名無畏者。入此勝行門。無有諸生死五種可畏故。彼世
B05n0002_p2648a15║界中有四天下名為安隱者。是此菩薩行。以四攝法安隱眾生故。四天下閻浮提中有一城名高勝樹者。
B05n0002_p2648a16║表十地行樹高勝前諸位故。覆育廣博故。八十王城中最為上首者。表諸位進修八正道為體。至此十地。
B05n0002_p2649a01║八正之行。勝前行故。財主王已下。采女王子大臣。總明五位六位中智慧慈悲法悅萬行也。王表智。采女
B05n0002_p2649a02║表慈悲法悅。王子及臣．表行能破惑度眾生故。五配五位。六配六位。通十信總在十地因果通收。無前後
B05n0002_p2649a03║二際故。餘倣此知之。已下菩薩眾。龍天八部地風水火等一切諸神。配六道中祐眾生之行徧故。勝日身
B05n0002_p2649a04║如來。是表根本智。次六十億百千那由他佛出興於世者。於根本智起差別智。通收十信以從根本普光
B05n0002_p2649a05║明智發心。六位行終。不離此也。普光明殿中說十信是也。從最初勝日身佛。至末後廣大解佛。於中供養
B05n0002_p2649a06║五十箇佛者。表五位加行因果也。至末後廣大解佛。是普賢差別智滿。以此十地通收五位及六位因果。
B05n0002_p2649a07║總在其中本末相即。三世一念。入因陀羅網門。觀察菩薩三昧者。明觀察菩薩行無盡圓周故。不可窮也。
B05n0002_p2649a08║餘義如文自具。此是法雲地善友。以智波羅蜜為主。餘九為伴。治於智境之中。具大慈行不自在障。入普
B05n0002_p2649a09║賢行門方滿。已下明十一地位。
B05n0002_p2649a10║大方廣佛華嚴經疏論纂要卷第一百之十一