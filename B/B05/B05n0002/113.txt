B05n0002_p2688a09║
B05n0002_p2688a10║
B05n0002_p2688a11║大方廣佛華嚴經疏論纂要卷第一百之十三
B05n0002_p2688a12║五臺山清涼國師澄觀疏鈔　太原方山長者李通玄論　閩鼓山私淑比丘道霈纂要
B05n0002_p2688a13║入法界品第三十九（之十六）
B05n0002_p2688a14║○第九德生。有德。幻智歸幻門善友。第一依教趣求。第二見德生下。見敬咨問。第三時童子下。示己法門。
B05n0002_p2688a15║於中二。初標名。後業用。今初。
B05n0002_p2688a16║爾時善財童子漸次南行。至妙意華門城。見德生童子。有德童女。頂禮其足。右繞畢己。於前合掌。而作是
B05n0002_p2689a01║言。聖者。我己先發阿耨多羅三藐三菩提心。而未知菩薩云何學菩薩行。云何修菩薩道。唯願慈哀為我宣
B05n0002_p2689a02║說。時童子童女告善財言。善男子。我等證得菩薩解脫。名為幻住。
B05n0002_p2689a03║【疏】謂能所境智染淨之法。皆從緣起。無定性故。如幻而住。
B05n0002_p2689a04║○二明業用。
B05n0002_p2689a05║得此解脫故。見一切世界皆幻住。因緣所生故。一切眾生皆幻住。業煩惱所起故。一切世間皆幻住。無明有
B05n0002_p2689a06║愛等展轉緣生故。一切法皆幻住。我見等種種幻緣所生故。一切三世皆幻住。我見等顛倒智所生故。一切
B05n0002_p2689a07║眾生生滅。生老病死憂悲苦惱皆幻住。虛妄分別所生故。一切國土皆幻住。想倒心倒見倒無明所現故。一
B05n0002_p2689a08║切聲聞辟支佛皆幻住。智斷分別所成故。一切菩薩皆幻住。能自調伏教化眾生諸行願法之所成故。一切
B05n0002_p2689a09║菩薩眾會變化調伏諸所施為皆幻住。願智幻所成故。善男子。幻境自性。不可思議。
B05n0002_p2689a10║【疏】於中二。初別明。後結歎。今初。有十種幻。皆上句標幻。下句以緣生釋成。十中初一為總。緣生世界。並通
B05n0002_p2689a11║染淨。剎海亦名世界故。餘九為別。初五約染分依他。如幻緣生故。一約有情苦果。從業惑集生。二約十二
B05n0002_p2689a12║因緣。順觀即世間故。次第相由。故云展轉。三就五類法中。但除無為。故云一切。以無為無有起。非幻緣生
B05n0002_p2689a13║故。異熟識等。從無始惡習內執為我。四惑相應。故云我見等。及外取妄境。云種種幻緣。故感心等。悉皆如
B05n0002_p2689a14║幻。四五二句。別明不相應行。四即是時。謂依行相續不斷。分位建立為時。所依行空。時何所立。妄計有體。
B05n0002_p2689a15║是顛倒智。五即無常生老等。謂依生已壞滅。分位建立無常等。皆妄分別有。次一切國土。義通染淨。眾生
B05n0002_p2689a16║染土。多從三倒所生。以不了唯心。妄取境界。故上云。一切國土。但想所持。既有妄想。故心見皆倒。言無明
B05n0002_p2690a01║所現。亦通淨剎。謂登地已上無明未盡。所見國土種種不同。既云無明。則揀非佛土。（【鈔】既有妄想者。即出三倒也。一想倒。二心
B05n0002_p2690a02║倒。三見倒。然十行品已廣分別。彼有多義。今是一義。以心見非倒。由想亂故。令餘二皆倒耳。）後三種但約淨分依他。從緣如幻。可以意得。後善男子下。
B05n0002_p2690a03║結歎。言自性不思議者。幻法非有。體不實故。非無。相非無故。非一。性相異故。非異。無二體故。空有相即。一
B05n0002_p2690a04║異兩亡。既離二邊。亦忘中道。由斯交徹。故能一中現多。多皆即一。重重無礙。為不思議。故推勝云。善入無
B05n0002_p2690a05║邊諸事幻網。
B05n0002_p2690a06║○第四謙己推勝。
B05n0002_p2690a07║善男子。我等二人。但能知此幻住解脫。如諸菩薩摩訶薩。善入無邊諸事幻網。彼功德行。我等云何能知能
B05n0002_p2690a08║說。
B05n0002_p2690a09║○第五指示後友。於中二。初以力冥加。後而告下。以言顯示。於中三。初指處。二示人。三教問。今初。
B05n0002_p2690a10║時童子童女。說自解脫已。以不思議諸善根力。令善財身柔軟光澤。而告之言。善男子。於此南方。有國名
B05n0002_p2690a11║海岸。有園名大莊嚴。其中有一廣大樓閣。名毗盧遮那莊嚴藏。從菩薩善根果報生。從菩薩念力願力自在
B05n0002_p2690a12║力神通力生。從菩薩善巧方便生。從菩薩福德智慧生。善男子。住不思議解脫菩薩。以大悲心。為諸眾生現
B05n0002_p2690a13║如是境界。集如是莊嚴。
B05n0002_p2690a14║【疏】國名海岸者。南海非岸。一生菩薩臨智海故。園名大莊嚴。因圓萬行而嚴果故。又生死園苑。以萬行樹
B05n0002_p2690a15║林嚴自果故。廣大樓閣等者。約事。則其中廣博同虛空故。有多光明能徧照故。阿僧祇等寶所嚴故。蘊多
B05n0002_p2690a16║樓閣。包多事故。約法。則二智相依。緣起相由。故云樓閣。智即法界。是為廣大。名毗盧等。順成上義。二智光
B05n0002_p2691a01║明。徧照事理故。智能包含萬德。即莊嚴藏。華嚴萬行不離此故。上約其果。從菩薩下。出因。善根果報約其
B05n0002_p2691a02║宿因。是彼善根之果報故。念力願等約其現緣。後住不思議下。現依所為。（【鈔】約事則下。先釋廣大。有多光下。釋毗盧遮那。阿僧祇下。釋莊
B05n0002_p2691a03║嚴。蘊多樓下。釋藏。）
B05n0002_p2691a04║○二示人。
B05n0002_p2691a05║彌勒菩薩摩訶薩。安處其中。為欲攝受本所生處父母眷屬。及諸人民。令成熟故。又欲令彼同受生同修行
B05n0002_p2691a06║眾生。於大乘中得堅固故。又欲令彼一切眾生。隨住地隨善根皆成就故。又欲為汝顯示菩薩解脫門故。顯
B05n0002_p2691a07║示菩薩徧一切處受生自在故。顯示菩薩以種種身。普現一切眾生之前常教化故。顯示菩薩以大悲力。普
B05n0002_p2691a08║攝一切世間資財而不厭故。顯示菩薩具修諸行。知一切行離諸相故。顯示菩薩處處受生。了一切生皆無
B05n0002_p2691a09║相故。
B05n0002_p2691a10║【疏】先正示。後為欲下。顯住因。彌勒梵音。具云迷帝隷。此云慈氏。其姓也。然有三緣。一由本願。過去值大慈
B05n0002_p2691a11║如來。因立大願。願得斯號故。二由此得慈心三昧故。三由母懷時有慈心故。如滿慈子。名阿逸多。此云無
B05n0002_p2691a12║勝。以生具相好。勝德無過故。今以姓而呼。但云慈氏。慈依智住。故曰處中。悲智雙游。皆為利物。故云為欲
B05n0002_p2691a13║等。（【鈔】然有三緣者。此三展轉相生。謂由遇慈氏如來。故得慈心三昧。得三昧故。母亦慈也。慈依智住者。上以樓閣為二智故。）
B05n0002_p2691a14║○三教問中二。先正教興十問。
B05n0002_p2691a15║汝詣彼問。菩薩云何行菩薩行。云何修菩薩道。云何學菩薩戒。云何淨菩薩心。云何發菩薩願。云何集菩薩
B05n0002_p2691a16║助道具。云何入菩薩所住地。云何滿菩薩波羅蜜。云何獲菩薩無生忍。云何具菩薩功德法。云何事菩薩善
B05n0002_p2692a01║知識。
B05n0002_p2692a02║【疏】十問者。表無盡故。
B05n0002_p2692a03║○後釋廣問所由。先徵。後釋。徵意云。何以要須廣問。釋有二意。一所求德廣。能具說故。後能求大心。法應
B05n0002_p2692a04║爾故。今初。
B05n0002_p2692a05║何以故。善男子。彼菩薩摩訶薩。通達一切菩薩行。了知一切眾生心。常現其前教化調伏。彼菩薩已滿一
B05n0002_p2692a06║切波羅蜜。已住一切菩薩地。已證一切菩薩忍。已入一切菩薩位。已蒙授與具足記。已遊一切菩薩境。已得
B05n0002_p2692a07║一切佛神力。已蒙一切如來以一切智甘露法水而灌其頂。善男子。彼善知識能潤澤汝諸善根。能增長汝
B05n0002_p2692a08║菩提心。能堅汝志。能益汝善。能長汝菩薩根。能示汝無礙法。能令汝入普賢地。能為汝說菩薩願。能為汝說
B05n0002_p2692a09║普賢行。能為汝說一切菩薩行願所成功德。
B05n0002_p2692a10║【疏】於中二。初通顯彌勒德圓位滿。後善男子彼善知識下。別顯是其真善友故。設若德滿。非己有緣。亦難
B05n0002_p2692a11║求故。
B05n0002_p2692a12║○二明能求大心法應爾故者。即廣誡勸。於中二。先誡勸求法。後誡勸事友。今初。
B05n0002_p2692a13║善男子。汝不應修一善。照一法。行一行。發一願。得一記。住一忍。生究竟想。不應以限量心行於六度。住於十
B05n0002_p2692a14║地。淨佛國土。事善知識。何以故。善男子。菩薩摩訶薩。應種無量諸善根。應集無量菩提具。應修無量菩提
B05n0002_p2692a15║因。應學無量巧迴向。應化無量眾生界。應知無量眾生心。應知無量眾生根。應識無量眾生解。應觀無量
B05n0002_p2692a16║眾生行。應調伏無量眾生。應斷無量煩惱。應淨無量業習。應滅無量邪見。應除無量雜染心。應發無量清
B05n0002_p2693a01║淨心。應拔無量苦毒箭。應涸無量愛欲海。應破無量無明闇。應摧無量我慢山。應斷無量生死縛。應度無量
B05n0002_p2693a02║諸有流。應竭無量受生海。應令無量眾生出五欲淤泥。應使無量眾生離三界牢獄。應置無量眾生於聖
B05n0002_p2693a03║道中。應消滅無量貪欲行。應淨治無量瞋恚行。應摧破無量愚癡行。應超無量魔網。應離無量魔業。應淨
B05n0002_p2693a04║治菩薩無量欲樂。應增長菩薩無量方便。應出生菩薩無量增上根。應明潔菩薩無量決定解。應趣入菩薩
B05n0002_p2693a05║無量平等。應清淨菩薩無量功德。應修治菩薩無量諸行。應示現菩薩無量隨順世間行。應生無量淨信
B05n0002_p2693a06║力。應住無量精進力。應淨無量正念力。應滿無量三昧力。應起無量淨慧力。應堅無量勝解力。應集無量福
B05n0002_p2693a07║德力。應長無量智慧力。應發起無量菩薩力。應圓滿無量如來力。應分別無量法門。應了知無量法門。應
B05n0002_p2693a08║清淨無量法門。應生無量法光明。應作無量法照耀。應照無量品類根。應知無量煩惱病。應集無量妙法藥。
B05n0002_p2693a09║應療無量眾生疾。應嚴辦無量甘露供。應往詣無量佛國土。應供養無量諸如來。應入無量菩薩會。應受
B05n0002_p2693a10║無量諸佛教。應忍無量眾生罪。應滅無量惡道難。應令無量眾生生善道。應以四攝攝無量眾生。應修無
B05n0002_p2693a11║量總持門。應生無量大願門。應修無量大慈大願力。應勤求無量法常無休息。應起無量思惟力。應起無量
B05n0002_p2693a12║神通事。應淨無量智光明。應往無量眾生趣。應受無量諸有生。應現無量差別身。應知無量言辭法。應入
B05n0002_p2693a13║無量差別心。應知菩薩大境界。應住菩薩大宮殿。應觀菩薩甚深妙法。應知菩薩難知境界。應行菩薩難行
B05n0002_p2693a14║諸行。應具菩薩尊重威德。應踐菩薩難入正位。應知菩薩種種諸行。應現菩薩普徧神力。應受菩薩平等法
B05n0002_p2693a15║雲。應廣菩薩無邊行網。應滿菩薩無邊諸度。應受菩薩無量記別。應入菩薩無量忍門。應治菩薩無量諸地。
B05n0002_p2693a16║應淨菩薩無量法門。應同諸菩薩安住無邊劫。供養無量佛。嚴淨不可說佛國土。出生不可說菩薩願。善
B05n0002_p2694a01║男子。舉要言之。應普修一切菩薩行。應普化一切眾生界。應普入一切劫。應普生一切處。應普知一切世。應
B05n0002_p2694a02║普行一切法。應普淨一切剎。應普滿一切願。應普供一切佛。應普同一切菩薩願。應普事一切善知識。
B05n0002_p2694a03║【疏】前中二。先標不應。誡其去劣。後何以下。釋所應作。令其廣修。文中先徵。後釋。釋中亦二。先別明應修。後
B05n0002_p2694a04║善男子舉要下。結略顯廣。前中有九十八門。分為十段。一上求菩提行。二應化下。下救眾生行。三應斷下。
B05n0002_p2694a05║自斷惑障行。四應令無量眾生下。勸物出離行。五應消滅下。淨自根欲行。除三不善根。則成三善根等故。
B05n0002_p2694a06║六應生淨信下。力用自在行。七應分別下。攝法治惑行。八應嚴辦下。供佛攝生行。九應修總持下。悲願深
B05n0002_p2694a07║廣行。十應入差別心下。證入圓滿行。二結略顯廣者。謂別陳難具故。
B05n0002_p2694a08║○第二誡勸事友中三。初誡。次勸。後雙結二門。今初分二。先正誡其離過。後何以故下。舉益釋成。今初。
B05n0002_p2694a09║善男子。汝求善知識不應疲倦。見善知識勿生厭足。請問善知識勿憚勞苦。親近善知識勿懷退轉。供養善
B05n0002_p2694a10║知識不應休息。受善知識教不應倒錯。學善知識行不應疑惑。聞善知識演說出離門不應猶豫。見善知識
B05n0002_p2694a11║隨煩惱行。勿生嫌怪。於善知識所。生深信尊敬心。不應變改。
B05n0002_p2694a12║【疏】言見隨煩惱行勿嫌怪者。善友有二。一實。二權。權能行於非道。內外生熟。善巧難知。故不應嫌。實中復
B05n0002_p2694a13║二。一行。二解。今但求解。不應觀行故。如智論五十說。亦如有目跛人。猶能示道。
B05n0002_p2694a14║○二舉益釋成中有二。初明善友能示行故。二明善友為外護故。今初。
B05n0002_p2694a15║何以故。善男子。菩薩因善知識。聽聞一切菩薩諸行。成就一切菩薩功德。出生一切菩薩大願。引發一切菩
B05n0002_p2694a16║薩善根。積集一切菩薩助道。開發一切菩薩法光明。顯示一切菩薩出離門。修學一切菩薩清淨戒。安住一
B05n0002_p2695a01║切菩薩功德法。清淨一切菩薩廣大志。增長一切菩薩堅固心。具足一切菩薩陀羅尼辯才門。得一切菩薩
B05n0002_p2695a02║清淨藏。生一切菩薩定光明。得一切菩薩殊勝願。與一切菩薩同一願。聞一切菩薩殊勝法。得一切菩薩祕
B05n0002_p2695a03║密處。至一切菩薩法寶洲。增一切菩薩善根芽。長一切菩薩智慧身。護一切菩薩深密藏。持一切菩薩福德
B05n0002_p2695a04║聚。淨一切菩薩受生道。受一切菩薩正法雲。入一切菩薩大願路。趣一切如來菩提果。攝取一切菩薩妙行。
B05n0002_p2695a05║開示一切菩薩功德。往一切方聽受妙法。讚一切菩薩廣大威德。生一切菩薩大慈悲力。攝一切菩薩勝自
B05n0002_p2695a06║在力。生一切菩薩菩提分。作一切菩薩利益事。
B05n0002_p2695a07║【疏】先徵意云。但起廣心。足成大道。何以要令事友。誡離過耶。釋云。法假人弘。不因善友。何能聞諸妙行。於
B05n0002_p2695a08║中有三十五句。句各一行。
B05n0002_p2695a09║○第二明善友能為外護。前即能生。此能養育。
B05n0002_p2695a10║善男子。菩薩由善知識任持。不墮惡趣。由善知識攝受。不退大乘。由善知識護念．不毀犯菩薩戒。由善知識
B05n0002_p2695a11║守護。不隨逐惡知識。由善知識養育。不缺減菩薩法。由善知識攝取。超越凡夫地。由善知識教誨。超越二乘
B05n0002_p2695a12║地。由善知識示導。得出離世間。由善知識長養。能不染世法。由承事善知識．修一切菩薩行。由供養善知識。
B05n0002_p2695a13║具一切助道法。由親近善知識。不為業惑之所摧伏。由恃怙善知識。勢力堅固不怖諸魔。由依止善知識．增
B05n0002_p2695a14║長一切菩提分法。何以故。善男子。善知識者。能淨諸障。能滅諸罪。能除諸難。能止諸惡。能破無明長夜黑
B05n0002_p2695a15║闇。能壞諸見堅固牢獄。能出生死城。能捨世俗家。能截諸魔網。能拔眾苦箭。能離無智險難處。能出邪見大
B05n0002_p2695a16║曠野。能度諸有流。能離諸邪道。能示菩提路。能教菩薩法。能令安住菩薩行。能令趣向一切智。能淨智慧眼。
B05n0002_p2696a01║能長菩提心。能生大悲。能演妙行。能說波羅蜜。能擯惡知識。能令住諸地。能令獲諸忍。能令修習一切善根。
B05n0002_p2696a02║能令成辦一切道具。能施與一切大功德。能令到一切種智位。能令歡喜集功德。能令踊躍修諸行。能令趣
B05n0002_p2696a03║入甚深義。能令開示出離門。能令杜絕諸惡道。能令以法光照耀。能令以法雨潤澤。能令消滅一切惑。能令
B05n0002_p2696a04║捨離一切見。能令增長一切佛智慧。能令安住一切佛法門。
B05n0002_p2696a05║【疏】於中二。前正明能為攝護。後何以下。舉因釋成。於中初徵意云。善惡在己。善友何能令我不墮惡趣等
B05n0002_p2696a06║耶。釋意云。由友令離惡因故。因亡果喪。豈非友力。以此四十句。釋上正明十五句。有通有別。通則後諸惡
B05n0002_p2696a07║因。通對前果。別則各各配屬。如由除諸難．不退大乘。由止諸惡．不犯淨戒。由破無明．不隨惡友。下諸句。或
B05n0002_p2696a08║有二三對上一句。可以意得。恐繁不配。（初誡竟。）
B05n0002_p2696a09║○第二教勸。謂教其事友之方。
B05n0002_p2696a10║善男子。善知識者。如慈母。出生佛種故。如慈父。廣大利益故。如乳母。守護不令作惡故。如教師。示其菩薩所
B05n0002_p2696a11║學故。如善導。能示波羅蜜道故。如良醫。能治煩惱諸病故。如雪山。增長一切智藥故。如勇將。殄除一切怖畏
B05n0002_p2696a12║故。如濟客。令出生死暴流故。如船師。令到智慧寶洲故。善男子。常當如是。正念思惟諸善知識。
B05n0002_p2696a13║【疏】文有四段。皆約喻顯。一教念友勝德。於中先歎勝。後常當如是下。結勸。
B05n0002_p2696a14║復次善男子。汝承事一切善知識。應發如大地心。荷負重任無疲倦故。應發如金剛心。志願堅固不可壞故。
B05n0002_p2696a15║應發如鐵圍山心。一切諸苦無能動故。應發如給侍心。所有教令皆隨順故。應發如弟子心。所有訓誨無違
B05n0002_p2696a16║逆故。應發如僮僕心。不厭一切諸作務故。應發如養母心。受諸勤苦不告勞故。應發如傭作心。隨所受教無
B05n0002_p2697a01║違逆故。應發如除糞人心。離憍慢故。應發如已熟稼心。能低下故。應發如良馬心。離惡性故。應發如大車心。
B05n0002_p2697a02║能運重故。應發如調順象心。恒伏從故。應發如須彌山心。不傾動故。應發如良犬心。不害主故。應發如旃荼
B05n0002_p2697a03║羅心。離憍慢故。應發如犗牛心。無威怒故。應發如舟船心。往來不倦故。應發如橋梁心。濟渡忘疲故。應發如
B05n0002_p2697a04║孝子心。承順顏色故。應發如王子心。遵行教命故。
B05n0002_p2697a05║【疏】二教起事友心行。有二十一句。亦顯。
B05n0002_p2697a06║復次善男子。汝應於自身生病苦想。於善知識生醫王想。於所說法生良藥想。於所修行生除病想。又應於
B05n0002_p2697a07║自身生遠行想。於善知識生導師想。於所說法生正道想。於所修行生遠達想。又應於自身生求度想。於善
B05n0002_p2697a08║知識生船師想。於所說法生舟檝想。於所修行生到岸想。又應於自身生苗稼想。於善知識生龍王想。於所
B05n0002_p2697a09║說法生時雨想。於所修行生成熟想。又應於自身生貧窮想。於善知識生毗沙門王想。於所說法生財寶想。
B05n0002_p2697a10║於所修行生富饒想。又應於自身生弟子想。於善知識生良工想。於所說法生技藝想。於所修行生了知想。
B05n0002_p2697a11║又應於自身生恐怖想。於善知識生勇健想。於所說法生器仗想。於所修行生破怨想。又應於自身生商人
B05n0002_p2697a12║想。於善知識生導師想。於所說法生珍寶想。於所修行生捃拾想。又應於自身生兒子想。於善知識生父母
B05n0002_p2697a13║想。於所說法生家業想。於所修行生紹繼想。又應於自身生王子想。於善知識生大臣想。於所說法生王教
B05n0002_p2697a14║想。於所修行生冠王冠想。服王服想。繫王繒想。坐王殿想。
B05n0002_p2697a15║【疏】三身友對辨。文有十句。句各四事。可知。
B05n0002_p2697a16║善男子。汝應發如是心。作如是意。近善知識。何以故。以如是心近善知識。令其志願永得清淨。復次善
B05n0002_p2698a01║男子。善知識者長諸善根。譬如雪山長諸藥草。善知識者是佛法器。譬如大海吞納眾流。善知識者是功德
B05n0002_p2698a02║處。譬如大海出眾生寶。善知識者淨菩提心。譬如猛火能鍊真金。善知識者出過世法。如須彌山出於大海。
B05n0002_p2698a03║善知識者不染世法。譬如蓮華不著於水。善知識者不受諸惡。譬如大海不宿死屍。善知識者增長白法。譬
B05n0002_p2698a04║如白月光色圓滿。善知識者照明法界。譬如盛日照四天下。善知識者長菩薩身。譬如父母養育兒子。
B05n0002_p2698a05║【疏】四結勸成益。於中二。初正勸。後何以下。舉益釋成。於中亦二。先正釋事友之益。後復次下。重讚友為能
B05n0002_p2698a06║益。故宜承事。（次勸竟。）
B05n0002_p2698a07║○第三雙結誡勸二門。謂別說難窮。故結廣從畧。
B05n0002_p2698a08║善男子。以要言之。菩薩摩訶薩若能隨順善知識教。得十不可說百千億那由他功德。淨十不可說百千億
B05n0002_p2698a09║那由他深心。長十不可說百千億那由他菩薩根。淨十不可說百千億那由他菩薩力。斷十不可說百千億
B05n0002_p2698a10║阿僧祇障。超十不可說百千億阿僧祇魔境。入十不可說百千億阿僧祇法門。滿十不可說百千億阿僧祇
B05n0002_p2698a11║助道。修十不可說百千億阿僧祇妙行。發十不可說百千億阿僧祇大願。善男子。我復畧說一切菩薩行。
B05n0002_p2698a12║一切菩薩波羅蜜。一切菩薩地。一切菩薩忍。一切菩薩總持門。一切菩薩三昧門。一切菩薩神通智。一切菩
B05n0002_p2698a13║薩迴向。一切菩薩願。一切菩薩成就佛法。皆由善知識力。以善知識而為根本。依善知識生。依善知識出。依
B05n0002_p2698a14║善知識長。依善知識住。善知識為因緣。善知識能發起。
B05n0002_p2698a15║【疏】於中亦二。先寄數結多。後我復略說下。總收結多。既通一切。何但百千。明知前云十不可說。意顯無盡
B05n0002_p2698a16║耳。
B05n0002_p2699a01║○第六戀德禮辭。
B05n0002_p2699a02║時善財童子。聞善知識如是功德。能開示無量菩薩妙行。能成就無量廣大佛法。踊躍歡喜。頂禮德生及有
B05n0002_p2699a03║德足。繞無量帀。殷勤瞻仰。辭退而去。
B05n0002_p2699a04║【論】此南方有城名妙意華門者。妙智行華悉圓滿故。表十一地十法滿也。彼有童子名曰德生。復有童女
B05n0002_p2699a05║名曰有德。此明智悲二行齊均。無前卻故。童子童女者明智悲齊滿。雖處世間。無五欲想。以居幻住故。善
B05n0002_p2699a06║財往詣。頂禮致敬申請所求。云我等證得菩薩解脫名為幻住者。約佛境界。眾生境界。皆智幻所生。住居
B05n0002_p2699a07║幻境。無實無虛。無有識情。心境皆亡。性相無礙。以智功德故。幻生光影。身土重重。如因陀羅網。相入無礙。
B05n0002_p2699a08║十方世界。智凡體徹。無始無終。圓古今而一性。常住世間。無所依止。此明世間緣生。性自離故。真如虛妄．
B05n0002_p2699a09║假安立故。妄體本無。真無住故。智無依止．如虛空故。以智報生。皆幻住故。有無自在。隨智用故。雖智體同
B05n0002_p2699a10║空。不處寂故。智身無量。等徧十方。性無往來。相光影故。身土重重。無大小故。經云。幻境自性不可思議。
B05n0002_p2699a11║第一善男子從此南方有國土名為海岸已下。至辭退而去。可有半卷經。明德生童子有德童女推慈氏
B05n0002_p2699a12║菩薩之德。令善財童子親近升進分。從善男子南方有國土名為海岸者。明升進至慈氏一生佛果。故名
B05n0002_p2699a13║為海岸。入佛智海。臨生死海故。亦以此國臨海而居故。有園林名大莊嚴者。約慈氏所居。以生死為園。萬
B05n0002_p2699a14║行為林。莊嚴自己智悲佛果。已皆滿足。名大莊嚴。其中有一廣大樓閣名毗盧遮那莊嚴藏者。明根本智
B05n0002_p2699a15║差別智總體報生。以立名故。毗云種種光明。遮那云徧照。以差別智為種種光明。以根本智為徧照。此二
B05n0002_p2699a16║智約用成名。其體用一也。總無作者。以此法界體用普光明智。成諸萬行。廣利含生報生故。此大莊嚴樓
B05n0002_p2700a01║閣。廣大量等虛空。一切世間。及以眾生。咸處其內。同住遊止。不覺不知。如善財童子入此樓閣中。見淨世
B05n0002_p2700a02║界。不淨世界。大千世界。小千世界。乃至地獄畜生餓鬼所住。乃至十方世界。有佛世界。無佛世界。菩薩眾
B05n0002_p2700a03║會種種等事。咸在其中。廣如經說。以佛智海。大悲含物。萬行利生大願所持。共成樓閣之體。止住一切眾
B05n0002_p2700a04║生生死園中。以萬行林。覆蔭含識。皆令永得白淨法身無垢淨智清涼之樂。經云。從菩薩善根果報生。從
B05n0002_p2700a05║善巧方便生。從福德智慧生。生無來處。滅無去處。皆是如幻智住生滅之相。還如眾生。以業生滅。無有來
B05n0002_p2700a06║去體相可得取捨。無有忻厭。經云。善男子。住不思議解脫菩薩。以大悲心。為諸眾生現如是境界。集如是
B05n0002_p2700a07║莊嚴。彌勒菩薩安處其中已下。廣如經說。經云。不應以限量心行於六度。住於十地。淨佛國土。事善知識
B05n0002_p2700a08║者。明六度十地。皆是出世一分淨見未亡。以此障故。未具普賢行。不同毗盧遮那如來報身因果境界。但
B05n0002_p2700a09║得同於出世化佛化身。以毗盧遮那報相果海功德身。具華冠瓔珞環釧眾相福海嚴身。非是出纏捨諸
B05n0002_p2700a10║飾好。厭生死身故。是達無明本元法界大智之境。自具無邊功德報身。又加普賢行願海差別智所成無
B05n0002_p2700a11║限功德互為莊嚴功德報身故。是故十一地滿。德生童子教善財童子入法界門。會根本果體。不隨引俗
B05n0002_p2700a12║化境。住於淨見限量行門。餘如經具明。如化佛之境。是出世之門。云有他方別分淨土報佛。以十方總為
B05n0002_p2700a13║一淨土。不分淨穢。（已上第二明會緣入實相竟。）
B05n0002_p2700a14║○自下大文第三慈氏一人。明攝德成因相。前既會緣入實。定堪成佛。故辨一生補處成因之義。文唯五
B05n0002_p2700a15║段。以補處位極顯彰。闕謙推故。第一依教趣求。
B05n0002_p2700a16║爾時善財童子。聞善知識教潤澤其心。正念思惟諸菩薩行。向海岸國。自憶往世不修禮敬。即時發意勤
B05n0002_p2701a01║力而行。復憶往世身心不淨。即時發意專自治潔復。憶往世作諸惡業。即時發意專自防斷復。憶往世起諸
B05n0002_p2701a02║妄想。即時發意恒正思惟。復憶往世所修諸行但為自身。即時發意。令心廣大普及含識。復憶往世追求欲
B05n0002_p2701a03║境。常自損耗無有滋味。即時發意修行佛法。長養諸根以自安隱。復憶往世起邪思念顛倒相應。即時發意。
B05n0002_p2701a04║生正見心起菩薩願。復憶往世日夜劬勞作諸惡事。即時發意。起大精進成就佛法。復憶往世受五趣生。於
B05n0002_p2701a05║自他身皆無利益。即時發意。願以其身饒益眾生成就佛法。承事一切諸善知識。如是思惟生大歡喜。復
B05n0002_p2701a06║觀此身。是生老病死眾苦之宅。願盡未來劫修菩薩道教化眾生。見諸如來。成就佛法。遊行一切佛剎。承事
B05n0002_p2701a07║一切法師。住持一切佛教。尋求一切法侶。見一切善知識。集一切諸佛法。與一切菩薩願智身而作因緣。
B05n0002_p2701a08║作是念時。長不思議無量善根。即於一切菩薩深信尊重。生希有想。生大師想。諸根清淨。善法增益。起一切
B05n0002_p2701a09║菩薩恭敬供養。作一切菩薩曲躬合掌。生一切菩薩普見世間眼。起一切菩薩普念眾生想。現一切菩薩無
B05n0002_p2701a10║量願化身。出一切菩薩清淨讚說音想。見過現一切諸佛及諸菩薩。於一切處示現成道神通變化。乃至無
B05n0002_p2701a11║有一毛端處而不周徧。又得清淨智光明眼。見一切菩薩所行境界。其心普入十方剎網。其願普徧虛空法
B05n0002_p2701a12║界。三世平等無有休息．如是一切。皆以信受善知識教之所致耳。
B05n0002_p2701a13║【疏】於中二。初標念前趣後。二自憶下。別生勝念。悔往修來。於中四。一觀昔非。以行對治。二復觀此身下。觀
B05n0002_p2701a14║其現苦。策進當善。諸修行者。願審此倣之。三作是念時下。明觀念之益。益其勝觀。四如是一切下。結益所
B05n0002_p2701a15║屬。
B05n0002_p2701a16║○第二見敬咨問。於中二。初見敬。後咨問。前中亦二。先見依。後見正。各有（【校】有。纂要及金陵本作自．茲據嘉興藏南藏續藏改正。與行願
B05n0002_p2702a01║品疏合。）申敬。前中亦二。先入定申敬。後出定敬讚。前中三。初結前標後。二別顯定用。三總結成益。今初。
B05n0002_p2702a02║善財童子。以如是尊重。如是供養。如是稱讚。如是觀察。如是願力。如是想念。如是無量智慧境界。是毗盧遮
B05n0002_p2702a03║那莊嚴藏大樓閣前。五體投地。暫時斂念思惟觀察。以深信解大願力故。入徧一切處智慧身平等門。
B05n0002_p2702a04║【疏】斂念者。標定。思察者。定加行。信願者。是定因。入徧下。辨定名相。
B05n0002_p2702a05║○二別顯定用。即雙運定慧。於中二。一明即智定之妙用。
B05n0002_p2702a06║普現其身。在於一切如來前。一切菩薩前。一切善知識前。一切如來塔廟前。一切如來形像前。一切諸佛諸
B05n0002_p2702a07║菩薩住處前。一切法寶前。一切聲聞辟支佛及其塔廟前。一切聖眾福田前。一切父母尊者前。一切十方眾
B05n0002_p2702a08║生前。皆如上說。尊重禮讚。盡未來際無有休息。等虛空。無邊量故。等法界。無障礙故。等實際。徧一切故。等
B05n0002_p2702a09║如來．無分別故。猶如影．隨智現故。猶如夢．從思起故。猶如像．示一切故。猶如響。緣所發故。無有生。遞興謝故。
B05n0002_p2702a10║無有性．隨緣轉故。
B05n0002_p2702a11║【疏】於中先羅身雲於法界。後等虛空下。契法性之真源。（【鈔】經言無有生遞興謝者。以更興謝。故無定生。下句既從緣生。明無定性。無性即法界也。）
B05n0002_p2702a12║○二明稱法界之深觀。
B05n0002_p2702a13║又決定知一切諸報皆從業起。一切諸果皆從因起。一切諸業皆從習起。一切佛興皆從信起。一切化現諸
B05n0002_p2702a14║供養事。皆悉從於決定解起。一切化佛從敬心起。一切佛法從善根起。一切化身從方便起。一切佛事從大
B05n0002_p2702a15║願起。一切菩薩所修諸行從迴向起。一切法界廣大莊嚴。從一切智境界而起。
B05n0002_p2702a16║【疏】於中三。初了法從緣。次智契無性。三會歸中道。此三無礙。即三觀一心。（【鈔】此三無礙者。初假。次空。後中。說有前後。善財觀心。一念頓具。
B05n0002_p2703a01║非是從假入空等也。）今初。報酬善惡。故云業起。果自種生。云從因起。自修成佛。信為道源。感他化身。敬心便現。（今初報酬
B05n0002_p2703a02║者。文有十句。但釋其四。事相濫故。業是增上緣。即諸業習氣。果即異熟。由名言種。從信起佛。通真應。信為道源。必到佛地故。化佛應現。敬心便感。機感於佛。云感他化身。信心成佛。乃是自佛。餘六可知。故疏不釋。）﹂
B05n0002_p2703a03║離於斷見。知迴向故。離於常見。知無生故。離無因見。知正因故。離顛倒見．知如實理故。離自在見．知不由他
B05n0002_p2703a04║故。離自他見。知從緣起故。離邊執見。知法界無邊故。離往來見。知如影像故。離有無見。知不生滅故。離一切
B05n0002_p2703a05║法見。知空無生故。知不自在故。知願力出生故。離一切相見。入無相際故。
B05n0002_p2703a06║【疏】二智契無性中。離顛倒見者。通三四倒。四倒謂常計無常。是名顛倒。見於實理。則無斯倒。若以無常為
B05n0002_p2703a07║常。亦非見如實理。以壞相故。自在見者。謂自在天能生萬物故。知由自業。故不由他。離自他見者。單執自
B05n0002_p2703a08║他。則乖緣起。邊執見者。堅執生死等有其始末故。離有無者。從無之有名生。自有還無稱滅。體無生滅。何
B05n0002_p2703a09║得有無。知空無生。約理遣法。知不自在。約緣遣法。知願力生。約因遣法。
B05n0002_p2703a10║知一切法。如種生芽故。如印生文故。知質如像故。知聲如響故。知境如夢故。知業如幻故。了世心現故。了果
B05n0002_p2703a11║因起故。了報業集故。了知一切諸功德法。皆從菩薩善巧方便所流出故。
B05n0002_p2703a12║【疏】三會歸中道者。然隨一句。皆離上諸過。今且通說。（【鈔】三會歸中道者。疏中有二。先總明。言隨一句皆離上諸過者。如隨種生芽。即離斷常無因顛倒等。今且
B05n0002_p2703a13║通說者。不對諸過。但通相說中道義耳。）如種生芽者。從水土等緣生故非無。此如初段。緣生則無性故非有。如第二段。非有
B05n0002_p2703a14║非無。即是中道。如是離斷常等。可以思準。種芽橫喻萬法。如印生文。即豎喻諸法。涅槃云。此陰亦滅。彼陰
B05n0002_p2703a15║續生。如蠟印印泥。印壞文成等。自下諸句。通於橫豎。了世心現。亦唯心觀。以心為緣。現而無性。即中道觀。
B05n0002_p2703a16║餘並可知。（如種生芽下。唯就種芽。示中道相。餘並略之。說此中觀。便收前二。即顯空假。是此中道之空假耳。非是從彼空假。入斯中矣。如是離斷常等者。例釋上文。總離諸過。種芽橫喻者。言知一切法
B05n0002_p2704a01║故。謂若善若惡。若內若外。皆從自種假緣生故。如印生文豎喻者。此陰亦滅。言現在陰滅也。彼陰續生者。三世相望故。即涅槃經。須彌山頂品已引。今復略示。謂此陰亦滅者。中陰生也。而此五陰。不至中陰。中陰
B05n0002_p2704a02║五陰。非餘處來。因現在陰。有中陰陰。如蠟印印泥者。蠟印況於現在陰也。泥上文成。喻中陰陰也。印壞者。現陰滅也。文成者。中陰陰生也。印不至泥。如現在陰不至後陰。以印因緣而生是文。即如因現在陰有中
B05n0002_p2704a03║陰陰也。現陰不至後陰。即是不常。後陰非餘處來。因現陰有。即是不斷。不斷不常。是中道義。餘如前說。了世心現亦唯心觀者。正是中道。故致亦言。即就唯心。以辨三觀。假心緣現。即假觀也。現而無性。即空觀也。
B05n0002_p2704a04║上二不二。即中道觀也。下法喻句。對前可知。）
B05n0002_p2704a05║○三總結成益。
B05n0002_p2704a06║善財童子入如是智。端心潔念。於樓觀前。舉體投地。殷勤頂禮。不思議善根流注身心。清涼悅澤。（【校】澤。華嚴綱要本作
B05n0002_p2704a07║懌。麗宋元明清磧砂諸藏。合論杭州鼓山續藏金陵諸本皆作澤。與纂要同。貞元經卍字藏本。昭和再訂縮刷藏本。大正藏麗明及仁和寺本。亦皆作澤。行願品經疏金陵會本作懌。合論校勘注云。澤。宋論作懌。嘉興
B05n0002_p2704a08║藏及杭州本注云。澤。流通本作懌。）（初入定申敬竟。）
B05n0002_p2704a09║○第二出定敬讚。於中三。初以身敬繞。次以心敬念。後偈頌中。以言敬讚。今初。
B05n0002_p2704a10║從地而起。一心瞻仰。目不暫捨。合掌圍繞。經無量帀。
B05n0002_p2704a11║○二以心敬念。
B05n0002_p2704a12║作是念言。此大樓閣。是解空無相無願者之所住處。是於一切法無分別者之所住處。是了法界無差別者
B05n0002_p2704a13║之所住處。是知一切眾生不可得者之所住處。是知一切法無生者之所住處。是不著一切世間者之所住
B05n0002_p2704a14║處。是不著一切窟宅者之所住處。是不樂一切聚落者之所住處。是不依一切境界者之所住處。是離一切
B05n0002_p2704a15║想者之所住處。是知一切法無自性者之所住處。是斷一切分別業者之所住處。是離一切想心意識者之
B05n0002_p2704a16║所住處。是不入不出一切道者之所住處。○是入一切甚深般若波羅蜜者之所住處。是能以方便住普門
B05n0002_p2705a01║法界者之所住處。是息滅一切煩惱火者之所住處。是以增上慧除斷一切見愛慢者之所住處。是出生一
B05n0002_p2705a02║切諸禪解脫三昧通明而遊戲者之所住處。是觀察一切菩薩三昧境界者之所住處。是安住一切如來所
B05n0002_p2705a03║者之所住處。○是以一劫入一切劫。以一切劫入一劫而不壞其相者之所住處。是以一剎入一切剎。以一
B05n0002_p2705a04║切剎入一剎而不壞其相者之所住處。是以一法入一切法。以一切法入一法而不壞其相者之所住處。是
B05n0002_p2705a05║以一眾生入一切眾生。以一切眾生入一眾生而不壞其相者之所住處。是以一佛入一切佛。以一切佛入
B05n0002_p2705a06║一佛而不壞其相者之所住處。是於一念中而知一切三世者之所住處。是於一念中往詣一切國土者之
B05n0002_p2705a07║所住處。○是於一切眾生前悉現其身者之所住處。是心常利益一切世間者之所住處。是能徧至一切處
B05n0002_p2705a08║者之所住處。是雖已出一切世間．為化眾生故而恆於中現身者之所住處。是不著一切剎。為供養諸佛故
B05n0002_p2705a09║而遊一切剎者之所住處。是不動本處。能普詣一切佛剎而莊嚴者之所住處。是親近一切佛而不起佛想
B05n0002_p2705a10║者之所住處。是依止一切善知識而不起善知識想者之所住處。是住一切魔宮而不耽著欲境界者之所
B05n0002_p2705a11║住處。是永離一切心想者之所住處。是雖於一切眾生中而現其身。然於自他不生二想者之所住處。是能
B05n0002_p2705a12║普入一切世界。而於法界無差別想者之所住處。是願住未來一切劫。而於諸劫無長短想者之所住處。是
B05n0002_p2705a13║不離一毛端處。而普現身一切世界者之所住處。是能演說難遭遇法者之所住處。○是能住難知法．甚深
B05n0002_p2705a14║法。無二法。無相法。無對治法。無所得法。無戲論法者之所住處。○是住大慈大悲者之所住處。是已度一切
B05n0002_p2705a15║二乘智．已超一切魔境界．已於世法無所染．已到菩薩所到岸．已住如來所住處者之所住處。是雖離一切
B05n0002_p2705a16║諸相而亦不入聲聞正位。雖了一切法無生而亦不住無生法性者之所住處。是雖觀不淨而不證離貪法。
B05n0002_p2706a01║亦不與貪欲俱。雖修於慈而不證離瞋法．亦不與瞋垢俱。雖觀緣起而不證離癡法。亦不與癡惑俱者之所
B05n0002_p2706a02║住處。○是雖住四禪。而不隨禪生。雖行四無量．為化眾生故而不生色界。雖修四無色定。以大悲故而不住
B05n0002_p2706a03║無色界者之所住處。是雖勤修止觀。為化眾生故而不證明脫。雖行於捨。而不捨化眾生事者之所住處。是
B05n0002_p2706a04║雖觀於空而不起空見。雖行無相而常化著相眾生。雖行無願而不捨菩提行願者之所住處。○是雖於一
B05n0002_p2706a05║切業煩惱中而得自在。為化眾生故而現隨順諸業煩惱。雖無生死。為化眾生故示受生死。雖已離一切趣．
B05n0002_p2706a06║為化眾生故示入諸趣者之所住處。是雖行於慈。而於諸眾生無所愛戀。雖行於悲。而於諸眾生無所取著。
B05n0002_p2706a07║雖行於喜。而觀苦眾生心常哀愍。雖行於捨。而不廢捨利益他事者之所住處。○是雖行九次第定而不厭
B05n0002_p2706a08║離欲界受生。雖知一切法無生無滅而不於實際作證。雖入三解脫門而不取聲聞解脫。雖觀四聖諦而不
B05n0002_p2706a09║住小乘聖果。雖觀甚深緣起而不住究竟寂滅。雖修八。聖道而不求永出世間。雖超凡夫地而不墮聲聞辟
B05n0002_p2706a10║支佛地。雖觀五取蘊而不永滅諸蘊。雖超出四魔而不分別諸魔。雖不著六處而不永滅六處。雖安住真如
B05n0002_p2706a11║而不墮實際。雖說一切乘而不捨大乘。○此大樓閣。是住如是等一切諸功德者之所住處。
B05n0002_p2706a12║【疏】二中。舉能住者德。歎所住樓閣。初句具顯。故此大樓閣之言。貫通諸句。於中分十。初約境顯勝。二是入
B05n0002_p2706a13║一切甚深下。約德顯妙。三是以一劫下。約用顯自在。四是於一切眾生前下。約行顯勝。五是能住難知法
B05n0002_p2706a14║下。約觀顯深。六是住大慈悲下。約對治顯勝。七是雖住四禪下。約止觀明自在。八是雖於一切業煩惱下。
B05n0002_p2706a15║約利他行顯勝。九是雖行九次第定下。約護小乘行明自在。十此大樓閣下。結德所住。於前九中。除初二
B05n0002_p2706a16║及五。餘皆約權實事理雙行。（【鈔】歎所住樓閣。義理宏博。經文浩大。類例可知。故不委釋。）
B05n0002_p2707a01║○第三偈頌以言敬讚。
B05n0002_p2707a02║爾時善財童子而說頌言。
B05n0002_p2707a03║此是大悲清淨智利益世間慈氏尊灌頂地中佛長子入如來境之住處
B05n0002_p2707a04║一切名聞諸佛子己入大乘解脫門遊行法界心無著此無等者之住處
B05n0002_p2707a05║【疏】五十五偈分二。前三十四偈七言。舉德歎處。後二十一偈五言。指處明德。前中二。初二總歎。一約行位。
B05n0002_p2707a06║一約名德。
B05n0002_p2707a07║施戒忍進禪智慧方便願力及神通如是大乘諸度法悉具足者之住處智慧廣大如虛空
B05n0002_p2707a08║普知三世一切法無礙無依無所取了諸有者之住處善能解了一切法無性無生無所依
B05n0002_p2707a09║如鳥飛空得自在此大智者之住處了知三毒真實性分別因緣虛妄起亦不厭彼而求出
B05n0002_p2707a10║此寂靜人之住處三解脫門八聖道諸蘊處界及緣起悉能觀察不趣寂此善巧人之住處
B05n0002_p2707a11║十方國土及眾生以無礙智咸觀察了性皆空不分別此寂滅人之住處普行法界悉無礙
B05n0002_p2707a12║而求行性不可得如風行空無所行此無依者之住處
B05n0002_p2707a13║【疏】餘偈別約德行。於中四。初有七偈。約自利勝行。
B05n0002_p2707a14║普見惡道羣生類受諸楚毒無所歸放大慈光悉除滅此哀愍者之住處見諸眾生失正道
B05n0002_p2707a15║譬如生盲踐畏途引其令入解脫城此大導師之住處見諸眾生入魔網生老病死常逼迫
B05n0002_p2707a16║令其解脫得慰安此勇健人之住處見諸眾生嬰惑病而興廣大悲愍心以智慧藥悉除滅
B05n0002_p2708a01║此大醫王之住處見諸羣生沒有海沈淪憂迫受眾苦悉以法船而救之此善度者之住處
B05n0002_p2708a02║見諸眾生在惑海能發菩提妙寶心悉入其中而濟拔此善漁人之住處恒以大願慈悲眼
B05n0002_p2708a03║普觀一切諸眾生從諸有海而拔出此金翅王之住處譬如日月在虛空一切世間靡不燭
B05n0002_p2708a04║智慧光明亦如是此照世者之住處菩薩為化一眾生普盡未來無量劫如為一人一切爾
B05n0002_p2708a05║此救世者之住處於一國土化眾生盡未來劫無休息一一國土咸如是此堅固意之住處
B05n0002_p2708a06║【疏】二有十偈。歎利他行勝。
B05n0002_p2708a07║十方諸佛所說法一座普受咸令盡盡未來劫恒悉然此智海人之住處徧遊一切世界海
B05n0002_p2708a08║普入一切道場海供養一切如來海此修行者之住處修行一切妙行海發起無邊大願海
B05n0002_p2708a09║如是經於眾劫海此功德者之住處一毛端處無量剎佛眾生劫不可說如是明見靡不周
B05n0002_p2708a10║此無礙眼之住處一念普攝無邊劫國土諸佛及眾生智慧無礙悉正知此具德人之住處
B05n0002_p2708a11║十方國土碎為塵一切大海以毛滴菩薩發願數如是此無礙者之住處成就總持三昧門
B05n0002_p2708a12║大願諸禪及解脫一一皆住無邊劫此真佛子之住處無量無邊諸佛子種種說法度眾生
B05n0002_p2708a13║亦說世間眾技術此修行者之住處
B05n0002_p2708a14║【疏】三有八偈。歎功德勝。
B05n0002_p2708a15║成就神通方便智修行如幻妙法門十方五趣悉現生此無礙者之住處菩薩始從初發心
B05n0002_p2708a16║具足修行一切行化身無量徧法界此神力者之住處一念成就菩提道普作無邊智慧業
B05n0002_p2709a01║世情思慮悉發狂此難量者之住處成就神通無障礙遊行法界靡不周其心未嘗有所得
B05n0002_p2709a02║此淨慧者之住處菩薩修行無礙慧入諸國土無所著以無二智普照明此無我者之住處
B05n0002_p2709a03║了知諸法無依止本性寂滅同虛空常行如是境界中此離垢人之住處普見羣生受諸苦
B05n0002_p2709a04║發大仁慈智慧心願常利益諸世間此悲愍者之住處
B05n0002_p2709a05║【疏】四有七偈。歎方便勝。
B05n0002_p2709a06║佛子住於此普現眾生前猶如日月輪徧除生死闇佛子住於此普順眾生心
B05n0002_p2709a07║變現無量身充滿十方剎佛子住於此徧遊諸世界一切如來所無量無數劫
B05n0002_p2709a08║佛子住於此思量諸佛法無量無數劫其心無厭倦佛子住於此念念入三昧
B05n0002_p2709a09║一一三昧門闡明諸佛境佛子住於此悉知一切剎無量無數劫眾生佛名號
B05n0002_p2709a10║佛子住於此一念攝諸劫但隨眾生心而無分別想佛子住於此修習諸三昧
B05n0002_p2709a11║一一心念中了知三世法佛子住於此結跏身不動普現一切剎一切諸趣中
B05n0002_p2709a12║佛子住於此飲諸佛法海深入智慧海具足功德海佛子住於此悉知諸剎數
B05n0002_p2709a13║世數眾生數佛名數亦然佛子住於此一念悉能了一切三世中國土之成壞
B05n0002_p2709a14║佛子住於此普知佛行願菩薩所修行眾生根性欲佛子住於此見一微塵中
B05n0002_p2709a15║無量剎道場眾生及諸劫如一微塵內一切塵亦然種種咸具足處處皆無礙
B05n0002_p2709a16║佛子住於此普觀一切法眾生剎及世無起無所有觀察眾生等法等如來等
B05n0002_p2710a01║剎等諸願等三世悉平等佛子住於此教化諸羣生供養諸如來思惟諸法性
B05n0002_p2710a02║無量千萬劫所修願智行廣大不可量稱揚莫能盡彼諸大勇猛所行無障礙
B05n0002_p2710a03║安住於此中我合掌敬禮諸佛之長子聖德慈氏尊我今恭敬禮願垂顧念我
B05n0002_p2710a04║【疏】後五言。指處明德中。雖復語依。意在歎正。於中六。初二下化。次二上觀。三有五偈。明三昧自在。四有七
B05n0002_p2710a05║偈。明智慧廣深。五有一偈。顯平等。六有四偈。結德申敬。求哀請加。（已上見依報竟。）
B05n0002_p2710a06║○第二見正報中二。一見。二敬。
B05n0002_p2710a07║爾時善財童子。以如是等一切菩薩無量稱揚讚歎法。而讚毗盧遮那莊嚴藏大樓閣中諸菩薩已。曲躬合
B05n0002_p2710a08║掌。恭敬頂禮。一心願見彌勒菩薩親近供養。乃見彌勒菩薩摩訶薩從別處來。無量天。龍。夜叉。乾闥婆。阿
B05n0002_p2710a09║脩羅。迦樓羅。緊那羅。摩睺羅伽王。釋梵護世。及本生處無量眷屬婆羅門眾。及餘無數百千眾生。前後圍繞。
B05n0002_p2710a10║而共來向莊嚴藏大樓觀所。
B05n0002_p2710a11║【疏】見中二。先翹心願覩。後乃見下。正覩慈尊。言別處來者。攝化就機故。還來歸本故。亦顯慈氏應念而至。
B05n0002_p2710a12║不著處故。
B05n0002_p2710a13║○第二明設敬儀。於中五。一身心敬禮。二讚德記別。三重申敬儀。四再讚再記。五慶遇念恩。
B05n0002_p2710a14║善財見已。歡喜踊躍。五體投地。
B05n0002_p2710a15║○二讚德記別。
B05n0002_p2710a16║時彌勒菩薩觀察善財。指示大眾。歎其功德而說頌曰。
B05n0002_p2711a01║汝等觀善財智慧心清淨為求菩提行而來至我所
B05n0002_p2711a02║【疏】有二。先長行。指示者。令眾同覩。倣而行故。後偈正讚。有百一十三頌。分三。初一指眾總歎。末後一偈。畧
B05n0002_p2711a03║示後友。
B05n0002_p2711a04║善來圓滿慈善來清淨悲善來寂滅眼修行無懈倦善來清淨意善來廣大心
B05n0002_p2711a05║善來不退根修行無懈倦善來不動行常求善知識了達一切法調伏諸羣生
B05n0002_p2711a06║善來行妙道善來住功德善來趣佛果未曾有疲倦善來德為體善來法所滋
B05n0002_p2711a07║善來無邊行世間難可見善來離迷惑世法不能染利衰毀譽等一切無分別
B05n0002_p2711a08║善來施安樂調柔堪受化諂誑瞋慢心一切悉除滅善來真佛子普詣於十方
B05n0002_p2711a09║增長諸功德調柔無懈倦善來三世智徧知一切法普生功德藏修行不疲厭
B05n0002_p2711a10║文殊德雲等一切諸佛子令汝至我所示汝無礙處具修菩薩行普攝諸羣生
B05n0002_p2711a11║如是廣大人今來至我所為求諸如來清淨之境界問諸廣大願而來至我所
B05n0002_p2711a12║去來現在佛所成諸行業汝欲皆修學而來至我所汝於善知識欲求微妙法
B05n0002_p2711a13║欲受菩薩行而來至我所汝念善知識諸佛所稱歎令汝成菩提而來至我所
B05n0002_p2711a14║汝念善知識生我如父母養我如乳母增我菩提分如醫療眾疾如天灑甘露
B05n0002_p2711a15║如日示正道如月轉淨輪如山不動搖如海無增減如船師濟渡而來至我所
B05n0002_p2711a16║汝觀善知識猶如大猛將亦如大商主又如大導師能建正法幢能示佛功德
B05n0002_p2712a01║能滅諸惡道能開善趣門能顯諸佛身能守諸佛藏能持諸佛法是故願瞻奉
B05n0002_p2712a02║欲滿清淨智欲具端正身欲生尊貴家而來至我所
B05n0002_p2712a03║【疏】中間諸偈。別歎勝德。於中三。初二十二偈。直對善財歎。於中亦三。初九讚德善來。次二明來因緣。以外
B05n0002_p2712a04║由善友。內具德行故。後十一偈。明來所為。
B05n0002_p2712a05║汝等觀此人親近善知識隨其所修學一切應順行以昔福因緣文殊令發心
B05n0002_p2712a06║隨順無違逆修行不懈倦父母與親屬宮殿及財產一切皆捨離謙下求知識
B05n0002_p2712a07║淨治如是意永離世間身當生佛國土受諸勝果報善財見眾生生老病死苦
B05n0002_p2712a08║為發大悲意勤修無上道善財見眾生五趣常流轉為求金剛智破彼諸苦輪
B05n0002_p2712a09║善財見眾生心田甚荒穢為除三毒刺專求利智犁眾生處癡暗盲冥失正道
B05n0002_p2712a10║善財為導師示其安隱處忍鎧解脫乘智慧為利劍能於三有內破諸煩惱賊
B05n0002_p2712a11║善財法船師普濟諸含識令過爾燄海疾至淨寶洲善財正覺日智光大願輪
B05n0002_p2712a12║周行法界空普照羣迷宅善財正覺月白法悉圓滿慈定清涼光等照眾生心
B05n0002_p2712a13║善財勝智海依於直心住菩提行漸深出生眾法寶善財大心龍升於法界空
B05n0002_p2712a14║興雲霔甘澤生成一切果善財然法燈信炷慈悲油念器功德光滅除三毒暗
B05n0002_p2712a15║覺心迦羅邏悲胞慈為肉菩提分支節長於如來藏增長福德藏清淨智慧藏
B05n0002_p2712a16║開顯方便藏出生大願藏如是大莊嚴救護諸羣生一切天人中難聞難可見
B05n0002_p2713a01║如是智慧樹根深不可動眾行漸增長普蔭諸羣生欲生一切德欲問一切法
B05n0002_p2713a02║欲斷一切疑專求善知識欲破諸惑魔欲除諸見垢欲解眾生縛專求善知識
B05n0002_p2713a03║當滅諸惡道當示人天路令修功德行疾入涅槃城當度諸見難當截諸見網
B05n0002_p2713a04║當枯愛欲水當示三有道當為世依怙當作世光明當成三界師示其解脫處
B05n0002_p2713a05║亦當令世間普離諸想著普覺煩惱睡普出愛欲泥當了種種法當淨種種剎
B05n0002_p2713a06║一切咸究竟其心大歡喜
B05n0002_p2713a07║【疏】二二十六偈。對眾令觀讚。於中五。初四總讚。次四讚其即智之悲。次七歎即悲之智。爾燄者。此云所知。
B05n0002_p2713a08║入大乘論云。爾燄地者。是第十地。此約盡斷十種所知障故。次六偈。總歎諸德。後五偈。讚妙果當成。
B05n0002_p2713a09║汝行極調柔汝心甚清淨所欲修功德一切當圓滿不久見諸佛了達一切法
B05n0002_p2713a10║嚴淨眾剎海成就大菩提當滿諸行海當知諸法海當度眾生海如是修諸行
B05n0002_p2713a11║當到功德岸當生諸善品當與佛子等如是心決定當斷一切惑當淨一切業
B05n0002_p2713a12║當伏一切魔滿足如是願當生妙智道當開正法道不久當捨離惑業諸苦道
B05n0002_p2713a13║一切眾生輪沈迷諸有輪汝當轉法輪令其斷苦輪汝當持佛種汝當淨法種
B05n0002_p2713a14║汝能集僧種三世悉周徧當斷眾愛網當裂眾見網當救眾苦網當成此願網
B05n0002_p2713a15║當度眾生界當淨國土界當集智慧界當成此心界當令眾生喜當令菩薩喜
B05n0002_p2713a16║當令諸佛喜當成此歡喜當見一切趣當見一切剎當見一切法當成此佛見
B05n0002_p2714a01║當放破暗光當放息熱光當放滅惡光滌除三有苦當開天趣門當開佛道門
B05n0002_p2714a02║當示解脫門普使眾生入當示於正道當絕於邪道如是勤修行成就菩提道
B05n0002_p2714a03║當修功德海當度三有海普使羣生海出於眾苦海當於眾生海消竭煩惱海
B05n0002_p2714a04║令修諸行海疾入大智海汝當增智海汝當修行海諸佛大願海汝當咸滿足
B05n0002_p2714a05║汝當入剎海汝當觀眾海汝當以智力普飲諸法海當覲諸佛雲當起供養雲
B05n0002_p2714a06║當聽妙法雲當興此願雲普遊三有室普壞眾惑室普入如來室當行如是道
B05n0002_p2714a07║普入三昧門普遊解脫門普住神通門周行於法界普現眾生前普對諸佛前
B05n0002_p2714a08║譬如日月光當成如是力所行無動亂所行無染著如鳥行虛空當成此妙用
B05n0002_p2714a09║譬如因陀網剎網如是住汝當悉往詣如風無所礙汝當入法界徧往諸世界
B05n0002_p2714a10║普見三世佛心生大歡喜汝於諸法門已得及當得應生大喜躍無貪亦無厭
B05n0002_p2714a11║汝是功德器能隨諸佛教能修菩薩行得見此奇特如是諸佛子億劫難可遇
B05n0002_p2714a12║況見其功德所修諸妙道汝生於人中大獲諸善利得見文殊等無量諸功德
B05n0002_p2714a13║已離諸惡道已出諸難處已超眾苦患善哉勿懈怠已離凡夫地已住菩薩地
B05n0002_p2714a14║當滿智慧地速入如來地菩薩行如海佛智同虛空汝願亦復然應生大欣慶
B05n0002_p2714a15║諸根不懈倦志願恒決定親近善知識不久悉成滿菩薩種種行皆為調眾生
B05n0002_p2714a16║普行諸法門慎勿生疑惑汝具難思福及以真實信是故於今日得見諸佛子
B05n0002_p2715a01║汝見諸佛子悉獲廣大利一一諸大願一切咸信受汝於三有中能修菩薩行
B05n0002_p2715a02║是故諸佛子示汝解脫門非是法器人與佛子同住設經無量劫莫知其境界
B05n0002_p2715a03║汝見諸菩薩得聞如是法世間甚難有應生大喜慶諸佛護念汝菩薩攝受汝
B05n0002_p2715a04║能順其教行善哉住壽命已生菩薩家已具菩薩德已長如來種當升灌頂位
B05n0002_p2715a05║不久汝當得與諸佛子等見苦惱眾生悉置安隱處如下如是種必獲如是果
B05n0002_p2715a06║我今慶慰汝汝應大欣悅無量諸菩薩無量劫行道未能成此行今汝皆獲得
B05n0002_p2715a07║信樂堅進力善財成此行若有敬慕心亦當如是學一切功德行皆從願欲生
B05n0002_p2715a08║善財已了知常樂勤修習如龍布密雲必當霔大雨菩薩起願智決定修諸行
B05n0002_p2715a09║若有善知識示汝普賢行汝當好承事慎勿生疑惑汝於無量劫為欲妄捨身
B05n0002_p2715a10║今為求菩提此捨方為善汝於無量劫具受生死苦不曾事諸佛未聞如是行
B05n0002_p2715a11║汝今得人身值佛善知識聽受菩提行云何不歡喜雖遇佛興世亦值善知識
B05n0002_p2715a12║其心不清淨不聞如是法若於善知識信樂心尊重離疑不疲厭乃聞如是法
B05n0002_p2715a13║若有聞此法而興誓願心當知如是人已獲廣大利如是心清淨常得近諸佛
B05n0002_p2715a14║亦近諸菩薩決定成菩提若入此法門則具諸功德永離眾惡趣不受一切苦
B05n0002_p2715a15║不久捨此身往生佛國土常見十方佛及以諸菩薩往因今淨解及事善友力
B05n0002_p2715a16║增長諸功德如水生蓮華樂事善知識勤供一切佛專心聽聞法常行勿懈倦
B05n0002_p2716a01║汝是真法器當具一切法當修一切道當滿一切願汝以信解心而來禮敬我
B05n0002_p2716a02║不久當普入一切諸佛會善哉真佛子恭敬一切佛不久具諸行到佛功德岸
B05n0002_p2716a03║【疏】三重對善財讚。於中分五。初二十六偈。歎其當果德。初二總。餘皆別。二汝於下七偈。雙歎當現德。三諸
B05n0002_p2716a04║根下八偈。讚其遇友德。四有五偈。歎速成位行德。五有十七偈。總明諸德。結歎令欣。
B05n0002_p2716a05║汝當往大智文殊師利所彼當令汝得普賢深妙行
B05n0002_p2716a06║【疏】末後一偈。畧示後友。（已上第二讚德記別竟。）
B05n0002_p2716a07║○第三重申敬儀。
B05n0002_p2716a08║爾時彌勒菩薩摩訶薩。在眾會前。稱讚善財大功德藏。善財聞已。歡喜踊躍。身毛皆竪。悲泣哽噎。起立合
B05n0002_p2716a09║掌。恭敬瞻仰。繞無量帀。以文殊師利心念力故。眾華瓔珞種種妙寶。不覺忽然自盈其手。善財歡喜。即以
B05n0002_p2716a10║奉散彌勒菩薩摩訶薩上。
B05n0002_p2716a11║【疏】文三。初辨敬因。聞讚德故。次善財聞下。身心悲敬。後以文殊下。華供展誠。言文殊心念力者。表由信智
B05n0002_p2716a12║故。華因德立。瓔珞行成。云盈手者。信智滿故。散彌勒者。攝成因故。辦當果故。
B05n0002_p2716a13║○第四再讚再記。
B05n0002_p2716a14║時彌勒菩薩摩善財頂。為說頌言。
B05n0002_p2716a15║善哉善哉真佛子普策諸根無懈倦不久當具諸功德猶如文殊及與我
B05n0002_p2716a16║○第五慶遇念恩。
B05n0002_p2717a01║時善財童子。以頌答曰。
B05n0002_p2717a02║我念善知識億劫難值遇今得咸親近而來詣尊所我以文殊故見諸難見者
B05n0002_p2717a03║彼大功德尊願速還瞻覲
B05n0002_p2717a04║【疏】文並可知。（已上見正報竟。）
B05n0002_p2717a05║大方廣佛華嚴經疏論纂要卷第一百之十三