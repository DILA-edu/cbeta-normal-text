B06n0009_p0447a01║
B06n0009_p0447a02║【圖】
B06n0009_p0447a03║
B06n0009_p0447a04║
B06n0009_p0447a05║
B06n0009_p0447a06║
B06n0009_p0447a07║
B06n0009_p0447a08║
B06n0009_p0447a09║
B06n0009_p0447a10║
B06n0009_p0447a11║
B06n0009_p0447a12║
B06n0009_p0447a13║
B06n0009_p0447a14║
B06n0009_p0447b01║
B06n0009_p0447b02║【圖】
B06n0009_p0447b03║
B06n0009_p0447b04║
B06n0009_p0447b05║
B06n0009_p0447b06║
B06n0009_p0447b07║
B06n0009_p0447b08║
B06n0009_p0447b09║
B06n0009_p0447b10║
B06n0009_p0447b11║
B06n0009_p0447b12║
B06n0009_p0447b13║
B06n0009_p0447b14║
B06n0009_p0448a01║明治十九年六月
B06n0009_p0448a02║正四位山岡鐵太郎書
B06n0009_p0448a03║
B06n0009_p0448a04║
B06n0009_p0448a05║
B06n0009_p0448a06║
B06n0009_p0448a07║
B06n0009_p0448a08║
B06n0009_p0448a09║
B06n0009_p0448a10║
B06n0009_p0448a11║
B06n0009_p0448a12║
B06n0009_p0448a13║
B06n0009_p0448a14║
B06n0009_p0448b01║冠導俱舍論敘
B06n0009_p0448b02║蓋轉小向大。閻浮洲一作之通規也。故
B06n0009_p0448b03║欲溯於阿鋡海者。無不繇阿毗達磨
B06n0009_p0448b04║之道矣。所謂合抱之木生于毫末。九層
B06n0009_p0448b05║之臺起于累土者也。是以和漢古今諸
B06n0009_p0448b06║師。先着鞭本論。探幽鉤玄。各成一家。
B06n0009_p0448b07║其中以光寶二師為巨擘。麟暉諸
B06n0009_p0448b08║師次之。余嘗讀分別世品。略窺世界
B06n0009_p0448b09║建立之大體。多年疑團為之冰解。昔
B06n0009_p0448b10║漢武帝問昆明池之黑灰于竺僧。山
B06n0009_p0448b11║海經記閩山之螺蚌殼。知是刼初三
B06n0009_p0448b12║災之證論。歷歷可見焉耳。近時元
B06n0009_p0448b13║發思八著彰所知論備載山河大地四
B06n0009_p0448b14║刼始終之相。清魏源著國地驗論。駁
B06n0009_p0449a01║擊洋學固陋偏僻之妄見。是乃活
B06n0009_p0449a02║用此論之餘力也。所以聰明論為聰明
B06n0009_p0449a03║論。於是乎可觀也。西京泉山旭雅阿
B06n0009_p0449a04║闍梨。每講本論。病其末流卷帙浩
B06n0009_p0449a05║繁。亡羊易迷。是以淘汰諸議。折衷
B06n0009_p0449a06║眾說。攷覈精審。無所遺闕。不煩校讐。
B06n0009_p0449a07║一矚瞭然。可謂導初學之南針矣。
B06n0009_p0449a08║方今洋學浸淫。白面書生動輒
B06n0009_p0449a09║曰。釋教陳腐不足信用。此書一出。對
B06n0009_p0449a10║照彼此。則見其怪物異狀。若燃靈
B06n0009_p0449a11║犀焉。一日徵余序。余贊揚此盛
B06n0009_p0449a12║舉。樂為之序。
B06n0009_p0449a13║明治十九年夏五
B06n0009_p0449a14║淨土門主順徹定撰
B06n0009_p0449b01║冠導阿毗達磨俱舍論序
B06n0009_p0449b02║佐伯旭雅上人編輯冠導阿毗達磨俱
B06n0009_p0449b03║舍論杉原春洞瀨邊惠燈勘文之既上
B06n0009_p0449b04║梓乞序（山野）山野頑在於不立文字之
B06n0009_p0449b05║家又何知之而春洞惠燈二子來責之
B06n0009_p0449b06║懇至塞之無辭因思之上人博識卓見
B06n0009_p0449b07║而成此編輯利益後生不尠二子亦輔
B06n0009_p0449b08║之而成功可謂勤矣而上人曰不過雛
B06n0009_p0449b09║僧階梯以（予）見之乃不然遂賦野偈一
B06n0009_p0449b10║首曰初發心正覺階梯即寶樓學知無
B06n0009_p0449b11║學地始好作歸休乃是為序。
B06n0009_p0449b12║明治十九年五月
B06n0009_p0449b13║萬年退耕菴主獨園識
B06n0009_p0449b14║
B06n0009_p0449b15║
B06n0009_p0449b16║雒下　玉堂汎香謹書
B06n0009_p0450a01║刻冠導俱舍論序
B06n0009_p0450a02║夫小乘者出世之初門
B06n0009_p0450a03║佛法之石礎之苟欲學
B06n0009_p0450a04║佛教者豈可不依此石
B06n0009_p0450a05║礎乎小乘雖分部於二
B06n0009_p0450a06║十薩婆多之所立最得
B06n0009_p0450a07║其本分宜哉世人言小
B06n0009_p0450a08║乘直尒至謂有部矣雖
B06n0009_p0450a09║然彼部之論藏廣畧數
B06n0009_p0450a10║十帙苟得其中者獨聰
B06n0009_p0450a11║明論歟故從西方及本
B06n0009_p0450a12║朝註解以百數矣然多
B06n0009_p0450b01║自本末▆▆未有便披
B06n0009_p0450b02║覽如項疏冠註者初學
B06n0009_p0450b03║勞對見矣先匠往往有
B06n0009_p0450b04║冠書傍注本論之校本
B06n0009_p0450b05║（予）亦加冠導插入圖以
B06n0009_p0450b06║補講辯焉近輓書肆某
B06n0009_p0450b07║請刻（余）講本便後進（予）
B06n0009_p0450b08║辞曰前匠冠導者公之
B06n0009_p0450b09║世亦有裨益矣（予）所增
B06n0009_p0450b10║補者杜撰拙劣宜自刪
B06n0009_p0450b11║以應子之求某強請併
B06n0009_p0450b12║刻不息焉（余）以為凢如
B06n0009_p0451a01║是者不過雛僧之階梯
B06n0009_p0451a02║豈示大方君子乎若有
B06n0009_p0451a03║小補者何必避識者之
B06n0009_p0451a04║嗤笑矣遂許其請附𢆰
B06n0009_p0451a05║焉但恐校讎疎漏多別
B06n0009_p0451a06║風淮雨之誤讀者糺正
B06n0009_p0451a07║之（予）大幸而已。
B06n0009_p0451a08║時明治十九年龍舍柔
B06n0009_p0451a09║兆閹茂吠舍佉月書
B06n0009_p0451a10║比丘旭雅
B06n0009_p0451a11║
B06n0009_p0451a12║
B06n0009_p0453b01║冠導阿毗達磨俱舍論卷第一
B06n0009_p0453b02║尊者世親造
B06n0009_p0453b03║唐三藏法師玄奘奉詔譯
B06n0009_p0453b04║扶桑雒陽比丘旭雅編輯
B06n0009_p0453b05║分別界品第一之一
B06n0009_p0453b06║諸一切種諸𡨋滅㧞眾生出生死泥
B06n0009_p0453b07║敬禮如是如理師對灋藏論我當說
B06n0009_p0453b08║論曰。今欲造論。為顯自師其體尊高超諸聖眾。故先
B06n0009_p0453b09║讚德方申敬禮。諸言所表謂佛世尊。此能破闇故稱
B06n0009_p0453b10║𡨋滅。言一切種諸𡨋滅者。謂滅諸境一切品𡨋。以諸
B06n0009_p0453b11║無知能覆實義及障真見。故說為𡨋。唯佛世尊得永
B06n0009_p0453c01║對治於一切境一切種𡨋。證不生灋故稱為滅。聲聞
B06n0009_p0453c02║獨覺雖滅諸𡨋。以染無知畢竟斷故非一切種。所以
B06n0009_p0453c03║者何。由於佛灋極遠時處及諸義類無邊差別。不染
B06n0009_p0453c04║無知猶未斷故。已讚世尊自利德滿。次當讚佛利他
B06n0009_p0453c05║德圓。㧞眾生出生死泥者。由彼生死是諸眾生沉溺
B06n0009_p0453c06║處故難可出故。所以譬泥。眾生於中淪沒無救。世尊
B06n0009_p0453c07║哀愍隨授所應正法教手㧞濟令出。已讚佛德。次申
B06n0009_p0453c08║敬禮。敬禮如是如理師者。稽首接足故稱敬禮。諸有
B06n0009_p0453c09║具前自他利德。故云如是。如實無倒教授誡勗。名如
B06n0009_p0453c10║理師。如理師言顯利他德。能方便說如理正教。從生
B06n0009_p0453d01║死泥㧞眾生出。不由威力與願神通。禮如理師欲何
B06n0009_p0453d02║所作。對法藏論我當說者。教誡學徒故稱為論。其論
B06n0009_p0453d03║者何。謂對法藏。何謂對法。頌曰。
B06n0009_p0453d04║淨慧隨行名對法及能得此諸慧論
B06n0009_p0453d05║論曰。慧謂擇法。淨謂無漏。淨慧眷屬名曰隨行。如是
B06n0009_p0453d06║總說無漏五蘊名為對法。此則勝義阿毘達磨。若說
B06n0009_p0453d07║世俗阿毗達磨即能得此。諸慧及論。慧謂得此有漏
B06n0009_p0453d08║修慧思聞生得慧及隨行。論謂傳生無漏慧教。此諸
B06n0009_p0453d09║慧論。是彼資糧故亦得名阿毗達磨。釋此名者能持
B06n0009_p0453d10║自相。故名為法。若勝義法唯是涅槃。若法相法通四
B06n0009_p0454a01║聖諦。此能對向或能對觀。故稱對法。已釋對法。何故
B06n0009_p0454a02║此論名對法藏。頌曰。
B06n0009_p0454a03║攝彼勝義依彼故此立對法俱舍名
B06n0009_p0454a04║論曰。由彼對法論中勝義入此攝故。此得藏名。或此
B06n0009_p0454a05║依彼。從彼引生。是彼所藏。故亦名藏。是故此論名對
B06n0009_p0454a06║法藏。何因說彼阿毗達磨。誰復先說阿毗達磨。而今
B06n0009_p0454a07║造論恭敬解釋。頌曰。
B06n0009_p0454a08║若離擇法定無餘能滅諸惑勝方便
B06n0009_p0454a09║由惑世間漂有海因此傳佛說對法
B06n0009_p0454a10║論曰。若離擇法無勝方便能滅諸惑。諸惑能令世間
B06n0009_p0454b01║輪轉生死大海。因此傳佛說彼對法。欲令世間得擇
B06n0009_p0454b02║法故。離說對法。弟子不能於諸法相如理揀擇。然佛
B06n0009_p0454b03║世尊處處散說阿毗達磨。大德迦多衍尼子等諸大
B06n0009_p0454b04║聲聞結集安置。猶如大德法救所集無常品等鄔柁
B06n0009_p0454b05║南頌。毗婆沙師傳說如此。何法名為彼所揀擇。因此
B06n0009_p0454b06║傳佛說對法耶。頌曰。
B06n0009_p0454b07║有漏無漏法除道餘有為於彼漏隨增
B06n0009_p0454b08║故說名有漏無漏謂道諦及三種無為
B06n0009_p0454b09║謂虛空二滅此中空無礙擇滅謂離繫
B06n0009_p0454b10║隨繫事各別畢竟礙當生別得非擇滅
B06n0009_p0454c01║論曰。說一切法畧有二種。謂有漏無漏。有漏法云何。
B06n0009_p0454c02║謂除道諦餘有為法。所以者何。諸漏於中等隨增故。
B06n0009_p0454c03║緣滅道諦諸漏雖生。而不隨增故非有漏。不隨增義
B06n0009_p0454c04║隨眠品中自當顯說。已辯有漏。無漏云何。謂道聖諦
B06n0009_p0454c05║及三無為。何等為三。虛空二滅。二滅者何。擇非擇滅。
B06n0009_p0454c06║此虛空等三種無為及道聖諦。名無漏法。所以者何。
B06n0009_p0454c07║諸漏於中不隨增故。於略所說三無為中。虛空但以
B06n0009_p0454c08║無礙為性。由無障故色於中行。擇滅即以離繫為性。
B06n0009_p0454c09║諸有漏法遠離繫縛證得解脫。名為擇滅。擇謂揀擇
B06n0009_p0454c10║即慧差別。各別揀擇四聖諦故。擇力所得滅名為擇
B06n0009_p0454d01║滅。如牛所駕車名曰牛車。畧去中言故作是說。一切
B06n0009_p0454d02║有漏法同一擇滅耶。不爾。云何隨繫事別。謂隨繫事
B06n0009_p0454d03║量。離繫事亦爾。若不爾者於證見苦所斷煩惱滅時。
B06n0009_p0454d04║應證一切所斷諸煩惱滅。若如是者。修餘對治則為
B06n0009_p0454d05║無用。依何義說滅無同類。依滅自無同類因義亦不
B06n0009_p0454d06║與他。故作是說。非無同類。已說擇滅。永礙當生得非
B06n0009_p0454d07║擇滅。謂能永礙未來法生。得滅異前名非擇滅。得不
B06n0009_p0454d08║因擇但由闕緣。如眼與意專一色時餘色聲香味觸
B06n0009_p0454d09║等謝。緣彼境界五識身等。住未來世畢竟不生。由彼
B06n0009_p0454d10║不能緣過去境。緣不具故得非擇滅。於法得滅應作
B06n0009_p0455a01║四句。或於諸法唯得擇滅。謂諸有漏過現生法。或於
B06n0009_p0455a02║諸法唯非擇滅。謂不生法無漏有為。或於諸法俱得
B06n0009_p0455a03║二滅。謂彼不生諸有漏法。或於諸法不得二滅。謂諸
B06n0009_p0455a04║無漏過現生法。如是已說三種無為。前說除道餘有
B06n0009_p0455a05║為法。是名有漏。何謂有為。頌曰。
B06n0009_p0455a06║又諸有為法謂色等五蘊亦世路言依
B06n0009_p0455a07║有離有事等
B06n0009_p0455a08║論曰。色等五蘊謂初色蘊乃至識蘊。如是五法具攝
B06n0009_p0455a09║有為。眾緣聚集共所作故。無有少法一緣所生。是彼
B06n0009_p0455a10║類故。未來無妨。如乳如薪。此有為法亦名世路。已行
B06n0009_p0455b01║正行當行性故。或為無常所吞食故。或名言依。言謂
B06n0009_p0455b02║語言。此所依者即名俱義。如是言依具攝一切有為
B06n0009_p0455b03║諸法。若不爾者應違品類足論所說。彼說言依十八
B06n0009_p0455b04║界攝。或名有離。離謂永離。即是涅槃。一切有為有彼
B06n0009_p0455b05║離故。或名有事。以有因故。事是因義。毗婆沙師傳說
B06n0009_p0455b06║如此。如是等類是有為法差別眾名。於此所說有為
B06n0009_p0455b07║法中。頌曰。
B06n0009_p0455b08║有漏名取蘊亦說為有諍及苦集世間
B06n0009_p0455b09║見處三有等
B06n0009_p0455b10║論曰。此何所立。謂立取蘊亦名為蘊。或有唯蘊而非
B06n0009_p0455c01║取蘊。謂無漏行。煩惱名取。蘊從取生故名取蘊。如草
B06n0009_p0455c02║糠火。或蘊屬取故名取蘊。如帝王臣。或蘊生取故名
B06n0009_p0455c03║取蘊。如花果樹。此有漏法亦名有諍。煩惱名諍。觸動
B06n0009_p0455c04║善品故。損害自他故。諍隨增故。名為有諍。猶如有漏。
B06n0009_p0455c05║亦名為苦。違聖心故。亦名為集。能招苦故。亦名世間。
B06n0009_p0455c06║可毀壞故。有對治故。亦名見處。見住其中隨增眠故。
B06n0009_p0455c07║亦名三有。有因有依三有攝故。如是等類是有漏法
B06n0009_p0455c08║隨義別名。如上所言。色等五蘊名有為法。色蘊者何。
B06n0009_p0455c09║頌曰。
B06n0009_p0455c10║色者唯五根五境及無表
B06n0009_p0455d01║論曰。言五根者。所謂眼耳鼻舌身根。言五境者。即是
B06n0009_p0455d02║眼等五根境界。所謂色聲香味所觸。及無表者。謂無
B06n0009_p0455d03║表色。唯依此量立色蘊名。此中先應說五根相。頌曰。
B06n0009_p0455d04║彼識依淨色名眼等五根
B06n0009_p0455d05║論曰。彼謂前說色等五境。識即色聲香味觸識。彼識
B06n0009_p0455d06║所依五種淨色。如其次第應知。即是眼等五根。如世
B06n0009_p0455d07║尊說。苾芻當知。眼謂內處四大所造淨色為性。如是
B06n0009_p0455d08║廣說。或復彼者。謂前所說眼等五根。識即眼耳鼻舌
B06n0009_p0455d09║身識。彼識所依五種淨色名眼等根。是眼等識所依
B06n0009_p0455d10║止義。如是便順品類足論。如彼論說。云何眼根。眼識
B06n0009_p0456a01║所依淨色為性。如是廣說。已說五根。次說五境。頌曰。
B06n0009_p0456a02║色二或二十聲唯有八種味六香四種
B06n0009_p0456a03║觸十一為性
B06n0009_p0456a04║論曰。言色二者。一顯二形。顯色有四。青黃赤白。餘顯
B06n0009_p0456a05║是此四色差別。形色有八。謂長為初不正為後。或二
B06n0009_p0456a06║十者。即此色處復說二十。謂青黃赤白長短方圓高
B06n0009_p0456a07║下正不正。雲煙塵霧影光明暗。有餘師說。空一顯色
B06n0009_p0456a08║第二十一。此中正者。謂形平等。形不平等名為不正。
B06n0009_p0456a09║地水氣騰說之為霧。日熖名光。月星火藥寶珠電等
B06n0009_p0456a10║諸熖名明。障光明生於中餘色可見名影。翻此為闇。
B06n0009_p0456b01║餘色易了故今不釋。或有色處有顯無形。謂青黃赤
B06n0009_p0456b02║白影光明暗。或有色處有形無顯。謂長等一分身表
B06n0009_p0456b03║業性。或有色處有顯有形。謂所餘色。有餘師說。唯光
B06n0009_p0456b04║明色有顯無形。現見世間青等色處有長等故。如何
B06n0009_p0456b05║一事具有顯形。由於此中俱可知故。此中有者是有
B06n0009_p0456b06║智義非有境義。若爾身表中亦應有顯智。已說色處。
B06n0009_p0456b07║當說聲處。聲唯八種。謂有執受。或無執受大種為因。
B06n0009_p0456b08║及有情名非有情名差別為四。此復可意及不可意
B06n0009_p0456b09║差別成八。執受大種為因聲者。謂言手等所發音聲。
B06n0009_p0456b10║風林河等所發音聲。名無執受大種為因。有情名聲。
B06n0009_p0456c01║謂語表業。餘聲則是非有情名。有說。有聲通有執受
B06n0009_p0456c02║及無執受大種為因。如手鼓等合所生聲。如不許一
B06n0009_p0456c03║顯色極微二四大造。聲亦應爾。已說聲處。當說味處。
B06n0009_p0456c04║味有六種。甘醋醎辛苦淡別故。已說味處。當說香處。
B06n0009_p0456c05║香有四種。好香惡香等不等香有差別故。本論中說。
B06n0009_p0456c06║香有三種。好香惡香及平等香。已說香處。當說觸處。
B06n0009_p0456c07║觸有十一。謂四大種滑性澀性重性輕性及冷饑渴。
B06n0009_p0456c08║此中大種後當廣說。柔輭名滑。麤強為澀。可稱名重。
B06n0009_p0456c09║翻此為輕。煖欲名冷。食欲名饑。飲欲名渴。此皆於因
B06n0009_p0456c10║立果名故。作如是說。如有頌言。
B06n0009_p0456d01║諸佛出現樂演說正法樂僧眾和合樂
B06n0009_p0456d02║同修勇進樂
B06n0009_p0456d03║於色界中無饑渴觸有所餘觸。彼界衣服別不可秤。
B06n0009_p0456d04║聚則可稱。冷觸於彼雖無能損而有能益。傳說如此。
B06n0009_p0456d05║此中已說多種色處。有時眼識緣一事生。謂於爾時
B06n0009_p0456d06║各別了別。有時眼識緣多事生。謂於爾時不別了別。
B06n0009_p0456d07║如遠觀察軍眾山林無量顯形珠寶聚等。應知耳等
B06n0009_p0456d08║諸識亦爾。有餘師說。身識極多緣五觸起。謂四大種
B06n0009_p0456d09║滑等隨一。有說。極多總緣一切十一觸起。若爾五識
B06n0009_p0456d10║總緣境故。應五識身取共相境非自相境。約處自相。
B06n0009_p0457a01║許五識身取自相境非事自相斯有何失。今應思擇。
B06n0009_p0457a02║身舌二根兩境俱至。何識先起。隨境強盛彼識先生。
B06n0009_p0457a03║境若均平舌識先起。食欲引身令相續故。已說根境
B06n0009_p0457a04║及取境相。無表色相今次當說。頌曰。
B06n0009_p0457a05║亂心無心等隨流淨不淨大種所造性
B06n0009_p0457a06║由此說無表
B06n0009_p0457a07║論曰。亂心者。謂此餘心。無心者。謂入無想及滅盡定。
B06n0009_p0457a08║等言顯示不亂有心。相似相續說名隨流。善與不善
B06n0009_p0457a09║名淨不淨。為簡諸得相似相續。是故復言大種所造。
B06n0009_p0457a10║毗婆沙說。造是因義。謂作生等五種因故。顯立名因
B06n0009_p0457d01║故言由此。無表雖以色業為性如有表業。而非表示
B06n0009_p0457d02║令他了知。故名無表。說者顯此是師宗言。略說表業
B06n0009_p0457d03║及定所生善不善色名為無表。既言無表大種所造。
B06n0009_p0457d04║大種云何。頌曰。
B06n0009_p0457d05║大種謂四界即地水火風能成持等業
B06n0009_p0457d06║堅濕煖動性
B06n0009_p0457d07║論曰。地水火風能持自相及所造色。故名為界。如是
B06n0009_p0457d08║四界亦名大種。一切餘色所依性故。體寬廣故。或於
B06n0009_p0457d09║地等增盛聚中。形相大故。或起種種大事用故。此四
B06n0009_p0457d10║大種能成何業。如其次第能成持攝熟長四業。地界
B06n0009_p0458a01║能持。水界能攝。火界能熟。風界能長。長謂增盛。或復
B06n0009_p0458a02║流引。業用既爾。自性云何。如其次第即用堅濕煖動
B06n0009_p0458a03║為性。地界堅性。水界濕性。火界煖性。風界動性。由此
B06n0009_p0458a04║能引大種造色。令其相續生至餘方。如吹燈光。故名
B06n0009_p0458a05║為動。品類足論及契經言。云何名風界。謂輕等動性。
B06n0009_p0458a06║復說輕性為所造色。故應風界動為自性。舉業顯體
B06n0009_p0458a07║故亦言輕。云何地等地等界別。頌曰。
B06n0009_p0458a08║地謂顯形色隨世想立名水火亦復然
B06n0009_p0458a09║風即界亦爾
B06n0009_p0458a10║論曰。地謂顯形。色處為體。隨世間想假立此名。由諸
B06n0009_p0458b01║世間相示地者。以顯形色。而相示故。水火亦然。風即
B06n0009_p0458b02║風界。世間於動立風名故或如地等隨世想名。風亦
B06n0009_p0458b03║顯形。故言亦爾。如世間說黑風團風。此用顯形。表示
B06n0009_p0458b04║風故。何故此蘊無表為後說為色耶。由變壞故。如世
B06n0009_p0458b05║尊說。苾芻當知。由變壞故名色取蘊。誰能變壞。謂手
B06n0009_p0458b06║觸故即便變壞。乃至廣說。變壞即是可惱壞義。故義
B06n0009_p0458b07║品中作如是說。
B06n0009_p0458b08║趣求諸欲人常起於希望諸欲若不遂
B06n0009_p0458b09║惱壞如箭中
B06n0009_p0458b10║色復云何欲所惱壞。欲所擾惱變壞生故。有說。變礙
B06n0009_p0458c01║故名為色。若爾極微應不名色。無變礙故。此難不然。
B06n0009_p0458c02║無一極微各處而住。眾微聚集變礙義成。過去未來
B06n0009_p0458c03║應不名色。此亦曾當有變礙故。及彼類故。如所燒薪。
B06n0009_p0458c04║諸無表色應不名色。有釋。表色有變礙故。無表隨彼
B06n0009_p0458c05║亦受色名。譬如樹動影亦隨動。此釋不然。無變礙故。
B06n0009_p0458c06║又表滅時無表應滅。如樹滅時影必隨滅。有釋所依
B06n0009_p0458c07║大種變礙。故無表業亦得色名。若爾所依有變礙故。
B06n0009_p0458c08║眼識等五應亦名色。此難不齊。無表依止大種轉時。
B06n0009_p0458c09║如影依樹光依珠寶。眼等五識依眼等時則不如是。
B06n0009_p0458c10║唯能為作助生緣故。此影依樹光依寶言。且非符順
B06n0009_p0458d01║毗婆沙義。彼宗影等顯色極微。各自依止四大種故。
B06n0009_p0458d02║設許影光依止樹寶。而無表色不同彼依。彼許所依
B06n0009_p0458d03║大種雖滅而無表色不隨滅故。是故所言未為釋難。
B06n0009_p0458d04║復有別釋彼所難言。眼識等五所依不定。或有變礙。
B06n0009_p0458d05║謂眼等根。或無變礙。謂無間意。無表所依則不如是。
B06n0009_p0458d06║故前所難定為不齊。變礙名色理得成就。頌曰。
B06n0009_p0458d07║此中根與境許即十處界
B06n0009_p0458d08║論曰。此前所說色蘊性中。許即根境為十處界。謂於
B06n0009_p0458d09║處門立為十處。眼處色處廣說乃至身處觸處。若於
B06n0009_p0458d10║界門立為十界。眼界色界廣說乃至身界觸界。已說
B06n0009_p0459a01║色蘊并立處界。當說受等三蘊處界。頌曰。
B06n0009_p0459a02║受領納隨觸想取像為體四餘名行蘊
B06n0009_p0459a03║如是受等三及無表無為名法處法界
B06n0009_p0459a04║論曰。受蘊謂三。領納隨觸。即樂及苦不苦不樂。此復
B06n0009_p0459a05║分別成六受身。謂眼觸所生受乃至意觸所生受。想
B06n0009_p0459a06║蘊謂能取像為體。即能執取青黃長短男女怨親苦
B06n0009_p0459a07║樂等相。此復分別成六想身。應如受說。除前及後色
B06n0009_p0459a08║受想識。餘一切行名為行蘊。然薄伽梵於契經中說
B06n0009_p0459a09║六思身為行蘊者。由最勝故。所以者何。行名造作。思
B06n0009_p0459a10║是業性造作義強。故為最勝。是故佛說若能造作有
B06n0009_p0459b01║漏有為名行取蘊。若不爾者。餘心所法及不相應。非
B06n0009_p0459b02║蘊攝故。應非苦集。則不可為應知應斷。如世尊說。若
B06n0009_p0459b03║於一法未達未知。我說不能作苦邊際。未斷未滅說
B06n0009_p0459b04║亦如是。是故定應許除四蘊餘有為行皆行蘊攝。即
B06n0009_p0459b05║此所說受想行蘊。及無表色。三種無為。如是七法。於
B06n0009_p0459b06║處門中立為法處。於界門中立為法界。已說受等三
B06n0009_p0459b07║蘊處界。當說識蘊并立處界。頌曰。
B06n0009_p0459b08║識謂各了別此即名意處及七界應知
B06n0009_p0459b09║六識轉為意
B06n0009_p0459b10║論曰。各各了別彼彼境界。總取境相故名識蘊。此復
B06n0009_p0459c01║差別有六識身。謂眼識身至意識身。應知如是所說
B06n0009_p0459c02║識蘊。於處門中立為意處。於界門中立為七界。謂眼
B06n0009_p0459c03║識界至意識界。即此六識轉為意界。如是此中所說
B06n0009_p0459c04║五蘊取。十二處并十八界。謂除無表諸餘色蘊即名
B06n0009_p0459c05║十處。亦名十界。受想行蘊無表無為總名法處。亦名
B06n0009_p0459c06║法界。應知識蘊即名意處。亦名七界。謂六識界及與
B06n0009_p0459c07║意界。豈不識蘊唯六識身。異此說何復為意界。更無
B06n0009_p0459c08║異法。即於此中頌曰。
B06n0009_p0459c09║由即六識身無間滅為意
B06n0009_p0459c10║論曰。即六識身無間滅已。能生後識故名意界。謂如
B06n0009_p0459d01║此子即名餘父。又如此果即名餘種。若爾實界應唯
B06n0009_p0459d02║十七或十二。六識與意更相攝故。何緣得立十八界
B06n0009_p0459d03║耶。頌曰。
B06n0009_p0459d04║成第六依故十八界應知
B06n0009_p0459d05║論曰。如五識界。別有眼等五界為依。第六意識無別
B06n0009_p0459d06║所依。為成此依故說意界。如是所依能依境界。應知
B06n0009_p0459d07║各六界成十八。若爾無學最後念心應非意界。此無
B06n0009_p0459d08║間滅後識不生。非意界故。不爾。此已住意性故。闕餘
B06n0009_p0459d09║緣故後識不生。此中蘊攝一切有為。取蘊唯攝一切
B06n0009_p0459d10║有漏。處界總攝一切法盡。別攝如是。總攝云何。頌曰。
B06n0009_p0460a01║總攝一切法由一蘊處界攝自性非餘
B06n0009_p0460a02║以離他性故
B06n0009_p0460a03║論曰。由一色蘊意處法界。應知總攝一切法盡。謂於
B06n0009_p0460a04║諸處就勝義說。唯攝自性不攝他性。所以者何。法與
B06n0009_p0460a05║他性恒相離故。此離於彼。而言攝者。其理不然。且如
B06n0009_p0460a06║眼根。唯攝色蘊眼處眼界苦集諦等。是彼性故。不攝
B06n0009_p0460a07║餘蘊餘處界等。離彼性故。若於諸處就世俗說。應知
B06n0009_p0460a08║亦以餘法攝餘。如四攝事攝徒眾等。眼耳鼻三處各
B06n0009_p0460a09║有二。何緣界體非二十一。此難非理。所以者何。頌曰。
B06n0009_p0460a10║類境識同故雖二界體一
B06n0009_p0460b01║論曰。類同者。謂二處同是眼自性故。境同者。謂二處
B06n0009_p0460b02║同用色為境故。識同者。謂二處同為眼識依故。由此
B06n0009_p0460b03║眼界雖二而一。耳鼻亦應如是安立。若爾何緣生依
B06n0009_p0460b04║二處。頌曰。
B06n0009_p0460b05║然為令端嚴眼等各生二
B06n0009_p0460b06║論曰。為所依身相端嚴故。界體雖一而兩處生。若眼
B06n0009_p0460b07║耳根處唯生一。鼻無二穴身不端嚴。此釋不然。若本
B06n0009_p0460b08║來爾誰言醜陋。又猫鵄等雖生二處有何端嚴。若爾
B06n0009_p0460b09║三根何緣生二。為所發識明了端嚴。現見世間。閉一
B06n0009_p0460b10║目等了別色等便不分明。是故三根各生二處。已說
B06n0009_p0460c01║諸蘊及處界攝。當說其義。此蘊處界別義云何。頌曰。
B06n0009_p0460c02║聚生門種族是蘊處界義
B06n0009_p0460c03║論曰。諸有為法和合聚義是蘊義。如契經言。諸所有
B06n0009_p0460c04║色。若過去若未來若現在。若內若外。若麤若細。若劣
B06n0009_p0460c05║若勝。若遠若近。如是一切略為一聚。說名色蘊。由此
B06n0009_p0460c06║聚義蘊義得成。於此經中。無常已滅名過去。若未已
B06n0009_p0460c07║生名未來。已生未謝名現在。自身名內。所餘名外。或
B06n0009_p0460c08║約處辯。有對名麤。無對名細。或相待立。若言相待。麤
B06n0009_p0460c09║細不成。此難不然。所待異故。待彼為麤未嘗為細。待
B06n0009_p0460c10║彼為細未嘗為麤。猶如父子苦集諦等染汙名劣。不
B06n0009_p0460d01║染名勝。去來名遠。現在名近。乃至識蘊應知亦然。而
B06n0009_p0460d02║有差別。謂依五根名麤。唯依意根名細。或約地辯。毘
B06n0009_p0460d03║婆沙師所說如是。大德法救復作是言。五根所取名
B06n0009_p0460d04║麤色。所餘名細色。非可意者名劣色。所餘名勝色。不
B06n0009_p0460d05║可見處名遠色。在可見處名近色。過去等色如自名
B06n0009_p0460d06║顯受等亦然。隨所依力應知遠近麤細同前。心心所
B06n0009_p0460d07║法生長門義是處義。訓釋詞者。謂能生長心心所法
B06n0009_p0460d08║故名為處。是能生長彼作用義。法種族義是界義。如
B06n0009_p0460d09║一山中有多銅鐵金銀等族說名多界。如是一身。或
B06n0009_p0460d10║一相續有十八類諸法種族名十八界。此中種族是
B06n0009_p0461a01║生本義。如是眼等誰之生本。謂自種類同類因故。若
B06n0009_p0461a02║爾無為應不名界。心心所法生之本故。有說。界聲表
B06n0009_p0461a03║種類義。謂十八法種類自性各別不同名十八界。若
B06n0009_p0461a04║言聚義是蘊義者。蘊應假有。多實積集共所成故。如
B06n0009_p0461a05║聚如我。此難不然。一實極微亦名蘊故。若爾不應言
B06n0009_p0461a06║聚義是蘊義。非一實物有聚義故。有說。能荷果重擔
B06n0009_p0461a07║義是蘊義。由此世間說肩名蘊。物所聚故。或有說者。
B06n0009_p0461a08║可分𫨻義是蘊義。故世有言。汝三蘊還我當與汝。此
B06n0009_p0461a09║釋越經。經說聚義是蘊義故。如契經言。諸所有色若
B06n0009_p0461a10║過去等。廣說如前。若謂此經顯過去等一一色等各
B06n0009_p0461b01║別名蘊。是故一切過去色等一一實物各各名蘊。此
B06n0009_p0461b02║執非理。故彼經言。如是一切略為一聚說名蘊故。是
B06n0009_p0461b03║故如聚。蘊定假有。若爾應許諸有色處亦是假有。眼
B06n0009_p0461b04║等極微。要多積聚成生門故。此難非理。多積聚中一
B06n0009_p0461b05║一極微。有因用故。若不爾者。根境相助共生識等。應
B06n0009_p0461b06║非別處。是則應無十二處別。然毗婆沙作如是說。對
B06n0009_p0461b07║法諸師若觀假蘊。彼說極微一界一處一蘊少分。若
B06n0009_p0461b08║不觀者。彼說極微即是一界一處一蘊。此應於分假
B06n0009_p0461b09║謂有分。如燒少衣亦說燒衣。何故世尊於所知境。由
B06n0009_p0461b10║蘊等門作三種說。頌曰。
B06n0009_p0461c01║愚根樂三故說蘊處界三
B06n0009_p0461c02║論曰。所化有情有三品故。世尊為說蘊等三門。傳說。
B06n0009_p0461c03║有情愚有三種。或愚心所總執為我。或唯愚色。或愚
B06n0009_p0461c04║色心。根亦有三。謂利中鈍。樂亦三種。謂樂略中及廣
B06n0009_p0461c05║文故。如其次第世尊為說蘊處界三。何緣世尊說餘
B06n0009_p0461c06║心所總置行蘊。別分受想為二蘊耶。頌曰。
B06n0009_p0461c07║諍根生死因及次第因故於諸心所法
B06n0009_p0461c08║受想別為蘊
B06n0009_p0461c09║論曰。諍根有二。謂著諸欲及著諸見。此二受想。如其
B06n0009_p0461c10║次第為最勝因。味受力故貪著諸欲。倒想力故貪著
B06n0009_p0461d01║諸見。又生死法以受及想為最勝因。由耽著受起倒
B06n0009_p0461d02║想故。生死輪迴。由此二因及後當說次第因故。應知
B06n0009_p0461d03║別立受想為蘊。其次第因。隣次當辯。何故無為說在
B06n0009_p0461d04║處界。非蘊攝耶。頌曰。
B06n0009_p0461d05║蘊不攝無為義不相應故
B06n0009_p0461d06║論曰。三無為法不可說在色等蘊中。與色等義不相
B06n0009_p0461d07║應故。謂體非色乃至非識。亦不可說為第六蘊。彼與
B06n0009_p0461d08║蘊義不相應故。聚義是蘊。如前具說。謂無為法。非如
B06n0009_p0461d09║色等有過去等品類差別可畧一聚名無為蘊。又言
B06n0009_p0461d10║取蘊為顯染依。染淨二依蘊言所顯。無為於此二義
B06n0009_p0462a01║都無。義不相應故不立蘊。有說。如瓶破非瓶。如是蘊
B06n0009_p0462a02║息應非蘊。彼於處界例應成失。如是已說諸蘊廢立。
B06n0009_p0462a03║當說次第。頌曰。
B06n0009_p0462a04║隨麤染噐等界別次第立
B06n0009_p0462a05║論曰。色有對故諸蘊中麤。無色中麤唯受行相。故世
B06n0009_p0462a06║說我手等痛言。待二相麤。男女等想易了知故。行麤
B06n0009_p0462a07║過識。貪瞋等行易了知故。識最為細。總取境相難分
B06n0009_p0462a08║別故。由此隨麤立蘊次第。或從無始生死已來。男女
B06n0009_p0462a09║於色更相愛樂。此由耽著樂受味故。耽受復因倒想
B06n0009_p0462a10║生故。此倒想生由煩惱故。如是煩惱依識而生。此及
B06n0009_p0462b01║前三皆染汙識。由此隨染立蘊次第。或色如噐。受類
B06n0009_p0462b02║飲食。想同助味。行似廚人。識喻食者。故隨噐等立蘊
B06n0009_p0462b03║次第。或隨界別立蘊次第。謂欲界中有諸妙欲。色相
B06n0009_p0462b04║顯了。色界靜慮有勝喜等。受相顯了。三無色中取空
B06n0009_p0462b05║等相。想相顯了。第一有中思最為勝。行相顯了。此即
B06n0009_p0462b06║識住。識住其中顯似世間田種次第。是故諸蘊次第
B06n0009_p0462b07║如是。由此五蘊無增減過。即由如是諸次第因。離行
B06n0009_p0462b08║別立受想二蘊。謂受與想。於諸行中相麤生染。類食
B06n0009_p0462b09║同助。二界中強故別立蘊。處界門中應先辯說六根
B06n0009_p0462b10║次第。由斯境識次第可知。頌曰。
B06n0009_p0462c01║前五境唯現四境唯所造餘用遠速明
B06n0009_p0462c02║或隨處次第
B06n0009_p0462c03║論曰。於六根中。眼等前五唯取現境。是故先說。意境
B06n0009_p0462c04║不定。三世無為。或唯取一或二三四。所言四境唯所
B06n0009_p0462c05║造者。前流至此。五中前四境唯所造。是故先說。身境
B06n0009_p0462c06║不定。或取大種。或取造色。或二俱取。餘謂前四。如其
B06n0009_p0462c07║所應用遠速明。是故先說。謂眼耳根取遠境故。在二
B06n0009_p0462c08║先說。二中眼用遠故先說。遠見山河不聞聲故。又眼
B06n0009_p0462c09║用速。先遠見人撞擊鍾皷後聞聲故。鼻舌兩根用俱
B06n0009_p0462c10║非遠。先說鼻者。由速明故。如對香美諸飲食時。鼻先
B06n0009_p0462d01║齅香舌後嘗味。或於身中隨所依處上下差別說根
B06n0009_p0462d02║次第。謂眼所依最居其上。次耳鼻舌身多居下。意無
B06n0009_p0462d03║方處。有即依止諸根生者。故最後說。何緣十處皆色
B06n0009_p0462d04║蘊攝。唯於一種立色處名。又十二處體皆是法。唯於
B06n0009_p0462d05║一種立法處名。頌曰。
B06n0009_p0462d06║為差別最勝攝多增上法故一處名色
B06n0009_p0462d07║一名為法處
B06n0009_p0462d08║論曰。為差別者。為令了知境有境性種種差別。故於
B06n0009_p0462d09║色蘊就差別相建立十處不總為一。若無眼等差別
B06n0009_p0462d10║想名。而體是色立名色處。此為眼等名所簡別。雖摽
B06n0009_p0463a01║總稱而即別名。又諸色中色處最勝。故立通名。由有
B06n0009_p0463a02║對故。手等觸時即便變壞。及有見故。可示在此在彼
B06n0009_p0463a03║差別。又諸世間唯於此處同說為色。非於眼等。又為
B06n0009_p0463a04║差別立一法處。非於一切。如色應知。又於此中攝受
B06n0009_p0463a05║想等眾多法故。應立通名。又增上法。所謂涅槃。此中
B06n0009_p0463a06║攝故獨名為法。有餘師說。色處中有二十種色最麤
B06n0009_p0463a07║顯故。肉天聖慧三眼境故。獨立色名。法處中有諸法
B06n0009_p0463a08║名故。諸法智故。獨立法名。諸契經中。有餘種種蘊及
B06n0009_p0463a09║處界名想可得。為即此攝。為離此耶。彼皆此攝。如應
B06n0009_p0463a10║當知。且辯攝餘諸蘊名想。頌曰。
B06n0009_p0463b01║牟尼說法蘊數有八十千彼體語或名
B06n0009_p0463b02║此色行蘊攝
B06n0009_p0463b03║論曰。諸說佛教語為體者。彼說法蘊皆色蘊攝。諸說
B06n0009_p0463b04║佛教名為體者。彼說法蘊皆行蘊攝。此諸法蘊其量
B06n0009_p0463b05║云何。頌曰。
B06n0009_p0463b06║有言諸法蘊量如彼論說或隨蘊等言
B06n0009_p0463b07║如實行對治
B06n0009_p0463b08║論曰。有諸師言。八萬法蘊一一量等法蘊足論。謂彼
B06n0009_p0463b09║一一有六千頌。如對法中法蘊足說。或說。法蘊隨蘊
B06n0009_p0463b10║等言一一差別數有八萬。謂蘊．處．界．緣起．諦．食．靜慮．
B06n0009_p0463c01║無量．無色．解脫．勝處．徧處．覺品．神通．無諍．願智．無礙
B06n0009_p0463c02║解等。一一教門名一法蘊。如實說者。所化有情有貪
B06n0009_p0463c03║瞋等八萬行別。為對治彼八萬行故。世尊宣說八萬
B06n0009_p0463c04║法蘊。如彼所說八萬法蘊皆此五中二蘊所攝。如是
B06n0009_p0463c05║餘處諸蘊處界類亦應然。頌曰。
B06n0009_p0463c06║如是餘蘊等各隨其所應攝在前說中
B06n0009_p0463c07║應審觀自相
B06n0009_p0463c08║論曰。餘契經中諸蘊處界。隨應攝在前所說中。如此
B06n0009_p0463c09║論中所說蘊等。應審觀彼一一自相。且諸經中說餘
B06n0009_p0463c10║五蘊。謂戒定慧解脫解脫智見五蘊。彼中戒蘊此色
B06n0009_p0463d01║蘊攝。彼餘四蘊此行蘊攝。又諸經說十遍處等。前八
B06n0009_p0463d02║遍處。無貪性故此法處攝。若兼助伴五蘊性故。即此
B06n0009_p0463d03║意處法處所攝。攝八勝處應知亦爾。空識遍處。空無
B06n0009_p0463d04║邊等四無色處四蘊性故。即此意處法處所攝。五解
B06n0009_p0463d05║脫處慧為性故。此法處攝。若兼助伴。即此聲意法處
B06n0009_p0463d06║所攝。復有二處。謂無想有情天處。及非想非非想處。
B06n0009_p0463d07║初處即此十處所攝。無香味故。後處即此意法處攝。
B06n0009_p0463d08║四蘊性故。又多界經說界差別。有六十二。隨其所應
B06n0009_p0463d09║當知皆此十八界攝。且彼經中所說六界。地水火風
B06n0009_p0463d10║四界已說。空識二界未說其相。為即虛空名為空界。
B06n0009_p0464a01║為一切識名識界耶。不爾云何。頌曰。
B06n0009_p0464a02║空界謂竅隙傳說是明闇識界有漏識
B06n0009_p0464a03║有情生所依
B06n0009_p0464a04║論曰。諸有門牕及口鼻等。內外竅隙名為空界。如是
B06n0009_p0464a05║竅隙云何應知。傳說。竅隙即是明闇。非離明闇竅隙
B06n0009_p0464a06║可取。故說空界明闇為體。應知此體不離晝夜。即此
B06n0009_p0464a07║說名隣阿伽色。傳說。阿伽謂積集色。極能為礙故名
B06n0009_p0464a08║阿伽。此空界色與彼相隣。是故說名隣阿伽色。有說。
B06n0009_p0464a09║阿伽即空界色。此中無礙故名阿伽。即阿伽色餘礙
B06n0009_p0464a10║相隣。是故說名隣阿伽色。諸有漏識名為識界。云何
B06n0009_p0464b01║不說諸無漏識為識界耶。由許六界是諸有情生所
B06n0009_p0464b02║依故。如是諸界從續生心。至命終心恒持生故。諸無
B06n0009_p0464b03║漏法則不如是。彼六界中。前四即此觸界所攝。第五
B06n0009_p0464b04║即此色界所攝。第六即此七心界攝。彼經餘界如其
B06n0009_p0464b05║所應。皆即此中十八界攝。
B06n0009_p0464b06║冠導阿毘達磨俱舍論卷第一（說一切有部）
B06n0009_p0464b07║音釋
B06n0009_p0464b08║阿毗達磨（梵語也此云無比法毘頻眉切）。俱舍（梵語也此云藏）。鵄（赤脂切怪鳥也）。
B06n0009_p0464b09║荷（胡可切負也）。鄔柁南（梵語也此云自說柁待可切）。齅（許救切以鼻㩜氣也）。摽
B06n0009_p0464b10║（卑遙切揭也）。