B06n0009_p0464d01║冠導阿毗達磨俱舍論卷第二
B06n0009_p0464d02║尊者世親造
B06n0009_p0464d03║唐三藏法師玄奘奉詔譯
B06n0009_p0464d04║扶桑雒陽比丘旭雅編輯
B06n0009_p0464d05║分別界品第一之二
B06n0009_p0464d06║復次於前所說十八界中。幾有見幾無見。幾有對幾
B06n0009_p0464d07║無對。幾善幾不善幾無記。頌曰。
B06n0009_p0464d08║一有見謂色十有色有對此除色聲八
B06n0009_p0464d09║無記餘三種
B06n0009_p0464d10║論曰。十八界中色界有見。以可示現此彼差別。由此
B06n0009_p0464d11║義准說餘無見。如是已說有見無見。唯色蘊攝十界
B06n0009_p0465a01║有對。對是礙義。此復三種。障礙境界所緣異故。障礙
B06n0009_p0465a02║有對。謂十色界。自於他處被礙不生。如手礙手或石
B06n0009_p0465a03║礙石或二相礙。境界有對。謂十二界法界一分。諸有
B06n0009_p0465a04║境法於色等境。故施設論作如是言。有眼於水有礙
B06n0009_p0465a05║非陸。如魚等眼。有眼於陸有礙非水。從多分說。如人
B06n0009_p0465a06║等眼。有眼俱礙。如畢舍遮室獸摩羅及捕魚人蝦蟇
B06n0009_p0465a07║等眼。有俱非礙。謂除前相。有眼於夜有礙非晝。如諸
B06n0009_p0465a08║蝙蝠鵂𪅳等眼。有眼於晝有礙非夜。從多分說。如人
B06n0009_p0465a09║等眼。有眼俱礙。如狗野干馬豹豺狼猫狸等眼。有俱
B06n0009_p0465a10║非礙。謂除前相。此等名為境界有對。所緣有對。謂心
B06n0009_p0465b01║心所於自所緣。境界所緣復有何別。若於彼法此有
B06n0009_p0465b02║功能。即說彼為此法境界。心心所法執彼而起。彼於
B06n0009_p0465b03║心等名為所緣。云何眼等於自境界所緣轉時說名
B06n0009_p0465b04║有礙。越彼於餘此不轉故。或復礙者是和會義。謂眼
B06n0009_p0465b05║等法於自境界及自所緣和會轉故。應知此中唯就
B06n0009_p0465b06║障礙有對而說。故但言十有色有對。更相障故。由此
B06n0009_p0465b07║義准說餘無對。若法境界有對。亦障礙有對耶。應作
B06n0009_p0465b08║四句。謂七心界法界一分諸相應法是第一句。色等
B06n0009_p0465b09║五境是第二句。眼等五根是第三句。法界一分非相
B06n0009_p0465b10║應法是第四句。若法境界有對。亦所緣有對耶。應順
B06n0009_p0465c01║後句。謂若所緣有對。定是境界有對。有雖境界有對
B06n0009_p0465c02║而非所緣有對。謂眼等五根。此中大德鳩摩邏多作
B06n0009_p0465c03║如是說。
B06n0009_p0465c04║是處心欲生他礙令不起應知是有對
B06n0009_p0465c05║無對此相違
B06n0009_p0465c06║此是所許。如是已說有對無對。於此所說十有對中。
B06n0009_p0465c07║除色及聲餘八無記。謂五色根。香味觸境。不可記為
B06n0009_p0465c08║善不善性故名無記。有說。不能記異熟果故名無記。
B06n0009_p0465c09║若爾無漏應唯無記。其餘十界通善等三。謂七心界
B06n0009_p0465c10║與無貪等相應名善。貪等相應名為不善。餘名無記。
B06n0009_p0466d01║法界若是無貪等性相應等起擇滅名善。若貪等性
B06n0009_p0466d02║相應等起名為不善。餘名無記。色界聲界若善不善
B06n0009_p0466d03║心力等起身語表攝。是善不善。餘是無記。已說善等。
B06n0009_p0466d04║十八界中幾欲界繫。幾色界繫。幾無色界繫。頌曰。
B06n0009_p0466d05║欲界繫十八色界繫十四除香味二識
B06n0009_p0466d06║無色繫後三
B06n0009_p0466d07║論曰。繫謂繫屬即被縛義。欲界所繫具足十八。色界
B06n0009_p0466d08║所繫唯十四種。除香味境及鼻舌識。除香味者段食
B06n0009_p0466d09║性故。離段食欲方得生彼。除鼻舌識無所緣故若爾
B06n0009_p0466d10║觸界於彼應無。如香味境段食性故。彼所有觸非段
B06n0009_p0467a01║食性。若爾香味類亦應然。香味離食無別受用。觸有
B06n0009_p0467a02║別用持根衣等。彼離食欲香味無用。有根衣等故觸
B06n0009_p0467a03║非無。有餘師說。住此依彼靜慮等至見色聞聲。輕安
B06n0009_p0467a04║俱起有殊勝觸攝益於身。是故此三生彼靜慮猶相
B06n0009_p0467a05║隨逐。香味不爾。故在彼無。若爾鼻舌彼應非有。如香
B06n0009_p0467a06║味境彼無用故。不爾二根於彼有用。謂起言說及莊
B06n0009_p0467a07║嚴身。若為嚴身及起說用。但須依處。何用二根。如無
B06n0009_p0467a08║男根亦無依處。二根無者依處亦無。於彼可無男根
B06n0009_p0467a09║依處。彼無用故。鼻舌依處彼有用故。離根應有。有雖
B06n0009_p0467a10║無用而有根生。如處胞胎定當死者。有雖無用而非
B06n0009_p0467b01║無因。彼從何因得有根起。於根有愛發殊勝業。若離
B06n0009_p0467b02║境愛於根定然。彼離境貪應無鼻舌。或應許彼男根
B06n0009_p0467b03║亦生。若謂不生由醜陋者。陰藏隱密何容醜陋。又諸
B06n0009_p0467b04║根生非由有用。若有因力無用亦生。男根於彼雖為
B06n0009_p0467b05║醜陋。設許有因於彼應起。男根非有鼻舌應無。若爾
B06n0009_p0467b06║便違契經所說。彼無支缺不減諸根。隨彼諸根應可
B06n0009_p0467b07║有者。說為不減。何所相違。若不許然男根應有。如是
B06n0009_p0467b08║說者鼻舌二根於彼非無。但無香味。以六根愛依內
B06n0009_p0467b09║身生非依境界而得現起。其男根愛依婬觸生。婬觸
B06n0009_p0467b10║彼無。男根非有。故於色界十八界中。唯十四種理得
B06n0009_p0467c01║成立。無色界繫唯有後三。所謂意法及意識界。要離
B06n0009_p0467c02║色欲於彼得生。故無色中無十色界依緣無故五識
B06n0009_p0467c03║亦無。故唯後三無色界繫。已說界繫。十八界中幾有
B06n0009_p0467c04║漏幾無漏。頌曰。
B06n0009_p0467c05║意法意識通所餘唯有漏
B06n0009_p0467c06║論曰。意及意識道諦攝者。名為無漏。餘名有漏。法界
B06n0009_p0467c07║若是道諦無為。名為無漏。餘名有漏。餘十五界唯名
B06n0009_p0467c08║有漏。如是已說有漏無漏。十八界中幾有尋有伺。幾
B06n0009_p0467c09║無尋唯伺。幾無尋無伺。頌曰。
B06n0009_p0467c10║五識有尋伺後三三餘無
B06n0009_p0467d01║論曰。眼等五識有尋有伺。由與尋伺恒共相應。以行
B06n0009_p0467d02║相麤外門轉故。顯義決定。故說唯言。後三謂是意法
B06n0009_p0467d03║意識。根境識中各居後故。此後三界皆通三品。意界
B06n0009_p0467d04║意識界及相應法界除尋與伺。若在欲界初靜慮中
B06n0009_p0467d05║有尋有伺。靜慮中間無尋唯伺。第二靜慮以上諸地
B06n0009_p0467d06║乃至有頂無尋無伺。法界所攝非相應法。靜慮中間
B06n0009_p0467d07║伺亦如是。尋一切時無尋唯伺。無第二尋故。但伺相
B06n0009_p0467d08║應故。伺在欲界初靜慮中三品不收。應名何等。此應
B06n0009_p0467d09║名曰無伺唯尋。無第二伺故。但尋相應故。由此故言
B06n0009_p0467d10║有尋伺地有四品法。一有尋有伺。謂除尋伺餘相應
B06n0009_p0468a01║法。二無尋唯伺。謂即是尋。三無尋無伺。謂即一切非
B06n0009_p0468a02║相應法。四無伺唯尋。謂即是伺。餘十色界尋伺俱無。
B06n0009_p0468a03║常與尋伺不相應故。若五識身有尋有伺。如何得說
B06n0009_p0468a04║無分別耶。頌曰。
B06n0009_p0468a05║說五無分別由計度隨念以意地散慧
B06n0009_p0468a06║意諸念為體
B06n0009_p0468a07║論曰。傳說。分別略有三種。一自性分別。二計度分別。
B06n0009_p0468a08║三隨念分別。由五識身雖有自性而無餘二。說無分
B06n0009_p0468a09║別。如一足馬名為無足。自性分別體唯是尋。後心所
B06n0009_p0468a10║中自當辯釋。餘二分別如其次第。意地散慧諸念為
B06n0009_p0468b01║體。散謂非定。意識相應散慧。名為計度分別。若定若
B06n0009_p0468b02║散意識相應諸念。名為隨念分別。如是已說有尋伺
B06n0009_p0468b03║等。十八界中幾有所緣幾無所緣。幾有執受幾無執
B06n0009_p0468b04║受。頌曰。
B06n0009_p0468b05║七心法界半有所緣餘無前八界及聲
B06n0009_p0468b06║無執受餘二
B06n0009_p0468b07║論曰。六識意界及法界攝諸心所法。名有所緣。能取
B06n0009_p0468b08║境故。餘十色界及法界攝不相應法。名無所緣。義准
B06n0009_p0468b09║成故。如是已說有所緣等。十八界中九無執受。前七
B06n0009_p0468b10║心界及法界全。此八及聲皆無執受。所餘九界各通
B06n0009_p0468c01║二門。謂有執受無執受故。眼等五根住現在世名有
B06n0009_p0468c02║執受。過去未來名無執受。色香味觸住現在世不離
B06n0009_p0468c03║五根名有執受。若住現在非不離根過去未來。名無
B06n0009_p0468c04║執受。如在身內除與根合。髮毛爪齒大小便利洟唾
B06n0009_p0468c05║血等。及在身外地水等中色香味觸雖在現世而無
B06n0009_p0468c06║執受。有執受者。此言何義。心心所法共所執持攝為
B06n0009_p0468c07║依處名有執受。損益展轉更相隨故。即諸世間說有
B06n0009_p0468c08║覺觸。眾緣所觸覺樂等故。與此相違名無執受。如是
B06n0009_p0468c09║已說有執受等。十八界中幾大種性幾所造性。幾可
B06n0009_p0468c10║積集幾非積集。頌曰。
B06n0009_p0469b01║觸界中有二餘九色所造法一分亦然
B06n0009_p0469b02║十色可積集
B06n0009_p0469b03║論曰。觸界通二。謂大種及所造。大種有四。謂堅性等。
B06n0009_p0469b04║所造有七。謂滑性等。依大種生故名所造。餘九色界
B06n0009_p0469b05║唯是所造。謂五色根色等四境。法界一分無表業色
B06n0009_p0469b06║亦唯所造。餘七心界法界一分。除無表色俱非二種。
B06n0009_p0469b07║尊者覺天作如是說。十種色處唯大種性。彼說不然。
B06n0009_p0469b08║契經唯說堅等四相為大種故。此四大種唯觸攝故。
B06n0009_p0469b09║非堅濕等眼等所取。非色聲等身根所覺。是故彼說
B06n0009_p0469b10║理定不然。又契經說。苾芻當知。眼謂內處四大種所
B06n0009_p0469c01║造淨色。有色無見有對。乃至身處廣說亦爾。苾芻當
B06n0009_p0469c02║知。色謂外處四大種所造。有色有見有對。聲謂外處
B06n0009_p0469c03║四大種所造。有色無見有對。香味二處廣說亦爾。觸
B06n0009_p0469c04║謂外處。是四大種及四大種所造。有色無見有對。如
B06n0009_p0469c05║是經中唯說觸處攝四大種。分明顯示餘有色處皆
B06n0009_p0469c06║非大種。若爾何故。契經中言謂於眼肉團中若內各
B06n0009_p0469c07║別堅性堅類。乃至廣說。彼說不離眼根肉團有堅性
B06n0009_p0469c08║等。無相違過。入胎經中。唯說六界為士夫者。為顯能
B06n0009_p0469c09║成士夫本事。非唯爾所。彼經復說六觸處故。又諸心
B06n0009_p0469c10║所應非有故。亦不應執心所即心。以契經言想受等
B06n0009_p0469d01║心所法依止心故。又亦說有貪心等故。由此如前所
B06n0009_p0469d02║說諸界大種所造差別義成。如是已說大種性等。十
B06n0009_p0469d03║八界中。五根五境十有色界。是可積集。極微聚故。義
B06n0009_p0469d04║准餘八非可積集。非極微故。如是已說可積集等。十
B06n0009_p0469d05║八界中。幾能斫幾所斫。幾能燒幾所燒。幾能稱幾所
B06n0009_p0469d06║稱。頌曰。
B06n0009_p0469d07║謂唯外四界能斫及所斫亦所燒能稱
B06n0009_p0469d08║能燒所稱諍
B06n0009_p0469d09║論曰。色香味觸成斧薪等。此即名為能斫所斫。何法
B06n0009_p0469d10║名斫。薪等色聚相逼續生。斧等分隔令各續起。此法
B06n0009_p0470a01║名斫。身等色根不名所斫。非可全斷令成二故。非身
B06n0009_p0470a02║根等可成二分。支分離身則無根故。又身根等亦非
B06n0009_p0470a03║能斫。以淨玅故如珠寶光。如能斫所斫體唯外四界。
B06n0009_p0470a04║所燒能稱其體亦爾。謂唯外四界名所燒能稱。身等
B06n0009_p0470a05║色根亦非二事。以淨玅故如珠寶光。聲界總非。不相
B06n0009_p0470a06║續故。能燒所稱有異諍論。謂或有說。能燒所稱體亦
B06n0009_p0470a07║如前。唯外四界。或復有說。唯有火界可名能燒。所稱
B06n0009_p0470a08║唯重。如是已說能所斫等。十八界中幾異熟生。幾所
B06n0009_p0470a09║長養。幾等流性。幾有實事。幾一剎那。頌曰。
B06n0009_p0470a10║內五有熟養聲無異熟生八無礙等流
B06n0009_p0470b01║亦異熟生性餘三實唯法剎那唯後三
B06n0009_p0470b02║論曰。內五即是眼等五界。有異熟生及所長養無等
B06n0009_p0470b03║流者。離異熟生及所長養無別性故。異熟因所生名
B06n0009_p0470b04║異熟生。如牛所駕車名曰牛車。略去中言故作是說。
B06n0009_p0470b05║或所造業至得果時變而能熟故名異熟。果從彼生
B06n0009_p0470b06║名異熟生。彼所得果與因別類。而是所熟故名異熟。
B06n0009_p0470b07║或於因上假立果名。如於果上假立因名。如契經說。
B06n0009_p0470b08║今六觸處。應知即是昔所造業。飲食資助眠睡等持
B06n0009_p0470b09║勝緣所益名所長養。有說。梵行亦能長養。此唯無損
B06n0009_p0470b10║非別有益。長養相續常能護持異熟相續。猶如外郭
B06n0009_p0470c01║防援內城。聲有等流及所長養無異熟生。所以者何。
B06n0009_p0470c02║隨欲轉故。若爾不應施設論說善修遠離麤惡語故。
B06n0009_p0470c03║感得大士梵音聲相。有說。聲屬第三傳故雖由彼生
B06n0009_p0470c04║而非異熟。謂從彼業生諸大種。從諸大種緣擊發聲。
B06n0009_p0470c05║有說聲屬第五傳故。雖由彼生而非異熟。謂彼業生
B06n0009_p0470c06║異熟大種。從此傳生長養大種。此復傳生等流大種。
B06n0009_p0470c07║此乃生聲。若爾身受從業所生大種生故。應非異熟。
B06n0009_p0470c08║若受如聲便違正理。八無礙者。七心法界。此有等流
B06n0009_p0470c09║異熟生性。同類遍行因所生者是等流性。若異熟因
B06n0009_p0470c10║所引生者名異熟生。諸無礙法無積集故非所長養。
B06n0009_p0471b01║餘謂餘四色香味觸。皆通三種。有異熟生。有所長養。
B06n0009_p0471b02║有等流性。實唯法者。實謂無為。以堅實故。此法界攝
B06n0009_p0471b03║故。唯法界獨名有實。意法意識名為後三。於六三中
B06n0009_p0471b04║最後說故。唯此三界有一剎那。謂初無漏苦法忍品。
B06n0009_p0471b05║非等流故名一剎那。此說究竟非等流者。餘有為法
B06n0009_p0471b06║無非等流。苦法忍相應心名意界意識界。餘俱起法
B06n0009_p0471b07║名為法界。如是已說異熟生等。今應思擇。若有眼界
B06n0009_p0471b08║先不成就今得成就亦眼識耶。若眼識界先不成就
B06n0009_p0471b09║今得成就亦眼界耶。如是等問。今應略答。頌曰。
B06n0009_p0471b10║眼與眼識界獨俱得非等
B06n0009_p0471c01║論曰。獨得者。謂或有眼界先不成就今得成就非眼
B06n0009_p0471c02║識。謂生欲界漸得眼根。及無色沒生二三四靜慮地
B06n0009_p0471c03║時。或有眼識先不成就今得成就非眼界。謂生二三
B06n0009_p0471c04║四靜慮地眼識現起。及從彼沒生下地時。俱得者。謂
B06n0009_p0471c05║或有二界先不成就今得成就。謂無色沒生於欲界
B06n0009_p0471c06║及梵世時。非者俱非。謂除前相。等謂若有成就眼界
B06n0009_p0471c07║亦眼識耶。應作四句。第一句者。謂生二三四靜慮地
B06n0009_p0471c08║眼識不起。第二句者。謂生欲界未得眼根及得已失。
B06n0009_p0471c09║第三句者。謂生欲界得眼不失。及生梵世若生二三
B06n0009_p0471c10║四靜慮地正見色時。第四句者。謂除前相。如是眼界
B06n0009_p0471d01║與色界眼識與色界得成就等如理應思。為攝如是
B06n0009_p0471d02║所未說義。是故頌中總復言等。如是已說得成就等。
B06n0009_p0471d03║十八界中幾內幾外。頌曰。
B06n0009_p0471d04║內十二眼等色等六為外
B06n0009_p0471d05║論曰。六根六識十二名內。外謂所餘色等六境。我依
B06n0009_p0471d06║名內。外謂此餘。我體既無內外。何有我執依止。故假
B06n0009_p0471d07║說心為我。故契經說。
B06n0009_p0471d08║由善調伏我智者得生天
B06n0009_p0471d09║世尊餘處說調伏心。如契經言。
B06n0009_p0471d10║應善調伏心心調能引樂
B06n0009_p0472a01║故但於心假說為我。眼等為此所依親近。故說名內。
B06n0009_p0472a02║色等為此所緣踈遠。故說名外。若爾六識應不名內。
B06n0009_p0472a03║未至意位非心依故。至意位時不失六識界。未至意
B06n0009_p0472a04║位亦非越意相。若異此者。意界唯應在過去世六識
B06n0009_p0472a05║唯在現在未來。便違自宗許十八界皆通三世。又若
B06n0009_p0472a06║未來現在六識無意界相過去意界亦應不立。相於
B06n0009_p0472a07║三世無改易故。已說內外。十八界中幾是同分。幾彼
B06n0009_p0472a08║同分。頌曰。
B06n0009_p0472a09║法同分餘二作不作自業
B06n0009_p0472a10║論曰。法同分者。謂一法界唯是同分。若境與識定為
B06n0009_p0472b01║所緣。識於其中已生生法。此所緣境說名同分。無一
B06n0009_p0472b02║法界不於其中已正當生無邊意識。由諸聖者決定
B06n0009_p0472b03║生心。觀一切法皆為無我。彼除自體及俱有法。餘一
B06n0009_p0472b04║切法皆為所緣。如是所除亦第二念心所緣境。此二
B06n0009_p0472b05║念心緣一切境無不周遍。是故法界恒名同分。餘二
B06n0009_p0472b06║者。謂餘十七界皆有同分及彼同分。何名同分彼同
B06n0009_p0472b07║分耶。謂作自業不作自業。若作自業名為同分。不作
B06n0009_p0472b08║自業名彼同分。此中眼界於有見色已正當見名同
B06n0009_p0472b09║分眼。如是廣說。乃至意界各於自境應說自用。迦濕
B06n0009_p0472b10║彌羅國毘婆沙師說。彼同分眼但有四種。謂不見色
B06n0009_p0472c01║已正當滅及不生法。西方諸師說有五種。謂不生法
B06n0009_p0472c02║復開為二。一有識屬。二無識屬。乃至身界應知亦然。
B06n0009_p0472c03║意彼同分唯不生法。色界為眼已正當見名同分色。
B06n0009_p0472c04║彼同分色亦有四種。謂非眼見已正當滅及不生法。
B06n0009_p0472c05║廣說乃至觸界亦爾。各對自根應說自用。應知同分
B06n0009_p0472c06║及彼同分。眼若於一是同分。於餘一切亦同分。彼同
B06n0009_p0472c07║分亦如是。廣說乃至意界亦爾。色即不然於見者是
B06n0009_p0472c08║同分。於不見者是彼同分。所以者何。色有是事。謂一
B06n0009_p0472c09║所見亦多所見。如觀月儛相撲等色。眼無是事。謂一
B06n0009_p0472c10║眼根二能見色。眼不共故。依一相續建立同分及彼
B06n0009_p0472d01║同分。色是共故。依多相續建立同分及彼同分。如說
B06n0009_p0472d02║色界聲香味觸應知亦爾。聲可如色。香味觸三至根
B06n0009_p0472d03║方取。是不共故。一取非餘。理應如眼等。不應如色說。
B06n0009_p0472d04║雖有是理而容有共。所以者何。香等三界於一及餘。
B06n0009_p0472d05║皆有可生鼻等識義。眼等不然。故如色說。眼等六識
B06n0009_p0472d06║同分彼同分生不生法故。如意界說。云何同分彼同
B06n0009_p0472d07║分義。根境識三更相交涉故名為分。或復分者是己
B06n0009_p0472d08║作用。或復分者是所生觸。同有此分故名同分。與此
B06n0009_p0472d09║相違名彼同分。由非同分與彼同分種類分同。名彼
B06n0009_p0472d10║同分。已說同分及彼同分。十八界中幾見所斷。幾修
B06n0009_p0473a01║所斷。幾非所斷。頌曰。
B06n0009_p0473a02║十五唯修斷後三界通三不染非六生
B06n0009_p0473a03║色定非見斷
B06n0009_p0473a04║論曰。十五界者。謂十色界及五識界。唯修斷者。此十
B06n0009_p0473a05║五界唯修所斷。後三界者。意界法界及意識界。通三
B06n0009_p0473a06║者。謂此後三界各通三種。八十八隨眠及彼俱有法
B06n0009_p0473a07║并隨行得。皆見所斷。諸餘有漏皆修所斷。一切無漏
B06n0009_p0473a08║皆非所斷。豈不更有見所斷法。謂異生性及招惡趣
B06n0009_p0473a09║身語業等。此與聖道極相違故。雖爾此法非見所斷。
B06n0009_p0473a10║略說彼相。謂不染法。非六生色。定非見斷。其異生性
B06n0009_p0473d01║是不染污無記性攝。已離欲者斷善根者猶成就故。
B06n0009_p0473d02║此異生性若見所斷。苦法忍位應是異生。六謂意處
B06n0009_p0473d03║異此而生名非六生。是從眼等五根生義。即五識等。
B06n0009_p0473d04║色謂一切身語業等。前及此色。定非見斷。所以者何。
B06n0009_p0473d05║非迷諦理親發起故。如是已說見所斷等。十八界中
B06n0009_p0473d06║幾是見幾非見。頌曰。
B06n0009_p0473d07║眼法界一分八種說名見五識俱生慧
B06n0009_p0473d08║非見不度故眼見色同分非彼能依識
B06n0009_p0473d09║傳說不能觀被障諸色故
B06n0009_p0473d10║論曰。眼全是見。法界一分八種是見。餘皆非見。何等
B06n0009_p0474a01║為八。謂身見等五染污見。世間正見。有學正見。無學
B06n0009_p0474a02║正見。於法界中此八是見。所餘非見。身見等五隨眠
B06n0009_p0474a03║品中時至當說。世間正見。謂意識相應善有漏慧。有
B06n0009_p0474a04║學正見。謂有學身中諸無漏見。無學正見。謂無學身
B06n0009_p0474a05║中諸無漏見。譬如夜分晝分有雲無雲覩眾色像明
B06n0009_p0474a06║昧有異。如是世間諸見有染無染。學無學見。觀𧦴法
B06n0009_p0474a07║相明昧不同。何故世間正見唯意識相應。以五識俱
B06n0009_p0474a08║生慧不能決度故。審慮為先決度名見。五識俱慧無
B06n0009_p0474a09║如是能。以無分別是故非見。准此所餘染無染慧及
B06n0009_p0474a10║諸餘法非見應知。若爾眼根不能決度。云何名見。以
B06n0009_p0474b01║能明利觀照諸色故亦名見。若眼見者餘識行時亦
B06n0009_p0474b02║應名見。非一切眼皆能現見。誰能現見。謂同分眼與
B06n0009_p0474b03║識合位能見非餘。若爾則應彼能依識見色非眼。不
B06n0009_p0474b04║爾眼識定非能見。所以者何。傳說。不能觀障色故。現
B06n0009_p0474b05║見壁等所障諸色則不能觀。若識見者識無對故。壁
B06n0009_p0474b06║等不礙應見障色。於被障色眼識不生。識既不生如
B06n0009_p0474b07║何當見。眼識於彼何故不生。許眼見者眼有對故於
B06n0009_p0474b08║被障色無見功能。識與所依一境轉故。可言於彼眼
B06n0009_p0474b09║識不生。許識見者何緣不起。眼豈如身根境合方取
B06n0009_p0474b10║而言有對故不見彼耶。又頗胝迦璢璃雲母水等所
B06n0009_p0474c01║障云何得見。是故不由眼有對故於彼障色無見功
B06n0009_p0474c02║能。若爾所執眼識云何。若於是處光明無隔。於被障
B06n0009_p0474c03║色眼識亦生。若於是處光明有隔。於被障色眼識不
B06n0009_p0474c04║生。識既不生故不能見。然經說眼能見色者。是見所
B06n0009_p0474c05║依故說能見。如彼經言意能識法。非意能識。以過去
B06n0009_p0474c06║故。何者能識。謂是意識。意是識依故說能識。或就所
B06n0009_p0474c07║依說能依業。如世間說牀座言聲。又如經言眼所識
B06n0009_p0474c08║色可愛可樂。然實非此可愛樂色是眼所識。又如經
B06n0009_p0474c09║說。梵志當知。以眼為門唯為見色。故知眼識依眼門
B06n0009_p0474c10║見。亦不應言門即是見。豈容經說以眼為見唯為見
B06n0009_p0474d01║色。若識能見誰復了別。見與了別二用何異。以即見
B06n0009_p0474d02║色名了色故。譬如少分慧名能見亦能揀擇。如是少
B06n0009_p0474d03║分識名能見亦能了別。有餘難言。若眼能見。眼是見
B06n0009_p0474d04║者誰是見用。此言非難如共許識是能了別。然無了
B06n0009_p0474d05║者了用不同。見亦應爾。有餘復言。眼識能見。是見所
B06n0009_p0474d06║依故。眼亦名能見。如鳴所依故亦說鐘能鳴。若爾眼
B06n0009_p0474d07║根識所依故應名能識。無如是失。世間同許眼識是
B06n0009_p0474d08║見。由彼生時識能見色不言識色。毗婆沙中亦作是
B06n0009_p0474d09║說。若眼所得眼識所了說名所見。是故但說眼名能
B06n0009_p0474d10║見。不名能識。唯識現前說能識色。譬如說日名能作
B06n0009_p0475a01║晝。經部諸師有作是說。如何共聚摣掣虛空眼色等
B06n0009_p0475a02║緣生於眼識。此等於見孰為能所。唯法因果實無作
B06n0009_p0475a03║用。為順世情假興言說。眼名能見。識名能了。智者於
B06n0009_p0475a04║中不應封著。如世尊說。方域言詞不應堅執。世俗名
B06n0009_p0475a05║想不應固求。然迦濕彌羅國毗婆沙宗。說眼能見耳
B06n0009_p0475a06║能聞鼻能齅舌能嘗身能覺意能了。於見色時。為一
B06n0009_p0475a07║眼見。為二眼見。此無定准。頌曰。
B06n0009_p0475a08║或二眼俱時見色分明故
B06n0009_p0475a09║論曰。阿毗達磨諸大論師咸言。或時二眼俱見。以開
B06n0009_p0475a10║二眼見色分明。開一眼時不分明故。又開一眼觸一
B06n0009_p0475b01║眼時。便於現前見二月等。閉一觸一此事則無。是故
B06n0009_p0475b02║或時二眼俱見。非所依別識成二分。住無方故不同
B06n0009_p0475b03║礙色。若此宗說眼見耳聞乃至意了。彼所取境根正
B06n0009_p0475b04║取時。為至不至。頌曰。
B06n0009_p0475b05║眼耳意根境不至三相違
B06n0009_p0475b06║論曰。眼耳意根取非至境。謂眼能見遠處諸色。眼中
B06n0009_p0475b07║藥等則不能觀。耳亦能聞遠處聲響。逼耳根者則不
B06n0009_p0475b08║能聞。若眼耳根唯取至境。則修定者應不修生天眼
B06n0009_p0475b09║耳根。如鼻根等。若眼能見不至色者。何故不能普見
B06n0009_p0475b10║一切遠有障等不至諸色。如何磁石吸不至鐵。非吸
B06n0009_p0475c01║一切不至鐵耶。執見至境亦同此難。何故不能普見
B06n0009_p0475c02║一切眼藥籌等至眼諸色。又如鼻等能取至境。然不
B06n0009_p0475c03║能取一切與根俱有香等。如是眼根雖見不至而非
B06n0009_p0475c04║一切。耳根亦爾。意無色故非能有至。有執。耳根通取
B06n0009_p0475c05║至境及不至境。自耳中聲亦能聞故。所餘鼻等三有
B06n0009_p0475c06║色根。與上相違唯取至境。如何知鼻唯取至香。由斷
B06n0009_p0475c07║息時不齅香故。云何名至。謂無間生。又諸極微為相
B06n0009_p0475c08║觸不。迦濕彌羅國毗婆沙師說不相觸。所以者何。若
B06n0009_p0475c09║諸極微遍體相觸。即有實物體相雜過。若觸一分成
B06n0009_p0475c10║有分失。然諸極微更無細分。若爾何故相擊發聲。但
B06n0009_p0475d01║由極微無間生故。若許相觸擊石拊手體應相糅。不
B06n0009_p0475d02║相觸者聚色相擊云何不散。風界攝持故令不散。或
B06n0009_p0475d03║有風界能有壞散。如刧壞時。或有風界能有成攝。如
B06n0009_p0475d04║刧成時。云何三根由無間至名取至境。即由無間名
B06n0009_p0475d05║取至境。謂於中間都無片物。又和合色許有分故相
B06n0009_p0475d06║觸無失。由許此理。毗婆沙文義善成立。故彼問言。諸
B06n0009_p0475d07║是觸物為是觸為因故生。為非觸為因故生。諸非觸
B06n0009_p0475d08║物為問亦爾。彼就此理為不定答。有時是觸為因生
B06n0009_p0475d09║於非觸。謂和合物正離散時。有時非觸為因生於是
B06n0009_p0475d10║觸。謂離散物正和合時。有時是觸為因生於是觸。謂
B06n0009_p0476a01║和合物復和合時。有時非觸為因生於非觸。謂向遊
B06n0009_p0476a02║塵同類相續。尊者世友說。諸極微相觸即應住至後
B06n0009_p0476a03║念。然大德說。一切極微實不相觸。但由無間假立觸
B06n0009_p0476a04║名。此大德意應可愛樂。若異此者是諸極微應有間
B06n0009_p0476a05║隙。中間既空誰障其行許為有對。又離極微無和合
B06n0009_p0476a06║色。和合相觸即觸極微。如可變礙此亦應爾。又許極
B06n0009_p0476a07║微若有方分。觸與不觸皆應有分。若無方分設許相
B06n0009_p0476a08║觸亦無斯過。又眼等根。為於自境唯取等量速疾轉
B06n0009_p0476a09║故如旋火輪見大山等。為於自境通取等量不等量
B06n0009_p0476a10║耶。頌曰。
B06n0009_p0476b01║應知鼻等三唯取等量境
B06n0009_p0476b02║論曰。前說至境鼻等三根。應知唯能取等量境。如根
B06n0009_p0476b03║微量境微亦然。相稱合生鼻等識故。眼耳不定。謂眼
B06n0009_p0476b04║於色有時取小如見毛端。有時取大如暫開目見大
B06n0009_p0476b05║山等。有時取等如見蒲萄。如是耳根聽蚊雷等所發
B06n0009_p0476b06║種種小大音聲。隨其所應小大等量。意無質礙。不可
B06n0009_p0476b07║辯其形量差別。云何眼等諸根極微安布差別。眼根
B06n0009_p0476b08║極微在眼星上傍布而住。如香𮏉花。清徹膜覆令無
B06n0009_p0476b09║分散。有說。重累如丸而住。體清徹故。如頗胝迦不相
B06n0009_p0476b10║障礙。耳根極微居耳穴內旋環而住。如卷樺皮。鼻根
B06n0009_p0476c01║極微居鼻頞內背上面下。如雙爪甲。此初三根橫作
B06n0009_p0476c02║行度處無高下。如冠華鬘。舌根極微布在舌上。形如
B06n0009_p0476c03║半月。傳說。舌中如毛端量非為舌根極微所遍。身根
B06n0009_p0476c04║極微遍住身分。如身形量。女根極微形如鼓𣞙。男根
B06n0009_p0476c05║極微形如指𩎽。眼根極微有時一切皆是同分。有時
B06n0009_p0476c06║一切皆彼同分。有時一分是彼同分餘是同分。乃至
B06n0009_p0476c07║舌根極微亦爾。身根極微定無一切皆是同分。乃至
B06n0009_p0476c08║極熱捺落迦中猛焰纏身。猶有無量身根極微是彼
B06n0009_p0476c09║同分。傳說。身根設遍發識身應散壞。以無根境各一
B06n0009_p0476c10║極微為所依緣能發身識。五識決定積集多微。方成
B06n0009_p0476d01║所依所緣性故。即由此理亦說極微名無見體。不可
B06n0009_p0476d02║見故。如前所說。識有六種。謂眼識界乃至意識。為如
B06n0009_p0476d03║五識唯緣現在意識通緣三世非世。如是諸識依亦
B06n0009_p0476d04║爾耶。不爾云何。頌曰。
B06n0009_p0476d05║後依唯過去五識依或俱
B06n0009_p0476d06║論曰。意識唯依無間滅意。眼等五識所依或俱。或言
B06n0009_p0476d07║表此亦依過去。眼是眼識俱生所依。如是乃至身是
B06n0009_p0476d08║身識俱生所依。同現世故。無間滅意是過去依。此五
B06n0009_p0476d09║識身所依各二。謂眼等五是別所依。意根為五通所
B06n0009_p0476d10║依性。故如是說。若是眼識所依性者。即是眼識等無
B06n0009_p0477a01║間緣耶。設是眼識等無間緣者。復是眼識所依性耶。
B06n0009_p0477a02║應作四句。第一句謂俱生眼根。第二句謂無間滅心
B06n0009_p0477a03║所法界。第三句謂過去意根。第四句謂除所說法。乃
B06n0009_p0477a04║至身識亦爾。各各應說自根。意識應作順前句答。謂
B06n0009_p0477a05║是意識所依性者。定是意識等無間緣。有是意識等
B06n0009_p0477a06║無間緣非與意識為所依性。謂無間滅心所法界。何
B06n0009_p0477a07║因識起俱託二緣。得所依名在根非境。頌曰。
B06n0009_p0477a08║隨根變識異故眼等名依
B06n0009_p0477a09║論曰。眼等即是眼等六界。由眼等根有轉變故。諸識
B06n0009_p0477a10║轉異。隨根增損識明昧故。非色等變令識有異。以識
B06n0009_p0477b01║隨根不隨境故。依名唯在眼等非餘。何緣色等正是
B06n0009_p0477b02║所識。而名眼識乃至意識不名色識乃至法識。頌曰。
B06n0009_p0477b03║彼及不共因故隨根說識
B06n0009_p0477b04║論曰。彼謂前說眼等名依。根是依故隨根說識。及不
B06n0009_p0477b05║共者。謂眼唯自眼識所依。色亦通為他身眼識及通
B06n0009_p0477b06║自他意識所取。乃至身觸應知亦爾。由所依勝及不
B06n0009_p0477b07║共因故。識得名隨根非境。如名鼓聲及麥芽等。隨身
B06n0009_p0477b08║所住眼見色時。身眼色識地為同不。應言此四或異
B06n0009_p0477b09║或同。謂生欲界。若以自地眼見自地色。四皆自地。若
B06n0009_p0477b10║以初靜慮眼見欲界色。身色欲界眼識初定。見初定
B06n0009_p0477c01║色。身屬欲界三屬初定。若以二靜慮眼見欲界色。身
B06n0009_p0477c02║色欲界眼屬二定識屬初定。見初定色。身屬欲界眼
B06n0009_p0477c03║屬二定色識初定。見二定色。身屬欲界眼色二定識
B06n0009_p0477c04║屬初定。如是若以三四靜慮地眼。見下地色或自地
B06n0009_p0477c05║色。如理應思。生初靜慮。若以自地眼見自地色。四皆
B06n0009_p0477c06║同地。見欲界色。三屬初定色屬欲界。若以二靜慮眼
B06n0009_p0477c07║見初定色。三屬初定眼屬二定。見欲界色。身識初定
B06n0009_p0477c08║色屬欲界眼屬二定。見二定色。身識初定眼色二定。
B06n0009_p0477c09║如是若以三四靜慮地眼。見自地色或下上色。如理
B06n0009_p0477c10║應思。如是生二三四靜慮。以自他地眼。見自他地色。
B06n0009_p0477d01║如理應思。餘界亦應如是分別。今當略辯此決定相。
B06n0009_p0477d02║頌曰。
B06n0009_p0477d03║眼不下於身色識非上眼色於識一切
B06n0009_p0477d04║二於身亦然如眼耳亦然次三皆自地
B06n0009_p0477d05║身識自下地意不定應知
B06n0009_p0477d06║論曰。身眼色三皆通五地。謂在欲界四靜慮中。眼識
B06n0009_p0477d07║唯在欲界初定。此中眼根望身生地或等或上終不
B06n0009_p0477d08║居下。色識望眼等下非上。下眼不能見上色故。上識
B06n0009_p0477d09║不依下地眼故。色望於識通等上下。色識於身如色
B06n0009_p0477d10║於識。廣說耳界應知如眼。謂耳不下於身。聲識非上
B06n0009_p0478a01║耳。聲於識一切。二於身亦然隨其所應廣如眼釋。鼻
B06n0009_p0478a02║舌身三總皆自地。於中別者。謂身與觸其地必同。識
B06n0009_p0478a03║望觸身或自或下。自謂若生欲界初定。生上三定謂
B06n0009_p0478a04║之為下。應知意界四事不定。謂意有時與身識法四
B06n0009_p0478a05║皆同地。有時上下。身唯五地。三通一切。於遊等至及
B06n0009_p0478a06║受生時。隨其所應或同或異。如後定品當廣分別。為
B06n0009_p0478a07║捨繁文故今未辯。前後再述用少功多。傍論已周。應
B06n0009_p0478a08║辯正論。今當思擇。十八界中誰六識內幾識所識。幾
B06n0009_p0478a09║常幾無常。幾根幾非根。頌曰。
B06n0009_p0478a10║五外二所識常法界無為法一分是根
B06n0009_p0478b01║并內界十二
B06n0009_p0478b02║論曰。十八界中。色等五界如其次第眼等五識各一
B06n0009_p0478b03║所識。又總皆是意識所識。如是五界各六識中二識
B06n0009_p0478b04║所識。由此准知。餘十三界一切唯是意識所識。非五
B06n0009_p0478b05║識身所緣境故。十八界中無有一界全是常者。唯法
B06n0009_p0478b06║一分無為是常。義准。無常法餘餘界。又經中說二十
B06n0009_p0478b07║二根。謂眼根耳根鼻根舌根身根意根女根男根命
B06n0009_p0478b08║根樂根苦根喜根憂根捨根信根勤根念根定根慧
B06n0009_p0478b09║根未知當知根已知根具知根。阿毗達磨諸大論師。
B06n0009_p0478b10║皆越經中六處次第。於命根後方說意根。有所緣故。
B06n0009_p0478c01║如是所說二十二根。十八界中內十二界法一分攝。
B06n0009_p0478c02║法一分者。命等十一後三一分。法界攝故。內十二者。
B06n0009_p0478c03║眼等五根如自名攝。意根通是七心界攝。後三一分
B06n0009_p0478c04║意意識攝。女根男根即是身界一分所攝。如後當辯。
B06n0009_p0478c05║義准。所餘色等五界法界一分皆體非根。
B06n0009_p0478c06║冠導阿毗達磨俱舍論卷第二（說一切有部）
B06n0009_p0478c07║音釋
B06n0009_p0478c08║鵂[(堊-王+田)*鳥]（鵂許鳩切[(堊-王+田)*鳥]力求切鵂[(堊-王+田)*鳥]怪鳥也）。洟（他計切）。儛（文甫切與舞同）。頗胝迦
B06n0009_p0478c09║（梵語具云塞頗胝迦此云水玉胝張尼切）。摣（側加切手取物也）。拊（芳武切拍也）。糅（女救
B06n0009_p0478c10║切雜也）。𮏉（宣佳切胡𮏉也）。𣞙（蘇朗切鼓匡木）。𩎽（都合切指衣也）。