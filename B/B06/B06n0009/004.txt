B06n0009_p0490d01║冠導阿毗達磨俱舍論卷第四
B06n0009_p0490d02║尊者世親造
B06n0009_p0490d03║唐三藏法師玄奘奉詔譯
B06n0009_p0490d04║扶桑雒陽比丘旭雅編輯
B06n0009_p0490d05║分別根品第二之二
B06n0009_p0490d06║今應思擇。一切有為如相不同。生亦各異。為有諸法
B06n0009_p0490d07║決定俱生。有定俱生。謂一切法略有五品。一色。二心。
B06n0009_p0490d08║三心所。四心不相應行。五無為。無為無生此中不說。
B06n0009_p0490d09║今先辯色決定俱生。頌曰。
B06n0009_p0490d10║欲微聚無聲無根有八事有身根九事
B06n0009_p0490d11║十事有餘根
B06n0009_p0491a01║論曰。色聚極細立微聚名。為顯更無細於此者。此在
B06n0009_p0491a02║欲界無聲無根。八事俱生隨一不減。云何八事。謂四
B06n0009_p0491a03║大種及四所造色香味觸。無聲有根諸極微聚。此俱
B06n0009_p0491a04║生事或九或十。有身根聚九事俱生。八事如前。身為
B06n0009_p0491a05║第九。有餘根聚十事俱生。九事如前加眼等一。眼耳
B06n0009_p0491a06║鼻舌必不離身。展轉相望處各別故。於前諸聚若有
B06n0009_p0491a07║聲生。如次數增九十十一。以有聲處不離根生。謂有
B06n0009_p0491a08║執受大種因起。若四大種不相離生。於諸聚中堅濕
B06n0009_p0491a09║煖動。云何隨一可得非餘。於彼聚中勢用增者明了
B06n0009_p0491a10║可得。餘體非無。如覺針鋒與籌合觸。如嘗鹽味與麨
B06n0009_p0491b01║合味。云何於彼知亦有餘。由有攝熟長持業故。有說。
B06n0009_p0491b02║遇緣堅等便有流等相故。如水聚中由極冷故有煖
B06n0009_p0491b03║相起。雖不相離而冷用增。如受及聲用有勝劣。有餘
B06n0009_p0491b04║師說。於此聚中餘有種子未有體相故。契經說。於木
B06n0009_p0491b05║聚中有種種界。界謂種子。如何風中知有顯色。此義
B06n0009_p0491b06║可信。不可比知。或所合香現可取故。香與顯色不相
B06n0009_p0491b07║離故。前說色界香味並無故。彼無聲有六七八。有聲
B06n0009_p0491b08║有七八九俱生。此可准知故不別說。此中言事為依
B06n0009_p0491b09║體說。為依處說。若爾何過。二俱有過。若依體說。八九
B06n0009_p0491b10║十等便為太少。由諸微聚必有形色有多極微共積
B06n0009_p0491c01║集故。重性輕性定隨有一。滑性澀性隨一亦然。或處
B06n0009_p0491c02║有冷有饑有渴。是則所言有太少過。若依處說。八九
B06n0009_p0491c03║十等便為太多。由四大種觸處攝故。應說四等。是則
B06n0009_p0491c04║所言有太多失。二俱無過。應知此中所言事者。一分
B06n0009_p0491c05║依體說。謂所依大種。一分依處說。謂能依造色。若爾
B06n0009_p0491c06║大種事應成多。造色各別依一四大種故。應知此中
B06n0009_p0491c07║依體類說。諸四大種類無別故。何用分別如是語為。
B06n0009_p0491c08║語隨欲生。義應思擇。如是已辯色定俱生。餘定俱生
B06n0009_p0491c09║今次當辯。頌曰。
B06n0009_p0491c10║心心所必俱諸行相或得
B06n0009_p0491d01║論曰。心與心所必定俱生。隨闕一時餘則不起。諸行
B06n0009_p0491d02║即是一切有為。謂色心心所心不相應行。前必俱言
B06n0009_p0491d03║流至於此。謂色心等諸行生時。必與有為四相俱起。
B06n0009_p0491d04║言或得者。謂諸行內唯有情法與得俱生。餘法不然。
B06n0009_p0491d05║是故言或。向言心所。何者是耶。頌曰。
B06n0009_p0491d06║心所且有五大地法等異
B06n0009_p0491d07║論曰。諸心所法且有五品。何等為五。一大地法。二大
B06n0009_p0491d08║善地法。三大煩惱地法。四大不善地法。五小煩惱地
B06n0009_p0491d09║法。地謂行處。若此是彼所行處。即說此為彼法地。大
B06n0009_p0491d10║法地故名為大地。此中若法大地所有名大地法。謂
B06n0009_p0492a01║法恒於一切心有。彼法是何。頌曰。
B06n0009_p0492a02║受想思觸欲慧念與作意勝解三摩地
B06n0009_p0492a03║遍於一切心
B06n0009_p0492a04║論曰。傳說。如是所列十法。諸心剎那和合遍有。此中
B06n0009_p0492a05║受謂三種領納苦樂俱非有差別故。想謂於境取差
B06n0009_p0492a06║別相。思謂能令心有造作。觸謂根境識和合生。能有
B06n0009_p0492a07║觸對。欲謂希求所作事業。慧謂於法能有簡擇。念謂
B06n0009_p0492a08║於緣明記不忘。作意謂能令心警覺。勝解謂能於境
B06n0009_p0492a09║印可。三摩地謂心一境性。諸心心所異相微細。一一
B06n0009_p0492a10║相續分別尚難。況一剎那俱時而有。有色諸藥色根
B06n0009_p0492b01║所取。其味差別尚難了知。況無色法唯覺慧取。如是
B06n0009_p0492b02║已說十大地法。大善法地名大善地。此中若法大善
B06n0009_p0492b03║地所有名大善地法。謂法恒於諸善心有。彼法是何。
B06n0009_p0492b04║頌曰。
B06n0009_p0492b05║信及不放逸輕安捨慙愧二根及不害
B06n0009_p0492b06║勤唯遍善心
B06n0009_p0492b07║論曰。如是諸法唯遍善心。此中信者。令心澄淨。有說。
B06n0009_p0492b08║於諦寶業果中現前忍許故名為信。不放逸者。修諸
B06n0009_p0492b09║善法離諸不善法。復何名修。謂此於善專注為性。餘
B06n0009_p0492b10║部經中有如是釋。能守護心名不放逸。輕安者。謂心
B06n0009_p0492c01║堪任性。豈無經亦說有身輕安耶。雖非無說。此如身
B06n0009_p0492c02║受應知亦爾。如何可立此為覺支。應知此中身輕安
B06n0009_p0492c03║者身堪任性。復如何說此為覺支。能順覺支故無有
B06n0009_p0492c04║失。以身輕安能引覺支心輕安故。於餘亦見有是說
B06n0009_p0492c05║耶。有如經說。喜及順喜法名喜覺支。瞋及瞋因緣名
B06n0009_p0492c06║瞋恚蓋。正見正思惟正勤名慧蘊。思惟及勤雖非慧
B06n0009_p0492c07║性隨順慧故亦得慧名。故身輕安順覺支故得名無
B06n0009_p0492c08║失。心平等性無警覺性說名為捨。如何可說於一心
B06n0009_p0492c09║中有警覺性無警覺性。作意與捨二相應起。豈不前
B06n0009_p0492c10║說諸心心所其相微細難可了知。有雖難了由審推
B06n0009_p0492d01║度而復可知。此最難知。謂相違背而不乖反。此有警
B06n0009_p0492d02║覺於餘則無。二既懸殊有何乖反。若爾不應同緣一
B06n0009_p0492d03║境。或應一切皆互相應。如是種類所餘諸法此中應
B06n0009_p0492d04║求。如彼理趣。今於此中應知亦爾。慙愧二種如後當
B06n0009_p0492d05║釋。二根者。謂無貪無瞋無癡善根慧為性故。前已說
B06n0009_p0492d06║在大地法中。不重說為大善地法。言不害者。謂無損
B06n0009_p0492d07║惱。勤謂令心勇悍為性。如是已說大善地法。大煩惱
B06n0009_p0492d08║法地名大煩惱地。此中若法大煩惱地所有名大煩
B06n0009_p0492d09║惱地法。謂法恒於染汙心有。彼法是何。頌曰。
B06n0009_p0492d10║癡逸怠不信惛掉恒唯染
B06n0009_p0493a01║論曰。此中癡者。所謂愚癡。即是無明無智無顯。逸謂
B06n0009_p0493a02║放逸。不修諸善。是修諸善所對治法。怠謂懈怠心不
B06n0009_p0493a03║勇悍。是前所說勤所對治。不信者謂心不澄淨。是前
B06n0009_p0493a04║所說信所對治。惛謂惛沉。對法中說。云何惛沉。謂身
B06n0009_p0493a05║重性心重性。身無堪任性心無堪任性。身惛沉性心
B06n0009_p0493a06║惛沉性。是名惛沉。此是心所。如何名身。如身受言。故
B06n0009_p0493a07║亦無失。掉謂掉舉令心不靜。唯有如是六種。名大煩
B06n0009_p0493a08║惱地法。豈不根本阿毘達磨中說有十種大煩惱地
B06n0009_p0493a09║法。又於彼論不說惛沉。何者為十。謂不信懈怠失念
B06n0009_p0493a10║心亂無明不正知非理作意邪勝解掉舉放逸。天愛。
B06n0009_p0493b01║汝今但知言至不閑意旨。意旨者何。謂失念心亂不
B06n0009_p0493b02║正知非理作意邪勝解已。說彼在大地法中。不應重
B06n0009_p0493b03║立為大煩惱地法。如無癡善根慧為體故非大善地
B06n0009_p0493b04║法。彼亦應爾。即染汙念名為失念。染汙等持名為心
B06n0009_p0493b05║亂。諸染汙慧名不正知。染汙作意勝解名為非理作
B06n0009_p0493b06║意及邪勝解故說。若是大地法亦大煩惱地法耶。應
B06n0009_p0493b07║作四句。第一句謂受想思觸欲。第二句謂不信懈怠
B06n0009_p0493b08║無明掉舉放逸。第三句謂如前說。念等五法。第四句
B06n0009_p0493b09║謂除前相。有執。邪等持非即是心亂。彼作四句。與此
B06n0009_p0493b10║不同。又許惛沉通與一切煩惱相應。不許說在大煩
B06n0009_p0493c01║惱地法。於誰有過。有作是言。應說在此。而不說者順
B06n0009_p0493c02║等持故。彼謂諸有惛沉行者速發等持。非掉舉行。誰
B06n0009_p0493c03║惛沉行非掉舉行。誰掉舉行非惛沉行。此二未嘗不
B06n0009_p0493c04║俱行故。雖爾應知隨增說行。雖知說行隨用偏增。而
B06n0009_p0493c05║依有體建立地法。故此地法唯六義成。此唯遍染心
B06n0009_p0493c06║俱起非餘故。如是已說大煩惱地法。大不善法地名
B06n0009_p0493c07║大不善地。此中若法大不善地所有名大不善地法。
B06n0009_p0493c08║謂法恒於不善心有。彼法是何。頌曰。
B06n0009_p0493c09║唯遍不善心無慙及無愧
B06n0009_p0493c10║論曰。唯二心所但與一切不善心俱。謂無慙愧。故唯
B06n0009_p0493d01║二種名此地法。此二法相如後當辯。如是已說大不
B06n0009_p0493d02║善地法。小煩惱法地名小煩惱地。此中若法小煩惱
B06n0009_p0493d03║地所有名小煩惱地法。謂法少分染汙心俱。彼法是
B06n0009_p0493d04║何。頌曰。
B06n0009_p0493d05║忿覆慳嫉惱害恨諂誑憍如是類名為
B06n0009_p0493d06║小煩惱地法
B06n0009_p0493d07║論曰。如是類法唯修所斷。意識地起。無明相應。各別
B06n0009_p0493d08║現行。故名為小煩惱地法。此法如後隨煩惱中當廣
B06n0009_p0493d09║分別。如是已說五品心所。復有此餘不定心所。惡作
B06n0009_p0493d10║睡眠尋伺等法。此中應說。於何心品有幾心所決定
B06n0009_p0494a01║俱生。頌曰。
B06n0009_p0494a02║欲有尋伺故於善心品中二十二心所
B06n0009_p0494a03║有時增惡作於不善不共見俱唯二十
B06n0009_p0494a04║四煩惱忿等惡作二十一有覆有十八
B06n0009_p0494a05║無覆許十二睡眠遍不違若有皆增一
B06n0009_p0494a06║論曰。且欲界中心品有五。謂善唯一。不善有二。謂不
B06n0009_p0494a07║共無明相應。及餘煩惱等相應。無記有二。謂有覆無
B06n0009_p0494a08║記及無覆無記。然欲界心定有尋伺故。善心品必二
B06n0009_p0494a09║十二心所俱生。謂十大地法十大善地法及不定二。
B06n0009_p0494a10║謂尋與伺。非諸善心皆有惡作。有時增數至二十三。
B06n0009_p0494b01║惡作者何。惡所作體名為惡作。應知此中緣惡作法
B06n0009_p0494b02║說名惡作。謂緣惡作心追悔性。如緣空解脫門說名
B06n0009_p0494b03║為空。緣不淨無貪說為不淨。又見世間約所依處說
B06n0009_p0494b04║能依事。如言一切村邑國土皆來集會。惡作即是追
B06n0009_p0494b05║悔所依。故約所依說為惡作。又於果體假立因名。如
B06n0009_p0494b06║說此六觸處應知名宿作業。若緣未作事云何名惡
B06n0009_p0494b07║作。於未作事亦立作名。如追悔言我先不作如是事
B06n0009_p0494b08║業是我惡作。何等惡作說名為善。謂於善惡作不作
B06n0009_p0494b09║中心追悔性。與此相違名為不善。此二各依二處而
B06n0009_p0494b10║起。若於不善不共心品。必有二十心所俱生。謂十大
B06n0009_p0494c01║地法。六大煩惱地法。二大不善地法。并二不定謂尋
B06n0009_p0494c02║與伺。何等名為不共心品。謂此心品唯有無明。無有
B06n0009_p0494c03║所餘貪煩惱等。於不善見相應心品。亦有二十心所
B06n0009_p0494c04║俱生。名即如前不共品說。非見增故有二十一。以即
B06n0009_p0494c05║於十大地法中慧用差別說為見故。言不善見相應
B06n0009_p0494c06║心者。謂此心中或有邪見。或有見取。或戒禁取。於四
B06n0009_p0494c07║不善貪瞋慢疑煩惱心品。有二十一心所俱生。二十
B06n0009_p0494c08║如不共。加貪等隨一。於前所說忿等相應隨煩惱品
B06n0009_p0494c09║亦二十一心所俱生。二十如不共。加忿等隨一。不善
B06n0009_p0494c10║惡作相應心品亦二十一心所俱生。謂即惡作第二
B06n0009_p0494d01║十一。略說不善不共及見相應品中唯有二十。餘四
B06n0009_p0494d02║煩惱及隨煩惱相應品中有二十一。若於無記有覆
B06n0009_p0494d03║心品。唯有十八心所俱生。謂十大地法六大煩惱地
B06n0009_p0494d04║法并二不定謂尋與伺。欲界無記有覆心者。謂與薩
B06n0009_p0494d05║迦耶見及邊執見相應。此中見不增。應知如前釋。於
B06n0009_p0494d06║餘無記無覆心品。許唯十二心所俱生。謂十大地法
B06n0009_p0494d07║并不定尋伺。外方諸師欲令惡作亦通無記。此相應
B06n0009_p0494d08║品便有十三心所俱起。應知睡眠與前所說一切心
B06n0009_p0494d09║品皆不相違。通善不善無記性故。隨何品有即說此
B06n0009_p0494d10║增。謂二十二至二十三。若二十三至二十四不善無
B06n0009_p0495a01║記如例應知。已說欲界心所俱生諸品定量。當說上
B06n0009_p0495a02║界。頌曰。
B06n0009_p0495a03║初定除不善及惡作睡眠中定又除尋
B06n0009_p0495a04║上兼除伺等
B06n0009_p0495a05║論曰。初靜慮中於前所說諸心所法。除唯不善惡作
B06n0009_p0495a06║睡眠。餘皆具有。唯不善者。謂瞋煩惱除諂誑憍所餘
B06n0009_p0495a07║忿等及無慙愧。餘皆有者。如欲界說。中間靜慮除前
B06n0009_p0495a08║所除。又更除尋。餘皆具有。第二靜慮以上乃至無色
B06n0009_p0495a09║界中除前所除。又除伺等。等者顯除諂誑。餘皆如前
B06n0009_p0495a10║具有。經說。諂誑極至梵天。眾相依故。上地無有。以大
B06n0009_p0495b01║梵王處自梵眾。忽被馬勝苾芻問言。此四大種當於
B06n0009_p0495b02║何位盡滅無餘。梵王不知無餘滅位。便矯亂答。我於
B06n0009_p0495b03║此梵眾是大梵自在作者化者生者養者。是一切父。
B06n0009_p0495b04║作是語已。引出眾外諂言愧謝。令還問佛。如是已說
B06n0009_p0495b05║於諸界地諸心品中心所數量。今次當說於前所辯
B06n0009_p0495b06║諸心所中少分差別。無慙無愧愛之與敬差別云何。
B06n0009_p0495b07║頌曰。
B06n0009_p0495b08║無慙愧不重於罪不見怖愛敬謂信慙
B06n0009_p0495b09║唯於欲色有
B06n0009_p0495b10║論曰。此中無慙無愧別者於諸功德及有德者。無敬
B06n0009_p0495c01║無崇無所忌難無所隨屬說名無慙。即是恭敬所敵
B06n0009_p0495c02║對法。為諸善士所訶猒法說名為罪。於此罪中不見
B06n0009_p0495c03║怖畏說名無愧。此中怖言。顯非愛果。能生怖故。不見
B06n0009_p0495c04║怖言欲顯何義。為見而不怖名不見怖。為不見彼怖
B06n0009_p0495c05║名不見怖。若爾何失。二俱有過。若見而不怖應顯智
B06n0009_p0495c06║慧。若不見彼怖應顯無明。此言不顯見與不見。何所
B06n0009_p0495c07║顯耶。此顯有法是隨煩惱。為彼二因說名無愧。有餘
B06n0009_p0495c08║師說。於所造罪自觀無恥名曰無慙。觀他無恥說名
B06n0009_p0495c09║無愧。若爾此二所觀不同。云何俱起。不說此二一時
B06n0009_p0495c10║俱起別觀自他。然有無恥。觀自時勝說名無慙。復有
B06n0009_p0495d01║無恥。觀他時增說為無愧。慙愧差別翻此應知。謂翻
B06n0009_p0495d02║初釋有敬有崇有所忌難有所隨屬說名為慙。於罪
B06n0009_p0495d03║見怖說名為愧。翻第二釋於所造罪。自觀有恥說名
B06n0009_p0495d04║為慙。觀他有恥說名為愧。已說無慙無愧差別。愛敬
B06n0009_p0495d05║別者。愛謂愛樂。體即是信。然愛有二。一有染汙。二無
B06n0009_p0495d06║染汙。有染謂貪如愛妻子等。無染謂信如愛師長等。
B06n0009_p0495d07║有信非愛謂緣苦集信。有愛非信謂諸染汙愛。有通
B06n0009_p0495d08║信愛謂緣滅道信。有非信愛謂除前三相。有說。信者
B06n0009_p0495d09║忍許有德。由此為先方生愛樂。故愛非信。敬謂敬重。
B06n0009_p0495d10║體即是慙。如前解慙謂有敬等。有慙非敬謂緣苦集
B06n0009_p0496a01║慙。有通慙敬謂緣滅道慙。有說。敬者有所崇重。由此
B06n0009_p0496a02║為先方生慙恥。故敬非慙。望所緣境補特伽羅。愛敬
B06n0009_p0496a03║有無應作四句。有愛無敬。謂於妻子共住門人等。有
B06n0009_p0496a04║敬無愛。謂於他師有德貴人等。有愛有敬。謂於自師
B06n0009_p0496a05║父母伯叔等。無愛無敬。謂除前三相。如是愛敬欲色
B06n0009_p0496a06║界有。無色界無。豈不信慙大善地法無色亦有。愛敬
B06n0009_p0496a07║有二。謂緣於法補特伽羅。緣法愛敬通三界有。此中
B06n0009_p0496a08║意說緣補特伽羅者。故欲色有。無色界無。如是已說
B06n0009_p0496a09║愛敬差別。尋伺慢憍差別云何。頌曰。
B06n0009_p0496a10║尋伺心麤細慢對他心舉憍由染自法
B06n0009_p0496b01║心高無所顧
B06n0009_p0496b02║論曰。尋伺別者。謂心麤細。心之麤性名尋。心之細性
B06n0009_p0496b03║名伺。云何此二一心相應。有作是釋。如冷水上浮以
B06n0009_p0496b04║熟酥上烈日光之所照觸。酥因水日非釋非凝。如是
B06n0009_p0496b05║一心有尋有伺。心由尋伺不過細麤。故於一心俱有
B06n0009_p0496b06║作用。若爾尋伺是麤細因。非麤細體。如水日光是凝
B06n0009_p0496b07║釋因體非凝釋。又麤細性相待而立。界地品別上下
B06n0009_p0496b08║相形。乃至有頂應有尋伺。又麤細性無別體類。不可
B06n0009_p0496b09║依之以別尋伺。復有釋言。尋伺二法是語言行。故契
B06n0009_p0496b10║經言。要有尋伺方有語言。非無尋伺此語言行。麤者
B06n0009_p0496c01║名尋。細者名伺。於一心內別法是麤別法是細。於理
B06n0009_p0496c02║何違。若有別體類理實無違。然無別體類故成違理。
B06n0009_p0496c03║一體類中無容上下俱時起故。若言體類亦有差別。
B06n0009_p0496c04║應說體類別相云何。此二體類別相難說。但由上下
B06n0009_p0496c05║顯其別相。非由上下能顯別相。一一類中有上下故。
B06n0009_p0496c06║由是應知。尋伺二法定不可執一心相應。若爾云何
B06n0009_p0496c07║契經中說於初靜慮具足五支。具五支言。就一地說
B06n0009_p0496c08║非一剎那故無有過。如是已說尋伺差別。慢憍別者。
B06n0009_p0496c09║慢謂對他心自舉性。稱量自他德類差別。心自舉恃
B06n0009_p0496c10║凌懱於他故名為慢。憍謂染著自法為先令心傲逸
B06n0009_p0496d01║無所顧性。有餘師說。如因酒生欣舉差別說名為醉。
B06n0009_p0496d02║如是貪生欣舉差別說名為憍。是謂慢憍差別之相。
B06n0009_p0496d03║如是已說諸心心所品類不同俱生異相。然心心所
B06n0009_p0496d04║於契經中隨義建立種種名相。今當辯此名義差別。
B06n0009_p0496d05║頌曰。
B06n0009_p0496d06║心意識體一心心所有依有緣有行相
B06n0009_p0496d07║相應義有五
B06n0009_p0496d08║論曰。集起故名心。思量故名意。了別故名識。復有釋
B06n0009_p0496d09║言。淨不淨界種種差別故名為心。即此為他作所依
B06n0009_p0496d10║止故名為意。作能依止故名為識。故心意識三名所
B06n0009_p0497a01║詮。義雖有異而體是一。如心意識三名所詮義異體
B06n0009_p0497a02║一諸心心所名有所依所緣行相相應亦爾。名義雖
B06n0009_p0497a03║殊而體是一。謂心心所皆名有所依託所依根故。或
B06n0009_p0497a04║名有所緣取所緣境故。或名有行相即於所緣品類
B06n0009_p0497a05║差別等起行相故。或名相應等和合故。依何義故名
B06n0009_p0497a06║等和合。有五義故。謂心心所五義平等故說相應。所
B06n0009_p0497a07║依所緣行相時事皆平等故。事平等者。一相應中如
B06n0009_p0497a08║心體一。諸心所法各各亦爾。已說心心所廣分別義。
B06n0009_p0497a09║心不相應行何者是耶。頌曰。
B06n0009_p0497a10║心不相應行得非得同分無想二定命
B06n0009_p0497b01║相名身等類
B06n0009_p0497b02║論曰。如是諸法心不相應非色等性。行蘊所攝。是故
B06n0009_p0497b03║名心不相應行。於中且辯得非得相。頌曰。
B06n0009_p0497b04║得謂獲成就非得此相違得非得唯於
B06n0009_p0497b05║自相續二滅
B06n0009_p0497b06║論曰。得有二種。一者未得已失今獲。二者得已不失
B06n0009_p0497b07║成就。應知非得與此相違。於何法中有得非得。於自
B06n0009_p0497b08║相續及二滅中。謂有為法若有墮在自相續中有得
B06n0009_p0497b09║非得。非他相續。無有成就他身法故。非非相續。無有
B06n0009_p0497b10║成就非情法故。且有為法決定如是。無為法中唯於
B06n0009_p0497c01║二滅有得非得。一切有情無不成就非擇滅者。故對
B06n0009_p0497c02║法中得傳說。如是誰成無漏法。謂一切有情。除初剎
B06n0009_p0497c03║那具縛聖者及餘一切具縛異生。諸餘有情皆成擇
B06n0009_p0497c04║滅。決定無有成就虛空。故於虛空不言有得。以得無
B06n0009_p0497c05║故非得亦無。宗明得非得相翻而立故。諸有得者亦
B06n0009_p0497c06║有非得。義准可知。故不別釋。何緣知有別物名得。契
B06n0009_p0497c07║經說故。如契經言。聖者於彼十無學法以生以得以
B06n0009_p0497c08║成就故。已斷五支。乃至廣說。若爾非情及他相續亦
B06n0009_p0497c09║應成就。所以者何。契經說故。如契經說。苾芻當知。有
B06n0009_p0497c10║轉輪王成就七寶。乃至廣說。此中自在說名成就。謂
B06n0009_p0497d01║轉輪王於彼七寶有自在力。隨樂轉故。此既自在說
B06n0009_p0497d02║名成就。餘復何因知有別物。許有別物有何非理。如
B06n0009_p0497d03║是非理。謂所執得無體可知。如色聲等或貪瞋等。無
B06n0009_p0497d04║用可知如眼耳等。故無容有別物名得。執有別物是
B06n0009_p0497d05║為非理。若謂此得亦有作用。謂作所得諸法生因。是
B06n0009_p0497d06║則無為應無有得。又所得法未得已捨界地轉易及
B06n0009_p0497d07║離染故。彼現無得。當云何生。若俱生得為生因者。生
B06n0009_p0497d08║與生生復何所作。又非情法應定不生。又具縛者。下
B06n0009_p0497d09║中上品煩惱現起差別應無。得無別故。若由餘因有
B06n0009_p0497d10║差別者。即應由彼諸法得生。得復何用。故彼所言得
B06n0009_p0498a01║有何用。謂作所得諸法生因理不成立。誰言此得作
B06n0009_p0498a02║法生因。若爾此得有何作用。謂於差別為建立因。所
B06n0009_p0498a03║以者何。若無有得。異生聖者起世俗心。應無異生及
B06n0009_p0498a04║諸聖者建立差別。豈不煩惱已斷未斷有差別故。應
B06n0009_p0498a05║有差別。若執無得。如何可說。煩惱已斷及與未斷。許
B06n0009_p0498a06║有得者斷未斷成。由煩惱得離未離故。此由所依有
B06n0009_p0498a07║差別故。煩惱已斷未斷義成。謂諸聖者見修道力。令
B06n0009_p0498a08║所依身轉變異本。於彼二道所斷惑中無復功能令
B06n0009_p0498a09║其現起。猶如種子火所焚燒轉變異前無能生用。如
B06n0009_p0498a10║是聖者所依身中無生惑能名煩惱斷。或世間道損
B06n0009_p0498b01║所依中煩惱種子亦名為斷。與上相違名為未斷。諸
B06n0009_p0498b02║未斷者說名成就。諸已斷者名不成就。如是二種但
B06n0009_p0498b03║假非實。善法有二。一者不由功力修得。二者要由功
B06n0009_p0498b04║力修得。即名生得及加行得。不由功力而修得者。若
B06n0009_p0498b05║所依中種未被損名為成就。若所依中種已被損名
B06n0009_p0498b06║不成就。謂斷善者由邪見力損所依中善根種子。應
B06n0009_p0498b07║知名斷。非所依中善根種子畢竟被害說名為斷。要
B06n0009_p0498b08║由功力而修得者。若所依中彼法已起生彼功力自
B06n0009_p0498b09║在無損說名成就。與此相違名不成就。如是二種亦
B06n0009_p0498b10║假非實。故所依中唯有種子未㧞未損增長自在。於
B06n0009_p0498c01║如是位立成就名。無有別物。此中何法名為種子。謂
B06n0009_p0498c02║名與色於生自果。所有展轉隣近功能。此由相續轉
B06n0009_p0498c03║變差別。何名轉變。謂相續中前後異性。何名相續。謂
B06n0009_p0498c04║因果性三世諸行。何名差別。謂有無間生果功能。然
B06n0009_p0498c05║有處說。若成就貪便不能修四念住者。彼說。耽著貪
B06n0009_p0498c06║煩惱者不能猒捨故名成就。由隨耽著貪愛時分。於
B06n0009_p0498c07║四念住必不能修。如是成就遍一切種唯假非實。唯
B06n0009_p0498c08║遮於此名不成就。亦假非實。毘婆沙師說。此二種皆
B06n0009_p0498c09║有別物實而非假。如是二途皆為善說。所以者何。不
B06n0009_p0498c10║違理故。我所宗故。已辯自性。差別云何。且應辯得。頌
B06n0009_p0499b01║曰。
B06n0009_p0499b02║三世法各三善等唯善等有繫自界得
B06n0009_p0499b03║無繫得通四非學無學三非所斷二種
B06n0009_p0499b04║論曰。三世法得各有三種。謂過去法有過去得有未
B06n0009_p0499b05║來得有現在得。如是未來及現在法各有三得。又善
B06n0009_p0499b06║等法得唯善等。謂善不善及無記法。如其次第有善
B06n0009_p0499b07║不善無記三得。又有繫法得唯自界。謂欲色界無色
B06n0009_p0499b08║界法如其次第唯有欲色無色三得。若無繫法得通
B06n0009_p0499b09║四種。謂無漏法。總而言之得有四種。即三界得及無
B06n0009_p0499b10║漏得。別分別者。非擇滅得通三界繫。若擇滅得色無
B06n0009_p0499c01║色繫及與無漏。其道諦得唯有無漏故。無繫法得有
B06n0009_p0499c02║四種。又有學法得唯有學。若無學法得唯無學。非學
B06n0009_p0499c03║非無學得有差別。謂此法得總說有三。別分別者一
B06n0009_p0499c04║切有漏及三無為。皆名非學非無學法。且有漏法唯
B06n0009_p0499c05║有非學非無學得。非擇滅得及非聖道所引擇滅得
B06n0009_p0499c06║亦如是。若有學道所引擇滅得即有學。若無學道所
B06n0009_p0499c07║引擇滅得即無學。又見修所斷法如其次第有見修
B06n0009_p0499c08║所斷得。非所斷法得有差別。謂此法得總說有二。別
B06n0009_p0499c09║分別者諸無漏法名非所斷。非擇滅得唯修所斷。若
B06n0009_p0499c10║非聖道所引擇滅得亦如是。聖道所引擇滅之得及
B06n0009_p0499d01║道諦得皆非所斷。前雖總說三世法各三。今應簡別
B06n0009_p0499d02║其中差別相。頌曰。
B06n0009_p0499d03║無記得俱起除二通變化有覆色亦俱
B06n0009_p0499d04║欲色無前起
B06n0009_p0499d05║論曰。無覆無記得唯俱起。無前後生。勢力劣故。法若
B06n0009_p0499d06║過去得亦過去。法若未來得亦未來。法若現在得亦
B06n0009_p0499d07║現在。一切無覆無記法得皆如是耶。不爾。云何除眼
B06n0009_p0499d08║耳通及能變化。謂眼耳通慧及能變化心勢力強故。
B06n0009_p0499d09║加行差別所成辦故。雖是無覆無記性收。而有前後
B06n0009_p0499d10║及俱起得。若工巧處及威儀路極數習者得亦許爾。
B06n0009_p0500a01║唯有無覆無記法得但俱起耶。不爾。云何。有覆無記
B06n0009_p0500a02║色得亦爾。謂諸有覆無記表色得亦如前。但有俱起。
B06n0009_p0500a03║雖有上品而亦不能發無表故勢力微劣。由此定無
B06n0009_p0500a04║法前後得。如無記法得有別異善不善得亦有異耶。
B06n0009_p0500a05║亦有。云何。謂欲界繫善不善色得無前起。唯有俱生
B06n0009_p0500a06║及後起得。非得如得亦有如上品類別耶。不爾。云何。
B06n0009_p0500a07║頌曰。
B06n0009_p0500a08║非得淨無記去來世各三三界不繫三
B06n0009_p0500a09║許聖道非得說名異生性得法易地捨
B06n0009_p0500a10║論曰。性差別者。一切非得皆唯無覆無記性攝。世差
B06n0009_p0500b01║別者。過去未來各有三種。謂現在法決定無有現在
B06n0009_p0500b02║非得。唯有過去未來非得。過去未來一一各有三世
B06n0009_p0500b03║非得。界差別者。三界繫法及不繫法各三非得。謂欲
B06n0009_p0500b04║界繫法有三界非得。色無色界繫及不繫亦爾。定無
B06n0009_p0500b05║非得是無漏者。所以者何。由許聖道非得說名異生
B06n0009_p0500b06║性故。如本論言。云何異生性。謂不獲聖法。不獲即是
B06n0009_p0500b07║非得異名。非說異生性是無漏應理。不獲何聖法名
B06n0009_p0500b08║異生性。謂不獲一切。不別說故。此不獲言表離於獲。
B06n0009_p0500b09║若異此者。諸佛世尊亦不成就聲聞獨覺種性聖法。
B06n0009_p0500b10║應名異生。若爾彼論應說純言。不要須說。此一句中
B06n0009_p0500c01║含純義故。如說此類食水食風。有說。不獲苦法智忍
B06n0009_p0500c02║及俱生法名異生性。不可難言道類智時捨此法故
B06n0009_p0500c03║應成非聖。前已永害彼非得故。若爾此性既通三乘。
B06n0009_p0500c04║不獲何等名異生性。此亦應言不獲一切。若爾此應
B06n0009_p0500c05║同前有難。此難復應如前通釋。若爾重說唐捐其功。
B06n0009_p0500c06║如經部師所說為善。經部所說其義云何。謂曾未生
B06n0009_p0500c07║聖法相續分位差別名異生性。如是非得何時當捨。
B06n0009_p0500c08║此法非得得此法時或轉易地捨此非得。如聖道非
B06n0009_p0500c09║得說名異生性。得此聖道時或易地便捨。餘法非得。
B06n0009_p0500c10║類此應思。若非得得斷。非得非得生。如是名為捨於
B06n0009_p0500d01║非得。得與非得。豈復有餘得與非得。應言此二各得
B06n0009_p0500d02║有餘得及非得。若爾豈不有無窮過。無無窮過。許得
B06n0009_p0500d03║展轉更相成故。以法生時并其自體三法俱起。第一
B06n0009_p0500d04║本法。第二法得。第三得得。謂相續中法得起故成就
B06n0009_p0500d05║本法及與得得。得得起故。成就法得。是故此中無無
B06n0009_p0500d06║窮過。如是若善若染污法。一一自體初生起時并其
B06n0009_p0500d07║自體三法俱起。第二剎那六法俱起。謂三法得及三
B06n0009_p0500d08║得得。第三剎那十八俱起。謂於第一第二剎那所生
B06n0009_p0500d09║諸法有九法得及九得得。如是諸得後後轉增。一切
B06n0009_p0500d10║過去未來煩惱及隨煩惱并生得善剎那剎那相應
B06n0009_p0501a01║俱有無始無終生死輪轉有無邊得。且一有情生死
B06n0009_p0501a02║相續剎那剎那起無邊得。如是一切有情相續一一
B06n0009_p0501a03║各別。剎那剎那無量無邊諸得俱起。如是諸得極多
B06n0009_p0501a04║集會。無對礙故互相容受。若不爾者。一有情得虛空
B06n0009_p0501a05║不容。況第二等。
B06n0009_p0501a06║冠導阿毗達磨俱舍論卷第四（說一切有部）
B06n0009_p0501a07║音釋
B06n0009_p0501a08║惽掉（惽呼昆切心不明也掉徒弔切搖動也）。懱（莫結切輕易也）。