B06n0009_p0501b01║冠導阿毗達磨俱舍論卷第五
B06n0009_p0501b02║尊者世親造
B06n0009_p0501b03║唐三藏法師玄奘奉詔譯
B06n0009_p0501b04║扶桑雒陽比丘旭雅編輯
B06n0009_p0501b05║分別根品第二之三
B06n0009_p0501b06║如是已辯得非得相。同分者何。頌曰。
B06n0009_p0501b07║同分有情等
B06n0009_p0501b08║論曰。有別實物名為同分。謂諸有情展轉類等。本論
B06n0009_p0501b09║說此名眾同分。此復二種。一無差別。二有差別。無差
B06n0009_p0501b10║別者。謂諸有情有情同分。一切有情各等有故。有差
B06n0009_p0501b11║別者。謂諸有情界地趣生種性男女近事苾芻學無
B06n0009_p0501c01║學等各別同分。一類有情各等有故。復有法同分。謂
B06n0009_p0501c02║隨蘊處界。若無實物無差別相名同分者。展轉差別
B06n0009_p0501c03║諸有情中。有情有情等無差別。覺及施設不應得有。
B06n0009_p0501c04║如是蘊等等無差別覺及施設如理應知。頗有死生
B06n0009_p0501c05║不捨不得有情同分。應作四句。第一句者。謂是處死
B06n0009_p0501c06║還生是處。第二句者。謂入正性離生位時。捨異生同
B06n0009_p0501c07║分。得聖者同分。第三句者。謂是趣死生餘趣等。第四
B06n0009_p0501c08║句者。謂除前相。若別有實物名異生同分。何用別立
B06n0009_p0501c09║異生性耶。非異人同分別有人性故。又非世間現見
B06n0009_p0501c10║同分。以非色故亦非覺慧所能了別無別用故。世雖
B06n0009_p0501d01║不了有情同分。而於有情謂無差別。故設有體亦何
B06n0009_p0501d02║所用。又何因不許有無情同分。諸穀麥豆金鐵菴羅
B06n0009_p0501d03║半娜娑等。亦有自類互相似故。又諸同分展轉差別。
B06n0009_p0501d04║如何於彼更無同分。而起無別覺施設耶。又應顯成
B06n0009_p0501d05║勝論所執。彼宗執有總同句義。於一切法總同言智
B06n0009_p0501d06║由此發生。彼復執有同異句義。於異品類同異言智
B06n0009_p0501d07║由此發生。毗婆沙師作如是說。彼執與此義類不同。
B06n0009_p0501d08║以說一物於多轉故。又縱於彼若顯不顯。然此同分
B06n0009_p0501d09║必有實物。契經說故。如世尊言。若還來此得人同分。
B06n0009_p0501d10║乃至廣說。雖有是說而不說言別有實物名為同分。
B06n0009_p0502a01║若爾所說同分是何。即如是類諸行生時。於中假立
B06n0009_p0502a02║人同分等。如諸設麥豆等同分。此非善說。違我宗故。
B06n0009_p0502a03║已辯同分。無想者何。頌曰。
B06n0009_p0502a04║無想無想中心心所法滅異熟居廣果
B06n0009_p0502a05║論曰。若生無想有情天中。有法能令心心所滅名為
B06n0009_p0502a06║無想。是實有物。能遮未來心心所法令暫不起如堰
B06n0009_p0502a07║江河。此法一向是異熟果。誰之異熟。謂無想定。無想
B06n0009_p0502a08║有情居在何處。居在廣果。謂廣果天中有高勝處如
B06n0009_p0502a09║中間靜慮名無想天。彼為恒無想為亦有想耶。生死
B06n0009_p0502a10║位中多時有想。言無想者。由彼有情中間長時想不
B06n0009_p0502d01║起故。如契經說。彼諸有情由想起故從彼處沒。然彼
B06n0009_p0502d02║有情如久睡覺。還起於想。從彼沒已必生欲界。非餘
B06n0009_p0502d03║處所。先修定行勢力盡故。於彼不能更修定故。如箭
B06n0009_p0502d04║射空力盡便墮。若諸有情應生彼處必有欲界順後
B06n0009_p0502d05║受業。如應生彼北俱盧洲必定應有生天之業。已辯
B06n0009_p0502d06║無想。二定者何。謂無想定及滅盡定。初無想定其相
B06n0009_p0502d07║云何。頌曰。
B06n0009_p0502d08║如是無想定後靜慮求脫善唯順生受
B06n0009_p0502d09║非聖得一世
B06n0009_p0502d10║論曰。如前所說有法能令心心所滅名為無想。如是
B06n0009_p0503a01║復有別法能令心心所滅名無想定。無想者定名無
B06n0009_p0503a02║想定。或定無想名無想定。說如是聲。唯顯此定滅心
B06n0009_p0503a03║心所與無想同。此在何地。謂後靜慮。即在第四靜慮
B06n0009_p0503a04║非餘。修無想定為何所求。謂求解脫。彼執無想是真
B06n0009_p0503a05║解脫。為求證彼修無想定。前說無想是異熟故。無記
B06n0009_p0503a06║性攝。不說自成。今無想定一向是善。此是善故。能招
B06n0009_p0503a07║無想有情天中五蘊異熟。既是善性為順何受。唯順
B06n0009_p0503a08║生受。非順現後及不定受。若起此定後雖退失。傳說
B06n0009_p0503a09║現身必還能起。當生無想有情天中。故得此定必不
B06n0009_p0503a10║能入正性離生。又許此定唯異生得非諸聖者。以諸
B06n0009_p0503b01║聖者於無想定如見深坑不樂入故。要執無想為真
B06n0009_p0503b02║解脫。起出離想而修此定。一切聖者不執有漏為真
B06n0009_p0503b03║解脫及真出離故。於此定必不修行。若諸聖者修得
B06n0009_p0503b04║第四靜慮定時。為如靜慮亦得去來無想定不。餘亦
B06n0009_p0503b05║不得。所以者何。彼雖曾習以無心故。要大加行方便
B06n0009_p0503b06║修得。故初得時唯得一世。謂得現在。如初受得別解
B06n0009_p0503b07║脫戒。得此定已。第二念等乃至未捨。亦成過去。以無
B06n0009_p0503b08║心故。無未來修。次滅盡定其相云何。頌曰。
B06n0009_p0503b09║滅盡定亦然為靜住有頂善二受不定
B06n0009_p0503b10║聖由加行得成佛得非前三十四念故
B06n0009_p0503c01║論曰。如無想定滅定亦然。此亦然聲為例何義。例無
B06n0009_p0503c02║想定心心所滅。如說復有別法能令心心所滅名無
B06n0009_p0503c03║想定。如是復有別法能令心心所滅名滅盡定。如是
B06n0009_p0503c04║二定差別相者。前無想定為求解脫。以出離想作意
B06n0009_p0503c05║為先。此滅盡定為求靜住。以止息想作意為先。前無
B06n0009_p0503c06║想定在後靜慮。此滅盡定唯在有頂。即是非想非非
B06n0009_p0503c07║想處。此同前定性唯是善非無記染。善等起故。前無
B06n0009_p0503c08║想定唯順生受。此滅盡定通順生後及不定受。謂約
B06n0009_p0503c09║異熟有順生受。或順後受。或不定受。或全不受。謂若
B06n0009_p0503c10║於下得般涅槃。此定所招何地幾蘊。唯招有頂四蘊
B06n0009_p0504b01║異熟。前無想定唯異生得。此滅盡定唯聖者得。非異
B06n0009_p0504b02║生能起。怖畏斷滅故。唯聖道力所能起故。現法涅槃
B06n0009_p0504b03║勝解入故。此亦如前。非離染得。由何而得。由加行得。
B06n0009_p0504b04║要由加行方證得故。又初得時唯得現在。不得過去
B06n0009_p0504b05║不修未來。要由心力方能修故。第二念等乃至未捨
B06n0009_p0504b06║亦成過去。世尊亦以加行得耶。不爾。云何。成佛時得。
B06n0009_p0504b07║謂佛世尊盡智時得。佛無一德由加行得。暫起欲樂
B06n0009_p0504b08║現在前時。一切圓德隨樂而起故。佛眾德皆離染得。
B06n0009_p0504b09║世尊曾未起滅盡定。得盡智時云何得成俱分解脫。
B06n0009_p0504b10║於起滅定得自在故。如已起者。成俱解脫。西方師說。
B06n0009_p0504c01║菩薩學位先起此定後得菩提。云何此中不許彼說。
B06n0009_p0504c02║若許彼說便順尊者鄔波毱多理目足論。如彼論說。
B06n0009_p0504c03║當言如來先起滅定後生盡智。迦濕彌羅國毘婆沙
B06n0009_p0504c04║師說。非前起滅定後方生盡智。所以者何。傳說。菩薩
B06n0009_p0504c05║三十四念得菩提故。諦現觀中有十六念。離有頂貪
B06n0009_p0504c06║有十八念。謂斷有頂九品煩惱起九無間九解脫道。
B06n0009_p0504c07║如是十八足前十六成三十四。一切菩薩決定先於
B06n0009_p0504c08║無所有處。已得離貪方入見道。不復須斷下地煩惱。
B06n0009_p0504c09║於此中間無容得起不同類心。故諸菩薩學位不應
B06n0009_p0504c10║起滅盡定。外國諸師作如是說。若中間起不同類心。
B06n0009_p0504d01║斯有何過。若爾便有越期心過。然諸菩薩不越期心。
B06n0009_p0504d02║理實菩薩不越期心。然非不越無漏聖道。若爾期心
B06n0009_p0504d03║如何不越。謂我未得諸漏永盡。終不解斯結跏趺坐。
B06n0009_p0504d04║決定不越如是期心。唯於一坐時諸事究竟故。前說
B06n0009_p0504d05║為善我所宗故。雖已說二定有多同異相而於其中
B06n0009_p0504d06║復有同異。頌曰。
B06n0009_p0504d07║二定依欲色滅定初人中
B06n0009_p0504d08║論曰。言二定者。謂無想定及滅盡定。此二俱依欲色
B06n0009_p0504d09║二界而得現起。若有不許亦依色界起無想定。便違
B06n0009_p0504d10║此文。謂本論言。或有是色有此有非五行。謂色纏有
B06n0009_p0505a01║情或生有想天住不同類心。若入無想定。若入滅盡
B06n0009_p0505a02║定。或生無想天已得入無想。是謂是色有此有非五
B06n0009_p0505a03║行。由此證知。如是二定俱依欲色而得現起。是名同
B06n0009_p0505a04║相。言異相者。謂無想定欲色二界皆得初起。滅定初
B06n0009_p0505a05║起唯在人中。此在人中初修起已由退為先方生色
B06n0009_p0505a06║界。依色界身後復修起。此滅盡定亦有退耶應言亦
B06n0009_p0505a07║有。若不爾者即便違害鄔陀夷經。經言。具壽有諸苾
B06n0009_p0505a08║芻先於此處具淨尸羅具三摩地具般羅若能數入
B06n0009_p0505a09║出滅受想定斯有是處。應如實知。彼於現法或臨終
B06n0009_p0505a10║位。不能勤修令解滿足。從此身壞超段食天。隨受一
B06n0009_p0505b01║處意成天身。於彼生已復數入出滅受想定亦有是
B06n0009_p0505b02║處。應如實知。此意成天身。佛說是色界。滅受想定唯
B06n0009_p0505b03║在有頂。若得此定必無退者。如何得往色界受生。有
B06n0009_p0505b04║餘部執第四靜慮亦有滅定。依彼所執滅定無退。此
B06n0009_p0505b05║義亦成。第四靜慮有滅盡定義必不成。所以者何。九
B06n0009_p0505b06║次第定契經說故。此若必然如何得有超越定義。此
B06n0009_p0505b07║定次第依初學說。得自在時隨樂超入。如是二定有
B06n0009_p0505b08║多種異。謂地有異。第四靜慮有頂地故。加行有異。出
B06n0009_p0505b09║離止息想作意為先故。相續有異。異生聖者相續起
B06n0009_p0505b10║故。異熟有異。無想有頂異熟果故。順受有異。順定不
B06n0009_p0505c01║定生二受故。初起有異。二界人中最初起故。二定總
B06n0009_p0505c02║以心心所滅為其自性。何緣但說名為無想滅受想
B06n0009_p0505c03║耶。二定加行中唯猒逆此故。如亦知受等唯名他心
B06n0009_p0505c04║智。今二定中心久時斷。如何於後心復得生。毘婆沙
B06n0009_p0505c05║師許過去有前心為後等無間緣。有餘師言。如生無
B06n0009_p0505c06║色色久時斷。如何於後色復得生。彼生定應由心非
B06n0009_p0505c07║色。如是出定心亦應然。由有根身非由心起。故彼先
B06n0009_p0505c08║代諸軌範師咸言。二法互為種子。二法者。謂心有根
B06n0009_p0505c09║身。尊者世友問論中說。若執滅定全無有心可有此
B06n0009_p0505c10║過。我說滅定猶有細心故無此失。尊者妙音說。此非
B06n0009_p0505d01║理。所以者何。若此定中猶有識者三和合故必應有
B06n0009_p0505d02║觸。由觸為緣應有受想。如世尊說。意及法為緣生於
B06n0009_p0505d03║意識。三和合觸俱起受想思。則此定中受想等法亦
B06n0009_p0505d04║應不滅。若謂如經說受緣愛。然阿羅漢雖有諸受而
B06n0009_p0505d05║不生愛。觸亦應爾。非一切觸皆受等緣。此例不然。有
B06n0009_p0505d06║差別故。經自簡言。若無明觸所生諸受為緣生愛。曾
B06n0009_p0505d07║無有處簡觸生受故有差別。由此道理。毘婆沙師說。
B06n0009_p0505d08║滅定中諸心皆滅。若都無心如何名定。此令大種平
B06n0009_p0505d09║等行故說名為定。或由心力平等至此故名為定。如
B06n0009_p0505d10║是二定為是實有。為是假有。應言實有。能遮礙心令
B06n0009_p0506a01║不生故。有說。此證理不應然。由前定心能遮礙故。謂
B06n0009_p0506a02║前定心與所餘心相違而起。由此起故。唯令餘心暫
B06n0009_p0506a03║時不轉。此能引發違心所依令相續故。唯不轉位假
B06n0009_p0506a04║立為定。無別實體。此唯不轉分位假定。入前出後兩
B06n0009_p0506a05║位皆無。故假說此是有為攝。或即所依由定心引令
B06n0009_p0506a06║如是起。假立為定。應知無想亦復如是。謂由前心與
B06n0009_p0506a07║所餘心。相違而起。由此起故。唯令餘心暫時不轉。唯
B06n0009_p0506a08║不轉位假立無想。餘說如前。此非善說違我宗故。已
B06n0009_p0506a09║辯二定。命根者何。頌曰。
B06n0009_p0506a10║命根體即壽能持煖及識
B06n0009_p0506b01║論曰。命體即壽。故對法言。云何命根。謂三界壽。此復
B06n0009_p0506b02║未了。何法名壽。謂有別法能持煖識說名為壽。故世
B06n0009_p0506b03║尊言。
B06n0009_p0506b04║壽煖及與識三法捨身時所捨身僵仆
B06n0009_p0506b05║如木無思覺
B06n0009_p0506b06║故有別法。能持煖識相續住因說名為壽。若爾此壽
B06n0009_p0506b07║何法能持。即煖及識還持此壽。若爾三法更互相持。
B06n0009_p0506b08║相續轉故。何法先滅。由此滅故餘二隨滅。是則此三
B06n0009_p0506b09║應常無謝。既爾此壽應業能持。隨業所引相續轉故。
B06n0009_p0506b10║若爾何緣不許唯業。能持煖識而須壽耶。理不應然。
B06n0009_p0506c01║勿一切識從始至終恒異熟故。既爾應言業能持煖
B06n0009_p0506c02║煖復持識。何須此壽。如是識在無色界中應無能持。
B06n0009_p0506c03║彼無煖故。應言彼識業為能持。豈得隨情數為轉計。
B06n0009_p0506c04║或說此識唯煖能持。或復說言唯業持識。又前已說。
B06n0009_p0506c05║前說者何。謂前說言。勿一切識從始至終皆是異熟。
B06n0009_p0506c06║是故定應許有別法。能持煖識說名為壽。今亦不言
B06n0009_p0506c07║全無壽體。但說壽體非別實物。若爾何法說名壽體。
B06n0009_p0506c08║謂三界業所引同分住時勢分說為壽體。由三界業
B06n0009_p0506c09║所引同分住時勢分相續決定隨應住時。爾所時住
B06n0009_p0506c10║故。此勢分說為壽體。如穀種等所引乃至熟時勢分。
B06n0009_p0506d01║又如放箭所引乃至住時勢分。有謂有行是德差別
B06n0009_p0506d02║依箭等生由彼力故。乃至未隨恒行不息。彼體一故。
B06n0009_p0506d03║無障礙故。往趣餘方急緩至時分位差別應不得有。
B06n0009_p0506d04║又應畢竟無墮落時。若謂由風所障礙故。應初即隨
B06n0009_p0506d05║或無隨時。能障礙風無差別故。有別實物能持煖識
B06n0009_p0506d06║名為壽體。是說為善。為壽盡故死為更有餘因。施設
B06n0009_p0506d07║論說。有壽盡故死非福盡故死廣作四句。第一句者。
B06n0009_p0506d08║感壽異熟業力盡故。第二句者。感富樂果業力盡故。
B06n0009_p0506d09║第三句者。能感二種業俱盡故。第四句者。不能避脫
B06n0009_p0506d10║枉橫緣故。又亦應言捨壽行故。壽盡位中福盡於死
B06n0009_p0507a01║無復功能。故俱盡時有死說為俱盡故死。發智論說。
B06n0009_p0507a02║此壽當言隨相續轉。為復當言一起便住。欲纏有情
B06n0009_p0507a03║不入無想定不入滅盡定。當言此壽隨相續轉。若入
B06n0009_p0507a04║無想定若入滅盡定及色無色纏一切有情。當言此
B06n0009_p0507a05║壽一起便住。彼言何義。若所依身可損害故壽隨損
B06n0009_p0507a06║害。是名第一隨相續轉。若所依身不可損害如起而
B06n0009_p0507a07║住。是名第二一起便住。迦濕彌羅國毘婆沙師言。初
B06n0009_p0507a08║顯有障。後顯無障。由此決定有非時死。故契經說。有
B06n0009_p0507a09║四得自體。謂有得自體唯可自害非可他害。廣作四
B06n0009_p0507a10║句。唯可自害非他害者。謂生欲界戱忘念天意憤恚
B06n0009_p0507b01║天。彼由發起增上喜怒。是故於彼殞沒非餘。又應說
B06n0009_p0507b02║諸佛自般涅槃故。唯可他害非自害者。謂處胎卵諸
B06n0009_p0507b03║有情類。俱可害者。謂餘多分欲界有情。俱非害者。謂
B06n0009_p0507b04║在中有色無色界一切有情及在欲界一分有情。如
B06n0009_p0507b05║那落迦北俱盧洲。正住見道慈定滅定。及無想定王
B06n0009_p0507b06║仙佛使。佛所記莂達弭羅嗢怛羅。殑耆羅長者子耶
B06n0009_p0507b07║舍鳩摩羅時婆。最後身菩薩。及此菩薩母懷菩薩胎
B06n0009_p0507b08║時。一切轉輪王。及此輪王母懷輪王胎時。若爾何故
B06n0009_p0507b09║契經中言。大德何等有情所得自體非可自害非可
B06n0009_p0507b10║他害。舍利子。謂在非想非非想處受生有情。傳說。所
B06n0009_p0507c01║餘無色靜慮所得自體。可為自地聖道所害亦上他
B06n0009_p0507c02║地近分所害。有頂自上二害俱無。是故說為俱非可
B06n0009_p0507c03║害。豈不有頂亦為他地聖道所害應名他害。如是應
B06n0009_p0507c04║說舉後顯初。如或有處舉初顯後。或復有處舉後顯
B06n0009_p0507c05║初。云何有處舉初顯後。如契經說。如梵眾天是名第
B06n0009_p0507c06║一樂生天。云何有處舉後顯初。如契經說。如極光淨
B06n0009_p0507c07║天是名第二樂生天。彼經如聲顯譬喻義。可作是說。
B06n0009_p0507c08║舉一顯餘。喻法舉一顯同類故。此無如聲不可例彼。
B06n0009_p0507c09║若顯喻義方得有如聲。是則如聲餘經應不有。如餘
B06n0009_p0507c10║經說。有色有情身異想異如人一分天是第一識住。
B06n0009_p0507d01║故知非喻亦有如聲。傍論且止。已辯命根。諸相者何。
B06n0009_p0507d02║頌曰。
B06n0009_p0507d03║相謂諸有為生住異滅性
B06n0009_p0507d04║論曰。由此四種是有為相法。若有此應是有為。與此
B06n0009_p0507d05║相違是無為法。此於諸法能起名生。能安名住。能衰
B06n0009_p0507d06║名異。能壞名滅。性是體義。豈不經說有三有為之有
B06n0009_p0507d07║為相。於此經中應說有四。不說者何。所謂住相。然經
B06n0009_p0507d08║說住異。是此異別名。如生名起滅名為盡。如是應知。
B06n0009_p0507d09║異名住異。若法令行三世遷流。此經說為有為之相。
B06n0009_p0507d10║令諸有情生猒畏故。謂彼諸行生力所遷。令從未來
B06n0009_p0508a01║流入現在。異及滅相力所遷迫。令從現在流入過去。
B06n0009_p0508a02║令其衰異及壞滅故。傳說。如有人處稠林。有三怨敵
B06n0009_p0508a03║欲為損害。一從稠林牽之令出。一衰其力。一壞命根。
B06n0009_p0508a04║三相於行應知亦爾。住於彼行攝受安立。常樂與彼
B06n0009_p0508a05║不相捨離。故不立在有為相中。又無為法有自相住。
B06n0009_p0508a06║住相濫彼故經不說。有謂。此經說住與異總合為一
B06n0009_p0508a07║名住異相。何用如是總合說為。住是有情所愛著處。
B06n0009_p0508a08║為令猒捨與異合說。如示黑耳與吉祥俱。是故定有
B06n0009_p0508a09║四有為相。此生等相既是有為。應更別有生等四相。
B06n0009_p0508a10║若更有相便致無窮。彼復有餘生等相故。應言更有。
B06n0009_p0508b01║然非無窮。所以者何。頌曰。
B06n0009_p0508b02║此有生生等於八一有能
B06n0009_p0508b03║論曰。此謂前說四種本相。生生等者。謂四隨相。生生
B06n0009_p0508b04║住住異異滅滅。諸行有為由四本相。本相有為由四
B06n0009_p0508b05║隨相。豈不本相如所相法一一應有四種隨相。此復
B06n0009_p0508b06║各四展轉無窮。無斯過失。四本四隨於八於一功能
B06n0009_p0508b07║別故。何謂功能。謂法作用或謂士用。四種本相一一
B06n0009_p0508b08║皆於八法有用。四種隨相一一皆於一法有用。其義
B06n0009_p0508b09║云何。謂法生時并其自體九法俱起。自體為一相隨
B06n0009_p0508b10║相八。本相中生除其自性生餘八法。隨相生生於九
B06n0009_p0508c01║法內唯生本生。謂如雌鷄有生多子有唯生一。生與
B06n0009_p0508c02║生生生八生一其力亦爾。本相中住亦除自性住餘
B06n0009_p0508c03║八法。隨相住住於九法中唯住本住。異及滅相隨應
B06n0009_p0508c04║亦爾。是故生等相復有相。隨相唯四無無窮失。經部
B06n0009_p0508c05║師說何緣如是分析虛空。非生等相有實法體如所
B06n0009_p0508c06║分別。所以者何。無定量故。謂此諸相非如色等有定
B06n0009_p0508c07║現比或至教量證體實有。若爾何故契經中言有為
B06n0009_p0508c08║之起亦可了知。盡及住異亦可了知。天愛汝等執文
B06n0009_p0508c09║迷義。薄伽梵說義是所依。何謂此經所說實義。謂愚
B06n0009_p0508c10║夫類無明所盲。於行相續執我我所。長夜於中而生
B06n0009_p0508d01║耽著。世尊為斷彼執著故顯行相續體是有為及緣
B06n0009_p0508d02║生性。故作是說。有三有為之有為相。非顯諸行一剎
B06n0009_p0508d03║那中具有三相。由一剎那起等三相不可知故。非不
B06n0009_p0508d04║可知應立為相。故彼契經復作是說。有為之起亦可
B06n0009_p0508d05║了知。盡及住異亦可了知。然經重說有為言者。令知
B06n0009_p0508d06║此相表是有為。勿謂此相表有為有如居白鷺表水
B06n0009_p0508d07║非無。亦勿謂表有為善惡如童女相表善非善。諸行
B06n0009_p0508d08║相續初起名生。終盡位中說名為滅。中間相續隨轉
B06n0009_p0508d09║名住。此前後別名為住異。世尊依此說難陀言。是善
B06n0009_p0508d10║男子善知受生。善知受住及善知受衰異壞滅。故說
B06n0009_p0509a01║頌曰。
B06n0009_p0509a02║相續初名生滅謂終盡位中隨轉名住
B06n0009_p0509a03║住異前後別
B06n0009_p0509a04║復有頌曰。
B06n0009_p0509a05║本無今有生相續隨轉住前後別住異
B06n0009_p0509a06║相續斷名滅
B06n0009_p0509a07║又有頌言。
B06n0009_p0509a08║由諸法剎那無住而有滅彼自然滅故
B06n0009_p0509a09║執有住非理
B06n0009_p0509a10║是故唯於相續說住。由斯對法所說理成。故彼論言。
B06n0009_p0509b01║云何名住。謂一切行已生未滅。非生已不滅名剎那
B06n0009_p0509b02║法性。雖發智論作如是說。於一心中誰起謂生。誰盡
B06n0009_p0509b03║謂死。誰住異謂老。而彼論文依眾同分相續心說。非
B06n0009_p0509b04║一剎那。又一一剎那諸有為法。離執實有物四相亦
B06n0009_p0509b05║成。云何得成。謂一一念本無今有名生。有已還無名
B06n0009_p0509b06║滅。後後剎那嗣前前起名為住。即彼前後有差別故
B06n0009_p0509b07║名住異。於前後念相似生時。前後相望非無差別。彼
B06n0009_p0509b08║差別相云何應知。謂金剛等有擲未擲。及強力擲與
B06n0009_p0509b09║弱力擲速遲墮落時差別故。大種轉變差別義成。諸
B06n0009_p0509b10║行相似相續生時。前後相望無多差別。故雖有異而
B06n0009_p0509c01║見相似。若爾最後聲先剎那及涅槃時最後六處無
B06n0009_p0509c02║後念故應無住異。是則所立相應不遍有為。此不說
B06n0009_p0509c03║住為有為相。其義云何。謂住之異故。若有住亦必有
B06n0009_p0509c04║異。由此立相無不遍失。然此經中世尊所說。有為之
B06n0009_p0509c05║相略顯示者。謂有為法本無今有。有已還無及相續
B06n0009_p0509c06║住。即此前後相望別異。此中何用生等別物。云何所
B06n0009_p0509c07║相法即立為能相。如何大士相非異於大士。角犎胡
B06n0009_p0509c08║蹄尾牛相非異牛。又如堅等地等界相非異地等。遠
B06n0009_p0509c09║見上升知是煙相非異煙體。此有為相理亦應然。雖
B06n0009_p0509c10║了有為色等自性。乃至未了先無後無相續差別。仍
B06n0009_p0509d01║未知彼體是有為故非彼性即有為相。然非離彼性
B06n0009_p0509d02║有生等實物。若離有為色等自性。有生等物復何非
B06n0009_p0509d03║理。一法一時應即生住衰異壞滅許俱有故。此難不
B06n0009_p0509d04║然。用時別故。謂生作用在於未來。現在已生不更生
B06n0009_p0509d05║故。諸法生已正現在時。住等三相作用方起。非生用
B06n0009_p0509d06║時有餘三用。故雖俱有而不相違。且應思擇。未來法
B06n0009_p0509d07║體為有為無。然後可成生於彼位有用無用。設許未
B06n0009_p0509d08║來生有作用。如何成未來。應說未來相。法現在時生
B06n0009_p0509d09║用已謝。如何成現在應說現在相。又住等三用俱現
B06n0009_p0509d10║在應一法體一剎那中即有安住衰異壞滅。若時住
B06n0009_p0510a01║相能住此法。即時異滅能衰壞者。爾時此法為名安
B06n0009_p0510a02║住為名衰異為名壞滅。諸說住等用不同時。彼說便
B06n0009_p0510a03║違剎那滅義。若言我說一法諸相用皆究竟名一剎
B06n0009_p0510a04║那。汝今應說。何緣住相與二俱生而住先能住所住
B06n0009_p0510a05║法非異非滅。若住力強能先用者。後何成劣而并本
B06n0009_p0510a06║法。俱遭異滅所衰壞耶。若言住相已起作用不應更
B06n0009_p0510a07║起猶如生者。生應可然。夫生用者。謂引所生令入現
B06n0009_p0510a08║在已入不應復引入故。住不應爾。夫住用者。謂安所
B06n0009_p0510a09║住令不衰滅。已住可令永安住故。由斯住相用應常
B06n0009_p0510a10║起。不可例生令無再用。又誰障住用令暫有還無。若
B06n0009_p0510b01║言異滅能為障者。異滅力應強。何不於先用。又住用
B06n0009_p0510b02║息。異滅本法自然不住。異滅二相何處如何而起作
B06n0009_p0510b03║用。復有何事須二用耶。由住攝持諸法生已暫時不
B06n0009_p0510b04║滅。住用既捨法定不生即自然滅。故異滅用更無所
B06n0009_p0510b05║為。又應一法生已未壞名住住已壞時名滅。理且可
B06n0009_p0510b06║然。異於一法。進退推徵理不應有。所以者何。異謂前
B06n0009_p0510b07║後性相轉變非即此法可言異此。故說頌言。
B06n0009_p0510b08║即前異不成異前非一法是故於一法
B06n0009_p0510b09║立異終不成
B06n0009_p0510b10║雖餘部說遇滅因緣滅相方能滅所滅法。而彼所說。
B06n0009_p0510c01║應如有言服瀉藥時天來令利。即滅因緣應滅所滅。
B06n0009_p0510c02║何須別執有滅相為。又心心所許剎那滅。更不須待
B06n0009_p0510c03║餘滅因緣。應滅與住用無先後。是則一法於一時中
B06n0009_p0510c04║亦住亦滅不應正理。故依相續說有為相。不違正理
B06n0009_p0510c05║善順契經。若生在未來生所生法。未來一切法何不
B06n0009_p0510c06║俱生。頌曰。
B06n0009_p0510c07║生能生所生非離因緣合
B06n0009_p0510c08║論曰。非離所餘因緣和合唯生相力能生所生故諸
B06n0009_p0510c09║未來非皆頓起。若爾我等唯見因緣有生功能。無別
B06n0009_p0510c10║生相有因緣合。諸法即生無即不生。何勞生相。故知
B06n0009_p0510d01║唯有因緣力起。豈諸有法皆汝所知。法性幽微甚難
B06n0009_p0510d02║知故。雖現有體而不可知。生相若無應無生覺。又第
B06n0009_p0510d03║六轉言不應成。謂色之生受之生等。如不應說色之
B06n0009_p0510d04║色言。如責無生乃至無滅。皆如是責隨其所應。若爾
B06n0009_p0510d05║為成空無我覺法外應執空無我性。為成一二大小
B06n0009_p0510d06║各別合離彼此有性等覺應如外道法外執有數量
B06n0009_p0510d07║各別合離彼此有等別性。又為成立第六轉言。應執
B06n0009_p0510d08║別有色之聚性。又如說言色之自性。此第六轉言何
B06n0009_p0510d09║得成。是故生等唯假建立無別實物。為了諸行本無
B06n0009_p0510d10║今有假立為生。如是本無今有生相。依色等法種類
B06n0009_p0511a01║眾多。為簡所餘說第六轉言色之生受之生等。為令
B06n0009_p0511a02║他知此生唯色非餘受等。餘例亦然。如世間說栴檀
B06n0009_p0511a03║之香石子之體。此亦應爾。如是住等隨應當知。若行
B06n0009_p0511a04║離生相而得生者。虛空無為等何故不生。諸行名生
B06n0009_p0511a05║由本無今有。無為體常有。何得言生。又如法爾不說
B06n0009_p0511a06║一切皆有生。如是應許非一切法皆可生。又如有為
B06n0009_p0511a07║同有生相而許因緣望有為法。或有功能或無功能。
B06n0009_p0511a08║如是應許一切有為及無為法同無生相而諸因緣
B06n0009_p0511a09║望彼二法一有生用一無生用。毘婆沙師說。生等相
B06n0009_p0511a10║別有實物其理應成。所以者何。豈容多有設難者。故
B06n0009_p0511b01║便棄所宗。非恐有鹿而不種麥。懼多蠅附不食美團。
B06n0009_p0511b02║故於過難。應勤通釋。於本宗義應順修行。如是已辯
B06n0009_p0511b03║諸有為相。名身等類其義云何。頌曰。
B06n0009_p0511b04║名身等所謂想章字總說
B06n0009_p0511b05║論曰。等者等取句身文身。應知此中。名謂作想。如說
B06n0009_p0511b06║色聲香味等想。句者謂章。詮義究竟。如說諸行無常
B06n0009_p0511b07║等章。或能辯了業用德時相應差別。此章稱句。文者
B06n0009_p0511b08║謂字。如說𧙃阿壹伊等字。豈不此字亦書分名。非為
B06n0009_p0511b09║顯書分製造諸字。但為顯諸字製造書分。云何當令
B06n0009_p0511b10║雖不聞說而亦得解。故造書分。是故諸字非書分名。
B06n0009_p0511c01║云何名等身。謂想等總說。言總說者是合集義。於合
B06n0009_p0511c02║集義中說嗢遮界故。此中名身者。謂色聲香等。句身
B06n0009_p0511c03║者謂諸行無常一切法無我涅槃寂靜等。文身者。謂
B06n0009_p0511c04║迦佉伽等。豈不此三語為性故用聲為體色自性攝。
B06n0009_p0511c05║如何乃說為心不相應行。此三非以語為自性。語是
B06n0009_p0511c06║音聲。非唯音聲即令了義。云何令了。謂語發名。名能
B06n0009_p0511c07║顯義。乃能令了。非但音聲皆稱為語。要由此故義可
B06n0009_p0511c08║了知。如是音聲方稱語故。何等音聲令義可了。謂能
B06n0009_p0511c09║說者。於諸義中已共立為能詮定量。且如古者於九
B06n0009_p0511c10║義中共立一瞿聲為能詮定量。故有頌言。
B06n0009_p0511d01║方獸地光言金剛眼天水於斯九種義
B06n0009_p0511d02║智者立瞿聲
B06n0009_p0511d03║諸有執名能顯義者。亦定應許如是義名。謂共立為
B06n0009_p0511d04║能詮定量。若此句義由名能顯。但由音聲顯用已辯。
B06n0009_p0511d05║何須橫計別有實名。又未了此名如何由語發。為由
B06n0009_p0511d06║語顯。為由語生。若由語生。語聲性故。聲應一切皆能
B06n0009_p0511d07║生名。若謂生名聲有差別。此足顯義。何待別名。若由
B06n0009_p0511d08║語顯。語聲性故。聲應一切皆能顯名。若謂顯名聲有
B06n0009_p0511d09║差別。此足顯義。何待別名。又諸念聲不可聚集。亦無
B06n0009_p0511d10║一法分分漸生。如何名生可由語發。云何待過去諸
B06n0009_p0512a01║表剎那。最後表剎那能生無表。若爾最後位聲乃生
B06n0009_p0512a02║名。但聞最後聲應能了義。若作是執語能生文文復
B06n0009_p0512a03║生名名方顯義。此中過難應同前說。以諸念文不可
B06n0009_p0512a04║集故。語顯名過。應例如生。又異語文諸明慧者注心
B06n0009_p0512a05║思擇莫辯其相。又文由語若顯若生。准語於名皆不
B06n0009_p0512a06║應理。又若有執名如生等與義俱生。現在世名目去
B06n0009_p0512a07║來義不應得有。又父母等隨意所欲立子等名。云何
B06n0009_p0512a08║可言名如生等與義俱起。又無為法應無有名。無生
B06n0009_p0512a09║義故而不應許。然世尊說頌依於名及文生者。此於
B06n0009_p0512a10║諸義共立分量。聲即是名。此名安布差別為頌。由如
B06n0009_p0512d01║是義。說頌依名。此頌是名安布差別。執有實物不應
B06n0009_p0512d02║正理。如樹等行及心次第。或唯應執別有文體即總
B06n0009_p0512d03║集此為名等身。更執有餘便為無用。毘婆沙師說。有
B06n0009_p0512d04║別物為名等身。心不相應行蘊所攝。實而非假。所以
B06n0009_p0512d05║者何。非一切法皆是尋思所能了故。此名身等何界
B06n0009_p0512d06║所繫。為是有情數。為非有情數。為是異熟生為是所
B06n0009_p0512d07║長養。為是等流性。為善為不善。為無記。此皆應辯。頌
B06n0009_p0512d08║曰。
B06n0009_p0512d09║欲色有情攝等流無記性
B06n0009_p0512d10║論曰。此名身等唯是欲色二界所繫。有說。亦通無色
B06n0009_p0513a01║界繫。然不可說。又名身等有情數攝。能說者成非所
B06n0009_p0513a02║顯義。又名身等唯是等流。又唯無覆無記性攝。如上
B06n0009_p0513a03║所說。餘不相應所未說義今當略辯。頌曰。
B06n0009_p0513a04║同分亦如是并無色異熟得相通三類
B06n0009_p0513a05║非得定等流
B06n0009_p0513a06║論曰。亦如是言。為顯同分如名身等通於欲色有情
B06n0009_p0513a07║等流無覆無記。并無色言顯非唯欲色。言并異熟顯
B06n0009_p0513a08║非唯等流。是界通三。類通二義。得及諸相類並通三。
B06n0009_p0513a09║謂有剎那等流異熟非得二定唯是等流。唯言為明
B06n0009_p0513a10║非異熟等。已說如是所未說義。無想命根如前已辯。
B06n0009_p0513b01║何緣不說得等唯是有情數攝。已說有情所成等故。
B06n0009_p0513b02║何緣不說相通有情非有情數。已說一切有為俱故。
B06n0009_p0513b03║餘所未說隨應准知。
B06n0009_p0513b04║冠導阿毘達磨俱舍論卷第五（說一切有部）
B06n0009_p0513b05║音釋
B06n0009_p0513b06║堰（於建切障水也）。鄔波毱多（梵語也此云近護鄔安古切毱渠竹切）。莂（并列切）。
B06n0009_p0513b07║嗢（烏骨切）。殑（其陵切）。犎（府容切牛領上肉犦起為犎）。𧙃（於可切）。