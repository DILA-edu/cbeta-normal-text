B06n0009_p0513d01║冠導阿毗達磨俱舍論卷第六
B06n0009_p0513d02║尊者世親造
B06n0009_p0513d03║唐三藏法師玄奘奉詔譯
B06n0009_p0513d04║扶桑雒陽比丘旭雅編輯
B06n0009_p0513d05║分別根品第二之四
B06n0009_p0513d06║如是已說不相應行。前言生相生所生時非離所餘
B06n0009_p0513d07║因緣和合。此中何法說為因緣。且因六種。何等為六。
B06n0009_p0513d08║頌曰。
B06n0009_p0513d09║能作及俱有同類與相應遍行并異熟
B06n0009_p0513d10║許因唯六種
B06n0009_p0513d11║論曰。因有六種。一能作因。二俱有因。三同類因。四相
B06n0009_p0514a01║應因。五遍行因。六異熟因。對法諸師許因唯有如是
B06n0009_p0514a02║六種。且初能作因相云何。頌曰。
B06n0009_p0514a03║除自餘能作
B06n0009_p0514a04║論曰。一切有為唯除自體以一切法為能作因。由彼
B06n0009_p0514a05║生時無障住故。雖餘因性亦能作因。然能作因更無
B06n0009_p0514a06║別稱。如色處等總即別名。豈不未知諸漏當起。由已
B06n0009_p0514a07║知故諸漏不生。智於漏生能為障礙。日光能障現覩
B06n0009_p0514a08║眾星。如何有為唯除自體以一切法為能作因。應知
B06n0009_p0514a09║此生時彼皆無障住。故彼於此是能作因。若於此生
B06n0009_p0514a10║彼能為障。而不為障可立為因。譬如國人以其國主
B06n0009_p0514b01║不為損害。咸作是言。我因國王而得安樂。若於此生
B06n0009_p0514b02║彼無障用。設不為障何得為因。且如涅槃及不生法
B06n0009_p0514b03║普於一切有為生中。那落迦等有情相續於無色界
B06n0009_p0514b04║諸蘊生中。有如非有無能障用。雖無障用而亦為因。
B06n0009_p0514b05║如無力國王亦得如前說。此即通說諸能作因。就勝
B06n0009_p0514b06║為言非無生力。如眼色等於眼識等生飲食於身種
B06n0009_p0514b07║等於芽等。有作是難。若一切法無障住故皆能作因。
B06n0009_p0514b08║何緣諸法非皆頓起。一殺生時何緣一切非如殺者
B06n0009_p0514b09║皆成殺業。此難不然。但由無障許一切法為能作因。
B06n0009_p0514b10║非由於生有親作力。有餘師說。諸能作因皆於果生
B06n0009_p0514c01║有能作力。且涅槃等於眼識生云何名為有能作力。
B06n0009_p0514c02║意識緣彼為境而生或善或惡。因此意識後時眼識
B06n0009_p0514c03║次第得生。展轉因故。彼涅槃等於眼識生有能作力。
B06n0009_p0514c04║如是餘法由此方隅展轉應知有能生力。如是已說
B06n0009_p0514c05║能作因相。第二俱有因相云何。頌曰。
B06n0009_p0514c06║俱有互為果如大相所相心於心隨轉
B06n0009_p0514c07║論曰。若法更互為士用果彼法更互為俱有因。其相
B06n0009_p0514c08║云何。如四大種更互相望為俱有因。如是諸相與所
B06n0009_p0514c09║相法心與心隨轉亦更互為因。是則俱有因由互為
B06n0009_p0514c10║果遍攝有為法如其所應。法與隨相非互為果。然法
B06n0009_p0514d01║與隨相為俱有因。非隨相於法。此中應辯。何等名為
B06n0009_p0514d02║心隨轉法。頌曰。
B06n0009_p0514d03║心所二律儀彼及心諸相是心隨轉法
B06n0009_p0514d04║論曰。一切所有心相應法。靜慮無漏二種律儀。彼法
B06n0009_p0514d05║及心之生等相。如是皆謂心隨轉法。如何此法名心
B06n0009_p0514d06║隨轉。頌曰。
B06n0009_p0514d07║由時果善等
B06n0009_p0514d08║論曰。略說由時果等善等故說此法名心隨轉。且由
B06n0009_p0514d09║時者。謂此與心一生住滅及墮一世。由果等者。謂此
B06n0009_p0514d10║與心一果異熟及一等流。應知此中前一後一顯俱
B06n0009_p0515a01║顯共其義不同。由善等者。謂此與心同善不善無記
B06n0009_p0515a02║性故。由此十因名心隨轉。此中心王極少猶與五十
B06n0009_p0515a03║八法為俱有因。謂十大地法。彼四十本相。心八本隨
B06n0009_p0515a04║相。名五十八法。五十八中除心四隨相。餘五十四為
B06n0009_p0515a05║心俱有因。有說。為心因唯十四法。謂十大地法并心
B06n0009_p0515a06║本相。此說非善。所以者何。違品類足論所說故。如彼
B06n0009_p0515a07║論言。或有苦諦以有身見為因。非與有身見為因。除
B06n0009_p0515a08║未來有身見及彼相應法生老住無常諸餘染汙苦
B06n0009_p0515a09║諦。或有苦諦以有身見為因。亦與有身見為因。即所
B06n0009_p0515a10║除法。有餘師不誦及彼相應法。迦濕彌羅國毗婆沙
B06n0009_p0516b01║師言。彼文必應作如是誦。或應准義知說有餘。諸由
B06n0009_p0516b02║俱有因故成因彼必俱有。或有俱有非由俱有因故
B06n0009_p0516b03║成因。謂諸隨相各於本法。此諸隨相各互相對。隨心
B06n0009_p0516b04║轉法隨相於心。此諸隨相展轉相對。一切俱生有對
B06n0009_p0516b05║造色展轉相對。少分俱生無對造色展轉相對。一切
B06n0009_p0516b06║俱生造色大種展轉相對。一切俱生得與所得展轉
B06n0009_p0516b07║相對。如是等諸法雖名俱有而非由俱有因故成因。
B06n0009_p0516b08║非一果異熟及一等流故。得與所得非定俱行。或前
B06n0009_p0516b09║或後或俱生故。如是一切理且可然。而諸世間種等
B06n0009_p0516b10║芽等極成因果相生事中未見如斯同時因果故。今
B06n0009_p0516c01║應說。云何俱起諸法聚中有因果義。豈不現見。燈焰
B06n0009_p0516c02║燈明互影同時亦為因果。此應詳辯。為即燈焰與明
B06n0009_p0516c03║為因。為由前生因緣和合焰明俱起。餘物障光明而
B06n0009_p0516c04║有影現。如何說此影用互為因。理不應然。隨有無故。
B06n0009_p0516c05║善因明者。說因果相言若此有無彼隨有無者。此定
B06n0009_p0516c06║為因彼定為果。俱有法中一有一切有。一無一切無。
B06n0009_p0516c07║理成因果。俱起因果理且可然。如何可言互為因果。
B06n0009_p0516c08║即由前說此亦無違。若爾如前所說造色互不相離
B06n0009_p0516c09║應互為因。如是造色與諸大種心隨相等與心等法
B06n0009_p0516c10║皆不相離應互為因。若謂如三杖互相依住如是俱
B06n0009_p0516d01║有法因果義成。此應思惟。如是三杖為由俱起相依
B06n0009_p0516d02║力住。為由前生因緣合力令彼三杖俱起住耶。又於
B06n0009_p0516d03║彼中亦有別物繩鈎地等連持令住。此亦有餘同類
B06n0009_p0516d04║因等。是故俱有因義得成。如是已說俱有因相。第三
B06n0009_p0516d05║同類因相云何。頌曰。
B06n0009_p0516d06║同類因相似自部地前生道展轉九地
B06n0009_p0516d07║唯等勝為果加行生亦然聞思所成等
B06n0009_p0516d08║論曰。同類因者。謂相似法與相似法為同類因。謂善
B06n0009_p0516d09║五蘊與善五蘊展轉相望為同類因。染污與染污無
B06n0009_p0516d10║記與無記五蘊相望應知亦爾。有餘師說。淨無記蘊
B06n0009_p0517a01║五是色果。四非色因。有餘師說。五是四果色非四因。
B06n0009_p0517a02║有餘師說。色與四蘊相望展轉皆不為因。又一身中
B06n0009_p0517a03║羯剌藍位能與十位為同類因。頞部曇等九位一一
B06n0009_p0517a04║皆除前位與餘為因。若對餘身同類十位一一皆與
B06n0009_p0517a05║十位為因。由此方隅外麥稻等自類自類應廣思擇。
B06n0009_p0517a06║若不許色為色同類因彼執便違本論文所說故。本
B06n0009_p0517a07║論說。過去大種未來大種因增上等。為諸相似於相
B06n0009_p0517a08║似法皆可得說為同類因。不爾。云何。自部自地唯與
B06n0009_p0517a09║自部自地為因。是故說言自部自地。部謂五部即見
B06n0009_p0517a10║苦所斷乃至修所斷。地謂九地即欲界為一靜慮無
B06n0009_p0517b01║色八。此中見苦所斷法還與見苦所斷為同類因非
B06n0009_p0517b02║餘。如是乃至修所斷還與修所斷法為同類因非餘。
B06n0009_p0517b03║於中一一若欲界地還與欲界為同類因。初靜慮地
B06n0009_p0517b04║與初靜慮為同類因。乃至有頂與有頂地為同類因。
B06n0009_p0517b05║異地相望皆無因義。又此非一切。何者。謂前生唯諸
B06n0009_p0517b06║前生與後相似生未生法為同類因。云何知然。本論
B06n0009_p0517b07║說故。如發智論說。云何同類因。謂前生善根與後生
B06n0009_p0517b08║善根及彼相應法自界同類因故成因。如是過去與
B06n0009_p0517b09║餘二世過去現在與未來等皆應廣說。然即彼論作
B06n0009_p0517b10║是問言。若法與彼法為因。或時此法與彼非因耶。彼
B06n0009_p0517c01║即答言無時非因者。此依俱有相應異熟三因密說
B06n0009_p0517c02║故無有過。有謂未來正生位法定能與彼為同類因。
B06n0009_p0517c03║是故彼文依最後位密作是答無時非因。彼於所難
B06n0009_p0517c04║非為善釋。以未來法正生位前非同類因後方成故。
B06n0009_p0517c05║又若爾者。彼復問言。若法與彼法為等無間。或時此
B06n0009_p0517c06║法與彼非等無間耶。彼即答言。若時此法未至已生。
B06n0009_p0517c07║若如彼釋。應亦答言無時非緣。如何乃答若時此法
B06n0009_p0517c08║未至已生。然彼復釋。為現二門。如彼處說此亦應爾。
B06n0009_p0517c09║如此處說彼亦應爾。如是作文獲何功德。唯顯論主
B06n0009_p0517c10║非善於文。是故應知。前釋為善。若爾何故品類足論。
B06n0009_p0517d01║或有苦諦以有身見為因。非與有身見為因。除未來
B06n0009_p0517d02║有身見及彼相應苦諦諸餘染汙苦諦。或有苦諦以
B06n0009_p0517d03║有身見為因。亦與有身見為因。即所除法。彼文應說
B06n0009_p0517d04║除未來有身見相應苦諦。設有如彼說。由義應知非。
B06n0009_p0517d05║復云何通施設足論。彼說諸法四事决定。所謂因果
B06n0009_p0517d06║所依所緣。應知彼文。因者謂能作俱有相應異熟因。
B06n0009_p0517d07║果者。謂增上士用異熟果。所依者謂眼等六根。所緣
B06n0009_p0517d08║者謂色等六境。若爾同類因應本無而有。許故無過。
B06n0009_p0517d09║約位非體。由和合作用位果非體果。若同類因未來
B06n0009_p0517d10║世有如異熟因當有何過。未來若有。本論應說。本論
B06n0009_p0518a01║唯說能取與果諸同類因故無有失。無如是義。以同
B06n0009_p0518a02║類因引等流果此未來有理必不然。無前後故。不應
B06n0009_p0518a03║已生法為未生等流。如過去法非現在果。勿有果先
B06n0009_p0518a04║因後過失故。未來世無同類因。若爾異熟因應未來
B06n0009_p0518a05║非有。不應異熟果因前及俱故。未來世法無前後故。
B06n0009_p0518a06║無如是失。不相似故。謂同類因與果相似。若無前後
B06n0009_p0518a07║應互為因。既互為因應互為果。互為因果與理相違。
B06n0009_p0518a08║非異熟因與果相似。雖離前後而無上過。故同類因
B06n0009_p0518a09║就位建立未來非有。若異熟因就相建立未來非無。
B06n0009_p0518a10║言同類因唯自地者定依何說。定依有漏。若無漏道
B06n0009_p0518b01║展轉相望一一皆與九地為因。謂未至定靜慮中間
B06n0009_p0518b02║四本靜慮三本無色九地道諦皆互為因。所以者何。
B06n0009_p0518b03║此於諸地皆如客住不隨界攝。非諸地愛執為己有。
B06n0009_p0518b04║是故九地道雖地不同而展轉為因。由同類故。然唯
B06n0009_p0518b05║得與等勝為因。非為劣因。加行生故。且如已生苦法
B06n0009_p0518b06║智忍還與未來苦法智忍為同類因是名為等。又即
B06n0009_p0518b07║此忍復能與後從苦法智至無生智為同類因。是名
B06n0009_p0518b08║為勝。如是廣說。乃至已生諸無生智。唯與等類為同
B06n0009_p0518b09║類因。更無勝故。又諸已生見道修道及無學道。隨其
B06n0009_p0518b10║次第與三二一為同類因。又於此中諸鈍根道與鈍
B06n0009_p0518c01║及利為同類因。若利根道唯利道因。如隨信行及信
B06n0009_p0518c02║勝解時解脫道隨其次第與六四二為同類因。若隨
B06n0009_p0518c03║法行及見至非時解脫道隨其次第與三二一為同
B06n0009_p0518c04║類因。諸上地道為下地因云何名為或等或勝。由因
B06n0009_p0518c05║增長及由根故。謂見道等下下品等。後後位中因轉
B06n0009_p0518c06║增長。雖一相續中無容可得隨信隨法行二道現起
B06n0009_p0518c07║而已生者為未來因。為唯聖道但與等勝為同類因。
B06n0009_p0518c08║不爾。云何。餘世間法加行生者亦與等勝為因非劣。
B06n0009_p0518c09║加行生法其體云何。謂聞所成思所成等。等者等取
B06n0009_p0518c10║修所成等。因聞思修所生功德名彼所成。加行生故
B06n0009_p0518d01║唯與等勝為因非劣。如欲界繫聞所成法能與自界
B06n0009_p0518d02║聞思所成為同類因。非修所成因。欲界無故。思所成
B06n0009_p0518d03║法與思所成為同類因。非聞所成因。以彼劣故。若色
B06n0009_p0518d04║界繫聞所成法。能與自界聞修所成為同類因。非思
B06n0009_p0518d05║所成因。色界無故。修所成法唯與自界修所成法為
B06n0009_p0518d06║同類因。非聞所成因。以彼劣故。無色界繫修所成法。
B06n0009_p0518d07║唯與自界修所成法為同類因。非聞思所成因。以無
B06n0009_p0518d08║故劣故。如是諸法復有九品。若下下品為九品因。下
B06n0009_p0518d09║中八因。乃至上上唯上上因。除前劣故。生得善法九
B06n0009_p0518d10║品相望展轉為因。染汙亦爾。無覆無記總有四種。謂
B06n0009_p0519a01║異熟生威儀路工巧處化心俱品。隨其次第。能與四
B06n0009_p0519a02║三二一為因。又欲界化心有四靜慮果。非上靜慮果
B06n0009_p0519a03║下靜慮果因。非加行因得下劣果。如勤功力種稻麥
B06n0009_p0519a04║等。勿設劬勞而無所獲。因如是義故。有問言。頗有已
B06n0009_p0519a05║生諸無漏法非未生位無漏法因。有。謂已生苦法智
B06n0009_p0519a06║品於未生位苦法忍品。又一切勝於一切劣。頗有一
B06n0009_p0519a07║身諸無漏法前所定得非後生因。有。謂未來苦法忍
B06n0009_p0519a08║品於後已生苦法智品。以果必無在因前故。或同類
B06n0009_p0519a09║因未來無故。頗有前生諸無漏法非後已起無漏法
B06n0009_p0519a10║因。有。謂前生勝無漏法於後已起劣無漏法。如退上
B06n0009_p0519b01║果下果現前。又前已生苦法智得於後已生苦法忍
B06n0009_p0519b02║得非同類因。以彼劣故。如是已說同類因相。第四相
B06n0009_p0519b03║應因相云何。頌曰。
B06n0009_p0519b04║相應因決定心心所同依
B06n0009_p0519b05║論曰。唯心心所是相應因。若爾所緣行相別者。亦應
B06n0009_p0519b06║更互為相應因。不爾所緣行相同者乃可得說為相
B06n0009_p0519b07║應故。若爾異時所緣行相同者應說為相應因。不爾
B06n0009_p0519b08║要須所緣行相及時同者乃相應故。若爾異身所緣
B06n0009_p0519b09║行相及時同者應說相應。如眾同觀初月等事為以
B06n0009_p0519b10║一言總遮如是眾多妨難故說同依。謂要同依心心
B06n0009_p0519c01║所法方得更互為相應因。此中同言顯所依一。謂若
B06n0009_p0519c02║眼識用此剎那眼根為依相應受等亦即用此眼根
B06n0009_p0519c03║為依。乃至意識及相應法同依意根。應知亦爾。相應
B06n0009_p0519c04║因體即俱有因。如是二因義何差別。由互為果義立
B06n0009_p0519c05║俱有因。如商旅相依共遊險道。由五平等共相應義
B06n0009_p0519c06║立相應因。即如商旅同受同作食等事業。其中闕一
B06n0009_p0519c07║皆不相應。是故極成互為因義。如是已說相應因相。
B06n0009_p0519c08║第五遍行因相云何。頌曰。
B06n0009_p0519c09║遍行謂前遍為同地染因
B06n0009_p0519c10║論曰。遍行因者。謂前已生遍行諸法。與後同地染汙
B06n0009_p0519d01║諸法為遍行因。遍行諸法。隨眠品中遍行義處當廣
B06n0009_p0519d02║分別。此與染法為通因故。同類因外更別建立。亦為
B06n0009_p0519d03║餘部染法因故。由此勢力餘部煩惱及彼眷屬亦生
B06n0009_p0519d04║長故。聖者身中諸染汙法豈亦用此為遍行因。迦濕
B06n0009_p0519d05║彌羅國毗婆沙師言。一切染污法見所斷為因。故品
B06n0009_p0519d06║類足說如是言。云何見所斷為因法。謂諸染污法及
B06n0009_p0519d07║見所斷法所感異熟。云何無記為因法。謂諸無記有
B06n0009_p0519d08║為法及不善法。或有苦諦以有身見為因。非與有身
B06n0009_p0519d09║見為因。廣說乃至。除未來有身見及彼相應法生老
B06n0009_p0519d10║住無常諸餘染汙苦諦。若爾云何通施設足論說。如
B06n0009_p0520a01║彼論說。頗有法是不善唯不善為因耶。有。謂聖人離
B06n0009_p0520a02║欲退最初已起染汙思。依未斷因密作是說。見所斷
B06n0009_p0520a03║法雖是此因而由已𣃔故廢不說。如是已說遍行因
B06n0009_p0520a04║相。第六異熟因相云何。頌曰。
B06n0009_p0520a05║異熟因不善及善唯有漏
B06n0009_p0520a06║論曰。唯諸不善及善有漏是異熟因。異熟法故。何緣
B06n0009_p0520a07║無記不招異熟。由力劣故。如朽敗種。何緣無漏不招
B06n0009_p0520a08║異熟。無愛潤故。如貞實種無水潤沃。又非繫地。如何
B06n0009_p0520a09║能招繫地異熟。餘法具二。是故能招。如貞實種水所
B06n0009_p0520a10║沃潤。異熟因義如何可了。為異熟之因名異熟因。為
B06n0009_p0520b01║異熟即因名異熟因。義兼兩釋斯有何過。若異熟之
B06n0009_p0520b02║因名異熟因。聖教不應言異熟生眼。若異熟即因名
B06n0009_p0520b03║異熟因。聖教不應言業之異熟。兩釋俱通。已如前辯。
B06n0009_p0520b04║所言異熟其義云何。毗婆沙師作如是釋。異類而熟。
B06n0009_p0520b05║是異熟義。謂異熟因唯異類熟。俱有等因唯同類熟。
B06n0009_p0520b06║能作一因兼同異熟故。唯此一名異熟因。熟果不應
B06n0009_p0520b07║餘因所得。果具二義方得熟名。一由相續轉變差別
B06n0009_p0520b08║其體得生。二由隨因勢力勝劣時有分限。非彼俱有
B06n0009_p0520b09║相應二因所生果體要由相續轉變差別方乃得生。
B06n0009_p0520b10║由取果時即與果故。又非能作同類遍行三因之果
B06n0009_p0520c01║亦由隨因勢力勝劣時有分限。由善惡等窮生死邊
B06n0009_p0520c02║果數數生時無限故。由此但應作如是釋。變異而熟。
B06n0009_p0520c03║是異熟義。不應但異簡別餘因。於欲界中。有時一蘊
B06n0009_p0520c04║為異熟因共感一果。謂有記得及彼生等。有時二蘊
B06n0009_p0520c05║為異熟因共感一果。謂善不善身業語業及彼生等。
B06n0009_p0520c06║有時四蘊為異熟因共感一果。謂善不善心心所法
B06n0009_p0520c07║及彼生等。於色界中。有時一蘊為異熟因共感一果。
B06n0009_p0520c08║謂有記得無想等至及彼生等。有時二蘊為異熟因
B06n0009_p0520c09║共感一果。謂初靜慮善有表業及彼生等。有時四蘊
B06n0009_p0520c10║為異熟因共感一果。謂非等引善心心所及彼生等。
B06n0009_p0521d01║有時五蘊為異熟因共感一果。謂是等引心心所法
B06n0009_p0521d02║并隨轉色及彼生等。無色界中。有時一蘊為異熟因
B06n0009_p0521d03║共感一果。謂有記得滅盡等至及彼生等。有時四蘊
B06n0009_p0521d04║為異熟因共感一果。謂一切善心心所法及彼生等。
B06n0009_p0521d05║有業唯感一處異熟。謂感法處即命根等。若感意處
B06n0009_p0521d06║定感二處。謂意與法。若感觸處應知亦爾。若感身處
B06n0009_p0521d07║定感三處。謂身觸法。感色香味應知亦爾。若感眼處
B06n0009_p0521d08║定感四處。謂感眼處及身觸法。感耳鼻舌應知亦爾。
B06n0009_p0521d09║有業能感或五或六或七或八或九或十或十一處。
B06n0009_p0521d10║業或少果或多果故。如外種果或少或多。種果少者
B06n0009_p0522a01║如穀麥等。種果多者如蓮石𭞬諾瞿陀等。有一世業
B06n0009_p0522a02║三世異熟無三世業一世異熟。勿設劬勞果減因故。
B06n0009_p0522a03║有一念業多念異熟無多念業一念異熟。此中所以
B06n0009_p0522a04║如上應知。然異熟果無與業俱。非造業時即受果故。
B06n0009_p0522a05║亦非無間。由次剎那等無間緣力所引故。又異熟因
B06n0009_p0522a06║感異類果必待相續方能辦故。如是六因定居何世。
B06n0009_p0522a07║因居世定義雖已說而未頌攝。故應重辯。頌曰。
B06n0009_p0522a08║遍行與同類二世三世三
B06n0009_p0522a09║論曰。遍行同類唯居過現未來世無。理如前說。相應
B06n0009_p0522a10║俱有異熟三因於三世中皆悉遍有。頌既不說能作
B06n0009_p0522b01║因所居。義准應知。通三世非世。已說六因相別世定。
B06n0009_p0522b02║何等為果對彼成因。頌曰。
B06n0009_p0522b03║果有為離繫無為無因果
B06n0009_p0522b04║論曰。如本論說。果法云何。謂諸有為及與擇滅。若爾
B06n0009_p0522b05║無為許是果故則應有因。要對彼因乃可得說此為
B06n0009_p0522b06║果故。又此無為許是因故亦應有果。要對彼果乃可
B06n0009_p0522b07║得說此為因故。唯有為法有因有果非諸無為。所以
B06n0009_p0522b08║者何。無六因故無五果故。何緣不許諸無間道與離
B06n0009_p0522b09║繫果為能作因。於生不障立能作因。無為無生道何
B06n0009_p0522b10║所作。若爾誰果。果義如何。謂是道果。道力得故。若爾
B06n0009_p0522c01║道果應唯是得。道於得有能非於擇滅故。不爾於得
B06n0009_p0522c02║於擇滅中道之功能有差別故。云何於得道有功能。
B06n0009_p0522c03║謂能生故。云何於滅道有功能。謂能證故。由此理故。
B06n0009_p0522c04║道雖非滅因而可得說擇滅為道果。既諸無為無增
B06n0009_p0522c05║上果。如何可說為能作因。以諸無為於他生位不為
B06n0009_p0522c06║障故立能作因。然無果者。由離世法無能取果與果
B06n0009_p0522c07║用故。經部師說。無為非因。無經說因是無為故。有經
B06n0009_p0522c08║說因唯有為故。何處經說。如有經說。諸因諸緣能生
B06n0009_p0522c09║色者皆是無常。無常因緣所生諸色如何是常。廣說
B06n0009_p0522c10║乃至識亦如是。若爾無為亦應不與能緣識等作所
B06n0009_p0523d01║緣緣。唯說能生故得作所緣緣。謂經唯說諸因諸緣
B06n0009_p0523d02║能生識者皆是無常。不說一切為識緣者皆是無常
B06n0009_p0523d03║故不成難。豈不亦說唯能生因是無常故不撥。無為
B06n0009_p0523d04║唯不障故為能作因。有契經中說無為法為所緣緣。
B06n0009_p0523d05║無契經中說無為法為能作因故。不應立為唯不障
B06n0009_p0523d06║因性。雖無經說亦無處遮。又無量經今已隱沒。云何
B06n0009_p0523d07║定判無經說耶。若爾何法名為離繫。即本論中所說
B06n0009_p0523d08║擇滅。豈不先問何謂擇滅。答是離繫。今問何法名為
B06n0009_p0523d09║離繫。答是擇滅。如是二答。更互相依。於此自性竟不
B06n0009_p0523d10║能顯故應別門開顯自性。此法自性實有離言。唯諸
B06n0009_p0524a01║聖者各別內證。但可方便總相說言。是善是常別有
B06n0009_p0524a02║實物名為擇滅亦名離繫。經部師說。一切無為皆非
B06n0009_p0524a03║實有如色受等別有實物。此所無故。若爾何故名虛
B06n0009_p0524a04║空等。唯無所觸說名虛空。謂於暗中無所觸對。便作
B06n0009_p0524a05║是說。此是虛空。已起隨眠生種滅位由揀擇力餘不
B06n0009_p0524a06║更生說名擇滅。離揀擇力由闕緣故餘不更生名非
B06n0009_p0524a07║擇滅。如殘眾同分中夭者餘蘊。餘部師說。由慧功能
B06n0009_p0524a08║隨眠不生名為擇滅。隨眠緣闕後苦不生不由慧能
B06n0009_p0524a09║名非擇滅。離揀擇力此滅不成故此不生即擇滅攝。
B06n0009_p0524a10║有說。諸法生已後無。自然滅故名非擇滅。如是所執
B06n0009_p0524b01║非擇滅體應是無常。未滅無故。豈不擇滅擇為先故。
B06n0009_p0524b02║先無後有應亦無常。非擇為先方有擇滅。如何擇滅
B06n0009_p0524b03║亦是無常。所以者何。非先有擇後未生法方有不生。
B06n0009_p0524b04║何者。不生本來自有。若無揀擇諸法應生。揀擇生時
B06n0009_p0524b05║法永不起。於此不起擇有功能。謂於先時未有生障。
B06n0009_p0524b06║今為生障非造不生。若唯不生是涅槃者。此經文句
B06n0009_p0524b07║當云何通。經言。五根若修若習若多修習。能令過去
B06n0009_p0524b08║未來現在眾苦永斷。此永斷體即是涅槃。唯於未來
B06n0009_p0524b09║有不生義非於過現。豈不相違。雖有此文而不違義。
B06n0009_p0524b10║此經意說。緣過現苦煩惱斷故名眾苦斷。如世尊言。
B06n0009_p0524c01║汝等於色應斷貪欲。貪欲斷時便名色斷及色遍智。
B06n0009_p0524c02║廣說乃至識亦如是。過現苦斷義亦應然。設有餘經
B06n0009_p0524c03║言斷過去未來現在諸煩惱者。准前理釋。義亦無違。
B06n0009_p0524c04║或此經中別有意趣。過去煩惱謂過去生所起煩惱。
B06n0009_p0524c05║現在煩惱謂現在生所起煩惱。如愛行中十八愛行。
B06n0009_p0524c06║過去世起者依過去生說。未來現在應知亦爾。如是
B06n0009_p0524c07║二世所起煩惱。為生未來諸煩惱故。於現相續引起
B06n0009_p0524c08║種子。此種斷故彼亦名斷。如異熟盡時亦說名業盡。
B06n0009_p0524c09║未來眾苦及諸煩惱。由無種故畢竟不生。說名為斷。
B06n0009_p0524c10║若異此者。過去現在何緣須𣃔。非於已滅及正滅時。
B06n0009_p0524d01║須設勞劬為令其滅。若無為法其體都無。何故經說
B06n0009_p0524d02║所有諸法。若諸有為若諸無為。於中離染最為第一。
B06n0009_p0524d03║如何無法可於無中立為第一。我亦不說諸無為法
B06n0009_p0524d04║其體都無。但應如我所說而有。如說此聲有先非有。
B06n0009_p0524d05║有後非有。不可非有說為有故有義得成。說有無為。
B06n0009_p0524d06║應知亦爾。有雖非有而可稱歎。故諸災橫畢竟非有
B06n0009_p0524d07║名為離染。此於一切有非有中最為殊勝。為令所化
B06n0009_p0524d08║深生欣樂故應稱歎此為第一。若無為法唯非有者。
B06n0009_p0524d09║無故不應名滅聖諦。且言聖諦其義云何。豈不此言
B06n0009_p0524d10║屬無倒義。聖見有無皆無顛倒。謂聖於苦見唯是苦。
B06n0009_p0525a01║於苦非有見唯非有。此於聖諦義有何違。如何非有
B06n0009_p0525a02║而可立為第三聖諦。第二無間聖見及說故成第三。
B06n0009_p0525a03║若無為法其體唯無。空涅槃識應緣無境。此緣無境
B06n0009_p0525a04║亦無有過。辯去來中當廣思擇。若許無為別有實體。
B06n0009_p0525a05║當有何失。復有何德。許便擁護毗婆沙宗是名為德。
B06n0009_p0525a06║若有可護天神定知自當擁護。然許實有明虛妄計
B06n0009_p0525a07║是名為失。所以者何。此非有體可得如色受等。亦非
B06n0009_p0525a08║有用可得如眼耳等。又若別有。如何可立彼事之滅
B06n0009_p0525a09║第六轉聲。由滅與事非互相屬。此彼相望非因果故。
B06n0009_p0525a10║唯遮彼事。第六可成。彼事之無名為滅故。滅雖別有
B06n0009_p0525b01║而由彼事惑得斷時方得此滅可言此滅屬於彼事。
B06n0009_p0525b02║何因此滅定屬此得。如契經言。比丘獲得現法涅槃。
B06n0009_p0525b03║如何非有可言獲得。由得對治便獲永違煩惱。後有
B06n0009_p0525b04║所依身故名得涅槃。復有聖教能顯涅槃唯以非有
B06n0009_p0525b05║為其自性。謂契經言。所有眾苦皆無餘斷。各別捨棄
B06n0009_p0525b06║盡離染滅靜息永沒。餘苦不續不取不生。此極寂靜。
B06n0009_p0525b07║此極美妙。謂捨諸依及一切愛盡離染滅名為涅槃。
B06n0009_p0525b08║云何不許言不生者依此無生故言不生。我等見此
B06n0009_p0525b09║第七轉聲於證滅有都無功力。何意故說依此無生。
B06n0009_p0525b10║若依此言屬已有義。應本不生。涅槃常故。若依此言
B06n0009_p0525c01║屬已得義。是則應許依道之得。故唯依道或依道得
B06n0009_p0525c02║令苦不生。汝應信受。由此善釋經說喻言。如燈焰涅
B06n0009_p0525c03║槃心解脫亦爾。此經意說。如燈涅槃唯燈焰謝無別
B06n0009_p0525c04║有物。如是世尊心得解脫。唯諸蘊滅更無所有。阿毗
B06n0009_p0525c05║達磨亦作是言。無事法云何。謂諸無為法。言無事者。
B06n0009_p0525c06║謂無體性。毗婆沙師不許此釋。若爾彼釋事義云何。
B06n0009_p0525c07║彼言事者略有五種。一自性事。如有處言。若已得此
B06n0009_p0525c08║事彼成就此事。二所緣事。如有處言。一切法智所知
B06n0009_p0525c09║隨其事。三繫縛事。如有處言。若於此事愛結所繫。彼
B06n0009_p0525c10║於此事恚結繫耶。四所因事。如有處言。有事法云何。
B06n0009_p0525d01║謂諸有為法。五所攝事。如有處言。田事宅事妻子等
B06n0009_p0525d02║事。今於此中說因名事。顯無為法都無有因。是故無
B06n0009_p0525d03║為雖實有物。常無用故無因無果。總論已竟。於諸果
B06n0009_p0525d04║中應說何果何因所得頌曰。
B06n0009_p0525d05║後因果異熟前因增上果同類遍等流
B06n0009_p0525d06║俱相應士用
B06n0009_p0525d07║論曰。言後因者。謂異熟因。於六因中最後說故。初異
B06n0009_p0525d08║熟果此因所得。言前因者。謂能作因。於六因中最初
B06n0009_p0525d09║說故。後增上果此因所得。增上之果名增上果。唯無
B06n0009_p0525d10║障住有何增上。即由無障得增上名。或能作因亦有
B06n0009_p0526a01║勝力。如十處界於五識身。諸有情業於器世界。耳等
B06n0009_p0526a02║對於眼識生等。亦有展轉增上生力。聞已便生欣見
B06n0009_p0526a03║欲故。此等增上如應當思。同類遍行得等流果。此二
B06n0009_p0526a04║因果皆似因故。俱有相應得士用果。非越士體有別
B06n0009_p0526a05║士用。即此所得名士用果。此士用名為目何法。即目
B06n0009_p0526a06║諸法所有作用。如士用故得士用名。如世間說鴉足
B06n0009_p0526a07║藥草醉象將軍。為唯此二有士用果為餘亦然。有說。
B06n0009_p0526a08║餘因亦有此果。唯除異熟。由士用果與因俱生或無
B06n0009_p0526a09║間生。異熟不爾。有餘師說。此異熟因亦有隔越遠士
B06n0009_p0526a10║用果。譬如農夫所收果實。異熟等果其相云何。頌曰。
B06n0009_p0526b01║異熟無記法有情有記生等流似自因
B06n0009_p0526b02║離繫由慧盡若因彼力生是果名士用
B06n0009_p0526b03║除前有為法有為增上果
B06n0009_p0526b04║論曰。唯於無覆無記法中有異熟果。為此亦通非有
B06n0009_p0526b05║情數。唯局有情。為通等流及所長養。應知唯是有記
B06n0009_p0526b06║所生。一切不善及善有漏能記異熟故名有記。從彼
B06n0009_p0526b07║後時異熟方起。非俱無間名有記生。如是名為異熟
B06n0009_p0526b08║果相。非有情數亦從業生。何非異熟。以共有故。謂餘
B06n0009_p0526b09║亦能如是受用。夫異熟果必無有能共受用義。非餘
B06n0009_p0526b10║造業餘可因斯受異熟果。其增上果亦業所生。何得
B06n0009_p0526c01║共受。共業生故。似自因法名等流果。謂似同類遍行
B06n0009_p0526c02║二因。若遍行因亦得等流果。何不許此即名同類因。
B06n0009_p0526c03║此果但由地等染故與因相似不由種類。若由種類
B06n0009_p0526c04║果亦似因。此果所因乃名同類。故作是問。若是同類
B06n0009_p0526c05║因亦遍行因耶。應作四句。第一句者。非遍行法為同
B06n0009_p0526c06║類因。第二句者。他部遍法為遍行因。第三句者。自部
B06n0009_p0526c07║遍法為遍行因。第四句者。除前諸相由慧盡法名離
B06n0009_p0526c08║繫果。滅故名盡。擇故名慧。即說擇滅名離繫果。若法
B06n0009_p0526c09║因彼勢力所生。即說此法名士用果。如因下地加行
B06n0009_p0526c10║心力上地有漏無漏定生。及因清淨靜慮心力變化
B06n0009_p0526d01║心生。如是等類擇滅應言由道力得。諸有為法。除前
B06n0009_p0526d02║已生。是餘有為之增上果。士用增上二果何殊。士用
B06n0009_p0526d03║果名唯對作者。增上果稱通對此餘。如匠所成。對能
B06n0009_p0526d04║成匠。具得士用增上果名。對餘非匠唯增上果。於上
B06n0009_p0526d05║所說六種因中。何位何因取果與果。頌曰。
B06n0009_p0526d06║五取果唯現二與果亦然過現與二因
B06n0009_p0526d07║一與唯過去
B06n0009_p0526d08║論曰。五因取果唯於現在。定非過去。彼已取故。亦非
B06n0009_p0526d09║未來。彼無用故。亦應如是說。能作因非定有果故此
B06n0009_p0526d10║不說。俱有相應與果亦爾。唯於現在。由此二因取果
B06n0009_p0527a01║與果必俱時故。同類遍行二因與果通於過現。過去
B06n0009_p0527a02║可然。如何現在與等流果。有等流果無間生故。若果
B06n0009_p0527a03║已生。因便過去。名已與果。不應更與。善同類因有時
B06n0009_p0527a04║取果而非與果。應作四句。第一句者。謂斷善根時最
B06n0009_p0527a05║後所捨得。第二句者。謂續善根時最初所得得。應說
B06n0009_p0527a06║爾時續者前得。第三句者。謂不斷善根於所餘諸位。
B06n0009_p0527a07║第四句者。謂除前相。又於不善同類因中亦有四句。
B06n0009_p0527a08║第一句者。謂離欲貪時最後所捨得。第二句者。謂退
B06n0009_p0527a09║欲貪時最初所得得。應說爾時退者前得。第三句者。
B06n0009_p0527a10║謂未離欲貪於所餘諸位。第四句者。謂除前相。有覆
B06n0009_p0527b01║無記同類因中。亦有四句。於阿羅漢得時退時未得
B06n0009_p0527b02║及餘。如理應說。無覆無記同類因中有順後句。謂與
B06n0009_p0527b03║果時必亦取果。或時取果而非與果。謂阿羅漢最後
B06n0009_p0527b04║諸蘊。約有所緣剎那差別。善同類因亦有四句。第一
B06n0009_p0527b05║句者。謂善心無間起染無記心。第二句者。謂與上相
B06n0009_p0527b06║違。第三句者。謂善心無間還起善心。第四句者。謂除
B06n0009_p0527b07║前相。不善心等如其所應。亦有四句。准例應說。取果
B06n0009_p0527b08║與果其義云何。能為彼種故名取果。正與彼力故名
B06n0009_p0527b09║與果。異熟與果唯於過去。由異熟果無與因俱及無
B06n0009_p0527b10║間故。復有餘師。前五果外別說四果。一安立果。謂如
B06n0009_p0527c01║水輪為風輪果。乃至草等為大地果。二加行果。謂如
B06n0009_p0527c02║無生智等遠為不淨等果。三和合果。謂如眼識等為
B06n0009_p0527c03║眼根等果。四修習果。謂如化心等為諸靜慮果。如是
B06n0009_p0527c04║四果皆是士用增上果攝。說因果已。復應思擇。此中
B06n0009_p0527c05║何法幾因所生。法略有四。謂染汙法。異熟生法。初無
B06n0009_p0527c06║漏法。三所餘法。餘法者何。謂除異熟餘無記法。除初
B06n0009_p0527c07║無漏諸餘善法。如是四法。頌曰。
B06n0009_p0527c08║染汙異熟生餘初聖如次除異熟遍二
B06n0009_p0527c09║及同類餘生此謂心心所餘及除相應
B06n0009_p0527c10║論曰。諸染汙法除異熟因餘五因生。異熟生法除遍
B06n0009_p0529b01║行因餘五因生。三所餘法雙除異熟遍行二因餘四
B06n0009_p0529b02║因生。初無漏法。雙除前二及同類因餘三因生。如是
B06n0009_p0529b03║四法為說何等。謂心心所不相應行及色四法。復幾
B06n0009_p0529b04║因生。如心心所所除因外及除相應。應知餘法從四
B06n0009_p0529b05║三二餘因所生。此中染汙異熟生法餘四因生。三所
B06n0009_p0529b06║餘法餘三因生。初無漏法餘二因生。一因生法决定
B06n0009_p0529b07║無有。
B06n0009_p0529b08║冠導阿毗達磨俱舍論卷第六（說一切有部）
B06n0009_p0529b09║音釋
B06n0009_p0529b10║羯剌藍（梵語也此云凝滑羯居竭切剌郎達切）。頞部曇（梵語也此云疱頞阿葛切
B06n0009_p0529c01║曇徒含切）。旅（力舉切行旅也）。險（虛撿切危也）。沃（烏酷切灌也）。𭞬（力求切石𭞬果名）。
B06n0009_p0529c02║諾（奴各切）。劬（其俱切）。