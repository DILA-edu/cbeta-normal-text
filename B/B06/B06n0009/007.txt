B06n0009_p0529d01║冠導阿毗達磨俱舍論卷第七
B06n0009_p0529d02║尊者世親造
B06n0009_p0529d03║唐三藏法師玄奘奉詔譯
B06n0009_p0529d04║扶桑雒陽比丘旭雅編輯
B06n0009_p0529d05║分別根品第二之五
B06n0009_p0529d06║廣說因已。緣復云何。頌曰。
B06n0009_p0529d07║說有四種緣因緣五因性等無間非後
B06n0009_p0529d08║心心所已生所緣一切法增上即能作
B06n0009_p0529d09║論曰。於何處說。謂契經中。如契經中說四緣性。謂因
B06n0009_p0529d10║緣性。等無間緣性。所緣緣性。增上緣性。此中性者是
B06n0009_p0529d11║緣種類。於六因內除能作因。所餘五因是因緣性。除
B06n0009_p0530a01║阿羅漢臨涅槃時最後心心所法諸餘已生心心所
B06n0009_p0530a02║法。是等無間緣性。此緣生法等而無間。依是義立等
B06n0009_p0530a03║無間名。由此色等皆不可立等無間緣。不等生故。謂
B06n0009_p0530a04║欲界色。或無間生欲界色界二無表色。或無間生欲
B06n0009_p0530a05║界無漏二無表色。以諸色法雜亂現前等無間緣生
B06n0009_p0530a06║無雜亂。故色不立等無間緣。尊者世友作如是言。於
B06n0009_p0530a07║一身中一長養色相緣不斷。復有第二長養色生不
B06n0009_p0530a08║相違害故不可立等無間緣。大德復言。以諸色法無
B06n0009_p0530a09║間生起或少或多。謂或有時復多生少。如燒稻稈大
B06n0009_p0530a10║聚為灰。或時復有從少生多。如細種生諾瞿陀樹。根
B06n0009_p0530b01║莖枝葉漸次增榮。聳幹垂條多所䕃映。豈不心所無
B06n0009_p0530b02║間生時亦有少多品類非等。謂善不善無記心中。有
B06n0009_p0530b03║尋有伺三摩地等。此於異類實有少多。然自類中無
B06n0009_p0530b04║非等義。謂無少受無間生多。或復從多無間生少。想
B06n0009_p0530b05║等亦爾。無非等過。豈唯自類前能為後等無間緣。不
B06n0009_p0530b06║爾。云何。前心品法總為後品等無間緣。非唯自類。且
B06n0009_p0530b07║於受等自體類中無少生多以說等義。唯執同類相
B06n0009_p0530b08║續者。說唯自類有等無間緣。心唯生心受唯生受。乃
B06n0009_p0530b09║至廣說若從無染無間染生。此染心中所有煩惱用
B06n0009_p0530b10║先滅煩惱為等無間緣。如出滅定心還用先滅正入
B06n0009_p0530c01║滅定心為緣故起。彼說非善。初無漏心應闕此緣而
B06n0009_p0530c02║得生故。不相應行亦如諸色。雜亂現前故非等無間
B06n0009_p0530c03║緣。三界及不繫可俱現前故。何緣不許未來世有等
B06n0009_p0530c04║無間緣。以未來法雜亂而住無前後故。如何世尊知
B06n0009_p0530c05║未來世此法無間此法應生。比過現法而現知故。傳
B06n0009_p0530c06║說。世尊見從過去如此類業此類果生。是法無間生
B06n0009_p0530c07║如是法。又從現在如此類業此類果生。是法無間生
B06n0009_p0530c08║如是法。如是見已。便於未來諸亂住法。能正了達此
B06n0009_p0530c09║法無間此法應生。雖如是知而非比智。由佛比類過
B06n0009_p0530c10║去現在因果次第。便於未來亂住諸法能現了達。謂
B06n0009_p0530d01║未來世如是有情造如是業招如是果。是願智攝故
B06n0009_p0530d02║非比智。若爾世尊未見前際。於後際法應不能知。有
B06n0009_p0530d03║餘復言。有情身內有未來世果因先兆。是不相應行
B06n0009_p0530d04║蘊差別。佛唯觀此便知未來。非要現遊靜慮通慧。若
B06n0009_p0530d05║爾諸佛便於未來占相故知。非為現證。故如經部諸
B06n0009_p0530d06║師所言。世尊舉意遍知諸法非比非占。此說為善。如
B06n0009_p0530d07║世尊說。諸佛德用諸佛境界不可思議。若於未來無
B06n0009_p0530d08║定前後次第安立。何故但言世第一法無間唯生苦
B06n0009_p0530d09║法智忍不生餘法。如是廣說。乃至金剛喻定無間。唯
B06n0009_p0530d10║生盡智不生餘法。若此法生繫屬彼法要彼無間此
B06n0009_p0531a01║乃得生。如芽等生要藉種等。然此非有等無間緣。諸
B06n0009_p0531a02║阿羅漢最後心心所。何緣故說非等無間緣。無餘心
B06n0009_p0531a03║等續此起故。豈不如是無間滅心亦名為意。後心無
B06n0009_p0531a04║間識既不生應不名意。意是依所顯非作用所顯。此
B06n0009_p0531a05║最後心有所依義。餘緣闕故後識不生。等無間緣作
B06n0009_p0531a06║用所顯。若法此緣取為果已。定無諸法及諸有情能
B06n0009_p0531a07║為障礙令彼不起。故最後心雖得名意而不可說等
B06n0009_p0531a08║無間緣。若法與心為等無間。彼法亦是心無間耶。應
B06n0009_p0531a09║作四句。第一句者。謂無心定出心心所。及第二等二
B06n0009_p0531a10║定剎那。第二句者。謂初所起二定剎那。及有心位諸
B06n0009_p0531b01║心心所生住異滅。第三句者。謂初所起二定剎那。及
B06n0009_p0531b02║有心位心心所法。第四句者。謂第二等二定剎那。及
B06n0009_p0531b03║無心定出心心所生住異滅。若法與心為等無間。與
B06n0009_p0531b04║無心定為無間耶。應作四句。謂前第三第四句為今
B06n0009_p0531b05║第一第二句。即前第一第二句為今第三第四句。從
B06n0009_p0531b06║二定出諸心心所望入定心中間遠隔。如何為彼等
B06n0009_p0531b07║無間耶。中間不隔心心所故。如是已釋等無間緣。所
B06n0009_p0531b08║緣緣性。即一切法望心心所隨其所應。謂如眼識及
B06n0009_p0531b09║相應法以一切色為所緣緣。如是耳識及相應法以
B06n0009_p0531b10║一切聲。鼻識相應以一切香。舌識相應以一切味。身
B06n0009_p0531c01║識相應以一切觸。意識相應以一切法為所緣緣。若
B06n0009_p0531c02║法與彼法為所緣。無時此與彼非所緣。於不緣位亦
B06n0009_p0531c03║所緣攝。彼緣不緣其相一故。譬如薪等於不燒時亦
B06n0009_p0531c04║名所燒。相無異故。心心所法。如於所緣處事剎那三
B06n0009_p0531c05║皆決定。於所依亦有如是決定耶。應言亦有如是決
B06n0009_p0531c06║定。然於現在親附自所依。過去未來與所依相離。有
B06n0009_p0531c07║說在過去亦親附所依。如是已釋所緣緣性。增上緣
B06n0009_p0531c08║性即能作因。以即能作因為增上緣故。此緣體廣名
B06n0009_p0531c09║增上緣。一切皆是增上緣故。既一切法亦所緣緣。此
B06n0009_p0531c10║增上緣何獨體廣。俱有諸法未嘗為所緣。然為增上
B06n0009_p0531d01║故。唯此體廣。或所作廣名增上緣。以一切法各除自
B06n0009_p0531d02║性與一切有為為增上緣故。頗有法於法全非四緣
B06n0009_p0531d03║不。有謂自性於自性。於他性亦有。謂有為於無為。無
B06n0009_p0531d04║為於無為。如是諸緣於何位法而興作用。頌曰。
B06n0009_p0531d05║二因於正滅三因於正生餘二緣相違
B06n0009_p0531d06║而興於作用
B06n0009_p0531d07║論曰。前說五因為因緣性。二因作用於正滅時。正滅
B06n0009_p0531d08║時言顯法現在滅現前故名正滅時。俱有相應於法
B06n0009_p0531d09║滅位方興作用。由此二因令俱生果有作用故。所言
B06n0009_p0531d10║三因於正生者。謂未來法於正生位。生現前故名正
B06n0009_p0532a01║生時。同類遍行異熟三種。於法生位作用方興。已說
B06n0009_p0532a02║因緣二時作用。二緣作用與此相違。等無間緣於法
B06n0009_p0532a03║生位而興作用。以彼生時前心心所與其處故。若所
B06n0009_p0532a04║緣緣能緣滅位而興作用。以心心所要現在時方取
B06n0009_p0532a05║境故。唯增上緣於一切位皆無障住故。彼作用隨無
B06n0009_p0532a06║障位一切無遮。已說諸緣及興作用。應言何法由幾
B06n0009_p0532a07║緣生。頌曰。
B06n0009_p0532a08║心心所由四二定但由三餘由二緣生
B06n0009_p0532a09║非天次等故
B06n0009_p0532a10║論曰。心心所法由四緣生。此中因緣謂五因性。等無
B06n0009_p0532b01║間緣謂前無間已生。非後心心所法。所緣緣者謂隨
B06n0009_p0532b02║所應或色等五。或一切法。增上緣者謂隨所應各除
B06n0009_p0532b03║自性餘一切法。滅盡無想二定由三除所緣緣。非能
B06n0009_p0532b04║緣故。由因緣者。謂由二因。一俱有因。謂生等相。二同
B06n0009_p0532b05║類因。謂前已生同地善法。等無間緣謂入定心及相
B06n0009_p0532b06║應法。增上緣者。謂如前說。如是二定心等引生礙心
B06n0009_p0532b07║等起故。與心等但為等無間。非等無間緣。餘不相應
B06n0009_p0532b08║及諸色法由因增上二緣所生。一切世間唯從如上
B06n0009_p0532b09║所說諸因諸緣所起。非自在天我勝性等一因所起。
B06n0009_p0532b10║此有何因。若一切成許由因者。豈不便捨一切世間
B06n0009_p0532c01║由自在等一因生論。又諸世間非自在等一因所起。
B06n0009_p0532c02║次第等故。謂諸世間若自在等一因生者。則應一切
B06n0009_p0532c03║俱時而生非次第起。現見諸法次第而生。故知定非
B06n0009_p0532c04║一因所起。若執自在隨欲故然。謂彼欲令此法今起
B06n0009_p0532c05║此法今滅此於後時。是則應成非一因起。亦由樂欲
B06n0009_p0532c06║差別生故。或差別欲應一時生。所因自在無差別故。
B06n0009_p0532c07║若欲差別更待餘因不俱起者。則非一切唯用自在
B06n0009_p0532c08║一法為因。或所待因亦應更待餘因差別方次第生。
B06n0009_p0532c09║則所待因應無邊際。若更不待餘差別因。此因應無
B06n0009_p0532c10║次第生義。則差別欲非次第生。若許諸因展轉差別
B06n0009_p0532d01║無有邊際信無始故。徒執自在為諸法因不越釋門
B06n0009_p0532d02║因緣正理。若言自在欲雖頓生而諸世間不俱起者。
B06n0009_p0532d03║由隨自在欲所生故。理亦不然。彼自在欲前位與後
B06n0009_p0532d04║無差別故。又彼自在作大功力。生諸世間得何義利。
B06n0009_p0532d05║若為發喜生諸世間。此喜離餘方便不發。是則自在
B06n0009_p0532d06║於發喜中既必待餘。應非自在。於喜既爾。餘亦應然。
B06n0009_p0532d07║差別因緣不可得故。或若自在生地獄等無量苦具
B06n0009_p0532d08║逼害有情。為見如斯發生自喜。咄哉何用此自在為。
B06n0009_p0532d09║依彼頌言。誠為善說。
B06n0009_p0532d10║由險利能燒可畏恒逼害樂食血肉髓
B06n0009_p0533a01║故名魯達羅
B06n0009_p0533a02║又若信受一切世間唯自在天一因所起。則為非撥
B06n0009_p0533a03║現見世間所餘因緣人功等事。若言自在待餘因緣
B06n0009_p0533a04║助發功能方成因者。但是朋敬自在天言。離所餘因
B06n0009_p0533a05║緣不見別用故。或彼自在要餘因緣助方能生。應非
B06n0009_p0533a06║自在。若執初起自在為因餘後續生待餘因者。則初
B06n0009_p0533a07║所起不待餘因。應無始成猶如自在。我勝性等隨其
B06n0009_p0533a08║所應如自在天應廣徵遣。故無有法唯一因生。奇哉
B06n0009_p0533a09║世間不修勝慧。如愚禽獸。良足可悲。彼彼生中別別
B06n0009_p0533a10║造業。自受異熟及士用果。而妄計有自在等因。且止
B06n0009_p0534b01║破邪應辯正義。前言餘法由二緣生。於中云何大種
B06n0009_p0534b02║所造。自他相望互為因緣。頌曰。
B06n0009_p0534b03║大為大二因為所造五種造為造三種
B06n0009_p0534b04║為大唯一因
B06n0009_p0534b05║論曰。初言大為大二因者。是諸大種更互相望。但為
B06n0009_p0534b06║俱有同類因義。大於所造能為五因。何等為五。謂生
B06n0009_p0534b07║依立持養別故。如是五因。但是能作因之差別。從彼
B06n0009_p0534b08║起故說為生因。生已隨逐大種轉故。如依師等說為
B06n0009_p0534b09║依因。能任持故。如壁持畫說為立因。不斷因故說為
B06n0009_p0534b10║持因。增長因故說為養因。如是則顯大與所造為起
B06n0009_p0534c01║變持住長因性。諸所造色自互相望容有三因。所謂
B06n0009_p0534c02║俱有同類異熟。其能作因無差別轉故不恒數。俱有
B06n0009_p0534c03║因者。謂隨心轉身語二業。非餘造色。同類因者。一切
B06n0009_p0534c04║前生於後同類。異熟因者。謂身語業能招異熟眼根
B06n0009_p0534c05║等果。所造於大但為一因。謂異熟因。身語二業能招
B06n0009_p0534c06║異熟大種果故。前已總說諸心心所前能為後等無
B06n0009_p0534c07║間緣。未決定說何心無間有幾心生復從幾心有何
B06n0009_p0534c08║心起。今當定說。謂且略說有十二心。云何十二。頌曰。
B06n0009_p0534c09║欲界有四心善惡覆無覆色無色除惡
B06n0009_p0534c10║無漏有二心
B06n0009_p0534d01║論曰。且於欲界有四種心。謂善不善有覆無記無覆
B06n0009_p0534d02║無記。色無色界各有三心。謂除不善。餘如上說。如是
B06n0009_p0534d03║十種說有漏心。若無漏心唯有二種。謂學無學。合成
B06n0009_p0534d04║十二。此十二心互相生者。頌曰。
B06n0009_p0534d05║欲界善生九此復從八生染從十生四
B06n0009_p0534d06║餘從五生七色善生十一此復從九生
B06n0009_p0534d07║有覆從八生此復生於六無覆從三生
B06n0009_p0534d08║此復能生六無色善生九此復從六生
B06n0009_p0534d09║有覆從七生無覆如色辯學從四生五
B06n0009_p0534d10║餘從五生四
B06n0009_p0535a01║論曰。欲界善心無間生九。謂自界四色界二心。於入
B06n0009_p0535a02║定時及續生位。如其次第生善染心。無色界一於續
B06n0009_p0535a03║生位。欲善無間生彼染心。不生彼善以極遠故。無色
B06n0009_p0535a04║於欲四遠故遠。一所依遠。二行相遠。三所緣遠。四對
B06n0009_p0535a05║治遠。及學無學。謂入觀時。即此復從八無間起。謂自
B06n0009_p0535a06║界四色界二心。於出定時從彼善起。彼染汙定所逼
B06n0009_p0535a07║惱時。從彼染心生於下善。為依下善防彼退故。及學
B06n0009_p0535a08║無學。謂出觀時。染謂不善有覆無記二各從十無間
B06n0009_p0535a09║而生。謂十二中除學無學。於續生位。三界諸心皆可
B06n0009_p0535a10║無間生欲界染心故。即此無間能生四心。謂自界四。
B06n0009_p0535b01║餘無生理。餘謂欲纏無覆無記。此心從五無間而生。
B06n0009_p0535b02║謂自界四及色界善。欲界化心從彼生故。即此無間
B06n0009_p0535b03║能生七心。謂自界四及色界二善與染汙。欲界化心
B06n0009_p0535b04║還生彼善。於續生位生彼染心。并無色一於續生位
B06n0009_p0535b05║此無覆心能生彼染。色界善心無間生十一。謂除無
B06n0009_p0535b06║色無覆無記心。即此復從九無間起。謂除欲界二染
B06n0009_p0535b07║汙心。及除無色無覆無記。有覆從八無間而生。除欲
B06n0009_p0535b08║二染及學無學。即此無間能生六心。謂自界三欲善
B06n0009_p0535b09║不善有覆無記。無覆從三無間而起。謂唯自界。餘無
B06n0009_p0535b10║生理。即此無間能生六心。謂自界三欲無色染。無色
B06n0009_p0535c01║界善無間生九心。謂除欲善及欲色無覆。即此從六
B06n0009_p0535c02║無間而生。謂自界三及色界善并學無學。有覆無間
B06n0009_p0535c03║能生七心。謂自界三及色界善欲色界染。即此亦從
B06n0009_p0535c04║七無間起。謂除欲色染及學無學心。無覆如色說從
B06n0009_p0535c05║三無間生。謂自界三。餘皆非理。即此無間能生六心。
B06n0009_p0535c06║謂自界三及欲色染。學心從四無間而生。謂即學心
B06n0009_p0535c07║及三界善。即此無間能生五心。謂前四心及無學一。
B06n0009_p0535c08║餘謂無學從五無間生。謂三界善及學無學二。即此
B06n0009_p0535c09║無間能生四心。謂三界善及無學一。說十二心互相
B06n0009_p0535c10║生已。云何分此為二十心。頌曰。
B06n0009_p0536b01║十二為二十謂三界善心分加行生得
B06n0009_p0536b02║欲無覆分四異熟威儀路工巧處通果
B06n0009_p0536b03║色界除工巧餘數如前說
B06n0009_p0536b04║論曰。三界善心各分二種。謂加行得生得別故。欲界
B06n0009_p0536b05║無覆分為四心。一異熟生。二威儀路。三工巧處。四通
B06n0009_p0536b06║果心。色無覆心分為三種。除工巧處。上界都無造作
B06n0009_p0536b07║種種工巧事故。如是十二為二十心。謂善分六。無覆
B06n0009_p0536b08║分八。無色界無威儀路等餘數如上故成二十。威儀
B06n0009_p0536b09║路等三無覆心色香味觸為所緣境。工巧處等亦緣
B06n0009_p0536b10║於聲。如是三心唯是意識。威儀路工巧處加行亦通
B06n0009_p0536c01║四識五識。有餘師說有威儀路及工巧處所引意識
B06n0009_p0536c02║能具足緣十二處境。如是二十互相生者。且說欲界
B06n0009_p0536c03║八種心中。加行善心無間生十。謂自界七除通果心。
B06n0009_p0536c04║及色界一加行善心并學無學。即此復從八無間起。
B06n0009_p0536c05║謂自界四二善二染。及色界二加行善心有覆無記。
B06n0009_p0536c06║并學無學。生得善心無間生九。謂自界七除通果心。
B06n0009_p0536c07║及色無色有覆無記。即此復從十一心起。謂自界七
B06n0009_p0536c08║除通果心。及色界二加行善心有覆無記。并學無學。
B06n0009_p0536c09║二染汙心無間生七。謂自界七除通果心。即此復從
B06n0009_p0536c10║十四心起。謂自界七除通果心。及色界四除加行善
B06n0009_p0536d01║與通果心。并無色三。除加行善。異熟威儀無間生八。
B06n0009_p0536d02║謂自界六除加行善與通果心。及色無色有覆無記。
B06n0009_p0536d03║即此復從七無間起。謂自界七除通果心。工巧處心
B06n0009_p0536d04║無間生六。謂自界六除加行善與通果心。即此復從
B06n0009_p0536d05║七無間起。謂自界七除通果心。從通果心無間生二。
B06n0009_p0536d06║謂自界一即通果心。及色界一即加行善。即此亦從
B06n0009_p0536d07║二無間起。謂即前說自色二心。次說色界六種心中。
B06n0009_p0536d08║從加行善心無間生十二。謂自界六及欲界三加行
B06n0009_p0536d09║生得與通果心。并無色一加行善心學無學心。即此
B06n0009_p0536d10║復從十無間起。謂自界四。除威儀路與異熟生。及欲
B06n0009_p0537a01║界二加行通果。并無色二加行有覆學無學心。生得
B06n0009_p0537a02║善心無間生八。謂自界五除通果心及欲界二不善
B06n0009_p0537a03║有覆。并無色一有覆無記。即此復從五無間起。謂自
B06n0009_p0537a04║界五除通果心。有覆無記無間生九。謂自界五除通
B06n0009_p0537a05║果心。及欲界四二善二染。即此復從十一心起。謂自
B06n0009_p0537a06║界五除通果心。及欲界三生得善心威儀異熟。并無
B06n0009_p0537a07║色三除加行善。異熟威儀無間生七。謂自界四除加
B06n0009_p0537a08║行善與通果心。及欲界二不善有覆。并無色一有覆
B06n0009_p0537a09║無記。即此復從五無間起。謂自界五除通果心。從通
B06n0009_p0537a10║果心無間生二。謂自界二加行通果。即此亦從二無
B06n0009_p0537b01║間起。謂即前說自界二心。次說無色四種心中。加行
B06n0009_p0537b02║善心無間生七。謂自界四及色界一加行善心。并學
B06n0009_p0537b03║無學。即此復從六無間起。謂自界三唯除異熟。及色
B06n0009_p0537b04║界一加行善心。并學無學。生得善心無間生七。謂自
B06n0009_p0537b05║界四及色界一有覆無記。并欲界二不善有覆。即此
B06n0009_p0537b06║復從四無間起。謂自界四。有覆無記無間生八。謂自
B06n0009_p0537b07║界四及色界二加行有覆。并欲界二不善有覆。即此
B06n0009_p0537b08║復從十無間起。謂自界四及色界三生得異熟與威
B06n0009_p0537b09║儀路。并欲界三名如色說。異熟生心無間生六。謂自
B06n0009_p0537b10║界三除加行善。及色界一有覆無記。并欲界二不善
B06n0009_p0537c01║有覆。即此復從四無間起。謂自界四。次說無漏二種
B06n0009_p0537c02║心中。從有學心無間生六。謂通三界加行善心及欲
B06n0009_p0537c03║生得。并學無學。即此復從四無間起。謂三加行及有
B06n0009_p0537c04║學心。從無學心無間生五。謂前有學所生六中除有
B06n0009_p0537c05║學一。即此復從五無間起。謂三加行及學無學。復有
B06n0009_p0537c06║何緣。加行無間能生異熟工巧威儀。非彼無間生加
B06n0009_p0537c07║行善。勢力劣故。非作功用所引發故。樂作功用引發
B06n0009_p0537c08║工巧威儀轉故。不能順起加行善心。出心不由功用
B06n0009_p0537c09║轉故。加行無間可能生彼。若爾染汙無間。不應生加
B06n0009_p0537c10║行善。不相順故。雖爾猒倦煩惱現行為欲了知容起
B06n0009_p0537d01║加行。欲界生得以明利故。可有從彼學無學心色界
B06n0009_p0537d02║加行無間而起。非作功用所引發故。不能從此引生
B06n0009_p0537d03║彼心。又欲生得以明利故。可從色染無間而生。色界
B06n0009_p0537d04║生得不明利故。非無色染無間而起。作意有三。一自
B06n0009_p0537d05║相作意。謂如觀色變礙為相。乃至觀識了別為相。如
B06n0009_p0537d06║是等觀相應作意。二共相作意。謂十六行相應作意。
B06n0009_p0537d07║三勝解作意。謂不淨觀及四無量有色解脫勝處遍
B06n0009_p0537d08║處。如是等觀相應作意。如是三種作意無間聖道現
B06n0009_p0537d09║前。聖道無間亦能具起三種作意。若作是說便順此
B06n0009_p0537d10║言。不淨觀俱行修念等覺分。有餘師說。唯從共相作
B06n0009_p0538a01║意無間聖道現前。聖道無間通起三種。修不淨觀調
B06n0009_p0538a02║伏心已。方能引生共相作意。從此無間聖道現前。依
B06n0009_p0538a03║此傳傳密意故。說不淨觀俱行修念等覺分。有餘復
B06n0009_p0538a04║言。唯從共相作意無間聖道現前。聖道無間亦唯能
B06n0009_p0538a05║起共相作意。若爾有依未至定等三地證入正性離
B06n0009_p0538a06║生。聖道無間可生欲界共相作意。若依第二第三第
B06n0009_p0538a07║四靜慮證入正性離生。聖道無間起何作意。非起欲
B06n0009_p0538a08║界共相作意。以極遠故。非於彼地已有曾得共相作
B06n0009_p0538a09║意。異於曾得順決擇分。非諸聖者順決擇分可復現
B06n0009_p0538a10║前。非得果已可重發生加行道故。若謂有別共相作
B06n0009_p0538b01║意。順決擇分俱時已修。由繫屬彼是彼類故。如觀諸
B06n0009_p0538b02║行皆是非常。觀一切法皆是非我涅槃寂靜。聖道無
B06n0009_p0538b03║間引彼現前。毗婆沙師不許此義。違正理故。若依未
B06n0009_p0538b04║至定得阿羅漢果後出觀心或即彼地或是欲界。依
B06n0009_p0538b05║無所有處得阿羅漢果後出觀心或即彼地或是有
B06n0009_p0538b06║頂。若依餘地得阿羅漢果後出觀心唯自非餘地。於
B06n0009_p0538b07║欲界中有三作意。一聞所成。二思所成。三生所得。色
B06n0009_p0538b08║界亦有三種作意。一聞所成。二修所成。三生所得。無
B06n0009_p0538b09║思所成。舉心思時即入定故。無色唯有二種作意。一
B06n0009_p0538b10║修所成。二生所得。此中五種作意無間聖道現前。除
B06n0009_p0538c01║生所得聖道。繫屬加行心故。聖道無間亦得發生。欲
B06n0009_p0538c02║界生得以明利故。於前所說十二心中何心現前幾
B06n0009_p0538c03║心可得。頌曰。
B06n0009_p0538c04║三界染心中得六六二種色善三學四
B06n0009_p0538c05║餘皆自可得
B06n0009_p0538c06║論曰。欲界染心正現前位。十二心內容得六心。彼先
B06n0009_p0538c07║不成今得成故。由疑續善及界退還。欲界善心爾時
B06n0009_p0538c08║名得。由起惑退及界退還得欲二心。不善有覆及得
B06n0009_p0538c09║色界一有覆心。由起惑退得無色界一有覆心。及得
B06n0009_p0538c10║學心。故名得六。色界染心正現前位。十二心內亦得
B06n0009_p0538d01║六心。由界退還得欲界一無覆無記及色界三。色界
B06n0009_p0538d02║染心亦由退得。由起惑退得無色界一有覆心。及得
B06n0009_p0538d03║學心。故名得六。無色染心正現前位。十二心內唯得
B06n0009_p0538d04║二心。由起惑退得彼染心。及得學心。故名得二。色界
B06n0009_p0538d05║善心正現前位。十二心內容得三心。謂彼善心及欲
B06n0009_p0538d06║色界無覆無記。由升進故。若有學心正現前位。十二
B06n0009_p0538d07║心內容得四心。謂有學心及欲色界無覆無記并無
B06n0009_p0538d08║色善。由初證入正性離生。及由聖道離欲色染。餘謂
B06n0009_p0538d09║前說染等心餘。不說彼心正現前位得心差別。應知
B06n0009_p0538d10║彼心正現前位。唯自可得。有餘於此總說。頌曰。
B06n0009_p0539a01║慧者說染心現起時得九善心中得六
B06n0009_p0539a02║無記唯無記
B06n0009_p0539a03║於善心中應言得七。謂由正見續善根時。欲界善心
B06n0009_p0539a04║起位名得。離欲界染究竟位中。頓得欲色無覆無記。
B06n0009_p0539a05║得色無色三摩地時。彼二善心說名為得。初入離生
B06n0009_p0539a06║位證阿羅漢時。學無學心說名為得。餘准前釋應知
B06n0009_p0539a07║其相。為攝前義。復說頌言。
B06n0009_p0539a08║由託生入定及離染退時續善位得心
B06n0009_p0539a09║非先所成故
B06n0009_p0539a10║冠導阿毗達磨俱舍論卷第七（說一切有部）