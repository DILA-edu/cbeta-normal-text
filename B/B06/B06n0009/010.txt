B06n0009_p0558d01║冠導阿毗達磨俱舍論卷第十
B06n0009_p0558d02║尊者世親造
B06n0009_p0558d03║唐三藏法師玄奘奉詔譯
B06n0009_p0558d04║扶桑雒陽比丘旭雅編輯
B06n0009_p0558d05║分別世品第三之三
B06n0009_p0558d06║無明何義。謂體非明。若爾無明應是眼等。既爾。此義
B06n0009_p0558d07║應謂明無。若爾無明體應非有。為顯有體義不濫餘。
B06n0009_p0558d08║頌曰。
B06n0009_p0558d09║明所治無明如非親實等
B06n0009_p0558d10║論曰。如諸親友所對怨敵親友相違名非親友。非異
B06n0009_p0558d11║親友。非親友無。諦語名實。此所對治虛誑言語名為
B06n0009_p0559a01║非實。非異於實。亦非實無。等言為顯非法非義非事
B06n0009_p0559a02║等性非異非無。如是無明別有實體。是明所治非異
B06n0009_p0559a03║非無。云何知然。說行緣故。復有誠證。頌曰。
B06n0009_p0559a04║說為結等故非惡慧見故與見相應故
B06n0009_p0559a05║說能染慧故
B06n0009_p0559a06║論曰。經說無明以為結縛隨眠及漏枙暴流等。非餘
B06n0009_p0559a07║眼等及體全無可得說為結縛等事。故有別法說名
B06n0009_p0559a08║無明。如惡妻子名無妻子。如是惡慧應名無明。彼非
B06n0009_p0559a09║無明有是見故。謂染汙慧名為惡慧。於中有見故非
B06n0009_p0559a10║無明。若爾非見慧應許是無明。不爾。無明見相應故。
B06n0009_p0559b01║無明若是慧應見不相應。無二慧體共相應故。又說
B06n0009_p0559b02║無明能染慧故。如契經言。貪欲染心令不解脫。無明
B06n0009_p0559b03║染慧令不清淨。非慧還能染於慧體。如貪異類能染
B06n0009_p0559b04║於心。無明亦應異慧能染。如何不許諸染汙慧間雜
B06n0009_p0559b05║善慧令不清淨說為能染。如貪染心令不解脫。豈必
B06n0009_p0559b06║現起與心相應方說能染。然由貪力損縛於心令不
B06n0009_p0559b07║解脫。後轉滅彼貪熏習時心便解脫。如是無明染汙
B06n0009_p0559b08║於慧令不清淨。非慧相應。但由無明損濁於慧。如是
B06n0009_p0559b09║分別何理相違。誰復能遮自所分別。然異慧類別有
B06n0009_p0559b10║無明。如貪異心此說為善。有執煩惱皆是無明。此亦
B06n0009_p0559c01║應同前理遮遣。若諸煩惱皆是無明。於結等中不應
B06n0009_p0559c02║別說。亦不應與見等相應。見等不應自相應故。或亦
B06n0009_p0559c03║應說無明染心。若謂此中就差別說。應於染慧不說
B06n0009_p0559c04║總名。既許無明別法為體應說此體。其相云何。謂不
B06n0009_p0559c05║了知諦實業果。未測何相名不了知。為異了知。為此
B06n0009_p0559c06║非有。二俱有過。如無明說。此謂了知所治別法。此復
B06n0009_p0559c07║難測。其相是何。此類法爾應如是說。如餘處言。云何
B06n0009_p0559c08║為眼。謂清淨色眼識所依。無明亦然。唯可辯用。大德
B06n0009_p0559c09║法救說。此無明是諸有情恃我類性。異於我慢類體
B06n0009_p0559c10║是何。經言。我今如是知已如是見已。諸所有愛。諸所
B06n0009_p0559d01║有見。諸所有類性。諸我我所執。我慢執。隨眠。斷遍知
B06n0009_p0559d02║故無影寂滅。故知類性異於我慢。寧知類性即是無
B06n0009_p0559d03║明。不可說為餘煩惱故。豈不可說為餘慢等。若更於
B06n0009_p0559d04║此巨細研尋。言論繁雜故應且止。名色何義。色如先
B06n0009_p0559d05║辯。今唯辯名。頌曰。
B06n0009_p0559d06║名無色四蘊
B06n0009_p0559d07║論曰。無色四蘊何故稱名。隨所立名根境勢力於義
B06n0009_p0559d08║轉變故說為名。云何隨名勢力轉變。謂隨種種世共
B06n0009_p0559d09║立名。於彼彼義轉變詮表。即如牛馬色味等名。此復
B06n0009_p0559d10║何緣標以名稱。於彼彼境轉變而緣。又類似名。隨名
B06n0009_p0560a01║顯故。有餘師說。四無色蘊捨此身已轉趣餘生。轉變
B06n0009_p0560a02║如名。故標名稱。觸何為義。頌曰。
B06n0009_p0560a03║觸六三和生
B06n0009_p0560a04║論曰。觸有六種。所謂眼觸乃至意觸。此復是何。三和
B06n0009_p0560a05║所生。謂根境識三和合故有別觸生。且五觸生可三
B06n0009_p0560a06║和合。許根境識俱時起故。意根過去。法或未來。意識
B06n0009_p0560a07║現在。如何和合。此即名和合。謂因果義成。或同一果
B06n0009_p0560a08║故名和合。謂根境識三同順生觸故。諸師於此覺慧
B06n0009_p0560a09║不同。有說。三和即名為觸。彼引經證。如契經言。如是
B06n0009_p0560a10║三法聚集和合說名為觸。有說。別法與心相應三和
B06n0009_p0560b01║所生說名為觸。彼引經證。經言。云何六六法門。一六
B06n0009_p0560b02║內處。二六外處。三六識身。四六觸身。五六受身。六六
B06n0009_p0560b03║愛身。此契經中根境識外別說六觸。故觸別有。說即
B06n0009_p0560b04║三和名為觸者。釋後所引六六經言。非由別說便有
B06n0009_p0560b05║別體。勿受及愛非法處攝無如是失。離愛受觸別有
B06n0009_p0560b06║所餘法處體故。汝宗離觸無別有三。可觸及三差別
B06n0009_p0560b07║而說。雖有根境不發於識。而無有識不託根境。故已
B06n0009_p0560b08║說三更別說觸便成無用。有餘救言。非諸眼色皆諸
B06n0009_p0560b09║眼識因。非諸眼識皆諸眼色果。非因果者別說為三。
B06n0009_p0560b10║因果所收總立為觸。說離三和有別觸者。釋前所引
B06n0009_p0560c01║如是三法聚集和合名觸。經言我部所誦經文異此。
B06n0009_p0560c02║或於因上假說果名。如說諸佛出現樂等。如是展轉
B06n0009_p0560c03║更相難釋。言論繁多故應且止。然對法者說有別觸。
B06n0009_p0560c04║即前六觸復合為二。頌曰。
B06n0009_p0560c05║五相應有對第六俱增語
B06n0009_p0560c06║論曰。眼等五觸說名有對。以有對根為所依故。第六
B06n0009_p0560c07║意觸說名增語。所以然者。增語謂名。名是意觸所緣
B06n0009_p0560c08║長境故偏就此名增語觸。如說眼識但能了青不了
B06n0009_p0560c09║是青。意識了青亦了是青。故名為長。故有對觸名從
B06n0009_p0560c10║所依。增語觸名就所緣立。有說。意識語為增上方於
B06n0009_p0560d01║境轉。五識不然。是故意識獨名增語。與此相應名增
B06n0009_p0560d02║語觸。故有對觸名從所依。增語觸名就相應立。即前
B06n0009_p0560d03║六觸隨別相應復成八種。頌曰。
B06n0009_p0560d04║明無明非二無漏染汙餘愛恚二相應
B06n0009_p0560d05║樂等順三受
B06n0009_p0560d06║論曰。明無明等相應成三。一明觸。二無明觸。三非明
B06n0009_p0560d07║非無明觸。此三如次應知。即是無漏染汙餘相應觸。
B06n0009_p0560d08║餘謂無漏及染汙餘。即有漏善無覆無記。無明觸中
B06n0009_p0560d09║一分數起。依彼復立愛恚二觸。愛恚隨眠共相應故。
B06n0009_p0560d10║總攝一切復成三觸。一順樂受觸。二順苦受觸。三順
B06n0009_p0561a01║不苦不樂受觸。此三能引樂等受故。或是樂等受所
B06n0009_p0561a02║領故。或能為受行相依故名為順受。如何觸為受所
B06n0009_p0561a03║領行相依。行相極似觸。依觸而生故。如是合成十六
B06n0009_p0561a04║種觸。受何為義。頌曰。
B06n0009_p0561a05║從此生六受五屬身餘心
B06n0009_p0561a06║論曰。從前六觸生於六受。謂眼觸所生受至意觸所
B06n0009_p0561a07║生受。六中前五說為身受。依色根故。意觸所生說為
B06n0009_p0561a08║心受。但依心故。受生與觸為後為俱。毗婆沙師說。俱
B06n0009_p0561a09║時起觸受展轉俱有因故。云何二法俱時而生能生
B06n0009_p0561a10║所生義可成立。如何不立。無功能故。於已生法餘法
B06n0009_p0561b01║無能。此與立宗義意無別。如言二法俱時而生能生
B06n0009_p0561b02║所生義不成立。於已生法餘法無能。義意同前。重說
B06n0009_p0561b03║何用。若爾便有互相生失。許故非失。我宗許二為俱
B06n0009_p0561b04║有因。亦互為果。仁雖許爾。而契經中不許此二互為
B06n0009_p0561b05║因果。契經但說眼觸為緣生眼觸所生受。曾無經說
B06n0009_p0561b06║眼受為緣生眼受所生觸。又此義非理。越能生法故。
B06n0009_p0561b07║若法極成能生彼法。此法與彼時別極成。如先種後
B06n0009_p0561b08║芽先乳後酪先擊後聲先意後識等。先因後果非不
B06n0009_p0561b09║極成。亦有極成同時因果。如眼識等眼色等俱。四大
B06n0009_p0561b10║種俱有所造色。此中亦許前根境緣能發後識。前大
B06n0009_p0561c01║造聚生後造色。何理能遮。如影與芽。豈非俱有。有說。
B06n0009_p0561c02║觸後方有受生。根境為先次有識起。此三合故即名
B06n0009_p0561c03║為觸。第三剎那緣觸生受。若爾應識非皆有受。諸識
B06n0009_p0561c04║亦應非皆是觸。無如是失。因前位觸故。後觸位受生
B06n0009_p0561c05║故。諸觸時皆悉有受。所有識體無非是觸。此不應理。
B06n0009_p0561c06║何理相違。謂或有時二觸境別。因前受位觸生後觸
B06n0009_p0561c07║位受。如何異境受從異境觸生。或應許受此心相應
B06n0009_p0561c08║非與此心同緣一境。既爾。若許有成觸識是觸無
B06n0009_p0561c09║受。於此位前有識有受而體非觸。緣差故然。斯有何
B06n0009_p0561c10║過。若爾便壞十大地法。彼定一切心品恒俱。彼定恒
B06n0009_p0561d01║俱依何教立。依本論立。我等但以契經為量。本論非
B06n0009_p0561d02║量。壞之何咎。故世尊言。當依經量。或大地法義非要
B06n0009_p0561d03║遍諸心。若爾何名大地法義。謂有三地。一有尋有伺
B06n0009_p0561d04║地。二無尋唯伺地。三無尋無伺地。復有三地。一善地。
B06n0009_p0561d05║二不善地。三無記地。復有三地。一學地。二無學地。三
B06n0009_p0561d06║非學非無學地。若法於前諸地皆有。名大地法。若法
B06n0009_p0561d07║唯於諸善地中有。名大善地法。若法唯於諸染地中
B06n0009_p0561d08║有。名大煩惱地法。如是等法各隨所應更代而生。非
B06n0009_p0561d09║皆並起。餘說如是大不善地法。因誦引來。是今所增
B06n0009_p0561d10║益非本所誦。若於觸後方有受生。經云何釋。如契經
B06n0009_p0562a01║說。眼及色為緣生於眼識。三和合觸俱起受想思。但
B06n0009_p0562a02║言俱起不說觸俱。此於我宗何違須釋。又於無間亦
B06n0009_p0562a03║有俱聲。如契經說。與慈俱行修念覺支。故彼非證。若
B06n0009_p0562a04║爾何故。契經中言。是受是想是思是識。如是諸法相
B06n0009_p0562a05║雜不離。故無有識離於受等。今應審思。相雜何義。此
B06n0009_p0562a06║經復說。諸所受即所思。諸所思即所想。諸所想即所
B06n0009_p0562a07║識。未了於此為約所緣。為約剎那作如是說。於壽與
B06n0009_p0562a08║煖俱時起中。亦有如斯相雜言。故例知。此說定約剎
B06n0009_p0562a09║那。又契經言三和合觸。如何有識而非三和。或是三
B06n0009_p0562a10║和而不名觸。故應定許一切識俱悉皆有觸諸所有
B06n0009_p0562b01║觸無不皆與受等俱生。傍論已終。應辯本義。頌曰。
B06n0009_p0562b02║此復成十八由意近行異
B06n0009_p0562b03║論曰。於前略說一心受中。由意近行異復分成十八。
B06n0009_p0562b04║應知此復聲顯乘前起後。此意近行十八云何。謂喜
B06n0009_p0562b05║憂捨各六近行。此復何緣立為十八。若由自性應但
B06n0009_p0562b06║有三。喜憂捨三自性異故。若由相應應唯有一。一切
B06n0009_p0562b07║皆與意相應故。若由所緣應但有六。色等六境為所
B06n0009_p0562b08║緣故。此成十八。具足由三。於中十五色等近行名不
B06n0009_p0562b09║雜緣。境各別故。三法近行皆通二種。意近行名為目
B06n0009_p0562b10║何義。傳說。喜等意為近緣於諸境中數遊行故。有說。
B06n0009_p0562c01║喜等能為近緣令意於境數遊行故。如何身受非意
B06n0009_p0562c02║近行。非唯依意故不名近。由無分別故亦非行。第三
B06n0009_p0562c03║靜慮意地樂根。意近行中何故不攝。傳說。初界意識
B06n0009_p0562c04║相應無樂根故。又無所對苦根所攝意近行故。若唯
B06n0009_p0562c05║意地何故經言眼見色已於順喜色起喜近行。廣說
B06n0009_p0562c06║如經。依五識身所引意地喜等近行故作是說。如依
B06n0009_p0562c07║眼識引不淨觀。此不淨觀唯意地攝。又彼經言眼見
B06n0009_p0562c08║色已乃至廣說。故不應難。若雖非見乃至觸已。而起
B06n0009_p0562c09║喜憂捨亦是意近行。若異此者。在欲界中應無緣色
B06n0009_p0562c10║界色等意近行。又在色界。應無緣欲香味觸境諸意
B06n0009_p0562d01║近行。見已等言隨明了說見色等已於聲等中起喜
B06n0009_p0562d02║憂捨亦意近行。隨無雜亂故作是說。於中建立根境
B06n0009_p0562d03║定故。為有色等於喜等三唯能順生一近行不。有就
B06n0009_p0562d04║相續非約所緣。諸意近行中。幾欲界繫。欲界意近行
B06n0009_p0562d05║幾何所緣。色無色界為問亦爾。頌曰。
B06n0009_p0562d06║欲緣欲十八色十二上三二緣欲十二
B06n0009_p0562d07║八自二無色後二緣欲六四自一上緣
B06n0009_p0562d08║初無色近分緣色四自一四本及三邊
B06n0009_p0562d09║唯一緣自境
B06n0009_p0562d10║論曰。欲界所繫具有十八。緣欲界境其數亦然。緣色
B06n0009_p0563a01║界境唯有十二。除香味六彼無境故。緣無色境唯得
B06n0009_p0563a02║有三。彼無色等五所緣故說欲界繫已。當說色界繫。
B06n0009_p0563a03║初二靜慮唯有十二。謂除六憂緣欲界境亦有十二。
B06n0009_p0563a04║除香味四餘八自緣。二緣無色。謂法近行。三四靜慮
B06n0009_p0563a05║唯六。謂捨緣欲界境亦得有六。除香味二餘四自緣。
B06n0009_p0563a06║一緣無色謂法近行。說色界繫已。當說無色繫。空處
B06n0009_p0563a07║近分唯有四種。謂捨但緣色聲觸法。緣第四靜慮亦
B06n0009_p0563a08║具有四種。此就許有別緣者說。若執彼地唯總緣下。
B06n0009_p0563a09║但有雜緣法意近行。緣無色界唯一。謂法四根本地
B06n0009_p0563a10║及上三邊唯一。謂法但緣自境。無色根本不緣下故。
B06n0009_p0563b01║彼上三邊不緣色故。不緣下義如後當辯。此意近行
B06n0009_p0563b02║通無漏耶。頌曰。
B06n0009_p0563b03║十八唯有漏
B06n0009_p0563b04║論曰。無意近行通無漏者。故言十八唯是有漏。誰成
B06n0009_p0563b05║就幾意近行耶。謂生欲界。若未獲得色界善心。成欲
B06n0009_p0563b06║一切初二定八三四定四無色界一。所成上界皆不
B06n0009_p0563b07║緣下。唯染汙故。若已獲得色界善心未離欲貪。成欲
B06n0009_p0563b08║一切初靜慮中。餘說如前。初靜慮中唯成四喜。染不
B06n0009_p0563b09║緣下香味境故。捨具成六。未至定中善心得緣香味
B06n0009_p0563b10║境故。餘隨此理如應當知。若生色界。唯成欲界一捨
B06n0009_p0563c01║法近行。謂通果心俱。有說。如是諸意近行。毗婆沙師
B06n0009_p0563c02║隨義而立。然我所見經義有殊。所以者何。非於此地
B06n0009_p0563c03║已得離染。可緣此境起意近行。故非有漏喜憂捨三
B06n0009_p0563c04║皆近行攝。唯雜染者與意相牽數行所緣。是意近行。
B06n0009_p0563c05║云何與意相牽數行。或愛或憎或不擇捨。為對治彼
B06n0009_p0563c06║說六恒住。謂見色已不喜不憂。心恒住捨具念正知。
B06n0009_p0563c07║廣說乃至知法亦爾。非阿羅漢無有世間緣善法喜。
B06n0009_p0563c08║但為遮止雜染近行故作是說。又即喜等為三十六
B06n0009_p0563c09║師句。謂為耽嗜出離依別。此句差別。大師說故。耽嗜
B06n0009_p0563c10║依者。謂諸染受。出離依者。謂諸善受。如是所說受。有
B06n0009_p0563d01║支中應知。義門無量差別。何緣不說所餘有支。頌曰。
B06n0009_p0563d02║餘已說當說
B06n0009_p0563d03║論曰。所餘有支。或有已說。或有當說。故此不論。此中
B06n0009_p0563d04║識支如先已說識謂各了別此即名意處等。其六處
B06n0009_p0563d05║支如先已說彼識依淨色名眼等五根等。行有二支
B06n0009_p0563d06║業品當說。愛取二支隨眠品當說。此諸緣起略立為
B06n0009_p0563d07║三。謂煩惱業異熟果事。應寄外喻顯別功能。頌曰。
B06n0009_p0563d08║此中說煩惱如種復如龍如草根樹莖
B06n0009_p0563d09║及如糠裹米業如有糠米如草藥如花
B06n0009_p0563d10║諸異熟果事如成熟飲食
B06n0009_p0564a01║論曰。如何此三種等相似。如從種子芽莖等生。從煩
B06n0009_p0564a02║惱生煩惱業事。如龍鎮池水恒不竭。煩惱鎮業生續
B06n0009_p0564a03║無窮。如草根未拔苗剪剪還生。未拔煩惱根趣滅滅
B06n0009_p0564a04║還起。如從樹莖頻生枝花果。從諸煩惱數起惑業事
B06n0009_p0564a05║如糠裹米能生芽等。非獨能生。或得裹業能感餘生。
B06n0009_p0564a06║非獨能感。惑如種等應如是知。如米有糠能生芽等。
B06n0009_p0564a07║業有煩惱能招異熟。如諸草藥果熟為後邊。業果熟
B06n0009_p0564a08║已更不招異熟。如華於果為生近因。業為近因能生
B06n0009_p0564a09║異熟。業如米等。應如是知。如熟飲食但應受用。不可
B06n0009_p0564a10║復轉成餘飲食。異熟果事既成熟已。不能更招餘生
B06n0009_p0564b01║異熟。若諸異熟復感餘生。餘復感餘應無解脫。事如
B06n0009_p0564b02║飲食應如是知。如是緣起煩惱業事。生生相續不過
B06n0009_p0564b03║四有。中生本死。如前已釋。染不染義三界有無。今當
B06n0009_p0564b04║略辯。頌曰。
B06n0009_p0564b05║於四種有中生有唯染汙由自地煩惱
B06n0009_p0564b06║餘三無色三
B06n0009_p0564b07║論曰。於四有中生有唯染。由何煩惱自地諸惑。謂此
B06n0009_p0564b08║地生此地一切煩惱染汙此地生有。故對法者咸作
B06n0009_p0564b09║是言。諸煩惱中無一煩惱於結生位無潤功能。然諸
B06n0009_p0564b10║結生唯煩惱力。非由自力現起纏垢。雖此位中身心
B06n0009_p0564c01║昧劣。而由數起或近現行引發力故。煩惱現起。應知
B06n0009_p0564c02║中有初續剎那亦必染汙。猶如生有。然餘三有一一
B06n0009_p0564c03║通三。謂本死中三。各善染無記。於無色界除中有三。
B06n0009_p0564c04║非彼界中有處隔別。為往餘處可立中有。頌中不說
B06n0009_p0564c05║欲色二界。故知於中許具四有。有情緣起已廣分別。
B06n0009_p0564c06║是諸有情由何而住。頌曰。
B06n0009_p0564c07║有情由食住段欲體唯三非色不能益
B06n0009_p0564c08║自根解脫故觸思識三食有漏通三界
B06n0009_p0564c09║意成及求生食香中有起前二益此世
B06n0009_p0564c10║所依及能依後二於當有引及起如次
B06n0009_p0564d01║論曰。經說。世尊自悟一法正覺正說。謂諸有情一切
B06n0009_p0564d02║無非由食而住。何等為食。食有四種。一段二觸三思
B06n0009_p0564d03║四識。段有二種。謂細及麤。細謂中有食。香為食故。及
B06n0009_p0564d04║天劫初食。無變穢故。如油沃砂。散入支故。或細汗蟲
B06n0009_p0564d05║嬰兒等食說名為細。翻此為麤。如是段食唯在欲界。
B06n0009_p0564d06║離段食貪生上界故。唯欲界繫。香味觸三。一切皆為
B06n0009_p0564d07║段食自體。可成段別而飲噉。故謂以口鼻分分受之。
B06n0009_p0564d08║光影炎凉如何成食。傳說。此語從多為論。又雖非飲
B06n0009_p0564d09║噉而能持身。亦細食所攝。如塗洗等。色亦可成段別
B06n0009_p0564d10║飲噉。何緣非食。此不能益自所對根解脫者故。夫名
B06n0009_p0565a01║食者。必先資益自根大種。後乃及餘。飲噉色時於自
B06n0009_p0565a02║根大尚不為益。況能及餘。由彼諸根境各別故。有時
B06n0009_p0565a03║見色生喜樂者。緣色觸生。是食非色。又不還者及阿
B06n0009_p0565a04║羅漢解脫食貪。雖見種種上妙飲食而無益故。觸謂
B06n0009_p0565a05║三和所生諸觸。思謂意業。識謂識蘊。此三唯有漏通
B06n0009_p0565a06║三界皆有。如何食體不通無漏。毗婆沙師作如是釋。
B06n0009_p0565a07║能資諸有是其食義。無漏修生為滅諸有。又契經說。
B06n0009_p0565a08║食有四種。能令部多有情安住。及能資益諸求生者。
B06n0009_p0565a09║無漏不然。故非食體。言部多者。顯已生義。諸趣生已
B06n0009_p0565a10║皆謂已生。復說求生為何所目。此目中有。由佛世尊
B06n0009_p0565b01║以五種名說中有故。何等為五。一者意成。從意生故。
B06n0009_p0565b02║非精血等所有外緣合所成故。二者求生。常喜尋察
B06n0009_p0565b03║當生處故。三者食香。身資香食往生處故。四者中有。
B06n0009_p0565b04║二趣中間所有蘊故。五者名起。對向當生暫時起故。
B06n0009_p0565b05║如契經說。有壞自體起。有壞世間生。起謂中有。又經
B06n0009_p0565b06║說。有補特伽羅。已斷起結未斷生結。於此經中廣說
B06n0009_p0565b07║四句。離二界貪諸上流者為第一句。中般涅槃為第
B06n0009_p0565b08║二句。諸阿羅漢為第三句。除前諸相為第四句。又部
B06n0009_p0565b09║多者。謂阿羅漢。餘有愛者說名求生。幾食能令部多
B06n0009_p0565b10║安住。幾食資益求生有情。毗婆沙師說。皆具四。諸有
B06n0009_p0565c01║愛者。亦由段食為緣資益令招後有。以世尊說四食
B06n0009_p0565c02║皆為病癰箭根老死緣故。亦見思食安住現身。世傳
B06n0009_p0565c03║有言。昔有一父。時遭饑饉。欲造他方。自既饑羸。二子
B06n0009_p0565c04║嬰稚。意欲擕去力所不任。以囊盛灰挂於壁上。慰喻
B06n0009_p0565c05║二子云是麨囊。二子希望多時延命。後有人至取囊
B06n0009_p0565c06║為開。子見是灰望絕便死。又於大海有諸商人。遭難
B06n0009_p0565c07║敗船飲食俱失。遙瞻積沫疑為海岸。意望速至命得
B06n0009_p0565c08║延時。至觸知非望絕便死。集異門足說。大海中有大
B06n0009_p0565c09║眾生。登岸生卵埋於沙內還入海中。母若常思卵便
B06n0009_p0565c10║不壞。如其失念卵即敗亡。此不應然。違食義故。豈他
B06n0009_p0565d01║思食能持自身。理實應言卵常思母得不爛壞。忘則
B06n0009_p0565d02║命終。起念母思在於觸位。諸有漏法皆滋長有。如何
B06n0009_p0565d03║世尊說食唯四。雖爾就勝說四無失。謂初一食能益
B06n0009_p0565d04║此身所依能依。後之二食能引當有能起當有。言所
B06n0009_p0565d05║依者。謂有根身。段食於彼能為資益。言能依者。謂心
B06n0009_p0565d06║心所。觸食於彼能為資益。如是二食於已生有資益
B06n0009_p0565d07║功能最為殊勝。言當有者。謂未來生。於彼當生思食
B06n0009_p0565d08║能引。思食引已。從業所熏識種子力後有得起。如是
B06n0009_p0565d09║二食於未生有引起功能最為殊勝。故雖有漏皆滋
B06n0009_p0565d10║長有而就勝能唯說四食。前二如養母養已生故。後
B06n0009_p0566a01║二如生母生未生故。諸所有段皆是食耶。有段非食
B06n0009_p0566a02║應作四句。第一句者。謂所飲噉為緣損壞諸根大種。
B06n0009_p0566a03║第二句者。謂餘三食。第三句者。謂所飲噉為緣資益
B06n0009_p0566a04║諸根大種。第四句者。除前諸相。如是觸等隨其所應
B06n0009_p0566a05║一一當知。皆有四句。頗有觸等為緣資益諸根大種
B06n0009_p0566a06║而非食耶。有謂異地無漏觸等。諸有食已損食者身
B06n0009_p0566a07║亦名為食。初資益故。毗婆沙說。食於二時能為食事。
B06n0009_p0566a08║俱得名食。一初食時能除饑渴。二消化已資根及大。
B06n0009_p0566a09║何趣何生各具幾食。五趣四生皆具四食。如何地獄
B06n0009_p0566a10║有段食耶。鐵丸鎔銅豈非段食。若能為害亦是食者。
B06n0009_p0566b01║則與前說四句相違。又品類足言。云何為段食。謂能
B06n0009_p0566b02║資益諸根大種。廣說乃至識食亦爾。彼說且依能資
B06n0009_p0566b03║益者說名為食故不相違。然地獄中熱鐵丸等雖於
B06n0009_p0566b04║食已能為損害。而能暫時解除饑渴。得食相故亦名
B06n0009_p0566b05║為食。又孤地獄段食如人。故五趣中皆有四食。世尊
B06n0009_p0566b06║所說。有人能施一百外道離欲仙食。若能施一贍部
B06n0009_p0566b07║林中異生者食。其果勝彼。何謂贍部林中異生。有作
B06n0009_p0566b08║是釋。所有一切住贍部洲諸有腹者。彼釋非理。說一
B06n0009_p0566b09║言故。又於此中有施無量異生者食。理勝以食施少
B06n0009_p0566b10║外道離欲仙人。何足為奇校量歎勝。有言。彼是近佛
B06n0009_p0566c01║菩薩。理亦不然。施彼獲福勝施俱胝阿羅漢故。毗婆
B06n0009_p0566c02║沙者說。此異生是已獲得順決擇分。此名與義亦不
B06n0009_p0566c03║相應。曾無契經或本論說得順決擇分居贍部林中。
B06n0009_p0566c04║當知彼唯自所分別。後身菩薩居贍部林名彼異生。
B06n0009_p0566c05║此說應理。爾時菩薩同離欲仙故。對彼仙校量歎勝。
B06n0009_p0566c06║雖施菩薩福勝無邊。乘前校量且言勝百。理必應爾。
B06n0009_p0566c07║由彼世尊除彼異生還將外道對預流向校量勝劣。
B06n0009_p0566c08║若不爾者世尊則應將彼異生對預流向。已說有情
B06n0009_p0566c09║緣起及住。如先所說壽盡死等。今應正辯。何識現前
B06n0009_p0566c10║何受相應有死生等。頌曰。
B06n0009_p0566d01║斷善根與續離染退死生許唯意識中
B06n0009_p0566d02║死生唯捨受非定無心二二無記涅槃
B06n0009_p0566d03║漸死足臍心最後意識滅下人天不生
B06n0009_p0566d04║斷末摩水等
B06n0009_p0566d05║論曰。斷善續善離界地染從離染退命終受生。於此
B06n0009_p0566d06║六位法爾唯許意識非餘。所說生言應知。亦攝初結
B06n0009_p0566d07║中有。死生唯許捨受相應。捨相應心不明利故。餘受
B06n0009_p0566d08║明利不順死生。又此二時唯散非定。要有心位必非
B06n0009_p0566d09║無心。非在定心有死生義。界地別故。加行生故。能攝
B06n0009_p0566d10║益故。亦非無心有死生義。以無心位命必無損。若所
B06n0009_p0567a01║依身將欲變壞。必定還起屬所依心。然後命終。更無
B06n0009_p0567a02║餘理。又無心者不能受生。以無因故。離起煩惱無受
B06n0009_p0567a03║生故。雖說死有通三性心。然入涅槃唯二無記。若說
B06n0009_p0567a04║欲界有捨異熟。彼說欲界入涅槃心亦具威儀異熟
B06n0009_p0567a05║無記。若說欲界無捨異熟。彼說欲界入涅槃心但有
B06n0009_p0567a06║威儀而無異熟。何故唯無記得入涅槃。無記勢力微
B06n0009_p0567a07║順心斷故。於命終位何身分中識最後滅。頓命終者
B06n0009_p0567a08║意識身根欻然總滅。若漸死者往下人天。於足臍心
B06n0009_p0567a09║如次識滅。謂墮惡趣說名往下。彼識最後於足處滅。
B06n0009_p0567a10║若往人趣識滅於臍若往生天識滅心處。諸阿羅漢
B06n0009_p0567b01║說名不往。彼最後心亦心處滅。有餘師說。彼滅在頂。
B06n0009_p0567b02║正命終時於足等處身根滅故。意識隨滅。臨命終時
B06n0009_p0567b03║身根漸減。至足等處欻然都滅。如以少水置炎石上。
B06n0009_p0567b04║漸減漸消一處都盡。又漸命終者。臨命終時多為斷
B06n0009_p0567b05║末摩苦受所逼。無有別物名為末摩。然於身中有異
B06n0009_p0567b06║支節觸便致死。是謂末摩。若水火風隨一增盛。如利
B06n0009_p0567b07║刀刃觸彼末摩。因此便生增上苦受。從斯不久遂致
B06n0009_p0567b08║命終。非如斬薪說名為斷。如斷無覺故得斷名。地界
B06n0009_p0567b09║何緣無斯斷用。以無第四內災患故。內三災患。謂風
B06n0009_p0567b10║熱痰水火風增隨所應起。有說。此似外器三災。此斷
B06n0009_p0567c01║末摩天中非有。然諸天子將命終時。先有五種小衰
B06n0009_p0567c02║相現。一者衣服嚴具出非愛聲。二者自身光明忽然
B06n0009_p0567c03║昧劣。三者於沐浴位水滴著身。四者本性囂馳今滯
B06n0009_p0567c04║一境。五者眼本凝寂今數瞬動。此五相現非定當死。
B06n0009_p0567c05║復有五種大衰相現。一者衣染埃塵。二者花鬘萎悴。
B06n0009_p0567c06║三者兩腋汗出。四者臭氣入身。五者不樂本座。此五
B06n0009_p0567c07║相現必定當死。世尊於此有情世間生住沒中建立
B06n0009_p0567c08║三聚。何謂三聚。頌曰。
B06n0009_p0567c09║正邪不定聚聖造無間餘
B06n0009_p0567c10║論曰。一正性定聚。二邪性定聚。三不定性聚。何名正
B06n0009_p0567d01║性。謂契經言。貪無餘斷。瞋無餘斷。癡無餘斷。一切煩
B06n0009_p0567d02║惱皆無餘斷。是名正性。定者謂聖。聖謂已有無漏道
B06n0009_p0567d03║生。遠諸惡法故名為聖。獲得畢竟離繫得故。定盡煩
B06n0009_p0567d04║惱故名正定。諸已獲得順解脫分者。亦定得涅槃。何
B06n0009_p0567d05║非正定。彼後或墮邪定聚故。又得涅槃時未定故。非
B06n0009_p0567d06║如預流者極七返有等。又彼未能捨邪性故。不名正
B06n0009_p0567d07║定。何名邪性。謂諸地獄傍生餓鬼。是名邪性。定謂無
B06n0009_p0567d08║間。造無間者必墮地獄故名邪定。正邪定餘名不定
B06n0009_p0567d09║性。彼待二緣可成二故。
B06n0009_p0567d10║冠導阿毗達磨俱舍論卷第十（說一切有部）
B06n0009_p0568a01║音釋
B06n0009_p0568a02║羸（力追切瘦也）。䐡（徂奚切與臍同）。囂（許嬌切自得貌）。瞬（舒閏切目動也）。萎悴（萎於
B06n0009_p0568a03║為切悴秦醉切萎悴不鮮明也）。