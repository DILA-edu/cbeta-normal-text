B06n0009_p0579d01║冠導阿毘達磨俱舍論卷第十二
B06n0009_p0579d02║尊者世親造
B06n0009_p0579d03║唐三藏法師玄奘奉詔譯
B06n0009_p0579d04║扶桑雒陽比丘旭雅編輯
B06n0009_p0579d05║分別世品第三之五
B06n0009_p0579d06║如是已約踰繕那等。辯器世間身量差別。約年等辯
B06n0009_p0579d07║壽量有殊。二量不同未說應說。此二建立無不依名。
B06n0009_p0579d08║前二及名未詳極少。今應先辯三極少量。頌曰。
B06n0009_p0579d09║極微字剎那色名時極少
B06n0009_p0579d10║論曰。分析諸色至一極微。故一極微為色極少。如是
B06n0009_p0579d11║分析諸名及時至一字剎那。為名時極少。一字名者。
B06n0009_p0580a01║如說瞿名。何等名為一剎那量。眾緣和合法得自體
B06n0009_p0580a02║頃。或有動法行度一極微。對法諸師說。如壯士一疾
B06n0009_p0580a03║彈指頃六十五剎那。如是名為一剎那量。已知三極
B06n0009_p0580a04║少。前二量云何。今且辯前踰繕那等。頌曰。
B06n0009_p0580a05║極微微金水兔羊牛隙塵蟣蝨麥指節
B06n0009_p0580a06║後後增七倍二十四指肘四肘為弓量
B06n0009_p0580a07║五百俱盧舍此八踰繕那
B06n0009_p0580a08║論曰。極微為初。指節為後。應知後後皆七倍增。謂七
B06n0009_p0580a09║極微為一微量。積微至七為一金塵。積七金塵為水
B06n0009_p0580a10║塵量。水塵積至七為一兔毛塵。積七兔毛塵為一羊
B06n0009_p0580b01║毛塵量。積羊毛塵七為一牛毛塵。積七牛毛塵為一
B06n0009_p0580b02║隙遊塵量。隙塵七為蟣。七蟣為一蝨。七蝨為𪍿麥。七
B06n0009_p0580b03║麥為指節。三節為一指。世所極成。是故於頌中不別
B06n0009_p0580b04║分別。二十四指橫布為肘。豎積四肘為弓。謂尋。豎積
B06n0009_p0580b05║五百弓為一俱盧舍。一俱盧舍許是從村至阿練若
B06n0009_p0580b06║中間道量。說八俱盧舍為一踰繕那。如是已說踰繕
B06n0009_p0580b07║那等。今當辯後年等量別。頌曰。
B06n0009_p0580b08║百二十剎那為怛剎那量臘縛此六十
B06n0009_p0580b09║此三十須臾此三十晝夜三十晝夜月
B06n0009_p0580b10║十二月為年於中半減夜
B06n0009_p0580c01║論曰。剎那百二十為一怛剎那。六十怛剎那為一臘
B06n0009_p0580c02║縛。三十臘縛為一牟呼栗多。三十牟呼栗多為一晝
B06n0009_p0580c03║夜。此晝夜有時增有時減有時等。三十晝夜為一月。
B06n0009_p0580c04║總十二月為一年。於一年中分為三際。謂寒熱雨各
B06n0009_p0580c05║有四月。十二月中六月減夜。以一年內夜總減六。云
B06n0009_p0580c06║何如是。故有頌言。
B06n0009_p0580c07║寒熱雨際中一月半已度於所餘半月
B06n0009_p0580c08║智者知夜減
B06n0009_p0580c09║如是已辯剎那至年。劫量不同今次當辯。頌曰。
B06n0009_p0580c10║應知有四劫謂壞成中大壞從獄不生
B06n0009_p0580d01║至外器都盡成劫從風起至地獄初生
B06n0009_p0580d02║中劫從無量減至壽唯十次增減十八
B06n0009_p0580d03║後增至八萬如是成已住名中二十劫
B06n0009_p0580d04║成壞壞已空時皆等住劫八十中大劫
B06n0009_p0580d05║大劫三無數
B06n0009_p0580d06║論曰。言壞劫者。謂從地獄有情不復生至外器都盡。
B06n0009_p0580d07║壞有二種。一趣壞。二界壞。復有二種。一有情壞。二外
B06n0009_p0580d08║器壞。謂此世間過於二十中劫住已。從此復有等住
B06n0009_p0580d09║二十壞刧便至。若時地獄有情命終無復新生。為壞
B06n0009_p0580d10║劫始。乃至地獄無一有情。爾時名為地獄已壞。諸有
B06n0009_p0581a01║地獄定受業者。業力引置他方獄中。由此准知傍生
B06n0009_p0581a02║鬼趣。然各先壞本處住者。人天雜居者與人天同壞。
B06n0009_p0581a03║若時人趣此洲一人無師法然得初靜慮。從靜慮起
B06n0009_p0581a04║唱如是言。離生喜樂甚樂甚靜。餘人聞已皆入靜慮。
B06n0009_p0581a05║命終並得生梵世中。乃至此洲有情都盡。是名已壞
B06n0009_p0581a06║贍部洲人。東西二洲例此應說。北洲命盡生欲界天。
B06n0009_p0581a07║由彼無能入定離欲。乃至人趣無一有情。爾時名為
B06n0009_p0581a08║人趣已壞。若時天趣四大王天隨一法然得初靜慮。
B06n0009_p0581a09║乃至並得生梵世中。爾時彼天有情都盡。是名已壞
B06n0009_p0581a10║大王眾天。餘五欲天例同此說。乃至欲界無一有情。
B06n0009_p0581b01║名欲界中有情已壞。若時梵世隨一有情無師法然
B06n0009_p0581b02║得二靜慮。從彼定起唱如是言。定生喜樂甚樂甚靜。
B06n0009_p0581b03║餘天聞已皆入彼靜慮。命終並得生極光淨天。乃至
B06n0009_p0581b04║梵世中有情都盡。如是名已壞有情世間。唯器世間
B06n0009_p0581b05║空曠而住。餘十方界一切有情感此三千世界業盡。
B06n0009_p0581b06║於此漸有七日輪現。諸海乾竭眾山洞然。洲渚三輪
B06n0009_p0581b07║並從焚燎。風吹猛焰燒上天宮。乃至梵宮無遺灰燼。
B06n0009_p0581b08║自地火焰燒自地宮。非他地災能壞他地。由相引起
B06n0009_p0581b09║故作是言。下火風飄焚燒上地。謂欲界火猛焰上昇
B06n0009_p0581b10║為緣引生色界火焰。餘災亦爾。如應當知。如是始從
B06n0009_p0581c01║地獄漸減乃至器盡總名壞劫。所言成刧。謂從風起
B06n0009_p0581c02║乃至地獄始有情生。謂此世間災所壞已。二十中劫
B06n0009_p0581c03║唯有虛空。過此長時次應復有等住二十成刧便至。
B06n0009_p0581c04║一切有情業增上力。空中漸有微細風生。是器世間
B06n0009_p0581c05║將成前相。風漸增盛成立如前所說風輪水金輪等。
B06n0009_p0581c06║然初成立大梵王宮乃至夜摩宮。後起風輪等。是謂
B06n0009_p0581c07║成立外器世間。初一有情極光淨歿生大梵處為大
B06n0009_p0581c08║梵王。後諸有情亦從彼歿有生梵輔。有生梵眾。有生
B06n0009_p0581c09║他化自在天宮。漸漸下生乃至人趣俱盧牛貨勝身
B06n0009_p0581c10║贍部。後生餓鬼傍生地獄。法爾後壞必最初成。若初
B06n0009_p0581d01║一有情生無間獄二十中成刧應知已滿。此後復有
B06n0009_p0581d02║二十中刧名成已住。次第而起。謂從風起造器世間。
B06n0009_p0581d03║乃至後時有情漸住。此洲人壽經無量時至住刧初
B06n0009_p0581d04║壽方漸減。從無量減至極十年即名為初一住中刧。
B06n0009_p0581d05║此後十八皆有增減。謂從十年增至八萬。復從八萬
B06n0009_p0581d06║減至十年。爾乃名為第二中刧次後十七例皆如是。
B06n0009_p0581d07║於十八後從十歲增極至八萬歲名第二十刧。一切
B06n0009_p0581d08║刧增無過八萬。一切刧減唯極十年。十八刧中一增
B06n0009_p0581d09║一減時。量方等初減後增故。二十刧時量皆等。此總
B06n0009_p0581d10║名為成已住刧。所餘成壞及壞已空雖無減增二十
B06n0009_p0582a01║差別。然由時量與住刼同。准住各成二十中刧。成中
B06n0009_p0582a02║初刧起器世間。後十九中有情漸住。壞中後刧減器
B06n0009_p0582a03║世間。前十九中有情漸捨。如是所說成住壞空。各二
B06n0009_p0582a04║十中積成八十。總此八十成大刧量。刧性是何。謂唯
B06n0009_p0582a05║五蘊。經說三刧阿僧企耶精進修行方得成佛。於前
B06n0009_p0582a06║所說四種刧中。積何刧成三刧無數。累前大刧為十
B06n0009_p0582a07║百千。乃至積成三刧無數。既稱無數何復言三。非無
B06n0009_p0582a08║數言顯不可數。解脫經說六十數中。阿僧企耶是其
B06n0009_p0582a09║一數。云何六十。如彼經言。有一無餘數始為一。一十
B06n0009_p0582a10║為十。十十為百。十百為千。十千為萬。十萬為洛叉。十
B06n0009_p0582b01║洛叉為度洛叉。十度洛叉為俱胝。十俱胝為末陀。十
B06n0009_p0582b02║末陀為阿𢈔多。十阿𢈔多為大阿𢈔多。十大阿𢈔多
B06n0009_p0582b03║為那𢈔多。十那𢈔多為大那𢈔多。十大那𢈔多為鉢
B06n0009_p0582b04║羅𢈔多。十鉢羅𢈔多為大鉢羅𢈔多。十大鉢羅𢈔多
B06n0009_p0582b05║為矝羯羅。十矝羯羅為大矝羯羅。十大矝羯羅為頻
B06n0009_p0582b06║跋羅。十頻跋羅為大頻跋羅。十大頻跋羅為阿芻婆。
B06n0009_p0582b07║十阿芻婆為大阿芻婆。十大阿芻婆為毘婆訶。十毘
B06n0009_p0582b08║婆訶為大毘婆訶。十大毘婆訶為嗢蹭伽。十嗢蹭伽
B06n0009_p0582b09║為大嗢蹭伽。十大嗢蹭伽為婆喝那。十婆喝那為大
B06n0009_p0582b10║婆喝那。十大婆喝那為地致婆。十地致婆為大地致
B06n0009_p0582c01║婆。十大地致婆為醯都。十醯都為大醯都。十大醯都
B06n0009_p0582c02║為羯臘婆。十羯臘婆為大羯臘婆。十大羯臘婆為印
B06n0009_p0582c03║達羅。十印達羅為大印達羅。十大印達羅為三磨鉢
B06n0009_p0582c04║躭。十三磨鉢躭為大三磨鉢躭。十大三磨鉢躭為揭
B06n0009_p0582c05║底。十揭底為大羯底。十大羯底為拈筏羅闍。十拈筏
B06n0009_p0582c06║羅闍為大拈筏羅闍。十大拈筏羅闍為姥達羅。十姥
B06n0009_p0582c07║達羅為大姥達羅。十大姥達羅為跋藍。十跋藍為大
B06n0009_p0582c08║跋藍。十大跋藍為珊若。十珊若為大珊若。十大珊若
B06n0009_p0582c09║為毘步多。十毘步多為大毘步多。十大毘步多為跋
B06n0009_p0582c10║羅攙。十跋羅攙為大跋羅攙十大跋羅攙為阿僧企
B06n0009_p0582d01║耶。於此數中忘失餘八。若數大刧至此數中阿僧企
B06n0009_p0582d02║耶名刧無數。此刧無數復積至三。經中說為三刧無
B06n0009_p0582d03║數。非諸筭計不能數知。故得說為三刧無數。何緣菩
B06n0009_p0582d04║薩發願長時精進修行方期佛果。如何不許願長時
B06n0009_p0582d05║修。無上菩提甚難可得。非多願行無容得成。菩薩要
B06n0009_p0582d06║經三刧無數。修大福德智慧資粮六波羅蜜多多百
B06n0009_p0582d07║千苦行方證無上正等菩提。是故定應發長時願。若
B06n0009_p0582d08║餘方便亦得涅槃。何用為菩提久修多苦行。為欲利
B06n0009_p0582d09║樂一切有情故求菩提發長時願。云何令我具大堪
B06n0009_p0582d10║能。於苦瀑流濟諸含識。故捨涅槃道求無上菩提。濟
B06n0009_p0583a01║他有情於己何益。菩薩濟物遂己悲心。故以濟他即
B06n0009_p0583a02║為己益。誰信菩薩有如是事。有懷潤己無大慈悲。於
B06n0009_p0583a03║如是有情此事實難信。無心潤己有大慈悲。於如是
B06n0009_p0583a04║有情此事非難信。如有久習無哀愍者。雖無益己而
B06n0009_p0583a05║樂損他。世所同悉如是。菩薩久習慈悲。雖無利己而
B06n0009_p0583a06║樂他益。如何不信。又如有情由數習力於無我行不
B06n0009_p0583a07║了有為。執以為我而生愛著。由此為因甘負眾苦。智
B06n0009_p0583a08║者同悉如是。菩薩數習力故。捨自我愛增戀他心。由
B06n0009_p0583a09║此為因甘負眾苦。如何不信。又由種姓異有此志願
B06n0009_p0583a10║起。以他苦為己苦。用他樂為己樂。不以自苦樂為己
B06n0009_p0583b01║苦樂事。不見異益他而別有自益。依如是義故。有頌
B06n0009_p0583b02║言。
B06n0009_p0583b03║下士勤方便恒求自身樂中士求滅苦
B06n0009_p0583b04║非樂苦依故上士恒勤求自苦他安樂
B06n0009_p0583b05║及他苦永滅以他為己故
B06n0009_p0583b06║如是已辯刧量差別。諸佛獨覺出現世間。為刧增時
B06n0009_p0583b07║為刧減位。頌曰。
B06n0009_p0583b08║減八萬至百諸佛現世間獨覺增減時
B06n0009_p0583b09║麟角喻百刧
B06n0009_p0583b10║論曰。從此洲人壽八萬歲。漸減乃至壽極百年。於此
B06n0009_p0583c01║中間諸佛出現。何緣增位無佛出耶。有情樂增難教
B06n0009_p0583c02║猒故。何緣減百無佛出耶。五濁極增難可化故。言五
B06n0009_p0583c03║濁者。一壽濁。二刧濁。三煩惱濁。四見濁。五有情濁。刧
B06n0009_p0583c04║減將末。壽等鄙下如滓穢故。說名為濁。由前二濁。如
B06n0009_p0583c05║其次第。壽命資具極被衰損。由次二濁。善品衰損。以
B06n0009_p0583c06║躭欲樂自苦行故。或損在家出家善故。由後一濁衰
B06n0009_p0583c07║損自身。謂壞自身身量色力念智勤勇及無病故。獨
B06n0009_p0583c08║覺出現通刧增減。然諸獨覺有二種殊。一者部行。二
B06n0009_p0583c09║麟角喻。部行獨覺先是聲聞得勝果時轉名獨勝。有
B06n0009_p0583c10║餘說。彼先是異生。曾修聲聞順決擇分。令自證道得
B06n0009_p0583d01║獨勝名。由本事中說。一山處總有五百苦行外仙。有
B06n0009_p0583d02║一獼猴曾與獨覺相近而住。見彼威儀。展轉遊行至
B06n0009_p0583d03║外仙所。現先所見獨覺威儀。諸仙覩之咸生敬慕。須
B06n0009_p0583d04║臾皆證獨覺菩提。若先是聖人不應修苦行。麟角喻
B06n0009_p0583d05║者。謂必獨居。二獨覺中麟角喻者。要百大刧修菩提
B06n0009_p0583d06║資粮。然後方成麟角喻獨覺。言獨覺者。謂現身中離
B06n0009_p0583d07║稟至教唯自悟道。以能自調不調他故。何緣獨覺言
B06n0009_p0583d08║不調他。非彼無能演說正法。以彼亦得無礙解故。又
B06n0009_p0583d09║能憶念過去所聞諸佛所宣聖教理故。又不可說彼
B06n0009_p0583d10║無慈悲。為攝有情現神通故。又不可說無受法機。爾
B06n0009_p0584a01║時有情亦有能起世間離欲對治道故。雖有此理。由
B06n0009_p0584a02║彼宿習少欣樂勝解無說希望故。又知有情難受深
B06n0009_p0584a03║法。以順流既久難令逆流故。又避攝眾故。不為他宣
B06n0009_p0584a04║說正法。怖諠雜故。輪王出世為在何時。幾種幾俱何
B06n0009_p0584a05║威何相。頌曰。
B06n0009_p0584a06║輪王八萬上金銀銅鐵輪一二三四洲
B06n0009_p0584a07║逆次獨如佛他迎自往伏諍陣勝無害
B06n0009_p0584a08║相不正圓明故與佛非等
B06n0009_p0584a09║論曰。從此洲人壽無量歲。乃至八萬歲有轉輪王生。
B06n0009_p0584a10║減八萬時。有情富樂壽量損減。眾惡漸盛。非大人器
B06n0009_p0584b01║故無輪王。此王由輪旋轉應導威伏一切名轉輪王。
B06n0009_p0584b02║施設足中說有四種。金銀銅鐵輪應別故。如其次第
B06n0009_p0584b03║勝上中下。逆次能王領一二三四洲。謂鐵輪王王一
B06n0009_p0584b04║洲界。銅輪王二。銀輪王三。若金輪王王四洲界。契經
B06n0009_p0584b05║就勝但說金輪。故契經言。若王生在剎帝利種紹灑
B06n0009_p0584b06║頂位。於十五日受齋戒時。沐浴首身受勝齋戒。升高
B06n0009_p0584b07║臺殿臣僚輔翼。東方忽有金輪寶現。其輪千輻具足
B06n0009_p0584b08║轂輞。眾相圓淨如巧匠成。舒妙光明來應王所。此王
B06n0009_p0584b09║定是金轉輪王。餘轉輪王應知亦爾。輪王如佛無二
B06n0009_p0584b10║俱生。故契經言。無處無位非前非後有二如來應正
B06n0009_p0584c01║等覺出現於世。有處有位唯一如來。如說如來輪王
B06n0009_p0584c02║亦爾。應審思擇。此唯一言為據一三千。為約一切界。
B06n0009_p0584c03║有說。餘界定無佛生。所以者何。勿薄伽梵功能有礙。
B06n0009_p0584c04║唯一世尊普於十方能教化故。若有一處一佛於中
B06n0009_p0584c05║無教化能。餘亦應爾。又世尊告舍利子言。設復有人
B06n0009_p0584c06║來至汝所。問言頗有梵志沙門。正於今時與喬答摩
B06n0009_p0584c07║氏平等平等得無上覺耶。汝得彼問當云何答。時舍
B06n0009_p0584c08║利子白世尊言。我得彼問當如是答。今時無有梵志
B06n0009_p0584c09║沙門得無上菩提與我世尊等。所以然者。我從世尊
B06n0009_p0584c10║親聞親持。無處無位非前非後有二如來應正等覺
B06n0009_p0584d01║出現於世。有處有位唯一如來。若爾何緣梵王經說
B06n0009_p0584d02║我今於此三千大千諸世界中得自在轉。彼有密意。
B06n0009_p0584d03║密意者何。謂若世尊不起加行。唯能觀此三千大千。
B06n0009_p0584d04║若時世尊發起加行。無邊世界皆佛眼境。天耳通等
B06n0009_p0584d05║例此應知。有餘部師說。餘世界亦別有佛出現世間。
B06n0009_p0584d06║所以者何。有多菩薩。現俱修習菩提資粮。一界一時
B06n0009_p0584d07║可無多佛。多界多佛何理能遮。故無邊界中有無邊
B06n0009_p0584d08║佛現。若唯一佛設住一刧時。尚不遍為一世界佛事。
B06n0009_p0584d09║況同人壽能益無邊。然諸有情居無邊界。時處根性
B06n0009_p0584d10║差別無邊。佛應遍觀此有情類。如是時處應見世尊。
B06n0009_p0585a01║佛便應機現通說法。令其過失未生不生。諸有已生
B06n0009_p0585a02║能令斷滅。令其功德未生得生。諸有已生能令圓滿。
B06n0009_p0585a03║如何一佛此事頓成。是故同時定有多佛。然彼所引
B06n0009_p0585a04║無處無位非前非後。有二如來出於世等。應共思擇。
B06n0009_p0585a05║此言為說一界多界。若說多界則轉輪王餘世界中
B06n0009_p0585a06║亦應非有。以說如佛遮俱生故。若許輪王餘界則有
B06n0009_p0585a07║如何不許別界佛耶。佛出世間具吉祥福。多界多佛
B06n0009_p0585a08║何過而遮。謂多界中諸佛俱現。便能饒益無量有情
B06n0009_p0585a09║令得增上生及決定勝道。若爾何故一世界中無二
B06n0009_p0585a10║如來俱時出現。以無用故。謂一界中一佛足能饒益
B06n0009_p0585b01║一切。又願力故。謂諸如來為菩薩時先發誓願。願我
B06n0009_p0585b02║當在無救無依盲闇界中成等正覺。利益安樂一切
B06n0009_p0585b03║有情。為救為依為眼為導。又令敬重故。謂一界中唯
B06n0009_p0585b04║有一如來便深敬重。又令速行故。謂令如是知一切
B06n0009_p0585b05║智尊甚為難遇。彼所立教應速修行勿般涅槃。或往
B06n0009_p0585b06║餘處。便令我等無救無依。故一界中無二佛現。如是
B06n0009_p0585b07║所說四種輪王威定諸方亦有差別。謂金輪者諸小
B06n0009_p0585b08║國王各自來迎作如是請。我等國土寬廣豐饒。安穩
B06n0009_p0585b09║富樂多諸人眾。唯願天尊親垂教勑。我等皆是天尊
B06n0009_p0585b10║翼從。若銀輪王自往彼土。威嚴近至彼方臣伏。若銅
B06n0009_p0585c01║輪王至彼國已。宣威競德彼方推勝。若鐵輪王亦至
B06n0009_p0585c02║彼國。現威列陣剋勝便止。一切輪王皆無傷害。令伏
B06n0009_p0585c03║得勝已各安其所居。勸化令修十善業道。故輪王死
B06n0009_p0585c04║定得生天。經說輪王出現於世便有七寶出現世間。
B06n0009_p0585c05║其七者何。一者輪寶。二者象寶。三者馬寶。四者珠寶。
B06n0009_p0585c06║五者女寶。六者主藏臣寶。七者主兵臣寶。象等五寶
B06n0009_p0585c07║有情數攝。如何他業生他有情。非他有情從他業起。
B06n0009_p0585c08║然由先造互相屬業。於中若一稟自業生。餘亦俱時
B06n0009_p0585c09║乘自業起。如是所說諸轉輪王。非唯有七寶與餘王
B06n0009_p0585c10║別。亦有三十二大士相殊。若爾輪王與佛何異。佛大
B06n0009_p0585d01║士相處正圓明。王相不然故有差別。刧初人眾為有
B06n0009_p0585d02║王無。頌曰。
B06n0009_p0585d03║刧初如色天後漸增貪味由隨貯賊起
B06n0009_p0585d04║為防固守田
B06n0009_p0585d05║論曰。劫初時人皆如色界。故契經說。劫初時人有色
B06n0009_p0585d06║意成。肢體圓滿諸根無缺。形色端嚴身帶光明。騰空
B06n0009_p0585d07║自在飲食喜樂長壽久住。有如是類地味漸生。其味
B06n0009_p0585d08║甘美其香鬱馥。時有一人稟性躭味。齅香起愛取嘗
B06n0009_p0585d09║便食。餘人隨學競取食之。爾時方名初受段食。資段
B06n0009_p0585d10║食故身漸堅重。光明隱沒黑闇便生。日月眾星從茲
B06n0009_p0586a01║出現。由漸躭味地味便隱。從斯復有地皮餅生。競躭
B06n0009_p0586a02║食之。地餅復隱。爾時復有林藤出現。競躭食故林藤
B06n0009_p0586a03║復隱。有非耕種香稻自生。眾共取之以充所食。此食
B06n0009_p0586a04║麤故殘穢在身為欲蠲除便生二道。因斯遂有男女
B06n0009_p0586a05║根生。由二根殊形相亦異。宿習力故便相瞻視。因此
B06n0009_p0586a06║遂生非理作意。欲貪鬼魅惑亂身心。失意猖狂行非
B06n0009_p0586a07║梵行。人中欲鬼初發此時。爾時諸人隨食早晚隨取
B06n0009_p0586a08║香稻無所貯積。後時有人稟性懶惰。長取香稻貯擬
B06n0009_p0586a09║後食。餘人隨學漸多停貯。由此於稻生我所心。各縱
B06n0009_p0586a10║貪情多收無猒。故隨收處無復再生。遂共分田慮防
B06n0009_p0586b01║遠盡。於己田分生悋護心。於他分田有懷侵奪。劫盜
B06n0009_p0586b02║過起始於此時。為欲遮防共聚詳議。銓量眾內一有
B06n0009_p0586b03║德人。各以所收六分之一。雇令防護封為田主。因斯
B06n0009_p0586b04║故立剎帝利名。大眾欽承恩流率土。故復名大三末
B06n0009_p0586b05║多王。自後諸王此王為首。時人或有情猒居家。樂在
B06n0009_p0586b06║空閑精修戒行。因斯故得婆羅門名。後時有王貪悋
B06n0009_p0586b07║財物。不能均給國土人民。故貧匱人多行賊事。王為
B06n0009_p0586b08║禁止行輕重罰。為殺害業始於此時。時有罪人心怖
B06n0009_p0586b09║刑罰。覆藏其過異想發言。虛誑語生此時為首。於劫
B06n0009_p0586b10║減位有小三災。其相云何。頌曰。
B06n0009_p0586c01║業道增壽減至十三災現刀疾飢如次
B06n0009_p0586c02║七日月年止
B06n0009_p0586c03║論曰。從諸有情起虛誑語。諸惡業道後後轉增。故此
B06n0009_p0586c04║洲人壽量漸減。乃至極十小三災現。故諸災患二法
B06n0009_p0586c05║為本。一耽美食。二性懶惰。此小三災中劫末起。三災
B06n0009_p0586c06║者。一刀兵二疾疫。三饑饉。謂中劫末十歲時。人為非
B06n0009_p0586c07║法貪染汙相續。不平等愛映蔽其心。邪法縈纏瞋毒
B06n0009_p0586c08║增上。相見便起猛利害心。如今獵師見野禽獸。隨手
B06n0009_p0586c09║所執皆成利刀。各騁兇狂互相殘害。又中劫末十歲
B06n0009_p0586c10║時人。由具如前諸過失故。非人吐毒疾疫流行。遇輒
B06n0009_p0586d01║命終難可救療。又中劫末十歲時人。亦具如前諸過
B06n0009_p0586d02║失故。天龍忿責不降甘雨。由是世間久遭饑饉。既無
B06n0009_p0586d03║支濟多分命終。是故說言。由饑饉故便有聚集白骨
B06n0009_p0586d04║運籌。由二種因名有聚集。一人聚集。謂彼時人由極
B06n0009_p0586d05║飢羸聚集而死。二種聚集。謂彼時人為益後人輟其
B06n0009_p0586d06║所食置於小篋擬為種子。故饑饉時名有聚集。言有
B06n0009_p0586d07║白骨亦由二因。一彼時人身形枯燥命終未久白骨
B06n0009_p0586d08║便現。二彼時人饑饉所逼聚集白骨煎汁飲之。有運
B06n0009_p0586d09║籌言亦二因故。一由粮少行籌食之。謂一家中從長
B06n0009_p0586d10║至幼隨籌至日得少麤食。二謂以籌挑故場蘊。得少
B06n0009_p0587a01║穀粒多用水煎。分共飲之以濟餘命。然有至教說治
B06n0009_p0587a02║彼方。謂若有能一晝一夜持不殺戒。於未來生決定
B06n0009_p0587a03║不逢刀兵災起。若能以一訶梨怛雞。起殷淨心奉施
B06n0009_p0587a04║僧眾。於當來世決定不逢疾疫災起。若有能以一摶
B06n0009_p0587a05║之食起殷淨心奉施僧眾。於當來世決定不逢饑饉
B06n0009_p0587a06║災起。此三災起各經幾時。刀兵災起極唯七日。疾疫
B06n0009_p0587a07║災起七月七日。饑饉七年七月七日。度此便止。人壽
B06n0009_p0587a08║漸增。東西二洲有似災起。謂瞋增盛身力羸劣。數加
B06n0009_p0587a09║飢渴。北洲總無。前說火災焚燒世界。餘災亦爾。如應
B06n0009_p0587a10║當知。何者為餘。今當具辯。頌曰。
B06n0009_p0587b01║三災火水風上三定為頂如次內災等
B06n0009_p0587b02║四無不動故然彼器非常情俱生滅故
B06n0009_p0587b03║要七火一水七水火後風
B06n0009_p0587b04║論曰。此大三災逼有情類。令捨下地集上天中。初火
B06n0009_p0587b05║災興由七日現。次水災起由雨霖淫。後風災生由風
B06n0009_p0587b06║相擊。此三災力壞器世間。乃至極微亦無餘在。一類
B06n0009_p0587b07║外道執極微常。彼謂。爾時餘極微在。何緣彼執猶有
B06n0009_p0587b08║餘極微。勿後麤事生無種子故。豈不前說。由諸有情
B06n0009_p0587b09║業所生風能為種子。或此即以前災頂風為緣。引生
B06n0009_p0587b10║風為種子。又化地部契經中言。風從他方飄種來此。
B06n0009_p0587c01║雖爾不許芽等生時是種等因親所引起。若爾芽等
B06n0009_p0587c02║從何而生。從自分生。如是自分復從自分。展轉乃至
B06n0009_p0587c03║最細有分從極微生。於芽等生中種等有何力。除能
B06n0009_p0587c04║引集芽等極微種等更無生芽等力。何緣定作如是
B06n0009_p0587c05║執耶。從異類生定不應理。不應何理。應無定故。功能
B06n0009_p0587c06║定故無不定失。如聲熟變等從異類定生。德法有殊。
B06n0009_p0587c07║實法不爾。現見實法唯從同類生。如藤生枝及縷生
B06n0009_p0587c08║衣等。此非應理。非理者何。引不極成為能立故。今此
B06n0009_p0587c09║所引何不極成。非許藤枝縷衣別故。即藤縷合安布
B06n0009_p0587c10║不同得枝衣名。如蟻行等。云何知爾。一縷合中曾不
B06n0009_p0587d01║得衣。唯得縷故。有誰為障令不得衣。若一縷中無全
B06n0009_p0587d02║衣轉。則應一縷上有衣分無衣。應許全衣唯集諸分。
B06n0009_p0587d03║非更別有有分名衣。又如何知衣分異縷。若謂衣要
B06n0009_p0587d04║待多所依合。於唯多縷合應亦得衣。或應畢竟無得
B06n0009_p0587d05║衣理。中及餘邊不對根故。若謂漸次皆可對根。則應
B06n0009_p0587d06║根身唯得諸分。不應說彼得有分衣故。即於諸分漸
B06n0009_p0587d07║次了別。總起有分覺。如旋火輪。謂若離縷異色類業
B06n0009_p0587d08║衣色等三不可得故。若錦衣上色等屬衣。則應許實
B06n0009_p0587d09║從異類起。一一縷色等無種種異故。或於一分無異
B06n0009_p0587d10║色等邊應不見衣。由彼顯衣故。或即彼分應見異色
B06n0009_p0588a01║等。以衣必有異色等相故。彼許有分體唯是一而有
B06n0009_p0588a02║種種色類業殊。審有如斯甚為靈異。又於一火光明
B06n0009_p0588a03║界中。遠近不同燒照有異。觸色差別應不得成。各別
B06n0009_p0588a04║極微雖越根境而共聚集可現根證。如彼所宗合能
B06n0009_p0588a05║生果。或如眼等合能發識。又如瞖目視散髮時。若多
B06n0009_p0588a06║相隣彼則能見。一一遠住便無見能。極微對根理亦
B06n0009_p0588a07║應爾。又即於色等立極微名故。色等壞時極微亦壞。
B06n0009_p0588a08║極微實攝。色等德收。異體不應定俱時滅。此二體別
B06n0009_p0588a09║理必不然。以審觀時非離色等有別地等。故非體別。
B06n0009_p0588a10║又彼宗中自許地等眼身所取寧異色觸。又燒毛㲲
B06n0009_p0588b01║紅花等時。彼覺則無故。毛等覺但緣色等差別而起。
B06n0009_p0588b02║熟變生時形量等故。猶如行伍記識瓶盆。若不觀形
B06n0009_p0588b03║不記識故。誰當採錄愚類狂言。故對彼宗廣諍應止。
B06n0009_p0588b04║此三災頂為在何處。第二靜慮為火災頂。此下為火
B06n0009_p0588b05║所焚燒故。第三靜慮為水災頂。此下為水所浸爛故。
B06n0009_p0588b06║第四靜慮為風災頂。此下為風所飄散故。隨何災上
B06n0009_p0588b07║名彼災頂。何緣下三定遭火水風災。初二三定中內
B06n0009_p0588b08║災等彼故。謂初靜慮尋伺為內災。能燒惱心等外火
B06n0009_p0588b09║災故。第二靜慮喜受為內災。與輕安俱潤身如水故。
B06n0009_p0588b10║遍身麤重由此皆除故。經說苦根第二靜慮滅。第三
B06n0009_p0588c01║靜慮動息為內災。息亦是風。等外風災故。若入此靜
B06n0009_p0588c02║慮有如是內災。生此靜慮時遭是外災壞。何緣不立
B06n0009_p0588c03║地亦為災。以器世間即是地故。但可火等與地相違。
B06n0009_p0588c04║不可說言地還違地。第四靜慮何為外災。彼無外災。
B06n0009_p0588c05║離內災故。由此佛說彼名不動。內外三災所不及故。
B06n0009_p0588c06║有說。彼地有淨居天故。彼不遭諸災所壞。由彼不可
B06n0009_p0588c07║生無色天。亦復不應更往餘處。若爾彼地器應是常。
B06n0009_p0588c08║不爾。與有情俱生俱滅故。謂彼天處無總地形。但如
B06n0009_p0588c09║眾星居處各別。有情於彼生時死時。所住天宮隨起
B06n0009_p0588c10║隨滅。是故彼器體亦非常。所說三災云何次第。要先
B06n0009_p0588d01║無間起七火災。其次定應一水災起。此後無間復七
B06n0009_p0588d02║火災。度七火災。還有一水。如是乃至滿七水災。復七
B06n0009_p0588d03║火災。後風災起。如是總有八七火災一七水災一風
B06n0009_p0588d04║災起。何緣如是。由彼有情所修定因於上漸勝故。感
B06n0009_p0588d05║身壽其量漸長。由是所居亦漸久住。由此善釋施設
B06n0009_p0588d06║足文遍淨天壽六十四劫。
B06n0009_p0588d07║冠導阿毘達磨俱舍論卷第十二（說一切有部）
B06n0009_p0588d08║音釋
B06n0009_p0588d09║隙（綺㦸切孔也）。蟣蝨（蟣舉豈切蝨所櫛切）。𪍿（古猛切麥也）。阿練若（梵語也此
B06n0009_p0588d10║云閑靜處若爾者切）。燎（力弔切燒也）。燼（徐刃切火餘也）。阿僧企（梵語也此云無央數
B06n0009_p0589a01║企去智切）。蹭（千鄧切）。喝（許葛切）。揭（居竭切）。姥（莫補切）。珊（師姦切）。攙（初銜
B06n0009_p0589a02║切）。滓（壯士切澱也）。轂輞（轂古祿切車轂也輞文兩切車輞也）。貯（直呂切積也）。匱
B06n0009_p0589a03║（求位切乏也）。饑饉（饑居宜切穀不熟也饉渠吝切菜不熟也）。縈（於營切繞也）。騁（丑郢
B06n0009_p0589a04║切馳也）。輟（陟劣切止也）。篋（去恊切箱屬）。籌（直由切）。瞖（音翳目疾也）。
B06n0009_p0589a05║
B06n0009_p0589a06║勘文者　杉原春洞
B06n0009_p0589a07║瀨邊惠燈