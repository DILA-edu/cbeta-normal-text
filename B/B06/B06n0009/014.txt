B06n0009_p0598d01║冠導阿毗達磨俱舍論卷第十四
B06n0009_p0598d02║尊者世親造
B06n0009_p0598d03║唐三藏法師玄奘奉詔譯
B06n0009_p0598d04║扶桑雒陽比丘旭雅編輯
B06n0009_p0598d05║分別業品第四之二
B06n0009_p0598d06║傍論已了。復應辯前表無表相。頌曰。
B06n0009_p0598d07║無表三律儀不律儀非二
B06n0009_p0598d08║論曰。此中無表略說有三。一者律儀。二不律儀。三者
B06n0009_p0598d09║非二謂非律儀非不律儀。能遮能滅惡戒相續故名
B06n0009_p0598d10║律儀。如是律儀差別有幾。頌曰。
B06n0009_p0598d11║律儀別解脫靜慮及道生
B06n0009_p0599a01║論曰。律儀差別略有三種。一別解脫律儀。謂欲㕓戒。
B06n0009_p0599a02║二靜慮生律儀。謂色㕓戒。三道生律儀。謂無漏戒。初
B06n0009_p0599a03║律儀相差別云何。頌曰。
B06n0009_p0599a04║初律儀八種實體唯有四形轉名異故
B06n0009_p0599a05║各別不相違
B06n0009_p0599a06║論曰。別解脫律儀相差別有八。一苾芻律儀。二苾芻
B06n0009_p0599a07║尼律儀。三正學律儀。四勤筞律儀。五勤筞女律儀。六
B06n0009_p0599a08║近事律儀。七近事女律儀。八近住律儀。如是八種律
B06n0009_p0599a09║儀相差別。總名第一別解脫律儀。雖有八名實體唯
B06n0009_p0599a10║四。一苾芻律儀。二勤䇿律儀。三近事律儀。四近住律
B06n0009_p0599b01║儀。唯此四種別解脫律儀皆有體實。相各別故。所以
B06n0009_p0599b02║者何。離苾芻律儀。無別苾芻尼律儀。離勤䇿律儀無
B06n0009_p0599b03║別正學勤䇿女律儀。離近事律儀無別近事女律儀。
B06n0009_p0599b04║云何知然。由形改轉。體雖無捨得而名有異故。形謂
B06n0009_p0599b05║形相。即男女根。由此二根男女形別。但由形轉令諸
B06n0009_p0599b06║律儀名為苾芻苾芻尼等。謂轉根位令本苾芻律儀
B06n0009_p0599b07║名苾芻尼律儀。或苾芻尼律儀名苾芻律儀。令本勤
B06n0009_p0599b08║䇿律儀名勤䇿女律儀。或勤䇿女律儀及正學律儀
B06n0009_p0599b09║名勤䇿律儀。令本近事律儀名近事女律儀。或近事
B06n0009_p0599b10║女律儀名近事律儀。非轉根位有捨先得得先未得
B06n0009_p0599c01║律儀因緣。故四律儀非異三體。若從近事律儀受勤
B06n0009_p0599c02║䇿律儀。復從勤䇿律儀受苾芻律儀。此三律儀為由
B06n0009_p0599c03║增足遠離方便立別別名。如隻雙金錢及五十二十。
B06n0009_p0599c04║為體各別具足頓生。三種律儀體不相雜。其相各別
B06n0009_p0599c05║具足頓生。三律儀中具三離殺。乃至具足三離飲酒。
B06n0009_p0599c06║餘數多少隨其所應。既爾相望同類何別。由因緣別
B06n0009_p0599c07║相望有異。其事云何。如如求受多種學處。如是如是。
B06n0009_p0599c08║能離多種憍逸處時。即離眾多殺等緣起。以諸遠離
B06n0009_p0599c09║依因緣發故。因緣別遠離有異。若無此事捨苾芻律
B06n0009_p0599c10║儀。爾時則應三律儀皆捨。前二攝在後一中故。既不
B06n0009_p0599d01║許然。故三各別。然此三種互不相違。於一身中俱時
B06n0009_p0599d02║而轉。非由受後捨前律儀。勿捨苾芻戒便非近事等。
B06n0009_p0599d03║近事近住勤䇿苾芻四種律儀云何安立。頌曰。
B06n0009_p0599d04║受離五八十一切所應離立近事近住
B06n0009_p0599d05║勤䇿及苾芻
B06n0009_p0599d06║論曰。應知此中如數次第。依四遠離立四律儀。謂受
B06n0009_p0599d07║離五所應遠離。安立第一近事律儀。何等名為五所
B06n0009_p0599d08║應離。一者殺生。二不與取。三欲邪行。四虛誑語。五飲
B06n0009_p0599d09║諸酒。若受離八所應遠離。安立第二近住律儀。何等
B06n0009_p0599d10║名為八所應離。一者殺生。二不與取。三非梵行。四虛
B06n0009_p0600a01║誑語。五飲諸酒。六塗飾香鬘舞歌觀聽。七眠坐高廣
B06n0009_p0600a02║嚴麗牀座。八食非時食。若受離十所應遠離。安立第
B06n0009_p0600a03║三勤䇿律儀。何等名為十所應離。謂於前八塗飾香
B06n0009_p0600a04║鬘舞歌觀聽開為二種。復加受畜金銀等寶以為第
B06n0009_p0600a05║十。若受離一切應離身語業。安立第四苾芻律儀。別
B06n0009_p0600a06║解律儀名差別者。頌曰。
B06n0009_p0600a07║俱得名尸羅妙行業律儀唯初表無表
B06n0009_p0600a08║名別解業道
B06n0009_p0600a09║論曰。能平險業故名尸羅。訓釋詞者。謂清凉故。如伽
B06n0009_p0600a10║他言。受持戒樂。身無熱惱故名尸羅。智者稱揚故名
B06n0009_p0600b01║妙行。所作自體故名為業。豈不無表亦名不作。如何
B06n0009_p0600b02║今說所作自體。有慙恥者受無表力不造眾惡故名
B06n0009_p0600b03║不作。表思所造得所作名。有餘釋言。是作因故。是作
B06n0009_p0600b04║果故。名作無失。能防身語故名律儀。如是應知。別解
B06n0009_p0600b05║脫戒通初後位無差別名。唯初剎那表及無表得別
B06n0009_p0600b06║解脫及業道名。謂受戒時初表無表。別別棄捨種種
B06n0009_p0600b07║惡故。依初別捨義立別解脫名。即於爾時所作究竟。
B06n0009_p0600b08║依業暢義立業道名。故初剎那名別解脫。亦得名曰
B06n0009_p0600b09║別解律儀。亦得名為根本業道。從第二念乃至未捨
B06n0009_p0600b10║不名別解脫名別解律儀。不名業道名為後起。誰成
B06n0009_p0600c01║就何律儀。頌曰。
B06n0009_p0600c02║八成別解脫得靜慮聖者成靜慮道生
B06n0009_p0600c03║後二隨心轉
B06n0009_p0600c04║論曰。八眾皆成就別解脫律儀。謂從苾芻乃至近住。
B06n0009_p0600c05║外道無有所受戒耶。雖有不名別解脫戒。由彼所受
B06n0009_p0600c06║無有功能永脫諸惡依著有故。靜慮生者。謂此律儀
B06n0009_p0600c07║從靜慮生。或依靜慮。若得靜慮者定成此律儀。諸靜
B06n0009_p0600c08║慮邊亦名靜慮。如近村邑得村邑名故。有說言於此
B06n0009_p0600c09║村邑有稻田等。此亦應然。道生律儀聖者成就。此復
B06n0009_p0600c10║有二。謂學無學。於前分別俱有因中說二律儀是隨
B06n0009_p0600d01║心轉。於此三內其二者何。謂靜慮生及道生二。非別
B06n0009_p0600d02║解脫。所以者何。異心無心亦恒轉故。靜慮無漏二種
B06n0009_p0600d03║律儀。亦名斷律儀。依何位建立。頌曰。
B06n0009_p0600d04║未至九無間俱生二名斷
B06n0009_p0600d05║論曰。未至定中九無間道。俱生靜慮無漏律儀。以能
B06n0009_p0600d06║永斷欲㕓惡戒及能起惑名斷律儀。由此或有靜慮
B06n0009_p0600d07║律儀非斷律儀。應作四句。第一句者。除未至定九無
B06n0009_p0600d08║間道有漏律儀。所餘有漏靜慮律儀。第二句者。依未
B06n0009_p0600d09║至定九無間道無漏律儀。第三句者。依未至定九無
B06n0009_p0600d10║間道有漏律儀。第四句者。除未至定九無間道無漏
B06n0009_p0601a01║律儀所餘一切無漏律儀。如是或有無漏律儀非斷
B06n0009_p0601a02║律儀。應作四句。准前四句如應當知。若爾世尊所說
B06n0009_p0601a03║略戒頌曰。
B06n0009_p0601a04║身律儀善哉善哉語律儀意律儀善哉
B06n0009_p0601a05║善哉遍律儀
B06n0009_p0601a06║又契經說。應善守護應善安住眼根律儀。此意根律
B06n0009_p0601a07║儀以何為自性。此二自性非無表色。若爾是何。頌曰。
B06n0009_p0601a08║正知正念合名意根律儀
B06n0009_p0601a09║論曰。為顯如是二種律儀俱以正知正念為體故。列
B06n0009_p0601a10║名已復說合言。謂意律儀慧念為體。即合二種為根
B06n0009_p0601b01║律儀。故離合言顯勿如次。今應思擇。表及無表誰成
B06n0009_p0601b02║就何。齊何時分。且辯成無表律儀不律儀。頌曰。
B06n0009_p0601b03║住別解無表未捨恒成現剎那後成過
B06n0009_p0601b04║不律儀亦然得靜慮律儀恒成就過未
B06n0009_p0601b05║聖初除過去住定道成中
B06n0009_p0601b06║論曰。住別解脫補特伽羅。未捨以來恒成現世。此別
B06n0009_p0601b07║解脫律儀無表。初剎那後亦成過去。前未捨言遍流
B06n0009_p0601b08║至後。無散無表有成未來。不隨心色勢微劣故。如說
B06n0009_p0601b09║安住別解律儀。住不律儀應知亦爾。謂至未捨惡戒
B06n0009_p0601b10║以來恒成現世。惡戒無表初剎那後亦成過去。諸有
B06n0009_p0601c01║獲得靜慮律儀。乃至未捨恒成過未。餘生所失過去
B06n0009_p0601c02║定律儀。今初剎那必還得彼故。一切聖者無漏律儀。
B06n0009_p0601c03║過去未來亦恒成就。有差別者。謂初剎那必成未來
B06n0009_p0601c04║非成過去。此類聖道先未起故。若有現住靜慮彼道。
B06n0009_p0601c05║如次成現在靜慮道律儀。非出觀時有成現在。已辯
B06n0009_p0601c06║安住善惡律儀。住中云何。頌曰。
B06n0009_p0601c07║住中有無表初成中後二
B06n0009_p0601c08║論曰。言住中者。謂非律儀非不律儀。彼所起業未必
B06n0009_p0601c09║一切皆有無表。若有無表即是善戒或是惡戒種類
B06n0009_p0601c10║所攝。彼初剎那但成現在。然現在世處過未中。故以
B06n0009_p0601d01║成中說成現在。初剎那後未捨已來。恒成過現二世
B06n0009_p0601d02║無表。若有安住律不律儀。亦有成惡善無表不。設有
B06n0009_p0601d03║成就為經幾時。頌曰。
B06n0009_p0601d04║住律不律儀起染淨無表初成中後二
B06n0009_p0601d05║至染淨勢終
B06n0009_p0601d06║論曰。若住律儀由勝煩惱作殺縛等諸不善業。由此
B06n0009_p0601d07║便發不善無表。住不律儀。由淳淨信。作禮佛等諸勝
B06n0009_p0601d08║善業。由此亦發諸善無表。乃至此二心未斷來。所發
B06n0009_p0601d09║無表恒時相續。然其初念唯成現在。自茲已後通成
B06n0009_p0601d10║過現。已辯無表。成表云何。頌曰。
B06n0009_p0602a01║表正作成中後成過非未有覆及無覆
B06n0009_p0602a02║唯成就現在
B06n0009_p0602a03║論曰。諸有安住律不律儀及住中者。乃至正作諸表
B06n0009_p0602a04║業來恒成現表。初剎那後至未捨來恒成過去。必無
B06n0009_p0602a05║成就未來表者。如無表釋。有覆無覆二無記表。定無
B06n0009_p0602a06║有能成就過未。法力既劣得力亦微。是故無能逆追
B06n0009_p0602a07║成者。此法力劣誰之所為。是心所為。若爾有覆無記
B06n0009_p0602a08║心等勿成過未。此責非理。表昧鈍故。依他起故。心等
B06n0009_p0602a09║不然。無記表業從劣心起。其力倍劣彼能起心。故表
B06n0009_p0602a10║與心成有差別。如前所說住不律儀。此不律儀名差
B06n0009_p0602b01║別者。頌曰。
B06n0009_p0602b02║惡行惡戒業業道不律儀
B06n0009_p0602b03║論曰。此惡行等五種異名。是不律儀名之差別。是諸
B06n0009_p0602b04║智者所訶猒故。果非愛故立惡行名。障淨尸羅故名
B06n0009_p0602b05║惡戒。身語所造故名為業。根本所攝故名業道。不禁
B06n0009_p0602b06║身語名不律儀。然業道名唯目初念。通初後位立餘
B06n0009_p0602b07║四名。或成表業非無表等。應作四句。其事云何。頌曰。
B06n0009_p0602b08║成表非無表住中劣思作捨未生表聖
B06n0009_p0602b09║成無表非表
B06n0009_p0602b10║論曰。唯成就表非無表者。謂住非律儀非不律儀。以
B06n0009_p0602c01║微劣思造善造惡。唯發表業尚無無表。況無記思所
B06n0009_p0602c02║發表業。除有依福及成業道。唯成無表非表業者。謂
B06n0009_p0602c03║易生聖補特伽羅。表業未生或生已捨。俱成非句如
B06n0009_p0602c04║應當知。說住律儀不律儀等成就表業無表業已。此
B06n0009_p0602c05║諸律儀由何而得。頌曰。
B06n0009_p0602c06║定生得定地彼聖得道生別解脫律儀
B06n0009_p0602c07║得由他教等
B06n0009_p0602c08║論曰。靜慮律儀由得有漏根本近分靜慮地心。爾時
B06n0009_p0602c09║便得。與心俱故。無漏律儀由得無漏根本近分靜慮
B06n0009_p0602c10║地心。爾時便得。亦心俱故。彼聲為顯前靜慮心。復說
B06n0009_p0602d01║聖言簡取無漏。六靜慮地有無漏心。謂未至中間及
B06n0009_p0602d02║四根本定。非三近分。如後當辯。別解脫律儀由他教
B06n0009_p0602d03║等得。能教他者說名為他。從如是他教力發戒。故說
B06n0009_p0602d04║此戒由他教得。此復二種。謂從僧伽補特伽羅有差
B06n0009_p0602d05║別故。從僧伽得者。謂比丘比丘尼及正學戒。從補特
B06n0009_p0602d06║伽羅得者。謂餘五種戒。諸毗奈耶毗婆沙師說。有十
B06n0009_p0602d07║種得具戒法。為攝彼故復說等言。何者為十。一由自
B06n0009_p0602d08║然。謂佛獨覺。二由得入正性離生。謂五苾芻。三由佛
B06n0009_p0602d09║命善來苾芻。謂耶舍等。四由信受佛為大師。謂大迦
B06n0009_p0602d10║葉。五由善巧酬答所問。謂蘇陀夷。六由敬受八尊重
B06n0009_p0603a01║法。謂大生主。七由遣使。謂法授尼。八由持律為第五
B06n0009_p0603a02║人。謂於邊國。九由十眾。謂於中國。十由三說歸佛法
B06n0009_p0603a03║僧。謂六十賢部共集受具戒。如是所得別解律儀。非
B06n0009_p0603a04║必定依表業而發。又此所說別解律儀。應齊幾時要
B06n0009_p0603a05║期而受。頌曰。
B06n0009_p0603a06║別解脫律儀盡壽或晝夜
B06n0009_p0603a07║論曰。七眾所持別解脫戒。唯應盡壽要期而受。近住
B06n0009_p0603a08║所持別解脫戒。唯一晝夜要期而受。此時定爾。所以
B06n0009_p0603a09║者何。戒時邊際但有二種。一壽命邊際。二晝夜邊際。
B06n0009_p0603a10║重說晝夜為半月等。時名是何法。謂諸行增語。於四
B06n0009_p0603b01║洲中光位闇位如其次第立晝夜名二邊際中盡壽
B06n0009_p0603b02║可爾。於命終後雖有要期而不能生別解脫戒。依身
B06n0009_p0603b03║別故。別依身中無加行故無憶念故。一晝夜後或五
B06n0009_p0603b04║或十晝夜等中受近住戒。何法為障令彼眾多近住
B06n0009_p0603b05║律儀非亦得起。必應有法能為障礙。以薄伽梵於契
B06n0009_p0603b06║經中說近住律儀唯一晝夜故於如是義應共尋思。
B06n0009_p0603b07║為佛正觀一晝夜後理無容起近住律儀。故於經中
B06n0009_p0603b08║說一晝夜。為觀所化根難調者。且應授與一晝夜戒。
B06n0009_p0603b09║依何理教作如是言。過此戒生不違理故。毗婆沙者
B06n0009_p0603b10║作如是言。曾無契經說過晝夜有別受得近住律儀。
B06n0009_p0603c01║是故我宗不許斯義。依何邊際得不律儀。頌曰。
B06n0009_p0603c02║惡戒無晝夜謂非如善受
B06n0009_p0603c03║論曰。要期盡壽造諸惡業得不律儀。非一晝夜如近
B06n0009_p0603c04║住戒。所以者何。謂此非如善戒受故。謂必無有立限
B06n0009_p0603c05║對師受不律儀如近住戒我一晝夜定受不律儀。此
B06n0009_p0603c06║是智人所訶猒業故。若爾亦無有立限對師我乃至
B06n0009_p0603c07║命終定受惡戒。勿盡形壽得不律儀。雖無對師要期
B06n0009_p0603c08║盡壽作諸惡業。由起畢竟壞善意樂得不律儀。非起
B06n0009_p0603c09║暫時壞善意樂。無師令彼得不律儀。故不律儀無一
B06n0009_p0603c10║晝夜。然近住戒由現對師要期受力。雖無畢竟壞惡
B06n0009_p0603d01║意樂。而得律儀。設有對師要期暫受不律儀者。亦必
B06n0009_p0603d02║應得。然未曾見故不立有。經部師說如善律儀無別
B06n0009_p0603d03║實物名為無表。此不律儀亦應非實。即欲造惡不善
B06n0009_p0603d04║意樂相續不捨名不律儀。由此後時善心雖起而名
B06n0009_p0603d05║成就不律儀者。以不捨此阿世耶故。說一晝夜近住
B06n0009_p0603d06║律儀。欲正受時當如何受。頌曰。
B06n0009_p0603d07║近住於晨旦下座從師受隨教說具支
B06n0009_p0603d08║離嚴飾晝夜
B06n0009_p0603d09║論曰。近住律儀於晨旦受。謂受此戒要日出時。此戒
B06n0009_p0603d10║要經一晝夜故。諸有先作如是要期。謂我恒於月八
B06n0009_p0604a01║日等必當受此近住律儀。若旦有礙緣齋竟亦得受。
B06n0009_p0604a02║言下座者。謂在師前居卑劣座。或蹲或跪曲躬合掌。
B06n0009_p0604a03║唯除有病。若不恭敬不發律儀。此必從師無容自受。
B06n0009_p0604a04║以後若遇諸犯戒緣。由愧戒師能不違犯。受此戒者
B06n0009_p0604a05║應隨師教受者後說。勿前勿俱。如是方成從師教受。
B06n0009_p0604a06║異此授受二俱不成。具受八支方成近住。隨有所闕
B06n0009_p0604a07║近住不成。受此律儀必離嚴飾。憍逸處故。常嚴身具
B06n0009_p0604a08║不必須捨。緣彼不能生甚憍逸如新異故。受此律儀
B06n0009_p0604a09║必須晝夜。謂至明旦日初出時。若不如斯依法受者。
B06n0009_p0604a10║但生妙行不得律儀。又若如斯盡晝夜受。具制屠獵
B06n0009_p0604b01║姦盜有情。近住律儀深成有用。言近住者。謂此律儀
B06n0009_p0604b02║近阿羅漢住。以隨學彼故。有說。此近盡壽戒住。如是
B06n0009_p0604b03║律儀或名長養。長養薄少善根有情。令其善根漸增
B06n0009_p0604b04║多故。如有頌言。
B06n0009_p0604b05║由此能長養自他善淨心是故薄伽梵
B06n0009_p0604b06║說此名長養
B06n0009_p0604b07║何緣受此必具八支。頌曰。
B06n0009_p0604b08║戒不逸禁支四一三如次為防諸性罪
B06n0009_p0604b09║失念及憍逸
B06n0009_p0604b10║論曰。八中前四是尸羅支。謂離殺生至虛誑語。由此
B06n0009_p0604c01║四種離性罪故。次有一種是不放逸支。謂離飲諸酒。
B06n0009_p0604c02║生放逸處。雖受尸羅若飲諸酒則心放逸。犯尸羅故。
B06n0009_p0604c03║後有三種是禁約支。謂離塗飾香鬘乃至食非時食。
B06n0009_p0604c04║以能隨順猒離心故。何緣具受如是三支。若不具支
B06n0009_p0604c05║便不能離性罪失念憍逸過失。謂初離殺至虛誑語。
B06n0009_p0604c06║能防性罪。離貪瞋癡所起殺等諸惡業故。離飲酒能
B06n0009_p0604c07║防失念。以飲酒時能令忘失應不應作諸事業故。後
B06n0009_p0604c08║離三種能防憍逸。以若受用種種香鬘高廣牀座習
B06n0009_p0604c09║近歌舞心便憍舉。尋即毀戒。由遠彼故心便離憍。若
B06n0009_p0604c10║有能持依時食者。以能遮止恒食時故。便憶自受近
B06n0009_p0604d01║住律儀。能於世間深生猒離。若非時食二事俱無。數
B06n0009_p0604d02║食能令心縱逸故。有餘師說。離非時食名為齋體。餘
B06n0009_p0604d03║有八種說名齋支。塗飾香鬘舞歌觀聽分為二故。若
B06n0009_p0604d04║作此執便違契經。經中說離非時食已。便作是說。此
B06n0009_p0604d05║第八支我今隨聖阿羅漢學。隨行隨作。若爾有何別
B06n0009_p0604d06║齋體。而說此八名齋支。總摽齋號別說為支。以別成
B06n0009_p0604d07║總得支名故。如車眾分及四支軍五支散等。齋戒八
B06n0009_p0604d08║支應知亦爾。毗婆沙師作如是說。離非時食是齋亦
B06n0009_p0604d09║齋支。所餘七支是齋支非齋。如正見是道亦道支。餘
B06n0009_p0604d10║七支是道支非道。擇法覺是覺亦覺支。餘六支是覺
B06n0009_p0605a01║支非覺。三摩地是靜慮亦靜慮支。所餘支是靜慮支
B06n0009_p0605a02║非靜慮。如是所說不應正理。不可正見等即正見等
B06n0009_p0605a03║支。若謂前生正見等為後生正見等支。則初剎那聖
B06n0009_p0605a04║道等應不具有八支等。為唯近事得受近住。為餘亦
B06n0009_p0605a05║有受近住耶。頌曰。
B06n0009_p0605a06║近住餘亦有不受三歸無
B06n0009_p0605a07║論曰。諸有未受近事律儀。一晝夜中歸依三寶。說三
B06n0009_p0605a08║歸已受近住戒。彼亦受得近住律儀。異此則無。除不
B06n0009_p0605a09║知者。如契經說。佛告大名。諸有在家白衣男子男根
B06n0009_p0605a10║成就。歸佛法僧起殷淨心。發誠諦語自稱我是鄔波
B06n0009_p0605b01║索迦。願尊憶持慈悲護念。齊是名曰鄔波索迦。為但
B06n0009_p0605b02║受三歸即成近事。外國諸師說。唯此即成。迦濕彌羅
B06n0009_p0605b03║國諸論師言。離近事律儀則非近事。若爾應與此經
B06n0009_p0605b04║相違。此不相違。已發戒故。何時發戒。頌曰。
B06n0009_p0605b05║稱近事發戒說如苾芻等
B06n0009_p0605b06║論曰。起殷淨心發誠諦語自稱我是鄔波索迦。願尊
B06n0009_p0605b07║憶持慈悲護念。爾時即發近事律儀。稱近事等言便
B06n0009_p0605b08║發律儀故。以經復說我從今者乃至命終捨生言故。
B06n0009_p0605b09║此經意說捨殺生等。略去殺等但說捨生。故於前時
B06n0009_p0605b10║已得五戒。彼雖已得近事律儀。為令了知所應學處
B06n0009_p0605c01║故。復為說離殺生等五種戒相令識堅持。如得苾芻
B06n0009_p0605c02║具足戒已。重說學處令識堅持。勤䇿亦然。此亦應爾。
B06n0009_p0605c03║是故近事必具律儀。頌曰。
B06n0009_p0605c04║若皆具律儀何言一分等謂約能持說
B06n0009_p0605c05║論曰。若諸近事皆具律儀。何緣世尊言有四種。一能
B06n0009_p0605c06║學一分。二能學少分。三能學多分。四能學滿分。謂約
B06n0009_p0605c07║能持故作是說。能持先所受故說能學言。不爾應言
B06n0009_p0605c08║受一分等。理實約受等具律儀。以具律儀故名近事。
B06n0009_p0605c09║如是所執違越契經。如何違經。謂無經說自稱我是
B06n0009_p0605c10║近事等言便發五戒。此經不說我從今者乃至命終
B06n0009_p0605d01║捨生言故。經如何說。如大名經。唯此經中說近事相。
B06n0009_p0605d02║餘經不爾故違越經。然餘經說。我從今者乃至命終
B06n0009_p0605d03║捨生歸淨。是歸三寶發誠信言。此中顯示已見諦者。
B06n0009_p0605d04║由得證淨舉命自要。表於正法深懷愛重乃至為救
B06n0009_p0605d05║自生命緣。終不捨於如來正法。非彼為欲說近事相。
B06n0009_p0605d06║故說如是捨生等言。設說亦非分明理教。誰能准此
B06n0009_p0605d07║不明了文。便信前時已發五戒。又約持犯戒說學一
B06n0009_p0605d08║分等尚不應問。况應為答。誰有已解近事律儀必具
B06n0009_p0605d09║五支。而不能解於所學處持一非餘。乃至具持名一
B06n0009_p0605d10║分等。由彼未解近事律儀受量少多故應請問。凡有
B06n0009_p0606a01║幾種鄔波索迦能學學處。答言。有四鄔波索迦。謂能
B06n0009_p0606a02║學一分等。猶未能了。復問何名能學一分。乃至廣說。
B06n0009_p0606a03║若闕律儀得名近事。苾芻勤䇿闕亦應成。彼既不成。
B06n0009_p0606a04║此亦應爾。何緣近事乃至苾芻所受律儀支量定爾。
B06n0009_p0606a05║由佛教力施設故然。若爾何緣不許由佛教力施設
B06n0009_p0606a06║雖闕律儀。而名近事非苾芻等。迦濕彌羅國毗婆沙
B06n0009_p0606a07║師。不許闕律儀得成近事。此近事等一切律儀。由何
B06n0009_p0606a08║得成下中上品。頌曰。
B06n0009_p0606a09║下中上隨心
B06n0009_p0606a10║論曰。八眾所受別解脫律儀。皆隨受心有下中上品。
B06n0009_p0606b01║由如是理諸阿羅漢或有成就下品律儀。然諸異生
B06n0009_p0606b02║或成上品。為有但受近事律儀不受三歸成近事不。
B06n0009_p0606b03║不成近事除有不知。諸有歸依佛法僧者。為歸何等。
B06n0009_p0606b04║頌曰。
B06n0009_p0606b05║歸依成佛僧無學二種法及涅槃擇滅
B06n0009_p0606b06║是說具三歸
B06n0009_p0606b07║論曰。歸依佛者。謂但歸依能成佛無學法。由彼勝故
B06n0009_p0606b08║身得佛名。或由得彼法佛能覺一切。何等名為佛無
B06n0009_p0606b09║學法。謂盡智等及彼隨行。非色等身。前後等故。為歸
B06n0009_p0606b10║一佛。一切佛耶。理實應言歸一切佛。以諸佛道相無
B06n0009_p0606c01║異故。歸依僧者。謂通歸依諸能成僧學無學法。由得
B06n0009_p0606c02║彼故僧成八種補特伽羅。不可破故。為歸一佛僧。一
B06n0009_p0606c03║切佛僧耶。理實通歸一切佛僧。以諸僧道相無異故。
B06n0009_p0606c04║然契經說當來有僧汝應歸者。彼經但為顯示當來
B06n0009_p0606c05║現見僧寶。歸依法者。謂歸涅槃。此涅槃言唯顯擇滅。
B06n0009_p0606c06║自他相續煩惱及苦寂滅一相。故通歸依。若唯無學
B06n0009_p0606c07║法即是佛者。如何於佛所惡心出血。但損生身成無
B06n0009_p0606c08║間罪。毗婆沙者作是釋言。壞彼所依彼隨壞故。然尋
B06n0009_p0606c09║本論不見有言唯無學法即名為佛。但言無學法能
B06n0009_p0606c10║成於佛。既不遮佛體亦攝依身。故於此中不容前難。
B06n0009_p0606d01║若異此者。應佛與僧住世俗心非僧非佛。又應唯執
B06n0009_p0606d02║成苾芻戒即是苾芻。然如有欲供養苾芻者。彼唯供
B06n0009_p0606d03║養成苾芻尸羅。如是有欲歸依佛者。亦應但歸成佛
B06n0009_p0606d04║無學法。有餘師說。歸依佛者。總歸依如來十八不共
B06n0009_p0606d05║法。此能歸依何法為體。語表為體。如是歸依以何為
B06n0009_p0606d06║義。救濟為義。由彼為依能永解脫一切苦故。如世尊
B06n0009_p0606d07║言。
B06n0009_p0606d08║眾人怖所逼多歸依諸山園苑及藂林
B06n0009_p0606d09║孤樹制多等此歸依非勝此歸依非尊
B06n0009_p0606d10║不因此歸依能解脫眾苦諸有歸依佛
B06n0009_p0607a01║及歸依法僧於四聖諦中恒以慧觀察
B06n0009_p0607a02║知苦知苦集知永超眾苦知八支聖道
B06n0009_p0607a03║趣安隱涅槃此歸依最勝此歸依最尊
B06n0009_p0607a04║必因此歸依能解脫眾苦
B06n0009_p0607a05║是故歸依普於一切受律儀處為方便門。何緣世尊
B06n0009_p0607a06║於餘律儀處立離非梵行為其所學。唯於近事一律
B06n0009_p0607a07║儀中但制令其離欲邪行。頌曰。
B06n0009_p0607a08║邪行最可訶易離得不作
B06n0009_p0607a09║論曰。唯欲邪行世極訶責。以能侵毀他妻等故。感惡
B06n0009_p0607a10║趣故非非梵行。又欲邪行易遠離故。諸在家者耽著
B06n0009_p0607b01║欲故離非梵行難可受持。觀彼不能長時修學故不
B06n0009_p0607b02║制彼離非梵行。又諸聖者於欲邪行一切定得不作
B06n0009_p0607b03║律儀。經生聖者亦不行故離非梵行則不如是。故於
B06n0009_p0607b04║近事所受律儀但為制立離欲邪行。勿經生聖者犯
B06n0009_p0607b05║近事律儀。不作律儀謂定不作。諸有先受近事律儀
B06n0009_p0607b06║後娶妻妾。於彼妻妾先受戒時得律儀不。理實應得。
B06n0009_p0607b07║勿但於一分得別解律儀。若爾云何後非犯戒。頌曰。
B06n0009_p0607b08║得律儀如誓非總於相續
B06n0009_p0607b09║論曰。如本受誓而得律儀。本受誓云何。謂離欲邪行。
B06n0009_p0607b10║非於一切有情相續言我皆當離非梵行。由此普於
B06n0009_p0607c01║有情相續唯得離欲邪行戒。非離非梵行律儀故後
B06n0009_p0607c02║娶妻妾非毀犯前戒。何緣但制離虛誑語。非離間語
B06n0009_p0607c03║等為近事律儀。亦由前說三種因故。謂虛誑語最可
B06n0009_p0607c04║訶故。諸在家者易遠離故。一切聖者得不作故。復有
B06n0009_p0607c05║別因。頌曰。
B06n0009_p0607c06║以開虛誑語便越諸學處
B06n0009_p0607c07║論曰。越諸學處被檢問時。若開虛誑語。便言我不作。
B06n0009_p0607c08║因斯於戒多所違越。故佛為欲令彼堅持。於一切律
B06n0009_p0607c09║儀制離虛誑語。云何令彼若犯戒時便自發露能防
B06n0009_p0607c10║後犯。復以何緣不於遠離遮罪建立近事律儀。誰言
B06n0009_p0607d01║此中不離遮罪。離何遮罪。謂離飲酒。何緣於彼諸遮
B06n0009_p0607d02║罪中不制離餘。唯遮飲酒。頌曰。
B06n0009_p0607d03║遮中唯離酒為護餘律儀
B06n0009_p0607d04║論曰。諸飲酒者心多縱逸。不能守護諸餘律儀。故為
B06n0009_p0607d05║護餘令離飲酒。寧知飲酒遮罪攝耶。由此中無性罪
B06n0009_p0607d06║相故。以諸性罪唯染心行。為療病時雖飲諸酒不為
B06n0009_p0607d07║醉亂能無染心。豈不先知酒能醉亂而故欲飲即是
B06n0009_p0607d08║染心。此非染心由自知量。為療病故分限而飲不令
B06n0009_p0607d09║醉亂故非染心。諸持律者言。飲酒是性罪。如彼尊者
B06n0009_p0607d10║鄔波離言。我當如何供給病者。世尊告曰。唯除性罪
B06n0009_p0608a01║餘隨所應皆可供給。然有染疾釋種須酒。世尊不開
B06n0009_p0608a02║彼飲酒故。又契經說。諸有苾芻稱我為師不應飲酒。
B06n0009_p0608a03║乃至極少如一茅端所沾酒量亦不應飲。故知飲酒
B06n0009_p0608a04║是性罪攝。又諸聖者雖易多生亦不犯故。如殺生等。
B06n0009_p0608a05║又經說是身惡行故。對法諸師言非性罪。然為病者
B06n0009_p0608a06║總開遮戒。復於異時遮飲酒者。為防因此犯性罪故。
B06n0009_p0608a07║又令醉亂量無定限。故遮乃至飲茅端所沾量。又一
B06n0009_p0608a08║切聖皆不飲者。以諸聖者具慙羞故。飲酒能令失正
B06n0009_p0608a09║念故。乃至少分亦不飲者。以如毒藥量無定故。又經
B06n0009_p0608a10║說是身惡行者。酒是一切放逸處故。由是獨立放逸
B06n0009_p0608b01║處名。餘不立此名。皆是性罪故。然說數習墮惡趣者。
B06n0009_p0608b02║顯數飲酒能令身中諸不善法相續轉故。又能發引
B06n0009_p0608b03║惡趣業故。或能令彼轉增盛故。如契經說。窣羅迷麗
B06n0009_p0608b04║耶末陀放逸處。依何義說。醞食成酒名為窣羅。醞餘
B06n0009_p0608b05║物所成名迷麗耶酒。即前二酒未熟已壞不能令醉
B06n0009_p0608b06║不名末陀。若令醉時名末陀酒。簡無用位重立此名。
B06n0009_p0608b07║然以檳榔及稗子等亦能令醉。為簡彼故。須說窣羅
B06n0009_p0608b08║迷麗耶酒。雖是遮罪而令放逸廣造眾惡。為令殷重
B06n0009_p0608b09║遮斷故說放逸處言。酒是放逸所依處故。
B06n0009_p0608b10║冠導阿毗達磨俱舍論卷第十四（說一切有部）
B06n0009_p0608c01║音釋
B06n0009_p0608c02║[壓-猒+黑]（呈延切）。塗飾（塗同都切抹也飾設職切粧也）。暢（丑亮切通也）。補特伽羅
B06n0009_p0608c03║（梵語也此云數取趣伽丘迦切）。蹲（徂尊切踞也）。屠獵（屠同都切殺也獵良涉切逐禽也）。
B06n0009_p0608c04║醞（赶問切釀也）。窣羅（梵語也此云米酒窣[蘇-(烈-列)+大]沒切）。迷麗邪（梵語也此云雜酒麗
B06n0009_p0608c05║郎計切）。末陀（梵語也此云蒲萄酒陀唐何切）。檳榔（檳必隣切榔魯當切檳榔木實也）。
B06n0009_p0608c06║稗子（稗蒲懈切草似穀者）。