B06n0009_p0608d01║冠導阿毗達磨俱舍論卷第十五
B06n0009_p0608d02║尊者世親造
B06n0009_p0608d03║唐三藏法師玄奘奉詔譯
B06n0009_p0608d04║扶桑雒陽比丘旭雅編輯
B06n0009_p0608d05║分別業品第四之三
B06n0009_p0608d06║此別解脫靜慮無漏三種律儀。從彼得一亦餘二不。
B06n0009_p0608d07║不爾。云何。頌曰。
B06n0009_p0608d08║從一切二現得欲界律儀從根本恒時
B06n0009_p0608d09║得靜慮無漏
B06n0009_p0608d10║論曰。欲界律儀。謂別解脫。此從一切根本業道及從
B06n0009_p0608d11║加行後起而得。從二得者。謂從二業。即情非情性罪
B06n0009_p0609a01║遮罪。從現得者。謂從現世蘊處界得。非從去來。由此
B06n0009_p0609a02║律儀有情處轉。去來非是有情處故。若得靜慮無漏
B06n0009_p0609a03║律儀。應知但從根本業道。尚不從彼加行後起得此
B06n0009_p0609a04║律儀况從遮罪。從恒時者。謂從過去現在未來蘊處
B06n0009_p0609a05║界得。由此差別應作四句。有蘊處界從彼唯得別解
B06n0009_p0609a06║律儀非餘二等。第一句者。謂從現世加行後起及諸
B06n0009_p0609a07║遮罪。第二句者。謂從去來根本業道。第三句者。謂從
B06n0009_p0609a08║現世根本業道。第四句者。謂從去來加行後起。非於
B06n0009_p0609a09║正得善律儀時可有現世惡業道等。是故應言從現
B06n0009_p0609a10║處得。理應但說防護未來。定不應言防護過現。諸有
B06n0009_p0609b01║獲得律不律儀。從一切有情支因有異不。此定有異。
B06n0009_p0609b02║異相云何。頌曰。
B06n0009_p0609b03║律從諸有情支因說不定不律從一切
B06n0009_p0609b04║有情支非因
B06n0009_p0609b05║論曰。律儀定從一切有情得。無少分理。支因說不定。
B06n0009_p0609b06║支不定者。有從一切得謂苾芻律儀。有從四支得謂
B06n0009_p0609b07║所餘律儀。唯根本業道名律儀支故。因不定者。謂或
B06n0009_p0609b08║有義從一切因。或約餘義唯許從一。從一切者。謂從
B06n0009_p0609b09║無貪瞋癡。必俱起故。唯從一者。謂從下中上心。不俱
B06n0009_p0609b10║起故。此中且就後三因說。或有一類住律儀者。於一
B06n0009_p0609c01║切有情得律儀。非一切支非一切因。謂以下心或中
B06n0009_p0609c02║或上。受近事勤䇿戒。或有一類住律儀者。於一切有
B06n0009_p0609c03║情得律儀。由一切支非一切因。謂以下心或中或上。
B06n0009_p0609c04║受苾芻戒。或有一類住律儀者。於一切有情得律儀。
B06n0009_p0609c05║由一切支及一切因。謂以三心受近事勤䇿苾芻戒。
B06n0009_p0609c06║或有一類住律儀者。於一切有情得律儀。由一切因
B06n0009_p0609c07║非一切支。謂以三心受近事近住勤䇿戒。無有不遍。
B06n0009_p0609c08║於諸有情得律儀者。以於一切諸有情所住善意樂
B06n0009_p0609c09║方得律儀。異則不然。以惡意樂不全息故。若人不作
B06n0009_p0609c10║五種定限方可受得別解律儀。謂有情支處時緣定。
B06n0009_p0609d01║有情定者。念我唯於某類有情當離殺等。言支定者。
B06n0009_p0609d02║念我唯於某律儀支當持不犯。言處定者。念我唯住
B06n0009_p0609d03║某類方域當離殺等。言時定者。念我唯於一月等時
B06n0009_p0609d04║能離殺等。言緣定者。念我唯除鬥戰等緣能離殺等。
B06n0009_p0609d05║如是受者不得律儀。但得律儀相似妙行。於非所能
B06n0009_p0609d06║境如何得律儀。由普於有情發起增上不損命意樂
B06n0009_p0609d07║故得律儀。毗婆沙師有作是說。若謂一向於所能境
B06n0009_p0609d08║方可受得別解律儀。則此律儀應有增減。以所能境
B06n0009_p0609d09║與非所能二類有情有轉易故。如是便有別解律儀
B06n0009_p0609d10║離得捨緣有得捨過。彼說不然。如生草等先無後起
B06n0009_p0610a01║或起已枯於彼律儀無增無減。能不能境所得律儀。
B06n0009_p0610a02║境轉易時例亦應爾。彼言不爾。所以者何。以諸有情
B06n0009_p0610a03║前後性等草等前後性不同故。若爾有情般涅槃已。
B06n0009_p0610a04║如前性類今時既無。於彼律儀如何無減。故如是釋
B06n0009_p0610a05║於理不然。前所說因於理為善。若爾前佛及所度生
B06n0009_p0610a06║已涅槃者。後佛於彼既不發得別解律儀。如何尸羅
B06n0009_p0610a07║無減前過。以一切佛別解律儀皆從一切有情處得。
B06n0009_p0610a08║設彼有情今猶在者。後佛從彼亦得律儀。故後尸羅
B06n0009_p0610a09║無減前過。已說從彼得諸律儀。得不律儀定從一切
B06n0009_p0610a10║有情業道。無少分境及不具支不律儀者。此定無有
B06n0009_p0610b01║由一切因。下品等心無俱起故。若有一類由下品心
B06n0009_p0610b02║得不律儀。後於異時由上品心斷眾生命。彼但成就
B06n0009_p0610b03║下不律儀。亦成殺生上品表等。中品上品例此應知。
B06n0009_p0610b04║此中何名不律儀者。謂諸屠羊屠雞屠猪捕鳥捕魚。
B06n0009_p0610b05║獵獸劫盜魁膾典獄。縛龍煑狗及𦊨弶等。等言類顯
B06n0009_p0610b06║王典刑罰及餘聽察斷罪等人。但恒有害心名不律
B06n0009_p0610b07║儀者。由彼一類住不律儀。或有不律儀名不律儀者。
B06n0009_p0610b08║言屠羊者。謂為活命要期盡壽恒欲害羊。餘隨所應
B06n0009_p0610b09║當知亦爾。遍於有情界得諸律儀其理可爾。由普欲
B06n0009_p0610b10║利樂勝阿世耶而受得故。非屠羊等不律儀人於己
B06n0009_p0610c01║至親有損害意。乃至為救自身命緣亦不欲殺。如何
B06n0009_p0610c02║可說普於一切得不律儀。由彼至親若為羊等於彼
B06n0009_p0610c03║亦可有損害心。既知至親現非羊等。如何於彼可有
B06n0009_p0610c04║害心。又聖必無作羊等理。如何於彼得不律儀。若觀
B06n0009_p0610c05║未來羊等自體。於現相續得不律儀。是則羊等於未
B06n0009_p0610c06║來世亦有至親及聖自體。於彼決定無損害心。是則
B06n0009_p0610c07║應觀未來自體。不於現在得不律儀。於羊等現身既
B06n0009_p0610c08║有害意。如何不於彼得不律儀。於母等現身既無害
B06n0009_p0610c09║意。如何亦於彼得不律儀。於等事中應求異理。又屠
B06n0009_p0610c10║羊等不律儀人。於一生中不與不取。於己妻妾住知
B06n0009_p0610d01║足心。瘂不能言無語四過。如何彼亦得具支不律儀。
B06n0009_p0610d02║彼遍損善阿世耶故。雖瘂不言而身表語所欲說義
B06n0009_p0610d03║故得具支。若爾彼人或時先受二三學處。後但受殺。
B06n0009_p0610d04║於餘不損善阿世耶。如何具發七支惡戒。毗婆沙者
B06n0009_p0610d05║作如是言。必無缺支及餘一分可得名住不律儀人。
B06n0009_p0610d06║經部諸師作如是說。隨所期限支具不具及全分一
B06n0009_p0610d07║分皆得不律儀。律儀亦然。唯除八戒。由隨彼量善惡
B06n0009_p0610d08║尸羅性相相違互相遮故。已說從彼得不律儀。得不
B06n0009_p0610d09║律儀及餘無表。如何方便未說當說。頌曰。
B06n0009_p0610d10║諸得不律儀由作及誓受得所餘無表
B06n0009_p0611a01║由田受重行
B06n0009_p0611a02║論曰。諸不律儀由二因得。一者生在不律儀家。由初
B06n0009_p0611a03║現行殺等加行。二者雖復生在餘家。由初要期受殺
B06n0009_p0611a04║等事。謂我當作如是事業。以求財物養活自身。當於
B06n0009_p0611a05║爾時便發惡戒。得餘無表由三種因。一者由田。謂於
B06n0009_p0611a06║如是諸福田所施園林等。彼善無表初施便生。如說
B06n0009_p0611a07║有依諸福業事。二者由受。謂自誓言。若未禮佛不先
B06n0009_p0611a08║食等。或作誓限。於齋日月半月及年常施食等。三由
B06n0009_p0611a09║重行。謂起如是殷重作意行善行惡。由此三因起餘
B06n0009_p0611a10║無表。如是已說得律儀等。捨律儀等未說當說。且云
B06n0009_p0611d01║何捨別解律儀。頌曰。
B06n0009_p0611d02║捨別解調伏由故捨命終及二形俱生
B06n0009_p0611d03║斷善根夜盡有說由犯重餘說由法滅
B06n0009_p0611d04║迦濕彌羅說犯二如負財
B06n0009_p0611d05║論曰。言調伏者意顯律儀。由此能令根調伏故。唯除
B06n0009_p0611d06║近住所餘七種別解律儀。由四緣捨。一由意樂對有
B06n0009_p0611d07║解人發有表業捨學處故。二由棄捨眾同分故。三由
B06n0009_p0611d08║二形俱時生故。四由所因善根斷故。捨近住戒由前
B06n0009_p0611d09║四緣及由夜盡。是故總說別解律儀由五緣捨。何緣
B06n0009_p0611d10║捨戒由此五緣。與受相違表業生故。所依捨故。所依
B06n0009_p0612a01║變故。所因斷故。過期限故。有餘部說。於四極重感墮
B06n0009_p0612a02║罪中。若隨犯一亦捨勤䇿苾芻律儀。有餘部言。由正
B06n0009_p0612a03║法滅亦能令捨別解律儀。以法滅時一切學處結界
B06n0009_p0612a04║羯磨皆止息故。迦濕彌羅國毗婆沙師言。犯根本罪
B06n0009_p0612a05║時不捨出家戒。所以然者。非犯一邊一切律儀應遍
B06n0009_p0612a06║捨故。非犯餘罪有斷尸羅。然有二名。謂持犯戒。如有
B06n0009_p0612a07║財者負他債時名為富人及負債者。若於所犯發露
B06n0009_p0612a08║悔除名具尸羅。不名犯戒。如還債已但名富人。若爾
B06n0009_p0612a09║何緣薄伽梵說犯四重者不名苾芻。不名沙門非釋
B06n0009_p0612a10║迦子。破苾芻體害沙門性。壞滅墮落立他勝名。依勝
B06n0009_p0612b01║義苾芻密意作是說。此言兇勃。兇勃者何。謂於世尊
B06n0009_p0612b02║了義所說以別義釋令成不了。與多煩惱者為犯重
B06n0009_p0612b03║罪緣。寧知此言是了義說。律中自釋有四苾芻。一名
B06n0009_p0612b04║想苾芻。二自稱苾芻。三乞匃苾芻。四破戒苾芻。此義
B06n0009_p0612b05║中言非苾芻者。謂非白四羯磨受具足戒苾芻。非此
B06n0009_p0612b06║苾芻先是勝義。後由犯重成非苾芻。故知此言是了
B06n0009_p0612b07║義說。然彼所說。非犯一邊一切律儀應遍捨者。彼言
B06n0009_p0612b08║便是徵詰大師。大師此中立如是喻。如多羅樹若被
B06n0009_p0612b09║斷頭必不復能生長廣大。諸苾芻等犯重亦然。大師
B06n0009_p0612b10║此中喻顯何義。意顯於戒隨犯一邊根本重罪。令餘
B06n0009_p0612c01║所受必不復能生長廣大。謂彼毀犯諸重罪時。違越
B06n0009_p0612c02║苾芻根本行故。與極猛利無慙無愧共相應故。行根
B06n0009_p0612c03║既斷。理應遍捨一切律儀。又犯重人世尊不許食僧
B06n0009_p0612c04║祇食下至一摶。踐毗訶羅一足跟地。擯出一切苾芻
B06n0009_p0612c05║事業。大師依彼說如是言。應速拔除稻禾稗莠。應速
B06n0009_p0612c06║簡棄腐朽棟梁。應速簸颺種中穅秕。如是應速驅𢷤
B06n0009_p0612c07║眾中實非苾芻稱苾芻者。彼苾芻體其相如何。隨相
B06n0009_p0612c08║是何體必應有。以世尊說准陀當知有四沙門。更無
B06n0009_p0612c09║第五。所言四者。一勝道沙門。二示道沙門。三命道沙
B06n0009_p0612c10║門。四汙道沙門。雖有此說而彼唯有餘沙門相故名
B06n0009_p0612d01║沙門。如被燒材假鸚鵡𭪿涸池敗種火輪𣦸人。若犯
B06n0009_p0612d02║重人非苾芻者。則應無有授學苾芻。不說犯重人皆
B06n0009_p0612d03║成他勝罪。但成他勝罪。定說非苾芻。謂或有人相續
B06n0009_p0612d04║殊勝。雖犯極重戒而非他勝罪。由彼無有一念覆心。
B06n0009_p0612d05║法主世尊制立如是。若犯他勝便非苾芻。何不重令
B06n0009_p0612d06║出家受戒。由彼相續已為極重無慙愧懷。無力能發
B06n0009_p0612d07║出家律儀。如焦種故。非觀彼有苾芻律儀故。不重令
B06n0009_p0612d08║出家受戒。所以然者。設彼後時謂是苾芻更捨所學
B06n0009_p0612d09║亦不許彼重出家故。於此無義苦救何為。若如是人
B06n0009_p0612d10║猶有苾芻性。應自歸禮如是類苾芻。正法滅時雖無
B06n0009_p0613a01║一切結界羯磨及毗奈耶。未得律儀無新得理。而先
B06n0009_p0613a02║得者無有捨義。靜慮無漏二律儀等。云何當捨。頌曰。
B06n0009_p0613a03║捨定生善法由易地退等捨聖由得果
B06n0009_p0613a04║練根及退失
B06n0009_p0613a05║論曰。諸靜慮地所繫善法由二緣捨。一由易地。謂從
B06n0009_p0613a06║下地生上地時。或上地沒來生下地。二由得退。謂從
B06n0009_p0613a07║已獲勝定功德還退失時。等言為顯捨眾同分亦捨
B06n0009_p0613a08║少分殊勝善根。如色界中所有善法由易地退捨。無
B06n0009_p0613a09║色界亦然。唯無律儀與色界異。無漏善法由三緣捨。
B06n0009_p0613a10║一由得果謂得果時捨前向道及果道故。二由練根。
B06n0009_p0613b01║謂練根位由得利道捨鈍道故。三由退失。謂得退時
B06n0009_p0613b02║退失果道勝果道故。如是已說捨諸律儀。不律儀云
B06n0009_p0613b03║何捨。頌曰。
B06n0009_p0613b04║捨惡戒由𣦸得戒二形生
B06n0009_p0613b05║論曰。諸不律儀由三緣捨。一者由𣦸捨所依故。二由
B06n0009_p0613b06║得戒。謂若受得別解律儀。或由獲得靜慮律儀惡戒
B06n0009_p0613b07║便捨。由因緣力得律儀時。諸不律儀一切皆斷。以善
B06n0009_p0613b08║惡戒其性相違。善戒於中勢力強故。三由相續二形
B06n0009_p0613b09║俱生。以於爾時所依變故。住惡戒者。雖或有時起不
B06n0009_p0613b10║作思捨刀網等。若不受得諸善律儀。諸不律儀無容
B06n0009_p0613c01║棄捨。譬如雖避發病因緣。不服良藥病終難愈。不律
B06n0009_p0613c02║儀者。受近住戒至夜盡位捨律儀時。為得不律儀。為
B06n0009_p0613c03║名處中者。有餘師說。得不律儀。惡阿世耶非永捨故。
B06n0009_p0613c04║如停熱鐵赤滅青生。有餘師言。若不更作無緣令彼
B06n0009_p0613c05║得不律儀。以不律儀依表得故。處中無表捨復云何。
B06n0009_p0613c06║頌曰。
B06n0009_p0613c07║捨中由受勢作事壽根斷
B06n0009_p0613c08║論曰。處中無表捨由六緣。一由受心斷壞故捨。謂捨
B06n0009_p0613c09║所受。作是念言。我從今時棄先所受。二由勢力斷壞
B06n0009_p0613c10║故捨。謂由淨信煩惱勢力所引無表。彼二限勢若斷
B06n0009_p0613d01║壞時無表便捨。如所放箭及陶家輪。弦等勢力盡時
B06n0009_p0613d02║便止。三由作業斷壞故捨。謂如所受後更不作。四由
B06n0009_p0613d03║事物斷壞故捨。事物者何。謂所捨施寺舍敷具制多
B06n0009_p0613d04║園林。及所施為𦊨網等事。五由壽命斷壞故捨。謂所
B06n0009_p0613d05║依止有轉易故。六由善根斷壞故捨。謂起加行斷善
B06n0009_p0613d06║根時。便捨善根所引無表。欲非色善及餘一切非色
B06n0009_p0613d07║染法捨。復云何。頌曰。
B06n0009_p0613d08║捨欲非色善由根斷上生由對治道生
B06n0009_p0613d09║捨諸非色染
B06n0009_p0613d10║論曰。欲界一切非色善法捨由二緣。一斷善根。二生
B06n0009_p0614a01║上界。三界一切非色染法捨由一緣。謂彼但由對治
B06n0009_p0614a02║道起。若此品類能斷道生。當捨此中所有煩惱及彼
B06n0009_p0614a03║助伴。非餘方便。善惡律儀何有情有。頌曰。
B06n0009_p0614a04║惡戒人除北二黃門二形律儀亦在天
B06n0009_p0614a05║唯人具三種生欲天色界有靜慮律儀
B06n0009_p0614a06║無漏并無色除中定無想
B06n0009_p0614a07║論曰。唯於人趣有不律儀。然除北洲唯三方有。於三
B06n0009_p0614a08║洲內。復除扇搋及半擇迦具二形者。律儀亦爾。謂於
B06n0009_p0614a09║人中除前所除。并天亦有。故於二趣容有律儀。復以
B06n0009_p0614a10║何緣知扇搋等所有相續非律儀依。由經律中有誠
B06n0009_p0614b01║證故。謂契經說。佛告大名。諸有在家白衣男子男根
B06n0009_p0614b02║成就。歸佛法僧起殷淨心。發誠諦語自稱我是鄔波
B06n0009_p0614b03║索迦。願尊憶持慈悲護念。齊是名曰鄔波索迦。毗奈
B06n0009_p0614b04║耶中亦作是說。汝應除棄此色類人。故知律儀非彼
B06n0009_p0614b05║類有。復由何理彼無律儀。由二所依所起煩惱於一
B06n0009_p0614b06║相續俱增上故。於正思擇無堪能故。無有極重慚愧
B06n0009_p0614b07║心故。若爾何故無不律儀。彼於惡中心不定故。又若
B06n0009_p0614b08║是處有善律儀。則惡律儀於彼亦有。由此二種相翻
B06n0009_p0614b09║立故。北俱盧人無受及定。及無造惡勝阿世耶。是故
B06n0009_p0614b10║彼無善戒惡戒。猛利慚愧惡趣中無。故律不律儀於
B06n0009_p0614c01║彼亦非有。與勝慚愧相應相違。方有律儀不律儀故。
B06n0009_p0614c02║又扇搋等如鹹鹵田故不能生善戒惡戒。世間現見
B06n0009_p0614c03║諸鹹鹵田。不能滋生嘉苗穢草。若爾何故契經中言
B06n0009_p0614c04║有卵生龍半月八日。每從宮出來至人間。求受八支
B06n0009_p0614c05║近住齋戒。此得妙行。非得律儀。是故律儀唯人天有。
B06n0009_p0614c06║然唯人具三種律儀。謂別解脫靜慮無漏。若生欲天
B06n0009_p0614c07║及生色界。皆容得有靜慮律儀。生無色界彼必非有。
B06n0009_p0614c08║無漏律儀亦在無色。謂若生在欲界天中及生色界
B06n0009_p0614c09║中。除中定無想皆容得有無漏律儀。生無色中唯得
B06n0009_p0614c10║成就以無色故必不現起。因辯諸業性相不同。當釋
B06n0009_p0614d01║經中所標諸業。且經中說。業有三種。善惡無記。其相
B06n0009_p0614d02║云何。頌曰。
B06n0009_p0614d03║安不安非業名善惡無記
B06n0009_p0614d04║論曰。如是名為善等業相。謂安穩業說名為善。能得
B06n0009_p0614d05║可愛異熟涅槃。暫永二時濟眾苦故。不安穩業名為
B06n0009_p0614d06║不善。由此能招非愛異熟。與前安穩性相違故。非前
B06n0009_p0614d07║二業立無記名。不可記為善不善故。又經中說。業有
B06n0009_p0614d08║三種。福非福等。其相云何。頌曰。
B06n0009_p0614d09║福非福不動欲善業名福不善名非福
B06n0009_p0614d10║上界善不動約自地處所業果無動故
B06n0009_p0615a01║論曰。欲界善業說名為福。招可愛果益有情故。諸不
B06n0009_p0615a02║善業說名非福。招非愛果損有情故。上二界善說名
B06n0009_p0615a03║不動。豈不世尊說下三定皆名有動。聖說此中有尋
B06n0009_p0615a04║伺等名為動故。由下三定有尋伺等災患未息故立
B06n0009_p0615a05║動名。不動經中據能感得不動異熟說名不動。如何
B06n0009_p0615a06║有動定招無動異熟。雖此定中有災患動。而業對果
B06n0009_p0615a07║非如欲界有動轉故立不動名。謂欲界中餘趣處業。
B06n0009_p0615a08║由別緣力異趣處受。以或有業能感外內財位形量
B06n0009_p0615a09║色力樂等。於天等中此業應熟。由別緣力所引轉故。
B06n0009_p0615a10║於人等中此業便熟。色無色界餘地處業。無容轉令
B06n0009_p0615b01║異地處受。業果處定立不動名。又經中說。業有三種。
B06n0009_p0615b02║順樂受等。其相云何。頌曰。
B06n0009_p0615b03║順樂苦非二善至三順樂諸不善順苦
B06n0009_p0615b04║上善順非二餘說下亦有由中招異熟
B06n0009_p0615b05║又許此三業非前後熟故順受總有五
B06n0009_p0615b06║謂自性相應及所緣異熟現前差別故
B06n0009_p0615b07║論曰。諸善業中始從欲界至第三靜慮名順樂受業。
B06n0009_p0615b08║以諸樂受唯至此故。諸不善業名順苦受。過三靜慮
B06n0009_p0615b09║上地諸善業。說名為順不苦不樂受。此上都無苦樂
B06n0009_p0615b10║受故。非此諸業唯感受果。應知亦感彼受貲糧。受及
B06n0009_p0615c01║資糧此中名受。有餘師說。下諸地中亦有第三順非
B06n0009_p0615c02║二業。由中定業招異熟故。若異此者。中間定業應無
B06n0009_p0615c03║異熟。或應無業。以無苦樂異熟果故。有餘師說。此業
B06n0009_p0615c04║能感根本地中樂根異熟。有說。此業不感受果。二說
B06n0009_p0615c05║俱與本論相違。故本論言。頗有業感心受異熟非身
B06n0009_p0615c06║耶。曰有。謂善無尋業。又本論說。頗有三業非前非後
B06n0009_p0615c07║受異熟耶。曰有。謂順樂受業色。順苦受業心心所法。
B06n0009_p0615c08║順不苦不樂受業心不相應行。乃至廣說。由此證知
B06n0009_p0615c09║下地亦有順非二業。非離欲界有此三業俱時熟故。
B06n0009_p0615c10║此業為善為不善耶。是善而劣。若爾便與所說相違。
B06n0009_p0615d01║謂善至三名順樂受。得可愛果名為善業。應知彼據
B06n0009_p0615d02║多分為言。此業與受體性既殊。如何說為順樂受等。
B06n0009_p0615d03║業與樂受體性雖殊。而能為因利益樂受。或復此業
B06n0009_p0615d04║是樂所受。彼樂如何能受於業。樂是此業異熟果故。
B06n0009_p0615d05║或復彼樂是業所受。由此能受樂異熟故。如順浴散。
B06n0009_p0615d06║此亦應然。是故名為順樂受業。順餘二業應知亦爾。
B06n0009_p0615d07║總說順受略有五種。一自性順受。謂一切受。如契經
B06n0009_p0615d08║說。受樂受時如實了知受於樂受。乃至廣說。二相應
B06n0009_p0615d09║順受。謂一切觸。如契經說。順樂受觸。乃至廣說。三所
B06n0009_p0615d10║緣順受。謂一切境。如契經說。眼見色已。唯受於色不
B06n0009_p0616a01║受色貪。乃至廣說。由色等是受所緣故。四異熟順受。
B06n0009_p0616a02║謂感異熟業。如契經說。順現受業。乃至廣說。五現前
B06n0009_p0616a03║順受。謂正現行受。如契經言。受樂受時二受便滅。乃
B06n0009_p0616a04║至廣說。非此樂受現在前時有餘受能受此樂受。但
B06n0009_p0616a05║據樂受自體現前即說名為受於樂受。此中但說異
B06n0009_p0616a06║熟順受。由業能招受異熟故。雖業與受體性有殊。而
B06n0009_p0616a07║得名為順樂受等。如是三業有定不定。其相云何。頌
B06n0009_p0616a08║曰。
B06n0009_p0616a09║此有定不定定三順現等或說業有五
B06n0009_p0616a10║餘師說四句
B06n0009_p0616d01║論曰。此上所說順樂受等。應知各有定不定異。非定
B06n0009_p0616d02║受故立不定名。定復有三。一順現法受。二順次生受。
B06n0009_p0616d03║三順後次受。此三定業并前不定總成四種。或有欲
B06n0009_p0616d04║令不定受業復有二種。謂於異熟有定不定。并定業
B06n0009_p0616d05║三合成五種順現法受者。謂此生造即此生熟。順次
B06n0009_p0616d06║生受者。謂此生造第二生熟。順後次受者。謂此生造
B06n0009_p0616d07║從第三生後次第熟。有餘師說。順現法受業。餘生亦
B06n0009_p0616d08║得熟。隨初熟位建立業名為順現等。勿強力業異熟
B06n0009_p0616d09║果少。毗婆沙師不許此義。以或有業果近非勝。或有
B06n0009_p0616d10║相違。譬如外種經三半月葵便結實。要經六月麥方
B06n0009_p0617a01║結實。譬喻者說業有四句。一者有業於時分定異熟
B06n0009_p0617a02║不定。謂順現等三非定得異熟。二者有業於異熟定
B06n0009_p0617a03║時分不定。謂不定業定得異熟。三者有業於二俱定。
B06n0009_p0617a04║謂順現等定得異熟。四者有業於二俱不定。謂不定
B06n0009_p0617a05║業非定得異熟。彼說諸業總成八種。謂順現受有定
B06n0009_p0617a06║不定。乃至不定亦有二種。於此所說業差別中。頌曰。
B06n0009_p0617a07║四善容俱作引同分唯三諸處造四種
B06n0009_p0617a08║地獄善除現堅於離染地異生不造生
B06n0009_p0617a09║聖不造生後并欲有頂退
B06n0009_p0617a10║論曰。順現法受等三業唯定并不定為四。是說為善。
B06n0009_p0617b01║此中唯顯時定不定。釋經所說四業相故。頗有四業
B06n0009_p0617b02║俱時作耶。容有。云何。遣三使已自行邪欲俱時究竟。
B06n0009_p0617b03║幾業能引眾同分耶。能引唯三。除順現受。現身同分
B06n0009_p0617b04║先業引故。何界何趣能造幾業。諸界諸趣或善或惡。
B06n0009_p0617b05║隨其所應皆容造四。總開如是若就別遮。於地獄中
B06n0009_p0617b06║善除順現。無愛果故餘皆得造。不退姓名堅。彼於離
B06n0009_p0617b07║染地。若異生類除順生受可造餘三。聖者雙除順生
B06n0009_p0617b08║順後可造餘二。異生不退無次更生。後還生下。不退
B06n0009_p0617b09║聖者必無還生下諸地故。隨所生地容造順現受。造
B06n0009_p0617b10║不定業一切處無遮。然諸聖者若於欲界及有頂處
B06n0009_p0617c01║已得離染。雖有退墮而亦不造順生後業。從彼退者
B06n0009_p0617c02║必退果故。諸退果已必不命終。如後當辯。住中有位
B06n0009_p0617c03║亦造業耶。亦造。云何。頌曰。
B06n0009_p0617c04║欲中有能造二十二種業皆順現受攝
B06n0009_p0617c05║類同分一故
B06n0009_p0617c06║論曰。於欲界中住中有位。容有能造二十二業。謂中
B06n0009_p0617c07║有位及處胎中。出胎已後各有五位。胎中五者。一羯
B06n0009_p0617c08║剌藍。二頞部曇。三閉尸。四鍵南。五鉢羅奢佉。胎外五
B06n0009_p0617c09║者。一嬰孩。二童子。三少年。四中年。五老年。住中有位
B06n0009_p0617c10║能造中有乃至老年定不定業。應知如是中有所造
B06n0009_p0617d01║十一種定業。皆順現受攝。由類同分無差別故。謂此
B06n0009_p0617d02║中有位與自類十位。一眾同分一業引故。由此不別
B06n0009_p0617d03║說順中有受業。即順生等業所引故。諸定受業其相
B06n0009_p0617d04║云何。頌曰。
B06n0009_p0617d05║由重惑淨心及是恒所造於功德田起
B06n0009_p0617d06║害父母業定
B06n0009_p0617d07║論曰。若所造業。由重煩惱或淳淨心。或常所作。或於
B06n0009_p0617d08║增上功德田起。功德田者。謂佛法僧。或勝補特伽羅。
B06n0009_p0617d09║謂得勝果勝定。於此田所雖無重惑及淳淨心亦非
B06n0009_p0617d10║常行。若善不善所起諸業。或於父母隨輕重心行損
B06n0009_p0618a01║害事。如是一切皆定業攝。餘非定受。現法果業其相
B06n0009_p0618a02║云何。頌曰。
B06n0009_p0618a03║由田意殊勝及定招異熟得永離地業
B06n0009_p0618a04║定招現法果
B06n0009_p0618a05║論曰。由田勝者。聞有苾芻於僧眾中作女人語。彼於
B06n0009_p0618a06║現世轉作女人。此等傳聞其類非一。由意勝者。聞有
B06n0009_p0618a07║黃門救脫諸牛黃門事故。彼於現世轉作丈夫。此等
B06n0009_p0618a08║傳聞事亦非一。或生此地永離此地染。於此地中諸
B06n0009_p0618a09║善不善業。於異熟定位不定者。此業必能招現法果。
B06n0009_p0618a10║若有餘位順定受業。彼必定無永離染義。必於餘位
B06n0009_p0618b01║受異熟果。若於異熟亦不定者。永離染故不受異熟。
B06n0009_p0618b02║何田起業定即受耶。頌曰。
B06n0009_p0618b03║於佛上首僧及滅定無諍慈見修道出
B06n0009_p0618b04║損益業即受
B06n0009_p0618b05║論曰。於如是類功德田中為善惡業定即受果。功德
B06n0009_p0618b06║田者。謂佛上首僧。約補特伽羅差別有五。一從滅定
B06n0009_p0618b07║出。謂此定中得心寂靜。此定寂靜似涅槃故。若從此
B06n0009_p0618b08║定初起心時。如入涅槃還復出者。二從無諍出。謂此
B06n0009_p0618b09║定中有緣無量有情為境。增上利益意樂隨逐。出此
B06n0009_p0618b10║定時。有為無量最勝功德所熏修身相續而轉。三從
B06n0009_p0618c01║慈定出。謂此定中有緣無量有情為境。增上安樂意
B06n0009_p0618c02║樂隨逐。出此定時。有為無量最勝功德所熏修身相
B06n0009_p0618c03║續而轉。四從見道出。謂此道中永斷一切見所斷惑
B06n0009_p0618c04║得勝轉依。從此出時淨身續起。五從修道出。謂此道
B06n0009_p0618c05║中永斷一切修所斷惑得勝轉依。從此出時淨身續
B06n0009_p0618c06║起。故說此五名功德田。若有於中為損益業。此業必
B06n0009_p0618c07║定能招即果。若從餘定餘果出時。由前所修定非殊
B06n0009_p0618c08║勝修所斷惑未畢竟盡故彼相續非勝福田。異熟果
B06n0009_p0618c09║中受最為勝。今應思擇。於諸業中頗有唯招心受異
B06n0009_p0618c10║熟。或招身受非心受耶。亦有。云何。頌曰。
B06n0009_p0618d01║諸善無尋業許唯感心受惡唯感身受
B06n0009_p0618d02║是感受業異
B06n0009_p0618d03║論曰。善無尋業。謂從中定乃至有頂所有善業。於中
B06n0009_p0618d04║能招受異熟者。應知但感心受非身。身受必與尋伺
B06n0009_p0618d05║俱故。諸不善業能感受者。應知但感身受非心。以不
B06n0009_p0618d06║善因業受為果心俱業受。决定名憂憂非異熟。如前
B06n0009_p0618d07║已辯。有情心狂何識因處。頌曰。
B06n0009_p0618d08║心狂唯意識由業異熟生及怖害違憂
B06n0009_p0618d09║除北洲在欲
B06n0009_p0618d10║論曰。有情心狂唯在意識。若在五識必無心狂。以五
B06n0009_p0619a01║識身無分別故。由五因故有情心狂。一由有情業異
B06n0009_p0619a02║熟起。謂由彼用藥物呪術令他心狂。或復令他飲非
B06n0009_p0619a03║所欲若毒若酒。或現威嚴怖禽獸等。或放猛火焚燒
B06n0009_p0619a04║山澤。或作坑穽陷墜眾生。或餘事業令他失念。由此
B06n0009_p0619a05║業因於當來世感別異熟能令心狂。二由驚怖。謂非
B06n0009_p0619a06║人等現可怖形來相逼迫。有情見已遂致心狂。三由
B06n0009_p0619a07║傷害。謂因事業惱非人等由彼瞋故傷其肢節遂致
B06n0009_p0619a08║心狂。四由乖違。謂由身內風熱痰界互相違反大種
B06n0009_p0619a09║乖適故致心狂。五由愁憂。謂因喪失親愛等事。愁毒
B06n0009_p0619a10║纏懷心遂發狂。如婆私等。若在意識方有心狂。復許
B06n0009_p0619b01║心狂業異熟起。如何心受非異熟耶。不說心狂是業
B06n0009_p0619b02║異熟。但言是業異熟所生。謂惡業因感不平等異熟
B06n0009_p0619b03║大種。依此大種心便失念。故說為狂。如是心狂對於
B06n0009_p0619b04║心亂應作四句。謂有心狂而非心亂。乃至廣說。狂非
B06n0009_p0619b05║亂者。謂諸狂者不染汙心。亂非狂者。謂不狂者諸染
B06n0009_p0619b06║汙心。狂亦亂者。謂諸狂者諸染汙心。非狂亂者。謂不
B06n0009_p0619b07║狂者不染汙心。除北俱盧所餘欲界。諸有情類容有
B06n0009_p0619b08║心狂。謂欲天心尚有狂者。况人惡趣得離心狂。地獄
B06n0009_p0619b09║恒狂。多苦逼故。謂諸地獄恒為種種異類苦具傷害
B06n0009_p0619b10║末摩猛利難忍。苦受所逼尚不自識。况了是非。故地
B06n0009_p0619c01║獄中怨心傷歎。猖狂馳呌世傳有文。欲界聖中唯除
B06n0009_p0619c02║諸佛。大種乖適容有心狂。無異熟生。若有定業必應
B06n0009_p0619c03║先受後方得聖。若非定業。由得聖故。能令無果亦無
B06n0009_p0619c04║驚怖。超五畏故。亦無傷害以諸聖者無非人等憎嫌
B06n0009_p0619c05║事故。亦無愁憂證法性故。又經中說。業有三種。謂曲
B06n0009_p0619c06║穢濁。其相云何。頌曰。
B06n0009_p0619c07║說曲穢濁業依諂瞋貪生
B06n0009_p0619c08║論曰。身語意三各有三種。謂曲穢濁。如其次第應知
B06n0009_p0619c09║依諂瞋貪所生。謂依諂生身語意業名為曲業。諂曲
B06n0009_p0619c10║類故。若依瞋生身語意業名為穢業。瞋穢類故。若依
B06n0009_p0619d01║貪生身語意業名為濁業。貪濁類故。
B06n0009_p0619d03║冠導阿毗達磨俱舍論卷第十五（說一切有部）
B06n0009_p0619d04║音釋
B06n0009_p0619d05║𦊨弶（𦊨子邪切𮊁也弶其向切施羂於道也）。兇勃（兇許恭切暴也勃蒲昧切逆也）。莠
B06n0009_p0619d06║（興久切似禾之草也）。簸颺（簸布火切颺餘亮切）。穅秕（穅苦郎切秕補弭切）。涸（下各切竭
B06n0009_p0619d07║也）。鹵（郎古切地不生物曰鹵）。鍵（渠建切）。坑穽（坑口莖切塹也穽才性切陷穽也）。