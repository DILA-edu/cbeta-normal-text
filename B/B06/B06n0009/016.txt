B06n0009_p0620b01║冠導阿毘達磨俱舍論卷第十六
B06n0009_p0620b02║尊者世親造
B06n0009_p0620b03║唐三藏法師玄奘奉詔譯
B06n0009_p0620b04║扶桑雒陽比丘旭雅編輯
B06n0009_p0620b05║分別業品第四之四
B06n0009_p0620b06║又經中說。業有四種。謂或有業黑黑異熟。或復有業
B06n0009_p0620b07║白白異熟。或復有業黑白黑白異熟。或復有業非黑
B06n0009_p0620b08║非白無異熟能盡諸業。其相云何。頌曰。
B06n0009_p0620b09║依黑黑等殊所說四種業惡色欲界善
B06n0009_p0620b10║能盡彼無漏應知如次第名黑白俱非
B06n0009_p0620b11║論曰。佛依業果性類不同所治能治殊說黑黑等四。
B06n0009_p0620c01║諸不善業一向名黑。染汙性故。異熟亦黑。不可意故。
B06n0009_p0620c02║色界善業一向名白。不雜惡故。異熟亦白。是可意故。
B06n0009_p0620c03║何故不言無色界善。傳說若處有二異熟謂中生有。
B06n0009_p0620c04║具三種業謂身語意。則說非餘。然契經中有處亦說。
B06n0009_p0620c05║欲界善業名為黑白。惡所雜故。異熟亦黑白。非愛果
B06n0009_p0620c06║雜故。此黑白名依相續立。非㨿自性。所以者何。以無
B06n0009_p0620c07║一業及一異熟是黑亦白。互相違故。豈不惡業果善
B06n0009_p0620c08║業果雜故。是則亦應名為白黑。不善業果非必應為
B06n0009_p0620c09║善業果雜。欲善業果必定應為惡業果雜。以欲界中
B06n0009_p0620c10║惡勝善故。諸無漏業能永斷盡前三業者名為非黑。
B06n0009_p0620d01║不染汙故。亦名非白。以不能招白異熟故。此非白言
B06n0009_p0620d02║是密意說。以佛於彼大空經中告阿難陀。諸無學法
B06n0009_p0620d03║純善純白一向無罪。本論亦言。云何白法。謂諸善法
B06n0009_p0620d04║無覆無記。無異熟者不墮界故。與流轉法性相違故。
B06n0009_p0620d05║諸無漏業為皆能盡前三業不。不爾。云何。頌曰。
B06n0009_p0620d06║四法忍離欲前八無間俱十二無漏思
B06n0009_p0620d07║唯盡純黑業離欲四靜慮第九無間思
B06n0009_p0620d08║一盡雜純黑四令純白盡
B06n0009_p0620d09║論曰。於見道中四法智忍。及於修道離欲染位前八
B06n0009_p0620d10║無間聖道俱行有十二思唯盡純黑。離欲界染第九
B06n0009_p0621a01║無間聖道俱行一無漏思。雙令黑白及純黑盡。此時
B06n0009_p0621a02║總斷欲界善故。亦斷第九不善業故。離四靜慮一一
B06n0009_p0621a03║地染。第九無間道俱行無漏思。此四唯令純白業盡。
B06n0009_p0621a04║何緣諸地有漏善法。唯最後道能斷非餘。以諸善法
B06n0009_p0621a05║非自性斷。已斷有容現在前故。然由緣彼煩惱盡時
B06n0009_p0621a06║方說名為斷彼善法。爾時善法得離繫故。由此乃至
B06n0009_p0621a07║緣彼煩惱餘一品在。斷義不成。善法爾時未離繫故。
B06n0009_p0621a08║頌曰。
B06n0009_p0621a09║有說地獄受餘欲業黑雜有說欲見滅
B06n0009_p0621a10║餘欲業黑俱
B06n0009_p0621b01║論曰。有餘師說。順地獄受及欲界中順餘受業如次
B06n0009_p0621b02║名為純黑雜業。謂地獄異熟唯不善業感。故順彼受
B06n0009_p0621b03║名純黑業。唯除地獄餘欲界中異熟皆通善惡業感。
B06n0009_p0621b04║故順彼受名黑白業。有餘師說。欲見所斷及欲界中
B06n0009_p0621b05║所有餘業。如次名為純黑俱業。謂見所斷無善雜故
B06n0009_p0621b06║名純黑業。欲修所斷有善不善故名俱業。又經中說
B06n0009_p0621b07║有三牟尼。又經中言有三清淨。俱身語意。相各云何。
B06n0009_p0621b08║頌曰。
B06n0009_p0621b09║無學身語業即意三牟尼三清淨應知
B06n0009_p0621b10║即諸三妙行
B06n0009_p0621c01║論曰。無學身語業名身語牟尼。意牟尼即無學意。非
B06n0009_p0621c02║意業。所以者何。勝義牟尼唯心為體。謂由身語二業
B06n0009_p0621c03║比知。又身語業是遠離體。意業不然。無無表故由遠
B06n0009_p0621c04║離義建立牟尼。是故即心由身語業能有所離故名
B06n0009_p0621c05║牟尼。何故牟尼唯在無學。以阿羅漢是實牟尼諸煩
B06n0009_p0621c06║惱言永寂靜故。諸身語意三種妙行名身語意三種
B06n0009_p0621c07║清淨。暫永遠離一切惡行煩惱垢故名為清淨。說此
B06n0009_p0621c08║二者為息有情計邪牟尼邪清淨故。又經中說有三
B06n0009_p0621c09║惡行又經中言有三妙行。俱身語意。相各云何。頌曰。
B06n0009_p0621c10║惡身語意業說名三惡行及貪瞋邪見
B06n0009_p0621d01║三妙行翻此
B06n0009_p0621d02║論曰。一切不善身語意業。如次名身語意惡行。然意
B06n0009_p0621d03║惡行復有三種。謂非意業貪瞋邪見。貪等離思別有
B06n0009_p0621d04║體故。譬喻者言。貪瞋邪見即是意業。故思經中說此
B06n0009_p0621d05║三種為意業故。若爾則應業與煩惱合成一體。許有
B06n0009_p0621d06║煩惱即是意業斯有何失。毘婆沙師說。彼非理若許
B06n0009_p0621d07║爾者。便與眾多理教相違成大過失。然契經說是意
B06n0009_p0621d08║業者。顯思以彼為門轉故。由此能感非愛果故。是聰
B06n0009_p0621d09║慧者所訶猒故。此行即惡。故名惡行。三妙行者。翻此
B06n0009_p0621d10║應知。謂身語意一切善業。非業無貪無瞋正見。正見
B06n0009_p0622a01║邪見。既無故思欲益他損他。如何成善惡。能與損益
B06n0009_p0622a02║為根本故。又經中言有十業道。或善或惡。其相云何。
B06n0009_p0622a03║頌曰。
B06n0009_p0622a04║所說十業道攝惡妙行中麤品為其性
B06n0009_p0622a05║如應成善惡
B06n0009_p0622a06║論曰。於前所說。惡妙行中若麤顯易知攝為十業道。
B06n0009_p0622a07║如應若善攝前妙行。不善業道攝前惡行。不攝何等
B06n0009_p0622a08║惡妙行耶。且不善中身惡業道。於身惡行不攝一分。
B06n0009_p0622a09║謂加行後起餘不善身業。即飲諸酒執打縛等。以加
B06n0009_p0622a10║行等非麤顯故。若身惡行令他有情失命失財失妻
B06n0009_p0622b01║妾等說為業道。令遠離故。語惡業道於語惡行不攝
B06n0009_p0622b02║加行後起及輕。意惡業道於意惡行不攝惡思及輕
B06n0009_p0622b03║貪等。善業道中身善業道於身妙行不攝一分。謂加
B06n0009_p0622b04║行後起及餘善身業。即離飲酒施供養等。語善業道
B06n0009_p0622b05║於語妙行不攝一分。謂愛語等。意善業道於意妙行
B06n0009_p0622b06║不攝一分。謂諸善思。十業道中。前七業道為皆定有
B06n0009_p0622b07║表無表耶。不爾。云何。頌曰。
B06n0009_p0622b08║惡六定無表彼自作婬二善七受生二
B06n0009_p0622b09║定生唯無表
B06n0009_p0622b10║論曰。七惡業道中。六定有無表。謂殺生不與取虛誑
B06n0009_p0622c01║語離間語麤惡語雜穢語。如是六種若遣他為。根本
B06n0009_p0622c02║成時自表無故。若有自作彼六業道。則六皆有表無
B06n0009_p0622c03║表二。謂起表時彼便𣦸等。後方𣦸等與遣使同。根本
B06n0009_p0622c04║成時唯無表故。唯欲邪行必具二種。要是自身所究
B06n0009_p0622c05║竟故。非遣他作。如自生喜。七善業道若從受生。必皆
B06n0009_p0622c06║具二。謂表無表。受生尸羅必依表故。靜慮無漏所攝
B06n0009_p0622c07║律儀名為定生。此唯無表。但依心力而得生故。加行
B06n0009_p0622c08║後起如根本耶。不爾。云何。頌曰。
B06n0009_p0622c09║加行定有表無表或有無後起此相違
B06n0009_p0622c10║論曰。業道加行必定有表。此位無表或有或無。若猛
B06n0009_p0622d01║利纏淳淨心起則有無表。異此則無。後起翻前。定有
B06n0009_p0622d02║無表。此位表業或有或無。謂若後時起隨前業。則有
B06n0009_p0622d03║表業。異此便無。於此義中如何建立加行根本後起
B06n0009_p0622d04║位耶。且不善中最初殺業。如屠羊者將行殺時。先發
B06n0009_p0622d05║殺心從牀而起。執持價直趣賣羊廛。揣觸羊身酬價
B06n0009_p0622d06║捉取。牽還養飼將入屠坊。手執杖刀若打若刺。或一
B06n0009_p0622d07║或再至命未終。如是皆名殺生加行。隨此表業彼正
B06n0009_p0622d08║命終。此剎那頃表無表業。是謂殺生根本業道。由二
B06n0009_p0622d09║緣故。令諸有情根本業道殺罪所觸。一由加行。二由
B06n0009_p0622d10║果滿。此剎那後殺無表業隨轉不絕名殺後起。及於
B06n0009_p0623a01║後時剝截治洗。若秤若賣或煑或食讚述其美表業
B06n0009_p0623a02║剎那。如是亦名殺生後起。餘六業道隨其所應三分
B06n0009_p0623a03║不同。准例應說。貪瞋邪見纔現在前。即說名為根本
B06n0009_p0623a04║業道。故無加行後起差別。此中應說。為所殺生住𣦸
B06n0009_p0623a05║有時能殺生者彼剎那頃表無表業即成業道。為𣦸
B06n0009_p0623a06║後耶。若爾何失。二俱有過。若所殺生正住死有能殺
B06n0009_p0623a07║生者業道即成。即能殺者與所殺生。俱時命終應成
B06n0009_p0623a08║業道。然宗不許彼業道成。若所殺生命終已後。能殺
B06n0009_p0623a09║生者業道方成。是則不應先作是說。隨此表業彼正
B06n0009_p0623a10║命終。此剎那頃表無表業。是謂殺生根本業道。又應
B06n0009_p0623b01║違害毘婆沙師釋本論中加行未息。謂本論說頗有
B06n0009_p0623b02║已害生殺生未滅耶。曰有。如已斷生命彼加行未息。
B06n0009_p0623b03║毘婆沙師釋此文言。此中於後起以加行聲說。應言
B06n0009_p0623b04║於根本說加行聲。許命終後根本未息故。如無有過
B06n0009_p0623b05║此中應說。此中說何名為無過。謂於根本說加行聲。
B06n0009_p0623b06║若爾于時所有表業如何可成根本業道。何為不成。
B06n0009_p0623b07║以無用故。無表於此有何用耶。故業道成非由有用。
B06n0009_p0623b08║但由加行果圓滿時。此二俱成根本業道。又諸業道
B06n0009_p0623b09║展轉相望容有互為加行後起。今且應說殺生業道
B06n0009_p0623b10║以十業道為起加行。謂如有人欲害怨敵。設諸謀計
B06n0009_p0623c01║合搆殺緣。或殺眾生祈請助力。或盜他物以資殺事。
B06n0009_p0623c02║或婬彼婦令殺其夫。或為乖離彼親友故起語四過
B06n0009_p0623c03║令生猜阻。設有勢力無救護心。或於彼財心生貪著。
B06n0009_p0623c04║或即於彼起瞋恚心。或起邪見長養殺業然後方殺。
B06n0009_p0623c05║如是名為以十業道為殺加行。殺怨敵已復於後時
B06n0009_p0623c06║誅其所親收其財物婬彼所愛。乃至復起貪瞋邪見。
B06n0009_p0623c07║次第現前。此十名為殺生後起。所餘業道如應當知。
B06n0009_p0623c08║貪等不應能為加行。非唯心起加行即成。唯起心時
B06n0009_p0623c09║未作事故。又經中說。苾芻當知。殺有三種。一從貪生。
B06n0009_p0623c10║二從瞋生。三從癡生。乃至邪見有三亦爾。此中應說。
B06n0009_p0623d01║何相殺生名從貪生。問餘亦爾。非諸業道一切皆由
B06n0009_p0623d02║三根究竟。然其加行不與彼同。云何不同。頌曰。
B06n0009_p0623d03║加行三根起彼無間生故貪等三根生
B06n0009_p0623d04║論曰。不善業道加行生時。一一由三不善根起。依先
B06n0009_p0623d05║等起故作是說。殺生加行由貪起者。如有為欲得彼
B06n0009_p0623d06║身分或為得財或為戲樂或為拔濟親友自身。從貪
B06n0009_p0623d07║引起殺生加行。從瞋起者。如為除怨發憤恚心起殺
B06n0009_p0623d08║加行。從癡起者。如有祠中謂是法心起殺加行。又諸
B06n0009_p0623d09║王等依世法律。誅戮怨敵除剪𠒋徒。謂成大福起殺
B06n0009_p0623d10║加行。又波剌私作如是說。父母老病若令命終得免
B06n0009_p0624a01║困苦便生勝福。又諸外道有作是言。蛇蠍蜂等為人
B06n0009_p0624a02║毒害。若能殺者便生勝福。羊鹿水牛及餘禽獸。本擬
B06n0009_p0624a03║供食故殺無罪。又因邪見殺害眾生。此等加行皆從
B06n0009_p0624a04║癡起。偷盜加行從貪起者。謂隨所須起盜加行。或為
B06n0009_p0624a05║別利恭敬名譽。或為救拔自身親友。從貪引起偷盜
B06n0009_p0624a06║加行。從瞋起者。謂為除怨發憤恚心起盜加行。從癡
B06n0009_p0624a07║起者。謂諸王等依世法律奪惡人財。謂法應爾無偷
B06n0009_p0624a08║盜罪。又婆羅門作如是說。世間財物於劫初時。大梵
B06n0009_p0624a09║天王施諸梵志。於後梵志勢力微劣。為諸卑族侵奪受
B06n0009_p0624a10║用。今諸梵志於世他財若奪若偷。𠑽衣𠑽食或𠑽餘
B06n0009_p0624b01║用。或轉施他皆用己財無偷盜罪。然彼取時有他物
B06n0009_p0624b02║想。又因邪見盜他財物。皆名從癡起盜加行。邪婬加
B06n0009_p0624b03║行從貪起者。謂於他妻等起染著心。或為求他財名
B06n0009_p0624b04║位恭敬。或為救拔自身他身。從貪著心起婬加行。從
B06n0009_p0624b05║瞋生者。謂為除怨發憤恚心起婬加行。從癡生者。如
B06n0009_p0624b06║波剌私讚於母等行非梵行。又諸梵志讚牛祠中有
B06n0009_p0624b07║諸女男受持牛禁吸水齧草或住或行。不揀親踈隨
B06n0009_p0624b08║遇隨合。又諸外道作如是言。一切女人如臼花果熟
B06n0009_p0624b09║食階隥道路橋船。世間眾人應共受用。此等加行從
B06n0009_p0624b10║癡所生。虛誑語等語四業道從貪瞋生。類前應說。然
B06n0009_p0624c01║虛誑語所有加行從癡生者。如外論言。
B06n0009_p0624c02║若人因戲笑嫁娶對女王及救命救財
B06n0009_p0624c03║虛誑語無罪
B06n0009_p0624c04║又因邪見起虛誑語離間語等所有加行。當知一切
B06n0009_p0624c05║從癡所生。又諸吠陀及餘邪論。皆雜穢語攝。加行從
B06n0009_p0624c06║癡生。貪瞋等三既無加行。如何可說從貪等生。以從
B06n0009_p0624c07║三根無間生故。可說貪等從三根生。謂或有時從貪
B06n0009_p0624c08║無間生貪業道。從二亦然。瞋及邪見從三亦爾。已說
B06n0009_p0624c09║不善從三根生。善復云何。頌曰。
B06n0009_p0624c10║善於三位中皆三善根起
B06n0009_p0624d01║論曰。諸善業道所有加行根本後起。皆從無貪無瞋
B06n0009_p0624d02║無癡善根所起。以善三位皆是善心所等起故。善心
B06n0009_p0624d03║必與三種善根共相應故。此善三位其相云何。謂遠
B06n0009_p0624d04║離前不善三位離惡加行即善加行。離惡根本即善
B06n0009_p0624d05║根本。離惡後起即善後起。且如勤䇿受具戒時。來入
B06n0009_p0624d06║戒壇禮苾芻眾。至誠發語請親教師。乃至一白二羯
B06n0009_p0624d07║磨等。皆名為善業道加行。第三羯磨竟一剎那中表
B06n0009_p0624d08║無表業名根本業道。從此已後至說四依及餘依前
B06n0009_p0624d09║相續隨轉表無表業皆名後起。如先所說。非諸業道
B06n0009_p0624d10║一切皆由三根究竟。何根究竟何業道耶。頌曰。
B06n0009_p0625a01║殺麤語瞋恚究竟皆由瞋盜邪行及貪
B06n0009_p0625a02║皆由貪究竟邪見癡究竟許所餘由三
B06n0009_p0625a03║論曰。惡業道中殺生麤語瞋恚業道由瞋究竟。要無
B06n0009_p0625a04║所顧極麤惡心現在前時。此三成故。諸不與取欲邪
B06n0009_p0625a05║行貪。此三業道由貪究竟。要有所顧極染汙心現在
B06n0009_p0625a06║前時。此三成故。邪見究竟要由愚癡。由上品癡現前
B06n0009_p0625a07║成故。虛誑離間雜穢語三許一一由三根究竟。以貪
B06n0009_p0625a08║瞋等現在前時一一能令此三成故。諸惡業道何處
B06n0009_p0625a09║起耶。頌曰。
B06n0009_p0625a10║有情具名色名身等處起
B06n0009_p0625b01║論曰。如前所說四節業道。三三一三隨其次第於有
B06n0009_p0625b02║情等四處而生。謂殺等三有情處起。偷盜等三眾具
B06n0009_p0625b03║處起。唯邪見一名色處起。虛誑語等三名身等處起。
B06n0009_p0625b04║有起加行定欲殺他。而與所殺生俱死或前死亦得
B06n0009_p0625b05║根本業道罪耶。頌曰。
B06n0009_p0625b06║俱死及前死無根依別故
B06n0009_p0625b07║論曰。若能殺者與所殺生俱時命終。或在前死。彼定
B06n0009_p0625b08║不得根本業道故。有問言。頗有殺者起殺加行及令
B06n0009_p0625b09║果滿而彼不為殺罪觸耶。曰有。云何。謂能殺者與所
B06n0009_p0625b10║殺生俱死前死。何緣如是。以所殺生其命猶存不可
B06n0009_p0625c01║令彼能殺生者成殺罪故。非能殺者其命已終可得
B06n0009_p0625c02║殺罪。別依生故。謂殺加行所依止身今已斷滅。雖有
B06n0009_p0625c03║別類身同分生。非罪依止。此曾未起殺生加行。成殺
B06n0009_p0625c04║業道理不應然。若有多人集為軍眾欲殺怨敵。或獵
B06n0009_p0625c05║獸等。於中隨有一殺生時。何人得成殺生業道。頌曰。
B06n0009_p0625c06║軍等若同事皆成如作者
B06n0009_p0625c07║論曰。於軍等中若隨有一作殺生事。如自作者一切
B06n0009_p0625c08║皆成殺生業道。由彼同許為一事故。如為一事展轉
B06n0009_p0625c09║相教。故一殺生餘皆得罪。若有他力逼入此中。因即
B06n0009_p0625c10║同心亦成殺罪。唯除若有立誓自要救自命緣。亦不
B06n0009_p0625d01║行殺。雖由他力逼在此中。而無殺心故無殺罪。今次
B06n0009_p0625d02║應辯成業道相。謂齊何量名曰殺生。乃至齊何名為
B06n0009_p0625d03║邪見。且先分別殺生相者。頌曰。
B06n0009_p0625d04║殺生由故思他想不誤殺
B06n0009_p0625d05║論曰。要由先發欲殺故思於他有情他有情想作殺
B06n0009_p0625d06║加行不誤而殺。謂唯殺彼不漫殺餘。齊此名為殺生
B06n0009_p0625d07║業道。有猶豫殺亦成殺生。謂彼先於所欲殺境心懷
B06n0009_p0625d08║猶豫為生非生。設復是生為彼非彼。後起決志若是
B06n0009_p0625d09║若非我定當殺。由心無顧。若殺有情亦成業道。於剎
B06n0009_p0625d10║那滅蘊如何成殺生。息風名生。依身心轉。若有令斷
B06n0009_p0626a01║不更續生。如滅燈光鈴聲名殺。或復生者即是命根。
B06n0009_p0626a02║若有令斷不續名殺。謂以惡心隔斷他命。乃至一念
B06n0009_p0626a03║應生不生。唯此非餘殺罪所觸。此所斷命為屬於誰。
B06n0009_p0626a04║謂命若無彼便死者。既標第六非我而誰。破我論中
B06n0009_p0626a05║當廣思擇。故薄伽梵所說頌曰。
B06n0009_p0626a06║壽煗及與識三法捨身時所捨身僵仆
B06n0009_p0626a07║如木無思覺
B06n0009_p0626a08║故有根身名有命者。無根名死。其理決然。離繫者言。
B06n0009_p0626a09║不思而殺亦得殺罪。猶如觸火設不先思亦被燒害。
B06n0009_p0626a10║若爾汝等遇見他妻。或誤觸身亦應有罪。又善心者
B06n0009_p0626b01║拔離繫髮。或師慈心勸修苦行。或因施主宿食不消。
B06n0009_p0626b02║此等皆應受苦他罪。又胎與母互為苦因。應母與胎
B06n0009_p0626b03║有苦他罪。又所殺者既與殺合。亦應如火能燒自依。
B06n0009_p0626b04║不應但令能殺得罪。又遣他殺殺罪應無。如火不燒
B06n0009_p0626b05║教觸火者。又諸木等應為罪觸。如舍等崩亦害生故。
B06n0009_p0626b06║又非但喻立義可成。已分別殺生。當辯不與取。頌曰。
B06n0009_p0626b07║不與取他物力竊取屬己
B06n0009_p0626b08║論曰。前不誤等如其所應。流至後門故不重說。謂要
B06n0009_p0626b09║先發欲盜故思。於他物中起他物想。或力或竊起盜
B06n0009_p0626b10║加行。不誤而取令屬己身。齊此名為不與取罪。若有
B06n0009_p0626c01║盜取窣堵波物。彼於如來得偷盜罪。以佛臨欲入涅
B06n0009_p0626c02║槃時哀愍世間總受所施。有餘師說。望守護者。若有
B06n0009_p0626c03║掘取無主伏藏。於國主邊得偷盜罪。若有盜取諸廻
B06n0009_p0626c04║轉物。已作羯磨於界內僧。若羯磨未成。普於佛弟子
B06n0009_p0626c05║得偷盜罪。餘例應思。已辯不與取。當辯欲邪行。頌曰。
B06n0009_p0626c06║欲邪行四種行所不應行
B06n0009_p0626c07║論曰。總有四種行不應行。皆得名為欲邪行罪。一於
B06n0009_p0626c08║非境行不應行。謂行於他所攝妻妾或母或父或父
B06n0009_p0626c09║母親乃至或王所守護境。二於非道行不應行。謂於
B06n0009_p0626c10║自妻口及餘道。三於非處行不應行。謂於寺中制多
B06n0009_p0626d01║逈處。四於非時行不應行。非時者何。謂懷胎時飲兒
B06n0009_p0626d02║乳時受齋戒時。設自妻妾亦犯邪行。有說。若夫許受
B06n0009_p0626d03║齋戒而有所犯方謂非時。既不誤言亦流至此。若於
B06n0009_p0626d04║他婦謂是己妻。或於己妻謂為他婦。道非道等但有
B06n0009_p0626d05║誤心雖有所行而非業道。若於此他婦作餘他婦想
B06n0009_p0626d06║行非梵行成業道耶。有說亦成。以於他婦起婬加行
B06n0009_p0626d07║及受用故。有說不成。如殺業道於此起加行於餘究
B06n0009_p0626d08║竟故。於苾芻尼行非梵行。為從何處得業道耶。此從
B06n0009_p0626d09║國王不忍許故。於自妻妾受齋戒時尚不應行。況出
B06n0009_p0626d10║家者。若於童女行非梵行。為從何處得業道耶。若已
B06n0009_p0627a01║許他於所許處。未許他者於能護人。此及所餘皆於
B06n0009_p0627a02║王得。已辯欲邪行。當辯虛誑語。頌曰。
B06n0009_p0627a03║染異想發言解義虛誑語
B06n0009_p0627a04║論曰。於所說義異想發言。及所誑者解所說義。染心
B06n0009_p0627a05║不誤成虛誑語。若所誑者未解言義。此言是何。是雜
B06n0009_p0627a06║穢語。既虛誑語是所發言有多字成言。何時成業道。
B06n0009_p0627a07║與最後字俱生表聲及無表業成此業道。或隨何時
B06n0009_p0627a08║所誑解義。表無表業成此業道。前字俱行皆此加行。
B06n0009_p0627a09║所言解義定據何時。為據已聞正解名解。為據正聞
B06n0009_p0627a10║能解名解。若爾何失。若據已聞正解名解。言所詮義
B06n0009_p0627b01║意識所知。語表耳識俱時滅故。應此業道唯無表成。
B06n0009_p0627b02║若據正聞能解名解。雖無有失然未了知。如何正聞
B06n0009_p0627b03║可名能解。善言義者無迷亂緣。耳識已生名為能解。
B06n0009_p0627b04║如無失者應取為宗。經說諸言畧有十六。謂於不見
B06n0009_p0627b05║不聞不覺不知事中言實見等或於所見所聞所覺
B06n0009_p0627b06║所知事中言不見等。如是八種名非聖言。若於不見
B06n0009_p0627b07║乃至不知言不見等或於所見乃至所知言實見等。
B06n0009_p0627b08║如是八種名為聖言。何等名為所見等相。頌曰。
B06n0009_p0627b09║由眼耳意識并餘三所證如次第名為
B06n0009_p0627b10║所見聞知覺
B06n0009_p0627c01║論曰。毘婆沙師作如是說。若境由眼識所證名所見。
B06n0009_p0627c02║若境由耳識所證名所聞。若境由意識所證名所知。
B06n0009_p0627c03║若境由鼻識舌識及身識所證名所覺。所以然者。香
B06n0009_p0627c04║味觸三無記性故如死無覺。故能證者偏立覺名。何
B06n0009_p0627c05║證知然。由經理證。言由經者。謂契經說。佛告太母。汝
B06n0009_p0627c06║意云何。諸所有色非汝眼見。非汝曾見。非汝當見。非
B06n0009_p0627c07║希求見。汝為因此起欲起貪起親起愛起阿賴耶起
B06n0009_p0627c08║尼延底起躭著不。不爾。大德。諸所有聲非汝耳聞。廣
B06n0009_p0627c09║說乃至諸所有法非汝意知。廣說乃至。不爾。大德。復
B06n0009_p0627c10║告大母。汝於此中應知所見。雖有所見應知所聞所
B06n0009_p0627d01║覺所知。唯有所聞所覺所知。此經既於色聲法境。說
B06n0009_p0627d02║為所見所聞所知。准此定於香等三境。總合建立一
B06n0009_p0627d03║所覺名。若不許然何名所覺。又香味觸在所見等外。
B06n0009_p0627d04║於彼三境應不起言說。是名為理。此證不成。且經非
B06n0009_p0627d05║證。經義別故。非此經中世尊為欲決判見等四所言
B06n0009_p0627d06║相。然見此經所說義者。謂佛勸彼於六境中。及於見
B06n0009_p0627d07║等四所言事。應知但有所見等言。不應增益愛非愛
B06n0009_p0627d08║相。若爾何相名所見等。有餘師說。若是五根現所證
B06n0009_p0627d09║境名為所見。若他傳說名為所聞。若運自心以種種
B06n0009_p0627d10║理。比度所許名為所覺。若意現證名為所知。於五境
B06n0009_p0628a01║中一一容起見聞覺知四種言說。於第六境除見有
B06n0009_p0628a02║三。由此覺名非無所目。香等三境言說非無。故彼理
B06n0009_p0628a03║言亦為無理。先䡄範師作如是說。眼所現見名為所
B06n0009_p0628a04║見。從他傳聞名為所聞。自運己心諸所思構名為所
B06n0009_p0628a05║覺。自內所受及自所證名為所知。且止傍言應申正
B06n0009_p0628a06║論。頗有由身表異想義不由發語成虛誑語耶。曰有。
B06n0009_p0628a07║故論言。頗有不動身殺生罪觸耶。曰有。謂發語。頗有
B06n0009_p0628a08║不發語誑語罪觸耶。曰有。謂動身。頗有不動身不發
B06n0009_p0628a09║語二罪所觸耶。曰有。謂仙人意憤及布灑他時。若不
B06n0009_p0628a10║動身亦不發語。欲無無表離表而生。此二如何得成
B06n0009_p0628b01║業道。於如是難應設劬勞。已辯虛誑語。當辯餘三語。
B06n0009_p0628b02║頌曰。
B06n0009_p0628b03║染心壞他語說名離間語非愛麤惡語
B06n0009_p0628b04║諸染雜穢語餘說異三染侫歌邪論等
B06n0009_p0628b05║論曰。若染汙心發壞他語。若他壞不壞俱成離間語。
B06n0009_p0628b06║解義不誤流至此中。若以染心發非愛語毀訾於他
B06n0009_p0628b07║名麤惡語。前染心語流至此故。解義不誤亦與前同。
B06n0009_p0628b08║謂本期心所欲罵者。解所說義業道方成。一切染心
B06n0009_p0628b09║所發諸語名雜穢語。所以者何。染所發言皆雜穢語
B06n0009_p0628b10║故。唯前語字流至此中。有餘師說。異虛誑等前三種
B06n0009_p0628c01║語所有一切染心發言名雜穢語。此謂侫歌及邪論
B06n0009_p0628c02║等。侫謂諂侫。如有苾芻邪命居懷發諂侫語。歌謂歌
B06n0009_p0628c03║詠。如世有人以染汙心諷吟相調。及倡妓者為悅他
B06n0009_p0628c04║情以染汙心作諸詞曲。言邪論者。謂廣辯說諸不正
B06n0009_p0628c05║見所執言詞。等謂染心所發悲歎。及諸世俗戲論言
B06n0009_p0628c06║詞。但異前三染心所發一切皆是雜穢語收。輪王現
B06n0009_p0628c07║時亦有歌詠。如何不是雜穢語收。由彼語從出離心
B06n0009_p0628c08║發能引出離非預染心。有餘師言。爾時亦有成嫁娶
B06n0009_p0628c09║等所發染言。由過輕故不成業道。已辯三語。當辯意
B06n0009_p0628c10║三。頌曰。
B06n0009_p0628d01║惡欲他財貪憎有情瞋恚撥善惡等見
B06n0009_p0628d02║名邪見業道
B06n0009_p0628d03║論曰。於他財物惡欲名貪。謂於他財非理起欲。如何
B06n0009_p0628d04║令彼屬我非他。起力竊心躭求他物。如是惡欲名貪
B06n0009_p0628d05║業道。有餘師言。諸欲界愛皆貪業道。所以者何。五蓋
B06n0009_p0628d06║經中依貪欲蓋佛說應斷此世間貪。故知貪名總說
B06n0009_p0628d07║欲愛。有說。欲愛雖盡名貪。而不可說皆成業道。此惡
B06n0009_p0628d08║行中攝麤品故。勿輪王世及北俱盧所起欲貪成貪
B06n0009_p0628d09║業道。於有情類憎恚名瞋。謂於他有情欲為傷害事。
B06n0009_p0628d10║如是憎恚名瞋業道。於善惡等惡見撥無。此見名為
B06n0009_p0629a01║邪見業道。如經說。無施與無愛樂無祠祀無妙行無
B06n0009_p0629a02║惡行。無妙惡行業果異熟。無此世間無彼世間。無母
B06n0009_p0629a03║無父。無化生有情世間無沙門。或婆羅門是阿羅漢。
B06n0009_p0629a04║彼經具顯謗業謗果謗聖邪見。此頌舉初等言攝後。
B06n0009_p0629a05║冠導阿毘達磨俱舍論卷第十六（說一切有部）
B06n0009_p0629a06║音釋
B06n0009_p0629a07║揣觸（揣楚委切揣摩也）。飼（祥吏切餧也）。剝截（剝北角切割也截昨結切斷也）。秤
B06n0009_p0629a08║（蚩陵切銓也）。猜（倉才切疑也）。憤（房吻切懣也）。吸（許及切飲也）。齧（五結切噬也）。
B06n0009_p0629a09║揀（古限切擇也）。隥（都鄧切登陟之道也）。僵仆（僵居良切仆芳遇切）。窣堵波（梵語
B06n0009_p0629a10║也此云方墳窣[蘇-(烈-列)+大]沒切堵音覩）。毀訾（毀虎委切謗也訾蔣氏切譏也）。侫（乃定切諂也）。