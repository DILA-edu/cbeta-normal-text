B06n0009_p0637d01║冠導阿毘達磨俱舍論卷第十八
B06n0009_p0637d02║尊者世親造
B06n0009_p0637d03║唐三藏法師玄奘奉詔譯
B06n0009_p0637d04║扶桑雒陽比丘旭雅編輯
B06n0009_p0637d05║分別業品第四之六
B06n0009_p0637d06║於前所辨三重障中。說五無間為業障體。五無間業
B06n0009_p0637d07║其體是何。頌曰。
B06n0009_p0637d08║此五無間中四身一語業三殺一誑語
B06n0009_p0637d09║一殺生加行
B06n0009_p0637d10║論曰。五無間中四是身業。一是語業。三是殺生。一虛
B06n0009_p0637d11║誑語根本業道。一是殺生業道加行。以如來身不可
B06n0009_p0638a01║害故。破僧無間是虛誑語。既是虛誑語何緣名破僧。
B06n0009_p0638a02║因受果名。或能破故。若爾僧破其體是何。能所破人
B06n0009_p0638a03║誰所成就。頌曰。
B06n0009_p0638a04║僧破不和合心不相應行無覆無記性
B06n0009_p0638a05║所破僧所成
B06n0009_p0638a06║論曰。僧破體是不和合性。無覆無記心不相應行蘊
B06n0009_p0638a07║所攝。豈成無間。如是僧破因虛誑語生。故說破僧是
B06n0009_p0638a08║無間果。非能破者成此僧破。但是所破僧眾所成。此
B06n0009_p0638a09║能破人何所成就。破僧異熟何處幾時。頌曰。
B06n0009_p0638a10║能破者唯成此虛誑語罪無間一劫熟
B06n0009_p0638b01║隨罪增苦增
B06n0009_p0638b02║論曰。能破僧人成破僧罪。此破僧罪誑語為性。即僧
B06n0009_p0638b03║破俱生語表無表業。此必無間大地獄中經一中劫
B06n0009_p0638b04║受極重苦。餘逆不必生於無間。若作多逆罪皆於次
B06n0009_p0638b05║生熟如何多逆同感一生。隨彼罪增苦還增劇。謂由
B06n0009_p0638b06║多逆感地獄中大柔輭身多猛苦具。受二三四五倍
B06n0009_p0638b07║重苦。誰於何處能破於誰。破在何時。經幾時破。頌曰。
B06n0009_p0638b08║苾芻見淨行破異處愚夫忍異師道時
B06n0009_p0638b09║名破不經宿
B06n0009_p0638b10║論曰。能破僧者要大苾芻。必非在家苾芻尼等。唯見
B06n0009_p0638c01║行者非愛行人。住淨行人非犯戒者。以犯戒者言無
B06n0009_p0638c02║威故。要異處破。非對大師。以諸如來不可輕逼。言詞
B06n0009_p0638c03║威肅對必無能。唯破異生非破聖者。以諸聖者證法
B06n0009_p0638c04║性故。有說。得忍亦不可破。為含二義說愚夫言。要所
B06n0009_p0638c05║破僧忍師異佛。忍異佛說有餘聖道。應說僧破在如
B06n0009_p0638c06║是時。此夜必和不經宿住。如是名曰破法輪僧。能障
B06n0009_p0638c07║聖道輪壞僧和合故。何洲人幾破法輪僧。破羯磨僧
B06n0009_p0638c08║何洲人幾。頌曰。
B06n0009_p0638c09║瞻部洲九等方破法輪僧唯破羯磨僧
B06n0009_p0638c10║通三洲八等
B06n0009_p0638d01║論曰。唯瞻部洲人。少至九。或復過此能破法輪。非於
B06n0009_p0638d02║餘洲。以無佛故。有世尊處方有異師。要八苾芻分為
B06n0009_p0638d03║二眾。以為所破。能破第九。故眾極少猶須九人。等言
B06n0009_p0638d04║為明過此無限。唯破羯磨通在三洲。極少八人。多亦
B06n0009_p0638d05║無限。通三洲者。有聖教故。要一界中僧分二部。別作
B06n0009_p0638d06║羯磨故須八人。過此無遮故亦言等。於何時分無破
B06n0009_p0638d07║法輪。頌曰。
B06n0009_p0638d08║初後皰雙前佛滅未結界於如是六位
B06n0009_p0638d09║無破法輪僧
B06n0009_p0638d10║論曰。初謂世尊轉法輪未久。後謂善逝將般涅槃時。
B06n0009_p0639a01║此二時中僧一味故。於正戒見皰未起時。要二皰生
B06n0009_p0639a02║方可破故。未立止觀第一雙時。法爾由彼速還合故。
B06n0009_p0639a03║佛滅後時無真大師為敵對故。未結界時無一界中
B06n0009_p0639a04║分二部故。於此六位無破法輪。非破法輪諸佛皆有。
B06n0009_p0639a05║必依宿業有此事故。且止傍論應辯逆緣。頌曰。
B06n0009_p0639a06║棄壞恩德田轉形亦成逆母謂因彼血
B06n0009_p0639a07║誤等無或有打心出佛血害後無學無
B06n0009_p0639a08║論曰。何緣害母等成無間非餘。由棄恩田壞德田故。
B06n0009_p0639a09║謂害父母是棄恩田。如何有恩。身生本故。如何棄彼。
B06n0009_p0639a10║謂捨彼恩。德田謂餘阿羅漢等。具諸勝德及能生故。
B06n0009_p0639b01║壞德所依故成逆罪。父母形轉殺成逆耶。逆罪亦成。
B06n0009_p0639b02║依止一故。由如是義。故有問言。頗有令男離命根。非
B06n0009_p0639b03║父阿羅漢而為無間罪觸不。曰有。謂母轉形。頗有令
B06n0009_p0639b04║女離命根非母阿羅漢而為無間罪觸不。曰有。謂父
B06n0009_p0639b05║轉形。設有女人羯剌藍墮。餘女收取置產門中生子。
B06n0009_p0639b06║殺何成害母逆。因彼血者身生本故。諸有所作應諮
B06n0009_p0639b07║後母。能飲能養能長成故。若於父母起殺加行。誤殺
B06n0009_p0639b08║餘人無無間罪。於非父母起殺加行。誤殺父母亦不
B06n0009_p0639b09║成逆。如子執杖擊父身蚤。母隱在牀謂餘而殺。若一
B06n0009_p0639b10║加行害母及餘二無表生。表唯逆罪。以無間業勢力
B06n0009_p0639c01║強故。尊者妙音說有二表。表是積集極微成故。若害
B06n0009_p0639c02║阿羅漢無阿羅漢想。於彼依止起定殺心。無簡別故
B06n0009_p0639c03║亦成逆罪。若有害父父是阿羅漢得一逆罪。以依止
B06n0009_p0639c04║一故。若爾喻說當云何通。佛告始欠持。汝已造二逆。
B06n0009_p0639c05║所謂害父殺阿羅漢。彼顯一逆由二緣成。或以二門
B06n0009_p0639c06║訶責彼罪。若於佛所惡心出血。一切皆得無間罪耶。
B06n0009_p0639c07║要以殺心方成逆罪。打心出血無間則無。若殺加行
B06n0009_p0639c08║時彼非阿羅漢將死方得阿羅漢果。能殺彼者有逆
B06n0009_p0639c09║罪耶。無。於無學身無殺加行故。若造無間加行不可
B06n0009_p0639c10║轉。為有離染及得聖果耶。
B06n0009_p0639d01║造逆定加行無離染得果
B06n0009_p0639d02║論曰。無間加行若必定成中間決無離染得果。餘惡
B06n0009_p0639d03║業道加行中間。若聖道生業道不起。依止與彼定相
B06n0009_p0639d04║違故。於諸惡行無間業中何罪最重。於諸妙行世善
B06n0009_p0639d05║業中何最大果。頌曰。
B06n0009_p0639d06║破僧虛誑語於罪中最大感第一有思
B06n0009_p0639d07║世善中大果
B06n0009_p0639d08║論曰。雖了法非法。為欲破僧而起虛誑語顛倒顯示。
B06n0009_p0639d09║此無間中為最大罪。由此傷毀佛法身故。障世生天
B06n0009_p0639d10║解脫道故。謂僧已破乃至未合。一切世間入聖得果
B06n0009_p0640a01║離染漏盡皆悉被遮。習定溫誦思等業息。大千世界
B06n0009_p0640a02║法輪不轉。天人龍等身心擾亂故招無間一劫異熟。
B06n0009_p0640a03║由此破僧罪為最重。餘無間罪如其次第第五三一
B06n0009_p0640a04║後後漸輕。第二最輕。恩等少故。若爾何故三罰業中。
B06n0009_p0640a05║佛說意罰為最大罪。又說罪中邪見最大。據五無間
B06n0009_p0640a06║說破僧重。約三罰業說意罪大。就五僻見說邪見重。
B06n0009_p0640a07║或依大果害多有情斷諸善根。如次說重。感第一有
B06n0009_p0640a08║異熟果思。於世善中為最大果。感八萬大劫極靜異
B06n0009_p0640a09║熟故。約異熟果故說此言。據離繫果則金剛喻定相
B06n0009_p0640a10║應思能得大果。諸結永斷為此果故。為簡此故說世
B06n0009_p0640b01║善言。為唯無間罪定生地獄。諸無間同類亦定生彼。
B06n0009_p0640b02║有餘師說。非無間生。同類者何。頌曰。
B06n0009_p0640b03║汙母無學尼殺住定菩薩及有學聖者
B06n0009_p0640b04║奪僧和合緣破壞窣堵波是無間同類
B06n0009_p0640b05║論曰。如是五種如其次第是五無間同類業體。謂有
B06n0009_p0640b06║於母阿羅漢尼行極汙染謂非梵行。或有殺害住定
B06n0009_p0640b07║菩薩。或殺學聖者。或奪僧合緣。或破窣堵波。是五逆
B06n0009_p0640b08║同類。有異熟業於三時中極能為障。言三時者。頌曰。
B06n0009_p0640b09║將得忍不還無學業為障
B06n0009_p0640b10║論曰。若從頂位將得忍時感惡趣業皆極為障。以忍
B06n0009_p0640c01║超彼異熟地故。如人將離本所居國一切債主皆極
B06n0009_p0640c02║為障。若有將得不還果時。欲界繫業皆極為障。唯除
B06n0009_p0640c03║隨順現法受業。若有將得無學果時。色無色業皆極
B06n0009_p0640c04║為障。亦除順現。二喻如前。如上所言住定菩薩為從
B06n0009_p0640c05║何位得住定名。彼復於何說名為定。頌曰。
B06n0009_p0640c06║從修妙相業菩薩得定名生善趣貴家
B06n0009_p0640c07║具男念堅固
B06n0009_p0640c08║論曰。從修能感妙三十二大丈夫相異熟果業。菩薩
B06n0009_p0640c09║方得立住定名。以從此時乃至成佛常生善趣及貴
B06n0009_p0640c10║家等。生善趣者。謂生人天。趣妙可稱故名善趣。於善
B06n0009_p0640d01║趣內常生貴家。謂婆羅門或剎帝利巨富長者大婆
B06n0009_p0640d02║羅門家。於貴家中根有具缺。然彼菩薩恒具勝根。恒
B06n0009_p0640d03║受男身尚不為女。何況有受扇搋等身。生生常能憶
B06n0009_p0640d04║念宿命。所作善事常無退屈。謂於利樂有情事中。眾
B06n0009_p0640d05║苦逼身皆能堪忍。雖他種種惡行違逆。而彼菩薩心
B06n0009_p0640d06║無猒倦。如世傳有無價駄婆。當知此言目彼菩薩。由
B06n0009_p0640d07║彼大士雖已成就一切殊勝圓滿功德。而由久習無
B06n0009_p0640d08║緣大悲。任運恒時繫屬他故。普於一切有情類中。以
B06n0009_p0640d09║無慢心皆攝同己。或常觀己如彼僕使。故於一切難
B06n0009_p0640d10║求事中皆能堪忍。及於一切勞迫事中皆能荷負。修
B06n0009_p0641a01║妙相業其相云何。頌曰。
B06n0009_p0641a02║瞻部男對佛佛思思所成餘百劫方修
B06n0009_p0641a03║各百福嚴飾
B06n0009_p0641a04║論曰。菩薩要在瞻部洲中。方能造修引妙相業。此洲
B06n0009_p0641a05║覺慧最明利故。唯是男子非女等身。爾時已超女等
B06n0009_p0641a06║位故。唯現對佛。緣佛起思是思所成。非聞修類。唯餘
B06n0009_p0641a07║百劫造修非多。諸佛因中法應如是。唯薄伽梵釋迦
B06n0009_p0641a08║牟尼。精進熾然能超九劫。九十一劫妙相業成。是故
B06n0009_p0641a09║如來告聚落主。我憶九十一劫已來。不見一家因施
B06n0009_p0641a10║我食有少傷損。唯成大利。從此自性恒憶宿生。是故
B06n0009_p0641b01║但言九十一劫。宿舊師說。菩薩出初無數劫來。離四
B06n0009_p0641b02║過失得二功德。如前所辯。一一妙相百福莊嚴。何等
B06n0009_p0641b03║名為一一福量。有說。唯除近佛菩薩所餘一切有情
B06n0009_p0641b04║所修富樂果業名一福量。有說。世界將欲成時。一切
B06n0009_p0641b05║有情感大千土業增上力為一福量。有說。此量唯佛
B06n0009_p0641b06║乃知。今我大師昔菩薩位於三無數劫供養幾佛耶。
B06n0009_p0641b07║頌曰。
B06n0009_p0641b08║於三無數劫各供養七萬又如次供養
B06n0009_p0641b09║五六七千佛
B06n0009_p0641b10║論曰。初無數劫中供養七萬五千佛。次無數劫中供
B06n0009_p0641c01║養七萬六千佛。後無數劫中供養七萬七千佛。三無
B06n0009_p0641c02║數劫一一滿時。及初發心各逢何佛。頌曰。
B06n0009_p0641c03║三無數劫滿逆次逢勝觀然燈寶髻佛
B06n0009_p0641c04║初釋迦牟尼
B06n0009_p0641c05║論曰。言逆次者。自後向前。謂於第三無數劫滿所逢
B06n0009_p0641c06║事佛名為勝觀。第二劫滿所逢事佛名曰然燈。第一
B06n0009_p0641c07║劫滿所逢事佛名為寶髻。最初發心位逢釋迦牟尼。
B06n0009_p0641c08║謂我世尊昔菩薩位最初逢一佛號釋迦牟尼。遂對
B06n0009_p0641c09║其前發弘誓願。願我當作佛一如今世尊。彼佛亦於
B06n0009_p0641c10║末劫出世。滅後正法亦住千年。故今如來一一同彼。
B06n0009_p0641d01║我釋迦菩薩於何位中何波羅蜜多修習圓滿。頌曰。
B06n0009_p0641d02║但由悲普施被折身無忿讚歎底沙佛
B06n0009_p0641d03║次無上菩提六波羅蜜多於如是四位
B06n0009_p0641d04║一二又一二如次修圓滿
B06n0009_p0641d05║論曰。若時菩薩普於一切能施一切乃至眼髓。所行
B06n0009_p0641d06║惠捨但由悲心。非自希求勝生差別。齊此布施波羅
B06n0009_p0641d07║蜜多修習圓滿。若時菩薩被析身支。雖未離欲貪而
B06n0009_p0641d08║心無少忿。齊此戒忍波羅蜜多。修習圓滿。若時菩薩
B06n0009_p0641d09║勇猛精進因行。遇見底沙如來坐寶龕中入火界定
B06n0009_p0641d10║威光赫奕特異於常。專誠瞻仰忘下一足。經七晝夜
B06n0009_p0642a01║無怠。淨心以妙伽陀讚彼佛曰。
B06n0009_p0642a02║天地此界多聞室逝宮天處十方無
B06n0009_p0642a03║丈夫牛王大沙門尋地山林遍無等
B06n0009_p0642a04║如是讚已便超九劫。齊此精進波羅蜜多修習圓滿。
B06n0009_p0642a05║若時菩薩處金剛座。將登無上正等菩提。次無上覺
B06n0009_p0642a06║前住金剛喻定。齊此定慧波羅蜜多修習圓滿。能到
B06n0009_p0642a07║自所住圓德彼岸。故此六名曰波羅蜜多。契經說。有
B06n0009_p0642a08║三福業事。一施類福業事。二戒類福業事。三修類福
B06n0009_p0642a09║業事。此云何立福業事名。頌曰。
B06n0009_p0642a10║施戒修三類各隨其所應受福業事名
B06n0009_p0642b01║差別如業道
B06n0009_p0642b02║論曰。三類皆福。或業或事。或隨其所應如業道說。謂
B06n0009_p0642b03║如分別十業道中有業亦道有道非業。此中有福亦
B06n0009_p0642b04║業亦事。有福業非事。有福事非業。有唯是福非業非
B06n0009_p0642b05║事。且施類中身語二業具福業事三種義名。彼等起
B06n0009_p0642b06║思唯名福業。思俱有法唯受福名。戒類既唯身語業
B06n0009_p0642b07║性故。皆具受福業事名。修類中慈唯名福事。業之事
B06n0009_p0642b08║故。慈相應思以慈為門。而造作故。慈俱思戒唯名福
B06n0009_p0642b09║業。餘俱有法唯受福名。或福業名顯作福義。謂福加
B06n0009_p0642b10║行事顯所依。謂施戒修是福業之事。為成彼三起福
B06n0009_p0642c01║加行故。有說。唯思是真福業。福業之事謂施戒修。以
B06n0009_p0642c02║三為門福業轉故。何法名施。施招何果。頌曰。
B06n0009_p0642c03║由此捨名施謂為供為益身語及能發
B06n0009_p0642c04║此招大富果
B06n0009_p0642c05║論曰。雖所捨物亦得施名。而於此中捨具名施。謂由
B06n0009_p0642c06║此具捨事得成故。捨所由是真施體。或由怖畏希求
B06n0009_p0642c07║貪等捨事亦成。非此意說。簡彼故說為供益言。謂為
B06n0009_p0642c08║於他供養饒益而有所捨。此具名施。具名何謂。謂身
B06n0009_p0642c09║語業及此能發。能發謂何。謂無貪俱能起此聚。如有頌曰。
B06n0009_p0642c10║若人以淨心輟己而行施此剎那善蘊
B06n0009_p0642d01║總立以施名
B06n0009_p0642d02║應知如是施類福業事。能招當現大財富為果。言施
B06n0009_p0642d03║類福者。顯施為體義。如葉類器草類舍等。戒修類言
B06n0009_p0642d04║准此應釋。為何所益而行施耶。頌曰。
B06n0009_p0642d05║為益自他俱不為二行施
B06n0009_p0642d06║論曰。此中一切未離欲貪及離欲貪諸異生類。持己
B06n0009_p0642d07║所有奉施制多。此施名為唯為自益非他。由此自獲
B06n0009_p0642d08║益故。若諸聖者已離欲貪。施諸有情除順現受。此施
B06n0009_p0642d09║名曰唯為益他。以他由此獲饒益故。非為自益。超果
B06n0009_p0642d10║地故。若彼一切未離欲貪。及離欲貪諸異生類。持己
B06n0009_p0643a01║所有施諸有情。此施名為二俱益。若彼聖者已離欲
B06n0009_p0643a02║貪。奉施制多除順現受。此施名曰不為益二。以此唯
B06n0009_p0643a03║為恭敬報恩。前已總明施招大富。今次當辯施果別
B06n0009_p0643a04║因。頌曰。
B06n0009_p0643a05║由主財田異故施果差別
B06n0009_p0643a06║論曰。施有差別由三種因。謂主財田有差別故。施差
B06n0009_p0643a07║別故果有差別。且由施主差別云何。頌曰。
B06n0009_p0643a08║主異由信等行敬重等施得尊重廣愛
B06n0009_p0643a09║應時難奪果
B06n0009_p0643a10║論曰。由施主成信戒聞等差別功德。故名主異。由主
B06n0009_p0643b01║異故施成差別。由施差別與果有異。諸有施主具如
B06n0009_p0643b02║是德。能如法行敬重等四施。如次便得尊重等四果。
B06n0009_p0643b03║謂若施主行敬重施。便感常為他所尊重。若自手施。
B06n0009_p0643b04║便能感得於廣大財愛樂受用。若應時施感應時財。
B06n0009_p0643b05║所須廣時不過時故。若無損施便感資財。不為他侵
B06n0009_p0643b06║及火等壞。由所施財差別云何。頌曰。
B06n0009_p0643b07║財異由色等得妙色好名眾愛柔輭身
B06n0009_p0643b08║有隨時樂觸
B06n0009_p0643b09║論曰。由所施財或闕或具色香味觸。如次便得或闕
B06n0009_p0643b10║或具妙色等果。謂所施財色具足故便感妙色。香具
B06n0009_p0643c01║足故便感好名。如香芬馥遍諸方故。味具足故便感
B06n0009_p0643c02║眾愛。如味美妙眾所愛故。觸具足故感柔輭身及有
B06n0009_p0643c03║隨時生樂受觸。如女寶等。果有減者由因闕故。如是
B06n0009_p0643c04║亦由具色香等故名財異。由財異故。施體及果皆有
B06n0009_p0643c05║差別。由所施田差別云何。頌曰。
B06n0009_p0643c06║田異由趣苦恩德有差別
B06n0009_p0643c07║論曰。由所施田趣苦恩德各有差別。故名田異。由田
B06n0009_p0643c08║異故施果有殊。由趣別者。如世尊說。若施傍生受百
B06n0009_p0643c09║倍果。施犯戒人受千倍果。由苦別者。如七有依福業
B06n0009_p0643c10║事中先說應施客行病侍園林常食及寒風熱隨時
B06n0009_p0643d01║衣藥。復說。若有具足淨信男子女人成此所說七種
B06n0009_p0643d02║有依福業事者。所獲福德不可取量。由恩別者。如父
B06n0009_p0643d03║母師及餘有恩。如熊鹿等本生經說諸有恩類。由德
B06n0009_p0643d04║別者。如契經言。若施持戒人受億倍果等。於諸施福
B06n0009_p0643d05║最勝者何。頌曰。
B06n0009_p0643d06║脫於脫菩薩第八施最勝
B06n0009_p0643d07║論曰。薄伽梵說。若離染者於離染者施諸資財。於財
B06n0009_p0643d08║施中此為最勝。若諸菩薩所行惠施。是普利樂諸有
B06n0009_p0643d09║情因。雖不名為脫施於脫。而於施福亦為最勝。除此
B06n0009_p0643d10║更有八種施中。第八施福亦為最勝。八施者何。一隨
B06n0009_p0644a01║至施。二怖畏施。三報恩施。四求報施。五習先施。六希
B06n0009_p0644a02║天施。七要名施。八為莊嚴心為資助心為資瑜伽為
B06n0009_p0644a03║得上義而行惠施。隨至施者。宿舊師言。隨近己至方
B06n0009_p0644a04║能施與。怖畏施者。謂見此財壞相現前寧施不失。習
B06n0009_p0644a05║先施者。謂習先人父祖家法而行惠施。餘施易了故
B06n0009_p0644a06║不別釋。如契經說。施預流向。其果無量。施預流果果
B06n0009_p0644a07║量更增。乃至廣說頗有施非聖果亦無量。頌曰。
B06n0009_p0644a08║父母病法師最後身菩薩設非證聖者
B06n0009_p0644a09║施果亦無量
B06n0009_p0644a10║論曰。如是五種設是異生。但施亦能招無量果。住最
B06n0009_p0644b01║後有名最後生。法師四田中是何田所攝。是恩田攝。
B06n0009_p0644b02║所以者何。為諸世間大善友故。無明所盲者能施慧
B06n0009_p0644b03║眼故。開示世間安危事故。令有情生起無漏法身故。
B06n0009_p0644b04║以要說者。善說法師乃至能為佛所作事故。於彼行
B06n0009_p0644b05║施便招無量果。欲知諸業輕重相者。應知輕重略由
B06n0009_p0644b06║六因。其六者何。頌曰。
B06n0009_p0644b07║後起田根本加行思意樂由此下上故
B06n0009_p0644b08║業成下上品
B06n0009_p0644b09║論曰。後起者謂作已隨作。田謂於後作損作益。根本
B06n0009_p0644b10║者謂根本業道。加行者謂引彼身語。思謂由彼業道
B06n0009_p0644c01║究竟。意樂者謂所有意趣。我應造作如是如是。我當
B06n0009_p0644c02║造作如是如是。或有諸業唯由後起所攝受故得成
B06n0009_p0644c03║重品。定安立彼異熟果故。或有諸業由田成重。或有
B06n0009_p0644c04║於田由根本力成重非餘。如父母田行殺罪重非盜
B06n0009_p0644c05║等業。由餘成重。例此應思。若有六因皆是上品。此業
B06n0009_p0644c06║最重。翻此最輕。除此中間非最輕重。如契經說。有二
B06n0009_p0644c07║種業。一造作業。二增長業。何因說業名增長耶。由五
B06n0009_p0644c08║種因。何等為五。頌曰。
B06n0009_p0644c09║由審思圓滿無惡作對治有伴異熟故
B06n0009_p0644c10║此業名增長
B06n0009_p0644d01║論曰。由審思故者。謂彼所作業非先全不思。非卒爾
B06n0009_p0644d02║思作。由圓滿故者。謂諸有情中。或由一惡行便隨惡
B06n0009_p0644d03║趣。或乃至三。或由一業道便隨惡趣。或乃至十。此中
B06n0009_p0644d04║若有齊此量業應墮惡趣。未圓滿時但名造作不名
B06n0009_p0644d05║增長。若此已圓滿亦得增長名。由無惡作對治故者。
B06n0009_p0644d06║謂無追悔無對治業。由有伴故者。謂作不善業不善
B06n0009_p0644d07║為助伴。由異熟故者。謂定與異熟善翻此應知。異此
B06n0009_p0644d08║諸業唯名造作。如前所明。未離欲等持己所有奉施
B06n0009_p0644d09║制多。此施名為唯為自益。既無受者福如何成。頌曰。
B06n0009_p0644d10║制多捨類福如慈等無受
B06n0009_p0645a01║論曰。福有二類。一捨二受。捨類福者。謂由善心但捨
B06n0009_p0645a02║資財施福便起。受類福者。謂所施田受用施物施福
B06n0009_p0645a03║方起。於制多所奉施供具雖無受類有捨類福。彼既
B06n0009_p0645a04║不受福由何生。復以何因知福生者要由彼受不受
B06n0009_p0645a05║不生。不受於他無攝益故。此非定證。若福要由攝益
B06n0009_p0645a06║他成。則修慈等及正見等應不生福。是故應許供養
B06n0009_p0645a07║制多有多福生。如修慈等。謂如有一修慈等定。雖無
B06n0009_p0645a08║受者及攝益他。而從自心生無量福。如是有德者雖
B06n0009_p0645a09║已滅過去而追申敬養福由自心生。豈不唐捐此施
B06n0009_p0645a10║敬業。不爾發業心方勝故。謂如有一欲害怨家。彼命
B06n0009_p0645b01║雖終猶懷怨想發起種種惡身語業。生多非福非但
B06n0009_p0645b02║起心。如是大師雖已過去追申敬養起身語業。方生
B06n0009_p0645b03║多福非但起心。若於善田植施業種可招愛果。若於
B06n0009_p0645b04║惡田雖施但應招非愛果。此不應爾。所以者何。頌曰。
B06n0009_p0645b05║惡田有愛果種果無倒故
B06n0009_p0645b06║論曰。現見田中種果無倒。從末度迦種末度迦果生。
B06n0009_p0645b07║其味極美。從賃婆種賃婆果生。其味極苦。非由田力
B06n0009_p0645b08║種果有倒。如是施主雖於惡田而益他心植諸施種。
B06n0009_p0645b09║但招愛果不招非愛。然由田過令所植種或生果少
B06n0009_p0645b10║或果全無。施類福業事傍論已了。今次應辯戒類福
B06n0009_p0645c01║業事。頌曰。
B06n0009_p0645c02║離犯戒及遮名戒各有二非犯戒因壞
B06n0009_p0645c03║依治滅淨等
B06n0009_p0645c04║論曰。諸不善色名為犯戒。此中性罪立犯戒名。遮謂
B06n0009_p0645c05║所遮非時食等。雖非性罪而佛為護法及有情別意
B06n0009_p0645c06║遮止。受戒者犯亦名犯戒。簡性罪故但立遮名。離性
B06n0009_p0645c07║及遮俱說名戒。此各有二。謂表無表。以身語業為自
B06n0009_p0645c08║性故。已略辯戒自性差別。若具四德得清淨名。與此
B06n0009_p0645c09║相違名不清淨。言四德者。一者不為犯戒所壞。犯戒
B06n0009_p0645c10║謂前諸不善色。二者不為彼因所壞。彼因謂貪等煩
B06n0009_p0645d01║惱隨煩惱。三者依治。謂依念住等。此能對治犯戒及
B06n0009_p0645d02║因故。四者依滅。謂依涅槃迴向涅槃非勝生故。等言
B06n0009_p0645d03║為顯復有異說。有說。戒淨由五種因。一根本淨。二眷
B06n0009_p0645d04║屬淨。三非尋害。四念攝受。五迴向寂。有餘師說。戒有
B06n0009_p0645d05║四種。一怖畏戒。謂怖不活惡名治罰惡趣畏故受護
B06n0009_p0645d06║尸羅。二希望戒。謂貪諸有勝位多財恭敬稱譽受持
B06n0009_p0645d07║淨戒。三順覺支戒。謂為求解脫及正見等受持淨戒。
B06n0009_p0645d08║四清淨戒。謂無漏戒。彼能永離業惑垢故。已辯戒類。
B06n0009_p0645d09║修類當辯。頌曰。
B06n0009_p0645d10║等引善名修極能熏心故
B06n0009_p0646a01║論曰。言等引善其體是何。謂三摩地自性俱有。修名
B06n0009_p0646a02║何義。謂熏習心以定地善於心相續極能熏習令成
B06n0009_p0646a03║德類。如花熏苣蕂。是故獨名修。前辯施福能招大富。
B06n0009_p0646a04║戒修二類所感云何。頌曰。
B06n0009_p0646a05║戒修勝如次感生天解脫
B06n0009_p0646a06║論曰。戒感生天。修感解脫。勝言為顯就勝為言。謂施
B06n0009_p0646a07║亦能感生天果就勝說戒。持戒亦能感離繫果就勝
B06n0009_p0646a08║說修。經說四人能生梵福。一為供養如來駄都建窣
B06n0009_p0646a09║堵波於未曾處。二為供養四方僧伽造寺施園四事
B06n0009_p0646a10║供給。三佛弟子破已能和。四於有情普修慈等。如是
B06n0009_p0646b01║梵福其量云何。頌曰。
B06n0009_p0646b02║感劫生天等為一梵福量
B06n0009_p0646b03║論曰。先軌範師作如是說。隨福能感一劫生天受諸
B06n0009_p0646b04║快樂是一福量。由彼所感受快樂時同梵輔天一劫
B06n0009_p0646b05║壽故。以於餘部有伽他言。
B06n0009_p0646b06║有信正見人修十勝行者便為生梵福
B06n0009_p0646b07║感劫天樂故
B06n0009_p0646b08║毘婆沙師作如是說。即於分別妙相業中。所辯福量
B06n0009_p0646b09║此即同彼。等言為顯如是異說。財施已說。法施云何。
B06n0009_p0646b10║頌曰。
B06n0009_p0646c01║法施謂如實無染辯經等
B06n0009_p0646c02║論曰。若能如實為諸有情以無染心辯契經等令生
B06n0009_p0646c03║正解名為法施。故有顛倒或染汙心求利名譽恭敬
B06n0009_p0646c04║辯者。是人便損自他大福。前已別釋三福業事。今釋
B06n0009_p0646c05║經中順三分善。頌曰。
B06n0009_p0646c06║順福順解脫順決擇分三感愛果涅槃
B06n0009_p0646c07║聖道善如次
B06n0009_p0646c08║論曰。言順福分者。謂感世間可愛果善。順解脫分者。
B06n0009_p0646c09║謂定能感涅槃果善。此善生已。令彼有情名為身中
B06n0009_p0646c10║有涅槃法。若有聞說生死有過諸法無我涅槃有德。
B06n0009_p0646d01║身毛為豎悲泣墮淚。當知彼已植順解脫分善。如見
B06n0009_p0646d02║得雨場有芽生知其穴中先有種子。順決擇分者。謂
B06n0009_p0646d03║近能感聖道果善。即煗等四。後當廣說。如世間所說
B06n0009_p0646d04║書印筭文數。此五自體云何應知。頌曰。
B06n0009_p0646d05║諸如理所起三業并能發如次為書印
B06n0009_p0646d06║筭文數自體
B06n0009_p0646d07║論曰。如理起者。正加行生。三業應知即身語意。能發
B06n0009_p0646d08║即是能起此三。如其所應受想等法。此中書印以前
B06n0009_p0646d09║身業及彼能發五蘊為體。次筭及文以前語業及彼
B06n0009_p0646d10║能發五蘊為體。後數應知。以前意業及彼能發四蘊
B06n0009_p0647a01║為體。但由意思能數法故今應略辯諸法異名。頌曰。
B06n0009_p0647a02║善無漏名妙染有罪覆劣善有為應習
B06n0009_p0647a03║解脫名無上
B06n0009_p0647a04║論曰。善無漏法亦名為妙。諸染汙法亦名有罪有覆
B06n0009_p0647a05║及劣。准此妙劣餘中已成。故頌不辯。諸有為善亦名
B06n0009_p0647a06║應習。餘非應習義准已成。何故無為不名應習。不可
B06n0009_p0647a07║數習令增長故。又習為果。此無果故。解脫涅槃亦名
B06n0009_p0647a08║無上。以無一法能勝涅槃是善是常超眾法故。餘法
B06n0009_p0647a09║有上義准已成。
B06n0009_p0647a10║冠導阿毘達磨俱舍論卷第十八（說一切有部）
B06n0009_p0647b01║音釋
B06n0009_p0647b02║劇（奇逆切甚也）。皰（匹貌切）。諮（即移切訪問也）。荷負（荷胡可切負房久切荷負擔任
B06n0009_p0647b03║也）。赫奕（赫呼格切奕羊益切赫奕明盛也）。熊（胡公切猛獸也）。賃（乃禁切）。苣蕂
B06n0009_p0647b04║（苣其呂切蕂詩證切苣蕂胡麻也）。