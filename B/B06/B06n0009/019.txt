B06n0009_p0647d01║冠導阿毘達磨俱舍論卷第十九
B06n0009_p0647d02║尊者世親造
B06n0009_p0647d03║唐三藏法師玄奘奉詔譯
B06n0009_p0647d04║扶桑雒陽比丘旭雅編輯
B06n0009_p0647d05║分別隨眠品第五之一
B06n0009_p0647d06║前言世別皆由業生。業由隨眠方得生長。離隨眠業
B06n0009_p0647d07║無感有能。所以者何。隨眠有幾。頌曰。
B06n0009_p0647d08║隨眠諸有本此差別有六謂貪瞋亦慢
B06n0009_p0647d09║無明見及疑
B06n0009_p0647d10║論曰。由此隨眠是諸有本故業離此無感有能。何故
B06n0009_p0647d11║隨眠能為有本。以諸煩惱現起能為十事故。一堅根
B06n0009_p0648a01║本。二立相續。三治自田。四引等流。五發業有。六攝自
B06n0009_p0648a02║具。七迷所緣。八導識流。九越善品。十廣縛義。令不能
B06n0009_p0648a03║越自界地故。由此隨眠能為有本。故業因此有感有
B06n0009_p0648a04║能。此略應知差別有六。謂貪瞋慢無明見疑。頌說亦
B06n0009_p0648a05║言。意顯慢等亦由貪力於境隨增。由貪隨增義如後
B06n0009_p0648a06║辯。及聲顯六體各不同。若諸隨眠體唯有六。何緣經
B06n0009_p0648a07║說有七隨眠。頌曰。
B06n0009_p0648a08║六由貪異七有貪上二界於內門轉故
B06n0009_p0648a09║為遮解脫想
B06n0009_p0648a10║論曰。即前所說六隨眠中分貪為二。故經說七。何等
B06n0009_p0648b01║為七。一欲貪隨眠。二瞋隨眠。三有貪隨眠。四慢隨眠。
B06n0009_p0648b02║五無明隨眠。六見隨眠。七疑隨眠。欲貪隨眠依何義
B06n0009_p0648b03║釋。為欲貪體即是隨眠。為是欲貪之隨眠義。於餘六
B06n0009_p0648b04║義徵問亦爾。若爾何失。二俱有過。若復貪體即是隨
B06n0009_p0648b05║眠。便違契經。如契經說。若有一類。非於多時為欲貪
B06n0009_p0648b06║纏纏心而住。設心暫爾起欲貪纏尋如實知出離方
B06n0009_p0648b07║便。彼由此故於欲貪纏能正遣除并隨眠斷。若是欲
B06n0009_p0648b08║貪之隨眠義。隨眠應是心不相應。便違對法。如本論
B06n0009_p0648b09║說。欲貪隨眠三根相應。毗婆沙師作如是說。欲貪等
B06n0009_p0648b10║體即是隨眠。豈不違經。無違經失。并隨眠者并隨縛
B06n0009_p0648c01║故。或經於得假說隨眠。如火等中立苦等想。阿毗達
B06n0009_p0648c02║磨依實相說。即諸煩惱說名隨眠。由此隨眠是相應
B06n0009_p0648c03║法。何理為證知定相應。以諸隨眠染惱心故。覆障心
B06n0009_p0648c04║故。能違善故。謂隨眠力能染惱心。未生善不生。已生
B06n0009_p0648c05║善退失。故隨眠體非不相應。若不相應能為此事。則
B06n0009_p0648c06║諸善法應無起時。以不相應恒現前故。既諸善法容
B06n0009_p0648c07║有起時。故知隨眠是相應法。此皆非證。所以者何。若
B06n0009_p0648c08║許隨眠非相應者。不許上三事是隨眠所為。然經部
B06n0009_p0648c09║師所說最善。經部於此所說如何。彼說欲貪之隨眠
B06n0009_p0648c10║義。然隨眠體非心相應。非不相應。無別物故。煩惱睡
B06n0009_p0648d01║位說名隨眠。於覺位中即名纏故。何名為睡。謂不現
B06n0009_p0648d02║行種子隨逐。何名為覺。謂諸煩惱現起纏心。何等名
B06n0009_p0648d03║為煩惱種子。謂自體上差別功能。從煩惱生能生煩
B06n0009_p0648d04║惱。如念種子是證智生能生當念功能差別。又如芽
B06n0009_p0648d05║等有前果生能生後果功能差別。若執煩惱別有隨
B06n0009_p0648d06║眠心不相應名煩惱種。應許念種非但功能別有不
B06n0009_p0648d07║相應能引生後念。此既不爾。彼云何然。差別因緣不
B06n0009_p0648d08║可得故。若爾六六契經相違。經說於樂受有貪隨眠
B06n0009_p0648d09║故。經但說有。不言爾時即有隨眠。何所違害。於何時
B06n0009_p0648d10║有。於彼睡時。或假於因立隨眠想。傍論且止。應辯正
B06n0009_p0649a01║論。言貪分二。謂欲有貪。此中有貪以何為體。謂色無
B06n0009_p0649a02║色二界中貪此。名何因唯於彼立。彼貪多託內門轉
B06n0009_p0649a03║故。謂彼二界多起定貪。一切定貪於內門轉故。唯於
B06n0009_p0649a04║彼立有貪名。又由有人於上二界起解脫想。為遮彼
B06n0009_p0649a05║故。謂於上界立有貪名。顯彼所緣非真解脫。此中自
B06n0009_p0649a06║體立以有名。彼諸有情多於等至及所依止深生味
B06n0009_p0649a07║著故。說彼唯味著自體。非味著境。離欲貪故。由此唯
B06n0009_p0649a08║彼立有貪名。既說有貪在上二界。義准欲界貪名欲
B06n0009_p0649a09║貪。故於頌中不別顯示。即上所說六種隨眠。於本論
B06n0009_p0649a10║中復分為十。如何成十。頌曰。
B06n0009_p0649b01║六由見異十異謂有身見邊執見邪見
B06n0009_p0649b02║見取戒禁取
B06n0009_p0649b03║論曰。六隨眠中見行異為五。餘非見五積數總成十
B06n0009_p0649b04║故於十中五是見性。一有身見。二邊執見。三邪見。四
B06n0009_p0649b05║見取。五戒禁取。五非見性。一貪二瞋三慢四無明五
B06n0009_p0649b06║疑。又即所說六種隨眠。於本論中說九十八。依何義
B06n0009_p0649b07║說九十八耶。頌曰。
B06n0009_p0649b08║六行部界異故成九十八欲見苦等斷
B06n0009_p0649b09║十七七八四謂如次具離三二見見疑
B06n0009_p0649b10║色無色除瞋餘等如欲說
B06n0009_p0649c01║論曰。六種隨眠由行部界有差別故成九十八。謂於
B06n0009_p0649c02║六中由見行異分別為十。如前已辯。即此所辯十種
B06n0009_p0649c03║隨眠。部界不同成九十八。部謂見四諦修所斷五部。
B06n0009_p0649c04║界謂欲色無色三界。且於欲界五部不同乘十隨眠
B06n0009_p0649c05║成三十六。謂見苦諦至修所斷。如次有十七七八四。
B06n0009_p0649c06║即上五部。於十隨眠一二一一如其次第。具離三見
B06n0009_p0649c07║二見見疑。謂見苦諦所斷具十。見集滅諦所斷各七。
B06n0009_p0649c08║離有身見邊見戒取。見道諦所斷八。離有身見及邊
B06n0009_p0649c09║執見。修所斷四。離見及疑。如是合成三十六種。前三
B06n0009_p0649c10║十二名見所斷。纔見諦時彼則斷故。最後有四名修
B06n0009_p0649d01║所斷。見四諦已後後時中數數習道彼方斷故。如是
B06n0009_p0649d02║已顯。十隨眠中薩迦耶見唯在一部。謂見苦所斷。邊
B06n0009_p0649d03║執見亦爾。戒禁取通在二部。謂見苦見道所斷。邪見
B06n0009_p0649d04║通四部。謂見苦集滅道所斷。見取疑亦爾。餘貪等四
B06n0009_p0649d05║各通五部。謂見四諦及修所斷。此中何相見苦所斷。
B06n0009_p0649d06║乃至何相是修所斷。若緣見此所斷為境名見此所
B06n0009_p0649d07║斷。餘名修所斷。如是六中見分十二。疑分為四。餘四
B06n0009_p0649d08║各五。故欲界中有三十六。色無色界五部各除瞋。餘
B06n0009_p0649d09║與欲同。故各三十一。由是本論以六隨眠行部界殊
B06n0009_p0649d10║說九十八。於此所辯九十八中八十八見所斷。忍所
B06n0009_p0650a01║害故。十隨眠修所斷。智所害故。如是所說見修所斷
B06n0009_p0650a02║為決定爾。不爾云何。頌曰。
B06n0009_p0650a03║忍所害隨眠有頂唯見斷餘通見修斷
B06n0009_p0650a04║智所害唯修
B06n0009_p0650a05║論曰。忍聲通說法類智忍。於忍所害諸隨眠中有頂
B06n0009_p0650a06║地攝唯見所斷。唯類智方能斷故。餘八地攝通見修
B06n0009_p0650a07║斷。謂聖者斷唯見非修。法類智忍如應斷故。若異生
B06n0009_p0650a08║斷唯修非見。數習世俗智所斷故。智所害諸隨眠。一
B06n0009_p0650a09║切地攝。唯修所斷。以諸聖者及諸異生。如其所應。皆
B06n0009_p0650a10║由數習無漏世俗智所斷故。有餘師說。外道諸仙不
B06n0009_p0650b01║能伏斷見所斷惑。如大分別諸業契經說。離欲貪諸
B06n0009_p0650b02║外道類有緣欲界邪見現行。及梵網經亦說。彼類有
B06n0009_p0650b03║緣欲界諸見現行。謂於前際分別論者。有執全常。有
B06n0009_p0650b04║執一分。有執諸法無因生等。非色界惑緣欲界生。於
B06n0009_p0650b05║欲界境已離貪故。定是欲界諸見未斷。毗婆沙師釋
B06n0009_p0650b06║彼經義。起見時暫退。如提婆達多。由行有殊分見為
B06n0009_p0650b07║五。名先已列。自體如何。頌曰。
B06n0009_p0650b08║我我所斷常撥無劣謂勝非因道妄謂
B06n0009_p0650b09║是五見自體
B06n0009_p0650b10║論曰。執我及我所是薩迦耶見。壞故名薩。聚謂迦耶。
B06n0009_p0650c01║即是無常和合蘊義。迦耶即薩名薩迦耶。此薩迦耶
B06n0009_p0650c02║即五取蘊。為遮常一想故立此名。要此想為先方執
B06n0009_p0650c03║我故。毗婆沙者作如是釋。有故名薩。身義如前。勿無
B06n0009_p0650c04║所緣計我我所。故說此見緣於有身。緣薩迦耶而起
B06n0009_p0650c05║此見。故標此見名薩迦耶。諸見但緣有漏法者。皆應
B06n0009_p0650c06║標以薩迦耶名。然佛但於我我所執標此名者。令知
B06n0009_p0650c07║此見緣薩迦耶。非我我所。以我我所畢竟無故。如契
B06n0009_p0650c08║經說。苾芻當知。世間沙門婆羅門等。諸有執我等隨
B06n0009_p0650c09║觀見一切。唯於五取蘊起。即於所執我我所事執斷
B06n0009_p0650c10║執常名邊執見。以妄執取斷常邊故。於實有體苦等
B06n0009_p0650d01║諦中。起見撥無名為邪見。一切妄見皆顛倒轉並應
B06n0009_p0650d02║名邪。而但撥無名邪見者。以過甚故。如說臭蘇惡執
B06n0009_p0650d03║惡等。此唯損減。餘增益故。於劣謂勝名為見取。有漏
B06n0009_p0650d04║名劣。聖所斷故。執劣為勝總名見取。理實應立見等
B06n0009_p0650d05║取名。略去等言。但名見取。於非因道謂因道見。一切
B06n0009_p0650d06║總說名戒禁取。如大自在生主。或餘非世間因妄起
B06n0009_p0650d07║因執。投水火等種種邪行。非生天因妄起因執唯受
B06n0009_p0650d08║持戒禁。數相應智等。非解脫道妄起道執。理實應立
B06n0009_p0650d09║戒禁等取名。略去等言但名戒禁取。是謂五見自體。
B06n0009_p0650d10║應知。若於非因起是因見。此見何故非見集斷。頌曰。
B06n0009_p0651a01║於大自在等非因妄執因從常我倒生
B06n0009_p0651a02║故唯見苦斷
B06n0009_p0651a03║論曰。執大自在生主或餘為世間因生世間者。必先
B06n0009_p0651a04║計度彼體是常一我作者方起因執。纔見苦時於自
B06n0009_p0651a05║在等。常執我執永斷無餘故。彼所生因執亦斷。若爾
B06n0009_p0651a06║有執投水火等種種邪行是生天因。或執但由受持
B06n0009_p0651a07║戒禁等便得清淨。不應見苦斷。然本論說有諸外道。
B06n0009_p0651a08║起如是見立如是論。若有士夫補特伽羅受持牛戒
B06n0009_p0651a09║鹿戒狗戒便得清淨解脫出離。永超眾苦樂至超苦
B06n0009_p0651a10║樂處。如是等類非因執因。一切應知。是戒禁取見苦
B06n0009_p0651b01║所斷。如彼廣說。此復何因是見苦斷。迷苦諦故有太
B06n0009_p0651b02║過失。緣有漏惑皆迷苦故。復有何相別戒禁取。可說
B06n0009_p0651b03║彼為見道所斷。諸緣見道所斷法生。彼亦應名迷苦
B06n0009_p0651b04║諦故。又緣道諦邪見及疑。若撥若疑無解脫道。如何
B06n0009_p0651b05║即執此能得永清淨。若彼撥無真解脫道。妄執別有
B06n0009_p0651b06║餘清淨因。是則執餘能得清淨。非邪見等。此緣見道
B06n0009_p0651b07║所斷諸法。理亦不成。又若有緣見集滅諦所斷邪見
B06n0009_p0651b08║等執為清淨因。此復何因非見彼斷。故所執義應更
B06n0009_p0651b09║思擇。如前所說。常我倒生。為但有斯二種顛倒。應知
B06n0009_p0651b10║顛倒總有四種。一於無常執常顛倒。二於諸苦執樂
B06n0009_p0651c01║顛倒。三於不淨執淨顛倒。四於無我執我顛倒。如是
B06n0009_p0651c02║四倒其體云何。頌曰。
B06n0009_p0651c03║四顛倒自體謂從於三見唯倒推增故
B06n0009_p0651c04║想心隨見力
B06n0009_p0651c05║論曰。從於三見立四倒體。謂邊見中唯取常見以為
B06n0009_p0651c06║常倒。諸見取中取計樂淨為樂淨倒。有身見中唯取
B06n0009_p0651c07║我見以為我倒。有說。我倒攝身見全。我倒如何攝我
B06n0009_p0651c08║所見。如何不攝。由倒纏故。諸有計我。於彼事中有自
B06n0009_p0651c09║在力是我所見。此即我見由二門轉。是我屬我。若是
B06n0009_p0651c10║別見由我為我見亦應別。何故餘惑非顛倒體。要具
B06n0009_p0651d01║三因勝者成倒。言三因者。一向倒故。推度性故。妄增
B06n0009_p0651d02║益故。謂戒禁取非一向倒。緣少淨故。斷見邪見非妄
B06n0009_p0651d03║增益。無門轉故。所餘煩惱不能推度。非見性故。由具
B06n0009_p0651d04║三因勝者成倒。是故餘惑非顛倒體。若爾何故契經
B06n0009_p0651d05║中言於無常計常。有想心見倒。於苦不淨無我亦然。
B06n0009_p0651d06║理實應知。唯見是倒。想心隨見亦立倒名。與見相應
B06n0009_p0651d07║行相同故。若爾何故不說受等。彼於世間不極成故。
B06n0009_p0651d08║謂心想倒世間極成。受等不然。故經不說。如是諸倒
B06n0009_p0651d09║預流已斷。見及相應見所斷故。有餘師說。倒有十二。
B06n0009_p0651d10║謂於無常計常倒中有想心見三種顛倒。乃至於無
B06n0009_p0652a01║我計我倒亦爾。於中八唯見斷。四通見修斷。謂樂淨
B06n0009_p0652a02║想心。若謂不然。未離欲聖離樂淨想。寧起欲貪。毗婆
B06n0009_p0652a03║沙師不許此義。若有樂淨想心現行。便許聖者有樂
B06n0009_p0652a04║淨倒。聖者亦起有情想心。是則亦應許有我倒。非於
B06n0009_p0652a05║女等及於自身離有情想心有起欲貪故。由契經說。
B06n0009_p0652a06║若有多聞諸聖弟子。於苦聖諦如實見知。乃至爾時
B06n0009_p0652a07║彼聖弟子。無常計常想心見倒皆已永斷。乃至廣說。
B06n0009_p0652a08║故知想心唯取見倒相應力起。是倒非餘。然聖有時
B06n0009_p0652a09║暫迷亂故。率爾於境欲貪現前。如於旋火輪畫藥叉
B06n0009_p0652a10║迷亂。若爾何故尊者慶喜告彼尊者辯自在言。
B06n0009_p0652b01║由有想亂倒故汝心焦熱遠離彼想已
B06n0009_p0652b02║貪息心便淨
B06n0009_p0652b03║故有餘師復作是說。八想心倒學未全斷。如是八種
B06n0009_p0652b04║纏。由如實見知聖諦方得永斷。離此無餘永斷方便。
B06n0009_p0652b05║故此所說不違彼經。為唯見隨眠有多差別。為餘亦
B06n0009_p0652b06║有。慢亦有。云何。頌曰。
B06n0009_p0652b07║慢七九從三皆通見修斷聖如殺纏等
B06n0009_p0652b08║有修斷不行
B06n0009_p0652b09║論曰。且慢隨眠差別有七。一慢二過慢三慢過慢四
B06n0009_p0652b10║我慢五增上慢六卑慢七邪慢。令心高舉總立慢名。
B06n0009_p0652c01║行轉不同故分七種。於劣於等如其次第謂己為勝
B06n0009_p0652c02║謂己為等令心高舉總說為慢。於等於勝如其次第
B06n0009_p0652c03║謂勝謂等總名過慢。於勝謂勝名慢過慢。於五取蘊
B06n0009_p0652c04║執我我所令心高舉名為我慢。於未證得殊勝德中
B06n0009_p0652c05║謂已證得名增上慢。於多分勝謂己少劣名為卑慢。
B06n0009_p0652c06║於無德中謂己有德名為邪慢。然本論說慢類有九。
B06n0009_p0652c07║一我勝慢類。二我等慢類。三我劣慢類。四有勝我慢
B06n0009_p0652c08║類。五有等我慢類。六有劣我慢類。七無勝我慢類。八
B06n0009_p0652c09║無等我慢類。九無劣我慢類。如是九種從前七慢三
B06n0009_p0652c10║中離出。從三者何。謂從前慢過慢卑慢。如是三慢若
B06n0009_p0652d01║依見生行。次有殊成三三類。初三如次即過慢慢卑
B06n0009_p0652d02║慢。中三如次即卑慢慢過慢。後三如次即慢過慢卑
B06n0009_p0652d03║慢。於多分勝謂己少劣卑慢可成。有高處故。無劣我
B06n0009_p0652d04║慢高處是何。謂於如是自所愛樂勝有情聚反顧己
B06n0009_p0652d05║身知極下劣而自尊重。如是且依發智論釋。依品類
B06n0009_p0652d06║足釋慢類者。且我勝慢從三慢出。謂慢過慢慢過慢
B06n0009_p0652d07║三。由觀劣等勝境別故。如是七慢何所斷耶。一切皆
B06n0009_p0652d08║通見修所斷。諸修所斷聖未斷時為可現行。此不決
B06n0009_p0652d09║定。謂有修所斷。而聖定不行。如殺生纏是修所斷。而
B06n0009_p0652d10║諸聖者必不現行。殺生纏者。顯由此惑發起故思斷
B06n0009_p0653a01║眾生命。等言為顯盜婬誑纏無有愛全有愛一分。無
B06n0009_p0653a02║有名何法。謂三界無常於此貪求名無有愛。有愛一
B06n0009_p0653a03║分謂願當為藹羅筏拏大龍王等。此諸纏愛一切皆
B06n0009_p0653a04║緣修所斷故唯修所斷。已說慢類等。有是修所斷。何
B06n0009_p0653a05║緣聖者未斷不起。頌曰。
B06n0009_p0653a06║慢類等我慢惡作中不善聖者而不起
B06n0009_p0653a07║見疑所增故
B06n0009_p0653a08║論曰。等言為顯殺等諸纏無有愛全有愛一分。此慢
B06n0009_p0653a09║類等我慢惡悔。是見及疑親所增長。雖修所斷而由
B06n0009_p0653a10║見疑背已折故。聖不能起。謂慢類我慢有身見所增。
B06n0009_p0653b01║殺生等纏邪見所增。諸無有愛斷見所增。有愛一分
B06n0009_p0653b02║常見所增。不善惡作是疑所增。故聖身中皆定不起。
B06n0009_p0653b03║九十八隨眠中幾是遍行幾非遍行。頌曰。
B06n0009_p0653b04║見苦集所斷諸見疑相應及不共無明
B06n0009_p0653b05║遍行自界地於中除二見餘九能上緣
B06n0009_p0653b06║除得餘隨行亦是遍行攝
B06n0009_p0653b07║論曰。唯見苦所斷見疑及彼相應不共無明力。能遍
B06n0009_p0653b08║行自界地五部故。此十一皆得遍行名。謂七見二疑
B06n0009_p0653b09║二無明十一。如是十一於自界地五部諸法遍緣。隨
B06n0009_p0653b10║眠為因遍生五部染法。依此三義立遍行名。此中所
B06n0009_p0653c01║言遍緣五部。為約漸次。為約頓緣。若漸次緣餘亦應
B06n0009_p0653c02║遍。若頓緣者誰復普於欲界諸法頓計為勝能得清
B06n0009_p0653c03║淨或世間因。不說頓緣自界地一切。然說有力能頓
B06n0009_p0653c04║緣五部。雖爾遍行亦非唯此。以於是處有我見行。是
B06n0009_p0653c05║處必應起我愛慢。若於是處淨勝見行。是處必應希
B06n0009_p0653c06║求高舉。是則愛慢應亦遍行。若爾頓緣見修斷故。應
B06n0009_p0653c07║言此二何所斷耶。應言修所斷。雜緣境故。或應見所
B06n0009_p0653c08║斷。見力引故。毗婆沙師作如是說。此二煩惱自相非
B06n0009_p0653c09║共。無頓緣力故非遍行。是故遍行唯此十一。餘非。准
B06n0009_p0653c10║此不說自成。於十一中除身邊見。所餘九種亦能上
B06n0009_p0653d01║緣。上言正明上界上地。兼顯無有緣下隨眠。此九雖
B06n0009_p0653d02║遍通緣自上。然理無有自上頓緣。於緣上中且約界
B06n0009_p0653d03║說。或唯緣一或二合緣。故本論言。有諸隨眠是欲界
B06n0009_p0653d04║繫緣色界繫。有諸隨眠是欲界繫緣無色界繫。有諸
B06n0009_p0653d05║隨眠是欲界繫緣色無色界繫。有諸隨眠是色界繫
B06n0009_p0653d06║緣無色界繫。約地分別准界應思。生在欲界若緣大
B06n0009_p0653d07║梵起有情見。或起常見。如何身邊見不緣上界地。不
B06n0009_p0653d08║執彼為我我所故。邊見必由身見起故。若爾計彼為
B06n0009_p0653d09║有情常是何見攝。對法者言。此二非見是邪智攝。何
B06n0009_p0653d10║緣所餘緣彼是見。此亦緣彼而非見耶。以宗為量故
B06n0009_p0654a01║作是說。為遍行體唯是隨眠。不爾。云何并隨行法。謂
B06n0009_p0654a02║上所說十一隨眠并彼隨行皆遍行攝。然除彼得。非
B06n0009_p0654a03║一果故。由此故有作是問言。諸遍行隨眠皆遍行因
B06n0009_p0654a04║不。答言。於此應作四句。第一句者。謂未來世遍行隨
B06n0009_p0654a05║眠。第二句者。謂過現世彼俱有法。第三第四如理應
B06n0009_p0654a06║辨。九十八隨眠中。幾緣有漏。幾緣無漏。頌曰。
B06n0009_p0654a07║見滅道所斷邪見疑相應及不共無明
B06n0009_p0654a08║六能緣無漏於中緣滅者唯緣自地滅
B06n0009_p0654a09║緣道六九地由別治相因貪瞋慢二取
B06n0009_p0654a10║並非無漏緣應離境非怨靜淨勝性故
B06n0009_p0654b01║論曰。唯見滅道所斷邪見疑彼相應不共無明。各三
B06n0009_p0654b02║成六。能緣無漏。餘緣有漏准此自成。於此六中緣滅
B06n0009_p0654b03║諦者。各以自地滅為所緣。滅互相望非因果故。謂欲
B06n0009_p0654b04║界繫三種隨眠。唯緣欲界諸行擇滅。乃至有頂三種
B06n0009_p0654b05║隨眠。唯緣有頂諸行擇滅。緣道諦者緣六九地。謂欲
B06n0009_p0654b06║界繫三種隨眠。唯緣六地法智品道。若治欲界若能
B06n0009_p0654b07║治餘皆彼所緣。以類同故。色無色界八地各有三種
B06n0009_p0654b08║隨眠。一一唯能通緣九地類智品道。若治自地若能
B06n0009_p0654b09║治餘皆彼所緣。以類同故。何故緣滅自地非餘。緣道
B06n0009_p0654b10║便通六九同類。以諸地道互相因故。雖法類品亦互
B06n0009_p0654c01║相因。而類智品不治欲界。故類智品道非欲三所緣。
B06n0009_p0654c02║法智品既能治色無色。應為彼八地各三所緣。非此
B06n0009_p0654c03║皆能治色無色。苦集法智品非彼對治故。亦非全能
B06n0009_p0654c04║治色無色。不能治彼見所斷故。二初無故。非彼所緣。
B06n0009_p0654c05║即由此因顯遍行惑有緣苦集諸地無遮。境互為緣
B06n0009_p0654c06║因。非能對治故。何緣貪瞋慢戒禁取見取見。無漏斷
B06n0009_p0654c07║非無漏緣。以貪隨眠應捨離故。若緣無漏便非過失。
B06n0009_p0654c08║如善法欲不應捨離。緣怨害事起瞋隨眠。滅道非怨
B06n0009_p0654c09║故非瞋境。緣麤動事起慢隨眠。滅道寂靜故非慢境。
B06n0009_p0654c10║於非淨法執為淨因名戒禁取。滅道真淨故不應為
B06n0009_p0655d01║戒禁取境。於非勝法執為最勝名為見取。滅道真勝
B06n0009_p0655d02║故亦不應為見取境。是故貪等不緣無漏。九十八隨
B06n0009_p0655d03║眠中。幾由所緣故隨增。幾由相應故隨增。頌曰。
B06n0009_p0655d04║未斷遍隨眠於自地一切非遍於自部
B06n0009_p0655d05║所緣故隨增非無漏上緣無攝有違故
B06n0009_p0655d06║隨於相應法相應故隨增
B06n0009_p0655d07║論曰。遍行隨眠。普於自地五部諸法所緣隨增。以能
B06n0009_p0655d08║遍緣自地法故。所餘五部非遍隨眠。所緣隨增唯於
B06n0009_p0655d09║自部。唯以自部為所緣故。此據總說。別分別者。六無
B06n0009_p0655d10║漏緣九上緣惑於所緣境無隨增義。所以者何。無漏
B06n0009_p0656a01║上境非所攝受及相違故。謂若有法為此地中身見
B06n0009_p0656a02║及愛攝為己有。可有為此身見愛地中所有隨眠所
B06n0009_p0656a03║緣隨增理。如衣潤濕埃塵隨住。非諸無漏及上地法
B06n0009_p0656a04║為諸下身見愛攝為己有故緣彼下惑非所緣隨增。
B06n0009_p0656a05║住下地心求上地等。是善法欲非謂隨眠。聖道涅槃
B06n0009_p0656a06║及上地法與能緣彼下惑相違故。彼二亦無所緣隨
B06n0009_p0656a07║增理。如於炎石足不隨住。有說。隨眠是隨順義。非無
B06n0009_p0656a08║漏上境順。諸下隨眠故。雖是所緣而無隨增理。如風
B06n0009_p0656a09║病者服乾澀藥病者於藥非所隨增。已約所緣辯隨
B06n0009_p0656a10║增義。今次應辯相應隨增。謂隨何隨眠於自相應法
B06n0009_p0656b01║由相應故於彼隨增。諸說隨增。謂至未斷故。初頌首
B06n0009_p0656b02║標未斷言。頗有隨眠不緣無漏不緣上界而彼隨增
B06n0009_p0656b03║但於相應非所緣不。有。謂緣上地諸遍行隨眠。九十
B06n0009_p0656b04║八隨眠中幾不善幾無記。頌曰。
B06n0009_p0656b05║上二界隨眠及欲身邊見彼俱癡無記
B06n0009_p0656b06║此餘皆不善
B06n0009_p0656b07║論曰。色無色界一切隨眠唯無記性。以染汙法若是
B06n0009_p0656b08║不善有苦異熟。苦異熟果上二界無。他逼惱因彼定
B06n0009_p0656b09║無故。身邊二見及相應癡欲界繫者亦無記性。所以
B06n0009_p0656b10║者何。此與施等不相違故。為我當樂現在勤修施戒
B06n0009_p0656c01║等故。執斷邊見能順解脫。故世尊說。於諸外道諸見
B06n0009_p0656c02║趣中此見最勝。謂我不有我所亦不有。我當不有我
B06n0009_p0656c03║所當不有。又此二見迷自事故。非欲逼害他有情故。
B06n0009_p0656c04║若爾貪求天上快樂及起我慢例亦應然。先䡄範師
B06n0009_p0656c05║作如是說。俱生身見是無記性。如禽獸等身見現行。
B06n0009_p0656c06║若分別生是不善性。餘欲界繫一切隨眠與上相違
B06n0009_p0656c07║皆不善性。於上所說不善惑中。幾是不善根。幾非不
B06n0009_p0656c08║善根。頌曰。
B06n0009_p0656c09║不善根欲界貪瞋不善癡
B06n0009_p0656c10║論曰。唯欲界繫一切貪瞋及不善癡不善根攝。如其
B06n0009_p0656d01║次第世尊說為貪瞋癡三不善根。性唯不善煩惱為
B06n0009_p0656d02║不善法根立不善根。餘則不爾。所餘煩惱非不善根。
B06n0009_p0656d03║義准已成。故頌不說。於上所說無記惑中。幾是無記
B06n0009_p0656d04║根。幾非無記根。頌曰。
B06n0009_p0656d05║無記根有三無記愛癡慧非餘二高故
B06n0009_p0656d06║外方立四種中愛見慢癡三定皆癡故
B06n0009_p0656d07║論曰。迦濕彌羅國諸毗婆沙師說無記根亦有三種。
B06n0009_p0656d08║謂諸無記愛癡慧三。下至異熟生亦無記根攝。何緣
B06n0009_p0656d09║疑慢非無記根。疑二趣轉。慢高轉故。彼師謂疑二趣
B06n0009_p0656d10║相轉。性動搖故不應立根。慢於所緣高舉相轉。異根
B06n0009_p0657a01║法故亦不立根。為根必應堅住下轉。世間共了故彼
B06n0009_p0657a02║非根。外方諸師立此有四。謂諸無記愛見慢癡。無記
B06n0009_p0657a03║名中遮善惡故。何緣此四立無記根。以諸愚夫修上
B06n0009_p0657a04║定者不過依託愛見慢三。此三皆依無明力轉。故立
B06n0009_p0657a05║此四為無記根。諸契經中說十四無記事。彼亦是此
B06n0009_p0657a06║無記攝耶。不爾。云何。彼經但約應捨置問立無記名。
B06n0009_p0657a07║謂問記門總有四種。何等為四。頌曰。
B06n0009_p0657a08║應一向分別反詰捨置記如死生殊勝
B06n0009_p0657a09║我蘊一異等
B06n0009_p0657a10║論曰。且問四者。一應一向記。二應分別記。三應反詰
B06n0009_p0657b01║記。四應捨置記。此四如次。如有問者。問死生勝我一
B06n0009_p0657b02║異等。記有四者。謂答四問。若作是問。一切有情皆當
B06n0009_p0657b03║死不。應一向記一切有情皆定當死。若作是問。一切
B06n0009_p0657b04║死者皆當生不。應分別記有煩惱者當生非餘。若作
B06n0009_p0657b05║是問。人為勝劣。應反詰記。為何所方。若言方天應記
B06n0009_p0657b06║人劣。若言方下應記人勝。若作是問。蘊與有情為一
B06n0009_p0657b07║為異。應捨置記。有情無實故一異性不成。如石女兒
B06n0009_p0657b08║白黑等性。如何捨置而立記名。以記彼問言此不應
B06n0009_p0657b09║記故。有作是說。彼第二問亦應一向記非一切當生。
B06n0009_p0657b10║然問者言一切死者皆當生不。理應分別記彼所問。
B06n0009_p0657c01║總答不成。雖令總知仍未解故。又作是說。彼第三問
B06n0009_p0657c02║亦應一向記。人亦勝亦劣。所待異故如識果因。然彼
B06n0009_p0657c03║問者一向為問。非一向記故應成分別記。但此應詰
B06n0009_p0657c04║問意所方故此名為應反詰記。又作是說。彼第四問
B06n0009_p0657c05║既全不記蘊與有情若異若一。云何名記。然彼所問
B06n0009_p0657c06║理應捨置。記言應捨置。如何不名記。對法諸師作如
B06n0009_p0657c07║是說。一向記者。若有問言世尊是如來應正等覺耶。
B06n0009_p0657c08║所說法要是善說耶。諸弟子眾行妙行耶。色乃至識
B06n0009_p0657c09║皆無常耶。苦乃至道善施設耶。應一向記契實義故。
B06n0009_p0657c10║分別記者。若有直心請言。願尊為我說法。應為分別。
B06n0009_p0658b01║法有眾多。謂去來今。欲說何者。若言為我說過去法。
B06n0009_p0658b02║應復分別。過去法中亦有眾多色乃至識。若請說色。
B06n0009_p0658b03║應分別言。色中有三。善惡無記。若請說善應分別言。
B06n0009_p0658b04║善中有七。謂離殺生廣說乃至離雜穢語。若彼復請
B06n0009_p0658b05║說離殺生。應分別言。此有三種。謂無貪瞋癡三善根
B06n0009_p0658b06║所發。若彼請說無貪發者。應分別言。此復有二。謂表
B06n0009_p0658b07║無表。欲說何者。反詰記者。若有諂心請言願尊為我
B06n0009_p0658b08║說法。應反詰彼。法有眾多欲說何者。不應分別。乃至
B06n0009_p0658b09║令彼默然而住。或令自記無便求非。豈不二中都無
B06n0009_p0658b10║有問唯有請說亦無有記唯反詰言欲說何者。如何
B06n0009_p0658c01║此二成問記耶。如有請言為我說道。豈非問道。即由
B06n0009_p0658c02║反詰記彼所問。豈非記道。若爾應俱是反詰記。不爾。
B06n0009_p0658c03║問意直諂有殊。記有分別無分別故。捨置記者。若有
B06n0009_p0658c04║問言。世為有邊為無邊等。此應捨置不應為說。今依
B06n0009_p0658c05║契經辯問記相。如大眾部契經中言。苾芻當知。問記
B06n0009_p0658c06║有四。何等為四。謂或有問應一向記。乃至有問但應
B06n0009_p0658c07║捨置。云何有問應一向記。謂問諸行皆無常耶。此問
B06n0009_p0658c08║名為應一向記。云何有問應分別記。謂若有問諸有
B06n0009_p0658c09║故思造作業已為受何果。此問名為應分別記。云何
B06n0009_p0658c10║有問應反詰記。謂若有問士夫想與我為一為異耶。
B06n0009_p0658d01║應反詰言。汝依何我作如是問。若言依麤我。應記與
B06n0009_p0658d02║想異。此問名為應反詰記。云何有問但應捨置。謂若
B06n0009_p0658d03║有問。世為常無常亦常亦無常非常非無常。世為有
B06n0009_p0658d04║邊無邊亦有邊亦無邊非有邊非無邊。如來死後為
B06n0009_p0658d05║有非有亦有亦非有非有非非有。為命者即身。為命
B06n0009_p0658d06║者異身。此問名為但應捨置。
B06n0009_p0658d07║冠導阿毘達磨俱舍論卷第十九（說一切有部）
B06n0009_p0658d08║音釋
B06n0009_p0658d09║數數（並所角切頻也）。藹羅筏拏（梵語也此云香葉藹烏艾切筏方越切）。乾澀
B06n0009_p0658d10║（澀所立切）。摽（卑遙切揭也）。
B06n0009_p0659a01║
B06n0009_p0659a02║勘文者　瀨邊惠燈
B06n0009_p0659a03║杉原春洞