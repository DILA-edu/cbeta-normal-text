B06n0009_p0671d01║冠導阿毘達磨俱舍論卷第二十一
B06n0009_p0671d02║尊者世親造
B06n0009_p0671d03║唐三藏法師玄奘奉詔譯
B06n0009_p0671d04║扶桑雒陽比丘旭雅編輯
B06n0009_p0671d05║分別隨眠品第五之三
B06n0009_p0671d06║如是已辯隨眠并纏。世尊說為漏暴流等。為唯爾所。
B06n0009_p0671d07║為復有餘。頌曰。
B06n0009_p0671d08║由結等差別復說有五種
B06n0009_p0671d09║論曰。即諸煩惱結縛隨眠隨煩惱纏義差別故。復說
B06n0009_p0671d10║五種。且結云何。頌曰。
B06n0009_p0671d11║結九物取等立見取二結由二唯不善
B06n0009_p0672a01║及自在起故纏中唯嫉慳建立為二結
B06n0009_p0672a02║或二數行故為賤貧因故徧顯隨惑故
B06n0009_p0672a03║惱亂二部故
B06n0009_p0672a04║論曰。結有九種。一愛結。二恚結。三慢結。四無明結。五
B06n0009_p0672a05║見結。六取結。七疑結。八嫉結。九慳結。此中愛結謂三
B06n0009_p0672a06║界貪。餘隨所應當辯其相。見結謂三見。取結謂二取。
B06n0009_p0672a07║依如是理故。有說言。頗有見相應法為愛結繫非見
B06n0009_p0672a08║結繫。非不有見隨眠隨增。曰有。云何。集智已生滅智
B06n0009_p0672a09║未生見滅道所斷二取相應法。彼為愛結為所緣繫
B06n0009_p0672a10║非見結繫。徧行見結已永斷故。非徧見結所緣相應
B06n0009_p0672b01║二俱無故。然彼有見隨眠隨增。二取見隨眠於彼隨
B06n0009_p0672b02║增故。何緣三見別立見結二取別立為取結耶。三見
B06n0009_p0672b03║二取物取等故。謂彼三見有十八物。二取亦然。故名
B06n0009_p0672b04║物等。三等所取。二等能取。故名取等。所取能取有差
B06n0009_p0672b05║別故立為二結。何故纏中嫉慳二種建立為結非餘
B06n0009_p0672b06║纏耶。二唯不善自在起故。謂唯此二兩義具足。餘皆
B06n0009_p0672b07║不然。故唯立二。若纏唯八此釋可然。許有十纏此釋
B06n0009_p0672b08║非理。以忿覆二種亦具兩義故。由此若許具有十纏。
B06n0009_p0672b09║應言嫉慳過失尤重。謂此二種數現行故。又二能為
B06n0009_p0672b10║賤貧因故。徧顯慼歡隨煩惱故。惱亂出家在家部故。
B06n0009_p0672c01║或惱亂天阿素洛故。或惱人天二勝趣故。或惱亂他
B06n0009_p0672c02║及自部故。佛於餘處依差別門。我即以結聲說有五
B06n0009_p0672c03║種。頌曰。
B06n0009_p0672c04║又五順下分由二不超欲由三復還下
B06n0009_p0672c05║攝門根故三或不欲發趣迷道及疑道
B06n0009_p0672c06║能障趣解脫故唯說斷三
B06n0009_p0672c07║論曰。何等為五。謂有身見戒禁取疑欲貪瞋恚。何緣
B06n0009_p0672c08║此五名順下分。此五順益下分界故。謂唯欲界得下
B06n0009_p0672c09║分名。此五於彼能為順益。由後二種不能超欲界。設
B06n0009_p0672c10║有能超由前三還下。如守獄卒防邏人故。有餘師說。
B06n0009_p0672d01║言下分者。謂下有情即諸異生。及下界即欲界。前三
B06n0009_p0672d02║能障超下有情。後二能令不超下界。故五皆得順下
B06n0009_p0672d03║分名。諸得預流六煩惱斷。何緣但說斷三結耶。理實
B06n0009_p0672d04║應言斷六煩惱。攝門根故但說斷三。謂所斷中類有
B06n0009_p0672d05║三種。唯一通二通四部故。說斷三種攝彼三門。又所
B06n0009_p0672d06║斷中三隨三轉。謂邊執見隨身見轉。見取隨戒取轉。
B06n0009_p0672d07║邪見隨疑轉。說斷三種攝彼三根。故說斷三已說斷
B06n0009_p0672d08║六。有作是釋。凡趣異方有三種障。一不欲發。二迷正
B06n0009_p0672d09║道。依邪道故。三疑正道。趣解脫者亦有如斯相似三
B06n0009_p0672d10║障。謂由身見怖畏解脫不欲發趣。由戒禁取依執邪
B06n0009_p0673a01║道迷失正路。由疑於道深懷猶豫。佛顯預流永斷如
B06n0009_p0673a02║是趣解脫障故說斷三。佛於餘經如順下分。說順上
B06n0009_p0673a03║分亦有五種。頌曰。
B06n0009_p0673a04║順上分亦五色無色二貪掉舉慢無明
B06n0009_p0673a05║令不超上故
B06n0009_p0673a06║論曰。如是五種若未斷時。能令有情不超上界。順益
B06n0009_p0673a07║上界故名順上分結。已辯結。縛云何。頌曰。
B06n0009_p0673a08║縛三由三受
B06n0009_p0673a09║論曰。縛有三種。一貪縛。謂一切貪。二瞋縛。謂一切瞋。
B06n0009_p0673a10║三癡縛。謂一切癡。何緣唯說此三為縛。由隨三受說
B06n0009_p0673b01║縛有三。謂於樂受貪縛隨增。所緣相應俱隨增故。於
B06n0009_p0673b02║苦受瞋。於捨受癡。應知亦爾。雖於捨受亦有貪瞋非
B06n0009_p0673b03║如癡故。約自相續樂等三受為縛所緣作此定說。已
B06n0009_p0673b04║分別縛。隨眠云何。頌曰。
B06n0009_p0673b05║隨眠前已說
B06n0009_p0673b06║論曰。隨眠有六。或七或十或九十八。如前已說。隨眠
B06n0009_p0673b07║既已說。隨煩惱云何。頌曰。
B06n0009_p0673b08║隨煩惱此餘染心所行蘊
B06n0009_p0673b09║論曰。此諸煩惱亦名隨煩惱。以皆隨心為惱亂事故。
B06n0009_p0673b10║復有此餘異諸煩惱染汙心所行蘊所攝。隨煩惱起
B06n0009_p0673c01║故亦名隨煩惱。不名煩惱非根本故。廣列彼相如雜
B06n0009_p0673c02║事中。後當略論纏煩惱垢攝者。且應先辯。纏相云何。
B06n0009_p0673c03║頌曰。
B06n0009_p0673c04║纏八無慙愧嫉慳并悔眠及掉舉惛沉
B06n0009_p0673c05║或十加忿覆無慙慳掉舉皆從貪所生
B06n0009_p0673c06║無愧眠惛沉從無明所起嫉忿從瞋起
B06n0009_p0673c07║悔從疑覆諍
B06n0009_p0673c08║論曰。根本煩惱亦名為纏。經說欲貪纏為緣故。然品
B06n0009_p0673c09║類足說有八纏。毘婆沙宗說纏有十。謂於前八更加
B06n0009_p0673c10║忿覆。無慙無愧如前已釋。嫉謂於他諸興盛事令心
B06n0009_p0673d01║不喜。慳謂財法巧施相違令心悋著。悔即惡作。如前
B06n0009_p0673d02║已辯。眠謂令心昧略為性。無有功力執持於身。悔眠
B06n0009_p0673d03║二纏唯取染汙。掉舉惛沉亦如前釋。除瞋及害於情
B06n0009_p0673d04║非情令心憤發說名為忿。隱藏自罪說名為覆。於此
B06n0009_p0673d05║所說十種纏中無慙慳掉舉是貪等流。無愧眠惛沉
B06n0009_p0673d06║是無明等流。嫉忿是瞋等流。悔是疑等流。有說。覆是
B06n0009_p0673d07║貪等流。有說。是無明等流。有說。是俱等流。有知無知
B06n0009_p0673d08║如其次第。餘煩惱垢其相云何。頌曰。
B06n0009_p0673d09║煩惱垢六惱害恨諂誑憍誑憍從貪生
B06n0009_p0673d10║害恨從瞋起惱從見取起諂從諸見生
B06n0009_p0674a01║論曰。惱謂堅執諸有罪事。由此不取如理諫悔。害謂
B06n0009_p0674a02║於他能為逼迫。由此能行打罵等事。恨謂於忿所緣
B06n0009_p0674a03║事中數數尋思結怨不捨。諂謂心曲。由此不能如實
B06n0009_p0674a04║自顯。或矯非撥。或設方便令解不明。誑謂惑他。矯前
B06n0009_p0674a05║已釋。如是六種從煩惱生。穢汙相麤名煩惱垢。於此
B06n0009_p0674a06║六種煩惱垢中。誑憍是貪等流。害恨是瞋等流。惱是
B06n0009_p0674a07║見取等流。諂是諸見等流。如言何曲謂諸惡見。故諂
B06n0009_p0674a08║定是諸見等流。此垢并纏從煩惱起。是故皆立隨煩
B06n0009_p0674a09║惱名。此垢及纏為何所斷。頌曰。
B06n0009_p0674a10║纏無慙愧眠惛掉見修斷餘及煩惱垢
B06n0009_p0674b01║自在故唯修
B06n0009_p0674b02║論曰。且十纏中無慙等五通見修斷。由此通與二部
B06n0009_p0674b03║煩惱相應起故。隨與見此諦所斷相應。即說名為見
B06n0009_p0674b04║此諦所斷。餘嫉慳悔忿覆并垢自在起故唯修所斷。
B06n0009_p0674b05║唯與修斷他力無明共相應故名自在起。此隨煩惱
B06n0009_p0674b06║誰通何性。頌曰。
B06n0009_p0674b07║欲三二餘惡上界皆無記
B06n0009_p0674b08║論曰。欲界所繫眠惛掉三皆通不善無記二性所餘
B06n0009_p0674b09║一切皆唯不善。上二界中隨應所有一切唯是無記
B06n0009_p0674b10║性攝。此隨煩惱誰何界繫。頌曰。
B06n0009_p0674c01║諂誑欲初定三三界餘欲
B06n0009_p0674c02║論曰。諂誑唯在欲界初定。寧知梵世有諂誑耶。以大
B06n0009_p0674c03║梵王匿己情事。現相誑惑馬勝苾芻。此二於前雖已
B06n0009_p0674c04║分別義相關故今復重辯。惛掉憍三通在三界。所餘
B06n0009_p0674c05║一切皆唯在欲。謂十六中五如前辨。所餘十一唯欲
B06n0009_p0674c06║界繫。已辯隨眠及隨煩惱。於中有幾唯在意地。有幾
B06n0009_p0674c07║通依六識地起。頌曰。
B06n0009_p0674c08║見所斷慢眠自在隨煩惱皆唯意地起
B06n0009_p0674c09║餘通依六識
B06n0009_p0674c10║論曰。略說應知。諸見所斷及修所斷。一切慢眠隨煩
B06n0009_p0674d01║惱中自在起者。如是一切皆依意識。依五識身無容
B06n0009_p0674d02║起故。所餘一切通依六識。謂修所斷貪瞋無明及彼
B06n0009_p0674d03║相應諸隨煩惱即无慙愧惛掉及餘大煩惱地法所
B06n0009_p0674d04║攝隨煩惱依六識身皆容起故。如先所辯樂等五受
B06n0009_p0674d05║根。今此所明煩惱隨煩惱。何煩惱等何根相應。於此
B06n0009_p0674d06║先應辯諸煩惱。頌曰。
B06n0009_p0674d07║欲界諸煩惱貪喜樂相應瞋憂苦癡徧
B06n0009_p0674d08║邪見憂及喜疑憂餘五喜一切捨相應
B06n0009_p0674d09║上地皆隨應徧自識諸受
B06n0009_p0674d10║論曰。欲界所繫諸煩惱中。貪喜樂相應。以歡行轉徧
B06n0009_p0675a01║六識故。瞋憂苦相應。以慼行轉徧六識故。無明徧與
B06n0009_p0675a02║前四相應。歡慼行轉徧六識故。邪見通與憂喜相應。
B06n0009_p0675a03║歡慼行轉唯意地故。何緣邪見歡慼行轉。如次先造
B06n0009_p0675a04║罪福業故。疑憂相應。以慼行轉唯意地故。懷猶豫者
B06n0009_p0675a05║求決定知心愁慼故。餘四見慢與喜相應。以歡行轉
B06n0009_p0675a06║唯意地故。已約別相說受相應。就通相說受相應者。
B06n0009_p0675a07║一切皆與捨受相應。以諸隨眠相續斷位勢力衰歇
B06n0009_p0675a08║必住捨受。欲界既爾。上地云何。皆隨所應徧與自地
B06n0009_p0675a09║自識俱起諸受相應。謂若地中具有四識彼一一識
B06n0009_p0675a10║所起煩惱各徧自識諸受相應。若諸地中唯有意識
B06n0009_p0675b01║即彼意識所起煩惱徧與意識諸受相應。上諸地中
B06n0009_p0675b02║識受多少如前已辯。故不別說。已辯煩惱諸受相應。
B06n0009_p0675b03║今次復應辯隨煩惱。頌曰。
B06n0009_p0675b04║諸隨煩惱中嫉悔忿及惱害恨憂俱起
B06n0009_p0675b05║慳喜受相應諂誑及眠覆通憂喜俱起
B06n0009_p0675b06║憍喜樂皆捨餘四徧相應
B06n0009_p0675b07║論曰。隨煩惱中嫉等六種。一切皆與憂根相應。以慼
B06n0009_p0675b08║行轉唯意地故。慳喜相應。以歡行轉唯意地故。歡行
B06n0009_p0675b09║轉者。慳相與貪極相似故。諂誑眠覆憂喜相應。歡慼
B06n0009_p0675b10║行轉唯意地故。歡慼行者。謂或有時以歡喜心而行
B06n0009_p0675c01║諂等。或時有以憂慼心行。憍喜樂相應。歡行唯意故。
B06n0009_p0675c02║在第三靜慮與樂相應。若在下諸地與喜相應。此上
B06n0009_p0675c03║所說諸隨煩惱一切皆與捨受相應。相續斷時皆住
B06n0009_p0675c04║捨故。有通行在唯捨地故。捨於一切相應無遮。譬如
B06n0009_p0675c05║無明徧相應故。餘無慙愧惛沉掉舉四皆徧與五受
B06n0009_p0675c06║相應。前二是大不善地法攝故。後二是大煩惱地法
B06n0009_p0675c07║攝故。所說煩惱隨煩惱中。有依異門。佛說為蓋。今次
B06n0009_p0675c08║應辯。蓋相云何。頌曰。
B06n0009_p0675c09║蓋五唯在欲食治用同故雖二立一蓋
B06n0009_p0675c10║障蘊故唯五
B06n0009_p0675d01║論曰。佛於經中說蓋有五。一欲貪蓋。二瞋恚蓋。三惛
B06n0009_p0675d02║眠蓋。四掉悔蓋。五疑蓋。此中所說惛掉及疑。為如欲
B06n0009_p0675d03║貪瞋恚眠悔唯在欲界。通三界耶。應知此三亦唯在
B06n0009_p0675d04║欲。以契經說如是五種純是圓滿不善聚故。色無色
B06n0009_p0675d05║界無有不善。然此五種純不善故。唯在欲界非色無
B06n0009_p0675d06║色。何故惛眠掉悔二蓋各有二體合立一耶。食治用
B06n0009_p0675d07║同故合立一。食謂所食。亦名資糧。治謂能治。亦名非
B06n0009_p0675d08║食。用謂事用。亦名功能。由此經中作如是說。惛眠雖
B06n0009_p0675d09║二食非食同。何等名為惛眠蓋食。謂五種法。一𧄼瞢。
B06n0009_p0675d10║二不樂。三頻申。四食不平性。五心昧劣性。何等名為
B06n0009_p0676a01║此蓋非食。謂光明想。如是二種事用亦同。謂俱能令
B06n0009_p0676a02║心性沉昧。掉悔雖二食非食同。何等名為掉悔蓋食。
B06n0009_p0676a03║謂四種法。一親里尋。二國土尋。三不死尋。四隨念昔
B06n0009_p0676a04║種種所更戲笑歡娛承奉等事。何等名為此蓋非食。
B06n0009_p0676a05║謂奢摩他。如是二種事用亦同。謂俱能令心不寂靜。
B06n0009_p0676a06║由此說食治用同故惛眠掉悔二合為一。諸煩惱等
B06n0009_p0676a07║皆有蓋義。何故如來唯說此五。唯此於五蘊能為勝
B06n0009_p0676a08║障故。謂貪恚蓋能障戒蘊。惛沉睡眠能障慧蘊。掉舉
B06n0009_p0676a09║惡作能障定蘊。定慧無故於四諦疑。疑故能令乃至
B06n0009_p0676a10║解脫解脫知見皆不得起。故唯此五建立為蓋。若作
B06n0009_p0676b01║如是解釋經意。掉悔理應惛眠前說。以必依定方有
B06n0009_p0676b02║慧生。定障亦應先慧障故。依如是理。有餘師言。此五
B06n0009_p0676b03║蓋中。惛眠掉悔如次能障定蘊慧蘊。由此契經作如
B06n0009_p0676b04║是說。修等持者怖畏惛眠。修擇法者怖畏掉悔。有餘
B06n0009_p0676b05║別說。唯立五因。彼說云何。謂在行位。先於色等種種
B06n0009_p0676b06║境中取可愛憎二種相故。後在住位由先為因。便起
B06n0009_p0676b07║欲貪瞋恚二蓋。此二能障將入定心。由此後時正入
B06n0009_p0676b08║定位於止及觀不能正習。由此便起惛眠掉悔如其
B06n0009_p0676b09║次第障奢摩他毘鉢舍那令不得起。由此於後出定
B06n0009_p0676b10║位中思擇法時疑復為障。故建立蓋唯有此五。今應
B06n0009_p0676c01║思擇。他界徧行及見滅道斷有漏緣諸惑於彼斷位
B06n0009_p0676c02║不知彼所緣。知彼所緣時而彼不斷。如是諸惑斷由
B06n0009_p0676c03║他因。非要徧知所緣故斷。若爾斷惑總由幾因。由四
B06n0009_p0676c04║種因。何等為四。頌曰。
B06n0009_p0676c05║徧知所緣故斷彼能緣故斷彼所緣故
B06n0009_p0676c06║對治起故斷
B06n0009_p0676c07║論曰。且見所斷惑斷由前三因。一由徧知所緣故斷。
B06n0009_p0676c08║謂見苦集斷自界緣。及見滅道斷無漏緣。二由斷彼
B06n0009_p0676c09║能緣故斷。謂見苦集斷他界緣。以自界緣能緣於彼。
B06n0009_p0676c10║能緣若斷彼隨斷故。三由斷彼所緣故斷。謂見滅道
B06n0009_p0676d01║斷有漏緣。以無漏緣能為彼境所緣若斷彼隨斷故。
B06n0009_p0676d02║若修所斷惑斷由後一因。謂但由第四對治起故斷。
B06n0009_p0676d03║以若此品對治道生則此品中諸惑頓斷。何品諸惑
B06n0009_p0676d04║誰為對治。謂上上品所有諸惑。下下品道能為對治。
B06n0009_p0676d05║至下下品所有諸惑。上上品道能為對治。如是義門
B06n0009_p0676d06║後當廣辯。所言對治總有幾種。頌曰。
B06n0009_p0676d07║對治有四種謂斷持遠猒
B06n0009_p0676d08║論曰。諸對治門總有四種。一斷對治。謂無間道。二持
B06n0009_p0676d09║對治。謂此後道。由彼能持此斷得故。三遠分對治。謂
B06n0009_p0676d10║解脫道後所有道。由彼道能令此所斷惑得更遠故。
B06n0009_p0677a01║有餘師說。亦解脫道。以解脫道如彼能令此所斷惑
B06n0009_p0677a02║得更遠故四猒患對治。謂若有道見此界過失深生
B06n0009_p0677a03║猒患。然此對治若欲善說。理實應為如是次第。一猒
B06n0009_p0677a04║患對治。謂緣苦集起加行道。二斷對治。謂緣一切起
B06n0009_p0677a05║無間道。三持對治。謂緣一切起解脫道。四遠分對治。
B06n0009_p0677a06║謂緣一切起勝進道。諸惑永斷為定從何。頌曰。
B06n0009_p0677a07║應知隨所緣可令諸惑斷
B06n0009_p0677a08║論曰。應知諸惑得永斷時。不可令其離相應法。但可
B06n0009_p0677a09║令彼遠離所緣。令於所緣不復生故。斷未來惑理且
B06n0009_p0677a10║可然。容令於境不復生故。過去諸惑云何說斷。若謂
B06n0009_p0677b01║頌說從所緣言意顯徧知所緣故斷。此亦非理。不決
B06n0009_p0677b02║定故。由此應說煩惱等斷定何所從。自相續中煩惱
B06n0009_p0677b03║等斷由得斷故。他相續中諸煩惱等及一切色不染
B06n0009_p0677b04║法斷。由能緣彼自相續中所有諸惑究竟斷故。所言
B06n0009_p0677b05║遠分遠性有幾。頌曰。
B06n0009_p0677b06║遠性有四種謂相治處時如大種尸羅
B06n0009_p0677b07║異方二世等
B06n0009_p0677b08║論曰。傳說。遠性總有四種。一相遠性。如四大種。雖復
B06n0009_p0677b09║俱在一聚中生以相異故亦名為遠二治遠性。如持
B06n0009_p0677b10║犯戒。雖復俱在一身中行以相治故亦名為遠。三處
B06n0009_p0677c01║遠性。如東西海。雖復俱在一世界中方處隔故亦名
B06n0009_p0677c02║為遠。四時遠性。如過未世。雖復俱依一法上立時分
B06n0009_p0677c03║隔故亦名為遠。望何說遠。望現在世。無間已滅及正
B06n0009_p0677c04║生時與現相隣。如何名遠。由世性別故得遠名。非久
B06n0009_p0677c05║曾當方得名遠。若爾現在亦應得遠名。以望去來世
B06n0009_p0677c06║性亦別故。若謂去來法無作用離作用故名為遠者。
B06n0009_p0677c07║諸無為法作用既無。云何名近。若謂由現徧得無為
B06n0009_p0677c08║故名近者。去來二世例亦應然。虛空無為如何名近。
B06n0009_p0677c09║若謂過未更互相望由隔現在故名為遠。現望二世
B06n0009_p0677c10║俱極相隣。無為無隔故皆近者。則應去來隣現在世。
B06n0009_p0677d01║相望有隔故具二名。不應一向說名為遠。若依正理
B06n0009_p0677d02║應說去來離法自相故名為遠。未來未得法自相故。
B06n0009_p0677d03║過去已捨法自相故。等言為明舉事未盡。前言惑斷
B06n0009_p0677d04║由治道生。道勝進時所斷諸惑為再斷不。所得離繫
B06n0009_p0677d05║有重得耶。頌曰。
B06n0009_p0677d06║諸惑無再斷離繫有重得謂治生得果
B06n0009_p0677d07║練根六時中
B06n0009_p0677d08║論曰。諸惑若得彼能斷道。即由彼道此惑頓斷。必無
B06n0009_p0677d09║後時再斷惑義。所得離繫雖無隨道漸勝進理。而道
B06n0009_p0677d10║進時。容有重起。彼勝得義。所言重得總有幾時。總有
B06n0009_p0678a01║六時。何等為六。謂治道起得果練根。治道起時。謂解
B06n0009_p0678a02║脫道。得果時者。謂得預流一來不還阿羅漢果。練根
B06n0009_p0678a03║時者。謂轉根時。此六時中諸惑離繫隨道勝進重起
B06n0009_p0678a04║勝得。然諸離繫隨應當知。有具六時起勝得者。乃至
B06n0009_p0678a05║亦在唯具二時。謂欲界繫見四諦斷及色無色見三
B06n0009_p0678a06║諦斷所有離繫具六時得。色無色界見道諦斷所有
B06n0009_p0678a07║離繫唯五時得。由治生時即得果故。不應於此分為
B06n0009_p0678a08║二時。欲界修斷五品離繫亦五時得。除預流果。第六
B06n0009_p0678a09║離繫唯四時得。謂於前五又除一時。得果治生時無
B06n0009_p0678a10║異故。第七八品亦四時得。得果四中除前二故。第九
B06n0009_p0678b01║離繫唯三時得。謂於前四又除一時。亦治生時即得
B06n0009_p0678b02║果故。色無色界修所斷中。唯除有頂第九離繫所餘
B06n0009_p0678b03║離繫亦三時得。得果四中除前三故。有頂第九唯二
B06n0009_p0678b04║時得。謂前三內又除一時。亦治生時即得果故。如是
B06n0009_p0678b05║且就容有理說。以利根者前諸位中一一皆除練根
B06n0009_p0678b06║得故。諸有超越入聖道者隨應有除預流等故。即諸
B06n0009_p0678b07║離繫彼彼位中得徧知名。徧知有二。一智徧知。二斷
B06n0009_p0678b08║徧知。智徧知者。謂無漏智。斷徧知者。謂即諸斷。此於
B06n0009_p0678b09║果上立因名故。為一切斷立一徧知。不爾。云何。頌曰。
B06n0009_p0678b10║斷徧知有九欲初二斷一二各一合三
B06n0009_p0678c01║上界三亦爾餘五順下分色一切斷三
B06n0009_p0678c02║論曰。諸斷總立九種徧知。謂三界繫見諦所斷煩惱
B06n0009_p0678c03║等斷立六徧知。所餘三界修道所斷煩惱等斷立三
B06n0009_p0678c04║徧知。且三界繫見諦所斷煩惱等斷立六云何。謂欲
B06n0009_p0678c05║界繫初二部斷立一徧知。初二部言即顯見苦見集
B06n0009_p0678c06║所斷。次二部斷各立一徧知。次二部言顯見滅道斷。
B06n0009_p0678c07║如是欲界見諦所斷煩惱等斷立三徧知。如欲界三
B06n0009_p0678c08║上界亦爾。謂色無色二界所繫。亦初二斷一二各一
B06n0009_p0678c09║合三。是見苦集見滅見道所斷法斷合立三義。如是
B06n0009_p0678c10║名為三界見諦所斷法斷六種徧知。餘三界繫修道
B06n0009_p0679d01║所斷煩惱等斷立三云何。謂欲界繫修道所斷煩惱
B06n0009_p0679d02║等斷立一徧知。應知即是五順下分結盡徧知。并前
B06n0009_p0679d03║立故。色界所繫修道所斷煩惱等斷立一徧知。應知
B06n0009_p0679d04║此即是色愛盡徧知。無色界繫修道所斷煩惱等斷
B06n0009_p0679d05║立一徧知。即一切結永盡徧知。此亦并前合立一故。
B06n0009_p0679d06║如是名為三界修道所斷法斷三種徧知。以何因緣
B06n0009_p0679d07║色無色界修道所斷煩惱等斷別立徧知非見所斷。
B06n0009_p0679d08║以修所斷治不同故。如是所立九種徧知。應辯於中
B06n0009_p0679d09║幾何道果。頌曰。
B06n0009_p0679d10║於中忍果六餘三是智果未至果一切
B06n0009_p0680a01║根本五或八無色邊果一三根本亦爾
B06n0009_p0680a02║俗果二聖九法智三類二法智品果六
B06n0009_p0680a03║類智品果五
B06n0009_p0680a04║論曰。於此九中且應先辯與忍智道為果差別。忍果
B06n0009_p0680a05║有六。謂三界繫見斷法斷六種徧知。智果有三。謂順
B06n0009_p0680a06║下分色愛一切結盡徧知。由此三徧知是修道果故。
B06n0009_p0680a07║如何忍果說為徧知。諸忍皆是智眷屬故。如王眷屬
B06n0009_p0680a08║假立王名。或忍與智同一果故。今次應辯與靜慮地
B06n0009_p0680a09║眷屬根本為果差別。未至靜慮果具有九。謂此為依
B06n0009_p0680a10║能斷三界見修所斷煩惱等故。根本靜慮果五或八。
B06n0009_p0680b01║所言五者。毗婆沙師說。根本地唯能永斷色無色攝
B06n0009_p0680b02║煩惱等故。欲界所繫煩惱等斷彼唯許是未至果故。
B06n0009_p0680b03║所言八者。尊者妙音說。根本地亦與欲界諸煩惱等
B06n0009_p0680b04║為斷對治。諸有先離欲界染者。依根本地入見諦時。
B06n0009_p0680b05║於欲界繫見斷法斷許別道引無漏得故。由此亦是
B06n0009_p0680b06║彼見道果。除順下分結盡徧知。以彼唯是未至果故。
B06n0009_p0680b07║無容修彼斷對治故。中間靜慮如根本說。今次應辯
B06n0009_p0680b08║與無色地眷屬根本為果差別。無色邊地果唯有一。
B06n0009_p0680b09║謂依空處近分地道得色愛盡徧知果故。前三根本
B06n0009_p0680b10║果亦唯一。謂依無色前三根本得一切盡徧知果故。
B06n0009_p0680c01║今次應辯與世俗道及諸聖道為果差別。俗道果二。
B06n0009_p0680c02║謂俗道力唯能獲得順下分盡及色愛盡徧知果故。
B06n0009_p0680c03║聖道果九。謂聖道力徧能永斷三界法故。今次應辯
B06n0009_p0680c04║與法類智為果差別。法智果三。謂法智力能斷三界
B06n0009_p0680c05║修所斷故得後三果類智果二。謂類智力但能永斷
B06n0009_p0680c06║色無色界修所斷故。得後二果。今次應辯與法類智
B06n0009_p0680c07║同品諸道為果差別。法智品果六。謂即是前法智法
B06n0009_p0680c08║忍所得六果。類智品果五。謂即是前類智類忍所得
B06n0009_p0680c09║五果。品言通攝智及忍故。何故一一斷不別立徧知。
B06n0009_p0680c10║唯就如前九位建立。頌曰。
B06n0009_p0680d01║得無漏斷得及缺第一有滅雙因越界
B06n0009_p0680d02║故立九徧知
B06n0009_p0680d03║論曰。有漏法斷雖多體位。而四緣故立九徧知。且由
B06n0009_p0680d04║三緣立六忍果。謂得無漏離繫得故。缺有頂故。滅雙
B06n0009_p0680d05║因故。諸斷要具如是三緣立徧知名。闕則不爾。如異
B06n0009_p0680d06║生位有滅雙因無無漏斷得。未缺有頂故。雖亦得斷
B06n0009_p0680d07║不名徧知。若聖位中從入見諦至苦類忍現行以前。
B06n0009_p0680d08║雖有已得無漏斷得未缺有頂未滅雙因。至苦類智
B06n0009_p0680d09║集法忍位。雖亦缺有頂猶未滅雙因。未滅見集斷諸
B06n0009_p0680d10║徧行因故。至後法智類智位中諸所得斷。三緣具故。
B06n0009_p0681a01║於一一位建立徧知。具由四緣立三智果。謂於前三
B06n0009_p0681a02║加越界故。言越界者。謂此界中煩惱等法皆令離故。
B06n0009_p0681a03║有立離俱繫亦是一緣故。立徧知緣總有五種。離俱
B06n0009_p0681a04║繫者。謂此雖斷未立徧知。要離所餘緣此境。惑方可
B06n0009_p0681a05║建立。此離俱繫與滅雙因及越界緣。用無別故。雖義
B06n0009_p0681a06║有異而不別說。雖諸越界位皆滅雙因而滅雙因時
B06n0009_p0681a07║非皆越界故。滅雙因外別立越界緣。滅三地雙因未
B06n0009_p0681a08║立徧知故。誰成就幾徧知。頌曰。
B06n0009_p0681a09║住見諦位無或成一至五修成六一二
B06n0009_p0681a10║無學唯成一
B06n0009_p0681b01║論曰。異生定無成徧知理。若諸聖者住見諦位。從初
B06n0009_p0681b02║乃至集法忍時。於諸徧知亦未成就。至集法智集類
B06n0009_p0681b03║忍時唯成就一。至集類智滅法忍時便成就二。至滅
B06n0009_p0681b04║法智滅類忍時便成就三。至滅類智道法忍時便成
B06n0009_p0681b05║就四。至道法智道類忍時便成就五。住修道位道類
B06n0009_p0681b06║智為初。乃至未得全離欲界染及離欲退皆成就六。
B06n0009_p0681b07║至全離欲色愛未盡。或先離欲彼道類智未起色盡
B06n0009_p0681b08║勝果道前。唯成一徧知。謂順下分盡。從色愛盡及無
B06n0009_p0681b09║學位起色纏退亦一如前。有色愛者從色愛永盡先
B06n0009_p0681b10║離色者從起色盡道至未全離無色愛前成下分盡
B06n0009_p0681c01║色愛盡二。從無學退起無色纏成二徧知。名如前說。
B06n0009_p0681c02║住無學位唯成就一。謂一切結永盡徧知。何緣不還
B06n0009_p0681c03║阿羅漢果總集諸斷立一徧知。頌曰。
B06n0009_p0681c04║越界得果故二處集徧知
B06n0009_p0681c05║論曰。具二緣故。於一切斷總集建立為一徧知。一者
B06n0009_p0681c06║越界。二者得果。唯彼兩位具足二緣。故彼徧知總集
B06n0009_p0681c07║為一。誰捨誰得幾種徧知。頌曰。
B06n0009_p0681c08║捨一二五六得亦然除五
B06n0009_p0681c09║論曰。言捨一者。謂從無學及色愛盡全離欲退。言捨
B06n0009_p0681c10║二者。謂諸不還從色愛盡起欲纏退。及彼獲得阿羅
B06n0009_p0681d01║漢時。言捨五者。謂先離欲後入見諦道類智時得下
B06n0009_p0681d02║分盡捨前五故。言捨六者。謂未離欲所有聖者得離
B06n0009_p0681d03║欲時。得亦然者。謂有得一得二得六。唯除得五。言得
B06n0009_p0681d04║一者。謂得未得。及從無學起色纏退。言得二者。謂從
B06n0009_p0681d05║無學起無色界諸纏退時。言得六者。謂退不還。因辯
B06n0009_p0681d06║隨眠分別斷竟。
B06n0009_p0681d10║冠導阿毘達磨俱舍論卷第二十一（說一切有部）
B06n0009_p0682a01║音釋
B06n0009_p0682a02║邏（魯果切巡也）。惛（呼昆切蒙昧也）。憤（房吻切怒也）。慼（七迹切憂也）。𧄼瞢（𧄼澄
B06n0009_p0682a03║應切瞢莫鄧切𧄼瞢不明也）。
B06n0009_p0682a04║
B06n0009_p0682a05║
B06n0009_p0682a06║
B06n0009_p0682a07║
B06n0009_p0682a08║勘文者　瀨邊惠燈
B06n0009_p0682a09║杉原春洞