B06n0009_p0682d01║冠導阿毗達磨俱舍論卷第二十二
B06n0009_p0682d02║尊者世親造
B06n0009_p0682d03║唐三藏法師玄奘奉詔譯
B06n0009_p0682d04║扶桑雒陽比丘旭雅編輯
B06n0009_p0682d05║分別賢聖品第六之一
B06n0009_p0682d06║如是已說煩惱等斷於九勝位得徧知名。然斷必由
B06n0009_p0682d07║道力故得。此所由道其相云何。頌曰。
B06n0009_p0682d08║已說煩惱斷由見諦修故見道唯無漏
B06n0009_p0682d09║修道通二種
B06n0009_p0682d10║論曰。前已廣說諸煩惱斷由見諦道及修道故。道唯
B06n0009_p0682d11║無漏亦有漏耶。見道應知唯是無漏。修道通二。所以
B06n0009_p0683a01║者何。見道速能治三界故。頓斷九品見所斷故。非世
B06n0009_p0683a02║間道有此堪能。故見位中道唯無漏。修道有異故通
B06n0009_p0683a03║二種。如向所言。由見諦故。此所見諦其相云何。頌曰。
B06n0009_p0683a04║諦四先已說謂苦集滅道彼自體亦然
B06n0009_p0683a05║次第隨現觀
B06n0009_p0683a06║論曰。諦有四種。名先已說。於何處說。謂初品中分別
B06n0009_p0683a07║有漏無漏法處。彼如何說。謂彼頌言。無漏謂聖道。此
B06n0009_p0683a08║說道諦。擇滅謂離繫。此說滅諦。及苦集世間。此說苦
B06n0009_p0683a09║集諦。四諦次第如彼說耶。不爾。云何。如今所列。一苦
B06n0009_p0683a10║二集三滅四道。四諦自體亦有異耶。不爾。云何。如先
B06n0009_p0683b01║所辯。為顯體同彼故說亦然聲。四諦何緣如是次第。
B06n0009_p0683b02║隨現觀位先後而說。謂現觀中先所觀者便在先說。
B06n0009_p0683b03║若異此者應先說因後方說果。然或有法說次隨生。
B06n0009_p0683b04║如念住等。或復有法說次隨便。如正勝等。謂此中無
B06n0009_p0683b05║決定理趣起。如是欲先斷已生後遮未生。但隨言便。
B06n0009_p0683b06║今說四諦隨瑜伽師現觀位中先後次第。何緣現觀
B06n0009_p0683b07║次第必然。加行位中如是觀故。何緣加行必如是觀。
B06n0009_p0683b08║謂若有法是愛著處能作逼惱。為求脫因。此法理應
B06n0009_p0683b09║最初觀察。故修行者加行位中最初觀苦。苦即苦諦。
B06n0009_p0683b10║次復觀苦以誰為因。便觀苦因。因即集諦。次復觀苦
B06n0009_p0683c01║以誰為滅。便觀苦滅。滅即滅諦。後觀苦滅以誰為道。
B06n0009_p0683c02║便觀滅道。道即道諦。如見病已次尋病因。續思病愈
B06n0009_p0683c03║後求良藥。契經亦說諦次第喻。何契經說。謂良醫經。
B06n0009_p0683c04║如彼經言。夫醫王者。謂具四德能拔毒箭。一善知病
B06n0009_p0683c05║狀。二善知病因。三善知病愈。四善知良藥。如來亦爾
B06n0009_p0683c06║為大醫王如實了知苦集滅道。故加行位如是次觀。
B06n0009_p0683c07║現觀位中次第亦爾。由加行力所引發故。如已觀地
B06n0009_p0683c08║縱馬奔馳。此現觀名為目何義。應知此目現等覺義。
B06n0009_p0683c09║何緣說此唯是無漏。對向涅槃正覺境故。此覺真淨
B06n0009_p0683c10║故得正名。應知此中果性取蘊名為苦諦。因性取蘊
B06n0009_p0683d01║名為集諦。是能集故。由此苦集因果性分。名雖有殊
B06n0009_p0683d02║非物有異。滅道二諦物亦有殊。何義經中說為聖諦。
B06n0009_p0683d03║是聖者諦故得聖名。於非聖者此豈成妄。於一切是
B06n0009_p0683d04║諦性無顛倒故。然唯聖者實見非餘。是故經中但名
B06n0009_p0683d05║聖諦。非非聖諦顛倒見故。如有頌言。聖者說是樂。非
B06n0009_p0683d06║聖說為苦。聖者說為苦。非聖說是樂。有餘師說。二唯
B06n0009_p0683d07║聖諦。餘二通是聖非聖諦。唯受一分是苦自體。所餘
B06n0009_p0683d08║並非。如何可言諸有漏行皆是苦諦。頌曰。
B06n0009_p0683d09║苦由三苦合如所應一切可意非可意
B06n0009_p0683d10║餘有漏行法
B06n0009_p0684a01║論曰。有三苦性。一苦苦性。二行苦性。三壞苦性。諸有
B06n0009_p0684a02║漏行如其所應與此三種苦性合故。皆是苦諦。亦無
B06n0009_p0684a03║有失。此中可意有漏行法與壞苦合故名為苦。諸非
B06n0009_p0684a04║可意有漏行法與苦苦合故名為苦。除此所餘有漏
B06n0009_p0684a05║行法與行苦合故名為苦。何謂為可意非可意餘。謂
B06n0009_p0684a06║樂等三受如其次第由三受力令順樂受等諸有漏
B06n0009_p0684a07║行得可意等名。所以者何。若諸樂受由壞成苦性。如
B06n0009_p0684a08║契經言。諸樂受生時樂住時樂壞時苦。若諸苦受由
B06n0009_p0684a09║體成苦性。如契經言。諸苦受生時苦住時苦。不苦不
B06n0009_p0684a10║樂受由行成苦性。眾緣造故。如契經言。若非常即是
B06n0009_p0684b01║苦。如受順受諸行亦然。有餘師釋。苦即苦性名苦苦
B06n0009_p0684b02║性。如是乃至行即苦性名行苦性。應知此中說可意
B06n0009_p0684b03║非可意為壞苦苦苦者。由不共故。理實一切行苦故
B06n0009_p0684b04║苦。此唯聖者所能觀見。故有頌言。如以一睫毛。置掌
B06n0009_p0684b05║人不覺。若置眼睛上。為損及不安。愚夫如手掌。不覺
B06n0009_p0684b06║行苦睫。智者如眼睛。緣極生猒怖。以諸愚夫於無間
B06n0009_p0684b07║獄受劇苦蘊生苦怖心。不如眾聖於有頂蘊。道諦亦
B06n0009_p0684b08║應是行苦攝。有為性故。道諦非苦。違逆聖心是行苦
B06n0009_p0684b09║相。非聖道起違逆聖心。由此能引眾苦盡故。若觀諸
B06n0009_p0684b10║有為涅槃寂靜者。亦由先見彼法是苦後觀彼滅以
B06n0009_p0684c01║為寂靜故。有為言唯顯有漏。若諸法中亦許有樂。何
B06n0009_p0684c02║緣但說苦為聖諦。有一類釋。由樂少故。如置綠豆烏
B06n0009_p0684c03║豆聚中。以少從多名烏豆聚。誰有智者瀝水澆癰有
B06n0009_p0684c04║少樂生計癰為樂。有餘於此以頌釋言。能為苦因故。
B06n0009_p0684c05║能集眾苦故。有苦希彼故。說樂亦名苦。理實應言。聖
B06n0009_p0684c06║者觀察諸有及樂體皆是苦。以就行苦同一味故。由
B06n0009_p0684c07║此立苦為諦非樂。如何亦觀樂受為苦。由性非常違
B06n0009_p0684c08║聖心故。如以苦相觀色等時非彼苦相一如苦受。有
B06n0009_p0684c09║謂。樂受是苦因故。諸聖亦觀彼為苦者。此釋非理。能
B06n0009_p0684c10║為苦因是集行相。豈關於苦。又諸聖者生色無色。緣
B06n0009_p0684d01║彼如何有苦想轉。非彼諸蘊為苦受因。又經復說行
B06n0009_p0684d02║苦何用。若由非常觀樂為苦。非常苦觀行相何別。生
B06n0009_p0684d03║滅法故觀為非常。違聖心故觀之為苦。但見非常知
B06n0009_p0684d04║違聖心故非常行相能引苦行相。有餘部師作如是
B06n0009_p0684d05║執。定無實樂受唯是苦。云何知然。由教理故。云何由
B06n0009_p0684d06║教。如世尊言。諸所有受無非是苦。又契經言。汝應以
B06n0009_p0684d07║苦觀於樂受。又契經言。於苦謂樂名為顛倒。云何由
B06n0009_p0684d08║理。以諸樂因皆不定故。謂諸所有衣服飲食冷煖等
B06n0009_p0684d09║事。諸有情類許為樂因。此若非時過量受用便能生
B06n0009_p0684d10║苦。復成苦因不應樂因。於增盛位或雖平等但由非
B06n0009_p0685a01║時便成苦因能生於苦。故知衣等本是苦因。苦增盛
B06n0009_p0685a02║時其相方顯。威儀易脫理亦應然。又治苦時方起樂
B06n0009_p0685a03║覺。及苦易脫樂覺乃生。謂若未遭飢渴寒熱疲欲等
B06n0009_p0685a04║苦所逼迫時。不於樂因生於樂覺。故於對治重苦因
B06n0009_p0685a05║中。愚夫𡚶計此能生樂。實無決定能生樂因。苦易脫
B06n0009_p0685a06║中愚夫謂樂。如荷重擔暫易肩等。故受唯苦。定無實
B06n0009_p0685a07║樂。對法諸師言樂實有。此言應理。云何知然。且應反
B06n0009_p0685a08║徵撥無樂者何名為苦。若謂逼迫既有適悅有樂應
B06n0009_p0685a09║成。若謂損害既有饒益有樂應成。若謂非愛既有可
B06n0009_p0685a10║愛有樂應成。若謂可愛體非成實。以諸聖者於離染
B06n0009_p0685b01║時可愛復成非可愛故。不爾。可愛聖離染時。由異門
B06n0009_p0685b02║觀為非愛故。謂若有受自相可愛。此受未嘗成非可
B06n0009_p0685b03║愛。然諸聖者於離染時。以餘行相猒患此受。謂觀此
B06n0009_p0685b04║受是放逸處。要由廣大功力所成變壞無常故非可
B06n0009_p0685b05║愛。非彼自相是非愛法。若彼自體是非可愛不應於
B06n0009_p0685b06║中有起愛者。若不起愛於離染時聖者不應以餘行
B06n0009_p0685b07║相觀察樂受深生猒患。故由自相有實樂受。然世尊
B06n0009_p0685b08║言諸所有受無非苦者。佛自釋通。如契經言。佛告慶
B06n0009_p0685b09║喜。我依諸行皆是無常。及諸有為皆是變壞。密作是
B06n0009_p0685b10║說。諸所有受無非是苦。故知此經不依苦苦作如是
B06n0009_p0685c01║說。若由自相諸受皆苦。何緣慶喜作是問言。佛於餘
B06n0009_p0685c02║經說有三受。謂樂及苦不苦不樂。依何密意此經復
B06n0009_p0685c03║言諸所有受無非是苦。慶喜但應作如是問。依何密
B06n0009_p0685c04║意說有三受。世尊亦應但作是答。我依此密意故說
B06n0009_p0685c05║有三受。經中既無如是問答。故由自相實有三受。世
B06n0009_p0685c06║尊既言我密意說諸所有受無非是苦。即已顯示此
B06n0009_p0685c07║所說經依別意說非真了義。又契經言。汝應以苦觀
B06n0009_p0685c08║樂受者。應知此經意顯樂受有二種性。一有樂性。謂
B06n0009_p0685c09║此樂受依自相門是可愛故。二有苦性。謂依異門亦
B06n0009_p0685c10║是無常變壞法故。然觀樂時能為繫縛。諸有貪者噉
B06n0009_p0685d01║此味故。若觀苦時能令解脫。如是觀者得離貪故。佛
B06n0009_p0685d02║以觀苦能令解脫故。勸有情觀樂為苦。如何知此自
B06n0009_p0685d03║相是樂。如有頌曰。諸佛正徧覺。知諸行非常。及有為
B06n0009_p0685d04║變壞。故說受皆苦。又契經言於苦謂樂名顛倒者。此
B06n0009_p0685d05║別意說。以諸世間於諸樂受妙欲諸有一分樂中一
B06n0009_p0685d06║向計樂故成顛倒。謂諸樂受若依異門亦有苦性。然
B06n0009_p0685d07║諸世間唯觀為樂故成顛倒。諸妙欲境樂少苦多。唯
B06n0009_p0685d08║觀為樂故成顛倒。諸有亦然。故不由此能證樂受無
B06n0009_p0685d09║實理成。若受自相實皆苦者。佛說三受有何勝利。若
B06n0009_p0685d10║謂世尊隨俗說者。不應正理。以世尊言我密說受無
B06n0009_p0686a01║非苦故。又於觀五受說如實言故。謂契經說。所有樂
B06n0009_p0686a02║根所有喜根應知此二皆是樂受。乃至廣說。復作是
B06n0009_p0686a03║說。若以正慧如實觀見如是五根三結永斷。乃至廣
B06n0009_p0686a04║說。又佛如何於一苦受。隨順世俗分別說三。若謂世
B06n0009_p0686a05║間於下上中苦。如其次第起樂等三覺。佛隨順彼說
B06n0009_p0686a06║樂等三。理亦不然。樂亦三故。應於下等三苦唯起上
B06n0009_p0686a07║等樂覺。又受殊勝香味觸等所生樂時。有何下苦而
B06n0009_p0686a08║世於中起樂受覺。若許爾時有下苦者。如是下苦已
B06n0009_p0686a09║滅未生。世應爾時有極樂覺。此位眾苦都無有故。受
B06n0009_p0686a10║欲樂時徵問亦爾。又下品受現在前時。許受分明猛
B06n0009_p0686b01║利可取。許中品受現在前時與此相違。如何應理。又
B06n0009_p0686b02║下三定說有樂故。應有下苦。以上諸地說有捨故。應
B06n0009_p0686b03║有中苦。定勝苦增。豈應正理。故不應依下等三苦如
B06n0009_p0686b04║次建立樂等三受。又契經說。佛告大名。若色一向是
B06n0009_p0686b05║苦非樂非樂所隨。乃至廣說。故知定有少分實樂。如
B06n0009_p0686b06║是且辯彼所引教顯無實樂為證不成。所立理言亦
B06n0009_p0686b07║不成證。且以諸樂因皆不定故者。此非正理。迷因義
B06n0009_p0686b08║故。謂觀所依分位差別諸外境界方為樂因或為苦
B06n0009_p0686b09║因。非唯外境。若此外境至此所依如是分位能為樂
B06n0009_p0686b10║因。未嘗至此不為樂因。是故樂因非不決定。如世間
B06n0009_p0686c01║火觀所煮炙分位差別為美熟因。或為違因非唯彼
B06n0009_p0686c02║火。若此次時說熟於非由異門可愛聖離染未嘗至
B06n0009_p0686c03║此非美熟因故。美為樂覺設許治苦時亦爾。決定欲
B06n0009_p0686c04║成。又三靜慮中樂已豈不定。欲因無時能生苦說二
B06n0009_p0686c05║彼所說要治苦時起樂覺者。准前已破。謂苦對為香
B06n0009_p0686c06║味觸等所生樂時。對治何苦而世於中起於樂覺。設
B06n0009_p0686c07║許爾時治麤苦者。此能治苦已滅未生。爾時轉應生
B06n0009_p0686c08║極樂覺。又靜慮樂治何故生。如是等破准前應說。又
B06n0009_p0686c09║彼所說苦易脫中樂覺乃生如易肩者。此身分位實
B06n0009_p0686c10║能生樂。乃至身如是分位未滅前必有樂生。滅則不
B06n0009_p0686d01║爾。若異此者此位後時樂應轉增。苦漸微故。如是易
B06n0009_p0686d02║脫身四威儀生樂解勞應知亦爾。若先無苦於最後
B06n0009_p0686d03║時何為欻然生於苦覺。由身變易分位別故。如酒等
B06n0009_p0686d04║後時有甘醋味起。是故樂受實有理成。由此定知。諸
B06n0009_p0686d05║有漏行三苦合故如應名苦。即苦行體亦名集諦。此
B06n0009_p0686d06║說必定違越契經。契經唯說愛為集故。經就勝故說
B06n0009_p0686d07║愛為集。理實所餘亦是集諦。如是理趣由何證知。餘
B06n0009_p0686d08║契經中亦說餘故。如薄伽梵伽他中言。業愛及無明。
B06n0009_p0686d09║為因招後行。令諸有相續。名補特伽羅。又契經說五
B06n0009_p0686d10║種種子。此即別名說有取識。又彼經說置地界中。此
B06n0009_p0687a01║即別名說四識住。故經所說是密意言。阿毘達磨依
B06n0009_p0687a02║法相說。然經中說愛為集者。偏說起因。伽他中說業
B06n0009_p0687a03║愛無明皆為因者。具說生起及彼因因。云何知爾。業
B06n0009_p0687a04║為生因愛為起因。經所說故。又彼經中次第顯示後
B06n0009_p0687a05║行等有因有緣有緒故。為別建立種子及田說有取
B06n0009_p0687a06║識及四識住。故非唯愛為集諦體。何法名生。何法名
B06n0009_p0687a07║起。界趣生等品類差別自體出現。說名為生。若無差
B06n0009_p0687a08║別後有相續。說名為起。業與有愛如其次第為彼二
B06n0009_p0687a09║因。譬如種子與穀麥等別種類芽為能生因。水與一
B06n0009_p0687a10║切無差別芽為能起因。業及有愛為生起因。應知亦
B06n0009_p0687b01║爾。愛為起因何理為證。離愛後有必不起故。謂有愛
B06n0009_p0687b02║離愛二俱命終。唯見有愛者後有更起。由此理證愛
B06n0009_p0687b03║為起因。起有起無定隨愛故。又由愛故相續趣後。現
B06n0009_p0687b04║見若於是處有愛。則心相續數趣於彼。由此比知。以
B06n0009_p0687b05║有愛故能令相續馳趣後有。又取後身。更無有法封
B06n0009_p0687b06║執堅著如貪愛者。如蓽豆屑於澡浴時和水塗身至
B06n0009_p0687b07║乾燥位著身難離餘無以加。如是無有餘為因法執
B06n0009_p0687b08║取後身如我愛者。由此理證愛為起因。如是世尊說
B06n0009_p0687b09║諦有四。餘經復說。諦有二種。一世俗諦。二勝義諦。如
B06n0009_p0687b10║是二諦。其相云何。頌曰。
B06n0009_p0687c01║彼覺破便無慧析餘亦爾如瓶水世俗
B06n0009_p0687c02║異此名勝義
B06n0009_p0687c03║論曰。若彼物覺彼破便無。彼物應知名世俗諦。如瓶
B06n0009_p0687c04║被破為碎瓦時瓶覺則無。衣等亦爾。又若有物以慧
B06n0009_p0687c05║析除彼覺便無亦是世俗。如水被慧析色等時水覺
B06n0009_p0687c06║則無。火等亦爾。即於彼物未破析時以世想名施設
B06n0009_p0687c07║為彼。施設有故名為世俗。依世俗理說有瓶等。是實
B06n0009_p0687c08║非虛名世俗諦。若物異此名勝義諦。謂彼物覺彼破
B06n0009_p0687c09║不無及慧析餘彼覺仍有。應知彼物名勝義諦。如色
B06n0009_p0687c10║等物碎至極微。或以勝慧析除味等。彼覺恒有。愛等
B06n0009_p0687d01║亦然。此真實有故名勝義。依勝義理說有色等。是實
B06n0009_p0687d02║非虛名勝義諦。先䡄範師作如是說。如出世智及此
B06n0009_p0687d03║後得世間正智所取諸法名勝義諦。如此餘智所取
B06n0009_p0687d04║諸法名世俗諦。已辯諸諦。應說云何方便勤修趣見
B06n0009_p0687d05║諦道。頌曰。
B06n0009_p0687d06║將趣見諦道應住戒勤修聞思修所成
B06n0009_p0687d07║謂名俱義境
B06n0009_p0687d08║論曰。諸有發心將趣見諦。應先安住清淨尸羅然後
B06n0009_p0687d09║勤修聞所成等。謂先攝受順見諦聞。聞已勤求所聞
B06n0009_p0687d10║法義。聞法義已無倒思惟。思已方能依定修習。行者
B06n0009_p0688a01║如是住戒勤修。依聞所成慧起思所成慧。依思所成
B06n0009_p0688a02║慧起修所成慧。此三慧相差別云何。毘婆沙師謂。三
B06n0009_p0688a03║慧相緣名俱義。如次有別。聞所成慧唯緣名境。未能
B06n0009_p0688a04║捨文而觀義故。思所成慧緣名義境。有時由文引義。
B06n0009_p0688a05║有時由義引文。未全捨文而觀義故。修所成慧唯緣
B06n0009_p0688a06║義境。已能捨文唯觀義故。譬若有人浮𣸧駛水。曾未
B06n0009_p0688a07║學者不捨所依。曾學未成或捨或執。曾善學者不待
B06n0009_p0688a08║所依。自力浮渡。三慧亦爾。有言。若爾思慧不成。謂此
B06n0009_p0688a09║既通緣名緣義。如次應是聞修所成。今詳三相無過
B06n0009_p0688a10║別者。謂修行者依聞至教所生勝慧名聞所成。依思
B06n0009_p0688b01║正理所生勝慧名思所成。依修等持所生勝慧名修
B06n0009_p0688b02║所成。說所成言顯三勝慧是聞思等三因所成。猶如
B06n0009_p0688b03║世間於命牛等如次說是食草所成。諸有欲於修精
B06n0009_p0688b04║勤學者。如何淨身器令修速成。頌曰。
B06n0009_p0688b05║具身心遠離無不足大欲謂已得未得
B06n0009_p0688b06║多求名所無治相違界三無漏無貪性
B06n0009_p0688b07║四聖種亦爾前三唯喜足三生具後業
B06n0009_p0688b08║為治四愛生我所我事欲暫息永除故
B06n0009_p0688b09║論曰。身器清淨畧由三因。何等謂三因。一身心遠離。
B06n0009_p0688b10║二喜足少欲。三住四聖種。身遠離者。離相雜住。心遠
B06n0009_p0688c01║離者。離不善尋。此二易可成。由喜足少欲。言喜足者
B06n0009_p0688c02║無不喜足。少欲者無大欲。所無二種差別云何。對法
B06n0009_p0688c03║諸師咸作是說。於已得妙衣服等更多求名不喜足。
B06n0009_p0688c04║於未得妙衣等多希求名大欲。豈不更求亦緣未得。
B06n0009_p0688c05║此二差別便應不成。是故此中應作是說。於所已得
B06n0009_p0688c06║不妙不多悵望不歡名不喜足。於所未得衣服等事
B06n0009_p0688c07║求妙求多名為大欲。喜足少欲能治此故與此相違
B06n0009_p0688c08║應知差別。喜足少欲通三界無漏。所治二種唯欲界
B06n0009_p0688c09║所繫。喜足少欲體是無貪。所治二種欲貪為性。能生
B06n0009_p0688c10║眾聖故名聖種。四聖種體亦是無貪。四中前三體唯
B06n0009_p0688d01║喜足。謂於衣服飲食臥具。隨所得中皆生喜足。第四
B06n0009_p0688d02║聖種謂樂斷修。如何亦用無貪為體。以能棄捨有欲
B06n0009_p0688d03║貪故。為顯何義立四聖種。以諸弟子捨俗生具及俗
B06n0009_p0688d04║事業。為求解脫歸佛出家。法王世尊愍彼安立助道
B06n0009_p0688d05║二事。一者生具。二者事業。前三即是助道生具。最後
B06n0009_p0688d06║即是助道事業。汝等若能依前生具作後事業解脫
B06n0009_p0688d07║非久。何故安立如是二事。為欲對治四種愛生故。契
B06n0009_p0688d08║經言。苾芻諦聽。愛因衣服應生時生。應住時住。應執
B06n0009_p0688d09║時執。如是愛因飲食臥具及有無有。皆如是說。為治
B06n0009_p0688d10║此四說四聖種。即依此義更異門說。謂佛為欲暫息
B06n0009_p0689a01║永除我所我事欲故說四聖種。我所事者謂衣服等。
B06n0009_p0689a02║我事者謂自身。緣彼貪名為欲。為暫止息前三貪故
B06n0009_p0689a03║說前三聖種。為永滅除四種貪故說第四聖種。如是
B06n0009_p0689a04║已說修所依器。由何門故能正入修。頌曰。
B06n0009_p0689a05║入修要二門不淨觀息念貪尋增上者
B06n0009_p0689a06║如次第應修
B06n0009_p0689a07║論曰。正入修門要者有二。一不淨觀。二持息念。誰於
B06n0009_p0689a08║何門能正入修。如次應知。貪尋增者。謂貪猛盛數現
B06n0009_p0689a09║在前。如是有情名貪行者。彼觀不淨能正入修。尋多
B06n0009_p0689a10║亂心名尋行者。彼依息念能正入修。有餘師言。此持
B06n0009_p0689b01║息念非多緣故能止亂尋。不淨多緣顯形差別引多
B06n0009_p0689b02║尋故治彼無能。有餘復言。此持息念內門轉故能止
B06n0009_p0689b03║亂尋。不淨多於外門轉故。猶如眼識治彼無能。此中
B06n0009_p0689b04║先應辯不淨觀。如是觀相云何。頌曰。
B06n0009_p0689b05║為通治四貪且辯觀骨鎻廣至海復畧
B06n0009_p0689b06║名初習業位除足至頭半名為已熟修
B06n0009_p0689b07║繫心在睂間名超作意位
B06n0009_p0689b08║論曰。修不淨觀正為治貪。然貪差別畧有四種。一顯
B06n0009_p0689b09║色貪。二形色貪。三妙觸貪。四供奉貪。緣青瘀等修不
B06n0009_p0689b10║淨觀治第一貪。緣被食等修不淨觀治第二貪。緣蟲
B06n0009_p0689c01║蛆等修不淨觀治第三貪。緣屍不動修不淨觀治第
B06n0009_p0689c02║四貪。若緣骨鎻修不淨觀。通能對治如是四貪。以骨
B06n0009_p0689c03║鎖中無四貪境故。應且辯修骨鎖觀。此唯勝解作意
B06n0009_p0689c04║攝故。少分緣故。不斷煩惱。唯能制伏令不現行。然瑜
B06n0009_p0689c05║伽師修骨鎖觀總有三位。一初習業。二已熟修。三超
B06n0009_p0689c06║作意。謂觀行者。欲修如是不淨觀時。應先繫心於自
B06n0009_p0689c07║身分。或於足指或額或餘。隨所樂處心得住已。依勝
B06n0009_p0689c08║解力於自身分假想思惟。皮肉爛墮漸令骨淨。乃至
B06n0009_p0689c09║具觀全身骨鎖。見一具已復觀第二。如是漸次廣至
B06n0009_p0689c10║一房一寺一園一村一國。乃至徧地以海為邊。於其
B06n0009_p0689d01║中間骨鎖充滿。為令勝解得增長故。於所廣事漸畧
B06n0009_p0689d02║而觀。乃至唯觀一具骨鎖。齊此漸畧不淨觀成名瑜
B06n0009_p0689d03║伽師初習業位。為令畧觀勝解力增於一具中先除
B06n0009_p0689d04║足骨思惟餘骨繫心而住。漸次乃至除頭半骨思惟
B06n0009_p0689d05║半骨繫心而住。齊此轉畧不淨觀成名瑜伽師已熟
B06n0009_p0689d06║修位。為令畧觀勝解自在除半頭骨繫心睂間。專注
B06n0009_p0689d07║一緣湛然而住。齊此極畧不淨觀成名瑜伽師超作
B06n0009_p0689d08║意位。有不淨觀由所緣小非自在小應作四句。此由
B06n0009_p0689d09║作意已熟未熟未熟已熟。及由所緣自身至海有差
B06n0009_p0689d10║別故。此不淨觀何性。幾地緣何境。何處生。何行相。緣
B06n0009_p0690a01║何世。為有漏。為無漏。為離染得。為加行得。頌曰。
B06n0009_p0690a02║無貪性十地緣欲色人生不淨自世緣
B06n0009_p0690a03║有漏通二得
B06n0009_p0690a04║論曰。如先所問今次第答。謂此觀以無貪為性通依
B06n0009_p0690a05║十地。謂四靜慮及四近分中間欲界。唯緣欲界所見
B06n0009_p0690a06║色境。所見者何。謂顯形色。緣義為境。由此已成。唯人
B06n0009_p0690a07║趣生。三洲除北。尚非餘趣。況餘界生。既立不淨名。唯
B06n0009_p0690a08║不淨行相。隨在何世緣自世境。若不生法通緣三世。
B06n0009_p0690a09║既唯勝解作意相應。此觀理應唯是有漏。通離染得
B06n0009_p0690a10║及加行得。由有曾得未曾得故。說不淨觀相差別已。
B06n0009_p0690b01║次應辯持息念。此差別相云何。頌曰。
B06n0009_p0690b02║息念慧五地緣風依欲身二得實外無
B06n0009_p0690b03║有六謂數等
B06n0009_p0690b04║論曰。言息念者。即契經中所說阿那阿波那念。言阿
B06n0009_p0690b05║那者。謂持息入。是引外風令入身義。阿波那者。謂持
B06n0009_p0690b06║息出。是引內風令出身義。慧由念力觀此為境故名
B06n0009_p0690b07║阿那阿波那念。以慧為性。而說念者。念力持故於境
B06n0009_p0690b08║分明所作事成。如念住故。通依五地。謂初二三靜慮
B06n0009_p0690b09║近分中間欲界。此念唯與捨相應故。謂苦樂受能順
B06n0009_p0690b10║引尋。此念治尋故不俱起。喜樂二受能違專注。此念
B06n0009_p0690c01║於境專注故成。由此相違故不俱起。有說。根本下三
B06n0009_p0690c02║靜慮中亦有捨受。彼說依八地。上定現前息無有故。
B06n0009_p0690c03║此定緣風。依欲身起。唯人天趣除北俱盧。通離染得
B06n0009_p0690c04║及加行得。唯與真實作意相應。正法有情方能修習。
B06n0009_p0690c05║外道無有。無說者故。自不能覺微細法故。此相圓滿
B06n0009_p0690c06║由具六因。一數二隨三止四觀五轉六淨。數謂繫心
B06n0009_p0690c07║緣入出息不作加行。放捨身心唯念憶持入出息數。
B06n0009_p0690c08║從一至十不減不增。恣心於境。極聚散故。然於此中
B06n0009_p0690c09║容有三失。一數減失。於二謂一。二數增失。於一謂二。
B06n0009_p0690c10║三雜亂失。於入謂出於出謂入。若離如是三種過失
B06n0009_p0690d01║名為正數。若十中間心散亂者。復應從一次第數之。
B06n0009_p0690d02║終而復始乃至得定。隨謂繫心緣入出息不作加行
B06n0009_p0690d03║隨息而行。念息入出時各遠至何所。謂念息入。為行
B06n0009_p0690d04║徧身。為行一分。隨彼息入行至喉心䐡髖髀脛。乃至
B06n0009_p0690d05║足指念恒隨逐。若念息出離身為至一磔一尋。隨所
B06n0009_p0690d06║至方念恒隨逐。有餘師說。息出極遠乃至風輪或吠
B06n0009_p0690d07║嵐婆。此不應理。此念真實作意俱故。止謂繫念唯在
B06n0009_p0690d08║鼻端。或在睂間乃至足指。隨所樂處安止其心。觀息
B06n0009_p0690d09║住身如珠中縷。為冷為煖為損為益。觀謂觀察此息
B06n0009_p0690d10║風已。更觀息俱大種造色及依色住心及心所。具觀
B06n0009_p0691a01║五蘊以為境界。轉謂移轉緣息風覺安置後後勝善
B06n0009_p0691a02║根中乃至世間第一法位。淨謂昇進入見道等。有餘
B06n0009_p0691a03║師說。念住為初金剛喻定為後名轉。盡智等方名淨。
B06n0009_p0691a04║為攝六相故。說頌言。持息念應知。有六種相異。謂數
B06n0009_p0691a05║隨止觀。轉淨相差別。息相差別云何應知。頌曰。
B06n0009_p0691a06║入出息隨身依二差別轉情數非執受
B06n0009_p0691a07║等流非下緣
B06n0009_p0691a08║論曰。隨身生地息彼地攝。以息是身一分攝故。此入
B06n0009_p0691a09║出息轉依身心差別。以生無色界及羯剌藍等并入
B06n0009_p0691a10║無心定及第四定等。此息於彼皆不轉故。謂要身中
B06n0009_p0691b01║有諸孔隙。入出息地心正現前息於爾時方得轉故。
B06n0009_p0691b02║出第四定等及初生時息最先入。入第四定等及後
B06n0009_p0691b03║死時息最後出。息有情數攝。有情身分故。非有執受。
B06n0009_p0691b04║與根相離故。是等流性。同類因生故。非所長養。身增
B06n0009_p0691b05║長時彼損減故。非異熟生。斷已後時更相續故。餘異
B06n0009_p0691b06║熟色無如是故。唯自上地心之所緣。非下地威儀通
B06n0009_p0691b07║果心境故。
B06n0009_p0691b08║
B06n0009_p0691b09║
B06n0009_p0691b10║冠導阿毘達磨俱舍論卷第二十二（說一切有部）