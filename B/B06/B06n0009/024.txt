B06n0009_p0701d01║冠導阿毗達磨俱舍論卷第二十四
B06n0009_p0701d02║尊者世親造
B06n0009_p0701d03║唐三藏法師玄奘奉詔譯
B06n0009_p0701d04║扶桑雒陽比丘旭雅編輯
B06n0009_p0701d05║分別賢聖品第六之三
B06n0009_p0701d06║已辯住果未斷修惑名為預流生極七返。今次應辯
B06n0009_p0701d07║斷位眾聖。且應建立一來向果。頌曰。
B06n0009_p0701d08║斷欲三四品三二生家家斷至五二向
B06n0009_p0701d09║斷六一來果
B06n0009_p0701d10║論曰。即預流者進斷修惑。若三緣具轉名家家。一由
B06n0009_p0701d11║斷惑。斷欲修斷三四品故。二由成根。得能治彼無漏
B06n0009_p0702a01║根故。三由受生。更受欲有三二生故。頌中但說初後
B06n0009_p0702a02║緣者。預流果後說進斷惑。成能治彼諸無漏根。義准
B06n0009_p0702a03║已成。故不具說。然復應說三二生者。以有增進於所
B06n0009_p0702a04║受生。或少或無或過此故。何緣此無斷五品者。以斷
B06n0009_p0702a05║第五必斷第六。非一品惑能障得果。猶如一間未越
B06n0009_p0702a06║界故。應知總有二種家家。一天家家。謂欲天趣生三
B06n0009_p0702a07║二家而證圓寂。或一天處或二或三。二人家家。謂於
B06n0009_p0702a08║人趣生三二家而證圓寂。或一洲處或二或三。即預
B06n0009_p0702a09║流者。進斷欲界一品修惑乃至五品。應知轉名一來
B06n0009_p0702a10║果向。若斷第六成一來果。彼徃天上一來人間而般
B06n0009_p0702b01║涅槃名一來果。過此以後更無生故。此或名曰薄貪
B06n0009_p0702b02║瞋癡。唯餘下品貪瞋癡故。已辯一來向果差別。次應
B06n0009_p0702b03║建立不還向果。頌曰。
B06n0009_p0702b04║斷七或八品一生名一間此即第三向
B06n0009_p0702b05║斷九不還果
B06n0009_p0702b06║論曰。即一來者進斷餘惑。若三緣具轉名一間。一由
B06n0009_p0702b07║斷惑。斷欲修斷七八品故。二由成根。得能治彼無漏
B06n0009_p0702b08║根故。三由受生。更受欲有餘一生故。頌中但說初後
B06n0009_p0702b09║二緣不說成根。義如前釋。如何一品惑障得不還果。
B06n0009_p0702b10║由彼若斷便越界故。前說三時業極為障。應知煩惱
B06n0009_p0702c01║亦與業同。越彼等流異熟地故。間謂間隔。彼餘一生
B06n0009_p0702c02║為間隔故。不證圓寂。或餘一品欲修所斷惑為間隔
B06n0009_p0702c03║故。不得不還果。有一間者說名一間。即斷修惑七八
B06n0009_p0702c04║品者。應知亦名不還果向。先斷三四七八品惑入見
B06n0009_p0702c05║諦者。後得果時乃至未修後勝果道。仍不名曰家家
B06n0009_p0702c06║一間。未成治彼無漏根故。若斷第九成不還果。必不
B06n0009_p0702c07║還來生欲界故。此或名曰五下結斷。雖必先斷或二
B06n0009_p0702c08║或三。然於此時總集斷故。依不還位。諸契經中以種
B06n0009_p0702c09║種門建立差別。今次應辯彼差別相。頌曰。
B06n0009_p0702c10║此中生有行無行般涅槃上流若雜修
B06n0009_p0702d01║能徃色究竟超半超徧歿餘能徃有頂
B06n0009_p0702d02║行無色有四住此般涅槃
B06n0009_p0702d03║論曰。此不還者總說有七。且行色界差別有五。一中
B06n0009_p0702d04║般涅槃。二生般涅槃。三有行般涅槃。四無行般涅槃。
B06n0009_p0702d05║五者上流。此於中間般涅槃故。說此名曰中般涅槃。
B06n0009_p0702d06║如是應知。此於生已此由有行此由無行。般涅槃故
B06n0009_p0702d07║名生般等。此上流故名為上流。言中般者。謂徃色界
B06n0009_p0702d08║住中有位便般涅槃。言生般者。謂徃色界生已不久
B06n0009_p0702d09║便般涅槃。以具勤修速進道故。此中所說般涅槃者。
B06n0009_p0702d10║謂有餘依。有餘師說。亦無餘依。此不應理。彼於捨壽
B06n0009_p0703a01║無自在故。有行般者。謂徃色界生已長時加行不息。
B06n0009_p0703a02║由多㓛用方般涅槃。此唯有勤修無速進道故。無行
B06n0009_p0703a03║般者。謂徃色界生已經久加行懈息不多㓛用便般
B06n0009_p0703a04║涅槃。以闕勤修速進道故。有說。此二有差別者由緣
B06n0009_p0703a05║有為無為聖道。如其次第得涅槃故。此說非理。太過
B06n0009_p0703a06║失故。然契經中先說無行。後說有行般涅槃者。如是
B06n0009_p0703a07║次第與理相應。有速進道。無速進道。無行有行而成
B06n0009_p0703a08║辦故。不由㓛用得。由㓛用得故。生般涅槃得最速進
B06n0009_p0703a09║最上品道。隨眠最劣故生不久便般涅槃。言上流者
B06n0009_p0703a10║是上行義。以流與行其義一故。謂欲界歿徃色界生。
B06n0009_p0703b01║未即於中能證圓寂。要轉生上方般涅槃。即此上流
B06n0009_p0703b02║差別有二。由因及果有差別故。因差別者。此於靜慮
B06n0009_p0703b03║由有雜修無雜修故。果差別者。色究竟天及有頂天
B06n0009_p0703b04║為極處故。謂若於靜慮有雜修者。能徃色究竟方般
B06n0009_p0703b05║涅槃。即此復有三種差別。全超半超徧歿異故。言全
B06n0009_p0703b06║超者。謂在欲界於四靜慮已具雜修。遇緣退失上三
B06n0009_p0703b07║靜慮。以初靜慮愛味為緣。命終上生梵眾天處。由於
B06n0009_p0703b08║先世慣習勢力。復能雜修第四靜慮。從彼處歿生色
B06n0009_p0703b09║究竟。最初處歿生最後天。頓越中間是全超義。言半
B06n0009_p0703b10║超者。從彼漸次生下淨居乃至中間能越一處生色
B06n0009_p0703c01║究竟。超非全故名為半超。聖必不生大梵天處。僻見
B06n0009_p0703c02║處故。一導師故。言徧歿者。從彼漸次於一切處皆徧
B06n0009_p0703c03║受生。最後方能生色究竟。一切處死故名徧歿。無不
B06n0009_p0703c04║還者於已生處受第二生。由彼於生容求勝進。非等
B06n0009_p0703c05║劣故。即由此故不還義滿。必不還生曾生處故。尚不
B06n0009_p0703c06║生本處。况有生於下。應知此謂二上流中由有雜修
B06n0009_p0703c07║靜慮因故徃色究竟般涅槃者。餘於靜慮無雜修者。
B06n0009_p0703c08║能徃有頂方般涅槃。謂彼先無雜修靜慮。由於諸定
B06n0009_p0703c09║愛味為緣。此歿徧生色界諸處。唯不能徃五淨居天。
B06n0009_p0703c10║色界命終於三無色次第生已。復生有頂方般涅槃。
B06n0009_p0703d01║二上流中前是觀行後是止行。樂慧樂定有差別故。
B06n0009_p0703d02║二上流者於下地中得般涅槃見不違理。而言此徃
B06n0009_p0703d03║色究竟天及有頂天為極處者。由此過彼無行處故。
B06n0009_p0703d04║如預流者極七返生。此五名為行色界者。行無色者
B06n0009_p0703d05║差別有四。謂在欲界離色界貪從此命終生於無色。
B06n0009_p0703d06║此中差別唯有四種。由生般涅槃有差別故。此并前
B06n0009_p0703d07║五成六不還。復有不行色無色界即住於此能般涅
B06n0009_p0703d08║槃名現般涅槃。并前六為七。於行色界五不還中復
B06n0009_p0703d09║有異門。顯其差別。頌曰。
B06n0009_p0703d10║行色界有九謂三各分三業惑根有殊
B06n0009_p0704a01║故成三九別
B06n0009_p0704a02║論曰。即行色界五種不還總立為三。各分三種故成
B06n0009_p0704a03║九種。何等為三。中生上流有差別故。云何三種各分
B06n0009_p0704a04║為三。且中般涅槃分為三種。速非速經久得般涅槃。
B06n0009_p0704a05║由三火星喻所顯故。生般涅槃亦分三種。生有行等
B06n0009_p0704a06║般涅槃故。此皆生已得般涅槃。是故並應名為生般。
B06n0009_p0704a07║於上流中亦分三種。超半超等有差別故。然諸三種
B06n0009_p0704a08║一切皆由速非速經久得般涅槃故。更互相望無雜
B06n0009_p0704a09║亂失。如是三種九種不還。由業惑根有差別故。有速
B06n0009_p0704a10║非速經久不同。且總成三。由造增長順起生後業差
B06n0009_p0704b01║別故。如其次第下中上品煩惱現行有差別故。及上
B06n0009_p0704b02║中下根差別故。此三一一如其所應亦業惑根有差
B06n0009_p0704b03║別故。各有三別故成九種。謂初二三由惑根別各成
B06n0009_p0704b04║三種。非由業異。後三亦由順後受業有差別故。分成
B06n0009_p0704b05║三種。故說如是行色不還業惑根殊成三九別。若爾
B06n0009_p0704b06║何故諸契經中。佛唯說有七善士趣。頌曰。
B06n0009_p0704b07║立七善士趣由上流無別善惡行不行
B06n0009_p0704b08║有徃無還故
B06n0009_p0704b09║論曰。中生各三。上流為一。經依此立七善士趣。有上
B06n0009_p0704b10║流法故名上流。由此義同且立為一。何獨依此立善
B06n0009_p0704c01║士趣。不依所餘有學聖者。趣是行義。所餘有學皆行
B06n0009_p0704c02║善業無差別故。唯此七種皆行善業不行惡業。餘則
B06n0009_p0704c03║不然。又唯七種行徃上界不復還來。餘則不爾。故獨
B06n0009_p0704c04║依此立善士趣。若爾何故契經中言。云何善士謂若
B06n0009_p0704c05║成就有學正見。乃至廣說。諸餘有學若就異門亦可
B06n0009_p0704c06║說為有善士性。以諸有學於五種惡皆獲得畢竟不
B06n0009_p0704c07║作律儀故。不善煩惱多已斷故。立善士趣不就異門
B06n0009_p0704c08║約唯行善不行惡故。唯託勝因徃上界故。諸在聖位
B06n0009_p0704c09║曾經生者。亦有此等差別相耶。不爾。云何。頌曰。
B06n0009_p0704c10║經欲界生聖不徃餘界生此及徃上生
B06n0009_p0704d01║無練根并退
B06n0009_p0704d02║論曰。若在聖位經欲界生必不徃生色無色界。由彼
B06n0009_p0704d03║證得不還果已。定於現身般涅槃故。若於色界經生
B06n0009_p0704d04║聖者。容有上生無色界義。如行色界極有頂者。然天
B06n0009_p0704d05║帝釋作如是言。曾聞有天名色究竟。我後退落當生
B06n0009_p0704d06║於彼。毗婆沙師作如是釋。彼由不了對法相故。為令
B06n0009_p0704d07║喜故。佛亦不遮。即此已經欲界生者及已從此徃上
B06n0009_p0704d08║界生諸聖必無練根并退。何緣不許經欲界生及上
B06n0009_p0704d09║生聖者有練根并退。以必無故。何緣必無。經生習根
B06n0009_p0704d10║極成熟故。及得殊勝所依止故。何緣有學未離欲貪
B06n0009_p0705a01║無中有中般涅槃者。以彼聖道未淳熟故。未易能令
B06n0009_p0705a02║現在前故。所有隨眠非極劣故。毗婆沙者作如是釋。
B06n0009_p0705a03║諸欲界法極難越故。彼尚有餘多所作故。謂應進斷
B06n0009_p0705a04║不善無記二煩惱故。及應進得若二若三沙門果故。
B06n0009_p0705a05║并應總越三界法故。住中有位無如是能。前說上流
B06n0009_p0705a06║雜修靜慮為因能徃色究竟天。先應雜修何等靜慮。
B06n0009_p0705a07║由何等位知雜修成。復為何緣雜修靜慮。頌曰。
B06n0009_p0705a08║先雜修第四成由一念雜為受生現樂
B06n0009_p0705a09║及遮煩惱退
B06n0009_p0705a10║論曰。諸欲雜修四靜慮者。必先雜修第四靜慮。以彼
B06n0009_p0705b01║等持最堪能故。諸樂行中彼最勝故。如是雜修諸靜
B06n0009_p0705b02║慮者。是阿羅漢或是不還。彼必先入第四靜慮多念
B06n0009_p0705b03║無漏相續現前。從此引生多念有漏後復多念無漏
B06n0009_p0705b04║現前。如是旋還後後漸減。乃至最後二念無漏次引
B06n0009_p0705b05║二念有漏現前無間復生二念無漏。名雜修定加行
B06n0009_p0705b06║成滿。次後唯從一念無漏引起一念有漏現前無間
B06n0009_p0705b07║復生一念無漏。如是有漏中間剎那前後剎那無漏
B06n0009_p0705b08║雜故。名雜修定根本圓成。前二剎那似無間道。第三
B06n0009_p0705b09║剎那似解脫道。如是雜修第四定已。乘此勢力隨其
B06n0009_p0705b10║所應亦能雜修下三靜慮。先於欲界人趣三洲如是
B06n0009_p0705c01║雜修諸靜慮已。後若退失生色界中。亦能如前雜修
B06n0009_p0705c02║靜慮。雜修靜慮為三種緣。一為受生。二為現樂。三為
B06n0009_p0705c03║遮止起煩惱退。謂不還中諸利根者。為現法樂及生
B06n0009_p0705c04║淨居。諸鈍根者。亦為遮退。彼畏退故。如是雜修令味
B06n0009_p0705c05║相應等持遠故。諸阿羅漢若利根者。為現法樂。若鈍
B06n0009_p0705c06║根者。亦為遮防起煩惱退。雜修靜慮為生淨居。何緣
B06n0009_p0705c07║淨居處唯有五。頌曰。
B06n0009_p0705c08║由雜修五品生有五淨居
B06n0009_p0705c09║論曰。由雜熏修第四靜慮有五品故。淨居唯五。何謂
B06n0009_p0705c10║五品。謂下中上上勝上極品差別故。此中初品三心
B06n0009_p0705d01║現前便得成滿。謂初無漏次起有漏復起無漏。第二
B06n0009_p0705d02║品六。第三品九。第四品十二。第五品十五。如是五品
B06n0009_p0705d03║雜修靜慮如其次第感五淨居。應知此中無漏勢力
B06n0009_p0705d04║熏修有漏令感淨居。有餘師言。由信等五次第增上
B06n0009_p0705d05║感五淨居。經說不還有名身證。依何勝德立身證名。
B06n0009_p0705d06║頌曰。
B06n0009_p0705d07║得滅定不還轉名為身證
B06n0009_p0705d08║論曰。有滅定得名得滅定。即不還者若於身中有滅
B06n0009_p0705d09║定得轉名身證。謂不還者由身證得似涅槃法故名
B06n0009_p0705d10║身證。如何說彼但名身證。以心無故。依身生故。理實
B06n0009_p0706a01║應言。彼從滅定起得先未得有識身寂靜。便作是思。
B06n0009_p0706a02║此滅盡定最為寂靜極似涅槃。如是證得身之寂靜
B06n0009_p0706a03║故名身證。由得及智現前證得身寂靜故。契經說有
B06n0009_p0706a04║十八有學。何緣於中不說身證。依因無故。何謂依因。
B06n0009_p0706a05║謂諸有無三學及果依彼差別立有學故。滅定非學
B06n0009_p0706a06║亦非學果。故不約成彼說有學差別。不還差別麤相
B06n0009_p0706a07║如是。若細分析數成多千。其義云何。且如中般約根
B06n0009_p0706a08║建立便成三種。下中上根有差別故。約地建立則成
B06n0009_p0706a09║四種。徃初定等有差別故。約種性建立則成六種。退
B06n0009_p0706a10║法種性等有差別故。約處建立成十六種。梵眾天等
B06n0009_p0706b01║處差別故。約地離染成三十六。色界具縛乃至已離
B06n0009_p0706b02║第四靜慮八品染故。約處種性離染根建立總成二
B06n0009_p0706b03║千五百九十二。云何如是。且於一處種性有六。一一
B06n0009_p0706b04║種性約離染門差別成九。謂隨何地具縛為初乃至
B06n0009_p0706b05║已離八品為後。如是六九成五十四。以十六處乘五
B06n0009_p0706b06║十四成八百六十四。以根乘之復成三倍故總成二
B06n0009_p0706b07║千五百九十二。諸離下地九品染者。即說名為上地
B06n0009_p0706b08║具縛。為成一一地離染數等故。如是乃至上流亦爾。
B06n0009_p0706b09║總計五種積數合成一萬二千九百六十。已辯第三
B06n0009_p0706b10║向果差別。次應建立第四向果。頌曰。
B06n0009_p0706c01║上界修惑中斷初定一品至有頂八品
B06n0009_p0706c02║皆阿羅漢向第九無間道名金剛喻定
B06n0009_p0706c03║盡得俱盡智成無學應果
B06n0009_p0706c04║論曰。即不還者進斷色界及無色界修所斷惑。從斷
B06n0009_p0706c05║初定一品為初。至斷有頂八品為後。應知轉名阿羅
B06n0009_p0706c06║漢向。即此所說阿羅漢向中斷有頂惑第九無間道
B06n0009_p0706c07║亦說名為金剛喻定。一切隨眠皆能破故。先已破故。
B06n0009_p0706c08║不破一切實有能破一切功能。諸能斷惑無間道中。
B06n0009_p0706c09║此定相應最為勝故。金剛喻定說有多種。謂斷有頂
B06n0009_p0706c10║第九品惑無間道生。通依九地以說此定智行緣別。
B06n0009_p0706d01║未至地攝有五十二。謂苦集類智緣有頂苦集各有
B06n0009_p0706d02║四行相應有八。滅道法智各有四行相應有八。滅類
B06n0009_p0706d03║智緣八地滅一一各有四行相應合三十二。道類智
B06n0009_p0706d04║緣八地道總有四行相應有四。以治八地類智品道
B06n0009_p0706d05║同類相因必總緣故。如未至攝有五十二中四靜慮
B06n0009_p0706d06║應知亦爾。空處二十八。識處二十四。無所有處二十。
B06n0009_p0706d07║以依無色無有法智及緣下滅滅類智故。然緣下地
B06n0009_p0706d08║對治道者。以同品道互為因故。有說。此定智行緣別。
B06n0009_p0706d09║未至地攝有八十種。謂道類智緣八地道亦各別有
B06n0009_p0706d10║四行相。應由此於前增二十八。如未至攝有八十種
B06n0009_p0707a01║中四靜慮應知亦爾。空處四十。識處三十二。無所有
B06n0009_p0707a02║處二十四。復有欲令金剛喻定智行緣別。未至地攝
B06n0009_p0707a03║總有一百六十四種。謂滅類智緣八地滅有別有總
B06n0009_p0707a04║各四行相。應由此於初增百一十二。如未至攝百六
B06n0009_p0707a05║十四中四靜慮應知亦然。空處五十二。識處三十六。
B06n0009_p0707a06║無所有處二十四。若就種性根等分別。更成多種。如
B06n0009_p0707a07║理應思。此定既能斷有頂地第九品惑。能引此惑盡
B06n0009_p0707a08║得俱行盡智令起。金剛喻定是斷惑中最後無間道
B06n0009_p0707a09║所生。盡智是斷惑中最後解脫道。由此解脫道與諸
B06n0009_p0707a10║漏盡得最初俱生故名盡智。如是盡智至已生時便
B06n0009_p0708b01║成無學阿羅漢果。已得無學應果法故。為得別果所
B06n0009_p0708b02║應修學此無有故得無學名。即此唯應作他事故。諸
B06n0009_p0708b03║有染者所應供故。依此義立阿羅漢名。義准已成前
B06n0009_p0708b04║來所辯四向三果皆名有學。何緣前七得有學名。為
B06n0009_p0708b05║得漏盡常樂學故。學要有三。一增上戒。二增上心。三
B06n0009_p0708b06║增上慧。以戒定慧為三自體。若爾異生應名有學。不
B06n0009_p0708b07║爾。未如實見知諦理故。彼容後時失正學故。由此善
B06n0009_p0708b08║逝再說學言。如契經中。佛告憺怕。學所應學學所應
B06n0009_p0708b09║學。我唯說此名有學者。為令了知學正所學無有退
B06n0009_p0708b10║失名有學者故。薄伽梵重說學言。聖者住本性。如何
B06n0009_p0708c01║名有學。學意未滿故。如行者暫息。或學法得常隨逐
B06n0009_p0708c02║故。學法云何。謂有學者無漏有為法。無學法云何。謂
B06n0009_p0708c03║無學者無漏有為法。云何涅槃不名為學。無學異生
B06n0009_p0708c04║亦成就故此復何緣不名無學。有學異生亦成就故。
B06n0009_p0708c05║如是有學及無學者。總成八聖補特伽羅。行向住果
B06n0009_p0708c06║各有四故。謂為證得預流果向乃至所證阿羅漢果
B06n0009_p0708c07║名雖有八事唯有五。謂住四果及初果向。以後三果
B06n0009_p0708c08║向不離前果故。此依漸次得果者說。若倍離欲全離
B06n0009_p0708c09║欲者住見道中名為一來不還果向。非前果攝。如前
B06n0009_p0708c10║所說。修道二種。有漏無漏有差別故。由何等道離何
B06n0009_p0708d01║地染。頌曰。
B06n0009_p0708d02║有頂由無漏餘由二離染
B06n0009_p0708d03║論曰。唯無漏道離有頂染。非有漏道。所以者何。此上
B06n0009_p0708d04║更無世俗道故。自地不能治自地故。自地煩惱所隨
B06n0009_p0708d05║增故。若彼煩惱於此隨增。此必不能治彼煩惱。若此
B06n0009_p0708d06║力能對治於彼。則彼於此必不隨增故。自地道不治
B06n0009_p0708d07║自地。離餘八地通由二道。世出世道俱能離故。既通
B06n0009_p0708d08║由二離八地染。各有幾種離繫得耶。頌曰。
B06n0009_p0708d09║聖二離八修各二離繫得
B06n0009_p0708d10║論曰。諸有學聖用有漏道離下八地修斷染時。能具
B06n0009_p0709a01║引生二離繫得。用無漏道離彼亦然。由二種道同所
B06n0009_p0709a02║作故。有餘師釋。以無漏道離彼染時。何緣證知亦生
B06n0009_p0709a03║有漏離繫得者。有捨無漏得煩惱不成故。謂有學聖
B06n0009_p0709a04║以無漏道離彼染時。若不引生同治有漏離繫得者。
B06n0009_p0709a05║則以聖道具離八地。後依靜慮得轉根時。頓捨先來
B06n0009_p0709a06║諸鈍聖道唯得靜慮利果聖道。上惑離繫應皆不成。
B06n0009_p0709a07║是則還應成彼煩惱。此證非理。所以者何。彼聖設無
B06n0009_p0709a08║有漏斷得亦不成就上地煩惱。如分離有頂得轉根
B06n0009_p0709a09║時及異生上生不成惑故。謂如分離有頂地染後依
B06n0009_p0709a10║靜慮得轉根時。無漏斷得既已頓捨。彼地離繫無有
B06n0009_p0709d01║漏得。而彼地惑亦不成就。又如異生生二定等。雖捨
B06n0009_p0709d02║欲界等煩惱斷得而不成就欲界等煩惱。此亦應然。
B06n0009_p0709d03║故不成證。既說聖者二離八修各能引生二離繫得。
B06n0009_p0709d04║義准。異生用有漏道唯能引起有漏斷得。并諸聖者
B06n0009_p0709d05║用無漏道離見斷惑及有頂修唯能引生無漏斷得。
B06n0009_p0709d06║由何地道離何地染。頌曰。
B06n0009_p0709d07║無漏未至道能離一切地餘八離自上
B06n0009_p0709d08║有漏離次下
B06n0009_p0709d09║論曰。諸無漏道若未至攝。能離欲界乃至有頂。靜慮
B06n0009_p0709d10║中間及四靜慮三無色攝。隨其所應各能離自及上
B06n0009_p0710a01║地染。不離下已離故。諸有漏道一切唯能離次下地。
B06n0009_p0710a02║非自地等。自地煩惱所隨增故。勢劣故。已離故。諸依
B06n0009_p0710a03║近分離下地染。如無間道皆近分攝諸解脫道亦近
B06n0009_p0710a04║分耶。不爾。云何。頌曰。
B06n0009_p0710a05║近分離下染初三後解脫根本或近分
B06n0009_p0710a06║上地唯根本
B06n0009_p0710a07║論曰。諸道所依近分有八。謂四靜慮無色下邊。所離
B06n0009_p0710a08║有九。謂欲八定。初三近分離下三染。第九解脫現在
B06n0009_p0710a09║前時。或入根本或即近分。上五近分各離下染。第九
B06n0009_p0710a10║解脫現在前時。必入根本非即近分。近分根本等捨
B06n0009_p0710b01║根故。下三靜慮近分根本受根異故。有不能入。轉入
B06n0009_p0710b02║異受少艱難故。離下染時必欣上故。若受無異必入
B06n0009_p0710b03║根本。諸出世道無間解脫前既已說。緣四諦境十六
B06n0009_p0710b04║行相義准自成。世道緣何作何行相。頌曰。
B06n0009_p0710b05║世無間解脫如次緣下上作麤苦障行
B06n0009_p0710b06║及靜妙離三
B06n0009_p0710b07║論曰。世俗無間及解脫道。如次能緣下地上地為麤
B06n0009_p0710b08║苦障及靜妙離。謂諸無間道緣自次下地諸有漏法
B06n0009_p0710b09║作麤苦等三行相中隨一行相。若諸解脫道緣彼次
B06n0009_p0710b10║上地諸有漏法作靜妙等三行相中隨一行相。非寂
B06n0009_p0710c01║靜故說名為麤。由大劬勞方能越故。非美妙故。說名
B06n0009_p0710c02║為苦。由多麤重能違害故。非出離故。說名為障。由此
B06n0009_p0710c03║能礙越自地故。如獄厚壁能障出離。靜妙離三翻此
B06n0009_p0710c04║應釋。傍論已了。應辯本義。盡智無間有何智生。頌曰。
B06n0009_p0710c05║不動盡智後必起無生智餘盡或正見
B06n0009_p0710c06║此應果皆有
B06n0009_p0710c07║論曰。不動種性諸阿羅漢。盡智無間起無生智。非更
B06n0009_p0710c08║有盡智無學正見生。除不動法餘阿羅漢。盡智無間
B06n0009_p0710c09║有盡智生。或即引生無學正見。非無生智。後容退故。
B06n0009_p0710c10║前不動種性無正見生耶。有正見生而不說者。一切
B06n0009_p0710d01║應果皆有此故。謂不動法無生智後有無生智起。或
B06n0009_p0710d02║無學正見。前說四果是誰果耶。此四應知是沙門果。
B06n0009_p0710d03║何謂沙門性。此果體是何。果位差別總有幾種。頌曰。
B06n0009_p0710d04║淨道沙門性有為無為果此有八十九
B06n0009_p0710d05║解脫道及滅
B06n0009_p0710d06║論曰。諸無漏道是沙門性。懷此道者名曰沙門。以能
B06n0009_p0710d07║勤勞息煩惱故。如契經說。以能勤勞息除種種惡不
B06n0009_p0710d08║善法。廣說乃至。故名沙門。異生不能無異究竟趣涅
B06n0009_p0710d09║槃故非真沙門。有為無為是沙門果。契經說此差別
B06n0009_p0710d10║有四。理實就位有八十九。皆解脫道擇滅為性。謂為
B06n0009_p0711a01║永斷見所斷惑有八無間八解脫道。及為永斷修所
B06n0009_p0711a02║斷惑有八十一無間八十一解脫道。諸無間道唯沙
B06n0009_p0711a03║門性。諸解脫道亦是沙門有為果體。是彼等流士用
B06n0009_p0711a04║果故。一一擇滅唯是沙門無為果體。是彼離繫士用
B06n0009_p0711a05║果故。如是合成八十九種。若爾世尊何不具說。果雖
B06n0009_p0711a06║有多而不說者。頌曰。
B06n0009_p0711a07║五因立四果捨曾得勝道集斷得八智
B06n0009_p0711a08║頓修十六行
B06n0009_p0711a09║論曰。若斷道位具足五因。佛於經中建立為果。言五
B06n0009_p0711a10║因者。一捨曾道。謂捨先得果向道故。二得勝道。謂得
B06n0009_p0711b01║果攝殊勝道故。三總集斷。謂總一得得諸斷故。四得
B06n0009_p0711b02║八智。謂得四法四類智故。五能頓修十六行相。謂能
B06n0009_p0711b03║頓修無常等故。於四果位皆具五因。餘位不然。故佛
B06n0009_p0711b04║不說。若唯淨道是沙門性。有漏道力所得二果。如何
B06n0009_p0711b05║亦是沙門果攝。頌曰。
B06n0009_p0711b06║世道所得斷聖所得雜故無漏得持故
B06n0009_p0711b07║亦名沙門果
B06n0009_p0711b08║論曰。以世俗道得二果時。此果非唯以世俗道所得
B06n0009_p0711b09║擇滅為斷果性。兼以見道所得擇滅於中相雜總成
B06n0009_p0711b10║一果。同一果道得所得故。由此契經言。云何一來果。
B06n0009_p0711c01║謂斷三結薄貪瞋癡。云何不還果。謂斷五下結。又世
B06n0009_p0711c02║俗道所得擇滅。無漏斷得所住持故。由此力所持退
B06n0009_p0711c03║不命終故。亦得名為沙門果體。此沙門性有異名耶。
B06n0009_p0711c04║亦有。云何。頌曰。
B06n0009_p0711c05║所說沙門性亦名婆羅門亦名為梵輪
B06n0009_p0711c06║真梵所轉故於中唯見道說名為法輪
B06n0009_p0711c07║由速等似輪或具輻等故
B06n0009_p0711c08║論曰。即前所說真沙門性。經亦說名婆羅門性。以能
B06n0009_p0711c09║遣除諸煩惱故。即此亦說名為梵輪。是真梵王力所
B06n0009_p0711c10║轉故。佛與無上梵德相應。是故世尊獨應名梵。由契
B06n0009_p0711d01║經說佛亦名梵亦名寂靜亦名清涼。即於此中唯依
B06n0009_p0711d02║見道。世尊有處說名法輪。如世間輪有速等相。見道
B06n0009_p0711d03║似彼故名法輪。見道如何與彼相似。由速行等似彼
B06n0009_p0711d04║輪故。謂見諦道速疾行故。有捨取故。降未伏故。鎮已
B06n0009_p0711d05║伏故。上下轉故。具此五相似世間輪。尊者妙音作如
B06n0009_p0711d06║是說。如世間輪有輻等相。八支聖道似彼名輪。謂正
B06n0009_p0711d07║見正思惟正勤正念似世輪輻。正語正業正命似轂。
B06n0009_p0711d08║正定似輞。故名法輪。寧知法輪唯是見道。憍陳那等
B06n0009_p0711d09║見道生時。說名已轉正法輪故。云何三轉十二行相。
B06n0009_p0711d10║此苦聖諦。此應徧知。此已徧知。是名三轉。即於如是
B06n0009_p0712a01║一一轉時。別別發生眼智明覺。說此名曰十二行相。
B06n0009_p0712a02║如是三轉十二行相諦諦皆有。然數等故。但說三轉
B06n0009_p0712a03║十二行相。如說二法七處善等。由此三轉如次顯示
B06n0009_p0712a04║見道修道無學道三。毗婆沙師所論如是。若爾三轉
B06n0009_p0712a05║十二行相非唯見道。如何可說唯於見道立法輪名。
B06n0009_p0712a06║是故唯應即此三轉十二行相所有法門名為法輪
B06n0009_p0712a07║可應正理。如何三轉。三周轉故。如何具足十二行相。
B06n0009_p0712a08║三周循歷四聖諦故。謂此是苦此是集此是滅此是
B06n0009_p0712a09║道。此應徧知。此應永斷。此應作證。此應修習。此已徧
B06n0009_p0712a10║知。此已永斷。此已作證。此已修習。云何名轉。由此法
B06n0009_p0712b01║門徃他相續令解義故。或諸聖道皆是法輪。於所化
B06n0009_p0712b02║生身中轉故。於他相續見道生時。已至轉初故名已
B06n0009_p0712b03║轉。何沙門果依何界得。頌曰。
B06n0009_p0712b04║三依欲後三由上無見道無聞無緣下
B06n0009_p0712b05║無厭及經故
B06n0009_p0712b06║論曰。前三但依欲界身得。得阿羅漢依三界身。前之
B06n0009_p0712b07║二果未離欲故非依上得理且可然。第三云何非依
B06n0009_p0712b08║上得。由理教故。且理云何。依上界身無見道故。非離
B06n0009_p0712b09║見道已離欲者可有超證不還果義。何緣上界必無
B06n0009_p0712b10║見道。且無色中無正聞故。又彼界中不緣下。可見言
B06n0009_p0712c01║異生著勝定樂。又無苦受不生厭故。非無有厭能得
B06n0009_p0712c02║見道。教復云何。由經說故。經言。有五補特伽羅。此處
B06n0009_p0712c03║通達彼處究竟。所謂中般乃至上流。此通達言唯目
B06n0009_p0712c04║見道。是證圓寂初加行故。由此見道上界定無。
B06n0009_p0712c05║冠導阿毗達磨俱舍論卷第二十四（說一切有部）