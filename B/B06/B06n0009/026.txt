B06n0009_p0722d01║冠導阿毗達磨俱舍論卷第二十六
B06n0009_p0722d02║尊者世親造
B06n0009_p0722d03║唐三藏法師玄奘奉詔譯
B06n0009_p0722d04║扶桑雒陽比丘旭雅編輯
B06n0009_p0722d05║分別智品第七之一
B06n0009_p0722d06║前品初說諸忍諸智。於後復說正見正智。為有忍非
B06n0009_p0722d07║智耶。為有智非見耶。頌曰。
B06n0009_p0722d08║聖慧忍非智盡無生非見餘二有漏慧
B06n0009_p0722d09║皆智六見性
B06n0009_p0722d10║論曰。慧有二種。有漏無漏。唯無漏慧立以聖名。此聖
B06n0009_p0722d11║慧中八忍非智性。自所斷疑未已斷故。可見性攝。推
B06n0009_p0723a01║度性故。盡與無生二智。非見性。已息求心不推度故。
B06n0009_p0723a02║所餘皆通智見二性。已斷自疑推度性故。諸有漏慧
B06n0009_p0723a03║皆智性攝。於中唯六亦是見性。謂五染污見世正見
B06n0009_p0723a04║為六。如是所說聖有漏慧皆擇法故並慧性攝。智有
B06n0009_p0723a05║幾種。相別云何。頌曰。
B06n0009_p0723a06║智十總有二有漏無漏別有漏稱世俗
B06n0009_p0723a07║無漏名法類世俗徧為境法智及類智
B06n0009_p0723a08║如次欲上界苦等諦為境
B06n0009_p0723a09║論曰。智有十種攝一切智。一世俗智。二法智。三類智。
B06n0009_p0723a10║四苦智。五集智。六滅智。七道智。八他心智。九盡智。十
B06n0009_p0723b01║無生智。如是十智總唯二種。有漏無漏性差別故。如
B06n0009_p0723b02║是二智相別有三。謂世俗智法智類智。前有漏智總
B06n0009_p0723b03║名世俗。多取瓶等世俗境故。後無漏智分法類別。三
B06n0009_p0723b04║中世俗徧以一切有為無為為所緣境。法類二種如
B06n0009_p0723b05║其次第以欲上界四諦為境。即於如是三種智中。頌
B06n0009_p0723b06║曰。
B06n0009_p0723b07║法類由境別立苦等四名皆通盡無生
B06n0009_p0723b08║初唯苦集類
B06n0009_p0723b09║論曰。法智類智由境差別分為苦集滅道四智。如是
B06n0009_p0723b10║六智若無學攝。非見性者名盡無生。此二初生唯苦
B06n0009_p0723c01║集類。以緣苦集六種行相觀有頂蘊為境界故。金剛
B06n0009_p0723c02║喻定境同此耶。緣苦集同。緣滅道異。於前所說九種
B06n0009_p0723c03║智中頌曰。
B06n0009_p0723c04║法類道世俗有成他心智於勝地根位
B06n0009_p0723c05║去來世不知法類不相知聲聞麟喻佛
B06n0009_p0723c06║如次知見道二三念一切
B06n0009_p0723c07║論曰。有法類道及世俗智成他心智。餘則不然。此智
B06n0009_p0723c08║於境有決定相。謂不知勝及去來心。勝心有三。謂地
B06n0009_p0723c09║根位。地謂下地智不知上地心。根謂信解時解脫根
B06n0009_p0723c10║智不知見至不時解脫心。位謂不還聲聞應果獨覺
B06n0009_p0723d01║大覺。前前位智不知後後勝位者心。此智不知去來
B06n0009_p0723d02║心者。唯以現在他相續中能緣心等為境界故。又法
B06n0009_p0723d03║類品不互相知。謂法智攝諸他心智不知類品。類智
B06n0009_p0723d04║所攝諸他心智不知法品。由法類智以欲上界全分
B06n0009_p0723d05║對治為所緣故。此他心智見道中無。總觀諦理極速
B06n0009_p0723d06║轉故。然皆容作此智所緣。若諸有情將入見道。聲聞
B06n0009_p0723d07║獨覺預修加行。為欲知彼見道位心。彼諸有情入見
B06n0009_p0723d08║道位。聲聞法分加行若滿知彼見道初二念心。若為
B06n0009_p0723d09║更知類分心故別修加行。至加行滿彼已度至第十
B06n0009_p0723d10║六心。雖知此心非知見道。麟喻法分加行若滿知彼
B06n0009_p0724a01║見道初二念心。若為更知類分心故。別修加行。至加
B06n0009_p0724a02║行滿知彼第八集類智心。以此但由下加行故。有說。
B06n0009_p0724a03║知初二及第十五心。世尊欲知不由加行。於彼見道
B06n0009_p0724a04║一切能知。盡無生智二相何別。頌曰。
B06n0009_p0724a05║智於四聖諦知我已知等不應更知等
B06n0009_p0724a06║如次盡無生
B06n0009_p0724a07║論曰。如本論說。云何盡智。謂無學位若正自知我已
B06n0009_p0724a08║知苦。我已斷集。我已證滅。我已修道。由此所有智見
B06n0009_p0724a09║明覺解慧光觀是名盡智。云何無生智。謂正自知我
B06n0009_p0724a10║已知苦不應更知。廣說乃至。我已修道不應更修。由
B06n0009_p0724b01║此所有廣說乃至。是名無生智。如何無漏智。可作如
B06n0009_p0724b02║是知。迦濕彌羅諸論師說。從二智出後得智中作如
B06n0009_p0724b03║是知故無有失。由此後得二智別故。表前觀中二智
B06n0009_p0724b04║差別。有說。無漏智亦作如是知。然說見言乘言便故。
B06n0009_p0724b05║或於諦理現照轉故。由此本論亦作是言。且諸智亦
B06n0009_p0724b06║是見。如是十智相攝云何。謂世俗智攝一全一少分。
B06n0009_p0724b07║法類智各攝一全七少分。苦集滅智各攝一全四少
B06n0009_p0724b08║分。道智攝一全五少分。他心智攝一全四少分。盡無
B06n0009_p0724b09║生智各攝一全六少分。何緣二智建立為十。頌曰。
B06n0009_p0724b10║由自性對治行相行相境加行辦因圓
B06n0009_p0724c01║故建立十智
B06n0009_p0724c02║論曰。由七緣故立二為十。一自性故立世俗智。非勝
B06n0009_p0724c03║義智為自性故。二對治故立法類智。全能對治欲上
B06n0009_p0724c04║界故。三行相故立苦集智。此二智境體無別故。四行
B06n0009_p0724c05║相境故立滅道智。此二行相境俱有別故。五加行故
B06n0009_p0724c06║立他心智。非此不知他心所法。本修加行為知他心。
B06n0009_p0724c07║雖成滿時亦知心所。而約加行故立他心智名。六事
B06n0009_p0724c08║辦故建立盡智。事辦身中最初生故。七因圓故立無
B06n0009_p0724c09║生智。一切聖道為因生故。如上所言。法智類智。全能
B06n0009_p0724c10║對治欲上界法。為有少分治上欲耶。頌曰。
B06n0009_p0724d01║緣滅道法智於修道位中兼治上修斷
B06n0009_p0724d02║類無能治欲
B06n0009_p0724d03║論曰。修道所攝滅道法智。兼能對治上界修斷。欲之
B06n0009_p0724d04║滅道勝上界故。已除自怨能兼他故。由此類智無能
B06n0009_p0724d05║治欲。於此十智中誰有何行相。頌曰。
B06n0009_p0724d06║法智及類智行相俱十六世俗此及餘
B06n0009_p0724d07║四諦智各四他心智無漏唯四謂緣道
B06n0009_p0724d08║有漏自相緣俱但緣一事盡無生十四
B06n0009_p0724d09║謂離空非我
B06n0009_p0724d10║論曰。法智類智。一一具有非常苦等十六行相。十六
B06n0009_p0725a01║行相後當廣釋。世智有此及更有餘能緣一切法自
B06n0009_p0725a02║共相等故。苦等四智。一一各有緣自諦境四種行相。
B06n0009_p0725a03║他心智中。若無漏者唯有緣道四種行相。由此即是
B06n0009_p0725a04║道智攝故。若有漏者取自所緣心心所法自相境故。
B06n0009_p0725a05║如境自相行相亦爾。故此非前十六所攝。如是二種
B06n0009_p0725a06║於一切時一念但緣一事為境。謂緣心時不緣心所。
B06n0009_p0725a07║緣受等時不緣想等。若爾何故薄伽梵說如實了知
B06n0009_p0725a08║有貪心等。非俱時取貪等及心。如不俱時取衣及垢。
B06n0009_p0725a09║有貪心者。二義有貪。一貪相應。二貪所繫。貪相應心
B06n0009_p0725a10║具由二義。餘有漏心唯貪所繫。有說。經言有貪心者。
B06n0009_p0725b01║唯說第一貪相應心。離貪心者。謂治貪心。若貪不相
B06n0009_p0725b02║應名離貪心者。餘惑相應者應得離貪名。若爾有心
B06n0009_p0725b03║非貪對治不染汙性。應許此心非有貪心離貪心等。
B06n0009_p0725b04║是故應許餘師所說。為貪所繫名有貪心。乃至有癡
B06n0009_p0725b05║離癡亦爾。毗婆沙師作如是說。聚心者謂善心。此於
B06n0009_p0725b06║所緣不馳散故。散心者謂染心。此與散動相應起故。
B06n0009_p0725b07║西方諸師作如是說。眠相應者名為聚心。餘染汙心
B06n0009_p0725b08║說名為散。此不應理。諸染汙心若與眠相應。應通聚
B06n0009_p0725b09║散故。又應違害本論所言。如實知聚心。具足有四智。
B06n0009_p0725b10║謂法智類智世俗智道智。沉心者謂染心。此與懈怠
B06n0009_p0725c01║相應起故。策心者謂善心。此與正勤相應起故。小心
B06n0009_p0725c02║者謂染心。少淨品者所好習故。大心者謂善心。多淨
B06n0009_p0725c03║品者所好習故。或由根價眷屬隨轉力用少多故名
B06n0009_p0725c04║小大。染心根少。極二相應故。善心根多。恒三相應故。
B06n0009_p0725c05║染心價少。非功用成故。善心價多。大資糧成故。染心
B06n0009_p0725c06║眷屬少。無未來修故。善心眷屬多。有未來修故。染心
B06n0009_p0725c07║隨轉少。唯三蘊故。善心隨轉多。通四蘊故。染心力用
B06n0009_p0725c08║少。所斷善根必還續故。善心力用多。忍必永斷諸隨
B06n0009_p0725c09║眠故。由此染善得小大名。掉心者謂染心。掉舉相應
B06n0009_p0725c10║故。不掉心者謂善心。能治彼故。不靜靜心應知亦爾。
B06n0009_p0725d01║不定心者謂染心。散動相應故。定心者謂善心。能治
B06n0009_p0725d02║彼故。不修心者謂染心。得修習修俱不攝故。修心者
B06n0009_p0725d03║謂善心。容有二修故。不解脫心者謂染心。自性相續
B06n0009_p0725d04║不解脫故。解脫心者謂善心。自性相續容解脫故。如
B06n0009_p0725d05║是所釋不順契經。亦不能辯諸句別義。如何此釋不
B06n0009_p0725d06║順契經。經言。此心云何內聚。謂心若與惛眠俱行。或
B06n0009_p0725d07║內相應有止無觀。云何外散。謂心遊涉五妙欲境隨
B06n0009_p0725d08║散隨流。或內相應有觀無止。豈不前說。染心眠俱便
B06n0009_p0725d09║有一心通聚散過。雖說非理。不許眠俱諸染汙心是
B06n0009_p0725d10║散心故。豈不又說本論相違。寧違論文勿違經說。如
B06n0009_p0726a01║何不辯諸句別義。謂依此釋不能辯了散等聚等八
B06n0009_p0726a02║異相故。依我所釋非不能辯此契經中八句別義。謂
B06n0009_p0726a03║雖散等同是染心。而為顯其過失差別。及雖聚等同
B06n0009_p0726a04║是善心。而為顯其功德差別。故依八義別立八名。既
B06n0009_p0726a05║不能通所違經說。所辯句義理亦不成。又若沉心即
B06n0009_p0726a06║掉心者。經不應說若於爾時心沉。恐沉修安定捨三
B06n0009_p0726a07║覺支者名非時修。若於爾時心掉。恐掉修擇進喜名
B06n0009_p0726a08║非時修。豈修覺支有散別理。此據作意欲修名修。非
B06n0009_p0726a09║現前修故無有失。豈不我說亦不違經。雖諸染心皆
B06n0009_p0726a10║名沉掉懈怠增者經說沉心。掉舉增者經說掉心。據
B06n0009_p0726b01║恒相應我說體一。隨自意語誰復能遮。然實此經意
B06n0009_p0726b02║不如是。前說。一切貪所繫心。皆名有貪心。貪繫是何
B06n0009_p0726b03║義。若貪得隨故。有學無漏心應名有貪。貪得隨故。若
B06n0009_p0726b04║貪所緣故。無學有漏心應名有貪。貪所緣故。若不許
B06n0009_p0726b05║彼為貪所緣。云何彼心可成有漏。若謂由為共相惑
B06n0009_p0726b06║緣應名有癡。癡所緣故。然他心智不緣貪得。亦不可
B06n0009_p0726b07║說緣緣心貪。寧知他心是有貪等。故非貪繫名有貪
B06n0009_p0726b08║心。若爾云何。今詳經意貪相應故名有貪心。貪不相
B06n0009_p0726b09║應名離貪等。若爾何故餘契經言。離貪瞋癡心不還
B06n0009_p0726b10║墮三有。依離得說故無有過。豈不於前已破此說。餘
B06n0009_p0726c01║惑相應者。應得離貪名。彼亦與貪不相應故。若依此
B06n0009_p0726c02║意。許亦無違。然不說為離貪心者。彼屬有瞋有癡等
B06n0009_p0726c03║故。且止傍論應述本宗。此所明他心智。為亦能取他
B06n0009_p0726c04║心所緣。及亦取他心能緣行相不。俱不能取。知彼心
B06n0009_p0726c05║時。不觀彼所緣能緣行相故。謂但知彼有染等心。不
B06n0009_p0726c06║知彼心所染色等。亦不知彼能緣行相。不爾他心智
B06n0009_p0726c07║應亦緣色等。又亦應有能自緣失。諸他心智有決定
B06n0009_p0726c08║相。謂唯能取欲色界繫及非所繫。他相續中現在同
B06n0009_p0726c09║類心心所法。一實自相為所緣境。空無相不相應。盡
B06n0009_p0726c10║無生所不攝。不在見道無間道中。餘所不遮如應容
B06n0009_p0726d01║有。盡無生智除空非我。各具有餘十四行相。由此二
B06n0009_p0726d02║智雖勝義攝而涉於世俗故離空非我。謂由彼力於
B06n0009_p0726d03║出觀時作如是言。我生已盡梵行已立。所作已辦不
B06n0009_p0726d04║受後有。為有無漏越此十六更是所餘行相攝不。頌
B06n0009_p0726d05║曰。
B06n0009_p0726d06║淨無越十六餘說有論故
B06n0009_p0726d07║論曰。迦濕彌羅國諸論師言。無無漏行相越此十六。
B06n0009_p0726d08║外國師說。更有所餘無漏行相越於十六。云何知然。
B06n0009_p0726d09║由本論故。如本論說。頗有不繫心能了別欲界繫法
B06n0009_p0726d10║耶。曰能了別。謂非常故苦故空故非我故因故集故
B06n0009_p0727a01║生故緣故。有是處有是事。如理所引了別。若謂彼文
B06n0009_p0727a02║不為顯示不繫心了別欲界繫法時。除前所明八行
B06n0009_p0727a03║相外別有有是處有是事行相。但為顯示作八行相。
B06n0009_p0727a04║斯有是處斯有是事。此釋不然。餘不說故。謂若彼論
B06n0009_p0727a05║依此意說。應於餘處亦說此言。然彼餘文但作是說。
B06n0009_p0727a06║頗有見斷心能了別欲界繫法耶。曰能了別。謂我故
B06n0009_p0727a07║我所故。斷故常故。無因故無作故損減故。尊故勝故
B06n0009_p0727a08║上故。第一故能清淨故。能解脫故。能出離故。惑故疑
B06n0009_p0727a09║故猶豫故。貪故瞋故慢故癡故。不如理所引了別。此
B06n0009_p0727a10║等亦應說有是處等言。既無此言故釋非理。十六行
B06n0009_p0727b01║相實事有幾。何謂行相。能行所行。頌曰。
B06n0009_p0727b02║行相實十六此體唯是慧能行有所緣
B06n0009_p0727b03║所行諸有法
B06n0009_p0727b04║論曰。有餘師說。十六行相名雖十六實事唯七。謂緣
B06n0009_p0727b05║苦諦名實俱四。緣餘三諦名四實一。如是說者實亦
B06n0009_p0727b06║十六。謂苦聖諦有四相。一非常二苦三空四非我。待
B06n0009_p0727b07║緣故非常。逼迫性故苦。違我所見故空。違我見故非
B06n0009_p0727b08║我。集聖諦有四相。一因二集三生四緣。如種理故因。
B06n0009_p0727b09║等現理故集。相續理故生。成辦理故緣。譬如泥團輪
B06n0009_p0727b10║繩水等眾緣和合成辦瓶等。滅聖諦有四相。一滅二
B06n0009_p0727c01║靜三妙四離。諸蘊盡故滅。三火息故靜。無眾患故妙。
B06n0009_p0727c02║脫眾災故離。道聖諦有四相。一道二如三行四出。通
B06n0009_p0727c03║行義故道。契正理故如。正趣向故行。能永超故出。又
B06n0009_p0727c04║非究竟故非常。如荷重擔故苦。內離士夫故空。不自
B06n0009_p0727c05║在故非我。牽引義故因。出現義故集。滋產義故生。為
B06n0009_p0727c06║依義故緣。不續相續斷故滅。離三有為相故靜。勝義
B06n0009_p0727c07║善故妙。極安穩故離。治邪道故道。治不如故如。趣入
B06n0009_p0727c08║涅槃宮故行。棄捨一切有故出。如是古釋既非一門
B06n0009_p0727c09║故隨所樂更為別釋。生滅故非常。違聖心故苦。於此
B06n0009_p0727c10║無我故空。自非我故非我。因集生緣如經所釋。謂五
B06n0009_p0727d01║取蘊以欲為根。以欲為集。以欲為類。以欲為生。唯此
B06n0009_p0727d02║生聲應在後說。與論為異。此四體相差別云何。由隨
B06n0009_p0727d03║位別四欲有異。一執現總我起總自體欲。二執當總
B06n0009_p0727d04║我起總後有欲。三執當別我起別後有欲。四執續生
B06n0009_p0727d05║我起續生時欲。或執造業我起造業時欲。第一於苦
B06n0009_p0727d06║是初因故說名為因。如種子於果第二於苦等招集
B06n0009_p0727d07║故說名為集。如芽等於果。第三於苦為別緣故說名
B06n0009_p0727d08║為緣。如田等於果。謂由田水糞等力故令果味勢熟
B06n0009_p0727d09║德別生。第四於苦能近生故說名為生。如華蘂於果。
B06n0009_p0727d10║或如契經說。有二五二四愛行為四種欲。執現總我
B06n0009_p0728a01║有五種異。一執我現決定有。二執我現如是有。三執
B06n0009_p0728a02║我現變異有。四執我現有。五執我現無。執當總我亦
B06n0009_p0728a03║有五異。一執我當決定有。二執我當如是有。三執我
B06n0009_p0728a04║當變異有。四執我當有。五執我當無。執當別我有四
B06n0009_p0728a05║種異。一執我當別有。二執我當決定別有。三執我當
B06n0009_p0728a06║如是別有。四執我當變異別有。執續生我等亦有四
B06n0009_p0728a07║種異。一執我亦當有。二執我亦當決定有。三執我亦
B06n0009_p0728a08║當如是有。四執我亦當變異有。流轉斷故滅。眾苦息
B06n0009_p0728a09║故靜。如說苾芻諸行皆苦。唯有涅槃最為寂靜。更無
B06n0009_p0728a10║上故妙。不退轉故離。如正道故道。如實轉故如。定能
B06n0009_p0728b01║趣故行。如說此道能至清淨餘見必無至清淨理。永
B06n0009_p0728b02║離有故出。又為治常樂我所我見故修非常苦空非
B06n0009_p0728b03║我行相。為治無因一因變因知先因見故修因集生
B06n0009_p0728b04║緣行相。為治解脫是無見故修滅行相。為治解脫是
B06n0009_p0728b05║苦見故修靜行相。為治靜慮及等至樂是妙見故修
B06n0009_p0728b06║妙行相。為治解脫是數退墮非永見故修離行相。為
B06n0009_p0728b07║治無道邪道餘道退道見故修道如行出行相。如是
B06n0009_p0728b08║行相以慧為體。若爾慧應非有行相。以慧與慧不相
B06n0009_p0728b09║應故。由此應言諸心心所取境類別皆名行相。慧及
B06n0009_p0728b10║諸餘心心所法有所緣故皆是能行。一切有法皆是
B06n0009_p0728c01║所行。由此三門體有寬狹慧通行相能行所行。餘心
B06n0009_p0728c02║心所唯能所行。諸餘有法唯是所行。已辯十智行相
B06n0009_p0728c03║差別。當辯性攝依地依身。頌曰。
B06n0009_p0728c04║性俗三九善依地俗一切他心智唯四
B06n0009_p0728c05║法六餘七九現起所依身他心依欲色
B06n0009_p0728c06║法智但依欲餘八通三界
B06n0009_p0728c07║論曰。如是十智三性攝者。謂世俗通三性。餘九智唯
B06n0009_p0728c08║是善。依地別者。謂世俗智通依欲界乃至有頂。他心
B06n0009_p0728c09║智唯依四根本靜慮。法智依此四及未至中間。餘依
B06n0009_p0728c10║此六地及下三無色。依身別者。謂他心智依欲色界
B06n0009_p0728d01║俱可現前。法智但依欲界現起。餘八智現起通依三
B06n0009_p0728d02║界身。已辯性地身。當辯念住攝。頌曰。
B06n0009_p0728d03║諸智念住攝滅智唯最後他心智後三
B06n0009_p0728d04║餘八智通四
B06n0009_p0728d05║論曰。滅智攝在法念住中。他心智後三攝。所餘八皆
B06n0009_p0728d06║通四。如是十智展轉相望。一一當言幾智為境。頌曰。
B06n0009_p0728d07║諸智互相緣法類道各九苦集智各二
B06n0009_p0728d08║四皆十滅非
B06n0009_p0728d09║論曰。法智能緣九智為境。除類智。類智能緣九智為
B06n0009_p0728d10║境。除法智。道智能緣九智為境。除世俗智。非道攝故。
B06n0009_p0729a01║苦集二智一一能緣二智為境。謂俗他心。世俗他心
B06n0009_p0729a02║盡無生智皆緣十智。滅智不緣。唯以擇滅為所緣故。
B06n0009_p0729a03║十智所緣總有幾法。何智幾法為所緣境。頌曰。
B06n0009_p0729a04║所緣總有十謂三界無漏無為各有二
B06n0009_p0729a05║俗緣十法五類七苦集六滅緣一道二
B06n0009_p0729a06║他心智緣三盡無生各九
B06n0009_p0729a07║論曰。十智所緣總有十法。謂有為法分為八種。三界
B06n0009_p0729a08║所繫無漏有為。各有相應不相應故。無為分二種。善
B06n0009_p0729a09║無記別故。俗智總緣十法為境。法智緣五。謂欲界二
B06n0009_p0729a10║無漏道二及善無為。類智緣七。謂色無色無漏道六
B06n0009_p0729d01║及善無為。苦集智各緣三界所繫六。滅智緣一。謂善
B06n0009_p0729d02║無為道智緣二。謂無漏道。他心智緣欲色無漏三相
B06n0009_p0729d03║應法。盡無生智緣有為八及善無為。頗有一念智緣
B06n0009_p0729d04║一切法不。不爾。豈不非我觀智知一切法皆非我耶。
B06n0009_p0729d05║此亦不能緣一切法。不緣何法。此體是何。頌曰。
B06n0009_p0729d06║俗智除自品總緣一切法為非我行相
B06n0009_p0729d07║唯聞思所成
B06n0009_p0729d08║論曰。以世俗智觀一切法為非我時猶除自品。自品
B06n0009_p0729d09║謂自體相應俱有法。境有境別故。同一所緣故。極相
B06n0009_p0729d10║隣近故。非此智所緣。此智唯是欲色界攝。聞思所成
B06n0009_p0730a01║非修所成。修所成慧地別緣故。若異此者應頓離染。
B06n0009_p0730a02║已辯所緣。復應思擇。誰成就幾智耶。頌曰。
B06n0009_p0730a03║異生聖見道初念定成一二定成三智
B06n0009_p0730a04║後四一一增修道定成七離欲增他心
B06n0009_p0730a05║無學鈍利根定成九成十
B06n0009_p0730a06║論曰。諸異生位及聖見道第一剎那定成一智。謂世
B06n0009_p0730a07║俗智。第二剎那定成三智。謂加法苦。第四六十十四
B06n0009_p0730a08║剎那。如次後後增類集滅道智。諸未增位成數如前。
B06n0009_p0730a09║故修位中亦定成七。如是諸位。若已離欲各各增一。
B06n0009_p0730a10║謂他心智。唯除異生生無色者。時解脫者定成九智。
B06n0009_p0730b01║謂加盡智。不時解脫定成就十。謂增無生。於何位中
B06n0009_p0730b02║頓修幾智。且於見道十五心中。頌曰。
B06n0009_p0730b03║見道忍智起即彼未來修三類智兼修
B06n0009_p0730b04║現觀邊俗智不生自下地苦集四滅後
B06n0009_p0730b05║自諦行相境唯加行所得
B06n0009_p0730b06║論曰。見道位中隨起忍智。皆即彼類於未來修。然具
B06n0009_p0730b07║修自諦諸行相念住。何緣見道唯同類修。先未曾得
B06n0009_p0730b08║此種性故。對治所緣俱決定故。唯苦集滅三類智時。
B06n0009_p0730b09║能兼修未來現觀邊俗智。於一一諦現觀後邊方能
B06n0009_p0730b10║兼修故立斯號。由此餘位未能兼修。道類智時何不
B06n0009_p0730c01║修此。俗智曾於道無事現觀故。又必無於道徧事現
B06n0009_p0730c02║觀故。謂於苦集滅可徧知斷證。必無於道可能徧修。
B06n0009_p0730c03║雖集滅邊未徧斷證。而於當位斷證已同。道則不然。
B06n0009_p0730c04║種性多故。有言。此是見道眷屬。彼修道攝。故不能修。
B06n0009_p0730c05║理非極成。不應為證。此世俗智是不生法。於一切時
B06n0009_p0730c06║無容起故。若爾何故說名為修。先未曾得今方得故。
B06n0009_p0730c07║既不能起得義何依。但由得故說名為得。由得故得
B06n0009_p0730c08║曾所未聞。故所辯修理不成立。如古師說。修義可成。
B06n0009_p0730c09║彼說云何。由聖道力修世俗智。於出觀後有勝緣諦
B06n0009_p0730c10║俗智現前。得此起依故名得此。如得金礦名為得金。
B06n0009_p0730d01║毗婆沙師不樂此義。隨依何地見道現前能修未來
B06n0009_p0730d02║自地下地。謂依未至見道現前能修未來一地見道
B06n0009_p0730d03║二地俗智。至依第四見道現前能修未來六地見道
B06n0009_p0730d04║七地俗智。苦集邊修四念住攝。滅邊修者唯法念住。
B06n0009_p0730d05║隨於何諦現觀邊修。即以此行相緣此諦為境。見道
B06n0009_p0730d06║力得故。唯加行所得。智增故立智名。若并眷屬以欲
B06n0009_p0730d07║四蘊色界五蘊為其自性。次於修道離染位中。頌曰。
B06n0009_p0730d08║修道初剎那修六或七智斷八地無間
B06n0009_p0730d09║及有欲餘道有頂八解脫各修於七智
B06n0009_p0730d10║上無間餘道如次修六八
B06n0009_p0731a01║論曰。修道初念。謂第十六道類智時現修二智。未離
B06n0009_p0731a02║欲者未來修六。謂法及類苦集滅道。離欲修七。謂加
B06n0009_p0731a03║他心不修世俗。有頂治故。斷欲修斷九無間道八解
B06n0009_p0731a04║脫道。俗四法智隨應現修。斷上七地諸無間道四類
B06n0009_p0731a05║世俗滅道法智隨應現修。斷欲加行有欲勝進。俗四
B06n0009_p0731a06║法類隨應現修。此上未來皆修七智。謂俗法類苦集
B06n0009_p0731a07║滅道。斷有頂地前八解脫。四類二法隨應現修。此於
B06n0009_p0731a08║未來亦唯修七。然除世俗加他心智。斷有頂地九無
B06n0009_p0731a09║間道。四類二法隨應現修。未來修法類苦集滅道六。
B06n0009_p0731a10║斷欲修斷第九解脫。俗四法智隨應現修。斷上七地
B06n0009_p0731b01║諸解脫道。四類世俗滅道法智隨應現修。斷欲修斷
B06n0009_p0731b02║第九勝進斷上八地諸加行道。俗四法類隨應現修。
B06n0009_p0731b03║斷上七地有頂八品諸勝進道。俗四法類及他心智
B06n0009_p0731b04║隨應現修。此上未來皆修八智。謂俗法類四諦他心。
B06n0009_p0731b05║次辯離染得無學位。頌曰。
B06n0009_p0731b06║無學初剎那修九或修十鈍利根別故
B06n0009_p0731b07║勝進道亦然
B06n0009_p0731b08║論曰無學初念。謂斷有頂第九解脫。苦集類盡隨應
B06n0009_p0731b09║現修。緣有頂故。勝進九十隨應現修。未來隨應修九
B06n0009_p0731b10║修十。謂鈍根者唯除無生。利根亦修無生智故。次辨
B06n0009_p0731c01║餘位修智多少。頌曰。
B06n0009_p0731c02║練根無間道學六無學七餘學六七八
B06n0009_p0731c03║應八九一切雜修通無間學七應八九
B06n0009_p0731c04║餘道學修八應九或一切聖起餘功德
B06n0009_p0731c05║及異生諸位所修智多少皆如理應思
B06n0009_p0731c06║論曰。學位練根諸無間道。四法類智隨應現修。未來
B06n0009_p0731c07║修六。四諦法類。似見道故不修世俗。能斷障故不修
B06n0009_p0731c08║他心。諸解脫道四法類智隨應現修。未離欲者未來
B06n0009_p0731c09║修六。四諦法類。已離欲者未來修七謂加他心。有餘
B06n0009_p0731c10║師言。解脫道位亦修世俗。諸加行道俗四法類隨應
B06n0009_p0731d01║現修。未離欲者未來修七。已離欲八。謂加他心。諸勝
B06n0009_p0731d02║進道若未離欲俗四法類隨應現修。未來亦七。若已
B06n0009_p0731d03║離欲俗四法類及他心智隨應現修。未來亦八。無學
B06n0009_p0731d04║練根諸無間道。四類二法隨應現修。未來修七。四諦
B06n0009_p0731d05║法類盡。不修世俗如治有頂故。五前八解脫。四類二
B06n0009_p0731d06║法隨應現修。未來修八。四諦法類他心及盡。四第九
B06n0009_p0731d07║解脫苦集類盡隨應現修。未來修九。最後解脫苦集
B06n0009_p0731d08║類盡隨應現修。未來修十。諸加行道現修如學。未來
B06n0009_p0731d09║修九。諸勝進道鈍者九智隨應現修。未來亦九。利者
B06n0009_p0731d10║十智隨應現修。未來亦十。學位雜修諸無間道。四法
B06n0009_p0732a01║類俗隨應現修。未來修七。諸解脫道唯四法類。加行
B06n0009_p0732a02║增俗。諸勝進道又加他心隨應現修。未來皆八。無學
B06n0009_p0732a03║雜修諸無間道。現修如學。未來所修鈍八利九。諸解
B06n0009_p0732a04║脫道唯四法類。加行增俗隨應現修。未來所修鈍九
B06n0009_p0732a05║利十。諸勝進道與練根同。學位修通五無間道現修
B06n0009_p0732a06║俗智。未來修七。宿住神境。二解脫道。五加行道現修
B06n0009_p0732a07║俗智。他心解脫法類道俗及他心智。一切勝進并苦
B06n0009_p0732a08║集滅隨應現修。此上未來皆修八智。無學修通五無
B06n0009_p0732a09║間道。現修如學未來所修鈍八利九。解脫加行現修
B06n0009_p0732a10║如學。未來所修鈍九利十。諸勝進道與練根同。天眼
B06n0009_p0732b01║天耳二解脫道。無記性故不名為修。聖起所餘四無
B06n0009_p0732b02║量等修所成攝有漏德時。現在皆修一世俗智。有學
B06n0009_p0732b03║未來未離欲七。已離欲八。無學未來鈍九利十。除微
B06n0009_p0732b04║微心。此於未來唯修俗故。若起所餘無漏功德靜慮
B06n0009_p0732b05║攝者四法類智隨應現修。無色攝者唯四類智隨應
B06n0009_p0732b06║現修。未來所修同前有漏。異生離染現修世俗斷欲
B06n0009_p0732b07║三定。第九解脫及依根本四靜慮定起勝進道離染
B06n0009_p0732b08║加行未來修二。謂加他心。所餘未來唯修世俗。修五
B06n0009_p0732b09║通時諸加行道二解脫道現修俗智。一解脫道現俗
B06n0009_p0732b10║他心。諸勝進道二隨應現。未來一切皆修二種。五無
B06n0009_p0732c01║間道現未唯俗。依本靜慮修餘功德皆現修俗。未來
B06n0009_p0732c02║修二。唯順決擇分必不修他心。以是見道近眷屬故。
B06n0009_p0732c03║依餘地定修餘功德。皆唯世俗現未來修。諸未來修
B06n0009_p0732c04║為修幾地。諸所起得皆是修耶。頌曰。
B06n0009_p0732c05║諸道依得此修此地有漏為離得起此
B06n0009_p0732c06║修此下無漏唯初盡徧修九地有漏德
B06n0009_p0732c07║生上不修下曾所得非修
B06n0009_p0732c08║論曰。諸道依此地及得此地時。能修未來此地有漏。
B06n0009_p0732c09║聖為離此地及得此地時。并此地中諸道現起。皆能
B06n0009_p0732c10║修此及下無漏為離此言通二四道。唯初盡智現在
B06n0009_p0732d01║前時。力能徧修九地有漏不淨觀等無量功德。能縛
B06n0009_p0732d02║眾惑斷無餘故。如能縛斷所縛氣通。又彼自心今登
B06n0009_p0732d03║王位。一切善法起得來朝。譬如大王登祚灌頂一切
B06n0009_p0732d04║境土皆來朝貢。然此生上必不修下。初盡智言顯離
B06n0009_p0732d05║有頂及五練根位第九解脫道。諸所言修唯先未得
B06n0009_p0732d06║今起今得是能所修。謂若先時未得今得用功得者
B06n0009_p0732d07║方是所修。若法先時曾得棄捨。今雖還得而非所修。
B06n0009_p0732d08║非設劬勞而證得故。若先未得用功現前能修未來。
B06n0009_p0732d09║勢力勝故。曾得而起不修未來。非多功起勢力劣故。
B06n0009_p0732d10║為唯約得說名為修。不爾。云何。修有四種一得修。二
B06n0009_p0733a01║習修。三對治修。四除遣修。如是四修依何法立。頌曰。
B06n0009_p0733a02║立得修習修依善有為法依諸有漏法
B06n0009_p0733a03║立治修遣修
B06n0009_p0733a04║論曰。得習二修依有為善未來唯得。現具二修。治遣
B06n0009_p0733a05║二修依有漏法。故有漏善具足四修。無漏有為餘有
B06n0009_p0733a06║漏法。如次各具前後二修。外國諸師說修有六。於前
B06n0009_p0733a07║四上加防觀修。防護諸根觀察身故。如契經說。云何
B06n0009_p0733a08║修根謂於六根善防善護乃至廣說。又契經說。云何
B06n0009_p0733a09║修身。謂於自身觀髮毛爪。乃至廣說。迦濕彌羅國諸
B06n0009_p0733a10║論師言。防觀二修即治遣修攝。
B06n0009_p0733b01║冠導阿毗達磨俱舍論卷第二十六（說一切有部）
B06n0009_p0733b02║音釋
B06n0009_p0733b03║麟（離珍切獸名）。蘂（如累切華心鬢也）。礦（俱猛切金扑也）。祚（靖故切位也）。
B06n0009_p0733b04║
B06n0009_p0733b05║勘文者　瀨邊惠燈
B06n0009_p0733b06║杉原春洞