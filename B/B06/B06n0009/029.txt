B06n0009_p0756b01║冠導阿毗達磨俱舍論卷第二十九
B06n0009_p0756b02║尊者世親造
B06n0009_p0756b03║唐三藏法師玄奘奉詔譯
B06n0009_p0756b04║扶桑雒陽比丘旭雅編輯
B06n0009_p0756b05║分別定品第八之二
B06n0009_p0756b06║如是已說所依止定。當辯依定所起功德。諸功德中
B06n0009_p0756b07║先辯無量。頌曰。
B06n0009_p0756b08║無量有四種對治瞋等故慈悲無瞋性
B06n0009_p0756b09║喜喜捨無貪此行相如次與樂及拔苦
B06n0009_p0756b10║欣慰有情等緣欲界有情喜初二靜慮
B06n0009_p0756b11║餘六或五十不能斷諸惑人起定成三
B06n0009_p0756c01║論曰。無量有四。一慈二悲三喜四捨。言無量者。無量
B06n0009_p0756c02║有情為所緣故。引無量福故。感無量果故。此何緣故
B06n0009_p0756c03║唯有四種。對治四種多行障故。何謂四障。謂諸瞋害
B06n0009_p0756c04║不欣慰欲貪瞋。治此如次建立慈等。不淨與捨俱治
B06n0009_p0756c05║欲貪。斯有何別。毗婆沙說。欲貪有二。一色二婬。不淨
B06n0009_p0756c06║與捨如次能治。理實不淨能治婬貪。餘親友貪捨能
B06n0009_p0756c07║對治。四中初二體是無瞋。理實應言悲是不害。喜即
B06n0009_p0756c08║喜受。捨即無貪。若并眷屬五蘊為體。若捨無貪性如
B06n0009_p0756c09║何能治瞋。此所治瞋貪所引故。理實應用二法為體。
B06n0009_p0756c10║此四無量行相別者。云何當令諸有情類得如是樂。
B06n0009_p0756d01║如是思惟入慈等至。云何當令諸有情類離如是苦。
B06n0009_p0756d02║如是思惟入悲等至。諸有情類得樂離苦豈不快哉。
B06n0009_p0756d03║如是思惟入喜等至。諸有情類平等平等無有親怨。
B06n0009_p0756d04║如是思惟入捨等至。此四無量不能令他實得樂等。
B06n0009_p0756d05║寧非顛倒。願欲令彼得樂等故。或阿世耶無顛倒故。
B06n0009_p0756d06║與勝解相應起故。設是顛倒復有何失。若應非善理
B06n0009_p0756d07║則不然。此與善根相應起故。若應引惡理亦不然。由
B06n0009_p0756d08║此力能治瞋等故。此緣欲界一切有情。能治緣彼瞋
B06n0009_p0756d09║等障故。然契經說修習慈等思惟一方一切世界。此
B06n0009_p0756d10║經舉器以顯器中。第三但依初二靜慮。喜受攝故。餘
B06n0009_p0757a01║定地無。所餘三種通依六地。謂四靜慮未至中間。或
B06n0009_p0757a02║有欲令唯依五地。謂除未至。是容豫德。已離欲者方
B06n0009_p0757a03║能起故。或有欲令此四無量隨其所應通依十地。謂
B06n0009_p0757a04║欲四本近分中間。此意欲令定不定地根本加行皆
B06n0009_p0757a05║無量攝前雖說此能治四障而不能令諸惑得斷。有
B06n0009_p0757a06║漏根本靜慮攝故。勝解作意相應起故。徧緣一切有
B06n0009_p0757a07║情境故。此加行位制伏瞋等。或此能令已斷更遠故。
B06n0009_p0757a08║前說此能治四障。謂欲未至亦有慈等。似所修成根
B06n0009_p0757a09║本無量。由此制伏瞋等障已引斷道生能斷諸惑。諸
B06n0009_p0757a10║惑斷已離染位中。方得根本四種無量。於此後位雖
B06n0009_p0757b01║遇強緣而非瞋等之所蔽伏。初習業位云何修慈。謂
B06n0009_p0757b02║先思惟自所受樂。或聞說佛菩薩聲聞及獨覺等所
B06n0009_p0757b03║受快樂。便作是念。願諸有情一切等受如是快樂。若
B06n0009_p0757b04║彼本來煩惱增盛不能如是平等運心應於有情分
B06n0009_p0757b05║為三品。所謂親友處中怨讐。親復分三。謂上中下。中
B06n0009_p0757b06║品唯一。怨亦分三謂下中上。總成七品。分品別已。先
B06n0009_p0757b07║於上親發起真誠與樂勝解。此願成已。於中下親亦
B06n0009_p0757b08║漸次修如是勝解。於親三品得平等已。次於中品下
B06n0009_p0757b09║中上怨亦漸次修如是勝解。由數習力能於上怨起
B06n0009_p0757b10║與樂願與上親等。修此勝解既得無退。次於所緣漸
B06n0009_p0757c01║修令廣。謂漸運想思惟一邑一國一方一切世界。與
B06n0009_p0757c02║樂行相無不徧滿。是為修習慈無量成。若於有情樂
B06n0009_p0757c03║求德者能修慈定令速疾成。非於有情樂求失者。以
B06n0009_p0757c04║斷善者有德可錄。麟喻獨覺有失可取。先福罪果現
B06n0009_p0757c05║可見故。修悲喜法准此應知。謂觀有情沒眾苦海。便
B06n0009_p0757c06║願令彼皆得解脫。及想有情得樂離苦。便深欣慰實
B06n0009_p0757c07║為樂哉。修捨最初從處中起漸次乃至能於上親起
B06n0009_p0757c08║平等心與處中等。此四無量人起非餘。隨得一時必
B06n0009_p0757c09║成三種。生第三定等唯不成喜故。已辯無量。次辯解
B06n0009_p0757c10║脫。頌曰。
B06n0009_p0757d01║解脫有八種前三無貪性二二一一定
B06n0009_p0757d02║四無色定善滅受想解脫微微無間生
B06n0009_p0757d03║由自地淨故及下無漏出三境欲可見
B06n0009_p0757d04║四境類品道自上苦集滅非擇滅虛空
B06n0009_p0757d05║論曰。解脫有八。一內有色想觀外色解脫。二內無色
B06n0009_p0757d06║想觀外色解脫。三淨解脫身作證具足住。四無色定
B06n0009_p0757d07║為次四解脫。滅受想定為第八解脫。八中前三無貪
B06n0009_p0757d08║為性。近治貪故。然契經中說想觀者。想觀增故。三中
B06n0009_p0757d09║初二不淨相轉。作青瘀等諸行相故。第三解脫清淨
B06n0009_p0757d10║相轉。作淨光鮮行相轉故。三并助伴皆五蘊性。初二
B06n0009_p0758a01║解脫一一通依初二靜慮。能治欲界初靜慮中顯色
B06n0009_p0758a02║貪故。第三解脫依後靜慮。離八災患心澄淨故。餘地
B06n0009_p0758a03║亦有相似解脫而不建立。非增上故。次四解脫如其
B06n0009_p0758a04║次第以四無色定善為性。非無記染。非解脫故。亦非
B06n0009_p0758a05║散善。性微劣故。彼散善者。如命終心。有說。餘時亦有
B06n0009_p0758a06║散善。近分解脫道。亦得解脫名。無間不然。以緣下故。
B06n0009_p0758a07║彼要背下地方名解脫故。然於餘處多分唯說彼根
B06n0009_p0758a08║本地名解脫者。以近分中非全分故。第八解脫即滅
B06n0009_p0758a09║盡定。彼自性等如先已說。猒背受想而起此故。或總
B06n0009_p0758a10║猒背有所緣故。此滅盡定得解脫名。有說。由此解脫
B06n0009_p0758b01║定障。微微心後此定現前。前對想心已名微細。此更
B06n0009_p0758b02║微細故曰微微。次如是心入滅盡定。從滅定出或起
B06n0009_p0758b03║有頂淨定心或即能起無所有處無漏心。如是入心
B06n0009_p0758b04║唯是有漏。通從有漏無漏心出。八中前三唯以欲界
B06n0009_p0758b05║色處為境。有差別者。二境可憎。一境可愛。次四解脫
B06n0009_p0758b06║各以自上苦集滅諦及一切地類智品道。彼非擇滅
B06n0009_p0758b07║及與虛空為所緣境。第三靜慮寧無解脫。第三定中
B06n0009_p0758b08║無色貪故。自地妙樂所動亂故。行者何緣修淨解脫。
B06n0009_p0758b09║為欲令心暫欣悅故。前不淨觀令心沉慼。今修淨觀
B06n0009_p0758b10║䇿發令欣。或為審知自堪能故。謂前所修不淨解脫
B06n0009_p0758c01║為成不成。若觀淨相煩惱不起。彼方成故。由二緣故。
B06n0009_p0758c02║諸瑜伽師修解脫等。一為諸惑已斷更遠。二為於定
B06n0009_p0758c03║得勝自在故能引起無諍等德及聖神通。由此便能
B06n0009_p0758c04║轉變諸事起留捨等種種作用。何故經中第三第八
B06n0009_p0758c05║說身作證非餘六耶。以於八中此二勝故。於二界中
B06n0009_p0758c06║各在邊故。已辯解脫。次辯勝處。頌曰。
B06n0009_p0758c07║勝處有八種二如初解脫次二如第二
B06n0009_p0758c08║後四如第三
B06n0009_p0758c09║論曰。勝處有八。一內有色想觀外色少。二內有色想
B06n0009_p0758c10║觀外色多。三內無色想觀外色少。四內無色想觀外
B06n0009_p0758d01║色多。內無色想觀外青黃赤白為四。足前成八。八中
B06n0009_p0758d02║初二如初解脫。次二如第二解脫。後四如第三解脫。
B06n0009_p0758d03║若爾八勝處何殊三解脫。前修解脫唯能棄背。後修
B06n0009_p0758d04║勝處能制所緣。隨所樂觀惑終不起。已辯勝處。次辯
B06n0009_p0758d05║徧處。頌曰。
B06n0009_p0758d06║徧處有十種八如淨解脫後二淨無色
B06n0009_p0758d07║緣自地四蘊
B06n0009_p0758d08║論曰。徧處有十。謂周徧觀地水火風青黃赤白及空
B06n0009_p0758d09║與識二無邊處。於一切處周徧觀察無有間隙故名
B06n0009_p0758d10║徧處。十中前八如淨解脫。謂八自性皆是無貪。若并
B06n0009_p0759a01║助伴五蘊為性。依第四靜慮緣欲可見色。有餘師說。
B06n0009_p0759a02║唯風徧處緣所觸中風界為境。後二徧處如次空識。
B06n0009_p0759a03║二淨無色為其自性。各緣自地四蘊為境。應知此中
B06n0009_p0759a04║修觀行者。從諸解脫入諸勝處。從諸勝處入諸徧處。
B06n0009_p0759a05║以後後起勝前前故。此解脫等三門功德。為由何得。
B06n0009_p0759a06║依何身起。頌曰。
B06n0009_p0759a07║滅定如先辯餘皆通二得無色依三界
B06n0009_p0759a08║餘唯人趣起
B06n0009_p0759a09║論曰。第八解脫如先已辯。以即是前滅盡定故。餘解
B06n0009_p0759a10║脫等通由二得。謂由離染及加行得。以有曾習未曾
B06n0009_p0759b01║習故。四無色解脫二無色徧處。一一通依三界身起。
B06n0009_p0759b02║餘唯人起。由教力故。異生及聖皆能現起。諸有生在
B06n0009_p0759b03║色無色界起靜慮無色。由何等別緣。頌曰。
B06n0009_p0759b04║二界由因業能起無色定色界起靜慮
B06n0009_p0759b05║亦由法爾力
B06n0009_p0759b06║論曰。生上二界總由三緣。能進引生色無色定。一由
B06n0009_p0759b07║因力。謂於先時近及數修為起因故。二由業力。謂先
B06n0009_p0759b08║曾造感上地生順後受業。彼業異熟將起現前。勢力
B06n0009_p0759b09║能令進起彼定。以若未離下地煩惱必定無容生上
B06n0009_p0759b10║地故。三法爾力。謂器世界將欲壞時。下地有情法爾
B06n0009_p0759c01║能起上地靜慮。以於此位所有善法由法爾力皆增
B06n0009_p0759c02║盛故。諸有生在上二界中起無色定。由因業力非法
B06n0009_p0759c03║爾力。無雲等天不為三災之所壞故。生在色界起靜
B06n0009_p0759c04║慮時。由上二緣及法爾力。若生欲界起上定時。一一
B06n0009_p0759c05║應知。加由教力。前來分別種種法門。皆為弘持世尊
B06n0009_p0759c06║正法。何謂正法。當住幾時。頌曰。
B06n0009_p0759c07║佛正法有二謂教證為體有持說行者
B06n0009_p0759c08║此便住世間
B06n0009_p0759c09║論曰。世尊正法體有二種。一教二證。教謂契經調伏
B06n0009_p0759c10║對法。證謂三乘菩提分法。有能受持及正說者。佛正
B06n0009_p0759d01║教法便住世間。有能依教正修行者。佛正證法便住
B06n0009_p0759d02║世間。故隨三人住世時量。應知正法住爾所時。聖教
B06n0009_p0759d03║總言唯住千載。有釋證法唯住千年。教法住時復過
B06n0009_p0759d04║於此。此論依攝阿毗達磨。為依何理釋對法耶。頌曰。
B06n0009_p0759d05║迦濕彌羅議理成我多依彼釋對法
B06n0009_p0759d06║少有貶量為我失判法正理在牟尼
B06n0009_p0759d07║論曰。迦濕彌羅國毗婆沙師議阿毗達磨理善成立。
B06n0009_p0759d08║我多依彼釋對法宗。少有貶量為我過失。判法正理
B06n0009_p0759d09║唯在世尊及諸如來大聖弟子。
B06n0009_p0759d10║大師世眼久已閉堪為證者多散滅
B06n0009_p0760a01║不見真理無制人由鄙尋思亂聖教
B06n0009_p0760a02║自覺已歸勝寂靜持彼教者多隨滅
B06n0009_p0760a03║世無依怙喪眾德無鉤制惑隨意轉
B06n0009_p0760a04║既知如來正法壽漸次淪亡如至喉
B06n0009_p0760a05║是諸煩惱力增時應求解脫勿放逸
B06n0009_p0760a06║破執我品第九之一
B06n0009_p0760a07║越此依餘豈無解脫。理必無有。所以者何。虛妄我執
B06n0009_p0760a08║所迷亂故。謂此法外諸所執我。非即於蘊相續假立
B06n0009_p0760a09║執有真實離蘊我故。由我執力諸煩惱生三有輪迴
B06n0009_p0760a10║無容解脫。以何為證。知諸我名唯召蘊相續非別因
B06n0009_p0760b01║我體。於彼所計離蘊我中無有真實現比量故。謂若
B06n0009_p0760b02║我體別有實物如餘有法。若無障緣。應現量得如六
B06n0009_p0760b03║境意。或比量得如五色根。言五色根比量得者。如世
B06n0009_p0760b04║現見。雖有眾緣由闕別緣果便非有不闕便有。如種
B06n0009_p0760b05║生芽。如是亦見雖有現境作意等緣而諸盲聾不盲
B06n0009_p0760b06║聾等識不起。定知別緣有闕不闕。此別緣者即眼等
B06n0009_p0760b07║根。如是名為色根比量。於離蘊我二量都無。由此證
B06n0009_p0760b08║知無真我體。然犢子部執有補特伽羅其體與蘊不
B06n0009_p0760b09║一不異。此應思擇為實為假。實有假有相別云何。別
B06n0009_p0760b10║有事物是實有相。如色聲等。但有聚集是假有相。如
B06n0009_p0760c01║乳酪等。計實計假各有何失。體若是實應與蘊異。有
B06n0009_p0760c02║別性故。如別別蘊。又有實體必應有因。或應是無為。
B06n0009_p0760c03║便同外道見。又應無用。徒執實有。體若是假便同我
B06n0009_p0760c04║說。非我所立補特伽羅如仁所徵實有假有。但可依
B06n0009_p0760c05║內現在世攝者執受諸蘊立補特伽羅。如是謬言於
B06n0009_p0760c06║義未顯。我猶不了如何名依。若攬諸蘊是此依義。既
B06n0009_p0760c07║攬諸蘊成補特伽羅則補特伽羅應成假有。如乳酪
B06n0009_p0760c08║等攬色等成。若因諸蘊是此依義。既因諸蘊立補特
B06n0009_p0760c09║伽羅則補特伽羅亦同此失。不如是立。所立云何。此
B06n0009_p0760c10║如世間依薪立火。如何立火可說依薪。謂非離薪可
B06n0009_p0760d01║立有火。而薪與火非異非一。若火異薪薪應不熱。若
B06n0009_p0760d02║火與薪一所燒即能燒。如是不離蘊立補特伽羅。然
B06n0009_p0760d03║補特伽羅與蘊非異一。若與蘊異體應是常。若與蘊
B06n0009_p0760d04║一體應成斷。仁今於此且應定說。何者為火。何者為
B06n0009_p0760d05║薪。令我了知火依薪義。何所應說。若說應言所燒是
B06n0009_p0760d06║薪能燒是火。此復應說。何者所燒。何者能燒。名薪名
B06n0009_p0760d07║火。且世共了。諸不炎熾所然之物名所燒薪。諸有光
B06n0009_p0760d08║明極熱炎熾能然之物名能燒火。此能燒然彼物相
B06n0009_p0760d09║續令其後後異前前故。此彼雖俱八事為體而緣薪
B06n0009_p0760d10║故火方得生。如緣乳酒生於酪酢。故世共說依薪有
B06n0009_p0761a01║火。若依此理火則異薪。後火前薪時各別故。若汝所
B06n0009_p0761a02║計補特伽羅如火依薪依諸蘊者則定應說緣蘊而
B06n0009_p0761a03║生體異諸蘊成無常性。若謂即於炎熾木等煖觸名
B06n0009_p0761a04║火餘事名薪。是則火薪俱時而起應成異體。相有異
B06n0009_p0761a05║故。應說依義。此既俱生。如何可言依薪立火。謂非此
B06n0009_p0761a06║火用薪為因。各從自因俱時生故。亦非此火名因薪
B06n0009_p0761a07║立。以立火名因煖觸故。若謂所說火依薪言為顯俱
B06n0009_p0761a08║生或依止義。是則應許補特伽羅與蘊俱生或依止
B06n0009_p0761a09║蘊。已分明許體與蘊異。理則應許若諸蘊無補特伽
B06n0009_p0761a10║羅體亦非有。如薪非有火體亦無。而不許然故釋非
B06n0009_p0761b01║理。然彼於此自設難言。若火異薪薪應不𤍠。彼應定
B06n0009_p0761b02║說熱體謂何。若彼釋言熱謂煖觸則薪非熱。體相異
B06n0009_p0761b03║故。若復釋言熱謂煖合則應異體亦得熱名。以實火
B06n0009_p0761b04║名唯因煖觸。餘與煖合皆得𤍠名。是則分明許薪名
B06n0009_p0761b05║熱。雖薪火異而過不成。如何此中舉以為難。若謂木
B06n0009_p0761b06║等徧炎熾時說名為薪亦名為火是則應說。依義謂
B06n0009_p0761b07║何。補特伽羅與色等蘊定應是一。無理能遮。故彼所
B06n0009_p0761b08║言如依薪立火。如是依蘊立補特伽羅。進退推徵理
B06n0009_p0761b09║不成立。又彼若計補特伽羅與蘊一異俱不可說。則
B06n0009_p0761b10║彼所許三世無為及不可說五種爾焰亦應不可說。
B06n0009_p0761c01║以補特伽羅不可說第五及非第五故。又彼施設補
B06n0009_p0761c02║特伽羅應更確陳。為何所託。若言託蘊假義已成。以
B06n0009_p0761c03║施設補特伽羅不託補特伽羅故。若言此施設託補
B06n0009_p0761c04║特伽羅。如何上言依諸蘊立理則但應說依補特伽
B06n0009_p0761c05║羅。既不許然。故唯託蘊。若謂有蘊此則可知故我上
B06n0009_p0761c06║言此依蘊立。是則諸色有眼等緣方可了知。故應言
B06n0009_p0761c07║依眼等。又且應說。補特伽羅是六識中何識所識。六
B06n0009_p0761c08║識所識。所以者何。若於一時眼識識色。因茲知有補
B06n0009_p0761c09║特伽羅。說此名為眼識所識。而不可說與色一異。乃
B06n0009_p0761c10║至一時意識識法。因茲知有補特伽羅。說此名為意
B06n0009_p0761d01║識所識。而不可說與法一異。若爾所計補特伽羅應
B06n0009_p0761d02║同乳等唯假施設。謂如眼識識諸色時因此若能知
B06n0009_p0761d03║有乳等便說乳等眼識所識。而不可說與色一異。乃
B06n0009_p0761d04║至身識識諸觸時。因此若能知有乳等便說乳等身
B06n0009_p0761d05║識所識。而不可說與觸一異。勿乳等成四或非四所
B06n0009_p0761d06║成。由此應成總依諸蘊假施設有補特伽羅。猶如世
B06n0009_p0761d07║間總依色等施設乳等是假非實。又彼所說。若於一
B06n0009_p0761d08║時眼識識色。因茲知有補特伽羅。此言何義。為說諸
B06n0009_p0761d09║色是了補特伽羅因。為了色時補特伽羅亦可了。若
B06n0009_p0761d10║說諸色是了此因然不可言此異色者。是則諸色以
B06n0009_p0762a01║眼及明作意等緣為了因故。應不可說色異眼等。若
B06n0009_p0762a02║了色時此亦可了為色能了即了此耶。為於此中別
B06n0009_p0762a03║有能了。若色能了即能了此則應許此體即是色或
B06n0009_p0762a04║唯於色假立於此。或不應有如是分別如是類是色
B06n0009_p0762a05║如是類是此。若無如是二種分別如何立有色有補
B06n0009_p0762a06║特伽羅。有性必由分別立故。若於此中別有能了了
B06n0009_p0762a07║時別故此應異色。如黃異青前異後等。乃至於法徵
B06n0009_p0762a08║難亦然。若彼救言如此與色不可定說是一是異。二
B06n0009_p0762a09║種能了相望亦然。能了不應是有為攝。若許爾者。便
B06n0009_p0762a10║壞自宗。又若實有補特伽羅而不可說色非色者。世
B06n0009_p0762b01║尊何故作如是言。色乃至識皆無有我。又彼既許補
B06n0009_p0762b02║特伽羅眼識所得。如是眼識於色此俱為緣何起。若
B06n0009_p0762b03║緣色起則不應說眼識能了補特伽羅。此非眼識緣。
B06n0009_p0762b04║如聲處等故。謂若有識緣此境起。即用此境為所緣
B06n0009_p0762b05║緣補特伽羅非眼識緣者。如何可說為眼識所緣。由
B06n0009_p0762b06║此定非眼識所了。若眼識起緣此或俱便違經說。以
B06n0009_p0762b07║契經中定判識起由二緣故。又契經說。苾芻當知。眼
B06n0009_p0762b08║因色緣能生眼識。諸所有眼識皆緣眼色故。又若爾
B06n0009_p0762b09║者。補特伽羅應是無常。契經說故。謂契經說。諸因諸
B06n0009_p0762b10║緣能生識者皆無常性。若彼遂謂補特伽羅非識所
B06n0009_p0762c01║緣。應非所識。若非所識應非所知。若非所知如何立
B06n0009_p0762c02║有。若不立有便壞自宗。又若許為六識所識。眼識識
B06n0009_p0762c03║故應異聲等。猶如色。耳識識故。應異色等。譬如聲。餘
B06n0009_p0762c04║識所識為難准此。又立此為六識所識。便違經說。如
B06n0009_p0762c05║契經言。梵志當知。五根行處境界各別。各唯受用自
B06n0009_p0762c06║所行處及自境界。非有異根亦能受用異根行處及
B06n0009_p0762c07║異境界。五根謂眼耳鼻舌身。意兼受用五根行處及
B06n0009_p0762c08║彼境界。彼依意故。或不應執補特伽羅是五根境。如
B06n0009_p0762c09║是便非五識所識。有違宗過。若爾意根境亦應別。如
B06n0009_p0762c10║六生喻契經中言。如是六根行處境界各有差別。各
B06n0009_p0762d01║別樂求自所行處及自境界。非此中說眼等六根。眼
B06n0009_p0762d02║等五根及所生識無有勢力樂見等故。但說眼等增
B06n0009_p0762d03║上勢力所引意識名眼等根。獨行意根增上勢力所
B06n0009_p0762d04║引意識不能樂求眼等五根所行境界。故此經義無
B06n0009_p0762d05║違前失。又世尊說。苾芻當知。吾今為汝具足演說一
B06n0009_p0762d06║切所達所知法門。其體是何。謂諸眼色眼識眼觸。眼
B06n0009_p0762d07║觸為緣內所生受。或樂或苦不苦不樂。廣說乃至。意
B06n0009_p0762d08║觸為緣內所生受。或樂或苦不苦不樂。是名一切所
B06n0009_p0762d09║達所知。由此經文決判一切所達知法。唯有爾所。此
B06n0009_p0762d10║中無有補特伽羅。故補特伽羅亦應非所識。以慧與
B06n0009_p0763a01║識境必同故。諸謂眼見補特伽羅。應知眼根見此所
B06n0009_p0763a02║有於見非我謂見我故。彼便蹎墜惡見深坑。故佛經
B06n0009_p0763a03║中自決此義。謂唯於諸蘊說補特伽羅。如人契經作
B06n0009_p0763a04║如是說。眼及色為緣生於眼識。三和合觸俱起受想
B06n0009_p0763a05║思。於中後四是無色蘊。初眼及色名為色蘊。唯由此
B06n0009_p0763a06║量說名為人。即於此中隨義差別假立名想。或謂有
B06n0009_p0763a07║情不說意生儒童養者命者生者補特伽羅。亦自稱
B06n0009_p0763a08║言我眼見色。復隨世俗說。此具壽有如是名如是種
B06n0009_p0763a09║族如是姓類如是飲食如是受樂如是受苦如是長
B06n0009_p0763a10║壽如是久住如是壽際。苾芻當知。此唯名想。此唯自
B06n0009_p0763b01║稱。但隨世俗假施設有。如是一切無常有為從眾緣
B06n0009_p0763b02║生由思所造。世尊恒敕依了義經。此經了義。不應異
B06n0009_p0763b03║釋。又薄伽梵告梵志言。我說一切有唯是十二處。若
B06n0009_p0763b04║數取趣非是處攝無體理成。若是處攝則不應言是
B06n0009_p0763b05║不可說。彼部所誦契經亦言。諸所有眼諸所有色。廣
B06n0009_p0763b06║說乃至。苾芻當知。如來齊此施設一切建立一切有
B06n0009_p0763b07║自體法。此中無有補特伽羅。如何可說此有實體。頻
B06n0009_p0763b08║毗娑羅契經亦說。諸有愚昧無聞異生隨逐假名計
B06n0009_p0763b09║為我者。此中無有我我所性。唯有一切眾苦法體將
B06n0009_p0763b10║正已生。乃至廣說。有阿羅漢苾芻尼名世羅。為魔主
B06n0009_p0763c01║說。
B06n0009_p0763c02║汝墮惡見趣於空行聚中妄執有有情
B06n0009_p0763c03║智者達非有如即攬眾分假想立為車
B06n0009_p0763c04║世俗立有情應知攬諸蘊
B06n0009_p0763c05║世尊於雜阿笈摩中為婆羅門婆柁梨說。
B06n0009_p0763c06║婆柁梨諦聽能解諸結法謂依心故染
B06n0009_p0763c07║亦依心故淨我實無我性顛倒故執有
B06n0009_p0763c08║無有情無我唯有有因法謂十二有支
B06n0009_p0763c09║所攝蘊處界審思此一切無補特伽羅
B06n0009_p0763c10║既觀內是空觀外空亦爾能修空觀者
B06n0009_p0763d01║亦都不可得
B06n0009_p0763d02║經說。執我有五種失。謂起我見及有情見墮惡見趣。
B06n0009_p0763d03║同諸外道。越路而行。於空性中心不悟入不能淨信
B06n0009_p0763d04║不能安住不得解脫。聖法於彼不能清淨。此皆非量。
B06n0009_p0763d05║所以者何。於我部中曾不誦故。汝宗許是量為部為
B06n0009_p0763d06║佛言。若部是量佛非汝師汝非釋子。若佛言者此皆
B06n0009_p0763d07║佛言。如何非量。彼謂。此說皆非真佛言。所以者何。我
B06n0009_p0763d08║部不誦故。此極非理。非理者何。如是經文諸部皆誦。
B06n0009_p0763d09║不違法性及餘契經。而敢於中輒興非撥我不誦故
B06n0009_p0763d10║非真佛言。唯縱㐫狂故極非理。又於彼部豈無此經
B06n0009_p0764a01║謂一切法皆非我性。若彼意謂補特伽羅與所依法
B06n0009_p0764a02║不一不異故說一切法皆非我。既爾應非意識所識。
B06n0009_p0764a03║二緣生識經決判故。又於餘經如何會釋。謂契經說。
B06n0009_p0764a04║非我計我此中具有想心見倒。計我成倒說於非我。
B06n0009_p0764a05║不言於我何煩會釋。非我者何。謂蘊處界。便違前說
B06n0009_p0764a06║補特伽羅與色等蘊不一不異。又餘經說。苾芻當知。
B06n0009_p0764a07║一切沙門婆羅門等諸有執我等隨觀見。一切唯於
B06n0009_p0764a08║五取蘊起。故無依我起於我見。但於非我法妄分別
B06n0009_p0764a09║為我。又餘經言。諸有已憶正憶當憶種種宿住。一切
B06n0009_p0764a10║唯於五取蘊起。故定無有補特伽羅。若爾何緣此經
B06n0009_p0764b01║復說我於過去世有如是色等。此經為顯能憶宿生
B06n0009_p0764b02║一相續中有種種事。若見實有補特伽羅於過去生
B06n0009_p0764b03║能有色等如何非墮起身見失。或應非撥言無此經。
B06n0009_p0764b04║是故此經依總假我言有色等如聚如流。若爾世尊
B06n0009_p0764b05║應非一切智。無心心所能知一切法剎那剎那異生
B06n0009_p0764b06║滅故。若許有我可能徧知。補特伽羅則應常住。許心
B06n0009_p0764b07║滅時此不滅故。如是便越汝所許宗。我等不言佛於
B06n0009_p0764b08║一切能頓徧知故名一切智者。但約相續有堪能故。
B06n0009_p0764b09║謂得佛名諸蘊相續成就如是殊勝堪能纔作意時
B06n0009_p0764b10║於所欲知境無倒智起故名一切智。非於一念能頓
B06n0009_p0764c01║徧知。故於此中有如是頌。
B06n0009_p0764c02║由相續有能如火食一切如是一切智
B06n0009_p0764c03║非由頓徧知
B06n0009_p0764c04║如何得知約相續說知一切法非我徧知。說佛世尊
B06n0009_p0764c05║有三世故。於何處說。如有頌言。
B06n0009_p0764c06║若過去諸佛若未來諸佛若現在諸佛
B06n0009_p0764c07║皆滅眾生憂
B06n0009_p0764c08║汝宗唯許蘊有三世。非數取趣。故定應爾。
B06n0009_p0764c09║冠導阿毗達磨俱舍論卷第二十九（說一切有部）
B06n0009_p0764c10║音釋酪酢（酪歷名切乳漿也酢倉故切酸也）。蹎（多年切仆也）。笈（極曄切）。柁（待可切）。
B06n0009_p0764d01║
B06n0009_p0764d02║
B06n0009_p0764d03║
B06n0009_p0764d04║
B06n0009_p0764d05║勘文者　瀨邊惠燈
B06n0009_p0764d06║杉原春洞