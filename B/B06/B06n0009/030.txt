B06n0009_p0765b01║冠導阿毗達磨俱舍論卷第三十
B06n0009_p0765b02║尊者世親造
B06n0009_p0765b03║唐三藏法師玄奘奉詔譯
B06n0009_p0765b04║扶桑雒陽比丘旭雅編輯
B06n0009_p0765b05║破執我品第九之二
B06n0009_p0765b06║若唯五取蘊名補特伽羅。何故世尊作如是說。吾今
B06n0009_p0765b07║為汝說諸重擔取捨重擔荷重擔者。何緣於此佛不
B06n0009_p0765b08║應說。不應重擔即名能荷。所以者何。曾未見故。不可
B06n0009_p0765b09║說事亦不應說。所以者何。亦未見故。又取重擔應非
B06n0009_p0765b10║蘊攝重擔自取曾未見故。然經說愛名取擔者。既即
B06n0009_p0765b11║蘊。攝。荷者應然。即於諸蘊立數取趣。然恐謂此補特
B06n0009_p0765c01║伽羅是不可說常住實有。故此經後佛自釋言。但隨
B06n0009_p0765c02║世俗說此具壽有如是名。乃至廣說。如上所引人經
B06n0009_p0765c03║文句。為令了此補特伽羅可說無常非實有性。即五
B06n0009_p0765c04║取蘊自相逼害得重擔名。前前剎那引後後故名為
B06n0009_p0765c05║荷者。故非實有補特伽羅。補特伽羅定應實有。以契
B06n0009_p0765c06║經說諸有撥無化生有情邪見攝故。誰言無有化生
B06n0009_p0765c07║有情如佛所言我說有故。謂蘊相續能徃後世不由
B06n0009_p0765c08║胎卵濕名化生有情。撥此為無故邪見攝。化生諸蘊
B06n0009_p0765c09║理實有故。又許此邪見謗補特伽羅。汝等應言。是何
B06n0009_p0765c10║所斷。見修所斷。理並不然。補特伽羅非諦攝故。邪見
B06n0009_p0765d01║不應修所斷故。若謂經說有一補特伽羅生在世間
B06n0009_p0765d02║應非蘊者。亦不應理。此於總中假說一故。如世間說
B06n0009_p0765d03║一麻一米一聚一言。或補特伽羅應許有為攝。以契
B06n0009_p0765d04║經說生世間故。非此言生如蘊新起。依何義說生在
B06n0009_p0765d05║世間。依此今時取別蘊義。如世間說能祠者生記論
B06n0009_p0765d06║者生取明論故。又如世說有苾芻生有外道生。取儀
B06n0009_p0765d07║式故。或如世說有老者生有病者生。取別位故。佛已
B06n0009_p0765d08║遮故此救不成。如勝義空契經中說。有業有異熟。作
B06n0009_p0765d09║者不可得。謂能捨此蘊及能續餘蘊。唯除法假。故佛
B06n0009_p0765d10║已遮。頗勒具那契經亦說。我終不說有能取者。故定
B06n0009_p0766a01║無一補特伽羅能於世間取捨諸蘊。又汝所引祠者
B06n0009_p0766a02║等生。其體是何而能喻此。若執是我彼不極成。若心
B06n0009_p0766a03║心所彼念念滅新新生故取捨不成。若許是身亦如
B06n0009_p0766a04║心等。又如明等與身有異。蘊亦應異補特伽羅。老病
B06n0009_p0766a05║二身各與前別。數論轉變如前已遣。故彼所引為喻
B06n0009_p0766a06║不成。又許蘊生非數取趣則定許此異蘊及常。又此
B06n0009_p0766a07║唯一。蘊體有五。寧不說此與蘊有異。大種有四造色
B06n0009_p0766a08║唯一。寧言造色不異大種。是彼宗過。何謂彼宗。諸計
B06n0009_p0766a09║造色即大種論。設如彼見應作是質。如諸造色即四
B06n0009_p0766a10║大種亦應即五蘊立補特伽羅。若補特伽羅即諸蘊
B06n0009_p0766b01║者。世尊何不記命者即身。觀能問者阿世耶故。問者
B06n0009_p0766b02║執一內用士夫體實非虛名為命者。依此問佛與身
B06n0009_p0766b03║一異。此都無故一異不成。如何與身可記一異。如不
B06n0009_p0766b04║可記龜毛硬輭。古昔諸師已解斯結。昔有大德名曰
B06n0009_p0766b05║龍軍。三明六通具八解脫。于時有一畢鄰陀王。至大
B06n0009_p0766b06║德所作如是說。我今來意欲請所疑。然諸沙門性好
B06n0009_p0766b07║多語。尊能直答。我當請問。大德受請。王即問言。命者
B06n0009_p0766b08║與身為一為異。大德答言。此不應記。王言。豈不先有
B06n0009_p0766b09║要耶。今何異言不答所問。大德質曰。我欲問疑。然諸
B06n0009_p0766b10║國王性好多語。王能直答。我當發問。王便受教。大德
B06n0009_p0766c01║問言。大王宮中諸菴羅樹所生果味為醋為甘。王言。
B06n0009_p0766c02║宮中本無此樹。大德復責。先無要耶。今何異言不答
B06n0009_p0766c03║所問。王言。宮內此樹既無。寧可答言果味甘醋。大德
B06n0009_p0766c04║誨曰。命者亦無。如何可言與身一異。佛何不說命者
B06n0009_p0766c05║都無。亦觀問者阿世耶故。問者或於諸蘊相續謂為
B06n0009_p0766c06║命者。依之發問。世尊若答命者都無。彼墮邪見故佛
B06n0009_p0766c07║不說。彼未能了緣起理故。非受正法器。不為說假有。
B06n0009_p0766c08║理必應爾。世尊說故。如世尊告阿難陀言。有姓筏蹉
B06n0009_p0766c09║出家外道。來至我所作是問言。我於世間為有非有。
B06n0009_p0766c10║我不為記。所以者何。若記為有違法真理。以一切法
B06n0009_p0766d01║皆無我故。若記為無增彼愚惑。彼便謂我先有今無。
B06n0009_p0766d02║對執有愚此愚更甚。謂執有我則墮常邊。若執無我
B06n0009_p0766d03║便墮斷邊。此二輕重如經廣說。依如是義故有頌言。
B06n0009_p0766d04║觀為見所傷及壞諸善業故佛說正法
B06n0009_p0766d05║如牝虎衘子執真我為有則為見牙傷
B06n0009_p0766d06║撥俗我為無便壞善業子
B06n0009_p0766d07║復說頌曰。
B06n0009_p0766d08║由實命者無佛不言一異恐撥無假我
B06n0009_p0766d09║亦不說都無謂蘊相續中有業果命者
B06n0009_p0766d10║若說無命者彼撥此為無不說諸蘊中
B06n0009_p0767a01║有假名命者由觀發問者無力解真空
B06n0009_p0767a02║如是觀筏蹉意樂差別故彼問有無我
B06n0009_p0767a03║佛不答有無
B06n0009_p0767a04║何緣不記世間常等。亦觀問者阿世耶故。問者若執
B06n0009_p0767a05║我為世間。我體都無故。四記皆非理。若執生死皆名
B06n0009_p0767a06║世間。佛四種記亦皆非理。謂若常者無得涅槃。若是
B06n0009_p0767a07║非常便自斷滅不由功力咸得涅槃。若說為常亦非
B06n0009_p0767a08║常者定應一分無得涅槃。一分有情自證圓寂。若記
B06n0009_p0767a09║非常非非常者則非得涅槃。非不得涅槃。決定相違
B06n0009_p0767a10║便成戲論。然依聖道可般涅槃。故四定記皆不應理。
B06n0009_p0767b01║如離繫子問雀死生。佛知彼心不為定記。有邊等四
B06n0009_p0767b02║亦不記者。以同常等皆有失故。寧知此四義同常等。
B06n0009_p0767b03║以有外道名嗢底迦。先問世間有邊等四。復設方便
B06n0009_p0767b04║矯問世尊。為諸世間皆由聖道能得出離為一分耶。
B06n0009_p0767b05║尊者阿難因告彼曰。汝以此事已問世尊。今復何緣
B06n0009_p0767b06║改名重問。故知後四義與前同。復以何緣世尊不記
B06n0009_p0767b07║如來死後有等四耶。亦觀問者阿世耶故。問者妄計
B06n0009_p0767b08║已解脫我名為如來而發問故。今應詰問計有我者。
B06n0009_p0767b09║佛何緣記有現補特伽羅不記如來死後亦有。彼言
B06n0009_p0767b10║恐有墮常失故。若爾何緣佛記慈氏汝於來世當得
B06n0009_p0767c01║作佛。及記弟子身壞命終某甲今時已生某處。此豈
B06n0009_p0767c02║非有墮常過失。若佛先見補特伽羅彼涅槃已便不
B06n0009_p0767c03║復見以不知故不記有者則撥大師具一切智。或應
B06n0009_p0767c04║許不記由我體都無。若謂世尊見而不說則有離蘊
B06n0009_p0767c05║及常住過。若見非見俱不可說則應漸言不可說佛
B06n0009_p0767c06║是一切智。非一切智。若謂實有補特伽羅。以契經言
B06n0009_p0767c07║諦故住故定執無我者墮惡見處故。此不成證。彼經
B06n0009_p0767c08║亦說定執有我者墮惡見處故。阿毗達磨諸論師言。
B06n0009_p0767c09║執我有無俱邊見攝。如次墮在常斷邊故。彼師所說
B06n0009_p0767c10║深為應理。以執有我則墮常邊。若執無我便墮斷邊。
B06n0009_p0767d01║前筏蹉經分明說故。若定無有補特伽羅為可說阿
B06n0009_p0767d02║誰流轉生死。不應生死自流轉故。然薄伽梵於契經
B06n0009_p0767d03║中。說諸有情無明所覆貪愛所繫馳流生死故應定
B06n0009_p0767d04║有補特伽羅。此復如何流轉生死。由捨前蘊取後蘊
B06n0009_p0767d05║故。如是義宗前已徵遣。如燎原火雖剎那滅而由相
B06n0009_p0767d06║續說有流轉。如是蘊聚假說有情。愛取為緣流轉生
B06n0009_p0767d07║死。若唯有蘊。何故世尊作如是說。今我於昔為世導
B06n0009_p0767d08║師名為妙眼。此說何咎。蘊各異故。若爾是何物。謂補
B06n0009_p0767d09║特伽羅。昔我即今體應常住。故說今我昔為師言。顯
B06n0009_p0767d10║昔與今是一相續。如言此火曾燒彼事。若謂決定有
B06n0009_p0768a01║真實我則應唯佛能明了觀。觀已應生堅固我執。從
B06n0009_p0768a02║斯我執我所執生。從此應生我我所愛。故薄伽梵作
B06n0009_p0768a03║如是言。若執有我便執我所。執我所故。於諸蘊中便
B06n0009_p0768a04║復發生我我所愛。薩迦耶見我愛所縛則為謗佛。去
B06n0009_p0768a05║解脫遠。若謂於我不起我愛。此言無義。所以者何。於
B06n0009_p0768a06║非我中橫計為我。容起我愛。非實我中。如是所言無
B06n0009_p0768a07║理為證。故彼於佛真聖教中無有因緣起見瘡皰。如
B06n0009_p0768a08║是一類執有不可說補特伽羅。復有一類總撥一切
B06n0009_p0768a09║法體皆非有。外道執有別真我性。此等一切見不如
B06n0009_p0768a10║理。皆不能免無解脫過。若一切類我體都無。剎那滅
B06n0009_p0768b01║心於曾所受久相似境何能憶知。如是憶知從相續
B06n0009_p0768b02║內念境想類心差別生。且初憶念為從何等心差別
B06n0009_p0768b03║無間生。從有緣彼作意相似相屬想等不為依止差
B06n0009_p0768b04║別愁憂散亂等緣損壞功能心差別起。雖有如是作
B06n0009_p0768b05║意等緣。若無彼類心差別者則無堪能修此憶念。雖
B06n0009_p0768b06║有彼類心差別因若無如是緣亦無能修理。要具二
B06n0009_p0768b07║種方可能修。諸憶念生但由於此。不見離此有功能
B06n0009_p0768b08║故。如何異心見後異心能憶。非天授心曾所見境後
B06n0009_p0768b09║祠授心有憶念理。此難非理。不相屬故。謂彼二心互
B06n0009_p0768b10║不相屬。非如一相續有因果性故。我等不言異心見
B06n0009_p0768c01║境異心能憶。相續一故。然從過去緣彼境心引起今
B06n0009_p0768c02║時能憶念識。謂如前說。相續轉變差別力故。生念何
B06n0009_p0768c03║失。由此憶念力有後記知生。我體既無孰為能憶。能
B06n0009_p0768c04║憶是何義。由念能取境。此取境豈異念。雖不異念但
B06n0009_p0768c05║由作者。作者即是前說念因。謂彼類心差別。然世間
B06n0009_p0768c06║所言制怛羅能憶。此於蘊相續立制怛羅名。從先見
B06n0009_p0768c07║心後憶念起。依如是理說彼能憶。我體若無是誰之
B06n0009_p0768c08║念。為依何義說第六聲。此第六聲依屬主義。如何物
B06n0009_p0768c09║屬何主。此如牛等屬制怛羅。彼如何為牛主。謂依彼
B06n0009_p0768c10║彼所乘構役等中彼得自在。欲於何所驅役於念。而
B06n0009_p0768d01║勤方便尋求念主。於所念境。驅役於念。役念為何。為
B06n0009_p0768d02║令念起。奇哉自在起無理言。寧為此生而驅役此。又
B06n0009_p0768d03║我於念如何驅役。為令念起。為令念行。念無行故但
B06n0009_p0768d04║應令起。則因名主。果名能屬。由因增上令果得生。故
B06n0009_p0768d05║因名主。果於生時是因所有故名能屬。即生念因足
B06n0009_p0768d06║為念主。何勞立我為念主耶。即諸行聚一類相續。世
B06n0009_p0768d07║共施設制怛羅牛。立制怛羅名為牛主。是牛相續於
B06n0009_p0768d08║異方生變異生因故名為主。此中無一實制怛羅亦
B06n0009_p0768d09║無實牛。但假施設。故言牛主。亦不離因。憶念既爾。記
B06n0009_p0768d10║知亦然。如辯憶知熟為能了誰之識等亦應例釋。且
B06n0009_p0769a01║識因緣與前別者。謂根境等。如應當知。有作是言。決
B06n0009_p0769a02║定有我。事用必待事用者故。謂諸事用待事用者。如
B06n0009_p0769a03║天授行必待天授。行是事用。天授名者。如是識等所
B06n0009_p0769a04║有事用。必待所依能了等者。今應詰彼。天授謂何。若
B06n0009_p0769a05║是實我此如先破。若假士夫體非一物。於諸行相續
B06n0009_p0769a06║假立此名故。如天授能行識能了亦爾。依何理說天
B06n0009_p0769a07║授能行。謂於剎那生滅諸行不異相續立天授名。愚
B06n0009_p0769a08║夫於中執為一體。為自相續異處生因。異處生名行。
B06n0009_p0769a09║因即名行者。依此理說天授能行。如焰及聲異處相
B06n0009_p0769a10║續。世依此說焰聲能行。如是天授身能為識因故。世
B06n0009_p0769b01║間亦謂天授能了。然諸聖者為順世間言說理故。亦
B06n0009_p0769b02║作是說。經說諸識能了所緣。識於所緣為何所作。都
B06n0009_p0769b03║無所作但似境生。如果酬因。雖無所作而似因起說
B06n0009_p0769b04║名酬因。如是識生雖無所作而似境故說名了境。如
B06n0009_p0769b05║何似境。謂帶彼相。是故諸識雖亦託根生不名了根。
B06n0009_p0769b06║但名為了境。或識於境相續生時。前識為因引後識
B06n0009_p0769b07║起說識能了亦無有失。世間於因說作者故。如世間
B06n0009_p0769b08║說鍾鼓能鳴。或如燈能行識能了亦爾。為依何理說
B06n0009_p0769b09║燈能行。焰相續中假立燈號。燈於異處相續生時。說
B06n0009_p0769b10║為燈行。無別行者。如是心相續假立識名。於異境生
B06n0009_p0769c01║時說名能了。或如色有色生色住。此中無別有生住
B06n0009_p0769c02║者。說識能了理亦應然。若後識生從識非我。何緣後
B06n0009_p0769c03║識不恒似前。及不定次生如芽莖葉等。有為皆有住
B06n0009_p0769c04║異相故。謂諸有為自性法爾微細相續後必異前。若
B06n0009_p0769c05║異此者縱意入定。身心相續相似而生。後念與初無
B06n0009_p0769c06║差別故。不應最後念自然從定出。諸心相續亦有定
B06n0009_p0769c07║次。若此心次彼心應生。於此心後彼必生故。亦有少
B06n0009_p0769c08║分行相等心方能相生。種姓別故。如女心無間起嚴
B06n0009_p0769c09║汙身心。或起彼夫彼子心等。後時從此諸心相續轉
B06n0009_p0769c10║變差別還生女心。如是女心於後所起嚴汙心等有
B06n0009_p0769d01║生功能。異此無功能。由種姓別故。女心無間容起多
B06n0009_p0769d02║心。然多心中若先數起。明了近起。先起非餘。由如是
B06n0009_p0769d03║心修力強故。唯除將起位身外緣差別。諸有修力最
B06n0009_p0769d04║強盛者。寧不恒時生於自果。由此心有住異相故。此
B06n0009_p0769d05║住異相於別修果相續生中最隨順故。諸心品類次
B06n0009_p0769d06║第相生因緣方隅我已略說。委悉了達唯在世尊。一
B06n0009_p0769d07║切法中智自在故。依如是義故。有頌言。
B06n0009_p0769d08║於一孔雀輪一切種因相非餘智境界
B06n0009_p0769d09║唯一切智知
B06n0009_p0769d10║色差別因尚為難了。況心心所諸無色法因緣差別
B06n0009_p0770a01║可易了知。一類外道作如是執。諸心生時皆從於我。
B06n0009_p0770a02║前之二難於彼最切。若諸心生皆從我者。何緣後識
B06n0009_p0770a03║不恒似前。及不定次生如芽莖葉等。若謂由待意合
B06n0009_p0770a04║差別有異識生理定不然。我與餘合非極成故。又二
B06n0009_p0770a05║物合有分限故。謂彼自類釋合相言非至為先後至
B06n0009_p0770a06║名合。我與意合應有分限。意移轉故我應移轉。或應
B06n0009_p0770a07║與意俱有壞滅。若謂一分合理定不然。於一我體中
B06n0009_p0770a08║無別分故。設許有合我體既常。意無別異。合寧有別。
B06n0009_p0770a09║若待別覺為難亦同。謂覺因何得有差別。若待行別
B06n0009_p0770a10║我意合者則應但心待行差別能生異識。何用我為。
B06n0009_p0770b01║我於識心卻無有用。而言諸識皆從我生。如藥事成
B06n0009_p0770b02║能除痼痾誑醫矯說普莎訶言。若謂此二由我故有
B06n0009_p0770b03║此但有言無理為證。若謂此二我為所依如誰與誰
B06n0009_p0770b04║為所依義。非心與行如畫如果我為能持如壁如器。
B06n0009_p0770b05║如是便有更相礙失。及有或時別住失故。非如壁器
B06n0009_p0770b06║我為彼依。若爾如何。此但如地能為香等四物所依。
B06n0009_p0770b07║彼如是言證成無我。故我於此深生喜慰。如世間地
B06n0009_p0770b08║不離香等。我亦應爾。非離心行。誰能了地離於香等。
B06n0009_p0770b09║但於香等聚集差別。世俗流布立以地名。我亦應然。
B06n0009_p0770b10║但於心等諸蘊差別。假立我名。若離香等無別有地
B06n0009_p0770c01║如何說言地有香等。為顯地體有香等別。故即於地
B06n0009_p0770c02║說有香等。令他了達是此非餘。如世間言木像身等。
B06n0009_p0770c03║又若有我待行差別。何不俱時生一切智。若時此行
B06n0009_p0770c04║功用最強。此能遮餘令不生果。寧從強者果不恒生。
B06n0009_p0770c05║答此如前修力道理許行非常漸變異故。若爾計我
B06n0009_p0770c06║則為唐捐。行力念心差別生故。彼行此修體無異故。
B06n0009_p0770c07║必定應信我體實有以有念等德句義故。德必依止
B06n0009_p0770c08║實句義故。念等依餘理不成故。此證非理。不極成故。
B06n0009_p0770c09║謂說念等德句義攝體皆非實義不極成。許有別體
B06n0009_p0770c10║皆名實故。經說六實物名沙門果故。彼依實我理亦
B06n0009_p0770d01║不成。依義如前已遮遣故。由此所立但有虛言。若我
B06n0009_p0770d02║實無為何造業。為我當受苦樂果故。我體是何。謂我
B06n0009_p0770d03║執境。何名我執境。謂諸蘊相續。云何知然。貪愛彼故。
B06n0009_p0770d04║與白等覺同處起故。謂世有言。我白我黑。我老我少。
B06n0009_p0770d05║我瘦我肥。現見世間緣白等覺與計我執同處而生。
B06n0009_p0770d06║非所計我有此差別。故知我執但緣諸蘊。以身於我
B06n0009_p0770d07║有防護恩。故亦於身假說為我。如言臣等即是我身。
B06n0009_p0770d08║於有恩中實假說我。而諸我執所取不然。若許緣身
B06n0009_p0770d09║亦起我執。寧無我執緣他身起。他與我執不相屬故。
B06n0009_p0770d10║謂若身若心與我執相屬。此我執起緣彼非餘。無始
B06n0009_p0771a01║時來如是習故。相屬謂何。謂因果性。若無我體誰之
B06n0009_p0771a02║我執。此前已釋。寧復重來。謂我於前已作是說。為依
B06n0009_p0771a03║何義說第六聲。乃至辯因為果所屬。若爾我執以何
B06n0009_p0771a04║為因。謂無始來我執熏習。緣自相續有垢染心。我體
B06n0009_p0771a05║若無誰有苦樂。若依於此有苦樂生。即說名為此有
B06n0009_p0771a06║苦樂。如林有果及樹有花。苦樂依何。謂內六處。隨其
B06n0009_p0771a07║所起說為彼依。若我實無誰能作業誰能受果。作受
B06n0009_p0771a08║何義。作謂能作。受謂受者。此但易名。未顯其義。辯法
B06n0009_p0771a09║相者釋此相言。能自在為名為作者。能領業果得受
B06n0009_p0771a10║者名。現見世間。於此事業若得自在名為能作。如見
B06n0009_p0771b01║天授於浴食行得自在故名浴等者。此中汝等說何
B06n0009_p0771b02║天授。若說實我喻不極成。說蘊便非自在作者。業有
B06n0009_p0771b03║三種謂身語意。且起身業必依身心。身心各依自因
B06n0009_p0771b04║緣轉。因緣展轉依自因緣。於中無一自在起者。一切
B06n0009_p0771b05║有為屬因緣故。汝所執我不待因緣亦無所作。故非
B06n0009_p0771b06║自在。由此彼說能自在為名作者。相求不可得。然於
B06n0009_p0771b07║諸法生因緣中。若有勝用假名作者。非所執我見有
B06n0009_p0771b08║少用故定不應名為作者能生身業勝因者何。謂從
B06n0009_p0771b09║憶念引生樂欲。樂欲生尋伺。尋伺生勤勇。勤勇生風。
B06n0009_p0771b10║風起身業。汝所執我此中何用。故於身業我非作者。
B06n0009_p0771c01║語意業起類此應思。我復云何能領業果。若謂於果
B06n0009_p0771c02║我能了別。此定不然。我於了別都無有用。於前分別
B06n0009_p0771c03║生識因中已遮遣故。若實無我。如何不依諸非情處
B06n0009_p0771c04║罪福生長。彼非受等所依止故。唯內六處是彼所依。
B06n0009_p0771c05║我非彼依如前已說。若實無我業已滅壞。云何復能
B06n0009_p0771c06║生未來果。設有實我業已滅壞。復云何能生未來果。
B06n0009_p0771c07║從依止我法非法生。如誰依誰。此前已破。故法非法
B06n0009_p0771c08║不應依我。然聖教中不作是說。從已壞業未來果生。
B06n0009_p0771c09║若爾從何。從業相續轉變差別。如種生果。如世間說
B06n0009_p0771c10║果從種生。然果不從已壞種起。亦非從種無間即生。
B06n0009_p0771d01║若爾從何。所種相續轉變差別果方得生。謂種次生
B06n0009_p0771d02║芽莖葉等。花為最後方引果生。若爾何言從種生果。
B06n0009_p0771d03║由種展轉引起花中生果功能故作是說。若此花內
B06n0009_p0771d04║生果功能非種為先所引起者。所生果相應與種別。
B06n0009_p0771d05║如是雖言從業生果。而非從彼已壞業生。亦非從業
B06n0009_p0771d06║無間生果。但從業相續轉變差別生。何名相續轉變
B06n0009_p0771d07║差別。謂業為先後色心起中無間斷名為相續。即此
B06n0009_p0771d08║相續後後剎那異前前生名為轉變。即此轉變於最
B06n0009_p0771d09║後時有勝功能無間生果勝餘轉變故名差別。如有
B06n0009_p0771d10║取識正命終時雖帶眾多感後有業所引熏習。而重
B06n0009_p0772a01║近起數習所引明了非餘。如有頌言。
B06n0009_p0772a02║業極重近起數習先所作前前前後熟
B06n0009_p0772a03║輪轉於生死
B06n0009_p0772a04║於此義中有差別者。異熟因所引與異熟果功能。與
B06n0009_p0772a05║異熟果已即便謝滅。同類因所引與等流果功能。若
B06n0009_p0772a06║染汙者對治起時即便謝滅。不染汙者般涅槃時方
B06n0009_p0772a07║永謝滅。以色心相續爾時永滅故。何緣異熟果。不能
B06n0009_p0772a08║招異熟如從種果有別果生。且非譬喻是法皆等。然
B06n0009_p0772a09║從種果無別果生。若爾從何。生於後果從後熟變差
B06n0009_p0772a10║別所生。謂於後時即前種果遇水土等諸熟變緣。便
B06n0009_p0772b01║能引生熟變差別。正生芽位方得種名。未熟變時從
B06n0009_p0772b02║當名說。或似種故世說為種。此亦如是。即前異熟遇
B06n0009_p0772b03║聞正邪等諸起善惡緣便能引生諸善有漏及諸不
B06n0009_p0772b04║善有異熟心。從此引生相續轉變展轉能引轉變差
B06n0009_p0772b05║別。從此差別後異熟生。非從餘生。故喻同法。或由別
B06n0009_p0772b06║法類此可知。如枸櫞花塗紫礦汁。相續轉變差別為
B06n0009_p0772b07║因。後果生時瓤便色赤。從此赤色更不生餘。如是應
B06n0009_p0772b08║知。從業異熟更不能引餘異熟生。前來且隨自覺慧
B06n0009_p0772b09║境於諸業果略顯麤相。其間異類差別功能諸業所
B06n0009_p0772b10║熏相續轉變至彼彼位彼彼果生。唯佛證知非餘境
B06n0009_p0772c01║界。依如是義故。有頌曰。
B06n0009_p0772c02║此業此熏習至此時與果一切種定理
B06n0009_p0772c03║離佛無能知
B06n0009_p0772c04║已善說此淨因道謂佛至言真法性
B06n0009_p0772c05║應捨闇盲諸外執惡見所為求慧眼
B06n0009_p0772c06║此涅槃宮一廣道千聖所遊無我性
B06n0009_p0772c07║諸佛日言光所照雖開昧眼不能覩
B06n0009_p0772c08║於此方隅已略說為開智者慧毒門
B06n0009_p0772c09║庶各隨己力堪能徧悟所知成勝業
B06n0009_p0772c10║冠導阿毗達磨俱舍論卷第三十（說一切有部）
B06n0009_p0772d01║音釋
B06n0009_p0772d02║嗢（烏沒切）。矯（舉夭切妄也）。燎（力弔切縱火也）。皰（普教切）。痼（古慕切久固之疾）。
B06n0009_p0772d03║枸櫞（枸俱羽切櫞音緣）。瓤（而羊切瓜𡱝也）。
B06n0009_p0772d04║
B06n0009_p0772d05║
B06n0009_p0772d06║上來一部三十卷得佛陀薩埵冥護參訂勘文畢
B06n0009_p0772d07║
B06n0009_p0772d08║維時明治廿亥三月　　　真宗　沙門惠燈
B06n0009_p0772d09║同　　沙門春洞