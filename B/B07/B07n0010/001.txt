B07n0010_p0003a01║南傳轉法輪經民國丘哌博譯
B07n0010_p0003a02║
B07n0010_p0003a03║如是我聞．一時薄伽梵住波羅奈國．夷縣跋打拿．鹿野苑中．爾時薄伽梵告五和諧比丘眾曰．諸比丘乎．此二極端．為
B07n0010_p0003a04║出家行者所宜遠離．何等為二．一為卑劣．粗野．世俗．無益之放逸．一為痛楚．卑劣．無益之自苦．諸比丘乎．多陀阿伽陀
B07n0010_p0003a05║阿毘三菩陀．已覓得中道．捨彼兩邊．得眼生智．馴導至於優婆三昧耶．阿毘惹耶．三菩陀耶．涅槃拿耶．諸比丘乎．何等
B07n0010_p0003a06║為多陀阿伽陀．阿毘三菩陀．已覓得之中道．得眼生智．馴導至於優婆三昧耶．阿毘惹耶．三菩陀耶．涅槃拿耶．彼即殊
B07n0010_p0003a07║勝之八正道耳．其名曰．正知見．正思惟．正語．正業．正生活．正精進．正念．正三摩地．諸比丘乎．彼即多陀阿伽陀．阿毘三
B07n0010_p0003a08║菩陀之中道．能生眼智．馴導至於優婆三昧耶．阿毘惹耶．三菩陀耶．涅槃拿耶．諸比丘．此苦聖諦者．謂生是苦．老是苦．
B07n0010_p0003a09║病是苦．死是苦．怨憎相逢是苦．所愛別離是苦．五取蘊熾迅是苦．諸比丘．此苦之集聖諦者．謂從愛故．而令相續．好樂
B07n0010_p0003a10║不離．在在貪喜．所謂業愛．有愛．無有愛也．諸比丘．此苦之滅聖諦者．謂於愛凋弊．滅一切結．割捨．解脫．棄絕於彼．諸比
B07n0010_p0003a11║丘乎．此順於滅苦之道聖諦者．彼即殊勝之八正道耳．其名曰．正知見．正思惟．正語．正業．正生活．正精進．正念．正三摩
B07n0010_p0003a12║地．
B07n0010_p0003a13║一．諸比丘乎．此苦聖諦．未之前聞法也．彼於我生眼．生智．生慧．生明．生覺．諸比丘乎．此苦聖諦．未之前聞法也．應當
B07n0010_p0003a14║知曉於我生眼．生智．生慧．生明．生覺．諸比丘乎．此苦聖諦．未之前聞法也．既知曉已．於我生眼．生智．生慧．生明．生覺．
B07n0010_p0003a15║二．諸比丘乎．此苦之集聖諦．未之前聞法也．彼於我生眼．生智．生慧．生明．生覺．諸比丘乎．此苦之集聖諦．未之前聞
B07n0010_p0003a16║法也．應當根絕．彼於我生眼．生智．生慧．生明．生覺．諸比丘乎．此苦之集聖諦．未之前聞法也．已根絕竟．彼於我生眼．
B07n0010_p0003a17║生智．生慧．生明．生覺．
B07n0010_p0003a18║三．諸比丘乎．此苦之滅聖諦．未之前聞法也．彼於我生眼．生智．生慧．生明．生覺．諸比丘乎．此苦之滅聖諦．未之前聞
B07n0010_p0003a19║法也．應當親證．彼於我生眼．生智．生慧．生明．生覺．諸比丘乎．此苦之滅聖諦．未之前聞法也．已親證竟．彼於我生眼．
B07n0010_p0003a20║生智．生慧．生明．生覺．
B07n0010_p0004a01║四．諸比丘乎．此順於滅苦之道聖諦．未之前聞法也．彼於我生眼．生智．生慧．生明．生覺．諸比丘乎．此順於滅苦之道
B07n0010_p0004a02║聖諦．未之前聞法也．應當熏修．彼於我生眼．生智．生慧．生明．生覺．諸比丘乎．此順於滅苦之道聖諦．未之前聞法也．
B07n0010_p0004a03║既熏修竟．彼於我生眼．生智．生慧．生明．生覺．
B07n0010_p0004a04║諸比丘乎．我於此四聖諦．真智現觀．如上三轉．十二行相．不得畢竟清淨．以故久遠以來．我則不認我於諸天魔梵沙
B07n0010_p0004a05║門婆羅門一切天人眾中．證得阿耨多羅三藐三菩提．諸比丘乎．我於此四聖諦．真智現觀．如上三轉十二行相．已得
B07n0010_p0004a06║畢竟清淨者．爾乃自認我於諸天魔梵沙門婆羅門一切天人眾中．證得阿耨多羅三藐三菩提．彼於我生智生視．我
B07n0010_p0004a07║心解脫不搖矣．此世乃吾最末之生．極是生後．不復後有．薄伽梵說竟．五比丘皆大歡喜．信受奉行．大德憍陳如聞此．
B07n0010_p0004a08║遠離塵垢．得法眼淨．漏盡意解．薄伽梵轉此法輪已．地居天吭聲唱言．薄伽梵於波羅奈國夷縣跋打拿鹿野苑中轉
B07n0010_p0004a09║此無上法輪．為諸沙門婆羅門提婆魔梵於此世間所不能轉．如是展轉聞於四大王天眾．三十三天．燄魔天兜率陀
B07n0010_p0004a10║天．化樂天．他化自在天．梵眾天．梵輔天．大梵天．少光天．無量光天．光音天．少淨天．無量淨天．徧淨天．廣果天．無煩天．無
B07n0010_p0004a11║熱天．善見天．善現天．乃至色究竟天．亦各唱言．薄伽梵於波羅奈國．夷縣跋打拿．鹿野苑中轉此無上法輪．為諸沙門
B07n0010_p0004a12║婆羅門提婆魔梵於此世間所不能轉．須臾之間．由梵天起．狂吼怒號．震動萬系世界．一大身光．照徧宇內．超越諸天．
B07n0010_p0004a13║所有光明．時薄伽梵言．友手．憍陳如如實知此法．憍陳如如實知此法．大德憍陳如因之復得號阿若憍陳如．