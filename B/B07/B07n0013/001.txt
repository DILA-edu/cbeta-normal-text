B07n0013_p0015a01║吉祥經（出巴利三藏中之小部阿含）民國法舫法師譯
B07n0013_p0015a02║
B07n0013_p0015a03║如是我聞．一時．佛在舍衛國祇樹給孤獨園．爾時有一天人．於後夜分．身諸光明徧照祇樹園林．來詣佛所．到已頂禮
B07n0013_p0015a04║世尊．却住一面．而以偈白佛言．
B07n0013_p0015a05║諸天與世人．思維吉祥事．希求．於幸福．何謂勝吉祥．一遠離愚癡人．親近智慧者．供養於應供．此事勝吉祥．二
B07n0013_p0015a06║靜住安適處．由曾作福業．而自修善德．此事勝吉祥．三凡學諸律儀．真實與工巧．及善說語言．此事勝吉祥．四侍奉於
B07n0013_p0015a07║父母．攝受妻與子．所作無繫累．此事勝吉祥．五布施與修持．攝受親眷屬．諸業無過咎．此事勝吉祥．六遠離諸惡業．亦
B07n0013_p0015a08║不飲諸酒．於法不放逸．此事勝吉祥．七尊敬與謙讓．知足常感恩．依時聽正法．此事勝吉祥．八忍辱與謙卑．具足正知
B07n0013_p0015a09║見．談論於正法．此事勝吉祥．九苦行與梵行．而得見聖諦．證悟於涅槃．此事勝吉祥．十接觸世間法．心寂不
B07n0013_p0015a10║為動．無憂離貪欲．此事勝吉祥．十一如是修諸行．而能無墮失．隨處得安隱．此諸事吉祥．十二終．