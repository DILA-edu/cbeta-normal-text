B07n0021_p0191a01║毒語心經
B07n0021_p0191a02║
B07n0021_p0191a03║白崖窟南天棒鄧州評
B07n0021_p0191a04║小子聽松軒亮卿校訂
B07n0021_p0191a05║
B07n0021_p0191a06║
B07n0021_p0191a07║著語竝頌
B07n0021_p0191a08║葛藤窟裡瞎老漢無裩卻歸草裏坐可憐傅大士處
B07n0021_p0191a09║處失樓閣莫言冷淡無滋味一飽能消萬劫飢
B07n0021_p0191a10║撥轉參天爛葛藤絆纏四海五湖僧
B07n0021_p0192a01║願君認得出身路藕線孔中弄快鷹
B07n0021_p0192a02║南天棒白崖曰　無風起浪肚裏參天荊棘
B07n0021_p0192a03║摩訶
B07n0021_p0192a04║唐飜云大是什麼四維上下無等匹多錯作廣愽會
B07n0021_p0192a05║了君子愛財取之有道為我過小底般若來
B07n0021_p0192a06║百億須彌毫末露三千世界海中漚
B07n0021_p0192a07║蟭螟眼裏雙童子玩弄閻浮爭未休
B07n0021_p0192a08║南天棒白崖曰　大破關中收圖書
B07n0021_p0192a09║般若
B07n0021_p0192a10║唐飜云智慧人人具固固圓弄泥團漢有何限不嶮
B07n0021_p0193a01║崖撒手未曾見在何故燈下不截爪可令尺蠖辨長
B07n0021_p0193a02║短莫使蝸牛耕石田
B07n0021_p0193a03║雙耳如聾眼如盲虛空夜半失全身
B07n0021_p0193a04║不容令鶖子親見戾脚波斯過別津
B07n0021_p0193a05║南天棒白崖曰　石虎吞却木羊兒
B07n0021_p0193a06║波羅密多
B07n0021_p0193a07║唐飜云到彼岸者裏　是什麼所在掘土求青天蝦
B07n0021_p0193a08║跳不出斗寶所在近更進一步釣絲絞水謝郎舟明
B07n0021_p0193a09║眼衲僧暗結愁
B07n0021_p0193a10║大地誰是此岸人甚憐錯立洪波津
B07n0021_p0194a01║參究若未命根斷修歷三祗抂苦辛
B07n0021_p0194a02║南天棒白崖曰　窮鳥入懷則獵人不忍射
B07n0021_p0194a03║心
B07n0021_p0194a04║歷劫無名錯安著名字金屑眼中翳衣珠法上塵是
B07n0021_p0194a05║什麼多錯認驢鞍橋學道之人不識真唯為從前認
B07n0021_p0194a06║識神無量劫來生死本癡人喚為本來人
B07n0021_p0194a07║分明三世不可得一掃長空絕點埃
B07n0021_p0194a08║禪榻夜闌冷如鐵半窓明月帶梅來
B07n0021_p0194a09║南天棒白崖曰　仁者見之謂之仁智者見之謂之
B07n0021_p0194a10║智
B07n0021_p0195a01║經
B07n0021_p0195a02║如是我聞一時佛在咄誰舒卷多向故紙堆中求黃
B07n0021_p0195a03║卷赤軸又百合一片
B07n0021_p0195a04║畢波羅窟裏未結集此經童壽譯無語
B07n0021_p0195a05║阿難豈得聽北風窓紙隙南鴈雪蘆汀
B07n0021_p0195a06║山月苦如瘦寒雲凍欲零千佛縱出世
B07n0021_p0195a07║不添減一丁
B07n0021_p0195a08║南天棒白崖曰　一粒粟中藏世界　半升鐺內煑
B07n0021_p0195a09║山川
B07n0021_p0195a10║觀自在
B07n0021_p0196a01║補陀巖薩埵人人具大士盡大地一箇不見不自在
B07n0021_p0196a02║底人咳唾掉臂終不假別人力誰繫縛儞著伸左手
B07n0021_p0196a03║搔佛首即非無屈右手觸狗頭何日免得
B07n0021_p0196a04║執捉運奔不假他唯因情念積多罪
B07n0021_p0196a05║是非憎愛總拈拋許汝生身觀自在
B07n0021_p0196a06║南天棒白崖曰　睡美不知山雨過　覺來殿閣生
B07n0021_p0196a07║微凉
B07n0021_p0196a08║菩薩
B07n0021_p0196a09║簡異二乘與十號暫時假設菩薩名在途中不離家
B07n0021_p0196a10║舍離家舍不在途中為君奪卻四弘願行卻是君子
B07n0021_p0197a01║可八
B07n0021_p0197a02║超出我空無相窠沈浮業海生死波
B07n0021_p0197a03║南無救苦大悲身百億分身無際涯
B07n0021_p0197a04║南天棒白崖曰　只今唯有西江月　曾照吳王宮
B07n0021_p0197a05║裡人
B07n0021_p0197a06║行
B07n0021_p0197a07║道什麼事生也夜眠晝走放尿屙屎行雲流水墜葉
B07n0021_p0197a08║飛花擬議三途地獄雖然恁麼地非一回白汗流親
B07n0021_p0197a09║見徹大有事在
B07n0021_p0197a10║手捉腳運惟什麼飢餐渴飲作麼生
B07n0021_p0198a01║箇中若著一毫相復為渾沌剜眼睛
B07n0021_p0198a02║南天棒白崖曰　自携瓶去沽村酒　却着衫來作
B07n0021_p0198a03║主人
B07n0021_p0198a04║深般若波羅密多
B07n0021_p0198a05║咄剜好肉生瘡怪哉所謂般若其何為物哉既是有
B07n0021_p0198a06║淺深將其似河水者乎試道作麼生是有淺深底般
B07n0021_p0198a07║若恐有認楚雞去
B07n0021_p0198a08║求空破色之言淺全色見空此日深
B07n0021_p0198a09║若把色空談般若甕中跛鼈逐飛禽
B07n0021_p0198a10║南天棒白崖曰　烏龜帶劒上燈臺
B07n0021_p0199a01║時
B07n0021_p0199a02║又是剜好肉了去劫已前來劫後吹毛匣裏靈光寒
B07n0021_p0199a03║和盤托出夜明珠
B07n0021_p0199a04║昨晨掃卻舊年煤今夜鍊磨新歲鎚
B07n0021_p0199a05║帶根松矣葉加橘還着新衣待客來
B07n0021_p0199a06║南天棒白崖曰　庭樹不知人去盡　春來還發舊
B07n0021_p0199a07║時花
B07n0021_p0199a08║照見
B07n0021_p0199a09║爍迦羅眼絕纖埃莫向石灰籮裏眨眼者裏是何所
B07n0021_p0199a10║在盡大地是沙門一隻眼只是玄沙道底
B07n0021_p0200a01║蟭螟眼裏蟻旋磨蟣蝨耳中蛛結羅
B07n0021_p0200a02║兜率閻浮泥犂獄分明掌上庵摩羅
B07n0021_p0200a03║南天棒白崖曰　漢來漢現胡來胡現
B07n0021_p0200a04║五薀皆空
B07n0021_p0200a05║靈龜拽尾爭免得其蹤色薀如鉄圍山受想如金剛
B07n0021_p0200a06║劍行識如如意寶只知途路遠不覺又黃昏
B07n0021_p0200a07║認他色受想行識執作自家娟媿躬
B07n0021_p0200a08║譬似浮漚留水上或如閃電拂長空
B07n0021_p0200a09║南天棒白崖曰　短袴長衫白苧巾　咿咿日下急
B07n0021_p0200a10║推輪
B07n0021_p0201a01║度一切苦厄
B07n0021_p0201a02║客杯弓影元非蛇夢裏明明三世有覺來空空大千
B07n0021_p0201a03║無
B07n0021_p0201a04║後鬼推扃前鬼拄兩頭奮力汗通身
B07n0021_p0201a05║終宵爭拒漸天曉堪笑元惟相識人
B07n0021_p0201a06║南天棒白崖曰　洛陽路上相逢著　盡是經商買
B07n0021_p0201a07║賣人
B07n0021_p0201a08║舍利子
B07n0021_p0201a09║咄小果尊者有什麼長處者裏佛祖乞命內秘外現
B07n0021_p0201a10║著何處淨名室內不能轉女身七狂八顛忘却麼
B07n0021_p0202a01║智是祗園第一枝驚奔長爪托胎時
B07n0021_p0202a02║親參大士留此典羅睺教師鶖女兒
B07n0021_p0202a03║南天棒白崖曰　科頭箕踞長松下　白眼看他世
B07n0021_p0202a04║上人
B07n0021_p0202a05║色不異空空不異色
B07n0021_p0202a06║好一釜羹被兩顆鼠糞污却美食不當飽人喫拂波
B07n0021_p0202a07║求水波是水
B07n0021_p0202a08║色不遮空空體色空非破色色身空
B07n0021_p0202a09║色空不二法門裡跛鼈拂眉立晚風
B07n0021_p0202a10║南天棒白崖曰　若把西湖比西施　淡粧濃抹兩
B07n0021_p0203a01║相宜
B07n0021_p0203a02║色即是空空即是色
B07n0021_p0203a03║是何閒家具母教猱升木又是二千年滯貨釣絲絞
B07n0021_p0203a04║水謝郎舟
B07n0021_p0203a05║黃鳥風微希皷瑟紅桃日暖薄籠煙
B07n0021_p0203a06║蛾眉螓首一群玄各戴花枝錦繡肩
B07n0021_p0203a07║南天棒白崖曰　漁歌煙浦咸稱富貴
B07n0021_p0203a08║樵唱雲村共樂昇平
B07n0021_p0203a09║受想行識亦復如是
B07n0021_p0203a10║荒草裏橫身見怪不怪其怪自壞雪佛日出後一場
B07n0021_p0204a01║懡㦬
B07n0021_p0204a02║地風火水飛禽跡色受想行眼裏花
B07n0021_p0204a03║石女擲梭張瘦臂泥牛蹴浪皷瞋牙
B07n0021_p0204a04║南天棒白崖曰　石女舞成長壽曲　木人唱起太
B07n0021_p0204a05║平歌
B07n0021_p0204a06║舍利子是諸法空相
B07n0021_p0204a07║揑目強生花從來無諸法何求空相淨地上撒屙
B07n0021_p0204a08║山河大地蜃樓湧地獄天堂海市開
B07n0021_p0204a09║淨邦穢土龜毛筆生死涅槃兔角枝
B07n0021_p0204a10║南天棒白崖曰　只見錐頭利　不知鑿頭力
B07n0021_p0205a01║不生不滅不垢不淨不增不減
B07n0021_p0205a02║可愍新鮮果凭麼否何計諸法不生不滅無謾人好
B07n0021_p0205a03║手臂不向外曲
B07n0021_p0205a04║眼裏童子期客出谷神不死待人叫
B07n0021_p0205a05║眾生界畔不污染諸佛土中淨相無
B07n0021_p0205a06║分八萬門何欠少容三千剎若隣虛
B07n0021_p0205a07║邯鄲枕上新尊貴又入南柯納稅租
B07n0021_p0205a08║南天棒白崖曰　水帶荷花白　煙和楊柳青
B07n0021_p0205a09║是故空中
B07n0021_p0205a10║狐窠鬼窟陷墜多少行人湛湛黑暗深坑誠可怖畏
B07n0021_p0206a01║凍餒百餘僧鳳凰各展臘扇賀新陽
B07n0021_p0206a02║壁懸碧目紫髯老瓶入氷肌玉骨芳
B07n0021_p0206a03║寒鎖琴唇黃鳥口暖浮禪榻赤麟盲
B07n0021_p0206a04║編茅包贈自然蕷封圈寄來養老糖
B07n0021_p0206a05║南天棒白崖曰　擊碎我法二空見泥獄　踏斷今
B07n0021_p0206a06║時那邊瞎兔徑
B07n0021_p0206a07║無色無受想行識
B07n0021_p0206a08║夢幻空花何勞把捉得失是非須放過事起叮嚀用
B07n0021_p0206a09║空無去為什麼
B07n0021_p0206a10║寥廓虛凝寂滅場山河大地只是名
B07n0021_p0207a01║開心為四合色一心色從來空谷聲
B07n0021_p0207a02║南天棒白崖曰　青山自青山　白雲自白雲
B07n0021_p0207a03║無眼耳鼻舌身意無色聲香味觸法無眼界乃至無意
B07n0021_p0207a04║識界
B07n0021_p0207a05║有眼耳鼻舌身意有色聲香味觸法秋天曠野行人
B07n0021_p0207a06║斷馬首西來知是誰
B07n0021_p0207a07║六識纔生六境浮意根休處六塵休
B07n0021_p0207a08║根境識為十八界譬如滄溟發一漚
B07n0021_p0207a09║南天棒白崖曰　深溪絕無樵子語　陰崖卻有獵
B07n0021_p0207a10║人過
B07n0021_p0208a01║無無明亦無無明盡乃至無老死亦無老死盡
B07n0021_p0208a02║紫羅帳裏撒真珠破布囊裡真珠知者正知是寶牛
B07n0021_p0208a03║飲水成乳蛇飲水成毒五雲常擁人不到肅索仙家
B07n0021_p0208a04║十二樓
B07n0021_p0208a05║十二緣生十二滅生名凡夫滅聖人
B07n0021_p0208a06║此維獨覺所觀境空裏浮飛眼裏塵
B07n0021_p0208a07║眼裏飛塵誰見得可貴圓頓大法輪
B07n0021_p0208a08║法輪影裏親薦取超過疥癩野干身
B07n0021_p0208a09║南天棒白崖曰　江上晚來堪畫處　漁人披得一
B07n0021_p0208a10║簑歸
B07n0021_p0209a01║無苦集滅道
B07n0021_p0209a02║夜明簾外珠痴人按劒立水中鹽味色裏膠青白鷺
B07n0021_p0209a03║下田千點雪黃鵬上樹一枝花
B07n0021_p0209a04║通紅四箇鐵崑崙夜半著鞋雲外奔
B07n0021_p0209a05║集諦苦諦道滅諦非終非始非圓頓
B07n0021_p0209a06║陳如跋提及拘利不覺自燎却面前
B07n0021_p0209a07║莫謂鹿園摝蝦蜆金仙密待大乘根
B07n0021_p0209a08║南天棒白崖曰　山家富貴銀錢樹　漁父風流玉
B07n0021_p0209a09║一簑
B07n0021_p0209a10║無智亦無得
B07n0021_p0210a01║又是鬼家活計此語錯會底甚多棺木裡瞠眼分明
B07n0021_p0210a02║紙上張公子盡力高聲喚不譍
B07n0021_p0210a03║黑火洞然黑暗光茫茫天地失玄黃
B07n0021_p0210a04║山河不在鏡中觀百億須彌空斷膓
B07n0021_p0210a05║南天棒白崖曰　枯木裏龍吟　髑髏裡眼睛
B07n0021_p0210a06║以無所得故菩提薩埵
B07n0021_p0210a07║放下著抱臟叫屈隨緣赴感靡不周而常處此菩提
B07n0021_p0210a08║座不明三八九對境多所思
B07n0021_p0210a09║菩提薩埵摩訶薩唐飜道大心眾生
B07n0021_p0210a10║入三途代眾生苦遊戱十方不待請
B07n0021_p0211a01║誓不取偏真小果上求菩提化有情
B07n0021_p0211a02║虛空直饒消殞盡永鞭願輪利群氓
B07n0021_p0211a03║南天棒白崖曰　覔火和烟得　擔泉帶月歸
B07n0021_p0211a04║依般若波羅密多故
B07n0021_p0211a05║苦屈苦屈若見一法可依怙驀地須吐却幽州獨自
B07n0021_p0211a06║可最苦是江南
B07n0021_p0211a07║可談羅漢有貪瞋莫說菩薩依般若
B07n0021_p0211a08║若見一法有所依非無罣礙即繫縛
B07n0021_p0211a09║菩薩般若體無殊如珠走盤瀟洒落
B07n0021_p0211a10║非愚非智非聖凡只恨畫蛇添雙脚
B07n0021_p0212a01║南天棒白崖曰　苦瓠連根苦　甜瓜徹蔕甘
B07n0021_p0212a02║心無罣礙無罣礙故無有恐怖遠離一切顛倒夢想
B07n0021_p0212a03║不是分外事神通竝妙用荷水也搬柴舉頭殘照在
B07n0021_p0212a04║元是住居西
B07n0021_p0212a05║非心非性非涅槃非佛非祖非般若
B07n0021_p0212a06║十界無孔熱鐵鎚虛空繫碎常寥廓
B07n0021_p0212a07║纔開口獅子嚬吟狐兔狸貉盡驚懼
B07n0021_p0212a08║應物現身如幻師隨機轉變無造作
B07n0021_p0212a09║見他李母患左肩數壯灸張婆右脚
B07n0021_p0212a10║顛倒夢想恐懼憂宛如一滴投巨壑
B07n0021_p0213a01║赤使齊時被輕裘鯉逝時有棺無椁
B07n0021_p0213a02║喚起庵中午眠僧告山童折籬偷籜
B07n0021_p0213a03║南天棒白崖曰　桑柘影斜秋社散　家家扶得醉
B07n0021_p0213a04║人歸
B07n0021_p0213a05║究竟涅槃
B07n0021_p0213a06║陷人坑子年年滿又是鬼家活計充什麼臭皮韈吾
B07n0021_p0213a07║黨之直者異於是父為子隱子為父隱
B07n0021_p0213a08║一切眾生生滅心直維諸佛大涅槃
B07n0021_p0213a09║木雞含卵立棺木瓦馬逐風歸本貫
B07n0021_p0213a10║南天棒白崖曰　日日日東出　日日日西沒
B07n0021_p0214a01║三世諸佛依般若波羅密多故
B07n0021_p0214a02║壓良為賤大抵還他肌骨好不塗紅粉自風流鑊湯
B07n0021_p0214a03║無冷處
B07n0021_p0214a04║般若生三世諸佛三世諸佛演般若
B07n0021_p0214a05║主伴無盡唵蘇魯舊巢受風鳴宿鶴
B07n0021_p0214a06║南天棒白崖曰　十謁朱門九不開　滿身風雪又
B07n0021_p0214a07║歸來
B07n0021_p0214a08║得阿耨多羅三藐三菩提
B07n0021_p0214a09║不可向虛空裏釘橛去犢牛縱可生兒諸佛終不依
B07n0021_p0214a10║般若得菩提何故般若菩提體無二故若又更有一
B07n0021_p0215a01║法可得即非如來譬如大火聚進傍則佛祖亦喪身
B07n0021_p0215a02║失命
B07n0021_p0215a03║白獺可緣木得魚佛不依法得菩提
B07n0021_p0215a04║道如來有一法得如道應真各有妻
B07n0021_p0215a05║南天棒白崖曰　竹影拂階塵不動　月穿潭底水
B07n0021_p0215a06║無痕
B07n0021_p0215a07║故知般若波羅密多是大神咒
B07n0021_p0215a08║擔水河頭賣何樓漆器莫拈出字經三寫烏焉成馬
B07n0021_p0215a09║又是小賣弄夜行莫踏白非水多是石
B07n0021_p0215a10║可貴自性大神呪轉熱鐵丸作醍醐
B07n0021_p0216a01║地獄閻浮天上界雪花一片落紅爐
B07n0021_p0216a02║南天棒白崖曰　寥寥天地間　獨立有何極
B07n0021_p0216a03║是大明咒
B07n0021_p0216a04║莫謂大明咒拗折山形柱杖子從來大地黑漫漫乾
B07n0021_p0216a05║坤失色日月吞輝黑漆桶裏盛黑汁
B07n0021_p0216a06║本有圓成大明咒光明寂照盡山河
B07n0021_p0216a07║無量曠劫罪障海水上浮漚眼裏花
B07n0021_p0216a08║南天棒白崖曰　風吹碧落浮雲盡　月上青山玉
B07n0021_p0216a09║一團
B07n0021_p0216a10║是無上咒
B07n0021_p0217a01║腳跟下又作麼生為我拈將最下底來墜葉雖憐疎
B07n0021_p0217a02║雨感黃粱爭似暮雲親
B07n0021_p0217a03║最上最尊最第一釋迦彌勒猶伊奴
B07n0021_p0217a04║此是人人本具物唯要當人絕後蘇
B07n0021_p0217a05║南天棒白崖曰　細雨洒花千點雨　淡烟籠竹一
B07n0021_p0217a06║堆愁
B07n0021_p0217a07║是無等等咒
B07n0021_p0217a08║話作兩橛那一橛著何處誰道上下四維無等匹七
B07n0021_p0217a09║花八裂德雲間古錐幾下妙峯頂傭他癡聖人擔雪
B07n0021_p0217a10║共填井
B07n0021_p0218a01║舊年寒苦梅得雨一時開疎影月移去
B07n0021_p0218a02║暗香風送來昨是埋雪樹今復帶花枝
B07n0021_p0218a03║喫困寒多少可貴百卉魁
B07n0021_p0218a04║南天棒白崖曰　欲修行利濟人　却成此不唧𠺕
B07n0021_p0218a05║漢
B07n0021_p0218a06║能除一切苦
B07n0021_p0218a07║劈百合求中心削圓方竹杖輓卻紫茸氈九九元來
B07n0021_p0218a08║八十一一九與二九相逢不出手
B07n0021_p0218a09║儞若心空及第來五陰四大一時灰
B07n0021_p0218a10║天堂地獄間家具佛界魔宮百雜摧
B07n0021_p0219a01║黃鳥張聲和白雪烏龜帶釰上燈台
B07n0021_p0219a02║若人欲得此三昧白汗通身須一回
B07n0021_p0219a03║南天棒白崖曰　白雲堆裏不見白雲　流水聲裡
B07n0021_p0219a04║不聞流水
B07n0021_p0219a05║真實不虛
B07n0021_p0219a06║者箇是大小大虛妄箭過新羅終日交肩我何似生
B07n0021_p0219a07║齊晏殺三士蜀維敗兩將假鷄聲避虎
B07n0021_p0219a08║賣狗肉懸羊指鹿見人伏著蜂斷父望
B07n0021_p0219a09║陶朱携越女紀信降楚王吞炭伏橋下
B07n0021_p0219a10║投簪泣井傍載主屍兼魴折父齒咬耳
B07n0021_p0220a01║明中修棧道暗裏度陳倉若是親見徹
B07n0021_p0220a02║匣中三尺霜
B07n0021_p0220a03║南天棒白崖曰　女為愛己者粧士為知己者死生
B07n0021_p0220a04║己者母知己者鮑叔也
B07n0021_p0220a05║故說般若波羅密多咒
B07n0021_p0220a06║前頭是什麼如憎醉進酒酒濃元不在多盃十年歸
B07n0021_p0220a07║不得忘却來時道
B07n0021_p0220a08║一回舉了又一回積雪堆頭積雪堆
B07n0021_p0220a09║只是更無廻避處為誰醉後添多盃
B07n0021_p0220a10║南天棒白崖曰　吾徒不知錦囊重　裏得青山暮
B07n0021_p0221a01║色歸
B07n0021_p0221a02║即說咒曰
B07n0021_p0221a03║第二重亦在漁唱薪歌著何處鸎吟燕語作麼生莫
B07n0021_p0221a04║入海擇浮漚
B07n0021_p0221a05║七字荒唐二十四又添四首五字城
B07n0021_p0221a06║不是呈高明諸老慰住庵飢寒弟兄
B07n0021_p0221a07║君若無轉身一路葛藤無底大深坑
B07n0021_p0221a08║莫言吾偈甚難解須知自家無眼睛
B07n0021_p0221a09║者裏若看難會處爛咬急切著神精
B07n0021_p0221a10║一回白汗親咬著和千七百拔根莖
B07n0021_p0222a01║吾曾辛苦窺涯際折此無星等子秤
B07n0021_p0222a02║無星秤子若拗折宛如獅子長威獰
B07n0021_p0222a03║禪門幸有此靈驗何不參究盡至誠
B07n0021_p0222a04║此道今人棄如土懸絲慧命誰相賡
B07n0021_p0222a05║我今非老好文術勸發諸方傑出英
B07n0021_p0222a06║上士一見知落處庸流還論他韻聲
B07n0021_p0222a07║宋朝司馬文正子可惜斯人眼未明
B07n0021_p0222a08║每見祖師難透話道成隱語惱後生
B07n0021_p0222a09║五無間業應懺悔謗法罪障甚不輕
B07n0021_p0222a10║世上今多此邪黨禪園荒落寔可驚
B07n0021_p0223a01║若君了佛祖心地於佛祖言豈如盲
B07n0021_p0223a02║辨自家得力真偽祖師言教似鏡清
B07n0021_p0223a03║今時學道盡莽鹵或以口傳或識情
B07n0021_p0223a04║紙授口傳以為足祖慶遙隔萬里程
B07n0021_p0223a05║大丈夫願忘軀命回轉一花五葉榮
B07n0021_p0223a06║南天棒白崖曰　狐猿叫落中岩月　野客吟殘半
B07n0021_p0223a07║夜灯
B07n0021_p0223a08║揭諦揭諦波羅揭諦波羅僧揭諦菩提娑婆訶　般若
B07n0021_p0223a09║心經
B07n0021_p0223a10║君子易事而難說也落霞與孤鶩齊飛秋水共長天
B07n0021_p0224a01║一色南村北村雨一犂新婦餉姑翁哺兒
B07n0021_p0224a02║延享甲子改元冬諸子合心造活字
B07n0021_p0224a03║一字應放十孔方總數既垂二千字
B07n0021_p0224a04║其志留我睡餘言我心匪石豈不喜
B07n0021_p0224a05║於此予還述此偈欲謝諸子親切情
B07n0021_p0224a06║頌終合掌祈祝曰虛空盡我願無窮
B07n0021_p0224a07║稱讚般若功德聚普回向真如法界
B07n0021_p0224a08║歸命三世諸佛陀及十方賢聖祖師
B07n0021_p0224a09║護法諸天龍夜叉大千世界諸神祇
B07n0021_p0224a10║願我住庵諸兄弟道情勇徤如金剛
B07n0021_p0225a01║向上玄關速透過心性戒珠常圓明
B07n0021_p0225a02║諸魔撓盡掃除去利益群生無休期
B07n0021_p0225a03║南天棒白崖曰　虛名萬事雪埋井　幻影百年繩
B07n0021_p0225a04║繫風
B07n0021_p0225a05║（聽松子卿曰　南天棒老漢雲衲之頃在尾陽總見僧堂偶隣單老
B07n0021_p0225a06║兄見有所持寫本之毒語心經者羨望不已速借該書而以及一讀
B07n0021_p0225a07║有夜途明炬霧海南針感依而書寫之于時文久三癸亥年仲秋也
B07n0021_p0225a08║後來平常持坐右愛讀不怠向白隱東嶺兩尊宿一一下語評唱矣
B07n0021_p0225a09║野衲于曩方著述南天棒提唱毒語心經次白隱東嶺兩尊宿之著
B07n0021_p0225a10║語評注可以南天棒老漢之評句錯而加提唱之話頭編輯慚汗慚
B07n0021_p0226a01║汗今當編白崖窟語錄正錯依命一句一字不加校訂露出其肺腑
B07n0021_p0226a02║參學士宜可究可參）
B07n0021_p0226a03║
B07n0021_p0226a04║
B07n0021_p0226a05║
B07n0021_p0226a06║
B07n0021_p0226a07║
B07n0021_p0226a08║
B07n0021_p0226a09║
B07n0021_p0226a10║毒語心經　（終）