B09n0031_p0015a01║現觀莊嚴論序
B09n0031_p0015a02║聞西藏所傳慈氏五論，以《現觀莊嚴》為必習，因亟勸法尊譯師出其頌並略釋之。乍觀一切相智中菩提心二十二喻、
B09n0031_p0015a03║二十大乘僧、四加行各分上中下；染淨所能分別三十六，十三修行法性、八出生正行、道智中大乘見道十六剎那、徧
B09n0031_p0015a04║智中遠近道能所治差別，及加行十差別、四自性、一切相加行中三智差別相與加行德失相、三智相及勝相各十六；
B09n0031_p0015a05║作用相十一、自性相十六、見修頂各能所取分別三十六、無間頂加行破邪執十六種，漸次加行十三種，剎那加行四
B09n0031_p0015a06║種，四身差別及智身二十一聚與二十七事業等，玄旨稠疊驚歎得未曾有。已而取《大般若》第一會、第二會、第四會對
B09n0031_p0015a07║照之，則燦焉秩焉皆經文固有之義層也。然直閱《般若經》者，易以繁複生厭。《大智度》宗實相以推辯諸法無不盡，雖汪
B09n0031_p0015a08║洋恣肆哉，亦曾莫得其統緒。自非補處深智，安能以三智境、四加行行、一法身果次第綸貫經義，若網之在綱，有條而
B09n0031_p0015a09║不紊耶？運瑜伽巧分別相、彰般若無分別性，得斯論而般若之眉目朗、瑜伽之精髓充矣。頌本八品，離前後文增序攝
B09n0031_p0015a10║成十，並間為瑩潤文句。快妙論之先覩，輒敘其所感於簡耑。
B09n0031_p0015a11║民國二十六年十一月太虛時住漢藏教理院那伽窟
B09n0031_p0015a12║
B09n0031_p0015a13║
B09n0031_p0015a14║
B09n0031_p0015a15║
B09n0031_p0015a16║
B09n0031_p0015a17║
B09n0031_p0015a18║
B09n0031_p0015a19║
B09n0031_p0015a20║
B09n0031_p0016a01║現觀莊嚴論略釋卷一彌勒菩薩造頌法尊法師譯釋
B09n0031_p0016a02║
B09n0031_p0016a03║稽首大雄師，慈尊無著等，傳此教授者，加持利有情。
B09n0031_p0016a04║序品第一
B09n0031_p0016a05║今依宗喀巴大師父子及無等恩師札迦大師之著述，略錄少分詮釋正義。釋此分三：
B09n0031_p0016a06║（甲一）論前義、（甲二）論正義、（甲三）論後義。初中又二：（乙一）釋論題、（乙二）解敬禮。今初。
B09n0031_p0016a07║現觀莊嚴般若波羅蜜多教授論。
B09n0031_p0016a08║此論題在梵語為阿毘三昧耶　阿朗迦羅　那摩　般若波羅蜜多　鄔拔提沙奢薩哆囉。華語譯阿毘三昧耶為現觀，阿
B09n0031_p0016a09║朗迦羅為莊嚴，那摩為名曰，般若波羅蜜多為慧到彼岸，鄔拔提沙為教授，奢薩哆囉為論。
B09n0031_p0016a10║謂般若波羅蜜多經廣（初會）中（二會）略（四會）三部中難通達義。此論能令容易了解，故名教授。此具
B09n0031_p0016a11║整治、救拔二種功德，故名為論。（依世親釋正理論意）此復現前親證，故名現觀。喻如世人容儀端嚴，復著眾多
B09n0031_p0016a12║妙莊嚴具，用鏡照顯，倍生歡喜。如是般若自體甚深微妙即自體莊嚴，復以七十義莊飾，照顯於此論之中，能令智
B09n0031_p0016a13║者倍生歡喜，故此論名曰莊嚴。（即明顯莊嚴也）。
B09n0031_p0016a14║（乙二）解敬禮。
B09n0031_p0016a15║敬禮一切諸佛菩薩。
B09n0031_p0016a16║翻梵為藏諸譯師等，為令息滅一切留難、為令翻譯事業圓滿，令知此論屬經藏攝，及為證得無上菩提，故於翻譯
B09n0031_p0016a17║前敬禮一切諸佛菩薩也。
B09n0031_p0016a18║（甲二）釋正論，分三：（乙一）正申敬禮兼明造者之志願、（乙二）為樂廣者分別廣說、（乙三）為樂略者更說略義。今
B09n0031_p0016a19║初。
B09n0031_p0016a20║求寂聲聞由徧智，引導令趣最寂滅，諸樂饒益眾生者，道智令成世間利。
B09n0031_p0017a01║諸佛由具種相智，宣此種種眾相法，具為聲聞菩薩佛，四聖眾母我敬禮。
B09n0031_p0017a02║慈尊於造論之前先禮讚三智者，為令所化於此般若佛母發生淨信，由此因緣當得解脫及一切種智。現在正申
B09n0031_p0017a03║敬禮兼明造論誓令究竟，如諸善士雖至命難亦不棄捨所發願故。此釋敬禮所為。皈敬頌文義分兩段，為稱讚與
B09n0031_p0017a04║敬禮。讚又分二：正讚三智之功德、次讚為四聖之母。初讚一切智，謂能引導所化趣證寂滅。讚道相智，謂能成辦三種
B09n0031_p0017a05║所化所求義利。讚一切相智，謂能轉法輪。如其次第，即頌前三句（漢文譯成前六句）。最後一句（譯成兩句），
B09n0031_p0017a06║即讚為聲聞、獨覺、菩薩、如來四聖之母。初句正標聲聞亦兼取獨覺，以彼為求自利而趣湼槃與聲聞同，故未分說。
B09n0031_p0017a07║我敬禮者，即明三業至誠敬禮彼四聖之母般若波羅蜜多也。此釋敬禮略義。
B09n0031_p0017a08║慈尊造論之前先讚禮三智，以就所依補特伽羅聲聞獨覺諸求寂滅苦集二諦者，由能徧知蘊處界法皆是補特
B09n0031_p0017a09║伽羅無我之一切智，能引導彼令趣有餘依、無餘依寂滅湼槃妙果，而禮彼智故。又就所依補特伽羅謂求饒益諸
B09n0031_p0017a10║眾生之菩薩，由通達三道無我之道相智，成辦世間三類種性眾生之利益，而禮彼智故。又謂諸佛由具一切相智通
B09n0031_p0017a11║達一切相悉皆無我為說法之增上緣，宣說種種法藏詮一切相，而於彼智三業敬禮故。此釋敬禮文義。
B09n0031_p0017a12║（乙二）為樂廣者分別廣說，分三：（丙一）論所為義、（丙二）全論總義、（丙三）全論文義。今初。
B09n0031_p0017a13║大師於此說，一切相智道，非餘所能領，於十法行性。
B09n0031_p0017a14║經義住正念，具慧者能見，為令易解故，是造論所為。
B09n0031_p0017a15║如是讚禮為先而造正論。此論所釋為廣中略三部《般若》，其釋經之儀式如世親云：「演說經義者，當先說所為，略義
B09n0031_p0017a16║及文義，結合與答難。」為令易解故，以五支方便而解釋也。此中「大師於此說至是造論所為」二頌，是明造論之所為
B09n0031_p0017a17║義（即造論之用或果也）。「般若波羅蜜至四相正宣說」凡有十五頌，是明全論之略義。「發心為利他」至第八品最後之
B09n0031_p0017a18║「許法身事業」有二十七種止，是明全論七十義之文義。又論中「次一切智性」及「次由入獅子」等之次字，即是明結合
B09n0031_p0017a19║義，結合前後文義令相貫澈。又論中「法界無差別」，及「若誰於何義」，及「不可說義中」等文，皆是顯示答難。由此五支釋
B09n0031_p0017a20║經，能令聽者恭敬、易了、斷疑、生信。如世親云：「由聞經勝利，若聽聞受持，聞者起恭敬，故先說所為。成此由略義，略義
B09n0031_p0018a01║由文知，次第前後理，由餘二無違。」謂諸欲求經義者，由見現前究竟勝利，乃於文義恭敬受持，為令於經發起希求，
B09n0031_p0018a02║故先說所為。若以正量成立彼所為義者，必須粗知略義方可。若欲詳知所說略義，則須依論廣學文義。欲使論文前
B09n0031_p0018a03║後貫屬，則賴結合之文。欲釋前後所許無違，則須解釋妨難也。
B09n0031_p0018a04║初釋所為義中，「大師於此說，一切相智道」二句，明所詮法。「非餘所能領」者，明此法之差別。其次三句，明究竟所為果。
B09n0031_p0018a05║最後二句，正明造論之意。即為令末法有情，容易了解如來所說般若之甚深義也。繫屬之義，文中闇述。
B09n0031_p0018a06║總謂此論所詮，即佛在此廣中略三部《般若經》中，分為八種現觀，所說一切相智之道、發心等十法也。此所詮之八
B09n0031_p0018a07║種現觀，非外道小乘等所能領受，以彼等未於方廣大乘經典勤聞思故。此論亦有究竟所為之果，以於發心等十
B09n0031_p0018a08║法行為體性之經義，安住聞思正念，其聰慧菩薩即能現見證得故。今造此論與經無重複之過，以依此論易解經
B09n0031_p0018a09║義，即造論之所為義故。
B09n0031_p0018a10║（丙二）全論總義，分二：（丁一）略標論體、（丁二）隨標廣釋。初又分二：（戊一）標能所釋、（戊二）標能釋數。今初。
B09n0031_p0018a11║般若波羅蜜，以八事正說。
B09n0031_p0018a12║《現觀莊嚴論》以能詮八品及所詮八事，正釋廣中略三部《般若經》之義故，亦可釋為教、道、果三種般若，即文字、方便、
B09n0031_p0018a13║究竟般若也。
B09n0031_p0018a14║（戊二）標能釋數。
B09n0031_p0018a15║徧相智道智，次一切智性。一切相現觀，至頂及漸次，剎那證菩提，及法身為八。
B09n0031_p0018a16║此論所詮之義。謂一切相智、道相智、一切智，圓滿證一切相加行、至頂加行、漸次加行，一剎那現證菩提加行，及法
B09n0031_p0018a17║身果。
B09n0031_p0018a18║（丁二）隨標廣釋，分三：（戊一）廣釋三智體、（戊二）廣釋四加行體、（戊三）廣釋法身體。初明一切相智。
B09n0031_p0018a19║發心與教授，四種決擇分，正行之所依，謂法界自性。
B09n0031_p0018a20║諸所緣所為，甲鎧趣入事，資糧及出生，是佛徧相智。
B09n0031_p0019a01║表示一切相智之體者，有十法。誓願意樂謂發心，成辦誓願之方便謂教授，最初通達空性之修得正行謂四順決擇
B09n0031_p0019a02║分。大乘修行所依之根本，謂法界自性住種性。大乘修行斷除增益之所依，謂所緣。大乘正行之究竟所修，謂所為。
B09n0031_p0019a03║此行須發廣大心，謂無擐甲正行。加行須廣大進趣，謂趣入正行。又須二種廣大資糧，謂資糧正行；決定出生一切相智，
B09n0031_p0019a04║謂出生正行。是為表示一切相智之十法。
B09n0031_p0019a05║次明道相智。
B09n0031_p0019a06║令其隱闇等，弟子麟喻道，此及他功德，大勝利見道。作用及勝解，讚事并稱揚，
B09n0031_p0019a07║廻向與隨喜，無上作意等，引發最清淨，是名為修道。諸聰智菩薩，如是說道智。
B09n0031_p0019a08║表示道相智之體者，謂由如來自性光明，令諸天光隱闇不現等，是道相智之支分。了知聲聞弟子道之道相智、了知
B09n0031_p0019a09║麟喻獨覺道之道相智、了知菩薩道之道相智中，有見道、修道二種。初者謂具足現法後法廣大勝利之大乘見道；第
B09n0031_p0019a10║二謂修道之作用，或由修習修道之力所得之勝利，及信解般若為三利，隨一本源之勝解修道。勝解修道之勝利，謂
B09n0031_p0019a11║讚美承事稱揚之修道，能轉自他所有善根為大菩提支分之廻向修道，於自他善根深修歡喜之隨喜作意無上修
B09n0031_p0019a12║道。此勝解、廻向、隨喜三種修道，是有漏修道（即後得有分別智）。能得究竟智德之因，謂引發修道（或譯正行修道）。能得
B09n0031_p0019a13║究竟斷德之因，謂最清淨，即清淨修道。諸聰智菩薩之現觀道相智，以如是十一法表示而說。
B09n0031_p0019a14║三明一切智。
B09n0031_p0019a15║智不住諸有，悲不滯湼槃。非方便則遠，方便即非遙。
B09n0031_p0019a16║所治能治品，加行平等性，聲聞等見道，一切智如是。
B09n0031_p0019a17║表示一切智之體者，謂觀待世俗事，是能破有邊現觀種類之大乘聖現觀。即由智不住諸有之道相智；又觀待世俗
B09n0031_p0019a18║事，是能破靜邊現觀種類之大乘聖道，即由悲不滯寂滅之道相智。遠離殊勝方便智慧者，即非方便遙遠之一切智。
B09n0031_p0019a19║殊勝方便智慧所攝持者，即方便非遙遠之一切智。此二如其次第，亦即是所治品之一切智與能治品之一切智。此
B09n0031_p0019a20║正修對治實執之中正所說者，謂菩薩加行。破除實執智慧所攝持之加行，即加行平等性。大乘之諦現觀，即見道。就
B09n0031_p0020a01║建立所依，謂聲聞獨覺等聖者身中所立之一切智，即以九法如是解釋也。
B09n0031_p0020a02║（戊二）廣釋四加行體，分四：初釋圓滿眾相加行體。
B09n0031_p0020a03║行相諸加行，德失及性相，順解脫決擇，有學不退眾。
B09n0031_p0020a04║有寂靜平等，無上清淨剎，滿證一切相，此具善方便。
B09n0031_p0020a05║圓滿一切相加行之體者，謂所修之行相及能修之諸加行。加行功德、加行過失、加行之性相，大乘順解脫分、大乘順
B09n0031_p0020a06║決擇分，有學不退轉僧眾之不退相，安立法身之三有寂滅平等加行、安立受用身之嚴淨無上佛土加行、安立化身
B09n0031_p0020a07║之善巧方便加行，此即表示圓滿一切相加行之十一法也。
B09n0031_p0020a08║二釋頂加行體。
B09n0031_p0020a09║此相及增長，堅穩心徧住，見道修道中，各有四分別。
B09n0031_p0020a10║四種能對治，無間三摩地，並諸邪執著，是為頂現觀。
B09n0031_p0020a11║頂加行之體者，謂得頂加行十二相中隨得一相之初順決擇分，較供三千大千世界有情數佛所得功德尤為增上
B09n0031_p0020a12║之十六種增長第二順決擇分，通達三智隨順之慧及於利他不可破壞獲得堅穩之第三順決擇分，引發見道之功
B09n0031_p0020a13║能成熟心能徧住無邊三摩地之第四順決擇分。見道頂加行與修道頂加行，謂彼二道中各有四種分別之四種真
B09n0031_p0020a14║能對治。次謂無間三摩地之頂加行，及所應遣除之邪行。以此八法而表示頂加行也。
B09n0031_p0020a15║三釋漸次加行體。
B09n0031_p0020a16║漸次現觀中，有十三種法。
B09n0031_p0020a17║漸次加行之體有十三種，謂六波羅蜜多之六種漸次加行，隨念三寶之三種漸次加行，隨念天、捨、戒之三種漸次加
B09n0031_p0020a18║行，及無性自性之漸次加行，是為表示漸次加行之十三法也。
B09n0031_p0020a19║四釋剎那加行體。
B09n0031_p0020a20║剎那證菩提，由相分四種。
B09n0031_p0021a01║剎那加行體唯有一，就相不同而分為四，謂異熟剎那加行、非異熟剎那加行、無二剎那加行、無相之剎那加行。
B09n0031_p0021a02║（戊三）廣釋法身體。
B09n0031_p0021a03║自性圓滿報，如是餘化身，法身并事業，四相正宣說。
B09n0031_p0021a04║正說法身有四種法，謂自性身、圓滿受用身，如是所餘之化身，并智慧法身及所作事業。
B09n0031_p0021a05║一切相智品第二（攝《般若》第二會二卷〈歡喜品〉至二四卷〈遠離品〉）
B09n0031_p0021a06║（丙三）全論文義分三：（丁一）廣釋三智、（丁二）廣釋四加行、（丁三）廣釋法身。初又分三：（戊一）釋所求一切相智、（戊二）
B09n0031_p0021a07║釋趣彼方便道相智、（戊三）釋淨道相智之支一切智。初又分三：（己一）釋為求一切相智所發誓願、（己二）釋為成
B09n0031_p0021a08║辦彼誓顯示方便之教授、（己三）釋如教授所修之正行。今初。
B09n0031_p0021a09║發心為利他，求正等菩提，彼彼如經中，略廣門宣說。如地金月火，藏寶源大海，
B09n0031_p0021a10║金剛山藥友，如意寶日歌，王庫及大路，車乘與泉水，雅聲河流雲，分二十二種。
B09n0031_p0021a11║現證發心等十法之究竟智，是一切相智之相。表示此智有十法：一謂發菩提心。即為利他而希求大菩提欲相應所
B09n0031_p0021a12║起入大乘道門所顯之最勝第六意識心王，是大乘發心之相。界限從大乘資糧道乃至佛地。
B09n0031_p0021a13║發心所緣之菩提彼，及所為之利他彼，廣中略三部《般若》皆就略廣二門宣說，如二萬頌《般若經》所說，餘二經亦說故。
B09n0031_p0021a14║如是發心依譬喻助伴相同門中分為二十二種。謂與助伴欲相應之發心，是一切白法之所依處，猶如大地。意樂相
B09n0031_p0021a15║應者，乃至菩提而不改變，猶如純金。增上意樂相應者，能增長門念住等一切善法，猶如初月。與修三智隨順加行相
B09n0031_p0021a16║應者，能燒障礙三智之柴，猶如猛火。布施相應者，能滿足眾生願，猶如寶藏。持戒相應者，是一切功德之生源，猶如寶
B09n0031_p0021a17║源（寶礦）。安忍相應者，雖遇逆緣不能擾亂，猶如大海。精進相應者，他不能破壞，猶如金剛。靜慮相應者，散亂所不能動，
B09n0031_p0021a18║猶如山王。般若相應者，能除二障重病，猶如良藥。方便相應者，不捨利他，猶如善友（善知識）。大願相應者，如願成辦，猶
B09n0031_p0021a19║如如意寶珠。力相應者，能成熟所化，猶如日輪。妙智相應者，以愛語調伏所化，猶如歌音。神通相應者，勢力無礙，猶如
B09n0031_p0021a20║國王。二資糧相應者，具足無量福慧資糧，猶如倉庫。三十七菩提分相應者，三世諸佛皆行此道，猶如大路。悲及毘鉢
B09n0031_p0021a21║舍那相應者，不墮生死湼槃，猶如車乘。總持辯才相應者，能持已聞未聞諸法，猶如泉水（或池沼）。四法嗢柁南相應者，
B09n0031_p0022a01║發揚眾生解脫生死之妙音，猶如雅音。唯一共道相應者，饒益眾生等無有異，猶如河流。法身相應之發心，能示現住
B09n0031_p0022a02║覩史多天及從彼沒等，猶如大雲。
B09n0031_p0022a03║如是二十二種發心之界限，初三發心，如其次第是大乘資糧道下中上品所攝。加行相應者，是大乘加行道所攝。其
B09n0031_p0022a04║後十種發心，即極喜等十地所攝。再次神通相應等五種發心，三清淨地所攝。最後三種發心，佛地所攝。《大乘經莊嚴
B09n0031_p0022a05║論》云：「發心於諸地，勝解意樂淨。許餘為異熟，後永斷諸障。」此說資糧加行位者，名勝解發心。七未清淨地者，名增上意
B09n0031_p0022a06║樂清淨發心。三清淨地者，名異熟發心。佛地者，名障斷發心。
B09n0031_p0022a07║又說如地之發心為下品資糧道所攝者，是說最下界限，非說以上便無彼發心。如金如月等發心界限，准此應知。
B09n0031_p0022a08║（己二）釋為成辦彼誓顯示方便之教授，分二：（庚一）正釋教授、（庚二）修教授義。今初。
B09n0031_p0022a09║修行及諸諦，佛陀等三寶，不躭著不疲，周徧攝持道。
B09n0031_p0022a10║五眼六通德，見道並修道，應知此即是，十教授體性。
B09n0031_p0022a11║若大乘語開示能得大乘發心所求之方便，是大乘教授之相。界限從未入道前乃至佛位。
B09n0031_p0022a12║此有十種。一修行自性，開示世俗、勝義二諦之教授。二修行所緣，開示四諦之教授。三修行所依，開示佛法僧等三寶
B09n0031_p0022a13║之教授。四修行堅穩之因，對治貪著惡事懈怠，開示不怯弱精進之教授。五修行增進之因，對治退屈懈怠，開示不疲
B09n0031_p0022a14║勞精進之教授。六修行不退之因，對治自輕懈怠，開示攝持大乘道精進之教授。七於所修行能自在轉，不依仗他之
B09n0031_p0022a15║因，謂得五眼：能見百踰繕那乃至三千大千以內粗細眾色之肉眼；從昔有漏善業所感異熟而生，能如實見眾生生死
B09n0031_p0022a16║之天眼；現證諸法無實之慧眼；能知一切聖者根性利鈍之法眼；能現觀一切諸法之佛眼。開示此五眼之教授。八所
B09n0031_p0022a17║修行果能速圓滿廣大資糧之因，謂六神通，能轉變種種事之神變通、能現知世界粗細諸聲之天耳通、能知他善惡
B09n0031_p0022a18║等心之他心通、能知往昔受生之宿住隨念通、能知世界粗細諸色之天眼通、永斷煩惱障之漏盡通。開示此六通之
B09n0031_p0022a19║教授。九、十為令了知須斷分別與俱生之種子，故開示見道與修道之教授。當知此即是十種大乘教授之體性。
B09n0031_p0022a20║諸鈍根利根，信見至家家，一間中生般，行無行究竟。
B09n0031_p0023a01║三超往有頂，壞色貪現法，寂滅及身證，麟喻共二十。
B09n0031_p0023a02║此處別說三寶教授中之僧寶。謂如第二品所說道相智所攝大乘見道十六剎那中，安住八忍之聖位菩薩，名預流
B09n0031_p0023a03║向，有鈍根隨信行、利根隨法行之二。安住見道八智之聖位菩薩，由永盡見、斷三結，名但住預流果。此是論中隱說者。
B09n0031_p0023a04║斷欲惑三品之聖位菩薩，名曰家家，分天家家、人家家之二。為斷欲地第六品修所斷惑得解脫道，故精進修行之修
B09n0031_p0023a05║道菩薩，鈍根者名信解、利根者名見至，此二合一名一來向。已斷欲地第六品修所斷惑之聖位菩薩，名一來果。此亦
B09n0031_p0023a06║是論中隱說者。已斷欲地修惑第八品之聖位菩薩，名曰一間。為斷欲地九品修惑得解脫道，故精進修行之修道位
B09n0031_p0023a07║菩薩，信解見至准前合一，名不還向。其次中般，謂聖位菩薩於色界中有身而得斷隨一煩惱障之解脫道者。生般、有
B09n0031_p0023a08║行般、無行般，謂生色界乃得彼解脫道者，及勤修功行而得，與不用功行而得者。於色究竟身而證斷隨一煩惱障之
B09n0031_p0023a09║聖位菩薩，名往色究竟者。此分三超，即全超、半超、徧歿。若先往梵眾天生，捨諸餘處，次生色究竟而證彼解脫道者，名
B09n0031_p0023a10║曰全超。若從梵眾天歿，在下三淨居天隨受一生，次生色究竟天而證彼道者，名曰半超。若從梵眾天乃至色究竟天
B09n0031_p0023a11║漸次受生，後證彼道者，名曰徧歿。菩薩不求無色界生，故名為往有頂者。是說離色界貪之菩薩。此分二種，盡斷惑業
B09n0031_p0023a12║結生相續者，名現法湼槃。證得八解脫者，名曰身證。為欲盡斷煩惱障故，精進修行之七地菩薩，名阿羅漢向。此是論
B09n0031_p0023a13║中隱說者。十地菩薩名曰麟喻獨覺。此上共為二十種僧。此依獅子賢論師意述。解脫軍論師等義，茲不繁說。
B09n0031_p0023a14║（庚二）修教授義（最初發起緣空性之修得），分二：（辛一）略標、（辛二）廣釋。今初。
B09n0031_p0023a15║所緣及行相，因緣并攝持，菩薩救世者，如煖等體性。
B09n0031_p0023a16║依具四分別，分下中上品，勝出諸聲聞，及以諸麟喻。
B09n0031_p0023a17║圓滿大乘順解脫分所生之現觀種類，隨順諦現觀之大乘世間道，即大乘加行道相。界限唯在大乘加行道。
B09n0031_p0023a18║菩薩救護世者之加行道煖等四位，由所緣行相因緣攝持，如世間道自性依止四種分別，并分下中上三品差別，勝
B09n0031_p0023a19║出聲聞及獨覺之加行道也。
B09n0031_p0023a20║（辛二）廣釋分三：（壬一）釋煖等前三勝法、（壬二）釋分別、（壬三）釋攝持。今初。
B09n0031_p0024a01║所緣無常等，是四諦等相。行相破著等，是得三乘因。色等離聚散，住假立無說。
B09n0031_p0024a02║色等不安住，其體無自性。彼等自性一，不住無常等。彼等彼性空，彼等自性一。
B09n0031_p0024a03║不執著諸法，不見彼相故。智慧所觀察，一切無所得。色等無自性，彼無即為性。
B09n0031_p0024a04║無生無出離，清淨及無相。由不依彼相，非勝解無想。正定定作用，授記盡執著。
B09n0031_p0024a05║三互為一性，正定不分別，是順決擇分，下中上三品。
B09n0031_p0024a06║解釋煖等所緣行相因緣之中，初煖位中下品煖之所緣，謂無常等四諦之十六種相。其行相謂於四諦十六相上，破
B09n0031_p0024a07║除實有執著之煖下品智，大乘煖等四加行道，皆是能得三乘證得大乘見道之近因，以是隨順彼見道之勝方便故。
B09n0031_p0024a08║中品煖之所緣，謂色等離真實聚散所差別四諦，其行相謂離名相續安住，及知無勝義安住之智。上品煖之所緣，謂
B09n0031_p0024a09║色等一切諸法，皆是假立所差別之四諦，行相謂通達皆不可說之智。第二頂位中下品頂之所緣有二：一不安立諦，
B09n0031_p0024a10║謂色等勝義不安住，及其自體無實有自性，行相謂知色等與彼法性其自性為一之智。次安立諦，謂彼色等由彼實
B09n0031_p0024a11║性空故，色等不住勝義無常等所差別之四諦，行相謂知無常等與彼法性其自性為一之智。中品頂之所緣，謂不執
B09n0031_p0024a12║著諸法相，行相謂不見彼諸法有實相故，由是因緣通達無實之智。上品頂之所緣，謂以觀察勝義之慧，周徧觀察之
B09n0031_p0024a13║四諦，行相謂知三輪一切諸法於勝義中皆無所得之智。第三忍位中下品忍之所緣，謂色等法於勝義中皆無自性，
B09n0031_p0024a14║行相謂知色等於勝義無，即是名言中自性之智。中品忍之所緣，謂色等於勝義中無生死無湼槃，行相謂知如是修
B09n0031_p0024a15║當得身語意三業清淨之智。上品忍之所緣，謂四諦勝義無相，行相謂由勝義不依彼自性，故知非勝解相及無想之
B09n0031_p0024a16║智。第四世第一法位中，下品第一法之所緣，謂法性無生及健行等三摩地，行相謂知在佛位中彼正定作用任運而
B09n0031_p0024a17║轉之智。中品第一法之所緣，謂於不現見事授記之勝因，行相謂於勝義盡粗分之三輪執著。上品第一法之所緣，謂
B09n0031_p0024a18║能修之三摩地與修者之菩薩并所修之般若波羅蜜多三輪之法性互為一性所差別之四諦，行相謂知所修之三
B09n0031_p0024a19║摩地後至全無分別，即是成佛之最勝方便之智。
B09n0031_p0024a20║上來所說即是大乘四順決擇分中各有下中上三品也。
B09n0031_p0025a01║如是四加行道中，由是見道智火之前相，故名曰煖。由諸善根不被邪見所動，故曰頂。由滅惡業所感生之惡趣及於
B09n0031_p0025a02║真空性遠離怖畏，故曰忍。由是見道之親因，一切世間法中最為第一，故名世第一法也。
B09n0031_p0025a03║（壬二）釋分別。
B09n0031_p0025a04║由所依對治，二所取分別，由愚蘊等別，彼各有九種。
B09n0031_p0025a05║由實有假有，能取亦分二，自在我等體，蘊等依亦爾。
B09n0031_p0025a06║分別有二，謂所取分別與能取分別。所取中又二：依雜染事為所依者，及依彼對治者。彼二之中又各有九種。由緣愚
B09n0031_p0025a07║蒙無明等，及緣蘊等有差別故，初之九種謂染污總集緣染污無明，總苦謂緣有漏色等諸蘊，此緣苦集總體為二。執
B09n0031_p0025a08║著名色，謂愛著邪果。貪著常斷二邊，謂愛邪所知。於染淨法不知取捨，謂緣不信。於諸聖道不勇悍住，謂緣懈怠。此緣
B09n0031_p0025a09║別煩惱為四。有漏適悅、逼迫、中容三受。諸受所依謂有漏自他等，知受為苦性由此厭離引發清淨等，緣彼執為實有
B09n0031_p0025a10║受用，是緣別苦為三。共成九種雜染所取分別。清淨諸蘊，增上緣諸處所攝生門，因緣諸界所攝種族，清淨之生緣起
B09n0031_p0025a11║還滅，是所知中盡所有性所攝之四。緣如所有空性，謂緣清淨所知者一。緣波羅蜜多義執著諸行，謂緣行者一。緣見
B09n0031_p0025a12║道，修道，無學道者，謂緣三道者為三。共成九種清淨所取分別。
B09n0031_p0025a13║第二能取分別亦有兩種，謂實有補特伽羅為依，及假有士夫為依。彼二復各有九種。由緣自在我等體，及緣蘊等所
B09n0031_p0025a14║依，有如是等諸分別故。此各分九種者，謂緣執有自在我之執，此一是就執著相而立，餘八就執著境而立。謂緣執自
B09n0031_p0025a15║在我是一，是造因之我，是見境之我等。又緣執雜染為自在之我，緣世間道離欲我執，及出世間見道、修道、道作用所
B09n0031_p0025a16║依之力等執為自在之我。其我執即此分別之所緣，我執有九種故其能緣之分別亦有九種，即是九種實有能取分
B09n0031_p0025a17║別也。
B09n0031_p0025a18║又於蘊界處執為假有士夫，及於十二緣起執為假有士夫，於三十七菩提分法、見道、修道、勝進道、無學道執為假有
B09n0031_p0025a19║士夫。緣此諸我執計為實能受用者，即九種假有能取分別也。
B09n0031_p0025a20║（壬三）釋攝持（即善知識之名）。
B09n0031_p0026a01║心不驚怖等，宣說無性等，棄捨所治品，應知為攝持。
B09n0031_p0026a02║加行道菩薩不離一切相智作意，於甚深空性不驚不恐等方便善巧，捨此違品二乘作意，及隨一實執，如是菩薩加
B09n0031_p0026a03║行道智，即是加行道菩薩之內攝持，以此即是雙破生死湼槃二邊之菩薩現觀故。若佛勝應身為加行道菩薩宣說
B09n0031_p0026a04║一切諸法皆勝義無自性等，及說捨此違品惡魔惡友之道者，即是加行道菩薩之外攝持，以是圓滿開示大乘道之
B09n0031_p0026a05║善知識故。
B09n0031_p0026a06║（己三）釋如教授所修之正行，分四：（庚一）釋修行所依、（庚二）釋修行所緣、（庚三）釋修行所為、（庚四）釋修行自體。初
B09n0031_p0026a07║又分二：（辛一）種性差別、（辛二）斷諍。今初。
B09n0031_p0026a08║通達有六法，對治與斷除，彼等皆永盡，具智慧悲愍。
B09n0031_p0026a09║不共諸弟子，利他漸次行，智無功用轉，所依名種性。
B09n0031_p0026a10║菩薩身中之法性復作大乘修行之所依，即大乘修行所依自性住種性之相。界限從大乘資糧道乃至最後心。
B09n0031_p0026a11║此由十三能依法之修行，分為十三種法性。謂大乘四順決擇分，及見修二道，是就修行自性分為六種智德。就對治
B09n0031_p0026a12║逆品立能治修行，就斷除逆品立能斷修行，就逆品盡分立彼永盡解脫道之修行，是就修行作用分三。依八地增上
B09n0031_p0026a13║立雙破生死湼槃二邊之慧悲修行，依九地增上立不共聲聞弟子之修行，依十地後得增上立次第利他之修行，依
B09n0031_p0026a14║十地後心增上立智無功用轉修行。是就界限增上分四。如是十三類菩薩身中十三種修行之法性，即是大乘所依
B09n0031_p0026a15║修行之種性，彼諸修行皆由緣彼法性昇進故。
B09n0031_p0026a16║（辛二）斷諍分二：（壬一）諍、（壬二）答。今初。
B09n0031_p0026a17║法界無差別，種性不應異。
B09n0031_p0026a18║三乘種性不可分為各異，或一切三乘種性人皆應通住三乘種性，以彼等法界無差別，法界即種性故。
B09n0031_p0026a19║（壬二）答。
B09n0031_p0026a20║由能依法異，故說彼差別。
B09n0031_p0027a01║所通達之法界雖無差別，然無不可分三類種性及種性不可分別之過，以就能依三乘智德功能大小之別而說所
B09n0031_p0027a02║依法性之差別故。譬如所依同一瓦瓶，就能依蜜糖等不同而分器皿之差別故。
B09n0031_p0027a03║（庚二）釋修行所緣。
B09n0031_p0027a04║所緣一切法，此復為善等，若世間所知，及諸出世間。
B09n0031_p0027a05║有漏無漏法，諸有為無為，若共弟子法，及佛不共法。
B09n0031_p0027a06║大乘修行斷增益處，即大乘修行所緣之相。界限通一切法。
B09n0031_p0027a07║此中差別分十一種。謂善等，等取不善無記。此復有世間道所攝或所通達謂五蘊，及諸出世道中無漏四靜慮。有漏
B09n0031_p0027a08║法謂五取蘊，無漏法謂四念住。有為謂道諦，無為謂滅諦。共聲聞弟子法謂四靜慮，佛不共法謂十力等。
B09n0031_p0027a09║（庚三）釋修行所為。
B09n0031_p0027a10║勝諸有情心，及斷智為三，當知此三大，自覺所為事。
B09n0031_p0027a11║為何而修之究竟果，即大乘修行所為之相。界限唯在佛地。
B09n0031_p0027a12║此中差別分為三大：勝出諸有情之大悲心等即是心大，斷德究竟是能斷大，智德究竟是能證大。當知此三大即菩
B09n0031_p0027a13║薩自覺之所為，以緣此果而修行故。
B09n0031_p0027a14║（庚四）釋修行自體，分四：（辛一）意樂廣大披甲正行、（辛二）加行廣大趣入正行、（辛三）二資糧廣大資糧正行、（辛四）
B09n0031_p0027a15║定出一切相智出生正行。今初。
B09n0031_p0027a16║由彼等別別，皆攝施等六，故披甲修行，六六如經說。
B09n0031_p0027a17║欲於布施等一一度中俱攝六度而修習，此廣大意樂所攝持之菩薩瑜伽，即披甲正行之相。界從大乘資糧道至最後
B09n0031_p0027a18║心。
B09n0031_p0027a19║所謂披甲正行，如經所說，慈尊亦以六六而說。以彼六種披甲正行，一一皆於施等之中攝六度故。
B09n0031_p0027a20║（辛二）加行廣大趣入正行。
B09n0031_p0028a01║靜慮無色定，施等道慈等，成就無所得，三輪善清淨。
B09n0031_p0028a02║所為及六通，於一切相智，能趣入正行，當知昇大乘。
B09n0031_p0028a03║大乘因果諸法隨其所應，由精進加行為主而修之菩薩瑜伽，即趣入正行之相。界從大乘加行道煖位至最後心。
B09n0031_p0028a04║此差別有九。道之所依，謂靜慮及無色定。能引究竟智德者，謂施等六度。能引究竟斷德者，謂見道修道無學道勝進
B09n0031_p0028a05║道。利他之方便，謂慈等四無量心。清淨利他者，謂成就無所得。不同小乘者，謂於一切物三輪清淨，轉諸善根令成三
B09n0031_p0028a06║種所為義。能速圓滿二種資糧者，謂六神通。於果位，謂能趣入一切相智之正行。當知此九趣入正行能昇進大乘也。
B09n0031_p0028a07║（辛三）資糧廣大資糧正行，分二：（壬一）總標、（壬二）別釋三資糧。今初。
B09n0031_p0028a08║悲及施等六，並修止觀道，及以雙運道，諸善權方便，
B09n0031_p0028a09║智福與諸道，陀羅尼十地，能對治當知，資糧行次第。
B09n0031_p0028a10║由二廣大資糧攝持，勝出大乘中品世第一法以下加行道，能生菩提自果之菩薩瑜伽，即資糧正行之相。界從大乘
B09n0031_p0028a11║加行道上品世第一法至最後心。
B09n0031_p0028a12║此中差別有十七種，欲令有情離苦之大悲，由大悲故修行布施等六波羅蜜多，在入定時修習止觀及雙運道，於利
B09n0031_p0028a13║他事善權方便，智慧資糧與福德資糧，見道等為道資糧，諸法文義乃至多刦受持不忘之陀羅尼，此分通達諸字真
B09n0031_p0028a14║實之忍陀羅尼、為救護眾生能制諸明咒之咒陀羅尼、諸經文句乃至多刦受持不忘之法陀羅尼、諸經義理乃至多
B09n0031_p0028a15║刦受持不忘之義陀羅尼，能為功德作所依處之十地資糧，能斷相違品之對治資糧。當知此等即是資糧正行之次
B09n0031_p0028a16║第。
B09n0031_p0028a17║（壬二）別釋三資糧，分三：（癸一）智資糧、（癸二）地資糧、（癸三）對治資糧。今初。
B09n0031_p0028a18║此別釋智資糧，論無頌文而釋有之。謂所緣境有二十種空性，故能緣智亦分二十種智慧資糧。由內六處真實空故
B09n0031_p0028a19║名內空，由外色等真實空故名外空，由內外俱分所攝之根依處真實空故名內外空，由空性亦真實空故名空空，由
B09n0031_p0028a20║十方真實空故名大空，由道所證之湼槃真實空故名勝義空，由緣生有為真實空故名有為空，由非緣生無為真實
B09n0031_p0029a01║空故名無為空，由內外中間真實空故名畢竟空，由生死前際後際真實空故名無際空，由取捨真實空故名無散空，
B09n0031_p0029a02║由實性真實空故名本性空，由一切法真實空故名一切法空，由諸法生等真實空故名自相空，由過去未來等真實
B09n0031_p0029a03║空故名不可得空，由因緣和合真實空故名無性自性空，由五蘊自性真實空故名有性空，由無為虛空等真實空故
B09n0031_p0029a04║名無性空，由本性空亦真實空故名自性空，由諸法作者自性空故名他性空。如空有二十，亦有爾許之能緣智慧資糧故。
B09n0031_p0029a05║（癸二）別釋地資糧，分二：（子一）釋因位九地修治、（子二）釋果位第十地相。初又分九。
B09n0031_p0029a06║（丑一）初地修治。
B09n0031_p0029a07║由十種修治，當能得初地。意樂饒益事，有情平等心，能捨近善友，求正法所緣，
B09n0031_p0029a08║常發出家心，愛樂見佛身，開闡正法教，諦語為第十。彼性不可得，當知名修治。
B09n0031_p0029a09║由十種修治，能得初地所有功德。謂於一切事無諂誑心，能饒益自他之事謂受持大乘，於諸有情修四無量其心平
B09n0031_p0029a10║等，能捨內身資財善根等不生慳結，三業至誠親近承事諸善知識，尋求三乘正法所緣，常發出家之心不樂居家，念
B09n0031_p0029a11║佛不捨愛見佛身，開闡教法全無慳悋，誓願究竟發諸實語。初極喜地之十法，當知由大悲與不得自性之空慧所攝
B09n0031_p0029a12║持，故名為修治。
B09n0031_p0029a13║（丑二）二地修治。
B09n0031_p0029a14║戒報恩安忍，極喜及大悲，承事敬師聞，第八勤施等。
B09n0031_p0029a15║第二地中有八修治。謂攝善法等戒，酬報他恩，安忍怨害，最極歡喜修諸善行，於諸眾生起大悲愍，恭敬承事鄔波陀
B09n0031_p0029a16║耶等，敬重師長諸善知識聽聞正法，第八修治謂精進修習布施波羅蜜多等。由此八能修治第二離垢地，以能搉彼
B09n0031_p0029a17║逆品圓滿對治故。
B09n0031_p0029a18║（丑三）三地修治。
B09n0031_p0029a19║多聞無厭足，無染行法施，嚴淨成佛剎，不厭倦眷屬，及有慚有愧，五種無著性。
B09n0031_p0029a20║第三地中有五修治。謂勤修多聞聞法無厭；不求利譽等無諸染著為他說法；於自將來成佛國土淨治情器世間諸
B09n0031_p0030a01║過，雖見眷屬邪行等過而不厭利他；觀待自法不造諸惡名曰有慚、觀待世間不造諸惡名曰有愧；於彼一切無執著
B09n0031_p0030a02║心，由通達無我慧所攝持故。此五即能修治第三發光地，准前應知。
B09n0031_p0030a03║（丑四）四地修治。
B09n0031_p0030a04║住林少欲足，杜多正律儀，不捨諸學處，訶厭諸欲樂，寂滅捨眾物，不沒無顧戀。
B09n0031_p0030a05║第四地中有十修治。謂常住林藪阿練若處遠離憒鬧。未得利養無諸貪欲名為少欲，已得利養不求多妙名為知足。
B09n0031_p0030a06║誓行十二杜多功德故正律儀。十二種杜多功德者，謂常乞食、一坐食、一受食，此三對治飲食貪。住阿練若、樹下坐、露
B09n0031_p0030a07║地坐、塚間坐，此四對治處所貪。常三衣、毳毛衣、糞掃衣，此三對治衣服貪。常端坐、隨宜坐，此二對治臥具貪。所受學處
B09n0031_p0030a08║皆不捨棄。於五欲樂深生厭離。稱所化機令住寂滅。一切財物如欲而捨。修諸善法心不滯沒。於一切物心無顧戀。如
B09n0031_p0030a09║是十法修治第四焰慧地，准前應知。
B09n0031_p0030a10║（丑五）五地修治。
B09n0031_p0030a11║親識及慳家，樂猥雜而住，自讚及毀他，十不善業道，
B09n0031_p0030a12║憍慢與顛倒，惡慧忍煩惱。遠離此十事，證得第五地。
B09n0031_p0030a13║第五地中有十修治。謂樂與居家往還親識，嫉他利養慳諸居家，愛與大眾猥雜而住，若自稱讚、若毀咨他，由此增長
B09n0031_p0030a14║十不善業道。恃自多聞等不恭敬他令心高舉，於取捨處顛倒執著，執持邪見等惡慧，忍受趣向貪等煩惱。若能遠離
B09n0031_p0030a15║此十法，依止十種對治，即能證得第五難勝地。
B09n0031_p0030a16║（丑六）六地修治。
B09n0031_p0030a17║施戒忍精進，靜慮慧圓滿，於弟子麟喻，捨喜捨怖心，
B09n0031_p0030a18║見求無愁慼，盡捨無憂悔，雖貧不厭求，證得第六地。
B09n0031_p0030a19║第六地中有十二修治。謂由圓滿布施持戒安忍精進靜慮智慧六種波羅蜜多，而能遠離六種所治。謂由圓滿持戒
B09n0031_p0030a20║與靜慮故，於聲聞弟子及麟喻獨覺地能遠離喜樂。由圓滿安忍波羅蜜多故，於怨害等能遠離恐怖心。由圓滿布施
B09n0031_p0031a01║波羅蜜多故，見求者來心無愁慼。由愛樂布施精進圓滿故，捨一切物心無憂悔。由圓滿般若波羅蜜多故，雖極貧乏而終
B09n0031_p0031a02║不捨求者。由此十二修治證得第六現前地。
B09n0031_p0031a03║（丑七）七地修治。
B09n0031_p0031a04║執我及有情，命與數取趣，斷常及相因，蘊界并諸處，住三界貪著，其心徧怯退，
B09n0031_p0031a05║於三寶尸羅，起彼見執著，諍論於空性，違空性過失。由離此二十，便得第七地。
B09n0031_p0031a06║斷除此說二十種過失，即成二十種修治。由如前說空慧攝持，便能證得第七遠行地。謂執我、執有情、執命者、執補特
B09n0031_p0031a07║伽羅，如是執斷邊、常邊、相、因、蘊、界、處，執三界為真實應住，著為真實應捨。自覺不能得勝上功德心徧怯退，於三寶及
B09n0031_p0031a08║戒起彼見而執著，妄執空性為破壞有事而興諍論，執彼空性與世俗相違。是為七地應離之二十種過失。
B09n0031_p0031a09║知三解脫門，三輪皆清淨，大悲無執著，法平等一理，知無生知忍，說諸法一相，
B09n0031_p0031a10║滅除諸分別，離想見煩惱。奢摩他定思，善毘鉢舍那，內心善調伏，一切無礙智，
B09n0031_p0031a11║非貪地隨欲，等遊諸佛土，一切普現身。共為二十種。
B09n0031_p0031a12║由其所治有二十種，故第七地亦有二十種修治對治。謂知諸法因果自相皆真實空故知三解脫門，現證能殺所殺
B09n0031_p0031a13║殺業三輪皆非實有故皆清淨，緣一切有情起大悲心，於諸法上無真實執，知一切法平等皆真實空，了知究竟唯一
B09n0031_p0031a14║乘理，知一切法勝義無生，於甚深空性不起驚怖了知深忍，宣說發心所攝諸法皆無實一相，摧壞一切實執分別，無
B09n0031_p0031a15║有執著常樂我淨等相之想，遠離薩迦耶等五見，遠離貪等煩惱，由奢摩他門決定思惟一切相智，於毘鉢舍那勝慧
B09n0031_p0031a16║了知緣起如幻之方便獲得善巧，調伏內心實執，於一切所知成就無障礙智，通達一切皆非貪著真實之地，隨自所
B09n0031_p0031a17║欲平等遊歷諸佛剎土，由於自身獲得自在普於一切時會能自現其身。由此二十種修治能得七地，准前應知。
B09n0031_p0031a18║（丑八）八地修治。
B09n0031_p0031a19║知諸有情意，遊戲諸神通，修微妙佛剎，觀故親近佛，
B09n0031_p0031a20║知根淨佛土，安住如幻事，故思受三有，說此八種業。
B09n0031_p0032a01║第八地中有八修治。諸有情意有貪離貪等能如實知，於諸國土遊戲神通，修微妙佛剎以吠瑠璃等而為自性，為欲
B09n0031_p0032a02║觀擇諸法文義故親近承事諸佛，由天眼故知諸根利鈍，於自當來成佛國土淨治有情所有過失，出定入定一切如
B09n0031_p0032a03║幻而住，由悲願故故思受生三有。此是第八不動地中八修治業，由此八事圓滿八地，准前應知。
B09n0031_p0032a04║（丑九）九地修治。
B09n0031_p0032a05║無邊諸誓願，了知天等語，辯說如懸河，入胎最第一，
B09n0031_p0032a06║種姓族圓滿，眷屬及生身，出家菩提樹，圓滿諸功德。
B09n0031_p0032a07║第九地中有十二修治。謂由圓滿九種波羅蜜多，無邊大願皆能成辦；又能了知天等一切有情語言差別；由得辯無
B09n0031_p0032a08║礙解故說法辯才無盡猶若懸河；遠離一切婦人過失，為一切人共所稱讚，入此母胎最為第一；若剎帝利、若婆羅門，
B09n0031_p0032a09║種族圓滿；若日親、若甘蔗等，姓氏圓滿；母等七族圓滿；自所教化令住菩提之眷屬圓滿；若帝釋天及人王等稱讚而
B09n0031_p0032a10║生；由諸佛及淨居天人勸令出家；成就大菩提樹，如大師之阿輸他樹、慈尊之龍華樹、燃燈佛之諾瞿陀樹；圓滿十力
B09n0031_p0032a11║等一切功德。由此十二種修治，圓滿第九善慧地，准前應知。
B09n0031_p0032a12║（子二）釋果位第十地相。
B09n0031_p0032a13║超過九地已，若智住佛地，應知此即是，菩薩第十地。
B09n0031_p0032a14║此中九地者，謂指小乘八地及因位菩薩九地合為一菩薩地。前八地由智見而超，後一地由安住而超。過九地已，其
B09n0031_p0032a15║上第十地智，經說超越九地安住佛地，當知彼即是十地菩薩。
B09n0031_p0032a16║若爾，因位九地皆說修治，於果位十地何故不說修治而說十地之相耶？由第十地圓滿以下諸地之斷智功德種類，
B09n0031_p0032a17║故不別說也。
B09n0031_p0032a18║小乘八地者，謂聲聞種姓地。預流向是居四雙八單之最初智德，名八人地。預流是斷三結所顯之智德，故名見地。一
B09n0031_p0032a19║來是多分離欲所顯住果之智德，故名薄地。不還是斷下五分結所顯住果之智德，故名離欲地。下五分結者，謂三結
B09n0031_p0032a20║及貪欲、瞋恚。聲聞阿羅漢果是斷上五分結所顯小乘之智德，名已辦地。上五分結者，謂色無色貪、掉舉、慢、無明。餘三
B09n0031_p0033a01║聲聞果前之三向，是聲聞果向所餘智德，故同名一聲聞地。獨覺聖現觀，以是中乘現觀，故名辟支佛地。
B09n0031_p0033a02║（癸三）別釋對治資糧。
B09n0031_p0033a03║見修諸道中，所能取分別，由滅除彼故，說八種對治。
B09n0031_p0033a04║大乘見道修道之中，由滅除所取能取八種分別故，其對治資糧正行故亦說八種。
B09n0031_p0033a05║（辛四）定出一切相智出生正行。
B09n0031_p0033a06║所為及平等，利有情無用，超二邊出生，證得相出生，
B09n0031_p0033a07║一切相智性，道有境出生。當知此八種，是出生正行。
B09n0031_p0033a08║定能出生一切相智之淨地瑜伽，是出生正行之相。界限唯在三清淨地。差別有八。謂三種所為事，通達一切法空性
B09n0031_p0033a09║平等、能作無邊有情利益、任運利他不加功用，此三種是心大之差別。超出常斷二邊出生無住湼槃、永離一切所治
B09n0031_p0033a10║證得一切所證為相之出生，此二是斷德大之差別。現證十法之究竟智謂一切相智、能生一切相智之勝進道金剛
B09n0031_p0033a11║喻定之有境（即能緣心也）出生，此二是智德大之差別。如是總別八種出生正行，應知是名出生正行也。
B09n0031_p0033a12║現觀莊嚴論略釋卷一終