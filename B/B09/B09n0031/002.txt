B09n0031_p0034a01║現觀莊嚴論略釋卷二
B09n0031_p0034a02║道相智品第三（攝《般若》第二會二五卷〈帝釋品〉至三六卷〈清淨品〉）
B09n0031_p0034a03║（戊二）釋趣彼方便道相智，分二：（己一）釋道相智之支分、（己二）釋道相智之本性。今初。
B09n0031_p0034a04║調伏諸天故，放光令隱闇，境決定普遍，本性及事業。
B09n0031_p0034a05║道相智因果自性三法隨一所攝大悲任持之殊勝功德，是道相智支分之相。界限從醒覺大乘種性乃至佛地。
B09n0031_p0034a06║由如來本性之光明隱蔽欲色諸天異熟光明者，為令了知由摧伏其增上慢心故，乃能發心及生道相智之智德，又
B09n0031_p0034a07║為摧彼諸天增上慢令堪生道相智故，此顯遠離生道相智之障礙增上慢現行；次明道相智唯發菩提心者乃生起
B09n0031_p0034a08║故境各別決定；總謂一切有情皆可生道相智故云普遍；不求斷自身欲有諸漏為本性；成就利他殊勝作用。是為道
B09n0031_p0034a09║相智之五支也。
B09n0031_p0034a10║（己二）釋道相智之本性，分三：（庚一）知聲聞道之道相智、（庚二）知獨覺道之道相智、（庚三）知菩薩道之道相智。
B09n0031_p0034a11║初又分二：（辛一）自性、（辛二）順決擇分因。今初。
B09n0031_p0034a12║道相智理中，由諸四聖諦，行相不可得，當知聲聞道。
B09n0031_p0034a13║由發心廻向通達空慧三法任持，為欲攝受聲聞種性所應知之現觀種類大乘聖智，即是知聲聞道道相智之相。界
B09n0031_p0034a14║從大乘見道乃至佛地。
B09n0031_p0034a15║道相智理者，即此品中四聖諦上無常等十六行相。由發心廻向真實不可得之空慧三法任持門中，當知修此聲聞
B09n0031_p0034a16║道相。四諦無常等十六行相者，謂因緣生故無常，隨煩惱業轉故苦，無異體清淨之我故空，無自體之我故無我。是苦
B09n0031_p0034a17║諦上之四相。是苦之根本故名因，數數生苦故名集，招猛利苦故名生，與後生果作助緣故名緣，是集諦上之四相。是
B09n0031_p0034a18║斷除煩惱之離繫故名滅，是寂滅苦之離繫故名靜，是利樂自性之離繫故名妙，是苦不再生之離繫故名離，此是滅
B09n0031_p0035a01║諦上之四相。是趣解脫之道故名道，是對治煩惱之道故名理，由現證之體性不顛倒行故名行，能從根本拔除苦及
B09n0031_p0035a02║煩惱故名出，此是道諦上之四相。苦諦上四相互違，餘三諦上四相義同。
B09n0031_p0035a03║（辛二）順決擇分因。
B09n0031_p0035a04║聖聲聞道中，由色等空故，空無別為煖，由彼無所得，許為至頂位。忍位於色等，
B09n0031_p0035a05║破住常等理。依於十地等，由廣說無住，即名第一法。由佛以現智，不見諸法故。
B09n0031_p0035a06║了知聖聲聞道之道相智因，有四順決擇分。謂色等勝義空故，通達空性與色等無分別慧所攝持之加行道即煖位；
B09n0031_p0035a07║通達色等勝義無所得慧所攝持之加行道即頂位；通達色等於勝義中破除安住常無常等理，此慧所攝持之加行道
B09n0031_p0035a08║即忍位；依於十地者謂通達極喜地等勝義無所住，如經廣說，此慧所攝持之加行道即世第一法。何故如是十地勝
B09n0031_p0035a09║義無耶？謂十地是無，以佛世尊現知一切法，於勝義中不見有十地故。
B09n0031_p0035a10║若爾，此處之加行道與第一品所說之加行道有重複失。答云：前品所說是為了知勝出聲聞之加行道，此中所說是為
B09n0031_p0035a11║令了知以通達空性慧攝持而修四諦無常等十六行相，故無過失。
B09n0031_p0035a12║（庚二）知獨覺道之道相智，分三：（辛一）所依差別、（辛二）如何了知彼道、（辛三）釋順決擇分因。初又分二：（壬一）正說、
B09n0031_p0035a13║（壬二）斷諍。今初。
B09n0031_p0035a14║自覺自證故，亦不依他教，是故當宣說，麟喻智甚深。
B09n0031_p0035a15║由三別法（發心廻向空慧）任持門中，為欲攝受獨覺種性所應了知之現觀種類大乘聖智，即知獨覺道道相智
B09n0031_p0035a16║之相。界從大乘見道乃至佛地。言自覺者，指獨覺阿羅漢。此於最後有時，不須依仗他師教授，自能證得菩提。其亦字
B09n0031_p0035a17║者，表於彼時自亦不用言語為他說法。此麟喻智當說較聲聞為甚深，非如聲聞可依言教能了彼智，唯以身表現
B09n0031_p0035a18║神通說法甚深智故。
B09n0031_p0036a01║（壬三）斷諍。
B09n0031_p0036a02║若誰於何義，欲聞如何說。於彼彼彼義，無聲如是現。
B09n0031_p0036a03║獨覺無聲云何說法耶？如是說法無違。若有誰等所化有情，於何等義欲聞如何行相言說。即於彼等所化有彼彼義，
B09n0031_p0036a04║雖無聲音亦如是現也。
B09n0031_p0036a05║（辛二）如何了知彼道。
B09n0031_p0036a06║遠所取分別，未離能取故。當知由所依，攝為麟喻道。
B09n0031_p0036a07║當知麟喻道，由三法差別所攝。謂遠離色等外境所取分別，未能遠離內識能取實執分別。就所依差別，是依獨覺乘
B09n0031_p0036a08║所攝法之法性為所依種性故。
B09n0031_p0036a09║（辛三）釋順決擇分因。
B09n0031_p0036a10║開闡假法性，無違相為煖。頂由達色等，無減等所顯。
B09n0031_p0036a11║忍由內空等，不執色等故。色等無生等，相為第一法。
B09n0031_p0036a12║了知獨覺道之道相智因，順決擇分有四。謂開闡色等勝義中無名言中假有，不違法性，是為煖位；頂位是由通達色
B09n0031_p0036a13║等勝義無減等所顯；忍位由通達內空等故了知色等勝義不可執；世第一法了知色等勝義無生等相。
B09n0031_p0036a14║（庚三）知菩薩道之道相智，分二：（辛一）見道、（辛二）修道。初中又二：（壬一）略標剎那、（壬二）廣釋修相。今初。
B09n0031_p0036a15║由諦與諦上，忍智四剎那，說此道相智，見道具功德。
B09n0031_p0036a16║現證空性慧所攝持之大乘諦現觀，即是大乘見道之相。界限唯在大乘見道。
B09n0031_p0036a17║此說大乘見道人身中具大功德勝利之見道，由依苦集諦及滅道諦上忍智四剎那而說故。
B09n0031_p0036a18║（壬二）廣釋修相。
B09n0031_p0037a01║真如與諸智，無互能所依，故不許差別。廣大無能量，無量無二邊，住彼於色等，
B09n0031_p0037a02║執為佛自性，無取無捨等，慈等及空性，證得佛陀性，遍攝諸淨法，除遣諸苦病，
B09n0031_p0037a03║滅除涅槃執，諸佛守護等，不殺害生等，一切相智理，自住立有情。所修布施等，
B09n0031_p0037a04║廻向大菩提，是道智剎那。
B09n0031_p0037a05║道相智所攝之見道中有十六剎那。謂苦諦真如與佛現證彼之智，於勝義中無互相能依所依之性，於勝義中不許
B09n0031_p0037a06║能所依差別現證無彼之大乘見道即苦法忍；廣大者謂色等由勝義實空法界體性故，其能緣之般若波羅蜜多亦
B09n0031_p0037a07║成廣大即苦法智；現證苦諦於勝義中無能量之量，是苦類忍；現證苦諦勝義無量，即苦類智。此是苦諦四相。四中第
B09n0031_p0037a08║一剎那是所治種子之真能治無間道，後三剎那是從彼所治種子解脫之解脫道。以下諸相准此應知。現證集諦勝義
B09n0031_p0037a09║無常斷二邊是集法忍；住彼集法忍之瑜伽師，於色等上定執佛性實空，即集法智；現知集諦於勝義中無取捨等，即
B09n0031_p0037a10║集類忍；修慈悲等四無量之功德，即集類智。此是集諦四相。現證色等真實空之空性，即滅法忍；所修善根能得佛果，
B09n0031_p0037a11║即滅法智；具足遍攝滅類忍中一切淨法種類功德，即滅類忍；具足除遣外界一切苦害及內身一切病惱之功德，即滅
B09n0031_p0037a12║類智。此是滅諦四相。息滅實執湼槃之戲論，即道法忍；安住道法智之瑜伽師有為諸佛守護之功德，即道法智；能得
B09n0031_p0037a13║斷除殺生等十惡，遍知十善相一切相智之因理自己安住亦安立他，此智即道類忍；所修布施等六度廻向大菩提
B09n0031_p0037a14║果，即是大乘見道道類智。此是道諦四相。道相智品此十六剎那一座無間而生故。
B09n0031_p0037a15║（辛二）修道分二：（壬一）修道作用、（壬二）有作用之修道。今初。
B09n0031_p0037a16║遍息敬一切，能勝諸煩惱，怨敵不能害，菩提供養依。
B09n0031_p0037a17║由修大乘修道力故所得勝利，即是大乘修道作用之相。界從修大乘修道第二剎那乃至佛地。
B09n0031_p0037a18║大乘修道作用有六。起上諸道心得自在名遍息滅，由摧慢故恭敬善知識等一切眾生，由不隨煩惱轉故勝伏貪等
B09n0031_p0038a01║諸煩惱，他諸怨敵不能損害。此四是士用果。自力能辦大菩提果是等流果，修道位菩薩隨所住處皆成可供養處是
B09n0031_p0038a02║增上果。
B09n0031_p0038a03║（壬二）有作用之修道，分二：（癸一）有漏修道、（癸二）無漏修道。初又分三：（子一）勝解修道、（子二）廻向修道、（子三）隨喜
B09n0031_p0038a04║修道。初中又二：（丑一）正釋、（丑二）勝利。今初。
B09n0031_p0038a05║勝解謂自利，俱利及利他，當知此三種，各有下中上，
B09n0031_p0038a06║別別為三品。又以下下等，復各分為三，共二十七種。
B09n0031_p0038a07║信解佛母（即般若波羅蜜多）為三利之根本大乘隨現觀，即大乘勝解修道之相。界從初地乃至最後心。
B09n0031_p0038a08║當知大乘勝解修道有三種、謂有自利、自他俱利、利他之勝解修道故。此三種勝解修道復各分下中上三品、其下中
B09n0031_p0038a09║上品又各分為三種，謂下下品等，如是許勝解修道為二十七種。
B09n0031_p0038a10║（丑二）勝利。
B09n0031_p0038a11║般若波羅蜜，於諸勝解位，由三種九聚，讚事及稱揚。
B09n0031_p0038a12║由修勝解修道之力所得勝利，即勝解修道勝利之相。界從修勝解修道第二剎那乃至佛地。
B09n0031_p0038a13║若於教、道、果三種般若波羅蜜多修勝解時，佛以三類九品如其次第後後轉勝，讚美承事稱揚令發歡喜故。
B09n0031_p0038a14║（子二）廻向修道。
B09n0031_p0038a15║殊勝徧廻向，其作用最勝，無所得行相，不顛倒體性。遠離佛福品，自性念行境，
B09n0031_p0038a16║有方便無相，諸佛所隨喜。不繫於三界，下中及上品，是餘三廻向，生大福為性。
B09n0031_p0038a17║能轉自他隨一善根令成大菩提之支分有分別大乘隨現觀，即大乘廻向修道之相。界從初地乃至最後心。
B09n0031_p0038a18║成就殊勝廻向之修道位菩薩，具足最勝作用，能轉自他善根為大菩提之支分。此廻向有十二種。謂有勝作用之廻
B09n0031_p0039a01║向；於所廻向物破除實執無所得行相之廻向；於能廻向心破除實執不顛倒體相之廻向；於廻向者破除實執遠離
B09n0031_p0039a02║之廻向；於自善法與佛善法破執實好惡，名念佛福德資糧自性為行境之廻向；於六度善法破執實好惡，名有善巧
B09n0031_p0039a03║方便之廻向；破執實三輪為無相廻向；知名言中緣起如幻而緣佛地名諸佛隨喜廻向；於名言中不廻向為三有之因，
B09n0031_p0039a04║名不繫三界廻向。餘有下中上三品廻向出生廣大福德為性。
B09n0031_p0039a05║（子三）隨喜修道。
B09n0031_p0039a06║由方便無得，隨喜諸善根，是此中所說，修隨喜作意。
B09n0031_p0039a07║於自他隨一善根而修歡喜有分別大乘隨現觀，即大乘隨喜修道之相。界從初地乃至最後心。
B09n0031_p0039a08║修道位菩薩之隨喜，由名言中有所得之方便與勝義中無所得之智慧二所攝持，於自他善根深修隨喜相應之淨
B09n0031_p0039a09║信，即此處所說大乘有漏隨喜作意修道。此諸修道立為有漏者，是就有分別漏而立，非所治品之有漏也。
B09n0031_p0039a10║（癸二）無漏修道，分二：（子一）引發修道、（子二）清淨修道。今初。
B09n0031_p0039a11║此自性殊勝，一切無作行，立法不可得，是大義利性。
B09n0031_p0039a12║能立究竟智德之大乘無漏隨現觀，即引發修道之相。界從初地乃至十地。
B09n0031_p0039a13║引發修道就所相不同，差別為五。謂此修道自體性，是無倒見色等實性之慧。若不由此慧攝持，布施等餘五度不能
B09n0031_p0039a14║成佛，故是殊勝方便。此慧行相，謂知一切法無勝義生，即於一切不起實有作行。即由自性殊勝等之道，將通達諸法
B09n0031_p0039a15║不可得之慧，安立於行者相續，令得究竟義利廣大之佛果，是大義利性。
B09n0031_p0039a16║（子二）清淨修道，分四：（丑一）因差別、（丑二）境差別、（丑三）果差別、（丑四）自性差別。今初。
B09n0031_p0039a17║依佛及施等，善巧諸方便，此是勝解因。諸法衰損因，
B09n0031_p0039a18║謂魔所魅著，不信解深法，執著五蘊等，惡友所攝持。
B09n0031_p0040a01║能立究竟斷德之大乘無漏隨現觀，即清淨修道之相。界從初地乃至十地。外緣親近諸佛，內緣修行施等，及善巧方
B09n0031_p0040a02║便止觀雙運，是於清淨修道勝解之因或順緣。此清淨修道等法衰損之因或違緣者，謂被魔所魅著及惡友所攝受，
B09n0031_p0040a03║是外違緣。若種性下劣不能信解深法，及根器下劣執著五蘊等實有，是內緣違。此等即不生清淨修道之因也。
B09n0031_p0040a04║（丑二）境差別。
B09n0031_p0040a05║果法清淨性，即色等清淨，以彼二無異，不可分故淨。
B09n0031_p0040a06║沙門果解脫道，由自因無間道斷垢之清淨，彼境色等亦由彼垢斷而清淨。以由一種所治遠離所成之二種清淨，自
B09n0031_p0040a07║性無異，亦不可用異理分別令異，故說為一種清淨。
B09n0031_p0040a08║（丑三）果差別。
B09n0031_p0040a09║惑所知三道，斷故為弟子，麟喻佛子淨，佛一切最淨。
B09n0031_p0040a10║聲聞阿羅漢解脫道，由自所治品之清淨，即聲聞弟子之清淨，以是唯斷貪等煩惱所顯之清淨故。獨覺者為麟喻之
B09n0031_p0040a11║清淨，是斷煩惱及斷所取分別一分所知障所顯之清淨故。聖位菩薩者，為聖佛子之清淨，是斷煩惱障能取所取分別
B09n0031_p0040a12║三道垢所顯之清淨故。最極清淨法界所出生之佛果滅諦，即無上佛陀之清淨，是一切種斷煩惱、所知二障及習氣
B09n0031_p0040a13║所顯之清淨故。
B09n0031_p0040a14║（丑四）自性差別，分二：（寅一）是否最清淨之差別、（寅二）立佛清淨為最清淨。今初。
B09n0031_p0040a15║對治九地中，上上等諸垢，謂由下下等，諸道能清淨。
B09n0031_p0040a16║有作是念：此非說二乘清淨之時，云何於此宣說清淨之餘，而說佛與二乘是否最清淨耶？答：亦可述此差別。以於三界
B09n0031_p0040a17║九地中對治修所斷能取所取分別上上品諸垢，其對治自性如其次第，謂大乘修道下下品等道能清淨二障，二乘
B09n0031_p0040a18║不能斷二障故。
B09n0031_p0041a01║（寅二）立佛清淨為最清淨。
B09n0031_p0041a02║由斷諍門中，道能量所量，由是平等性，遍對治三界。
B09n0031_p0041a03║佛清淨為最清淨者，由於能治所治次第斷過門中，許大乘修道由能量之智與所量實空平等性故，是能盡清淨三
B09n0031_p0041a04║界諸障之真對治故。
B09n0031_p0041a05║此處之諍者，謂下下等九種修道，斷除上上等九種實執不應道理。譬如羸劣士夫不能摧伏強力怨敵，於劣怨敵不
B09n0031_p0041a06║須強力士夫。如是下品修道不能斷除上品實執，斷下品實執不須上品修道故。答云：無過。譬如浣衣，洗除粗垢不待
B09n0031_p0041a07║勤勞，洗除細垢須大劬勞，如是能治所治亦應理故。
B09n0031_p0041a08║一切智品第四（攝《般若》第二會三六卷〈無標幟品〉）
B09n0031_p0041a09║（戊三）釋淨道智之支一切智，分二：（己一）一切智自體、（己二）總結三智。初中又三：（庚一）釋遠近道、（庚二）一切智加
B09n0031_p0041a10║行、（庚三）修加行之果。初又分三：（辛一）遠近道之理、（辛二）成立彼理、（辛三）所治能治之差別。今初。
B09n0031_p0041a11║非此岸彼岸，不住其中間，知三世平等，故名般若度。
B09n0031_p0041a12║現證無我慧所攝持復是小乘現觀種類，即一切智相。界遍一切聖者皆有。觀待世俗事是破有邊現觀種類大乘聖
B09n0031_p0041a13║智，即智不住三有之道相智相。界從大乘見道乃至佛地。觀待世俗事是破寂滅邊現觀種類大乘聖智，即悲不住寂滅
B09n0031_p0041a14║之道相智相。界從大乘見道乃至佛地。
B09n0031_p0041a15║菩薩一切智道般若波羅蜜多，由慧故不住生死此岸，由悲故不住湼槃彼岸，於彼二岸中間亦勝義不住，以是雙破
B09n0031_p0041a16║二邊現證空性智所攝持之現觀故。如是不住三有寂滅二邊之一切智，即是近諸佛菩薩者，以是現證三世諸法平
B09n0031_p0041a17║等無實自性智所攝持之現觀故。此中兼說聲聞獨覺之一切智，是遠離真一切智道般若波羅蜜多者，以彼不知三世
B09n0031_p0041a18║諸法平等實空故。
B09n0031_p0041a19║（辛二）成立彼理。
B09n0031_p0042a01║彼由緣相門，非方便故遠，由善巧方便，即說為鄰近。
B09n0031_p0042a02║若有一切智遠離大悲實執所縛，即與果般若波羅蜜多遠離之一切智相。界從小乘見道乃至小乘無學道。大悲與
B09n0031_p0042a03║空慧所攝持大乘聖智住小乘現觀種類者，即與果般若波羅蜜多鄰近之一切智相。界從大乘見道乃至佛地。
B09n0031_p0042a04║有作是難：聲聞與菩薩之一切智不應分遠近，以通達三世諸法平等性即知一切法性，聲聞菩薩皆知彼法性故。如
B09n0031_p0042a05║龍猛菩薩云「因緣所生法，我說即是空。」此說空即緣起義，二乘亦通達緣起性故。為答此難故說，此處所說二乘
B09n0031_p0042a06║之一切智可說為遠，由緣一切法與道執有實相，非修果般若波羅蜜多之方便故。彼由遠離大乘善知識，及遠離
B09n0031_p0042a07║通達無自性慧等之善巧方便故。菩薩聖者之一切智可說為近，由生果般若波羅蜜多善巧方便所攝持故，彼由長時
B09n0031_p0042a08║親近大乘善知識聽受無倒教授，於引生聞思等慧善巧方便故。
B09n0031_p0042a09║（辛三）所治能治之差別，分五：（壬一）一切智相執所治、（壬二）能治、（壬三）果上相執所治、（壬四）能治、（壬五）結。今初。
B09n0031_p0042a10║色蘊等空性，三世所繫法，施等菩提分，行想所治品。
B09n0031_p0042a11║若一切智遠離方便及殊勝慧，是所治品一切智相。界從小乘見道乃至無學道。若於如所有性所攝之色蘊等補特
B09n0031_p0042a12║伽羅我空，盡所有性所攝三界繫諸法，及於布施等菩提分道，起真實行想。此想所縛之道，即是菩薩道所治品，以是
B09n0031_p0042a13║彼歧誤處故。
B09n0031_p0042a14║（壬二）能治。
B09n0031_p0042a15║施等無我執，於此令他行，此滅貪著邊。
B09n0031_p0042a16║安住大乘現觀種類方便勝慧所攝之大乘聖智，即對治品一切智相。界從大乘見道乃至佛地。
B09n0031_p0042a17║自於布施等六度住無我執，亦於此上安立諸餘眾生令他修行，如是通達所依道相三法皆無實之智，即能於所依
B09n0031_p0042a18║及道滅除貪著之邊，以是彼貪正對治故。
B09n0031_p0043a01║（壬三）果上相執所治。
B09n0031_p0043a02║執佛等微細。
B09n0031_p0043a03║於佛等境起微細實執繫縛，修禮拜等雖是福德資糧之因而能對治不信等，然是菩薩道之所治品，以是彼歧誤處
B09n0031_p0043a04║故。
B09n0031_p0043a05║（壬四）果上之能治，分三：（癸一）是所治品之理、（癸二）正對治、（癸三）傍義。今初。
B09n0031_p0043a06║法道最甚深，自性遠離故。
B09n0031_p0043a07║於果上微細實執，亦是菩薩道之所治品，以諸法道究竟真義最為甚深，是自性遠離之法性故。
B09n0031_p0043a08║（癸二）正對治。
B09n0031_p0043a09║知諸法性一，故能斷貪著。
B09n0031_p0043a10║現知諸法同一自性所謂實空，由此菩薩智能斷果上實執，以是彼真對治故。
B09n0031_p0043a11║（癸三）傍義。
B09n0031_p0043a12║由遣除見等，故說難通達，色等不可知，故為不思議。
B09n0031_p0043a13║說勝義諦難通達者，以唯是究竟內智所證，遮遣見色等之名言量所能知故。又勝義諦說為不可思議，以名言量不
B09n0031_p0043a14║能了知從色等乃至佛不共法是世俗法性，其究竟實性唯是聖根本智所見故。
B09n0031_p0043a15║（壬五）結。
B09n0031_p0043a16║如是一切智，所治能治品，無餘諸差別，當知如經說。
B09n0031_p0043a17║如是此一切智品中所說之所治品、能治品等一切智之無餘差別，當知皆是如經所說也。
B09n0031_p0043a18║（庚二）切智加行，分二：（辛一）加行差別、（辛二）自性。今初。
B09n0031_p0044a01║色等無常等，未圓滿圓滿，及於無貪性，破實行加行。不變無造者，
B09n0031_p0044a02║三難行加行，如根性得果，故許為有果，不依仗於他，證知七現事。
B09n0031_p0044a03║於世俗性自性差別顛倒執著，及於勝義性自性差別顛倒執著，修彼隨一對治之菩薩瑜伽，即此一切智品所說菩薩
B09n0031_p0044a04║加行之相。界從大乘資糧道乃至最後心。
B09n0031_p0044a05║此中所說菩薩一切智加行有十種，就境分四、就自性分三、就作用分二、就證知譬喻有一。初之四種，謂於色等事破實執
B09n0031_p0044a06║行之加行，於彼別法無常等破實執行之加行，於功德所依圓滿未圓滿破實執行之加行，於無實貪性破實執行之
B09n0031_p0044a07║加行。次之三種，謂於所作業破除實執謂不變加行，於造者破除實執謂無造者加行，於果破除實執謂三種難行加
B09n0031_p0044a08║行。三種難行者，謂三智之中，一切相智於勝義無所得，於世俗須經三無數刧修二資糧方能證得，是所為難行。道相
B09n0031_p0044a09║智於勝義無所得，於世俗須學三道，乃至未圓滿成熟嚴淨不證彼果，是加行難行。一切智須自身生起，由此門中利
B09n0031_p0044a10║益二乘種性，然自不證唯斷煩惱之果，是所作難行也。次之二種，謂如三種所化根性而令得果，故許為有果加行。由
B09n0031_p0044a11║勝利門救護等事不依仗他加行，就七種現事證知無自性加行為一也。證知七現事及喻者，謂諸有漏緣起皆非實
B09n0031_p0044a12║有，唯由執著習氣所變現故，譬如夢事。又即前宗，唯是因緣和合所現故，譬如幻事。又即前宗，雖如是現，若如是有，成相
B09n0031_p0044a13║違故，譬如陽燄。又即前宗，唯仗緣現故，譬如谷響。又即前宗，唯從習氣相如是現故，譬如影像。又即前宗，無實所依如是
B09n0031_p0044a14║現故，譬如乾闥婆城。又即前宗，無實作者如是現故，譬如變化。
B09n0031_p0044a15║（辛二）加行自性。
B09n0031_p0044a16║不執著色等，四種平等性。
B09n0031_p0044a17║於境有境破除實執慧所攝持之菩薩瑜伽，即一切智品所說菩薩加行平等性相。界從大乘資糧道乃至最後心。
B09n0031_p0044a18║此處所說之加行有四平等性，謂於色等自性、青等相、差別、有境，無實執著之加行有四種故。
B09n0031_p0045a01║（庚三）修加行之果，分二：（辛一）略標剎那、（辛二）廣釋行相。今初。
B09n0031_p0045a02║苦等諸聖諦，法智及類智，忍智剎那性，一切智見道。
B09n0031_p0045a03║此處所說現證離戲論大乘諦現觀，即此處所說大乘見道之相。界唯在大乘見道。緣苦等四諦所生法智、類智、法智
B09n0031_p0045a04║忍、類智忍等，謂無間道所攝之八忍、解脫道所攝之八智，此十六剎那體性，即一切智品所說之大乘見道也。
B09n0031_p0045a05║（辛二）廣釋行相。
B09n0031_p0045a06║色非常無常，出二邊清淨，無生無滅等，如虛空離貪。
B09n0031_p0045a07║脫離諸攝持，自性不可說，由宣說此義，不能惠施他。
B09n0031_p0045a08║皆悉不可得，畢竟淨無病，斷除諸惡趣，證果無分別。
B09n0031_p0045a09║不繫屬諸相，於義名二種，其識無有生，一切智剎那。
B09n0031_p0045a10║色等無常相者，謂勝義中離常無常，故非常非無常。苦相者，謂勝義中離苦非苦，故出常斷二邊。空相者，謂勝義中離
B09n0031_p0045a11║空不空，故名清淨。無我相者，謂勝義中非我無我性，故無生無滅。等取非染非淨。是苦諦諸相。有漏業及愛取，謂苦
B09n0031_p0045a12║因非因勝義非有，故如虛空。又彼於勝義中非集非無集，故離貪等一切煩惱。又彼於勝義生苦不生苦皆不繫屬，故
B09n0031_p0045a13║脫離諸攝持。又彼脫離是苦緣非苦緣，故自性不可說。此是集諦諸相。滅諦離煩惱義，於勝義中若滅無滅皆不繫屬，
B09n0031_p0045a14║故宣說此滅諦義。於勝義中不可惠施於他，又彼於勝義中無苦靜不靜，故皆不可得。又彼於勝義中離妙非妙，故遠
B09n0031_p0045a15║離常斷二邊畢竟清淨。又彼於勝義中無離不離，故具足不生一切疾病之勝利。此是滅諦諸相。道諦現證真空之智，
B09n0031_p0045a16║由勝義中離道非道，故斷除地獄等惡趣。又彼於勝義中是理非理不相雜亂，故於證預流果等之方便無諸分別。又
B09n0031_p0045a17║後於勝義中脫離是行非行，故與諸法實有相不相繫屬。又彼於勝義中，無出不出生湼槃，故於所詮所知義與能詮
B09n0031_p0045a18║聲，皆不生有能所取二相之識。此是道諦諸相。如是行相之一切智剎那，即是菩薩之見道也。
B09n0031_p0046a01║（己二）總結三智。
B09n0031_p0046a02║如是此及此，又此三段文，當知即顯示，此三品圓滿。
B09n0031_p0046a03║如是廣說三智已。經云：「善現！於一切法非有自在等。」此段經文，總結一切智。又云：「善現！如是境非捨三界等。」此段經文，
B09n0031_p0046a04║總結道相智。又云：「善現！如是般若波羅蜜多，從佛法乃至獨覺法不取不捨等。」此段經文，總結一切相智。當知此三段
B09n0031_p0046a05║文，即是般若經中顯示以三智為所詮三品之圓滿總結文也。
B09n0031_p0046a06║圓滿一切相現觀品第五之一（攝《般若》第二會三七卷〈不可得品〉至五二卷〈習近品〉）
B09n0031_p0046a07║（丁二）廣釋四加行，分二：（戊一）自在因果、（戊二）堅固因果。初中又二：（己一）自在因一切相加行、（己二）果頂加行。初
B09n0031_p0046a08║中又二：（庚一）一切相加行總建立、（庚二）從順解脫分釋生起次第。初中有三：（辛一）一切相加行自性、（辛二）修加行之德
B09n0031_p0046a09║失、（辛三）加行之性相。初又分二：（壬一）智相差別、（壬二）明勝加行。初又分二：（癸一）略標、（癸二）廣釋。今初。
B09n0031_p0046a10║一切智差別，行相為能相，由三種智故，許行相為三。
B09n0031_p0046a11║總修三智行相慧所攝持之菩薩瑜伽，即一切相加行之相。界從大乘資糧道乃至最後心。修三智隨一行相慧所攝
B09n0031_p0046a12║持之菩薩瑜伽，即菩薩能治品智相之相。界從大乘資糧道乃至最後心。
B09n0031_p0046a13║了知四諦上無常第十六行相一切智之諸差別，由善現起對治執五蘊常等所治品之能治行相，而摧伏彼執等之菩
B09n0031_p0046a14║薩瑜伽，為此所說能修對治之能相。此能對治之行相，許有三種，由三智決定故。
B09n0031_p0046a15║（癸二）廣釋分三：（子一）一切智相、（子二）道相智相、（子三）一切相智相。今初。
B09n0031_p0046a16║始從無邊相，乃至無動相，三諦各有四，道中說十五。
B09n0031_p0046a17║從經云「如是般若波羅蜜多是無邊波羅蜜多，就苦諦無常相，」至云「如是般若波羅蜜多是無動波羅蜜多，說道諦無
B09n0031_p0046a18║動相。」此諸經文，於前三諦各說四相，於道諦上說十五相，共說一切智二十七種相。前三諦各有四相者，謂苦無常、勝
B09n0031_p0047a01║義無生、遠離異體我、自我分別不能屈伏。如其次第，即苦諦無常、苦、空、無我四相。生苦之愛因勝義無住、集勝義如虛
B09n0031_p0047a02║空、尋伺勝義不可說、感後有之受愛緣勝義無名。如其次第，即集諦因、集、生、緣四相。滅勝義無行、靜緣不可奪、妙解脫
B09n0031_p0047a03║無盡、離垢之滅無生。如其次第，即滅諦滅、靜、妙、離四相。道諦說十五者，分為三種，屬煩惱障無漏對治、屬所取分別所
B09n0031_p0047a04║知障有漏對治，及彼無漏對治。初有四相，謂現證無作者補特伽羅我之菩薩見道，是道諦相。如是現證無知者補特
B09n0031_p0047a05║伽羅我，無移轉者補特伽羅我，無調伏煩惱補特伽羅我之菩薩見道。如其次第，即道諦上道、理、行、出四相。所知障有
B09n0031_p0047a06║漏對治有五相，謂外境無自性如夢、外境勝義無生如響、外境無滅如影像、外境本來寂靜如陽燄、外境自性湼槃如
B09n0031_p0047a07║幻事。此是大乘修道五後得智。所知障無漏對治有六相，謂現證所執外境無染、外境無淨、無習氣薰染、無差別戲論、
B09n0031_p0047a08║無味著智德之慢、已得不退之無動轉相。此是菩薩見道現證無所取之六根本智。
B09n0031_p0047a09║（子）二道相智相。
B09n0031_p0047a10║於因道及苦，滅中如次第，說彼有八七，五及十六相。
B09n0031_p0047a11║道相智有三十六相，謂如其次第緣集諦因之道相智有八相、緣道諦有七、緣苦諦有五、緣滅諦有十六，是經中所說
B09n0031_p0047a12║故。初緣集諦有八者，謂大乘見道身中現證無我之智，遠離染著欲塵之欲、於彼不執著而住、寂滅樂後有愛相。如其
B09n0031_p0047a13║次第，即集諦之因相上，愛境界欲、愛不離貪、樂後有愛之對治。又如是智，現證無貪著境、無瞋恚境、無愚痴境，即集相
B09n0031_p0047a14║上貪瞋癡之對治。又如是智，現證無非理作意之煩惱境，即生相上執著常樂我淨等之對治。又如是智，現證無自在
B09n0031_p0047a15║有情相，即緣相上執著自在有情之對治。第二緣道諦有七者，謂於無量有情啟開解脫道之道智相、啟開之理須不
B09n0031_p0047a16║繫生死湼槃二邊之道智相，此二是道相。了知法界無離壞之道智相、了知之理須現證無取著聲聞獨覺道永離戲
B09n0031_p0047a17║論之道智相，此二是理相。不分別實有之道智相、此須現證無限量法性之道智相，此二是行相。無實滯礙之道智相，
B09n0031_p0047a18║即是出相。第三緣苦諦有五者，謂五取蘊剎那壞故是無常相、行苦性故是苦相、遠離異體之作者故是空相、無補特
B09n0031_p0048a01║伽羅之我性故是無我相、實體空故是無相相。第四緣滅諦有十六者，謂離煩惱之滅，有內空、外空、內外空三相。靜相
B09n0031_p0048a02║中，有空空、大空、勝義空、有為空、無為空、畢竟空、無際空、無散空八相。妙相，即本性空相。出離相中，有一切法空、自相空、
B09n0031_p0048a03║不可得空三相。唯出離相者，謂無性自性空一相。此就十六種有法，而明十六種離垢法性之滅諦。如是道相智三十
B09n0031_p0048a04║六種相。集諦相是就能治所治門中說，道諦相就所立與能立門中說，苦諦相就自相共相門中說，滅諦相是就勝利
B09n0031_p0048a05║門中說。
B09n0031_p0048a06║（子三）一切相智相。
B09n0031_p0048a07║始從四念住，究竟諸佛相，道諦隨順中，由三智分別。
B09n0031_p0048a08║弟子及菩薩，諸佛如次第，許為三十七，卅四三十九。
B09n0031_p0048a09║從念住相乃至佛相分為三聚，謂隨順聲聞弟子所有者三十七，隨順菩薩所有者三十四，唯佛所有者三十九。如是
B09n0031_p0048a10║分為三智之理，謂隨順三類補特伽羅身中之道諦分為三智故。
B09n0031_p0048a11║宣說一切相智之相時，何故宣說共聲聞獨覺菩薩之相耶？由一切相智攝盡一切聖人之智德種類，故無過失。
B09n0031_p0048a12║此中分三：隨順聲聞弟子所有一切智相、隨順菩薩所有道相智相、一切相智不共相。初者謂以慧觀察有漏身不淨、
B09n0031_p0048a13║受是苦、心無常、法無我之別相，及觀察無常、苦、空、無我皆真實空之共相，安住正念，即四念住。其自性謂緣身、受、心、法
B09n0031_p0048a14║四事，各修別、共二相。念慧隨一之入道現觀，為入四諦之取捨而修也。不善已生令斷、未生令不生，善已生令增長、未
B09n0031_p0048a15║生令生之四正斷，自性謂於能治所治勇悍取捨之精進入道現觀，為斷已生不善等而修也。依止欲三摩地、依止精
B09n0031_p0048a16║進、依止心三摩地、依止簡擇諸法之觀三摩地觸證心一境性之四神足，自性謂對治五過失修八斷行所得三摩地
B09n0031_p0048a17║入道之現觀。五過失者，謂懈怠、忘教授、沈掉、不作行、作行。八斷行者，謂懈怠對治之信、欲、勤、安，忘教授對治之正念，沈
B09n0031_p0048a18║掉對治之正知，不作行對治之作行，作行對治之不作行，此為變化種種相而修也。深忍諦理之信、勇悍取捨之精進、
B09n0031_p0049a01║不忘所緣行相之念、心一境性之三摩地、簡擇實性之慧根，是為五根，自性謂於引生自果聖道能自在轉加行道煖
B09n0031_p0049a02║位以上之信等五法，為速證聖諦及速圓滿加行道而修。深信四諦之信，趣證四諦之精進，不忘所緣行相之念，心一
B09n0031_p0049a03║境性之三摩地，簡擇四諦相之慧力，是為五力，自性謂加行道忍位以上之信等五法，所為與根同。專緣四諦不散亂
B09n0031_p0049a04║支謂念，自體支謂擇法，出離支謂精進，饒益身心勝利支謂喜，無染污支謂輕安，安住支謂定，自性支謂捨，是七菩提
B09n0031_p0049a05║分，自性謂見道所得之念等七法。為斷見所斷及速圓滿滅道而修見道以上根本智見，在後得時以觀察慧簡擇諸
B09n0031_p0049a06║法名為正見，欲為他說發起言語之尋名正思惟，語業清淨之智名正語，身業清淨之智名正業，身語二業清淨之智
B09n0031_p0049a07║名正命，斷修所斷勇悍精進名正精進，任持不忘奢摩他所緣之念名正念，於念所取境專注之三摩地名正定，是為
B09n0031_p0049a08║八聖道支，自性謂發生自果聖道之因聖者身中之智，見道未生令生，已生為令圓滿而修。如是七聚三十七法，諸聲
B09n0031_p0049a09║聞弟子亦有，菩薩亦修，由一切智道相而說也。此七聚法界限，若如《俱舍》，初聚立於資糧道，次四聚立於煖等四加行
B09n0031_p0049a10║位，聖道支立為見道，菩提分立為修道。若依《集論》，初三聚如其次第在下中上三資糧道，中二聚在加行，後二聚如其
B09n0031_p0049a11║次第在見道修道。
B09n0031_p0049a12║第二隨順菩薩所有道智之相。此有六類。第一對治道類，謂對治我見空解脫門，對治彼相續非理作意無相解脫門，
B09n0031_p0049a13║對治願求三界為勝義應得無願解脫門。第二變化道類，謂修瑜伽師由內住有色想觀外色解脫，即有色觀色解脫；又瑜
B09n0031_p0049a14║伽師由內住無色想觀外色解脫，即無色觀色解脫；勝解一切色相同一淨味解脫，即淨解脫。第三現法樂住道類，謂
B09n0031_p0049a15║四無色定各從自定障解脫，即四無色解脫。又滅粗受想而解脫，即滅解脫。前三解脫名變化道者，以成就種種變化
B09n0031_p0049a16║作用故。後五解脫名現法樂住道者，謂即於現法成就三摩地安樂住之作用故。第四出世間道類，差別有九。謂出世
B09n0031_p0049a17║間道性之四靜慮、四無色等至，及滅盡等至。此九由前前漸次而得後後，故名九次第定。第五能斷道類，謂苦法忍、集
B09n0031_p0049a18║法忍、滅法忍、道法忍，此是見道無間道所攝之四。第六成佛道類，十度，謂從布施波羅蜜多乃至般若波羅蜜多之六，
B09n0031_p0049a19║更加方便波羅蜜多、願波羅蜜多、力波羅蜜多、智波羅蜜多為十。此是隨順菩薩所有道相智道三十四相。
B09n0031_p0050a01║第三唯佛所有一切相智之相。有三十九。初十力者，謂知從布施感大資財是為處、感貧乏是非處之智力；知微細業
B09n0031_p0050a02║異熟智力；知種種勝解智力謂樂善趣樂三乘，知世間界之自性住種及修所成種非一智力；知信等根上中下三勝
B09n0031_p0050a03║非勝智力；知往增上生及决定勝一切道，及彼相違無礙著智力；知染淨智力；隨念自他往昔一切生智力；知一切眾
B09n0031_p0050a04║生死生智力；知聲聞獨覺盡煩惱障、諸佛盡一切垢漏盡智力。四無畏者，自云我成正覺，無能如法攻難，謂智無所畏；為
B09n0031_p0050a05║利他故宣說煩惱障所知障障礙解脫與一切智，無能如法攻難，謂說障礙法無所畏；宣說一切智等道定能出生三
B09n0031_p0050a06║菩提，無能如法攻難，謂說出離道無所畏；自云我已盡一切漏，無能如法攻難，謂說自斷德圓滿無所畏。四無礙解者，
B09n0031_p0050a07║謂無障礙了知諸法異名，謂法無礙解；能無障礙了知諸法自相共相，謂義無礙解；能無障礙了知諸有情語，謂詞無
B09n0031_p0050a08║礙解；能無障礙了知諸法自性及行相差別，謂辨無礙解。十八不共佛法者，謂六不共行、六不共證、三不共事業、三不
B09n0031_p0050a09║共智。初者謂如來不與醉象等同行，身行無失；不在稠林發無義狂呌，語行無失；不忘失所作及遲誤時等；念無失；無
B09n0031_p0050a10║時不住空定；生死湼槃無勝義取捨異想；於可化所化時至未至無不觀察放捨。第二謂希求利有情之欲、樂往利所
B09n0031_p0050a11║化處之精進、不忘調伏有情方便之念、於此專一之定、簡擇一切法之慧、永斷諸障之解脫，皆無退失。第三四威儀中
B09n0031_p0050a12║調伏有情之身業，宣說具法具義之語業，大慈大悲等意業，皆智為先、與智俱行、智隨行轉。第四謂於過去未來現在
B09n0031_p0050a13║智無障礙轉。如來相者，謂佛身如所有智，於離一切垢真如常不起定。自然相者，謂佛身盡所有智，於一切盡所有法
B09n0031_p0050a14║心自在轉。正等覺相者，謂具前二分，於如所有、盡所有一切相現正等覺智。如是三智中，一切智三十七相者，謂諸聲
B09n0031_p0050a15║聞以斷煩惱障為主名無煩惱漏。道相智三十四相者，謂諸菩薩不以斷煩惱障為主，假名有漏。一切相智三十九相
B09n0031_p0050a16║者，謂諸佛盡斷二障故，唯是無漏。
B09n0031_p0050a17║現觀莊嚴論略釋卷二