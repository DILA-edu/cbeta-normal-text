B09n0032_p0091a01║
B09n0032_p0091a02║七十空性論科攝弘悲
B09n0032_p0091a03║
B09n0032_p0091a04║
B09n0032_p0091a05║
B09n0032_p0091a06║七十空性論本論有七十三個頌，以少從多或以整攝零，所以叫做「七十」。七十頌為能詮的
B09n0032_p0091a07║文字，畢竟空的「無依法」為其所詮的義理，這就是「空性」。以七十頌表達諸法畢竟空的真理，
B09n0032_p0091a08║或由七十頌顯示緣起諸法的實性不可得的意義，所以叫做「七十空性論」。
B09n0032_p0091a09║七十空性論釋論也是龍樹菩薩自己造的。
B09n0032_p0091a10║七十空性論全部文義可以科攝為十個方面，因成十章。
B09n0032_p0091a11║
B09n0032_p0091a12║一、標宗立義
B09n0032_p0091a13║生住滅有無，以及劣等勝。佛依世間說，非是依真實。
B09n0032_p0091a14║生、住、滅、有、無、劣、等、勝是等一切，佛唯依世間名言故說，非依真實。問：如現說
B09n0032_p0091a15║我等，此豈非有？後有無我慧轉，故定應有我。答：
B09n0032_p0092a01║無我非無我，非故無可說。
B09n0032_p0092a02║何以故？
B09n0032_p0092a03║一切所說法，性空如湼槃。
B09n0032_p0092a04║問：汝說一切諸法皆自性空者，為依國王教勑而說，為有通達一切法皆性空之正理耶？答：
B09n0032_p0092a05║一切法自性，於諸因緣中，若總若各別，無故說為空。
B09n0032_p0092a06║一切諸法之自性，於諸因緣，或於因緣和合，隨於一一法上，悉皆非有，故說一切諸法自性
B09n0032_p0092a07║都空。
B09n0032_p0092a08║「生等唯依世俗說，『無我』亦無有實我，此義即顯一切空，總別緣中無性故。」
B09n0032_p0092a09║
B09n0032_p0092a10║二、即法破相
B09n0032_p0092a11║
B09n0032_p0092a12║（一）就現象開四門約三時破
B09n0032_p0092a13║一、四門無果破生等
B09n0032_p0092a14║有故有不生，無故無不生，違故非有無，生無住滅無。
B09n0032_p0092a15║法若已有，則不從因生；已有，乃名有故。無，亦不從因生，以無故。有無相違亦不得生，
B09n0032_p0093a01║不相順故。如有無相違，其非有非無又豈能生？是相違法故。生無故，住滅亦無。
B09n0032_p0093a02║「法若已有或已無，俱非違故皆不生。」
B09n0032_p0093a03║二、三時無果破生等
B09n0032_p0093a04║問：佛說有三有為相，謂生、住、滅，又說生時有生，故有為法定應有生？答：
B09n0032_p0093a05║已生則不生，未生亦不生，生時亦不生，即生未生故。
B09n0032_p0093a06║且已生則非所生，何以故？已生故。故已生者則非所生。又未生者亦非所生，何以故？尚未
B09n0032_p0093a07║生故。諸未生者則非所生，離生作用、勢力，自體非有，故非所生。又正生時亦非所生，何以故？
B09n0032_p0093a08║此即已生及未生故。若是已生、未生，仍如前說，非是所生：其已生者已生訖故非是所生，其
B09n0032_p0093a09║未生者尚未生者故，離生用故，無勢力故及無體故非是所生。由離已生、未生，無別第三生時，
B09n0032_p0093a10║故亦非所生。
B09n0032_p0093a11║「已生未生皆無生，即故離二無生時。」
B09n0032_p0093a12║
B09n0032_p0093a13║（二）就原因開三門約三時破
B09n0032_p0093a14║一、三門無因破生等
B09n0032_p0093a15║復次：因不成故亦無生。何以故？
B09n0032_p0094a01║有果具果因，無果等非因，非有無相違。
B09n0032_p0094a02║若有果者，具足果故說名為因。若無彼果，則同非因。若非有果非無果，則成相違，有無應
B09n0032_p0094a03║不俱故。
B09n0032_p0094a04║「有果無果及雙非，非無過因故無生。」
B09n0032_p0094a05║二、三時無因破生等
B09n0032_p0094a06║三世亦非理。
B09n0032_p0094a07║又於三世因亦非理，何則？因若在前，因為誰因？因若在後，何用因為？若因果同時，此同
B09n0032_p0094a08║時所生之因果，誰為誰因，誰是誰果？如是三世因亦非理。
B09n0032_p0094a09║「在前在後與同時，因皆有過生非有。」
B09n0032_p0094a10║
B09n0032_p0094a11║三、緣起無性
B09n0032_p0094a12║
B09n0032_p0094a13║（一）緣起
B09n0032_p0094a14║一、什麼叫緣起
B09n0032_p0094a15║問：有一、二、多等數，數應理故，非一切法皆空；若有諸法，此數乃有，故一切法非皆是
B09n0032_p0095a01║空？答：
B09n0032_p0095a02║無一則無多，無多亦無一，以是一切法，緣起故無相。
B09n0032_p0095a03║若無一者則無有多，多若無者一亦非有，故諸法皆是緣起；以緣起故即為無相。
B09n0032_p0095a04║「一、多相待名緣起，緣起即是無相法。」
B09n0032_p0095a05║二、緣起的內容
B09n0032_p0095a06║（一）正破法
B09n0032_p0095a07║甲、出體總非
B09n0032_p0095a08║問：經中廣說緣起能有苦果，諸傳教者亦說一心中有及多心有？答：
B09n0032_p0095a09║緣起十二支，有苦即不生，於一心多心，是皆不應理。
B09n0032_p0095a10║經說十二緣起有苦果者，此即無生，以於一心中有、多心中有不應理故。何則？若一心者，
B09n0032_p0095a11║則因果俱生；若多心者，則前支已滅，應非後支之因。俱非理故，緣起即無生也。
B09n0032_p0095a12║「十二有支苦不生，一心、多心俱過故；一心因果應俱起，多心前支非後因。」
B09n0032_p0095a13║乙、明義別釋
B09n0032_p0095a14║1、緣起即相待
B09n0032_p0095a15║何故無生？以諸緣起因無明生，佛說無明緣顛倒起，而彼顛倒自性空故。何以故？
B09n0032_p0096a01║非常非無常，亦非我無我，淨不淨苦樂，是故無顛倒。
B09n0032_p0096a02║言無常者，謂非有常；常若無者，即無能治之無常。餘三亦爾，故無顛倒。復次：
B09n0032_p0096a03║從倒生無明，倒無則不有，以無無明故，行無餘亦無。
B09n0032_p0096a04║若無四倒，則無從彼所生無明；無明無故，則不起諸行；餘支亦爾。
B09n0032_p0096a05║「緣起之首為無明，無明之因是顛倒；四倒無故無明無，無明無故餘亦滅。」
B09n0032_p0096a06║2、相待即無性
B09n0032_p0096a07║復次：
B09n0032_p0096a08║離行無無明，離無明無行，彼二互為因，是故無自性；自若無自性，云何能生他？以緣無
B09n0032_p0096a09║性故，不能生於他。
B09n0032_p0096a10║若離諸行，無明則不生；若無無明，亦不生諸行。此二互為因生故，皆無自性。若自無自性，
B09n0032_p0096a11║云何能生他？是故自體不成之諸緣，非能生他。
B09n0032_p0096a12║「無明與行互為因，互因即是無自性，自性且無寧生他，是故諸緣不生法。」
B09n0032_p0096a13║（二）旁引喻
B09n0032_p0096a14║復次：
B09n0032_p0096a15║父子不相即，彼二亦非離，亦復非同時，有支亦如是。
B09n0032_p0097a01║父非是子，子亦非父，非相離而有，復非同時。如父子不成，十二緣起當知亦爾。
B09n0032_p0097a02║復次：
B09n0032_p0097a03║夢境生苦樂，彼境亦非有，如是緣起法，所依緣亦無。
B09n0032_p0097a04║如夢境中實無依境所生之苦、樂，亦無彼所依境。如是因緣所生諸法及所依之緣，悉皆非
B09n0032_p0097a05║有。
B09n0032_p0097a06║「父子即、離與同時，非有有支亦如是；夢境及彼生苦樂，喻緣及法悉非有。」
B09n0032_p0097a07║
B09n0032_p0097a08║（二）無性
B09n0032_p0097a09║一、法上無自性
B09n0032_p0097a10║問：
B09n0032_p0097a11║若諸法無性，應無勝劣等，及種種差別，亦無從因生。
B09n0032_p0097a12║是故汝說諸法皆無自性，不應正理。答：
B09n0032_p0097a13║有性不依他，不依云何有？不成無自性，性應不可滅。
B09n0032_p0097a14║若謂諸法有自性者，應非依他之法。若謂雖不依他可有法者，故曰不依云何有，謂不依他則
B09n0032_p0097a15║不成法。若謂雖不依他亦成法者，則應不成無性；性若是有，應不滅壞，終不成無。
B09n0032_p0098a01║「汝謂無性不成法，實則有性法不成，有性即不依他故，不依他性則叵滅，是故果法及勝、
B09n0032_p0098a02║劣，種種差別非性有。」
B09n0032_p0098a03║二、緣性心是倒
B09n0032_p0098a04║問：緣自性、他性、無性之心非無所依，故性不空？答：
B09n0032_p0098a05║自他性及滅，無中云何有，故自性他性，性無性皆倒。
B09n0032_p0098a06║無者，謂非有義。於此無中，豈可說有自性、他性及以滅壞？是故自性、他性、有性、無性
B09n0032_p0098a07║皆顛倒攝。
B09n0032_p0098a08║「勿以能緣成有性，自、他、有、無皆倒故。」
B09n0032_p0098a09║
B09n0032_p0098a10║四、特究生滅
B09n0032_p0098a11║
B09n0032_p0098a12║（一）生滅與性空
B09n0032_p0098a13║一、合破自性生滅
B09n0032_p0098a14║（一）問自性空應無生滅
B09n0032_p0098a15║問：
B09n0032_p0099a01║若諸法皆空，應無生無滅，以於性空中，何滅復何生。
B09n0032_p0099a02║若謂諸法皆自性空，則應無生無滅。汝說性空而有生滅，然於自性空中有何可滅及可生耶？
B09n0032_p0099a03║「若法自性畢竟空，彼法即應無生滅，以法必有自性時，方有可滅可生故。」
B09n0032_p0099a04║（二）答性不空則無生滅
B09n0032_p0099a05║甲、就生滅非同時破生滅自性
B09n0032_p0099a06║答：一切法皆唯是空，何以故？
B09n0032_p0099a07║生滅非同時。
B09n0032_p0099a08║生滅非同時者，謂生滅不同時有。
B09n0032_p0099a09║「汝謂無性生滅無，實則有性無生滅；性生性滅豈同時！」
B09n0032_p0099a10║乙、破轉救唯生
B09n0032_p0099a11║無滅則無生。
B09n0032_p0099a12║若謂唯有生者，破曰無滅則無生，謂無滅中生不應理，以無無常性則無有生故。
B09n0032_p0099a13║「勿因生滅不同時，轉許唯生而無滅；生滅原屬相待有，無滅之生叵想像。」
B09n0032_p0099a14║丙、破還計生滅同時
B09n0032_p0099a15║應常有生滅。
B09n0032_p0100a01║又應常有生滅者，謂應常有生與無常性。
B09n0032_p0100a02║「倘因唯生理不成，仍計生滅同時有，應知同時性生滅，即是生滅常俱有，若法生滅常俱有，
B09n0032_p0100a03║彼則究有抑為無！」
B09n0032_p0100a04║丁、破以別義救生滅同時而逼計唯滅
B09n0032_p0100a05║無生則無滅。
B09n0032_p0100a06║若謂無常性恆隨法轉，於生、住時不起作用，要至滅時方滅其法者，破曰無生則無滅，謂無
B09n0032_p0100a07║生時滅亦非有。若無滅，則無滅相之無常性，以無滅者，說是無常性不應理故。故唯應有滅也。
B09n0032_p0100a08║「若謂生、住有滅體，故無所言唯生過，復以生、住無滅用，故無生滅同時失；無用有體體
B09n0032_p0100a09║同無，或亦滅時無滅用，若必滅時滅有用，則應離生唯有滅。」
B09n0032_p0100a10║戊、破唯滅
B09n0032_p0100a11║若謂即唯有滅。答：
B09n0032_p0100a12║無生時無滅。不從自他生，是故生非有：無生則無滅。
B09n0032_p0100a13║於無生時應無有滅。彼生非從自、他生，由此生非有。非有生者，即不生也。無生則無滅者，
B09n0032_p0100a14║謂無生者則無彼生之滅，故彼滅即非有。
B09n0032_p0100a15║「應知自、他皆不生，無生豈能更有滅！」
B09n0032_p0101a01║
B09n0032_p0101a02║
B09n0032_p0101a03║二、特破自性生
B09n0032_p0101a04║（一）性生墮常斷
B09n0032_p0101a05║復次：
B09n0032_p0101a06║有生性應常，無者定成斷，有生墮二失，是故不應許。
B09n0032_p0101a07║苦有生性應墮常過，至無生時定有斷滅之失。以說有生性犯上二過，故不應許有彼生也。
B09n0032_p0101a08║「若生有性見二失；有則應常無斷故。」
B09n0032_p0101a09║（二）實續落異同
B09n0032_p0101a10║問：
B09n0032_p0101a11║相續故無過，法與因已滅。
B09n0032_p0101a12║生與滅是相續故，無有常斷二失，與因力已其法乃滅。答：
B09n0032_p0101a13║此如前不成，復有斷滅過。
B09n0032_p0101a14║生滅非同時，我前已說，故許相續，如前不成。又汝相續，亦應有斷滅失。
B09n0032_p0101a15║「有性相續非實同，則為實異勿妄救；實同仍同同時過，實異又落斷常失。」
B09n0032_p0102a01║
B09n0032_p0102a02║（二）生滅與湼槃
B09n0032_p0102a03║一、生滅與湼槃
B09n0032_p0102a04║（一）性生性滅不得湼槃
B09n0032_p0102a05║問：
B09n0032_p0102a06║佛說湼槃道，見生滅非空。
B09n0032_p0102a07║由見生滅，佛說湼槃之道，非為空性故。答：
B09n0032_p0102a08║此二互違故，所見為顛倒。
B09n0032_p0102a09║此非見無生，是見生滅故。又見生與滅相違，見滅與生相違，彼生滅二相互違故，故見生滅
B09n0032_p0102a10║知成錯亂。依生乃有滅，依滅乃有生，故唯是空。
B09n0032_p0102a11║「若謂佛說湼槃道，由見生滅非見空。然汝是見性生滅，並見互違故成倒。須知生滅皆無性，
B09n0032_p0102a12║相依而有故唯空。」
B09n0032_p0102a13║（二）性不生滅即是湼槃
B09n0032_p0102a14║問：
B09n0032_p0102a15║若無有生滅，何滅名湼槃。
B09n0032_p0103a01║若無生滅，何所滅故而名湼槃？答：
B09n0032_p0103a02║自性無生滅，此豈非湼槃。
B09n0032_p0103a03║若性無生無滅，豈非即是湼槃耶！
B09n0032_p0103a04║「若汝必執性生滅，難我何滅名湼槃。本無性生與性滅，即此我許為湼槃。」
B09n0032_p0103a05║二、滅與湼槃
B09n0032_p0103a06║（一）滅或不滅皆非湼槃
B09n0032_p0103a07║復次：
B09n0032_p0103a08║若滅應成斷，異此則成常，湼槃非有無，故無生與滅。
B09n0032_p0103a09║若謂滅是湼槃，則應成斷。若是不滅，則應成常。是故湼槃非有、無性，無生無滅是湼槃。
B09n0032_p0103a10║「又汝見有性生滅，性滅湼槃應成斷，湼槃不滅應是常，然實湼槃離有無。」
B09n0032_p0103a11║（二）滅非常住
B09n0032_p0103a12║甲、直斥常滅不成
B09n0032_p0103a13║問：滅應是有，是常住故？答：
B09n0032_p0103a14║滅若常住者，離法亦應有。
B09n0032_p0103a15║若滅常住者，應離法有滅；復應無依。然此非理。復次：
B09n0032_p0104a01║離法此非有，離無法亦無。
B09n0032_p0104a02║若離法及無法，俱無有滅。
B09n0032_p0104a03║「常滅離法無依故，不成何況離無法！」
B09n0032_p0104a04║乙、明常滅不成之總因並例餘法
B09n0032_p0104a05║云何應知？
B09n0032_p0104a06║能相與所相，相待非自成，亦非展轉成，未成不能成。
B09n0032_p0104a07║能相待所相而立，所相亦待能相而立，離此，不能自成。亦非展轉成者，謂互不成。由此理
B09n0032_p0104a08║故，能相、所相二俱不成。此自未成之能相所相，亦不能成諸法。復次：
B09n0032_p0104a09║因果受受者，能見所見等，一切法准此，皆當如是說。
B09n0032_p0104a10║「能相、所相相待有，自成、互成皆不成；彼二自身未有故，是亦不能成諸法。餘如因、果、
B09n0032_p0104a11║受、受者，能見、所見、明、暗等，相待而有都無性；反是一切皆不成。」
B09n0032_p0104a12║
B09n0032_p0104a13║（三）特破生滅存在之形式（時）
B09n0032_p0104a14║問：諸時論者說有三世，故時應有。答：
B09n0032_p0104a15║不住相待故，亂故無體故，無性故三時，非有唯分別。
B09n0032_p0105a01║時不成，何以故？不安住故。時不安住，作不住想。若不住者，則不可取。不可取者，云何
B09n0032_p0105a02║施設？故時不成。又相待故，謂互相觀待而立；由依過去成立現、未，依待現在成立過、未，依
B09n0032_p0105a03║待未來成立過、現；由是相依而立故時不成。又即此時觀待現在說名現在，觀待未來則是過去，
B09n0032_p0105a04║觀待過去則是未來；如是雜亂故時不成。又無自體故，由自體不成故時亦不成。又無性故，時亦
B09n0032_p0105a05║非有。要先有性，其時乃成，遍求彼性全無自體，故時亦非有性，唯分別耳。
B09n0032_p0105a06║「不住、相待、雜亂故、無性、唯想『時』不成。」
B09n0032_p0105a07║
B09n0032_p0105a08║五、即相破法
B09n0032_p0105a09║
B09n0032_p0105a10║（一）就生、住、滅三相破為、無為法
B09n0032_p0105a11║問：如說一切有為皆具生、住、滅三相，與此相違是名無為，故有、無為皆應是有？答：
B09n0032_p0105a12║由無生住滅，三種有為相，是故為無為，一切皆非有。
B09n0032_p0105a13║所說生、住、滅諸有為相，若審觀察皆不應理，故彼非有。由彼無故，有為、無為都無所有，
B09n0032_p0105a14║縱許有為，若審觀察，不應理故，說為非有。何以故？
B09n0032_p0105a15║滅未滅不滅，已住則不住，未住亦不住，生未生不生。
B09n0032_p0106a01║此當問彼：為已生者生，抑未生者生？若已生者是則不生，何以故？已生故。未生者亦不生，
B09n0032_p0106a02║何以故？尚未生故。即此生法為已住者住，抑未住者住？若已住者是則不住，已住故。未住者
B09n0032_p0106a03║亦不住，何以故？未安住故。又彼為已滅者滅，抑未滅者滅？俱不應理。設許有為，若以此三次
B09n0032_p0106a04║第觀察皆不應理，故無有為。有為無故，無為亦無。
B09n0032_p0106a05║「生等三相皆無故，為、無為法亦非有。已、未三相次第觀，縱許有為亦不成，有為無故無
B09n0032_p0106a06║為無。」
B09n0032_p0106a07║
B09n0032_p0106a08║（二）就有、無、一、多等相破為、無為法
B09n0032_p0106a09║復次：
B09n0032_p0106a10║有為與無為，非多亦非一，非有無二俱，此攝一切相。
B09n0032_p0106a11║若審觀察，有為與無為非多，非一，非有，非無，非亦有亦無。應知此中此二法之一切相悉
B09n0032_p0106a12║已盡攝。
B09n0032_p0106a13║「有無一多亦有無，非亦有及非亦無，為無為相悉攝盡；然彼皆無故非有。」
B09n0032_p0106a14║
B09n0032_p0106a15║
B09n0032_p0107a01║
B09n0032_p0107a02║
B09n0032_p0107a03║六、業、果、作、受
B09n0032_p0107a04║
B09n0032_p0107a05║（一）正破業、果、作、受
B09n0032_p0107a06║一、單獨破業
B09n0032_p0107a07║（一）業有自性即無生滅業無自性可說生滅
B09n0032_p0107a08║問：
B09n0032_p0107a09║世尊說業住，復說業及果，有情受自業，諸業不失亡。
B09n0032_p0107a10║世尊於經中多門說業及業果，復說諸業非無有果，及說諸業皆不失壞，及說有情各受自業；
B09n0032_p0107a11║故業及業果決定是有。答：
B09n0032_p0107a12║已說無自性，故業無生滅，由我執造業，執從分別起。
B09n0032_p0107a13║如前已說業無自性，故彼無生亦無有滅。頌言由我執造業，故業是我執所起。此執復從分別
B09n0032_p0107a14║而生。
B09n0032_p0107a15║「佛雖曾說業及果，然無性故無生滅；無性之業我執生，我執復從分別起。」
B09n0032_p0108a01║（二）業有自性即成我業無自性不失壞
B09n0032_p0108a02║復次：
B09n0032_p0108a03║業若有自性，所感身應常，應無苦異熟，故業應成我。
B09n0032_p0108a04║若業是有自性，則從彼業所感之身應是真實，應成恒常自性。彼業應無苦異熟果，彼業常住，
B09n0032_p0108a05║故應成我；以無常為苦，苦即無我故。由業無自性，故業無生，由無生故即無有失。
B09n0032_p0108a06║「無常是苦苦無我；業若有性則應常，常則無苦應成我，彼所感身亦應常。勿慮空故業失壞，
B09n0032_p0108a07║實則無性業方有。」
B09n0032_p0108a08║（三）業之無性與緣成
B09n0032_p0108a09║復次：
B09n0032_p0108a10║業緣生非有，非緣亦無有；諸行如幻事，陽焰尋香城。
B09n0032_p0108a11║業從緣生即非是有，從非緣生，更不得有。何以故？由諸行如尋香城、幻事、陽焰，故業無
B09n0032_p0108a12║自性。復次：
B09n0032_p0108a13║業以惑為因，行體為惑業，身以業為因，此三皆性空。
B09n0032_p0108a14║業從煩惱因生，諸行從業及煩惱為因而生，身從業因而生，是故此三皆自性空。
B09n0032_p0108a15║「緣非緣業悉非有，諸行如幻無性故；身、業及惑層依有，是故彼等皆無性。」
B09n0032_p0109a01║二、連環破四
B09n0032_p0109a02║（一）總連環
B09n0032_p0109a03║無業無作者，無二故無果，無果無受者，是故皆遠離。
B09n0032_p0109a04║如是，若以正理觀察：果無自性，則業非有；若無有業，作者亦無；若無業及作者，則亦無
B09n0032_p0109a05║果；若無有果，即無受者；是故皆成遠離。
B09n0032_p0109a06║「果無性故業亦無，業無性故無作者，業、作且無況業果，果無是亦無受者。」
B09n0032_p0109a07║（二）別合破
B09n0032_p0109a08║甲、逆明業、果無性
B09n0032_p0109a09║復次：
B09n0032_p0109a10║若善知業空，見真不造業，若無所造業，業所生非有。
B09n0032_p0109a11║由見真故，善能了知業自性空，不復造諸業。若無彼業，則從業所生者亦悉非有。
B09n0032_p0109a12║「善達業空不造業，無業亦無業所生。」
B09n0032_p0109a13║乙、順明作、業緣成
B09n0032_p0109a14║問：為全無耶，抑少有耶？答：可有。如何而有？
B09n0032_p0109a15║如佛薄伽梵，神通示化身，其所現化身，復現餘變化。佛所化且空，何況化所化，一切唯
B09n0032_p0110a01║分別，彼二可名有。作者如化身，業同化所化，一切自性空，唯以分別有。
B09n0032_p0110a02║如佛世尊以神通力示現化身，其所化身復現其餘之化身。當知業亦如是。如來所化自性且空，
B09n0032_p0110a03║況被化身所化餘身耶？如是二事唯以分別可名為有。其業亦爾。
B09n0032_p0110a04║「作者及業分別有，勿慮全無如化故。」
B09n0032_p0110a05║三、重斥性業
B09n0032_p0110a06║復次：
B09n0032_p0110a07║若業有自性，無湼槃作者，無則業所感，愛非愛果無。
B09n0032_p0110a08║若謂業有自性者，有自性則定無湼槃，亦應無作業者，何以故？即無作者，亦有業故。若有
B09n0032_p0110a09║自性者，則業所感之愛非愛果亦皆非有。
B09n0032_p0110a10║「性業叵滅無湼槃，性業自有無作者；作者無故果亦無，故汝不宜許性業。」
B09n0032_p0110a11║
B09n0032_p0110a12║（二）別釋聖言密意
B09n0032_p0110a13║問：經廣說有，云何言無耶？答：
B09n0032_p0110a14║說有或說無，或說亦有無，諸佛密意說，此難可通達。
B09n0032_p0110a15║經中有處說有，有處說無，亦有處說亦有亦無。諸佛密意語言，於一切種不易通達。
B09n0032_p0111a01║「有、無、俱教密難達，寧貿執有難說無。」
B09n0032_p0111a02║
B09n0032_p0111a03║七、根、境、識等
B09n0032_p0111a04║
B09n0032_p0111a05║（一）境、識（所取、能取）
B09n0032_p0111a06║一、色境
B09n0032_p0111a07║（一）約能生因破
B09n0032_p0111a08║甲、大種生色色即無自性
B09n0032_p0111a09║問：此中說色是大種生故有，餘非色諸法亦應是有？答：
B09n0032_p0111a10║色從大種生，則從非真生，非從自性生。
B09n0032_p0111a11║若說色是大種所造，色則從非真實生。從非真者，謂非從自，是故色非從自性生。
B09n0032_p0111a12║「既說色從大種生，則知色非自性有。」
B09n0032_p0111a13║乙、色無自性色不從他生
B09n0032_p0111a14║彼無非他生。
B09n0032_p0111a15║問：是事實爾，非從自性生，是從他生，以諸大種是他故。破曰彼無非他生，謂色非從他生。
B09n0032_p0112a01║何以故？以彼無故。彼無，即他無。云何他無？謂自性不成故從他非理；說無從他生固非理，
B09n0032_p0112a02║說無之他亦非理故。
B09n0032_p0112a03║「自無自性之諸色，豈復需依有性他！」
B09n0032_p0112a04║丙、所依無性能依亦無性
B09n0032_p0112a05║復次：大種非有故。若說大種從相生，彼相在大種前，不應正理。若無能相，則所依之大種
B09n0032_p0112a06║亦不得成。復次：
B09n0032_p0112a07║一中非有四，四中亦無一，依無四大種，其色云何有。
B09n0032_p0112a08║由四中無一？一中無四故，依止無體之四大種，其色云何得有耶？無者，謂非有也。
B09n0032_p0112a09║「大種能相非有故，自且不成色寧有；一中無四四無一，大種體無色性無。」
B09n0032_p0112a10║（二）約能了因破
B09n0032_p0112a11║甲、直明色不可取逼外轉敕
B09n0032_p0112a12║復次：
B09n0032_p0112a13║最不可取故。
B09n0032_p0112a14║最不可取故，色即非有。何以故？由最不可取故。色是最不可取，若無可取，云何是有？
B09n0032_p0112a15║「最不可取色非有，汝執有色是何因？」
B09n0032_p0113a01║乙、心無自性心非色因
B09n0032_p0113a02║由因因亦無，從因緣生故。
B09n0032_p0113a03║若謂由因，因即緣色之心。若有緣色之心，則能成彼色，以若無境，則心不生，由此心為因，
B09n0032_p0113a04║故知有色。答：由因因亦無。因亦無者，因非有也。何以故？從因緣生故。其為因之心從因緣
B09n0032_p0113a05║生，故彼非有。
B09n0032_p0113a06║「因緣生心心即無，故彼不成有色因。」
B09n0032_p0113a07║丙、色若非無色應有因
B09n0032_p0113a08║有無因非理。
B09n0032_p0113a09║又：有，無因，非理；若謂色是有，而無成立有色之因，亦非正理。謂因非有，非正理也。
B09n0032_p0113a10║「勿以心非性色因，橫執無因而有色；世間豈有無因事，是故此執非正理。」
B09n0032_p0113a11║丁、心不取自體即不取他色
B09n0032_p0113a12║復次：
B09n0032_p0113a13║若謂能取色，則無取自體，緣生心無故，云何能取色。
B09n0032_p0113a14║若能取色者，則應取自體。然以自體能取自體，未見此事。從緣所生之心由自性空故無體，
B09n0032_p0113a15║彼云何能取無色？
B09n0032_p0114a01║「勿以無因理曲故，又執心能取諸色；心不自取且無性，如何能取無性色！」
B09n0032_p0114a02║戊、剎那不能取何能及過未
B09n0032_p0114a03║問：經說過去色、未來色，故取色應有。答：
B09n0032_p0114a04║能剎那生心，不取剎那色，云何能通達，過去未來色。
B09n0032_p0114a05║此約剎那色心而破。剎那生心尚不能取剎那生色，況能通達過去及未來之色；以非有故，不
B09n0032_p0114a06║應通達。云何者？是除遣義。由此理趣，色最不可取。
B09n0032_p0114a07║「性心性色剎那間，尚不能取況過、未！」
B09n0032_p0114a08║己、顯形性非異心亦不能取
B09n0032_p0114a09║又雖許顯色、形色，然說取色亦不應理。何以故？
B09n0032_p0114a10║顯色與形色，異性終非有，不應取彼異，許同是色故。
B09n0032_p0114a11║若顯色、形色有異者，取彼二為異，容應正理。然許顯、形同是色法，故不應理。
B09n0032_p0114a12║「顯、形性非絕對異，同是色故不可取。」
B09n0032_p0114a13║二、眼識
B09n0032_p0114a14║復次：
B09n0032_p0114a15║眼識非在眼，非色非中間，彼依眼及色，徧計即顛倒。
B09n0032_p0115a01║若審觀察：眼識非眼中有，非色中有，亦非彼二中間而有。徧計依眼及色有彼生者，即是顛
B09n0032_p0115a02║倒。
B09n0032_p0115a03║「內眼外色及中間，能取眼識悉非有，愚夫持有自性見，定執依眼或依色。」
B09n0032_p0115a04║
B09n0032_p0115a05║（二）根、境（能見、所見）
B09n0032_p0115a06║一、直約能見、所見義破
B09n0032_p0115a07║（一）約不自見義破
B09n0032_p0115a08║問：眼等諸處是有，眼所見等亦有，謂眼見色、耳聞聲等？答：
B09n0032_p0115a09║若眼不自見，云何能見色，故眼色無我，餘處亦同爾。
B09n0032_p0115a10║若眼不見自性，云何能見於色？由不自見，亦不見色，故說眼無我，即無自性。又色亦無我，
B09n0032_p0115a11║如不可見，即非是色。餘處亦爾。以此次第，則餘諸處皆成無我，即無自性。
B09n0032_p0115a12║「眼不自見寧見色，故知眼處無有我（即無有自性）。色非可見亦無我。餘處（耳等根處和聲等境處）
B09n0032_p0115a13║無我例亦爾。」
B09n0032_p0115a14║（二）約自性他性空義破
B09n0032_p0115a15║問：眼能自見，非是識見。何以故？識是能取故，由能取細色等，故名曰識。眼能自見，眼
B09n0032_p0116a01║以清淨大種為體，此即眼之自性。能取此者，是識；如是能取顯色、形色等諸色差別者亦唯是識。
B09n0032_p0116a02║是故汝說若眼不自見云何能見色，不應正理。答：是事不然。何以故？
B09n0032_p0116a03║眼由自性空，復由他性空。色亦如是空，餘處空亦爾。
B09n0032_p0116a04║眼由依他起故名空，即眼是依他而成，凡依他成者即自性不成，故眼是自性空；眼由自性空
B09n0032_p0116a05║者，自性即自體也。若許有他性，亦非正理。何以故？自性若無，豈復有他性？他性亦無，故是
B09n0032_p0116a06║他性空。又言他性空者，他即是識，即是眼由識空異名；何以故？以眼無知故。若無知者，則不
B09n0032_p0116a07║應有識性，故亦是他性空。又識亦即是空也。由何知空？以識是依他起故。云何依他？謂識依所
B09n0032_p0116a08║知等而有。凡是依他有者即無自性，故識無自性；是故說識能取細色等，不應正理。
B09n0032_p0116a09║色亦如是者，謂與彼相同。如眼是自性、他性空，色亦是自性、他性空。云何色是自性、他
B09n0032_p0116a10║性空耶？如前已說一切法自性於一切非有；若審觀察，一切法皆非有，即是一切諸法皆無自性之
B09n0032_p0116a11║異名。空者，即不可得之異名也。又由緣起故，亦說名空。如色由大種為因而成，是依他成，凡
B09n0032_p0116a12║依他成者，則非自性成，故色是自性空。亦是他性空；色之他為眼及識，眼與識是有境，色即是
B09n0032_p0116a13║境，境非有境，故他性空。又識屬內，色是所行是外非內，故亦是他性空。
B09n0032_p0116a14║亦爾者，謂如色由自性、他性空，如是餘處亦由自性、他性空。
B09n0032_p0116a15║「淨種眼性自能見、識唯能取亦不然。眼、色及識自、他無。餘處亦同無自、他。因緣生故
B09n0032_p0117a01║自性空。自性無故他性無。此非彼故他性無；眼、識二者色之他，眼、識有境色是境，境非有境
B09n0032_p0117a02║故他空；識內色外外非內，如是亦名他性空。此無彼故他性無；眼無知故無識性，由無識故名他
B09n0032_p0117a03║無。」
B09n0032_p0117a04║二、曲就觸俱、不俱義破
B09n0032_p0117a05║復次：
B09n0032_p0117a06║若觸俱一起，則餘者皆空，空不依不空，不空不依空。
B09n0032_p0117a07║若時一處與觸俱起，則餘者皆空。是空則不依不空，不空亦不依空。
B09n0032_p0117a08║「一處觸俱餘處空，空與不空不相依。」
B09n0032_p0117a09║
B09n0032_p0117a10║（三）觸、受、識、識者
B09n0032_p0117a11║復次：
B09n0032_p0117a12║三非有自性，不住無和合，則無彼性觸，是故受亦無。
B09n0032_p0117a13║三非有者，謂彼無。於不住自性中則無和合。和合無故，則無彼性觸，謂無從彼所生之觸。
B09n0032_p0117a14║由無觸故，受亦無。復次：
B09n0032_p0117a15║彼止內外處，而有心識生，是故識非有，如幻如燄空。
B09n0032_p0118a01║由依內外處而有識生，故識非有。如幻事，如陽燄，其性本空。若作是念：有識、有識者，
B09n0032_p0118a02║亦不應理。何以故？
B09n0032_p0118a03║由依所識生，是故識非有，識所識無故，亦無有識者。
B09n0032_p0118a04║識依所識而生，故識非有。由所識、能識俱非有故，識者亦無。
B09n0032_p0118a05║「根、境、識三無和合，彼等不住自性故；三和無故性觸無。性觸無故受非有。識生依止內
B09n0032_p0118a06║外處，即是無性如幻等，又依所識故無識。識、所識空識者空。」
B09n0032_p0118a07║
B09n0032_p0118a08║八、流轉還滅
B09n0032_p0118a09║
B09n0032_p0118a10║（一）正明流轉還滅無自性
B09n0032_p0118a11║一、預啟其門
B09n0032_p0118a12║問：如說一切無常；以說一切無常故，即顯不空。答：
B09n0032_p0118a13║一切無常者，非常無有常，常無常依性，其性豈能有。
B09n0032_p0118a14║一切無常者，當知意說非常或無有常。若有性者，可說常或無常。其性豈能有，謂無有也。
B09n0032_p0118a15║「佛說『一切無常』語，意唯遮『常』非表『性』；性有可說常無常，過故彼性豈能有！」
B09n0032_p0119a01║二、正明其義
B09n0032_p0119a02║（一）流轉無自性
B09n0032_p0119a03║問：貪、瞋、痴應有，經中廣說故？答：
B09n0032_p0119a04║愛非愛顛倒，緣生貪嗔痴，是故貪嗔痴，非由自性有。
B09n0032_p0119a05║從愛緣、非愛緣，顛倒緣生貪、嗔、痴，故貪、嗔、痴非由自性而有。復次：
B09n0032_p0119a06║於彼起貪欲，嗔恚或愚痴，皆由分別生，分別非實有。
B09n0032_p0119a07║於一境上起貪、嗔、痴，故貪、嗔、痴並由分別而生。分別非實有故，分別所生貪、嗔、痴
B09n0032_p0119a08║亦非實有。云何非實？
B09n0032_p0119a09║所分別無故，豈有能分別，以是緣生故，能所別皆空。
B09n0032_p0119a10║所分別全無。若無所分別，豈有能分別？由緣生故，所分別自性空，能分別亦自性空。
B09n0032_p0119a11║「貪等如次依愛緣，非愛及倒故無性；一境三毒唯分別，分別尚無況三毒；分別無由所別無，
B09n0032_p0119a12║緣生所別亦無性。」
B09n0032_p0119a13║（二）還滅無自性
B09n0032_p0119a14║復次：
B09n0032_p0119a15║四倒生無明，見真則非有；此無故行無，餘支亦如是。
B09n0032_p0120a01║由見真實故，不復從四倒而生無明。由此無名無故，則不生諸行，如是餘支亦不生。
B09n0032_p0120a02║「無明緣於四倒生，見真則不起四倒，四倒無故無明無，無明無故餘支滅。」
B09n0032_p0120a03║
B09n0032_p0120a04║（二）特示流轉還滅之律理
B09n0032_p0120a05║復次：
B09n0032_p0120a06║依彼有此生，彼無此不有，有性及無性，為無為涅槃。
B09n0032_p0120a07║若依彼而生此，則此從彼生，彼無此亦非有。有性、無性寂滅及有為、無為寂滅，即是涅
B09n0032_p0120a08║槃。復次：
B09n0032_p0120a09║諸法因緣生，分別為真實。
B09n0032_p0120a10║謂於緣起法貪著、顧戀、分別、執持。
B09n0032_p0120a11║佛說即無明，發生十二支。
B09n0032_p0120a12║復次：
B09n0032_p0120a13║見真知法空，則不生無明，此即無明滅，故滅十二支。行如尋香城、幻事及陽燄、水泡與
B09n0032_p0120a14║水沫、夢境旋火輪。
B09n0032_p0120a15║如實了知諸法性空，即不生無明，此即無明滅；無明滅故，十二支悉滅。何以故？若審觀察，
B09n0032_p0121a01║諸行如幻，如陽燄，如尋香城等，是故性空。善了知此，則無明不起，即無明滅，故十二支皆
B09n0032_p0121a02║當息滅。
B09n0032_p0121a03║「『依彼有此』是生理，『彼無此滅』為滅律；有性、無性、為、無為，一切寂滅即涅槃。
B09n0032_p0121a04║緣生無性分別有，無明發生十二支。欲滅無明須見真，無明滅則餘支滅；諸行如幻等性空，善知
B09n0032_p0121a05║即能滅無明。」
B09n0032_p0121a06║
B09n0032_p0121a07║九、真、俗、空、有
B09n0032_p0121a08║
B09n0032_p0121a09║（一）佛說緣起即顯性空
B09n0032_p0121a10║復次：
B09n0032_p0121a11║無少自性法，亦非無有法，以從因緣起，法無法皆空。
B09n0032_p0121a12║若審推求，全無少許有自性法，亦無少許無法。法與無法皆因緣生，故悉是空。復次：
B09n0032_p0121a13║以此一切法，皆是自性空，故佛說諸法，皆從因緣起。
B09n0032_p0121a14║由一切法皆自性空，故佛說諸法皆是緣起。
B09n0032_p0121a15║「諸法自性皆空故，佛說諸法從緣起。」
B09n0032_p0122a01║
B09n0032_p0122a02║（二）真空不可說俗有不可壞
B09n0032_p0122a03║復次：
B09n0032_p0122a04║勝義唯如是，然佛薄伽梵，依世間名言，施設一切法。
B09n0032_p0122a05║於勝義中，一切緣起諸法皆自性空，唯此而已。然佛世尊依止世間名言如實施設種種一切諸
B09n0032_p0122a06║法。復次：
B09n0032_p0122a07║不壞世間法，真實無可說，不解佛所說，而怖無分別。
B09n0032_p0122a08║於世間諸法不破不壞，於真實中則全無法可說。由未了知緣起勝義，不逮如來所說，故諸愚
B09n0032_p0122a09║夫於無立、無相、無分別而起恐怖。
B09n0032_p0122a10║「勝義唯空不可說，世俗假有不可壞；愚者不逮於無立、無相、無想而恐怖。」
B09n0032_p0122a11║
B09n0032_p0122a12║十、結義勸學
B09n0032_p0122a13║
B09n0032_p0122a14║（一）結定緣起性空
B09n0032_p0122a15║復次：
B09n0032_p0123a01║依彼有此生，世間不可壞，緣起即無性，寧有理唯爾。
B09n0032_p0123a02║世間說依於彼法有此法生，此世間理不可破壞。然凡緣生即無自性，若無自性，何能說有？
B09n0032_p0123a03║決定如是！
B09n0032_p0123a04║「彼有此生俗叵壞，即俗無性理決然。」
B09n0032_p0123a05║
B09n0032_p0123a06║（二）勸學中道了義
B09n0032_p0123a07║復次：
B09n0032_p0123a08║正信求真實，於此無依法，以正理隨求，離有無寂滅。
B09n0032_p0123a09║若成就正信勤求真實，於此所說都無所依之法，能以正理隨求隨欲者，則能遠離有性、無性
B09n0032_p0123a10║而得寂滅。復次：
B09n0032_p0123a11║了知此緣起，遮遣惡見網，斷除貪瞋痴，趨無染湼槃。
B09n0032_p0123a12║「性空真實無依法，正信勤求離有無；緣起能裂惡見網，了知斷染趨湼槃。」
B09n0032_p0123a13║（編者按：本文是龍樹菩薩造論、法尊法師譯、弘悲科攝。凡本頌一律低三格，長行為論釋，有「」者為攝頌。）