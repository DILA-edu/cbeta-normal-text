B09n0040_p0426a01║
B09n0040_p0426a02║卷五觀遣他品
B09n0040_p0426a03║
B09n0040_p0426a04║前說量有二種。有許聲起亦是量者。（即所謂聲量。謂由發語聲為因，了達其所說義。故名聲量。）
B09n0040_p0426a05║
B09n0040_p0426a06║聲起非離比而是其他量由遣他門顯自義如所作
B09n0040_p0426a07║聲於何境，由無則不生之系屬，即由此分。如所作性等，由遮餘義而顯示自義。故非異比量（說
B09n0040_p0426a08║聲量亦是比量所攝）。有說：種類之聲，是從各自差別而成。為於所說起決定故，是差別聲。答彼頌
B09n0040_p0426a09║曰：
B09n0040_p0426a10║諸異無類聲無邊故亂故
B09n0040_p0426a11║聲謂能詮。且如有等種類聲，非是實等之能詮。以無邊故。言無邊者，謂諸異法不能與聲系屬。
B09n0040_p0426a12║無系屬之聲，詮義亦非理，僅能了知聲自體性（如聞異方之言，僅聞其聲，不能了解其所詮義）。又
B09n0040_p0426a13║錯亂故，如有聲，既於實轉，如是亦於德等轉（實是有，德等亦是有。故有聲於實等皆轉）。有錯亂
B09n0040_p0426a14║故，當成疑惑。非是能詮。有作是思。唯種類聲，或唯具彼者，易系屬故，不錯亂故。答曰：彼等亦
B09n0040_p0426a15║種類或具聲非別詮異義
B09n0040_p0426a16║如是言有實、有德、有業。其異義之實等聲，應不成為共同所依。然如是見，若有或具彼，於實
B09n0040_p0427a01║或德皆不能有。當說為實之有也。（意謂有等種類聲，非即實、德等。應說為實、德等之有。用第六
B09n0040_p0427a02║轉聲。）又攝頌曰：
B09n0040_p0427a03║功德與有德說別定異故同所依之實及聲皆極成繫屬由有繫法所引而說
B09n0040_p0427a04║如是由所作說事非由餘
B09n0040_p0427a05║系屬非決定能相繫屬，容有餘障碍故。要由有繫法，方說為繫屬故。非由自法能說繫屬聲。以此
B09n0040_p0427a06║為例，
B09n0040_p0427a07║由此種類聲詮說不應理
B09n0040_p0427a08║有說：與諸異聲同所依故，易系屬故，不錯亂故，當說唯具種類。彼亦非理。
B09n0040_p0427a09║無自在非具
B09n0040_p0427a10║若如是者，則實自性，當由有聲差別而說為實，非直言實。由彼不引瓶等異法故，則彼於諸異性
B09n0040_p0427a11║非有共同所依。無與非所作非有共同所依。如白與聲。於說自德，由實差別而說故。由有，不於實引
B09n0040_p0427a12║甘美等。如是此中亦應成異。又曰：
B09n0040_p0427a13║假設非有故
B09n0040_p0427a14║假設故者，謂聲詮自體或種類。假立於彼轉及具有彼。若何於何所假立義，即說彼為非真實義。
B09n0040_p0427a15║相曰亦非有故。言具彼者，為由功德相同，而智轉移，此同非有。為由功德饒益相同，亦非有故。如
B09n0040_p0427a16║何智轉移非有？以假立者，
B09n0040_p0428a01║如說民為王覺相各異故
B09n0040_p0428a02║如云彼人即我自己。於奴僕說自聲者，非於王與奴生相同之覺。於具彼假立種類聲者，亦有：
B09n0040_p0428a03║次第而說者如花螺等白
B09n0040_p0428a04║於何智相同者，現見次第而說。譬如說：君陀花、俱穆陀花及螺具之白色。其頓說者，如具彼種
B09n0040_p0428a05║類之聲，非有智轉移之念。
B09n0040_p0428a06║於德所益事無覺亦應轉
B09n0040_p0428a07║若如功德所益之玻璃，而具彼功德事者，則於實轉之覺，應不待於功德轉之覺。如紅玻璃覺之事，
B09n0040_p0428a08║不待所依。諸未熟悉之人，都無異覺故。又
B09n0040_p0428a09║雜相於一切皆應成倒智
B09n0040_p0428a10║一切聲智，由與義合雜，皆成錯亂，猶如玻璃，則一切知皆非如義。復次：
B09n0040_p0428a11║總等與多性及諸頓緣者饒益應相違
B09n0040_p0428a12║諸能緣眾多者，如白等功德。譬如說：瓶、地造、實、苦、甘、香等，爾時功德饒益則應相違。
B09n0040_p0428a13║爾時由功德相，不能與實成一。無差別故。於一境上亦不能由功德相而領受也。若謂一次即能了達瓶
B09n0040_p0428a14║等事者，破曰：
B09n0040_p0428a15║見瑪瑙眾色
B09n0040_p0428a16║若謂一切皆是瓶故，故能同於一時各各皆能饒益，於瓶等事無所取故。其見瑪瑙一切雜色者，是
B09n0040_p0429a01║頓得一切事也。
B09n0040_p0429a02║彼等諸異法具彼過相同類性或具性由何不相合
B09n0040_p0429a03║對於異體，亦決定應說。謂說種類為異體，及於事類假立為異。如為具彼所說過失，一切應說。
B09n0040_p0429a04║以於所說種類，亦可增益聲自性說為實故。由是說具種類及種類性等。此中亦當說如何有過：
B09n0040_p0429a05║說具彼為異彼如前已遣
B09n0040_p0429a06║於種類聲，言已遣者，謂前說：諸異無類聲；及說：於具種類亦應說。若謂種類者，唯由具種類
B09n0040_p0429a07║而說，非由異法自性而說者。若如是者，
B09n0040_p0429a08║唯具彼應觀為繫或是有
B09n0040_p0429a09║言「唯具彼」者，具彼亦當成事緣或系屬功德。如說攝略、作用、益他等，說為系屬。由他共稱，
B09n0040_p0429a10║異事無亂，為系屬故。對彼亦如前已說：「種類或具聲，非別詮異義。」
B09n0040_p0429a11║瓶等具彼義若衣等不轉彼總義如何
B09n0040_p0429a12║總是於多法俱轉者。於具總之瓶等，豈有衣等轉耶？彼等之總，為如何耶？若謂：說具總者，其
B09n0040_p0429a13║增益為彼總之義復為何？若立有聲，是詮總之言。其有等上無復有等故。不應說於彼轉。是故若決定
B09n0040_p0429a14║許有總義者，彼亦於義非有。故曰：
B09n0040_p0429a15║唯聲義相同
B09n0040_p0429a16║具彼之瓶等，是有聲所詮故。具彼與有相合者，前無少極成。
B09n0040_p0430a01║許彼無因緣
B09n0040_p0430a02║於諸異聲，不見不異之因緣。故彼亦不應說是總。如是諸所別亦非有。若謂由有聲，於不異有功
B09n0040_p0430a03║德之實轉者，如極青等，亦許於瓶等轉，故成為能別與所別者。破曰：
B09n0040_p0430a04║若一如青等非爾縱然許類無類故非
B09n0040_p0430a05║應成為所系之功德。亦非如是。以青之聲，無極青等。由餘具彼不應道理。說青系屬，非是聲義。
B09n0040_p0430a06║復次，縱然許彼總，由於種類更無種類，故亦非總。縱許有總，然於青等，亦非有如青總所分三類
B09n0040_p0430a07║之青等功德。諸許具彼瓶等種類之差別故，則許於實轉之瓶等之差別。故此亦不應觀察。如是於聲，
B09n0040_p0430a08║雖非所詮，然由義引當許瓶等為其差別。則瓶等具彼之義，定無少許聯繫。
B09n0040_p0430a09║義引不決定
B09n0040_p0430a10║言由義所引者，謂由義之勢決定生起。如云：晝間不食，則決定夜中而食。此中言有，不定為瓶
B09n0040_p0430a11║等故，是猶豫因。非有義引。故云：種類聲，是與異系屬之總，具種類之能詮。不成任何解答也。
B09n0040_p0430a12║故聲亦遣他
B09n0040_p0430a13║故如前說，如所作性等，聲亦是由遣他門而顯自義。又曰：
B09n0040_p0430a14║所詮雖眾多聲非皆能了與自隨繫義是遮遣之果聲亦非能於眾多法義轉
B09n0040_p0430a15║唯於所結合非由聲德等是諸攝頌
B09n0040_p0430a16║若唯遣他是聲義者，如青蓮等者，如何成為共同所依，及能別所別事耶？云何不成？如總異者，
B09n0040_p0431a01║是諸差別聲之遣他故。非有彼過。
B09n0040_p0431a02║遣異義別故了自義異愚一無異果故能別與所別
B09n0040_p0431a03║若依青蓮等聲，亦由遣他之別，而遣除自義之差別故。如竪立與鳥落等，聚於一遣他自義，而成
B09n0040_p0431a04║為共同所依。如是彼等各各，於各自之差別成猶豫因，非由具餘聲成能遣故。由有如是事故，亦成為
B09n0040_p0431a05║能別所別。謂如一所依，彼既非青，亦非是蓮。如何既是青，亦是蓮？茲當說：
B09n0040_p0431a06║彼非唯是青亦非唯是蓮聚是所詮故
B09n0040_p0431a07║由青與蓮聲，與彼一切結合，非單一種。若單一者：
B09n0040_p0431a08║如顏色無義（信慧本為「如字應無義」）
B09n0040_p0431a09║如雖有尼聲與羅聲，然誦尼羅，都無有義。此亦如是。若謂：說顏色時，其尼羅聲不生少分義解。
B09n0040_p0431a10║為斷此攻難，曰：
B09n0040_p0431a11║顏色無少義然由彼二語能了彼所詮彼亦了單義
B09n0040_p0431a12║如尼聲與羅聲，為尼羅聲所空。如是蓮與青聲，亦為聚聲所空。如說：尼與羅聲，不生少分義解
B09n0040_p0431a13║者。對彼亦應說，種類青是尼聲之所詮。當了解單獨義。若具彼功德之所詮者，亦是具實之具。如顏
B09n0040_p0431a14║色為義所空，如是聚義亦是彼名言所了也。若是異聲宣說，由義之勢，即是宣說異義。是故遣他之聲
B09n0040_p0431a15║義中，共同所依及能別所別，亦皆應理。於餘義中則聲義非理。何以故？以於彼中，支與有支之義，
B09n0040_p0431a16║與彼所依，為異、為不異耶？且非不異，
B09n0040_p0432a01║應互成一故聚非有一性
B09n0040_p0432a02║若聚是一者，則蓮與青義應非異。以一義中非是他故。彼等亦應互成無異。復次：
B09n0040_p0432a03║聚應成眾多
B09n0040_p0432a04║以聚者不異多法，故應成眾多。由此義故亦非是有；即許為有，其聚與青蓮義亦非有共同所依。
B09n0040_p0432a05║以於一事轉者，
B09n0040_p0432a06║聲非捨身義
B09n0040_p0432a07║若單獨義，是青與蓮聲之義者，則自與聚中，由何能言彼等即此，而成共同所依？若謂無彼過失，
B09n0040_p0432a08║以總中攝別故。彼二別義同一體性者，是由總義。為令了知具差別義故，故合說二者之事。如是二
B09n0040_p0432a09║者即是共同所依，以具聚義故。曰：此中且如青聲，詮無異義，非是種類。青聲之總若不詮實與種類，
B09n0040_p0432a10║由何觀察攝入差別與實、種類之中？若謂如青，其實亦為總所詮者（信慧本為：具青之實亦為總之
B09n0040_p0432a11║所詮）。若有彼差別者，則羅婆與鄔波羅等亦應為所攝也。然如是非理。何以故？前已說故。謂前破
B09n0040_p0432a12║具彼種類時云：「無自在非具等」等，已說不成。又說總中攝差別故，亦不應理。由何非理？
B09n0040_p0432a13║疑故非遣他
B09n0040_p0432a14║見由總聲，於差別聲，生猶豫故。由何生疑？則以彼詮說不應正理。若謂雖如是，然由差別聲，
B09n0040_p0432a15║義即了知總，無錯亂故。應作是說：於差別中亦攝其總。此亦非所詮。非遣他故。謂青聲，如鄔波羅
B09n0040_p0432a16║等，則青等非遣他。故應說為攝入其中。縱然許攝，亦是攝入所詮之中。若謂二者俱是差別義者，則
B09n0040_p0433a01║成異門之聲。現見：
B09n0040_p0433a02║一應成異門
B09n0040_p0433a03║異門之聲，謂對不了解者，及眾多義。為令了解前義故，更說餘異門也。若如是者，則成為異門
B09n0040_p0433a04║聲之聲。諸異門聲謂仍詮前義，非頓時說。如是即由青聲，了解蓮義。則亦非有能別所別。此上且說
B09n0040_p0433a05║不異品之過失。
B09n0040_p0433a06║如對不異所說過失，於異品亦爾。謂計異者，離諸聚法，別有一聚性，為彼聚性於諸聚法，抑諸
B09n0040_p0433a07║聚法於彼聚性。若一切轉或一分轉，皆定非有。即許為異：
B09n0040_p0433a08║異則亦非二
B09n0040_p0433a09║彼中亦非有共同所依，亦非有能別所別。彼為義成一？抑聲成一？若義成一者，為德實成一？抑
B09n0040_p0433a10║具彼成一？如是若聲成一者，為說德實成一？抑說具彼成一？當如是觀察。其中：
B09n0040_p0433a11║義之實與德若於一轉者總別二非有
B09n0040_p0433a12║若青功德，與蓮之種類。於一實轉故，則共同所依與能別所別，皆成非有。青德非具蓮之種類，
B09n0040_p0433a13║蓮之種類亦非具青德。
B09n0040_p0433a14║具彼二亦無
B09n0040_p0433a15║若時青德與蓮種類具總義者，爾時則無共同所依。於他轉之實中，能別所別事，或二者於一，亦
B09n0040_p0433a16║非是有，以總別不相合故。以上且說二者於義非有。如二者於義：
B09n0040_p0434a01║如是聲應是唯說類與德
B09n0040_p0434a02║若聲唯詮說種類與功德者，極相異故彼亦非有。彼等之共同所依亦非有，未說系屬故。彼聲亦非
B09n0040_p0434a03║有能別性（似是「非有能別所別」）。以上且說：唯詮種類與功德，不應道理。
B09n0040_p0434a04║於說具彼中應成同不同
B09n0040_p0434a05║若種類與功德之聲，詮一別實者，故彼所依應成相同。若詮異能別實者，故應成不同。由其不決
B09n0040_p0434a06║定故，無共同所依。若謂：
B09n0040_p0434a07║同故不樂說
B09n0040_p0434a08║若作是思：且受共同所依，是相同故，不樂詮說者，無系屬差別（雖有系屬等差別，然不樂詮說，
B09n0040_p0434a09║以且受共同所依相同故。信慧作：「不樂說不同」）。若於何處有同覺之因，即說彼為共同所依。
B09n0040_p0434a10║其中雖有花未開放等諸餘差別，非所樂說也。此是無盡攻難。俱遣二者而攝持等，乃至幾時有義，爾
B09n0040_p0434a11║時於彼聲有作用，即應樂宣說彼也。若有系屬者，非是所樂說之差別，則如何宣說有事耶？又曰：
B09n0040_p0434a12║牛馬等亦同
B09n0040_p0434a13║若牛馬等，亦由牛性有等系屬都無差別。於彼不樂說總，而說彼事。如蓮與青等，牛馬亦應成為
B09n0040_p0434a14║共同所依。若謂：
B09n0040_p0434a15║彼未差別者（信慧本為「彼是行相別」）
B09n0040_p0434a16║若作是念，牛與馬等有形相差別，各各遣除種類之因有別，如是各別宣說，如何不樂說？彼非如
B09n0040_p0435a01║蓮與青，如是亦非應成為共同所依也。若如是者，
B09n0040_p0435a02║應成多聚集又所許亦無
B09n0040_p0435a03║由於一事多總能顯故，應以多形成為聚集。然不見有是事。又言同者，謂牛與馬等，未說所依同
B09n0040_p0435a04║不同故。牛性有等非是能顯。其中若說同者，應成共同所依。（信慧本為：「又，同者，謂牛與馬等，
B09n0040_p0435a05║應成所依同與不同。以非所詮故，及能顯有性等，並牛性等故。其中亦若不樂說不同，應成共同所
B09n0040_p0435a06║依。」）言「所許亦無」者，謂許為有共同所依者，說蓮與實等為有。彼亦應無得也。若謂總是能顯別
B09n0040_p0435a07║故，牛與馬等無共所依者，如是亦見蓮花之有及實等是能顯性。復次：
B09n0040_p0435a08║德實應非顯
B09n0040_p0435a09║功德與實，非是形故，則與彼系屬之總，應非能顯。若謂：由功能差別，能顯自、共相故，故於
B09n0040_p0435a10║實等異法，非有形狀差別。曰：不樂。於諸異事亦許功能差別故。如蓮花事。若謂說總是顯異之因故
B09n0040_p0435a11║者，於彼當說，何者是牛性與馬性等之差別。此中當說何者。且作為牛等能詮之聲。彼等隨欲之聲，
B09n0040_p0435a12║各各聲之所詮即彼差別。其中：
B09n0040_p0435a13║異由能詮異聲自無差別
B09n0040_p0435a14║如是總別唯聲異者，非彼自性。若謂無差別事，由差別聲假立為異者。不應作是說。以諸差別，
B09n0040_p0435a15║是能顯總之因故。牛等差別應無故。若謂如歌羅等，由能詮異故者。曰：不爾，彼應思擇故。以於一
B09n0040_p0435a16║法，亦由多異門聲所詮說故。此中是說，如實聲自無差別。於聲中，如牛等雖亦自無差別，然由總，
B09n0040_p0436a01║則作為差別。於中即如是安立。若謂現事豈非牛聲等之差別耶？曰：現事中縱有差別，然彼非所詮，
B09n0040_p0436a02║非與義俱見故。諸愚車等名言者，不能說彼義故。故由於總，而於諸聲分其差別。
B09n0040_p0436a03║諸勝論者說：「諸總由自性，有諸差別，以依各自之總即是能顯。此如云：頭、背、腹、手等，
B09n0040_p0436a04║由此等差別。」如彼所計：
B09n0040_p0436a05║能顯所顯異當得互相依
B09n0040_p0436a06║言「互相依」者，謂所說彼等當得也。何為實自性？謂能顯自總也。何為總自性？謂自實所顯也
B09n0040_p0436a07║（如是相依而說，非能自顯其體也）。復次：
B09n0040_p0436a08║自性多與一互相顯應多
B09n0040_p0436a09║言顯多者，由是眾多之能顯，及由眾多所顯。以實是有等眾多總之能顯。謂一總有多自性。又言
B09n0040_p0436a10║地所造等多實，是有等之能顯，謂諸有，有多自性也。此中於一切種，由功德系屬各異故，由功能各
B09n0040_p0436a11║異故，由能詮各異故，雖是一事，應許為眾多體性。又曰：
B09n0040_p0436a12║由德能能詮別故設為異一多相繫故應成為眾多是中間頌
B09n0040_p0436a13║以上且說：共同所依非有。
B09n0040_p0436a14║能別與所別非自在前說
B09n0040_p0436a15║如說具彼中，能別所別非有。彼前已說訖。以是於遣他之聲義中，共同所依與能別所依事，皆悉
B09n0040_p0436a16║應理。非於餘相。
B09n0040_p0437a01║非他總與別應說為異門
B09n0040_p0437a02║雖皆相同，然非他性之總與能別所別異門諸聲義，是遣他聲。何以故？無相違故。且異門聲，非
B09n0040_p0437a03║頓合故。雖同是遣他，而各捨自義，不應道理。又諸總聲，於自諸差別，遣他義者，非不重執諸差別
B09n0040_p0437a04║聲，是所求故。謂如樺樹，非拔羅沙等，如是亦非瓶等。此等是解答，應捨餘非總聲義難。如是總聲，
B09n0040_p0437a05║安立自所樂義境時，如何不待能別所別之聲？如是：
B09n0040_p0437a06║無違故積聚亦能詮餘義
B09n0040_p0437a07║聚總等聲義，仍是遣他，無不應理。如是總別諸聲，於自義總轉故，隨二或多於彼所差別之餘義
B09n0040_p0437a08║亦能詮說，極為應理。如前已說。又曰：
B09n0040_p0437a09║許爾許故異自總皆不捨不取於一義此等生疑同雖眾多取總由異不錯亂
B09n0040_p0437a10║能別與所別彼等非相同是諸攝頌
B09n0040_p0437a11║問：由何因緣，而能除遣餘異聲義？
B09n0040_p0437a12║異與諸餘異相違故能遣
B09n0040_p0437a13║異義之聲，謂諸與自，為於總義得自在故，互相違逆，如諸王子。故由餘義則相忍耐。如說此是
B09n0040_p0437a14║樺樹。樺樹之聲，由與樹同時相，則遮擔木等樹，而安立為自境。如是於餘亦爾。如是於餘亦爾。如是且於異聲，舍
B09n0040_p0437a15║置一實故，於餘差別聲義，除遣非理。若如瓶等不相繫屬之餘總異義，如何除遣耶？謂
B09n0040_p0437a16║餘總諸異義自總等相違
B09n0040_p0438a01║謂由樹聲，於瓶等之為地所造得自在故，是其相違。故於彼所斷事，如友之怨而生隨喜。義亦知
B09n0040_p0438a02║彼已斷除彼。此等是說餘總之諸異，如功德等，及彼之差別色等，諸有系屬及非系屬。當知如友與友
B09n0040_p0438a03║之怨是能除遣，及能捨置。其中：
B09n0040_p0438a04║彼非彼親遣
B09n0040_p0438a05║如樺樹聲，非親能遣瓶等。何以故？
B09n0040_p0438a06║總非相同性
B09n0040_p0438a07║若是親能遣者，則與樹聲義應相同也。
B09n0040_p0438a08║如是與餘別彼非能除遣
B09n0040_p0438a09║如以樹聲，不除遣波羅沙（樹名）等。如是樺樹聲，亦應不能遣。彼相同故。若謂無過，以能遣
B09n0040_p0438a10║多少各異故者。如是不應道理。如樹與樺樹之聲，各別詮說樹性與樺樹性之各別事故。詮說極異義故。
B09n0040_p0438a11║如是此中亦成不相雜義，言能遣多少者，義亦應爾。若謂能遣餘差別義者，如何說此功德與餘功德，
B09n0040_p0438a12║共同所依。如說甜味中潤性、清涼及重性耶？此不相違。何以故？
B09n0040_p0438a13║若是同所依功德與餘德於一實轉故所依不相違
B09n0040_p0438a14║於實有者，則於甜味，可設立潤性等功德。由於一義和合性故。無彼過失。
B09n0040_p0438a15║不見故亦遣
B09n0040_p0438a16║又各異聲，於餘異義由不見故，亦即能遣。何故不見？謂於事義，唯以我慢執以為足，為破彼故。
B09n0040_p0439a01║如是：
B09n0040_p0439a02║總當遣自異
B09n0040_p0439a03║若由不見便能遣者，則言總聲，於各自諸異法亦皆不見，應成遣他。
B09n0040_p0439a04║餘非理見故
B09n0040_p0439a05║言「見」者，謂由時等總聲而見別也。
B09n0040_p0439a06║如是現彼疑
B09n0040_p0439a07║若如是者，則彼總聲，於差別現，理應生疑。若謂：若於彼等見先所見，且於竪立者，
B09n0040_p0439a08║若謂疑應理（信慧本為「若謂疑非理」）
B09n0040_p0439a09║作如是念，若由時等，及義勢同行可得者，如何生疑耶？
B09n0040_p0439a10║彼單獨決定
B09n0040_p0439a11║不應如是說。言於具彼等生疑者，謂於具義等決定事，後時由單獨而生疑。
B09n0040_p0439a12║若異無單獨
B09n0040_p0439a13║若謂總聲，於諸差別，不見單獨。如說云：種類之聲，非諸異法之能詮。曰：
B09n0040_p0439a14║待聞者則見
B09n0040_p0439a15║謂諸聞者，遣他總已而求單獨。如問：此樹為從地大生，抑從五大生？曰：從地大生。如彼決定
B09n0040_p0439a16║者，言於彼樹，說從地大生之聲。是從何生疑？言彼決定，從此單獨生疑。由唯聞說，從地大生。有
B09n0040_p0440a01║單獨量式，故無過失。如義是遣他。如是總亦爾（如此義遣餘義，是為義總，如是此聲能遣餘聲，即
B09n0040_p0440a02║是聲總）。
B09n0040_p0440a03║遮遣餘聲已由聲總能詮
B09n0040_p0440a04║如由所作性，遮非所作，以總了知無常等。如是遮遣餘聲，由聲總詮說。非是於義。
B09n0040_p0440a05║於何義疑一於多義亦疑
B09n0040_p0440a06║何處於何義等聲義，疑為車支等。即彼一聲，於多義亦生疑。如於拔瓦等聲，亦疑為有性等，然
B09n0040_p0440a07║由聞者於彼總聲，亦作別聲觀也。又如說聲遣除餘義而詮自義，如何無有前說過失？曰：
B09n0040_p0440a08║不見餘聲義顯自義分故聲繫屬性易錯亂亦非有
B09n0040_p0440a09║隨行與回返者，由聲詮義門，於彼等相同處則轉，於彼不同處則不轉。其中於相同處，不說決定
B09n0040_p0440a10║遍轉。以於無邊義中容有一類未說故。於不同處，縱然是有，於無邊處非能遍轉。不說者唯由不見故
B09n0040_p0440a11║（不同者雖有無邊，然由不見故，能說不轉也）。故除與自相繫屬者，餘不見故。遮彼之比量，即能
B09n0040_p0440a12║詮自義也。若由隨行門，比度一事，如樹聲於樺樹等現相生疑。如是從地大生，於非實等現相亦應生
B09n0040_p0440a13║疑。若彼樹聲，於非地大生等不見故，由彼返性而能比度。又曰：
B09n0040_p0440a14║樹地生及實有所量逆次四三二一疑餘是決定因是中間頌（見附表）
B09n0040_p0440a15║除有繫屬外，餘聲或因性，非能詮義，以於多義，不能一切皆詮說故。然於自義亦非錯亂，以各
B09n0040_p0440a16║異詮說故。如是且無前過。彼非有。云何？
B09n0040_p0441a01║
B09n0040_p0441a02║附：總別關係表
B09n0040_p0441a03║【圖】
B09n0040_p0441a04║
B09n0040_p0441a05║
B09n0040_p0441a06║
B09n0040_p0441a07║
B09n0040_p0441a08║
B09n0040_p0441a09║
B09n0040_p0441a10║別望總決定，總望別不定。如樺樹必是樹，樹必屬地大，地必屬實攝，實必是有。有法不定是實，如
B09n0040_p0441a11║德、業等。實法不定是地，如水火等。地不定是樹，如瓶、衣等。樹亦不定是樺樹，如榆、柳等。餘
B09n0040_p0441a12║亦類知。
B09n0040_p0441a13║
B09n0040_p0441a14║破餘周遍故彼異義非異
B09n0040_p0441a15║由其總聲，遣除餘義，而不引自之差別，故與異聲，屬同所依，可應道理。故無與異義（差別義）
B09n0040_p0441a16║聲異之過失。彼說同聲，與遣他義之義，二俱是聲之所詮也。如是於自義不錯亂，以單獨者，非於
B09n0040_p0442a01║他轉故。亦無後過失。如何？
B09n0040_p0442a02║親轉無異故
B09n0040_p0442a03║非取他義之聲，於各自諸異義轉。故無由他自在不引異法之過失。
B09n0040_p0442a04║其異無窮故
B09n0040_p0442a05║非能遍故，非是能詮，故亦無總過失。唯遣他義。非各異故，非是實故亦爾。是故此中，不應尋
B09n0040_p0442a06║求總具餘差別。以是親障餘義故。如是由無前說過故，唯遣他義，許為聲義，最為端嚴。由何知然？
B09n0040_p0442a07║諸類法安住
B09n0040_p0442a08║言「諸類法」者，謂當觀為一性、常性，周遍一切別法為相。即安住此性，以不異故，所依不斷
B09n0040_p0442a09║故，了達一切義故。如是由無所說過故，有功德故，說諸事之聲，遮遣餘義，為差別性。若爾，
B09n0040_p0442a10║遣他由何定
B09n0040_p0442a11║若謂色之聲，遣除味等，未增說顯色故，雖已遣餘法，然極相異彼如何遣？若許諸不異色者，則
B09n0040_p0442a12║彼過非有。青等即色，味等非有故者，無彼過失。謂：
B09n0040_p0442a13║世許不應求
B09n0040_p0442a14║世尊亦說：於眾生名不應耽著，於世間名亦不應棄捨。是故吾等，於有因緣者及普宣說者，是隨
B09n0040_p0442a15║世間名言，不尋求真實義。當如世間了解。世間許色之聲，於青等成就，非於味等。
B09n0040_p0442a16║如是色應同
B09n0040_p0443a01║又極異故，彼色性為何於青等轉，而非味等？若於味等不轉，亦應於黃等不轉。若謂此中有因，
B09n0040_p0443a02║眼所取性，與青等不異，於味等無，是由自性各異故者。若爾者，
B09n0040_p0443a03║眼所取作用
B09n0040_p0443a04║由眼取為所取，名眼所取。如是則由作用因緣於青等說色聲，非由種類因緣也。若眼所取性無異
B09n0040_p0443a05║者，為何是色？若謂由與色性繫屬因緣，說為眼所取者。若爾，則眼所取性或作用和合，或顯現色性
B09n0040_p0443a06║也。眼所取總性亦由何決定？決定應依事自性。
B09n0040_p0443a07║實等亦應爾
B09n0040_p0443a08║實、數、量等，亦是眼所取故，則彼等亦應有色性。復次：
B09n0040_p0443a09║非白等無別
B09n0040_p0443a10║眼所取性無差別故。應無青、黃、大青、極青等差別。是故即無眼所取，世間共許於青、黃等異
B09n0040_p0443a11║法，亦說色之聲，非於味等，由是遣他決定。若謂不待遮他義，能詮聲義。若如是者，
B09n0040_p0443a12║應唯隨行成
B09n0040_p0443a13║若如能詮聲義者，則非許由隨行與逆返，以定取餘差別及二俱說，皆有果故。說於逆品能詮義，
B09n0040_p0443a14║如說殊勝所作為業。若謂若唯遣他是聲義者，應唯逆返是能詮者。曰：若不許隨行者則應爾，然由事
B09n0040_p0443a15║品，
B09n0040_p0443a16║非親許周遍
B09n0040_p0444a01║於諸事中或異或不異種類非有，如前已說。言未見餘聲義，此時於無種類，由遣他義所差別義，
B09n0040_p0444a02║聲隨行逆返，是無他義。有作是說：如說牛等所遣，由一切無轉變，成一切體性故，應從無成為有體
B09n0040_p0444a03║也。此中
B09n0040_p0444a04║若有許一切與無繫屬者由何說何法有由多體性
B09n0040_p0444a05║若如是許者，謂一切皆與無繫屬。彼中除有性所有餘牛等無，增益為牛等有，應許一切皆由隨行。
B09n0040_p0444a06║不應答言：一切應無。又有說云：於無與有，知不應異，如知碗等皆屬泥性。亦見自性知轉變故。
B09n0040_p0444a07║對彼曰：
B09n0040_p0444a08║若許由泥異碗等異覺者無離異非他何為破異覺
B09n0040_p0444a09║如非離泥為他者，應成唯爾許覺。如何由表詮門許碗等覺異？如是於無有覺異，如何不許由聲自
B09n0040_p0444a10║性異之力耶？（由泥異句，信慧本為：「泥無別」。意謂泥與碗等無別，由覺異故安立碗等為異。如
B09n0040_p0444a11║是無與有無別，如何不許由覺異故，安立有法為異耶？）即於汝（數論）宗：
B09n0040_p0444a12║諸德勝自性非屬所見道凡屬可見道皆如幻甚空雖有互差異然由見犎等
B09n0040_p0444a13║彼覺喻相違是依汝宗義（「犎等」信慧本等皆作「胡等」）
B09n0040_p0444a14║如從非牛返，彼牛之覺，是由見犎等因緣而說牛與犎等其聲各異，雖異除遣，然汝宗所許，雖然
B09n0040_p0444a15║相違，猶決定說。
B09n0040_p0444a16║此無觀待知唯自分別化以非遣之聲不詮任何性
B09n0040_p0445a01║於犎、胡等無餘具總體性，不觀待者則定非有，如前已說。自性非所詮故，不應由彼門而異。有
B09n0040_p0445a02║說應無最初識。對彼曰：
B09n0040_p0445a03║無始故樂成
B09n0040_p0445a04║言最初識者，唯屬非有。以名言因果展轉相傳無始時故。若無最初識者，不能遍具種類，亦不能
B09n0040_p0445a05║從具種類返，或不返。非於一多轉。當有彼諸過失。有說：識無真實轉。對彼曰：
B09n0040_p0445a06║由總門除遣
B09n0040_p0445a07║非有實物而能遣他，猶如種類。唯由總法於所遮境（說為能遣）。此亦唯顯於異類處不見，而為
B09n0040_p0445a08║比度，前已說訖。汝宗亦犯此過。若於同類遍轉者，於所遍非有邊際。是故如說：以有角故非馬。凡
B09n0040_p0445a09║不見有角，即隨所遮而比度故，非各別遮黃馬等，及各別轉趣牛等。如汝計覺退返與隨轉，此中亦如
B09n0040_p0445a10║是應理也。
B09n0040_p0445a11║若許有餘我觀一性多性彼於事非理
B09n0040_p0445a12║若我有實事者，觀待一性多性，皆不應理。若不許有餘我者，
B09n0040_p0445a13║汝顯能亦爾
B09n0040_p0445a14║若無實事，彼觀察應理者，汝之顯與功能，亦應相同。若諸功能之顯與不顯是一性者，則應無顯
B09n0040_p0445a15║之分別。若是多性者，離諸功能非是他故，言最勝是一，則成相違。
B09n0040_p0445a16║觀聲所詮義此非根行境若此聲等轉非各別諸根
B09n0040_p0446a01║諸現量境無可顯示。如無顯示者，謂說無餘我，即是餘我。故此非現量轉。此亦云：
B09n0040_p0446a02║若言詞所說假設為語義詮別現語義從彼初生起
B09n0040_p0446a03║言詞所說已無實義。零散者無能故。如教所立，語亦如是安立。如自性與緣。言教所立者，諸餘
B09n0040_p0446a04║教中，不應理故。此是安立餘義。故受持詞義之方便，是語義顯現初未串習之聲義繫屬。語性與彼義，
B09n0040_p0446a05║直接於聲義中無差異故。後由緣聲義之增上慢，安立，如無鈎制故。若諸於各別所現義，謂餘外義，
B09n0040_p0446a06║或彼所繫，棄捨此已了達語義。若如彼說，亦唯是分別。何以故？
B09n0040_p0446a07║如由串習語無義亦生心由自緣相屬各了多種相
B09n0040_p0446a08║由觀待串習外義習氣之語，如能作義而生了解，如說常等，及彼無別，雖無外義，由與自緣相屬，
B09n0040_p0446a09║能生種種分別。如聞愛情詩詞，諸有貪者則起隨順貪心：諸離欲者，則起隨順厭心。
B09n0040_p0446a10║彼由餘語義許為所遮義知繫屬語義非異於比量
B09n0040_p0446a11║如實各別現，亦是異於他語，由了知繫屬而生，故非異於比量（即是比量攝）。
B09n0040_p0446a12║若何從何生種種分別識彼亦是自證非異於現量
B09n0040_p0446a13║分別是自證故，即是現量。不應分為餘量。若問：諸有原因之聲，可由遣除餘義而詮聲義，諸隨
B09n0040_p0446a14║欲聲又如何耶？曰：
B09n0040_p0446a15║隨欲由義別
B09n0040_p0446a16║隨欲聲中，如帝答塔果等聲，是淫說總。即由彼總之差別而說。若問：種類與總聚諸聲，有何差
B09n0040_p0447a01║別？曰：無少差別。種類之聲，由共許力，有者於各別支分而假立，如云：不應食聚落之猪（說猪肉
B09n0040_p0447a02║為猪）。
B09n0040_p0447a03║有者親詮說如有不觀待數量形而轉如水等諸滴聚合而詮說有者非唯於
B09n0040_p0447a04║支分而轉
B09n0040_p0447a05║如由形顯分差別而詮轉聲於彼支分不見能詮轉
B09n0040_p0447a06║形狀差別者，如說輪、圓、長、方，非唯以支分而說，如是拳、結、鬘、耳嚴等亦爾。顯色差別
B09n0040_p0447a07║者，如雜色、花墊等。有支之差別，如百、千、升、斗、月、年、兩等。非於諸支分轉。聚集之聲，
B09n0040_p0447a08║亦有於各別事，圓滿聲轉。如云：去來等。有者假立，如以身業，說為我業。有者不轉（不於支分轉）。
B09n0040_p0447a09║如云：水、云、林等。若問：有者不作繫屬顯示聲義，如云波那薩果（信慧作「此波那薩」。應
B09n0040_p0447a10║有「此」字）。於彼如何比度耶？曰：彼非由波那薩果聲，乃知其義。何以故？
B09n0040_p0447a11║顯所達義故
B09n0040_p0447a12║是由言此之聲，與手指示或舊名稱相繫屬，了解彼義。非由波那薩果聲，了解彼義。謂於彼名所
B09n0040_p0447a13║顯示之義，是名義與言此之聲共同所依。是二者所詮，非是為彼而作名義。若爾，與波那薩果相繫屬，
B09n0040_p0447a14║應是聲之所量？曰：
B09n0040_p0447a15║非繫假立故
B09n0040_p0447a16║繫屬者，謂波那薩果之義與聲，由他量緣已，謂此即是此（此果即此名，或此名即此果）。了知
B09n0040_p0448a01║與波那薩果相繫屬。以與所量相繫屬故，而為比量。是故聲量非是餘量。餘比喻量等云何非他量？曰：
B09n0040_p0448a02║
B09n0040_p0448a03║此方亦說餘
B09n0040_p0448a04║且比喻量，如為了解黃牛與青牛相同故，或從他聞而解，即是聲量。或自了解謂先以餘量了解二
B09n0040_p0448a05║聲義，次以意了解彼相同。故彼亦非是餘量。如是思維，由是比知與彼相同，故應了知非餘量。以非
B09n0040_p0448a06║比量分別之外，故是遣他。
B09n0040_p0448a07║集量論略解卷五終