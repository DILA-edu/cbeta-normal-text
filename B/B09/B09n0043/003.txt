B09n0043_p0542a16║釋量論略解　卷第三法稱論師造僧成大師釋民國．法尊譯編
B09n0043_p0542a17║
B09n0043_p0542a18║成量品第二
B09n0043_p0542a19║丁二、顯解脫道之成量品　分三：戊一、略釋成為量，二、廣釋其能立，三、釋以量稱讚之所
B09n0043_p0542a20║為。初又分二：己一、釋量，二、說成為之所為。初又分二：庚一、能相量，二、所相量。初又
B09n0043_p0542a21║分二：辛一、明不欺智為量，二、顯不知義為量。初又分三：壬一、正說，二、斷諍，三、不欺
B09n0043_p0542a22║決定。今初：
B09n0043_p0542a23║量謂無欺智。
B09n0043_p0542a24║上來已說能宣說量論之因謂自義比量。今當解說陳那論師云「敬禮成量欲利生，大師
B09n0043_p0542a25║善逝救護者」之義。或問：若說世尊為正量者，量之總相云何？何故世尊是量？曰：量之
B09n0043_p0542a26║總相謂新生無欺智。如說見青根識是量，以是新生無欺智故。
B09n0043_p0542a27║壬二、斷諍　分三：癸一、斷不遍過，二、斷太寬過，三、說智之所為。今初：
B09n0043_p0542a28║安住能作義，不欺。聲亦爾，顯示所欲故。說者能作境，
B09n0043_p0542a29║何義覺明顯，於彼聲是量。義性非有因。
B09n0043_p0542b01║問：若不欺智是量相者，則不遍比量，以比量不以自相為所取境故。曰：如通達具煙
B09n0043_p0542b02║山上有火之比量，是不欺誑，以是通達安住能燒煮作用之覺故。問：若不欺智為量相者，
B09n0043_p0542b03║不應道理，以不能遍聲起量故。曰：聲所起量亦是不欺，以顯示所欲趣境故。此之理由，
B09n0043_p0542b04║如說瓶之聲，是說者自身中能作之境，即是瓶義，使其行相於覺中明顯，對彼是量。（即
B09n0043_p0542b05║說瓶時，說者心中瓶相明顯，於彼瓶相，瓶聲無誤，即不欺義。）以是成立彼之三相故。
B09n0043_p0542b06║然說瓶之聲，非成立某處有瓶義體性之果法正因，以非瓶義之有因（有因即果）故。
B09n0043_p0542b07║癸二、斷太寬過
B09n0043_p0542b08║緣於已取故，不許彼世俗。
B09n0043_p0542b09║問：若不欺智是量相者，則決智亦應是量。曰：世俗覺之決智，不許為新生不欺智，
B09n0043_p0542b10║以是緣自親因前量已取境之念覺故。
B09n0043_p0542b11║癸三、說智之所為
B09n0043_p0542b12║覺是正量性，所取所捨事，轉趣彼主故。由有境各異，
B09n0043_p0542b13║覺證各異故。彼有此有故。
B09n0043_p0542b14║問：諸有色根，豈非是量？何故說不欺智是量耶？曰：新生不欺之覺乃是量性，以於
B09n0043_p0542b15║所取捨事隨轉還中，新生不欺智是主要故。要有彼義相顯現方有此對彼義之通達故。由有
B09n0043_p0542b16║境相之覺各異，方安立此覺通達彼義各異故。
B09n0043_p0542b17║壬三、不欺決定
B09n0043_p0542b18║由自證自體，由名言是量，論是遮愚蒙。
B09n0043_p0542b19║問：若不欺智是量相者，為由自決定為不欺，抑由他決定為不欺耶？曰：如緣青之根
B09n0043_p0542b20║現量，非唯由自或唯由他決定不欺，謂由自證現量證知自體，由後起之名言量證知於青，
B09n0043_p0542b21║是正量故。問：若由自或他，能決定為不欺，則宣說量相之論應成無用？曰：宣說量相之
B09n0043_p0542b22║論亦有所為，是為遮遣對量相之愚蒙故。
B09n0043_p0542b23║辛二、顯不知義為量
B09n0043_p0542b24║顯不知義爾。證知自體後，總相識應得，意謂於自相，
B09n0043_p0542b25║不知所知故，觀察自相故。
B09n0043_p0542b26║問：唯不欺智，量相即圓滿耶？曰：不爾。能顯以前不知之義，亦是量相之一分故。
B09n0043_p0542b27║問：證知青色自體之後，緣青色總之識，於青色應亦得是量，以是新知青色總故。曰：彼
B09n0043_p0542b28║不決定，以於青色是量，意謂須是先不知青色自相所有，新了知故。若於青色是量，是於
B09n0043_p0542b29║青色自相觀察轉故。緣總之識非觀自相故。
B09n0043_p0542b30║庚二、所相量
B09n0043_p0543a01║世尊具是量。
B09n0043_p0543a02║佛世尊是量，以於所化之增上生決定勝，無所欺誑，及新了知四諦真理，具彼二德
B09n0043_p0543a03║故。以佛具彼新生不欺智故。是為定量。
B09n0043_p0543a04║己二、說成為之所為　分二：庚一、正說，二、斷諍。今初：
B09n0043_p0543a05║為遮無生者，論說成為故。待立量應理。
B09n0043_p0543a06║問：若爾說量已足，何故說成為耶？曰：論說成量，有所為義，為遮無生自然量故，
B09n0043_p0543a07║及為令了知諸佛世尊，觀待圓滿能立，成為定量士夫，應正理故。「無生」有二解：一謂
B09n0043_p0543a08║外道妄計大自在等，是無生自然之量。二謂若未生起一切種智，亦非是量。「圓滿能立」：
B09n0043_p0543a09║即意樂圓滿──欲利眾生之大悲心與菩提心，及加行圓滿──廣修無我慧等二種資糧。
B09n0043_p0543a10║由此圓滿而成正覺，是為定量。
B09n0043_p0543a11║庚二、斷諍　分二：辛一、於遮斷諍，二、於表斷諍。初又分二：壬一、破自然是量，二、破有
B09n0043_p0543a12║自然之能立。今初：
B09n0043_p0543a13║量非有常性，達有事量故。由所知無常，彼不堅性故。
B09n0043_p0543a14║有依次生者，常生非理故，不可觀待故，非誰饒益故，
B09n0043_p0543a15║無常亦非量。
B09n0043_p0543a16║問：為遮無生不應道理，以自在是常住自然量故。曰：量非有常性，以通達有事之覺
B09n0043_p0543a17║是量故。由所知境是無常性，則能知量亦是不堅性故。若謂自在之智雖是無常，但自在是
B09n0043_p0543a18║常。曰：自在之前後諸智，從常法生不應道理，有依次生故。以常法非任何助緣能饒益
B09n0043_p0543a19║故。常法不可觀待緣故。若謂有無常自然量者，曰：應無無常自然量，無彼能立量故。
B09n0043_p0543a20║壬二、破自然之能立　分二：癸一、敘計，二、破執。今初：
B09n0043_p0543a21║住行、形差別，及能作義等。
B09n0043_p0543a22║外曰：世間之處身受用，皆由士大夫覺心為先而作，以住行故，如小斧。具足形狀差
B09n0043_p0543a23║別故，如宮殿。是能作義等故，如斧龯。此復除自在外，餘不能作，故成立為自在所作。
B09n0043_p0543a24║癸二、破執　分三：子一、破所立，二、破能立，三：破自在為一切因。今初：
B09n0043_p0543a25║極成或無喻，復是疑惑性。
B09n0043_p0543a26║若說世間之處身受用是士夫作者，為總成立，以士夫覺慧為先，抑成立常士夫所作？
B09n0043_p0543a27║若如初者，對佛弟子，以覺為先，不須成立，以佛弟子許覺為先，已極成故。若如次者，
B09n0043_p0543a28║應不能成常士夫所作，以成彼宗無同喻故。又能作義，亦非成立世間處身等以士夫覺慧為
B09n0043_p0543a29║先所作之正因，以於成立彼宗之遍相，是疑惑性故。
B09n0043_p0543b01║子二、破能立　分三：丑一、正破，二、由此亦遮餘理，三、彼所成義。初又分二：寅一、形義
B09n0043_p0543b02║不能為因，二、形聲不能為因。今初：
B09n0043_p0543b03║隨有無加持，形等如欲成，由彼所比度，彼是正理性。
B09n0043_p0543b04║異事所成就，聲同無異故，比度則非理，如灰物比火。
B09n0043_p0543b05║非爾，則陶師。製作陶瓶等，作泥團形故，蟻垤亦彼作。
B09n0043_p0543b06║所立隨行故，果總亦能立，繫屬各異故，說異過果同。
B09n0043_p0543b07║若以形為成立彼宗之因者，為以形差別為因，抑僅以形為因？若如初者，則隨加持者
B09n0043_p0543b08║有無，其形如欲成就，由彼比度宮殿之形是由士夫所作者，此應正理。以是成立彼宗之三
B09n0043_p0543b09║相故。若由彼成立山峰形狀是士夫所作，則非正因。以成立彼宗之宗法不成故。若如次
B09n0043_p0543b10║者，則由從種類異事成就之形，與名為形之聲同轉，僅以是形無所異故，以此為因，比度
B09n0043_p0543b11║山形是士夫所作，則不應理，成立彼宗之遍相不定故。譬如由灰色物比度有火。若非遍相
B09n0043_p0543b12║不定者，則應成立蟻垤亦是陶師所作，以與陶師製作瓶等及泥團形狀有相同故。若謂今以
B09n0043_p0543b13║形為因，汝觀形之差別而破，是果同之似破。（果同是一種似能破之名。原是勝論對正理
B09n0043_p0543b14║派立「螺聲是果，勤勇所發故，如瓶」。正理派破云：「為是先有，勤勇所顯，抑是先
B09n0043_p0543b15║無，勤勇新生耶？若勤勇所顯，則因不定。若是新生，則因不成。」勝論說「彼是果同似
B09n0043_p0543b16║能破」，即以彼之破他方式，對彼自己之因，亦同樣能破。因為前量式是觀察果，故名果
B09n0043_p0543b17║同。又解：由彼似能破，為他人所出之過，彼自亦同犯其過，結果相同，故名果同。）
B09n0043_p0543b18║曰：以總果所作性，是成立聲無常之正因，以是成立彼宗之宗法，所立法之順遍決定故。
B09n0043_p0543b19║對此正因，若謂聲之所作，於瓶不成；瓶之所作，於聲不成。故所作性非成立聲無常之
B09n0043_p0543b20║正因。如是由有繫屬之聲瓶各異，觀察別異出過而破。許此似破為果同似能破，以是於能
B09n0043_p0543b21║成所立之總因，觀察差別而破之似能破故。今說特殊形為因，則不成；僅以形為因，則不
B09n0043_p0543b22║定。故形非成立彼宗之正因。如是破之能破，非果同之似能破，以非對於以能成所立之總
B09n0043_p0543b23║因，觀其差別而破之似能破故。
B09n0043_p0543b24║寅二、形聲不能為因
B09n0043_p0543b25║種類別所成，由見聲之總。成立，非正理，如說語言等，
B09n0043_p0543b26║牛故是有角。依他說欲故，諸聲皆非無，有彼故義成，
B09n0043_p0543b27║一切成一切。
B09n0043_p0543b28║若由見具形種類之差別所成就，與名為形之聲總共同轉，便成立山形為士夫所作，不
B09n0043_p0543b29║應道理。以成立彼宗之遍相錯亂故。如說「語言等是有角，以牛聲轉故」。若因不成者，
B09n0043_p0543b30║應一切士夫不用劬勞便能成辦一切義利，以有彼聲便能成辦有彼義故。此因決定，以諸聲
B09n0043_p0544a01║於任何處無不可轉故。以諸聲是依他樂說欲而轉故。
B09n0043_p0544a02║丑二、由此亦遮餘理
B09n0043_p0544a03║以此而觀察，劫毗羅等派，由無常等故，亦說無心等，
B09n0043_p0544a04║及剝皮死故，而說具足心。
B09n0043_p0544a05║以此所說觀察形非正因之理而觀察也。何所觀察？謂觀察刼毗羅派等尼犍子派，前者
B09n0043_p0544a06║說樂覺無心等是物質，以是無常及等是有生故。及尼犍子派說樹具足心，以剝皮即死故。
B09n0043_p0544a07║如何觀察？謂剝皮即死，非成立樹具足心之正因，以於樹上按立量法，因不成故。數論派
B09n0043_p0544a08║以無常及有生，亦非成立樂覺無心及是物之正因，是不定因故。
B09n0043_p0544a09║丑三、彼所成義
B09n0043_p0544a10║若事體不成，此理若成就，別不成無害。如聲依虛空。
B09n0043_p0544a11║聲雖不成立，事成即成立，如佛對鵂鶹，說身等能立。
B09n0043_p0544a12║若彼性誤等，聲雖不錯誤，知能立有過，由事成事故。
B09n0043_p0544a13║行故有手故，立有角及象，此聲之所詮，世許，非欲說。
B09n0043_p0544a14║所舉之因，有因之體性與差別二事，其中以體性為主。若因事體性於有法上不成，即
B09n0043_p0544a15║犯宗法不成過，此理應理。若因體性於有法上按立量式成就者，即量之差別不成，亦不妨
B09n0043_p0544a16║害宗法成立故。譬如聲上，依虛空之所作性雖不成就，然於所作性是成立聲無常之宗法，
B09n0043_p0544a17║都無妨害。問；若爾，因之聲不成立，而義成立，彼將如何？曰：於有法上，因之聲雖不
B09n0043_p0544a18║成立，若因之事成立者，亦能成立所立。如佛弟子對鵂鶹派，立四大種之微塵無常，說有
B09n0043_p0544a19║身、有礙等為能立。「有身」即「有所觸」之義。對勝論者說「有身」之聲，於四大種微
B09n0043_p0544a20║塵上雖不成立，但「有所觸」對勝論者，則是四大種微塵無常之正因，以是對彼，成立彼
B09n0043_p0544a21║宗之三相故。相反，若彼因之義性錯誤等，等取不成及相違。聲雖不錯誤，當知亦是有過
B09n0043_p0544a22║失之能立。要由果及所遍事，成立因及能遍事故（以果證因是因果繫，以所遍證能遍，是
B09n0043_p0544a23║同體繫）。聲雖不錯誤，而義錯誤之譬喻，如說「花牛是有角，能行故」，及說「象兒是
B09n0043_p0544a24║象，是具手故」。此說牛名能行，及說象名具手之聲，於所詮牛象之名，並不錯誤，以是
B09n0043_p0544a25║世間共許立彼名故。然所欲說之能行及具手，於牛象非無錯誤，彼是人故。
B09n0043_p0544a26║子三、破自在為一切因
B09n0043_p0544a27║如彼事是因，即何時非因，由何計彼因，而不許非因？
B09n0043_p0544a28║由械藥等繫，黑者傷及癒，無繫屬株杌，何不計為因？
B09n0043_p0544a29║自性無差別，亦不可能作，常則無遮故，功能亦難知。
B09n0043_p0544b01║有何成何性，計餘為彼因，則於一切果，諸因應無窮。
B09n0043_p0544b02║能生苗地等，性轉變是因，若彼善修治，見彼差別故。
B09n0043_p0544b03║若如根境合，無別，是覺因，此如是。非爾，彼亦有別故。
B09n0043_p0544b04║諸別別無能，若性無差別，合亦應無能，故成有差別。
B09n0043_p0544b05║故各別無能，合則有功德，是因。自在等。則非，無別故。
B09n0043_p0544b06║彼自在事，由何理由許彼為因，而不許非因？不應道理。如彼是因之自在，與即彼何
B09n0043_p0544b07║時非因之自在無差別故。若謂不定者，則無繫屬之株杌，何故不計為黑者受傷與傷癒之
B09n0043_p0544b08║因？應計為因，以與非因雖無差別，亦有是因故。不能許爾，要由與器械及藥等連繫黑者
B09n0043_p0544b09║乃受傷與傷癒故。若謂觀待助緣方能作果者，曰：自在亦不可觀待助緣而能作果，以與不
B09n0043_p0544b10║作果之自在自性，無差別故。又彼自在生果之功能亦難了知，以汝雖返，果無遮故。以是
B09n0043_p0544b11║常故。若謂根本不遍者，則於一切果諸因應無窮，以有何等因，即生何等果性，是離彼等
B09n0043_p0544b12║妄計餘法為彼果之因故。若謂地等應能生苗，以與不生苗之地等無差別故。曰：地等由不
B09n0043_p0544b13║生苗之地等自性轉變，即能生苗是生苗因，若將彼地善加修治，則見彼苗差別美好故。若
B09n0043_p0544b14║謂如彼和合根境與未和合根境雖無差別，然是根識之因。如是自在亦爾。曰：根境和合與
B09n0043_p0544b15║未和合非無差別，於彼根識亦有明不明之差別故。若不爾者，則根境和合亦應無生根識之
B09n0043_p0544b16║功能，以與根境別別無生識功能者，自性無差別故。此即成立和合根境與未和合根境，是
B09n0043_p0544b17║有差別，以根境未和合不能生根識，根境和合即能生根識故。自在等則非因，以與非因無
B09n0043_p0544b18║差別故。此因決定，若各別時無生果之功能，和合時則有生果之功德者，彼等乃是因故。
B09n0043_p0544b19║自在不爾，故非是因。
B09n0043_p0544b20║辛二、於表斷諍　分二：壬一、諍，二、答。今初：
B09n0043_p0544b21║量知不現義，無彼能立故，殷重修非有，有作如是說。
B09n0043_p0544b22║順世派有作如是說：說佛世尊是定量士夫不應道理，若是定量士夫，須知一切不現見
B09n0043_p0544b23║義，以無彼能立故，於彼方便殷重修行亦非有故。
B09n0043_p0544b24║壬二、答　分三：癸一、尋求遍智之原因，二、尋求之理，三、明遍智。今初：
B09n0043_p0544b25║於不知而說，諸恐錯誤者，為修彼說故，尋求具知者。
B09n0043_p0544b26║對於實不了知寂滅苦之方便而妄宣說者，恐誤以為真正大師之求解脫者，尋求有真知
B09n0043_p0544b27║滅苦方便者之原因，為於彼大師所說方便殷重修行故。
B09n0043_p0544b28║癸二、尋求之理
B09n0043_p0544b29║故應善觀察，辦彼所修智，此能知蟲數，於我無所需。
B09n0043_p0544b30║求解脫者，當觀察此師有無了知滅苦方便之智，成辦求解脫者所修之事。非是觀察此
B09n0043_p0545a01║師能否知蟲數量，以知蟲數量，於我求解脫者無所需故。
B09n0043_p0545a02║癸三、明遍智
B09n0043_p0545a03║了知取捨性，及其諸方便，許彼為定量，非了知一切。
B09n0043_p0545a04║隨能見遠否，要見所欲性，若見遠是量，當來依鷲鳥。
B09n0043_p0545a05║許佛世尊是定量士夫，以於所取所捨性及其方便，了知究竟故。又佛世尊非以了知一
B09n0043_p0545a06║切蟲數為定量士夫，以求解脫者無所需故。又佛世尊是定量士夫，隨能否見遠皆可，以見
B09n0043_p0545a07║所欲求性到究竟故。若謂以能見遠為定量士夫者，則應教云：求解脫者當來依止鷲鳥為
B09n0043_p0545a08║師，以彼能見遠故。
B09n0043_p0545a09║戊二、廣釋能立　分二：己一、順成立量，二、逆成立量。初又分二：庚一、因圓滿，二、果圓
B09n0043_p0545a10║滿。初又分二：辛一、意樂圓滿，二、加行圓滿。初又分二：壬一、正說，二、釋難。今初：
B09n0043_p0545a11║能立由修悲。
B09n0043_p0545a12║諸佛世尊是定量士夫，其能立是由修習大悲心而生故。其大悲心非從無因及邪因生，
B09n0043_p0545a13║是由多生修習悲愍而生故。
B09n0043_p0545a14║壬二、釋難　分二：癸一、釋無多生修難，二、釋修亦無無邊增長難。初又分二：子一、難，
B09n0043_p0545a15║二、釋。今初：
B09n0043_p0545a16║覺依於身故，由修無所成。
B09n0043_p0545a17║順世派云：由前後生修習悲無所成就，以無前後生故。以身壞時心亦壞故。以覺意依
B09n0043_p0545a18║於身故。
B09n0043_p0545a19║子二、釋　分二：丑一、略標，二、廣釋。今初：
B09n0043_p0545a20║非爾，破依故。
B09n0043_p0545a21║彼身非是覺意之殊勝所依，以正理破身為覺意之殊勝所依故。
B09n0043_p0545a22║丑二、廣釋　分二：寅一、明有前後生，二、破無之能立。今初：
B09n0043_p0545a23║最初受生時，呼吸、根、覺等，非不待自類，唯從於身生，
B09n0043_p0545a24║太過故。現見，具有結續能，彼為有何事？又由無何事，
B09n0043_p0545a25║於後無結續？何處不產生，濕生等眾生？全無彼地等。
B09n0043_p0545a26║故一切種性，故根等不待，自類是大種，如一轉變時，
B09n0043_p0545a27║皆變無別故。諸根一一損，意覺非有損，此變則現見，
B09n0043_p0545a28║彼等亦轉變。故覺住所依，有依於覺性，是諸根之因，
B09n0043_p0545a29║故是根從覺。有如彼能引，後亦當如彼。由彼識益故，
B09n0043_p0545b01║說意依於身。若無根非覺，彼亦非彼無。如是互為因，
B09n0043_p0545b02║故互是有因。從無次第者，非生有次第，非別亦無待。
B09n0043_p0545b03║從身次生覺。彼亦顯次第。其前前剎那，是一一剎那，
B09n0043_p0545b04║先無者之因，是故一切時，可見其為因。
B09n0043_p0545b05║最初受生之時，其氣呼吸及諸根、意覺等，非不待各自同類，唯從身生。若如是者，
B09n0043_p0545b06║有太過失故。現見現在前念心具有與後念心結續之功能，彼有何增上事能續？又由無何因
B09n0043_p0545b07║緣於後時無後心相結續？實不應理。立量式云：胎生無間之心，應有前心為先，是心識
B09n0043_p0545b08║故，如此現在心。平常人之死心，應有後心結續，是有染心故，如此現在心。問：如何有
B09n0043_p0545b09║太過之失耶？曰：地等一切，應皆成有情之種子體性，以地等無任一分不產生濕生等有情
B09n0043_p0545b10║故。若根等不待前念，自類唯從大種生者，如有一大種轉變為有情，則一切大種皆應轉變
B09n0043_p0545b11║為有情，以彼等之大種因無差別故。又若計身為意覺之殊勝所依者，為有根身，抑無根
B09n0043_p0545b12║身？無根身，下文當破。若有根身者，有根身應非意覺之殊勝所依，以一一根受損害時，
B09n0043_p0545b13║非意覺直接有損害故。然此意覺都是身之所依，以汝轉變時，現見彼身等亦有轉變故。
B09n0043_p0545b14║是諸根從意覺生，以後覺安住之所依是前覺，有依前覺之業，是諸根之因故。臨終時之
B09n0043_p0545b15║根等，後亦當與如彼同類後根等相結續，以有如彼之能引業故。問：若身非意覺之殊勝所
B09n0043_p0545b16║依，則與經說「身與心互相隨逐」應成相違。曰：此不相違。由彼身識能饒益意覺之原
B09n0043_p0545b17║因，經說意依身故。若謂根是意覺之所依，以無根時意覺不生故。反難曰：意覺應是身之
B09n0043_p0545b18║所依，以無意覺彼身亦不生故。若許爾者，觀待相續，亦應是身心互為因，身是心所依，
B09n0043_p0545b19║心亦是身所依故。若許爾者，觀待相續，身心應互為有因，以互為因故。又若依身者，為
B09n0043_p0545b20║依常身，抑依無常身？常且非理，應非從身次第生意覺，以身是常非次第故。若謂身雖是
B09n0043_p0545b21║常，然觀待諸緣能次第生意覺。曰：彼身亦不能待緣次第生意覺，以身是常，緣不能使有
B09n0043_p0545b22║差別故。若謂觀待前意覺，從身漸次生後意覺，曰：若爾，彼身亦顯有次第。以從漸次生
B09n0043_p0545b23║覺故。若許爾者，應一切時可見前念身心為後念身心之因，以身心前前剎那，是先無身心
B09n0043_p0545b24║一一剎那之因故。以上成立初生之心有前因，臨終之心有後因，故證有前後生。
B09n0043_p0545b25║寅二、破無之能立　分三：卯一、標，二、釋，三、結。今初：
B09n0043_p0545b26║後心與餘心，結續有何違？彼羅漢後心，由何許無續？
B09n0043_p0545b27║豈隨此宗派，量不成義耶？若謂離彼因，此中何不說？
B09n0043_p0545b28║外曰：平常人之死心，不與後心相結續，是死心故，如阿羅漢之死心。曰：最後死
B09n0043_p0545b29║心，非是成立平常人死心，不與後心相結續之正因，以汝與餘心相結續，無任何相違故。
B09n0043_p0545b30║試問：彼阿羅漢死心，亦由何因不與後心相結續？若謂佛教中如是說故者，曰：佛教宗
B09n0043_p0546a01║義，汝豈隨行耶？不應隨行，以是量不成義故。若謂阿羅漢死心，不與後心相結續，以彼
B09n0043_p0546a02║因氣息已離身故。即彼因息離身，於此成立平常人死心不與後心相續之因中，何為不說？
B09n0043_p0546a03║理應宣說。以汝與死心隨一，是成立彼宗之正因，而死心非成立彼宗之正因故。
B09n0043_p0546a04║卯二、釋　分三：辰一、破是增上緣，二、破是親因緣，三、斷諍。今初：
B09n0043_p0546a05║如彼覺取故，意非從有根，生識能異故，亦非從一切。
B09n0043_p0546a06║無心故非餘。一因故共住，如根如色味。由義門轉變。
B09n0043_p0546a07║常隨彼轉故，由有能饒益，彼因故第七，及說言生故。
B09n0043_p0546a08║有時於心續，亦容能饒益，如瓶等火等，唯爾非必遮。
B09n0043_p0546a09║若謂身是意覺之殊勝所依者，為是增上緣，抑是親因緣耶？若是增上緣者，意識分別
B09n0043_p0546a10║非從有根身為增上緣而生，以若是者，應如彼根覺明顯取境，有此過故（分別意識緣色等
B09n0043_p0546a11║境，不如根識明了）。亦非由一切根和合發生意識，以諸根發生根識之功能各異故。亦非
B09n0043_p0546a12║餘髮爪等為增上緣發生意識，是無心故。問：若爾，身心共住應成相違？曰：身心可以
B09n0043_p0546a13║共住，從一聚因生故。譬如五根，如色與味。若謂身是意覺所依，以見由身轉變，意覺轉
B09n0043_p0546a14║變故。曰：外義（即外境）應是意覺之所依，是由義門見意覺轉變故。有由飲酒使意識醉
B09n0043_p0546a15║亂，有因服毒使意識昏迷。皆由外義使然，非由根力所致。故不能證明身是意覺之殊勝所
B09n0043_p0546a16║依。問：若爾，如何是使果隨遮之殊勝所依因耶？曰：如燈是燈光之殊勝因，要先有燈方
B09n0043_p0546a17║有燈光，燈對燈光作直接饒益故。要常隨彼燈有無轉故。經說「此有故彼有」，說第七囀
B09n0043_p0546a18║依聲。又說「此生故彼生」，說第五囀從聲。即為令了知，若是彼果之殊勝遮因，須是彼
B09n0043_p0546a19║果前無間所生，能直接饒益者故。（這三句頌文，即釋經義。「由有」即「由此因有故」，
B09n0043_p0546a20║對彼果「能饒益」，即是彼果之因。用第七囀聲表為所依，是增上緣。經又言「此生故」，
B09n0043_p0546a21║說的第五囀從聲，表能生之親因緣。用何囀聲，是梵文文法，在漢文中難以表明。）此說
B09n0043_p0546a22║明殊勝所依因，要常隨轉，如燈光依燈。身與意識不具此種關係，故非真能依所依。彼身
B09n0043_p0546a23║有時於心相續，亦容作饒益。然唯爾許，非是身滅心必隨遮之殊勝因，以無色界仍有心
B09n0043_p0546a24║故。譬如火等對於瓶等暫時饒益。非必隨遮之因。
B09n0043_p0546a25║辰二、破是親因緣　分二：巳一、觀身為親因緣之理而破，二、觀身體性而破。初又分二：午
B09n0043_p0546a26║一、是親因之違害，二、非親因之能立。初又分二：未一、觀前後破，二、觀同時破。初又分
B09n0043_p0546a27║三：申一、出過，二、破救，三、明親因相。今初：
B09n0043_p0546a28║於身安住時，心應無遮滅。
B09n0043_p0546a29║若謂身是心之親因者，已死之身，心應無遮滅。以親因之身仍安住故。
B09n0043_p0546a30║申二、破救　分二：酉一、破順緣不備救，二、破違緣破壞救。今初：
B09n0043_p0546b01║由彼有乃有，彼自在轉故，彼呼吸，非彼。若無勤功力，
B09n0043_p0546b02║由何風呼吸？由彼等盛衰，應得為盛衰。彼等過亦同。
B09n0043_p0546b03║心因則不同。餘安住能引，亦許是因故。
B09n0043_p0546b04║若謂雖有親因之身，然無息緣，故無心不遮之過者。曰：是從彼意覺，生出入息，非
B09n0043_p0546b05║彼息是意覺之殊勝所依，由有意覺之力，彼出入息乃有，及由彼意自在之力，息乃強弱轉
B09n0043_p0546b06║故。彼風息之呼吸，若無意之勤加功力，由何而起？不能起故。又應由彼息等之盛衰，而
B09n0043_p0546b07║意得為盛衰，以計彼息是意之親因故。又彼息等亦應於已死身有不遮滅之過失相同，以親
B09n0043_p0546b08║因身仍安住故。若謂汝自亦犯「於已死身心應不遮滅」之過，以前心是後心之親因故。
B09n0043_p0546b09║曰：若許前心為後心親因者，則無同犯於已死身心不遮滅之過失，以許餘能引業亦是身心
B09n0043_p0546b10║共住之因故。
B09n0043_p0546b11║酉二、破逆緣破壞救
B09n0043_p0546b12║若如株杌等，過違，身非因。由死過退時，則應能復活。
B09n0043_p0546b13║若如火雖滅，薪變不復還，彼亦不退轉。不然，有醫故。
B09n0043_p0546b14║有令生變化，有不復生者，有可還轉故，如火於薪金。
B09n0043_p0546b15║初雖小不退，所作可還者，彼當能復生，如金堅硬性。
B09n0043_p0546b16║說非少可醫，能治難得故，或壽已盡故。若僅是病患，
B09n0043_p0546b17║則無不可醫。死毒等遮故，彼咬亦可截，由離變壞因，
B09n0043_p0546b18║彼何不復活？
B09n0043_p0546b19║若謂如咒加持之株杌等，則非火因，如是已死之身亦非心之因，以由風膽等過患違逆
B09n0043_p0546b20║心安住故。曰：死時之身，心應能復活，親因之身仍安住，而過患已退故。若謂如火雖
B09n0043_p0546b21║滅，然由火造成薪之轉變則不退還。如是病患雖退，而病之轉變亦不退轉。曰：由病所作
B09n0043_p0546b22║變化，非不可遮，醫病加行有作用故。所有變化非都不可轉，有能變化，使所生變化不能
B09n0043_p0546b23║復生，有能變化，所生變化能還轉故。如火於薪及金。初種變化雖小亦不可退，從自因生
B09n0043_p0546b24║為不可退故，如薪化灰。其可退變化則能復生，從自因生為可退事故，如金堅性。問：若
B09n0043_p0546b25║病之變化可退，與經說「不可治病」應成相違？曰：此不相違。意說非少功力所能醫治，
B09n0043_p0546b26║以能治之醫藥皆難得故。或病者之壽已盡故。若不待順緣不具，僅由病患為死因者，則無
B09n0043_p0546b27║不可治之病，以無餘逆緣而順緣具備，則定能醫故。又毒死之身，心何不復活？理應復
B09n0043_p0546b28║活。以親因之身仍住，逆緣致死之毒等，可用咒等遮故。或被毒蛇咬傷，亦可截去傷處，
B09n0043_p0546b29║令離病患變壞之因故。
B09n0043_p0547a01║申三、明親因相
B09n0043_p0547a02║親因無變異，則諸有因者，不能使變異，如泥無變者，
B09n0043_p0547a03║則瓶等無異。若事無變異，彼事有變異，此彼因非理，
B09n0043_p0547a04║如牛青牛等。心與身亦爾。彼從俱有因，生果則共住，
B09n0043_p0547a05║如火與熔銅。
B09n0043_p0547a06║若親因無所變異，則亦不能使有親因之果有所變異，如泥團無變異，則瓶等亦不變
B09n0043_p0547a07║異。若此事無所變異，而彼事有變異者，則此事應非彼事之親因。如黃牛與青牛等。如是
B09n0043_p0547a08║身應非心之親因，以身未變時，心有變故。問：若爾，身心共住相違？曰：果心可與身共
B09n0043_p0547a09║住，以由身之親因作俱有因而生故。如火與熔銅。
B09n0043_p0547a10║未二、觀同時破　分三：申一、破同時所依之理，二、由此亦破餘理，三、結義。今初：
B09n0043_p0547a11║有無無依故，非爾。有住因。是依，此無依，離住無餘故。
B09n0043_p0547a12║是餘即彼因，彼於事何為？應成無所壞。若計由壞因，
B09n0043_p0547a13║彼亦同上過。住因復何為？若謂遇壞因，之間彼使住。
B09n0043_p0547a14║壞是事法性，有此無害故，住因何所為？若謂如水等。
B09n0043_p0547a15║所依，此亦同。諸事剎那壞，是彼事相續，如是生因故，
B09n0043_p0547a16║是為彼所依。不爾則非理。障碍流失故，是水等所依。
B09n0043_p0547a17║無行者德、總、業等何用依？
B09n0043_p0547a18║外曰：彼身是意覺之同時所依。曰：彼身非意覺同時餘義之所依，以意覺有事、無
B09n0043_p0547a19║事，皆無餘義之所依故。若謂其因不成，以於已有事有能住因，即餘義所依者。曰：此意
B09n0043_p0547a20║覺已成之後無別安住之所依，以離意覺安住者外，無餘能住者故。意覺之住與意覺是一物
B09n0043_p0547a21║故。外曰：此因不成，是由餘物使安住者。曰：彼身對於已成事之意覺，有何安住之作
B09n0043_p0547a22║為？全無作用。其能使意覺安住之餘物，即彼意覺之因故。若有餘物能使意覺安住者，意
B09n0043_p0547a23║覺應成為無所壞滅，以汝已成後，第二剎那仍能住故。若計意覺由能壞因使壞滅者，曰：
B09n0043_p0547a24║意覺亦非由壞因使壞，以彼由壞因使壞，亦同犯上說諸過失故。又彼住因復何所作為？應
B09n0043_p0547a25║全不能住，以由壞因使壞滅故。若謂住因之身亦有作用，乃至意覺未遇壞因時，能使住
B09n0043_p0547a26║者。曰：若爾，住因何所作為？應成無用。壞滅是有事之法性，有此法性無違害故。若謂
B09n0043_p0547a27║如瓶是水等之所依，如是身亦是心之所依。曰：瓶應非瓶內水之同時所依。如是所計，此
B09n0043_p0547a28║中亦同犯上文「有無無依故」時所說之過故。問：若爾，云何世間共說瓶為其中水之所依
B09n0043_p0547a29║耶？曰：說瓶是其中水所依者，以瓶中水事剎那壞滅，其瓶中水後念相續，如前念水事所
B09n0043_p0547b01║在處所相同，瓶是彼處所之生因，即彼水後念相續之助緣，故說為瓶水之所依。若非如是
B09n0043_p0547b02║饒益，說有餘義所依，不應道理。於無常事容有餘義所依，若於常事，則不應理。瓶是其
B09n0043_p0547b03║中水等之所依，以能礙其流失故。外道所計之德、總、業等，何用餘義之所依？以前後剎
B09n0043_p0547b04║那無行動故。是常法故。
B09n0043_p0547b05║申二、由此亦破餘理
B09n0043_p0547b06║由此於和合，及有和合因，種類等住性，無依故皆遣。
B09n0043_p0547b07║由此所說「有無無依故」破使已成法安住同時所依之道理，對於外計「德於實和合，
B09n0043_p0547b08║實是有和合之因，種類住別法，等字攝大種所造、住於大種，心住於大種，法性住於有法
B09n0043_p0547b09║等」，亦皆遣除。已說無同時餘義所依故。
B09n0043_p0547b10║申三、結義
B09n0043_p0547b11║若事由餘壞，彼住因何為？彼無餘而壞，諸住因無能。
B09n0043_p0547b12║有依皆具住，有生皆有依，故一切有事，有時應不壞。
B09n0043_p0547b13║若是自壞性，彼餘何能住？若非自壞性，何用餘能住？
B09n0043_p0547b14║彼身住因，於意覺何所作為？應全無用，以若計由餘壞因使意覺壞故。若謂因不成，
B09n0043_p0547b15║無餘壞因彼法自壞者，是則諸安住因亦應無能，彼法自壞故。又一切有事應有時不壞，以
B09n0043_p0547b16║有生故。已許遍相，以計「有依皆具住，有生皆有依」故。又彼意覺，應無餘能住，若自
B09n0043_p0547b17║壞是本性故。若謂因不成者，則彼意覺何用餘能住？全無所用。以汝非自壞為體性故。即
B09n0043_p0547b18║自能住，何用住因？
B09n0043_p0547b19║午二、非親因之能立　分三：未一、正說，二、破身心一體，三、明生死因。今初：
B09n0043_p0547b20║身無所增減，由覺用差別，慧等能增減。燈光等諸依，
B09n0043_p0547b21║則非有此事。由彼此能勝，非不益於心。有時貪欲等，
B09n0043_p0547b22║以壯等增長，是從苦樂生。彼從調適等，內義近而生。
B09n0043_p0547b23║由此說合等，使退失念等。由內義差別，生覺使變故。
B09n0043_p0547b24║如有續差別，由聞猛虎性，及見流血等，便發昏迷等。
B09n0043_p0547b25║故定由何性。作用，隨轉心，彼無則不生，故是依於心。
B09n0043_p0547b26║慧及貪等，彼身非是汝之親因，以不待彼身之增減，由意覺之作用差別，慧等便能增
B09n0043_p0547b27║減故。此因決定，此隨覺增減之理，其燈光等諸依物為因者，則非有此事故。若謂由餐精
B09n0043_p0547b28║華使身健壯，現見亦能增長慧故，其本因不成者。曰：雖由餐精華使身健壯，由彼此慧亦
B09n0043_p0547b29║能增勝。然彼身非慧之親因，非身於根心無所饒益而慧能生故。若謂現見由身壯而生貪，
B09n0043_p0548a01║由衰弱而生瞋，故本因不成者。曰：有時由身盛衰等，增長意識眷屬之貪瞋等，然彼身非
B09n0043_p0548a02║貪等之親因，以是從根識眷屬之苦樂而生故。又彼根識眷屬之苦樂，亦非以彼身為親因，
B09n0043_p0548a03║彼復是從諸界調適不調適等身內觸義相近而生故。由上所說此理，亦說由合雜病等令退失
B09n0043_p0548a04║念等，亦非以身為親因，是由內觸義接近之差別所生根覺，使生彼變異故。譬如有人由心
B09n0043_p0548a05║續怯弱等差別，但聞說猛虎性之聲，及見流血等事，便使心意發生昏迷等。又後念心是依
B09n0043_p0548a06║前念心，以若無彼為親因，則此不生故。非依身為親因，以決定由前心任何性慣習作用而
B09n0043_p0548a07║隨轉故。
B09n0043_p0548a08║未二、破身心一體
B09n0043_p0548a09║如依止於心，聽聞等諸行，於心時明顯，如是無異故，
B09n0043_p0548a10║身應顯功德。
B09n0043_p0548a11║若謂雖已成立後念心依前念心，然於身為親因都無妨害，以身心是一體故。曰：如依
B09n0043_p0548a12║止於前心聽聞等諸行功德，能於心中有時明顯，如是依身，彼等功德亦應明顯。身心無異
B09n0043_p0548a13║故。然實不爾。故身非親因。
B09n0043_p0548a14║未三、明生死因
B09n0043_p0548a15║由具足我愛，非他有情引，欲得樂捨苦，受生鄙劣處。
B09n0043_p0548a16║於苦顛倒覺，愛縛為生因，若誰無彼因，彼即不復生。
B09n0043_p0548a17║若不見去來，根不明不見。如因目不明，不見輕微煙。
B09n0043_p0548a18║雖有身細故，或有無質碍，如水，如金汞，不見故非無。
B09n0043_p0548a19║問：若身非心之親因，何為生死因耶？曰：諸凡夫輩由具足我愛，非被他有情引誘，
B09n0043_p0548a20║自心欲得安樂，欲捨痛苦，故受生鄙劣處。以顛倒執苦為樂之覺，及以愛縛，是凡夫受生
B09n0043_p0548a21║生死之因故。若誰無彼邪愛之因，彼即不復生生死故。若謂無有餘生往來，以不見故。
B09n0043_p0548a22║曰：汝順世派不見中有，不能成立為無，以汝觀中有之眼目不明故。譬如因目不明不見輕
B09n0043_p0548a23║微之煙。若謂中有之身應有質礙，是有身故。曰：中有之身雖是有身，或有，是無質礙，
B09n0043_p0548a24║以是微細淨妙之有身故。譬如水於新陶器，如水銀於金。又順世派以汝不見中有故，非定
B09n0043_p0548a25║為無，汝雖不見彼，亦容有故。
B09n0043_p0548a26║巳二、觀身本性而破　分二：午一、觀一身為親因而破，二、觀多身為親因而破。初又分三：未
B09n0043_p0548a27║一、正破，二、斷諍，三、破依實之餘法。今初：
B09n0043_p0548a28║手等搖動時，一切應動故，相違之業用，於一不可故。
B09n0043_p0548a29║餘則應成異。一覆一切覆，或不覆應見。一染變應變，
B09n0043_p0548a30║或不變應知。故一聚非有。
B09n0043_p0548b01║若謂身是心之親因者，為是粗身無分一耶？抑是眾多支分？若是無分一者，士夫手等
B09n0043_p0548b02║搖動時，應一切支分皆動，以粗身是無分一故。此因決定。以動不動相違之業用，於無分
B09n0043_p0548b03║一身不可共處故。若餘者謂非一動一切動，則士夫之身應成異分，以一分動時餘分不動
B09n0043_p0548b04║故。又如士夫覆一面時，應一切支皆覆。或餘支不覆，面部亦應不覆可見。以粗身是無分
B09n0043_p0548b05║一故。又如士夫若一面部顏色染變，應一切支分皆被染變。或餘支分不變，面部亦應不
B09n0043_p0548b06║變。可知本色。以粗身是無分一故。士夫之身，非有無分唯一之聚，以具動與不動、覆與
B09n0043_p0548b07║不覆、變與不變等多種相違法故。
B09n0043_p0548b08║未二、斷諍
B09n0043_p0548b09║若多則如前，無別故微故，應不能了知。無差別不成，
B09n0043_p0548b10║有別是根境，故非是微塵。由此亦遣除，謂無能障等。
B09n0043_p0548b11║水銀與金雜，熱石如何見？根等別無能，如何而了知？
B09n0043_p0548b12║由具，此過同。若謂金與汞，由具能見者，所依無可見，
B09n0043_p0548b13║由何能了知，味色等具違？若許由假立，是則覺應異。
B09n0043_p0548b14║如何名長鬘？
B09n0043_p0548b15║若謂瓶色應是眾多塵性，以是外義，非粗無分故。若許爾者，即彼瓶色，應如前一一
B09n0043_p0548b16║微塵非根識所能了知，以與一一微塵無差別故，及是極微塵故。曰：彼瓶諸色，與一一微
B09n0043_p0548b17║塵全無差別，應不成立。以是能生根識有差別之塵故。又瓶諸色，應非微塵，是能引根識
B09n0043_p0548b18║定解之境故。由此上述道理，亦能遣除外謂瓶色應無能障等難。又水銀與金等合雜，或熱
B09n0043_p0548b19║石等，根識如何可見？應不能見，以無無分一體之有支物故。三緣和合，如何了知能生根
B09n0043_p0548b20║識？應不了知，以與根等別別無能時無差別故。諸因皆已許。若謂由和合而生具（或譯成
B09n0043_p0548b21║就），由具而生根識者，曰：應不能生具，此生具中過亦相同故。若謂金與水銀，由有具
B09n0043_p0548b22║故，根識能見者，曰：根識由何能了知微塵之具？應不能知，以所依微塵無可見故。如奶
B09n0043_p0548b23║茶飲料，具色味等應成相違，以是功德故。不應許爾，以與世說此飲品色好味美之言說相
B09n0043_p0548b24║違故。若謂味色立聲許由假立而轉者，曰：奶茶與乳二者有無實味，應於覺現其各異，以
B09n0043_p0548b25║奶茶與乳二者，有無實味各異故（此是說：乳味是實，奶茶味是假）。或解：若謂彼飲料
B09n0043_p0548b26║之色味是假立者，則應緣彼飲料中不共之色味等，生起能見各別無雜之異覺，而不起緣共
B09n0043_p0548b27║同和雜色味之覺。以說是於不共之支分色味，假立色好味美之和合色味故。又如百花穿成
B09n0043_p0548b28║之長鬘，如何可名長鬘？應不名長鬘，以離此花鬘外，無餘義之長鬘故。（以上皆就敵者
B09n0043_p0548b29║計要有「有支」，方許「支分」，計離「支分」外，別有「有支」而破。）
B09n0043_p0548b30║未三、破依實之餘法　分二：申一、以不可得破，二、斷諍。今初：
B09n0043_p0548b31║異具彼自體，及諸言說外，具數、業等體，於覺無所現。
B09n0043_p0549a01║異於具足數量瓶之自體及說瓶之聲，別無所謂具數與業等自體，以彼於不錯亂覺不顯
B09n0043_p0549a02║現故。
B09n0043_p0549a03║申二、斷諍　分二：酉一、無聲與分別不異轉之過失，二、無不可作第六聲之過失。今初：
B09n0043_p0549a04║聲智是緣於，隨異事而行，分別假立義，喻如功德等。
B09n0043_p0549a05║已滅及未生，若許此是假，由何因許彼？彼於一切事，
B09n0043_p0549a06║何不許彼因？若謂非皆假，異差別為主。由何？若無異，
B09n0043_p0549a07║異則應無義。非因有餘義，白等具數等，其聲非異門。
B09n0043_p0549a08║若彼亦餘義，德實應無別。雖非有餘義，由遮分為異。
B09n0043_p0549a09║如業非實聲。
B09n0043_p0549a10║若謂具數之瓶體及說瓶之聲，應離瓶之數等別有異體，以於覺前與彼數現為異故。
B09n0043_p0549a11║曰：其量度瓶與數等之聲與分別智，其所見境非有實事，彼是以隨異事行之分別所假立義
B09n0043_p0549a12║為所緣故。此即是說：聲與智雖見瓶與瓶之數各異，然彼非見實事，只緣分別假立義為
B09n0043_p0549a13║境，故不能證明瓶與瓶之數有異體也。喻如功德青等，雖無第二功德可依，然現見有一青
B09n0043_p0549a14║等名言。又如瓶已滅及未生等，雖無異體之功德，然現見有一二等名言。若謂過去已滅及
B09n0043_p0549a15║未來未生等，許此中數等是假名者。曰：由何因緣許於過去等、數等之聲是為假名？試
B09n0043_p0549a16║問：何不許彼於一切事數等之聲是假名轉之因緣耶？若謂非一切事皆是假名，以有異體為
B09n0043_p0549a17║能別法者，主要是實名故。曰：試問彼是實名由何決定？若謂若無異體則異聲無義，聲成
B09n0043_p0549a18║異門故。曰：所詮雖無異體，然聲不須成異門（異門即同一事之異名）。雖非因是餘義而
B09n0043_p0549a19║說異聲，然如白等、具彼數等之聲，非異門故（白等色是德，數等亦是德，應不能同於一
B09n0043_p0549a20║實）。若謂彼白等復有餘義德者，則德與實應無差別。雖無異實，而異聲轉亦不相違，雖
B09n0043_p0549a21║非有餘義，然由遮而分為異聲轉故，如說業非實之聲。
B09n0043_p0549a22║酉二、無不可作第六聲之過失
B09n0043_p0549a23║由諸說事聲，具足彼數等，如異而說者，是簡別餘法。
B09n0043_p0549a24║唯欲知彼許，餘皆無所引，有說指之具，如異法而說。
B09n0043_p0549a25║雖只說一義，為引一切故，而言指具足，許是說有法。
B09n0043_p0549a26║作如是言說。捨色等能別，遮非共果因，而作瓶聲轉。
B09n0043_p0549a27║故非言瓶聲，作一所依聲。此是言種類，與言聚差別。
B09n0043_p0549a28║彼總作為支，言瓶之色等，顯彼能差別。此於餘應說。
B09n0043_p0549a29║外曰：瓶與數應是異體，以第六聲說為異故。曰：諸說有事法之聲，如與具彼數相異
B09n0043_p0549a30║而說者，為顯彼數簡別瓶之餘法故。有時言「指之具」，似說指與具是相異之法，是唯欲
B09n0043_p0549b01║令知「指之具」彼許事，不引指上之餘一切別法故。有時言「指具足」之聲，共許是說有
B09n0043_p0549b02║法，雖只說指之一別法，然由能引指上一切別法，而令了知「指具足」故。彼二種聲雖同
B09n0043_p0549b03║說一義，然作說「法」與說「有法」之各異言說。是由捨不捨餘別法之門而了知一義故。
B09n0043_p0549b04║外曰：若瓶與色無異體者，應成同依（同依即二名同說一事），只可言「瓶色」，不可言
B09n0043_p0549b05║「瓶之色」者。曰：言「瓶」之聲，非顯離「支分」外有餘「有支」，以遮非瓶八微共果
B09n0043_p0549b06║能盛水之因，於彼八微聚說瓶之聲，是彼實名故。言「瓶之色」之聲，非詮瓶與瓶之色是
B09n0043_p0549b07║同一所依之聲，以言瓶之聲，捨其瓶之色香等能生緣自識之不共功能差別為所詮事故。以
B09n0043_p0549b08║是言瓶之聲，觀待瓶之色等，則是詮聚之聲；觀待金瓶等，則是詮類之聲。言瓶之聲不詮
B09n0043_p0549b09║色等八微，而詮金瓶等別法。此即言種類與言聚之差別。問：若瓶與色無異體者，則言瓶
B09n0043_p0549b10║之色應全無義。曰：以彼瓶總聚作為彼瓶之支分，言「瓶之色」者，是顯彼瓶能生眼識之
B09n0043_p0549b11║功能差別故。由此於餘亦應宣說。如何說者？如云「栴檀之香」之聲，是為顯栴檀之香，
B09n0043_p0549b12║有別於柏木之香故。
B09n0043_p0549b13║午二、觀多身為親因破　分二：未一、諸支聚為因非理，二、一一支為因非理。今初：
B09n0043_p0549b14║無餘是因者，離一支亦非。
B09n0043_p0549b15║若眾多支是意覺之因者，為無餘一切支是因？抑一一支是因？若如初者，則隨離一
B09n0043_p0549b16║支，意覺亦應不生，要須無餘一切支為因故。
B09n0043_p0549b17║未二、一一支是因非理　分三：申一、出過，二、破救，三、解同。今初：
B09n0043_p0549b18║各是功能性，應頓生眾多。
B09n0043_p0549b19║若如第二，一一支皆是因者，應眾多意覺同時頓生，以一一支皆是能生性故。
B09n0043_p0549b20║申二、破救
B09n0043_p0549b21║多性相同故，呼吸非能定。一亦應顯多。彼因常住故。
B09n0043_p0549b22║若非眾多因，非漸，無別故。即於一息頃，亦緣多義故，
B09n0043_p0549b23║非由彼決定。若一覺知多，彼即成頓知。無所相違故。
B09n0043_p0549b24║漸亦應不知，無有差別故。若計非自類，時息多剎那，
B09n0043_p0549b25║是如是心因，無具次第因，彼如何具次？前自類為因，
B09n0043_p0549b26║最初應不生，如是因非有。生息異境故，有亦定成多。
B09n0043_p0549b27║故覺應頓生。雖多，一時者，是一心之因，息動微弱等，
B09n0043_p0549b28║缺一應不生。倘隨有是因，識亦應有別。若此從彼異，
B09n0043_p0549b29║不異，非彼果。
B09n0043_p0549b30║若謂彼息能顯意覺唯一一生，故無過者。曰：諸出入息非能決定唯顯一一意覺，多性
B09n0043_p0550a01║相同故。若謂此因不成，是常一性者，曰：諸出入息，亦應同時頓顯眾多意覺，以彼因常
B09n0043_p0550a02║相近故。若謂非同時多意覺因者，曰：諸出入息，亦應非漸次生多意覺，既不頓生，前後
B09n0043_p0550a03║無差別故。又彼諸息應非決定唯生一一意覺，於一息頃亦緣眾多義故。若謂此因不定，以
B09n0043_p0550a04║一覺能知多義故。曰：是則彼意覺應頓知多義，以如是知無相違故。又彼意覺，應亦不能
B09n0043_p0550a05║漸知多義，以既不能頓知，前後無差別故。若計從身所生，非從自類前念生，有時次第之
B09n0043_p0550a06║息多剎那前後生起，是如是次第生起一一心之親因（即計前後諸息，次第各生一心）。故
B09n0043_p0550a07║眾多意覺不同時頓生。曰：彼等諸息如何能前後次第生？不應道理，以無能次第生之因
B09n0043_p0550a08║故。以從常住身為生因故。若謂此因不成，是從前念自同類因生者。曰：若爾，胎中最初
B09n0043_p0550a09║息應不得生，以於爾時彼因如是同類前念非有故。若言不成，則無前生應成相違。又初生
B09n0043_p0550a10║無間之出入息，縱有同類前念，亦應決定是多分，以遍眾多別異境故。若許爾者，眾多意
B09n0043_p0550a11║覺應頓時生，以彼親因身是常住，助緣眾多息之功能未退失故。若謂其因不定，息雖眾
B09n0043_p0550a12║多，同一時者亦是一心之因，非多心因。曰：若爾，息動微弱等時，如缺一強烈息轉，意
B09n0043_p0550a13║覺亦應不生，要彼一切完聚方是意覺之因故。倘謂此因不成，隨有強弱何息，皆是意覺之
B09n0043_p0550a14║因。曰：是則由息之力，意識亦應有明不明之差別，以隨有強弱何息，即是意覺之親因
B09n0043_p0550a15║故。此因決定，若此果法從彼增減異因，而不隨異者，此即非彼之親果故。
B09n0043_p0550a16║申三、解同
B09n0043_p0550a17║識功能定故，一唯是一因。由貪著餘義，識則無功能，
B09n0043_p0550a18║不緣他義故。若謂先從身，頓生起諸覺，後由自類定。
B09n0043_p0550a19║其身之功能，何故而遮止？
B09n0043_p0550a20║若謂多覺頓生之過，汝亦同犯。曰：此不相同。前一覺唯是後一覺之因，前一一識生
B09n0043_p0550a21║後一一識之功能決定故。如識由貪着餘色義，則無緣他聲義之功能，而不緣聲故。若謂先
B09n0043_p0550a22║從身頓生起諸覺，後由自同類生覺決定，故非多覺頓生。曰：身之功能後時何故遮止？應
B09n0043_p0550a23║不遮止，是常住故。
B09n0043_p0550a24║辰三、斷諍
B09n0043_p0550a25║身滅非依故，心應單獨住。若心續住因，不為彼因轉，
B09n0043_p0550a26║而作其支分。即此世五處，是生餘身因。為破彼支事。
B09n0043_p0550a27║及因，不可得，說非能決定。根等是有餘。前根於自類，
B09n0043_p0550a28║現見諸功能，見轉故餘餘，諸生亦成立。若彼從身生，
B09n0043_p0550a29║犯如前過失。若從心，餘身。亦應從此生。
B09n0043_p0550a30║若謂死時身遮滅，心應單獨安住，以心不間斷，而身非心之所依故。曰：若從欲界當
B09n0043_p0550b01║生無色界之士夫，死後心暫單獨安住，以彼心相續安住之因臨死之心，不為彼後身因獲得
B09n0043_p0550b02║隨轉故而為助緣之支分故。若從欲界當生欲界之士夫，死後心非單獨住，以彼臨死之心，
B09n0043_p0550b03║是後身之俱有緣故。問：若爾，何為後身之親因？曰：即此生之最後五處，是生餘身之親
B09n0043_p0550b04║因，以是於後身體性，主要能饒益者故。順世派為破臨死之身心，為彼後世身心之支分事
B09n0043_p0550b05║及因性，以後世身心之俱有緣及親因不可得故為因。論說彼非能決定，以立彼宗之遍相錯
B09n0043_p0550b06║亂故。又根等亦非成立彼臨死之根不結續後根之正因，以是成立彼宗之有餘因故。又亦能
B09n0043_p0550b07║成立從前念根引生後念餘餘諸根，以現見前念根後轉變成後念根故。如現在前念根現見有
B09n0043_p0550b08║饒益自類之功能故。若謂其因不成，是從身生彼諸根者。曰：諸根應犯如前頓生之過失，
B09n0043_p0550b09║以其親因之身是常，相近有故。若謂根從心生，則其後餘身亦應從此心生也。
B09n0043_p0550b10║卯三、結
B09n0043_p0550b11║非由離因故，諸最後心等，皆無相結續，故彼立有餘。
B09n0043_p0550b12║外說：一切最後心皆無後心結續，由離親因之身故。此說非理。以身非心之親因故。
B09n0043_p0550b13║如是臨終心之能立，非成立凡夫彼臨終心無後心相結續之正因，許是成立彼宗之有餘因
B09n0043_p0550b14║故。
B09n0043_p0550b15║癸二、釋修亦無無邊增長難　分二：子一、難。二、釋。今初：
B09n0043_p0550b16║由修雖增勝，如跳與水暖，非能越自性。
B09n0043_p0550b17║難曰：悲心雖由修習可以增勝，然不能超越以前自性，無邊增長，如跳躍及水暖。
B09n0043_p0550b18║子二、釋　分二：丑一、喻義不同，二、斷諍。今初：
B09n0043_p0550b19║若所作復須，觀待勤功力，或所依不堅，殊勝不增長，
B09n0043_p0550b20║非如是自性。益彼諸功能，於諸後殊勝，無辦功能故。
B09n0043_p0550b21║依非常住故。雖增非性故。若時所修作，不復待勤力，
B09n0043_p0550b22║餘力轉增勝。心中悲愍等，修生，自然轉。如火等於薪，
B09n0043_p0550b23║水銀與金等。故從彼等生，是性生功德。故能使功力，
B09n0043_p0550b24║後後轉增勝。是從前同類，種子增長者，悲等諸覺心，
B09n0043_p0550b25║修習於何住？
B09n0043_p0550b26║悲心非如是不無邊增長之自性。若彼修習所作復須觀待勤勇功力，或所依不堅牢性，
B09n0043_p0550b27║則其殊勝不能增長。然悲等之所依堅固，是由修習自然轉勝之功德故。跳躍雖亦增勝，然
B09n0043_p0550b28║非如是無邊增長之自性，以無饒益汝前殊勝之諸功能，而能成辦饒益後殊勝之功能故。又
B09n0043_p0550b29║水暖性雖亦增勝，然非如是無邊增長之自性，以其所依非常安住而乾竭故。又跳躍等亦應
B09n0043_p0551a01║無邊增長，若時修習所作不復待功力，其餘功力輾轉殊勝故。已許此因。此頌又可作自宗
B09n0043_p0551a02║解，謂悲愍等應能無邊增長，若時修習所作，不復待功力，其餘功力輾轉殊勝故。又由彼
B09n0043_p0551a03║等修習所生彼悲愍等，其後後修習功力輾轉增勝，是心性中所生功德故。以是心中由修習
B09n0043_p0551a04║生，復是自然而轉故。喻如火等於薪等自然而轉，又如水銀與金等和合熔化，不待第二熔
B09n0043_p0551a05║化故。悲等諸覺心若已修習，於何量住？應不住增長。何以故？以是從前同類種子增長者
B09n0043_p0551a06║之心中功德故。
B09n0043_p0551a07║丑二、斷諍
B09n0043_p0551a08║跳則非如是，從跳生於跳，彼因「力、勤勇」功能決定故。
B09n0043_p0551a09║跳是決定性。初跳非如後，彼身違逆故。功漸除違逆，
B09n0043_p0551a10║安住自力性。悲從自種生，若自種為因，無逆品損害，
B09n0043_p0551a11║心成彼體性。如是前前修，心法悲愍性，及離貪覺等，
B09n0043_p0551a12║是餘顯根本。由修彼悲性，如離貪、貪、厭。
B09n0043_p0551a13║外曰：若悲愍等由修習力無邊增長者，跳躍亦應能無邊跳。曰：跳躍非如悲等，唯從
B09n0043_p0551a14║前念同類，生於後念無邊跳躍，以跳躍量是決定性故。跳躍之因是體力與勤勇等功能，量
B09n0043_p0551a15║決定故。問：若爾，則從最初應如後時能跳。曰：彼練習跳躍之人，非從最初便能如後時
B09n0043_p0551a16║所跳，以有痰濕等病，與身輕利相違逆故。又習跳者，縱以功用漸除違逆，然亦不能無邊
B09n0043_p0551a17║跳躍，以安住自因體力決定量故。問：一切有情應皆有大悲心，以悲心從前念同類生，時
B09n0043_p0551a18║無始故。曰：悲心以自種子為因者，若無逆品損害，則於心中自然而轉成彼體性。以是從
B09n0043_p0551a19║自種子所生之心功德故。若悲心後，發生瞋恚等逆品違害其種子，則不能相續增長，故非
B09n0043_p0551a20║一切有情皆能成就大悲心也。諸佛世尊由修習力成悲體性。謂由前前修習之心法，悲愍、
B09n0043_p0551a21║離貪之覺等為同類餘心顯現之根本故，喻如阿羅漢離貪之覺，有貪者之貪欲，瑜伽師之厭
B09n0043_p0551a22║離等心，皆自然而生起。
B09n0043_p0551a23║略結上義，謂分別意識為有因無因？無因如後文破。若有因，其因為常為無常？常不
B09n0043_p0551a24║應理。常有遍常與不遍常。遍常不應理，如破自在為因，包括計時、方為因等。破不遍常
B09n0043_p0551a25║法為因，如上述：非從無次第生有次第等所說。若計從無常因生者，則觀意識自體為常無
B09n0043_p0551a26║常？若計常者，如下文破常我時廣說。若自性無常從無常因生者，則觀身心為一體為異
B09n0043_p0551a27║體？一體不應理，如是身亦應生功德等文廣說。若異體者，為從物生為從心生？若從物生
B09n0043_p0551a28║者，身僅為意識之俱有緣，是已極成，非是所破。若計身為意識之殊勝因者，為作親因
B09n0043_p0551a29║緣，為作殊勝增上緣？初不應理，觀為前後，為同時因？初不應理，身住心亦應住等廣
B09n0043_p0551a30║說。同時因不應理，身無盛衰等文廣說。若計為殊勝增上緣者，應如眼根饒益眼識之理而
B09n0043_p0551a31║破。又觀作殊勝所依之身，為有根身？為一切根之和合？為是無分一體之粗身？為是眾多
B09n0043_p0551b01║細分？前二不應理，彼如覺緣故等文廣說。計無分粗身不應理，手等搖動時等文廣說。計
B09n0043_p0551b02║眾多微塵身為意識殊勝所依，不應道理，無餘是因者等文廣說。若計意識從前念心生者，
B09n0043_p0551b03║為從自心前念生，抑從他身如父母之前念心生？若從他身前念心為因者，為作自意識之親
B09n0043_p0551b04║因緣，為作殊勝俱有緣？是則父母聰明多聞等，子女亦應如是。或父母愚暗無知，子女亦
B09n0043_p0551b05║應爾。在講親因使果隨轉時廣說。若從自心前念生者，則善成立自宗──有前後世。總主
B09n0043_p0551b06║量曰：初生無間之意識，必有前念心意為先，是心法故。如現見從現前貪生瞋恚等。凡夫
B09n0043_p0551b07║臨終意識必有後心結續，是有貪心故，如現見從貪心生瞋恚等。
B09n0043_p0551b08║
B09n0043_p0551b09║
B09n0043_p0551b10║
B09n0043_p0551b11║
B09n0043_p0551b12║
B09n0043_p0551b13║
B09n0043_p0551b14║釋量論略解　卷第三（終）
B09n0043_p0551b15║