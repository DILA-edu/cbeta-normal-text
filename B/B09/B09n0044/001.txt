B09n0044_p0621b01║
B09n0044_p0621b02║
B09n0044_p0621b03║
B09n0044_p0621b04║
B09n0044_p0621b05║
B09n0044_p0621b06║
B09n0044_p0621b07║
B09n0044_p0621b08║
B09n0044_p0621b09║
B09n0044_p0621b10║
B09n0044_p0621b11║
B09n0044_p0621b12║
B09n0044_p0621b13║
B09n0044_p0621b14║
B09n0044_p0621b15║
B09n0044_p0621b16║入中論善顯密意疏（卷一）
B09n0044_p0621b17║
B09n0044_p0621b18║宗喀巴大師造翻經沙門釋法尊謹譯
B09n0044_p0621b19║敬禮皈依恩師妙音與聖者父子足
B09n0044_p0621b20║釋第一勝義菩提心之一
B09n0044_p0621b21║一切深廣善說藏普為世間不請友啟示三地善道眼
B09n0044_p0621b22║牟尼法王常照護遍於無央佛會中演唱最勝甚深處
B09n0044_p0621b23║作獅子吼無能等妙音恩師恆加持三世諸佛心中心
B09n0044_p0621b24║緣起中道離二邊佛記龍猛如理釋至心敬禮哀攝受
B09n0044_p0621b25║由前教授登高位以自所見示眾生演說善道得自在
B09n0044_p0621b26║敬禮吉祥聖天足奉行至尊妙音教開顯龍猛究竟意
B09n0044_p0621b27║證得悉地持明位頭面敬禮佛護足微細難測大仙道
B09n0044_p0621b28║龍猛不共諸關要圓滿開顯月稱師及靜天足我敬禮
B09n0044_p0621b29║龍猛提婆所成宗三派大車廣解釋我以無垢淨慧眼
B09n0044_p0621b30║不共要義皆善見此間欲宣彼宗者我為除其惡說垢
B09n0044_p0622a01║因眾請故以淨語當即廣釋入中論
B09n0044_p0622a02║今依月稱論師入中論釋解說無倒決擇深廣二義大入中論（分四）
B09n0044_p0622a03║甲一　一釋題義。甲二　釋禮敬。甲三　釋論義。甲四　釋末義。今初
B09n0044_p0622a04║『摩陀耶摩迦阿波達囉拏摩』
B09n0044_p0622a05║此論於印度四種語中，雅語為「摩陀耶摩迦阿波達囉拏摩」，藏語「名入中」，
B09n0044_p0622a06║其所入之中是中觀論，如云「為入中論故」。又釋論於引根本慧時，每曰「中觀
B09n0044_p0622a07║云云」，故知是根本慧論也。雖般若燈論，依「摩陀耶摩迦」字根，謂中觀論與
B09n0044_p0622a08║中觀宗皆名中觀。然此言「中觀」，當知唯是（龍樹）中觀論，勿作餘中觀論及
B09n0044_p0622a09║中觀義解。
B09n0044_p0622a10║由此論入根本慧者，有謂彼論未廣說世俗勝義自性，此論廣說，故能入彼。然決
B09n0044_p0622a11║擇真寔義之正理異門，根本慧中較入中論尤廣，故彼說未善。自宗謂由甚深廣大
B09n0044_p0622a12║二門能入根本慧論，初如自釋云：「智者當知此宗是不共法。」又云：「不通達
B09n0044_p0622a13║真寔義故謗此深法，今欲無倒顯示論真義故，造此入論，入中觀論。」此說為顯
B09n0044_p0622a14║自宗所決擇之中觀義，不共餘中觀師，及顯中論不可順唯識釋，故造入中論。顯
B09n0044_p0622a15║句論說：「依緣假立之理，如入中論應知。」又根本慧論與顯句論，皆未廣破唯
B09n0044_p0622a16║識宗，惟此中廣破。故依此論二種所為，乃能善解根本慧論之義，是為此論入中
B09n0044_p0622a17║觀之第一理門。二由廣大門入中觀者。聖者宗，不以有無通達甚深真實義慧而判
B09n0044_p0622a18║大小乘。但根本慧論除甚深品外，未別說有廣大大乘法。此論說彼以無邊理門，
B09n0044_p0622a19║廣說法無我義，故於大小兩乘中，唯為大乘所化而造。如自釋云：「又為光顯法
B09n0044_p0622a20║無我故，宣說大乘亦應正理，欲廣說故，聲聞乘中，則唯略說。」此說最顯，後
B09n0044_p0622a21║當廣釋。是故若於彼論所說道中，別以聖者所說大乘廣大道而滿足之，極為善哉。
B09n0044_p0622a22║為滿足彼故，宣說異生地三法，聖位有學十地及果地。又於五地六地次第，宣
B09n0044_p0622a23║說依止靜慮自性修正奢摩他，以觀察二無我真寔義之妙慧，修毘鉢舍那。故於思
B09n0044_p0622a24║惟根本慧論義時，若不憶及此論所說諸法，而思惟甚深廣大和合之道次者，則知
B09n0044_p0622a25║彼人失於造入中論之二種所為。故依此論由廣大門入根本慧論之道，即是入中觀
B09n0044_p0622a26║之第二理門。
B09n0044_p0622a27║甲二　釋禮敬
B09n0044_p0622a28║『頂禮曼殊室利童子』
B09n0044_p0622a29║頂禮妙吉祥者，是法先王之遺制，以此論為勝義阿毘達磨，宣說慧學為主故。
B09n0044_p0622a30║
B09n0044_p0622b01║甲三　釋論義分四，乙一　造論方便先伸禮供，乙二　正出所造論體，乙三
B09n0044_p0622b02║　如何造論之法，乙四　迴向造論善根。初又分二，丙一　總讚大悲，丙二
B09n0044_p0622b03║　別禮大悲。今初
B09n0044_p0622b04║為令悟入中觀論故，月稱論師造入中論。非但不得以餘論所禮聲聞獨覺為禮供之
B09n0044_p0622b05║境，即較之諸佛菩薩，亦應先讚諸佛最初勝因，救護生死牢獄所繫一切無依有情
B09n0044_p0622b06║為相。因立果名號稱佛母之大悲心。為顯此故，頌曰：
B09n0044_p0622b07║『聲聞中佛能王生諸佛復從菩薩生大悲心與無二慧
B09n0044_p0622b08║菩提心是佛子因悲性於佛廣大果初猶種子長如水
B09n0044_p0622b09║常是受用若成熟故我先讚大悲心』
B09n0044_p0622b10║此中有二，丁一　明大悲心是菩薩之正因，丁二　明彼亦是菩薩餘二因根之
B09n0044_p0622b11║本，初又分三，戊一　明二乘從佛生，戊二　明諸佛從菩薩生，戊三　明菩
B09n0044_p0622b12║薩之三種正因。今初
B09n0044_p0622b13║從他聞正教授，修行證得聲聞菩提果，能以此義令他聞，故名聲聞。令他聞者，
B09n0044_p0622b14║如經說「所作已辦，不受後有」。無色界聲聞雖無此義，然不為過。以有彼名者
B09n0044_p0622b15║不必定有彼義，如陸生蓮華亦得有水生之名也。又聲聞之梵語「薩囉波迦」，亦
B09n0044_p0622b16║訓「聞說」。從諸佛德聞成佛妙果之道，為大乘種姓求彼道者說故，名曰聲聞。
B09n0044_p0622b17║如法華經云：「我等今者成聲聞，聞佛演說勝菩提，復為他說菩提聲，是故我等
B09n0044_p0622b18║同聲聞。」此二義雖菩薩與聲聞相同，然「聞說」之義正屬聲聞。有說第三句中
B09n0044_p0622b19║無勝字，故前句是大乘菩提，後是聲聞菩提。但疏意不然，前是大乘菩提，次是
B09n0044_p0622b20║往菩提之道。若謂何者？菩薩雖亦從佛聽聞佛道，為所化宣說。然經說聲聞，意
B09n0044_p0622b21║取但說彼道，而自身全不修者。
B09n0044_p0622b22║中佛之佛。釋說：「佛之真實於三類補特伽羅處轉。」有謂此說「達朵佛陀之聲
B09n0044_p0622b23║於三類補特伽羅處轉」，此說甚善。如云：「達朵為真實。佛陀為覺悟。」以取
B09n0044_p0622b24║覺悟真實為佛陀時，則三類補特伽羅皆有其義。「覺悟真寔之聲，亦詮辟支佛」，
B09n0044_p0622b25║但今誤譯為佛。佛陀之聲，雖可通譯為佛，但於此處則失當。以佛陀聲亦詮
B09n0044_p0622b26║「華開」及「夢覺」，非必須譯為佛也。
B09n0044_p0622b27║中者謂諸獨覺輩，由百劫中修集福智勝進，故勝出聲聞。然無福智二資糧，一切
B09n0044_p0622b28║時徧一切有情之大悲及一切相智等，劣於正覺，故名曰中。有謂此智慧勝聲聞之
B09n0044_p0622b29║義，如云「離所取分別」，彼說非理。此宗說聲聞獨覺亦能通達一切諸法無自性
B09n0044_p0622b30║故，即彼說者，亦許彼義故。故知釋論說智勝進為勝出。言勝進者謂所修道漸進
B09n0044_p0623a01║漸妙。此復於百劫中勤修福智，非若聲聞不耐久修，雖諸福智皆可名為資糧。然
B09n0044_p0623a02║資糧之正義，乃無倒修行無上菩提之方便，能攝受自果者。如顯義論說：「大悲
B09n0044_p0623a03║心等正行，以能攝取大菩提故，乃名資糧。」故具此義之福智乃資糧正義。不具
B09n0044_p0623a04║此義者，乃通常資糧。且就資糧之梵語「三跋羅」之義訓而譯。由福智之行勝出
B09n0044_p0623a05║聲聞。故於欲界最後生時，不依他教，能自發阿羅漢智。後以唯為自利而得覺悟
B09n0044_p0623a06║成阿羅漢，故名獨覺亦曰自覺。
B09n0044_p0623a07║「能王」者，二乘阿羅漢雖亦可名能，然非能王，唯諸佛乃稱能王。以得勝出聲
B09n0044_p0623a08║聞獨覺菩薩之無上法王，彼三人亦依佛語而得法故。聲聞獨覺從佛生者，謂由佛
B09n0044_p0623a09║力之所植生。以諸佛出世，必無倒宣說甚深緣起。二乘種姓於此聽聞思惟，精勤
B09n0044_p0623a10║修行，即能隨其信樂滿足聲聞獨覺所希願果。故說彼二由佛植生。若作是念：聲
B09n0044_p0623a11║聞種姓雖有眾多從佛聞法即於現生而證菩提，然獨覺種姓必不於現生趣證，說彼
B09n0044_p0623a12║等於佛所說義聞思修行，乃圓滿自果。似不應理。無失，設有一類獨覺種姓，聞
B09n0044_p0623a13║佛所說甚深緣起，已善通達真實義諦，雖不即於現生證獨覺涅槃，然彼獨覺行者，
B09n0044_p0623a14║由修佛所說緣起力故，於他生中定得涅槃，如造定業雖不於造業生中即受其報。
B09n0044_p0623a15║然於他世則定受也。前說亦爾，由於佛所說法，聞思修行能滿所願，亦非依現
B09n0044_p0623a16║生說也。此如四百論云：「設已知真實，現未得涅槃，他生決定得，猶如已造業。」
B09n0044_p0623a17║中論亦云：「若佛不出世，聲聞已滅盡，諸辟支佛智，無依而自生。」
B09n0044_p0623a18║釋論「設有一類」等義。有謂此答「若說緣起而非即得聲聞等果，應說緣起不能
B09n0044_p0623a19║滿足聲聞等希願」之難。有謂此答「修緣起無生義，應無間能生彼果。然無此事，
B09n0044_p0623a20║故後亦應不生彼果」之疑。彼二家俱未了達文義，以於諸佛植生獨覺最疑難處，
B09n0044_p0623a21║理應別為斷疑者，皆未能斷故。
B09n0044_p0623a22║戊二　明諸佛從菩薩生
B09n0044_p0623a23║若聲聞獨覺從諸佛生，諸佛復從誰生？曰諸佛世尊從菩薩生。若作是念：豈非菩
B09n0044_p0623a24║薩從佛教而生名佛子乎。是佛子，而又說諸佛從菩薩生，云何應理？如說彼子之
B09n0044_p0623a25║父從彼子生。答：雖諸菩薩是佛子，然有二緣，菩薩亦得為諸佛之因。初依分位
B09n0044_p0623a26║差別說。如釋說：「以如來是菩薩之果故。」此謂一切證佛位者，皆先由學地菩
B09n0044_p0623a27║薩位來。約佛果之同類因，故說菩薩是諸佛因。次依勸令發心者說，如契經說：
B09n0044_p0623a28║文殊室利菩薩，勸吾等大師，及餘諸佛最初發心。此約菩薩，與餘菩薩所成之佛，
B09n0044_p0623a29║作俱有因，成立諸佛從菩薩生。
B09n0044_p0623a30║有難：「敵者與諸菩薩是佛子故，應說菩薩從諸佛生，不應作相違說。諸菩薩是
B09n0044_p0623b01║佛子，自既許之，則應解說彼與諸佛從菩薩生互不相違之理。今置彼不說，而別
B09n0044_p0623b02║成立諸佛從菩薩生，云何應理？以縱能成此事，而前疑猶在，不能斷故。」此無
B09n0044_p0623b03║失，釋論於解說佛從菩薩生之第一緣時，謂學位菩薩由修道而得佛果。是則彼菩
B09n0044_p0623b04║薩非即彼菩薩所得佛果之子，蓋亦可知。豈說是彼佛子。又如從吾等大師所生之
B09n0044_p0623b05║菩薩，是此佛之子，非謂此佛亦從彼菩薩生。敵者未能辨此理而起疑。釋論已為
B09n0044_p0623b06║解答。則有智者，於此疑難已渙然冰釋矣。然猶有多人妄於此義，而作無關之攻
B09n0044_p0623b07║難，何哉！由菩薩是成佛之要因，故諸佛讚嘆菩薩。讚義有四：一菩薩為諸佛之
B09n0044_p0623b08║圓滿主因，故極應尊重。二說因位菩薩是應供養，則果位諸佛之應供養，自可知
B09n0044_p0623b09║故。三如藥樹能與無量樂果，則於彼樹初生之嫩芽，應尤為愛護，如是可知諸佛
B09n0044_p0623b10║樹王能滿一切眾生所願，則於如佛嫩芽之初業菩薩，亦應勵力而愛護之。四契經
B09n0044_p0623b11║稱讚菩薩，為令會中三乘有情決定趣入大乘道。如寶積經云：「迦葉！如初月為
B09n0044_p0623b12║人禮敬，過於滿月。如是若有信我語者，應禮敬菩薩過於如來。何以故？從諸菩
B09n0044_p0623b13║薩生如來故。」此是以教成立諸佛從菩薩生。前二因緣是以理成。由是當知餘論
B09n0044_p0623b14║所禮之聲聞獨覺諸佛菩薩，今此論中未禮供者，為欲禮供彼等之根本因。聲聞等
B09n0044_p0623b15║二句顯示彼四為次第因果者，為抉出彼等之究竟根本因也。菩薩雖亦從佛教而生，
B09n0044_p0623b16║然不於說「能王生」時，如二乘釋者。以說彼二從「能王生」，為顯彼二究竟
B09n0044_p0623b17║根本亦是大悲。菩薩根本是大悲心，論後當別說故。
B09n0044_p0623b18║戊三　明菩薩之三種正因
B09n0044_p0623b19║若聲聞獨覺從諸佛生，諸佛復從菩薩生者。是諸菩薩之因復云何？謂大悲心，與
B09n0044_p0623b20║通達遠離有事無事等二邊之慧，及菩提心，此三即是諸菩薩佛子之正因。菩提心
B09n0044_p0623b21║者，釋論引經云：「如自所違法性，願諸有情皆能了達，此所發心，名菩提心。」
B09n0044_p0623b22║此僅緣菩提心所為之一分。釋論又云：「應發如此心，願我拔濟一功世間皆令
B09n0044_p0623b23║出苦，決定成佛。」此未緣所得菩提，亦僅是相之一分。當如釋論於說依大悲心
B09n0044_p0623b24║生菩提心處所說：「正法甘露妙味之因，永離一切顛倒分別為相，一切眾生親友
B09n0044_p0623b25║體性，正欲求得如是佛果。」此文顯說緣所得之菩提。故應許為利一切有情，欲
B09n0044_p0623b26║得無上正等菩提，乃為圓滿發心之相。本論疏亦作此說，現觀莊嚴論所說亦同。
B09n0044_p0623b27║安立此三為菩薩正因，是寶鬘論意。彼云：「若自與世間，欲得大菩提，本謂菩
B09n0044_p0623b28║提心，堅固如山王，大悲徧十方，不依二邊智。」此但說為菩提之根本，未直說
B09n0044_p0623b29║為菩薩之根本。然根本即最初義，以彼以三種正因為最初，故知即是菩薩之正因。
B09n0044_p0623b30║又說三法為菩薩因者，在觀察聲聞獨覺既從佛生，諸佛從菩薩生，則菩薩復從
B09n0044_p0624a01║何生，故知非是能建立因，乃明菩薩之能生也。
B09n0044_p0624a02║如是立此三法為菩薩因，其最初得名菩薩者，是否指最初入道者而言。是則不應
B09n0044_p0624a03║安立大乘發心為彼之因，以初發彼心者，即立彼為菩薩數故。亦不應安立不依二
B09n0044_p0624a04║邊智為彼之因，以諸菩薩要先發世俗菩提心，而後乃學菩薩六度行。要學般若波
B09n0044_p0624a05║羅蜜時，乃學不依二邊之智故。若謂否，則與所說如初月及如藥樹嫩芽之菩薩皆
B09n0044_p0624a06║成相違。答：不許後說。雖許初說，然無前二過。以菩薩前導之發菩提心，意在
B09n0044_p0624a07║修學發心，非謂修成之真寔發心。此如嘗蔗皮及皮內之汁味。若但發宏誓，為利
B09n0044_p0624a08║一切有情故，願當成佛。此乃隨言作解，如嘗蔗皮之味。雖此亦名為發心，然非
B09n0044_p0624a09║真發心。若依修菩提心之教授而修，發生超越常情之勝證，如嘗蔗漿之真味，即
B09n0044_p0624a10║真發心。勸發增上意樂會，即依此義密意說云：「愛樂言說如蔗皮，思惟寔義若
B09n0044_p0624a11║真味。」利根菩薩種姓，先求真寔正見，次乃發心，故亦無後過。所言無二慧，
B09n0044_p0624a12║非無能取所取二，乃釋論所說之離二邊慧，此亦不妨於菩薩之前有之。有謂此是
B09n0044_p0624a13║勝義菩提心，極為不可。以所言無二慧，是初入道菩薩之因慧也。
B09n0044_p0624a14║丁三　明彼亦是菩薩餘二因之根本
B09n0044_p0624a15║三因中以大悲為主。由大悲心亦是菩提心與無二智之根本。為顯此故，說「悲性」
B09n0044_p0624a16║等一頌。大悲心於豐盛廣大之佛果，為初生要因，如種子。中間令增長，如水
B09n0044_p0624a17║潤。後為眾生常時受用之處，如果成熟。故我月稱，於聲聞獨覺諸佛菩薩及餘二
B09n0044_p0624a18║因之先，或造論之首，先讚大悲心。此非入後文方讚，即此所說於生佛果初中後
B09n0044_p0624a19║等即是讚嘆也。性者，顯佛果三位中之心要，唯一大悲。不如外穀初中後三位之
B09n0044_p0624a20║要因別有三事。為最初宗要如種子者，謂具大悲心者，見有情受諸苦惱，為欲救
B09n0044_p0624a21║一切苦有情故，便緣所為事而發心曰：「我當度此一切有情出生死苦，令成佛道。」
B09n0044_p0624a22║又見要自成佛道，乃能滿彼願，故復緣菩提而發心言：「我為利益諸有情故，
B09n0044_p0624a23║願當證得無上菩提。」又見不修無二慧所攝施等諸行，則彼誓願終不能成辦，
B09n0044_p0624a24║乃進修智慧等行，是故大悲心為一切佛法種子。寶鬘論依此義云：「若大乘經說
B09n0044_p0624a25║大悲為前導，諸行無垢智，有智誰謗彼。」此說大悲為前導，菩提心所引諸行，
B09n0044_p0624a26║與離二邊無垢淨智，此三行攝一切大乘義盡。
B09n0044_p0624a27║為中間要因如水潤者，謂大悲種子發生菩提心芽已，若不時以大悲水灌溉之，則
B09n0044_p0624a28║不能修習二種廣大成佛資糧，定當現證聲聞獨覺涅槃。若以悲水時加灌溉，則必
B09n0044_p0624a29║不爾。
B09n0044_p0624a30║為末後重要如成熟者，謂成佛已，設離大悲心，則必不能盡未來際為諸有情作受
B09n0044_p0624b01║用因。亦不能令聲聞獨覺菩薩聖眾展轉增上。若於果位有大悲相續者，則一切皆
B09n0044_p0624b02║成。
B09n0044_p0624b03║如是解釋悲性等四句之義。應知即是顯示，樂大乘者應先令心隨大悲轉。次依大
B09n0044_p0624b04║悲，至誠引發眾相圓滿大菩提心，既發心已則學菩薩諸行，尤應徹了甚深正見。
B09n0044_p0624b05║丙二　別禮大悲分二，丁一　敬禮緣有情之大悲，丁二　敬禮緣法與無緣之
B09n0044_p0624b06║大悲。今初頌曰：
B09n0044_p0624b07║『最初說我而執我，次言我所則著法，如水車轉無自在，緣生興悲我敬禮。』
B09n0044_p0624b08║
B09n0044_p0624b09║由我執薩迦耶見故，引生我所執薩迦耶見。故有情類於生我所執薩迦耶見之前，
B09n0044_p0624b10║先起我執薩迦耶見，於無自性之我妄謂有性，乃於所說之我執為寔有。次由我所
B09n0044_p0624b11║執薩迦耶見，離於我執所緣境，緣餘眼色等法，謂是我所有。乃於我所着為實有。
B09n0044_p0624b12║由是流轉生死，如水車之旋轉不已，不得自在。緣此眾生而興大悲者，我今敬
B09n0044_p0624b13║禮。此即敬禮緣有情之大悲。
B09n0044_p0624b14║諸眾生類如水車者，諸有情與水車輪，是能同所同之總體。其相同之理，釋論別
B09n0044_p0624b15║說若喻若法各有六義，今且合說之。一此有情世間，為惑業繩索所繫。二由識推
B09n0044_p0624b16║動之，如旋轉水車之人。三於上自有頂下至無間，深邃生死大井中無間旋轉。四
B09n0044_p0624b17║墮惡趣時不待功力任運而墜，升善趣時要極大勤勇方得上升。五雖有無明愛取煩
B09n0044_p0624b18║惱雜染，及行有業雜染，餘七支生雜染，然前後次第則無一定。六恆為苦苦壞苦
B09n0044_p0624b19║行苦之所逼惱，故諸眾生迄未有出輪轉之時。
B09n0044_p0624b20║此六門法喻合說，非僅令了知有情流轉之理而已。前雖說樂大乘者應先發大悲，
B09n0044_p0624b21║然未說如何修習，悲心乃發。今說有情無有自在，流轉生死。即顯由此修習乃能
B09n0044_p0624b22║引發大悲心。此復應思由誰令其流轉，謂最不寂靜未善調伏之心。於何處流轉，
B09n0044_p0624b23║於上自有頂下至無間，流轉不息。何因如是流轉，由惑業增上力故。謂由非福業
B09n0044_p0624b24║及煩惱力則墮惡趣，由諸福業不動業及煩惱力則升善趣。墮惡趣者，不待功力而
B09n0044_p0624b25║任運自墮，升善趣者，非極大勤勇修集彼因，難得上升。如阿笈摩說：「從善趣
B09n0044_p0624b26║惡趣死，墮惡趣者如大地土，從二趣死而生善趣者如爪上塵。」又於某一緣起中
B09n0044_p0624b27║三種煩惱隨一生時，其他緣起之餘二雜染亦相續不斷。又時時為三苦之所逼惱，
B09n0044_p0624b28║如水浪之滾滾而來。此復應知初發業者，若未思自我流轉生死而令心厭離。則於
B09n0044_p0624b29║思惟他有情時，不忍其受苦之心，必不能生。故當如四百論釋所說，先於自身思
B09n0044_p0624b30║惟已，次緣他有情而修。修他有情於生死中受苦，為即此能引生大悲心耶？抑須
B09n0044_p0625a01║餘法助成之？曰：現見見怨家受苦者，非但無不忍心，且心生欣幸。見非親非怨
B09n0044_p0625a02║者受苦，則多捨而不問。是於彼無悅意相之所致也。若見親屬受苦，則心多不忍，
B09n0044_p0625a03║其悅意愈重，不忍受苦之心亦轉增。故欲引生大悲心者，於餘有情務須心生最
B09n0044_p0625a04║可愛樂悅意之相。此悅意相由何方便得引生？諸大論師略有二規，一，如月稱四
B09n0044_p0625a05║百論釋說：「思惟一切有情從無始來，皆是父母等眷屬，為度彼等故，能入生死。」
B09n0044_p0625a06║大德月及蓮華戒論師亦如是說。二，靜天論師之規，如餘廣說應知。
B09n0044_p0625a07║若能於有情思惟最可悅意，及於生死受苦之理，而修大悲心，則月稱論師作此不
B09n0044_p0625a08║共禮敬方為有義。若不能者，雖自矜聰智，直與鸚鵡誦經等耳。此為緣有情大悲
B09n0044_p0625a09║心之理，至下當釋。
B09n0044_p0625a10║丁二　敬禮緣法與無緣之大悲
B09n0044_p0625a11║緣法與無緣之大悲，亦由所緣而顯。頌曰：
B09n0044_p0625a12║『眾生猶如動水月，見其搖動與性空。』
B09n0044_p0625a13║由見眾生如水中月影，為風所動，剎那動滅。緣彼而起大悲心者，我今敬禮，此
B09n0044_p0625a14║即敬禮緣法之大悲。由見眾生如水中月影，似有自性而性寔空。緣彼而起大悲心
B09n0044_p0625a15║者，我今敬禮。此即敬禮無緣大悲。釋論略「緣生」，而僅引上句「興悲我敬禮」
B09n0044_p0625a16║者，意謂後二所緣中，已說有「眾生」矣。
B09n0044_p0625a17║此謂如澄淨水，微風所吹故，波浪遍於水面。水中月影與彼所依之水，同時起滅，
B09n0044_p0625a18║如有彼月自體顯現可得。然諸智者，則見彼月剎那無常，及所現月自性本空。
B09n0044_p0625a19║如是菩薩隨大悲心者，見諸有情，墮薩迦耶見大海。無明大水流注其中令極增廣。
B09n0044_p0625a20║非理作意邪分別風鼓動不息。往世所造黑白眾業，如空中月。今世有情如彼月
B09n0044_p0625a21║影。剎那生滅為諸行苦之所逼迫，而自性本空，緣此便有大悲心生。此亦由思有
B09n0044_p0625a22║情悅意，及流轉生死，而後能生。已如前說。此中薩迦耶見即是無明，而復別說
B09n0044_p0625a23║無明者。意取能引薩迦耶見之法我執無明。
B09n0044_p0625a24║釋論，不以行相，而以所緣境分別三種大悲。則知彼三，皆以欲令有情離苦為行
B09n0044_p0625a25║相。雖亦同緣有情為境，而所緣不同。初大悲時，說「緣生興悲」，後二悲時亦
B09n0044_p0625a26║說「眾生猶如」，此即顯示同緣有情。若爾何別？應知緣法大悲，非但緣總有情，
B09n0044_p0625a27║乃緣剎那起滅之有情，即緣剎那無常所差別之有情也。若能解有情剎那起滅，
B09n0044_p0625a28║則必已遣除常一自在有情之想，故亦能解定無離蘊異體之有情。爾時便知有情唯
B09n0044_p0625a29║是五蘊和合假立。即緣蘊等法上假立之有情，故名緣法。此說無常有情僅是一例，
B09n0044_p0625a30║即緣無寔主宰之有情，亦是緣法所攝。實緣法上假立之有情，而但云「緣法」
B09n0044_p0625b01║者，是省略之稱也。無緣大悲亦非但緣總有情，乃緣自性本空之有情。所謂無緣
B09n0044_p0625b02║者，謂無執實相心所著之境也。實是緣非實有所差別之有情，而但云「無緣大悲」
B09n0044_p0625b03║者，亦是簡略之稱。藏人註疏，多謂「第二大悲緣剎那生滅，第三大悲緣無自
B09n0044_p0625b04║性」。蓋是未解悲心所緣行相之談。此二大悲亦以欲令有情離苦為行相，若以剎
B09n0044_p0625b05║那生滅與無自性為行相，則於一大悲中，應有不同之二行相矣。以是安立彼二義
B09n0044_p0625b06║所差別之有情為大悲之所緣。成就此二大悲心者，由先知有情是剎那生滅及無自
B09n0044_p0625b07║性，便能現起二差別相（剎那相與無自性相）。非大悲心直緣彼二也。
B09n0044_p0625b08║本論釋論皆說後二大悲緣上述差別相所別之有情。第一大悲則非緣彼所差別者，
B09n0044_p0625b09║但緣總相有情，依此說名緣有情大悲。以是應知或說第一大悲要緣常一自在之有
B09n0044_p0625b10║情者，所說非理，以未得無我見者之大悲，多有僅緣有情總相者。即得共同人無
B09n0044_p0625b11║我及真理見者之大悲，亦多有未緣差別相所別之有情。喻如能遣瓶上常執已達無
B09n0044_p0625b12║常者，非凡緣瓶心皆緣無常所別之瓶。即未達瓶無常者，亦非皆緣常相所差別之
B09n0044_p0625b13║瓶也。此三大悲隨緣某一所緣，皆以救拔一切有情出苦為相。故與二乘之悲心有
B09n0044_p0625b14║大差別。若已發起諸大悲心，便能引大菩提心，我為利益一切有情，願當成佛。
B09n0044_p0625b15║禮供文中所讚之大悲，雖以最初大悲為主。但菩薩身中餘大悲心，亦是所讚。故
B09n0044_p0625b16║此處釋論中說發大悲心之菩薩，亦不相違。
B09n0044_p0625b17║若爾，最初入道菩薩正因之大悲中，為有三種大悲否？曰不定。大乘種姓隨法行
B09n0044_p0625b18║者則有。彼先決擇勝義之正見，次乃緣有情發大悲心。依大悲故發菩提心學菩薩
B09n0044_p0625b19║行能仁禁戒。若大乘種姓隨信行者則無。彼不能先達真理，待發心已，方能求真
B09n0044_p0625b20║理正見及學菩薩行。如中觀莊嚴論云：「先求真理智，勝解勝義已，緣惡見世間，
B09n0044_p0625b21║遍發大悲心，精勤利眾生，增長菩提心，受能仁禁戒，悲慧所莊嚴。諸隨信行
B09n0044_p0625b22║者，發大菩提心，受能仁禁戒，次勤求真智。」
B09n0044_p0625b23║本論伸禮供已，雖未立誓願，然亦無失。如中觀論與六十正理論。亦有但立誓願
B09n0044_p0625b24║無禮供者，如觀友書。此入中論為造論而伸禮供，應亦兼含立誓之義。
B09n0044_p0625b25║使他趣入之因，謂所為繫屬等。本論所詮，即甚深廣大二義。其不共所為如前已
B09n0044_p0625b26║說。所為之心要，暫時者，謂由了解論義，如法修行，進趣四道。究竟者，謂證
B09n0044_p0625b27║果地。所為心要，依於所為，所為依於論，即是繫屬也。
B09n0044_p0625b28║乙二　正出所造論體分二，丙一　因地，丙二　果地。初又分三，丁一　總說此宗修
B09n0044_p0625b29║道之理，丁二　別釋異生地，丁三　廣明菩薩聖地。今初
B09n0044_p0625b30║若謂此論隨順龍猛決擇菩薩甚深廣大之道，未知龍猛宗於趣入佛地之道次第如何？
B09n0044_p0626a01║曰：應先以聞思力決擇龍猛菩薩等宗義。於修行之真實道獲大信解，不為諸餘
B09n0044_p0626a02║似道所引。若於諸大論師之論典專精研習，而於修道之理心無定解，則彼聞思未
B09n0044_p0626a03║見扼要。雖於大乘多施劬勞，終難得真寔之果。故於修道之次第，當勤求了知。
B09n0044_p0626a04║龍猛菩薩說道之一分者多，說道之全體謂依深廣二分者，現有三論。一寶鬘論
B09n0044_p0626a05║「本謂菩提心」，及「大悲為前導」等，前已引訖。論中又云：「菩薩諸功德，
B09n0044_p0626a06║今當略宣說，謂施戒忍進，靜慮慧悲等，施謂捨自利，尸羅則利他，忍辱離瞋恚，
B09n0044_p0626a07║精進長白法，靜慮專無染，慧決擇實義，悲於諸眾生，一味大悲慧。施富戒安
B09n0044_p0626a08║樂，忍悅進有威，禪靜慧解脫，悲修一切利。此七能盡攝，一切波羅密，得不思
B09n0044_p0626a09║議智，世間依怙尊。」此即說六度與勝利，及大悲之助伴，皆應修學。論中又
B09n0044_p0626a10║說，諸行以菩提心為前導，及由諸行進趣菩薩十地等。二法界讚：說皈依，次發
B09n0044_p0626a11║菩提心，修習十度增長界性，及十地等。此即道體之攝頌。三集經論：廣釋彼
B09n0044_p0626a12║（道體之攝頌）時，復說暇滿難得，聖教難信，發菩提心尤為難能。又謂普於一切
B09n0044_p0626a13║有情發大悲心甚不易。其能斷除毀傷菩薩，輕懱菩薩，諸魔事業，謗正法等障，
B09n0044_p0626a14║則為尤難。此論所說雖較前二論為明顯，然修道之次第猶難了知。
B09n0044_p0626a15║受持此宗之靜天論師，造集學入行二論。尤以集學論所說，顯而且廣。彼謂先思
B09n0044_p0626a16║暇滿難得，於現生中取堅攝義。次修淨信，尤應思惟大乘功德生堅固信，發願菩
B09n0044_p0626a17║提心。次受行菩提心之律儀。次緣自身，資財，善根，總修惠施，守護，清淨，
B09n0044_p0626a18║增長等，又四百論亦說甚深廣大之道體。中觀心論，中觀莊嚴論，中觀修次第三
B09n0044_p0626a19║論等，略說道體亦復相同。故住持龍猛宗之諸大論師，所說之道體皆相同也。初
B09n0044_p0626a20║修業者於此等法易生定解之方便，然燈智於菩提道次第論中，已顯了宣說，如彼
B09n0044_p0626a21║應知。
B09n0044_p0626a22║丁二　別釋異生地
B09n0044_p0626a23║若此論中決擇菩薩甚深廣大二道，及彼果者。則於菩薩道極關重要之異生地諸道
B09n0044_p0626a24║次第，應於禮敬後宣說。今未說彼而即說聖地何耶？答：已於禮敬時說。前明修
B09n0044_p0626a25║三種因乃成菩薩，即是顯示欲入大乘者須先修彼三法，故此處不復宣說。又彼三
B09n0044_p0626a26║法非僅道前須修，即成菩薩亦應修習。其不依二邊之智尤為諸行之上首。以彼為
B09n0044_p0626a27║例，則施等餘行亦皆須學。如集經論云：「菩薩若無善巧方便，不應修學甚深法
B09n0044_p0626a28║性。以方便智慧雙運，乃是菩薩之正行。」此說當學二種資糧雙運之道。僅有智
B09n0044_p0626a29║慧或方便一分，不應知足。若全無殊勝方便智慧，僅修心一境性，尤不可恃。
B09n0044_p0626a30║未知觀察真義正理所破之界限而妄破一切者，現世大有其人。誤以一切分別皆是
B09n0044_p0626b01║寔執。謂一切名言安立皆唯就他而立，佛果唯有智慧觀空之真如法身，佛色身是
B09n0044_p0626b02║所化相續中攝。若爾，則以教理成立聲聞獨覺從諸佛生，諸佛從菩薩生等，一切
B09n0044_p0626b03║皆非入中論之自宗。彼謂修三法乃成菩薩，亦非中觀師自宗，唯就他而立。總之
B09n0044_p0626b04║凡自宗所應修之道，悉皆毀謗。與論說自性本空之有情，有六法如水車流轉生死
B09n0044_p0626b05║等，悉成矛盾。應知彼等始從禮供乃至論終，皆是倒說也。
B09n0044_p0626b06║聖地所說修學施等，多有為異生地所應學者。故於現在即應精勤修學。
B09n0044_p0626b07║丁三　廣明菩薩聖地分三，戊一　十地總相建立，戊二　諸地各別建立，戊三　明十
B09n0044_p0626b08║地功德。今初
B09n0044_p0626b09║此中說極喜等十一地者，如寶鬘論云：「如聲聞乘中，說聲聞八地，如是大乘中，
B09n0044_p0626b10║說菩薩十地。」今依彼論所說十地及佛地略說為根本，并依十地經。彼說極喜
B09n0044_p0626b11║等十地為十種發心者，意取勝義發心。建立為勝義發心之十地，釋論以地之體性，
B09n0044_p0626b12║何法攝持，得名，及其名義四義而釋。如云：「菩薩無漏為悲等所攝持，各別
B09n0044_p0626b13║分位，名之為地。是功德所依故。」其體性之無漏智。有說如俱舍漏不隨增者，
B09n0044_p0626b14║名為無漏。是未解此宗安立無漏之義。自宗謂實執無明與彼習氣隨一所染，即為
B09n0044_p0626b15║有漏。離染之智乃是無漏。如顯句論云：「離無明翳障諸智，非觀待無漏境性。」
B09n0044_p0626b16║此復應知，未得佛地以來，其未為無明習氣所染之智，唯聖根本無分別智。彼
B09n0044_p0626b17║亦是暫時。從根本定起，仍生習氣為彼所染。乃至七地以來有無明染。八地以後
B09n0044_p0626b18║與阿羅漢，斷盡能染之無明則無彼染。然仍為無明習氣所染。又釋論說初地始名
B09n0044_p0626b19║無二智者，是約無心境別異之二相而說，非謂遠離二邊之智。又此論師多說離無
B09n0044_p0626b20║明翳之智慧，故有說無明及彼習氣盡時智慧亦滅，以為論師宗者。如觀行派外道，
B09n0044_p0626b21║妄計垢盡心亦盡，是大斷見。有說聖根本定中無智者，亦與彼同。寶鬘論云：
B09n0044_p0626b22║「見彼則解脫，為由何法見？名言說為心。」此問由何法能現見真理，答以於名
B09n0044_p0626b23║言中由心現見。法界讚亦云：「猶如火浣衣，為眾垢所污，投於猛火中，垢焚非
B09n0044_p0626b24║衣損。如是光明心，為貪等垢染，智火燒其垢，非彼光明性。」此說如石綿衣若
B09n0044_p0626b25║有垢染投入火中，火能燒垢而不損衣。如是心垢用智火燒，僅燒其垢。非光明心
B09n0044_p0626b26║亦隨之而盡。
B09n0044_p0626b27║菩薩聖根本智，雖與二乘聖根本智，俱無明習氣所染，現證法性。然安立為菩薩
B09n0044_p0626b28║聖地者。在是否隨大悲轉，有無十二類百種功德等增上。又如上說，於資糧加行
B09n0044_p0626b29║道中，是否以無量理門，觀察二無我之真義。即從彼智現證真理，亦與二乘有大
B09n0044_p0626b30║差別。各別分位者，謂即一無漏智，就義別立，前後諸分位，即各別諸地。名為
B09n0044_p0627a01║地者，以是功德依處，猶如大地，故立是名。此等是說勝義十地皆依無分別智安
B09n0044_p0627a02║立。雖是一智，略以四門差別，各別立為極喜地等。一，由功德數量展轉增長之
B09n0044_p0627a03║差別，謂初地中有十二類百功德，第二地中有十二類千功德等。二，由殊勝神力
B09n0044_p0627a04║展轉增長之差別，有說此謂能動百佛土千佛土等。然彼已攝入功德數量增長之內。
B09n0044_p0627a05║此中似說各地淨垢之力與進道之力展轉增長。三，波羅蜜多各別增上之差別，
B09n0044_p0627a06║謂初地布施波羅蜜多增上，二地持戒波羅蜜多增上等。四，受異熟生展轉增長之
B09n0044_p0627a07║差別，謂初地作瞻部洲王，二地作四大洲王等。以是當知各地無分別智，成就功
B09n0044_p0627a08║德數量之功能，勝劣有大差別，故各別安立為地。各地後得位之功德，亦各地所
B09n0044_p0627a09║攝，故非唯說根本智德。
B09n0044_p0627a10║諸地差別雖如上說，然勝義地之所緣行相，則無不同。如十地經云：「如空中鳥
B09n0044_p0627a11║跡，智者難思議，菩薩地亦爾，難說能聞況。」此說如鳥雖於空中飛翔。然彼鳥
B09n0044_p0627a12║跡，世間智者語所不能議，心所不能思。如是如飛鳥之勝義地，雖於如虛空之法
B09n0044_p0627a13║性中行。然彼行相，即彼聖者亦不能如自所證而說，聞者亦不能如彼所現見而聞。
B09n0044_p0627a14║
B09n0044_p0627a15║入中論善顯密意疏卷一終