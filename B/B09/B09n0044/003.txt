B09n0044_p0633a16║入中論善顯密意疏（卷三）
B09n0044_p0633a17║
B09n0044_p0633a18║宗喀巴大師造
B09n0044_p0633a19║釋第一勝義菩提心之三
B09n0044_p0633a20║壬三　初地增勝德分四，癸一　釋初地之布施，癸二　釋下乘之布施，癸三
B09n0044_p0633a21║　釋菩薩之布施，癸四　明施度之差別。今初
B09n0044_p0633a22║『爾時施性增最勝，為彼菩提第一因，雖施身肉猶殷重，此因能比不現見。』
B09n0044_p0633a23║
B09n0044_p0633a24║證得極喜地時，菩薩所修十度行，以布施波羅蜜多為最增勝，然非無餘波羅蜜多，
B09n0044_p0633a25║其出世布施波羅蜜多，即大菩提之第一因。於十度中，雖後後勝於前前。然說
B09n0044_p0633a26║此地布施勝者，謂此地修行布施有殊勝力，於所修戒等則無此勝能。如經說：
B09n0044_p0633a27║「初地中隨施內身外物，不起少分違逆施度之慳貪。」然不如第二地竟至夢中不起
B09n0044_p0633a28║少分違逆戒度之犯戒。又此地所有不可現見之智德，即由布施而能比知。謂彼非
B09n0044_p0633a29║但殷重布施外物。即割身肉施人，亦極殷重。彼所具他人不能見之登地等德，由
B09n0044_p0633a30║此施為因能比度而知，如見煙比知有火。此即顯示布施身命財寶，全無慳惜，雖
B09n0044_p0633b01║如是布施，而身猶安詳不變異也。
B09n0044_p0633b02║癸二　釋下乘之布施分二，子一　由施能得生死樂，子二　由施能得涅槃樂。
B09n0044_p0633b03║今初
B09n0044_p0633b04║『彼諸眾生皆求樂，若無資具樂非有，知受用具從施出，故佛先說布施論。
B09n0044_p0633b05║悲心下劣心粗獷，專求自利為勝者，彼等所求諸受用，滅苦之因皆施生。』
B09n0044_p0633b06║彼諸眾生，皆欲解除饑渴疾熱病寒饑等苦，而求其樂。若無飲食醫藥衣服房舍等
B09n0044_p0633b07║諸受用具，則人類所求之樂，必不得生。解一切眾生意樂之釋尊，因見此等受用
B09n0044_p0633b08║資具，皆從往昔布施之福德生，故於最初即說布施之論，又此方便最易行故。由
B09n0044_p0633b09║行布施能得圓滿受用者，亦不定須如法，如商人之捨極少財以求廣大之財聚，較
B09n0044_p0633b10║請乞丐所求尤多。故於布施極應殷重。其行施者，非如菩薩隨大悲轉，不求施報，
B09n0044_p0633b11║專為滿足求者之快樂而施。故悲心下劣。且於諸有情，具粗獷心，偏重於專求
B09n0044_p0633b12║得生善趣自利之樂。彼等由厭離不捨財物之慳貪，與希望能感異熟之功德。即下
B09n0044_p0633b13║劣布施。故能出生勝妙圓滿受用，成滅除饑渴等眾苦之因。
B09n0044_p0633b14║子二　由施能得涅槃樂
B09n0044_p0633b15║『此復由行布施時，速得值遇真聖者，於是永斷三有流，當趣證於寂滅果。』
B09n0044_p0633b16║
B09n0044_p0633b17║彼無悲愍心，唯求自身除苦得樂而殷重行施者。於行施時，「善士常往施主家」
B09n0044_p0633b18║故，得值遇聖者。由彼聖者宣說妙法，便能了知生死過失，證無漏道，永破無明，
B09n0044_p0633b19║斷無始來生死有流。其值遇聖人之果，即趣證聲聞獨覺之寂滅涅槃。
B09n0044_p0633b20║癸三　釋菩薩之布施分四，子一　明菩薩布施之不共勝利，子二　明二種人皆以布
B09n0044_p0633b21║施為主，子三　明菩薩行施時如何得喜，子四　明菩薩施身時有無痛苦。今初
B09n0044_p0633b22║『發誓利益眾生者，由施不久得歡喜。』
B09n0044_p0633b23║諸非菩薩者，於行布施滿足求者之願望時，不能布施無間便得其樂果。由彼不能
B09n0044_p0633b24║現見布施之樂果，故於布施容不修行。但發大誓欲現前究竟利益安樂一切眾生之
B09n0044_p0633b25║菩薩。施後不久，即於滿足求者之願望時，得受用布施之果最大歡喜。故能一切
B09n0044_p0633b26║時中歡喜行施。
B09n0044_p0633b27║子二　明二種人皆以布施為主
B09n0044_p0633b28║『由前悲性非悲性，故唯布施為要行。』
B09n0044_p0633b29║由前所說大悲為性之菩薩，及非大悲為性者，其所求之一切增上生樂與决定勝樂，
B09n0044_p0633b30║皆由布施生，故唯布施為最要之行。親友書亦云：「了知財物動無實，當施沙
B09n0044_p0634a01║門婆羅門，貧乏親友以後世，更無至親過於施。」
B09n0044_p0634a02║子三　明菩薩行施時如何得喜
B09n0044_p0634a03║前說菩薩殷重行施，以財物滿足求者之願望時，即能引生殊妙歡喜，其喜相如何？
B09n0044_p0634a04║頌曰：
B09n0044_p0634a05║『且如佛子聞求施，思惟彼聲所生樂，聖者入滅無彼樂，何況菩薩施一切。』
B09n0044_p0634a06║
B09n0044_p0634a07║如佛子聞求者乞施之聲。思惟彼聲，便念彼等乃來向我求者，心中數數引生歡喜。
B09n0044_p0634a08║雖諸阿羅漢入寂滅涅槃之樂，尚不能與之相比。則諸菩薩盡施一切內外財物，
B09n0044_p0634a09║滿足求者所生之妙樂，勝寂滅涅槃樂，更不待說。若以寂滅涅槃妙樂引攝其心，
B09n0044_p0634a10║則必失利他之行，若以上說菩薩妙樂引攝之，則於利他倍復精勤，故不相同也。
B09n0044_p0634a11║子四　明菩薩施身時有無痛苦
B09n0044_p0634a12║菩薩由行布施引生妙樂，能捨內外一切財物。其捨身時，能無苦耶？曰：已得大
B09n0044_p0634a13║地之菩薩，彼身無苦，如割無情物。虛空藏三摩地經云：「如大娑羅樹林，若有
B09n0044_p0634a14║人來伐其一株。餘樹不作是念，彼伐此樹未伐我等。於彼伐者不起貪瞋，亦無分
B09n0044_p0634a15║別。菩薩之忍亦復如是。此是最清淨忍，量等虛空。」寶鬘論亦云：「彼既無身
B09n0044_p0634a16║苦，更何有意苦，悲心救世苦，故久住世間。」此等并依得地者而說。若未得極
B09n0044_p0634a17║喜地，於身及財物未能離貪著者，彼於受害身之障緣時，其身决定發生痛苦。然
B09n0044_p0634a18║於爾時，於饒益有情事，即依彼苦成倍復精進之因。頌曰：
B09n0044_p0634a19║『由割自身布施苦，觀他地獄等重苦，了知自苦極輕微，為斷他苦勤精進。』
B09n0044_p0634a20║
B09n0044_p0634a21║菩薩觀察地獄等趣，其身恒為粗猛難忍無量重苦所逼，較自割身之苦，何止千倍。
B09n0044_p0634a22║乃於自己割身布施之苦，不覺其苦，反以自身所受之苦為因，為斷他有情地獄
B09n0044_p0634a23║等苦起大精進。拏錯譯此頌曰：「由彼割身布施苦，觀他地獄等重苦，彼由自身
B09n0044_p0634a24║所親受，為斷他苦勤精進。」要有如是大意樂力乃可施身。未入地前可有彼意樂，
B09n0044_p0634a25║故說未得地者，亦可捨身。
B09n0044_p0634a26║癸四　明施度之差別
B09n0044_p0634a27║『施者受者施物空，施名出世波羅密，由於三輪生執著，名世間波羅密多。』
B09n0044_p0634a28║
B09n0044_p0634a29║捨思為體之施，若由了達施者受者施無空無實體之無漏慧所攝持。大般若經說：
B09n0044_p0634a30║「名曰出世波羅蜜多。」（到彼岸。）無得聖根本智，是出世智，由此所攝持之布
B09n0044_p0634b01║施，亦得立為出世波羅蜜多。其未由無得聖智所攝持之布施，即世間施。此二之
B09n0044_p0634b02║差別，在未得勝義菩提心者，不能現量決定也。彼岸，謂生死大海之彼岸，即斷
B09n0044_p0634b03║盡二障之佛果。到達彼岸，名到彼岸。釋論釋此云：「『若有後句，不應減去。』
B09n0044_p0634b04║由此未減業聲，故成彼形。或是枳顆答羅等，故留摩字邊。」勝喜論師解此云：
B09n0044_p0634b05║「梵語彼岸為『波羅』，到為『伊多』。二語合時，於『波羅』後加第二轉
B09n0044_p0634b06║一聲『阿摩』字，於『伊多』後加初囀『蘇』字。波羅摩伊多，合為波羅蜜多時，
B09n0044_p0634b07║阿摩及蘇，雖可減去。今依聲明根本文：『有後句，不應減去。』故雖減『蘇』
B09n0044_p0634b08║字而留『阿摩』，由此未減業聲者，謂未減第二囀一聲『阿摩』字。由未減故，
B09n0044_p0634b09║成『波羅蜜多』聲。或是枳顆答羅等中之『波羅摩』，本是『摩』字邊。今
B09n0044_p0634b10║說『波羅摩』，故不應減去。此謂減去『阿摩』之『阿』，而留『摩』字。於彼
B09n0044_p0634b11║上加『伊』字，故成波羅蜜多。所言初囀蘇『字』，似是『悉』字之誤，更當研
B09n0044_p0634b12║究。」藏人有謂：「到彼岸之梵語，為『波壞伊多』，將『壞』字之圈平列，即成
B09n0044_p0634b13║『波羅摩伊多』。結合時，加『伊』字於『摩』字上，減去『阿』字，故成『波
B09n0044_p0634b14║羅蜜多。』」此類𦘳說雖多，要以勝喜論師所解為善。
B09n0044_p0634b15║施者等二句，列釋了達三輪不可得慧所攝持之布施波羅蜜多。未為此慧所攝持之
B09n0044_p0634b16║施等，與慧所攝持之波羅蜜多相同，故亦名波羅蜜多。又彼等雖未為慧所攝持，
B09n0044_p0634b17║然由廻向大菩提之廻向所持，亦定能到彼岸，故亦得波羅蜜多之名。是故當知波
B09n0044_p0634b18║羅蜜多之義，若加業聲則到於彼岸，即是已到佛地，若加具聲則此能到彼岸，即
B09n0044_p0634b19║有學位亦有波羅蜜多。如釋布施，其持戒等由菩提心廻向攝持及般若攝持，或別
B09n0044_p0634b20║或總，應知亦爾。若於布施三輪猶為實執所縛者，經說：「名世間波羅蜜多。」
B09n0044_p0634b21║修習布施之理，謂於菩薩施身及引生殊歡喜等事，應先修信解。諸餘財施，於最
B09n0044_p0634b22║上最下之福田，下至供水等，應相續修積。復應以了達三輪不可得之空慧攝相持
B09n0044_p0634b23║而修。又應緣自身財物及三世善根，數數思惟為利有情應修布施。更應思惟縱不
B09n0044_p0634b24║願施，彼等亦必自然壞滅。失壞既同，則何如自心先施。如入行論云：「身及諸
B09n0044_p0634b25║受用，三世一切善，當為利有情，無所惜而施。」又云：「捨一切涅槃，我心修
B09n0044_p0634b26║滅度，等是一切捨，施有情為勝。」
B09n0044_p0634b27║辛三　結說地功德
B09n0044_p0634b28║今以無漏慧差別，略說此極喜地之功德。頌曰：
B09n0044_p0634b29║『極喜猶如水晶月，安住佛子意空中，所依光明獲端嚴，破諸重闇得尊勝。』
B09n0044_p0634b30║
B09n0044_p0635a01║此極喜地，如水晶珠之月輪。此有三義：一住高勝處，如上所說初地功德，住於
B09n0044_p0635a02║已得彼德初地菩薩之意。住彼高勝道中，如月住虛空。以初地為彼菩薩意之一分，
B09n0044_p0635a03║故說住彼意中，如眼住於首。二令所依端嚴，初地之勝義心，能使最勝所依之
B09n0044_p0635a04║意，具足智慧光明而得端嚴，如月輪能使所依虛空皎潔莊嚴。三能勝逆品，初地
B09n0044_p0635a05║能勝出自所治品之見所斷障，如月輪能破一切重闇。（初品終）
B09n0044_p0635a06║釋第二勝義菩提心
B09n0044_p0635a07║庚二　離垢地分五，辛一　明此地戒清淨，辛二　明戒之功德，辛三　明不
B09n0044_p0635a08║與破戒雜住，辛四　明戒度之差別，辛五　結明此地功德。初中分四，壬一　明此
B09n0044_p0635a09║地戒圓滿，壬二　明依此故功德清淨，壬三　明戒比初地增勝，壬四　明戒
B09n0044_p0635a10║清淨之餘因。今初
B09n0044_p0635a11║『彼戒圓滿德淨故，夢中亦離犯戒垢。』
B09n0044_p0635a12║彼二地菩薩，由戒最嚴圓滿及功德最清淨故。非但覺時，即於夢中亦不為犯戒之
B09n0044_p0635a13║垢所染。此又非但不犯根本罪及性罪，即一切違越佛制之輕罪，亦皆遠離也。由
B09n0044_p0635a14║不起能令犯戒之煩惱，不造一切違越佛制之罪業，永息追悔犯戒之火，常得清涼，
B09n0044_p0635a15║故名尸羅。（「多尸」是清涼義，「羅底」是得義。）又以此是安樂之因善士
B09n0044_p0635a16║所行，故名尸羅。此是就文訓釋。若就體相言，則以能斷身語七支犯戒之能斷思
B09n0044_p0635a17║為相。又無貪無瞋正見三支，是七支能斷思之發起。若并發起而言，則以能斷十
B09n0044_p0635a18║黑業道之十白業道為體。
B09n0044_p0635a19║壬二　明依此故功德清淨
B09n0044_p0635a20║云何由尸羅圓滿，一切功德得清淨耶？頌曰：
B09n0044_p0635a21║『身語意行咸清淨，十善業道皆能集。』
B09n0044_p0635a22║由彼菩薩身語意行，於醒寐一切時中，無微細罪犯所染，最極清淨。故能修集十
B09n0044_p0635a23║善業道圓滿無乏。由身修集不殺生等前三善業道，由語修集不妄語等中四善業道。
B09n0044_p0635a24║由意修集不貪欲等後三善業道。此復非唯不犯應遮之事，於尸羅中所應行者亦
B09n0044_p0635a25║皆能圓滿也。
B09n0044_p0635a26║壬三　明戒此初地增勝
B09n0044_p0635a27║初地菩薩豈不圓滿修集此十善業道耶？頌曰：
B09n0044_p0635a28║『如是十種善業道，此地增勝最清淨，彼如秋月恆清潔，寂靜光飾極端嚴。』
B09n0044_p0635a29║
B09n0044_p0635a30║彼雖亦實能修集，然不能如二地菩薩所修最勝清淨之十善業道。初地之增勝布施，
B09n0044_p0635b01║此地亦能具足，於布施外，餘九波羅蜜多中，如持戒增勝之量，其忍辱等則未
B09n0044_p0635b02║能爾。故說此地持戒增勝。非說無餘波羅蜜多。此言十善，且以依十善所制之戒
B09n0044_p0635b03║為例。當知即是總說一切戒律。
B09n0044_p0635b04║如秋月有二勝法，謂能息熱惱，銀光皎潔。如是住清淨尸羅之菩薩，亦有二法極
B09n0044_p0635b05║為端嚴，謂守護根門威儀寂靜，及容色光嚴。
B09n0044_p0635b06║壬四　明戒清淨之餘因
B09n0044_p0635b07║『若彼淨戒執有我，則彼尸羅不清淨，故彼恆於三輪中，二邊心行皆遠離。』
B09n0044_p0635b08║
B09n0044_p0635b09║若苾蒭於別解脫戒最極清淨。而不能除諸法有自性見。則彼尸羅終不能清淨，名
B09n0044_p0635b10║為破戒似善持戒，如寶積經云：「迦葉！若有苾蒭具足淨戒，以別解脫防護而住，
B09n0044_p0635b11║軌則威儀皆悉圓滿，於諸小罪生大怖畏，善學所受一切學處，身語意業清淨圓
B09n0044_p0635b12║滿，正命清淨。而彼苾蒭說有我論。迦葉！是名第一破戒似善持戒。乃至迦葉！
B09n0044_p0635b13║若有苾蒭具足修行十二杜多功德，而彼苾蒭見有所得，住我我所執。迦葉，是名
B09n0044_p0635b14║第四破戒似善持戒。」說有我論即是見有所得。而復說住我我所執者，莫以共許
B09n0044_p0635b15║之薩迦耶見解之。當知此說不斷執我我所有自性也。初句之彼字，非指前頌所說
B09n0044_p0635b16║一切菩薩。拏錯譯云：「若戒清淨見自性，由此彼是破尸羅。」譯為「由此彼」
B09n0044_p0635b17║較善。
B09n0044_p0635b18║由不斷除有所得見，尸羅終不清淨。故二地菩薩，離破戒時，於誰有情，修何對
B09n0044_p0635b19║治，由誰能離之三輪，皆能遠離有事無事等二邊心行執有自性也。
B09n0044_p0635b20║辛二　明戒之功德分五，壬一　明於善趣受用施果必依尸羅，壬二　明生生展轉
B09n0044_p0635b21║受用施果必依尸羅，壬三　明無尸羅難出惡趣，壬四　明施後說戒之理，壬五　▆
B09n0044_p0635b22║尸羅為增上生决定勝之因。今初
B09n0044_p0635b23║已別說菩薩圓滿淨戒，今當通說淨戒功德較布施等為大，是一切功德所依。頌曰：
B09n0044_p0635b24║
B09n0044_p0635b25║『失壞戒足諸眾生，於惡趣受布施果。』
B09n0044_p0635b26║彼修施者，若能具足淨戒，當於人天中感最圓滿之財位。然有墮惡趣中而受圓滿
B09n0044_p0635b27║大財位者，如獨一地獄，龍象等畜類，及大力鬼類。由彼眾生修施而失壞戒足之
B09n0044_p0635b28║所感也。故若無淨戒，則布施之大財位果，不於善趣成熟，而成熟於惡趣。諸有
B09n0044_p0635b29║欲於善趣身成熟施果者，則須善持淨戒也。
B09n0044_p0635b30║壬二　明生生展轉受用施果必依尸羅
B09n0044_p0636a01║『生物總根受用盡，其後資財不得生。』
B09n0044_p0636a02║若無淨戒，則於惡趣身中成熟施果。彼唯能受用往世布施之果，最極愚蒙，不知
B09n0044_p0636a03║新修布施等。若將前生布施之果用盡，則生物總根亦盡，彼補特伽羅，此後更難
B09n0044_p0636a04║得感生資財也。如有人見下少種，可得大果，為得後果故，更下多種，則其果聚
B09n0044_p0636a05║增長不絕。若癡人，不知下種，以種為食，則必不能令果增長不息也。
B09n0044_p0636a06║壬三　明無尸羅難出惡趣
B09n0044_p0636a07║失壞戒足墮惡趣者，非但難得財位相續增長，即再出惡趣亦屬不易。頌曰：
B09n0044_p0636a08║『若時自在住順處，設此不能自攝持，墮落險處隨他轉，後以何因從彼出。』
B09n0044_p0636a09║
B09n0044_p0636a10║若時隨自欲樂自在不依賴他，住人天趣隨順之處，如勇士住於順處，脫離繫縛。
B09n0044_p0636a11║設此補特伽羅，不能善自攝持不墮惡趣，則如勇士被他所縛投山澗中。若墮惡趣
B09n0044_p0636a12║險處後，全無自在隨他力轉，彼更以何因能出彼惡趣耶？以惡趣身，修善少而造
B09n0044_p0636a13║惡力強，故唯當流轉惡趣，如十地經云：「假使後生人中，亦當感二種果報。」
B09n0044_p0636a14║此說難得再生人中，故知當於現在善自攝持莫墮惡趣，復當竭力嚴持淨戒也。
B09n0044_p0636a15║壬四　明施後說戒之理
B09n0044_p0636a16║『是故勝者說施後，隨即宣說尸羅教，尸羅田中長功德，受用果利永無竭。』
B09n0044_p0636a17║
B09n0044_p0636a18║由破戒是感惡趣等眾患之本。故戰勝一切罪惡者，為令布施等功德不失壞故，於
B09n0044_p0636a19║說布施後，即說持戒之教。戒如良田為一切功德之所依，若於尸羅田中長養施等
B09n0044_p0636a20║功德，使施等因與身財等果，展轉增長永無間竭，乃能長時受用多果。此說凡修
B09n0044_p0636a21║布施者，不應專以能感圓滿資財為念，要當籌量，以何等身受用彼果，如何乃能
B09n0044_p0636a22║使彼資財多生相續。則知持戒為勝方便也。初發業菩薩，雖以利一切有情為得佛
B09n0044_p0636a23║道之心，須勤修布施。然亦須於善趣身成熟布施之果。復須多生相續受用。故亦
B09n0044_p0636a24║以持戒為因。以無此善趣身，則不具修菩薩行之順緣也。
B09n0044_p0636a25║壬五　讚尸羅門為增上生决定勝之因
B09n0044_p0636a26║『若諸異生及語生，自證菩提與佛子，增上生及决定勝，其因除戒定無餘。』
B09n0044_p0636a27║
B09n0044_p0636a28║得善趣身，及於彼身長時受用布施之果，固有賴於戒。即得决定勝果亦以戒為必
B09n0044_p0636a29║要。故諸異生未入聖道者，其能得善趣增上生之因。及從佛語生之聲聞，自證菩
B09n0044_p0636a30║提之獨覺，并諸佛子菩薩，其能得菩提决定勝之因。淨戒以外定無餘事也。然此
B09n0044_p0636b01║非說唯戒是因，餘皆非因，以尚有多因非戒所攝者。是說得增上生及决定勝，必
B09n0044_p0636b02║不離於戒，離淨戒必不能得也。十地經說：「殺生等十不善業道，各分上中下三
B09n0044_p0636b03║品，如次能感地獄畜生餓鬼。後設生人中，殺生者得短命多病二種果報。餘九不
B09n0044_p0636b04║善亦各得二種不可愛樂果報。十善業道，則能感生欲界人天乃至有頂。其上若有
B09n0044_p0636b05║心意狹劣，唯求自利，怖生死苦，闕大悲心，從他聲聞，了達無我，以此智慧修
B09n0044_p0636b06║十善業，成聲聞乘。其上若有於最後生，不從他教，志求獨覺菩提，不具大悲方
B09n0044_p0636b07║便，解悟甚深緣起，修治清淨十善業道，成獨覺乘。其上若有心廣無量，具悲愍
B09n0044_p0636b08║方便，立大誓願，不捨眾生，求諸佛廣大智慧，修治清淨十善業道，能淨治菩薩
B09n0044_p0636b09║諸地，修一切諸度，成就菩薩極廣大行。」本頌即攝彼經義。親友書亦云：「仁
B09n0044_p0636b10║者於戒勿破羸，莫雜莫染當淨修，佛說戒為眾德本，如情非情依止地。」此說學
B09n0044_p0636b11║戒最為重要，以是淨戒雖在二地時說，然初發業菩薩皆當修學。防止十不善業，
B09n0044_p0636b12║乃至莫令起犯戒心。修此律儀戒，極為重要。當如上來所說而正思惟。每學戒時，
B09n0044_p0636b13║當以無所得慧攝持而修。若僅了其義或略修數次，則無大益。故必須相續思惟
B09n0044_p0636b14║也。若能相續修者，則於所學菩薩大行，即使初聞生於憂怖，念昔諸佛亦久未能
B09n0044_p0636b15║修者，自心亦能任運而修也。如無邊功德讚云：「世聞何法生怖畏，佛亦久遠未
B09n0044_p0636b16║能行，然佛修習得任運，功德不修難增長。」
B09n0044_p0636b17║辛三　明不與破戒雜住
B09n0044_p0636b18║『猶如大海與死屍，亦如吉祥與黑耳，如是持戒諸大士，不樂與犯戒雜居。』
B09n0044_p0636b19║
B09n0044_p0636b20║譬如大海由諸清淨龍神居止之力，凡有死屍即以波浪漂出，不與死屍共住，又諸
B09n0044_p0636b21║吉祥圓滿，不與黑耳不吉祥共住，如是持戒清淨之二地大士，亦不樂與犯戒者共
B09n0044_p0636b22║住也。四百論釋說：「吉祥女所在之家，亦必有黑耳在內。彼與本論無違，以
B09n0044_p0636b23║彼意取有彼名之二人，本論則說黑耳是不吉祥之異名也。」
B09n0044_p0636b24║辛四　明戒度之差別
B09n0044_p0636b25║『由誰於誰斷何事，若彼三輪有可得，名世間波羅蜜多，三著皆空乃出世。』
B09n0044_p0636b26║
B09n0044_p0636b27║由誰能斷，於誰有情所斷，及斷何所斷事，若於彼三輪不能減除見為實有可得之
B09n0044_p0636b28║種子，則說如是之尸羅，名為世間波羅蜜多。即彼尸羅若於上說三輪實執空不可
B09n0044_p0636b29║得，由了達不可得之無漏慧所攝持者，是名出世波羅蜜多。故尸羅中有此二種差
B09n0044_p0636b30║別。
B09n0044_p0637a01║辛五　結明此地功德
B09n0044_p0637a02║『佛子月放離垢光，非諸有攝有中祥，猶如秋季月光明，能除眾生意熱惱。』
B09n0044_p0637a03║
B09n0044_p0637a04║如秋月光明離諸垢障，能除眾生意中熱惱。如是二地佛子月輪所放之尸羅光明，
B09n0044_p0637a05║離破戒垢。故第二地名離垢，名實相符。亦能除遣眾生意中由破戒所生之熱惱也。
B09n0044_p0637a06║又此二地菩薩，不屬生死流轉，故非三有生死所攝。然是三有中之吉祥，以一
B09n0044_p0637a07║切圓滿功德，皆隨此菩薩而轉。為利眾生，以大願力得為王四大洲之轉輪王也。
B09n0044_p0637a08║釋第三勝義菩提心之一
B09n0044_p0637a09║庚三　發光地分四，辛一　釋地名義，辛二　釋地功德，辛三　明初三度之
B09n0044_p0637a10║別，辛四　結明此地功德。今初
B09n0044_p0637a11║『火光盡焚所知薪，故此三地名發光，入此地時善逝子，放赤金光如日出。』
B09n0044_p0637a12║
B09n0044_p0637a13║此菩薩第三地，名發光。以得第三地時，發智慧光盡焚一切所知之薪。此是於根
B09n0044_p0637a14║本定位，放寂諍光明，能滅一切二取戲論也。又善逝子，得第三地時，生智慧光
B09n0044_p0637a15║明，如日將出，先現赤金色光明。此是第三地後得位見赤色或黃色光遍一切處。
B09n0044_p0637a16║寶鬘論亦云：「三地名發光，發靜智光故，起靜慮神通，永盡貪瞋故，由此地異
B09n0044_p0637a17║熟，常作天中王，增上行忍進，能遣諸欲貪。」
B09n0044_p0637a18║辛二　釋地功德分四，壬一　明此地忍增勝，壬二　明餘修忍方便，壬三
B09n0044_p0637a19║　明忍度之差別，壬四　明此地餘淨德。今初
B09n0044_p0637a20║為顯得如是智慧光明之菩薩，忍波羅蜜多最為增勝。頌曰：
B09n0044_p0637a21║『設有非處起瞋恚，將此身肉并骨節，分分割截經久時，於彼割者忍更增，
B09n0044_p0637a22║已見無我諸菩薩，能所何時何相割，彼見諸法如影像，由此亦能善安忍。』
B09n0044_p0637a23║
B09n0044_p0637a24║前說之布施持戒增勝，此地亦具足。故此是於餘八波羅蜜多中忍偏增勝。增勝者，
B09n0044_p0637a25║謂修忍度已最超勝，修餘七度猶未能爾。又此三地菩薩，已得焚所知薪之寂靜
B09n0044_p0637a26║智火。故能善護他心。設有人焉於寔非可瞋之處，即於我及我親，已損，今損，
B09n0044_p0637a27║當損，如斯三業皆不行者。而竟瞋恚菩薩割截其身。非僅割肉，并割其骨節。非
B09n0044_p0637a28║大塊而分分割。非一次而數數割。非短時而久時割。菩薩於彼割者，非但心不恚
B09n0044_p0637a29║惱，且知依彼罪業因緣，當墮地獄等處，受極重苦。故於割者更生極大之安忍。
B09n0044_p0637a30║由此可知極喜等二地，於割身者雖亦心不恚怒，然無更增上之安忍。安忍增勝寔
B09n0044_p0637b01║從此地始。（此是由悲而忍，下是由慧而忍。）
B09n0044_p0637b02║又此三地菩薩，非但由見地獄等重苦而起增上安忍，由觀己之身，誰是能割，何
B09n0044_p0637b03║為所割，於何時割，以何相割，現見三輪諸法皆如影像，及離妄計我我所想。故
B09n0044_p0637b04║彼亦能善修安忍。釋論謂：「亦字為攝安忍之因。」意謂非但前因能不恚惱，即
B09n0044_p0637b05║由此第二因亦能安忍也。
B09n0044_p0637b06║壬二　明餘修忍方便分二，癸一　明不應瞋恚，癸二　明理應修忍。初又分
B09n0044_p0637b07║四，子一　明無益有損故不應瞋，子二　明不欲後苦則不應報怨，子三　明
B09n0044_p0637b08║能壞久修善根故不應瞋，子四　明當思不忍多失而遮瞋恚。今初
B09n0044_p0637b09║又此安忍，非僅地上菩薩相應之行。亦是地前餘人保護一切功德令不壞滅之因。
B09n0044_p0637b10║故諸未能安忍者，皆應遮止瞋恚也。頌曰：
B09n0044_p0637b11║『若己作害而瞋他，瞋他已作豈能除，是故瞋他定無益，且與後世義相違。』
B09n0044_p0637b12║
B09n0044_p0637b13║若他已作損害，緣此瞋他能作害者，其所作之損害已不能除。豈緣彼人起內心之
B09n0044_p0637b14║憤恚，其已作之損害能得除乎？內心憤恚，即粗暴心，與瞋義同。又此瞋恚非但
B09n0044_p0637b15║無益，且與後世之義利相乖，若容許瞋恚，身壞命終，必將引發非愛異熟也。
B09n0044_p0637b16║子二　明不欲後苦則不應報怨
B09n0044_p0637b17║頗有癡人，現受往昔自作惡行所感苦果，妄謂他人損害於我。遂於能害者發瞋恚
B09n0044_p0637b18║心而行報復，却願後世不更受彼損害。為遮此執故，頌曰：
B09n0044_p0637b19║『既許彼苦能永盡，往昔所作惡業果，云何瞋恚而害他，更引當來苦種子。』
B09n0044_p0637b20║
B09n0044_p0637b21║怨敵現於自身所作大苦，是由往昔造殺生等諸不善業，於三惡趣受苦異熟，今乃
B09n0044_p0637b22║所餘等流殘果。由此因緣能使一切苦等流果皆悉消滅。既許彼苦能令餘業皆悉永
B09n0044_p0637b23║盡，云何復起瞋恚心而思報害於他，更引當來遠勝現苦之大苦種子。如醫師為治
B09n0044_p0637b24║重病，作刀割等苦，理應忍受。如是為治未來無邊大苦，忍現前小苦，極為應理。
B09n0044_p0637b25║
B09n0044_p0637b26║子三　明能壞久修善根故不應瞋分二，丑一　正義，丑二　旁義。今初
B09n0044_p0637b27║又此不忍，非但是能引不可愛異熟之因，亦是能壞多劫所修福德資糧之因。頌曰：
B09n0044_p0637b28║『若有瞋恚諸佛子，百劫所修施戒福，一剎那頃能頓壞，故無他罪勝不忍。』
B09n0044_p0637b29║
B09n0044_p0637b30║若菩薩大士，於已發菩提心之佛子，或不知彼是菩薩。或雖知之，然由上品煩惱
B09n0044_p0638a01║串習，增益其過失隨實不寔，發瞋恚心，一剎那頃，尚能摧壞百刧所修福德資糧。
B09n0044_p0638a02║如前所說由修施戒波羅蜜多，所生善根。况非菩薩而瞋菩薩。如大海水不可以
B09n0044_p0638a03║稱，瞋恚菩薩之異熟量，亦不可知。故能引不可愛果及能壞善根之罪惡，更無大
B09n0044_p0638a04║於瞋恚不忍之心者也。增益真實過失者，疏謂於微小過增益為大過。其摧壞善根
B09n0044_p0638a05║之相，如曼殊室利遊戲經云：「曼殊室利，以能壞百刧所修善根，故名瞋恚。」
B09n0044_p0638a06║此經於能瞋所瞋之是否菩薩，雖未說明。而釋論於能瞋所瞋則俱說是菩薩。如集
B09n0044_p0638a07║經論於引彼遊戲經之前，先引彌勒獅子吼經云：「若有菩薩，於三千大千世界一
B09n0044_p0638a08║切眾生打罵割截，菩薩非由此故便生瘡疱。若有於餘菩薩，下至起損害心，起株
B09n0044_p0638a09║杌心，起瞋恚心，菩薩由此因緣即生瘡疱。何以故？若彼菩薩未捨一切智者，由
B09n0044_p0638a10║此菩薩於彼菩薩，起損害心，起株杌心，起瞋恚心。隨起心數，當於爾許刧中重
B09n0044_p0638a11║披誓甲。」此論說能瞋所瞋俱是菩薩，即依此經而說也。
B09n0044_p0638a12║若爾，馬鳴及靜天云：「千刧所修集，布施供佛等，一切諸善行，一瞋悉能壞。」
B09n0044_p0638a13║皆說能壞一千刧中所修善根，復云何通？答：入行論疏有說：「多千刧中所修
B09n0044_p0638a14║善根，由瞋眾生即便摧壞。」實難信受。彼二論師於能瞋所瞋雖未明說，然能壞
B09n0044_p0638a15║百刧或千刧所修善根之瞋恚。其所瞋境，必要菩薩。其能瞋者，觀釋論說：「菩
B09n0044_p0638a16║薩大士」一語，則能瞋之菩薩，似較所瞋菩薩力大。其能瞋菩薩定是異生，所瞋
B09n0044_p0638a17║之境，則有登地未登地之二類。如是便有大力菩薩瞋力弱者，力弱菩薩瞋強力者，
B09n0044_p0638a18║能瞋所瞋力相等者，共成三種。其中初者壞百刧善根，若非菩薩而瞋菩薩，則
B09n0044_p0638a19║壞千刧善根，極為明顯。至於第二第三兩種，由所瞋境之勝劣差別，摧壞善根之
B09n0044_p0638a20║量，亦當依據聖教，更為觀察。
B09n0044_p0638a21║從「於三千」至「非由此故便生瘡疱」，是明菩薩於非菩薩，心生瞋恚，口出惡
B09n0044_p0638a22║言，身行捶。既與損傷菩薩不同。亦知不須重披誓甲。若此菩薩於他菩薩，即
B09n0044_p0638a23║使身語未動，唯發瞋恚，亦須隨彼興心之數，經爾許刧重披誓甲。此所瞋境，是
B09n0044_p0638a24║已得授記之菩薩，其能瞋者，則是未得授記者。如般若頌云：「若有菩薩未得記，
B09n0044_p0638a25║瞋恚門諍得記者，隨彼惡心剎那數，重經爾刧披誓甲。」重披誓甲者，如上品
B09n0044_p0638a26║資糧道菩薩，本能疾入加行道。若瞋已得授記者，則隨瞋恚心數，於爾許刧中不
B09n0044_p0638a27║能入加行道，更當修行也。又入行論云：「若於佛子施主所，設有發生罪惡心，
B09n0044_p0638a28║佛說應隨惡心數，墮地獄中經爾刧。」此說隨瞋菩薩之心數，經爾許刧恒處地獄。
B09n0044_p0638a29║亦有摧壞多刧所修善根之過患也。若未得授記者瞋已得授記者，有二過患，謂
B09n0044_p0638a30║如上說恆墮地獄，及經爾許刧重披誓甲。若作精研經所說謗法之業，於七年中每
B09n0044_p0638b01║日三時勤修懺法其異熟果雖可清淨，然得忍位，最快亦須再經十刧。若能多門勤
B09n0044_p0638b02║修懺悔，雖進道遲緩不可補救，然異熟果猶可清淨，故當策勵而行也。
B09n0044_p0638b03║丑二　旁義
B09n0044_p0638b04║又能瞋所瞋俱非菩薩，若發瞋恚亦有壞善根者。如集學論引說一切有部之經云：
B09n0044_p0638b05║「諸苾蒭，見此苾芻發淨信心，以一切支頂禮如來髮爪塔否？白言大德已見。諸
B09n0044_p0638b06║苾芻，如此苾芻隨身所覆下至金輪八萬四千踰繕那量，盡其中間諸塵沙數，今此
B09n0044_p0638b07║苾芻，當得千倍轉輪王位。」乃至：「具壽鄔波離，頂禮世尊恭敬合掌而白佛言，
B09n0044_p0638b08║世尊說此苾芻，修集如是廣大善根。世尊，如是善根，由何令其微薄，損減乃
B09n0044_p0638b09║至永盡。鄔波離，若於同梵行所，互生瘡疱，我不見彼更有福德。鄔波離，由此
B09n0044_p0638b10║能使如是廣大善根微薄損減乃至永盡。鄔波離，由是當知於諸枯木尚不應起損惱
B09n0044_p0638b11║之心，况於有情之身。」言微薄者，如彼善根原能引生極圓滿果，今令微小，能
B09n0044_p0638b12║長時引生妙果今令短少。非壞一切果是下品盡，言損減者是中品盡，言永盡者是
B09n0044_p0638b13║上品盡。集學論引月燈三昧經云：「若有互起損害心，持戒多聞不能救，或修靜
B09n0044_p0638b14║慮住練若，布施供佛亦難救。」言互起者，謂同梵行者。持戒等六不能救者，謂
B09n0044_p0638b15║不能遮止瞋心壞諸善根。所壞善根，彼經未明說，入行論說是布施及供佛等，入
B09n0044_p0638b16║中論則說是布施及持戒所生。釋論中說是福德資糧，似非通達無我之善根也。
B09n0044_p0638b17║若爾，集經論引無盡慧經說：「如滴水落大海中，乃至大刧未壞以來，終不窮盡，
B09n0044_p0638b18║如是善根廻向菩提，乃至未證菩提以來，亦不窮盡。」華嚴經亦說：「如有藥
B09n0044_p0638b19║汁名訶宅迦，以一兩藥變千兩銅皆成真金，非千兩銅能變此藥。如是一切業煩惱
B09n0044_p0638b20║銅亦不能變菩提心藥。」故菩提心及彼攝持之善根，并廻向菩提之善根等，應非
B09n0044_p0638b21║瞋恚心所能壞。答：非爾，釋說能壞菩薩大士之善根故。當知前經之義，是說生
B09n0044_p0638b22║果無盡，非說瞋恚不能使盡。第二經義，是說依止菩提心能斷盡惑業，惑業則不
B09n0044_p0638b23║能斷盡菩提心也。
B09n0044_p0638b24║又摧壞善根之義，有說是壞眾善速能感果之功能，令其遲緩，先生瞋恚之果，非
B09n0044_p0638b25║謂後遇緣時亦不能生自果。彼世間道尚不能斷所治種子，則諸煩惱定不能壞善種
B09n0044_p0638b26║子也。破：彼因不定，異生以四力對治懺不善業，雖非斷不善種子，然後縱遇緣
B09n0044_p0638b27║亦定不感異熟果。證加行道頂忍位時，雖非永斷邪見種子及惡趣因不善種子。然
B09n0044_p0638b28║後遇緣亦定不起邪見及墮惡趣。又如俱舍論引經云：「諸業於生死，隨重近串習，
B09n0044_p0638b29║隨先作其中，即前前成熟。」任何善不善業，凡是先成熟者，則必遮止他業暫
B09n0044_p0638b30║不成熟。故僅由此義，不能安立為壞善根或斷不善。經論亦未有作如是說者。不
B09n0044_p0639a01║則凡是強力不善業，皆應說為能壞善根者矣。故當如中觀心論釋說：「以四力淨
B09n0044_p0639a02║治不善，以邪見及瞋心壞諸善根，後縱遇緣亦不能生果，如壞種子，遇緣亦終不
B09n0044_p0639a03║生芽。」
B09n0044_p0639a04║又壞善根，非是起瞋無間即令善根消失，乃壞彼感果之力。此復如上有上中下三
B09n0044_p0639a05║品盡相，隨所壞之限，彼即不復成熟也。如是破壞之相有二：謂壞速生新道之功
B09n0044_p0639a06║力，及壞感生善果之功力。又集學論說：「於菩薩所，瞋恚，輕毀，惡心誹謗，
B09n0044_p0639a07║過失無邊。」釋說：「隨知不知彼是菩薩，所瞋因相隨寔不寔，過患相同。」故總
B09n0044_p0639a08║於一切瞋恚，別如緣同梵行者及諸菩薩所起瞋恚，應當盡力滅除也。虛空藏經說
B09n0044_p0639a09║諸根本罪，能壞往昔所修善根。集學論說：由增上貪著利養恭敬，若顧戀家庭，
B09n0044_p0639a10║若起增上慢，若謗正法，亦能壞盡往昔所修善根，令諸善法不更增廣。故應了知
B09n0044_p0639a11║摧壞善根之緣，盡力斷除。此但略舉少分，當閱集經論與集學論。
B09n0044_p0639a12║子四　明當思不忍多失而遮瞋恚
B09n0044_p0639a13║復次：無力者不忍，徒為自害。若有勢力無悲愍者，則俱害自他。頌曰：
B09n0044_p0639a14║『使色不美引非善，辦理非理慧被奮。不忍令速墮惡趣。』
B09n0044_p0639a15║纔生不忍時，便使顏色不可愛樂，引成非善，刧奪智慧不能辨別是理非理。又由
B09n0044_p0639a16║不忍瞋恚之力，令命終後速墮惡趣。應思惟此諸過患，滅除瞋恚，不使瞋恚生起
B09n0044_p0639a17║也。
B09n0044_p0639a18║入中論善顯密意疏卷三終