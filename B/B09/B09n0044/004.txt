B09n0044_p0639b01║入中論善顯密意疏（卷四）
B09n0044_p0639b02║
B09n0044_p0639b03║宗喀巴大師造
B09n0044_p0639b04║釋第三勝義菩提心之二
B09n0044_p0639b05║癸二　明理應修忍分二，子一　多思安忍勝利，子二　總勸修習安忍。今初
B09n0044_p0639b06║不忍之失，既如上說，違彼而忍功德云何？頌曰：
B09n0044_p0639b07║『忍招違前諸功德，忍感妙色善士喜，善巧是理非理事，
B09n0044_p0639b08║歿後轉生人天中，所造眾罪皆當盡。』
B09n0044_p0639b09║由修忍故，能招感違前所說瞋恚諸失所有功德。又修忍故當感妙色，令諸善士見
B09n0044_p0639b10║便歡喜，是理非理悉能善巧分別，歿後當於人天受生，由瞋恚心所造眾罪皆當滅
B09n0044_p0639b11║盡。由思彼等引安忍力。
B09n0044_p0639b12║子二　總勸修習安忍
B09n0044_p0639b13║『了知異生與佛子，瞋恚過失忍功德，永斷不忍常修習，
B09n0044_p0639b14║聖者所讚諸安忍。』
B09n0044_p0639b15║了知前說異生瞋恚之過失，及諸佛子安忍之功德。即當永斷不忍，一切時中常修
B09n0044_p0639b16║聖者所讚之安忍。
B09n0044_p0639b17║壬三　明忍度之差別
B09n0044_p0639b18║『縱廻等覺大菩提，可得三輪仍世間，佛說若彼無所得，
B09n0044_p0639b19║即是出世波羅蜜。』
B09n0044_p0639b20║此說安忍波羅蜜多，亦分世出世間二類。如前應知。
B09n0044_p0639b21║壬四　明此地餘淨德
B09n0044_p0639b22║『此地佛子得禪通，及能遍盡諸貪瞋，彼亦常時能摧壞，
B09n0044_p0639b23║世人所有諸貪欲。』
B09n0044_p0639b24║此佛子住第三地，得安忍波羅蜜多最極清淨。如是亦得初靜慮等四禪，及空無邊
B09n0044_p0639b25║處，識無邊處，無所有處，及有頂等四無色等至；慈悲喜捨四無量心；神變，天
B09n0044_p0639b26║耳，他心，宿命，天眼等五種神通。雖於靜慮無色能出能入，然除彼見能滿大菩
B09n0044_p0639b27║提分，由大願力故思於彼中生，不復由其世間靜慮等至增上而生。雖初地中已證
B09n0044_p0639b28║是德，然以此地定學增上較前尤勝。或疑此地隨定受生，故特說之。又此地中能
B09n0044_p0639b29║盡貪瞋。及是亦義，亦攝能盡未說之癡。此中盡義非畢竟盡，經說：「一切欲縛，
B09n0044_p0639b30║色縛，有縛，無明縛，皆轉微薄」故。此等文義若依菩薩地意趣，謂由靜慮無
B09n0044_p0640a01║色世間定力，於欲色無色皆悉離欲。即斷如前所說之現行。由是當知是說微薄。
B09n0044_p0640a02║縛亦同對法所說。此中經又說：「見縛先滅。」有釋此謂後三見見道已滅。當知
B09n0044_p0640a03║是說分別五見初地已滅。然菩薩地則說：「初於勝解行地，由勝解諸法真如故，
B09n0044_p0640a04║即已斷諸見縛。」彼經又說：「邪貪邪瞋及以邪癡，於無量百千億那由他刧所不
B09n0044_p0640a05║能減，於此地中悉得除斷。」此約斷種。謂修所斷俱生煩惱，分中上為六品，從
B09n0044_p0640a06║第二地至第七地依次而斷，今說此地所斷者。釋論雖未明說分別煩惱在初地斷，
B09n0044_p0640a07║俱生煩惱從二地斷。然說未得第八地時一切煩惱種子皆不能盡。又安立實執為煩
B09n0044_p0640a08║惱障攝，乃至未盡實執，亦不能盡薩迦耶見。然於初地已斷三結，寶鬘論亦如是
B09n0044_p0640a09║說。故煩惱總分二類，薩迦耶見尤當分二類，極為明顯。又此安立實執為煩惱之
B09n0044_p0640a10║宗中，凡以無漏道斷除煩惱，則必斷一分實執種子。除此種子外，其餘現似二取
B09n0044_p0640a11║之習氣，立為所知障者，雖少分亦不能斷。乃至未盡一切煩惱，必不能斷所知障，
B09n0044_p0640a12║諸所知障，至三清淨地乃能斷除。
B09n0044_p0640a13║又住第三地時，多作帝釋大主，常能善巧令諸世間有情捨離貪欲，為眾中首，善
B09n0044_p0640a14║度有情令出五欲淤泥。拏錯譯此為「亦令常時離貪欲」，較為易知。
B09n0044_p0640a15║辛三　明初三度之別
B09n0044_p0640a16║今為顯示前三波羅蜜多，所依差別，資糧體性，并所感果。故頌曰：
B09n0044_p0640a17║『如是施等三種法，善逝多為在家說，彼等亦即福資糧，
B09n0044_p0640a18║復是諸佛色身因。』
B09n0044_p0640a19║雖諸菩薩在家出家，皆是施等所依。若約修行難易，則在家菩薩較易行施等三法，
B09n0044_p0640a20║故善逝為彼多說此三。二資糧中福德資糧，亦即此三法。此福資糧是正感諸佛
B09n0044_p0640a21║色身之因。寶鬘論亦云：「此中施與戒，并及安忍法，別為在家說，善修悲心要。」
B09n0044_p0640a22║在家菩薩所修之布施，謂財與無畏施。尸羅謂在家分戒。安忍謂諦察法忍。
B09n0044_p0640a23║出家菩薩則易修精進靜慮智慧。然非彼二全無餘德。智慧資糧謂靜慮與般若，此
B09n0044_p0640a24║二正是法身之因。精進是二資糧之共因。
B09n0044_p0640a25║辛四　結明此地功德
B09n0044_p0640a26║『發光佛子安住日，先除自身諸冥闇，復欲摧滅眾生闇，
B09n0044_p0640a27║此地極利而不瞋。』
B09n0044_p0640a28║發光地佛子如住日輪，自身所有無知冥闇凡能障礙生此勝義地者，此地初正生時，
B09n0044_p0640a29║即先除滅。復將此行相為他宣說，欲使他眾生亦能摧滅障第三地之闇也。又彼
B09n0044_p0640a30║菩薩由滅障第三地功德之過失闇，故如日輪光極明利。然於犯過眾生不生瞋恚，
B09n0044_p0640b01║以於安忍善修習故，已由大悲潤相續故。
B09n0044_p0640b02║釋第四勝義菩提心
B09n0044_p0640b03║庚四　燄慧地分三，辛一　明此地精進增勝，辛二　明此地訓釋，辛三　明斷德差別，
B09n0044_p0640b04║今初
B09n0044_p0640b05║今明此地精進波羅蜜多，較前三波羅蜜多增勝，較餘六波羅蜜多下劣。頌曰：
B09n0044_p0640b06║『功德皆隨精進行，福慧二種資粮因，何地精進最熾盛，
B09n0044_p0640b07║彼即第四燄慧地。』
B09n0044_p0640b08║若於善業心不勇悍，必不能修施等諸行，一切功德全不得生。若於前說施等功德，
B09n0044_p0640b09║或已修集或當修集具足勇悍。則已得功德倍復增長，未得功德皆能獲得，故說
B09n0044_p0640b10║一切功德皆隨精進而行。此精進即福德智慧二種資糧之因。若於何地成就如是熾
B09n0044_p0640b11║盛精進者，則彼地名第四燄慧地。第三地中由得增上定學勝前二地。所生殊妙輕
B09n0044_p0640b12║安，畢竟斷除一切懈怠，此地乃證。故此地中精進波羅蜜多最為增勝。
B09n0044_p0640b13║辛二　明此地訓釋
B09n0044_p0640b14║何故此地名曰燄慧？頌曰：
B09n0044_p0640b15║『此地佛子由勤修，菩提分法發慧燄，較前赤光尤超勝。』
B09n0044_p0640b16║此第四地佛子，由修三十七品菩提分法較前增上。從此所發智慧光燄，較第三地
B09n0044_p0640b17║所說如赤金光尤為超勝。以發增上正智火燄，故此地名曰燄慧。如寶鬘論云：
B09n0044_p0640b18║「第四名燄慧，發正智燄故，一切菩提分，增上修習故，彼招異熟果，作夜摩天王，
B09n0044_p0640b19║善能破一切，薩迦耶見等。」三十七菩提分法，謂四念住等七聚。四念住：謂
B09n0044_p0640b20║身，受，心，法，念住。四正斷：謂諸善法未生令生，已生令長，諸不善法未生
B09n0044_p0640b21║令不生，已生正斷。四神足：謂欲，勤，心，觀，三摩地神足。五根：謂信，進，
B09n0044_p0640b22║念，定，慧根。五力：謂信等力。七菩提分：謂念，擇法，進，喜，輕安，定，
B09n0044_p0640b23║捨：正菩提分。正等亦通前六支。八聖道分。謂正見，思惟，語，業，命。精
B09n0044_p0640b24║進，念，定聖道分、正字通思惟以下，聖道分亦通前七。其第一聚為學所依。學
B09n0044_p0640b25║體性中第二聚為增上戒學，第三聚為增上心學，第四聚至第六聚為增上慧學，立
B09n0044_p0640b26║為三學。故此地菩薩成就最勝慧學，於三十七菩提分法若粗若細皆悉善巧。
B09n0044_p0640b27║辛三　明斷德差別
B09n0044_p0640b28║『自見所屬皆遍盡。』
B09n0044_p0640b29║自見謂微細薩迦耶見之我見。所屬謂此見為首，執著我人等主宰實有之粗分補特
B09n0044_p0640b30║伽羅我我所執，及執著蘊處界實有之法我執，皆遍滅盡。盡謂永斷此地所應斷二
B09n0044_p0641a01║種我執之種子，非一切皆盡。經說：猶有俱生薩迦耶見故。
B09n0044_p0641a02║釋第五勝義菩提心
B09n0044_p0641a03║庚五　難勝地分二，辛一　明此地訓釋，辛二　明靜慮增勝善巧諸諦。今初
B09n0044_p0641a04║『大士住於難勝地，一切諸魔莫能勝。』
B09n0044_p0641a05║大士住於第五難勝地時，一切世界諸天魔王尚不能勝，何況其餘諸魔眷屬。是故
B09n0044_p0641a06║此地名曰難勝。寶鬘論亦云：「第五極難勝，諸魔難勝故，善知聖諦等，微妙深
B09n0044_p0641a07║義故。此所感異熟，作覩史天王，能破諸外道，煩惱惡見處。」
B09n0044_p0641a08║辛二　明靜慮增勝善巧諸諦
B09n0044_p0641a09║『靜慮增勝極善知，善慧諸諦微妙性。』
B09n0044_p0641a10║第五地於十波羅蜜多中靜慮波羅蜜多最為增勝。布施至精進四波羅蜜多增勝，先
B09n0044_p0641a11║已得訖。故知此約餘六波羅蜜多說。如此地已得靜慮波羅蜜多，永不復為散亂等
B09n0044_p0641a12║障品所伏，但於般若波羅蜜多等則猶未能爾。
B09n0044_p0641a13║又此地非但靜慮增勝，即於善慧聖諦深微體性亦極善通達，故於粗細聖諦皆有善
B09n0044_p0641a14║巧增上慧學。
B09n0044_p0641a15║問：十地經說第五地菩薩善巧苦集滅道四諦，次復別說善巧世俗勝義二諦。父子
B09n0044_p0641a16║相見會及中論，復說世俗勝義二諦決定。豈離二諦別有四諦耶？答：雖無二諦所
B09n0044_p0641a17║不攝之諦，然為顯示所治雜染品中集諦為因，苦諦為果。與能治清淨品中道諦是
B09n0044_p0641a18║因，滅諦是果，故說四諦。釋論說彼苦集道諦是世俗諦，滅諦是勝義諦。六十正
B09n0044_p0641a19║理論釋亦云：「涅槃是勝義諦，餘三諦是世俗諦。」所言涅槃即是滅諦。六十正
B09n0044_p0641a20║理論釋又說：「大師親說現證滅諦。若如實事師所許，現量但緣自相事，則不能
B09n0044_p0641a21║爾。」又自宗以無漏根本智親證真實義，成立滅諦可以現證。若說滅諦是世俗諦，
B09n0044_p0641a22║則此建立亦不應理。又多勵力成立證涅槃時必須現證真實義，故說滅諦是世俗
B09n0044_p0641a23║諦，猶未得正解也。又於有法上遣除所破實性，即勝義諦，然勝義諦之所遣除者
B09n0044_p0641a24║非於所知決定非有。如法界讚云：「由不知何法，流轉於三有，敬禮彼法界，遍
B09n0044_p0641a25║住諸有情。原為生死因，若已善淨治，清淨即涅槃，亦即是法身。」此說有垢之
B09n0044_p0641a26║法性，若淨治離垢即是涅槃及法身，處處說清淨法性所遣即諸垢染。若謂法性不
B09n0044_p0641a27║可離垢，則徒勞無果。若謂可離，則彼所遣是所知中有。如無兔角所遣之兔角，
B09n0044_p0641a28║雖於所知非有，然遣除所知中可有之瓶，立為無瓶，亦可安立為無兔角。若依總
B09n0044_p0641a29║遍一切染淨諸法之法性而言，雖所遣二我於所知非有，然由諸法垢染漸淨，則彼
B09n0044_p0641a30║法性亦必隨之垢染漸淨。故於殊勝有法位，其法性僅有一分清淨（自性清淨）猶
B09n0044_p0641b01║為不足，必須隨各位離垢清淨。即說此淨名為滅諦。
B09n0044_p0641b02║十地經中，於此地復說善知相諦等，雖立多種諦名，當知彼等亦非二諦所不攝也。
B09n0044_p0641b03║
B09n0044_p0641b04║釋第六勝義菩提心之一
B09n0044_p0641b05║巳二　釋第六現前地分四，庚一　明此地訓釋與慧度增勝，庚二　讚慧度功
B09n0044_p0641b06║德，庚三　觀甚深緣起真實，庚四　結述此地功德。今初
B09n0044_p0641b07║『現前住於正定心，正等覺法皆現前，現見緣起真實性，由住般若得滅定。』
B09n0044_p0641b08║
B09n0044_p0641b09║由第五地已得清淨靜慮波羅蜜多，故第六現前地得住最勝定心。以此為依現見甚
B09n0044_p0641b10║深緣起實性。即此菩薩住第六地，由得最勝般若波羅蜜多故得住滅定。前五地中，
B09n0044_p0641b11║以未得增勝般若波羅蜜多故，唯由施等五波羅蜜多增勝，不能得滅定也。
B09n0044_p0641b12║又由般若增上，現證法性如影像故，第五地中見道諦故，正等覺法現前得故，此
B09n0044_p0641b13║地名現前地。疏中釋第二理由，謂能知所知不可得道已現證故。然釋論說見道諦
B09n0044_p0641b14║者，是舉四諦中最後諦，義謂彼地於粗細四諦得善巧，故第六地已得圓滿善巧四
B09n0044_p0641b15║諦慧。第一理由，顯示圓滿善巧順逆緣起之慧學。由已圓滿此二慧學，故四諦緣
B09n0044_p0641b16║起皆得現前。如是當知此地圓滿三種慧學。又奢摩他若何增勝，則毗鉢舍那亦隨
B09n0044_p0641b17║增勝。第五地既得最勝靜慮波羅蜜多，則此地自亦能得最勝般若波羅蜜多。故從
B09n0044_p0641b18║此地後乃得入不共滅定也。寶鬘論云：「第六名現前，現證佛法故，由修止觀道，
B09n0044_p0641b19║得滅定增廣，此地異熟果，作善化天王，聲聞無能奪，能滅諸我慢。」善化即
B09n0044_p0641b20║化樂天。
B09n0044_p0641b21║庚二　讚慧度功德
B09n0044_p0641b22║此顯諸餘施等資糧，要依般若波羅蜜多，方能趣果。頌曰：
B09n0044_p0641b23║『如有目者能引導，無量盲人到止境，如是智慧能攝取，無眼功德趣勝果。』
B09n0044_p0641b24║
B09n0044_p0641b25║如一有目士夫，能引一切盲人到達欲往之處。如是於修道時，亦由般若波羅蜜多，
B09n0044_p0641b26║能不顛倒明見正道非正道故。便能攝取如無眼之布施等功德，趣向聖位佛果。
B09n0044_p0641b27║般若攝頌云：「無量盲人無引導，不能見道入城廓，闕慧五度無眼導，無力能證
B09n0044_p0641b28║菩提果。」能斷金剛經云：「善現，如士夫入於闇室都無所見，當知菩薩若墮於
B09n0044_p0641b29║事而行布施亦復如是。善現，如明眼士夫，過夜曉已日光出時見種種色，當知菩
B09n0044_p0641b30║薩不墮於事而行布施亦復如是。」於持戒等當知亦爾。
B09n0044_p0642a01║庚三　觀甚深緣起真寔分五，辛一　立志宣說甚深義，辛二　可說深義法器，
B09n0044_p0642a02║辛三　說後引發功德，辛四　勸法器人聽聞，辛五　宣說緣起真寔。今初
B09n0044_p0642a03║云何現見緣起之真寔性？釋論答云：「彼緣起寔性，非吾輩無明厚翳障蔽慧眼者之境
B09n0044_p0642a04║界，唯是第六地以上之境，故此不應問吾等，應問已塗善見空性安善那藥，除無
B09n0044_p0642a05║明翳，成就慧眼之諸佛菩薩。」由此當知如塗安膳那藥令眼明了，非剜其眼。如
B09n0044_p0642a06║是由塗善見空性安膳那藥，令慧眼明了，非剜明眼。故此宗無誹謗聖根本定全無
B09n0044_p0642a07║智慧之惡見也。
B09n0044_p0642a08║問：般若經與十地經等，豈不明說修行般若波羅蜜多菩薩見緣起性乎？故但當隨
B09n0044_p0642a09║彼聖教而說。答：「聖教密意亦難解，吾輩雖依聖教亦不能說也。」此依自力解
B09n0044_p0642a10║說而言。然堪為定量大士所造宣說真寔義諸論，則能無倒解釋經義，要依彼論乃
B09n0044_p0642a11║能了解聖教密意。頌曰：
B09n0044_p0642a12║『如彼通達甚深法，依於經教及正理，如是龍猛諸論中，
B09n0044_p0642a13║隨所安立今當說。』
B09n0044_p0642a14║如彼六地菩薩通達最甚深法，如是龍猛菩薩無倒了解諸經義已於中論中，依諸經
B09n0044_p0642a15║藏及餘正理，顯示諸法真寔義，極為明了。故月稱論師唯依龍猛菩薩論中所說真
B09n0044_p0642a16║寔義，今當如彼教規而說。云何得知，龍猛菩薩無倒解釋了義經義耶？答：由教
B09n0044_p0642a17║證知，如楞伽經云：「南方碑達國，有吉祥苾芻，其名呼曰龍，能破有無邊，於
B09n0044_p0642a18║世宏我教，善說無上乘，證得歡喜地，往生極樂國。」此說龍猛菩薩能離有無二
B09n0044_p0642a19║邊，解釋了義大乘。金光明經說此菩薩，是佛世離車子一切世間樂見童子後身。
B09n0044_p0642a20║大雲經云：「我滅度後，滿四百年，此童子轉身為苾芻，其名曰龍，廣宏我教法。
B09n0044_p0642a21║後於極淨光世界成佛，號智生光。」故此菩薩，定能無倒解釋經義。曼殊室利
B09n0044_p0642a22║根本教，說誕生年代與名號同。說住世六百歲。大法鼓經說：「一切世間樂見離
B09n0044_p0642a23║車子童子，於大師滅度後，人壽八十歲，教法衰微時，轉身為名含大師德號之苾
B09n0044_p0642a24║芻，廣宏聖教，滿百歲後往生極樂世界。」覺賢上座與阿底峽尊者說此亦是授記
B09n0044_p0642a25║龍猛菩薩。蓋以樂見離車子與龍猛菩薩，是一體故。大法鼓經說彼苾芻位登七地，
B09n0044_p0642a26║然不能成與前眾經決定相違。如有經說，四大天王證預流果，亦有經中說已成佛。
B09n0044_p0642a27║如是等類經中非一。
B09n0044_p0642a28║辛二　可說深義法器
B09n0044_p0642a29║了義諸論，唯應為夙植通達空性種子者說，不可為餘人說。以彼聞空性諸論，
B09n0044_p0642a30║轉於空性起邪執心，當獲重大非義也。獲重大非義者，或有因不善巧故，謗毀
B09n0044_p0642b01║空性而墮惡趣。或有悞解空性深義，顛倒妄執諸法全無，或全非有。初生邪見，
B09n0044_p0642b02║謗一切因果等法。次着不捨，展轉增長。如云：「不能正觀空，鈍根則自害，如
B09n0044_p0642b03║不善咒術，不善捉毒蛇。」顯句論釋此云：「要不墮於損減世俗邊，不違害如影
B09n0044_p0642b04║像之業果。要不墮於增益勝義邊，知唯無自性，乃能有業果。」若與此相違，說
B09n0044_p0642b05║為墮常斷二邊。又說妄計諸行非有是為邪見，故無與非有，言雖異而無之行相則
B09n0044_p0642b06║無差別。四百論云：「一墮於惡趣；正見證寂滅。」釋云：「不善士夫聞無我法，
B09n0044_p0642b07║由生謗毀反起邪執，應墮惡趣。」說彼二種俱墮惡趣。起邪執者，謂執空性為非
B09n0044_p0642b08║有義，由是若無簡擇最微細義之慧力，妄矜為有，於不適自機之甚深義文，強作
B09n0044_p0642b09║勝解，必當引生重大非義。故於此處應極慎之。
B09n0044_p0642b10║問：「何種機可說空性，何種人不應說空性，此既難決定，為以何方便能了知耶？」
B09n0044_p0642b11║答：「由外相狀即能了知。」頌曰：
B09n0044_p0642b12║『若異生位聞空性，內心數數發歡喜，由喜引生淚流注，
B09n0044_p0642b13║周身毛孔自動竪，彼身已有佛慧種，是可宣說真性器，
B09n0044_p0642b14║當為彼說勝義諦，其勝義相如下說。』
B09n0044_p0642b15║諸異生初發業時，無倒聽聞空性言教。若彼聞已於此言教，內心數數引發歡喜，
B09n0044_p0642b16║由此歡喜流淚，毛竪。則知此人有正覺慧無分別智種，即通達空性之種子。此人
B09n0044_p0642b17║即是阿遮利耶可為宣說真實義之法器，當為此人宣說真勝義諦。勝義諦行相下當
B09n0044_p0642b18║廣說。此等相狀要由無倒聽聞空性言教，及聽已了解之所引生。若聞而未解，或
B09n0044_p0642b19║了解而無彼相狀，雖暫不知是否甚深法器。然若能不違善知識之教誡，亦是堪新
B09n0044_p0642b20║植通達空性功能之法器也。
B09n0044_p0642b21║辛三　說後引發功德
B09n0044_p0642b22║為堪聞者宣說空性，非空無果。頌曰：
B09n0044_p0642b23║『彼器隨生諸功德，常能正受住淨戒，勤行布施修悲心，
B09n0044_p0642b24║并修安忍為度生，善根迴向大菩提，復能恭敬諸菩薩。』
B09n0044_p0642b25║彼聞空性見，非但不於空性起顛倒執，引生無義。且能隨行所聞引生功德，謂彼
B09n0044_p0642b26║法器，聞空性見如獲寶藏，為令空見於餘生中不退失故，常能正受安住淨戒。彼
B09n0044_p0642b27║作是念，我若犯戒必以此而墮惡趣，致空見為之間斷，故能受戒守護不犯。此言
B09n0044_p0642b28║犯戒，不限先受，淨戒違品諸自性罪，皆是犯戒也。又作是念：我縱能嚴持淨戒
B09n0044_p0642b29║生諸善趣，倘生貧家，缺乏飲食衣服醫藥資生之具，恆須追求。則聽聞空見及修
B09n0044_p0642b30║習空義皆將間斷。遂於前說上下福田盡力供施。復作是念，此空性見要以如上所
B09n0044_p0643a01║說大悲攝持，方能引生佛果。故恆修大悲心而為根本。復作是念，由瞋恚力能墮
B09n0044_p0643a02║惡趣，能壞善根，能令顏色極不可愛，緣此令諸聖者不生歡喜。故當修安忍。又
B09n0044_p0643a03║見持戒等善根，若不數數廻向一切種智，則非成佛之因，亦不能恆感身及資財無
B09n0044_p0643a04║量妙果。故持所有戒等善根，為度眾生出生死故，廻向菩提。又見二乘等不能如
B09n0044_p0643a05║諸菩薩宣說甚深緣起，故於諸菩薩所起極敬重心。
B09n0044_p0643a06║得空見諸大乘人，由生清淨正見，於修廣大行品起極敬重，此是最應稱讚之處。
B09n0044_p0643a07║菩提心釋云：「由知諸法空，復能說業果，此為最甚奇，此乃極希有。」是故必
B09n0044_p0643a08║須永離二種非器，或不信解而生毀謗，或似信解而以正理破除一切因果等法。即
B09n0044_p0643a09║依無自性之空見，了達一切能作所作諸法極為應理也。若非如是，自謂己得正見，
B09n0044_p0643a10║而於持戒等一切業果建立，見如兔角之花紋，謂彼等行是對未知了義者說，已
B09n0044_p0643a11║知了義即不須彼。此乃妄執，一切皆是分別所作，一切分別皆是著寔之相執故。
B09n0044_p0643a12║便同支那堪布，摧毀一切善根也。或有妄說就亂識前暫許取捨。若於分別仍分是
B09n0044_p0643a13║否寔執二類，則說破自性之正理能破一切境，便成誑語。若不分二類，則見行二
B09n0044_p0643a14║種分別，應互相違害勢同水火。其安立取捨處之亂識，與能安立者，并所安立法，
B09n0044_p0643a15║皆應無處安立。縱作此等𦘳說，適成前引諸論之敵者也。
B09n0044_p0643a16║辛四　勸法器人聽聞
B09n0044_p0643a17║『善巧深廣諸士夫漸次當得極喜地，求彼者應聞此道。』
B09n0044_p0643a18║如上所說甚深廣大之理，若有士夫能善巧者，則於異生位中，不久即能修集甚深
B09n0044_p0643a19║廣大福智資糧，漸次當得極喜地。故凡欲求極喜地者，應聽聞此甚深道也。此即
B09n0044_p0643a20║勸令聽聞。如四百論釋云：「若極愛重自性空論，當修彼順緣門，即凡能於空性
B09n0044_p0643a21║增長淨信者，當如是行。又由悲心故，欲報佛恩故，欲令自身正法離諸險難因緣
B09n0044_p0643a22║故，當行諸難行，施諸難施，以四攝事攝眾生，於正法器盡力宣說此正法教。」
B09n0044_p0643a23║此謂於遠離非器二過失者，當勵力宏揚此法。若未如實了知其勝解者，應先以不
B09n0044_p0643a24║違緣起之法而為宣說。若諸說者善知聞者，成就法器，為之如理講說，其福極大。
B09n0044_p0643a25║集經論云：「若信解甚深法，便能攝集一切福德，乃至未成佛以來，世出世間
B09n0044_p0643a26║一切勝事皆能成辦。」如寶施童子經云：「曼殊室利，若諸菩薩無善巧方便，經
B09n0044_p0643a27║百千刧修行六波羅蜜多。若復有人聞此正法，生疑心者，所得福德尚多於彼。何
B09n0044_p0643a28║况無疑而正聽聞及以書寫，受持，講說，為他開示。」能斷金剛經云：「佛告善
B09n0044_p0643a29║現，於汝意云何，殑伽河中所有沙數，設有如是沙等殑伽河，是諸殑伽河沙寧為
B09n0044_p0643a30║多不？善現答言：甚多世尊，諸殑伽河尚多無數何況其沙。佛言善現，吾今告汝，
B09n0044_p0643b01║若善男子善女人，以妙七寶，盛滿爾殑伽河沙等世界，奉施如來，是善男子善
B09n0044_p0643b02║女人，由此因緣所生福聚寧為多不？善現答言：甚多世尊，甚多善逝。世尊告曰：
B09n0044_p0643b03║若復有人，於此法門，乃至四句伽陀，受持讀誦廣為他說，所生福聚甚多於前。」
B09n0044_p0643b04║如來藏經於說上品十不善法後云：「假使眾生具足彼等，若能悟入諸法無我，
B09n0044_p0643b05║信解諸法本來清淨，則彼眾生必不墮惡趣。」降魔品亦云：「若有苾芻了知一
B09n0044_p0643b06║切諸法最極調伏，了知眾罪前際性空，則能滅除犯戒憂悔，令不堅固。於無間罪
B09n0044_p0643b07║尚能超勝，况犯軌則尸羅微細邪行。」未生怨王經云：「諸造無間罪者，若能聞
B09n0044_p0643b08║此正法信解修行，我不說彼業，是真業障。」此等是說，若講說聽聞，及餘時中，
B09n0044_p0643b09║信解思惟甚深法義之勝利。要具二緣方能獲得所說勝利。一發清淨心，謂不顧
B09n0044_p0643b10║戀名利恭敬等。二不倒說，謂不倒執所說法義。若具二過，或隨一過，皆能障碍
B09n0044_p0643b11║無量功德。世親論師云：「故若顛倒說法，及心雜染，希求利養恭敬名聞而說法
B09n0044_p0643b12║者，失壞自身大福德聚。」其聞法者，發清淨心，與不倒解法義，亦極重要。
B09n0044_p0643b13║辛五　宣說緣起真寔分三，壬一　聖教宣說真義之理，壬二　以理成立聖教
B09n0044_p0643b14║真義，壬三　說彼所成空性之差別。初中又二，癸一　引聖教，癸二　明了
B09n0044_p0643b15║知真實之障。今初
B09n0044_p0643b16║十地經說：「第五地菩薩，欲入第六地者，當觀諸法十平等性。何等為十？謂一
B09n0044_p0643b17║切法無相故平等性，一切法無體故平等性，無生故，無起故，遠離故，本來清淨
B09n0044_p0643b18║故，無戲論故，無取無捨故平等性，一切法如幻如夢如影如響如水中月如鏡中像，
B09n0044_p0643b19║如化事故平等性，一切法有無不二故平等性。菩薩如是善通達一切法自性，得
B09n0044_p0643b20║明利隨順忍，得入菩薩第六現前地。」此中無取無捨，二者合為一平等性，如幻
B09n0044_p0643b21║等七喻，合為一平等性。末二亦合為一平等性。明十種平等性，十地經釋與菩薩
B09n0044_p0643b22║地有所不同，彼二與此宗解釋空性亦不相同，故此中更當別釋。其中初平等性，
B09n0044_p0643b23║謂於聖根本智前，諸法異相皆不顯現。第二謂一切法皆無自體故平等。此二是總
B09n0044_p0643b24║標，餘八性是別釋。第三無生依未來世說。第四無起依餘時言。此亦通一切法皆
B09n0044_p0643b25║悉平等。以下諸性，當知亦爾。第五遠離，謂當生已生空，此即由第二自體平等
B09n0044_p0643b26║性相所顯之遠離。此復非是現以教理令其遠離，乃是本來即如是清淨，是第六性。
B09n0044_p0643b27║第七性，謂無二取戲論，即與第一性義合。若作名言分別所不能論解，即是第
B09n0044_p0643b28║二性之差別。第八性之差別，亦如是。第九性謂能證成前義諸譬喻門。第十性謂
B09n0044_p0643b29║一切法，若有事無事皆無自性。明利謂速慧。隨順謂與第八地無生法忍相隨順。
B09n0044_p0643b30║此隨順忍，以隨位不同，有多種異釋。宣說諸法真實義之教文雖多，今是解釋第
B09n0044_p0644a01║六地慧通達真實，故但引以十種平等性證第六地之教也。
B09n0044_p0644a02║癸二　明了知真實之障
B09n0044_p0644a03║於决擇諸法無實中，若不善解何為實有及如何執實有，則於真實義見，定有錯失。
B09n0044_p0644a04║入行論云：「未知所觀事，必不取彼無。」此說心中若未善現起所破事之總相，
B09n0044_p0644a05║則必不善緣取彼所破事之無。以是心中若未如實現起所無之實有行相，及由何
B09n0044_p0644a06║事空之所破行相，則必不能定解無實與空性也。又此所破，唯由宗派徧計之實有，
B09n0044_p0644a07║及略知實執，猶為未足。必須了解無始隨逐傳來為宗派變未變心者共有之俱生
B09n0044_p0644a08║實執，及彼所執之實有。若未能解此，則雖以正理破其所破，然於無始隨逐傳來
B09n0044_p0644a09║之實執全無所損。又應先解自身之實執，次當善知以諸正理直接間接破除彼境之
B09n0044_p0644a10║理。以若唯作向外轉之破立，則利益甚微也。此中若能善知自續應成中觀兩派所
B09n0044_p0644a11║明，乃能善辨所破差別。釋此分二：
B09n0044_p0644a12║子一　明自續中觀派之實執，子二　明應成中觀派之實執。初又分三，丑一
B09n0044_p0644a13║　明實有與實執，丑二　以幻事喻明觀待世間之實妄，丑三　法喻合釋。今初
B09n0044_p0644a14║自續派之論典，於所破多未明說。惟中觀明論釋世俗有，可就其違品之有，知其
B09n0044_p0644a15║何為勝義有或真實有。如彼論云：「於無真實性事，增益違上行相之亂覺，名為
B09n0044_p0644a16║世俗，此能障真或由此能蔽真實故。如經云：法生唯世俗，勝義無自性，於無性
B09n0044_p0644a17║錯亂，說明真世俗。從彼所生，由彼所顯現，所見一切虛偽之事，名唯世俗。此
B09n0044_p0644a18║復由無始錯亂習氣成熟增上而生，由此能於一切含識，示現似有真實事性令見為
B09n0044_p0644a19║有。故由彼等意樂增上，安立一切虛偽性事，名唯世俗有。」亂覺以上，明於勝
B09n0044_p0644a20║義無自性錯亂為有之義。從「名為世俗」至「蔽真實故」，明真世俗之義。世俗
B09n0044_p0644a21║是能障義，謂能障蔽真實也。從彼實執所出生故，由彼實執現似實有。能見彼者
B09n0044_p0644a22║是分別心非是根識，與二諦論釋之所破實有，非根識所見義同。從「此復」至
B09n0044_p0644a23║「而生」，明彼實執是俱生執。故云「於一切含識」，彼等含識之意樂，非唯分別
B09n0044_p0644a24║心，亦有無分別心。由彼二種心增上安立為有，非勝義有之諸虛偽事，名「唯世
B09n0044_p0644a25║俗有」者。即「法生唯世俗」之義，非謂於實執世俗中有也。由是當知，若謂非
B09n0044_p0644a26║由於心顯或由心增上之所安立，而是彼義自體中有。即是實有，勝義有，真實有。
B09n0044_p0644a27║若執彼有，即是俱生實執。
B09n0044_p0644a28║中觀明論云：「言勝義無生者，謂由真智不能成立諸法生也。」準此可顯，若觀
B09n0044_p0644a29║真實義智而能成立為生及有者，即勝義之生有。此與前說，復云何通？答：誠如
B09n0044_p0644a30║所問，當知於所破所加之勝義簡別，有二勝義。一以聞思修三種理智為勝義，如
B09n0044_p0644b01║上所說，即由彼不成者。二以非由心增上安立，而是彼義自體中有，為勝義有。
B09n0044_p0644b02║凡前種勝義及彼所成就，皆可是有。後種勝義及彼中有，皆定非有。以是若後勝
B09n0044_p0644b03║義中有，則前勝義中亦决定有。然執有前者，非俱生實執。其俱生實執，必須執
B09n0044_p0644b04║後者為實有也。頗有未能辨別此二之差別，於明所破時，便謂堪忍正理觀察，或
B09n0044_p0644b05║堪觀之事，為所破量齊。由此，或說勝義非有，或說是實有，異說競起。若能善
B09n0044_p0644b06║辨前義，則知說實性中無，勝義中無，與說法性是有，法性即實性，即勝義，都
B09n0044_p0644b07║不相違也。
B09n0044_p0644b08║丑二　以幻事喻明觀待世間之實妄
B09n0044_p0644b09║欲知何為以心增上安立或不安立為有，由彼幻喻即易於了知。如幻師變木石等為
B09n0044_p0644b10║象馬。即彼幻師與眼識迷惑之觀者及眼識未迷者之三人中，初唯見為象馬而不執
B09n0044_p0644b11║為象馬。第二類人，既見且執。第三類人，象馬之執見俱無。又彼幻物現為象馬
B09n0044_p0644b12║者，不可妄謂：「如誤繩為蛇，於彼識前繩現為蛇而繩實非蛇，如是唯於亂識前
B09n0044_p0644b13║現為象馬，然彼幻物不現為象馬。」此即不加簡別，必須許幻物現為象馬。若不
B09n0044_p0644b14║爾者，應於所見都無迷亂。若約此義安立幻物現為象馬，則約幻師言，唯由亂心
B09n0044_p0644b15║如是顯現增上而立，非由幻物本體增上而立也。約觀者言，則不自覺所見象馬由
B09n0044_p0644b16║心增上而立，反執彼幻處確有真實之象馬存在。此即就喻說明由心增上安立與不
B09n0044_p0644b17║安立之理。故於彼物現為彼像，是否所現之實體有其二類。
B09n0044_p0644b18║若善解此義，則餘妄計：「諸實事宗，亦由能量增上安立所量能量即心，由彼安
B09n0044_p0644b19║立所量，亦即由心增上安立，則彼亦應破除實有。」於此等二宗紊亂之點皆能分
B09n0044_p0644b20║別。由能量安立所量，是由能量通達二種所量之寔性。彼與前說寔極不相同。
B09n0044_p0644b21║成立如是幻相者，若順瑜伽行之中觀師，謂由自證現量成立。若許有外境之自續
B09n0044_p0644b22║師，則謂由緣地方及虛空等之根識現量成立。如現非有者，謂若如是有者，則於
B09n0044_p0644b23║眼未迷者應亦能見，然彼無所見。是故現似象馬與象馬本空，二義俱存。此依未
B09n0044_p0644b24║學教者通常名言識成立為妄。與成立鏡中影像為空之心。俱非粗細任何理智。若
B09n0044_p0644b25║依通常名言識增上果是寔有者，則應凡所見事彼事非空，若彼事為空則應不可見。
B09n0044_p0644b26║此二既俱存，則知依通常名言識增上者唯是虛妄也。
B09n0044_p0644b27║丑三　法喻合釋
B09n0044_p0644b28║如眼識迷惑之觀者，認幻事為寔有。如是諸有情類，見內外諸法似真寔有，不知
B09n0044_p0644b29║唯由自心顯現增上安立，執為諸法自體寔爾。是為無始傳來俱生寔執。此自續派
B09n0044_p0644b30║所安立者，若以應成派觀之，則彼執所破之心，猶覺太粗，仍非最細之俱生寔執。
B09n0044_p0645a01║若時能以正理，破彼寔執所計之寔有，則猶如幻師，了知唯由內心增上安立為
B09n0044_p0645a02║有，不復妄執內外諸法寔體本爾。此復是許，由無正量違害之心增上安立者，乃
B09n0044_p0645a03║名言有。非許凡由心增上安立者一切皆是名言中有。從種生芽，雖由心增上安立，
B09n0044_p0645a04║然說芽體從種子生，亦不相違。如幻物自體亦變為象馬。一切名言有法，皆當
B09n0044_p0645a05║如是知。即諸法性，亦由能見自體之心增上安立為有，故名言中有無不遍一切之
B09n0044_p0645a06║失。以是有說，如幻事現為象馬，而象馬寔空，如是瓶等一切法，雖現為瓶等，
B09n0044_p0645a07║然瓶等亦本空。當知全非幻喻喻法合釋之義。若如彼說，則應全無是彼法者。即
B09n0044_p0645a08║法喻合釋，亦應唯現為彼相，非是彼事。若時生起根本無分別智，一切二取相於
B09n0044_p0645a09║彼皆滅，此如眼識未迷者之於諸幻相，見執俱無。
B09n0044_p0645a10║自續派以正理破執之不共義，下不復說，故於此中當略說之。彼謂所知中有有事
B09n0044_p0645a11║無事二類。先說有事，於有事中有色非色二類。若是色法破其無東西等方分，若
B09n0044_p0645a12║是心法破其無前後等時分，如餘處說。由此成立凡是有事，定屬有分。次破分與
B09n0044_p0645a13║有分，若異性者應全無關係，若一性者，爾時於彼應審諦觀察，其體雖是一，然
B09n0044_p0645a14║現相似異，乃無可否認之事實。故能决擇，雖現彼事即由彼為空猶如幻事。次觀
B09n0044_p0645a15║彼事，若是由心顯現增上安立之妄體可不相違，若彼非由心顯現增上所立而實體
B09n0044_p0645a16║如是者，則定不應理。以如前說實有法上，體性現相不相隨順不容有故。若是實
B09n0044_p0645a17║有，必一切種離虛妄故。見為異性之心應非錯謬，則違一性。此若已成，則於無
B09n0044_p0645a18║事法，亦依此理而破寔有。如虛空無為，應許遍諸色法，則亦應許彼有遍東分與
B09n0044_p0645a19║遍餘方之分。如是法性亦有所遍諸分，及有前後覺慧通達諸分。餘無為法亦如是。
B09n0044_p0645a20║此分與有分亦非異性而應是一性，若此性是妄可不相違，若寔有則不應理，廣
B09n0044_p0645a21║如前破。如是觀察便能成立一切所知皆非實有，是靜命師徒所許。有說分與有分
B09n0044_p0645a22║唯觀有事，非也。未學宗派者共許之虛妄，與中觀師所許之虛妄不同。由心安立
B09n0044_p0645a23║雖亦為彼等共許，然僅彼義自宗不許為由心安立。由是當知此派中雖無非由內心
B09n0044_p0645a24║顯現增上安立之體性，然許有非唯假名由彼增上安立之體性，亦不相違。故兩派
B09n0044_p0645a25║中觀之所破，於內心安立上有極大之不同。若將此派之寔有，寔執，與破寔執之
B09n0044_p0645a26║正理，先善為引導，次乃示以應成正宗，則善能分辨正見之差別，故於此中略為
B09n0044_p0645a27║宣說。
B09n0044_p0645a28║子二　明應成中觀派之寔執分二，丑一　明由分別增上安立之理，丑二　明
B09n0044_p0645a29║執彼違品之寔執。今初
B09n0044_p0645a30║鄔波離問經云：「種種可愛妙花數，悅意金宮相輝映，此亦未曾有作者，皆從分
B09n0044_p0645b01║別增上生，分別假立諸世間。」此說諸法皆由分別增上安立。說一切法唯由分別
B09n0044_p0645b02║假立，及由分別增上安立者，餘證亦多。六十正理論云：「正等覺宣說，無明緣
B09n0044_p0645b03║世間，說世是分別，云何不應理。」釋論釋此義謂：「一切世間非自性有，唯由
B09n0044_p0645b04║分別之所假立。」百論亦云：「若無有分別，貪等亦非有，故智者誰執，真義及
B09n0044_p0645b05║分別。」釋論云：「有分別，方有彼貪等，若無分別彼等亦無。决定當知如於繩
B09n0044_p0645b06║上假立為蛇，定無自性。」真義謂有自性，分別謂依彼而生。彼貪等如於繩上假
B09n0044_p0645b07║立為蛇者，乃舉一例。餘一切法皆是分別假立如於繩上假立為蛇。由彼之雜色盤
B09n0044_p0645b08║伏與蛇相似，若於境不明，便起彼繩為蛇之亂覺。爾時若繩總體，若繩一分，都
B09n0044_p0645b09║無少分可安立為蛇者，故知彼蛇唯是分別假立。如是依於諸蘊便起我想，然彼諸
B09n0044_p0645b10║蘊，若前後相續，若同時總體或一分，全無少分可安立為我者。離蘊分及有分之
B09n0044_p0645b11║外，亦無少分異體可安立為我者。故彼我唯是依蘊分別假立，都無自性。寶鬘論
B09n0044_p0645b12║云：「士夫非地水，非火風非空，非識非一切，異此無士夫。」此中士夫即補特
B09n0044_p0645b13║伽羅，有情，自，我。非地乃至非識，破有情六界之一分為我。非一切，破六界
B09n0044_p0645b14║之合集為我。末句破離六界外異體之我。然非不許補特伽羅，亦非別許阿賴耶識
B09n0044_p0645b15║等為補特伽羅。故如釋論所解，正是菩薩所許也。若了知由分別心安立補特伽羅
B09n0044_p0645b16║之理，由分別心安立餘一切法，與彼義同。如三摩地王經云：「如汝知我想，如
B09n0044_p0645b17║是觀一切。」般若攝頌云：「知自及諸眾生等，乃至諸法亦復然。」寶鬘論云：
B09n0044_p0645b18║「如六界集故，士夫非真實，如是一一界，集故亦非真。」初二句，謂依六界合
B09n0044_p0645b19║集假立為士夫。後二句，謂離分與有分之法，决定非有，故一一界皆依多分合集
B09n0044_p0645b20║假立，則分及有分，皆非安立為彼之事。離彼二外，亦無異性可立為彼之事也。
B09n0044_p0645b21║瓶等諸法由分別安立之理，雖與繩上假立之蛇相同，然瓶等諸法與繩上之蛇，為
B09n0044_p0645b22║有為無及有無作用等，則極不相同。以彼二事，須否决定名言，即立彼名有無違
B09n0044_p0645b23║難等，極不同故。說分別安立之法，能有各別作用者，是佛護，靜天，月稱三大
B09n0044_p0645b24║論師解釋龍猛父子意趣之不共勝法。此亦即是中觀見之究竟深處。如寶鬘論云：
B09n0044_p0645b25║「色法唯名故，虛空亦唯名，無種寧有色，故名亦非有。受想及行識，如大種如
B09n0044_p0645b26║我，皆應如是思。故六界無我。」又云：「唯除於假名，若云有云無，世間寧有
B09n0044_p0645b27║此。」此說於勝義中，名亦都無，除名言中唯由名言增上安立，都無所有，故唯
B09n0044_p0645b28║是假名。若善了知以上諸義，則能善解一切諸法皆是依緣安立，依緣假設，依緣
B09n0044_p0645b29║而生。皆無自性，皆無不由他名增上安立之自在體。隨立何法，皆是不尋彼假義
B09n0044_p0645b30║而安立者。
B09n0044_p0646a01║
B09n0044_p0646a02║
B09n0044_p0646a03║
B09n0044_p0646a04║
B09n0044_p0646a05║
B09n0044_p0646a06║
B09n0044_p0646a07║
B09n0044_p0646a08║
B09n0044_p0646a09║
B09n0044_p0646a10║
B09n0044_p0646a11║
B09n0044_p0646a12║
B09n0044_p0646a13║
B09n0044_p0646a14║
B09n0044_p0646a15║