B09n0044_p0665b17║入中論善顯密意疏（卷八）
B09n0044_p0665b18║宗喀巴大師造
B09n0044_p0665b19║釋第六勝義菩提心之五
B09n0044_p0665b20║辰二　別破唯識宗分三，巳一　破離外境識有自性，巳二　破成立依他起有
B09n0044_p0665b21║自性之量，巳三　明說唯心非破外境。初中分二，午一　敘計，午二　破執。
B09n0044_p0665b22║今初
B09n0044_p0665b23║諸唯識師於上述中觀宗心不忍可，不依佛意，唯隨自分別建立宗義，欲顯自教所
B09n0044_p0665b24║說宗旨。頌曰：
B09n0044_p0665b25║『不見能取離所取，通達三有唯是識，故此菩薩住般若，通達唯識真實性。』
B09n0044_p0665b26║
B09n0044_p0665b27║安住增勝般若波羅蜜多，勤修真實義之六地菩薩，由何正理能不增益異體二取，
B09n0044_p0665b28║無倒通達，見悟真實，是為通達唯識真實性。謂由了達都無外色，諸心心所，唯
B09n0044_p0665b29║緣起性，故名通達唯識實性。又此菩薩如何通達唯識實性，謂此菩薩以下所說，
B09n0044_p0665b30║從內習氣成熟而生色等之理，於自心上，由無異體所取，亦不見有能緣異體境之
B09n0044_p0666a01║能取，即便了知三界唯識。善了知已，復長修習二空真實，由久修習，乃以內智
B09n0044_p0666a02║現見真實不可言說二空自性。六地菩薩由先如是次第修習，故得通達唯識實性。
B09n0044_p0666a03║若無外境唯有識者，既無外境，帶境相之唯心，云何生起。頌曰：
B09n0044_p0666a04║『猶如因風鼓大海，便有無量波濤生，從一切種阿賴耶，以自功力生唯識。』
B09n0044_p0666a05║
B09n0044_p0666a06║譬如波濤所依大海，因風鼓蕩，原如睡眠安穩不動之波濤，互相競起，奔馳不息。
B09n0044_p0666a07║如是內外一切法種子阿賴耶識，與貪等信等俱生俱滅，各將自隨順功能薰習阿
B09n0044_p0666a08║賴耶識。由此習氣成熟之力便有不淨依他起性之唯識生，愚夫於此執為內外分離
B09n0044_p0666a09║之能取所取。然離內識，實無少分異體所取。
B09n0044_p0666a10║此如說大自在天等為因者云：「蛛為蛛綱因，水晶水亦爾，根為枝末本，此是眾
B09n0044_p0666a11║生因。」說大自在天等為眾生之作者。如是說有阿賴耶識者。說彼識是一切法之
B09n0044_p0666a12║種子依，名一切種子。唯大自在常住，阿賴耶識無常，是其差別。以是多生習外
B09n0044_p0666a13║道見者，要說有阿賴耶識方能調伏也。
B09n0044_p0666a14║若爾釋論敘唯識宗時，多云：無外境。又云：離識實無少分異體所取。此於所無
B09n0044_p0666a15║之色等所取上，加離識異體之簡別。又「妄執名為色根眼」句之釋云：「實無離
B09n0044_p0666a16║識之眼根。」為於所破加如上簡別，是唯識宗所許耶？為不加簡別，直云：無色
B09n0044_p0666a17║等五境及五色根，是彼所許耶？曰：此釋論中實有加不加簡別之二類。如破生時
B09n0044_p0666a18║多於所破加簡別語，其未加時亦皆例加。此亦應爾。敵宗所依，攝大乘論云：
B09n0044_p0666a19║「何緣此識亦復說名阿陀那識？執受一切有色根故。一切自體取所依故。所以者何？
B09n0044_p0666a20║有色諸根，由此執受無有失壞，盡壽隨轉。」又云：「共相者，謂器世間種子。
B09n0044_p0666a21║不共相者，謂各別內處種子。共相即是無受生種子。」此說阿賴耶識上器世間
B09n0044_p0666a22║種子，即是無受法之種子。攝决擇分亦如是說。緣起經釋說由阿賴耶識為緣，成
B09n0044_p0666a23║就名色。說名為餘四蘊，說色為大種及大種所造色。又說彼色，無色界無，下二
B09n0044_p0666a24║界有。故唯識宗許有色者無量無邊。若不爾者，則唯識宗，色蘊上所有色聲等名，
B09n0044_p0666a25║不加修改皆不可用。已見彼名皆不可用，猶稱彼宗為善者，印度佛徒曾無是事。
B09n0044_p0666a26║又彼宗亦名所知屬內宗。義為不許色聲等所知為外事，說是內識事。
B09n0044_p0666a27║設作是念，若唯識宗亦許色聲等者，則破外境，僅是名字之諍。以現為外境之色
B09n0044_p0666a28║有，即立為外境故。此與說：「中觀師破有自相之色而安立色者，既現為有自相
B09n0044_p0666a29║等色，即立為有自相。故辯自相有無僅名字之諍」者，全無差別。實是兩宗最難
B09n0044_p0666a30║了解之處。不但中觀道理難知，即於唯識宗此義，亦覺若破外境，則色等非有，
B09n0044_p0666b01║若立色等亦應安立外境故。此等難處雖應解釋，恐繁不述。
B09n0044_p0666b02║聖教建立，作如是說，頌曰：
B09n0044_p0666b03║『是故依他起自性，是假有法所依因，無外所取而生起，實有及非戲論境。』
B09n0044_p0666b04║
B09n0044_p0666b05║此依他起性，定應許是有自性，以是執有異體能取所取假有法等，一切分別網之
B09n0044_p0666b06║因故。如以繩因緣誤以為蛇，無繩為依，則必不生。及以地等因緣誤以為瓶等，
B09n0044_p0666b07║無地等為依於虛空中亦必不生。如是既無外境，誤認青等為外境之分別，為以何
B09n0044_p0666b08║等亂事為因。故定應許現似異體二取之不淨依他起，為誤認外境分別之因。以彼
B09n0044_p0666b09║所依是雜染清淨繫縛解脫之因故。
B09n0044_p0666b10║中觀唯識任於何宗，如諸有情現所見境，若能顯示如彼所見執為實有之所依，由
B09n0044_p0666b11║彼所著境而空者，即說通達此空是為正道。若不以通達能破一般有情實執境之空
B09n0044_p0666b12║性為道，而別立一實有空性，則於無始傳來粗細實執，俱不能對治，徒勞無果。
B09n0044_p0666b13║於是當知，此現似二取之依他起，雖現似有異體能取所取，而執有彼之徧計所執
B09n0044_p0666b14║境，實無所有。即正觀此所依由彼所破為空。又空所依及此空性，即是所餘，即
B09n0044_p0666b15║正知此是真實有，如是名為善取空義。此中敵宗，即是菩薩地及辨中邊論釋中：
B09n0044_p0666b16║「謂由於此彼無所有」等義。寶性論釋，解「若此於彼無」等義時，作中觀理解，
B09n0044_p0666b17║與上二論全不相同。恐煩不述。又此依他起，無外所取，唯由自內習氣而生，
B09n0044_p0666b18║是自性有。此宗勝義，全非一切言說分別戲論之境。以內外名言皆不取實相故。
B09n0044_p0666b19║總之依他起性有三差別，一無外境而生，二是自性有，三於勝義中非一切戲論之
B09n0044_p0666b20║境。是假有法之因義，亦攝在自性有法之中，不異三差別。言依他起有者，非泛
B09n0044_p0666b21║說有，是特殊有。如安慧論師云：「虛妄分別有，謂由自性是語之餘。」此簡別，
B09n0044_p0666b22║於後文至為切要。
B09n0044_p0666b23║午二　破執分二，未一　廣破，未二　結破。初又分三，申一　破無外境識
B09n0044_p0666b24║有自性之喻，申二　破由習氣功能出生境空之識，申三　明如是破與修不淨
B09n0044_p0666b25║觀不相違。初又分二，酉一　破夢喻，酉二　破毛髮喻。初又分三，戌一
B09n0044_p0666b26║　夢喻不能成立識有自性，戌二　夢喻不能成立覺時無外境，戌三　夢喻成立
B09n0044_p0666b27║一切法虛妄。今初頌曰：『無外境心有何喻。』
B09n0044_p0666b28║汝唯識師說無外境，心有自相。當先推察有何譬喻而相比况？若唯識師曰：
B09n0044_p0666b29║『若謂如夢當思擇。』
B09n0044_p0666b30║譬如有人眠極小房中，夢見狂象羣。然彼房中决定不能有狂象羣。故如彼夢，雖
B09n0044_p0667a01║無外境，定應許此有自性識。為顯此說無心要故。
B09n0044_p0667a02║汝此譬喻當更思擇也。云何思擇？頌曰：
B09n0044_p0667a03║『若時我說夢無心，爾時汝喻即非有。』
B09n0044_p0667a04║若時我宗，說如夢中象境非有，則見狂象羣之有自性心亦非是有，以不生故。若
B09n0044_p0667a05║無有自性之識，爾時汝所說兩宗極成之喻，亦即非有。故離外境非有內識。
B09n0044_p0667a06║此非是說如夢中無所見之象，亦無內識，是說無有自性之識。以說前唯識宗許無
B09n0044_p0667a07║外境之依他起，是許有自性之依他起故。又此破總結時：「總如所知非有故，應
B09n0044_p0667a08║知內識亦非有。」釋論明說：「當知帶所知相之內識，亦不自性生。」又本論釋論
B09n0044_p0667a09║此等破時，多於所破加簡別故。又云：「何故如來於彼經，說心從無明業生。」說
B09n0044_p0667a10║無明生行，以行生識，是自宗故。故有智者，不致疑此宗是說無識。以是當知凡
B09n0044_p0667a11║說所知能知有無相等者，皆是依所破差別而說。設作是念，若謂夢中無亂識者，
B09n0044_p0667a12║則彼覺後不應憶念夢中所受。此是以為識無自性，識便全無而難。此難非理，頌
B09n0044_p0667a13║曰：
B09n0044_p0667a14║『若以覺時憶念夢，證有意者境亦爾。』
B09n0044_p0667a15║若以睡覺之時，猶能憶念夢中領受，便謂夢中意識有自性者。則夢中所見象等外
B09n0044_p0667a16║境，如彼意識，亦應是有。何以故？頌曰：
B09n0044_p0667a17║『如汝憶念是我見，如是外境亦應有。』
B09n0044_p0667a18║如汝以睡覺時，追憶我於夢中見，有憶能緣之念，便證有意識者，如是追憶，夢
B09n0044_p0667a19║中見此，亦有憶外境之念，則外境亦應有。或識亦應無也。
B09n0044_p0667a20║若爾，自宗亦許憶念夢中之心境，彼二有無如何許耶？曰：釋論說有憶念夢中領
B09n0044_p0667a21║受，及憶念夢中領受境。以是當知夢中見象等時，如醒位見本質之影像。其見彼
B09n0044_p0667a22║影像之眼識，雖非領受本質境，然可說是領受影像境。如是夢中雖無所領受象境，
B09n0044_p0667a23║然有所領受現似為象之境。故雖云「念境」，實是憶念領受彼境。所緣與領受，
B09n0044_p0667a24║除一二處外，多不須如是分別也。
B09n0044_p0667a25║由是决不能安立外境所空有自相之依他起。既無親喻。如成立前世後世，雖無親
B09n0044_p0667a26║喻，而有以餘因明式成立之疏喻。此中亦無故。當知此是破唯識宗最有力之正理。
B09n0044_p0667a27║
B09n0044_p0667a28║戌二　夢喻不能成立覺時無外境
B09n0044_p0667a29║設曰：若睡夢中有象等色，則亦應有緣彼之眼識，此不應理。頌曰：
B09n0044_p0667a30║『設曰睡中無眼識，故色非有唯意識，執彼行相以為外，如於夢中此亦爾。』
B09n0044_p0667b01║
B09n0044_p0667b02║由睡夢中，睡眠昏亂無眼識故，眼處所取象等色境决定非有，唯有意識。雖無外
B09n0044_p0667b03║色處，然由意識現似外相，即執彼相以為外境。如睡夢中全無外境唯有識生，如
B09n0044_p0667b04║是覺時應知亦爾。此謂前喻縱不能成立識有自性。然以夢喻必能成立覺時無有外
B09n0044_p0667b05║境唯有內識也。破曰不然，夢中意識亦不生故。此謂夢中無色處，其無色處之有
B09n0044_p0667b06║自性意識夢中亦非有，故彼夢喻亦不能成立全無外境而有有自性之意識。頌曰：
B09n0044_p0667b07║『如汝外境夢不生，如是意識亦不生，眼與眼境此生心，三法一切皆虛妄。』
B09n0044_p0667b08║
B09n0044_p0667b09║如汝所說外境夢不生，如是意識亦自性不生。如醒覺位見色時，有眼色意三法和
B09n0044_p0667b10║合，如是夢中了別境時，心亦見有三法和合。如夢中眼與眼之色境二俱非有，如
B09n0044_p0667b11║是此二所生之眼識亦定非有。故夢中之眼色意三法一切皆是虛妄。又頌曰：
B09n0044_p0667b12║『餘耳等三亦不生。』
B09n0044_p0667b13║如眼等三法，其餘耳等三法亦無自性生。此中等字，等取聲及耳識，乃至意及法
B09n0044_p0667b14║處意識。此謂耳根至身根之四根。聲塵至觸塵之四塵，耳識等四識。如前所說眼
B09n0044_p0667b15║等三法，夢中雖無彼體而現彼相，故是虛妄。其意等三法，則謂夢中雖有，然無
B09n0044_p0667b16║自性現有自性，故是虛妄。以是當知，彼以為此師許夢中有根識，而相攻難。如
B09n0044_p0667b17║云：敵者之天未曉，難者之日已出，慧太粗陋故應棄捨。藏中亦有自矜智者，於
B09n0044_p0667b18║此善巧宗義尚未知其粗分，便謗為非福之田，令諸眾生多造非福，尤應慎焉。若
B09n0044_p0667b19║此：「設曰睡中」等，作為唯識宗義。清辨論師為出喻不成過云：「意識所取法
B09n0044_p0667b20║處所攝色，夢中亦有。故離外境全無內識。」此亦不應理，夢中三法畢竟非有故。
B09n0044_p0667b21║若謂為破他宗故如是許者，是則夢喻應全無用，以夢非虛妄，不能顯示所喻之
B09n0044_p0667b22║法為虛妄故。此謂有自性之根境識三法，夢中亦畢竟非有，故說法處所攝色，於
B09n0044_p0667b23║夢中離識實有，不應道理。然自宗亦許有彼色，且許夢中有彼亦不相違。故知說夢
B09n0044_p0667b24║無彼色者，是因清辨論師許彼色有自相也。
B09n0044_p0667b25║若謂因唯識宗，說無外處所攝色時，以夢喻而破。今為破彼宗故許色有自相者。
B09n0044_p0667b26║則中觀師成立無實立如夢喻，應成無用，以夢非虛妄是有自相，不能成立彼所喻
B09n0044_p0667b27║之法為虛妄故。以未破有自性以來，成立無實之因法，皆不隨彼喻轉故。以是自
B09n0044_p0667b28║宗前說，夢中所見一切皆無自性，最為善哉。
B09n0044_p0667b29║若爾夢中所見色，自宗許是法處所攝色不？曰：以夢中無根識，故夢中所見五境，
B09n0044_p0667b30║唯是意識所現，夢中雖不可安立色等五處，然可立為法處所攝色。如意識所見
B09n0044_p0668a01║之骨鏁，立為法處故。此復是法處五色中，徧計所執色。由此道理，如斯多處皆
B09n0044_p0668a02║當了知。
B09n0044_p0668a03║戌三　夢喻成立一切法虛妄
B09n0044_p0668a04║由夢中所見根境識三皆非實有，則以極成不實之夢，成立其餘未極成法亦非實有，
B09n0044_p0668a05║故能成立醒覺位中一切諸法皆無自性。頌曰：
B09n0044_p0668a06║『如於夢中覺亦爾，諸法皆妄心非有，行境無故根亦無。』
B09n0044_p0668a07║如夢中之根境識等皆是虛妄。如是醒覺位諸法亦皆是妄，故彼內心非自性有。如
B09n0044_p0668a08║是諸根所行之色等境亦皆非有，諸根亦皆無自性生。是故經云：「猶如所見幻有
B09n0044_p0668a09║情，雖現而非真實有，如是佛說一切法，如同幻事亦如夢。」又云：「三有眾生
B09n0044_p0668a10║皆如夢，此中不生亦不死，有情人命不可得，諸法如沫如芭蕉。」皆成善說。言
B09n0044_p0668a11║不生等，當如前云：「非真實有」於所破上加簡別言。此等經典。皆以夢喻詮一
B09n0044_p0668a12║切法非真實有。於中觀宗極為應理，於唯識宗則不應理。故云善說。頌曰：
B09n0044_p0668a13║『此中猶如已覺位，乃至未覺三皆有。』
B09n0044_p0668a14║此世間固有無知睡眠，又由暫離通常睡眠名曰醒覺，如此醒位諸法，雖本無自性
B09n0044_p0668a15║生，然以無明睡眠正作夢故，見三法有。如是乃至未離睡眠未醒覺位，根境識三
B09n0044_p0668a16║就彼心前皆可云有。頌曰：
B09n0044_p0668a17║『如已覺後三非有，癡睡盡後亦如是。』
B09n0044_p0668a18║如睡覺後，夢中三法皆非是有。如是諸佛斷盡愚癡睡眠，親證法界，則彼三法亦
B09n0044_p0668a19║皆非有。故無離外境之內識也。此復應知，如所有智前，三法皆不現。盡所有智
B09n0044_p0668a20║前，雖不由內心無明習氣之力而現三法。然因他有情識以彼染力所現者，諸佛亦
B09n0044_p0668a21║顯現了知也。
B09n0044_p0668a22║酉二　破毛髮喻
B09n0044_p0668a23║他曰：有翳之眼，毛髮非有而有可見，故雖無外境而識有自性。此亦不然。頌曰：
B09n0044_p0668a24║
B09n0044_p0668a25║『由有翳根所生識，由翳力故見毛等，觀待彼識二俱實，待明見境二俱妄。』
B09n0044_p0668a26║
B09n0044_p0668a27║有翳眼根所生眼識，由彼翳力見毛髮時，若觀待彼人內識所見，眼識與毛髮行相
B09n0044_p0668a28║之境，二俱是有。若觀待明見境義無翳眼之所見，則所現毛髮與見彼之識，二俱
B09n0044_p0668a29║虛妄不生。無所現境說有彼識，極難知故。此義定應如是許，若不爾者，頌曰：
B09n0044_p0668a30║『若無所知而有心，則於髮處眼相隨，無翳亦應起髮心，然不如是故非有。』
B09n0044_p0668b01║
B09n0044_p0668b02║若謂有翳人，雖於無所知毛髮，而能生見毛髮行相有自性之心者，則有翳人隨於
B09n0044_p0668b03║何處見有毛髮，若無翳人亦相隨逐審視其處，亦應生見毛髮之心如有翳人，無境
B09n0044_p0668b04║相同故。如從有自性之他生，則應從一切他生。如是若有一有自性之識生，以無
B09n0044_p0668b05║毛髮之境相同，有翳眼既生見彼之心，無翳眼不生見彼之心，則不應理。能難彼
B09n0044_p0668b06║心不待有翳，以全不相關故。然無翳眼不生見毛髮之心，故離外境有自性之識，
B09n0044_p0668b07║决定非有。
B09n0044_p0668b08║申二　破由習氣功能出生境空之識分三，酉一　破說由習氣成未成熟生不生
B09n0044_p0668b09║見境之識，酉二　重破說無外境而有內識，酉三　明破唯識宗不違聖教。初
B09n0044_p0668b10║又分二，戌一　敘計，戌二　破執。今初
B09n0044_p0668b11║設作是念，若以現似毛髮之境，為生識之因者，則無翳者亦應生見毛髮識。然今
B09n0044_p0668b12║不爾。是由往昔所薰能生識之習氣成未成熟，為生不生識之因。若有往昔見毛相
B09n0044_p0668b13║識所薰習氣，由此成熟乃生見毛相之識。其無翳障清淨見境者，由彼無有見毛相
B09n0044_p0668b14║識之功能習氣成熟，故無翳者不生見毛髮之識。非由離所知毛髮境故不生彼識也。
B09n0044_p0668b15║
B09n0044_p0668b16║戌二　破執分三，亥一　破現在識有自性功能，亥二　破未來識有自性功能，
B09n0044_p0668b17║亥三　破過去識有自性功能。今初頌曰：
B09n0044_p0668b18║『若謂淨見識功能，未成熟故識不生，非是由離所知法，彼能非有此不成。』
B09n0044_p0668b19║
B09n0044_p0668b20║若有所說自性功能，方可說由彼功能成未成熟，生不生識。若實無有自性之功能，
B09n0044_p0668b21║則此義不能成立。如何不成？頌曰：
B09n0044_p0668b22║『已生功能則非有，未生體中亦無能。』
B09n0044_p0668b23║若計有功能，為屬現在識，為屬過去識，為屬未來識？且現在已生識中定無自性
B09n0044_p0668b24║之功能，未來未生體中亦無彼功能。若計現在識有彼功能，識與功能應同時有。
B09n0044_p0668b25║若於功能與有功能，作六囀聲名「功能之識」。則說彼二法無別體故，功能之識
B09n0044_p0668b26║即彼功能，不應道理。若不爾者，則離果外應無別因，芽已生時種應不壞。若於
B09n0044_p0668b27║功能與有功能，作五囀聲名「從功能識」。則彼識生是從同時之功能中生，不應
B09n0044_p0668b28║道理。以於因位果已有故。故現在識中功能非有。
B09n0044_p0668b29║亥二　破未來識有自性功能
B09n0044_p0668b30║若謂未生識有彼功能者。頌曰：
B09n0044_p0669a01║『非離能別有所別，或石女兒亦有彼。』
B09n0044_p0669a02║若云「識之功能」，功能是所別事，識是能別法。其未來未生識，不能表示其所
B09n0044_p0669a03║立體性，云是識，亦不能表示其所破體性，云非識。其未來識，現在尚無識體，
B09n0044_p0669a04║汝以何法簡別功能，云此功能是彼識之功能耶。如是既無能別之識，則以彼所別
B09n0044_p0669a05║之功能，亦定非有。若不爾者，則石女兒亦應有彼功能也。
B09n0044_p0669a06║若謂心想某識當從功能生，便云：此是彼識之功能，從此功能出生彼識。於是即
B09n0044_p0669a07║成能別所別。世人亦云：煮飯。及云：此線織布。心想當來之飯布，作如是說。
B09n0044_p0669a08║俱舍亦云：「前三種入胎，謂輪王二佛。」是於當來之輪王等入胎，說名彼等入
B09n0044_p0669a09║胎。如是心想當生之識，說名識之功能。此亦全無心要。頌曰：
B09n0044_p0669a10║『若想當生而說者，既無功能無當生。』
B09n0044_p0669a11║若法有時生者，乃可說當生彼果。其恆時决定不生者，如石女兒等及無為虛空等，
B09n0044_p0669a12║則現在後時皆定不生。若自性之功能是有者，乃能生識，若現在未來皆無有自
B09n0044_p0669a13║性之識者，則定無生彼識之功能。既無生自性識之功能，則自性識之當生亦定非
B09n0044_p0669a14║有。如石女兒等。
B09n0044_p0669a15║中觀師破芽自相生時，多出難云：若種時無芽而生芽者，亦應生兔角等。此中關
B09n0044_p0669a16║要，是因自相之芽，一是無有，則終非有，便與無法無別。非總破種時無芽而有
B09n0044_p0669a17║芽生，便云應生兔角等。
B09n0044_p0669a18║此理亦釋煮飯等喻，以若如自性生者，則飯等亦無當生故。復次頌曰。
B09n0044_p0669a19║『若互相依而成者，諸善士說即不成。』
B09n0044_p0669a20║若觀待當生之識，立彼識之功能，觀待識所從生之功能，而立識者，則是互相依
B09n0044_p0669a21║待而成也。若許此者，諸善智者皆說有自性之識即不成立矣。釋論復說：如長短，
B09n0044_p0669a22║彼此，觀待成者，皆是假有，無自性成。故非泛破彼等成立，當知是別破自性
B09n0044_p0669a23║成立也。若如是許，則當隨順吾等而說。故未來識亦無功能。
B09n0044_p0669a24║亥三　破過去識有自性功能
B09n0044_p0669a25║今當明過去識亦無功能，頌曰：
B09n0044_p0669a26║『若滅功能成熟生，從他功能應生他。』
B09n0044_p0669a27║若謂已生正滅之識，為生自類果故，於阿賴耶識薰成習氣功能差別，從已滅識之
B09n0044_p0669a28║功能，成熟力故，出生當生之識者。則後他自性功能，應生其他果識。何以故？
B09n0044_p0669a29║頌曰：
B09n0044_p0669a30║『諸有相續互異故。』
B09n0044_p0669b01║由有相續諸剎那法次第生者，如汝所許，前後體性互相異故。相續之字界云：
B09n0044_p0669b02║「達努謂增廣。」施以字緣成展轉義，名曰相續。猶如河流相不斷。因果相續轉時
B09n0044_p0669b03║由於生死展轉無間無斷，是三世諸行剎那之能取。此說是諸剎那分之有分。非僅
B09n0044_p0669b04║說前後無間也。由此遍於諸相續分剎那中有，故相續支分之諸剎那，名有相續。
B09n0044_p0669b05║由諸支分，是有分相續之支分，故說相續是彼之能取。如瓶是瓶嘴瓶項等之能取
B09n0044_p0669b06║也。此前後諸剎那，更互相異為自相之他。是敵者所許。故應是從有自性之他功
B09n0044_p0669b07║能，而生他識也。若謂許者。頌曰：
B09n0044_p0669b08║『一切應從一切生。』
B09n0044_p0669b09║是則一切法應從一切法生也。頌曰：
B09n0044_p0669b10║『彼諸剎那雖互異，相續無異故無過，此待成立仍不成，相續不異非理故。』
B09n0044_p0669b11║
B09n0044_p0669b12║設作是念：彼前後剎那次第轉時，其有相續諸剎那法，自性互異雖有他性，然遍
B09n0044_p0669b13║於彼前後剎那上之相續，則唯一無異，故所說應一切法從一切生，此過非有。此
B09n0044_p0669b14║說前後相續是一者，即答他生太過之根本釋難。若前後自性異法同一相續，已極
B09n0044_p0669b15║成者，可容無過。然相續是一尚未極成。故一相續，仍是所立之法也。所以者何？
B09n0044_p0669b16║以前後自性各異諸法，是一相續不應理故。頌曰：
B09n0044_p0669b17║『如依慈氏近密法，由是他故非一續，所有自相各依法，是一相續不應理。』
B09n0044_p0669b18║
B09n0044_p0669b19║喻如慈氏與近密身中所攝諸法，由補特伽羅是各別他故非一相續所攝。如是自相
B09n0044_p0669b20║各別前後剎那，說是一相續攝，亦不應道理。如是於他生出太過時，他宗答曰：
B09n0044_p0669b21║稻之種芽是一相續，彼與麥之種芽非一相續，故非一切從一切生。破他此答不能
B09n0044_p0669b22║釋難之關要，是因他宗，許有自相之他，非凡許他即為出難，極為明顯。以是有
B09n0044_p0669b23║人或作同類攻難而破。或由未知所破之簡別是自相他。棄捨月稱論師所說他宗不
B09n0044_p0669b24║能釋難之理由，𦘳說所未說之理由，實是正宗之污垢也。
B09n0044_p0669b25║酉二　重破說無外境而有內識分二，戌一　敘計，戌二　破執。今初
B09n0044_p0669b26║如是說已。諸唯識師，復欲申述自宗，成所樂義。頌曰：
B09n0044_p0669b27║『能生眼識自功能，從此無間有識生，即此內識依功能，妄執名為色根眼。』
B09n0044_p0669b28║
B09n0044_p0669b29║由前眼識正滅時，於阿賴耶識中無間薰成，能生眼識之功能習氣，從此習氣成熟，
B09n0044_p0669b30║便於後時有前識行相之眼識生起，眼識無間所從生之功能剎那，是眼識之所依。
B09n0044_p0670a01║世間愚人，即執彼功能名有色根之眼。實離內識眼根非有。餘有色根應知亦爾。
B09n0044_p0670a02║
B09n0044_p0670a03║其能生眼識之習氣因，是因緣。眼根是眼識之增上緣。此中說眼根是眼識之親因
B09n0044_p0670a04║者，意說能生眼識之習氣已成熟位。非說眼根皆爾。如辨中邊論云：「識生變似
B09n0044_p0670a05║義，有情我及了，此境實非有。」說變似色等義與有情五根之識生，是阿賴耶識。
B09n0044_p0670a06║安慧論師亦說諸有色根是阿賴耶識之所緣。故許阿賴耶識之唯識師，是說阿賴
B09n0044_p0670a07║耶識變似之有色根，為眼根等。已說無有離識之眼根等，當說色等亦不離識。頌
B09n0044_p0670a08║曰：
B09n0044_p0670a09║『此中從根所生識，無外所取由自種，變似青等愚不了，凡夫執為外所取。』
B09n0044_p0670a10║
B09n0044_p0670a11║於此世間從五根所生之五識，實無所取青等外境，是由前識於阿賴耶識中薰成自
B09n0044_p0670a12║種，由此種成熟，變似青色等相。由彼凡愚不了此義，遂於內心所變之青等相，
B09n0044_p0670a13║執為所取外境。故離內識別無外境。更有異說。頌曰：
B09n0044_p0670a14║『如夢實無餘外色，由功能熟生彼心，如是於此醒覺位，雖無外境意得有。』
B09n0044_p0670a15║
B09n0044_p0670a16║喻如夢中無餘色等，唯由自心習氣功能成熟之力，而生帶彼色聲等行相之心。如
B09n0044_p0670a17║是此醒覺位中，亦無外境而有意生也。
B09n0044_p0670a18║戌二　破執
B09n0044_p0670a19║此皆不然，頌曰：
B09n0044_p0670a20║『如於夢中無眼根，有似青等意心生，無眼唯由自種熟，此間盲人何不生。』
B09n0044_p0670a21║
B09n0044_p0670a22║如夢中無眼根，有變似青等意識之心生。如是無眼根唯由自識種子成熟而生，則
B09n0044_p0670a23║此醒覺盲人，何不生見色等之意識，如不盲者。以夢覺二位無眼根相同故。此亦
B09n0044_p0670a24║是因無外色等而有自性識生，則夢醒二位都無差別也。
B09n0044_p0670a25║若作是念：盲人醒覺時，不生明見色等之意識，如夢中者。其原因非由無眼根，
B09n0044_p0670a26║是因無有生如是意識之功能成熟。故唯有功能成熟者，乃有如是意識生。此復是
B09n0044_p0670a27║以睡眠為緣，故唯夢中乃有，覺時則無也。
B09n0044_p0670a28║此不應理，頌曰：
B09n0044_p0670a29║『若如汝說夢乃有，第六能熟醒非有，如此無第六成熟，說夢亦無何非理。』
B09n0044_p0670a30║
B09n0044_p0670b01║若如汝說夢中乃有第六意識之功能成，醒覺時非有。則說如此醒覺時盲人，無有
B09n0044_p0670b02║第六意識明見色等之功能成熟，如是夢時亦無，云何非理。若汝全無正理，僅憑
B09n0044_p0670b03║口說，吾等亦可如上說也。頌曰：
B09n0044_p0670b04║『如說無眼非此因，亦說夢中睡非因。』
B09n0044_p0670b05║夢中見境，應無眼識行相相順意識功能，成熟所起之意識，由識所依根無作用故，
B09n0044_p0670b06║如醒時之盲人。如說無根，非醒時盲人，見境習氣成熟之因，如是睡眠亦非夢
B09n0044_p0670b07║中見境習氣成熟之因。以無外境識能自性生者，不須觀待習氣成熟也。頌曰：
B09n0044_p0670b08║『是故夢中亦應許，彼法眼為妄識因。』
B09n0044_p0670b09║由虛妄習氣，生夢中見境之虛妄識，故夢中亦應許如醒覺位見如是色等境法之識
B09n0044_p0670b10║是虛妄，及夢中眼為彼識之所依因。如釋論云：「夢中所見境，亦有三法和合可
B09n0044_p0670b11║得。」又云：「夢中無色處，眼根，并彼二所發之識。」當知是說，夢中雖無眼
B09n0044_p0670b12║識等前五之根境識，然就夢人前，有彼三法可得，故應許有夢中眼，夢中眼識，
B09n0044_p0670b13║及夢中色。非許彼三是真眼等。如許有幻象馬，及幻人，不必許彼是真象馬及真
B09n0044_p0670b14║人也。頌曰：
B09n0044_p0670b15║『隨此如如而答辯，即見彼彼等同宗，如是能除此妄靜。』
B09n0044_p0670b16║如是隨此唯識師，對中觀師作如何如何之答辯。即見彼彼所答，等同所立不極成
B09n0044_p0670b17║宗。如是即能除遣此唯識師之妄諍也。如中觀師說，醒時之根境識三皆自性空，
B09n0044_p0670b18║是所緣故，如夢。唯識師則云：醒時內識由外境空，是識性故，如夢中識。又云：
B09n0044_p0670b19║醒時所緣境，是虛妄性，以是境故，如夢中境。如是更云：若無染淨所依之依
B09n0044_p0670b20║他起性，應無染淨，無所依故，如龜毛衣。翳喻亦如是說。其中前二比量，喻不
B09n0044_p0670b21║極成，犯能立等同所立過，夢中亦有離意識之法處所攝色故。第三比量，是欲成
B09n0044_p0670b22║立染淨法有自相所依，其「無所依」因，犯不成過。若謂無自相所依，則犯不定
B09n0044_p0670b23║過。
B09n0044_p0670b24║酉三　明破唯識宗不違聖教
B09n0044_p0670b25║如是破唯識宗，非但不違正理，亦不違聖教。頌曰：
B09n0044_p0670b26║『諸佛未說有實法。』
B09n0044_p0670b27║諸正等覺，於自宗經中不曾說有實法故。如楞伽經云：「三有唯假立，全無自性
B09n0044_p0670b28║法，於假立分別，執為法自性。無體無了別，無賴耶無事，凡愚惡分別，如屍妄
B09n0044_p0670b29║計度。」初句明三有唯由心假立。第二句明假立義，謂無自性法。是說無自性，
B09n0044_p0670b30║非說法全無。後二句明未通達真實義之惡分別者，於如是唯心假立法，計為有自
B09n0044_p0671a01║性之法。初頌總明無自性，次頌別釋。梵語：「茹巴」通自體與色二義，此處
B09n0044_p0671a02║當作色解，以與了別相對故。無事句之事字，上句已說無色事心事，故此處當作
B09n0044_p0671a03║餘自性事解，是無破實有時所說之自性事。如死屍之理，謂無觀察真實義之心力。
B09n0044_p0671a04║此經即破計三界依他起為有自性也。
B09n0044_p0671a05║若謂此經是說依他起性，由異體二取之徧計執自性空，無故過失。計此是真空，
B09n0044_p0671a06║不應道理，楞伽經說：「大慧，於一法無一法之空性，是一切空之性最下者。」
B09n0044_p0671a07║釋論云：「由牛非馬，故說牛非有，不應道理，自體有故。」於此一法無彼一法
B09n0044_p0671a08║之空與此喻相同之理，謂世尊宣說，離自性之空性者，是因眾生無始以來於色等
B09n0044_p0671a09║法執為實有，為破此實執而說，對彼當說所見之色等依他起非是實有。若不作是
B09n0044_p0671a10║說，而說此依他起，異體二取非是實有，則與無牛之理由，云「牛非馬故」相同
B09n0044_p0671a11║也。
B09n0044_p0671a12║以是當知，中觀唯識無論何宗，說眾生執著之所依，即此所見內外諸法。無所不
B09n0044_p0671a13║同。明彼空者，是遣除於所依上所生之執著，亦無不同。所不同者，謂執著之相。
B09n0044_p0671a14║唯識師說：現見二取內外分離，若如所見執為二取異體，是此執著相。其能對
B09n0044_p0671a15║治，謂以此現見之依他起為有法，破除二取有異體，故是破彼所依事是此所破性
B09n0044_p0671a16║也。中觀師說：若執現見法，非由名言心安立，是實有者，即此執著相。其能對
B09n0044_p0671a17║治，謂以此現見法為有法，破無斯實有故亦是破彼所依事是此所破性。以有情之
B09n0044_p0671a18║執著，非於彼所依事執有異體之所破性，是執彼所依事即是彼所破性故。宣說空
B09n0044_p0671a19║性，亦須如彼所執，即明如是空故。
B09n0044_p0671a20║故有人說：現在所見諸所依事，以實有空，為斷滅空。棄此不用。別以餘所見法
B09n0044_p0671a21║為空所依事，亦不說「由是彼所破故空」，而說「以有事故空」，俱非中觀唯識
B09n0044_p0671a22║宗義。即眾生身中無始傳來之執著，有無執如斯所破之心，當自向內反觀。法稱
B09n0044_p0671a23║論師曰：「於此亦隨說，故惡闇周遍。」智者當知，現在正是此類最多之時也。
B09n0044_p0671a24║釋論此處，引父子相見經决擇二十二根無自性曰：「但有假名，於勝義中，眼與
B09n0044_p0671a25║眼根俱不可得。」又曰：「如是一切諸法，自性皆不可得。」此說諸法但有假名，
B09n0044_p0671a26║於勝義無及自性非有。故於所破加簡別時，此二僅是異門。安立自宗，皆云：
B09n0044_p0671a27║「但有假名。」又說：「夢中共相娛樂之境，夢中尚不可得，况於醒時。」如此
B09n0044_p0671a28║者甚多。故說夢中人與醒時人，是人非人無差別者。極不應理。以經說夢中共相
B09n0044_p0671a29║娛樂之有情，夢中亦不可得，醒時有情，有可得故。以是當知有說此宗，許夢中
B09n0044_p0671a30║有眼識等五識，實乃大錯。
B09n0044_p0671b01║故唯識宗無通達究竟了義之慧力，其所立宗義，恆應破斥也。
B09n0044_p0671b02║申三　明如是破與修不淨觀不相違
B09n0044_p0671b03║設作是念：若無外境，即無明見色聲等之自性識者，則依師長教授修不淨觀之瑜
B09n0044_p0671b04║伽師，見有骨鏁充滿大地，云何應理。以雖無骨鏁，而有自性之識故。頌曰：
B09n0044_p0671b05║『諸瑜伽師依師教，所見大地骨充滿，見彼三法亦無生，說是顛倒作意故。』
B09n0044_p0671b06║
B09n0044_p0671b07║修不淨觀之瑜伽師，依師長教授，所見骨鏁充滿大地者，今見彼中根境識三法，
B09n0044_p0671b08║亦皆無自性生。經說彼定，是顛倒不實作意故。
B09n0044_p0671b09║若見骨鏁之心是有自性，彼心所見亦應有自性，是則彼作意應成真實境作意，故
B09n0044_p0671b10║定應如是許也。若不爾者，頌曰：
B09n0044_p0671b11║『如汝根識所見境，如是不淨心見境，餘觀彼境亦應見，彼定亦應不虛妄。』
B09n0044_p0671b12║
B09n0044_p0671b13║如汝觀戲劇等時，多人共觀彼境。如一人所生具彼境行相之眼識，餘觀戲者，亦
B09n0044_p0671b14║皆生具彼行相之眼識。如是餘非修定者，於瑜伽師見骨鏁處，審諦觀視求其骨鏁
B09n0044_p0671b15║等境，亦應生如修不淨觀瑜伽師見骨鏁之識，如緣青等之眼識。若依釋論，似應
B09n0044_p0671b16║譯為：「如汝所觀根識境，如是如修不淨心，餘觀彼境亦應生，彼定亦應不虛妄。」
B09n0044_p0671b17║此定亦應非是虛妄顛倒義之作意也。此出是非瑜伽師，理應相等之過者，亦
B09n0044_p0671b18║因識有自性，則不應觀待修骨鏁之教授也。如是頌曰：
B09n0044_p0671b19║『如同有翳諸眼根，鬼見膿河心亦爾。』
B09n0044_p0671b20║如有翳眼根，若引幻事，影像等喻，答辯之理應亦爾。又說餓鬼於江河處起膿血
B09n0044_p0671b21║心，亦應知同前。
B09n0044_p0671b22║此中法處之五種色，非實事師宗假立，是經中所說，自宗亦許有。故雖無骨鏁而
B09n0044_p0671b23║明見之骨鏁，如同影像當許為有色。然此唯是意識所見，故非色處攝。亦非餘九
B09n0044_p0671b24║有色處，故是法處之徧計所起色。眼識所見毛髮，則如影像是色處攝。餓鬼見河
B09n0044_p0671b25║為膿血者，是彼眼識所見故亦當立為色處。攝大乘論亦云：「鬼傍生人天，各墮
B09n0044_p0671b26║其所應，等事心異故，許義非真實。」其等事為何，及各別見之理，攝論中俱未
B09n0044_p0671b27║明說。無性釋云：「於一河事，自業變異增上力故，餓鬼所見充滿膿血等處。魚
B09n0044_p0671b28║等傍生即見宅舍遊從道路。人類即見甘清冷水，沐浴飲渡。入空無邊處定諸天，
B09n0044_p0671b29║即見虛空，壞色想故。」
B09n0044_p0671b30║若作是念，此諸眾生所見是名言量，若於一事有量成立諸相違事，則膿血與非膿
B09n0044_p0672a01║血應不相違，量所成立亦不可信。若彼論義作如是解如是安立，許量不可憑信，
B09n0044_p0672a02║此實非理，當如何釋？此是智者之疑問也。答：若執彼解即是論義，說量所成立
B09n0044_p0672a03║不可憑信者，則不可說：「吾於此義亦如是了解。」是即毀謗一切正量，極不應
B09n0044_p0672a04║理，今先說喻，如有善持明咒者，雖觸熾燃鐵丸而不燒手，將彼鐵丸取於手中，
B09n0044_p0672a05║身識雖亦緣彼鐵觸，然不生感覺極燒熱相之識。是因用咒水洗手為緣也。其無彼
B09n0044_p0672a06║咒力者，則生覺彼鐵丸為極燒熱相之識也。如是燒觸與不燒觸，但應許是彼一鐵
B09n0044_p0672a07║丸之觸塵，二身識量，此一量所成立之觸塵，非彼一量所成立者。故雖許彼二俱
B09n0044_p0672a08║是量，然非此一量之所成者，即彼一量之所破也。如是於一河處，河之一分，由
B09n0044_p0672a09║鬼昔業增上力故，見為膿血。河餘一分，由人昔業增上力故，不現膿血，現為可
B09n0044_p0672a10║飲可浴之水。彼二俱是河之一分，由餓鬼眼識量所成立義與人眼識所成立義，事
B09n0044_p0672a11║體各別。故非一量所成立義，餘量即成立為彼相違事，親友書云：「諸餓鬼趣於
B09n0044_p0672a12║夏季，覺月亦熱冬日寒。」亦說餓鬼由昔業力，夏季覺月光觸塵為極燒熱，冬季
B09n0044_p0672a13║覺日光觸塵亦極寒冷。人則覺日光為熱相，月光為涼相，全不相違。此二亦非一
B09n0044_p0672a14║量所量之熱觸，即餘量所量之寒觸。此二亦俱可立為日月光之觸故。論中亦云：
B09n0044_p0672a15║「等事」故不應不審觀論義，略得粗解便以為足也。
B09n0044_p0672a16║未二　結破
B09n0044_p0672a17║『總如所知非有故，應知內識亦非有。』
B09n0044_p0672a18║總結上來廣說諸義，謂如所知自性非有，如是應知具所知行相之內識亦無自性生。
B09n0044_p0672a19║此說能知所知，俱無自性同也。若謂毛髮非有即無見彼相之識，及無於幻所執
B09n0044_p0672a20║之象馬，即亦無執彼之心。實非此師之正宗也。出世讚亦云：「不知非所知，彼
B09n0044_p0672a21║無知亦無，是故佛宣說，知所知無性。」又云：「諸識同幻化，是日親所說，彼
B09n0044_p0672a22║所緣亦爾。决定同幻事。」此謂若不可說云：「是此識之所知。」則不能安立為
B09n0044_p0672a23║所知境，若不可說云：「此知如此境。」亦不能安立為能知。故無所知，能知亦
B09n0044_p0672a24║無。由能知所知觀待立故。佛說彼二俱無自性。以是彼二於二諦中不可分別一有
B09n0044_p0672a25║一無，即是聖者意趣。釋菩提心論云：「由知知所知，離所知無知。」與前
B09n0044_p0672a26║所引讚義相同。故亦是心境有無相同之根據也。
B09n0044_p0672a27║入中論善顯密意疏卷八終
B09n0044_p0672a28║
B09n0044_p0672a29║
B09n0044_p0672a30║