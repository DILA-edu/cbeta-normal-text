B09n0044_p0678b17║入中論善顯密意疏（卷十）
B09n0044_p0678b18║宗喀巴大師造
B09n0044_p0678b19║釋第六勝義菩提心之七
B09n0044_p0678b20║未三　成立唯字表心為主
B09n0044_p0678b21║上文已說破離心作者，唯字義盡，故彼唯字不破外境。除前理外，今更以說心為
B09n0044_p0678b22║主之餘門，明不破外境。頌曰：
B09n0044_p0678b23║『如覺真理說名佛，如是唯心最主要，經說世間唯是心，故此破色非經義。』
B09n0044_p0678b24║
B09n0044_p0678b25║如於真實義覺慧圓滿，說名曰佛。略去前句醒寤之義，亦可名佛。如是色心二法
B09n0044_p0678b26║中，唯心為主。當知略去後句「為主」之義，經說世間三界唯心。故此唯心，是
B09n0044_p0678b27║遮色等為成就世間之主因。若說唯心有自性，都無外色，則非經義。故此釋地經
B09n0044_p0678b28║義，當許唯如我等所說也。若如汝宗，頌曰：
B09n0044_p0678b29║『若知此等唯有心，故破離心外色者，何故如來於彼經，復說心從癡業生。』
B09n0044_p0678b30║若佛由知三界唯是有自性之心，故於釋地經中破外色者，則佛世尊何故復於釋地
B09n0044_p0679a01║經中，說識從無明愚癡及諸行業生耶？如云：「無明緣行，行緣識。」釋地經說
B09n0044_p0679a02║識是無明諸行之果，未說識有自性。若說是緣起，復說有自性，則彼說者應成迷
B09n0044_p0679a03║亂。自宗必不俱許彼二。當知是為引導眾生，依眾生力而許也。自宗不可俱許彼
B09n0044_p0679a04║二者，謂識有自性，應不觀待無明及行。然實觀待，故無自性也。內識畢竟非有
B09n0044_p0679a05║自性，如眩翳人見毛輪等，要有顛倒因緣，彼方得有。若無顛倒因緣，彼即無故。
B09n0044_p0679a06║要有顛倒因緣乃有識者，由經中流轉緣起顯示。若無無明即無識者，由還滅緣
B09n0044_p0679a07║起顯示。其後又云：「菩薩如是觀察有為，多諸過患，無有自性，不生不滅。」
B09n0044_p0679a08║誰有心者，見此教已，復計識為寔有。如是計者，唯由自內實執宗之所迷耳。六
B09n0044_p0679a09║十正理論云：「佛說此世間，以無明為緣，故世即分別，云何不應理。若無明滅
B09n0044_p0679a10║者，此法即隨滅，是無明徧計，云何不明顯。」義謂若有自性，即是寔有。迷惑
B09n0044_p0679a11║滅時理應明顯，不應隨滅也。
B09n0044_p0679a12║為顯心為主故。頌曰：
B09n0044_p0679a13║『有情世間器世間，種種差別由心立，經說眾生從業生，心已斷者業非有。』
B09n0044_p0679a14║
B09n0044_p0679a15║有情世間，是由各自業及煩惱，感得我事。器世間種種差別，下自風輪，上至色
B09n0044_p0679a16║究竟天，亦唯由諸有情心所造共業之所感生。如孔雀翎等各種雜色，是由彼眾生
B09n0044_p0679a17║自不共業之所感生。如蓮華瓣各種顏色，是由眾生共業所感。餘亦應知。經云：
B09n0044_p0679a18║「隨有情業力，應時起黑山，如地獄天宮，有劍林寶樹。」唯識教中亦說二種世
B09n0044_p0679a19║間，是由共不共業所感。故唯識宗，亦非不許有器世間也。如是一切眾生皆從業
B09n0044_p0679a20║生，心已斷者業即非有，要有心者乃能造業。故業亦依心。
B09n0044_p0679a21║如是依釋地經說無作者受者，明唯字破餘作者。依經說十二有支皆依一心，顯唯
B09n0044_p0679a22║字以心為主。前者約遮品說，後者約表品說。由眾生流轉，唯心是主要之因，餘
B09n0044_p0679a23║非主要之因。故經安立唯心為主，不立外色。頌曰：
B09n0044_p0679a24║『若謂雖許有色法，然非如心為作者，則遮離心餘作者，非是遮遣此色法。』
B09n0044_p0679a25║
B09n0044_p0679a26║若謂雖許有色法，然說色法非如內心能為眾生之作者。是則唯破離心之作者，非
B09n0044_p0679a27║遮遣此外色也。
B09n0044_p0679a28║此中數論師等，計自性等為作者，佛弟子眾許內心為作者。色非作者則俱無諍也。
B09n0044_p0679a29║故當觀察自性等餘作者。為破無作者相之自性等故，於名言中說有作者功能之
B09n0044_p0679b01║唯心乃是作者。由破自性等作者，自即據有驅自性等出境之所諍地。如有二王欲
B09n0044_p0679b02║王一國。逐走敵人，自即得有其國。民眾是二王所共需者，故於國民都不損害。
B09n0044_p0679b03║如是此色，亦是二者所共需，都不損害。故定應知此色是有也。
B09n0044_p0679b04║午二　明外境內心有無相同
B09n0044_p0679b05║由前所說道理，頌曰：
B09n0044_p0679b06║『若謂安住世間理，世間五蘊皆是有，若許現起真實智，行者五蘊皆非有。』
B09n0044_p0679b07║
B09n0044_p0679b08║若謂安住世間建立之道理，則世間共許外色等五蘊皆是有。若許是現起親證真寔
B09n0044_p0679b09║義之智者，則行者住根本定時，五蘊皆非有也。
B09n0044_p0679b10║由是當知，頌曰：
B09n0044_p0679b11║『無色不應執有心，有心不應執無色。』
B09n0044_p0679b12║若許無外色者，則亦不應執有內心。若許有內心者，則亦不應執無外色。若時以
B09n0044_p0679b13║正理推求假立義，了知無外色者，亦應了達無有內心，以內外二法之有，皆非正
B09n0044_p0679b14║理所成立故。若時了達有內心者，亦應了達有外色。以二法俱是世間所共許故。
B09n0044_p0679b15║此說唯識師，許心色二法有無不同者，其所無之色，謂無外色。如論云：「無外
B09n0044_p0679b16║所取由自種，變似青等。」釋云：「雖無青等外色。」說無色時於所破上加外簡
B09n0044_p0679b17║別。釋又云：「故彼唯字不破所知，更以異門明不破外境。」說破色非是經義時，
B09n0044_p0679b18║解釋破色即是破外境故。若不如是解，但依文者，則釋云：「故彼唯字不破所
B09n0044_p0679b19║知。」亦應說唯識宗，許唯字破所知心也。若謂唯識宗不許有色者，則唯識宗成
B09n0044_p0679b20║立阿賴耶識時，攝大乘論云：「復次結生相續已，若離異熟識，執受色根亦不可
B09n0044_p0679b21║得。」又云：「若離異熟識，識與名色更互相依譬如芦束相依而轉，此亦不成。」
B09n0044_p0679b22║應皆成相違，以許有色法，即須許有外境故。以是當知，雖許以識為緣生名色
B09n0044_p0679b23║等，不須許有外境。不可違此而說。明唯識宗不共建立時，多作如是說故。
B09n0044_p0679b24║即由聖教亦應了達內心外境有無相同。頌曰：
B09n0044_p0679b25║『般若經中佛俱遮，彼等對法俱說有。』
B09n0044_p0679b26║色等五蘊，佛於般若波羅蜜多經中，俱遮其自性故，如云：「須菩提，色自性空。」
B09n0044_p0679b27║乃至：「識自性空。」對法藏中則由自相共相等門，俱說五蘊為有也。如是
B09n0044_p0679b28║頌曰：
B09n0044_p0679b29║『二諦次第縱破壞，汝物已遮終不成。』
B09n0044_p0679b30║是故他宗是破壞上來所說，外境內心勝義俱無，世俗俱有，聖教以正理所成立之
B09n0044_p0680a01║二諦次第。縱使如是破壞，然汝唯識師所計之依他起實物，終不得成。何以故？
B09n0044_p0680a02║依他起寔有，前已數破。故汝徒勞無益也。不可破壞二諦次第，應許勝義中無，
B09n0044_p0680a03║世俗中有。頌曰：
B09n0044_p0680a04║『由是次第知諸法，真實不生世間生。』
B09n0044_p0680a05║由上來所說次第，當知諸法，於真寔義本來不生，於世間名言中則有生也。此中
B09n0044_p0680a06║既說諸法不生是依勝義，於名言中則許有生。故於所破定當加簡別。
B09n0044_p0680a07║午三　解楞伽經說唯心之密意分二，未一　明說唯心都無外境是不了義，未
B09n0044_p0680a08║二　明通達不了義經之方便。初又分二，中一　以教明不了義，申二　以理
B09n0044_p0680a09║明不了義。初中又二，酉一　正義，酉二　明如是餘經亦非了義。今初
B09n0044_p0680a10║問：釋地經義雖如是說，然楞伽經云：「外境悉非有，心變種種相，似身受用處，
B09n0044_p0680a11║故我說唯心」此中身謂眼等有色根。受用謂色聲等五境。處謂器世間。由離內
B09n0044_p0680a12║心無外境故。內識生時變似根身受用處所。故身等境事，似離內識別有外境。是
B09n0044_p0680a13║故三界唯心也。為顯此經是密意語，頌曰：
B09n0044_p0680a14║『經說外境悉非有，唯心變為種種事。』
B09n0044_p0680a15║彼經密意，頌曰；
B09n0044_p0680a16║『是於貪著妙色者，為遮色故非了義。』
B09n0044_p0680a17║諸有情以貪著妙色為緣，隨貪瞋慢等而轉，不得自在。由貪著彼故造諸重罪，退
B09n0044_p0680a18║失福德智慧資糧。世尊為破以色為緣所起煩惱，故說唯心。如於有貪眾生說除外
B09n0044_p0680a19║境貪之骨鏁，雖非寔有亦如是說。
B09n0044_p0680a20║復次：此經是不了義，非是了義。由何决定？頌曰：
B09n0044_p0680a21║『佛說此是不了義，此非了義理亦成。』
B09n0044_p0680a22║此經說唯心都無外境，大師自說是不了義，故由聖教即能成立為不了義。此經是
B09n0044_p0680a23║不了義，以正理亦能成立也。
B09n0044_p0680a24║月稱論師，不說外境悉非有等，唯心之唯字，如釋地經，不破外境破餘作者。說
B09n0044_p0680a25║此唯字是破外境。然釋此經是不了義。清辨論師則釋此經說心似身受用處者，謂
B09n0044_p0680a26║心帶彼影像而生。外境悉非有者，謂破心無相而見。故說此唯字亦不破外境也。
B09n0044_p0680a27║酉二　明如是餘經亦非了義
B09n0044_p0680a28║非但說外境悉非有等，明唯有心都無外境之經是不了義。頌曰：
B09n0044_p0680a29║『如是行相諸餘經，此教亦顯不了義。』
B09n0044_p0680a30║凡如上說行相之經，唯識宗許為了義者，由下引之教，亦皆顯其是不了義。如是
B09n0044_p0680b01║行相之經為何等耶？釋論說如解深密經明三自性中，徧計執無性，依他起有性。
B09n0044_p0680b02║又說：「阿陀那識甚深細，一切種子如暴流，我於凡愚不開演，恐彼分別執為我。」
B09n0044_p0680b03║如是等經。
B09n0044_p0680b04║彼經中說：徧計執無自相，依他起有自相。分其有無之別。如二我徧計執，與假
B09n0044_p0680b05║立諸法自性差別為有自相之徧計執。唯識宗雖不許有。然如假立自性差別之徧計
B09n0044_p0680b06║執等，許為有者亦多也。彼經雖說依他起，與圓成寔，俱有自相。釋論僅說依他
B09n0044_p0680b07║起者，因中觀與唯識，諍有無寔性之主要所依，為依他起。以施設徧計執之所依
B09n0044_p0680b08║是依他起，圓成寔亦是依依他起而安立故。此宗則說，如是分別（徧計無性，依
B09n0044_p0680b09║他有性）亦非了義。又彼經說阿陀那識等八識品。謂離六轉識外別有阿賴耶識。
B09n0044_p0680b10║此宗說彼亦非了義。既無阿賴耶識，則亦不能安立染污意也。等字所攝，謂彼經
B09n0044_p0680b11║中破除外境，及究竟三乘二義。故此宗須解為不了義者，共有四義也。若於此等
B09n0044_p0680b12║義，不得透澈了解，則不能知二宗差別，更不能了知此宗之不共要義。於辨了不
B09n0044_p0680b13║了義論中皆已詳釋。
B09n0044_p0680b14║解深密經何文顯示無有外境？攝大乘論曰：「世尊！三摩地所行影像，彼與此心，
B09n0044_p0680b15║當言有異，當言無異？佛告慈氏菩薩曰：善男子！當言無異。何以故？我說識
B09n0044_p0680b16║所緣，唯識所現故。」引此經文。此宗於上述四義，皆須釋為不了義。不可說彼
B09n0044_p0680b17║中有者是不了義。有者是了義也。其說究竟三乘者，意謂就龍猛菩薩集經論中成
B09n0044_p0680b18║立究竟一乘，易可了知，故入中論中未更解說。餘三義中，以教顯示說無外境唯
B09n0044_p0680b19║心有自性為不了義者，如楞伽經云：「如對諸病者，醫生給眾藥，如是對有情，
B09n0044_p0680b20║佛亦說唯心。」謂如醫生對各別病人，給各別藥。此非由醫生自主，是須順病人
B09n0044_p0680b21║之病情而給也。如是佛說唯心，亦非由大師自主，是隨順眾生意樂增上而說。故
B09n0044_p0680b22║知前經是不了義。
B09n0044_p0680b23║釋論於引：「如對諸病者」之後，又廣引楞伽經云：「如是，世尊於契經中說如
B09n0044_p0680b24║來藏。」乃至：「速證無上正等菩提。」此教是顯，唯識宗許說阿賴耶識為了義
B09n0044_p0680b25║者，亦是不了義。
B09n0044_p0680b26║疏說：「言如是者，謂經說常住堅固如來藏是不了義。如是顯經說唯心亦是不了
B09n0044_p0680b27║義。」此是倒說。釋論顯然是說：「如經說唯心是不了義」故。彼文是說：「如
B09n0044_p0680b28║以「如對諸病者」等，解釋經說唯心是不了義。如是以說常住堅固如來藏是不了
B09n0044_p0680b29║義，亦能成立解深密經等說有阿賴耶識非如寔言也。」此須先知說如來藏非如實
B09n0044_p0680b30║言。如楞伽經云：「隨順有情意樂所說諸經，是權便義，非如寔言。譬如陽燄寔
B09n0044_p0681a01║無有水，欺誑濁鹿。彼所說法，亦為令諸愚夫歡喜，非是聖智安立之言。故汝應
B09n0044_p0681a02║隨義轉，莫著言說。」又曰：「大慧問曰，佛於經中說如來藏，謂彼自性光明，
B09n0044_p0681a03║本來清淨，具足三十二相，一切有情身中皆有。如摩尼寶被垢衣纏裹，如是此亦
B09n0044_p0681a04║被蘊處界衣之所纏裹，而有垢染。然是常恆堅固者。此如來藏與諸外道所說神我
B09n0044_p0681a05║有何差別。」如來解釋，謂如是說者非如寔言，故與外道之神我不同。其密意之
B09n0044_p0681a06║所依，是空性，無相，無願，法無我性。密意之所為，是為除愚夫之無我恐怖，
B09n0044_p0681a07║及為引攝著我之外道與曾習彼見之有情。令彼漸次入真寔義。故說有常恆堅固之
B09n0044_p0681a08║如來藏。現在及未來之菩薩，不應於此妄執為我也。此義是說：如言執著，則與
B09n0044_p0681a09║執著外道神我相同，故不應如言執著也。如言執著之妨難，謂如言而許，則與外
B09n0044_p0681a10║道之神我無別。此等已於餘處廣釋。
B09n0044_p0681a11║釋論曰：「彼經又云：大慧！空性，不生，不二，無自性相，皆悉徧入一切佛經。」
B09n0044_p0681a12║又曰：「是故如是行相契經，凡唯識師計為了義者，已由此教顯彼一切皆非
B09n0044_p0681a13║了義。」如是行相之經，非指其前無間所引兩段楞伽經文。以彼兩段經文，唯識
B09n0044_p0681a14║宗不許是了義。釋論前文，明說是解深密經也。「由此教」句，疏中釋為釋地經
B09n0044_p0681a15║中觀察緣起破餘作者，極不應理。破餘作者，是證釋地經所說唯心不遮外境，非
B09n0044_p0681a16║證雖破外境而非了義也。以是當知，頌中「此教亦顯不了義」之此教，凡有三教：
B09n0044_p0681a17║（一）顯破外境說唯有心是不了義者，謂「如對諸病者」等四句。（二）顯說
B09n0044_p0681a18║阿賴耶是不了義者，謂明常恆堅固如來藏之教是不了義之教。由說有如來藏是不
B09n0044_p0681a19║了義，如何成立說阿賴耶亦是不了義耶？如厚嚴經云：「地等阿賴耶，亦善如來
B09n0044_p0681a20║藏，佛於如來藏，說名阿賴耶，劣慧者不知，藏名阿賴耶。」楞伽經亦云：「說
B09n0044_p0681a21║如來藏名阿賴耶識具前七識。」多說彼二，是異名也。由說彼二，一是常住，一
B09n0044_p0681a22║是無常。故非說彼二如言義同。然依何義說如來藏，即依彼義說阿賴耶。觀待密
B09n0044_p0681a23║意所依，唯是異名，故義是一。由說前者是不了義，故亦能成立後者是不了義。
B09n0044_p0681a24║釋論云：「由隨一切法性轉故，當知唯說空性名阿賴耶識。」若將此文與說常恆
B09n0044_p0681a25║堅固如來藏是不了義之經文，善為配觀。則能知彼教，可顯阿賴耶識亦非了義也。
B09n0044_p0681a26║（三）經云：「大慧！空性」乃至：「徧入一切佛經。」又云：「任於何經，
B09n0044_p0681a27║應當了知皆是此義。」是顯分初二自性，有無自相之差別，是不了義之教也。
B09n0044_p0681a28║申二　以理明不了義
B09n0044_p0681a29║今以正理明說唯心是不了義。頌曰：
B09n0044_p0681a30║『佛說所知若非有，則亦易除諸能知，由無所知即遮知，是故佛先遮所知。』
B09n0044_p0681b01║
B09n0044_p0681b02║如修植福德，是易悟入法性之方便，故佛先說布施等。如是最初不能通達甚深空
B09n0044_p0681b03║義之眾生，佛亦令彼漸入無性。若先為彼說無外所知，後易遣除能知自性。由先
B09n0044_p0681b04║破外境說無所知，即是圓滿通達無我之方便，故佛先遮所知外境。以了達無所知，
B09n0044_p0681b05║外境無我，亦易遣除能知，了達能知無我故。了達外境無自性已，有唯以自力
B09n0044_p0681b06║便能了達能知無自性者，有因他略加開導即能了達者。又釋菩提心論，亦說無外
B09n0044_p0681b07║境唯心有自性，是不了義。如云：「為除愚夫怖，故佛說此等，一切皆唯心，然
B09n0044_p0681b08║非如寔言。」提婆菩薩，智藏集論中，亦明顯宣說。
B09n0044_p0681b09║未二　明通達了不了義經之方便
B09n0044_p0681b10║諸有慧者，於餘不了義經，凡未圓滿宣說真寔義者，皆應如是解釋。頌曰：
B09n0044_p0681b11║『如是了知教規已，凡經所說非真義，應知不了而解釋，說空性者是了義。』
B09n0044_p0681b12║
B09n0044_p0681b13║了知如上所說了義不了義經之建立規矩者，凡有契經詮說非真寔義，未明了宣說
B09n0044_p0681b14║不生等緣起者當知彼經，即不了義。了知彼是不了義已，即當解釋彼是悟入無自
B09n0044_p0681b15║性之因。如出世讚云：「大種非眼見，眼寧見彼造，佛為破色執，於色如是說。」
B09n0044_p0681b16║經亦云：「無常義者，是謂無義。」前教成證之理，謂佛於對法中，說四大種
B09n0044_p0681b17║是觸塵，非眼所見境，四大種所造色處，是眼所見。須俱許此二事也。佛明彼等
B09n0044_p0681b18║之真寔義時，謂若彼等有自性者，應四大種亦是眼所見。或應色境亦非眼所見。
B09n0044_p0681b19║由知此理，則知前說，非是彼等之真實義，須更通達彼真實義。亦知前說，是悟
B09n0044_p0681b20║入真寔義之方便也。後教成證之理，亦同前說，了知經說諸法生滅，即是無有自
B09n0044_p0681b21║性之義也。
B09n0044_p0681b22║若有契經明了宣說人法性空。當知彼經是真了義。如三摩地王經云：「當知善逝
B09n0044_p0681b23║宣說空，是諸了義經差別，若說有情數取趣，當知彼法不了義。」經差別，謂不
B09n0044_p0681b24║同不了義經之差別。說數取趣，僅是一例，說有作者，作業，作用等，亦是不了
B09n0044_p0681b25║義經。此即安立契經有了不了義二類之根據。彼經又云：「我於千世界，所說諸
B09n0044_p0681b26║契經，不能盡宣說，文異義唯一。若能修一事，即徧修一切。盡一切諸佛。所說
B09n0044_p0681b27║無量法，諸法皆無我。若人善解義，能於此處學，不難得佛法。」我於千世界等
B09n0044_p0681b28║四句，謂盡諸佛所說一切經中，凡明顯宣說勝義者。即是直接趣入真如。其不如
B09n0044_p0681b29║是說之不了義經，亦是間接趣向真如，故趣入真如其義唯一也。初發業者，不能
B09n0044_p0681b30║盡學世界所有一切佛經，可學任何一經之真實義。此是引證，諸未明說真實義之
B09n0044_p0682a01║契經，亦是悟入真寔義之因也。若能修一事等二句，若善了知一法之真寔義，而
B09n0044_p0682a02║修習之，則能修習一切法之真寔義，不須別修一一法之法性也。若修一事，即成
B09n0044_p0682a03║修一切法，彼事為何，盡一切諸佛等三句，即明彼事，謂法無我。非說廣大行品，
B09n0044_p0682a04║唯修一法即足也。
B09n0044_p0682a05║如月燈經（即三摩地王經）安立了不了義之理，無盡慧經等亦如是廣說。此等已
B09n0044_p0682a06║於辨了不了義論中，詳盡解說。
B09n0044_p0682a07║釋論曰：「略說少分。」謂既釋解深密經所說三性為不了義，自宗如何安立三性
B09n0044_p0682a08║耶？此謂略說彼義之少分。如蛇在盤繩之緣起上，是徧計執，以彼蛇於此繩上非
B09n0044_p0682a09║是有故。於真蛇上則是圓成寔，以非是於無上徧計執故，如是真理自性，於依他
B09n0044_p0682a10║起有為法上，是徧計執。中論云：「自性名無作，不待異法成。」以真理之自性，
B09n0044_p0682a11║非所作法故。如於現見之緣起所作如幻法上，徧計執為真理之自性者，於佛如
B09n0044_p0682a12║所有智所行境上乃是真理，以彼非於無上徧計執故。由智慧不觸因緣所作事，唯親
B09n0044_p0682a13║證自性者，名曰佛。證悟真理故。不觸之義，後當决擇。
B09n0044_p0682a14║釋論曰：「當了達如是三性建立，而解說契經密意。」謂由彼道理，既可了知彌
B09n0044_p0682a15║勒問品所說三性之密意。亦能了知解深密經所說三性之密意是不了義也。
B09n0044_p0682a16║又唯識師，說於依他起上，假立異體二取，為徧計執。此是所應思察者，以能取
B09n0044_p0682a17║所取，即是依他起，離二取外，別無依他起事故。
B09n0044_p0682a18║彌勒問品所說之三自性，與解深密經所說三自性之建立。於辨了不了義論中，已
B09n0044_p0682a19║廣决擇。
B09n0044_p0682a20║寅三　破共生
B09n0044_p0682a21║『計從共生亦非理，俱犯已說眾過故。』
B09n0044_p0682a22║露形外道計自他共生，謂如從泥團，杖，輪，繩，水，陶師等而有瓶生，瓶要泥
B09n0044_p0682a23║性中有乃得生，故從自生。陶師功用等他法，亦能生瓶，故亦從他生。外法既爾，
B09n0044_p0682a24║內法亦然。要自他共乃得有生。彼宗安立九句義，謂人我所愛護之命，諸根等
B09n0044_p0682a25║非命，能生善趣與解脫之法，與彼相違之非法，煩惱等諸漏，遮止犯戒等之律儀，
B09n0044_p0682a26║苦，樂，從所知生能為知因之和合勢力。如慈氏，要於前生命中已有乃受現生，
B09n0044_p0682a27║故從自生。以慈氏與命不異故，命能從此世往他世故，復許能往天等諸趣故。
B09n0044_p0682a28║慈氏亦從父，母，法，非法，有漏等他法生，故亦從他生。以不許自他各別能生，
B09n0044_p0682a29║故前破自他各別生，於吾等無妨也。
B09n0044_p0682a30║不但計自他各別生不應道理，即計從自他和合共生亦不應理。前對各別生者所說
B09n0044_p0682a31║眾過，於計共生宗，亦成過故。若計慈氏觀待彼命，是自生者，前說生應無用等
B09n0044_p0682b01║過已破。若謂觀待父母等是他生者，前說應從一切生等過已破。又如前說，計自
B09n0044_p0682b02║生他生，於世俗勝義皆不應理，如是今計共生，亦定非有。故結頌曰：
B09n0044_p0682b03║『此非世間非真實。』
B09n0044_p0682b04║此計從自他共生，世間非有是事，於真寔勝義亦非有也。頌曰：
B09n0044_p0682b05║『各生未成况共生。』
B09n0044_p0682b06║由自他各別生，尚且未成，故從共生亦非正理也。
B09n0044_p0682b07║寅四　破無因生
B09n0044_p0682b08║順世外道計自然生，謂若有因生，觀待彼果，必是自生，他生，共生，便有上過。
B09n0044_p0682b09║我今不許從因生，故無彼三宗之過失。如蓮莖之粗，蓮瓣之柔，未見有人製造。
B09n0044_p0682b10║其瓣，鬚，蕊等，顏色形狀各別不同，亦未見作者。波那娑果及石榴等，各種
B09n0044_p0682b11║差別亦皆如是。外物既爾，內界亦然。如孔雀，底底利鳥及水鵠等，未見有人強
B09n0044_p0682b12║捉為作種種形狀色彩。故諸法生唯自然生，破彼頌曰：
B09n0044_p0682b13║『若計無因而有生，一切恆從一切生，世間為求果實故，不應多門收集種。』
B09n0044_p0682b14║
B09n0044_p0682b15║若計諸法無因自然而生者，應一切法，從一切非因而生，以一切法同是非因故。
B09n0044_p0682b16║又如現見阿摩羅果等，要待時節乃得成熟，是暫時性。彼等亦應恆時而有，不待
B09n0044_p0682b17║時故。如是烏鴉亦應有孔雀翎，孔雀於胎中亦應有鸚鵡之羽，彼皆不待因故。
B09n0044_p0682b18║如是已說違理，當說違背現事，世人為求穀實等果故，亦應不由多門劬勞收集種
B09n0044_p0682b19║子，然實收集，故非自然生。
B09n0044_p0682b20║復有過失。頌曰：
B09n0044_p0682b21║『眾生無因應無取，猶如空花色與香，繁華世間有可取，知世有因如自心。』
B09n0044_p0682b22║
B09n0044_p0682b23║若眾生無因者，應諸眾生，如同虛空青蓮花之色香，都無可取。然此繁華複雜之
B09n0044_p0682b24║世間，寔有可取。故當知世間皆從自因而生，如有青相之自心是從青色而生也。
B09n0044_p0682b25║又順世外道，計四大種寔物，為一切眾生之因，謂地，水，火，風。由彼等變異
B09n0044_p0682b26║差別，非但現見之蓮花，石榴等，及孔雀，水鵠等各種差別，應合道理。即能了
B09n0044_p0682b27║別各種物體之內心，亦唯從彼生也。如諸酒中由四大種和合變異差別，便有狂醉
B09n0044_p0682b28║之功能，為諸眾生狂醉，悶絕之因。如是由羯邏藍等大種之差別變異，生諸心識，
B09n0044_p0682b29║乃至能廣了別一切眾物。故一切法，唯從現世因生。非是前世造業，今世成熟，
B09n0044_p0682b30║此世造業，他世成熟，前後他世皆非是有。彼欲受用美女，為令美女了知無有
B09n0044_p0683a01║後世，曾曰：「美女善行善飲噉，妙身已去非汝有，此身唯是假合成，去已不返
B09n0044_p0683a02║不須畏。」末句拏錯譯為：「過去怖畏不復生。」
B09n0044_p0683a03║問：汝謂無有他世，為以何理决定？曰：他世非現見故。問：他世非現見。此為
B09n0044_p0683a04║現事，抑非現事？若言現事者，既許非現見者為現事，應無事與現事不相違。是
B09n0044_p0683a05║則汝宗無事亦成有事。以許他世非現見，為現見所親量之現事故，猶如有事。既
B09n0044_p0683a06║全無無事，亦應無有事，無所待故。若彼二非有，則汝有四大種及無他世之宗，
B09n0044_p0683a07║皆當失壞也。若謂非現事者，既非現事，則以現量應不可見。云何由不可見門而
B09n0044_p0683a08║比知他世非有耶？若謂由比量能知者，雖總不限於現量，由比量所成立者，亦能
B09n0044_p0683a09║成辦士夫之義利。奈此比量非汝宗所許，如云：「唯根所行境，齊此是士夫，多
B09n0044_p0683a10║聞者所說，欺惑如痕跡。」此說士夫見境之量，唯齊眼等諸根所行境也。頌曰：
B09n0044_p0683a11║『汝論所說大種性，汝心所緣且非有，汝意對此尚愚闇，何能正知於他世。』
B09n0044_p0683a12║
B09n0044_p0683a13║如汝論所說地等四大種性，於汝心所緣彼等境界尚且非有。汝意對此最粗顯義，
B09n0044_p0683a14║猶有厚重之愚暗。則於最極微細之他世，何能正知其為有無耶？復有過失。頌曰：
B09n0044_p0683a15║
B09n0044_p0683a16║『破他世時汝自體，於所知性成倒見，由具彼見同依身，如計大種有性時。』
B09n0044_p0683a17║
B09n0044_p0683a18║破他世時，汝順世外道自體，於所知自性成顛倒見，以具足彼毀謗他世見，同等
B09n0044_p0683a19║所依之身故。如計大種自性實有之時也。所依謂彼見安住之因。若謂我計大種寔
B09n0044_p0683a20║有時非顛倒見，汝之同喻缺所立法也。曰：此過非有。汝計自性不生自性非有之
B09n0044_p0683a21║大種，為自性有及自性生，是顛倒見已成立故。此明自宗正因之量式中，所舉同
B09n0044_p0683a22║喻，要不缺所立法。則所建之正因亦必應爾。前說成立聲是無常，以眼所見為因，
B09n0044_p0683a23║犯不成過。故以正因成立宗，要具三相也。
B09n0044_p0683a24║若謂大種自性不生，猶待成立者。頌曰：
B09n0044_p0683a25║『大種非有前已說，由前總破自他生，共生及從無因生，故無未說諸大種。』
B09n0044_p0683a26║
B09n0044_p0683a27║彼諸大種非有自性，如前已說。由前破自生，他生，共生，無因生時，大種自性
B09n0044_p0683a28║生，我已總破。前總破時未說到之諸大種，皆悉非有。故喻已成。
B09n0044_p0683a29║如是破除毀謗一切智者，及計有餘自性法等諸宗派時，亦當配云：「謗正覺時汝
B09n0044_p0683a30║自體，於所知性成倒見，由具彼見同依身，如計大種有性時。」意在總破一切有
B09n0044_p0683b01║無見故。
B09n0044_p0683b02║若謂汝自宗亦應同犯此過。曰：非有。以無成立我等為倒見之同喻故。且可作是
B09n0044_p0683b03║說：「我達他世為有時，即成正見所知性，由具此見同依身，如許通達無我時。」
B09n0044_p0683b04║如是配云：「我達一切智有時，即成正見所知性。」因喻同前。於一切法亦如
B09n0044_p0683b05║是說。
B09n0044_p0683b06║釋曰：「由此道理，即善成立：「彼非彼生豈從他，亦非共生寧無因。」前說之
B09n0044_p0683b07║四宗。」故不應說，唯破他宗，不立自宗也。
B09n0044_p0683b08║丑四　破四邊生結成義
B09n0044_p0683b09║問：若諸法不自生，他生，共生，無因生者，為如何生？曰：若計諸法有自性，
B09n0044_p0683b10║决定無疑，或自生或他生或共生或無因生，以更無餘生故。諸計大自在天等能生
B09n0044_p0683b11║諸法者，彼大自在天等亦必是若自若他若共。故計大自在天等為因，亦不能出上
B09n0044_p0683b12║說諸過。故無第五能生之因。以無餘因故，由破四種分別妄計之生，故說諸法無
B09n0044_p0683b13║自性生。為顯此義，頌曰：
B09n0044_p0683b14║『由無自他共無因，故說諸法離自性。』
B09n0044_p0683b15║由無自生他生共生無因生故，故說諸法永離自性。此明破四邊生後，依止正因引
B09n0044_p0683b16║生比量之理。言無四邊生，即正因。諸法，是有法。永離自性，即所立宗也。
B09n0044_p0683b17║子二　釋妨難分二，丑一　正義，丑二　總結。今初
B09n0044_p0683b18║若謂諸法皆無自性生者，不生之青等云何可見？曰：青等自性，非有無明染者之
B09n0044_p0683b19║所見境，故現在眼等識，都不能見青等自性也。若爾現前數數所見之境性，為是
B09n0044_p0683b20║何事？曰：此是顛倒增上所現，非真自性。唯有無明染著增上者，乃見彼境性故。
B09n0044_p0683b21║為明此義。頌曰：
B09n0044_p0683b22║『世有厚癡同稠雲，故諸境性顛倒現。』
B09n0044_p0683b23║世間眾生，由有厚重愚癡，如同稠雲，障蔽青等自性，令不得見。故諸愚夫，不
B09n0044_p0683b24║能親見青等自性，其於境上可倒執為自性者，唯諸寔執愚夫，顛倒所現耳。若謂
B09n0044_p0683b25║由愚癡覆蔽故，雖可不見真實義，何以反見顛倒性耶？曰：雖無自性而現有者，
B09n0044_p0683b26║是由愚癡之力。當以外喻顯示。頌曰：
B09n0044_p0683b27║『如由翳力倒執髮，二月雀翎蜂蠅等，如是無智由癡過，以種種慧觀有為。』
B09n0044_p0683b28║
B09n0044_p0683b29║如有翳根，由眩翳力，雖無毛髮，二月，雀翎，蜂蠅等事，倒執為有。如是諸無
B09n0044_p0683b30║智異生，由愚癡過失力故，以種種慧解，觀察青等之有為。如佛於緣起經云：
B09n0044_p0684a01║「無明緣行。」又云：「補特伽羅由無明隨逐故，造福，非福，不動諸行。」又云：
B09n0044_p0684a02║「無明滅故行滅。」由此道理，頌曰：
B09n0044_p0684a03║『說癡起業無癡滅，唯使無智者了達，慧日破除諸冥暗，智者達空即解脫。』
B09n0044_p0684a04║
B09n0044_p0684a05║佛說：依於無明愚癡，起諸行業，若無愚癡業則不生者，唯使無智眾生了達彼義，
B09n0044_p0684a06║是依彼增上而說。智者見說無明緣行。非但了達諸行空無自性，且以通達緣起
B09n0044_p0684a07║真理之慧日，破除如同冥暗之無明，即亦不取諸行業，由已斷造業之無明因，故
B09n0044_p0684a08║亦決定解脫生死也。般若攝頌曰：「菩薩般若觀緣起，了知無生無有盡，如日無
B09n0044_p0684a09║雲放光明，破無明障證菩提。」
B09n0044_p0684a10║若謂色等諸法於真寔勝義中都無自性者，應如石女兒，於名言中亦無青等自性。
B09n0044_p0684a11║然色等性於世俗有，故彼等有，亦應是勝義中有也。頌曰：
B09n0044_p0684a12║『若謂諸法真實無，則彼應如石女兒，於名言中亦非有，故彼定應自性有。』
B09n0044_p0684a13║
B09n0044_p0684a14║今當告彼。頌曰：
B09n0044_p0684a15║『有眩翳者所見境，彼毛髮等皆不生，汝且與彼而辯諍，後責無明眩翳者。』
B09n0044_p0684a16║
B09n0044_p0684a17║如有眩翳人所見毛髮等境，皆悉不生，與石女兒不生相同。汝應且先問彼為眩翳
B09n0044_p0684a18║等壞眼根者，何故汝等唯見非有之毛髮等境，不見石女兒耶？後再責難為無明翳
B09n0044_p0684a19║障慧眼者，同是自性不生，汝何故唯見色等，不見石女兒耶？此於我等不應責難，
B09n0044_p0684a20║以經說：「諸瑜伽師諸法如是，餘欲求得瑜伽智者，於所說法性亦應如是信解。」
B09n0044_p0684a21║我等是依聖教說瑜伽師通達諸法皆無自性，非依自智而作是說。我等亦被無
B09n0044_p0684a22║明眩翳障蔽慧眼故。如經云：「知蘊性離皆空寂，菩提性空亦遠離，所修正行無
B09n0044_p0684a23║空性，智者能知非凡了，能知智慧自性空，所知境界空離性，了達知者亦如是，
B09n0044_p0684a24║是人能修菩提道。」故於諸瑜伽師亦無此責難，彼於世俗中不見少法是有自性，
B09n0044_p0684a25║於勝義中亦不見故。
B09n0044_p0684a26║暫勿責難有眩翳人，且應詰問汝自身。頌曰：
B09n0044_p0684a27║『若見夢境尋香城，陽燄幻事影像等，同石女兒非有性，汝見不見應非理。』
B09n0044_p0684a28║
B09n0044_p0684a29║若見夢中房屋，乾闥婆城，幻師所幻之男女等，及陽燄為水，影像為人，等取谷
B09n0044_p0684a30║響，變化等無生非有之事。既同屬非有性，汝云何只見彼等，不見石女兒耶？此
B09n0044_p0684b01║亦應非理。故應先自責難，後問我等也。頌曰：
B09n0044_p0684b02║『此於真實雖不生，然不同於石女兒，非是世間所見境，故汝所言不決定。』
B09n0044_p0684b03║
B09n0044_p0684b04║此色等法於真寔中雖無有生，然不同石女兒非是世間所見之境。故汝所言：「若
B09n0044_p0684b05║勝義無，應如石女兒於名言中亦無所見。」此因不定，有錯誤失。薄伽梵亦說：
B09n0044_p0684b06║「言諸趣如夢，非依真寔說，夢中都無物，倒慧者妄執。乾闥婆城雖可見，十方
B09n0044_p0684b07║非有餘亦無，彼城唯名假安立，佛說諸趣亦復然。有水想者雖見水，然陽燄中水
B09n0044_p0684b08║終無，如是分別擾亂者，於不淨中見為淨。猶如淨鏡中，現無性影像，大樹汝應
B09n0044_p0684b09║知，諸法亦如是。」此教亦說，色等雖自性不生，然是世間共見之境，石女兒則
B09n0044_p0684b10║不爾。此於汝自宗成不定過。此於我等不成責難，以我等非於世俗許色等有自性
B09n0044_p0684b11║生，次於勝義中破也。
B09n0044_p0684b12║丑二　總結
B09n0044_p0684b13║問：汝宗何故非世俗中許色等有自性生，勝義中破。頌曰：
B09n0044_p0684b14║『如石女兒自性生，真實世間均非有，如是諸法自性生，世間真實皆悉無。』
B09n0044_p0684b15║
B09n0044_p0684b16║如石女兒之自性生，非但於真寔義中無有，於世間名言中亦非是有。如是色等一
B09n0044_p0684b17║切諸法，於世間名言與真寔義中俱無自性生也。諸法自性生，雖於錯亂執前似有。
B09n0044_p0684b18║然中觀師絕不許為世俗中有。復應憶念，於所破上加自性生之簡別也。由此道
B09n0044_p0684b19║理。頌曰：
B09n0044_p0684b20║『故佛宣說一切法，本寂靜離自性生，復是自性般湼槃，以是知生恆非有。』
B09n0044_p0684b21║
B09n0044_p0684b22║是故佛薄伽梵，宣說一切諸法，本來寂靜，離自性生，自性湼槃。以是當知自性
B09n0044_p0684b23║生恆時非有。寶雲經云：「佛轉妙法輪，宣說一切法，本寂靜不生，自性般湼槃。」
B09n0044_p0684b24║此說諸法真寔義，由是寂靜智之境，故名寂靜。其理由：謂自性不生故。不
B09n0044_p0684b25║生之理由，謂若法有自性，彼乃有生，自性且無，彼云何生耶？故是清淨湼槃。
B09n0044_p0684b26║言本來者，表示諸法非唯得瑜伽智時乃不生，是於彼前世間名言時，亦自性不生
B09n0044_p0684b27║也。
B09n0044_p0684b28║本字是最初之異名。
B09n0044_p0684b29║自部不應難云：若勝義中無，世俗中亦應無。何以故？是彼所共許故。頌曰：
B09n0044_p0684b30║『如說瓶等真實無，世間共許亦容有，應一切法皆如是，故不同於石女兒。』
B09n0044_p0685a01║
B09n0044_p0685a02║如說瓶等，於真寔勝義中無，於世間共許名言中有，一切諸法皆應如是。故勝義
B09n0044_p0685a03║中無，不同石女兒。如俱舍云：「彼覺破便無，慧析餘亦爾，如瓶水世俗，異此
B09n0044_p0685a04║名勝義。」論曰：「若彼物覺彼破便無，應知彼物名世俗有，如瓶被破為碎瓦時，
B09n0044_p0685a05║瓶覺則無。又若有物，以慧析餘彼覺便無，亦是世俗。如水被慧析色等時，水
B09n0044_p0685a06║覺便無。若彼物覺彼破不無，及慧析餘彼覺仍有，應知彼物名勝義有。如色等物
B09n0044_p0685a07║碎至極微，或以勝慧析餘味等，彼覺恆有。受等亦爾。」
B09n0044_p0685a08║此等是說：彼諸部師不可說云：「若勝義無，世俗亦無。」非說：彼等安立二諦
B09n0044_p0685a09║之理與自宗二諦相同。以彼等立為世俗有者，亦是中觀師所說之勝義有故。
B09n0044_p0685a10║要有假有瓶等所依之四大種及所造色是寔物故，乃可假立瓶等有因有依。汝中觀
B09n0044_p0685a11║師，說一切法皆唯假有，都無假有所依之寔物，則同石女兒無可避免也。曰：此
B09n0044_p0685a12║說非理，假有所依之寔物，不得成故。如依假有之形等和合，便有假有影像可見。
B09n0044_p0685a13║及依假有柱等，假立為屋，依假有樹等，假名為林。又如夢中見從自性不生之
B09n0044_p0685a14║種子，出生自性不生之芽。如是一切假有法，理應唯以假法為依也。
B09n0044_p0685a15║入中論善顯密意疏卷十終