B09n0044_p0685a16║入中論善顯密意疏（卷十一）
B09n0044_p0685a17║
B09n0044_p0685a18║宗喀巴大師造
B09n0044_p0685a19║釋第六勝義菩提心之八
B09n0044_p0685a20║子三　以緣起生破邊執分別
B09n0044_p0685a21║若汝於二諦俱破自生他生共生無因生者，則從無明生行識等，及從種子生芽苗等，
B09n0044_p0685a22║此世俗生如何決定？頌曰：
B09n0044_p0685a23║『諸法非是無因生，非由自在等因生，非自他生非共生，故知唯是依緣生。』
B09n0044_p0685a24║
B09n0044_p0685a25║由前所說道理，諸法之生，非無因自然生，非由大自在天為因為生，等取非從時，
B09n0044_p0685a26║微塵，自性，士夫，那羅延天等生。亦非自生，他生，共生。故知唯是依此因
B09n0044_p0685a27║緣，有彼果生。破四生已唯有彼生，故亦不破壞世間之因果名言。如薄伽梵說：
B09n0044_p0685a28║「諸法名言，謂此有故彼有，此生故彼生，所謂無明緣行。」寶鬘論云：「此有
B09n0044_p0685a29║故彼有，如有長說短，此生故彼生，如燈然發光。」中論云：「因業有作者，因
B09n0044_p0685a30║作者有業，除此緣起外，更無成業因。如破業作者，受受者亦爾，及餘一切法，
B09n0044_p0685b01║亦應如是破。」唯說有此生，不說有四邊生。如佛說唯有緣生，聖者亦唯作是說。
B09n0044_p0685b02║并許依業立作者等觀待緣起。言「除此緣起外」，即分別自宗生與他宗生之差
B09n0044_p0685b03║別。凡屬有法皆如是說。月稱論席亦多勵力總許有生，由非四邊生，故許緣起生。
B09n0044_p0685b04║有違反此宗，倒說四邊不生即全無生者，當知是以惡分別垢，污染此宗通達空
B09n0044_p0685b05║性之無上正理，謂緣起深義即空性義也。
B09n0044_p0685b06║如是宣說唯有緣性之緣起，非但不落無因生等四生，其餘增益有自性之常見，都
B09n0044_p0685b07║無作用之斷見，及先有後仍存在之常住，前後自性各別之剎那無常，有自性之有
B09n0044_p0685b08║事，無事，此等分別或分別境，亦皆非有。為顯此義，頌曰：
B09n0044_p0685b09║『由說諸法依緣生，非諸分別能觀察，是故以此緣起理，能破一切惡見網。』
B09n0044_p0685b10║
B09n0044_p0685b11║依此為緣有彼果生，唯由此道理，諸世俗法便得成立。非由餘理。故非自他生等
B09n0044_p0685b12║諸邪分別之所能觀察。以此緣起道理，即能破除前說計，自他生等一切惡見網也。
B09n0044_p0685b13║
B09n0044_p0685b14║唯以此緣性立為緣起義之中觀師，不許少法是有自性。六十正理論云：「若依彼
B09n0044_p0685b15║彼生，即自性不生，自性不生者，云何得名生。」此說依緣生者即自性不生，是
B09n0044_p0685b16║則如何可說苗芽由自性生。中論亦云：「因緣所生法，我說即是空，亦為是假名，
B09n0044_p0685b17║亦是中道義。」此說由是因緣生故，即是自性空。經亦云：「若從緣生即不生，
B09n0044_p0685b18║此中無有生自性。若法依緣即說空，知空即是不放逸。」從緣生是因，不生是
B09n0044_p0685b19║所立，第二句解釋彼義，謂自性不生。故非於所破不加簡別。顯句論引楞伽經云：
B09n0044_p0685b20║「大慧，我依自性不生密意，說一切法不生。。」佛自解其密意故。龍猛菩薩
B09n0044_p0685b21║由見世尊，以緣起理破自性生，最為希有。故中論及六十正理論等，多由宣說緣
B09n0044_p0685b22║起門，稱讚世尊。諸有智者，不可𦘳說，由依緣生即是不生也。
B09n0044_p0685b23║不許諸法是有自性，無自性中，如何得有自他生等。唯計有自性者，乃有自然生，
B09n0044_p0685b24║自生，他生，自在等生，及生已安住不滅之常，與壞已斷滅等分別。餘則不爾。
B09n0044_p0685b25║為顯此義，頌曰：
B09n0044_p0685b26║『有性乃生諸分別，已觀自性咸非有，無性彼等即不生，譬如無薪則無火。』
B09n0044_p0685b27║
B09n0044_p0685b28║執諸法有自性，乃生諸邊執分別。由前道理已觀諸法是無自性。既不執諸法有自
B09n0044_p0685b29║性，則不生彼等邊執分別。譬如無薪為因，則不生火果也。諸瑜伽師由修所決擇
B09n0044_p0685b30║之真實義故，證聖道時，以根本智不見戲論境相之理而見真實義。無始所習執著
B09n0044_p0686a01║諸法實有之分別，皆得息滅。如眩翳人塗以安膳那藥，令毛髮等相皆歸息滅，即
B09n0044_p0686a02║所得之果。非令毛髮等相轉成餘性之境也。
B09n0044_p0686a03║子四　明正理觀察之果
B09n0044_p0686a04║『異生皆被分別縛，能滅分別即解脫，智者說滅諸分別，即是觀察所得果。』
B09n0044_p0686a05║
B09n0044_p0686a06║由諸異生，不知如前所說法性，即被邊執分別繫縛，諸聖瑜伽師，由能如是通達
B09n0044_p0686a07║法性，不邪分別，即得解脫。故破盡一切邊執分別所執之境，令分別息滅。智者
B09n0044_p0686a08║說彼即是龍猛菩薩中論等中，觀察所得之果。四百論云：「若法有自性，見空有
B09n0044_p0686a09║何德，處妄分別縛，彼是此所破。」此說諸法若有自性，彼即諸法之真理，見彼
B09n0044_p0686a10║為妙。見自性空則無功德。虛妄分別執有自性，彼即是縛，彼所著境即此中觀論
B09n0044_p0686a11║之所破也。月稱疏亦云：「分別謂增益不實之自性。」此說於非真實有。增益為
B09n0044_p0686a12║真實有。故非說一切分別，是說實執分別與邊執分別。邊執分別之邊字，雖亦通
B09n0044_p0686a13║多義，然離邊見之邊，如中觀光明論云：「若計任何一法是勝義有性者，以有彼
B09n0044_p0686a14║故，隨執為常。或云無常，皆是邊見。若謂如實隨順諸法真實性轉，如理作意，
B09n0044_p0686a15║是墮落處者，則不應道理。」此謂若如所執而境有者，彼境非邊，彼心亦是如理
B09n0044_p0686a16║作意，非是邊見。故此之邊是墮落處，如世間之懸險名邊，墮彼險處名墮邊處。
B09n0044_p0686a17║如是由執何事能使執者衰損，即名墮落邊處。由自性有，於名言中亦不可有，其
B09n0044_p0686a18║自性無，於名言中則可容有。故云「勝義無」，非執無邊。及云「非如是」，亦
B09n0044_p0686a19║非彼無邊。然執所破之無為真實有，則是墮落於無事邊，破彼亦是破無邊也。因
B09n0044_p0686a20║果等法於名言有，無量能害。若執彼無或執非有，其所執境即是無邊，其能執心
B09n0044_p0686a21║即無邊執。若謂佛無過失，則非是無邊，及無邊執。此執無因果等，是損減之無
B09n0044_p0686a22║邊。前者是增益執之無邊。無邊即斷邊，有邊即常邊。除前說之所破，若執餘法
B09n0044_p0686a23║為勝義有或自相有，其所執境即是有邊，其能執心即有邊執。若謂佛有悲智，則
B09n0044_p0686a24║非是有邊及有邊執。論亦有時，說一切勝義有，皆是有邊。頌曰：
B09n0044_p0686a25║『論中觀察非好諍，為解脫故顯真理。』
B09n0044_p0686a26║龍猛菩薩於中論中演說極多觀察道理，當知非好諍論為降伏他故而說。是為解脫
B09n0044_p0686a27║眾生故。演說觀察道理，顯示真理。謂念云何能使眾生無倒通達此真實義，而得
B09n0044_p0686a28║解脫。
B09n0044_p0686a29║汝於論中豈非列舉實事師一切所計而破斥乎？故汝造論專為諍論，云何可說唯滅
B09n0044_p0686a30║分別為所得果。曰：此諸觀察雖非為諍論而發，然由顯示真實義時，他宗本性脆
B09n0044_p0686b01║弱，所有教理不能建立，如近光明冥闇自息，此於我等何咎之有。頌曰：
B09n0044_p0686b02║『若由解釋真實義，他宗破壞亦無咎。』
B09n0044_p0686b03║若由解釋真實義故，破壞他宗假立諸法，無有過咎。四百論云：「諸佛雖無心，
B09n0044_p0686b04║說法摧他論，而他論自壞，如野火焚薪。」謂如然火意在煎茶，非為製造灰炭，
B09n0044_p0686b05║然灰炭亦自然而有也。
B09n0044_p0686b06║若因好諍而說法者，决定瞋他有過宗，愛自應理宗。必不能滅貪瞋分別。何以故？
B09n0044_p0686b07║頌曰：
B09n0044_p0686b08║『若於自見起愛者，及瞋他見即分別。』
B09n0044_p0686b09║若愛著自見，及瞋恚他見，此即繫縛之分別。貪瞋分別增長不息，是為繫縛，非
B09n0044_p0686b10║是解脫。若時說法非為諍論，頌曰：
B09n0044_p0686b11║『是故若能除貪瞋，觀察速當得解脫。』
B09n0044_p0686b12║是故若能除遣貪著自宗，瞋恚他宗，而以正理觀察，則能速得解脫。六十正理論
B09n0044_p0686b13║云：「智者無諍論，彼即無所宗，自宗尚非有，云何有他宗。」四百論云：「若
B09n0044_p0686b14║汝愛自宗，他宗則不喜，不能證湼槃，二行無寂滅。」三摩地王經云：「若聞此
B09n0044_p0686b15║法起貪愛，聞說非法動瞋心，被憍慢摧成顛倒，由憍慢力受眾苦。」此說若於自
B09n0044_p0686b16║他宗，不能棄捨貪瞋私見，以正直慧如理觀察。則於宗派觀察修習，依此因緣，
B09n0044_p0686b17║反令生死繫縛緊迫。當知此是由大悲心賜給我等最勝教授。
B09n0044_p0686b18║釋論說：從破自生，至此，明法無我。意謂多明有為法無我，中間亦兼明無為法
B09n0044_p0686b19║無我。
B09n0044_p0686b20║癸二　以理成立人無我分三，子一　明求解脫者當先破自性我，子二　破我
B09n0044_p0686b21║我所有自性之理，子三　觀我及車亦例餘法。今初
B09n0044_p0686b22║上文已以聖教正理明法無我，今當明人無我，頌曰：
B09n0044_p0686b23║『慧見煩惱諸過患，皆從薩迦耶見生，由了知我是彼境，故瑜伽師先破我。』
B09n0044_p0686b24║
B09n0044_p0686b25║諸瑜伽師，欲求悟入真實義，斷除一切煩惱過患。先作是念；生死輪廻以何為本，
B09n0044_p0686b26║既以正慧觀察已，便見貪等煩惱，與生老病死等一切過患，皆從執我我所有自
B09n0044_p0686b27║性之染慧薩迦耶見而生。彼等皆是薩迦耶見之果。諸有智者，如是見已，為欲斷
B09n0044_p0686b28║除薩迦耶見故，便知要如前引法界讚與四百論所說，由觀彼境上無彼所執之我，
B09n0044_p0686b29║乃能斷除。進觀薩迦耶見為著何事，以何為所緣？則能了知所言之我，是我見所
B09n0044_p0686b30║緣之境。以我執是緣我之心故。欲求斷除一切過患者，應斷根本薩迦耶見。後由
B09n0044_p0687a01║通達彼所緣我是無自性，乃能斷除。故瑜伽師，先應觀察我執所緣之我，為有無
B09n0044_p0687a02║自性。諸瑜伽師，由破自性我故，便斷薩迦耶見，滅盡一切過患。故觀察我，即
B09n0044_p0687a03║是修解脫之方便。集學論云：「若善成立補特伽羅空，由根本斷故，一切煩惱皆
B09n0044_p0687a04║悉不生。如來秘密經云：寂靜慧，如斬斷樹根，一切枝葉皆當乾枯。寂靜慧，如
B09n0044_p0687a05║是若滅薩迦耶見，一切煩惱及隨煩惱亦皆寂滅。」諸天論師於此所說意旨相同，
B09n0044_p0687a06║故當了知生死過患，如理思惟，次應認識何為其本。為斷彼故，須求能斷正確方
B09n0044_p0687a07║便，破所著境，於無我見獲决定解，後於彼義數數修習。是大小乘共需之道。
B09n0044_p0687a08║設作是念：寶鬘論云：「乃至有蘊執，從彼起我執，有我執造業，從業復受生。」
B09n0044_p0687a09║說法我執執蘊實有為生死之根本。此中則說薩迦耶見為生死根本。二應相違。
B09n0044_p0687a10║以生死根本，不容有不同之二法故。曰：無過，此宗所說二種我執，由所緣分，
B09n0044_p0687a11║行相無別，二執俱以執有自相為行相故。若生死根本二相違者，須立二法行相不
B09n0044_p0687a12║同為生死之根本也。論說法我執為薩迦耶見之因者，是顯無明中二執之因果。說
B09n0044_p0687a13║彼二執為煩惱之根本者，是明為餘行相不同一切煩惱之根本。由彼二執皆具此理，
B09n0044_p0687a14║故不相違。如說前後二念同類無明為生死之根本。
B09n0044_p0687a15║子二　破我我所有自性之理分二，丑一　破我有自性，丑二　破我所有自
B09n0044_p0687a16║性。初又分六，寅一　破外道所計離蘊我，寅二　破內道所計即蘊我，寅三
B09n0044_p0687a17║　破能依所依等三計，寅四　破不一不異之實我，寅五　明假我及喻，寅六
B09n0044_p0687a18║　明此建立易除邊執分別之功德。初中又二，卯一　敘計，卯二　破執。初
B09n0044_p0687a19║中又二，辰一　敘數論宗，辰二　敘勝論等宗。今初
B09n0044_p0687a20║薩迦耶見所緣之我其相云何？且述外道計。頌曰：
B09n0044_p0687a21║『外計受者常法我，無德無作非作者，依彼少少差別義，諸外道類成多派。』
B09n0044_p0687a22║
B09n0044_p0687a23║數論計我，是能受者受苦樂等。是常法，非變異之作者，無喜憂闇之功德，徧一
B09n0044_p0687a24║切故更無作用。彼論云：「根本自性非變異，大等七性亦變異，餘十六法唯變異，
B09n0044_p0687a25║神我非性非變異」由能生故名自性。於何時生？謂見神我起欲時生。若時自性
B09n0044_p0687a26║了知神我欲受用聲等境，即與神我相合。次由自性出生聲等。生起次第謂自性生
B09n0044_p0687a27║大，大生慢，慢生十一根與五唯共十六法。十六法中聲等五唯復生五大。言自性
B09n0044_p0687a28║非變異者，謂但生果，非如大等亦通變異。大等七法既是能生亦是變異。以大等
B09n0044_p0687a29║七法，望自果則是自性，望根本自性則是變異。五知根等十六法唯是變異。神我
B09n0044_p0687a30║既非能生亦非變異。耳等五根由意加持，攝取聲等五境，覺使貪著。神我思惟覺
B09n0044_p0687b01║所著義，即由彼欲受用諸境也。若時神我於境少欲，觀察諸境過患，遠離諸欲，
B09n0044_p0687b02║修習靜慮。依止靜慮得天眼通。次以天眼觀察自性。由是觀察，自性含羞如他人
B09n0044_p0687b03║婦，即便脫離神我。一切變異亦皆逆轉入自性中隱滅不現。爾時神我獨存名曰解
B09n0044_p0687b04║脫。由彼神我常時獨立故名為常。
B09n0044_p0687b05║何等是作者，何等非作者。曰：其中喜憂闇為三德。憂以動轉為性。闇以重覆為
B09n0044_p0687b06║性。喜以輕明為性。苦樂癡三即此三之異名。三德平等時名冥性。此時三德為主
B09n0044_p0687b07║極寂靜故。三德未變時名有自性。從自性生大，大為覺之異名。此能雙現外境與
B09n0044_p0687b08║內我之影像，從大生慢，慢有三種，曰變異慢，喜慢，闇慢。從變異生色聲香味
B09n0044_p0687b09║觸五唯。從五唯生地水火風空五大。從喜慢生十一根，曰五作根，謂口手足大小
B09n0044_p0687b10║便道。曰五知根，謂眼耳鼻舌皮。曰通二性之意根。闇慢能發動餘二慢。其中大
B09n0044_p0687b11║慢五唯等七法，雙通自性與變異。十一根及五大，唯是變異。根本自性唯是自性。
B09n0044_p0687b12║（自性即因，變異即果。）
B09n0044_p0687b13║辰二　敘勝論等宗
B09n0044_p0687b14║如數論派所計之我，即依彼我少少差別，諸外道類演成多派。如勝論派計覺，樂，
B09n0044_p0687b15║苦，欲，瞋，勤勇，法，非法，行勢，為我之九種功德。覺謂能取境。樂謂受
B09n0044_p0687b16║所欲境。苦與上相違。欲謂希望所願事。瞋謂厭離所不欲境。勤勇謂於所作事，
B09n0044_p0687b17║思惟善巧令到究竟。法謂能感增上生與決定勝者。非法與上相違。行勢謂從知生
B09n0044_p0687b18║復為知因。若時我與九德和合，即由彼等造善不善業流轉生死。若時神我以真實
B09n0044_p0687b19║智，斷除覺等功德，便獲獨存而得解脫。又說彼神我，為常住，能作果，能受用
B09n0044_p0687b20║果，有功德，徧一切故更無作用。勝論有一派計我有屈伸作用。
B09n0044_p0687b21║吠陀派計，如一虛空，瓶等各異。由所依身異，即一能依神我成為多種。
B09n0044_p0687b22║釋論曰：「依我少少差別，諸外道類遂成異派。」有說此謂依數論之差別，分成
B09n0044_p0687b23║多派外道者。是未了解論義。
B09n0044_p0687b24║卯二　破執
B09n0044_p0687b25║外道各派說我不同，頌曰：
B09n0044_p0687b26║『如石女兒不生故，彼所計我皆非有，此亦非是我執依，不許世俗中有此。』
B09n0044_p0687b27║
B09n0044_p0687b28║彼等所計之我皆非實有，以離生故，如石女兒。此因是外道自許比量。彼因雖破
B09n0044_p0687b29║所說有法，然無過失。以因與法，皆唯遮詮故。如是他所計我亦非是俱生我執所
B09n0044_p0687b30║依，因喻同前。言非我執所依者，謂非所緣境。以彼所緣境，是我及補特伽羅。
B09n0044_p0688a01║許此是有事，與不生相違故。其行相境謂補特伽羅我，此於名言亦不許有，與不
B09n0044_p0688a02║生無違也。有說此宗許補特伽羅我於名言有者，是未了解此宗關要，復未能分薩
B09n0044_p0688a03║迦耶見所緣境與行相境之差別，隨意妄說。
B09n0044_p0688a04║如是破彼我有，及薩迦耶見之境，是依勝義差別而破。非但如是，當知於世俗中
B09n0044_p0688a05║亦破彼二。言不許有我者，謂不許我為實物也。
B09n0044_p0688a06║又彼因喻，非但破上述二義，當知亦破外道所計我之差別，一切非有。頌曰：
B09n0044_p0688a07║『由於彼彼諸論中，外道所計我差別，自許不生因盡破，故彼差別皆非有。』
B09n0044_p0688a08║
B09n0044_p0688a09║數論論典與勝論等論典中，外道所計我之一切差別，當知以外道自許之不生因與
B09n0044_p0688a10║石女兒喻，便能廣破我之自性差別。頌曰：
B09n0044_p0688a11║『是故離蘊無異我，離蘊無我可取故。』
B09n0044_p0688a12║是故無離蘊之異我，以離五蘊別無單獨之我可取故。若我與蘊異，以俱無二種係
B09n0044_p0688a13║屬故，應全無關係，有我可取，如不取瓶可單取衣。然彼都無可見也。中論云：
B09n0044_p0688a14║「若離取有我，是事則不然，離取應可見，而實無可見。」又云：「若我異五蘊，
B09n0044_p0688a15║應無五蘊相。」取即五蘊也。復有過失。頌曰：
B09n0044_p0688a16║『不許為世我執依，不了亦起我見故。』
B09n0044_p0688a17║不許此異蘊之我，為世間有情無始以來我執所依之境，以不了知外道所計之我，
B09n0044_p0688a18║不執彼相。然由執著差別之力，亦起我見執我我所故。此與前文：「此亦非是我
B09n0044_p0688a19║執依。」無重複過。前破實我為我見所緣，此破異蘊我為所緣故。
B09n0044_p0688a20║設作是念：現在諸人，雖不了知我有常住不生等差別，然由往昔串習之力，彼等
B09n0044_p0688a21║亦有緣彼我之我見也。曰：此亦不然，唯學邪宗者，乃計離蘊之我為我見所依。
B09n0044_p0688a22║初未學邪宗之有情，現見彼等亦有我執。頌曰：
B09n0044_p0688a23║『有生旁生經多刼，彼亦未見常不生，然猶見彼有我執，故離五蘊全無我。』
B09n0044_p0688a24║
B09n0044_p0688a25║有諸有情生旁生趣，經過多刧，至今未出旁生趣者，彼亦未見有如外道所計常住
B09n0044_p0688a26║不生之我。然猶見彼等有我執轉，誰有智者，執著外道所計之我為我執所依耶？
B09n0044_p0688a27║故離五蘊全無異體之我。亦字攝墮地獄等趣。
B09n0044_p0688a28║寅二　破內道所計即蘊我分五，卯一　明計即蘊是我之妨難，卯二　成立彼
B09n0044_p0688a29║計非理，卯三　明計即蘊是我之餘難，卯四　解釋說蘊為我之密意，卯五
B09n0044_p0688a30║　明他宗無係屬。初又分二，辰一　正義，辰二　破救。初中又二，巳一　敘
B09n0044_p0688b01║計，　巳二　破執。今初
B09n0044_p0688b02║此中內教人計。頌曰：
B09n0044_p0688b03║『由離諸蘊無我故，我見所緣唯是蘊。』
B09n0044_p0688b04║由離諸蘊無異體我，故我見薩迦耶見之所緣，唯是自蘊，以彼所緣，異蘊即蘊二
B09n0044_p0688b05║類决定，異蘊非理。故說唯自內蘊為我。此是犢子部等正量部計。復有異執。頌
B09n0044_p0688b06║曰：
B09n0044_p0688b07║『有計我見依五蘊，有者唯計依一心。』
B09n0044_p0688b08║正量部二派，計自身五蘊為我見所緣之依，說此我執從五蘊起。如薄伽梵說：
B09n0044_p0688b09║「苾芻當知，一切沙門婆羅門等所有執我，一切唯見此五取蘊。」為顯此見是於可
B09n0044_p0688b10║壞積聚之法而起，非於我我所起。故說我我所行相之見，名薩迦耶見。因經說見
B09n0044_p0688b11║五取蘊，故計五蘊為我見所緣。正量別派則計唯心為我。如契經云：「我自為依
B09n0044_p0688b12║怙，更有誰為依，由善調伏我，智者得生天。」此頌即說內心為我。何以知然？
B09n0044_p0688b13║以無異蘊之我故，餘經亦說調伏心故。如契經云：「應善調伏心，心調能引樂。」
B09n0044_p0688b14║故說我執所依之心，名我。
B09n0044_p0688b15║分別熾然論云：「我等於名言中亦於識上安立我名。由識能取後有，故識是我。」
B09n0044_p0688b16║又引教云：「有契經說，調伏內心能得安樂。有契經說，由調伏我能得生天。
B09n0044_p0688b17║故於內心安立為我。」又以理成立云：「能取蘊者謂我。識能取後有，故立識為
B09n0044_p0688b18║我。」清辨論師不許阿賴耶識，故說取後有之識是意識。餘不許阿賴耶識者，當
B09n0044_p0688b19║知亦爾。許阿賴耶識者，則計阿賴耶識為補特伽羅。彼等宗中，說二乘能證無實
B09n0044_p0688b20║物之補特伽羅，然不許彼能證無實物之第二識（第六第八）。言補特伽羅無自立
B09n0044_p0688b21║實物者，是說補特伽羅自相無實。非說補特伽羅所相識無實也。
B09n0044_p0688b22║巳二　破執
B09n0044_p0688b23║『若謂五蘊即是我，由蘊多故我應多，其我復應成實物，我見緣物應非倒。』
B09n0044_p0688b24║
B09n0044_p0688b25║若謂自身五蘊即是我者，由蘊多故，一補特伽羅亦應有多我。若謂唯心是我，由
B09n0044_p0688b26║眼識等差別，或由一一剎那有多識生滅差別，有多識故我亦應多。釋論說：「我
B09n0044_p0688b27║應成多之過，於彼二派中為第一派出。或餘過失通難兩派。」此非說凡許我與多
B09n0044_p0688b28║蘊是同體者，便能出過。是許我與蘊全無異者，乃能出過。他宗初不許爾。故先
B09n0044_p0688b29║應難彼，若是假我與蘊同體異相，雖可無過。然汝計我蘊實有，故應成全無差別
B09n0044_p0688b30║之一體。次乃難彼我應成多，或五蘊應成一也。契經說：「世間生時，唯一補特
B09n0044_p0689a01║伽羅生。」故他宗亦不許有多我。
B09n0044_p0689a02║我應是實物者，由色等物有過去等差別，唯諸異法說名為蘊。汝說彼等是我，故
B09n0044_p0689a03║我應是實物。然契經說：「苾芻當知，有五種法，唯名唯言唯是假音，謂過去時，
B09n0044_p0689a04║未來時，虛空，湼槃，補特伽羅。」又有頌言：「如即攬支聚，假想立為車，
B09n0044_p0689a05║世俗立有情，應知攬諸蘊。」故彼亦不許我為實物。
B09n0044_p0689a06║又見諸蘊之薩迦耶見，由於實物轉故，是緣實物之心，應非顛倒，如緣青黃等識。
B09n0044_p0689a07║故斷薩迦耶見，應非令其同類相續不生名斷。應如斷緣青黃色等之識，唯斷緣
B09n0044_p0689a08║薩迦耶見之欲貪，說名為斷也。復有過失，頌曰：
B09n0044_p0689a09║『般湼槃時我定斷，般湼槃前諸剎那，生滅無作故無果，他所造業餘受果。』
B09n0044_p0689a10║
B09n0044_p0689a11║若如汝說，自蘊是我者，則無餘依般湼槃時，由五蘊斷故，我亦决定應斷。故成
B09n0044_p0689a12║邊執之斷見。以汝等說緣所計我執常斷者，是邊見故。未般湼槃前諸剎那中，如
B09n0044_p0689a13║五蘊剎那生滅，其我亦應一一剎那各別生滅。如憶宿命决不念曰：「我今此身昔
B09n0044_p0689a14║已曾有。」如是亦不應說：「我於爾時為頂生王。」以彼時我，如身已滅，現在
B09n0044_p0689a15║非有，汝許離彼前我，別有異性之義，受此生故。中論云：「非所取即我，彼有
B09n0044_p0689a16║生滅故，云何以所取，而作能取者」又曰：「若五蘊是我，我應有生滅。」若前
B09n0044_p0689a17║後剎那自性各異，應無能作之我。由業無所依故，業亦應無。則我與業果亦應無
B09n0044_p0689a18║關係。
B09n0044_p0689a19║設作是念。前剎那造業，後剎那受果，無過失者。是則他人作業，應餘人受果。
B09n0044_p0689a20║以他造業，餘受報故。如是亦犯造業失壞，未造受報等過失。中論云：「若謂有
B09n0044_p0689a21║異者，離彼應有今，我住過去世，未死今我生，如是則斷滅，失壞諸業報，他作
B09n0044_p0689a22║業此受，有如是等過。」此說若前後我自性各異，則後我不應觀待前我，即無前
B09n0044_p0689a23║我後我亦應生。前我照常安住不死，今我應自生也。
B09n0044_p0689a24║辰二　破救
B09n0044_p0689a25║設有是念，前後剎那雖異，而是一相續，故無過咎。頌曰：
B09n0044_p0689a26║『實一相續無過者，前已觀察說其失。』
B09n0044_p0689a27║若謂諸真實異法，是一相續故無過者。此不應理。前文：「如依慈氏近密法。」
B09n0044_p0689a28║觀察自性異法是一相續時，已說其過失。中論云：「若天異於人，是即為無常，
B09n0044_p0689a29║若天異人者，是則無相續。」故自性互異諸法，是一相續，不應正理。未造業而
B09n0044_p0689a30║受報，造業後失壞等過，仍不能免。頌曰：
B09n0044_p0689b01║『故蘊與心皆非我。』
B09n0044_p0689b02║故計自身諸蘊為我，與計內心為我，皆不應理。
B09n0044_p0689b03║卯二　成立彼計非理
B09n0044_p0689b04║非但以上文所說道理，諸蘊與內心非我。復有過失。頌曰：
B09n0044_p0689b05║『世有邊等無記故。』
B09n0044_p0689b06║世間有邊，等取無邊，二俱，雙非。世間常，無常，二俱，雙非。如來死後有，
B09n0044_p0689b07║非有，二俱，雙非。身即命者，身異命者。許此十四見，為不應記故。此不應記
B09n0044_p0689b08║見，一切部中咸誦持故，說蘊是我不應道理。若「世間」言目諸蘊者，自宗許諸
B09n0044_p0689b09║蘊生滅，則應記世間無常。般湼槃後諸蘊皆無，汝亦應記世間有邊，如來死後非
B09n0044_p0689b10║有。然問世間有邊等遮止授記，故計諸蘊是我不應道理。此中命者是我之異名。
B09n0044_p0689b11║問世間亦是依我而問。問者意樂既是依神我而問，彼所別事尚屬非有，如何可記
B09n0044_p0689b12║其能別法。若依假我而答，由彼問者尚非通達無我之法器，故亦不可作如是答。
B09n0044_p0689b13║卯三　明計即蘊是我之餘難
B09n0044_p0689b14║復有過失，頌曰：
B09n0044_p0689b15║『若汝瑜伽見無我，爾時定見無諸法。』
B09n0044_p0689b16║若如汝說，則瑜伽師現見無我時，謂見一切法無我，是見苦諦無我相。爾時决定
B09n0044_p0689b17║由見無有蘊等諸法名見無我，以計五蘊及心即是我故。然不許爾。故五蘊非我。
B09n0044_p0689b18║問：不許諸蘊為我之宗，現見無我時，亦應見安立為我之補特伽羅畢竟非有，理
B09n0044_p0689b19║相等故。答：未解微細正理者，不能答此難，茲當解釋。他宗計蘊與心為我者，
B09n0044_p0689b20║是因未知我及補特伽羅等，唯由名言增上假立。謂要尋求假立之義有所得者乃能
B09n0044_p0689b21║安立。故計五蘊或內心為我，成為有自性之我。現見無我時，應見彼我畢竟非有。
B09n0044_p0689b22║故他宗計為內我之五蘊內心等性，亦應見為一切非有也。其許唯由假名安立，
B09n0044_p0689b23║非由尋求假義而立之宗，則無彼失。
B09n0044_p0689b24║設作是念，業果關係時，由離五蘊更無別法，故所說我唯詮五蘊。見無我時，則
B09n0044_p0689b25║詮外道所計神我。故見無我時，是離神我唯見諸行。不犯見無蘊等諸法之失。頌
B09n0044_p0689b26║曰：
B09n0044_p0689b27║『若謂爾時離常我，則汝心蘊非是我。』
B09n0044_p0689b28║若謂見無我時，是離常住神我，見為非有。餘處所說之我，亦不可作別義解。則
B09n0044_p0689b29║汝所說內心及蘊，皆非是我。便失汝自宗。
B09n0044_p0689b30║若謂業果關係時，不許外道所計之我於彼境轉，故無失壞自宗之過失者。此亦非
B09n0044_p0690a01║理，汝於此時，說是神我，於業果關係時，則說是五蘊。如斯隨意轉計，非正理
B09n0044_p0690a02║故。
B09n0044_p0690a03║若謂於業果時，決無神我為作業者及受果者，則五蘊上亦無此我，前已宣說。故
B09n0044_p0690a04║說一切法無我時，不許我字詮五蘊者，則業果時亦應不許。若業果時許彼我字詮
B09n0044_p0690a05║五蘊者。則說一切法無我時亦應許我字詮表五蘊。復有過失，頌曰：
B09n0044_p0690a06║『汝宗瑜伽見無我，不違色等真實義，緣色轉故生貪等，以未違彼本性故。』
B09n0044_p0690a07║
B09n0044_p0690a08║若如汝宗，則瑜伽師現見無我時，應不通達色等真實義，以彼於爾時唯見無有外
B09n0044_p0690a09║道所計之常我故。由緣色等有實執故，則緣色等生貪等煩惱，以未通達彼色等之
B09n0044_p0690a10║本性真理故。如昔未曾嘗花中蜜汁者，僅見花上有鳥，猶不能知彼味甘美。如是
B09n0044_p0690a11║諸瑜伽師先不曾知色等體性者，僅見蘊等法離常住之我，後仍不知色等體性，又
B09n0044_p0690a12║如曾嘗花中蜜汁者，即見花中無鳥，非即不知彼味甘美，亦不能斷彼味之愛著。
B09n0044_p0690a13║如是執著色等自性實有者，雖見無有常住之我，由何能斷緣色等所起之貪等耶。
B09n0044_p0690a14║若見無有常住之我，即能斷除緣色等之貪等。任何有情，皆不為令神我快樂求可
B09n0044_p0690a15║樂境，及恐常我痛苦避不可愛境。是故若無能斷貪等之因緣，則必不能解脫生死，
B09n0044_p0690a16║猶如外道。
B09n0044_p0690a17║卯四　解釋說蘊為我之密意分五，辰一　解釋經說我見唯見諸蘊之義，辰二
B09n0044_p0690a18║　依止餘經解釋蘊聚非我，辰三　破蘊聚之形狀為我，辰四　計蘊聚為我出
B09n0044_p0690a19║餘妨難，辰五　佛說依六界等假立為我。初又分三，巳一　明遮詮遮遺所破
B09n0044_p0690a20║是經密意，巳二　縱是表詮亦非說諸蘊即我，巳三　破救。今初
B09n0044_p0690a21║設作是說：吾等以聖教為量，諸分別量不能妨難。聖教中說唯蘊為我。如世尊說：
B09n0044_p0690a22║「苾芻當知，一切沙門婆羅門等，所有執我，一切唯見此五取蘊。」頌曰：
B09n0044_p0690a23║『若謂佛說蘊是我，故計諸蘊為我者，彼唯破除離蘊我，餘經說色非我故。』
B09n0044_p0690a24║
B09n0044_p0690a25║若謂此經說蘊是我，便計五蘊為我者。然彼經非說諸蘊是我，佛說唯蘊之密意，
B09n0044_p0690a26║是破計離蘊之我為我見所緣，是觀待世俗諦外道論，及為無倒顯示世俗諦中所有
B09n0044_p0690a27║之我故。
B09n0044_p0690a28║由何知彼是破離蘊之我耶？曰：以餘經說色非我等，破色等是我故，餘經如何破。
B09n0044_p0690a29║頌曰：
B09n0044_p0690a30║『由餘經說色非我，受想諸行皆非我，說識亦非是我故，略標非許蘊為我。』
B09n0044_p0690b01║
B09n0044_p0690b02║由餘經說色受想行識皆非是我，故前經略標：「唯見此五取蘊」者，非許諸蘊即
B09n0044_p0690b03║我。是破計有離蘊之我。
B09n0044_p0690b04║設作是念：彼經言「唯見」，雖破異我，然言「唯見此五取蘊」。既說見五蘊。
B09n0044_p0690b05║則明說諸蘊為我見所緣，故彼經意，是說諸蘊為我見所緣也。若如是者，則違餘
B09n0044_p0690b06║經說諸蘊非我。以俱生我執薩迦耶見之所緣，定是我故。此於後經義，都無妨難。
B09n0044_p0690b07║不爾則如前說違難極多。後亦當說。故知前經非說諸蘊即薩迦耶見之所緣，經
B09n0044_p0690b08║言「唯見諸蘊」者，當知是說緣依蘊假立之我。計即蘊離蘊為我執所緣，皆已破
B09n0044_p0690b09║故。
B09n0044_p0690b10║若有經中破除色等為我，當知彼經，亦破薩迦耶見所緣，依蘊假立能取諸蘊之我
B09n0044_p0690b11║為有自性。以說色等非我之經，是依真實義而說故。若能取之我是無自性，則我
B09n0044_p0690b12║所取之諸蘊自性亦定非有。故於色等遠離實執之貪著，亦應正理。
B09n0044_p0690b13║若將眾經互相配合，破除即蘊離蘊為我見之所緣，則知唯由名言增上，依蘊假立
B09n0044_p0690b14║我名，安立此補特伽羅為無我義。此不共理，是內教大乘各宗論師解釋契經密意
B09n0044_p0690b15║者所未能闡發之契經密意。今以精微教理無倒揭出。依此道理，亦顯安立所餘諸
B09n0044_p0690b16║法法無我義，與前無別，披露諸佛最深密意，是此論師不共深旨。諸有智者，當
B09n0044_p0690b17║善學習。
B09n0044_p0690b18║巳二　縱是表詮亦非說諸蘊即我
B09n0044_p0690b19║即使經說「唯見此五蘊」，是表詮門說蘊是我，然亦非說一一蘊皆是我。頌曰：
B09n0044_p0690b20║『經說五蘊是我時，是諸蘊聚非蘊體。』
B09n0044_p0690b21║經說五蘊是我時，是說諸蘊總聚為我。非說一一蘊體皆是我。如言眾樹為林，是
B09n0044_p0690b22║說樹聚為林，非說一一樹皆是林。此是他宗共許之喻，若謂許蘊總聚為我者。頌
B09n0044_p0690b23║曰：
B09n0044_p0690b24║『非依非調非證者，由彼無故亦非聚。』
B09n0044_p0690b25║經說我為依怙，可調伏，為證者。若如汝宗，則彼蘊聚非是依怙亦非可調伏，非
B09n0044_p0690b26║是證者。以唯蘊聚，無實物故。故蘊聚亦非我。經說我為依怙等，如云：「我自
B09n0044_p0690b27║為依怙，亦自為怨家，若作善作惡，我自為證者。」此說我為依怙為證者。又云：
B09n0044_p0690b28║「由善調伏我，智者得生天」此說我可調伏。
B09n0044_p0690b29║巳三　破救
B09n0044_p0690b30║若作是念：離有聚法別無總聚，能作依怙等果，即是有聚法。故我作依怙，可調
B09n0044_p0691a01║伏，為證者亦應道理。破曰：汝之我名，時詮蘊聚，時詮有聚諸蘊，何得如是隨
B09n0044_p0691a02║意轉計，此過如前已說。復有過失，頌曰：
B09n0044_p0691a03║『爾時支聚應名車，以車與我相等故。』
B09n0044_p0691a04║若計蘊聚為我者，爾時車之支分堆聚一處亦應名車，以車與我，於自支聚安立不
B09n0044_p0691a05║安立，二者相等故。如經云：「汝墮惡見趣，於空行聚中，妄執有有情，智者遠
B09n0044_p0691a06║非有，如即攬支聚，假想立為車，世俗立有情，應知攬諸蘊。」
B09n0044_p0691a07║辰二　依止餘經解釋蘊聚非我
B09n0044_p0691a08║由前說道理，頌曰：
B09n0044_p0691a09║『經說依止諸蘊立，故唯蘊聚非是我。』
B09n0044_p0691a10║經說依止諸蘊假立有情，故唯蘊聚非即是我。此以量式立云：凡依他法而立者，
B09n0044_p0691a11║非唯他法支聚，依他立故，如大種所造。如以大種為因，安立青等大種所造色與
B09n0044_p0691a12║眼等根。然彼二法非唯大種相聚。如是以蘊為因安立為我，說唯蘊聚亦不應理。
B09n0044_p0691a13║設作是念：若經云：「攬諸蘊聚」，雖不可說蘊聚即是補特伽羅，然經僅云：
B09n0044_p0691a14║「攬諸蘊」而無聚字，不可證明蘊聚為安立補特伽羅之所依也。曰：不然！經舉喻
B09n0044_p0691a15║云：「如即攬支聚」，說依支聚假立為車。次合法云：「應如攬諸蘊」，雖未明
B09n0044_p0691a16║說聚字，勢必應有。故當知智者誦經之文句，而生歡喜。若謂瓶等不決定者，此
B09n0044_p0691a17║亦不然，說瓶等唯色等聚亦不成故。彼亦與觀察我相同。如唯我之支聚為不可說
B09n0044_p0691a18║為我，唯色等支聚亦不可說為瓶等，二者相同。
B09n0044_p0691a19║辰三　破蘊聚之形狀為我
B09n0044_p0691a20║設作是念：唯輪等堆積猶非是車，要輪等堆積，具足特殊車形，乃名為車。如是
B09n0044_p0691a21║有情身中色等諸蘊之有形狀乃是自我。此亦不然。頌曰：
B09n0044_p0691a22║『若謂是形色乃有，汝應唯說色是我，心等諸蘊應非我，彼等非有形狀故。』
B09n0044_p0691a23║
B09n0044_p0691a24║形狀唯色法乃有，汝宗應說唯色法是我，心心所等聚，應不立為我，以心心所等
B09n0044_p0691a25║非有形故。非色法故。
B09n0044_p0691a26║辰四　計蘊聚為我出餘妨難
B09n0044_p0691a27║復有過失，頌曰：
B09n0044_p0691a28║『取者取一不應理，業與作者亦應一。』
B09n0044_p0691a29║由此取故，名能取者，即作者我。由取此故名所取事，即所作五蘊。言彼二為一
B09n0044_p0691a30║體不應理者，謂安立蘊聚為我，不應道理。倘計色等蘊聚即是我者，則作業作者
B09n0044_p0691b01║皆應成一。然非汝許，以大種與所造色，瓶與陶師皆應一故。中論云：「若薪即
B09n0044_p0691b02║是火，作者業則一。」又云：「以薪與火理。說我與所取，及說瓶衣等，一切皆
B09n0044_p0691b03║如是。」如不許火與薪為一，亦不應計我與所取為一，論說彼二相等故。
B09n0044_p0691b04║設作是念；此中全無能取蘊聚之作者，唯有所取蘊聚之所作業耳。此亦不然，頌
B09n0044_p0691b05║曰：
B09n0044_p0691b06║『若謂有業無作者，不然離作者無業。』
B09n0044_p0691b07║若無作者，亦無無因之業故。中論云：「如破作作者，應知取亦爾，及餘一切法，
B09n0044_p0691b08║亦應如是破。」此說以破作業作者有自性之理，當知亦破受與受者是有自性。
B09n0044_p0691b09║言餘法者，顯句論云：「亦破能生所生，能去所去，能見所見，能相所相，能出
B09n0044_p0691b10║所出，支與有支，德與有德，能量所量等法是自有性。智者應知唯是互相觀待而
B09n0044_p0691b11║有。」此中總說一切能作所作，別說能量所量非有自性，許為觀待而有。故此觀
B09n0044_p0691b12║待。當知更有不共互相觀待之理也。言取者，此中事字界「鄔跋札」，給以「羅
B09n0044_p0691b13║札」字緣，猶能取故名之為取。若離作用則亦無事。故所取能取，俱名曰取。問
B09n0044_p0691b14║曰：羅札字緣，表由此取之作用，云何可說通所取業？答：如聲明論云：「枳達
B09n0044_p0691b15║與羅札是多分。」謂多分雖爾，然於作業可給羅札字緣，故通所取業亦不相違。
B09n0044_p0691b16║中論亦云：「我不異於取，亦不即是取，而復非無取，亦不定是無。」此說我非
B09n0044_p0691b17║異所取而有，亦非即是所取，復非不待所取，此我亦非全無。故非無作者而有作
B09n0044_p0691b18║業。勝義空經，說無作者，有業有報。當知是破有自性之作者，非破名言支分假
B09n0044_p0691b19║立之我。如經廣云：「補特伽羅無明隨轉，作諸福行。」解釋正理論雖說前經於
B09n0044_p0691b20║無性宗不相符合，於唯識宗極為符順。然此宗安立補特伽羅之理，謂蘊之自性作
B09n0044_p0691b21║者，名言中亦無。若名言中所有業報，則如後經所說能作業之補特伽羅，亦定許
B09n0044_p0691b22║有。故不立所取即我，立我為彼之能取者，極為善哉。
B09n0044_p0691b23║辰五　佛說依六界等假立為我
B09n0044_p0691b24║若計諸蘊積聚即是我者，復有過失。頌曰：
B09n0044_p0691b25║『佛說依於地水火，風識空等六種界，及依眼等六觸處，假名安立以為我，
B09n0044_p0691b26║說依心心所立我，故非彼等即是我，彼等積聚亦非我，故彼非是我執境。』
B09n0044_p0691b27║
B09n0044_p0691b28║佛於父子相見經中，說依於六界，謂地水火風識界，鼻孔等空界，及依六觸處，
B09n0044_p0691b29║謂眼觸處乃至意觸處，假說名我，既說依於心，心所等法假立為我，故非彼地等
B09n0044_p0691b30║任何一界即是我。亦非彼等積聚即立為我，故彼諸法若總若別皆非無始傳來我執
B09n0044_p0692a01║心之所緣也。經云：「大王，六界，六觸處，十八意近行，是士夫補特伽羅。」
B09n0044_p0692a02║士夫與補特伽羅是異名。六界，六觸處，十八意近行之三者，是所具之法。補特
B09n0044_p0692a03║伽羅是能具之人。十八意近行，謂緣六種可愛境，生六種喜受。緣六種不可愛境，
B09n0044_p0692a04║生六種憂受。緣六種中庸境，生六種捨受。由憂喜捨受之力，含意於色聲等境，
B09n0044_p0692a05║數數馳逐，故名意近行。
B09n0044_p0692a06║如是諸蘊既非俱生我執所緣境，離諸蘊外亦無彼之所緣。故我執所緣境非有自性。
B09n0044_p0692a07║諸瑜伽師，由見我無自性故，亦知我所是無自性。即能斷除一切有為生死繫縛，
B09n0044_p0692a08║不受後有而得涅槃。是故五蘊若總若別，及離五蘊，皆不立為我見所緣。然善
B09n0044_p0692a09║安立我見所緣補特伽羅。依此道理，便能安立補特伽羅是自性空。此觀察慧，是
B09n0044_p0692a10║最利根求解脫者，至上莊嚴。於他宗中皆非有故。
B09n0044_p0692a11║入中論善顯密意疏卷十一終
B09n0044_p0692a12║
B09n0044_p0692a13║
B09n0044_p0692a14║
B09n0044_p0692a15║
B09n0044_p0692a16║