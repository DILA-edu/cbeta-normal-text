B10n0051_p0098a01║菩提道次恒修教授（四種）札迦大師說民國苾蒭釋法尊譯
B10n0051_p0098a02║
B10n0051_p0098a03║菩提道次恆常修法
B10n0051_p0098a04║敬禮曼殊室利菩薩
B10n0051_p0098a05║我等欲以修菩提心為主要者，有慈氏菩薩傳無著菩薩修菩提心法，及曼殊菩薩傳靜天菩薩修菩提心之二派。
B10n0051_p0098a06║慈氏菩薩所傳由七重因果門修法中，初修知母者，謂諸有情無一可云未為父母，故應修云，如我生生無有始際，如
B10n0051_p0098a07║是一一有情為作慈母亦皆無量。二修念恩者，謂應修云，如我現世父母恩育，如是一切諸有情類為父母時悉皆大
B10n0051_p0098a08║恩。三修報恩者，謂應修云，此諸有情昔唯於我廣作恩，我於此等未曾恩酬，今於現法應正報恩。四修可意慈者，我等
B10n0051_p0098a09║今者將諸有情分為二品，謂諸可意及不可意，然諸有情悉是父母，更有何理而非可意，由諸有情悉父母故，隨其所
B10n0051_p0098a10║見一一有情，應修悅意起是念云，此皆父母皆是恩者。五於有情所修悲愍者，謂應修云，此諸有情墮則墮於生死海
B10n0051_p0098a11║中，受則無間受三苦惱，實可悲愍，更修悲云，為此一切有情利故，唯願獲得無上珍寶佛勝道已，速令解脫生
B10n0051_p0098a12║死流轉。六修增上意樂者，謂應修云，一切慈母諸有情類，匱乏安樂苦惱逼切，願此一切諸有情類悉具安樂，離眾苦
B10n0051_p0098a13║惱及苦惱因，斯唯應我獨一負荷，故我願將此諸有情，獲樂離苦安立佛地。七修菩提心者，謂應念云我自今日為利
B10n0051_p0098a14║一切諸有情故，願我速得等正覺位，如是名修願菩提心，我從今日為利一切諸有情故，唯願速得勝菩提道，
B10n0051_p0098a15║是為修習行菩提心。
B10n0051_p0098a16║曼殊菩薩傳靜天菩薩由自他換門修菩提心中，初修自他平等者，謂應修云，自他有情欣樂厭苦一切所同，猶有何
B10n0051_p0098a17║緣分別親疏。妄起貪瞋。次修自他換者，謂於先時愛自棄他，今後應修愛他棄自，令彼二心執位換易，其後應
B10n0051_p0098a18║如前所說願行二心。
B10n0051_p0098a19║由儀軌受願行心者，諸佛及菩薩唯願憶念我，如昔諸善逝發大菩提心，於菩提學處如次而安住，我為利有
B10n0051_p0098a20║情亦發菩提心，於菩薩學處如次當修學，三念完時應起獲得菩薩律儀勝解，次生喜云：「我今有果利，善獲得
B10n0051_p0099a01║人身，今生佛家中，復得為佛子，我今應勵力，作順種族業，無穢淨種中，應順無濁行。」
B10n0051_p0099a02║菩提道次第恆修補足
B10n0051_p0099a03║敬禮曼殊室利童子
B10n0051_p0099a04║茲已摘出修學珍寶菩提心法，今應略書彼補足中淨治下中士夫覺慧。如宗喀巴大師云：「暇滿難得壽無暇，
B10n0051_p0099a05║意修能息現法境。」應如是修我等有暇珍寶依止，此唯長時集福所致，非以僥倖而能得此勝身依止。此暇滿因，須以
B10n0051_p0099a06║斷除十種不善淨戒為基，復須施等以為助伴，無垢淨願結合其間，然今我等豈能修此少分因耶？又應修念：「今若徒
B10n0051_p0099a07║失此暇滿身，如此之身後則難得，如是修習能息貪著現法境界，乃至於此現法富樂、衣食豐足等，未見無利未息耽
B10n0051_p0099a08║著，恆應修習。」又應修云：「我今壽命短促無暇，不能久住速至死際。」大師又云：「業果無欺生死苦，數思能息後世
B10n0051_p0099a09║境。」謂應修云：「我等除此諸惡業未作餘業，其業異熟亦唯成熟於自己身，非於他身其果可熟，由諸業果無欺誑故，彼
B10n0051_p0099a10║果至時，何能堪忍，如是非僅業果無欺，即凡任墮生死中者，悉為三苦無間逼惱。」若思及此，豈能不生極大怖畏，猶如
B10n0051_p0099a11║生存擲諸火坑，此上是修下中士夫覺心方便。
B10n0051_p0099a12║如是乃至於自相續生死耽著未息以來，應於多門思惟修習，若能乃至於此生死耽著止息晝夜時中，唯求解脫心
B10n0051_p0099a13║未生來恆修習者，若時起心唯欲解脫生死苦惱，爾時乃是出離心生。彼出離心若無清淨發心攝受，仍非能
B10n0051_p0099a14║得無上佛因，如云：「若無清淨發心持，彼出離心終不成，無上菩提樂因故，智者應發菩提心。」如是出離及菩提心並
B10n0051_p0099a15║正見三，讚為三種最殊勝道，故於生死先應策心厭捨出離，次應從此出離生死勝意樂中，極為引發勝菩
B10n0051_p0099a16║提心，一切道身悉攝於此，故應於此善修覺慧。
B10n0051_p0099a17║由於無始來極串習故，現在自心任運於此五種取蘊計我心生，彼即無謬我見行相，彼計自體五取蘊法為自我者。
B10n0051_p0099a18║若彼五蘊實是我者，如蘊有五，我亦應成異體五我，不應正理。又我唯一，如是五蘊亦應成一，不符正理。若謂有一離
B10n0051_p0099a19║蘊我者，應將諸蘊一一除遣，除蘊之餘，應有所示，謂此是我，彼亦無故，不應正理。宗喀巴大師說於此中應以四種要
B10n0051_p0099a20║義觀察最為切要。謂我等乃至極重睡眠一切時位，心中恆堅執我而住，此即生死根本薩迦耶見，是為初要所破决
B10n0051_p0100a01║定義，然所破我與五聚似和雜有，非離蘊外別有我現。
B10n0051_p0100a02║第二切要周徧决定要義者，謂觀此我與所設依止五種蘊聚，為一為異，更無所餘第三可得，是名周徧要
B10n0051_p0100a03║義。
B10n0051_p0100a04║第三離諦實一决定要者，謂我與蘊若是一者，如蘊有五，隨於一人應有五我，便成過失。又應如我唯一無長，如是五
B10n0051_p0100a05║蘊亦應成一，仍是過失。
B10n0051_p0100a06║第四離諦實異决定要者，謂若異者，除諸蘊後應有獨我。
B10n0051_p0100a07║第二抉擇修學法無我義有二，謂抉擇修有為無性，及抉擇修無為無性。初中有三，謂色、心及不相應行。初譬如身，謂
B10n0051_p0100a08║非唯於骨肉等事五支和合假身體上，以分別心而強設施，定覺有一自性，實身於我等心顯現莫止，
B10n0051_p0100a09║是為所破顯現道理。若如是身於骨肉粗事五支和合上有，則應與此骨肉粗事五支假體，或一或異。若謂一
B10n0051_p0100a10║者，此骨肉等粗事五支和雜之身，由自父母不淨成故，則識最初所託所依二滴不淨，亦應成就骨肉等事粗重五支
B10n0051_p0100a11║和雜之身，如支有五，身亦應成五支和五。若謂異者，應除頭等一一支後，餘有可見，實身為此，然如是身實
B10n0051_p0100a12║非有故，應作是念，如所執身畢竟是無，引起定知將護修習。
B10n0051_p0100a13║第二譬如今日之識，謂若非唯於今日中午前午後二識之上，由分別心假設建立，定執有一自性真實今日識者，則
B10n0051_p0100a14║與今日午前午後二識相望，或一或異，若謂一者，則於今日午前識上，應有今日午後識住。若謂異者，則將今日午前
B10n0051_p0100a15║午後二識除已，應另餘有今日識在，而實不爾，故如是識畢竟非有，引起定知如前修習。
B10n0051_p0100a16║第三以時一年為例，謂非唯於年設所依十二月上分別假立，執有自性年可得者，與十二月或一或異，若謂一者，月
B10n0051_p0100a17║有十二，如是年亦應成十二。若謂異者，十二月分一一除後，應有實年亦云即此，彼非有故，如是實年畢竟為無，如前
B10n0051_p0100a18║引起定知修習。
B10n0051_p0100a19║第二抉擇修習無為無性者，譬如虛空，方隅虛空有多分故，應與彼分，若異若一，如前觀察，引起定知修習無實。
B10n0051_p0100a20║總之，若我若蘊山城宅舍生死涅槃一切諸法，下至無有極微塵許非分別設實自性法，於此定知專一修習，住等引
B10n0051_p0101a01║時皆如虛空，後得一切境界顯現任運，而知悉無實性，唯依因緣和合而起其性虛偽，是名後得如幻瑜伽。
B10n0051_p0101a02║由善修習二種瑜伽為所依止，以觀察力引發身心二種輕安，即以輕安之所攝持三摩呬多，建立名為行
B10n0051_p0101a03║相圓滿毘鉢舍那。
B10n0051_p0101a04║况得修此第一道，如同大師所教誨，聞名亦慶具善根，我等乃至壽未沒，唯應專一善修此。
B10n0051_p0101a05║修止記錄至極須要
B10n0051_p0101a06║敬禮恩師妙吉祥菩薩
B10n0051_p0101a07║如云滅除五過失，勤修八斷行，必須由依能滅五過八對治行門中修習。於三摩地起方便時，懈怠是過，彼有四事能
B10n0051_p0101a08║為對治，謂見定德所起信心，及於正定希求欲心，於三摩地勤修精進，及勤勇果所有輕安。
B10n0051_p0101a09║正精進修三摩地時，忘記聖言是其過失，念能治彼，其念亦非僅不忘記正所緣事，必須令心於所緣事專一緣慮，并
B10n0051_p0101a10║與最極明利定知策勵隨行。平等安住三摩地時，沉掉二法是彼過患，正知治彼，謂由正知善察沈掉為生未生，上慧
B10n0051_p0101a11║行者，沉掉初起能知能斷。中慧行者，起已無間。劣慧行者，亦須沉掉生已未久，能知能斷。
B10n0051_p0101a12║若爾惛昧與沉掉二差別云何？答：於所緣事，極不明了身心重墜為行相者是名為惛。若心黑暗，及於所緣心雖不散，
B10n0051_p0101a13║然無澄分及明顯相，念力羸劣是粗分沉。若時雖有澄明二分，然於所緣決定印知，策力稍緩是微細沉。能治此者，謂
B10n0051_p0101a14║思三寶真實功德，思惟作意諸光明相，及將風心與虛空合諸教授等。
B10n0051_p0101a15║若心於所緣事，不能安住無動亂相，稍流蕩者是微細沉。對治此者，依念知極苦修習。若依念知，猶不能住流趣愛境
B10n0051_p0101a16║者是粗掉舉。能治此者，應修無常，三惡趣苦及生死苦，并修猛利斷掉方便諸教授等。
B10n0051_p0101a17║沉掉起時不作行者，是為過失。能治此者，謂於現掉生已無間，正了知已修能斷行。又若彼心，於所緣事，極為勵力知
B10n0051_p0101a18║明利者，明分雖有，然掉舉增盛，住分難得，若不勵力極緩慢者，雖有住分，然沉勢增加，明分難得，是故自測其心。若覺
B10n0051_p0101a19║自心高量齊此掉舉生者，則稍緩住，若覺住此有沉起者，則應稍舉令適中住。此二中間，先從掉舉攝錄其心尋求住
B10n0051_p0101a20║分，住分起時謹防沉沒，令心明利，明分出生。
B10n0051_p0102a01║於此二分，輪次將護，以此成辦，無過等持。不應保信，無決定知，明利明分，僅有少許澄淨之心。
B10n0051_p0102a02║如是細分沉掉皆滅，心於等持相續轉時，作行是過。治此過者，謂不作行沉掉對治，緩住於捨，（五過八行，辨中邊論，修
B10n0051_p0102a03║四神足時廣說。）由如是理義修習故，漸次能得九種住心，亦當成就身心輕安正奢摩他。願依堅固止，住毘鉢舍那，盡
B10n0051_p0102a04║拔諸煩惱，所知障過失。
B10n0051_p0102a05║恆常相續修止記錄極不宜離
B10n0051_p0102a06║敬禮三恩本師曼殊室利菩薩
B10n0051_p0102a07║寂止所緣雖有多種，緣能仁像修尤為重要，謂於顯教能隨念佛，於密乘中，隨順修習本尊瑜珈，故義極重。
B10n0051_p0102a08║以六力門能生無過九種住心，四種作意勝三摩地。彼修法者，謂六力中初以聞力，能成九種住心中初正在心，此是
B10n0051_p0102a09║最初隨其所聞正教授義，內攝其心令善安住，於此時中，有內心現能識分別，謂內自覺分別繁多，如陡坂
B10n0051_p0102a10║上極瀑流水。
B10n0051_p0102a11║二由思力，能成第二相續住心，謂前初心安住所緣，所有相續今數思惟將護修習，此亦令彼流轉稍能連屬門中，將
B10n0051_p0102a12║護相續，爾時內覺諸妄分別暫有止息，謂內自覺所有分別，時起時沒，如峽澗水。此二住心，三摩地少沉掉眾多，心於
B10n0051_p0102a13║所緣，須極策勵方能攀緣，故是四種作意之中，最初勵力運轉時位。
B10n0051_p0102a14║三由念力能成二心，謂三安住及四近住。如其次第，心從所緣若時流散，速疾憶念先所緣境，仍於所緣安置令住。又
B10n0051_p0102a15║於最初發起念力决不令其散失所緣，并將內心從寬緩性漸漸收攝，令住微細高上境性。安住心時，於諸分別
B10n0051_p0102a16║起疲勞想，謂內自覺，所有分別如山岔處，所有池水無逆緣擾，似能安住，若遇違緣仍不安止。
B10n0051_p0102a17║第四由其正知力故能成二心，謂五調伏及六寂靜。如其次第，先由正知了知，流散於分別相及隨惑相所有過患，制
B10n0051_p0102a18║令不流於三摩地，令發欣喜而調伏之。又以正知了知散亂所有過患，於三摩地息滅不喜，令心寂靜。
B10n0051_p0102a19║第五由其精進力故能成二心，謂七住心最極寂靜，及第八心專一所緣。如其次第，下至微細分別隨惑，亦勤功用斷而
B10n0051_p0102a20║不受，令極寂靜，又以是力，令沉掉等於三摩地無能障難，成就無間相續等持。從三住心乃至第七，此五雖能多分安
B10n0051_p0103a01║住，然為沉掉數數間缺，是為第二有間運轉作意之位。第八住心時，內心自覺分別作行，謂諸分別如大海
B10n0051_p0103a02║浪，隨分別起，略依念治任運寂滅，無諸形跡。爾時雖須恆依功用，然諸沉掉無力障難，能常時修是為第三作意之位，
B10n0051_p0103a03║謂無間缺運轉作意。
B10n0051_p0103a04║第六由其串習力故，能成第九等住住心，謂不復須恆時依止念知功用，已起正定，任運轉趣所緣境故，爾時沉掉不
B10n0051_p0103a05║能障難，復不恆常依功用故，是為第四無有功用任運運轉作意之位。
B10n0051_p0103a06║如是第九住心，是為欲界心一境性隨奢摩他，若爾真奢摩他齊何量耶？謂由獲得身心輕安位，莊嚴經論
B10n0051_p0103a07║云：「修彼不作行，次得彼身心，廣大輕安已，有作意應知。」言作意者即奢摩他。
B10n0051_p0103a08║若爾輕安其相云何？如集論云：「安者止息身心粗重，身心調暢為體，除遣一切障礙為業。」言粗重者，謂自身心於諸善
B10n0051_p0103a09║事，如其所欲無有堪能。若時得能治彼輕安，止息身心無堪能性，轉成至極調暢隨行。
B10n0051_p0103a10║又彼身心圓滿堪能，初得定時，已生細分，次漸增盛，轉成輕安，及專一境真奢摩他。又彼眾相圓滿易知輕安將生，所
B10n0051_p0103a11║有前相，謂覺頂上似重相起，然非苦相，彼起無間，離心粗重，能治粗重，心輕安生。次由依彼輕安生力，有能引發身輕
B10n0051_p0103a12║安風於身中轉，若彼風轉充徧全體，時身粗重悉皆遠離，能治身重，身輕安生。次由彼力，引發身體廣大安樂，由彼樂
B10n0051_p0103a13║力，復能引發慰意適悅心內輕安。次復引生勝身輕安，心中亦起最極殊勝歡喜踴躍。自此之後，先發輕安，勢力漸緩，
B10n0051_p0103a14║然非輕安息滅退失，謂初起觸躁動內心，粗觸退已，有不動亂，微妙輕安，隨順定轉，如影隨身。心中喜躍亦漸退沒，心
B10n0051_p0103a15║於所緣，依止安住，遠離躍動不寂靜相，是為獲得真奢摩他。此奢摩他，是初靜慮近分所攝，是為獲得等引地中少分
B10n0051_p0103a16║作意。外道諸仙，由世間道，乃至遠離無所有處，以下諸貪及神通等，皆須依止奢摩他修。內道由以真出離心及菩提
B10n0051_p0103a17║心勢力任持修習無我，證得解脫及徧智地，亦須依此奢摩他修，故此寂止是內外道二所共同。
B10n0051_p0103a18║菩提道次恆修教授　終
B10n0051_p0103a19║民國十九年腊月五夜譯於川邊甘孜札迦山林避囂茅室