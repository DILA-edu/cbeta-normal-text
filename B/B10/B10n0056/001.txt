B10n0056_p0124a01║西藏法寶貫珠（古德寶訓　學佛勝法）藏德喀齊達瓦桑杜喇嘛譯英
B10n0056_p0124a02║美國伊文思溫慈博士編註
B10n0056_p0124a03║趙洪鑄居士譯漢
B10n0056_p0124a04║編者導言
B10n0056_p0124a05║（一）書之纂集者與其同門法侶
B10n0056_p0124a06║本書彙集密教訓語，按二十八門分列，為古德密拉熱巴尊者傳鉢人瓦波拉傑上師所纂集。時在西曆
B10n0056_p0124a07║十二世紀之中葉，上師為藏東瓦波省人，稱為瓦波拉傑者，名以地顯也。誕生於西曆一千〇七十七年，
B10n0056_p0124a08║示寂於一千一百五十二年。書中別稱為岡波巴上師，蓋指師為西藏崇法統治者隆贊崗波王之轉生也。王
B10n0056_p0124a09║薨於西曆六百五十年。
B10n0056_p0124a10║上師著有關於大手印法及為喀覺宗特有教義之論文多種，略同本書所載，大都為密義入藏前兩年，
B10n0056_p0124a11║即西曆一千一百五十年，上師建戒傳寺，迄猶為喀覺宗之中心所在地。
B10n0056_p0124a12║密拉熱巴尊者有門徒二，俱著盛譽。另一門徒為雷冲金剛達巴氏，嘗為尊者作傳，藏名「日尊密拉
B10n0056_p0124a13║熱巴傳」，英譯流行改名「西藏瑜伽大師密拉熱巴。」其內容亦富於喀覺宗訓誡之語，如與瓦波拉傑之
B10n0056_p0124a14║法寶貫珠同讀之，尤多裨助。
B10n0056_p0124a15║雷氏效其師密拉熱巴尊者之所為，其一生歲月以隱修之時為多，生平對於僧伽剃度未嘗注意，故寧
B10n0056_p0124a16║放棄喀覺宗衣缽，後果遂所願，由瓦波拉傑上師承受之。
B10n0056_p0124a17║（二）書中密義之傳承
B10n0056_p0124a18║本書所攝心靈學識之精義，係逕傳自上師之最偉大者，茲將其輾轉傳至瓦波上師之經過簡略陳述，
B10n0056_p0124a19║以增興味。
B10n0056_p0124a20║喀覺宗最先上師為天上佛金剛持尊，該宗奉若原始之佛金剛持尊，初傳諦洛巴尊者，以大手印法宗
B10n0056_p0125a01║中瑜伽教義，類似本書所載者，都以之為依據。
B10n0056_p0125a02║人世傳燈以諦氏為始，約當十世紀中葉。諦在天竺聲譽極隆，繼諦者為其愛徒那洛巴尊者，那入藏
B10n0056_p0125a03║之先曾在印度西北部主要學府那爛陀佛教大學中教授哲理，與蓮花生大上師情事相類。（西曆七百四十
B10n0056_p0125a04║九年蓮花生大師在藏創立紅教喀覺宗系出一源，旋力事革新，結果與之分離成立自宗）那氏之門徒中有
B10n0056_p0125a05║瑪爾巴者，翻譯梵文佛典多種，遂以「譯師」之名見稱於西藏本土，終為喀覺宗在藏之始祖。傳其衣鉢
B10n0056_p0125a06║者為密拉熱巴尊者那氏之大弟子也。密拉熱巴後傳瓦波拉傑上師具見上文。
B10n0056_p0125a07║瑪爾巴密拉熱巴兩尊之信徒所以異於西藏他宗教徒者，以兩微妙修持之法大都依據大手印法所示之
B10n0056_p0125a08║方式而實習也。再遍觀他處大乘各種對於棄絕人寰，進而利他，長刼不懈，期度眾生，盡登彼岸，所謂
B10n0056_p0125a09║菩提心者，其信奉之堅定亦罕有勝於喀覺宗者，縱與相同，實亦無以逾之。
B10n0056_p0125a10║（三）書之稿本
B10n0056_p0125a11║本書為手寫本，譯人於數年前抄自一瑜伽行脚者所有之本，適彼道經哲孟雄國之剛度省，客譯人家
B10n0056_p0125a12║數日，譯人供養備至。
B10n0056_p0125a13║古時繕寫及印刷術均不如近代之普及，佛法僅憑口授，即如本書迄今舊習相沿，猶有無數瑜伽行者
B10n0056_p0125a14║能背誦如流者。迨彼輩自為上師，即能就記憶所及，照書口授，或傳以要義。凡屬高深妙法行者，各有
B10n0056_p0125a15║手冊，或出口傳，或依近代習尚錄自上師之本，以備遺忘。喀覺宗教徒遇有虔信居士，或同宗僧侶抄讀
B10n0056_p0125a16║本書者，輒樂於借假，不稍自秘。譯人所遇之瑜伽行者即其一例。據聞本書藏中雖有木刻本而譯人及編
B10n0056_p0125a17║者多方搜求，終未獲致，以為鑑定之用。然手抄本類似我人所有者，通常準確可信，如以之一一相較，
B10n0056_p0125a18║則亦僅訓語之詞句，或每門訓語之序次稍有出入耳。
B10n0056_p0125a19║（四）本書與「雅言集」之比較
B10n0056_p0125a20║藏梵文中，有著作多種名為「雅言集」者，不若本書之純具教理意味，而較近於俚諺。其中最著名
B10n0056_p0126a01║之一種名為「雅言寶笈」，謂為釋迦宗大喇嘛或稱智者釋迦之作。（西曆一千二百七十年，元世祖奉密
B10n0056_p0126a02║教為國教尊釋迦為主教）其書經已故匈牙利學者柯思馬德堪洛譯成歐西文字，書中舉主教之全名為阿難
B10n0056_p0126a03║達雅舍利賢。書之編著約當主教在藏東名省釋迦寺內隱修之時。
B10n0056_p0126a04║下列雅言數則，經按柯氏所譯加以校正，備與本書之訓語作一比較。
B10n0056_p0126a05║雞伏於塒卵產自增孔雀處靜翠屏益麗馴善之馬其行也疾至人寂德
B10n0056_p0126a06║斯之謂聖聞譽勿喜聞毀勿慮度德量力君子所尚世尊所在眾生形絀
B10n0056_p0126a07║譬諸日升明星掩沒愚人自詡智者藏拙莖草浮水妙寶下沉器小之人
B10n0056_p0126a08║心生分別何者為友其誰為敵局量恢宏博愛為首誰何裨助正未可知
B10n0056_p0126a09║君子譬寶其質不變小人持稱起落無定多言致禍沉默遠災嬰武善語
B10n0056_p0126a10║囚于籠中鳥不能言翱翔自如
B10n0056_p0126a11║至大財富厥惟布施至極法樂心證如如最美身飾經驗宏富最勝法侶
B10n0056_p0126a12║無有貪欲凡庸之人得榜顯要亦致富貴一滴之水通於湖沼何虞乾涸
B10n0056_p0126a13║語如傳人勿及仇讎終恐反唇虛谷回響將任大事必徵忠信如焚山林
B10n0056_p0126a14║當憑風力心在禪關乏師指引雖暫致功終無實效如鎔金銀離火復堅
B10n0056_p0126a15║善闡大乘之龍樹菩薩所著「智慧品頌」類似雅言之集譯人喀齊達瓦桑杜喇嘛自藏文譯英茲亦摘錄
B10n0056_p0126a16║數則如左
B10n0056_p0126a17║既悟實相何須上師病魔若除何用醫為已登彼岸無筏何傷星者通函
B10n0056_p0126a18║善能占算星月運行不察己身家庭失和婦德有虧飲食睡臥男女居室
B10n0056_p0126a19║煩惱熾盛人獸皆同人類顯勝學佛修持正信退失與獸何異知也無涯
B10n0056_p0126a20║歲不我與人生世間壽命幾何及時信奉勝妙佛道如雁啜水自有醍醐
B10n0056_p0127a01║眾星燦爛日亦明耀日落崦嵫長夜冥冥工巧之明衣食所寄內學超世
B10n0056_p0127a02║庶謂之明己所不欲勿施於人
B10n0056_p0127a03║水面波紋最易消失愚人所為何以異此仁者行事意義雖小譬諸刻石
B10n0056_p0127a04║經久不磨如獲友情明哲雅馴知足忠誠縱生囹圄勝居王位有臣驕橫
B10n0056_p0127a05║藏中復有「智者樂海」一書，亦屬諸雅言一類，茲就喀齊達瓦桑杜喇嘛之英譯本節錄數則於後，
B10n0056_p0127a06║藏文原本係譯人門徒在剛渡地方所繕，或錄自木刻本，或轉抄較古之本，原編者何人，以未舉名，則不
B10n0056_p0127a07║可考矣。
B10n0056_p0127a08║大乘利他無上妙法捷經逕通勝者聖土循是以往駛馬難及自利之人
B10n0056_p0127a09║其何能知來世福報出自布施一生歡樂賴有淨行有容乃大當銘座右
B10n0056_p0127a10║功成業就惟勤為先禪關參透染心轉淨般若利器眾敵為摧敵臨死難
B10n0056_p0127a11║勿以自喜大如帝釋亦無自矜言語過多中心難藏
B10n0056_p0127a12║欲人欽仰必自謙和揚人美德朋來千里昂首自高勿與爭辯人有幸運
B10n0056_p0127a13║勿與競勝志懷雪恥未可輕蔑威權在握焉能拂逆相習相沿苟非良規
B10n0056_p0127a14║棄之勿惜良法美意雖出仇讎用之勿疑鴆毒殺身縱為母賜未可輒吞
B10n0056_p0127a15║黃金有價餽自仇人受之用傷心有所圖語宜從容肩負鴻業行忌操切
B10n0056_p0127a16║奉教虔誠不應嫉視行為狠惡勿與咨謀叢林苾蒭或匿邪姦深山百藥
B10n0056_p0127a17║不無毒草世人輕忽拔山之勇臨事始知舉羽猶重事偶成就歸功於己
B10n0056_p0127a18║小有差池諉過於人人具才德我惟吹求心性若此鴉雀何異宣揚正法
B10n0056_p0127a19║度化不信如見毒蛇食之以乳滌布污池百濯莫潔愚闇無知胸無邱壑
B10n0056_p0127a20║心意雖誠不合理智任爾譽人終失尊敬人生瑕玷其惟愚昧欲去愚昧
B10n0056_p0128a01║須憑智慧精進求慧勿稍躊躇上師訓語學而不習如人燃燈自掩其目
B10n0056_p0128a02║世人咸期明日之來試問何人目睹其臨生物渺小不能自助與人無害
B10n0056_p0128a03║殺之不武
B10n0056_p0128a04║上來雅言中諺語箴言兼而有之，蓋藏土曾深受印度文化之影響，故此類文學之重要與豐富，按諸
B10n0056_p0128a05║上文不難概見。斯篇導言僅對本書作一簡略之介紹，但書中所傳喀覺宗如上師之智言慧偈學人，正可藉
B10n0056_p0128a06║是以通悟也。
B10n0056_p0128a07║摘自「靜寂心聲」
B10n0056_p0128a08║心為惡賊殘害實相願我門徒慧劍誅之大悲之王一再垂示眾生皆苦
B10n0056_p0128a09║樂於何有舉世悲呼寧能獨善見人患目淚出痛苦急為拭除勿任日曝
B10n0056_p0128a10║欲求耳觸最初聲塵必須回復已失嬰身前塵影事應即忘之慎毋回願
B10n0056_p0128a11║反受其惑嗟乎眾生賴耶恒持不可斷滅任為聖賢此識長隨亦復奚益
B10n0056_p0128a12║精進放逸爾兼有之身受激蕩心應輕安性如澗水明耀澄清畢生利人
B10n0056_p0128a13║第一大事無度修持猶在其次不升暘谷亦燦銀河正道惟一人盡可至
B10n0056_p0128a14║行道有別殊途同臻勿任六賊游戱心田求慧佛子爾試自問人生諸苦
B10n0056_p0128a15║已未體會恒者不變切應了悟
B10n0056_p0128a16║歸敬頌
B10n0056_p0128a17║虔誠稽首寶貴上師
B10n0056_p0128a18║開卷偈
B10n0056_p0128a19║佛子某某至誠歸敬喀覺聖系賢德眾師上師榮光明淨普輝上師恩德
B10n0056_p0128a20║如海不竭上師慈愛無有既極普及三界三時有情某今具願遵依上師
B10n0056_p0129a01║恩賜寶訓脫離可佈深廣難渡生死苦海聖系上師深恩大慈輾轉燈傳
B10n0056_p0129a02║岡波巴尊至貴訓語學佛勝德法寶貫珠如有佛子具願同求至言聖偈
B10n0056_p0129a03║此中筆錄足供參悟
B10n0056_p0129a04║修持訓語二十八門
B10n0056_p0129a05║（一）悔恨十因
B10n0056_p0129a06║行者尋求解脫大道正徧佛智應先觀察悔恨十因既已賦得福力所感
B10n0056_p0129a07║自在無礙難得人身如任蹉跎空過一生報盡之時悔恨何及
B10n0056_p0129a08║既已賦得福力所感清淨自在難得人身生前所為未合梵行報盡之時
B10n0056_p0129a09║終必悔恨
B10n0056_p0129a10║末法人壽修短無定終朝追逐塵世利名報盡之時悔恨已遲心本無生
B10n0056_p0129a11║性同法身人世幻海勿為所吞如被吸引必成悔恨神聖上師導行正道
B10n0056_p0129a12║未能證覺先與分離一旦報盡悔恨莫及信願猶筏渡登彼岸恣行欲樂
B10n0056_p0129a13║正信必失舟筏如毀悔恨何及勝妙佛法傳自聖德毅然鬻賣視若貨物
B10n0056_p0129a14║正途阻塞悔恨奚益塵世眾生咸我父母厭惡離棄若不相識正道必阻
B10n0056_p0129a15║悔恨不及青春之時正好修持身語意善世俗漠視時機消失悔恨莫及
B10n0056_p0129a16║（二）十事必須
B10n0056_p0129a17║度己之能欲有所為循道精進實為必須切實奉行法師訓示篤信精勤
B10n0056_p0129a18║實在必須學人慎勿悞投上師本身功過尤須自知欲求心與上師相應
B10n0056_p0129a19║須具勝慧信無動搖欲求滌治身語意業遇事必須內心警惕周詳審察
B10n0056_p0129a20║至極謙和心具宏願期求成就決定無疑勇猛堅固如願脫離輪迴束縛
B10n0056_p0130a01║急須遣除貪愛宿習如求人世出世功德生具正信兼有正行以此迴向
B10n0056_p0130a02║普利眾生急須勤修精進不懈於念於行慈愛悲憫心應永繫利樂有情
B10n0056_p0130a03║聞道勝解智慧生起應悟萬象一法所印勿再妄誕色法為真
B10n0056_p0130a04║（三）十事應為
B10n0056_p0130a05║如值法師賦有聖力徧具智慧應求依止閉關隱修地宜愉適清寂幽靜
B10n0056_p0130a06║咸應自易當擇友侶信仰修習一如己身堪以托心饕餮惡業應知戒免
B10n0056_p0130a07║時食適體便應知足各宗大德說法微妙悉應研習心毋偏倚醫方觀星
B10n0056_p0130a08║占算兆相利濟人生修習何害節制飲食持戒精嚴調伏身體行之勿疑
B10n0056_p0130a09║虔誠修持覺性增長授徒應擇信堅心順渴求智慧似有宿根行坐食臥
B10n0056_p0130a10║各具威儀心應作意保持勿失
B10n0056_p0130a11║（四）十事避離
B10n0056_p0130a12║上師心向世俗名利避勿依止友伴法侶阻害參悟避勿相與禪房雜居
B10n0056_p0130a13║擾及心性避離為宜飲食資生取之有道勿行詐盜事如擾心又阻覺性
B10n0056_p0130a14║棄而勿為舉止輕忽啟人卑視急早遮止無益行動避免為宜隱己之過
B10n0056_p0130a15║揚人之惡避而勿為飲食衣服不合於體應知捨棄愛因貪起急因遮止
B10n0056_p0130a16║（五）十事勿避
B10n0056_p0130a17║念念造像無非真心流露之相不應避之心行起滅顯係實相跳盪表徵
B10n0056_p0130a18║不應避之情欲泯智人復藉之回憶聖智脫離情欲是以情欲不應避之
B10n0056_p0130a19║（飽經人生方知情欲幻妄非真）
B10n0056_p0130a20║以財佈施如溉福田智慧增上不應避之疾病貧困猶如上師啟迪信心
B10n0056_p0131a01║不應避之人遇仇敵或值災禍心易向道不應避之凡有所獲不求而至
B10n0056_p0131a02║必為天賜不應避之事之審辨貴用理智譬諸益友不應避之身心善業
B10n0056_p0131a03║儘力所能虔誠修持不必避之自惟力微于人少助助人之心仍不應避
B10n0056_p0131a04║（六）十事應知
B10n0056_p0131a05║應知一切目睹色塵如幻不實心離真心無有自性應知無常心有所思
B10n0056_p0131a06║應知生自等無間緣身語色法亦屬四大應知非常應知苦惱宿業所感
B10n0056_p0131a07║其何能免愁苦之餘心必向道應知愁苦無異上師塵世利名應知無常
B10n0056_p0131a08║貪著不捨必阻覺性人有災禍向道心生應知災禍亦為上師應知塵世
B10n0056_p0131a09║無有一物有其自心應知世間一切色塵待緣而生
B10n0056_p0131a10║（七）十事應習
B10n0056_p0131a11║學佛貴在如實了知實踐佛道勿學群生侈談佛法毫不修習離鄉遠居
B10n0056_p0131a12║應依正智如實修習出離貪著（戒戀故鄉也——按密法人于命盡之時如仍貪戀塵世即
B10n0056_p0131a13║難超脫投生佛土）
B10n0056_p0131a14║既擇上師速棄我慢信奉教法修習勿疑聞法禪參心靈啟明速證實相
B10n0056_p0131a15║勿謂已悟心靈妙明萬勿怠忽益加修習念持勿失洞徹性地靜住正念
B10n0056_p0131a16║塵世榮華棄之何惜如實悟徹決棄人寰身語意三勿任放縱應持三願
B10n0056_p0131a17║甘守貧困保持潔行信心不退心既決定成就大事應捨自利普惠群生
B10n0056_p0131a18║既已進修真言密乘應修三重大曼陀羅身語意三勿令染污（三重大曼陀羅為
B10n0056_p0131a19║供養本續中所修身語意業主尊）亦即印度靈熱瑜珈法所謂流布身語意之靈力——之論壇
B10n0056_p0131a20║少年之時亟早皈依淹通法理淨行上師勤學教法如實修習世俗凡夫
B10n0056_p0132a01║不能宣談性空妙諦勿與往還
B10n0056_p0132a02║（八）十事精勤
B10n0056_p0132a03║初入沙門應于教法聽聞勿怠精勤靜慮心有所悟應即靜參安住其境
B10n0056_p0132a04║精勤勿懈所居幽寂精勤禪坐以俟心念密法調伏心念起落不能控制
B10n0056_p0132a05║力事調伏精勤勿懈禪坐之際偶覺沉掉應即作意努力勿懈精勤禪定
B10n0056_p0132a06║以證三昧冥寂平衡如如之境既證如是三昧耶地精勤執持任意出入
B10n0056_p0132a07║危難瀕臨精勤忍辱身語意三毫不為動貪著愛戀意志復弱精勤力除
B10n0056_p0132a08║勿使流露仁愛悲憫力薄難起努力心向圓覺大道
B10n0056_p0132a09║（九）十事奮發
B10n0056_p0132a10║反躬自省辛巳賦得自在無礙難得人身何不奮發依止三寶反躬思惟
B10n0056_p0132a11║死生無常應知奮發終身篤信自惟所為必自食果悔莫能贖應知奮發
B10n0056_p0132a12║力避不正勿染邪惡思惟輪迴流轉之苦應知奮發求謀解脫思惟眾生
B10n0056_p0132a13║備嘗痛苦應知奮發證覺滅苦思惟凡心顛倒幻妄應知奮發聞思五道
B10n0056_p0132a14║思惟妄覺根除不易應知奮發靜參不息思惟末法人欲橫流應知奮發
B10n0056_p0132a15║立求對治思惟末法災苦無量應知奮發精勤求道思惟人生蹉跎無益
B10n0056_p0132a16║應知奮發勤習正法
B10n0056_p0132a17║（十）十事違失
B10n0056_p0132a18║信心薄弱智力堅強徒托空言寧非違失信心堅強智力薄弱失之知淺
B10n0056_p0132a19║自是其是心雖奮發未經開示悟入迷途其何能免聞思未充修習禪坐
B10n0056_p0132a20║迷墮幻境終成違失未能徹底了悟正法未得謂得自慢之失心不利他
B10n0056_p0133a01║大悲不生超脫自度違失莫大若不了悟心非色法逐流迷海終悔違失
B10n0056_p0133a02║若不捨棄名利奢望為所支配自陷違失凡俗輕信群集讚揚沾沾自喜
B10n0056_p0133a03║反成違失時序嘉會異術炫俗誇矜法力違失何疑
B10n0056_p0133a04║（十一）相似十悟
B10n0056_p0133a05║願望之切悞為信心愛戀之心悞為慈憫心流止息悞為禪寂偶觸色塵
B10n0056_p0133a06║悞為十相瞥見實相悞為圓證侈談信佛略不修習凡俗不察悞為篤信
B10n0056_p0133a07║瑜珈行者雖脫俗習未能掃除六欲七情世俗不察悞尊為師利己之行
B10n0056_p0133a08║悞為普濟好使詐偽悞為機智眩世欺俗悞為賢哲
B10n0056_p0133a09║（十二）十事無悞
B10n0056_p0133a10║佛門比丘摒絕一切棄家投荒寧能謂悞敬事法師不為違悞聞思修道
B10n0056_p0133a11║不為違悞老高行謙不得謂悞識遠願堅非為違悞智卓不誇不成為悞
B10n0056_p0133a12║博學勤思自無違悞法理深湛智通幽玄遠離我慢終無違悞一生隱修
B10n0056_p0133a13║寧為違悞憑藉智巧施惠于人不尚自利寧能謂悞
B10n0056_p0133a14║（十三）十三悲果
B10n0056_p0133a15║賦得人身不重聖道寶山空回失策堪悲身入佛門猶戀紅塵飛蛾撲火
B10n0056_p0133a16║失策堪悲身依賢德無學如故渴死湖濱失策堪悲淹通戒律障重未除
B10n0056_p0133a17║病不服藥失策堪悲空言佛法不自修持如鳥善禱失策堪悲贓物佈施
B10n0056_p0133a18║如火燃水水不能熱失策堪悲殺生獻神如以己肉奉養親母失榮堪悲
B10n0056_p0133a19║忍辱為己不顧人益猶貓嚙鼠失策堪悲廣種福田僅為利名捨寶取石
B10n0056_p0133a20║失策堪悲多聞不思譬之醫師自患痼病失策堪悲精諳戒律不知禪參
B10n0056_p0134a01║寶莊無鑰失策堪悲法師未深妄自擾人如盲導盲失策堪悲方入初禪
B10n0056_p0134a02║意謂四禪悞銅為金失策堪悲
B10n0056_p0134a03║（十四）十五玷缺
B10n0056_p0134a04║閉關靜慮俗念縈繞如是修道顯懈玷缺主持蘭若惟為己利不念僧眾
B10n0056_p0134a05║顯有玷缺繩人以戒不自守持如是修道顯有玷缺心既向道猶復執着
B10n0056_p0134a06║愛憎妄念顯有玷缺捨棄人世身入佛門心貪功德顯有玷缺瞥見實相
B10n0056_p0134a07║心不堅信以待證實顯有玷缺將登正途不能舉步如是行道顯有玷缺
B10n0056_p0134a08║一心修道猶不滅除不當行為顯有玷缺修士明知禪院之中衣食資生
B10n0056_p0134a09║供養無缺猶豫不入顯有玷缺修道之人驅邪治病故顯神道顯有玷缺
B10n0056_p0134a10║修道之人如以聖法易收財物顯有玷缺具願修道巧于自譽意在眨人
B10n0056_p0134a11║顯有玷缺修道之人高談法理自無高行顯有玷缺法侶同處不能靜居
B10n0056_p0134a12║凡俗之間不自檢束如是行道顯有玷缺修道之人於勞於逸心生差別
B10n0056_p0134a13║顯有玷缺
B10n0056_p0134a14║（十五）十二事不可少
B10n0056_p0134a15║不可少者能知之智用以悟道適合需要不可少者厭世之心初入佛門
B10n0056_p0134a16║即應奮發不可少者大德上師堪能引趣解脫正道不可少者精勤修法
B10n0056_p0134a17║兼具堅忍不受邪誘不可少者修善補過精進不懈身潔意淨語無不善
B10n0056_p0134a18║三願具足不可少者玄妙法理博大精深攝智無量不可少者修習禪定
B10n0056_p0134a19║堪能心住觀照不釋不可少者裨居勤修身語意善助入正道不可少者
B10n0056_p0134a20║上師妙法不僅了解應以實習不可少者上師開示勝妙密諦藉以避免
B10n0056_p0135a01║走入岐途不染邪惡不墮陷阱不值危難不可少者命終報盡信心不退
B10n0056_p0135a02║心惟寧靜不可少者如實精習殊妙密法徹悟心靈身語意業轉凡成聖
B10n0056_p0135a03║（十六）君子十徵
B10n0056_p0135a04║不倨不嫉君子之徵知足寡欲君子之徵遠離欺偽君子之徵篤信因果
B10n0056_p0135a05║慎修其身如保其目君子之徵守約重諾君子之徵善惟友情一視同仁
B10n0056_p0135a06║心無偏倚君子之徵於人惡行心常慈憫不生嗔怒君子之徵功屬諸人
B10n0056_p0135a07║敗則自任處世若此君子之徵言行超俗君子之徵潔行虔信守願不貳
B10n0056_p0135a08║兼無矜誇君子之徵
B10n0056_p0135a09║（十七）十事無益
B10n0056_p0135a10║人類色身如幻無常重視不捨實無裨益赤手空拳離絕人世命盡之後
B10n0056_p0135a11║軀殼亦棄重勞心力艱苦備嘗企返人間實無裨益子嗣雖眾不諳佛法
B10n0056_p0135a12║報盡之時不能相助生前䑛犢遺留財寶不耕福田實無裨益命盡獨行
B10n0056_p0135a13║捨棄親友不於生前開示妙法助入正道徒知施惠取悅於人抑又何益
B10n0056_p0135a14║子嗣自身死亦不免所遺財物終必不保遺產雖豐毫無裨益軀殼脫去
B10n0056_p0135a15║家亦捐棄馳求名利有何裨益善願不守終入輪迴受苦難出況在空門
B10n0056_p0135a16║不修淨行究有何益聞想不修臨終之時神力相助亦無裨益心不謙和
B10n0056_p0135a17║復乏虔信覺性不長依止上師為時雖久亦無裨益一切現象變幻不定
B10n0056_p0135a18║塵世生活非常不實乃猶追逐世間利名不求聖智實無裨益
B10n0056_p0135a19║（十八）十事苦惱自招
B10n0056_p0135a20║入主家政支持乏術譬食毒草苦惱自招一生作惡不奉佛法如躍懸崖
B10n0056_p0136a01║苦惱自招一生作偽如於飲食自置毒物苦惱自招主持禪院心無定力
B10n0056_p0136a02║老弱畜牧苦惱自招志在自利不計群益盲人迷路苦惱自招才力不勝
B10n0056_p0136a03║驟荷艱鉅體弱負重苦惱自招驕矜違戒不遵師訓太阿倒持苦惱自招
B10n0056_p0136a04║出入市廛不修禪定譬如麋鹿疾馳平原不守山林苦惱自招不求聖智
B10n0056_p0136a05║心注利名鷹折其翼苦惱自招世人供養上師三寶妄自取用恬不知恥
B10n0056_p0136a06║孩童吞炭苦惱自招
B10n0056_p0136a07║（十九）十事自益
B10n0056_p0136a08║脫去塵覊虔修聖法自受饒益離俗出家皈依聖師自受饒益捨棄濁行
B10n0056_p0136a09║虔奉聖道聞思修三自受饒益離群獨修自受饒益遠離奢逸堅忍顛沛
B10n0056_p0136a10║自受饒益心于少分便爾知足不貪世財自受饒益現世欲樂變遷無常
B10n0056_p0136a11║心毋貪戀應求悟證涅槃常樂自受饒益意常堅決不乘人危自受饒益
B10n0056_p0136a12║可嗜色法變化不實應知捨棄乘時悟解實相真諦自受饒益身語意業
B10n0056_p0136a13║毋任不淨用之于正入世出世功德兼具自受饒益
B10n0056_p0136a14║（二十）十事最勝
B10n0056_p0136a15║鈍根之人信受因果最為勝妙法界流出見不可見一切色法中根之人
B10n0056_p0136a16║悟證性空最為勝妙能知所知能知之識三者不離利根之人澈底悟證
B10n0056_p0136a17║最為勝妙鈍根之人禪定一物心不猶豫最為勝妙色心二法不一不異
B10n0056_p0136a18║中根之人修習禪定心注不釋最為勝妙利根人士禪定觀照心住常寂
B10n0056_p0136a19║妄念不起能所俱遣最為勝妙鈍根之人日常生活切合因果最為勝妙
B10n0056_p0136a20║一切客塵視同夢景或同幻化中根人士如是修持最為勝妙利根人士
B10n0056_p0137a01║蠲盡俗慮不貪業果最為妙勝三根人士漸次消除欲障我見修持功候
B10n0056_p0137a02║顯有進步最為妙勝
B10n0056_p0137a03║（二十一）十事迷誤堪悲
B10n0056_p0137a04║欣慕盲從炫奇自高邪說外道不求依止依佛實教宜法上師如是修行
B10n0056_p0137a05║迷誤堪悲心猶執著虛妄世法不求聖德開示妙法如是修行迷誤堪悲
B10n0056_p0137a06║多端籌謀永住三有不悟人生晞同朝露如是修行迷誤堪悲自未見道
B10n0056_p0137a07║為眾說法不知禪坐靜參實相如是修行迷誤堪悲廣積財寶慳吝不捨
B10n0056_p0137a08║不肯佈施不供三寶如是修行迷誤堪悲三業放佚略無羞愧不知守願
B10n0056_p0137a09║重修身心如是修行迷誤堪悲一生歲月不知參悟馳念世欲煩惱轉盛
B10n0056_p0137a10║如是修行迷誤堪悲躬自不正而欲正人如是修行迷誤堪悲念念競得
B10n0056_p0137a11║濁世威權不知修長內在災力如是修行迷誤堪悲環境適于增進靈慧
B10n0056_p0137a12║慵懶漠視不知策發如是修行迷誤堪悲
B10n0056_p0137a13║（二十二）十事需要
B10n0056_p0137a14║眾生不覺流轉生死學佛之初欲期解脫應瀰厭惡輪迴之苦譬之麋鹿
B10n0056_p0137a15║逃避園囿入道之初切需精進捨命不惜如農勤耘命盡前夕躬耕不輟
B10n0056_p0137a16║初求菩提心應喜悅如欣事成溥利群生學佛應戒虛擇光景如救箭傷
B10n0056_p0137a17║時機莫失母失獨子悲念難釋學佛貴能一念澄寂學佛應戒逐物意移
B10n0056_p0137a18║猶如羊群為敵刦失牧人心知亡羊難追（心無羊念也）
B10n0056_p0137a19║學佛先須渴求正法譬如饑者切望佳餚學佛應恃一己智力譬如力士
B10n0056_p0137a20║發見妙寶自信勇武足以保持學佛應悟心色不二如人妄語知為不實
B10n0056_p0138a01║了了見心惟一歸宿如諸倦鳥飛自遠方見桅自信可以棲止
B10n0056_p0138a02║（二十三）十事無須
B10n0056_p0138a03║如已悟證心性唯空聞道修道不再需要（宗鏡錄云：只為眾生不了唯心，妄生外境，以不實故，
B10n0056_p0138a04║所以諸佛出世，若有一法是實，則諸佛終不出世，所說方便教門，不為知者說，但為未知者破執除疑
B10n0056_p0138a05║以形言教，若執喪疑消，則無道可得，無言可說。）
B10n0056_p0138a06║如已證得自性清淨贖滅罪根不再需要（觀普賢菩薩行法經云：如是法相不生不滅，何者是罪，
B10n0056_p0138a07║何者是福；我心自空，罪福無主。又金光明經疏云：所觀之罪，非復是罪，罪即實相；所觀之福，福
B10n0056_p0138a08║即非福，福即實相；純是實相，是名大懺悔也。）
B10n0056_p0138a09║心已安住湛寂之境贖滅罪根亦不需要（見前註）如已證得無垢實相思道修道不再需要（蓋已臻
B10n0056_p0138a10║勝果矣）如已悟證心念如幻捨念樂住不再需要（捨念樂住者第三禪也）欲障瀰重證為不實尋
B10n0056_p0138a11║求對治不再需要森羅萬象證為幻化取捨妄情自不需要苦難與樂唯為盡性妄求多福有
B10n0056_p0138a12║何需要悟證本識性本無生遷移本識自無必要凡有所為莫非利他心切自利不再需要
B10n0056_p0138a13║（二十四）十事更勝
B10n0056_p0138a14║一生賦得自在無礙福感人身勝彼業感無量無邊他輪迴身一位聖德
B10n0056_p0138a15║勝彼無量不奉佛法背覺合塵密義一句勝彼無量顯了教法禪關瞥見
B10n0056_p0138a16║剎那聖智勝彼聞思勝解無量最極少分利他功德勝彼無量利己功德
B10n0056_p0138a17║剎那可證三昧耶地心念湛寂勝彼無量三昧耶地心念未泯剎那所證
B10n0056_p0138a18║涅槃之樂勝彼任何色欲之樂少分善業不圖利己勝彼無量利己事業
B10n0056_p0138a19║捨棄一切
B10n0056_p0138a20║世俗所尚勝彼佈施廣大財寶（一切二字普攝家庭宗族友侶財產名譽壽命健康等等）
B10n0056_p0139a01║一生修道勝彼迫逐塵世利名無量數刼
B10n0056_p0139a02║（二十五）十事無別
B10n0056_p0139a03║人於梵行誠篤修持入世出世了無差別人如證得超世正智禪坐與否
B10n0056_p0139a04║了無差別人於塵欲不起貪著苦行與否了無差別心證實相寂居山顛
B10n0056_p0139a05║行脚十方了無差別鑒徹本原於世欲樂貪不貪著了無差別具足大悲
B10n0056_p0139a06║靜處獨參施惠人群了無差別尊敬上師信心不搖依止與否了無差別
B10n0056_p0139a07║聞法之後頓生勝解身世否泰了無差別絕世修真其於世法隨俗與否
B10n0056_p0139a08║了無差別既證勝惠神通變化能與不能了無差別
B10n0056_p0139a09║（二十六）聖法十德
B10n0056_p0139a10║十善業道六波羅密實相圓覺微妙法理苦等四諦禪定四地無色四界
B10n0056_p0139a11║密法生西即生成就種種教法隨緣應機宏佈人間莫非聖法希有功德
B10n0056_p0139a12║人世覺者系出天演或出梵門四大天王欲界六天十七色天無色四天
B10n0056_p0139a13║如是人天出自輪迴不復沉淪莫非聖法希有功德塵世成就或為預流
B10n0056_p0139a14║或為一來或為不還或阿羅漢或一切知足證聖法希有功德證得菩提
B10n0056_p0139a15║轉生世界壞刼之前度盡眾生足證聖法希有功德大乘菩薩宏大悲願
B10n0056_p0139a16║智燈廣照威力加持世界有情咸獲超脫足證聖法希有功德生前悲行
B10n0056_p0139a17║縱極微小死臨中有亦足自拔足證聖法希有功德素有惡行忽爾悔悟
B10n0056_p0139a18║出家成聖為世宗仰足證聖法希有功德惡業熾盛命盡之後受苦無盡
B10n0056_p0139a19║如是等人悔悟向道亦證涅槃足證聖法希有功德一念起信一心修禪
B10n0056_p0139a20║緇衣加身為世尊敬足證聖法希有功德絕俗修真出家靜參得人依止
B10n0056_p0140a01║恭敬恭養足證聖法希有功德
B10n0056_p0140a02║（二十七）十事喻說
B10n0056_p0140a03║根本實相不落言銓所謂實相引喻以況既無所行亦無能行所謂行道
B10n0056_p0140a04║引喻以況既無所見亦無能見所謂見性引喻以況心信淨相能所俱遣
B10n0056_p0140a05║所謂信相引喻以況欣證本心能所俱遣所謂本心引喻以況守願不貳
B10n0056_p0140a06║既無所守亦無能守引喻以況二重功德（二重者入世出世也）既無所積
B10n0056_p0140a07║亦無能積引喻以況既無所作亦無能作業報二障（二障煩惱與所知也）
B10n0056_p0140a08║既無所棄亦無能棄所謂塵世引喻以況既無所受亦無能受造因受果
B10n0056_p0140a09║引喻以況
B10n0056_p0140a10║（二十八）妙悟十樂
B10n0056_p0140a11║有情之心不離真心如是妙悟是為大樂根本實相超絕言說如是妙悟
B10n0056_p0140a12║是為大樂實相超念不可比量輪迴差別無有自性如是妙悟是為大樂
B10n0056_p0140a13║法爾真心於念不動如是妙悟是為大樂法身境界心色不二不落言銓
B10n0056_p0140a14║不可思議如是妙悟是為大樂報身之像悲心反映超絕生死無有變易
B10n0056_p0140a15║如是妙悟是為大樂應身之像菩薩轉生心色於彼不起差別如是妙悟
B10n0056_p0140a16║是為大樂法輪常轉劣我論減如是妙悟是為大樂菩薩悲願無量無邊
B10n0056_p0140a17║圓滿具足無有少分如是妙悟是為大樂諸佛實踐解脫大道常住不變
B10n0056_p0140a18║隨緣可臻如是妙悟是為大樂
B10n0056_p0140a19║結述
B10n0056_p0140a20║上來所攝清淨梵語出自聖德偉大上師或度母等諸菩薩說人間上師
B10n0056_p0141a01║燃燈智尊佛祖佛子北地雪嶺傳燈不絕後次迦當宗系上師復次本宗
B10n0056_p0141a02║瑜珈之王密拉熱巴紹承佛父慕爾巴尊譽滿天竺那落巴尊梅屈利巴
B10n0056_p0141a03║智光普照明同日月復次各宗傳鉢上師
B10n0056_p0141a04║書後迴向
B10n0056_p0141a05║本書為淹通迦當及大手印西宗教法之妙德禪喇嘛所手錄，藏人咸信，岡波巴大師纂集本書傳諸世人，曾
B10n0056_p0141a06║具宏願如左：
B10n0056_p0141a07║願諸未來學佛修行追憶老衲恨未面見策發修習學佛勝法法寶貫珠
B10n0056_p0141a08║解脫妙道復次進修其他經論悉皆成益功同親授願藉本書宏闡聖德
B10n0056_p0141a09║願藉本書廣植信根圓滿吉祥