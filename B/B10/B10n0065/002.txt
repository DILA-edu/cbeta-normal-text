B10n0065_p0517a15║
B10n0065_p0517a16║菩提道次第畧論卷二（共下士道）
B10n0065_p0517a17║黃教祖師宗喀巴著
B10n0065_p0517a18║邢肅芝　譯
B10n0065_p0517a19║丁二　正說取彼心要理趣分三：　戊一　於共下士道次修心，　戊二　於
B10n0065_p0517a20║共中士道次修心，　戊三　於上士道次修心。　初中分三：　己一　正修
B10n0065_p0517a21║下士意念，　己二　生此意念之量，　己三　遣除此中邪執。　初又分二：
B10n0065_p0517a22║　庚一　生起希求後世之心，　庚二　於後世所依安樂方便。　初又分二：
B10n0065_p0517a23║　辛一　思維此世，不能久住，隨念死亡，　辛二　思維後世所生何趣，二
B10n0065_p0517a24║趣苦樂。　初又分四：　壬一　攀緣不修念死過患，　壬二　修習利益，
B10n0065_p0517a25║　壬三　當發何等念死之心，　壬四　如何修念死理。　今初。
B10n0065_p0517a26║人生最後，不免一死，雖皆有此同感，然日日中直至臨終，皆作是念，今日不死，
B10n0065_p0517a27║今亦不死，其心終執不死方面。若不作意對治此念，被如是心之所蒙蓋，便
B10n0065_p0517a28║起久住現世之心。因而希求或此或彼等事。窮思竭慮，唯求成辦現世安樂除苦
B10n0065_p0517b01║方便，不生觀察後世，解脫，一切智等大義利心，故不能令趣入正法。雖然多
B10n0065_p0517b02║次趣入聞思修等，然因唯求現世故，盡所有善，勢力微弱，况與惡行罪犯相屬
B10n0065_p0517b03║而轉。故不滲雜惡趣因者，極為希貴。或雖攀緣後世起修，然不能遮後當漸修
B10n0065_p0517b04║延緩懈怠，并以睡眠惛沉雜言飲食等事，耗散時日，故不能起廣大精進如理修
B10n0065_p0517b05║行。不僅如此，因墮計執現世圓滿，由此煩惱所引惡行，漸次增廣，趣入正法
B10n0065_p0517b06║甘露相違品類，引往惡趣，更無較此暴患為大。四百論亦云：凡三世主宰，自
B10n0065_p0517b07║死無教導，若如是多睡，無有暴於此。入行論亦云：須捨一切分，我未如是知，
B10n0065_p0517b08║為親非親故，作種種罪行。
B10n0065_p0517b09║壬二　修習利益。
B10n0065_p0517b10║謂若真起念死之心，譬如决斷今明必死，則凡稍知正法者，因見親財等不可為
B10n0065_p0517b11║伴，多能任運遮彼貪愛，由施等門而取心要。如是亦見為利敬等，世間法故，
B10n0065_p0517b12║一切劬勞，全無心要，便能遮止惡行，修集歸依及淨戒等善業，不僅自能昇勝妙
B10n0065_p0517b13║位，亦能導諸眾生，更有何事較此殊勝。是故經以眾喻讚歎，如大湼槃經云：
B10n0065_p0517b14║一切耕耘中秋實第一，一切蹟印中，象蹟第一，一切想中，無常及死想為第一，
B10n0065_p0517b15║由是諸想，能除三界一切貪欲無明我慢。如是即以如此能摧一切煩惱惡行大
B10n0065_p0517b16║椎，是能成辦一切勝善之門，故當讚歎。總之能成辦士夫義利時者，唯是得此
B10n0065_p0517b17║殊勝暇身時期，我等多是久住惡趣，雖則有時或生善趣，亦多無暇處所，其中
B10n0065_p0517b18║難得修法機緣，若得一次堪修之身，而不如理修者，是因遇此暫且不死作意，
B10n0065_p0517b19║故心執取不死方面，是為一切衰損之門。如若念死，則是一切圓滿之門。且不
B10n0065_p0517b20║應執，此法甚深，是他可修者所修，或雖當修，然作畧修，不應無間修持，故
B10n0065_p0517b21║於初中後三所須之理，應從至心起修。
B10n0065_p0517b22║壬三　當發何等念死之心。
B10n0065_p0517b23║若因恐懼與親財等一旦分離起怖畏者，此是於道全未修習畏死之理，此中非是
B10n0065_p0517b24║令發此心。所應思者，謂由業惑所轉，受取諸身，皆不免死，於此雖生怖畏，
B10n0065_p0517b25║但無對治能力。既不能滅惡趣之因，又未成辦善趣定勝種子，即便死亡，是當
B10n0065_p0517b26║恐怖。由是若起恐怖，而有修作，則於死時，無所怖畏，若未成辦修事，總則
B10n0065_p0517b27║不能超脫輪廻，別則定墮惡趣，臨終怖畏，深深悔惱。
B10n0065_p0517b28║壬四　如何修念死理。
B10n0065_p0518a01║謂應由三種根本，九種因相，三種决斷門中修習。
B10n0065_p0518a02║此中有三：　癸一　思維决定死，　癸二　思維死無定期，　癸三　思維
B10n0065_p0518a03║死時除法外，餘皆無益。　初又分三：　子一　思維死主定來，復由緣故，
B10n0065_p0518a04║無法止滅。　子二　思維壽命無增，損滅則為無間。　子三　思維生時，
B10n0065_p0518a05║無暇修法，亦必定死。　今初。
B10n0065_p0518a06║不論受取何身，不論安住何地，不論何時，均為死主所摧，此是無常集所說。
B10n0065_p0518a07║死主來臨，難以逃遁，亦非財寶勢力咒葯所能止滅，此是勝光大王經所說。噶
B10n0065_p0518a08║麻瓦云：現須畏死，臨終則無所畏，我等反是，現在無畏，死時用爪抓胸。
B10n0065_p0518a09║子二　思維壽命無增，損滅則為無間。
B10n0065_p0518a10║如入胎經云：壽限能至百歲可謂極長邊際。然到此邊際中間，壽盡極速，謂月
B10n0065_p0518a11║盡其年，日盡其月，其日亦為晝夜所盡，此復上午等時所銷，故其壽命總量極
B10n0065_p0518a12║少，此復現見又已先盡，所餘不僅無增亦且無間隕滅。如入行論云：盡夜無暫
B10n0065_p0518a13║停，此壽恆損減，既無可添增，我何能不死。此復應從眾多喻門，而正思維。例
B10n0065_p0518a14║如織工織布，又如驅逼牲畜前往刑塲，步步漸近。亦如牧童持杖驅畜，令無自
B10n0065_p0518a15║在，而赴其所。如大遊戲經亦以多喻宣說：三有無常如秋雲，眾生生死等觀戲，
B10n0065_p0518a16║眾生壽命如雷電，懸崖瀑布速飛馳。又如說云：如若畧能向內思維，一切外
B10n0065_p0518a17║物，無不顯示無常，故以多門，數數思維，能引定解。若畧畧思，不僅不生，
B10n0065_p0518a18║且亦無益。如噶麻巴云：說思已不生，汝何曾思，晝則放逸，夜則睡眠，莫作
B10n0065_p0518a19║妄語。非但壽限為死所壞，而趣他世。即於中間壽盡亦無不去者，首從入胎，
B10n0065_p0518a20║即無剎那而能安住，已是漸趣他世，是故中間生存之時，全被老病使者所牽，
B10n0065_p0518a21║唯是死故引導前行，故不應計於存活時，不趣後世，安住歡樂。譬如從高峯墮
B10n0065_p0518a22║時，未至地前，凌空中間，不當歡喜。此亦如四百頌引經說云：人世勇士如初
B10n0065_p0518a23║夜，住世猶住胎胞中，從今而後日日中，全無暫息趣死前。
B10n0065_p0518a24║子三　思維生時無暇修法亦必定死。
B10n0065_p0518a25║謂縱能活至百歲長限，亦不應執是為有暇，此如入胎經宣說：蓋於最初十歲童
B10n0065_p0518a26║子身時，不能生起修法意念，嗣於成長念歲至衰老時，無有勤修之力，况其中
B10n0065_p0518a27║間，睡眠復佔半份，病等耗時亦多，故能修時實為極少。如是現前一切圓滿，
B10n0065_p0518a28║恍如覺後一夢，回憶所受安樂，僅是死時念境，死敵已是定當到來，何故愛著
B10n0065_p0518b01║欺誑現法，若如是思，定起誓願，定修正法。如本生論云：嗟夫世間諸煩惱，
B10n0065_p0518b02║既不堅住不當喜，此復古摩打功德，亦僅成為所念境。
B10n0065_p0518b03║癸二　思維死無定期。
B10n0065_p0518b04║謂從今百年以內，必定當死，且於其中不定何日即死，即如今日，死或不死，
B10n0065_p0518b05║俱不可料，心總應趣死亡方面，須起今日定死之心，如念今日不死，其心則執
B10n0065_p0518b06║不死方面，便專籌辦久住現法，不能籌辦後世之事，在此中間，死主所刧，須
B10n0065_p0518b07║帶憂惱而俱死亡。若日日中，籌辦死事，能成後世甚多義利，縱不即死，亦是
B10n0065_p0518b08║善妙，若是即死，尤是所須。
B10n0065_p0518b09║此中分三：　子一　思維瞻部洲壽限無定，死期無定。　子二　思維死緣
B10n0065_p0518b10║極多，活緣極少。　子三　思維身極衰弱，死期無定。　今初。
B10n0065_p0518b11║總北俱盧洲人壽量有定，餘等他處各別壽量雖無一定，但多數有定。南瞻部洲，
B10n0065_p0518b12║極其無準。刧初壽數經無量年，今後以滿十歲為壽長際，即是現前，老幼中
B10n0065_p0518b13║年，於何時死，均無定準。此亦如俱舍論云：此中壽無定，末十初無量。故當
B10n0065_p0518b14║作意，師及友伴，壽數未竟，忽由內外死緣降臨而死，念我亦是如是，數數思
B10n0065_p0518b15║維。
B10n0065_p0518b16║子二　思維死緣極多，活緣極少。
B10n0065_p0518b17║謂此生命，有心無心損害極多，若人非人，魔鬼旁生，損害生命，眾多種類，
B10n0065_p0518b18║如是內病，外諸大種，諸損害理，應當細思。復次自身是由四大種成，彼等亦
B10n0065_p0518b19║復互相侵害諸大種界，若不平等，有所增減，則發諸病，而奪命根，此等是與
B10n0065_p0518b20║自體俱生而有，故於身命，無可保障，如是亦如大湼槃經云：夫死想者，謂此
B10n0065_p0518b21║命根，恒有眾多怨敵圍繞，剎那剎那漸令衰退，全無一事能作增長。寶鬘論亦
B10n0065_p0518b22║云：住於死緣中，如灯置風內。復次存活即是趣向死沒，活緣雖多，然無可憑。
B10n0065_p0518b23║寶鬘論云：死緣是極多，活緣則極少，活亦成死緣，故常修法藏。
B10n0065_p0518b24║子三　思維身極衰弱，死期無定。
B10n0065_p0518b25║身如水泡，極其脆弱無須大損，縱如芒刺微傷，且能壞命，故由一切死緣侵害
B10n0065_p0518b26║是極易事。親友書云：地須彌大海，七日所燃燒，灰塵且無剩，况此諸有情，
B10n0065_p0518b27║至極脆弱人。如是思已，不定何日而為死主壞其身命，莫作有暇，應從現在，
B10n0065_p0518b28║多立誓願，决定修法。瑜伽自在吉祥勝逝友慶喜亦云：國主所借身，無病衰安
B10n0065_p0519a01║住，若時取心要，無畏病死衰，於老衰等時，雖念有何益。三種根本中，最重
B10n0065_p0519a02║要者，厥為思維死無定期，故當勵力。
B10n0065_p0519a03║癸三　思維死時除法外，餘皆無益。
B10n0065_p0519a04║如是若見須往他世，爾時親友，雖極痛惜，而相圍繞，但無一人可隨往者，盡
B10n0065_p0519a05║其所有寶藏，雖一微塵量，不可携帶，即此肉身，尚須棄捨，何况其他。是故
B10n0065_p0519a06║一切現世圓滿，皆須離我。我亦决定須離此等而往他世。復應思維今日或死，
B10n0065_p0519a07║更當多所决定，於諸親友，身財等緣，不能捨者，而修能捨，此是道之基礎，
B10n0065_p0519a08║雖極難生，亦須勵力。布朵瓦云：我所確知，是修無常，可斷親友受用躭著，
B10n0065_p0519a09║既除現世一切現前所有，乃可自在無絆而往他世，是以除法而外，均不當為，
B10n0065_p0519a10║由是意念，乃能不著現世，直至此心未能生起中間，是為阻止一切法道。奪巴
B10n0065_p0519a11║尊者亦云：僅是俱足恒心，積集資糧，淨治罪障，祈禱本尊，以及上師，以此
B10n0065_p0519a12║殷重思維，縱是百年亦不能生。若心中有少許：有為法，不常住，即能生起。
B10n0065_p0519a13║有於迦麻巴尊者請求開示：另換所緣，重述如前，再問其餘，全不作答。如是
B10n0065_p0519a14║凡諸經論宣說，親近善知識，暇滿，無常法類，皆應了知隨時受持，而作修習，
B10n0065_p0519a15║乃能易得諸佛密意，餘處亦當如是了知。
B10n0065_p0519a16║辛二　思維後世所生何趣，二趣苦樂。
B10n0065_p0519a17║如是既知急速定死，現世無暇停留，死後且非斷滅，定須受生。此復除二趣外，
B10n0065_p0519a18║無他生處，不生善趣，即生惡趣，自無自在，唯是他業。純由黑白二業，如
B10n0065_p0519a19║何牽引受生。於是思維：我若往生惡趣，惡趣之苦，當為何似？龍樹菩薩云：
B10n0065_p0519a20║日日應恒念，極寒熱地獄，應念餓鬼等。飢渴等苦逼。亦念無量數，愚痴苦旁
B10n0065_p0519a21║生，行善斷苦因，得瞻部人身。既得人身時，斷惡因纏結。此中所修輪廻總苦，
B10n0065_p0519a22║以及惡趣別苦，極為扼要，若能如是自思，墮苦海理，生出離心，能滅傲慢。
B10n0065_p0519a23║由見苦是惡果，則於罪犯，極大退避，苦乃不願，樂所欲得，此復由見善果，
B10n0065_p0519a24║喜修善行，比度自苦，生悲他心，厭離輪廻，希求解脫，由畏苦逼，趣入真
B10n0065_p0519a25║皈依等，故能包攝眾多修持扼要，大嗢陀南。此等苦德，入行論中亦說，是依
B10n0065_p0519a26║自續已有之苦。將受之苦，亦當憶念。如是思維惡趣之苦。
B10n0065_p0519a27║此中分三：　壬一　思地獄苦，　壬二　思旁生苦，　壬三　思餓鬼苦。
B10n0065_p0519a28║　初中分四：　癸一　大有情地獄，　癸二　近邊地獄，　癸三　寒冷地獄，
B10n0065_p0519b01║　癸四　獨一地獄。　今初。
B10n0065_p0519b02║謂從此過三萬二千踰繕那，下有等活地獄，從此漸隔四千四千踰繕那下，而有
B10n0065_p0519b03║餘七。如是八中，初等活者，謂彼等有情，彼此積聚，業為增上，由種種苦聚，
B10n0065_p0519b04║互相殘害，悶絕仆地。次虛空中，發如是聲：汝等可復還活。次後起身，如
B10n0065_p0519b05║前殘害，是以當受無量眾苦。二黑繩者，謂生此中諸有情類，由諸獄卒以黑色
B10n0065_p0519b06║繩，結為四方形等，而受刀在其上剮割等苦。三眾合者，謂彼有情共集合時，
B10n0065_p0519b07║由諸獄卒，驅入兩旁猶如羊面鉄山中間，二山相夾，爾時從諸門中，血流如注。
B10n0065_p0519b08║四號叫者，謂此有情，尋覓宅舍，而入大鉄室中，入後四圍火徧燒燃。五大
B10n0065_p0519b09║號叫者，與前相同，其差別者，是其鉄室二層。六燒燃者，此等有情，為諸獄
B10n0065_p0519b10║卒，置於眾多踰繕那量極熱銅鉄上燃燒，猶如煎魚，熾燃鉄椎從尻貫入，從頂
B10n0065_p0519b11║而出，二口二眼，二耳二鼻，所有竅穴，及諸毛孔，烈燄猛燒，又置熾然溶鉄
B10n0065_p0519b12║地上，或仰或仆，以極熾燃鉄錘週身猛打等苦。七極熱者，謂以極熱三尖鉄叉，
B10n0065_p0519b13║從下貫入，左右二尖，直透二髆，中從頂出。因是眼等門穴，火燄熾生。又
B10n0065_p0519b14║以燒紅鉄頁裹身。又復倒擲燒溶銅鉄湯中而予煎煑，上下漂轉。爾時血肉焦萎，
B10n0065_p0519b15║僅剩骨骼，將之撈出，置鉄地下，待其皮肉重新生已，復擲其中，餘如極熱。
B10n0065_p0519b16║八無間者，謂從東方乃至眾多百千踰繕那量，地極熾熱，即從其處，烈燄湧
B10n0065_p0519b17║騰，彼等有情，皮肉筋骨，次第漸燋，直澈其髓。週身燒燃，猶如燭心，其餘
B10n0065_p0519b18║三方，悉皆如是。四方火燄會合，受苦無間，因其慘叫，知是有情。又於熾燃
B10n0065_p0519b19║鉄炭鉄簸箕中，而為顛簸，又於諸大鉄地鉄山上下奔馳。又從口中拔出其舌，
B10n0065_p0519b20║釘而張之，如張牛皮，令無皺摺。又令仰臥鉄地，以大鉄鉗，鉗開其口，熾燃
B10n0065_p0519b21║鉄丸，置其口中。又以洋銅，灌於口中，烙口及喉，及諸腸腑，從下流出。餘
B10n0065_p0519b22║如燒熱。此等諸苦，要經幾時而領受者，如親友書云：如是諸苦極難堪，雖百
B10n0065_p0519b23║千刧亦須受，如所有惡不能淨，此與命根永不離。此復人間五十，是四大王眾
B10n0065_p0519b24║天一日，如是卅日為一月，十弍月為一年，至五百歲，是四大王眾天壽量。又
B10n0065_p0519b25║此一切為一日，卅日為一月，十二月為一年，至五百歲，為等活地獄壽量。以
B10n0065_p0519b26║此為例，人間百歲，二百，四百，八百，千六百歲，如其次第，是三十三天，
B10n0065_p0519b27║乃至他化自在天一日。如是壽量，天人千歲，二千，四千，八千，萬六千歲，
B10n0065_p0519b28║如其次第，是從黑繩，乃至燒熱地獄一日，以各各壽量，是從千歲乃至一萬六
B10n0065_p0520a01║千歲也。故極熱者半中劫，無間者一中劫，是俱舍論及本地分所說。
B10n0065_p0520a02║癸二　近邊地獄。
B10n0065_p0520a03║謂彼八大地獄，各各均有四牆四門，外有鉄圍城繞，其城亦有四門，各各門外
B10n0065_p0520a04║有其餘四有情地獄，謂煨坑，腐屍臭泥，或糞穢泥，臭惡如屍，利刀阻道，無
B10n0065_p0520a05║涯大河。此中初者，謂有火坑，深將沒膝，彼諸有情，為求居所，行至此處，
B10n0065_p0520a06║下足之時，皮肉全爛，拔出之後，皮肉還生。二者，與此相連，有糞穢坑，臭
B10n0065_p0520a07║如腐屍，諸有情等為求宅舍涉足深陷，頭足俱沒，在糞泥內，有虫名曰利喙，
B10n0065_p0520a08║由此等虫，破筋斷骨，吸髓而食。三者，與此相連利刃插道，諸有情等，為求
B10n0065_p0520a09║宅舍，行至於此，偶一駐足，皮肉筋血，悉皆切斷，舉足之時，又復生起。與
B10n0065_p0520a10║此相連，有劍葉林，諸有情等，為求宅舍，行至此處，纔坐樹蔭，劍從樹落，
B10n0065_p0520a11║斷彼支節。即便仆地，來諸惡犬，從後嚙食。與此相連，有霞麻梨林（鉄刺）
B10n0065_p0520a12║諸有情等為求宅舍，行至此處，而予攀登，當上升時，刺尖向下，當下降時，
B10n0065_p0520a13║刺尖向上，斫斷肢體。又有鉄喙烏鳥，據其頭膊，啄食眼瞳，是等同為刀劍為
B10n0065_p0520a14║害，故合為一。四者：與霞麻梨林相連，有無涯河，名曰無際，諸有情等，為
B10n0065_p0520a15║求宅舍，跌落其中熱沸煎煑，上下漂浮，猶如煑豆，注滿洋銅，猛火煎熬。大
B10n0065_p0520a16║河兩岸，有執杖鈎耙網而列，阻不令出，如有當出，則以鈎網，仰置火地，問
B10n0065_p0520a17║何所欲，或有答曰，我等他無所知，然甚飢渴：則以火燄鉄丸置其口中，及以
B10n0065_p0520a18║洋銅灌口，其中近邊，獨一，二中壽量無定，則如本地分所說。然其感受如是
B10n0065_p0520a19║苦業，乃至未盡，自當恒受如是諸苦。
B10n0065_p0520a20║癸三　寒冷地獄。
B10n0065_p0520a21║謂從八大有情地獄橫去一萬踰繕那以外另有，即從此去三萬二千踰繕那下，有
B10n0065_p0520a22║寒皰獄，更從此各隔二千二千踰繕那處，而有餘七。其中皰者，謂遭極冷刺激，
B10n0065_p0520a23║全身卷縮，猶如瘡皰。次皰裂者，謂由卷縮，皰瘡腐爛，三名阿羅羅（齒震
B10n0065_p0520a24║聲）四名阿婆婆（寒顫聲）五名瞻瞻（冷抖聲）六裂如青蓮者，謂由極冷寒風，
B10n0065_p0520a25║其色青瘀，裂為五或六瓣蓮花。七裂如紅蓮者：謂由青轉赤，裂為十瓣，或
B10n0065_p0520a26║更多之。八裂如大蓮者，謂皮赤紫，裂為百瓣，更或多之。此等均依本地分所
B10n0065_p0520a27║說。至於壽量，譬如摩羯陀國能納八十斛芝蔴大斗，盛滿芝蔴，次經百歲，取
B10n0065_p0520a28║一芝蔴，芝蔴漸盡，寒皰獄中壽則未盡，其餘諸有情壽，則較前加二十倍。
B10n0065_p0520b01║癸四　獨一地獄。謂於寒熱地獄近邊，本地分說人間亦有，阿含經亦說，
B10n0065_p0520b02║近大海邊。猶如僧護因緣中說。如是能生彼中之因，如下當釋，極近易為，於
B10n0065_p0520b03║日日中亦集多種，先已集者，現有無量，故樂安住，是不應理，應思此等而生
B10n0065_p0520b04║恐怖，若淨此等，唯在存息之時。無他方便。如入行論云：已作地獄業，何故
B10n0065_p0520b05║安樂住。又如親友書云：唯有存息能止罪，諸等中間時中斷，雖聞地獄無量苦，
B10n0065_p0520b06║如金剛性無佈畏，見畫地獄及聽聞，憶念讀誦塑形相，尚能引發諸怖畏，况
B10n0065_p0520b07║諸正受異熟苦。猛利諸苦亦如親友書云：一切樂中盡所願，如是是為安樂主，如
B10n0065_p0520b08║是一切眾苦中，無間獄苦極粗猛，譬如日以三百矛，猛力刺擊所有苦，此譬獄
B10n0065_p0520b09║苦仍輕微，些微少分不能比。如是能感眾苦之因，應知唯自惡行，故應勵力，
B10n0065_p0520b10║雖少分罪行，莫令有染。又云：此諸不善果種子，即是身語意惡行，縱微塵量
B10n0065_p0520b11║莫令侵，故當勉力而策勵。
B10n0065_p0520b12║壬二　思旁生苦。
B10n0065_p0520b13║謂諸畜生弱肉強食，或為人天受用，自無自在，為他驅馳，或殺或打，種種損
B10n0065_p0520b14║害且與人天共依，別無處所，此是本地分所說。俱舍釋說，彼等原本海棲，後
B10n0065_p0520b15║則分為陸棲。又有生於幽闇及水中，直至老死，負重疲勞，耕耘剪毛，強逼驅
B10n0065_p0520b16║使，又以種種不同殺害方法，苦惱而殺。又由飢餓寒熱逼惱，又由獵士多方傷
B10n0065_p0520b17║害。應於此等，常引為懼，思眾苦理，厭倦而起出離。至於壽量，俱舍論云：
B10n0065_p0520b18║旁生等經極長刧，此謂長者，能達刧量，短則無定。
B10n0065_p0520b19║壬三　思餓鬼苦。
B10n0065_p0520b20║謂依上分慳恪，則生餓鬼，彼復常俱飢渴，皮及血肉並皆枯槁，猶如火炭，散
B10n0065_p0520b21║髮覆面，口因極乾，舌則常䑛。此中分三：一於飲食俱有外障者，謂彼若往泉
B10n0065_p0520b22║湖池沼，即於是處，而有有情持槍執劍，阻止行近，并見其水，變為膿血，不欲
B10n0065_p0520b23║飲吸。二於飲食俱有內障者，謂喉如針孔之細，口吐火燄，腹大頸瘤，縱得飲
B10n0065_p0520b24║食，亦無外障，但不能飲食。三於飲食自有障碍者，謂有名火燄鬘者，所有一
B10n0065_p0520b25║切飲食，悉皆燃燒。又有名食穢者，食糞飲溺，及唯飲食惡臭不淨及有損害，
B10n0065_p0520b26║或有割食自肉，不能受用淨妙飲食。處所者，謂其王國在瞻部洲下過五百踰繕
B10n0065_p0520b27║那而有，從此展轉散居餘處，此如俱舍釋說。壽量者，則如本地分及俱舍說，
B10n0065_p0520b28║以人間一月為一日，相乘直至五百歲。親友書亦云：無間受苦逼，惡業索堅縛，
B10n0065_p0521a01║有情壽五千，萬歲亦不死。此說餓鬼壽量，有則五千，有則一萬，是其釋所
B10n0065_p0521a02║說。本地分云：三惡趣中身量無定，由其不善增上力故，大小非一。如是若思
B10n0065_p0521a03║惡趣苦惱，應作是念，現似插手煻煨之中，住一晝夜，又似隆冬極寒冰窖，裸
B10n0065_p0521a04║而無衣，住爾許時，人間一日如無飲食，其身或為蜂蚊所刺尚且難忍，何况寒
B10n0065_p0521a05║熱地獄，餓苦旁生彼此殘害，是等眾苦我何能忍，度玩在心，乃至未能轉變心
B10n0065_p0521a06║意，起大怖畏而當修習。既得善身，若如是思，能淨先作，未來減少，由猛利
B10n0065_p0521a07║願，令轉增長煩多，諸當新作，堪能趣入，則日日中能使暇身具足義利，若於
B10n0065_p0521a08║現在不思，將來墮彼等時，雖則怖畏，救護依處，而不可得。爾時於所當不當
B10n0065_p0521a09║作，無慧力故，不能取捨。
B10n0065_p0521a10║庚二　於後世所依安樂方便分二：　辛一　趣入聖教最勝之門，淨修皈依。
B10n0065_p0521a11║　辛二　一切善樂根本，生起誠信。　初中分四：　壬一　依於何者為皈依
B10n0065_p0521a12║因，　壬二　從依止彼所皈之境，　壬三　由何理趣而正皈依，　壬四
B10n0065_p0521a13║　既皈依已，所學次弟。　今初。
B10n0065_p0521a14║總因雖多，此如前說，謂不能久住現世，定當速死。死後生處，無有自在，純
B10n0065_p0521a15║為業所牽引，所謂業者，亦如入行論云：如在黑暗烏雲中，剎那閃電極光耀，
B10n0065_p0521a16║如是佛力眾道中，世間福慧畧畧生，由是善力極羸弱，所作罪業極強盛。白業
B10n0065_p0521a17║勢弱，黑業勢強，由思墮惡趣理，則起怖畏，故於三寶，除知其力能救，並予
B10n0065_p0521a18║深信。若唯具文，則其皈依，亦同於彼，若此二因，堅固猛利，則其皈依能變
B10n0065_p0521a19║其心，故當勤修二因。
B10n0065_p0521a20║壬二　從依止彼所皈之境分二：　癸一　正明境，　癸二　明理趣。
B10n0065_p0521a21║　今初。
B10n0065_p0521a22║如百五十讚云：凡有諸過失，可以畢竟無，若是一切相，一切德依處，如是有
B10n0065_p0521a23║心者，即當皈依此，讚歎並恭敬，是住教種性。若有能辨是依非依之慧，則佛
B10n0065_p0521a24║世尊，是無欺者，理應皈依，此亦顯示，法及僧寶，亦當皈依，如七十頌云：
B10n0065_p0521a25║佛法及僧伽，求解脫所依。
B10n0065_p0521a26║癸二　明理趣。
B10n0065_p0521a27║但從諸怖畏中自能超脫，並於救護他所怖畏，善巧方便，無有親疏，大悲徧轉。
B10n0065_p0521a28║普利一切有恩無恩，是應皈處。此亦唯佛有自在等功德，他所無者，是當皈
B10n0065_p0521b01║依，由是佛所說法及聲聞僧，亦當皈依。如是若於攝分所說道理，能引勝解，
B10n0065_p0521b02║專心信仰，必無不能救者，故當至心生起勝解。從能救自二種因中，外因全具，
B10n0065_p0521b03║大師已成，然內支中，不能實心持為歸依，是故苦惱。
B10n0065_p0521b04║壬三　由何理趣而正皈依分四：　癸一　知功德，　癸二　知差別，　癸
B10n0065_p0521b05║三　受持，　癸四　唯正皈依，不歸其他。　初中由須憶念皈依功德，又分
B10n0065_p0521b06║三：　子一　佛功德，　子二　法功德，　子三　僧功德。　初又分四：
B10n0065_p0521b07║　丑一　身功德，　丑二　語功德，　丑三　意功德，　丑四　業功德。
B10n0065_p0521b08║　今初。
B10n0065_p0521b09║謂正憶念佛相好等功德。如讚云：佛身莊嚴相，淨妙甘露目，如秋空無雲，眾星
B10n0065_p0521b10║所照耀。能仁金色身，法衣端嚴覆，巍巍如金山，週圍彩雲繞。世尊無所飾，
B10n0065_p0521b11║面輪極光滿，雖是滿月輪，淨妙不可比。世尊蓮花口，蓮華日中開，蜂疑真蓮
B10n0065_p0521b12║華，旋轉如懸索。尊面有色金，潔白端嚴齒，淨妙秋月光，密如金山企。應供
B10n0065_p0521b13║佛右手，輪相所莊嚴，佛手能救度，怖畏生死人，能仁遊行時，雙足妙如蓮，
B10n0065_p0521b14║足跡印地上，蓮華紋細密。應當憶念。
B10n0065_p0521b15║丑二　語功德。
B10n0065_p0521b16║謂隨世間界，所有有情，同於一時，各別請問，請問雖異，然由剎那心相應意
B10n0065_p0521b17║所攝持，以一言音，答一切問，彼等亦能各隨所聽，而生悟解。故應思維殊勝
B10n0065_p0521b18║理趣。如真實品云：若諸有情於一時，以諸定句而請問，一剎那心徧証知，由
B10n0065_p0521b19║一言音答各問，由是應知勝導師，宣說梵音於世間，此是善轉妙法輪，能盡人
B10n0065_p0521b20║天苦邊際。故當思維語功德理。
B10n0065_p0521b21║丑三　意功德。
B10n0065_p0521b22║謂於如所有性，盡所有性，一切所知，如觀掌中，菴摩羅果智無碍轉。能仁智
B10n0065_p0521b23║徧一切所知，所知廣博，唯佛與佛，智量狹小，不能徧故。此亦如讚應讚頌云：
B10n0065_p0521b24║唯佛智能徧，盡一切所知，佛較餘他等，所知獨殊勝。又云：諸時所屬法，
B10n0065_p0521b25║一切種生處，如掌中菴羅，是佛意行境。諸法動非動，若一若種種，如風行太
B10n0065_p0521b26║空，佛意無礙轉。悲功德者：謂諸有情，煩惱所縛，無有自在，能仁亦為大悲
B10n0065_p0521b27║所縛不能自在，若見有情苦逼，則起大悲，無有間斷。如百五十頌云：此等諸
B10n0065_p0521b28║有情，眾惑縛無別，佛為救眾生，煩惱長悲縛。初應頂禮佛，并敬禮大悲，佛
B10n0065_p0522a01║了生死過，應令長久住。真實品亦云：若見痴暗障，常覆眾生心，陷入生死獄，
B10n0065_p0522a02║大仙發悲心。
B10n0065_p0522a03║丑四　業功德。
B10n0065_p0522a04║謂身語意業，任運無間二者，利益一切有情。此復於所堪引化者，能仁無不令
B10n0065_p0522a05║其所化會遇圓滿，遠離衰損，定作一切所應作事。布奪瓦云：若數數思，漸能
B10n0065_p0522a06║深信，漸淨相續，獲得加持，能引勝解，故能至心歸依，并於所學能正學習，
B10n0065_p0522a07║則一切事，悉成佛法。無奈吾輩於佛妙智信心，猶不能逮信一占卦術士，悲夫！
B10n0065_p0522a08║又云：譬如有一靈驗卜者，說云：我知汝於今年無災，則心安泰，彼若說云：
B10n0065_p0522a09║今歲有災，此等應作，彼等莫作，趨吉避凶，奮力而為，若未如意，心則不
B10n0065_p0522a10║安，而起是念，彼作是說，我未遵辦。若是佛說，此此應斷，此此應修，心相
B10n0065_p0522a11║違轉，若未成辦，心憂慮耶，反作是言，法雖如是，時代變遷，不能實行，故
B10n0065_p0522a12║須如此，此乃輕棄佛語，固執己見。若不觀察，隨心愛樂，錯謬亂言，故應反
B10n0065_p0522a13║是，內攝其心，微細觀察，斯乃真實。故當數數思念諸佛功德，勵力引發至心
B10n0065_p0522a14║定解，此若能生，則於佛所從生之法及修法眾，亦能發起如是定解，是為通達
B10n0065_p0522a15║深入歸依扼要。若不爾者，名雖歸依無能制心，况諸餘道。
B10n0065_p0522a16║子二　法功德。
B10n0065_p0522a17║謂何故敬佛，因佛具足無邊功德。此復佛者，是由証得滅諦，修習道諦，斷除
B10n0065_p0522a18║過失，成辦功德，為其體性，此復統由教証二法所生。此是正法攝義經所說，
B10n0065_p0522a19║故當憶念。
B10n0065_p0522a20║子三　僧功德。
B10n0065_p0522a21║此中主要是謂聖者補特伽羅，此復由念正法功德，由其如理修行門中，而為憶
B10n0065_p0522a22║念，亦是正法攝義經所說。
B10n0065_p0522a23║癸二　知差別。
B10n0065_p0522a24║如攝分說：由知三寶內互差別而正皈依，詳如廣論。
B10n0065_p0522a25║癸三　受持。
B10n0065_p0522a26║如毘奈耶廣釋中說：謂依佛為師，依法解脫，依僧為伴，由如是門，誓受皈依。
B10n0065_p0522a27║癸四　唯正皈依不歸其他。
B10n0065_p0522a28║謂由了知內外大師及其教法，諸學法者所有勝劣，唯有三寶是真實依處。凡與
B10n0065_p0522b01║此等不相順者，不作歸依。此中所謂：差別之大師差別者，謂佛圓滿無邊功德，
B10n0065_p0522b02║所餘大師與此相違。殊勝讚云：我唯歸依佛，棄捨餘大師，此云何為尊，無
B10n0065_p0522b03║過具功德。又云：於他外道教，如彼如彼思，如是如是我，我心信世尊，彼等
B10n0065_p0522b04║非徧智，宗見壞其心，心壞不能見，無瑕大師尊。
B10n0065_p0522b05║癸四　既皈依已，所學次第分二：　癸一　別學，　癸二　共學。　初中
B10n0065_p0522b06║分二：　子一　遮止應學，　子二　修行應學。　今初。
B10n0065_p0522b07║如涅槃經云：凡皈依三寶，此是正近事，終不應皈依，其餘天神等。皈依尊勝
B10n0065_p0522b08║法，應離殺害心，皈依僧伽者，不與外道伴。此謂不皈依其他天神，於諸有情
B10n0065_p0522b09║斷除傷害。不與外道為伴等三。其中初者：謂於大自在天，徧入天等世間諸天，
B10n0065_p0522b10║尚不執為究竟歸處，况於鬼趣所變土地，及龍神等。若於現法事業，請其暫
B10n0065_p0522b11║為助伴，則無不可。此亦不可不信三寶而歸心彼。如求施主為活命伴，依諸醫
B10n0065_p0522b12║師為治病伴。二謂於人及畜等，應當遠離，若打若縛，禁閉穿鼻，強令負重，
B10n0065_p0522b13║意樂加行，種種損害。三謂不共住，不信三寶及誹謗者。
B10n0065_p0522b14║子二　修行應學。
B10n0065_p0522b15║謂於佛像，無論好醜，不應譏毀，不棄地下或當押等，斷除種種不敬輕毀。應
B10n0065_p0522b16║於本師，奉為可敬福田。親友書云，隨其所塑木造像，智者堪供善逝佛。長阿
B10n0065_p0522b17║含經云：黃赤仙（數論祖）勝我仙（外道）因於學無學僧眾，說十八種異類惡
B10n0065_p0522b18║語，如云：汝等象頭，豈知法及非法等，於是生於頭形相異，十有八種鱷魚族
B10n0065_p0522b19║中。自迦葉佛時，直至釋迦文佛，未脫畜道。雜阿含說：拘留孫佛般涅槃後，
B10n0065_p0522b20║端妙大王，令建大塔，有一工人，再次譏云，如是大塔，不知何日可成，後善
B10n0065_p0522b21║成已，深自悔惱，將其工資，造一金鈴，掛於塔上，其後感生容顏醜惡，身形
B10n0065_p0522b22║矮小，聲音和美，名曰善和，故於佛像，不應妄評，凡遇佛像，無論好劣，及
B10n0065_p0522b23║量廣大，不應譏毀及遮止等。大瑜伽師，奉一文殊像，請覺喎觀視，此善妙耶？
B10n0065_p0522b24║若屬善妙，可將絨巴迦格所供四錢金幣購取，覺喎云：至尊身像，無有不善，
B10n0065_p0522b25║匠藝中等，說已置頂，故於一切造像，應如是行。又於正法四句以上，亦離
B10n0065_p0522b26║不敬，他如抵押經卷，作為商品，棄置空地，眠息寢室，鞋襪相雜，及踐踏等，
B10n0065_p0522b27║統應斷除，應如法寶，而作恭敬。傳說格西金阿巴，凡遇持經典者，合掌起
B10n0065_p0522b28║立，後不能起，殷勤合掌。又阿提沙尊者在阿里時，有一咒師，不從聞法，適
B10n0065_p0523a01║見字匠，以齒污穢，沾染經書，尊者乃云，不可不可，深生不忍。因是咒師，
B10n0065_p0523a02║信從聞法。又於僧伽，或剃度相，不謗不毀，於一切相，不分黨類，偏私如敵，
B10n0065_p0523a03║亦如僧寶，而作敬重。勸發增上意樂品云：希求功德住叢林，不當觀察他過
B10n0065_p0523a04║失，不應起心作是念，我是最勝我第一。憍是一切放逸本，永不詆毀劣苾蒭，
B10n0065_p0523a05║一刧不能得解脫，此是聖教正次第。三摩地王經云：既作如何業，當得如是果。
B10n0065_p0523a06║癸二　共學。
B10n0065_p0523a07║隨念三寶差別功德數數歸依。隨念大恩恒勤供養，飲食之先亦當供養。隨念大
B10n0065_p0523a08║悲於餘有情，亦如此理安立。隨作何事，有何所須，皆當供養，啟白三寶，棄
B10n0065_p0523a09║捨世間其他方便。由知利益，晝三夜三，而修歸依。既歸三寶，雖為命緣，或
B10n0065_p0523a10║則嬉笑，守護不捨。此中初者，如前所說，數數思維內外差別，及三寶中彼此
B10n0065_p0523a11║差別功德。二者，隨自所有一切善樂，悉是三寶恩德，故由報恩意樂供養。又
B10n0065_p0523a12║以經常須受飲食，爾時若能供養無間斷者，少用功力，而能圓滿眾多資粮，故
B10n0065_p0523a13║隨受用淨水以上，首須至心供養。如霞日瓦云：非以霉糕黃葉，是擇其好者作
B10n0065_p0523a14║供。故供茶時，唯作彈指，如彈灰塵，不成供養。譬如良田，當播種時而不下
B10n0065_p0523a15║種，任其荒蕪，至堪婉惜，如是能生今後一切善樂福田，應當四時無間，播種
B10n0065_p0523a16║善樂種子，亦如經云，當以信犂，耕耘福田。當作不作，良可慨歎。於最勝福
B10n0065_p0523a17║田，不如庸俗之田，此是吾人無上等相，故於一切時當勤供養三寶。果能如是，
B10n0065_p0523a18║由於勝田所植善根力故，於諸道次，慧力增長。若於聽聞不能受持，思維不
B10n0065_p0523a19║能解義，修習相續不生，慧力最劣之時，可依福田之力，此是教授。又如說云：
B10n0065_p0523a20║供奉不賴物質，是賴信心。若有信心，無實財物。雖用曼達淨水，及意變等供
B10n0065_p0523a21║具，亦可供養，若是實有，不能施供，作是念云：我是極貧無福德，所有供財
B10n0065_p0523a22║我悉無。等如布多巴云：於一不淨螺壳畧放香草，念云：栴檀氷片妙香水，此
B10n0065_p0523a23║是生盲欺有眼者。若於微供輕侮不供。則永生中終是爾爾，若由微少生起殷重，
B10n0065_p0523a24║漸轉善妙，應如樸彎瓦行持修學。傳說此師每次須配念二兩金之香料。至於已
B10n0065_p0523a25║得資具大菩薩眾，變化其身為百千億，於一一身復各化現百千等手，往一切剎，
B10n0065_p0523a26║供養諸佛，經無量刧。諸由少許相似功德，便生厭足，說我不於此上希菩提
B10n0065_p0523a27║者，是於正法缺少知解，造次亂言。如是應如寶雲經所說而行，經云：如是聽
B10n0065_p0523a28║聞，諸契經中，所有廣大供養，廣大承事，由最殊勝，增上意樂，廻向一切諸
B10n0065_p0523b01║佛菩薩。第三由悲心故，盡其所能令他有情，安立歸依。第四，謂見隨作何事
B10n0065_p0523b02║及何所需，應依三寶，及隨三寶而作供養，於一切種，不依與三寶相違邪道，
B10n0065_p0523b03║一切時中至心歸依。第五分八：一得入內道佛弟子者，總有多種，建立內外差
B10n0065_p0523b04║別道理，此依覺喎及醒底巴論師所說歸依，而為辨別，從得歸依乃至未捨，是
B10n0065_p0523b05║故初入佛者，須由至心皈敬三寶受持師道，此若無者，任作何善，不入佛弟子
B10n0065_p0523b06║數。二成一切律儀依處者，俱舍釋云，凡歸依者，是正受一切律儀之門。歸依
B10n0065_p0523b07║七十頌亦云：近事歸三寶，此是八律本。謂由歸依則能堅固湼槃意樂，從此而
B10n0065_p0523b08║生律儀。三先所集業減少漸盡者，集學論中，宣說歸依能淨罪障品中，以豬生
B10n0065_p0523b09║因緣而作譬喻。謂有天子當生豬中，因歸依故，即未生彼，如云：凡歸依佛寶，
B10n0065_p0523b10║彼不生惡趣，棄捨人身後，當得天子身。法及僧眾亦如是說。四集聚廣大福
B10n0065_p0523b11║德者攝般若論云：歸依福德若有體，三界雖大不能容，大海原是水庫藏，歸依
B10n0065_p0523b12║福德不能量。五不墮惡趣已如前說。六人非人等不能損害，甚易了知。七一切
B10n0065_p0523b13║如想成辦者：謂作任何合法事業，若先供養三寶以及祈禱，則易成辦。八速能
B10n0065_p0523b14║成佛者：如師子請問經云：由信斷無暇，謂得殊勝暇身，過歸依處，學殊勝道，
B10n0065_p0523b15║當速成佛，如是思念歸依利益，日三夜三，勤修歸依。第六，謂身命受用，
B10n0065_p0523b16║决定棄捨，因是而捨三寶，則生生受苦不盡，凡遇何境，不捨歸依，以此為誓，
B10n0065_p0523b17║縱然笑謔，亦不當說捨棄歸依。前賢有說：隨往何方，歸依如來，是為當學。
B10n0065_p0523b18║為一學處，未見根據。如是六種共學，是據道灯釋論所說，三種別學，出自
B10n0065_p0523b19║契經，後三種者，歸依六支論所說。若有違犯此等學處，當成虧損及棄捨因由，
B10n0065_p0523b20║若與為命亦不棄捨。有違犯者，實捨歸依，如是雖未棄捨三寶，但執異類三
B10n0065_p0523b21║寶大師，此亦相違說有其他，心未誠歸，故成棄捨，若未如此，僅違學處，非
B10n0065_p0523b22║是捨因。是故歸依，是趣入佛教正門，歸依非徒空言，應是依止最殊勝力，內
B10n0065_p0523b23║外障緣不能違害，種種功德，易生難退，展轉增長，如前所說。由於怖畏，以
B10n0065_p0523b24║及憶念功德等門，受持歸依，勵力不違歸依學處，是極扼要。
B10n0065_p0523b25║辛二　一切善樂根本生起誠信分三：　壬一　總思業果，　壬二　別思業
B10n0065_p0523b26║果，　壬三　既思維已，當行當遮理趣。　初中分二：　癸一　正明總思
B10n0065_p0523b27║維理，　癸二　別明細思。　初中分四：　子一　業决定理，　子二　業增
B10n0065_p0523b28║長廣大，　子三　業不造不受，　子四　既造業必受。　今初。
B10n0065_p0524a01║凡屬異生及諸聖者，所有舒適行相樂受，乃至生於有情地獄，凉風吹拂，所發
B10n0065_p0524a02║樂受，一切均從先前善業所生。未有從不善業而能生起安樂者。所有逼惱行相
B10n0065_p0524a03║苦受，乃至羅漢相續之苦，一切均從先前造集不善所生，未有既集善業反而感
B10n0065_p0524a04║受苦惱者。寶鬘論云：苦從不善生，如是諸惡趣，善生諸樂趣，及諸生安樂。
B10n0065_p0524a05║故諸苦樂，非無因生，亦非自性，自在天等不順因生，是從總善不善業生總苦
B10n0065_p0524a06║樂。種種苦樂差別等，亦從二業種種差別，無少紊亂，各別而生。若於業果定
B10n0065_p0524a07║律，無少欺罔，得定解者，是為一切佛子正見，讚為一切白法根本。
B10n0065_p0524a08║子二　業增長廣大。
B10n0065_p0524a09║謂雖從少分善業，亦能感生極大樂果，如是不善業雖小，亦能感生極大苦果，
B10n0065_p0524a10║似此諸內因果增長理趣，諸外因果，無可與比。亦如集法句云：雖作少分罪，
B10n0065_p0524a11║他世大怖畏，將起大苦惱，猶如毒入腹。雖造少分福，他世引大樂，儲成大義
B10n0065_p0524a12║利，如諸穀豐熟。
B10n0065_p0524a13║子三　業不造不受。
B10n0065_p0524a14║謂若未集感受苦樂正因之業，則定不受業苦樂果。若諸大師，享有前所集聚無
B10n0065_p0524a15║量資粮妙果，雖無須集彼一切因，然亦定須集其一分。
B10n0065_p0524a16║子四　業既造必受。
B10n0065_p0524a17║謂諸已作善不善業，定生可愛不可愛果，如超勝讚云：梵志說善惡，如施取轉
B10n0065_p0524a18║變，佛說作不失，不作不會遇。三摩地王經亦云：此復作己非不受，他所作者
B10n0065_p0524a19║不當受。阿含亦云：假使經百刧，諸業無忘失，若得緣會時，有情自受果。
B10n0065_p0524a20║癸二　別明細思分二：　子一　顯十業道為主，　子二　抉擇業果。
B10n0065_p0524a21║　今初。
B10n0065_p0524a22║如是了知苦樂因果，各各决定，及業增大，未作不遇，作已不壞，但當先於何
B10n0065_p0524a23║等業果理趣，生起定解，而取捨耶？謂先總於能轉善行惡行三門决定，三門一
B10n0065_p0524a24║切善與不善，雖十業道不能盡攝，然較粗顯善不善法，擇其罪惡根本大者，薄
B10n0065_p0524a25║伽梵攝其扼要，而說十黑業道，若斷此等，則諸極大義利扼要亦攝為十，據此
B10n0065_p0524a26║故說十白業道。俱舍論云：攝其較粗顯，善不善如應，說為十業道。分辨阿含
B10n0065_p0524a27║亦云：應護諸語善護意，身不應作諸不善，若淨此等三業道，當得大仙所說道。
B10n0065_p0524a28║是故十地經中稱讚遠離十不善業護戒義理，入中論中亦總攝云：若諸異生及
B10n0065_p0524b01║語生，若諸自力証菩提，及諸佛子决定勝，善趣因是戒非餘。如是不能於一尸
B10n0065_p0524b02║羅數修防護而善守護，反自說云：我是大乘者，極應呵責。地藏經云：由如是
B10n0065_p0524b03║等十善業道當能成佛，若有命存以來，最低不能守護一善業道，而作是語，我
B10n0065_p0524b04║是大乘者，我求無上菩提，此補特伽羅，是極欺詐，說大妄語，是於一切佛，
B10n0065_p0524b05║薄伽梵前，欺罔世間，說斷滅語，由此愚蒙，直至命終，顛倒墮落。所謂顛倒
B10n0065_p0524b06║墮落者，當知即是一切惡趣異名。
B10n0065_p0524b07║子二　抉擇業果分三：　丑一　示黑業果，　丑二　示白業果，　丑三
B10n0065_p0524b08║　業餘差別。　初中分三：　寅一　正明黑業道，　寅二　輕重差別，　寅
B10n0065_p0524b09║三　彼等之果。　今初。
B10n0065_p0524b10║其中斷命事，謂殺害有情。從三意樂，而有四想，如於有情事，作有情想，及
B10n0065_p0524b11║非有情想。於非有情事作非有情想，及有情想。第一第三是不錯想，第二第四
B10n0065_p0524b12║是錯誤想，此中等起差別，如作是念：唯殺天授，及起加行誤殺祠授，無根本
B10n0065_p0524b13║罪。故於此中須不錯想。若其等起總轉，念加行時，任誰均殺，則不需不錯想。
B10n0065_p0524b14║如是理趣，於餘九種，亦隨所應，應當了知。煩惱者，三毒隨一，等起者，
B10n0065_p0524b15║謂欲殺害，加行者，謂自或他，二種能作者。加行體性者，謂器械，毒物，明
B10n0065_p0524b16║咒等門隨一。究竟者，即由加行之緣促爾時死，或餘時死。
B10n0065_p0524b17║不與取事者，謂為他所有任何財物，從三意樂，而生想及煩惱，如前所說。等
B10n0065_p0524b18║起者，雖未承諾，令離他欲，加行中能加行者如前，加行體性者，無任力奪巧
B10n0065_p0524b19║取皆同，此復若於負債，或所信託，以欺及詐不與而取，或為自義，或為他利，
B10n0065_p0524b20║損害他等，均不與取。究竟者，生起得心。此復若是誨偷令盜，此心生起即
B10n0065_p0524b21║可，譬如遣使殺人，死時自雖不知，其教殺者，生根本罪。
B10n0065_p0524b22║邪行事者，略有四種，初不應行者，謂於母等及母所監護一切婦女，以及一切
B10n0065_p0524b23║男性黃門或出家女，非支者，謂除產門所有餘分。非處者，謂隣近師長住所及
B10n0065_p0524b24║佛塔處，非時者，謂若姙娘及齋戒期。從三意樂而生想者，攝分中說，於彼彼
B10n0065_p0524b25║想，是須無誤，律藏中說，非梵行勝時，說想錯或不錯均同，俱舍釋說：作自
B10n0065_p0524b26║妻想，趣入他妻，不成業道。若於他妻，作他妻想，而趣行者，成不成罪，有
B10n0065_p0524b27║二種說。煩惱者，三毒隨一。等起者，謂愛欲不淨行。加行者，謂致力其事。
B10n0065_p0524b28║究竟者，謂兩相交會。
B10n0065_p0525a01║妄語事者，又分二種：初能詮事，謂見聞覺知，及與此相違四種。次所了境，
B10n0065_p0525a02║謂了他義。從三意樂，而生想者，謂於見者變為不見等。煩惱者，謂三毒。等
B10n0065_p0525a03║起者，謂變想說欲。加行者，謂或言說默然，或變身相。此復所為，不論自利
B10n0065_p0525a04║利他，所說均同。
B10n0065_p0525a05║此中所說，妄語離間及粗惡語，雖教他說，三亦成業，俱舍本釋，謂語四業，
B10n0065_p0525a06║教他亦成。律藏中說，此等究竟犯時，要須自說。究竟者，謂他了知。他若不
B10n0065_p0525a07║了，俱舍釋說，僅成綺語。離間粗惡，亦皆相同。離間語事者，謂於有情和及
B10n0065_p0525a08║不和，意樂生想，及煩惱等如前所說，等起者，和順有情起乖離欲，不和有情
B10n0065_p0525a09║樂不合欲，加行者，不論真不真語，不論所說美不美妙，不論為自為他一切所
B10n0065_p0525a10║說。究竟者，謂了解所說離語。
B10n0065_p0525a11║粗惡語事者，謂令有情徧引意惱，意樂想惱如前，等起者，謂粗惡語欲，加行
B10n0065_p0525a12║者，不論真偽，或種性過，身過，戒過，現行諸過，說非愛語。究竟者，謂所
B10n0065_p0525a13║說境解所說義。
B10n0065_p0525a14║綺語事者，謂引發無義利事。意樂中想者，雖僅說如於彼彼想，然此即是於其
B10n0065_p0525a15║所欲說義彼想而說，此亦不須能解境故，煩惱者，三毒隨一，等起者，謂說不
B10n0065_p0525a16║乘語欲，加行者，勤說綺語，究竟者，謂已說綺語。
B10n0065_p0525a17║貪欲事者，謂他財物。意樂中想者，謂於彼彼事，而起是想。煩惱者，三毒隨
B10n0065_p0525a18║一。等起者，謂屬我欲，加行者，謂正致力所思之事。究竟者，謂思財等願其
B10n0065_p0525a19║屬我。
B10n0065_p0525a20║瞋恚心事者，想及煩惱如粗惡語，等起者，打殺等欲，如由他緣，或自任運，
B10n0065_p0525a21║思念若殺若縛，等等衰損。加行者，即於所思而起正作，究竟者，謂於打等作
B10n0065_p0525a22║業已作。
B10n0065_p0525a23║邪見事者，謂實有義，意樂中想者，謂於所謗義，作諦實想，煩惱者，三毒隨一，
B10n0065_p0525a24║等起者，謂損滅欲，加行者，謂於所思正發加行。此復有四：初謗因者，謂
B10n0065_p0525a25║無善惡行為，次謗果者，謂無彼二異熟。三誹謗作用又有三種，謂謗播種保持作
B10n0065_p0525a26║用，如云：無播種父，亦無攝持母。誹謗往來作用，謂無前世而來今世，亦無
B10n0065_p0525a27║今世，而往後世。誹謗受生作用者，謂無化生有情。誹謗實有事者，謂無阿羅
B10n0065_p0525a28║漢等，究竟者，誹謗已成，此等意所思維，僅是業耳，非是業道。身語所有七
B10n0065_p0525b01║支，是業，亦是業道。思行處故。貪等三種是業道非業。
B10n0065_p0525b02║寅二　輕重差別分二：　卯一　十業道輕重，　卯二　略說有力業門。
B10n0065_p0525b03║　今初。
B10n0065_p0525b04║本地分說，重理六相，加行故者，謂由猛利三毒，或無彼三所起諸業。串習故
B10n0065_p0525b05║者，謂經長時習近，并經多次所作善惡二業。自性故者，謂身語七支，前前重
B10n0065_p0525b06║於後後，意分三支，後後重於前前。事故者，謂於三寶及上師等，所作損益。
B10n0065_p0525b07║偏重相違一類故者，謂直至命存，一向受行諸不善業，未曾一次受行善法，遣
B10n0065_p0525b08║除相違一類故者，謂永斷不善，所有善業，離欲清淨。親友書亦云：常時躭著
B10n0065_p0525b09║無對治，從恩德事所起業，是五重大善不善。故當精進修善行。此復三寶等為
B10n0065_p0525b10║具德事，父母等為有恩事，二開為五。
B10n0065_p0525b11║卯二　畧說有力業門分四：　辰一　由福田門故力大，　辰二　由所依門
B10n0065_p0525b12║故力大，　辰三　由事物門故力大，　辰四　由意樂門故力大。　今初。
B10n0065_p0525b13║謂於三寶上師，以及等同上師父母等所，雖無猛利意念，畧作損益，亦能得大
B10n0065_p0525b14║福德及大罪故。此復猶如念住經云：若不與取三寶財物，雖極少分，仍然奉還，
B10n0065_p0525b15║盜佛法者可得清淨，盜僧伽者，乃至未受不得清淨，此復若盜食物，當墮大
B10n0065_p0525b16║有情地獄，若非食物，則當生於無間近邊極黑暗處。又諸菩薩，善不善田，極
B10n0065_p0525b17║具威力，能入當生信力契印經云：或有人焉因忿恚故，禁錮十方一切有情於黑
B10n0065_p0525b18║暗獄，所生無量大罪，不如因忿恚故，背菩薩坐，說不正視此不堪者。又如焚
B10n0065_p0525b19║燬恒河沙數無量佛塔，不如於一菩薩生瞋恚心，起損害心，說惡名稱。能入定
B10n0065_p0525b20║契印經云：如是剜取十方有情眼目，而由慈心令復生長，及將前說一切有情，
B10n0065_p0525b21║放出牢獄，令受轉輪王樂或梵天樂，如是若於己得勝解，菩薩淨信正視，及由
B10n0065_p0525b22║淨信樂欲正視，稱揚讚歎，當能生起無量大福。究竟寂靜定相神變經亦云：如
B10n0065_p0525b23║是殺害南贍部洲一切有情，或盡奪刧一切財產，所生無量眾罪，不如於菩薩善
B10n0065_p0525b24║行而作障難，下至一摶食，施於旁生。故於是處，應極防護。
B10n0065_p0525b25║辰二　由所依門故力大。
B10n0065_p0525b26║譬如鉄丸，小亦沉底，鉄製器皿，大亦上浮，故說智不智者所作罪惡而有輕重。
B10n0065_p0525b27║此復能悔前失，防護後過，不隱罪惡，勤修善法，對治諸惡，此於智者，故
B10n0065_p0525b28║說為輕，若不修此，妄矜為智，由輕懱門，知而故犯，故說為重。寶蘊經云：
B10n0065_p0526a01║三千大千世界所有一切有情皆入大乘，具輪王位，各以灯器，量等大海，炬如
B10n0065_p0526a02║須彌，供養佛塔，其福不及出家菩薩，以小灯盞，塗以油脂，供養塔前，所得
B10n0065_p0526a03║福德百分之一。此謂意樂福田無別，然就事物，差異極大，故所依力極為相顯。
B10n0065_p0526a04║由是道理，有無律儀二種，從有者中，又有具一具二具三之身，於修道時，顯
B10n0065_p0526a05║然後後勝於前前。如諸在家修施等時，具足齋戒律儀而修，與無律儀所修善根，
B10n0065_p0526a06║勢力大小，極為明顯。犯戒制罸戒經說，或有一人，具十不善，常時無間乃
B10n0065_p0526a07║至百年，造集罪業，如是比丘，毀犯淨戒，仙幢覆身，經一日夜，受用信施，
B10n0065_p0526a08║不善極多，亦是由其所依門中，罪惡力大。分辨阿舍亦云：寧吞鉄熱丸，猛燄
B10n0065_p0526a09║極可畏，不以犯戒身，受用國人食，通說犯戒及於學處馳散，敦巴大師亦云：
B10n0065_p0526a10║若以經說所依罪惡衡之，十種不善，是罪較小，例証甚多。
B10n0065_p0526a11║辰三　由事物門故力大。
B10n0065_p0526a12║施有情中正法佛施，供養佛中正行供養，較諸財施，財物供養，最為超勝，此
B10n0065_p0526a13║是一例，餘皆應知。
B10n0065_p0526a14║辰四　由意樂門故力大。
B10n0065_p0526a15║寶藏經云：若有三千大千世界一切有情，各建佛塔，量等須彌，於此諸塔，復
B10n0065_p0526a16║經微塵沙數之刧，以一切種可供養事，承事供養，如是菩薩，不離一切智心，
B10n0065_p0526a17║僅献一花，其福極多。是故所得勝劣，及緣自他義利等意樂差別，此復應知，
B10n0065_p0526a18║或由勢力強弱，或由時間長短等門。如於罪行。若煩惱心，猛利恆長，其力則
B10n0065_p0526a19║大，其中又以瞋恚力大。入行論云：千刧所集施，供養如來等，此一切善行，
B10n0065_p0526a20║一瞋能摧毀。此復若瞋同梵行者，及瞋菩薩，較前尤重。三摩地王經云：若是
B10n0065_p0526a21║彼此互瞋恚，非是多聞戒能救，既非靜慮非蘭若，亦非供佛施能救。
B10n0065_p0526a22║寅三　彼等之果分三：　卯一　異熟果，　卯二　等流果，　卯三　主宰
B10n0065_p0526a23║或自在果。　今初。
B10n0065_p0526a24║謂十業道，一一皆依事及三毒上中下品，而有三三。本地分說：此中上品殺生
B10n0065_p0526a25║等十，感生地獄，中品一一感生餓鬼，下品一一感生旁生。十地經說中下二果，
B10n0065_p0526a26║與此相違。
B10n0065_p0526a27║卯二　等流果。
B10n0065_p0526a28║謂出惡趣，生於人間，如其次第：壽命短促貧窮匱乏，妻不貞良，多遭毀謗，
B10n0065_p0526b01║親友乖離，聞粗惡聲，言不威肅，及貪瞋痴，上品猛利。
B10n0065_p0526b02║卯三　主宰或自在果。
B10n0065_p0526b03║謂由殺生，能感外器世間飲食葯果等事勢力微劣。由不與取，果多枯萎，或雨
B10n0065_p0526b04║過多，或種多果少。由樂邪行，身多便穢，奇臭垢泥，眾多不樂。由說妄語，
B10n0065_p0526b05║辳作行舟，終不完滿。由離間語，所生處所，丘陵起伏，險峻難行。由粗惡語，
B10n0065_p0526b06║所生處所，樹多枯禿，刺石沙礫，由說綺語，所植果木不結果實，或非時結
B10n0065_p0526b07║實。由貪欲心，一切圓滿，日耗月損。由瞋恚心，疫癘災橫，驚怖騷擾，兵燹
B10n0065_p0526b08║戰爭。由邪惡見，於器世間，所有勝妙根源悉皆隱沒。
B10n0065_p0526b09║丑二　示白業果分二：　寅一　白業，　寅二　果。　今初。
B10n0065_p0526b10║本地分說，謂於殺生，不與取，欲邪行等三，知其過患善心相屬，所有於彼正
B10n0065_p0526b11║起防護加行，以及防護究竟一切身業。語四意三，亦皆如是，其中差別，如云
B10n0065_p0526b12║語業，及云意業。事及意樂，加行究竟，如理配合。其中如就遠離殺生業道言
B10n0065_p0526b13║之：事者，謂他有情，意樂者，謂見過患，起遠離欲。加行者：謂正起防護殺
B10n0065_p0526b14║行。究竟者，謂正防護圓滿身業：由是道理，餘亦應知。
B10n0065_p0526b15║寅二　果。
B10n0065_p0526b16║謂由下中上品善業，感生人及欲天，或生上二界天。次等流果及主宰果，遮止
B10n0065_p0526b17║不善，如理應知。
B10n0065_p0526b18║丑三　業餘差別。
B10n0065_p0526b19║引樂趣業是諸善法，引惡趣業是諸不善。能滿之中，則無决定，雖生樂趣亦有
B10n0065_p0526b20║斷支，諸根不全，顏貌醜陋，短壽多病，資財匱乏等，是不善作。生於旁生及
B10n0065_p0526b21║餓鬼中亦有富樂圓滿，是善所作。如是於能引善所引中有由能滿善所圓滿，及
B10n0065_p0526b22║由不善所圓滿二類。於能引不善引中，亦有能滿不善所圓滿，及由善所圓滿二
B10n0065_p0526b23║類。故成四句。次定不定受業中，定受者，謂若思已作及增長，不定受者，謂若
B10n0065_p0526b24║思已，作而不增，其中作及增長之差別者：謂若正思，或思維己身語等起是謂
B10n0065_p0526b25║作業。凡非夢中所作等十，是謂增長。凡是夢中所作等十，是不增長。决定受
B10n0065_p0526b26║中，依受果時，又分三種：初現法受者，謂即其生，受彼業果。順生受者，謂
B10n0065_p0526b27║第三世，當受其果。順後受者，謂於三世以後當受。
B10n0065_p0526b28║壬二　別思業果。
B10n0065_p0527a01║謂遠離十種不善，雖能獲得善妙所依，然若成一圓具德相能修一切種智勝所依
B10n0065_p0527a02║者，則修道進程，非餘可比，故當成辦如此所依。
B10n0065_p0527a03║此中分二：　癸一　異熟功德及作業，　癸二異熟之因。　今初。
B10n0065_p0527a04║異熟之因分八：初壽量圓滿者，謂宿能引所引長壽，如其所引久住。此以義利
B10n0065_p0527a05║自他為首，能於長時，積集多善。二容貌圓滿者，謂由形色顯色善妙，諸根全
B10n0065_p0527a06║具，橫豎相稱，大眾乍見即善，咸共歸仰，聽信其言。三種姓圓滿者，謂能生
B10n0065_p0527a07║於世所敬仰高貴種族，凡所教諭，無違成辦。四自在圓滿者，謂有財勢，廣大
B10n0065_p0527a08║親朋，並大僚屬，此是施攝有情，令其成熟。五言語高貴者，謂其身語於他無
B10n0065_p0527a09║欺，於諸有情，堪為信委此是愛語利行同事，攝受有情，令其成熟，六勢大名
B10n0065_p0527a10║揚者，謂於惠施，具足精進等德，故為大眾所供奉處。此亦由於支助一切事業，
B10n0065_p0527a11║為報恩故，願速受教。七丈夫性者，謂具男根。有此可為一切勝功德器，欲
B10n0065_p0527a12║樂勤奮，堪為智慧廣博之器，眾中無畏，可與一切有情同伴，或居隱處，均無
B10n0065_p0527a13║嫌碍。八具足大力者，謂由宿業力，衰損微弱全無病痛，於現法緣起大歡喜。
B10n0065_p0527a14║此於自他義利，均無厭倦，勇猛堅固，能起慧力，由慧力故速得神通。
B10n0065_p0527a15║癸二　異熟之因。
B10n0065_p0527a16║異熟因分八：初者謂於有情不加傷害及正依止不害意樂。又云：放捨將殺生，
B10n0065_p0527a17║如是長其命，遮止害眾生，則當得長壽，承事諸病人，徧施諸葯物，不以杖等
B10n0065_p0527a18║傷，有情故無病。二者，謂能惠施灯等光明，鮮淨衣物。又云：依止無瞋恚，
B10n0065_p0527a19║施莊嚴妙色，說無嫉妒果，當感妙同分。第三謂摧伏我慢，於他及上師等，恭
B10n0065_p0527a20║敬如僕。第四謂於乞求衣食等物，悉皆施與，設未乞求亦予利益，又於苦惱及
B10n0065_p0527a21║功德田，乏資具所，前往施供。等五謂修遠離語四不善。第六謂發宏願於自身
B10n0065_p0527a22║中攝持當來種種功德，供養三寶，供養父母，聲聞獨覺，親教軌範，及上師等。
B10n0065_p0527a23║第七謂樂丈夫功德，厭離女身，見其過患，遮止樂女身欲是能斷失男根，應
B10n0065_p0527a24║能脫免。第八謂他不能作，自當代作。若共能作，則當伴助，惠施飲食。如是
B10n0065_p0527a25║八因，若具三因，能感最勝諸異熟果。於其三因，心清淨中，自觀待二，謂修
B10n0065_p0527a26║彼因所有眾善，將以迴向無上菩提，不希異熟。從至深心。修習彼因，勢力猛
B10n0065_p0527a27║利。他觀待二，謂見同法，上中下座，遠離嫉妬比較輕侮，而修隨喜，設若不
B10n0065_p0527a28║能如此而修，亦應日日多次觀擇所應作事。加行清淨中，自觀待者，謂於長時
B10n0065_p0527b01║無間猛利，他觀待者，謂未受行，讚美令受，已受行者，讚美令喜，恆無間作，
B10n0065_p0527b02║永不棄捨，田清淨者，即由彼二意樂加行，能給眾多妙果，如同田剎。
B10n0065_p0527b03║壬三　既思維已，當行當遮理趣分二：　癸一　總說，　癸二　別說由四
B10n0065_p0527b04║力修理。　今初。
B10n0065_p0527b05║如入行論云：苦從不善生，如何定得脫，我晝夜恒時，理應思惟此。又云：能
B10n0065_p0527b06║仁說勝解，一切善品本，又此三根本，常修異熟果。既了黑白業果，則當數數
B10n0065_p0527b07║修習，以此非是肉眼可見，極難獲得定解故。又如三摩地王經云：星月可墜落，
B10n0065_p0527b08║山城可毀壞，空間可變遷，佛不說虛語。故於如來語，應修殷重，若未於此
B10n0065_p0527b09║獲得真實定解，任於何法，總不能得尊勝所喜勝解。有一類師，謂於空性，已
B10n0065_p0527b10║得决定，然於業果尚無定信，如此輕率，所謂已達空性，實乃顛倒。若解空性
B10n0065_p0527b11║者，先了即是緣起之理，是於業果生起定解為助伴故。即彼經云：一切法空如
B10n0065_p0527b12║水月，如幻如泡陽燄電，有情死後往他世，若意生身不可得，所作眾業不失壞，
B10n0065_p0527b13║如其黑白果成熟，如此理趣最善妙，微細難知佛行境。是故應於二業因果生
B10n0065_p0527b14║起定解，一切晝夜，觀察三門，而斷惡趣，若不先能善巧因果差別，或些微了
B10n0065_p0527b15║知，任將三門放逸而轉，此是洞開惡趣之門，海龍王請問經云：龍王，諸菩薩
B10n0065_p0527b16║由一種法能斷生於惡趣顛倒墮落，一法云何，謂如是觀，如是念云：我是如何
B10n0065_p0527b17║度諸晝夜，於諸善法觀察思擇，如是思已，遮止罪行之理者，如諦者品云：大
B10n0065_p0527b18║王汝莫殺生靈，一切眾生極愛命，由是起護長壽欲，意中永不思殺生，謂於十
B10n0065_p0527b19║種不善一切等起惡行縱能微少，亦不現行，應多修習防護自心。康絨巴謂頗窘
B10n0065_p0527b20║瓦云：善知識說唯有業果，最為緊要。目前講說聽聞修習，若不以為重者，我
B10n0065_p0527b21║意唯此是難受持。頗窘瓦亦云：實爾實爾。敦巴大師亦云：覺喎瓦，心莫濶大，
B10n0065_p0527b22║此緣起微細。
B10n0065_p0527b23║癸二　別說由四力修理。
B10n0065_p0527b24║如是雖是勵力不染罪行，然由放逸及眾多煩惱增上力故，設有所犯，不可不思
B10n0065_p0527b25║處置，須勵力修大悲大師所說還出方便。此復墮罪還出理者，應如三種律儀分
B10n0065_p0527b26║別所說，諸罪還出者，應由四力。此中初破壞現行力者，謂從無始所作不善多
B10n0065_p0527b27║起追悔，生起此者，須修生異熟等三果道理，修時，應由勝金光明懺及卅五佛
B10n0065_p0527b28║懺二種悔除。第二對治現行力中分六：一依止甚深經者，謂受持讀誦般若經等
B10n0065_p0528a01║文句，二勝解空性者，謂趣入無我光明法性極深忍可本來清淨，三依念誦者，
B10n0065_p0528a02║謂如儀軌念誦百字咒等殊勝陀羅尼。妙臂請問經云：乾季猛火所焚燒，任運能
B10n0065_p0528a03║燒諸草木，戒風吹燃念誦火，大精進燄燒諸惡。猶如炎日照雪山，不堪熱炙而
B10n0065_p0528a04║消溶，若以戒日念誦光，火照罪雪亦溶盡。如黑暗中燃灯光，能除黑暗盡無餘，
B10n0065_p0528a05║千世所集諸罪暗，以念誦灯能速除。此復直至未能清淨罪相之前，均當念誦。
B10n0065_p0528a06║所謂相者，準提陀羅尼說：若於夢中夢吐惡食，飲乳酪等，及吐酪等，見出日
B10n0065_p0528a07║月，遊行虛空，見火熾然，及見水牛，制伏黑人，見比丘僧尼，見樹流乳，大
B10n0065_p0528a08║象牛王，山獅子座，妙宮飾上，聽聞正法。四依形像者，謂於世尊，已得堅信，
B10n0065_p0528a09║塑形造像。五依供養者，謂於佛前，及佛塔廟，設種種供。六依名號者，謂
B10n0065_p0528a10║聽聞受持佛菩薩名號。此等唯是集學論中已宣說者，餘說亦多。第三遮止罪惡
B10n0065_p0528a11║力者，謂正防護十種不善，日藏經說：由此能摧所作，一切自作教他，見作隨
B10n0065_p0528a12║喜，殺生等門。三門業障，諸煩惱障及正法障，毘奈耶廣釋中說：若無誠意防
B10n0065_p0528a13║護之心，所作悔罪，唯成空言，阿含中於此密意問云，後防護耶，故防護心，
B10n0065_p0528a14║後不更作，至為切要。能生此心，仍賴初力。第四依力者，謂修皈依及菩提心，
B10n0065_p0528a15║此中總之世尊為初發業者，說有種種淨罪之門，然具四力，即是圓滿一切對
B10n0065_p0528a16║治。所謂淨罪之理者，謂諸能感惡趣極大苦因，或令變為能感微少苦因，或雖
B10n0065_p0528a17║生惡趣不受惡趣諸苦，或於現身稍受頭痛，即得清淨，如是諸應長時受者，變
B10n0065_p0528a18║為短期，或全不受。此復是由淨修之人力之大小，四力對治圓不圓具，勢力猛
B10n0065_p0528a19║弱時間長短等門，故無定準。諸契經及律藏中均說，諸業雖經百刧不失壞，意
B10n0065_p0528a20║謂未修四力對治，若以所說而以四力修對治者，雖順定受，亦說能淨。般若八
B10n0065_p0528a21║千頌釋亦如是說。如是由悔及防護等，破壞能發異熟功能者，雖遇他緣，亦定
B10n0065_p0528a22║不能感發異熟。如是由生邪見瞋恚，摧毀善根，亦復如是。此是因明熾燃論所
B10n0065_p0528a23║說。又由悔護清淨無餘，然從最初無有罪染之淨及從懺悔清淨之二，有大差異，
B10n0065_p0528a24║譬如菩薩地中，所說犯根本罪，雖可重受菩薩律儀，而能還出，然於此生，
B10n0065_p0528a25║决定不能獲得初地。攝研磨經中亦說，此經中說，由謗法罪，設七年中，一日
B10n0065_p0528a26║三時，懺悔其罪而致清淨，然如何速，總須十刧，始能得忍。由是無餘清淨義
B10n0065_p0528a27║者，是說無餘毀壞當感不悅意果，起道証等，極為遙遠，故應勵力最初不犯。
B10n0065_p0528a28║是故聖者，於微少罪，雖為命故，亦不違犯。若懺悔淨與初無犯兩無差別者，
B10n0065_p0528b01║是已無須如是行矣。即如世間所見傷手足等，雖可治療，然終不如初未傷損。
B10n0065_p0528b02║己二　生此意念之量。
B10n0065_p0528b03║謂既真實希求現世為先，所謂希求後世，唯虛言耳。應換其位，先以希求後世
B10n0065_p0528b04║為主，而以希求現世為副，則正生起。然須令堅固，雖已生起，仍須勵力修習。
B10n0065_p0528b05║己三　遣除此中邪執。
B10n0065_p0528b06║謂有一類，因為經中有說，於輪迴中所有一切圓滿，悉應背棄。因是而作是念：
B10n0065_p0528b07║身及受用等，所有善趣圓滿，既是輪迴，而於此等發起希求，是不應理。應
B10n0065_p0528b08║知所求畧有二種：謂所暫求現世，及所希求究竟義利。輪迴之中身等圓滿，即
B10n0065_p0528b09║是求解脫者，亦須暫求，以由展轉受生，最後當得决定勝故。並非所有受用眷
B10n0065_p0528b10║屬圓滿，善趣身事，皆是輪廻所攝，以其身等圓滿究竟，即佛色身，圓滿佛剎，
B10n0065_p0528b11║佛眷屬故。故莊嚴經論於此密意說云：由前四度，成辦色身受用眷屬圓滿之
B10n0065_p0528b12║善趣身，又多教典，說由此等成色身故。
B10n0065_p0528b13║
B10n0065_p0528b14║（以上菩提道次第共下士道經）
B10n0065_p0529a01║
B10n0065_p0529a02║
B10n0065_p0529a03║
B10n0065_p0529a04║
B10n0065_p0529a05║
B10n0065_p0529a06║
B10n0065_p0529a07║
B10n0065_p0529a08║
B10n0065_p0529a09║
B10n0065_p0529a10║
B10n0065_p0529a11║
B10n0065_p0529a12║
B10n0065_p0529a13║
B10n0065_p0529a14║