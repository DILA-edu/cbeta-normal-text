B10n0065_p0529a15║
B10n0065_p0529a16║菩提道次第畧論卷三（共中士道）
B10n0065_p0529a17║黃教祖師宗喀巴著
B10n0065_p0529a18║邢肅芝　譯
B10n0065_p0529a19║如是隨念當死，及思死後當墮惡趣之理，能令其心不躭現世，而於後世善趣生
B10n0065_p0529a20║起希求。次由共皈依門及由定解黑白業果勵力斷惡修善，則能獲得善趣妙位，
B10n0065_p0529a21║然不以此便為滿足，從所發起共下士意樂，更令引生厭捨一切生死輪廻共中士
B10n0065_p0529a22║意樂，依此因緣，發菩提心，引入上士，故於此中須先修習共中士意樂。即是
B10n0065_p0529a23║雖得人天勝位，然仍未出行苦，若即於此執為樂性，實為顛倒，故於真實全無
B10n0065_p0529a24║安樂，其後定當墮諸惡趣，惡邊際故。
B10n0065_p0529a25║戊二　共中士道次修心分四：　己一　正修意樂，　己二　生起意樂之量，
B10n0065_p0529a26║　己三　遣除此中邪執，　己四　抉擇能趣解脫道之自性。　初中分二：
B10n0065_p0529a27║　庚一　明求解脫之心，　庚二　生此方便。　今初。
B10n0065_p0529a28║言解脫者，謂脫纏縛，此復業及煩惱，是能纏縛而致生死，即由此二增上力故，
B10n0065_p0529b01║若依界判，欲等三界，以趣分別，謂天趣等或五或六。依生處門，謂胎等四。
B10n0065_p0529b02║如是結蘊相續，即是能縛之體性。從此得脫，名曰解脫。欲求得此，即是希
B10n0065_p0529b03║求解脫之心。
B10n0065_p0529b04║庚二　生此方便。
B10n0065_p0529b05║譬如欲得止息乾渴之苦，是由渴逼，見水愛欲，如是欲得息滅諸取蘊苦而得解
B10n0065_p0529b06║脫，亦由觀見取蘊苦性，所有過患，故若未修三有過患於彼未起欲捨之心，則
B10n0065_p0529b07║於苦滅，不起欲得。四百論云：凡於此無厭，彼豈敬寂靜。
B10n0065_p0529b08║此中分二：　辛一　思維苦諦生死過患　辛二　思維集諦流轉次第。
B10n0065_p0529b09║　初又分二：　壬一　顯示四諦先說苦諦之意趣，　壬二　正修苦諦。
B10n0065_p0529b10║　今初。
B10n0065_p0529b11║集諦為因，苦諦是彼之果，故集在先，苦是在後。何故薄伽梵不順彼之次第，
B10n0065_p0529b12║而作是說，諸苾蒭！此是苦聖諦，此是集聖諦耶？大師於此不順因果次第而宣
B10n0065_p0529b13║說者，是有極大修持扼要，故無過失。此復云何，謂所化者，若於生死曾未生
B10n0065_p0529b14║起無倒希求解脫之心，澈底斷絕，如何能導令其解脫，以諸所化，久為無明闇
B10n0065_p0529b15║障所覆，於諸苦性生死圓滿，執為安樂，顛倒欺誑。如四百論云：此大苦海中，
B10n0065_p0529b16║無有岸邊際，愚夫沉此中，云何不生畏。此中正說是苦非樂，說多苦相，令
B10n0065_p0529b17║起厭離，是故先說苦諦。此後自見墮於苦海，欲求出離，便見其苦必須滅除。
B10n0065_p0529b18║又復了知不滅其因苦終不滅，便思其因是如何者，由是便能了知集諦，是故苦
B10n0065_p0529b19║後而說集諦。次知生死等苦，皆由有漏業生，其業又由煩惱而生，煩惱根本是
B10n0065_p0529b20║為我執。因而了知集諦，若見我執亦能止滅，誓願現証滅苦之滅，故於集後，
B10n0065_p0529b21║宣說滅諦。若爾，開示苦諦之後，即於解脫發生希求，苦諦之後，應說滅諦？
B10n0065_p0529b22║答云無過，爾時雖有欲解脫心，欣得息滅眾苦之滅，然猶未明眾苦之因，未見
B10n0065_p0529b23║其因，定能滅止，故於解脫，不能定執為所應得，如是若執定當証滅，定當解
B10n0065_p0529b24║脫，便念何為趣入解脫道，趣向道諦，是故道諦最後宣說。如是四諦，大小乘
B10n0065_p0529b25║中皆數宣說，是為如來總攝生死流轉，生死還滅諸扼要處，故修解脫極為切要，
B10n0065_p0529b26║亦是修行大嗢陀南。故須如是次第引導學者，若未真實思惟苦諦，厭捨生死，
B10n0065_p0529b27║則求解脫亦唯虛言，隨其所作悉成集諦，若未思集，善知惑業生死根本，猶
B10n0065_p0529b28║如射箭，未見鵠的，是即斷截正道扼要，遂於非脫三有之道妄執為是，勞而無
B10n0065_p0530a01║果，若未能知應斷之苦集，則亦不明息苦之解脫，故欲求解脫亦唯增上慢耳。
B10n0065_p0530a02║壬二　正修苦諦分二：　癸一　思維生死總苦，　癸二　思維別苦。　初
B10n0065_p0530a03║中分二：　子一　思維八苦，　子二　思維六苦。　今初。
B10n0065_p0530a04║修共中士一切所緣法類，此亦應當修習共下士時所說共法，所有不共修事。若
B10n0065_p0530a05║有慧力，亦如所書皆當修習，若是慧力劣弱，可暫捨置所引教文，唯修應時義
B10n0065_p0530a06║体，此等雖是思擇而修，然除應修諸所緣非餘善不善無記等上，均不馳散，心
B10n0065_p0530a07║於所緣，遮止掉等，亦不任隨惛睡沉沒增上而轉，時令其識極為明淨漸次修習。
B10n0065_p0530a08║入行論云：雖長時修習，念誦苦行等，若心散亂修，佛說無義利，此說一切
B10n0065_p0530a09║散亂善行，果微少故。大乘修信經亦云：善男子，由此種種，信解如是諸菩薩
B10n0065_p0530a10║等之大乘道，如其所應，大乘所生，當知一切皆是由其不散亂心，正思法義之
B10n0065_p0530a11║所出生。此中不散亂心者，謂除所緣善法，不向他馳，法及義者謂句及義，正
B10n0065_p0530a12║思惟者，謂以觀慧觀察思擇，由此顯示隨修一切功德之法，皆須此二。故說成
B10n0065_p0530a13║辦三乘一切功德，皆須二事，一自心除善所緣，不向外馳，正住專一而住真奢
B10n0065_p0530a14║摩他或其隨順。二善觀察善所緣境如所有性盡所有性正毘鉢舍那或其隨順，如
B10n0065_p0530a15║是如解深密經云：慈氏，若諸聲聞或諸菩薩或諸如來，所有世間及出世間一切
B10n0065_p0530a16║善法，當知皆是此奢摩他，毘鉢舍那所得之果。此中若無真實止觀及隨順二種，
B10n0065_p0530a17║則所得三乘一切功德，是正止觀之果，應非决定。如是八苦之中第一思維生
B10n0065_p0530a18║苦分五：眾苦相隨故生為苦者，謂有情地獄及諸一向苦逼餓鬼，并諸胎生卵生，
B10n0065_p0530a19║如是四類，於初生時，便有甚多猛利苦受相隨而生。惡取所隨故生為苦者，
B10n0065_p0530a20║謂生住增長煩惱種子隨逐流轉，不能堪能安住善事，更不如其所願自在而轉。
B10n0065_p0530a21║眾苦所依故生為苦者，謂既受生三界，由是便能增長老病死等苦。煩惱所依故
B10n0065_p0530a22║生為苦者，謂既受生死，便於貪嗔痴等境，發生三毒，由此能令身心苦惱不靜，
B10n0065_p0530a23║不安樂住。謂諸煩惱，由種種門逼惱身心。不隨所欲，離別法性，故生是苦
B10n0065_p0530a24║者，謂不超出一切生中最後邊際，此非所欲，復須唯令受苦，故應數數思維。
B10n0065_p0530a25║第二思維老苦分五：容顏衰退者，謂腰曲如弓，頭白如艾，額如砧板皺紋滿覆，
B10n0065_p0530a26║青春消逝，更非可愛。氣力衰退者：謂坐下如袋斷索，起身如用力拔樹，語
B10n0065_p0530a27║言遲鈍，行動緩慢等。諸根衰退者，謂眼不能明見色等，忘念增盛，記憶力減。
B10n0065_p0530a28║受用境界衰退者，謂飲食等難以消化，於他欲塵，不能受用。壽命消失苦者，
B10n0065_p0530b01║多分壽盡，趣於死亡，故當數數思維此等。
B10n0065_p0530b02║第三思維病苦分五：身性變壞者，謂形容消瘦，皮膚枯槁等。憂苦增長多住憂
B10n0065_p0530b03║苦者，謂身中水等諸界分不平均增減錯亂，身生逼惱，心起憂痛而度晝夜。不
B10n0065_p0530b04║能受用悅意境界者，謂若有說諸可意境，於病有害，雖欲享受而不自在，如是
B10n0065_p0530b05║諸威儀道，亦多不能隨欲。諸非可愛境界受用，雖非所欲亦須強受者，謂葯及
B10n0065_p0530b06║飲食等，雖非愛樂，須強飲用，如是火炙刀割等粗重苦行，皆須依止。速離命
B10n0065_p0530b07║根者，謂見病難治，便生痛苦，當於此等審慎思維。
B10n0065_p0530b08║第四思維死苦分五：謂捨離圓滿可愛財位，捨離圓滿可愛親族，捨離圓滿可愛
B10n0065_p0530b09║朋友，捨離圓滿可愛身體，死時當受猛利苦惱。乃至意未厭此諸苦，當數思惟。
B10n0065_p0530b10║前四說為苦理者，由見將捨此四圓滿而起苦惱。
B10n0065_p0530b11║第五思維怨憎會苦分五：謂怨敵相遇心生憂苦。畏其制罰裁決，畏其責罵，畏
B10n0065_p0530b12║苦惱死，畏違正法，憂懼死後當墮惡趣，當思此等。
B10n0065_p0530b13║第六思維愛別離苦分五：謂離最親愛等，心生憂苦，語現悲歎，身起損惱，又
B10n0065_p0530b14║以念彼功德，思戀增盛，意生熱惱。應有受用而不齊全，當思此等。
B10n0065_p0530b15║第七思維求不得苦分五：如愛別離，求不得者，謂雖耕種，不得秋實，雖營商
B10n0065_p0530b16║業，不獲利潤，凡於所求，雖經努力，終不能得，灰心憂苦。
B10n0065_p0530b17║第八思維宣說五種取蘊總為苦義分五：謂是當成眾苦之器，及依已成眾苦之器，
B10n0065_p0530b18║是苦之器，是壞苦器是行苦器，應當數數思維此等。此中初者，謂依受此取
B10n0065_p0530b19║蘊，能引來生以後眾苦。二者，謂依已成之蘊，為老病等之所依止。三四者，
B10n0065_p0530b20║謂依二苦粗重隨逐能生彼二。五者，謂初成取蘊，即便生為行蘊自性，以一切
B10n0065_p0530b21║行為前業惑自在轉故，是行苦故。若於生死取蘊自性，未能發起真實厭離，則
B10n0065_p0530b22║無由生起真實求解脫心，於有情漂流生死，亦無方便能起大悲，故不論趣入大
B10n0065_p0530b23║小何乘，此種意念極為切要。
B10n0065_p0530b24║子二　思維六苦。
B10n0065_p0530b25║如親友書云：謂無定過患，無飽足過患，數數捨身過患，數數結生過患，數數
B10n0065_p0530b26║高下過患，無伴過患等六。如是亦可總攝為三，謂生死中，無信託處，任受何
B10n0065_p0530b27║樂，無有飽足邊際，無始而轉。初中有四：一於所得身，不得保信者，謂數數
B10n0065_p0530b28║捨身。二所作損益不可保信者，謂父子更易，親仇變幻等等無定。三所得圓滿
B10n0065_p0531a01║不可保信者，謂高下變易。四友伴不可保信者，謂無伴獨往。
B10n0065_p0531a02║第三者，謂數數結生，展轉受生不見邊際，故應如是數數思維。
B10n0065_p0531a03║復次貪增廣故現前樂受，多是於苦漸息滅位，妄起樂覺，全無未作觀待除苦，
B10n0065_p0531a04║所顯自性真樂。譬如競走為苦，畧為住息，遂生樂覺，現見此是先前久苦，苦
B10n0065_p0531a05║漸滅時，樂漸次起，故非自性是樂。又太久坐，亦復如前，生起苦故。若其自
B10n0065_p0531a06║性是為樂因，應如苦因隨其習近其苦漸增，如是習近行住坐臥飲食晴陰等，亦
B10n0065_p0531a07║應隨其幾久習近，便有如許安樂生起。然見太久唯生苦故。此是入胎經及四百
B10n0065_p0531a08║論本釋所說。
B10n0065_p0531a09║癸二　思維別苦分四：　子一　思維三惡趣苦，　子二　思維人間苦，
B10n0065_p0531a10║　子三　思維非天苦，　子四　思維天苦。　今初。
B10n0065_p0531a11║初者已如前說。
B10n0065_p0531a12║子二　思維人間苦。
B10n0065_p0531a13║謂飢渴寒熱不可愛觸，貪求勞苦，復有生老病死等七，如前當知。如資糧集云：
B10n0065_p0531a14║所有惡趣苦，人中亦現有，苦逼同地獄；貧如閻羅界，此間旁生苦，勢強凌
B10n0065_p0531a15║弱小，欺壓并殘害，相續如瀑流。四百論亦云勝者意中苦，庸流身苦生，二苦
B10n0065_p0531a16║日日中，能壞此世間。
B10n0065_p0531a17║子三　思維非天苦。
B10n0065_p0531a18║謂非天不能忍受諸天富樂，因嫉而惱，由是與天戰爭，受割裂等傷身眾苦，此
B10n0065_p0531a19║等雖具智慧，然由異熟障故，不堪為見諦之身。
B10n0065_p0531a20║子四　思維天苦分二：　丑一　欲天苦，　丑二　上界天苦。　初中分三：
B10n0065_p0531a21║　寅一　死後當墮苦，　寅二　驚駭苦，　寅三　斬裂殺害苦。　今初。
B10n0065_p0531a22║初又分二，死歿苦，墮下界苦，謂臨歿時，以與往昔所受天樂相較，五種死相
B10n0065_p0531a23║現前，所起痛苦，尤重於彼。五死相者：身色不可愛，不樂本座，華鬘萎謝，
B10n0065_p0531a24║衣服垢染，身中出汗。第二如親友書云：天世壽盡而死歿，若無少許善能餘，
B10n0065_p0531a25║則無自在墮旁生，地獄餓鬼任何處。
B10n0065_p0531a26║寅二　驚駭苦。
B10n0065_p0531a27║謂有具足廣大福蘊及上妙五欲天子生時，諸薄福天子，見已恐怖，因此受大憂
B10n0065_p0531a28║苦。
B10n0065_p0531b01║寅三　斬裂殺害苦。
B10n0065_p0531b02║謂天與非天戰爭之時，感受斬裂支節，身受殺害之苦，若斷其頭，即便死歿，
B10n0065_p0531b03║支節斷裂，續生如故，驅擯者，謂有強力諸天，若屬忿怒，力弱天子，便被逐
B10n0065_p0531b04║出自宮。
B10n0065_p0531b05║丑二　上界天苦。
B10n0065_p0531b06║上界二天，雖無此等諸苦，然煩惱隨逐，有種種障，或死或住，均無自在，故
B10n0065_p0531b07║亦為惡取所苦。又如資粮集云：凡色無色天，超越於苦苦，禪定樂為性，住刧
B10n0065_p0531b08║不動搖，然非畢竟脫，從彼仍當墮，似已得超越，惡趣苦瀑流，勵力難久住，
B10n0065_p0531b09║等同空飛鳥，如重力射箭，雖射而不遠，如久燃灯等，剎那剎那滅，所謂諸行
B10n0065_p0531b10║苦，自然極侵惱。
B10n0065_p0531b11║辛二　思維集諦流轉次第分三：　壬一　煩惱生起理趣，　壬二　聚集彼業理
B10n0065_p0531b12║趣，　壬三　死歿及結生之理。　今初。
B10n0065_p0531b13║能成生死之因，雖須業惑二種，然以煩惱為主，若無煩惱，雖有前所集業，漫
B10n0065_p0531b14║無數量，猶如種子，若無水及土等，不能發芽。如是諸業，缺俱有緣，亦定不
B10n0065_p0531b15║能發苦芽故。若有煩惱，縱無宿業，無間新集取後有故。如是亦如量釋論云：
B10n0065_p0531b16║超越諸有愛，非餘業能引，俱有緣盡故，又云：若有愛，仍當出生故，是故宣
B10n0065_p0531b17║示煩惱對治，極為重要，此復依於了知煩惱則於煩惱，當能善巧。
B10n0065_p0531b18║此中分三：　癸一　正明煩惱，　癸二　如何生起次第，　癸三　煩惱過
B10n0065_p0531b19║患。　今初。
B10n0065_p0531b20║初又分十：貪者謂從攀緣內外可愛境相，隨逐躭著，如油潰布難以洗滌，此亦
B10n0065_p0531b21║躭著自所緣境，處者，與彼所緣，難以分離。嗔者，謂緣諸有情，及刀槍劍刺
B10n0065_p0531b22║等苦具，徧起恚惱，發粗猛心，於彼諸境，思作損害。我慢者，謂依壞見，攀
B10n0065_p0531b23║緣內外高下好惡，令心高舉，高相隨轉。無明者，謂於四諦，業果，三寶自性，
B10n0065_p0531b24║心不明了，染污無知。疑者，謂緣諦等三法，念其有耶無耶？是耶非耶？壞
B10n0065_p0531b25║聚見者，謂緣取蘊，計我我所，我我所見，染慧為性。此中壞是無常，聚是眾
B10n0065_p0531b26║多，為欲顯此所見之事，唯是無常。眾多之法全無常一補特伽羅，故立名壞聚
B10n0065_p0531b27║見。邊執見者，謂緣壞見所執之我，計為常有，或執斷滅，從此死沒，無再結
B10n0065_p0531b28║生，染慧為性。見取者，謂依壞見邊見，邪見三者隨一，因是所生見者之蘊，
B10n0065_p0532a01║執為最勝，染慧為性。戒禁取者，謂依惡戒，捨戒，及諸行狀，軌則，身語隨
B10n0065_p0532a02║轉，所有邪禁，及緣彼等所生之蘊，見為能淨罪惡，能解煩惱，能出生死，染
B10n0065_p0532a03║慧為性。邪見者，謂計無前後世及業果等之損減執。或計自在神我等為眾生因
B10n0065_p0532a04║之增益執，染慧為性。以上十煩惱是隨大小各派共許而出。若依中觀辯成派所
B10n0065_p0532a05║許，下當解釋。
B10n0065_p0532a06║癸二　如何生起次第。
B10n0065_p0532a07║若許懷見與無明相異者，譬如蔴繩，在幽闇處，於繩實体不能明了，於彼遂起
B10n0065_p0532a08║執蛇之想。如是障蔽明見蘊体，由無明闇，誤蘊為我。是故從此生起其他煩惱。
B10n0065_p0532a09║若於彼二許為一者，即此壞見即為煩惱根本。此復由其壞見執為我已，遂即
B10n0065_p0532a10║分判自他差別，如是分已，貪著自黨，瞋恚他黨，緣我復生高舉，執我常斷，
B10n0065_p0532a11║於我見等，及彼相連所有惡行，執為最勝。如是便於開示無我之大師所示業果
B10n0065_p0532a12║四諦三寶等，執為無有，邪見倒計，或起疑慮，如是有無，是耶非耶。量釋論
B10n0065_p0532a13║云：有我故知他，執二故起瞋，與此等係屬，生一切過患。
B10n0065_p0532a14║癸三　煩惱過患。
B10n0065_p0532a15║如莊嚴經論云：煩惱能摧自，摧戒摧有情，衰損并低劣，護法大師呵，爭執惡名
B10n0065_p0532a16║聲，當生無暇處，得失所損惱，意中獲大苦。入行論亦云：瞋愛等怨敵，全無
B10n0065_p0532a17║手足形，非智亦非勇，如何驅役我，歡樂住我心，於我作損害，忍此而不恚，
B10n0065_p0532a18║非忍處應呵，設天非天等，全與我作敵，彼不能引我，入無間火中。大力煩惱
B10n0065_p0532a19║敵，須彌若相遇，灰塵且無剩，能剎那擲我，隨我煩惱敵，久遠無終始，他敵
B10n0065_p0532a20║均不能，至如是久遠，若隨順承事，悉為作利樂，若親諸煩惱，當得大惱損。
B10n0065_p0532a21║故當思維所緣過患。又如寂靜師云：斷除煩惱，須知煩惱過患，体相，對治，
B10n0065_p0532a22║生因，既知過患，知為過失，計為仇敵，若不了知過患，則不知為大敵，故應
B10n0065_p0532a23║如莊嚴經論及入行論所說思惟。又了知煩惱相者，當聽阿毘達磨，并聞五蘊差
B10n0065_p0532a24║別論，由知根本及隨煩惱，不論貪瞋等，若於自續生起，便能認識，此即是彼，
B10n0065_p0532a25║他今生起，與煩惱鬥，故須如是了知。
B10n0065_p0532a26║壬二　聚集彼業理趣分二：　癸一　正明所集之業，　癸二　如何集積之理。
B10n0065_p0532a27║　今初。
B10n0065_p0532a28║思業者，謂令自相應心，於境轉動，策役其心之心所意業。思己業者，即由彼
B10n0065_p0532b01║思發起身語之業。均表無表為性，毘婆沙師，許唯有色，世親菩薩破之，許身
B10n0065_p0532b02║語表俱轉之思，故二種業，俱說為思，此中不善業是非福業，福業者，謂欲界
B10n0065_p0532b03║所攝善業，不動業者，謂色無色地所攝有漏善業。
B10n0065_p0532b04║癸二　如何集積之理。
B10n0065_p0532b05║謂既現証無我真實，雖有由業煩惱增上而轉，受生生死，然不新造能引之業，
B10n0065_p0532b06║是故造集能引生死業者，謂住大乘加行道世第一法以下一切異生。此復若彼所
B10n0065_p0532b07║依，三門作行殺等不善集非福業，若行捨施守護戒等欲界善法，是集福業，若
B10n0065_p0532b08║修靜慮無色地攝奢摩他等，是集不動業。
B10n0065_p0532b09║壬三　死歿及結生之理分五：　癸一　死緣，　癸二　死心，　癸三　從
B10n0065_p0532b10║何攝煖，　癸四　死後成辦中有理趣，　癸五　次於生有受生道理。
B10n0065_p0532b11║　今初。
B10n0065_p0532b12║謂如宿業所引壽量，一切耗盡至期而死。福盡死者，謂無資具而死。未捨不平
B10n0065_p0532b13║等死者，謂如經說，壽未窮盡，有九死因緣，謂食無份量等。
B10n0065_p0532b14║癸二　死心。
B10n0065_p0532b15║謂行信等善心死及貪等不善心死，不論自憶，或他令憶，乃至粗想現行以來，
B10n0065_p0532b16║善及不善現行於心。無記心死者，謂所行善不善，自不能憶，他不令憶。此中
B10n0065_p0532b17║行善者，如從黑暗趣向光明。死時猶如夢中，見有種種可愛之色，安祥而逝。
B10n0065_p0532b18║解肢節苦，極其輕微。行不善者，如從光明趣向黑暗，死時亦如夢中，見有種
B10n0065_p0532b19║種不可愛相，生起猛利苦受。解肢節苦，極其猛利。又解肢節，除天及地獄，
B10n0065_p0532b20║所餘生處，一切均有。無記心者，謂如前說俱離苦樂又行善不善心二者，將命
B10n0065_p0532b21║終時，昔於何者串習力強此心現前，餘皆忘失。若於二事平等串習，先憶何法，
B10n0065_p0532b22║便不退捨，不起餘心。若細想行時，善不善心兩俱棄捨，住無記心。又一切
B10n0065_p0532b23║人臨命終時，乃至未到昏昧想位，長夜所習，我愛現前已復由我愛增上力故，
B10n0065_p0532b24║想我將死，便愛自身，此即能成中有之因。至於預流及斯沱含聖者，雖則仍有
B10n0065_p0532b25║我愛現行，然由慧觀察故，制伏不起，譬如力士制伏弱者，不還勝者我愛不起。
B10n0065_p0532b26║癸三　從何攝煖。
B10n0065_p0532b27║凡造不善，從上分捨，上分先冷乃至心口。造善業者，從下分捨下分先冷，二
B10n0065_p0532b28║者俱從心處捨識。識最初託精血之中，即為肉心，最後捨處即最初托。
B10n0065_p0533a01║癸四　死後成辦中有理趣。
B10n0065_p0533a02║如前所說，識從何捨，即於彼處，無間而成，死與中有，如秤低昂，又此中有，
B10n0065_p0533a03║眼等根具，當生何趣，即彼身形，直至未受生中，眼無障隔猶如天眼，身無
B10n0065_p0533a04║阻碍如具神通。此復中有是同類見及修所得天眼無過失見，能成何趣中有，次
B10n0065_p0533a05║定不可轉趣餘生，集論中說容有更改。造不善行所得中有，如黑羺光或陰暗夜，
B10n0065_p0533a06║善行中有，如白衣光或月明夜，能見同類中有并見自他所當生處。入胎經云：
B10n0065_p0533a07║地獄中有如燒杌木，旁生中有其色如烟，餓鬼中有形相如水，天人中有形如
B10n0065_p0533a08║金色，色界中有其色鮮白。至於從無色沒生下二界則有中有，若從下二生無色
B10n0065_p0533a09║界則無中有。經中又說，天中有頭向上，人中有橫行，諸作惡業中有，目向下
B10n0065_p0533a10║視倒擲而行，此說三惡趣亦復相同。中有壽量，若未得生緣極七日住，若得生
B10n0065_p0533a11║緣則無固定，若仍未得則易其身，乃至七七以內而住，於此期內定得生緣，故
B10n0065_p0533a12║於此後不復安住。如天中有七日死已或仍生為天上中有，或轉生為人等中有，
B10n0065_p0533a13║此由他業轉變勢用，能轉中有諸種子故。餘亦如是。
B10n0065_p0533a14║癸五　次於生有受生道理。
B10n0065_p0533a15║若是胎生，是於父母精血生顛倒見，爾時父母未行邪行，猶如幻現行使邪行便
B10n0065_p0533a16║起貪愛，此是瑜伽師地論所說，俱舍釋論則說由見父母邪行。此復若當為女，
B10n0065_p0533a17║欲令母離，貪與父會若當生男，便欲父離，貪與母會，生此欲已，漸漸偪近，
B10n0065_p0533a18║如是漸漸不見男女餘分，唯見男女二根之相，因此發憤，中有即沒遂結其生。
B10n0065_p0533a19║此復父母貪愛俱極，最後各出一滴濃厚精血，二滴和合住母胎中，猶如熟乳冷
B10n0065_p0533a20║結，與此同時中有俱滅與滅同時，即由意識結生之力，有餘微細諸根大種和合
B10n0065_p0533a21║而生，及此隨順精血混合餘根同分相應而生。爾時所住之識，若屬認可有第八
B10n0065_p0533a22║識者，許為阿賴耶識，諸不認可阿賴耶者，許為意識結生相續。若於生處不樂
B10n0065_p0533a23║趣赴，則必不往，若不往者定不應生。故既造集感生地獄業已，謂屠羊宰鷄，
B10n0065_p0533a24║或販豬等，諸非律儀中有，猶如夢中，於當生處見有羊等，由先串習歡樂趣赴。
B10n0065_p0533a25║次由瞋忿生處之色，中有遂滅，生有即起，如是於他地獄癭鬼等，受生亦爾。
B10n0065_p0533a26║若生旁生，餓鬼，人間，欲天，色天，便於生處，見己同類有情，生起歡樂。
B10n0065_p0533a27║如是於彼起欣欲故，便往其所，瞋當生處，中有遂滅。生有續起。此乃瑜伽
B10n0065_p0533a28║本地分所說。若非宰鷄及販豬等不律儀者，生地獄理，與此相同。俱舍論云：
B10n0065_p0533b01║餘求香宅舍，謂濕生求香，化生求舍，復如俱舍釋說，若是當生熱地獄者求熱，
B10n0065_p0533b02║寒地獄者求凉，中有遂往。諸卵生者，說同胎生。
B10n0065_p0533b03║己二　生起意樂之量。
B10n0065_p0533b04║如是從苦集二諦之門，詳知生死因相，而欲棄捨，希求証得彼等寂滅，纔生此
B10n0065_p0533b05║念，雖是出離意樂，然僅爾許尚為不足，當若誤入火宅，及陷牢獄，不愛其處，
B10n0065_p0533b06║能生幾許欲脫之心，即當生起如此心量，次後更令漸次增長。又此意樂如夏
B10n0065_p0533b07║日瓦云：若僅口面粗率了知，如麥酒上所擲麵粉，則於集諦生死之因，知不堪
B10n0065_p0533b08║欲，亦僅如許。如是則於滅除苦集之滅，亦復同爾，故欲正修解脫道心，僅唯
B10n0065_p0533b09║空言而已。既無從生起，於餘有情漂流生死不忍之悲心。更不能生有大勢用策
B10n0065_p0533b10║發心意無上真菩提心。故云是大乘者，亦唯名目，故當數數修此。
B10n0065_p0533b11║己三　遣除此中邪執。
B10n0065_p0533b12║若作是念：如是修習厭患生死，令心出離，則如聲聞墮寂滅邊，於生死中不樂
B10n0065_p0533b13║安住，故修厭患，僅是劣乘莊嚴，若是菩薩，不應修此，如秘密不可思議經所
B10n0065_p0533b14║說：此是倒執經義，經說不應怖畏生死，其義非說，凡由業惑增上力故，漂流
B10n0065_p0533b15║三有生老病死，是等諸苦不應厭離。是說菩薩悲願力故，為利有情，誓願受生，
B10n0065_p0533b16║不應厭離。若由業惑增上漂流生死，眾苦逼迫尚不能辦自利，况云利他，此
B10n0065_p0533b17║是一切衰損之門，故修小乘道者，更應厭惡更應滅除，如由悲願增上，而於三
B10n0065_p0533b18║有受生，則應歡喜。如是仍如秘密不可思議經云：諸菩薩為欲成熟攝受有情，
B10n0065_p0533b19║於生死中見大義利，并非於大湼槃。若不分別如前宣說，則此說法，若已有菩
B10n0065_p0533b20║薩戒者，菩薩地說犯一惡作，是染違犯。若於生死心善出離，次見有情皆自親
B10n0065_p0533b21║屬，為利他故入三有海，此是四百論密意，月稱論師在釋論中，甚多詳明。
B10n0065_p0533b22║己四　抉擇能趣解脫道之自性。
B10n0065_p0533b23║如前所說，修習三有過患，則能生起猛利出離生死欲樂，因須滅除生死。
B10n0065_p0533b24║此中分三：　庚一　以何等身滅除生死，　庚二　修何等道而能滅除，
B10n0065_p0533b25║　庚三　如何修學之理。　今初。
B10n0065_p0533b26║如親友書云：隨生名八無暇過，離此等過得有暇，故當勵力斷生死。是須於既
B10n0065_p0533b27║得暇滿時，斷除生死，既生無暇，無斷時故，如前已說。大瑜伽師云：現是躍
B10n0065_p0533b28║出畜道之時，布朵瓦亦云：往昔既已漂流如是久遠，自未歸還，今亦不能自然
B10n0065_p0534a01║歸還，故須滅除，滅除時者，亦是既得暇滿之時。此復居家修法，有多障緣，
B10n0065_p0534a02║及多過惡，出家反是，斷生死身，出家為勝。是故智者，應樂出家。勇猛長者
B10n0065_p0534a03║請問經亦說：在家菩薩應如是願。此者主要是慕敬事圓滿。莊嚴經論亦云：出
B10n0065_p0534a04║家品類者，具無量功德，故能勝勤戒，在家之菩薩。如是非但修行解脫，出離
B10n0065_p0534a05║生死讚歎出家，即由波羅密多乘及密咒乘修一切智，亦以出家身最為第一。出
B10n0065_p0534a06║家律儀即三種律儀中別解脫戒，故當敬重經教根本別解脫戒。
B10n0065_p0534a07║庚二　修何等道而能滅除。
B10n0065_p0534a08║如親友書云：或頭或衣忽然火，當應滅除彼等行，况所勵求無後有，更無餘事
B10n0065_p0534a09║勝過此。以戒以慧及靜慮，証得無垢湼槃位，不老不死無窮盡，離四大種及日
B10n0065_p0534a10║月。故應修學寶貴三學之道。此中若導所喜中士夫道，亦須廣釋三學引導理趣，
B10n0065_p0534a11║然而止觀心慧二學生起理趣，於上士道時詳釋，今此當畧宣說學戒之理，是
B10n0065_p0534a12║中最初當數思維尸羅利益，令其至心增長歡喜。如親友書云：戒是一切功德處，
B10n0065_p0534a13║如動不動依於地。妙臂請問經云：一切葉實依於地，無諸灾患而生長，如是
B10n0065_p0534a14║依戒勝白法，悲水灌溉而生長，應如是思。既受守護，功德極大，受而不護，
B10n0065_p0534a15║罪患亦多。如比丘珍愛經云：或以戒為樂，或以戒為苦，具戒則安樂，毀戒則
B10n0065_p0534a16║成苦。又如文殊本續云：壞戒而念誦，不獲勝成就。既無中悉地，亦無下悉地。
B10n0065_p0534a17║能仁未曾說，毀戒咒能成。非往湼槃城，境域及方所，於此愚惡人，咒何能得
B10n0065_p0534a18║成，似此毀戒人，何能生善趣，天趣且不得，豈有勝妙樂，何况佛所說，能成
B10n0065_p0534a19║諸密咒。故當數數思維毀戒過患。三摩地王經云：為居家黑衣，我所說學處，
B10n0065_p0534a20║爾時諸苾蒭，此學處亦無。此謂為近事說五種學處，圓滿守護，苾蒭亦已不存，
B10n0065_p0534a21║若於此時勤修學處，其果甚大，故應策勉。又此經云：若經俱胝恒沙刧，淨
B10n0065_p0534a22║心以諸妙飲食，傘蓋幢幡及灯鬘，承事百億俱胝佛，若於正法極衰敗，善逝聖
B10n0065_p0534a23║教將滅時，晝夜能行一學處，其福勝前俱胝倍。
B10n0065_p0534a24║庚三　如何修學之理。
B10n0065_p0534a25║四犯因中無知對治者，謂當聽聞了知學處。放逸對治者，謂於取捨所緣行相不
B10n0065_p0534a26║忘憶念，及以正知率爾率爾觀察三門了知轉趣，或善或惡，依自或法之力，羞
B10n0065_p0534a27║恥作惡是謂知慚，恐他譏毀是謂知愧，及由怖畏惡行異熟，懷恐懼等。不敬對
B10n0065_p0534a28║治者，謂於大師，及所制教，同梵行等應修恭敬。煩惱熾盛對治者：應觀自心，
B10n0065_p0534b01║何煩惱盛，勵修對治，若不如是勤學，違越而許其罪輕微，於佛制教放縱而
B10n0065_p0534b02║轉，當獲純苦。如阿含經云：若於大師大悲教，起輕蔑心少違犯，當為諸苦所
B10n0065_p0534b03║自在，折籬失壞菴末園。現或有於五禁令，違犯而未受治罰，非理若違能仁教，
B10n0065_p0534b04║如醫鉢龍墮旁生。故當勵力莫為罪染，設若已染，切莫無所顧慮，當如佛說
B10n0065_p0534b05║還出罪犯勵力悔除。若具別解脫律儀，以如是道理守護，密咒亦然。如妙臂請
B10n0065_p0534b06║問經云：佛自所說別解脫，淨戒調伏盡無餘。居家咒師除形軌，餘等一切應當
B10n0065_p0534b07║學。此說雖是居家咒師，除出家相別，羯摩軌則，少分遮罪，尚須如毘奈耶所
B10n0065_p0534b08║說而行，况出家咒師也哉。康壟巴亦云：若年飢荒，粮為最要，如是一切均系
B10n0065_p0534b09║於戒，當勤學此。又戒淨不思業果不成。故思業果是真教授，夏日瓦亦云：總
B10n0065_p0534b10║禍福生起，均依於法，其中若依毘奈耶所說，如實誓受內心清淨，堪能觀察，
B10n0065_p0534b11║心意安泰，邊際善妙。敦巴格西云：有一類人依律毀咒，依咒毀律，實則戒為
B10n0065_p0534b12║咒伴，咒為戒伴。唯我上師教授包攝無餘。阿底沙尊者亦云：我天竺國，凡遇
B10n0065_p0534b13║要事或突發事，邀集受持三藏法師問三藏中未曾遮耶，此與三藏不相違耶，既
B10n0065_p0534b14║抉擇已，於是遵行。我迦濕彌羅諸師，則於其上復問，菩薩行中未曾遮耶，不
B10n0065_p0534b15║相違耶，凡事均以依止律儀為本。
B10n0065_p0534b16║
B10n0065_p0534b17║
B10n0065_p0534b18║
B10n0065_p0534b19║
B10n0065_p0534b20║
B10n0065_p0534b21║
B10n0065_p0534b22║
B10n0065_p0534b23║
B10n0065_p0534b24║
B10n0065_p0534b25║
B10n0065_p0534b26║
B10n0065_p0534b27║
B10n0065_p0534b28║以上已說共中士道修心次第。
B10n0065_p0535a01║
B10n0065_p0535a02║
B10n0065_p0535a03║
B10n0065_p0535a04║
B10n0065_p0535a05║
B10n0065_p0535a06║
B10n0065_p0535a07║
B10n0065_p0535a08║
B10n0065_p0535a09║
B10n0065_p0535a10║
B10n0065_p0535a11║
B10n0065_p0535a12║
B10n0065_p0535a13║
B10n0065_p0535a14║