B10n0066_p0591a13║菩提道次第直講卷第三
B10n0066_p0591a14║宗喀巴大師造大勇法師口譯智湛居士筆錄
B10n0066_p0591a15║第二，有於道總建立生起決定。及正明受持心要之法二者。
B10n0066_p0591a16║第一，有三士之道攝一切聖教之理。及顯示從三士門次第引導之相，
B10n0066_p0591a17║二者。
B10n0066_p0591a18║第一，一切佛陀。從初發心，中積資粮，最後現證正徧知覺。是皆
B10n0066_p0591a19║惟為饒益有情，說一切法。亦為成就有情義利。如是所作有情義
B10n0066_p0591a20║利。略有二種。即於世間之權時現上善，與出世間之究竟決定善
B10n0066_p0591a21║是。
B10n0066_p0591a22║依初所作所說一切。於正下士或共下士法類中攝，下士特別之處。
B10n0066_p0591a23║不為今世現前安樂。重在希求捨生之後，善趣圓滿。以其修作彼之
B10n0066_p0591a24║因故。如（道炬）云：「若以正方便。惟於人天樂。欲求自利者。知
B10n0066_p0591b01║彼下士夫。」
B10n0066_p0591b02║究竟决定善。有惟從流轉出離解脫，及一切種智，二種。
B10n0066_p0591b03║此中依於聲聞及獨覺乘所說一切。於正中士或共中士法類中攝。中
B10n0066_p0591b04║士夫者。於一切有。發生厭離。專求自利。從有解脫彼之方便。於
B10n0066_p0591b05║戒定慧三學轉趣入故。如（道炬）云：「背於三有樂。反罪業為體。
B10n0066_p0591b06║僅求自寂利。說名中士夫。」
B10n0066_p0591b07║修行一切種智方便，亦有二種。波羅密多大乘，與金剛乘是。此二
B10n0066_p0591b08║皆於上士所有法類中攝。上士夫者。惟彼大悲之所自在。欲盡一切
B10n0066_p0591b09║有情苦故。以佛為其所得之果。以六度行及二次第為所修學。如
B10n0066_p0591b10║（道炬）云：「若以自繫苦。普例於他苦。希起正斷盡。斯名勝士夫。」
B10n0066_p0591b11║彼士夫修菩提之方便，顯密二種。於下當說。
B10n0066_p0591b12║三士之名。如（攝抉擇分）及（俱舍釋）等。處處廣說。下士夫中。雖
B10n0066_p0591b13║有希求現世後世二種差別。當知此處。惟取第二。復取安住善趣方
B10n0066_p0591b14║便無錯亂者。
B10n0066_p0591b15║第二，有所有由三士道引導之意義。示如是次第引導之相二者。
B10n0066_p0591b16║第一，如是雖說士夫有三。然上士道亦攝餘二。以彼二者為大乘道
B10n0066_p0591b17║之支分故。此馬鳴菩薩所說。此間非於僅得世間快樂之下士。及唯
B10n0066_p0591b18║得解脫世間之中士道中而為引導。蓋為將修與彼二所共同道之上士
B10n0066_p0591b19║作引導前行。是為修習上士道之支分耳。
B10n0066_p0591b20║第二，有正明其相及明其要義二者。
B10n0066_p0591b21║第一，趣入大乘之門者。即於最勝菩提發心是。若發此心。如（入
B10n0066_p0591b22║行論）云：「剎那纔發菩提心。雖繫輪迴三界獄。亦當說為善逝子。」
B10n0066_p0591b23║謂得菩薩名。彼身即入大乘數。若失彼者。則從大乘而退出故。
B10n0066_p0591b24║以是諸欲入大乘者。須於多門勵力。務令彼心發起。然欲發起彼心。
B10n0066_p0592a01║又必須先修發心勝利。於其勝利增長勇悍。並須具有七支皈依。
B10n0066_p0592a02║（集菩薩學論）及（入行論），皆作此說。如是所說勝利。略有二種。
B10n0066_p0592a03║謂權時及究竟勝利也。初中復有不墮惡道及生樂趣二種勝利。以若
B10n0066_p0592a04║發彼心。於昔積集惡趣之因。即得清淨。並能斷絕未來相續。於先
B10n0066_p0592a05║已集樂趣之因。以為此心所攝持。將更增長廣大諸新所作。亦能引
B10n0066_p0592a06║起，令無終盡之邊際焉。究竟義利者。解脫及正徧知等。亦依彼心
B10n0066_p0592a07║速疾成就。若不先於權時究竟之勝利實欲證得。但云彼諸勝利從發
B10n0066_p0592a08║心出生。於彼發心應當勵力。雖作此說。惟是空言。返觀身心。甚
B10n0066_p0592a09║為明晰。此中先於現上決定二種勝利發欲得心。即須修習共中下士
B10n0066_p0592a10║所有意樂。如是則於二種勝利生起欲得。若修此具有勝利之心者，
B10n0066_p0592a11║更須生起為此心根本之慈與悲憫。但若念及自之樂乏苦逼。流轉世
B10n0066_p0592a12║間。尚不能令身毛竪動者。則於他之樂乏苦逼。而謂不能堪忍。必
B10n0066_p0592a13║無是處。（入行論）云：「彼諸有情前。亦思惟自利。若夢猶未夢。
B10n0066_p0592a14║利他云何生。」是故於下士時。想自身當受惡趣苦惱。及中士時。
B10n0066_p0592a15║觀於善趣。亦惟是苦。無寂滅樂。既思惟已。例己推及於諸親屬等
B10n0066_p0592a16║一切有情而修習之。當成發起慈悲之因。從彼發起菩提心故。故修
B10n0066_p0592a17║共同下中意樂者。實是引發無偽菩提心之方便。如是當知。於修彼
B10n0066_p0592a18║二士道時。思惟皈依業果諸意樂等。於諸門中。集淨勵力者。如其
B10n0066_p0592a19║所應。成菩提心前行修心之方便。當知七支皈依等。亦即為發起心
B10n0066_p0592a20║彼方便也。此中諸下中法類。為引發勝菩提心支分之理。為師者須
B10n0066_p0592a21║詳開示。弟子亦須於彼獲得決定。於每修時。憶念此諸意義而修。
B10n0066_p0592a22║最為切要。若不爾者。則上士之道與共中下士道。各各不相關涉，
B10n0066_p0592a23║於未至正上士道之中間。以於菩提心未獲決定故。或為發起彼心之
B10n0066_p0592a24║障碍。或於其間失大義利。以故於此當加殷重。
B10n0066_p0592b01║如是修已。於身心中如何方能發起無偽菩提之心。如所應作。次為
B10n0066_p0592b02║令彼心極堅固故。由行不共皈依為前導已。應受發菩提願心儀軌。
B10n0066_p0592b03║受彼願已。於諸菩薩學處。開始修學。爾後於六度四攝等多修習欲
B10n0066_p0592b04║學之心。若生決定欲學心已。進受清淨菩薩行戒。
B10n0066_p0592b05║次於根本重罪。拚命防護。莫令有染。雖中下纏，及諸惡作。亦應
B10n0066_p0592b06║勵力。莫為所污。倘有所犯。如其所說除罪儀軌。善為淨治。此後
B10n0066_p0592b07║總於六度而為修學。特別為令其心於善所緣如其所欲能安住故。於
B10n0066_p0592b08║止體之靜慮中。更當修學。（道炬論）中，謂為引發諸神通故而學止
B10n0066_p0592b09║者。是少分喻。即阿底峽尊者。自於餘處中。亦說為欲引發勝觀。
B10n0066_p0592b10║以是之故。當修止也。
B10n0066_p0592b11║次為斷二我執縛故。於空性義見决定已。於無謬修法而為修習。應
B10n0066_p0592b12║當修行慧體勝觀也。
B10n0066_p0592b13║如是除修止觀外，於行戒學處以下，悉為戒學。奢摩他者，是為定
B10n0066_p0592b14║學。毗鉢舍那者，是為慧學。（道炬論）中說也。
B10n0066_p0592b15║復次，奢摩他以下。是為方便及福德之資糧。依於世俗諦之道，廣
B10n0066_p0592b16║大道次第也。三種殊勝慧者，是為慧及智之資糧。依於勝義諦，甚
B10n0066_p0592b17║深道次第故。當於彼等次第數目生決定。及以慧與方便隨離一支不
B10n0066_p0592b18║成菩提。應起大決定也。
B10n0066_p0592b19║以是共道修身心已，必須轉入密乘。以入於彼，速當圓滿二資糧
B10n0066_p0592b20║故。
B10n0066_p0592b21║設於此處不勝其任。或種性微劣而不喜者，則應唯於此道次第漸增
B10n0066_p0592b22║廣之。
B10n0066_p0592b23║若其欲入金剛乘者。首須修依止善知識法，較前尤為鄭重。次以從
B10n0066_p0592b24║清淨密部所出灌頂法成熟身已。於彼時所得之密戒及三昧耶。拚命
B10n0066_p0593a01║守護。特於根本罪毋使有染。蓋雖可重受。然身毀已，功德難生。
B10n0066_p0593a02║諸支分罪，亦毋染犯。設有所犯。亦勿隨意置而不慮。當以悔除防
B10n0066_p0593a03║護令其清淨。爾後或於下部有相瑜伽，或於上部生次瑜伽，隨於其
B10n0066_p0593a04║一中，而為引導。次或於下部無相瑜伽，或於上部滿次瑜伽，於其
B10n0066_p0593a05║一而修學之。
B10n0066_p0593a06║如斯次第之所建立者，乃（道炬論）所說。故（菩提道次第），亦作如
B10n0066_p0593a07║是引導也。
B10n0066_p0593a08║第二，若謂下中士夫諸法品類即是上士之前導者，是即上士夫之道
B10n0066_p0593a09║次第矣，何須復名為共下中之道次第耶，曰，所為於三士夫須各各
B10n0066_p0593a10║分別而引導者，大要之意義有二。
B10n0066_p0593a11║謂為摧伏猶未發生共同中下士夫之心，即妄自稱我是上士之我慢。
B10n0066_p0593a12║且能於上中下三等根機作大饒益也。言大益者。謂因上中二種士夫。
B10n0066_p0593a13║亦須希求善趣解脫。故對所導之上中二種補特伽羅。示以中下二
B10n0066_p0593a14║種意樂。令其修習。此不成過，而生功德故。
B10n0066_p0593a15║若是下劣補特伽羅者。雖修上法品類。然必不生上之意樂。下復已
B10n0066_p0593a16║棄。即上中下道功德勝利。將俱無所生矣。
B10n0066_p0593a17║復次，於具上堪能者。示所共道以令修習。對於彼等自所應修諸功
B10n0066_p0593a18║德法。若已生者則能攝持。或雖未生。亦能速疾發起。下下發已，
B10n0066_p0593a19║導入上上。於其自乘。並無延滯也。
B10n0066_p0593a20║發心須依次第者。（總持自在王所問經）中。以黠慧寶師次第修淨摩
B10n0066_p0593a21║尼寶喻。合義而為教示。龍猛菩薩亦作是說：「初修增上生。後起
B10n0066_p0593a22║決定勝。以得現上故。次決定勝成。」此說於增上決定勝。須以次
B10n0066_p0593a23║第而引導也。聖者無著亦曰：「又諸菩薩。於諸有情。先審觀察。
B10n0066_p0593a24║知劣慧者。為說淺法。隨轉麤近教授教誡。知中慧者。為說中法。
B10n0066_p0593b01║隨轉處中教授教誡。知廣慧者。為說深法。隨轉幽微教授教誡。令
B10n0066_p0593b02║其漸次修集善品。是名菩薩於諸有情，漸次利行。」又聖者提婆於
B10n0066_p0593b03║（攝行炬論）中。成立先於波羅密多乘之意樂既修習已。次轉入密。
B10n0066_p0593b04║須具次第。攝彼義云：「諸初業有情。若轉趣勝義。佛說此方便。
B10n0066_p0593b05║如梯之漸次。」
B10n0066_p0593b06║第二，有與下士所共修心之道次第。與中士所共修心之道次第。及
B10n0066_p0593b07║上士修心之道次第三者。
B10n0066_p0593b08║第一，有正修下士意樂。發心之量。及除邪分別。三者。
B10n0066_p0593b09║第一，有發生希求後世義利之心。及於後世樂之方便之所依。二
B10n0066_p0593b10║者。
B10n0066_p0593b11║第一，有思此世不久住起念死心。思後世二趣苦樂如何，二者。
B10n0066_p0593b12║第一，有不修念死之過患。修之勝利。發何種念死心。及修念死之
B10n0066_p0593b13║法，四者。
B10n0066_p0593b14║第一，今後當死之一念。雖盡人皆有。然以於日日中。每念今日不
B10n0066_p0593b15║死。今日又不死。則心將執於不死之一面。若不作意於彼對治而為
B10n0066_p0593b16║如是心所障蔽。隨起久住此世之心。便覺現前一切皆為需要。專務
B10n0066_p0593b17║於求此世樂，除此世苦，之方便。於後世及解脫成佛等大事。不加
B10n0066_p0593b18║觀察。心不入道。縱或聞思修。然以趨重今世之故。任作何善。其
B10n0066_p0593b19║力定然薄弱。且必摻和惡行咎戾而轉。其不雜惡趣之因者鮮矣。縱
B10n0066_p0593b20║使緣及後世。思欲進修。亦必不能滅除推後之懈怠。及以睡眠惛沉
B10n0066_p0593b21║喧雜飲食等事。紛擾度時。不能精進。如理而修焉。又不特此也。
B10n0066_p0593b22║為求現世圓滿故。煩惱及其所引之諸惡行等。漸漸增長。背甘露法。
B10n0066_p0593b23║引入惡趣。孰有甚於斯之不善耶。（四百頌）云：「三世自在主。
B10n0066_p0593b24║我死王作無。若有而安臥。不善孰勝斯。」又（入行論）云：「須捨一
B10n0066_p0594a01║切去。於此自不知。為友非友故。而造種種罪。」
B10n0066_p0594a02║第二，若生一真實念死之心。且如若知我今日明日定死。稍知法者。
B10n0066_p0594a03║即見親等無可共住。遂能遮制於彼愛著。並任運生起從捨等門欲
B10n0066_p0594a04║受心要。且能見及為利養恭敬等之世間法而致力。一切皆無堅實。
B10n0066_p0594a05║遮諸惡行。積集皈戒等善業。自身既得勝妙之位。亦能接引諸餘有
B10n0066_p0594a06║情。於彼安置。更有何事較此為重者哉。諸經於此念死心。曾以多
B10n0066_p0594a07║種譬喻而為稱讚。如（大湼槃經）云：「諸田業中秋實勝，一切跡中
B10n0066_p0594a08║象跡勝。一切想中無常及死想是為最勝。」以由此能除遣三界貪著
B10n0066_p0594a09║無明我慢故。復以為頓能摧壞一切煩惱惡業之錘。頓能成就一切善
B10n0066_p0594a10║妙之門等，而稱嘆之。總之，能有修行之機會。唯是得此殊勝之身
B10n0066_p0594a11║時。我輩長刧處於惡趣。雖偶一得生人天。亦多無暇。不得修法。
B10n0066_p0594a12║縱或一次得堪修之身。而亦不能如理修法者。蓋為住此今日不死
B10n0066_p0594a13║之想耳。心執不死者。乃一切衰損之門。念死者乃一切圓滿之門
B10n0066_p0594a14║也。
B10n0066_p0594a15║是故莫執此為諸無餘深法可修者之所行。或雖為應修。唯宜初時略
B10n0066_p0594a16║為修習。非恒常之所修也。蓋於初中後三。皆必須修此法之理。心
B10n0066_p0594a17║起决定，而修習之。
B10n0066_p0594a18║第三，以親等當離而生怖者。是乃未修佛道者。此處非為生起彼心
B10n0066_p0594a19║也。若爾云何，謂由煩惱業所受之身。終不免死。僅於此生怖。暫
B10n0066_p0594a20║時亦不能斷之。雖然，惡趣之因未滅。現上决定善因未修。此當畏
B10n0066_p0594a21║死也。若於此興怖。則能起修。死時無恐。若不修此義。總於流轉
B10n0066_p0594a22║不能解脫。別於惡趣或將沉墜。死時追悔熱惱而已。
B10n0066_p0594a23║第四，應從三種根本。九種因相。三種决定之門。而修習之。
B10n0066_p0594a24║於此有思惟定死。思死期無定。及思惟死時除佛法外任何亦無益，
B10n0066_p0594b01║三者。
B10n0066_p0594b02║第一，有思惟死王必來任何法不能免。思壽無增而無間有减。思惟
B10n0066_p0594b03║雖存在時亦無修法之暇而死必决定，三者。
B10n0066_p0594b04║第一，任所受為何身。所住為何地。隨在何時。皆為死王所壞。此
B10n0066_p0594b05║（聚）中所言。死王若來。縱以迅速騰躍極大勢力財物咒藥。無能逃
B10n0066_p0594b06║避。（教授國王經）中說也。迦馬巴云。現在即須畏死。死時不須怖
B10n0066_p0594b07║惱。我輩則與此相違。現在不畏。臨死乃以手椎胸焉。
B10n0066_p0594b08║第二，如（入胎經）所說。壽量百年者稀矣。縱然能到此邊際。亦於
B10n0066_p0594b09║彼之中間。年為月，月為日，日為晝夜而盡之。每一晝夜。仍為上
B10n0066_p0594b10║午下午等而使之盡。壽之總量。去日已多。所餘亦無增。且無間而
B10n0066_p0594b11║減故。（入行論）云：「晝夜無有住。此壽常滅壞。無有餘可增。我
B10n0066_p0594b12║豈能不死。」又如織師織布。及被殺之牲。牽赴殺塲。步步逼近。
B10n0066_p0594b13║與牛為牧兒所使。不能自在。被驅入住處等。多喻為門而思惟之。
B10n0066_p0594b14║如（大戲樂經）云：「三有無常同秋雲。眾生生死等觀戲。眾生壽行
B10n0066_p0594b15║似空電。如崖瀑流疾疾行。」以此種種譬喻而詮顯之。蓋於心內明
B10n0066_p0594b16║了者。外一切物。無不示現無常。以是從多門中。屢次思惟。生起
B10n0066_p0594b17║决定。僅修少次。心則難生。殊無所益。如迦馬巴云：「汝言思而
B10n0066_p0594b18║不生。汝於何時思耶。盡日散亂。夜間睡眠。汝勿說妄語。」吾人
B10n0066_p0594b19║非但壽盡始為死王所壞。而往他世。即於現生存在之間。亦皆是不
B10n0066_p0594b20║住之時。蓋自入胎以來。無一剎那暫停而向後以趣矣。雖於中間稍
B10n0066_p0594b21║得存活。亦唯為老病死者引赴死所而行。故不應於此存活之際。認
B10n0066_p0594b22║為不趣後世，而得安住。輙生歡喜。譬如從高崖墜時。於其中間尚
B10n0066_p0594b23║未至地之際。不應喜也。（四百頌註）中引云：「人之勇者最初夜。
B10n0066_p0594b24║若於世間住胎已。從此彼於日日中。無少止憩而趣死。」
B10n0066_p0595a01║第三，縱能至彼許之壽算。亦無有餘暇。如（入胎經）言。初嬰兒時。
B10n0066_p0595a02║於十歲內。未獲修法之意樂。垂老之廿年。無修法之氣力。中時
B10n0066_p0595a03║亦為睡眠耗去一半。復以病等耗去多時。僅少許光陰以修法耳。如
B10n0066_p0595a04║是現生一切圓滿。當思皆同作夢。於臨死時。僅成一種意境。死仇
B10n0066_p0595a05║既其必來。胡為現世之心所欺而猶喜耶。於必須修法。生起决定。
B10n0066_p0595a06║多為誓願。（本生經）云：「噫嘻世間惑。匪堅不可樂。此夜開花會。
B10n0066_p0595a07║亦當成念境。」
B10n0066_p0595a08║第二，今日後。百年內。死王必來。然於此未來之中間。究竟何日
B10n0066_p0595a09║當到。亦無决定。今日死與不死。亦不能定。雖然，心則須執於死
B10n0066_p0595a10║之一面。發起今日必死之心。若想今日不死。則心必執於不死之一
B10n0066_p0595a11║面。力謀此身久住之準備。不修後世之資粮。於其中間。為死王所
B10n0066_p0595a12║縛。則懷憂而死焉。若於日日中常為死備。則便多作後世義利。設
B10n0066_p0595a13║或不死。修善固佳。若即死者。尤屬正所需要也。
B10n0066_p0595a14║於此有思贍部洲人壽無定。死期亦無定。思死緣甚多，活緣甚少。
B10n0066_p0595a15║及思身極危脆故死期無定，三者。
B10n0066_p0595a16║第一，總而言之。北拘盧洲壽量决定。餘雖於自類壽量不能决定。
B10n0066_p0595a17║然亦大多有定。而贍部洲者則極無定也。刧初壽無量歲者亦有。將
B10n0066_p0595a18║來十歲為長壽之最大限。即如現時。於老壯少間。何時當死。皆無
B10n0066_p0595a19║定準。（俱舍）云：「此間壽難定。末十初無量。」將諸師友等。未滿
B10n0066_p0595a20║天年。忽遇內外死緣。奄然命過者。而為作意。如是我亦不免。數
B10n0066_p0595a21║數思之。
B10n0066_p0595a22║第二，於此生命。有情無情之損害甚多。謂人與非人魔類之所損害。
B10n0066_p0595a23║各種畜生之所吞噬。內諸疾病，外諸大種之侵凌。而細思之。復
B10n0066_p0595a24║次，自身者，內四大種之所成。彼等亦互為尅損。此大種界稍失調
B10n0066_p0595b01║和而增减者。即有病生。能奪壽命。彼等與自俱生。故於身命。有
B10n0066_p0595b02║似堅實。無可保信。（湼槃經）云：「修死想者。當知此生壽命。長
B10n0066_p0595b03║為多數仇怨圍繞。剎那剎那。念念損壞。全無為作增長者也。」（寶
B10n0066_p0595b04║鬘論）亦云：「人住死緣內。如燈在風中。」故雖在生時。仍恒常
B10n0066_p0595b05║無間趨於死地。自謂生緣多。實不可保信。如論又云：「死緣者甚
B10n0066_p0595b06║多。生緣唯少許。雖生常趨死。故當勤修法。」
B10n0066_p0595b07║第三，人身如水泡。最極微劣。無須重大損害。但以一荊棘刺之。
B10n0066_p0595b08║便可摧壞身命。諸餘死緣。毀之亦易。（親友書）云：「大地迷盧海。
B10n0066_p0595b09║七日出燒燃。况此微脆軀。那不成煨燼。」如是思已。死王何時
B10n0066_p0595b10║當壞身命。既無定期。趁茲有暇。應决定即從現在須勤修佛法。喜
B10n0066_p0595b11║乍迦打米者云：「地主如是假借身。未病未老安樂住。即此時中修心
B10n0066_p0595b12║要。於老病死作無畏。若時老病衰苦來。雖念爾時有何用。」三根
B10n0066_p0595b13║本中，最扼要者。即此思死期無定是。於此當勉力之。
B10n0066_p0595b14║第三，若見及此身定須趨於後世。爾時雖極憐愛之親友圍繞無一能
B10n0066_p0595b15║留住。雖盡其所有悅意之財聚。一微塵許不能携去。即與生俱有之
B10n0066_p0595b16║自身骨肉。亦要棄捨。其他尚何說。由是此生一切圓滿。决定有終
B10n0066_p0595b17║當捨離於我。我亦終當捨離彼等而趣他世之一日。須念今日即是此
B10n0066_p0595b18║日。故應决定不為眷屬身命受用等緣所轉。而專修佛法焉。此心雖
B10n0066_p0595b19║難發生。然為入道之根本。故有勵力思察之必要。博朵瓦云，我能
B10n0066_p0595b20║除現世之榮曜者。即修此無常是。既能遣除親眷資具等現前一世榮
B10n0066_p0595b21║貴之愛著。又知惟己一身更無二伴同趨後世。便念除佛法外。更無
B10n0066_p0595b22║一事可作者。心不貪於現世。無常之觀乃生。故於此心未生以來。
B10n0066_p0595b23║即是障隔一切佛法之道也。
B10n0066_p0595b24║多巴云，集資淨障。對於本尊本師啟白祈禱。勇悍殷勤。數數思惟。
B10n0066_p0596a01║縱經百年不生。亦如是修。然有為之法。必不恒常安住。何由不
B10n0066_p0596a02║能生起耶。又有人欲改修所緣境以問迦馬巴。迦馬巴但仍教如前。
B10n0066_p0596a03║若問餘者。則答不知。
B10n0066_p0596a04║如是若依止善知識與暇滿無常等諸法品類。凡經論中所有者。於彼
B10n0066_p0596a05║彼等皆可了知取而修習焉。則易得佛之密意。其餘法類。亦當如是
B10n0066_p0596a06║知之。
B10n0066_p0596a07║
B10n0066_p0596a08║
B10n0066_p0596a09║
B10n0066_p0596a10║
B10n0066_p0596a11║
B10n0066_p0596a12║菩提道次第直講卷第三終