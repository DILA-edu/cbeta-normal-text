B10n0067_p0678b13║菩提道次第廣論卷八
B10n0067_p0678b14║宗喀巴大師造
B10n0067_p0678b15║法尊法師譯
B10n0067_p0678b16║敬禮至尊成就大悲諸善士足
B10n0067_p0678b17║如是恆長修習生死種種過患，見一切有如同火坑，欲證解脫息滅惑苦，由此希求策逼
B10n0067_p0678b18║其意，學三學道，能得解脫脫離生死。又此解脫無所退失，非如善趣，然所斷過及所證德
B10n0067_p0678b19║僅是一分，故於自利且非圓滿，由此利他亦唯少分，後佛勸發當趣大乘。故具慧者，理從
B10n0067_p0678b20║最初即入大乘。如《攝波羅蜜多論》云：「無力引發世間利，畢竟棄捨此二乘，一味利他為
B10n0067_p0678b21║性者，應趣佛乘由悲說。」又云：「知樂非樂等如夢，見癡過逼諸眾生，棄捨利他殊勝業，
B10n0067_p0678b22║此於自利何精勤？」如是見諸眾生墮三有海與我相同，盲閉慧眼不辨取捨，履步蹎蹶
B10n0067_p0678b23║不能離險，諸有成就佛種性者，不悲愍他，不勤利他，不應正理。即前論云：「盲閉慧目步
B10n0067_p0678b24║蹎蹶，欲利世間有佛種，何人不起悲愍心，誰不精勤除其愚？」當知此中，士夫安樂，士夫
B10n0067_p0679a01║威德，士夫勝力，謂能擔荷利他重擔，唯緣自利共旁生故。故諸大士本性，謂專一趣注行
B10n0067_p0679a02║他利樂。《弟子書》云：「易得少草畜亦食，渴逼獲水亦歡飲，士夫此為勤利他，此聖威樂士
B10n0067_p0679a03║夫力。日勢乘馬照世遊，地不擇擔負世間，大士無私性亦然，一味利樂諸世間。」如是見
B10n0067_p0679a04║諸眾生眾苦逼惱，為利他故而發怱忙，是名士夫亦名聰叡。即前書云：「見世無明煙雲
B10n0067_p0679a05║覆，眾生迷墮苦火中，如救頭然意勤忙，是名士夫亦聰叡。」是故能生自他一切利樂本
B10n0067_p0679a06║源，能除一切衰惱妙藥，一切智士所行大路，見聞念觸，悉能長益一切眾生。由行利他兼
B10n0067_p0679a07║成自利，無所缺少，具足廣大善權方便。有此大乘可趣入者，當思：希哉，我今所得誠為善
B10n0067_p0679a08║得，當盡所有士夫能力，趣此大乘。此如《攝波羅蜜多論》云：「淨慧引發最勝乘，能仁遍智
B10n0067_p0679a09║從此出，此是一切世間眼，具足照了如日光。」由種種門觀大乘德，牽引其意起大恭敬，
B10n0067_p0679a10║而當趣入。
B10n0067_p0679a11║由是因緣於上士道次第修心分三：一、顯示入大乘門唯是發心，二、如何發生此心
B10n0067_p0679a12║道理，三、既發心已學行道理。今初
B10n0067_p0679a13║如是若須趣入大乘，能入之門，又復云何？此中佛說二種大乘，謂波羅蜜多大乘與密咒
B10n0067_p0679a14║大乘，除此更無所餘大乘，於此二乘隨趣何門，然能入門唯菩提心。若於相續，何時生此
B10n0067_p0679a15║未生餘德，亦得安立為大乘人。何時離此，縱有通達空性等德，然亦墮在聲聞等地，退失
B10n0067_p0679a16║大乘。大乘教典多所宣說，即以正理亦善成立。故於最初入大乘數，亦以唯發此心安立，
B10n0067_p0679a17║後出大乘亦以唯離此心安立。故大乘者，隨逐有無此心而為進退。如《入行論》云：「發菩
B10n0067_p0679a18║提心剎那後，諸囚繫縛生死獄，然應稱為善逝子。」又云：「今日生佛族，今為諸佛子。」
B10n0067_p0679a19║此說發心無間，即為佛子。《聖彌勒解脫經》云：「善男子，譬如破碎金剛寶石，然能映蔽一
B10n0067_p0679a20║切勝妙金莊嚴具，亦不棄捨金剛寶名，亦能遣除一切貧窮。善男子，如是發起一切智心
B10n0067_p0679a21║金剛寶石，縱離修習，然能映蔽聲聞、獨覺一切功德金莊嚴具，亦不棄捨菩薩之名，能除
B10n0067_p0679a22║一切生死貧窮。」此說雖未學習勝行，然有此心，便名菩薩。龍猛菩薩云：「自與此世間，
B10n0067_p0679a23║欲證無上覺，其本菩提心，堅固如山王。」《金剛手灌頂續》云：「諸大菩薩，此極廣大，此最
B10n0067_p0679a24║甚深，難可測量，秘密之中最為秘密，陀羅尼咒大曼陀羅，不應開示諸惡有情。金剛手，汝
B10n0067_p0679b01║說此為最極希有，昔未聞此，此當對何有情宣說？金剛手答曰：曼殊室利，若有正行修菩
B10n0067_p0679b02║提心，若時此等成就菩提心。曼殊室利，爾時此諸菩薩行菩薩行，行密咒行，當令入此大
B10n0067_p0679b03║智灌頂陀羅尼咒大曼陀羅。若菩提心未圓滿者，此不當入，亦不使彼見曼陀羅，亦不於
B10n0067_p0679b04║彼顯示印咒。」故法雖是大乘之法，不為滿足，最要是彼補特伽羅入大乘數。又大乘人
B10n0067_p0679b05║依菩提心，假若此心僅有解了，大乘亦爾。若有此心德相圓滿，則其大乘亦成真淨，故當
B10n0067_p0679b06║勤學。如《華嚴經》云：「善男子，菩提心者，猶如一切佛法種子。」當獲定解，故更釋之。此如
B10n0067_p0679b07║水糞及暖土等，與稻種合為稻芽因，與麥豆等種子相合為彼芽因，故是共因。如麥種子
B10n0067_p0679b08║任會何緣，終不堪為稻等芽因，故是麥芽不共之因。由此所攝水糞等事，亦皆變成麥芽
B10n0067_p0679b09║之因。如是無上菩提之心佛芽因中，猶如種子，是不共因。解空之慧，如水糞等是三菩提
B10n0067_p0679b10║共同之因。故《上續論》云：「信解大乘為種子，慧是能生佛法母。」謂菩提心如父之種，證
B10n0067_p0679b11║無我慧如同慈母。如父是藏人，决定不生漢胡等子，父是子姓决定之因。母是藏人，生種
B10n0067_p0679b12║種子，故是共因。龍猛菩薩云：「諸佛辟支佛，諸聲聞定依，解脫道唯汝，决定更無餘。」此
B10n0067_p0679b13║讚般若波羅蜜多，聲聞、獨覺亦須依此，故說般若波羅蜜多為母，是大、小乘二子之母。故
B10n0067_p0679b14║證空慧，不能判別大乘小乘，以菩提心及廣大行而分判之。《寶鬘論》云：「諸聲聞乘中，未
B10n0067_p0679b15║說菩薩願，大行及回向，何能成菩薩？」此說不由見分，當以行分。如是證空性慧，尚非大
B10n0067_p0679b16║乘不共之道，況諸餘道。故若不以菩提心為教授中心而正修習，僅於起首，略憶文句，而
B10n0067_p0679b17║於餘道微細一分多殷重修，顯然於法知見太淺。總如生子俱須父母，道支圓滿亦須方
B10n0067_p0679b18║便、智慧二品。特須方便上首發菩提心，智慧上首通達空性。設修一分而未全修，若唯希
B10n0067_p0679b19║求解脫生死，於奢摩他須莫誤為毘缽舍那，善修無我空性之義。然若自許是大乘者，是
B10n0067_p0679b20║則必須修菩提心。如慈尊云：「智不住三有，悲不住寂滅。」以慧遮止墮生死邊，以悲遮
B10n0067_p0679b21║止墮寂滅邊，慧不能遮墮寂滅故。不墮有邊小乘有故，菩薩道者，正所斷除墮寂邊故。
B10n0067_p0679b22║解佛密意堪為定量諸佛子等，若有如此寶貴之心，於內生起執為希有，歎生如此希有
B10n0067_p0679b23║妙道。若內心生愚夫所愛微分功德，則不執為如是希奇。《入行論》云：「餘自利不起，利益
B10n0067_p0679b24║有情心，此希勝心寶，先無今得生。」又云：「豈有等此善，何有此知識，豈有如此福？」又
B10n0067_p0680a01║云：「誰發勝心寶，即禮彼士身。」又云：「從搖正法乳，出此妙醍醐。」此說是出佛語心
B10n0067_p0680a02║藏勝教授故。是故吉祥阿底峽尊持中觀見，金洲大師持唯識中實相之見。然菩提心依
B10n0067_p0680a03║金洲得，故為師中恩最重者。若有了解聖教扼要，觀此傳記，於道扼要有大了解。若勤修
B10n0067_p0680a04║此生真實心，雖施烏鴉少許飲食，由此攝持，亦能墮入菩薩行數。若無此心，縱將珍寶充
B10n0067_p0680a05║三千界而為布施，亦不能入菩薩之行。如是淨戒乃至智慧，修諸本尊、脈息、明點等，皆不能
B10n0067_p0680a06║入菩薩之行。猶如世說刈草磨鐮，若此寶心未至扼要，任經幾久勵修善行，無甚進趣，如
B10n0067_p0680a07║以鈍鐮刈諸草木。若令此心至於扼要，亦如磨鐮，雖暫不割使其鋒利，其後刈草雖少時
B10n0067_p0680a08║間，能刈甚多。一一剎那亦能速疾淨治罪障，積集資糧，雖微少善能令增廣，諸將盡者能
B10n0067_p0680a09║無盡故。《入行論》云：「大力極重惡，非大菩提心，餘善何能映。」又云：「此如劫火一剎那，
B10n0067_p0680a10║定能燒毀諸罪惡。」又云：「若思為除療，諸有情頭痛，具此利益心，其福且無量。况欲除
B10n0067_p0680a11║一一，有情無量苦，欲為一一所，成無量功德。」又云：「餘善如芭蕉，生果即當盡，菩提心
B10n0067_p0680a12║樹果，恆無盡增長。」
B10n0067_p0680a13║第二、如何發生此心道理分四：一、由依何因如何生起，二、修菩提心次第，三，發起之
B10n0067_p0680a14║量，四、儀軌受法。
B10n0067_p0680a15║初中有三：初從四緣發心道理者，若見諸佛及諸菩薩難思神力，或從可信聞如是事，依
B10n0067_p0680a16║此發心，謂念所住所修菩提有大威力。雖無如是若見若聞，而由聽聞依於無上菩提法
B10n0067_p0680a17║藏，信解佛智而發其心。雖未聞法，由見菩薩正法將滅，便作是念而發其心，謂念如是正
B10n0067_p0680a18║法久住，能滅無量有情大苦，我為令此菩薩正法久安住故，定當發心。雖未觀見正法欲
B10n0067_p0680a19║滅，然見惡世上品愚癡、無慚、無愧、嫉、姤、慳等，便作是念，於此世中雖於聲聞、獨覺菩提能
B10n0067_p0680a20║發心者，尚屬難得，况於無上菩提發心，我且發心，餘當隨學，見難發心而發其心。共為四
B10n0067_p0680a21║種發心之理，論說於大菩提發心，故是發心欲證菩提。由何緣者，初由見聞希有神變生
B10n0067_p0680a22║希有想，念我當得如是菩提。第二謂從說法師所聞佛功德，先生淨信，次於此德發欲證
B10n0067_p0680a23║心。第三謂由不忍大乘聖教遷滅，於佛妙智發欲得心。此中由見聖教不滅，則能滅除有
B10n0067_p0680a24║情大苦，亦緣除苦而發其心。然其發心主要因緣，是由不忍聖教寢滅，若不爾者，則與下
B10n0067_p0680b01║說依悲發心有重複過。第四由見此心大利極為希貴，正由此緣之所激動，便於佛所發
B10n0067_p0680b02║欲得心。又此發心，由於菩提發欲得心而為建立，非就所為而為安立。若不於佛功德修
B10n0067_p0680b03║信，則於佛位不希證得，不能滅除於辦自利執唯寂滅為足之心。若由修習慈悲門中，見
B10n0067_p0680b04║於利他須大菩提欲得佛者，此能遮遣於利他中執唯寂滅為足之心，不能遮前滿足執
B10n0067_p0680b05║故，又無餘法能遮彼故。又於自利執唯寂滅為足之心，非不須遮。以於小乘唯脫生死，唯
B10n0067_p0680b06║有一分斷證功德，其自利義不圓滿故。又此雖脫三有衰損，然未解脫寂滅衰故。又經宣
B10n0067_p0680b07║說圓滿自利是佛法身故，故於佛德淨修信已，則能觀見，况云利他即辦自利。若不得佛，
B10n0067_p0680b08║亦必不可，是為不退小乘最大因緣。又前所說初二發心，曾未見說慈悲所引，諸餘經論
B10n0067_p0680b09║亦多僅說見佛色身、法身功德，引起欲得成佛之心，名曰發心。又說誓願安立一切有情
B10n0067_p0680b10║成佛，亦名發心。故此二中，雖一一分亦應預入發心之數。圓滿一切德相發心者，僅見利
B10n0067_p0680b11║他必須成佛，引起欲得成佛之心，猶非滿足，即於自利亦見成佛必不可少而引欲得。又
B10n0067_p0680b12║此亦非棄捨利他，亦須為求利益他故。《現觀莊嚴論》云：「發心為利他，欲正等菩提。」此
B10n0067_p0680b13║說雙求菩提與利他故。二、從四因發心者，謂種姓圓滿，善友攝受，悲愍有情，而不厭患生
B10n0067_p0680b14║死難行，依此四因而發其心。三、從四力發心者，謂由自功力欲大菩提，是名自力；由他功
B10n0067_p0680b15║力希大菩提，是名他力；昔習大乘，今暫得聞諸佛菩薩稱揚讚美而能發心，是名因力；於
B10n0067_p0680b16║現法中親近善士，聽聞正法，諦思惟等長修善法，名加行力，依此四力而發其心。《菩薩地》
B10n0067_p0680b17║說依上總別八種因緣，若由自力或由因力而發心者，是名堅固。又由依止此諸因緣，或
B10n0067_p0680b18║由他力或加行力而發心者，名不堅固。如是善知總諸聖教及大乘教，將近隱滅，較諸濁
B10n0067_p0680b19║世最為惡濁，現於此世，應當了知至誠發心極為希少。當依善士聽大乘藏，諦思惟等，勤
B10n0067_p0680b20║修加行，非唯他勸，非隨他轉，非為仿效其規式等。當由自力至誠發心，樹立根本，以其菩
B10n0067_p0680b21║薩一切諸行皆依此故。
B10n0067_p0680b22║第二、修菩提心次第者，從大覺𡁮所傳來者現分二種，謂修七種因果教授，及依寂天佛
B10n0067_p0680b23║子著述所出而修。今初七因果者，謂正等覺菩提心生，此心又從增上意樂，意樂從悲，大悲從
B10n0067_p0680b24║慈，慈從報恩，報恩從念恩，憶念恩者從知母生，是為七種。
B10n0067_p0681a01║此中分二：一、於其漸次令發定解；二、如次正修。初中分二：一、開示大乘道之根本即
B10n0067_p0681a02║是大悲；二、諸餘因果是此因果道理。
B10n0067_p0681a03║初中有三：初重要者，若由大悲發動心意，為欲拔除一切有情出生死故，起决定誓，若悲
B10n0067_p0681a04║下劣，不能如是。故荷盡度眾生重擔，賴此悲故，不荷此擔便不能入大乘數故。悲初重要，
B10n0067_p0681a05║如《無盡慧經》云：「大德舍利弗，又諸菩薩，大悲無盡。所以者何？是前導故。大德舍利弗，如
B10n0067_p0681a06║息出入是人命根之所前導，如是諸菩薩所有大悲，亦是成辦大乘前導。」《伽耶經》云：
B10n0067_p0681a07║「曼殊室利，諸菩薩行，云何發起？何為依處？曼殊室利告曰：天子，諸菩薩行，大悲發起，有情
B10n0067_p0681a08║為依。」若不修學至極廣大二種資糧，終不能滿如是誓願，觀見是已，轉趣難行廣大資
B10n0067_p0681a09║糧，故為轉入諸行所依。中重要者，如是一次發如是心趣入正行，然因有情數量眾多，行
B10n0067_p0681a10║為惡暴，學處難行，多無邊際，經劫無量，見已怯畏退墮小乘，非唯一次發起大悲，應恆修
B10n0067_p0681a11║習漸令增長。於自苦樂全不顧慮，於利他事毫無厭捨，故易圓滿一切資糧。如《修次初篇》
B10n0067_p0681a12║云：「如是菩薩大悲所動，全不自顧，極欲希求利益他故，而能趣入至極難行，長夜疲勞
B10n0067_p0681a13║集聚資糧。如《聖發生信力經》說：『其大悲者，為欲成熟一切有情，全無苦生是所不受，全無
B10n0067_p0681a14║樂生是所不捨。』若趣如是極大難行，不久即能圓滿資糧，决定當得一切智位，是故一切
B10n0067_p0681a15║佛法根本唯是大悲。」後重要者，諸佛獲得果位之時，不如小乘而住寂滅，盡虛空住義
B10n0067_p0681a16║利眾生，亦是由於大悲威力。此若無者，同聲聞故。如《修次第中篇》云：「由大悲心所攝持
B10n0067_p0681a17║故，諸佛世尊雖得圓滿一切自利，盡有情界究竟邊際而善安住。」又云：「佛薄伽梵無
B10n0067_p0681a18║住大涅槃，因即大悲。」譬如稼禾初以種子，中以雨澤，後以成熟而為最要。佛之稼禾，初
B10n0067_p0681a19║中後三，悲為最要。吉祥月稱云：「以許悲為佛勝苗，初如種子增如水，長時受用如成熟，
B10n0067_p0681a20║是故我先讚大悲。」由見此義，《正攝法經》云：「世尊，菩薩不須學習多法。世尊，菩薩若能
B10n0067_p0681a21║善受善達一法，一切佛法皆在其手。一法云何？所謂大悲，世尊，由大悲故，一切佛法皆能
B10n0067_p0681a22║自來菩薩手中。世尊，譬如轉輪聖王輪寶所至，一切軍眾皆至其處。世尊，如是菩薩大悲
B10n0067_p0681a23║所至，一切佛法咸至其所。世尊，譬如命根若在，餘根亦在。世尊，如是大悲若在，菩提餘法
B10n0067_p0681a24║亦當生起。」若於如是勝道扼要無邊教理之所成立，獲得定解，於菩薩心根本大悲所
B10n0067_p0681b01║有法類，何故不執為勝教授？故如響那窮敦巴說：「於覺𡁮所雖請教授，終唯教云捨世
B10n0067_p0681b02║間心，修菩提心。」善知識敦巴譏笑告曰：「此是掘出覺𡁮所有教授中心。」知法扼要，
B10n0067_p0681b03║獲决定解，唯此最難。故應數數集聚淨治，閱《華嚴》等諸大經論，求堅定解。如吉祥敬母云：
B10n0067_p0681b04║「尊心寶即是，正等菩提種，唯尊知堅實，餘凡莫能曉。」
B10n0067_p0681b05║第二、諸餘因果是此因果之理。初從知母乃至於慈為因之理者，總欲離苦，數數思惟其
B10n0067_p0681b06║有情苦即能生起。然令此心易生猛利及堅固者，則彼有情先須悅意愛惜之相。如親有
B10n0067_p0681b07║苦不能安忍，怨敵有苦心生歡喜，親怨中庸若有痛苦多生捨置。其中初者，因有可愛，此
B10n0067_p0681b08║復隨其幾許親愛，便生爾許不忍其苦。中下品愛，下品不忍。若極親愛，雖於微苦，亦能生
B10n0067_p0681b09║起廣大不忍。見敵有苦，非但不生欲拔之心，反願更大願不離苦，是不悅意相之所致。此
B10n0067_p0681b10║亦由其不悅大小，於苦歡喜而成大小。親怨中庸所有痛苦，既無不忍，亦無歡喜，是由俱
B10n0067_p0681b11║無悅、非悅意相之所致。如是應知，修諸有情為親屬者，是為令起悅意之相。親之究竟是
B10n0067_p0681b12║為慈母，故修知母，憶念母恩，及報恩三，是為引發悅意可愛。愛執有情猶如一子，此悅意
B10n0067_p0681b13║慈是前三果。由此即能引發悲心。欲與樂慈及拔苦悲，因果無定。故知母等三種所緣，即
B10n0067_p0681b14║是與樂慈及拔苦悲二者根本，故於此中當勤修學。又發心因，修諸有情皆為親者，是月
B10n0067_p0681b15║稱論師及大德月、蓮花戒論師等之所宣說。增上意樂及以發心為果之理者。由其如是
B10n0067_p0681b16║漸修其心，悲心若起，便能引發為利有情，希得成佛，即此便足，何故於此添增上心？欲令
B10n0067_p0681b17║有情得樂離苦，慈悲無量，聲聞、獨覺亦皆有之。若自荷負一切有情，與樂拔苦，則除大乘
B10n0067_p0681b18║决定非有。故須發此心力強勝增上意樂。是故僅念一切有情，云何得樂、云何離苦，非為
B10n0067_p0681b19║滿足。須自至誠，荷此重擔，故當分辨此等差別。《海慧問經》云：「海慧，如有商主或有長者，
B10n0067_p0681b20║唯有一子，可悅、可愛、可惜、可意，見無違逆。然此童子因其幼稚而作舞娛，墮不淨坑。次其
B10n0067_p0681b21║童子若母、若親，見彼童子墮不淨坑，見已雖發號哭憂嘆，然終不能入不淨坑拔出其子。
B10n0067_p0681b22║次童子父來至其所，彼見一子墮不淨坑，見已急急舉止慌措，欲出其子心甚愛顧，全無
B10n0067_p0681b23║嘔吐，跳不淨坑取出其子。」此說三界為不淨坑。獨愛一子謂諸有情。若母若親者，謂聲
B10n0067_p0681b24║聞、獨覺，見諸有情墮生死中，憂慼嘆嗟然不能出。商主長者，謂諸菩薩。法譬合說。又說獨
B10n0067_p0682a01║一愛子落不淨坑，如母之悲，聲聞、獨覺亦皆共有。故依悲愍，當發荷負度眾生擔增上意
B10n0067_p0682a02║樂。如是若發度有情心，然我現時不能圓滿利一有情；又非止此，即使證得二阿羅漢位，亦
B10n0067_p0682a03║僅利益少數有情，利亦唯能引發解脫，不能立於一切種智，故當思惟無邊有情，誰能圓
B10n0067_p0682a04║滿此諸有情現前究竟一切利義？則知唯佛方有此能，故能引發為利有情，欲得成佛。
B10n0067_p0682a05║第二、如次正修分三：一、修習希求利他之心，二、修習希求菩提之心，三、明所修果即
B10n0067_p0682a06║為發心。初中分二：一、引發生起此心所依，二、正發此心。初中分二：一、於諸有情令心
B10n0067_p0682a07║平等，二、修此一切成悅意相。今初
B10n0067_p0682a08║如前下、中士中所說諸前行等所有次第，於此亦應取來修習。又若此中不從最初遮止
B10n0067_p0682a09║分黨，令心平等，於諸有情一類起貪，一類起瞋，所生慈悲皆有黨類，緣無黨類則不能生，
B10n0067_p0682a10║故當修捨。又捨有三：行捨、受捨及無量捨，此是最後。此復有二，謂修有情無貪、瞋等煩惱
B10n0067_p0682a11║之相，及於有情自離貪、瞋令心平等。此是後者。修此漸次為易生故，先以中庸無利、無害
B10n0067_p0682a12║為所緣事，次除貪、瞋令心平等。若能於此心平等已，次緣親友修平等心。若於親友心未
B10n0067_p0682a13║平等，或由貪、瞋分別黨類，或貪輕重令不平等。此亦平已，次於怨敵修平等心。此若未平，
B10n0067_p0682a14║專見違逆而起瞋恚。若此亦平，次當徧緣一切有情，修平等心。若爾於彼由修何事能斷
B10n0067_p0682a15║貪、瞋？謂修二事。就有情者，謂念一切欣樂厭苦皆悉同故，緣於一類執為親近而興饒益，
B10n0067_p0682a16║於他一類計為疏遠，或作損惱或不饒益，不應道理。就自己者，當作是思，從無始來於生
B10n0067_p0682a17║死中，未經百返為我親屬，雖一有情亦不可得，於誰應貪，於誰當瞋？此是《修次中篇》所說。
B10n0067_p0682a18║又於親屬起貪愛時，如《月上童女請問經》云：「我昔曾殺汝一切，我昔亦被汝殺害，一切
B10n0067_p0682a19║互相為怨殺，汝等如何起貪心？」及如前說無定過時，一切親怨速疾變改所有道理，當
B10n0067_p0682a20║善思惟，由此俱遣貪、瞋二心。此取怨親差別事修，故不須遣親怨之心，是滅由執怨親為
B10n0067_p0682a21║因所起貪瞋分黨之心。引發一切成悅意相者。《修次中篇》云：「慈水潤澤內心相續，如濕
B10n0067_p0682a22║潤田，次下悲種易於增廣，故心相續以慈薰習，次應修悲。」所說慈者，謂於諸有情，見如
B10n0067_p0682a23║愛子悅意之相。又此所說由修等捨，息滅貪、瞋不平惡澀，如調善田。次以見為悅意慈水
B10n0067_p0682a24║而潤澤已，下以悲種，則大悲心速疾當生，應當了知極為切要。此中有三：初修母者。生死
B10n0067_p0682b01║無始，故自受生亦無始際。若生、若死展轉傳來，於生死中未受此身，未生此處决定非有，
B10n0067_p0682b02║亦無未作母等親者。如《本地分》引經說云：「我觀大地，難得汝等，長夜於此未曾經受無
B10n0067_p0682b03║量生死。我觀有情，不易可得，長夜流轉，未為汝等若父、若母、兄弟、姊妹、軌範、親教，若餘尊
B10n0067_p0682b04║重，若等尊重。」此復非僅昔曾為母，於未來世亦當為母，無有邊際。如是思惟，於為自母，
B10n0067_p0682b05║應求堅固决定了解。此解若生，次念恩等亦易發生。此若未生，則念恩等無所依故。二、修
B10n0067_p0682b06║念恩者。修習一切有情是母之後，若先緣於現世母修，速疾易生。如博朵瓦所許而修，先
B10n0067_p0682b07║想前面母相明顯，次多思惟非唯現在，即從無始生死以來，此為我母過諸數量。如是此
B10n0067_p0682b08║母為母之時，一切損害悉皆救護，一切利樂悉皆成辦。特於今世，先於胎藏恆久保持，次
B10n0067_p0682b09║產生已，黃毛疏竪，附以暖體、十指捧玩，哺以乳酪授以口食，口拭涕穢、手擦屎尿，種種方
B10n0067_p0682b10║便，心無厭煩而善資養。又饑渴時與以飲食，寒時給衣，乏時給財，皆是自己未肯用者。又
B10n0067_p0682b11║此資具皆非易得，是負罪苦及諸惡名，受盡艱辛，求來授與。又若其子有病等苦，較其子
B10n0067_p0682b12║死，寧肯自死，較其子病，寧肯自病，較其子苦，寧肯自苦，出於自心實願易代，用盡加行除
B10n0067_p0682b13║苦方便。總盡自己所知所能，但有利樂，無不興辦，凡有損苦，無不遣除。於此道理，應專思
B10n0067_p0682b14║惟。如是修已，若念恩心非唯虛言真實生者，次於父等諸餘親友，亦當知母，如上修習。次
B10n0067_p0682b15║於中人，知母而修。若能於此生如親心，則於怨敵亦應知母而正修習。若於怨敵起同母
B10n0067_p0682b16║心，次於十方一切有情，知母為先，漸廣修習。三、修報恩者。如是唯除轉生死故，不能相識
B10n0067_p0682b17║而實是我有恩之母，彼等受苦無所依怙，捨而不慮自脫生死，薄無慚愧何甚於此？如《弟
B10n0067_p0682b18║子書》云：「諸親趣入生死海，現如沉沒大水中，易生不識而棄捨，自脫無愧何過此？」故
B10n0067_p0682b19║若棄捨如是有恩，於下等人且不應理，况與我法豈能隨順？如是思已，取報恩擔。即前書
B10n0067_p0682b20║云：「嬰兒始產全無能，飲誰慈力授乳酪，依慈多勞此諸母，雖最下等誰樂捨？」又云：
B10n0067_p0682b21║「由得誰腹而安住，由誰悲慎而取此，此母煩惱苦無依，最下眾生孰樂捨？」《無邊功德讚》
B10n0067_p0682b22║云：「有情無明盲，意樂衰損慧，為父子承事，慈悲饒益我。棄此獨解脫，非是我之法，故汝
B10n0067_p0682b23║發願度，無怙諸眾生。」若爾，如何報其恩耶？生死富樂，母自能得，然彼一切無不欺誑，故我
B10n0067_p0682b24║往昔於由煩惱魔力所傷，如於重傷注硝鹽等，於性苦上更令發生種種大苦，慈心饒益，
B10n0067_p0683a01║應將彼等安立解脫涅槃之樂而報其恩。《中觀心論》云：「又由煩惱魔，傷害已成瘡，我如
B10n0067_p0683a02║注灰水，反令苦病苦。若有於餘生，慈敬及恩益，欲報其恩惠，除涅槃何有？」不報恩擔，重
B10n0067_p0683a03║於大海及須彌擔。若能報恩，即是智者稱讚之處。如《龍王鼓音頌》云：「大海及須彌，地等
B10n0067_p0683a04║非我擔，若不知報恩，即是我重擔。若人心不掉，報恩及知恩，令恩不失壞，智者極讚此。」
B10n0067_p0683a05║總之，自母未住正念，心狂目盲復無引導，步步蹎蹶趣向可怖險崖而行，其母若不祈望
B10n0067_p0683a06║其子，復望於誰？若子不應從其險怖救度其母，又應誰救？故應從此而救度之。如是若見
B10n0067_p0683a07║為母眾生，由煩惱魔擾亂其心，自心無主而成狂亂。又離慧眼觀增上生决定勝道。又無
B10n0067_p0683a08║真實善友引導，一一剎那造作惡行，如步蹎蹶。總於生死，別於惡趣，奔馳懸險。母當望子，
B10n0067_p0683a09║子應濟母。如是思已，拔出生死而報其恩。《集學論》云：「煩惱狂癡盲，於多懸險路，步步而
B10n0067_p0683a10║蹎蹶，自他恆憂事，眾生苦皆同。」此說如是觀已，不應於他尋求過失，見一功德應覺希
B10n0067_p0683a11║有，然此亦合苦惱之理。
B10n0067_p0683a12║第二、正發此心分三。初修慈中，慈所緣者，謂不具足安樂有情。行相者，謂念云何令遇安
B10n0067_p0683a13║樂，唯願令其獲得安樂，我應令其遇諸安樂。勝利者，《三摩地王經》云：「徧於無邊俱胝剎，
B10n0067_p0683a14║盡其無量眾供養，以此常供諸勝士，不及慈心一數分。」此說較以廣大財物，於究竟田
B10n0067_p0683a15║常時供養，其福尤大。《曼殊室利莊嚴佛土經》云：「於東北方有大自在王佛，世界曰千莊
B10n0067_p0683a16║嚴，其中有情皆具安樂，如諸苾芻入滅定樂。設於彼土修淨梵行，經過百千俱胝年歲，若
B10n0067_p0683a17║於此土最下乃至於彈指頃，緣一切有情發生慈心，其所生福較前尤多，况晝夜住。」《寶
B10n0067_p0683a18║鬘論》云：「每日三時施，三百罐飲食，然不及須臾，修慈福一分。天人皆慈愛，彼等恆守護，
B10n0067_p0683a19║喜樂多安樂，毒刀不能害。無勞事得成，當生梵世間，設未能解脫，得慈法八德。」若有慈
B10n0067_p0683a20║心，天人慈愛自然集會，佛以慈力戰敗魔軍，故守護中為最勝等，故雖難生，然須勵力。《集
B10n0067_p0683a21║學論》說：當一切心思惟《金光明》中，開示修習慈悲偈文，下至語中讀誦而修。其文為「以
B10n0067_p0683a22║此金光勝鼓音，於此三千世界中，惡趣諸苦閻羅苦，匱乏苦苦願息滅」等。修慈次第，先
B10n0067_p0683a23║於親修，次於中庸，次於怨修，其次徧於一切有情，如次修習。修習道理，如於有情數數思
B10n0067_p0683a24║惟苦苦道理，便生悲愍，如是亦當於諸有情，數數思惟缺乏有漏、無漏諸樂，樂缺乏理，若
B10n0067_p0683b01║修習此，欲與樂心任運而起，又當作意種種妙樂，施諸有情。二、修悲中，悲所緣者，由其三
B10n0067_p0683b02║苦，如其所應苦惱有情。行相者，謂念云何令離此苦，願其捨離我當令離。修習漸次，先於
B10n0067_p0683b03║親友，次於中者，次於怨修。若於怨處如同親友，心平等轉，漸於十方一切有情而修習之。
B10n0067_p0683b04║如是於其等捨慈悲，別分其境。次第修者，是蓮華戒論師隨順《阿毘達磨經》說，此極扼要。
B10n0067_p0683b05║若不別分，初緣總修似生起時，各各思惟，皆悉未生。若於各各皆生前說變意感覺，漸次
B10n0067_p0683b06║增多，後緣總修隨緣總別，清淨生故。修習道理，當思為母此諸有情墮生死中，如何領受
B10n0067_p0683b07║總別諸苦，具如前說。此復若修前中士道已生起者，比自心修易於生起，若於自上思惟
B10n0067_p0683b08║此等，則成引發出離心因。若於他上而思惟者，則成引發悲心之因。然未先於自上思惟，
B10n0067_p0683b09║則不能生令至扼要。此乃略說，廣則應如《菩薩地》說，悲心所緣百一十苦，有彊心力應當
B10n0067_p0683b10║修學。此說較諸聲聞現證究竟苦諦，以厭患心所見諸苦，菩薩修悲思苦眾多，若無量門
B10n0067_p0683b11║思惟無樂苦惱道理，慈悲亦多。若恆思惟，則能發生猛利堅固，故少教授便覺飽足，棄修
B10n0067_p0683b12║諸大教典所說，力極微弱。此如前說趣大乘門，是發心理及以大悲為根本理，善別此等
B10n0067_p0683b13║以觀察智，思擇修習後生證悟。若其知解未善分別，唯專策勤略生感觸，全無所至，修餘
B10n0067_p0683b14║事時皆如是知。其悲生量者。《修次初篇》云：「若時猶如可意愛子，身不安樂，如是亦於一
B10n0067_p0683b15║切有情，欲淨其苦，此悲行相任運而轉，性相應轉。爾時即是悲心圓滿，得大悲名。」此說
B10n0067_p0683b16║心中最愛幼兒，若有痛苦，其母能生幾許悲痛，即以此許而為心量。若於一切有情悲任
B10n0067_p0683b17║運轉，說為圓滿大悲體相，由此生起大慈之量，亦當了知。又彼論緒云：「由修如是大悲
B10n0067_p0683b18║力故，立誓拔濟一切有情，願求無上正等菩提，以為自性菩提之心，不須策勵而得生起。」
B10n0067_p0683b19║此說能生願心之因，須前所說如是大慈。由此當知大菩提心發生之量。此非已至高
B10n0067_p0683b20║上聖道所有發心，初發業者所有發心，說為如是。《攝大乘論》亦云：「清淨增上力，堅固心
B10n0067_p0683b21║昇進，名菩薩初修，無數三大刼。」三無數刼起首菩薩，亦須發起如是之心。故全未知此
B10n0067_p0683b22║之方境，僅作是念，為欲利益一切有情，願當成佛，為此義故我行此善。發此意樂便大誤
B10n0067_p0683b23║會，未得謂得，堅固所有增上之慢。不以菩提心為教授中心而善修習，追求餘事勵力欲
B10n0067_p0683b24║想超邁多級，了知大乘扼要觀之，實可笑處。多經宣說諸勝佛子，於多刼中尚須執為修
B10n0067_p0684a01║持中心，而正修學，况諸唯能了知名者。又此非說不修餘道，是說須將修菩提心，而為教
B10n0067_p0684a02║授中心修習。總未能生前說領感，若善了知大乘學處，堅信大乘亦可先為發心正受律
B10n0067_p0684a03║儀，次乃修習菩提之心。如《入行論》，先受律儀及菩提心，次於彼學六度之中，修靜慮時乃
B10n0067_p0684a04║廣宣說修菩提心。然為成就此法器故，於先亦須修眾多心，謂思惟勝利，七支歸依，修治
B10n0067_p0684a05║身心，了知學處，發心欲護。故進道中，修空性解，須漸增進尚有名在。然此相等大菩提心，
B10n0067_p0684a06║亦須善修上上轉勝，令道昇進，名亦弗存。此於一切佛子唯一真道《波羅蜜多教授論》中，
B10n0067_p0684a07║宣說二十二種發心，從諸論師解釋此等進道之理，應當了知。第三、修增上意樂者。如是
B10n0067_p0684a08║修習慈悲之後，應作是思：噫！此諸有情可愛悅意如是乏樂，眾苦逼惱，云何能令得諸安
B10n0067_p0684a09║樂，解脫眾苦？便能荷負度此重擔，下至語言亦當修心。前報恩時雖亦略生，然此說者，僅
B10n0067_p0684a10║生慈悲與樂離苦，猶非滿足，是為顯示須有慈悲，能引是心，我為有情成辦利樂。又此非
B10n0067_p0684a11║唯於正修時，即修完後，一切威儀皆能憶念，相續修習增長尤大。《修次中篇》云：「此即大
B10n0067_p0684a12║悲，或住定中，或於一切威儀之中，於一切時一切有情皆當修習。」悲是一例，隨修何等
B10n0067_p0684a13║所緣行相，一切皆同。如大德月大論師云：「心樹自從無始時，煩惱苦汁所潤滋，不能改
B10n0067_p0684a14║為甘美味，一滴德水有何益？」謂如極苦「𰉂噠」大樹，以一二滴糖汁澆灌不能令甜。
B10n0067_p0684a15║如是無始煩惱苦味薰心相續，少少修習慈悲等德，悉無所成。是故應須相續修習。
B10n0067_p0684a16║第二、修習希求菩提之心者。由如前說次第所致，便見利他定須菩提，起欲得心，然僅有
B10n0067_p0684a17║此猶非滿足，如歸依中說，由思惟身語意三事業功德，先應盡力增長淨信。論說信為欲
B10n0067_p0684a18║依，次於彼德發起誠心證得之欲，則於自利亦定了知，一切種智必不可少。能為引生發
B10n0067_p0684a19║心之因雖有多種，然悲為勝，自力所發極為殊勝，此是《修次初篇》引《智印三摩地經》所說。
B10n0067_p0684a20║第三、顯所修果即為發心者。總相如前所引《現觀莊嚴》教義。其差別者，隨順《華嚴經》義，《入
B10n0067_p0684a21║行論》云：「應知如欲往，正往之差別，如是智應知，此二別如次。」此說分為願、行二種。異
B10n0067_p0684a22║說雖多，然作是念，為利有情，願當成佛或應成佛，作是願已，於施等行隨學未學，乃至何
B10n0067_p0684a23║時未受律儀，是名願心。受律儀已，當知此心，是名行心。《修次初篇》云：「為利一切諸有情
B10n0067_p0684a24║故願當成佛，初起希求是名願心。受律儀後修諸資糧，是名行心。」此中雖有多種諍難，
B10n0067_p0684b01║茲不廣說。
B10n0067_p0684b02║菩提道次第廣論卷八終
B10n0067_p0684b03║
B10n0067_p0684b04║
B10n0067_p0684b05║
B10n0067_p0684b06║
B10n0067_p0684b07║
B10n0067_p0684b08║
B10n0067_p0684b09║
B10n0067_p0684b10║
B10n0067_p0684b11║
B10n0067_p0684b12║