B10n0068_p0809b13║密宗道次第廣論卷四
B10n0068_p0809b14║宗喀巴大師造
B10n0068_p0809b15║法尊法師譯
B10n0068_p0809b16║事部道次第品第二之二
B10n0068_p0809b17║（辰二）前請智尊修供養等分六：（巳一）起所依處，（巳二）請能依天，（巳三）示印，（巳四）供讚，
B10n0068_p0809b18║（巳五）行懺悔等，（巳六）修四無量。今初
B10n0068_p0809b19║於自前方陳設繪像等處，想有眾寶所成地基，金沙徧布。誦「嗡𱒤拉毘吽娑訶」而加
B10n0068_p0809b20║持之。再想其上有香乳海離諸垢穢，青紅蓮等眾華莊嚴，無量寶鳥飛翔其上。誦：「嗡𱒤
B10n0068_p0809b21║摩拉答哈吽」而加持之。次想海中有須彌山四方四面級鬘莊嚴，金銀琉璃玻璃所成，
B10n0068_p0809b22║周帀叢生妙如意樹，千座尊勝幢幡為飾。又想其上有大蓮華眾寶莊嚴，具足種種奇珍
B10n0068_p0809b23║為瓣，純金為蕊，玻璃為珠。蓮實之上銀絲圍繞，量廣多踰繕那，從須彌山中出。又從此生
B10n0068_p0809b24║百千萬億妙蓮華網。敬禮合掌互相交叉，以右大指按左大指，誦「那摩薩瓦達塔伽達
B10n0068_p0810a01║南，薩瓦塔鄔伽得，帕惹那黑芒，伽伽那康娑訶」百遍而加持之，剎那於上想有寶蓋。此
B10n0068_p0810a02║處雖未說修宮殿，然儀軌中下說，送回宮殿，故亦當修。於前蓮華中心，或如餘師不從字
B10n0068_p0810a03║生忽爾頓現，或從[口*種]字出生。後生蓮華為諸尊座亦可。
B10n0068_p0810a04║此二論師於自起時，未說出生宮殿及諸座位。餘師修法，則說出生獅子座等，蓮華月輪，
B10n0068_p0810a05║諸有情座。並說尊勝佛母於塔中出生等。
B10n0068_p0810a06║（巳二）請能依天
B10n0068_p0810a07║迎請須用閼伽，故當先修閼伽。其器或用金銀木石，或諸餘物。一切吉祥謂赤銅器。若修
B10n0068_p0810a08║息災及上悉地，用大麥及牛乳。若修增益及中悉地，須用胡蔴及酪。若修降伏及下悉地，
B10n0068_p0810a09║用牛尿及粟米，或血閼伽。通一切羯摩吉祥者，謂用米花、塗香、白花、茅草、胡蔴、淨水配合
B10n0068_p0810a10║陳設。熏以燒香，誦前所說或明王咒，或總部心，或各部一切羯摩咒，或誦迎請真言七遍
B10n0068_p0810a11║加持閼伽。
B10n0068_p0810a12║次向前面繪像等處禮拜，以膝著地。諸指內交仰手向上竪二食指，搖二大指結召請印。
B10n0068_p0810a13║誦云：「由信三昧耶，世尊請速降，受此閼伽供，維願愛念我。」次於咒尾加誦「鄂黑耶
B10n0068_p0810a14║醯」捧閼伽器，若是佛部齊額供献，於餘二部平胸及臍供献。觀想自類智尊降臨。
B10n0068_p0810a15║所用真言，《蘇悉地經》〈迎請品〉說，以明王真言請天子，以明妃真言請天女，或以各各咒請。
B10n0068_p0810a16║若以總部心請最為殊勝。如請尊勝佛母即誦：「唧那唧鄂黑耶醯。」又所請天，若坐若
B10n0068_p0810a17║立若側，應亦作是狀，用閼伽迎請。若不能如所說而辦閼伽，應求容恕，隨有而請。
B10n0068_p0810a18║請幾尊者《後靜慮》云：「具足密咒等，眾明咒忿怒，皆向如來身，滿定故常住。」釋云：「於
B10n0068_p0810a19║自前方想有佛身，剎那而想明咒密咒忿怒使者及使女等，徧虛空界周帀圍繞，自亦任
B10n0068_p0810a20║持天慢安住其中。以明咒等常住佛前，故持咒者，亦應修天瑜伽向佛而住。」
B10n0068_p0810a21║次結前說蓮華部之三昧耶印，是即蓮華坐印。即從此印，三指如金剛杵，是為金剛坐印。
B10n0068_p0810a22║從此印二中指相併，是為勇士坐印。此等真言，謂「嗡迦摩拉雅娑訶」，又「嗡班𱒤阿
B10n0068_p0810a23║薩尼吽泮」，又「嗡班𱒤迦吽泮」。由此咒印奉献諸尊適宜座位，奉座請坐。或可誦
B10n0068_p0810a24║「善來大悲尊」等頌，及「愍我及眾生」等頌，奉献座位。
B10n0068_p0810b01║（巳三）示印
B10n0068_p0810b02║次誦「嚮迦熱薩摩耶娑訶」。右大指按小指，餘指作金剛形，示此三昧耶金剛印。次示
B10n0068_p0810b03║下三部印，誦「唧那唧」等三心咒。印者，兩手互握為拳，示二大指。又即此印左手大指
B10n0068_p0810b04║內收，示右大指。又示左手大指。如其次第是三部印。
B10n0068_p0810b05║次應結諸部大三昧耶印旋繞，於諸隨來魔碍所作一切障難，成大守護。若不能行，當誦
B10n0068_p0810b06║爾時明王真言加持芥子，驅逐隨來魔碍。
B10n0068_p0810b07║（巳四）供讚分二：（午一）供養，（午二）稱讚。今初
B10n0068_p0810b08║諸供養物，應如前說辟魔、清淨、增長威光。《蘇悉地經》說以供養咒及各部真言清淨，應如
B10n0068_p0810b09║是修。
B10n0068_p0810b10║次小指無名指向內互鈎，二手中指並竪，食指鈎觸第三節上，二大指附其側，結閼伽印。
B10n0068_p0810b11║誦云：「善逝薄伽梵，請降臨住此，受我閼伽供，維願證知我，敬仰於世尊。」又於本尊咒
B10n0068_p0810b12║後加誦「阿岡札底剎娑訶」，供献閼伽。
B10n0068_p0810b13║右拳食指與大指作鉗狀，取浴足器內花，作諸指漸放印。誦前頌文，於閼伽處改為浴足，
B10n0068_p0810b14║咒後加誦「嗡札瓦惹茜迦讓，札底剎娑訶」供浴足水。
B10n0068_p0810b15║若能辦者，次於鏡中現影像而浴佛。若不能辦，則可平仰合掌，食指與大指端相合，結浴
B10n0068_p0810b16║身印。誦「嗡薩瓦得瓦達，阿臻底，阿彌達，娑訶」想以金等無量寶瓶香水充滿，成香水
B10n0068_p0810b17║雲而浴佛身。次自運意供養衣服莊嚴，奏諸伎樂，運意演唱讚美歌音。
B10n0068_p0810b18║次右手結施皈依印。左手擎其腕，是為塗香印。誦：「清淨從淨生，諸天妙塗香，我今信供
B10n0068_p0810b19║養，受已愛念我。阿訶惹阿訶惹，薩瓦毘雅，答日補唧得娑訶」奉献塗香。唯除燈明，餘三
B10n0068_p0810b20║供養咒亦如是。
B10n0068_p0810b21║兩手諸指交叉，二食指端在手內相鈎作環狀，大指附著其側，形如蓮華是為花印。誦
B10n0068_p0810b22║「清淨從淨生，諸天微妙花，我今信供養，受已愛念我。」供献妙花。
B10n0068_p0810b23║兩手小指中指及無名指互相附著，前前指甲背處稍屈，二手食指別竪，二大指附其側，
B10n0068_p0810b24║為燒香印，誦「可意林精華，和成天妙香，我今信供養，受已愛念我。」以此供香。
B10n0068_p0811a01║由仰合掌，略屈食指，為飲食印。誦：「可意藥精華，此諸真言食，我今信供養，受已愛念我。」
B10n0068_p0811a02║以此供食。
B10n0068_p0811a03║大指中指並竪，手握為拳，是燈明印。誦：「吉祥除損害，善妙遣黑闇，我今信供養，願受此
B10n0068_p0811a04║燈明。阿羅迦雅，阿羅迦雅，毘雅答日補唧得，娑訶」供獻燈明。
B10n0068_p0811a05║經說各部各尊，應供各別供物。若未能辦他部供品，可用餘部真言加持而供。閼伽以下
B10n0068_p0811a06║諸供若不能辦，經說以彼咒印運意明顯觀想而供。彩繪花等亦可供養。縱有供品，亦須
B10n0068_p0811a07║運意為先，故說意供最為殊勝，如是隨力修供養已。前說加持處所真言，此處亦當誦一
B10n0068_p0811a08║百遍。
B10n0068_p0811a09║（午二）稱讚
B10n0068_p0811a10║次如《蘇悉地經》所說，當讚三寶及三部主。「依怙具大悲，大師一切智，福田功德海，我敬
B10n0068_p0811a11║禮如來。清淨離諸欲，善故脫惡趣，純一真勝義，敬禮寂滅法。解已說解道，善住諸學處，具
B10n0068_p0811a12║功德勝田，敬禮諸僧伽。受持童子身，莊嚴智慧炬，滅除三世闇，敬禮妙吉祥。諸佛所稱讚，
B10n0068_p0811a13║修集妙功德，名稱觀世音，敬禮常悲者。大力忿怒身，善哉持明王，降伏諸難調，敬禮持金
B10n0068_p0811a14║剛。」又當念誦本尊別讚。次誦百遍出生讚真言云：「那摩薩瓦布答薄底薩埵南薩瓦
B10n0068_p0811a15║札，桑姑如彌達，阿毘賈惹，希尼那末都得，娑訶。」
B10n0068_p0811a16║（巳五）行懺悔等
B10n0068_p0811a17║於先造罪猛利追悔，具足堅固防護之心後不再造，當悔罪云：「一切世界中，所有諸如
B10n0068_p0811a18║來，菩薩阿羅漢，願皆證知我，於我一切生，所造諸罪障，在生死海中，往生及現世，由貪欲
B10n0068_p0811a19║愚痴，恚怒所憤發，於佛法僧伽，師長及父母，阿羅漢菩薩，隨一供養處，并餘有情類，有德
B10n0068_p0811a20║或無德，自造諸罪業，及教他令造，或復少隨喜，放逸微細罪，身語意所造，總集盡無餘，我
B10n0068_p0811a21║今如現對，諸佛菩薩前，至誠恭敬禮，以厭患心意，合掌將諸罪，數數而懺悔，我所造眾罪，
B10n0068_p0811a22║如佛所現知，我今如是悔，後終不復造。」又當勇猛至誠皈依，誦：「為滅眾生苦，我乃至
B10n0068_p0811a23║命存，恭敬正皈依，佛法及僧伽。」次誦：「於諸正法財，等住我隨喜，為生無分別，故請轉
B10n0068_p0811a24║法輪，至所化滿足，願不入涅槃，如昔諸佛子，所發宏誓願，我亦以善心，如是發宏誓，願一
B10n0068_p0811b01║切有情，安樂靜無病，願能作眾事，亦具足功德，有財能施捨，慧忍信善法，有情一切生，能
B10n0068_p0811b02║憶及悲愍。」於此等義專意念誦。
B10n0068_p0811b03║（巳六）修四無量
B10n0068_p0811b04║次緣一切苦惱眾生，發悲心，願令離一切苦。發慈心，願令得一切樂。發喜心，願令享成佛
B10n0068_p0811b05║之樂。發捨心，願令證無上大般涅槃。
B10n0068_p0811b06║次誦：「令無邊有情，息滅一切苦，度越諸惡趣，解脫眾煩惱。逼迫三有中，所有種種苦，為
B10n0068_p0811b07║救護彼故，我發菩提心。我願常救護，一切苦眾生，無依者為依，無怙者為怙，無皈者為皈，
B10n0068_p0811b08║苦者令安樂，我為一切眾，息滅諸煩惱。此生及他世，所修諸善業，維願悉皆成，福智二資
B10n0068_p0811b09║糧。我由六度門，精進所修習，願彼能饒益，一切諸有情。無邊生所修，或復少修習，總為諸
B10n0068_p0811b10║有情，息滅一切惑，度脫而精進，乃至證菩提。」為欲度脫苦惱眾生發菩提心願當成佛，
B10n0068_p0811b11║決定令與身心相應。
B10n0068_p0811b12║面前所修之天，二大論師皆許為迎請之智尊，未說新生。餘師則謂前請之天為資糧田，
B10n0068_p0811b13║修資糧已。自起為天，鈎入智尊，修習念誦。僅有少數說緣前面天而修者。修天疲勞，次修
B10n0068_p0811b14║念誦。修天瑜伽為修悉地之正方便，故今此中，如前所說，於自所起天身，明顯持心為主。
B10n0068_p0811b15║亦於時時明觀前方如自之天，隨力持心。此二即四支念誦中二種事支。
B10n0068_p0811b16║（卯二）依彼如何念誦分三：（辰一）預備數珠數念之法，（辰二）緣何所緣念誦之法，（辰三）
B10n0068_p0811b17║遇障重修念誦之法。今初
B10n0068_p0811b18║如是乃至未厭煩時修天瑜伽，修厭煩時當作念誦。數珠之質，《蘇悉地經》中說佛部用菩
B10n0068_p0811b19║提子，蓮華部用蓮實，金剛部用茹惹夏最為第一。此若不備，可用木槵，海螺、水晶、真珠、珊
B10n0068_p0811b20║瑚、摩尼、牙骨、泥土所作，或餘草子。《妙臂問經》說錫銅鍮亦可作珠。
B10n0068_p0811b21║數量，或一千零八、或一百零八、或五十四、或二十一摩尼等，須鑽孔，及以牛身五物洗淨。
B10n0068_p0811b22║珠索，以童女所捻三股線穿貫作結。將珠捧於手中，頂禮師長本尊，誦三部真言百八遍。
B10n0068_p0811b23║「那末惹那札雅雅，嗡阿部得，毘𱒤雅，悉得悉答退娑訶」又「那末惹那札雅雅，那末
B10n0068_p0811b24║阿雅阿瓦羅格得，穴惹雅，薄底薩埵雅，摩訶薩埵雅，嗡阿彌當，迦雷希耶希摩利那娑訶」
B10n0068_p0812a01║又「嗡格日格日，熱只尼娑訶」如其次第即是佛等三部真言，此是最初加持念珠
B10n0068_p0812a02║時修。後念誦時，合掌敬禮師長本尊，捧珠手中，念誦真言七遍。「嗡拔伽瓦帝悉地悉答
B10n0068_p0812a03║雅，悉答退娑訶」又「嗡巴蘇摩底，希耶娑訶」又「嗡班𱒤雅𱒤達那則耶娑訶」如
B10n0068_p0812a04║次即彼三部真言。平胸持珠，隨用左右一手，伸中指與小指，食指置中指後，於一切業皆
B10n0068_p0812a05║可以大指及無名指數。於降伏事，則以食指數之。《妙臂經》說誦時應持前說之羯磨杵，若
B10n0068_p0812a06║未備者，應結金剛拳而念誦。
B10n0068_p0812a07║（辰二）緣何所緣念誦之法分二：（巳一）緣字形念誦，（巳二）緣字聲念誦。初又分二：（午一）
B10n0068_p0812a08║緣前尊心間字形，（午二）緣自尊心間字形。今初
B10n0068_p0812a09║《後靜慮》云：「住聲心及事，咒依不變事，不失支誦咒，疲於自休息。」意謂應當誦咒，持誦
B10n0068_p0812a10║之法謂不失支，即不捨棄四支而誦。事有二種，初謂自住天慢，二謂於前修為如自之天。
B10n0068_p0812a11║心謂於前尊心間所立之月輪，即第三支。聲謂於月上安立所誦之咒鬘，即第四支。住彼
B10n0068_p0812a12║等者，謂持誦者相續緣彼繫著不捨。自緣何事修習念誦，即於彼事極善修習。令天明顯
B10n0068_p0812a13║無有退失，故云依不變事。即是聲心之咒，所安立處之事。總謂如前所說防護命力，由具
B10n0068_p0812a14║四支念誦門中，俱時緣慮前尊三支而修念誦。放棄息時，觀自所修天身。次仍如前修習。
B10n0068_p0812a15║休息者為除散亂故，於自事休息，即異熟身，謂於自身捨天身觀，想異熟身而從定起。捨
B10n0068_p0812a16║觀漸次，由緣字形，而捨持誦咒字之聲。由緣無字月輪，捨彼字形。次由但緣佛身，捨彼月
B10n0068_p0812a17║輪。由唯緣自天身，捨前尊身。由緣字形，捨自天身。由緣字聲，捨其字形。由緣智身，捨其咒
B10n0068_p0812a18║聲。由緣法身，捨彼智身。此即緣無所得我之真實。復想現似幻化陽燄等異熟身。此即於
B10n0068_p0812a19║自休息之義。「由緣字形捨自天身」等者，即初修本尊時所觀字天、聲天、月輪及自與
B10n0068_p0812a20║天真實合一之慢，我之真實離戲論等。此中休息，說為止息散亂，故若戲論散亂起時，當
B10n0068_p0812a21║漸收攝所緣，最後住於空性，次於如幻起定。故起座時，不應不持本尊之慢。餘師依止事
B10n0068_p0812a22║續所造修天儀軌，亦多宣說一切威儀當持天慢。
B10n0068_p0812a23║（午二）緣自尊心間字形
B10n0068_p0812a24║《後靜慮》云：「從事中起事，具足不變字，如是自咒觀，應想意清淨。」言如是者，謂除前說，
B10n0068_p0812b01║顯餘所緣，即應想意清淨。從意所生故說名意，即是心間月輪。無貪等垢，具一切分無垢
B10n0068_p0812b02║光明，故名清淨。此復具足真言字鬘，由善修習光明不變，故是不變諸字。意現為月具足
B10n0068_p0812b03║諸字不變不離，故名具足不變。觀是月輪，是為安立自咒處所。
B10n0068_p0812b04║總謂如前所說防護命力，於自面前較自略高非太遠處，修如來身。想彼心間月輪安布
B10n0068_p0812b05║咒鬘，轉於自修為天之事。謂入息時，想隨息入，移入自心，乃至未放息時，緣彼念誦。若放
B10n0068_p0812b06║息者，與息俱放，還住天心，次復如前移入自心而誦。
B10n0068_p0812b07║（巳二）緣字聲念誦
B10n0068_p0812b08║《後靜慮》云：「由防護命力，收攝鈎錄意，合密咒明咒，當修意念誦。即以此儀軌，或復小聲
B10n0068_p0812b09║念，求明咒悉地，莫作餘念誦。」緣咒聲之意，當合咒念誦。此應如前所說防護命力，將彼
B10n0068_p0812b10║任運流散非等引意收攝鈎錄。謂先明觀四支念誦，次不緣念所誦咒形及月輪等，唯緣
B10n0068_p0812b11║咒聲念誦。此復非如聽他誦咒，是緣彼咒所發之聲而自持誦。此緣咒聲儀軌，或意念誦，
B10n0068_p0812b12║或小聲念。《釋論》中說，若護命力，則不能作小聲念誦。經說防護命力及以兩種念誦，釋謂
B10n0068_p0812b13║此於前二（緣字形之二種）亦當例知。
B10n0068_p0812b14║若爾三種所緣，一一皆有二種念誦，何者應先修耶？從粗漸修，先當小聲念誦，若能於彼
B10n0068_p0812b15║心不散亂，次護命力修意念誦。《釋論》中說：「初於天月咒鬘三法，為三所緣。中於月輪咒
B10n0068_p0812b16║鬘二法，為二所緣。後唯緣聲為一所緣。」每一補特加羅俱須漸修此三。若勝菩提論師，
B10n0068_p0812b17║雖僅說緣自與前尊心間月輪所布咒鬘而修念誦。今依佛密論師詳釋經義。天竺餘師
B10n0068_p0812b18║依止事部所造儀軌，亦有說想咒鬘放光供養諸佛饒益有情。
B10n0068_p0812b19║正念誦時，如何行者？《妙臂問經》〈第五品〉云（漢譯第六品）：「誦時不應太急緩，聲不過大
B10n0068_p0812b20║莫太小，不共他語不緣餘，字體勿令有缺失。」又云：「懈怠貪愛不善心，隨於何境起散
B10n0068_p0812b21║亂，速從彼境迴其心，善住密咒最勝字。」《蘇悉地經》如上已引，謂正誦時，除緣爾時本尊
B10n0068_p0812b22║等境，雖餘最勝所緣，亦不應起作意。
B10n0068_p0812b23║息災增益宜緩，降伏念誦可令他聞。
B10n0068_p0812b24║念珠，初用及最後時，應禮諸尊。珠串滿時，當用目視彩繪等像，或塔或座。
B10n0068_p0813a01║念誦時量，上午應修一時。初夜後夜各修半時。日中，或修半時，或三分，或四分，或略念誦。
B10n0068_p0813a02║晝日念誦者，夜作護摩。夜間念誦者，晝作護摩。念誦終了若作護摩，最為第一。
B10n0068_p0813a03║念誦數量，如《蘇悉地經》說：「十五字以下，應隨字多少，誦爾許洛叉（十萬），若字三十
B10n0068_p0813a04║二，應誦三洛叉，字若多於彼，當先誦一萬。」不如餘部，隨眷屬多少也。
B10n0068_p0813a05║（辰三）遇障重修念誦之法
B10n0068_p0813a06║如《蘇悉地經》說，若念誦時，勿爾惛睡，或復呵欠、嚏歕、謦欬或失惡氣，大小便等。即應置珠，
B10n0068_p0813a07║起立經行。次作洒淨還從首念，以上所念不能入數。或由放逸誦他真言，意白本尊重修
B10n0068_p0813a08║念誦。或遭魔障、或為病苦、或是懈怠、放逸、身心疲倦、修法違越所說時量或不防護，或不
B10n0068_p0813a09║潔淨，所作念誦；或是夜間惡夢，晝日未誦部主真言百遍，所作念誦，皆不得入念誦之數。
B10n0068_p0813a10║又說若於一處誦至半數，另於餘處誦滿半數，如此念誦數雖滿足，然彼一切皆無義利。
B10n0068_p0813a11║前說念誦越時，時非時者，始從日出半輪至一人影，是上午時。日中八時、九時（此是一
B10n0068_p0813a12║日作六十四時分）是為中時。下午從一人影乃至日沒半輪，是下午時。此為晝間諸時。
B10n0068_p0813a13║從日沒半輪至初夜半量，是初夜時。從後夜半量至日出半輪，是第二時。從中夜起修降
B10n0068_p0813a14║伏法、隱身、尸林等法。如修息災法等則與彼時相違。此是儀軌中說務須了知，以說非時
B10n0068_p0813a15║所作念誦，不入數故。儀軌引之：「行者念誦畢，當誦廿一遍，部母及部主，常恆為衛護。」
B10n0068_p0813a16║三部部主謂妙吉祥，觀自在金剛手。三部部母謂佛眼、白衣、摩摩格。
B10n0068_p0813a17║（寅三）四支念誦靜慮之後行
B10n0068_p0813a18║每座念誦滿數或餘之後，右中指置無名指後，左手中指亦置無名指後，互相交叉。右手
B10n0068_p0813a19║食指握左手中指、無名指，左手食指亦握右手中指與無名指，兩手小指並竪，二大指按
B10n0068_p0813a20║二大指之中節，結為瓶印。獻善根云：「我此善根為某悉地之因，今奉世尊，維願世尊賜
B10n0068_p0813a21║某悉地。」有說不念誦時以此手印奉獻數珠，念時仍取。是無觀慧者之言說。
B10n0068_p0813a22║次求容恕未能全如經軌之過，如前說修供讚。次以前召請印，二大指向外撥，為發遣印。
B10n0068_p0813a23║念誦各各心咒，或總心咒，末後加「伽剎」字，想諸宮殿一並發遣。
B10n0068_p0813a24║次仰左手，右掌按上，諸指互交，指端下垂，平心而住。是不平等支印。由左旋繞，誦：「嗡呼
B10n0068_p0813b01║魯呼魯，軍札利，摩地格毘娑訶」解除前所結界。
B10n0068_p0813b02║次讀般若等經，修六隨念，塗曼陀羅，印制多等。
B10n0068_p0813b03║日日洗滌供器，供奉鮮花，三時禮拜，所著法衣等，須三時咒洗、香熏、洒淨、念誦、護摩、供養
B10n0068_p0813b04║等，時常著上衣，除睡臥時。除睡眠洗浴外，不脫下衣，勿得汙衣。加持衣咒：「嗡惹卡惹卡
B10n0068_p0813b05║摩那，薩瓦布答，阿底叉那，阿摩唧拔惹娑訶」如說於承事時施鬼神食，故當施食。又以
B10n0068_p0813b06║童女所捻紅線，用俱遜婆（紅藍華）或鬱金染。結成七結，誦：「嗡阿訶惹阿訶，惹奔答
B10n0068_p0813b07║尼，許札答惹尼，悉答替娑訶」千遍，夜繫腰間防泄不淨。
B10n0068_p0813b08║如是上午日中、下午三時沐浴，修如上說念誦儀軌。《蘇悉地》說：半月半月，絕一日食。取黃
B10n0068_p0813b09║牛乳、酪酥、糞尿和水、茅草，咒經百遍，面東蹲坐，置閼伽器，頓服三兩，半月所受一切穢惡
B10n0068_p0813b10║之食皆當清淨。真言即誦：「那末拔伽瓦得，鄔尼沙雅，鄂毘許得，毘惹𱒤希，毘馨底迦日
B10n0068_p0813b11║娑訶」又「嗡雅穴剎娑訶」又「那末惹那札雅雅，那摩軍札班𱒤拔那耶，摩訶藥叉
B10n0068_p0813b12║茜那拔達耶，嗡希喀希喀，尼摩雷，札北娑日，得左得左拔底娑訶」如其次第即是三部
B10n0068_p0813b13║真言。
B10n0068_p0813b14║（丑二）不待念誦靜慮分二：（寅一）釋住火住聲靜慮，（寅二）釋聲後靜慮。今初
B10n0068_p0813b15║《後靜慮》云：「咒住火成就，住聲給瑜伽，聲後給解脫，是此三真實。」此說住火真實，住聲
B10n0068_p0813b16║真實，聲後真實。《釋論》說修六天以上，是二種靜慮之前行，然於此處亦說現證密咒及明
B10n0068_p0813b17║咒之色等。是故生此靜慮，亦須先於六天明顯相續久住，本尊瑜伽亦須明顯而修。
B10n0068_p0813b18║言住火靜慮者，《後靜慮》云：「不分別生法，智者善自護，咒師超支住，無著修靜慮。聲連合
B10n0068_p0813b19║為鬘，字相串不變，如鈴聲無斷，意取著思惟。住火內寂靜，語靜支具足，思惟止命力，斷睡
B10n0068_p0813b20║眠為性。」此中最初四句顯示先思我之真實，意謂當修靜慮。誰能修者謂持咒師。如何
B10n0068_p0813b21║修者謂應無著。此中著謂執實。著世俗天非此所遮。此復抉擇眼等諸支非勝義有，超出
B10n0068_p0813b22║眼等住離戲論。住謂不起，安住之理，謂非眼等根識所能分別，不能執取，即是意識。從彼
B10n0068_p0813b23║相應所生諸心心所即自，謂自意中不令生諸垢纏防護而住。智者，謂具智慧能觀真實。
B10n0068_p0813b24║本尊諸咒於彼定中，或如聽聞或發音響，此是聲天真實，與我真實猶如水乳二合為一。
B10n0068_p0814a01║如是思惟瑜伽，若時明顯，則彼咒師是已住於聲天瑜伽。咒字連合安布為鬘，意於彼中
B10n0068_p0814a02║取著思惟。是字形連合為鬘耶。謂彼咒聲連合為鬘，經說如鈴聲故。為令此義決定，說
B10n0068_p0814a03║「字相串」。不變者，謂字不斷不動，如外鈴聲相續生故。即於彼聲應不執實而修靜慮。
B10n0068_p0814a04║次想自為本尊，心間有火熾然，如燈燭燄。復想其中有前所說聲鬘而住。此無熱等損惱，
B10n0068_p0814a05║故云寂靜。語清淨者，無彼微誦意誦之二。其所修咒一一字之支分，無間具足。如是思惟
B10n0068_p0814a06║遮掉舉故，云止命力。此若不遮，等同畜類無有等引心故。遣沉沒者，以除沈分所攝睡眠
B10n0068_p0814a07║顯示。此非謂是自心默誦之相，是如聽聞他人誦咒。自心變成咒音之相安住火中。若時
B10n0068_p0814a08║現起不飢餓等內外諸相，如所思惟即能成辦，乃至爾時應修此二靜慮。釋論中說外相，
B10n0068_p0814a09║謂無飢渴等惱。內相謂由緣火及風加行力故，依止樂暖之三摩地。此於四支念誦之後
B10n0068_p0814a10║修之，或餘時亦可修。《釋論》說此是為發生咒力及住心而修故。住火能令念誦有力，令心
B10n0068_p0814a11║安住，故說由此能給成就。
B10n0068_p0814a12║其住聲者《後靜慮》云：「住聲靜慮者，謂心間微細，無垢淨月輪，其中最寂靜，火燄具妙光，
B10n0068_p0814a13║彼住不變事，樂住思惟聲，或不變安字，唯應思惟聲。」於心間思惟微細無垢月輪者，以
B10n0068_p0814a14║大則難斷分別故。前說彼月輪中所有火燄，於彼安住不變咒字天身之事。其次捨彼，唯
B10n0068_p0814a15║緣咒聲而修靜慮。出息之時，還復緣自天身。此中緣聲，不緣天身、月輪、火燄，故與彼四支
B10n0068_p0814a16║念誦中二種念法及住火皆不同。所以作是修者，以餘論說，修聲或息之靜慮時，若緣色
B10n0068_p0814a17║者心散亂故。通達勝義之菩提心，安住一相謂無餘相，故名不變。是故表示此心之月，亦
B10n0068_p0814a18║名不變，緣彼月上所布咒字。次應捨彼唯緣聲音而修靜慮。故與四支念誦緣聲不同，彼
B10n0068_p0814a19║是先於天身心休息已後唯緣聲，此乃先於咒字休息而緣聲故。釋中如是判別，且就所
B10n0068_p0814a20║緣境分。然主要之差別，前於默念之中而緣聲音，此則非念誦相緣咒聲故。又數說為不
B10n0068_p0814a21║待念誦之靜慮故，釋論於此亦說遮止命力之風瑜伽。
B10n0068_p0814a22║（寅二）釋聲後靜慮分二：（卯一）放捨住聲次第，（卯二）正釋聲後靜慮。今初
B10n0068_p0814a23║言聲後者，謂於唯住咒聲亦盡捨後，為無二之真實。由修習此，脫離二障能得法身自性
B10n0068_p0814a24║解脫。《後靜慮》云：「觀待現為支，有聲及由意，語淨明咒王，捨支佛所知。」此說聲後靜慮，
B10n0068_p0814b01║由修何等漸次能給法身解脫。故此顯然說道次第，及於何時修空性之界限。《釋論》云：
B10n0068_p0814b02║「入密咒行諸瑜伽師，由於密咒支分、有聲、意誦、語清淨時，次第漸捨而得現證法身，故說
B10n0068_p0814b03║聲後修習法界自性，能給解脫。」言明咒者是舉一例，亦指密咒。彼二王者，即自所修天
B10n0068_p0814b04║子天女等相。彼支者，謂屬彼諸天，即彼一分或彼一時。捨彼者，謂漸捨諸位。此復有四，一
B10n0068_p0814b05║待命力苦行及靜慮等，咒師自現為天之支，即自現為天身。二有聲支，即微聲誦咒時。三
B10n0068_p0814b06║唯意支，即由意誦咒時。四微念意念二語清淨支，即離彼二住火住聲靜慮，心現為咒聲
B10n0068_p0814b07║之相也。捨彼等者，謂於前前穩固轉入後後。如《釋論》云：「欲求解脫，從粗漸捨之次第者，
B10n0068_p0814b08║謂修收攝、苦行、靜慮及命力等，緣自天像，令最粗三摩地極為穩固。由緣微念咒聲之三
B10n0068_p0814b09║摩地，徧捨緣最粗定，粗三摩地修令穩固。其緣粗者，又由微細意聲三摩地故徧捨，次復
B10n0068_p0814b10║捨彼安住最細。密咒分別三摩地中，次復捨彼，欲求解脫當善緣法身三摩地。」如是漸
B10n0068_p0814b11║捨四支而修空性，是給解脫次第，謂佛所知。或釋為呼明咒王曰：若捨諸支，便當成就了
B10n0068_p0814b12║知咒義之佛。是兩釋中，後者與略標云「聲後給解脫」，極相符順。
B10n0068_p0814b13║若緣天身亦須棄捨，何故聲後唯說捨聲，捨初支者是捨咒聲依處，現為天身之咒即是
B10n0068_p0814b14║持咒者故。捨中間二支者，是捨咒聲作行。捨後支者，是捨咒聲自性，故捨彼等亦可說為
B10n0068_p0814b15║捨聲。彼等一切，於緣真如定前皆不顯現，故說爾時棄捨。
B10n0068_p0814b16║此中所生之三摩地總有三種，謂緣天身，緣天語咒，及緣天意真實。初云最粗者，即極粗
B10n0068_p0814b17║顯三摩地。第二較前微細，第三最細。以於身中須從粗漸生故，次第決定如是。其中先須
B10n0068_p0814b18║天身明顯及能久住二和合生，是故須以多相靜慮修令明顯，以所修相須數數作意乃
B10n0068_p0814b19║能明顯故。如修欲怖，若未專住，縱能明顯，然於所緣不能如欲而住，故須以專住三摩地
B10n0068_p0814b20║令其安住，如上已說。由如是門能得身調柔者，如《妙臂問經》第五云：「觀視鼻端捨分別，
B10n0068_p0814b21║若時境擾不搖動，其人即得明了住，彼心決定得調柔。」其擾亦不動之住分，須離沈沒。
B10n0068_p0814b22║以若未生最明了之住分，則不違沈沒故。念誦之前，先須成就堅固緣天之三摩地最為
B10n0068_p0814b23║主要。即前經云：「若人具足心一境，其意便生大歡喜，喜故能得身輕安，由身輕安身安
B10n0068_p0814b24║樂，身樂心定由定故，爾是念誦無礙著。」其修無過三摩地法，及修已先生心輕安，依此
B10n0068_p0815a01║起身輕安，其後乃成具相奢摩他，以前唯生奢摩他隨順。是諸道理，已於共乘道次第中
B10n0068_p0815a02║廣說，茲不重述。四部續中最初成就具相奢摩他時，多是於天瑜伽引導之時。故若未能
B10n0068_p0815a03║分具相奢摩他與彼隨順，亦未詳辨如諸大論所說成就具相奢摩他時，則未能知於天
B10n0068_p0815a04║瑜伽初引導時須修幾久。
B10n0068_p0815a05║如是堅固緣身三摩地已，即應捨彼，進學緣語咒三摩地。捨者謂捨於身持心，另於其他
B10n0068_p0815a06║所緣持心，非謂此後便遮天相顯現。以三種念誦及住火住聲之時，亦多說緣天故。
B10n0068_p0815a07║緣咒有三，粗者，謂緣字形或聲，小聲持誦。即於月上安布字相或咒聲相，學習持心不令
B10n0068_p0815a08║他散，能略自聞而誦。如是語中誦咒，心於所緣令不他散，念誦瑜伽至穩固時。捨此所學，
B10n0068_p0815a09║進學微細。語不誦咒唯意持誦。心於字形或咒聲相持令不散。乃至此二極穩固時應善
B10n0068_p0815a10║修習。此堅固已亦應放捨，進修最細聲性二種靜慮，謂即自心達我真實之所取分，現為
B10n0068_p0815a11║咒聲、火燄、持心修習。乃至獲得前所說相。既堅固已復放捨彼，令自心所取分現為明了
B10n0068_p0815a12║咒音之相，與能取分住彼咒聲音鬘而不流散，學此明了安住不離瑜伽。此若堅固，即住
B10n0068_p0815a13║聲給瑜伽之義。此二喻如自心專住於所緣時，所取分亦同時明了現為天面身臂等相。
B10n0068_p0815a14║如是字鬘所現諸前分相，於後分相現時，亦明了現，心安穩住。
B10n0068_p0815a15║（卯二）正釋聲後靜慮
B10n0068_p0815a16║如是從修天身，乃至住聲持心，由遮命力之風加行，即由緣火，緣天身等，眾多粗細所緣
B10n0068_p0815a17║心專住力，能得如《妙臂問經》所說堅固住分，及於身心生勝喜樂，發生身心調柔輕安。尤
B10n0068_p0815a18║以久修風加行，力及緣火力，引生樂煖，依此發生有力安樂光明無分別定。然彼不名圓
B10n0068_p0815a19║滿次第，亦復未得能斷三有根本我執之道。故當放捨住聲，更修聲後給解脫之空性靜
B10n0068_p0815a20║慮。應如何修，此處僅略說者，意謂前修我真實時已廣說訖。此中唯應取前所說而重解
B10n0068_p0815a21║說。如前所說，當以教理破除人我法我，先求通達諸法非勝義有中觀正見。若未得此，但
B10n0068_p0815a22║不分別，則全無修空性之義。得彼正見修習之理，如經「不動光明」，謂具二種差別而
B10n0068_p0815a23║修。若無我見觀察太過，便生掉舉，令心散動。當專住於無我義引生之定解，不可太為觀
B10n0068_p0815a24║察。若止修太，過則不樂擇法，欲起不能，任運而趣不分別住。太安住故便能引生沈沒惛
B10n0068_p0815b01║昧，成惛沒性。喻如觀察太過，觀分增上，其後反生掉舉。故當雙修觀慧以及專一安住。《釋
B10n0068_p0815b02║論》中云：「今當顯示我之真實智慧自性全無沈掉，說云不動光明。言不動者，即不轉動
B10n0068_p0815b03║之名，此破慧掉諸瑜伽師，由修擇法分別令心散動不寂靜相而有掉舉。故說心不散動
B10n0068_p0815b04║於道寂靜。」此引教證過觀之失，故當學習止修。說擇法慧為掉舉者，義說太觀察後發
B10n0068_p0815b05║生掉舉，非說慧即掉舉。《彼論》又云：「如是言光明者，即離惛沈澄淨之名，此亦破除一向
B10n0068_p0815b06║修止諸瑜伽師，於擇法時心太安住擇法逆品沈沒相之惛沈。」此亦是說太安住後所
B10n0068_p0815b07║生惛沈，及為擇法逆品之義，非說寂止即是惛沈。與此義同之《修次後篇》云：「若時多修
B10n0068_p0815b08║毘鉢舍那智慧增上，由奢摩他力微劣故，如風中燭令心搖動，不能明了見真實義。故於
B10n0068_p0815b09║爾時當修正奢摩他。若奢摩他勢力增上如睡眠人，不能明了見真實義。故於爾時當修
B10n0068_p0815b10║智慧。若時此二平等俱轉，猶如兩牛並駕前進，乃至身心未生疲勞，應於爾時住無作行。」
B10n0068_p0815b11║此說止觀何者增上，即應多修餘一，務令彼二平等而修。若於止品增上，止觀不等不
B10n0068_p0815b12║應執為於無分別修得自在。又不應執支那堪布之規，謂於正理所破未知分齊，凡有彼
B10n0068_p0815b13║此之念，一切皆為實執。妄謂中觀論中皆破彼等，便執一切觀修皆是成佛之障。《後靜慮
B10n0068_p0815b14║經》本釋亦皆顯說。如《釋論》云：「如是我真實義，雖是無支、無得、無色、無相、不動光明領納
B10n0068_p0815b15║為相，然許不斷觀察之道。故云：覺觀住前。覺即是慧，彼於境轉，即是觀察，故曰覺觀。彼覺
B10n0068_p0815b16║觀以慧明為相，住於我真實義之前，故云：覺觀察住前。彼意說云：所了自性，雖無分別，然
B10n0068_p0815b17║慧光明於前觀察而轉。」此即成立於修真實義時，亦不應捨觀察之慧。總謂住聲靜慮
B10n0068_p0815b18║以下修奢摩他，聲後即修毘鉢舍那。然於此時若以觀慧太多觀察，則壞先有住分。故當
B10n0068_p0815b19║雜修止觀，而得止觀雙運。
B10n0068_p0815b20║若欲成辦如事行部所說無邊事業殊勝成就，則須先修四支念誦，三種真實靜慮。若但
B10n0068_p0815b21║欲修諸小成就，則不定須如是修習。
B10n0068_p0815b22║（癸四）得堪能已如何修習成就
B10n0068_p0815b23║《蘇悉地》云：「諸最勝事業，由勝念誦修，若先承事者，亦成諸小事。」《妙臂問經》亦云：「先
B10n0068_p0815b24║當如法誦十萬，次乃進修諸密咒，其次速能獲悉地，密咒儀軌非久惱。」《後靜慮》亦云：
B10n0068_p0816a01║「盡知咒真實，及以我真實，軌則念真實，其人得成就。」皆說先修四支念誦瑜伽，後修悉
B10n0068_p0816a02║地。故於修增慧延壽等息災增益降伏事業之時，須先承事。此乃四部總軌。
B10n0068_p0816a03║息災增益降伏事業，如其次第，以如來部、蓮華部、金剛部而修。上品中品下品悉地，亦如
B10n0068_p0816a04║是修。息災者，謂能息滅橫死疾病時疫魔害傳染等災。增益者，謂能增長壽命、形色、威光、
B10n0068_p0816a05║勢力、功德及所求事。降伏者，謂殺逐等。修行時節，謂於臘月八月正月二月四月白半月，
B10n0068_p0816a06║應修上品悉地及息災法。臘月無諸難事。又息災多宜於秋季，如是增益宜於冬季，降伏
B10n0068_p0816a07║宜於春後。又修中下成就於前五月之黑半月為宜。又修上中下品悉地，及修息災增益
B10n0068_p0816a08║降伏，時分如次，應於早晨、初夜、中夜、日中。又息災法，從白半月初一至十五日。增益從月
B10n0068_p0816a09║半至月半。降伏應於黑半月修。又通宜於一切事業之時，謂神通半月（《蘇悉地經》謂十
B10n0068_p0816a10║二月一日至十五日。）及日月蝕時、初一、初三、初五、初七、十三以及鬼宿諸時。
B10n0068_p0816a11║處所，謂上中下悉地，如其次第，可於山林等處，海邊等處，除此所餘隨順咒處。不應於傾
B10n0068_p0816a12║屋等中修。
B10n0068_p0816a13║坐相，修息災法宜蓮華坐；修增益法宜吉祥坐，修降伏法宜足壓足。面則如次向北，向東，
B10n0068_p0816a14║向南。
B10n0068_p0816a15║一一部中各有三品成就，息災增益降伏三事。又以各部部主、部母、明王、修息災等三事。
B10n0068_p0816a16║又三品成就有多門分別。就自性者，持明、神通，知諸論等為上成就；隱身合藥及疾行等
B10n0068_p0816a17║為中成就；攝召殺逐等事為下成就。就部別者，三品已說。就現相者，其物光燄、煙氣、溫煖
B10n0068_p0816a18║是為三品。就事辦者，屬身、屬物、屬財富之成就。就能說者，謂諸聖者、諸天、地仙真言。給成
B10n0068_p0816a19║就者，雖是上品，行者不善承事，亦有給下品成就者。若善承事，雖是下品，亦可從他轉求，
B10n0068_p0816a20║給予上品成就。
B10n0068_p0816a21║修悉地前，觀察成不成相，謂於月半，或於白月吉日，受持齋戒，一夜乃至三夜觀察夢相。
B10n0068_p0816a22║用酸果等澡料，及以香水沐浴洒淨，著鮮淨衣，於初夜分，如上所說奉献閼伽，次請本尊，
B10n0068_p0816a23║用白檀等燒香熏後而為供養。供獻眾多上妙酪伴供食，以酥護摩一百八遍。次用隨順
B10n0068_p0816a24║事業之白膠香而作護摩。再將童女所捻線索，結成七結。用本尊咒加持七遍，繫左臂上。
B10n0068_p0816b01║祈禱本尊，願於夢中示知所修成不成相。自作本尊觀想，安置茅座上敷散華，誦持真言
B10n0068_p0816b02║而臥。夢中若見三寶、本尊、菩薩、四眾弟子，或夢登山、乘象、度河、得財、得衣服等，諸可樂夢，
B10n0068_p0816b03║即當起修。
B10n0068_p0816b04║次正修者，或修護摩，或持誦真言等，如前修法，皆當修行。謂應三時供養、懺悔、隨喜、發願、
B10n0068_p0816b05║諷般若經、作曼陀羅、受三律儀、三時守護、三易其衣而修。若由放逸未能三時修者，當誦
B10n0068_p0816b06║本尊真言二十一遍。上中下等三品成就，如其次第，三日、兩日、一日受持齋戒。此等皆如
B10n0068_p0816b07║《蘇悉地經》所說。
B10n0068_p0816b08║修此等時，唯於前方迎請本尊猶非具足，要須新生。其修曼陀羅及修瓶等法，此二論師
B10n0068_p0816b09║所許，以前所說六天而生。正念誦時，於四支念誦中如應取其初二。裝瓶藥物及生起等，
B10n0068_p0816b10║可如通規。又修如是天瑜伽時，《蘇悉地》說若少飢渴，若從病愈，若發勝慧，若增威光廣大
B10n0068_p0816b11║堅固，若得善夢，常夢實事，若於念誦倍增歡喜，若少疲乏身香芬馥，樂修功德，敬重本尊
B10n0068_p0816b12║是為持誦相應之相。《後靜慮》說，若心不信、懶惰、飢渴逼惱、增上掉舉、增上憂慼、猶豫事業、
B10n0068_p0816b13║念誦靜慮心不愛樂、喜說雜言、作非所作、魔所著附、夢惡夢等，是為本尊棄捨之因。若貪
B10n0068_p0816b14║瞋憍誑等皆寂滅，心於念誦相續而住，是為本尊現前之因。初承事時當知，亦爾又為利
B10n0068_p0816b15║益自他修治病等微細成就，及行灌頂開光等事，若先已由六天三摩地及四支念誦門
B10n0068_p0816b16║中，圓滿念誦之數，則雖未修三種真實靜慮，亦甚可行。有於彼時，亦修三種真實靜慮，及
B10n0068_p0816b17║修三種念誦所緣，是未能知界限之過。
B10n0068_p0816b18║堪哂略知於齋戒一分念誦浴軌等自謂盡解事行義
B10n0068_p0816b19║故愛契合經義道此於事部四總續特於妙成後靜慮
B10n0068_p0816b20║如印二師所解釋詳求密意而開顯是觀事部唯一目
B10n0068_p0816b21║密宗道次第廣論卷四終
B10n0068_p0816b22║
B10n0068_p0816b23║
B10n0068_p0816b24║
B10n0068_p0817a01║
B10n0068_p0817a02║
B10n0068_p0817a03║
B10n0068_p0817a04║
B10n0068_p0817a05║
B10n0068_p0817a06║
B10n0068_p0817a07║
B10n0068_p0817a08║
B10n0068_p0817a09║
B10n0068_p0817a10║
B10n0068_p0817a11║
B10n0068_p0817a12║