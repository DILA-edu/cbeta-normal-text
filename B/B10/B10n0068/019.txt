B10n0068_p0919a13║密宗道次第廣論卷十九
B10n0068_p0919a14║宗喀巴大師造
B10n0068_p0919a15║法尊法師譯
B10n0068_p0919a16║明生起次第品第十二之三
B10n0068_p0919a17║（巳三）圓滿之支分分二：（午一）召入智尊印證供讚，（午二）嘗甘露味修念誦法。今
B10n0068_p0919a18║初
B10n0068_p0919a19║若知修習主尊儀軌要義，修眷屬法則易了知。當俱修三昧耶薩埵，此中滅庸凡慢，自心
B10n0068_p0919a20║現為面臂端嚴之天，即三昧耶薩埵。《教授穗》云：「有亦說種子，有唯說種子。」此述二派，
B10n0068_p0919a21║有說天身及種子字為三昧耶薩埵，有說唯種子為三昧耶薩埵者。三昧耶者，梵語「三
B10n0068_p0919a22║梅底」為正往，「彌拉底」為攝還。如《教授穗論》云：「以此體性中具無二智性，智慧薩
B10n0068_p0919a23║埵能正往還，名三昧耶。」此是三昧耶之訓詁。言薩埵者，如前論云：「能饒益有情故，是
B10n0068_p0919a24║清淨有情名所詮境故，名為薩埵。」云何種子得有薩埵之義？即前論云：「種子如羯羅
B10n0068_p0919b01║藍亦名有情。」此舉雖無頭臂行相，亦可名為有情之喻，雖曼陀羅諸尊容有多少，然最
B10n0068_p0919b02║少者，亦須加持諸處或身語意等尊，堪為定量諸曼陀羅現觀，亦皆順所淨事具足，能淨
B10n0068_p0919b03║諸尊之數。故若不修堪為定量之曼陀羅修法，則難具足生起次第，修上悉地之扼要也。
B10n0068_p0919b04║召入智慧薩埵，如《攝真實經》說：「三昧耶尊之眼等，與智慧尊之眼等，下至極微皆應合
B10n0068_p0919b05║雜無異。故當堅固勝解平等一味。」《教授穗》說：「如是勝解與如來一切同體者，是為信
B10n0068_p0919b06║解其平等性。有時勝解與一切眾生同體者，是為通達自性清淨真如相同。故於自心相
B10n0068_p0919b07║續出生之智薩埵，應信解為一體，於他身之智尊，應起平等性之信解。」
B10n0068_p0919b08║召智尊後灌頂，諸論多說是水灌頂。多說從瓶取菩提心自性之水而行灌頂，亦有說從
B10n0068_p0919b09║髗缽取水而灌頂者，謂以智水洗除一切諸垢習氣。故灌頂水集於頂上為印證者，是明
B10n0068_p0919b10║種性之差別也。又海生之《修法》與羅伊跋《現觀》之覺窩釋，亦說受四灌頂而後印證。若知
B10n0068_p0919b11║「教授穗論」所說印證之理，則能了解印證總相故當解說。恭敬頂戴是為印證，為令滿足，
B10n0068_p0919b12║非令苦惱。以部主印證者，子隨父行，為令了知從彼生故。六佛互印證時，以不動佛印證
B10n0068_p0919b13║毘盧等四佛者，是以自性印證有性，不動是心，為令了知彼四亦是心性，色受想行體唯
B10n0068_p0919b14║心故。無畏論師不許外境，受等三法亦許但是心之分位。菩提心從空性生故，以不動佛
B10n0068_p0919b15║印金剛持是為以果印因，以金剛持印不動佛，則是以因印果。說金剛持，為五部之冠者，
B10n0068_p0919b16║是表五智皆彼體攝。如痴金剛與地藏等六部以外餘尊，是五如來三摩地之一分，故以
B10n0068_p0919b17║五佛印證。若爾，地藏等五與色金剛等五，佛眼等四，皆應以毘盧佛印證，彼等皆是色一
B10n0068_p0919b18║分故。此亦無過，雖立五蘊為五如來，然於一一蘊皆有五佛故。故於色蘊，以餘蘊如來為
B10n0068_p0919b19║部主，亦不相違。印證十二處者，以毘盧佛印眼處天，最清淨故。不動印耳，與虛空相等故。
B10n0068_p0919b20║寶生印鼻，若中有位或諸餘位，於緣香受生歡喜故。貪性彌陀印舌，緣味之貪最有力故。
B10n0068_p0919b21║不空印身不空成就，體性為風，徧全身故。不動佛印意根，意隨諸根轉故。《普賢修法》說隨
B10n0068_p0919b22║諸根印證色等。《總論》更作餘說。以毘盧佛印色天色金剛，色是痴所依故。寶生印聲，由稱
B10n0068_p0919b23║讚等聲引生慢心故。彌陀印香，由緣紅花等，香生貪著故。不空印味，滿一切肢遍於諸肢
B10n0068_p0919b24║轉故。不動印觸，徧諸根故。於法亦爾。於四界中以毘盧佛印地界天，由堅硬性為大愚痴
B10n0068_p0920a01║之所依故。不動印水，等同虛空，能斷能穿亦彼攝故。彌陀印火，以有光故。不空印風，能徧
B10n0068_p0920a02║動故。痴金剛等印佛眼等，彼是痴金剛等之明妃故。印諸明王之理，從東方起至東北角
B10n0068_p0920a03║與上下二明王，每二明王，如其次第而以毘盧寶生彌陀不空不動印證，是於愚痴我慢
B10n0068_p0920a04║貪著嫉妬瞋恚五惑，受用斷盡為體性故。《集密曼殊金剛》之八明王，則以不動印證，以是
B10n0068_p0920a05║從心出生勝德為體，及是忿怒性故。然害獄主明王與蓮邊際明王則同前說。或有論說
B10n0068_p0920a06║攝五部主入菩薩中，為顯彼等體無異故。餘經代替兩部集密（以不動為主之龍猛派，
B10n0068_p0920a07║與以曼殊金剛為主之智足派）之五佛與四佛母者，在《勝樂》法，則為主尊與四空行母
B10n0068_p0920a08║為五并能隨母等四尊。在《喜金剛》，則為主尊與白色母等四尊並補迦茜等四尊。在《大威
B10n0068_p0920a09║德》，則為害獄主等五尊及[嗈-邑+夕]茲迦等四佛母。代地藏等（《集密》法中諸菩薩）者即痴金
B10n0068_p0920a10║剛等，其印證及清淨，如理應知。
B10n0068_p0920a11║次獻內外供養稱讚，應如各法所說而行。尤於供讚之境，作者、供讚應以無性如幻之心
B10n0068_p0920a12║而行。
B10n0068_p0920a13║（午二）嘗甘露味修念誦法
B10n0068_p0920a14║次嘗甘露修天瑜伽，至疲倦時，當修念誦。念珠之料，《結合經》〈第三十品〉云：「泥珠母珍珠
B10n0068_p0920a15║及餘白界等，於息災羯摩，數珠殊勝相。金銀與諸銅，以及蓮華珠，增益法殊勝，知者應數
B10n0068_p0920a16║用。紅花等妙香，一切香和丸善，為製造已，許為愛敬用。金剛子槵子，如是男子骨，用修降
B10n0068_p0920a17║伏法。」白界謂骨，等者謂白石及餘白珠等。《四座經》云：「紅花或餘香，各別或一切，作丸
B10n0068_p0920a18║復染色，許為愛敬用。」《金剛空行》亦說用珊瑚及紫檀。男子者指人。通一切法皆吉祥者。
B10n0068_p0920a19║如前經云：「息增愛降伏，菩提子皆通。」念珠之數，即前經云：「修咒用五十，愛敬彼半
B10n0068_p0920a20║數，息災用一百，增益再加八。降伏用六十，持配諸羯摩。」言修咒者，謂隨順諸羯摩，即修
B10n0068_p0920a21║一切業咒。念珠之索，《金剛空行經》說用金絲或童女所捻棉線、九股為索。
B10n0068_p0920a22║次自住於金剛持慢，觀想右手五指剎那變成五股金剛，從痾生日輪以痾字加持。又想
B10n0068_p0920a23║左手五指剎那變成蓮花葉形，從痾生月輪以痾字加持。兩手所持珠索中線想為金剛
B10n0068_p0920a24║薩埵本性。方維八線想為蓮花手。彌勒虛空藏普賢金剛手、妙吉祥除蓋障及地藏本性，
B10n0068_p0920b01║珠粒想為毘盧佛等五佛體性。想佛頭珠剎那變成力無畏等法蘊之塔。次從心間種子
B10n0068_p0920b02║放光召金剛薩埵等各入自體，誦咒加持：「阿喀茹迦茹那茹，阿莎黑，阿門達，毘薩茹伽
B10n0068_p0920b03║尼阿，阿桑枯阿利茹悉[嗈-邑+夕]，伊當達毘薩茹，嗡跋得跋得，摩訶若那薩嚩補答，摩訶跋北，吽
B10n0068_p0920b04║吽吽賀賀賀啊康娑訶。」次用瓶水灌頂供養。「嗡跋得」以下出《結合》第八。《鬘論》、《教授
B10n0068_p0920b05║穗論》皆說彼咒，即《結合經》與《四座經》之善住法。若略修善住者，如《鬘論》說修語金剛，鈎召
B10n0068_p0920b06║智尊合一，變彼像成念珠之相，散洒瓶水，供養、誦語金剛心咒一百八遍。
B10n0068_p0920b07║數珠之法，《金剛空行經》云：「息災放食指，增益置中指，愛敬用無名，小指作降伏。大指作
B10n0068_p0920b08║鈎狀，想召一切天，善住定誦咒，定成就無疑。」《結合》亦爾。又《結合》云：「由真實成就，不明
B10n0068_p0920b09║顯則遠。」釋論謂若想兩手為金剛蓮花，修為空悲不離，右手數珠及能了知天身無性
B10n0068_p0920b10║真實則能成就，餘則不成。想大指為鈎狀，由彼鈎召諸天降念珠上。《結合》與《四座經》亦如
B10n0068_p0920b11║是說。善住定者，謂心不亂，眾多經論殷重說此，故心不亂極為重要。念誦快慢等者，如祥
B10n0068_p0920b12║米金剛云：「明顯者，謂不離韻量，不急不緩，出息入息，聲勿太猛，致妨誦咒，令咒不顯。」
B10n0068_p0920b13║寂靜論師、蓮鎧論師亦說當如是誦。量者，謂字音韻長短之量。
B10n0068_p0920b14║出不出聲誦者，如《歡喜金剛修法斷謬論》與鈴論師、毳衣大師《勝樂修法》，俱修金剛念誦
B10n0068_p0920b15║忿怒念誦。寂靜論師、蓮鎧論師、《札拏修法》，唯修忿怒念誦無意念誦。此是大威德之別法。
B10n0068_p0920b16║二種念誦如祥米金剛引文云：「金剛語念誦，金剛語離聲。如《集密》云：忿三昧耶智，自金
B10n0068_p0920b17║剛壇宣，咒字句可聞，名金剛念誦。」《明炬論》云：「忿怒謂大威德等咒，三昧耶智謂知驅
B10n0068_p0920b18║逐等法，壇謂自身，金剛謂舌，由彼所宣，意謂自他可聞念誦。」
B10n0068_p0920b19║念誦之所緣者，鈴論師與毳衣大師說想所誦之咒，從自心間種子分出，自金剛端入明
B10n0068_p0920b20║妃身，由天女口入自口中，迴轉如前。想一切口及一切瑜伽母皆悉念誦。海生師說：從天
B10n0068_p0920b21║女口入自口中，如前迴轉。《教授穗》說四種念誦，安住一切平等性慢，先想咒鬘入自口中，
B10n0068_p0920b22║從金剛出入蓮花中，緣中脈向上行，從妃口出入自口中，迴轉修行諸字緩誦鬘咒，是為
B10n0068_p0920b23║迴曲念誦，若先自妃口入如前迴轉，字音粗壯，是為忿怒念誦。若猛誦心咒等，是為明王
B10n0068_p0920b24║念誦。若誦心咒及心中心，想從心間種子出曼陀羅諸尊，利益眾生，次隨入息與咒同時
B10n0068_p0921a01║入心中種子，如引珠繩然。誦各尊咒，收放各尊，是三昧耶念誦。此說初二是誦鬘咒粗柔
B10n0068_p0921a02║二相。第三乃是鬘咒、心咒、心中心咒念誦，第四是心咒或心中心咒念誦。又第四種，《普賢
B10n0068_p0921a03║修法》亦說并說放出諸天遍虛空界。燃燈智云：「放智身念誦，誦由命放出，咒由力收回。」
B10n0068_p0921a04║謂出息時放出諸天，入息時則收回。寂靜論師立自宗云：「隨順咒量，誦一或二或復
B10n0068_p0921a05║多咒，呼出長息為命，彼所攝者，謂即誦及放出之時，如是誦者，心不散亂。」并說每誦一
B10n0068_p0921a06║咒，即放出時，後即收回，為他師宗。若鈴論師、毳衣大師所說，想彼諸尊諸口（面多者）
B10n0068_p0921a07║皆在念誦，眷屬諸尊亦皆念誦，則此念誦成爾許倍。《斷謬論》云：「當勝解一切口及一切
B10n0068_p0921a08║天女口皆悉誦咒，此由一切天女誦故，本尊念誦便成八倍。」如是想本尊口與明妃口
B10n0068_p0921a09║迴轉念誦，及觀想從咒鬘放收諸天念誦，總有三種觀想。又如寂靜論師、與三昧耶金剛
B10n0068_p0921a10║《歡喜金剛修法》所說，想於心間種子咒鬘繞圍，咒向上立光明，晃耀猶如燈鬘。若心緣彼
B10n0068_p0921a11║念誦如意寫字，若與一切口及一切天女口念誦（前者默誦後者出聲）為二念誦，共
B10n0068_p0921a12║成五種（連前三種觀想為五）。又[嗈-邑+夕]倫答日跋說前者各圓體念誦，後者名三昧耶念
B10n0068_p0921a13║誦，《教授穗論》與慧鎧論師等多于此時說緣風修三字金剛念誦，恐繁不錄。
B10n0068_p0921a14║如是於正修時，離念誦過專心持誦，入念誦數，中間所誦不入數中，然可念誦亦無有失，
B10n0068_p0921a15║如不動金剛《札拏修法》云：「起座以後，應緣佛身持誦密咒，而不入數。」
B10n0068_p0921a16║咒之色者，海生論師說由羯磨色分。此謂息災、增益、愛敬、降伏如次色為白、黃、赤、黑。或如
B10n0068_p0921a17║修承事時，諸尊身色不變，如是咒色亦隨諸尊為種種色。或如藏師所說為於諸尊自在
B10n0068_p0921a18║當修紅色。如善根金剛云：「念誦之時，方便如旋火輪，如擲索槍，或如翎束，或如結繩，或
B10n0068_p0921a19║如鈎連，隨時應知。」藏地師謂初是息灾，次是降伏，三是增益，後二愛敬。彼是咒字。咒光
B10n0068_p0921a20║之相。餘師未見明說。從口至口旋如火輪，海生說分四羯摩色。般若因陀羅茹資於《寶熾
B10n0068_p0921a21║然論》亦作此說，次智者誦咒，從父母口中，旋轉如火輪，色由羯摩分。
B10n0068_p0921a22║如是從入智尊乃至念誦，是為所生諸天圓滿之支。憶清淨者，多如難勝月說，至不能入
B10n0068_p0921a23║定時憶念清淨，故於修天瑜伽疲倦時行。此又多如寂靜、難勝月、種比跋所說。於正修時
B10n0068_p0921a24║憶念。海生與[嗈-邑+夕]耶茜那說於施食後憶念清淨。此則於中間憶念也。多依慧鎧師等所釋、
B10n0068_p0921b01║羅伊跋《修法》之意趣、及海生之《修法》所說，漸次收入光明，許為即《五次第論》所說之隨壞。
B10n0068_p0921b02║若修此時，應憶正見而修，微細空點隨各各法所說時修。緣彼修習堅固住心。滅除沉掉，
B10n0068_p0921b03║守護正念正知，并得奢摩他之量等，顯密所共，如共道次第中廣說，當閱彼論而求定解。
B10n0068_p0921b04║修天及修空時，如來金剛云：「此中從上午至中夜，唯應修天而住，次應修空。」此約別
B10n0068_p0921b05║修空性而說。
B10n0068_p0921b06║（辰三）結行分二：（巳一）養身修食法，（巳二）修天供食法。今初
B10n0068_p0921b07║修行疲倦休養身心之法，然燈賢以《集密》所說方便修養，如云：「頂月嗡潤澤，降注勝心
B10n0068_p0921b08║水，滿足身語意，當如法降注。」此法當想頂上一張手處空中，有一月輪嗡字莊嚴。彼注
B10n0068_p0921b09║甘露，充滿全身，乃至足下，一一微塵悉皆潤澤。祥米金剛說：「想由出息入息，導引鈎召
B10n0068_p0921b10║甘露，從頂下注。」寂靜師云：「由嗡字光召自十方，次以命力，令入身內於筋脈轉，周遍
B10n0068_p0921b11║全身。」言命力者，謂以入息令降身中。又說休息之後，仍修念誦，是故隨疲倦時，皆可休
B10n0068_p0921b12║息，非唯限於座末。
B10n0068_p0921b13║次下座時，《普賢修法本釋》中說：「復當供養讚曼陀羅，嘗甘露味，送曼陀羅。」此是將曼
B10n0068_p0921b14║陀羅諸天攝歸主尊，說為送遣，非往他處。
B10n0068_p0921b15║若能於四座後皆施食者，即如是行《現說經》云：「以此法漸次，四座間行施。」若不能者，
B10n0068_p0921b16║則當於座末後施食。海生師說：「將曼陀羅攝歸己身而後施食。」《教授穗》說：「先施食已，
B10n0068_p0921b17║將曼陀羅攝歸己身，故於末座或一座後，隨宜而行。」施食儀軌雖有多種，然《結合經》及
B10n0068_p0921b18║《四座經金剛空行》意趣相符。茲如《教授穗論》解釋《結合經》意而說。施食法者經說為息障
B10n0068_p0921b19║碍與修悉地，初後最要，故定應行。施食之時，《結合經》第九云：「下半月十四，尤應於八日，
B10n0068_p0921b20║及上月初十。」此是特勝之時，餘說日日應施。施者之天瑜伽，如《集密》不動佛說，若俱修
B10n0068_p0921b21║現觀，或以四支儀軌漸修，或剎那頃頓生金剛薩埵。隨修一種即可，餘准應知。施食儀軌
B10n0068_p0921b22║有廣中略三法，廣者修甘露食之器。《結合經》說「蓮花器」謂顱器，《教授穗》說盤等亦可，
B10n0068_p0921b23║《紅大威德經》說於台或於銅盤。《鬘論》說瓦盃盤亦可行施。故可隨宜。食物，《鬘論》與《教授穗
B10n0068_p0921b24║論》說用麪、豆、肉、魚、粥、餅、酒、水、蔥、蒜、牛乳等。若不具者，唯麪與水亦可。陳設供物法，《結合經》
B10n0068_p0922a01║云：「閼伽等供物，魚肉諸食品，酒為左所需，能醉品亦可。右側設水器，閼伽器陳前，此一
B10n0068_p0922a02║切供物，以五甘露淨。」第三句文釋論作「酒能令歡喜。」若有肉與魚肉所作食物，分
B10n0068_p0922a03║陳左右。以五甘露淨者，《教授穗》說或放甘露丸或修為甘露而淨。食物修法，《鬘論》所說即
B10n0068_p0922a04║《結合經》意趣，《教授穗論》亦說。如《鬘論》說集密、勝樂、歡喜金剛三部修法亦同。法謂想從漾
B10n0068_p0922a05║字出生風輪，上有囕字生為火輪，從痾字生白色顱器，安於三種子字所生三頭之上。於
B10n0068_p0922a06║中吽等十種子字，出生五甘露及五肉，以彼種子加持莊嚴。種子謂吽嘣鄂什康，仲吽尚
B10n0068_p0922a07║掌。於何方隅而生（謂何字在何方生為何物）。《鬘論》、《教授穗論》俱未明說。《結合》與《四座
B10n0068_p0922a08║經》亦爾。《紅大威德經》說：「名為廊姑答哈那之五肉。如其次第即毘盧等體性，自東方至
B10n0068_p0922a09║中央，從仲鄂藏康吽五字而生。名毘惹虛摩穆之五甘露，如其次第即佛眼等性體，自火
B10n0068_p0922a10║（東南）隅至中央，從朗芒邦當旺五字而生，即以彼等莊嚴。」
B10n0068_p0922a11║《鬘論》、《教授穗論》說五甘露以及五燈，雖作如是次第（先說甘露後說五肉），然《教授穗》
B10n0068_p0922a12║又云：「勝解如是行相五智體性，即五如來，謂五燈與五鈎。」此說五燈、五鈎為五如來。
B10n0068_p0922a13║又云：「不動毘盧寶生彌陀不空，是為五鈎。」次第又如此說（先說中央後說四方）。
B10n0068_p0922a14║故前五種子字生為五肉，從中央起右繞乃至四方，吽等五字如其次第生大肉等，彼字
B10n0068_p0922a15║莊嚴。從火（東南）乃至自在（東北）仲等四字如其次第生大香等，彼字莊嚴。大肉
B10n0068_p0922a16║共（通肉與甘露），故僅說四種，亦有說五甘露為五佛者，如《大印點經》云：「寶生說為
B10n0068_p0922a17║血，液為無量光，不空為大肉，不動即香水，毘盧為大香，此是五甘露。」鈴論師之《勝樂修
B10n0068_p0922a18║法》亦如是說。如云：「吽嗡康鄂掌，小大香大肉，菩提心妙華，又朗芒邦當，牛犬象馬肉，皆
B10n0068_p0922a19║有種子嚴。」毳衣大師亦如是說。此說四方左繞，四隅右繞，種子顏色，中央與四方藍白
B10n0068_p0922a20║黃赤綠，是毳衣大師說。又說風上有幡，火上有燄莊嚴。顱器為整塊者（顱有一塊兩塊
B10n0068_p0922a21║等別）內為紅色。此二師說，甘露為如來，諸肉為佛母，由種子即可知。梵本之《修食法》多
B10n0068_p0922a22║從五佛佛母種子出生十物。《紮拏釋寶炬論》、阿底峽所造、羅伊跋《釋論》、并[嗈-邑+夕]耶茜那說十
B10n0068_p0922a23║物各從自名第一字生。[嗈-邑+夕]耶茜那更說從東南隅右繞乃至中央，從白藍紅綠黃色，從廊
B10n0068_p0922a24║姑答哈那五字，生為牛犬象馬大肉，彼字莊嚴。從東方左繞乃至中央，從白綠紅黃四色，
B10n0068_p0922b01║從毘穆摩惹阿五字，生大小香大肉血液，彼字莊嚴。前二論師亦於彼物安立五佛種子。
B10n0068_p0922b02║從自名第一字出生之規，此為最善。總之施食器用顱器，食物生為十種物品。就種子論，
B10n0068_p0922b03║有從五佛佛母種子字生，及從各物自名第一字生兩派。約生處辨，如《扎拏疏寶炬論》說：
B10n0068_p0922b04║唯於中央四方五處安布十物五佛種子莊嚴，及於方隅皆安布之兩派。後派又有中央
B10n0068_p0922b05║四方安布五肉，四隅出生甘露及與彼相反之兩派。又有肉為佛體，甘露為佛母體，及與
B10n0068_p0922b06║上相反之兩派。然彼皆是不動佛居中央之規。五甘露者，大香小香赤白二界前四相共，
B10n0068_p0922b07║第五有多異解，拏熱跋、藥足等說為大肉，跋嚩跋札、《四座經釋說》為痰涕。《律生》中說肉中
B10n0068_p0922b08║脂肪、骨中髓肉，頭中腦膜為下中上三品。五肉亦名五鈎五燈，以能鈎召及光顯悉地故。
B10n0068_p0922b09║次想食物有訶賀什，如其次第，淨除尋常之色香力，變成勝妙色等。《教授穗》與《鬘論》於修
B10n0068_p0922b10║食法，未說生為三佛。《結合經》與《四座經》說修訶字為彌陀，賀為毘盧，什為不動。《四座釋》說
B10n0068_p0922b11║誦阿訶貨什三遍，淨除過失，色香味三生為三佛。
B10n0068_p0922b12║次當觀想風動火燃，溶化諸字變成液汁色如日出。由彼蒸氣變成吽字，生喀敞迦金剛
B10n0068_p0922b13║莊嚴；由彼溶化三次落顱器中，變成甘露。其上嗡字變成月輪，月上有嗡啊吽三字重豎，
B10n0068_p0922b14║從彼放光鈎召十方佛菩提心甘露，大海等中甘露，入三字及月輪，三字月輪溶入顱中。
B10n0068_p0922b15║次誦三字三遍，加持清淨成水銀性。此是《鬘論》所說。《教授穗論》說從阿利迦利變成三字。
B10n0068_p0922b16║毳衣大師與鈴論師所說同前，是依《律生》意也。
B10n0068_p0922b17║嘗甘露之儀軌，毳衣大師與鈴論師亦如是說。如是生已，想諸天舌根有吽字所生白色
B10n0068_p0922b18║金剛，量如大麥，從彼放光如管，吸飲甘露，悉皆飽足。次以大指與無名指彈洒供養。《四座
B10n0068_p0922b19║經釋》謂齊舌端、眉尖、頂上三處彈洒。
B10n0068_p0922b20║（巳二）修天供食法
B10n0068_p0922b21║如《結合》等三經，說三角壇，外白內紅，量廣一肘。《釋論》說以紅花紫檀塗內令紅，其外應用
B10n0068_p0922b22║白檀等塗，或用顏料染作彼色。於彼中央彈四線成九格。於中格中剎那生曼陀羅諸天。
B10n0068_p0922b23║《鬘論》於《集密施食法》亦說香壇。故知《集密》亦如是修。其餘八格，《教授穗》說有護方神女神
B10n0068_p0922b24║圍繞，此中當說諸護方神，東方琮字，生帝釋天黃色千目，乘護地白色象，手執金剛。南方
B10n0068_p0923a01║岡字出生閻羅黑色，伸展右足立水牛上，怒髮上豎，結恐怖印及執骨杖。西方啖字出生
B10n0068_p0923a02║水天白色，乘七頭龍，手執蛇索。北方碑字出毘沙門黃色，乘人，其身肥短，手執鼬囊及幢。
B10n0068_p0923a03║火方囕字出生火天紅色，眉鬚髮髻烈焰熾燃，忿怒肥壯，騎山羊上，作歸依印及執念珠
B10n0068_p0923a04║水瓶棒杖。離實方𠹍字出羅剎黑色，躶體乘屍人骨莊嚴，開口獠牙手執彎刀顱器。風方
B10n0068_p0923a05║漾字出生風天綠色，跨黃色鹿，手執風布。自在方阿字出生自在天白色，乘牛王上，結髮
B10n0068_p0923a06║髻著骨飾，手執三尖杖及小鼓。帝釋右側吽字生遍入天，黑色乘鵬，手執輪杖法螺及憍
B10n0068_p0923a07║都跋。毘沙門右側穴字生碍神，白色象頭，乘鼠，執蘿卜杖食團珠鬘。上方啊字出生日天
B10n0068_p0923a08║紅色乘車，威光赫赫莫敢仰視，手執蓮花。日之左側昂字出生月天白色乘輪，執夜開花
B10n0068_p0923a09║數珠。嗡字出生大梵，黃色乘鵝作歸依印，執蓮花及珠杖。下方啖字出生善織（阿修羅）
B10n0068_p0923a10║黑色乘車，手執利劍，郎字出生地神黃色，坐蓮花上，手執蓮花。除上已說莊嚴，所餘一切
B10n0068_p0923a11║皆著寶冠，面帶笑容。帝釋、水天、風天、碍神及毘沙門（藥叉）、月天、大梵、地神，坐月輪座，
B10n0068_p0923a12║餘坐日輪。大梵天地神是身部（毘盧部），唯日天是寶部，毘沙門自在天、水天皆是語
B10n0068_p0923a13║部（彌陀部），風天是不空成就部，所餘諸尊皆不動部。帝釋天等皆有相等明妃，地神
B10n0068_p0923a14║具有相等方便。各從三昧耶生。彼等之外，想有諸龍王及一切有情。
B10n0068_p0923a15║次以各法迎請儀軌，請世出世諸天與三昧耶合一，獻閼伽與浴足水等為先，供養食物，
B10n0068_p0923a16║後為令曼陀羅諸尊歡喜及除增減等失，并成就一切事業故。搖鈴誦百字咒，次旋繞手
B10n0068_p0923a17║印令諸天歡喜，收束手印作抱持相，次以左手當心作金剛拳，伸展右手按九格地，作執
B10n0068_p0923a18║諸天足想，次對樂為成辦所作之智尊及眷屬，而誦「嗡阿達磨底叉吽娑訶」，想從格
B10n0068_p0923a19║地昇起。次隨入息入自身中成為一味，復當供養。次以抱持印三彈指，復誦「嗡薩嚩都喀
B10n0068_p0923a20║札，格哈那格哈那，伽剎吽泮」，想諸護方神回自處。此是廣施食法。
B10n0068_p0923a21║若諸格中不修三昧耶尊，但請智尊，餘事如前供養，是為中法。
B10n0068_p0923a22║若想諸護方神皆為本尊形狀，隨宜而住，各施所愛食物，是為略法。爾時不須作三角壇，
B10n0068_p0923a23║及修三昧耶尊，召智尊等。
B10n0068_p0923a24║此是生起次第施食儀軌，圓滿次第，不動智慧方便，唯略思維，即請智慧方便為體性之
B10n0068_p0923b01║本尊與帝釋等，供献智慧為體性之食物。寂靜論師說於供養或献食後，誦普賢願文等。
B10n0068_p0923b02║有多論師說於座後誦百字咒，當如是行。此是初座次第。
B10n0068_p0923b03║《歡喜金剛現說尊長》等經，《合經》等論，多說日修四座。四座修法，[嗈-邑+夕]倫答日跋云：「言四座
B10n0068_p0923b04║加持次第者，謂於早晨、日中、下午、夜間。」葯足亦作是說，故當如是而修四座。早晨初座
B10n0068_p0923b05║應如前修，餘座廣略有無別耶？毳衣師說初座廣修一切儀軌。日中下午座間，自化光明
B10n0068_p0923b06║變成吽字，由此變成能依所依曼陀羅已，灌頂以下全修。最後一座，廣修一切儀軌。鈴論
B10n0068_p0923b07║師說亦爾。《珠鬘論》說餘座自修無我母已，從於心間種子放出十四天女眷屬，各安其處。
B10n0068_p0923b08║清淨，加持身語意業，灌頂以下，圓滿修習。黑行論師與三昧耶金剛亦說餘座從自心間
B10n0068_p0923b09║種子放出壇輪，安立其處，召入智尊，灌頂以下圓滿修行。諸師許先未收宮殿，故彼修法
B10n0068_p0923b10║與守護輪集資糧等，皆可省略。憶念第一加行，最勝曼陀羅輪唯從心間放出。《四百五十
B10n0068_p0923b11║論釋》亦云：「言座間者，謂於日中、日邊、夜半、剎那現起圓滿曼陀羅輪，供養稱讚等如前
B10n0068_p0923b12║修，至睡眠時，應當眠臥。」此說《集密》亦如是修。故與前同。《穗論》第十二云：「若怱忙者，隨
B10n0068_p0923b13║餘座儀軌行，若有暇者，應修一切。」此說初座暇修一切，忙則略修餘座儀軌。葯足師說：
B10n0068_p0923b14║「忙者初座俱修，餘座於自座上住本尊慢，以三字放出曼陀羅諸天，灌頂供讚嘗甘露
B10n0068_p0923b15║味，隨住某一細點而修念誦。」略法如前。此處似須召入智尊。如《三昧耶金剛》所說。
B10n0068_p0923b16║如是初末兩座廣修中二座略，與初座廣餘三座略，非關忙閒，是常修法。於事忙時，或初
B10n0068_p0923b17║座廣餘三座略，或第一座因忙暇而廣略，餘三座略，是《教授穗論》之修法。若有暇者，可如
B10n0068_p0923b18║毳衣大師等說而修，長時修天，易於增進，淨所淨事生起次第之要，亦無所缺。
B10n0068_p0923b19║（卯二）中間之瑜伽
B10n0068_p0923b20║如是前座已畢，後座未修，中間亦應作諸善事，此即清淨受用瑜伽，謂自憶持主尊天慢，
B10n0068_p0923b21║根緣境時，當觀諸境體為諸天，由彼供養。若依總清淨者，當觀一切皆以無二智為體金
B10n0068_p0923b22║剛持為相。若修各別清淨，當觀色為毘盧，聲為不動，香為寶生，味為彌陀，觸為不空。此是
B10n0068_p0923b23║方便清淨。若依慧清淨者，當觀五境為色金剛等五天女，而修供養。復以三輪不可得慧
B10n0068_p0923b24║任持。若能一切時中依止正念，即是速能圓滿二種資糧方便。如《普賢修法》云：「由離邪
B10n0068_p0924a01║分別，圓滿一切事，供養諸佛輪，此為最殊勝。」如是知已，隨自受用何境，及施他等，皆應
B10n0068_p0924a02║如是而行。
B10n0068_p0924a03║清淨業瑜伽者，相續依止明想主尊之念，行住坐等諸身語業，皆成結印誦咒修集資粮。
B10n0068_p0924a04║如《普賢修法》云：「身等彼彼業，當知常住定，由具彼相心，身語意諸業，諸佛咸說彼，成印
B10n0068_p0924a05║咒行相。」《金剛心莊嚴經》亦云：「若住平等性，隨身所動作，語中所宣說，悉皆成咒印。」
B10n0068_p0924a06║此謂先將無記身語，化成善性。迨後力漸增時，雖於餘人為不善者，亦能變為增長廣大
B10n0068_p0924a07║資糧方便。
B10n0068_p0924a08║清淨犯三昧耶之瑜伽者，如《普賢修法》云：「犯三昧耶想心月，心咒變成雜金剛，三昧金
B10n0068_p0924a09║剛瑜伽師，想諸眾生本性淨，當於雜色蓮葉中，由前次第受灌頂。」祥米金剛釋此義謂：
B10n0068_p0924a10║「想自心間地輪，上有雜色蓮華，彼上月輪中央，由吽字變成羯摩杵，上有慷字，變成寶
B10n0068_p0924a11║劍，再變為不空成就，佛智慧方便為體。次想一切諸法本性清淨，智慧薩埵心間種子放
B10n0068_p0924a12║光勸請，虛空諸佛放光，出佛眼等天女，手捧寶瓶甘露充滿，為自灌頂，一切微塵悉皆潤
B10n0068_p0924a13║澤。」此立自宗，修天為先，依止五甘露等，對治毀犯續中所說，護密咒行諸三昧耶。破他
B10n0068_p0924a14║派說溶化自身為不空佛三昧耶形而受灌頂。又《四百五十論》云：「犯三昧耶還出者，微
B10n0068_p0924a15║妙不空金剛輪，心間想業金剛慷，一切皆為自灌頂。」寂靜論師釋云：「自修不空成就，
B10n0068_p0924a16║想曼陀羅主尊心間，有羯摩杵上有慷字，自受灌頂。」此二隨修一種，能淨輕毀師長等
B10n0068_p0924a17║罪最為重要。
B10n0068_p0924a18║食瑜伽者，謂受飲食等時，憶自為天，加持食物生為甘露，作供天想而食。
B10n0068_p0924a19║浴瑜伽者，如前灌頂時行。
B10n0068_p0924a20║眠瑜伽者，如《教授穗論》說：「增上勝解空性為俱生喜自性，我是光明自性，故以智慧方
B10n0068_p0924a21║便自性而眠。」如此說者最多，當如是行。
B10n0068_p0924a22║起瑜伽者，想由小鼓聲或天女歌聲，勸請而起。
B10n0068_p0924a23║（卯三）安立彼瑜伽為廣大之理
B10n0068_p0924a24║通達自心真實，修習增長，若時一切無明都盡，內心真實所依色蘊等相，悉皆不現，變成
B10n0068_p0924b01║佛身，則知凡身是雜染因所起客法，佛身乃是盡虛空際永不離法。如《口授論釋》引《集智
B10n0068_p0924b02║金剛經》云：「秘密主，繩蛇非有，然由眩翳如是妄現。若諸士夫斷除眩翳，則唯見繩不見
B10n0068_p0924b03║餘事。秘密主，如是於常等，上誤為色等，亦非是有，然由貪著色等，習氣故現。若諸士夫修
B10n0068_p0924b04║真實道，遣徧計執，唯見常等，不見餘事。」常者是毘盧佛異名。《解脫點經》亦云：「離翳則
B10n0068_p0924b05║於繩，不得餘少事，離戲論於壇，全不得生死。故由深明壇，我常般涅槃。」是故心性所依
B10n0068_p0924b06║尋常諸蘊，唯是無明染污之力。若一切時心入真實成無二智，則尋常身畢竟隱沒非彼
B10n0068_p0924b07║所依，相好莊嚴之身乃彼所依。未為無明染污之法，即是毘盧等身。故以抉擇一切法空
B10n0068_p0924b08║之慧，修習「娑跋嚩」等咒義，後時當起毘盧等身。
B10n0068_p0924b09║如是隨順未染有法與法性理，咒師所修天輪，即安立為廣大。《四百五十論》云：「所施等
B10n0068_p0924b10║無得，仍是凡常性，無我不壞凡，勝壇無彼事。」寂靜論師釋云：「彼所施等雖無所得，然
B10n0068_p0924b11║布施等仍是尋常體性，以時處相所限局故。雖證無我不壞有量。」又云：「若不限局時
B10n0068_p0924b12║處相者，是廣大性，故名廣大。若法體有時。處定相，即狹小性，故名尋常。」（尋常亦即凡常、
B10n0068_p0924b13║庸常等）謂波羅蜜多乘能證無我有甚深義，然無違反尋常境相之天輪故，仍為狹小，
B10n0068_p0924b14║咒有彼法故為廣大。
B10n0068_p0924b15║由於時處有量無量，安立名為大小，義謂若達諸法實性一味，依彼未染有法修天瑜伽，
B10n0068_p0924b16║則諸如來色身等德，不為時處分量所限，普緣一切而修，故名廣大。若無此天瑜伽，雖有
B10n0068_p0924b17║甚深瑜伽，通達一切諸法無異真如，然就有法猶未能越限量，故為狹小。如寂靜論師云：
B10n0068_p0924b18║「由修自體諸法，為最清淨地與波羅蜜多自性之力，則以一切諸佛波羅蜜等，令自所
B10n0068_p0924b19║修波羅蜜多等行，於心一切剎那皆悉圓滿。」供養自他，亦即供養一切諸佛。以微劣物，亦
B10n0068_p0924b20║成勝妙供養，是故易得菩提，此即菩提道之自性。言是故者，顯唯由此法，能速證菩提，如
B10n0068_p0924b21║云：「唯由此瑜伽，速當得佛果。」此說若如前配能淨所淨，及勝解為無邊佛法體性而修，
B10n0068_p0924b22║則能成熟一切圓滿次第善根。故下三部雖亦修空與天，然有極大差別。此最勝之廣大，
B10n0068_p0924b23║圓滿次第時之所有。波羅蜜多乘中，雖修隨順法身之道，不修違反尋常境相隨順色身
B10n0068_p0924b24║之道，故於圓滿色身因之資糧時極久遠。密咒乘中俱有彼等，故易圓滿資糧。
B10n0068_p0925a01║若善了知依未染法，修習甚深光明無二之理，則知說心一一剎那皆能圓滿。無量資糧
B10n0068_p0925a02║等理。
B10n0068_p0925a03║餘乘要歷無數刦方具廣大福資糧此以少力便能滿色身眾因善方便
B10n0068_p0925a04║生起次第淨所淨云何能於自身起今依淨教及正理全無臆度顯了說
B10n0068_p0925a05║密宗道次第廣論卷十九終
B10n0068_p0925a06║
B10n0068_p0925a07║
B10n0068_p0925a08║
B10n0068_p0925a09║
B10n0068_p0925a10║
B10n0068_p0925a11║
B10n0068_p0925a12║