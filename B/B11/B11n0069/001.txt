B11n0069_p0003a01║序
B11n0069_p0003a02║
B11n0069_p0003a03║經教開佛知見，廣宣理論。若究即事而真，則壇場之莊嚴，曼陀羅之整肅，香花之鮮潔，燈燭之
B11n0069_p0003a04║光明，無一不力求如法，故事上舍密乘莫可窺測佛境。
B11n0069_p0003a05║曩昔參加金光明法會，白尊者黎明入殿，梵唄聲舉，余頓入空樂三昧，駐足殿外許久，一心超凡
B11n0069_p0003a06║希聖。迨班禪廣慧大師，教授無量壽佛儀軌；大師高座，堪布匍伏，喇嘛圍繞，未曾見之法物，於崇
B11n0069_p0003a07║敬中皆見之矣。其次，安欽上師傳授大威德金剛灌頂，歷時兩日，亦極尊崇備至，回憶上師，慈容白
B11n0069_p0003a08║髯，著白綢法衣，肩上綉有彩色種子花紋，恍在目前。諾先師則以神通示現，方便自在，隨時傳法，
B11n0069_p0003a09║隨地灌頂；著漢服，不設座，可謂大慈大悲者矣。貢噶上師傳法比較緊嚴，一切務必遵照儀軌，而白
B11n0069_p0003a10║教大法學人均奉持為希有難得。緬懷往事，深知密乘在在就事顯理，於以知佛法之高不可攀，深莫能
B11n0069_p0003a11║測，惟密乘能標示耳。良以事理教相均圓融於中也，不參究者，又孰能知之哉？
B11n0069_p0003a12║余謂：既受灌頂，於法本外，關於過去傳承諸祖史略，必當捧讀以資效學，如蓮花生大士史略，
B11n0069_p0003a13║在廣傳原文多係讚頌之句，經諾先師口述，而記錄以行世，亦可見大士出世因緣大概。木納記從多傑
B11n0069_p0003a14║格西口傳，而印行極廣，餘則未聞也。蓋密乘成就之諸祖，其事實極為神異，又極殊勝，非若顯教有
B11n0069_p0003a15║高僧傳、往生傳等書可資奮勉。則七系付法傳之翻譯，亦至要也。本傳所載皆印度祖師，西藏者未列。
B11n0069_p0003a16║商於元興道友，自藏文原本譯出。一則明法派之源流，一則示修學之程序。以聰叡壯年之多羅那他大
B11n0069_p0004a01║師撰此偉著，其有益於學者之利樂，豈淺鮮哉？
B11n0069_p0004a02║多羅大師係西藏白教中人，生於明季，再世受五世達賴之命，往外蒙為哲布尊丹，是由白教而轉
B11n0069_p0004a03║入黃教者，慨乎！東密專尊龍樹、龍智。而龍樹以前之傳承、龍智以後之得成就者，今則一舉而闡發
B11n0069_p0004a04║幽光潛德，此皆門人慧熙與正果之毅力以完成全傳，余以教學相長，得親校注，何幸如之。謹先頂禮
B11n0069_p0004a05║至尊上師足，而縷述其因緣，焉得不記以饗後進。
B11n0069_p0004a06║甲辰清明七十四歲慈威於南京花市老屋
B11n0069_p0004a07║
B11n0069_p0004a08║
B11n0069_p0004a09║
B11n0069_p0004a10║
B11n0069_p0004a11║
B11n0069_p0004a12║
B11n0069_p0004a13║
B11n0069_p0004a14║
B11n0069_p0004a15║
B11n0069_p0004a16║
B11n0069_p0005a01║
B11n0069_p0005a02║
B11n0069_p0005a03║
B11n0069_p0005a04║
B11n0069_p0005a05║
B11n0069_p0005a06║
B11n0069_p0005a07║
B11n0069_p0005a08║
B11n0069_p0005a09║
B11n0069_p0005a10║
B11n0069_p0005a11║
B11n0069_p0005a12║
B11n0069_p0005a13║提要
B11n0069_p0005a14║
B11n0069_p0005a15║例言
B11n0069_p0005a16║一、原傳無目錄。茲依各系傳法次第，編定世系，其別承旁出之系亦付於後，以明授受淵
B11n0069_p0005a17║源。
B11n0069_p0005a18║二、原傳只於學德俱顯之師記敘行事，或此系僅列其名，而生平詳於他系，讀者應循環
B11n0069_p0005a19║求之。至於有名無傳之師，尚有多人，亦足以明源流、辨傳承，然其事蹟，或無可考。故傳
B11n0069_p0005a20║文闕畧也。
B11n0069_p0005a21║三、密乘諸師多依密行修證，未成就前被褐懷玉，既成就後隱身住世，故其生卒之年多
B11n0069_p0005a22║無可考。提要中畧就其興化之迹，定其相對年代。印度古代無統一紀年，西藏前後宏
B11n0069_p0005a23║之間，法教中絕，史年異說不一，詳為考訂，有待專篇。今茲所出年代，聊為知人論世之
B11n0069_p0005a24║資而已。
B11n0069_p0005b01║四、諸師名號譯音譯義，均依晉唐古翻，故與時譯多有不同，近代所譯人名，多准方音，難
B11n0069_p0005b02║為典要也。
B11n0069_p0005b03║
B11n0069_p0005b04║
B11n0069_p0005b05║
B11n0069_p0005b06║
B11n0069_p0005b07║
B11n0069_p0005b08║
B11n0069_p0005b09║
B11n0069_p0005b10║
B11n0069_p0005b11║
B11n0069_p0005b12║
B11n0069_p0005b13║
B11n0069_p0005b14║第一系　大手印教授
B11n0069_p0005b15║一大阿闍黎婆羅門羅睺羅（薩囉訶）（公元前一世紀至公元後一世紀）
B11n0069_p0005b16║二阿闍黎龍樹（公元一、二世紀）
B11n0069_p0005b17║三大成就者舍婆黎（小薩囉訶）（公元三、四世紀）
B11n0069_p0005b18║四盧伊波（公元四、五世紀與世親之弟子陳光陳那同時）
B11n0069_p0005b19║五徵吉波
B11n0069_p0005b20║六底黎波（公元八、九世紀）
B11n0069_p0005b21║七那洛波（公元九至十一世紀）
B11n0069_p0005b22║八鐘毘波
B11n0069_p0005b23║九俱薩羅跋陀羅
B11n0069_p0005b24║另一系傳承為盧伊波傳陀黎迦波，彼傳安多囉波，彼傳底洛波。又那洛波之弟子篾帝利
B11n0069_p0006a01║波曾親見舍婆黎，承受法要，故亦為舍婆黎之直傳，篾帝利波之四大弟子，為俱生金剛，空
B11n0069_p0006a02║性三摩地，囉摩波羅，金剛手。囉摩波羅傳小俱薩羅跋陀羅，及阿悉多伽那二人，智友亦從
B11n0069_p0006a03║其學法，又有大因陀羅部底王傳龍女瑜伽母，彼傳薩囉訶一系，此系不見本傳。
B11n0069_p0006a04║
B11n0069_p0006a05║第二系　拙火
B11n0069_p0006a06║一毘流波（三度出世曾來漢地）
B11n0069_p0006a07║二黑毘流波（小毘流波）
B11n0069_p0006a08║三毘耶陀里波
B11n0069_p0006a09║四俱薩黎跋陀羅
B11n0069_p0006a10║又毘流波傳鍾毘呬嚕迦，彼傳鍾毘種瑜伽母，阿闍黎阿羅羅金剛，呬摩羅金剛，囉多金剛
B11n0069_p0006a11║四人。
B11n0069_p0006a12║又鍾毘種瑜伽母傳囉多金剛，彼傳黑行，黑行又直承鍾毘種瑜伽母之傳。
B11n0069_p0006a13║又鍾毘種瑜伽母傳難勝月，彼傳明妃蘇部伽，彼傳陀那室利，彼傳中金剛座，彼傳俱薩黎。
B11n0069_p0006a14║又鍾毘種瑜伽母傳行者，彼傳僧伽羅瑜伽母，彼傳難勝月，彼傳羅睺羅金剛。
B11n0069_p0006a15║
B11n0069_p0006a16║第三系　羯摩手印傳承
B11n0069_p0006a17║一因陀羅部底大王（與佛同時）
B11n0069_p0006a18║二具德安樂遊戲母（俱生成就母）
B11n0069_p0006a19║三大蓮華金剛
B11n0069_p0006a20║四無肢金剛牧豕師
B11n0069_p0006a21║五中蓮華金剛海生（薩洛嚕訶）
B11n0069_p0006a22║六中因陀羅部底王（公元六、七世紀）
B11n0069_p0006a23║七闍爛陀黎波（公元七世紀與蓮師同時）
B11n0069_p0006a24║八黑行（另有大傳）
B11n0069_p0006b01║九善怙
B11n0069_p0006b02║十無量金剛
B11n0069_p0006b03║十一俱薩羅跋陀羅
B11n0069_p0006b04║又中因陀羅部底親傳蓮華生，彼傳阿闍黎俱薩羅，彼傳小俱薩羅跋陀羅。
B11n0069_p0006b05║
B11n0069_p0006b06║第四系　光明教授
B11n0069_p0006b07║一大阿闍黎馬勝（約與無著、世親同時）
B11n0069_p0006b08║二毘那波
B11n0069_p0006b09║三賣酒女嬉女金剛
B11n0069_p0006b10║四金剛鈴（慧藏吉祥勝天）（約與戒賢、玄奘法師同時）
B11n0069_p0006b11║五毳衣師
B11n0069_p0006b12║六闍爛陀里波（童足）（七世紀）
B11n0069_p0006b13║七黑行（七、八世紀）
B11n0069_p0006b14║闍爛陀里波之弟子有如日之黑行及如月之佛智足二人
B11n0069_p0006b15║又有亶底波、小毘流波、婆羅陀黎王、瞿毘旃陀羅王等人。亦為其弟子中之著名者。
B11n0069_p0006b16║黑行之弟子著名者六人，即賢足、摩希羅、婆陀羅、善相滿、陀摩婆、杜摩婆。又有瑜伽母寐
B11n0069_p0006b17║佉羅、迦那佉羅、波那第波等及大臣俱舍羅那陀、梨羅旃陀羅王、無量金剛、王子婆以、婆羅
B11n0069_p0006b18║門吉祥持等，亦為弟子中得成就者。
B11n0069_p0006b19║八婆陀羅
B11n0069_p0006b20║九安多囉波
B11n0069_p0006b21║十小黑行（九世紀）
B11n0069_p0006b22║十一部婆黎波
B11n0069_p0006b23║十二部婆具慧（西藏人）
B11n0069_p0006b24║又黑行傳瞿呬耶婆（賢足），彼傳案恒哩伽，彼傳底黎波。
B11n0069_p0007a01║又黑行傳善怙，彼傳底黎波，彼傳那洛波，及遊戲金剛二人。
B11n0069_p0007a02║又那洛波之弟子有扇底波（九、十世紀）及阿底峽二人。其餘又有精父續者四人，即黑無畏
B11n0069_p0007a03║金剛、比卓訶都、勝生、迦濕彌羅阿羯囉悉地。精母續者四人，即摩那迦室利、法意、大旁丁波、
B11n0069_p0007a04║慧獲。得成就者四人，即勝德鐘毘波、黎黎波、建陀波、迦蘇黎波等。
B11n0069_p0007a05║十三勝德鐘毘波（那洛波弟子）
B11n0069_p0007a06║十四小俱薩羅跋陀羅
B11n0069_p0007a07║十五阿悉多伽那
B11n0069_p0007a08║十六智友
B11n0069_p0007a09║智友之弟子有於銅洲證虹身之阿闍黎法生、瑜伽母月光、瑜伽母婆闍嚕嚕，為前期三弟
B11n0069_p0007a10║子。連後期弟子大成就者寂密共四人，皆得最勝成就。
B11n0069_p0007a11║
B11n0069_p0007a12║第五系　生起次第傳承
B11n0069_p0007a13║一佛吉祥智（公元七、八世紀）
B11n0069_p0007a14║有四大弟子：燃燈賢、極寂友、大樂蓮華生、王種羅睺羅。
B11n0069_p0007a15║二燃燈賢（與蓮師同時於辛頭國降伏突厥王）
B11n0069_p0007a16║三藥足（吽迦囉）（曾來西藏）
B11n0069_p0007a17║四阿闍黎阿嚩都底
B11n0069_p0007a18║五寶生寂
B11n0069_p0007a19║六大金剛座
B11n0069_p0007a20║七俱薩黎波
B11n0069_p0007a21║又藥足傳烏仗那阿闍黎佛吉祥寂，彼傳大金剛座，彼傳中金剛座，又名寶生密，又名掃黎
B11n0069_p0007a22║波。
B11n0069_p0007a23║蓮花生大士法系
B11n0069_p0007a24║一佛智吉祥
B11n0069_p0007b01║二大阿闍黎蓮華生（一名後蓮華金剛，一名小蓮華金剛）
B11n0069_p0007b02║三迦沒路國中脈瑜伽師寶戒
B11n0069_p0007b03║四迦耶悉陀弗栗陀（老書記）（年過八十始出家）
B11n0069_p0007b04║五都哩訶黎
B11n0069_p0007b05║六前金剛座（與阿底峽同時）
B11n0069_p0007b06║七中金剛座（寶生密）
B11n0069_p0007b07║中金剛座傳無畏生，彼傳輸婆迦囉崛多，彼傳十力，彼傳瑜伽師金剛吉祥，彼傳法賢吉祥，
B11n0069_p0007b08║彼傳佛稱，彼傳寶稱，彼傳囉底崛多。
B11n0069_p0007b09║
B11n0069_p0007b10║第六系　辭句傳承
B11n0069_p0007b11║一龍樹
B11n0069_p0007b12║傳聖提婆、羅睺羅、月稱、光生、智稱、扇底波。
B11n0069_p0007b13║二妙吉祥友
B11n0069_p0007b14║傳智金剛、覺金剛。
B11n0069_p0007b15║三智足
B11n0069_p0007b16║傳極寂友、吉祥軍、妙吉祥智、大不空金剛。
B11n0069_p0007b17║極寂友傳資魯波、黑生、藥足。
B11n0069_p0007b18║大不空金剛傳悉地韋羅、阿底峽、友密、大金剛座。
B11n0069_p0007b19║四資魯波
B11n0069_p0007b20║傳佗伽那、扇底波、智吉祥友、阿底峽、前金剛座、後金剛座。
B11n0069_p0007b21║五遊戲金剛（羅里多跋折囉）
B11n0069_p0007b22║傳黎羅跋折囉、妙吉祥智、大不空金剛。
B11n0069_p0007b23║六黑行
B11n0069_p0007b24║傳阿闍黎婆羅門吉祥持（牛首阿闍黎）、訶黎計羅（囉致波）、妙吉祥智。
B11n0069_p0008a01║七阿闍黎俱俱黎波
B11n0069_p0008a02║傳蓮華金剛（蓮華生大師）、底黎波、那洛波、扇底波。
B11n0069_p0008a03║八中因陀囉部底（或阿闍黎俱俱囉闍）
B11n0069_p0008a04║傳阿闍黎蓮華生
B11n0069_p0008a05║九時輪法系　阿闍黎毘卓波（八世紀時）
B11n0069_p0008a06║傳比邱阿嚩都底波、掃黎波（中金剛座）、覺吉祥、那洛波。
B11n0069_p0008a07║十大阿闍黎濁世之佛無畏生密（公元一〇〇四～一一二五）
B11n0069_p0008a08║傳善生密，彼傳十力，彼傳譽天，彼傳迦濕彌羅智者釋迦吉祥賢、佛吉祥賢及寶護等，彼等
B11n0069_p0008a09║又傳牟尼吉祥賢，彼傳大悲吉祥賢，彼傳釋迦護，彼傳妙生胄，彼傳解脫天，彼傳闍那崛多，
B11n0069_p0008a10║彼傳囉底崛多，彼傳舉世無倫大成就者寂密。
B11n0069_p0008a11║
B11n0069_p0008a12║第七系　別傳口訣傳承
B11n0069_p0008a13║一、毘耶黎波
B11n0069_p0008a14║傳遮哩波質波，彼傳得成就者羯句質波，彼傳彌那波，彼傳摩親陀囉，彼傳瞿囉剎那佗，彼
B11n0069_p0008a15║傳得成就者羯拏黎波，彼傳那瞿波，彼傳瞿鄰那佗，彼傳鄔俱囉那佗，彼傳大智囉底崛多，
B11n0069_p0008a16║彼傳大成就自在者寂密，彼傳阿闍黎甚深慧瑜伽母地那羯囉。
B11n0069_p0008a17║又傳龍樹，彼傳舍波黎，彼傳盧伊波。
B11n0069_p0008a18║
B11n0069_p0008a19║
B11n0069_p0008a20║
B11n0069_p0008a21║
B11n0069_p0008a22║
B11n0069_p0008a23║
B11n0069_p0008a24║
B11n0069_p0008b01║
B11n0069_p0008b02║
B11n0069_p0008b03║
B11n0069_p0008b04║
B11n0069_p0008b05║
B11n0069_p0008b06║
B11n0069_p0008b07║
B11n0069_p0008b08║
B11n0069_p0008b09║
B11n0069_p0008b10║
B11n0069_p0008b11║
B11n0069_p0008b12║
B11n0069_p0008b13║
B11n0069_p0008b14║七系付法傳（一名寶源錄　又名神異記）
B11n0069_p0008b15║
B11n0069_p0008b16║西藏多羅那他大師原著郭元興譯
B11n0069_p0008b17║金剛阿闍黎慈威校註（釋）慧熙（釋）正果流通
B11n0069_p0008b18║蓮華金剛印行
B11n0069_p0008b19║唵斯縛（二合）斯底（二合）曩謨俱嚕吠
B11n0069_p0008b20║敬禮勝師足下
B11n0069_p0008b21║能為一切諸眾生，開顯金剛持妙道，根本傳承上師眾，
B11n0069_p0008b22║以恭敬心數數禮。諸所作事當畧述，得道勝士縱一人，
B11n0069_p0008b23║希有行事亦無邊，雖具神通廣長舌，乃至經於百千劫，
B11n0069_p0008b24║讚述猶恐不能盡，今惟遵師所告語，謹依傳授而筆錄。
B11n0069_p0009a01║我等師尊佛密怙曾云，三世諸佛一切密意言音大海，剎那剎那，恒相隨轉成事業故，正法
B11n0069_p0009a02║言教，孰能如量任持受行。然我本師大成就者寂靜大師云，加持付法，凡有七系，諸系教授，
B11n0069_p0009a03║我悉從師，聽受無餘。
B11n0069_p0009a04║
B11n0069_p0009a05║第一系　大手印教授付法傳
B11n0069_p0009a06║
B11n0069_p0009a07║一　大阿闍黎婆羅門羅睺羅
B11n0069_p0009a08║大阿闍黎婆羅門羅睺羅者，生於歐胝毘舍國婆羅門種姓家，幼而精嫻吠陀及諸支分，十
B11n0069_p0009a09║八明處八觀察等一切外典，常為五百婆羅門童子誦秘密名號。時金剛瑜伽母化為賣酒
B11n0069_p0009a10║女形，來告阿闍黎言：「勝義智慧甘露，希暢飲之。」遂無分別而飲其酒，內心即得勝三摩地。然
B11n0069_p0009a11║流言起，謂其失壞婆羅門種姓，諸婆羅門競欲貶斥，阿闍黎以已得瑜伽威力堪能故，乃令
B11n0069_p0009a12║諸婆羅門為吐酒之加行，又以大石投於湖中，而告眾言：「若我飲酒，此石當沉；若汝等飲酒，
B11n0069_p0009a13║而我未飲，此石當浮。」言已，石浮水上。此為以神力制伏諸婆羅門也。其後來中天竺於佛教
B11n0069_p0009a14║中出家，漸成比丘三藏法師。此阿闍黎之親教師（和尚），為上座黑。黑之親教師為尊者馬
B11n0069_p0009a15║鳴。馬鳴之師祖為優波掘多。此之師承，雖為上師所傳，然難於稽考。西藏相傳有謂彼即佛
B11n0069_p0009a16║子羅睺羅親傳弟子者，此說無據，摒棄為善。爾後為那爛陀親教師，廣作佛教事業，諸大乘
B11n0069_p0009a17║經廣宣流布。其後欲修明禁行，心住無相三摩地，而不傾動，遊行諸國，終於南方摩哩訶吒
B11n0069_p0009a18║處，見一能令全身解脫之大地瑜伽母，作製箭女相，彼以輮箭使直等事，表實相義，直指本
B11n0069_p0009a19║源，現證法性。師遂携此製箭女為手印，遊行諸國，作賣箭業，智慧展轉增長，遂得葭囉訶
B11n0069_p0009a20║（鍛箭師）之名。然諸世人以師曾為一切僧伽之上座，故頗不謂然。有國王等及諸臣民前
B11n0069_p0009a21║來瞻視，競相譏嗤，時阿闍黎輮箭不已，而作頌言：
B11n0069_p0009a22║「嗚呼我昔為梵志，曾與賣酒女同行，種與非種我不見。
B11n0069_p0009a23║比丘剃髮持禁戒，而偕妻室共遊行，貪與離欲無有別。」
B11n0069_p0009a24║由唱此無盡藏金剛歌故，國王臣民五千人等，皆得現見實相之義，其身亦成持明之體，以
B11n0069_p0009b01║神通力昇虛空中，漸隱不現。其餘依大手印探心元者多百千人，於一切方，聲名洋溢。師為
B11n0069_p0009b02║眾生廣作饒益，其後即身往生他方佛土云。以上所述，西藏諸派共傳如是。然佛顱頂續一
B11n0069_p0009b03║抄本中，曾謂師未嘗出家，故名婆羅門羅睺羅，與上座羅睺羅非一人，彌若譯師亦作是說，
B11n0069_p0009b04║實不應理也。
B11n0069_p0009b05║注一　按羅睺羅大師以前之傳承，與中國舊傳有相合者，據薩婆多部記目錄，長安城
B11n0069_p0009b06║內齊公寺薩婆多部佛大跋陀羅師宗相承畧傳目錄，付法藏傳，毘奈耶雜事，及三論玄
B11n0069_p0009b07║義諸書所記，參以多羅那他大師印度佛教史所述，佛涅槃後傳法次第，畧可整理如下：
B11n0069_p0009b08║佛傳大迦葉，大迦葉傳阿難，阿難傳末田地，末田地傳商那和修（一作舍那婆斯），商那
B11n0069_p0009b09║和修傳優波掘多，優波掘多傳提多迦（毘奈耶雜事譯名有媿），提多迦傳吉栗瑟那，
B11n0069_p0009b10║即大手印傳承中之上座黑。印度佛教史中以上座黑與阿育王同時，則其弟子羅睺羅
B11n0069_p0009b11║當生存於公元前一二世紀左右。考羅什譯龍樹傳，稱龍樹之卒始過百年，羅什於公元
B11n0069_p0009b12║四〇一年開始譯經，則龍樹之卒，當在公元第三世紀末葉，羅什亦傳龍樹住世約二百
B11n0069_p0009b13║餘年，或三百年，與多氏所傳龍樹世壽二六五歲相近，當為實錄。據此則龍樹生存期約
B11n0069_p0009b14║在公元初三世紀時代，可與羅睺羅相銜接，龍樹大智度論中，曾引羅睺羅所作讚般若
B11n0069_p0009b15║偈，足徵羅睺羅為龍樹之先德，近世學人，頗有以為傳密之龍樹，與中觀宗之龍樹大師
B11n0069_p0009b16║非一人者，實未深考此等史實所致也。
B11n0069_p0009b17║注二　四吠陀為黎俱吠陀、衣柔吠陀、娑摩吠陀、阿闥婆吠陀。八觀察為外道八論。
B11n0069_p0009b18║注三　十八明處為印度古代世間學藝總名，計有音樂、房中、生藝（指農商）、數、聲明、
B11n0069_p0009b19║醫方、禮法、工巧、射術、因明、瑜伽、聞（指吠陀）、念（指法典）、觀星、算、幻術、古代傳說、古
B11n0069_p0009b20║史。
B11n0069_p0009b21║注四　大乘契經之廣演流布，始於此阿闍黎之世，師曾從鄔祇毘舍國王毘蘇劫波聽
B11n0069_p0009b22║受金剛乘法。十萬頌大般若經，及四續部密法，均於此時出世。
B11n0069_p0009b23║注五　師祖馬鳴，當為與迦旃延同時之馬鳴菩薩，非公元一世紀出世與迦膩色迦王
B11n0069_p0009b24║同時之馬鳴也。
B11n0069_p0010a01║
B11n0069_p0010a02║二　阿闍黎龍樹
B11n0069_p0010a03║薩囉訶之弟子即龍樹阿闍黎，師生於南方吠陀婆國婆羅門種姓家，誕生之時，諸相師言：
B11n0069_p0010a04║「若宴百比丘百婆羅門百俗人者，分別可得七年七月七日壽命，否則別無他術，可令延生。」
B11n0069_p0010a05║父母依行，迨預期時限將近，乃遣其偕僕一人，漫遊他國，後至那爛陀寺，遇親教師羅睺羅，
B11n0069_p0010a06║令誦無量壽明呪，遂得延壽。即於彼出家，於大小乘一切三藏及諸明處，無不通達。其後修
B11n0069_p0010a07║大孔雀佛母大黑天等，成就丸藥、安膳那藥（隱形眼藥）、寶劍、捷足、攝取精華、開伏藏等
B11n0069_p0010a08║多種悉地，及得摧伏、復蘇等一切威力。夜叉龍等一切非人來供驅使，尤以成就攝取精華
B11n0069_p0010a09║悉地故，成金剛身，得大如意神足通力。師得成就大黑天明呪已，欲往䭾那迦吒迦洲中，迎
B11n0069_p0010a10║請大黑天續部經夾，遂至彼洲，依障眼法而修幻變，以幻變力諸空行母頭暈目眩，遂得請
B11n0069_p0010a11║出大黑天母及大黑天八種本續，自二臂續以至十八臂續，及俱嚕俱梨（咕嚕咕哩），觀
B11n0069_p0010a12║想法等。又得智慧空行母口傳教授及不同修法百六十種，其後又修寶劍、水銀等八共悉
B11n0069_p0010a13║地，品類非一，皆得成就。初親教師羅睺羅跋陀囉專修至尊聖度母法時，龍樹來至親教師
B11n0069_p0010a14║處，為五百僧眾任授事職，時十二年中，饑饉荐臻，摩揭陀國幾盡荒蕪，師觀此為有情業報，
B11n0069_p0010a15║乃製化金藥，點化黃金，至遠方國中無饑饉處，易穀養僧，令無匱乏。後阿闍黎羅睺羅修法
B11n0069_p0010a16║成就，出見國土皆已荒蕪，而問因緣，師白：「恐妨吾師修法，未敢稟請。饑饉荐臻已十二年矣。」
B11n0069_p0010a17║阿闍黎怒云：「斯何言歟？汝豈不知我有普降食雨之力？汝於有情，悲心太薄，違菩薩行，當修
B11n0069_p0010a18║百八寺院，千佛殿，萬窣堵波，以淨汝罪。」師念此事，以一比丘難以蕆事，當從染婆羅（財神）
B11n0069_p0010a19║求財寶，從諸龍求事業助伴。然當先令諸龍生起信心，遂修俱嚕俱梨明呪，鈎召德义迦龍
B11n0069_p0010a20║王女及其眷屬，時於說法大會中，龍女二人及其眷屬現身為少女形，一由旬內瀰漫勝土，
B11n0069_p0010a21║旃檀香氣，所經之處，彼等去後，餘香氤氳不絕。師問彼等何事前來，答曰：「我等乃德义迦龍
B11n0069_p0010a22║女，為護人影，故以勝土旃檀塗身。」師言：「若爾可施此旃檀木建立一度母像，更願為我建立
B11n0069_p0010a23║寺院事業助伴。」答言：「當轉白我父。」翌晨二女來言：「龍王來書言：『阿闍黎若親來龍國一行，即
B11n0069_p0010a24║可奉命，否則不從。』」爾時師為迎請般若十萬頌等廣益諸龍國及人世故，遂暫赴龍境。時有
B11n0069_p0010b01║世尊釋迦牟尼教法中阿羅漢多人，在龍宮中受諸供養，見師問言：「我等為阿羅漢，汝乃三
B11n0069_p0010b02║毒具足之凡夫，何故於此不為龍毒所傷？」師言：「我已修成大孔雀佛母法矣。」有說師曾問彼
B11n0069_p0010b03║等言：「如來教法，本說諸法自性，了不可得，然今地上諸比丘眾，競反此說，汝等知見以為如
B11n0069_p0010b04║何？」諸阿羅漢答言：「諸法自性，誠如汝說，然於後世有諸聲聞，起有所得見，佛在世時，亦曾懸
B11n0069_p0010b05║記。」爾後為諸龍等宣說正法，長時住彼，請出般若廣本及陀羅尼觀想法多種。有謂般若十
B11n0069_p0010b06║萬頌本，結尾少分，龍王未與。有謂正法三度遭毀之時，致令不全，後說較確。其後重返地上，
B11n0069_p0010b07║廣造正理聚（六論）等多種論典。有比丘商羯羅等於大乘法，瞋心起諍，師皆摧破。又有聲
B11n0069_p0010b08║聞孫馱波所造謗議論典多種，師盡蒐集，埋藏地下。又於南方闍吒三伽羅處，與外道五百
B11n0069_p0010b09║辯論會諍論，師悉摧伏，引入正教。爾時所建塔寺亦悉成就。此阿闍黎所建之塔，一切方所，
B11n0069_p0010b10║無不遍有，如是大乘教法，如日中天。後師往變鈴巖及丁俱吒山等為金。至尊度母告言，未
B11n0069_p0010b11║來當起爭矣。師意遂止。然山中仍有金礦甚夥，每多多出現，山石亦多轉成金色。後師於途
B11n0069_p0010b12║中見有童子多人嬉戲，乃授記一人，後當為王。遂往北俱盧洲及餘洲非人住處，凡十二年，
B11n0069_p0010b13║迨返南瞻部洲時，前所授記之童子，已即王位，名為樂行，於阿闍黎恭敬供養。此王亦依阿
B11n0069_p0010b14║闍黎教授，修成攝取精華及役使夜叉悉地，建立安住僧伽之寺院五百處。阿闍黎後住吉
B11n0069_p0010b15║祥山約二百年，以諸夜叉女為眷屬，修真言行，其身成就三十二相好。其後捨頭因緣成熟，
B11n0069_p0010b16║師之住世已六百七十一年，此乃以半年為一年計，實則未滿二百六十五年，時王之幼子，
B11n0069_p0010b17║名為蘇舍訖底，譯言妙力，或名具力，欲得王位。其母告言，汝父王得阿闍黎加持之力，身壽
B11n0069_p0010b18║齊等。阿闍黎已證金剛身，長生不死，父王先生諸子均未得王位而歿，渠等子孫亦先逝世。
B11n0069_p0010b19║王子聞言，極為不樂。其母又言，雖然有方，阿闍黎乃菩薩，若從乞頭，必肯惠施。阿闍黎若死，
B11n0069_p0010b20║汝父必同時薨逝，汝可得王位矣。王子乃詣吉祥山乞頭，刀斫不斷。師見此乃往生曾以青
B11n0069_p0010b21║草斷蟲頭之業，乃以俱沙草斷頸，而授其頭，並發聲言，我今往生極樂國，後當仍入此身中。
B11n0069_p0010b22║爾時大地動搖，饑饉十二年。王子以阿闍黎已修成攝取精華悉地，懼師爾後身首復合，乃
B11n0069_p0010b23║携師首至多由旬外，然師首為藥叉女所奪，安置於一磐石口中，磐石開口之處，自然而有
B11n0069_p0010b24║聖觀自在石像五尊，身首二處，各由施主夜叉女建立佛殿，兩處相距昔約四由旬（約一
B11n0069_p0011a01║百二十華里），今已不及一俱盧舍（約六公里），其處我師曾往朝禮，見其殿堂石壁，密
B11n0069_p0011a02║合宛若巖窟，神變異常，威靈顯赫，其殿無門，自窗內窺，見師身首皆在座上，猶如石像斷軀
B11n0069_p0011a03║云。
B11n0069_p0011a04║註一　毘陀婆古國名，今之貝拉爾，地在訖利尸拏河及耐林陀河之間，以其地域廣大，
B11n0069_p0011a05║故又名為摩訶剌侘國（大邦），恭建那補羅亦名毘陀婆，乃其古都，即今之具德爾也。
B11n0069_p0011a06║婆囉陀河中境而流，分國為二，北部都城為阿摩囉婆底，南部都城為波囉底瑟侘那，玄
B11n0069_p0011a07║奘法師大唐西域記卷十一，記此國事甚詳。
B11n0069_p0011a08║註二　䭾那羯磔迦古國名，在東南印。清辯菩薩於此國修金剛手法成就，現身入阿修
B11n0069_p0011a09║羅宮，待彌勒菩薩成佛。見大唐西域記卷十。
B11n0069_p0011a10║注三　「續」顯教三藏中凡佛所說者，名為經或契經，梵語為修多羅，密部中則凡諸
B11n0069_p0011a11║聖所說，胥名為亶特羅，亶特羅有相續義，藏譯即取此義。今即譯為「續」字，以名密部本典，
B11n0069_p0011a12║顯密教典之有經續之別，猶中國墳典之分經緯也。
B11n0069_p0011a13║注四　德义迦舊譯現毒，為龍王名。此龍王與佛教關係頗深，漢土舊傳其為呵梨帝母
B11n0069_p0011a14║之夫，毘沙門天王及大吉祥天母乃其子女。
B11n0069_p0011a15║注五　傳說龍影有毒，人不能近，龍女以旃檀塗身，始可入眾人中。
B11n0069_p0011a16║注六　正理聚等論典，即指中論、廻諍論等論。
B11n0069_p0011a17║註七　由旬（踰繕那），長度名，合八俱盧舍，約七公里左右，北方加倍。俱盧舍合五百
B11n0069_p0011a18║弓或二千肘，約九百公尺，北方加倍。
B11n0069_p0011a19║註八　師身首本分二處，因有復合之說，遂距離漸漸相近，待至復合，密乘便當大興。今
B11n0069_p0011a20║其遺跡已湮沒不現，並傳山已平為水庫，聖迹不彰，至增感喟。
B11n0069_p0011a21║
B11n0069_p0011a22║三　舍婆梨大師
B11n0069_p0011a23║龍樹之弟子為大成就者舍婆梨，當龍樹住彭伽羅國（即今孟加拉）時，東方有優伶兄
B11n0069_p0011a24║妹三人來獻伎樂，入於室內，龍樹知其為有緣人，乃示慧寶菩薩之像。三人請言，我等亦欲
B11n0069_p0011b01║見此菩薩。龍樹以鏡示之，皆見自身在地獄中為火所燒，驚懼請言：「願聞解脫之方。」龍樹乃
B11n0069_p0011b02║授勝樂灌頂，依法觀修，皆證實義。親見慧寶菩薩，雙運成就。龍樹告言，汝當至南方山中，為
B11n0069_p0011b03║獵獸人以利有情。二妹名洛計，及補尼；後世名為鉢特摩韈底，及若那韈底空行母；西藏則
B11n0069_p0011b04║呼為恰欽達郭，及多哈切勘，即具蓮具智之義。二妹與兄共住南方吉祥山中，行同獵人。後
B11n0069_p0011b05║兄證得金剛持位，名為大成就者舍婆梨波。此獵獸等事實，為聖行雙運之行，不當作異解。
B11n0069_p0011b06║此阿闍黎亦名小薩囉訶。
B11n0069_p0011b07║註一　布尼據多氏印度佛教史則作瞿尼。
B11n0069_p0011b08║註二　師與笈多王朝第二世並世。師既以得道而壽蔽天地，傳說謂其仍住吉祥山，初
B11n0069_p0011b09║為獵人時，技藝超羣，觀自在尊為伏其我慢，乃為示現以一箭而射百蛇，師請學此藝，觀
B11n0069_p0011b10║自在尊以鏡示之，見此乃地獄之因，遂收心入道，此又一傳說也。
B11n0069_p0011b11║
B11n0069_p0011b12║四　盧伊波
B11n0069_p0011b13║盧伊波者，乃西方烏萇國王之一書記，本名普善。當得成就者小菠囉訶舍婆梨波唱金剛
B11n0069_p0011b14║歌時，與其相遇，乃授與灌頂教授。師修法時仍任原職，後至塚間入空行母會聚中，行庖炙
B11n0069_p0011b15║傳食之事，金剛亥母乃于幻化曼荼羅中為授灌頂，並教之言：
B11n0069_p0011b16║「兩足曲膝禮，永斷生死役，金剛薩埵王，數數我禮請。」
B11n0069_p0011b17║師知當無散亂專精修法，若任原職，仍逐散心，矧獲果實，尚須精進，乞求齋供亦生貪嗔，當
B11n0069_p0011b18║隨緣為生。乃潛赴東方彭伽羅國，見恆河邊魚腸山積，乃于其處以魚腸為食，經十二年，專
B11n0069_p0011b19║修觀行，證得大手印最勝悉地。後知調伏歐胝毘舍國王及大臣等之時機已至，時值此王
B11n0069_p0011b20║接見南方一國王，於園中設座，四衢道中滿陳供物，國王之前則有唱吉祥讚諸婆羅門圍
B11n0069_p0011b21║繞前來，見其座上有青色人，蟣虱遍身，頭髮蓬豎，偃蹇而臥。眾令其起，呼之不應，三十婆羅
B11n0069_p0011b22║門競相挽曳毫不動搖。時師見彼婆羅門自無能力不覺失笑，阿闍黎言：
B11n0069_p0011b23║「此處若爾三世亦如是，一為主人餘一為其僕，
B11n0069_p0011b24║妙慧于他正行嘲笑者，生死希有何需多言說。」
B11n0069_p0012a01║王言：「速驅此人。」軍眾奉命前來，阿闍黎作訶訶呬呬笑聲，一切軍士俱皆僵立。中有一人知
B11n0069_p0012a02║師為得成就者，遂起恭敬心，登時解禁，彼復教人，俱得解脫。于時國王生希有心，前來問言：
B11n0069_p0012a03║「汝為何人？」師亦反問：「汝為何人？」王言：「我乃國王。」師言：「我亦國王。」王言：「汝何不具國王儀仗？」師
B11n0069_p0012a04║言：
B11n0069_p0012a05║「大地為床隨緣敷臥具，明月為燈輕扇如意風，
B11n0069_p0012a06║太虛為幔擁離欲室女，三有無畏安眠瑜伽王。」
B11n0069_p0012a07║言已，即為國王及大臣二人授勝樂灌頂及教授，亦教吉祥現觀。爾時告國王言，汝當往南
B11n0069_p0012a08║方俱摩囉剎多囉處為一妓女僕役。又告大臣婆羅門言，汝當往東方波羯囉那那揭囉處，
B11n0069_p0012a09║為一賣酒女僕役。汝等二人若能如是修十二年，即可證得最勝悉地。時彼二人即斷欲塵，
B11n0069_p0012a10║如教修行。國王為一妓女僕役，凡有人來即作洗足等事，密修三摩地，某日有男子午夜歸
B11n0069_p0012a11║來，見奴舍中火光熾然，逼而觀之，乃睹奴身放光，知其已得成就，遂與妓女俱請容恕。爾時
B11n0069_p0012a12║阿闍黎（國王）即于其處廣宣金剛乘法。某日振鈴而作集會輪，會中有一千零十六女
B11n0069_p0012a13║子與師俱昇虛空，證得最勝悉地。妓女男友啟請授記，師（國王）言，城東有一石碑，上有
B11n0069_p0012a14║一象口向東方，若每年以白芥子灌之，迨象口向西，即得成就。此師名陀梨迦波或陀梨波，
B11n0069_p0012a15║乃「妓女之僕」之義也。
B11n0069_p0012a16║其大臣則作賣酒女之奴，以磨米為緣，現觀心之實相，一時于三昧中心神恍惚，未為鴿食，
B11n0069_p0012a17║賣酒女詈之。異日唱金剛歌，眾人聞之皆知其已得成就，遂廣說金剛乘法，令無量眾生皆
B11n0069_p0012a18║得解脫，由於舂米之徵吉（臼）中而攝心故，得名為徵吉波也。
B11n0069_p0012a19║
B11n0069_p0012a20║大宗師彌底梨波
B11n0069_p0012a21║舍婆梨之後世弟子為大宗師彌底梨波，其名為彌底梨多，彼為婆羅門外道之學者，後遇
B11n0069_p0012a22║那洛波而入內道，請授灌頂及教授，于那爛陀寺出家，依止寶生寂等大德上師多人，得成
B11n0069_p0012a23║大學者。
B11n0069_p0012a24║其後住於超岩寺鎮伏相精舍中，既示學者之相，又修成就之法，面見金剛瑜伽母，知已屆
B11n0069_p0012b01║有三昧助伴之時，乃密修內普行法。有一沙彌見阿闍黎與一女人共飲旨酒，乃於眾中責
B11n0069_p0012b02║之，阿闍黎吐乳，而于沙彌作吐酒之加行，彼遂吐酒，眾皆無言。又于一時，寺中主事等人乘
B11n0069_p0012b03║便掩來，酒變為乳，女隱不現，一說女變為鈴。其後寺眾伏伺，師不及以咒力轉變，遂為僧伽
B11n0069_p0012b04║所逐，乃于恆河上敷皮座乘之而去。相傳其時寺中為主事者即尊主阿底沙，後阿底沙為
B11n0069_p0012b05║淨此罪，曾依止大宗師聞法，乃來西藏云。爾時師雖已得無量神力，然于真實未證少分，遂
B11n0069_p0012b06║遵本尊授記，至吉祥山，訪求舍婆梨波。于南方道中遇王子娑羯囉，二人俱詣吉祥山。附近
B11n0069_p0012b07║諸人皆言，舍婆梨波乃古昔得成就者，今何可尋？彼二人專志懇求，六月不懈，終遇舍婆梨
B11n0069_p0012b08║波，見其頭髮散披，蟣蝨墜落，有婦二人共行欲事。彌底梨波心微不信，然彼王子趨前禮足。
B11n0069_p0012b09║舍婆梨波言，阿耶闍囉嚩攞呼。王子立即解脫而證虹身。師遂生信，又見二婦宰殺豬獸及
B11n0069_p0012b10║孔雀等，又生少疑，舍婆梨波彈指作聲，彼等皆隱。乃受灌頂及教授等，生起證見實相之智，
B11n0069_p0012b11║得為無量勇士空行之主。爾時心念，今當修成寶劍等八大悉地，駐壽一劫，為持明仙，乃
B11n0069_p0012b12║修法物。迨成就相出現之期將到時，舍婆梨波現身，以期尅印擬之，皆化為灰，斥言：「何修此
B11n0069_p0012b13║幻事而捨廣大實相之義。」師後赴中印。西藏傳說，師曾與扇底波諍論，實不應理，印度境內
B11n0069_p0012b14║從無此說也。師于塚間寒林中多次示行奪舍之法，又以修成大黑天故，數百由旬之外動
B11n0069_p0012b15║靜之物無不能攝，曾將摩臘婆國王之女從空攝來，後為空行，名伽馱囉。師後以住東方俱
B11n0069_p0012b16║薩攞林中為主，其空行則化為野干，為取供物，修成視法，其身能化種種色形，出現無量希
B11n0069_p0012b17║有之事。以昔于舍婆梨波兩度不信，故即此身不能轉依。約于七十歲時逝世，于中有位得
B11n0069_p0012b18║大手印最勝成就。師約于那洛波逝世時開始利生，其名聲及弟子數雖畧不迨，然其利生
B11n0069_p0012b19║事業則極大云。于印度中前此大師雖多，然後繼者則為數無多，教法盛弘反在尼波羅及
B11n0069_p0012b20║西藏等北方諸處矣。彌底梨波之弟子據西藏舊派相傳有四大、七中、十小之說，然中小之
B11n0069_p0012b21║數印度無稱，若四大弟子則遍傳聞也。四人為俱生金剛、空性三昧、囉摩波攞及金剛手。俱
B11n0069_p0012b22║生金剛亦名宅伽，著有十真實釋及依處攝二書；空性三昧亦名天生月，編有般若智慧明
B11n0069_p0012b23║教一書；金剛手又名印度手，著有金剛勾集。此三師即身皆未得持明位。囉摩波攞傳法于
B11n0069_p0012b24║喜護，著有灌頂指示釋。又其明妃得通力者，有瑜伽母大寶天女，與宗師本人知解同等，得
B11n0069_p0013a01║持恆河一半果位（果位名）。彼之種姓為剎帝利，生于南方羯拏吒羯囉，幼即嫻熟多種
B11n0069_p0013a02║明處，十二歲時依止宗師彌底梨波，彌底梨波逝世後，即于吉祥德聚塔巾為上師，三年不
B11n0069_p0013a03║語，一心修行而住，邇後現證一切心要之義，多住南方饒益眾生，大黑天賜與寶劍悉地，即
B11n0069_p0013a04║此色身入地下吉祥門至阿修羅處，今尚在彼云。阿闍黎俱薩囉跋陀囉及阿悉多伽那二
B11n0069_p0013a05║人，曾從之咨請大手印教授，智友亦親從聞法也。大阿闍黎寂密一系諸師于彌底梨波亦
B11n0069_p0013a06║深致讚歎，于阿摩那悉攞則頗有勝劣之差也。