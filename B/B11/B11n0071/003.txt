B11n0071_p0078a09║三、為度人類示迹
B11n0071_p0078a10║大師為度惡性闡提及誹謗疑懼眾生故，由阿彌陀肉髻中放紅色光，光中化出金
B11n0071_p0078a11║輪王王四天下，具有千妃而無一子，迺廣作佛事離非梵行。其國西南有大乳海，盛
B11n0071_p0078a12║生蓮花，菡萏敷發，郁馥繽紛。王日飭採擷持以供佛，阿彌陀佛常於舌端放五色光
B11n0071_p0079a01║加持海蓮。時花叢中特生大蓮，苞長二尺。諸花開落，新陳代謝；惟獨此蓮，經歷寒暑，
B11n0071_p0079a02║久未開敷。眾咸驚異，而報於王。王乃飭人，晝夜守護。歲次在申，正月朔日，其花乃敷，
B11n0071_p0079a03║化出五兒。其兒膚體，五色配生，各具五髻。中為青黑，東為白黑，南為黃黑，西為紅黑，
B11n0071_p0079a04║北為綠黑。腕臂脛釧，耳璫纓珞，衣祴天飾，眾寶嚴身。守者白王。王大歡喜，命駕五獅
B11n0071_p0079a05║寶車、五百寶馬車。王及王后與其宰相侍從八萬人俱，齊集海濱。羣眾諦瞻，華上五
B11n0071_p0079a06║兒安住不動；相好光明，儼然報佛；身如虹霓，髻放五光；面如滿月，紺目慈視；額廣平
B11n0071_p0079a07║正，鼻高修直，齒白齊密，聲同梵響，手足轂網，人相具足，等佛功德，不可盡述。王見是
B11n0071_p0079a08║已，頂禮三拜，竚冀慈示。五兒齊聲謂曰：「爾可詢諸阿彌陀佛。」王乃報曰：「我信諸仁即
B11n0071_p0079a09║為彌陀示現，為愍無始眾生流轉生死不知出要，於是秉如來無上菩提，運五佛一
B11n0071_p0079a10║切智智，以金剛身語意三業，行息增懷誅四法，拯濟羣盲，令出苦海。中現忿怒金剛，
B11n0071_p0079a11║東佛陀，南寶生，西蓮華，北朅磨，皆是觀音化現。能入胎、卵、濕、化四生之類，等流現身，
B11n0071_p0079a12║廣作佛事，普利有情。」王說是已，五兒乃乘五獅寶車，及寶馬妓樂，前後圍繞，來至王
B11n0071_p0080a01║宮。