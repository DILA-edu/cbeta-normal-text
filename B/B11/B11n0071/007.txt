B11n0071_p0092a08║七、調伏馬張噶汝渣之因緣
B11n0071_p0092a09║爾時阿達汝馬佛、金剛手佛、大勢至菩薩、金剛薩埵、南方金剛、阿彌陀佛、大日如來、
B11n0071_p0092a10║北方金剛，及一切不可說諸佛，咸集誓言：「汝渣荼毒，導眾行惡，撥無因果。娑婆眾生
B11n0071_p0092a11║將被趨入地獄，應加調伏。」於是聖眾諦觀，察其宿因，實與其師土瓜覺落並其師兄
B11n0071_p0092a12║甸怕有緣；遂用一切佛灌頂之加持力，令其師成金剛薩埵，其師兄成大勢至菩薩。
B11n0071_p0093a01║師徒既度，師化觀音，其忿怒身為馬王佛；徒化緣度母，其忿怒身為猪王佛母，同至
B11n0071_p0093a02║山頂。馬王唱曰：
B11n0071_p0093a03║「【圖】　哈哈　赫（厄）赫（厄）　火火」
B11n0071_p0093a04║猪母唱曰：
B11n0071_p0093a05║「【圖】　項項　吽吽　呸呸」
B11n0071_p0093a06║王母疊相唱和，汝渣聞曰：「爾小馬猪，今何所謂？此三千大千，上自有頂，下達阿鼻，莫
B11n0071_p0093a07║不敬畏臣伏于我，無敢正顏覿我面者。雖以單巴杜格爾之威神，亦莫我何。爾等其
B11n0071_p0093a08║下伏靜住，勿得妄動。」隨以手按二王頭頂。爾時馬王佛由汝渣肛門中入，貫穿其頂，
B11n0071_p0093a09║露出馬頭；放火焰煎其全身脂膏，令馬頭成綠色。猪王佛母由董稱馬陰道中入，貫
B11n0071_p0093a10║穿其頂，露出猪頭；煎其脂膏，令猪頭成黑色。午王亥母，雙身和合，唱隨如前。一切金
B11n0071_p0093a11║剛忿怒諸佛，咸化為飛鳥，翱翔空中，層密行布，助其威勢。汝渣痛楚不堪，嘆曰：「我今
B11n0071_p0093a12║敝敗，外道亡矣，佛法興矣；阿修羅亡矣，天王興矣；背佛者亡矣，信佛者興矣。」夢寐所
B11n0071_p0094a01║見，天擊水，火擊樹，水擊火，風擊雲彩，金剛杵擊諸空峒。朕兆若是，預知不祥，憂痛慘
B11n0071_p0094a02║惻，惟冀速死。一彈指頃，肛門遺屎，墜於大海，澄入龍宮，化為大樹，根生海底，枝撐阿
B11n0071_p0094a03║修羅宮，花果敷實於天庭，衣食用物咸從此樹梢流出。修羅恆與天鬥者，即爭此樹
B11n0071_p0094a04║也。午王亥母，同深慈愍，和平歡悅，不懼不驚，折伏汝渣，令其命盡。所有汝渣之服飾
B11n0071_p0094a05║器仗，皆成戰利之偉績。歷來密乘所傳金剛忿怒相，及嚴身飾具，即從此出。
B11n0071_p0094a06║汝渣身死，心猶未平，賡現九頭身，思滋毒厲，重為世患。大勢至菩薩，乃化九忿怒金
B11n0071_p0094a07║剛，徧串其身。汝渣備極痛苦，急呼其十方守門眷屬，啟門奮鬥，口作【圖】汝汝聲，
B11n0071_p0094a08║疾趨羣眾鏖戰空際。斯時馬王三眼中出生十方金剛，手持降魔杵盡伏諸眷屬，咸
B11n0071_p0094a09║以其衣食供奉於諸佛。汝渣悟曰：
B11n0071_p0094a10║「我惜所造諸罪業，于今咸集于藐躬。
B11n0071_p0094a11║業由自作還自受，果報毫髮不昧爽。
B11n0071_p0094a12║我今心慮焦如焚，跼天蹐地無逃遁。
B11n0071_p0095a01║「願從今始，夫婦二身，俯伏佛座；慚諳內典，敢作外護；食佛餘唾，為內眷屬；至心皈命，
B11n0071_p0095a02║永不破戒。」爾時馬王佛以金剛杵加持三處，受密乘灌頂，遂成為馬哈嘠納大護法。
B11n0071_p0095a03║此午王亥母調伏汝渣之經過也。