B11n0071_p0095a04║八、賢劫千佛出世之緣起
B11n0071_p0095a05║爾時有世界曰朗巴爾劍巴，王都曰朗巴爾打瓜，轉輪王曰容可兒松，七寶具足，王
B11n0071_p0095a06║四天下，有妃嬪七十萬眾，生有千子皆具三十二相。月之望日，王遊園囿，有馬滅麻
B11n0071_p0095a07║及別滅麻二妃無子，隨從伴王而坐，懷抱中忽感來二子，相好莊嚴，異於常兒，跏趺
B11n0071_p0095a08║而坐。王及二妃，方咤異間，空中有聲報曰：「二子乃菩提薩埵，二母乃般若佛母。」二子
B11n0071_p0095a09║亦同聲言曰：「我二人同發菩提心，歡喜皈依於佛。願世界昇平，拔眾生遠離諸苦，於
B11n0071_p0095a10║一切時處得究竟樂皆莫能及。」王及二妃同稽首合掌，讚曰：
B11n0071_p0095a11║「於不可說不可說，若增一劫減一劫。
B11n0071_p0095a12║發菩提心勿棄捨，諸餘發心所不及。
B11n0071_p0096a01║無比上味如甘露，諸佛教中為第一。」
B11n0071_p0096a02║時有喇嘛曰余顛朵絜，道德高深。王延至宮，合掌涕淚白曰：「師乃慈愍眾生，發菩提
B11n0071_p0096a03║心者。二妃忽感得二子，求師加持，拔除不祥。」余顛答曰：「如來功德巍巍，匪可憶度。宜
B11n0071_p0096a04║用金瓶，內盛寶珠，及摩尼眾寶，以為供養，然後誦經祝禱。」王乃陳設供事，請喇嘛陞
B11n0071_p0096a05║獅子寶座，誦經七日；香花燈明，飲食衣樂，美備羅列，無間宵旦。並求觀千子中，誰為
B11n0071_p0096a06║先成佛者。喇嘛作法之次，隨以廿五種、十種、四種，諸灌頂法，為此二子灌頂。復以定
B11n0071_p0096a07║中所觀報王：「千子中，長子成佛，即七佛之首，法名曰約忍朗達容諸，成佛名曰迦葉。」
B11n0071_p0096a08║說時，大地六種震動，音樂不鼓自鳴。乃至千子最後一子，法名曰卵他翼，成佛名曰
B11n0071_p0096a09║末巴。諸大王子羣咸問於最小王子曰：「我等成佛，汝將何事？」小王子答曰：
B11n0071_p0096a10║「佛德如天，我心無盡。天空不隕，我心不滅。廣持毗尼，
B11n0071_p0096a11║自利第一。發菩提心，利他為最。盡爾九百，九十有九，
B11n0071_p0096a12║福聚神通，智慧功德，度生方便，我皆具足。」
B11n0071_p0097a01║是時千子俱在，獨二子未來。千王子同以上義問二王子，其一曰：「我名秋集沈巴。兄
B11n0071_p0097a02║等成佛，我為金剛手。凡顯密二教及最上密乘，我盡任持；諸佛秘藏，我堪守護；行者
B11n0071_p0097a03║修學，我咸護念。」其一曰：「我名秋集若組。兄等成佛，我為請法梵王，請轉法輪，領眾聞
B11n0071_p0097a04║法，并宏揚聖教。」此化佛出世之因緣也。