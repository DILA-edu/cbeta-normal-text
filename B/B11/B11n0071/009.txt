B11n0071_p0097a05║九、佛法歷劫住世之程序
B11n0071_p0097a06║過此世界一億佛土，有一世界，顯教昌明，民安物阜。經五方佛應化以後，此土空過，
B11n0071_p0097a07║無有佛法。迨劫經壞空至成劫時，有一國土，名曰住矴，歷受眾生擁戴敬服之天王
B11n0071_p0097a08║有九。嗣出世者，傳顯教佛一，傳密教佛一，獅子王一，金翅鳥王一，開敷花王一。過此
B11n0071_p0097a09║以往，至鐵輪王世，顯密二教，兼住應化。如是五朝，王名曰達里扛，其子曰嗟我幾，其
B11n0071_p0097a10║后妃共百二十有九，皆敬信三寶，持戒精嚴，極畏地獄，欣慕成佛，發大勇猛，悲智兼
B11n0071_p0097a11║修。其傳法佛，曰麻免者，曰可爾完結格，曰然母通，曰朽巴，曰典濛遮，曰斷捨加爾，曰
B11n0071_p0097a12║噶加爾。所傳法教為八萬四千，約為十二分教，再約為三。此為化佛設教。其報佛所
B11n0071_p0098a01║宣，為即身成佛法門，不畏破戒，不望成佛，自明本心，言亡慮絕，甚深祕密，法爾如是。
B11n0071_p0098a02║其時國王曰贊朵爾，傳法佛曰卑彌納，曰古汝扎圭納。外、內、密、儀軌，都為一千有二
B11n0071_p0098a03║十五部，約為十八部，再約為七部，更約為三部。曰馬哈約噶，曰阿落約噶，曰阿兌約
B11n0071_p0098a04║噶，其教普及天下。
B11n0071_p0098a05║復次，密教、顯教、菩提戒，三者並盛時期。印度芒噶達國，都城曰補顛，王曰納漿，子孫
B11n0071_p0098a06║繼承至十七萬四千代，民心和善，正信三寶，離非梵行，行十善道。爾時有七佛次第
B11n0071_p0098a07║出興，曰朗巴在格，曰杜朵爾絜，曰湯絜覺布，曰落瓜得什爾，曰啥爾妥卜（餘二未詳），皆傳
B11n0071_p0098a08║顯教三種。其傳密教金剛喇嘛曰答爾圓點落點。其傳法次第，先教觀心，次習禪定，
B11n0071_p0098a09║次降魔，次氣功，次雙身；次對利根上智者，傳即身成佛法，次三昧耶戒法，次喜金剛
B11n0071_p0098a10║法，次上樂金剛法，次密聚金剛法，次普爾巴法，次忿怒佛母法，次亞馬然渣法。斯即
B11n0071_p0098a11║阿達魯馬如來以下諸佛相承之法教，有如是者。
B11n0071_p0098a12║復次，滾肚朗國土，王名昌真者。子孫世承，至七十九萬有一百有四十有八代時，佛
B11n0071_p0099a01║曰俄松（燃燈佛），以戒定慧三學住世。其王曰那瓦井，傳密教金剛喇嘛曰古魯皮永覺
B11n0071_p0099a02║爾。諦詧當時，世道寖衰，人心思亂，戰爭時起，遂示寂相，投生王家。為太子時，即求出
B11n0071_p0099a03║家，那瓦井王允之。歸依師曰仗松杜拉，黑膚仙人也。太子名曰葛烏打馬，生有宿慧，
B11n0071_p0099a04║感佛教衰微，思明政典救之。觀仗摩與卑密扎拉之因緣，特現身說法，明因果，正典
B11n0071_p0099a05║刑，以風示教導。初於尊真（尊下平聲）幽僻之所，築草舍以為修持。仗摩，妓女也，先與卑密
B11n0071_p0099a06║扎拉密約至尊真幽會，途次受人纏頭五百先交歡焉。及至，隱不以告，旋為其婢發
B11n0071_p0099a07║覺。卑密大怒，刃殺仗摩於野。婢復宣言於眾，致卑密大懼，遂棄血刃草舍之側，冀嫁
B11n0071_p0099a08║禍葛烏打馬。旋觀眾麕集，質問葛烏：「汝習佛者，何故殺人？」葛烏不之辨，眾乃捉繫王
B11n0071_p0099a09║所，并倒懸於樹。其師仗松杜拉來扣其故，徒曰：「我有罪。」師曰：「如何避免。」徒曰：「果殺仗
B11n0071_p0099a10║摩者無論已。」矢曰：「仗摩我實未殺者，師身黑膚立變金色，否則如故。」言訖，仗松果成
B11n0071_p0099a11║金色身。眾異之，咸來歸依。詎仗松貪圖利養，忘救其徒，毀信畔道，肆行十惡，風火熾
B11n0071_p0099a12║盛，淫欲不禁，赤白二液，忽墜於地，化為男女，同坐甘蔗樹下，親釋葛烏，而身已死。仗
B11n0071_p0100a01║松大慚，曰：「吾徒冤甚。」時空中有佛，諭王及眾：「罪人不治，必感大患，水旱癘疫，饑饉寇
B11n0071_p0100a02║盜，災禍橫生，因果如是。蓋由刑賞不當，善者無辜獲罪，不肖者幸免得逞，乖戾之氣
B11n0071_p0100a03║遂徧寰宇。今為王眾，明正典刑。殺人者死，傷人及盜抵罪；眾作惡者不貸，抉眼、斷手、
B11n0071_p0100a04║刖足，等差論刑；屢犯不悛，處以大辟。慎制律令，核實決裁，守法不阿，不狥私恩，廓然
B11n0071_p0100a05║大公，取信於民，民自奉法而不作亂。復治堅甲利兵，戈矛弓矢，藏之以備預不虞而
B11n0071_p0100a06║討不庭。如是則四域歸心，嵗稔人壽，諍和訟息，疫癘不作，牛羊茁壯，人依正信，至教
B11n0071_p0100a07║當興。」佛說是已，四天王至，告于眾曰：「葛烏打馬無罪。一言之矢，師成金身。往佛已來，
B11n0071_p0100a08║甚為希有。福智所感，將來必作轉輪聖王。」爾時血刃騰入空中，化為雷霆，擊斃卑密
B11n0071_p0100a09║扎拉，婢與賂者均遭擊傷。葛烏往生兜率內院，將來成佛曰滾杜槍（三身成就義）。國王政
B11n0071_p0100a10║教並行，即從此始。
B11n0071_p0100a11║滾杜槍在天，男女皈依者眾，并傳無上密宗。有大弟子曰淡巴杜噶爾者，乃傳密大
B11n0071_p0100a12║阿闍黎，曾受如阿耨達池四河流之灌頂，稱為四種灌河，分述如次。
B11n0071_p0101a01║甲、羅漢喇嘛灌頂（即蓄三衣、瓶、缽、拔毛器等八種而作法師者）；乙、傳法講經灌
B11n0071_p0101a02║頂；丙、化身佛灌頂（計有八種）；丁、外密灌頂（結印持咒等計有八種）；戊、內密灌頂
B11n0071_p0101a03║（心作忿怒觀等）；己、密密灌頂（心內灌頂八種）。此六項為一種灌河。復次，甲、馬哈
B11n0071_p0101a04║母渣灌頂（法爾總持之灌，即身能出生四波羅密）；乙、金剛灌頂（用鈴杵等灌，計
B11n0071_p0101a05║有十種）；丙、成金剛喇嘛灌頂（即成就法身、報身、化身、化報身、報化身五種）；丁、朅
B11n0071_p0101a06║磨契印灌頂（即雙身灌頂，為最高密義）。此四項為一種灌河。以上二種灌河，為特
B11n0071_p0101a07║殊灌頂。復次，甲、求長壽灌頂；乙、求智慧灌頂；丙、有財權普施灌頂；丁、滅無明得真明
B11n0071_p0101a08║灌頂；戊、生趣自在灌頂；己、住空入水，神通自在，及能現畜生身等灌頂；庚、制伏外道
B11n0071_p0101a09║小乘灌頂；辛、所願圓滿成就灌頂；壬、身口意三業成就灌頂；癸、有考察經軌及傳授
B11n0071_p0101a10║權灌頂。此十項為一種灌河，名為通用灌頂。復次，甲、身灌頂五種，要處在頂；乙，口灌
B11n0071_p0101a11║頂五種，要處在喉；丙、心灌頂五種，要處在臆；丁、功德灌頂五種，要處在臍；戊、技能灌
B11n0071_p0101a12║頂五種，要處在手足。此廿五項為一種灌河，名為緊要灌頂。如上灌後，則天上密教，
B11n0071_p0102a01║傳有師承矣。滾杜槍乃往人間應化，其位（并衣缽花冠瓔珞等）即傳於彌勒。
B11n0071_p0102a02║西印度有王名左果日藏，其國共分廿一區。登覽必波（即尸陀林）地，有佛宮殿在焉；七寶
B11n0071_p0102a03║莊嚴，人跡罕到。王后曰却馬，同時孿生雙子，長幼莫分，君儲難決。王命二子將來同
B11n0071_p0102a04║時娶妃，誰先得子者王其父，若同時生子則屬位先能言者之父。及長，迎娶，生子，及
B11n0071_p0102a05║子能言，俱無先後。其時國泰民安，五穀豐稔，風雨調順，兩妃各誇其兒福德所致。相
B11n0071_p0102a06║人者言：「一當作王，一當成佛。一名脫覺爾簡，一名顯達那克且。」於是宰相與臣民公
B11n0071_p0102a07║決，王其相好者脫覺。顯達不服，中懷異謀，事泄，被讁於所薩林。為菩提場西大尸陀
B11n0071_p0102a08║林，多毒蛇野干，及噉肉飲血，諸惡鬼神，蟠踞其間，甚可怖畏。顯達不懼不驚，一心修
B11n0071_p0102a09║持，得一切佛加護，普授彼秘妙法要。如是百九十年，成等正覺，而般涅槃。
B11n0071_p0102a10║又印度有真顛地，其人跡所能到處，以觀想、念誦、禪定三種為教化。
B11n0071_p0102a11║復次，以法報化三身義，度化人類，對機立教，義理各別。顯教義，分眾生為六道各別
B11n0071_p0102a12║度化；密教義，分眾生為三類；密教無上義，分眾生為五類。皆隨時劫增減、壽命、慾事、
B11n0071_p0103a01║延促、輕重，而有差別。劫初人心質樸少慾，飛行有光；漸至相視、相笑、握手、鈎𢫎，轉轉
B11n0071_p0103a02║入重；乃至四種慾事同具，而胎卵濕化四生遂分。且舉娑婆一四天下為例。東弗鬱
B11n0071_p0103a03║逮為化生，南閻浮提為胎生，西瞿耶尼為卵生，北鬱單越為濕生。相視成淫者經百
B11n0071_p0103a04║年，相笑者六十年，握手者五十年，鈎𢫎者直至於今（攝二根交會在內）。以上皆以耳目聰明，
B11n0071_p0103a05║見佛聞法而得度化者也。述真顛應化事竟。