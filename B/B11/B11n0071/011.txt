B11n0071_p0106a05║十一、大師降生西印度之事迹
B11n0071_p0106a06║蓮花生大師生西印度。其地形如銅鈸，約分五區，區域之最大者曰灣者牙。又劃為
B11n0071_p0106a07║二十一區，共有小村鎮一千零十八所，都為九十六國。最中央曰達納果嗄，有村落
B11n0071_p0106a08║二十有二，最中村曰則頂。有大宮殿，堂皇美麗。殿中有藍色寶珠，樓閣幢幡，七寶莊
B11n0071_p0106a09║嚴，儼如報佛法界宮（文繁不具載），名曰海爾噶寶恨。復次，中央地曰脫覺爾谷典，東方曰
B11n0071_p0106a10║展布麻那，南方曰巴爾巴達，西方曰納噶斯得，北方曰噶噶相巴那，東南方曰仗松，
B11n0071_p0106a11║西南方曰申波，西北方曰攏打，東北方曰挌谷，此九處為西印度環海之地，皆大師
B11n0071_p0106a12║應化之所也。統領諸地之王，曰簡免覺典，別名展家格爾爹、噶烏斜、達那巴納、恩漲
B11n0071_p0107a01║波迭。王之器用服飾，極為繁夥，多有妃嬪。生子亦眾，但皆不成長，彌月即夭。王忽不
B11n0071_p0107a02║幸，雙目失明。時值饑饉為災，餓死者眾。王及后妃，大臣宰官，以庶事未康，計慮縈懷。
B11n0071_p0107a03║阿捨那，仙人也。后與大臣延之入宮，慰問於王。王曰：「國運不昌，子死民亡，目失其視，
B11n0071_p0107a04║修道未成。奈何！」仙人曰：「人死不可生，財散不可聚，目喪難明，病熟難免。焦慮何補，徒
B11n0071_p0107a05║滋傷身。欲轉定業，惟仗佛力；冀求解脫，捨是無他圖。」王聞之大悟，憂惶頓釋。其身豁
B11n0071_p0107a06║然，轉羸為健。五月望日，王建法壇，宣誦《般若波羅密經》，為眾回向；并發帑藏，佈施於
B11n0071_p0107a07║民；民無食者，得食蓮苞。王率土內噶馬汝地，其東北有海，曰殖民當顛，盛產蓮花，中
B11n0071_p0107a08║有蓮莖，粗可合抱。時維辰年，季夏六月，日宿在鬼。有王臣採蓮而食，見大蓮已敷，析
B11n0071_p0107a09║為八房，中出小兒，相好光明，端身趺坐。心亟咤異，欲返報王；又慮不獲將得，反滋罪
B11n0071_p0107a10║戾；躊躇久之，仍赴國門。央閽者求見王，適發帑將竭，索者坌集，王虞不濟，方聚臣工，
B11n0071_p0107a11║圖理財治生之道。不及陛見，事遂寢置。
B11n0071_p0107a12║蓮花生大師以何因緣化生此邦耶？以阿彌陀佛為度生三事垂現大師之相。一、思
B11n0071_p0108a01║漲波迭樂善無子，為令眾生知因果，起正信故。二、為六趣有情，化現六道金剛，各得
B11n0071_p0108a02║即身解脫故。三、為印度鬼稠人稀，西藏復多神道惡魅，皆待密教方便度化，并為成
B11n0071_p0108a03║熟赤松得真藏王故。
B11n0071_p0108a04║殖民當顛海，闊百有二十里（以目光所不及見者為一里），形圓，色青，視可澈底，具八功德。一、清淨，
B11n0071_p0108a05║二、透明，三、甘凉味美，四、水軟無垢，五、塵墜不渾，六、飲之暢快，七、飲後疾瘉身健，八、能
B11n0071_p0108a06║止瞋恚貪痴頓生智慧。自茲大蓮，晝開夜合。大師由此出現，王之國祚亦轉為隆永。
B11n0071_p0108a07║王臣奏報未達。王問求子術於星者，但云：「多開庫藏，布施珍寶，即當得子。」巳年正月
B11n0071_p0108a08║十五，王勅開寶藏三千所，廣施民眾。適阿捨那七人等亦來索寶，比時王藏已罄，未
B11n0071_p0108a09║滿其欲。阿捨那言：「不我給者，前施無功。續續求子，於法無驗。」心懷瞋恚，火燒八護方
B11n0071_p0108a10║神。致神作殃，雷震冰雹，霪雨積雪。國大不靖，人民戰慄。
B11n0071_p0108a11║王欲取寶珠于龍宮，咨之海商年老者，欲與偕行。老人謂：「龍屬廣多，事泄，將大作風
B11n0071_p0108a12║浪，而為障難，勢不可行。」王意堅決，乃備餱糧舟楫，徵眾善入水者隨之行。舟儲七纜，
B11n0071_p0109a01║沉海下探，越七日纜絕。如是七次，使皆不返。以使者私欲盛，無饒益眾生心故。王視
B11n0071_p0109a02║民如傷，利他念切，晝夜思維，彷彿偕老人竟詣龍宮，見山白者知為銀，山黃者知為
B11n0071_p0109a03║金；足所履處，金砂徧布；青山巍峩，知為純青寶珠。先命老人去，近見宮殿，上陳寶珠，
B11n0071_p0109a04║門掩未闢，以金剛杵啟門，龍女來應。復有青色龍女，厥貌甚美，手持青色寶珠二。老
B11n0071_p0109a05║人迎取，殷懃將護，堅持而返，緘默不言。王見是已，豁然而寤，遣老人如所見往探，果
B11n0071_p0109a06║得寶珠。王左眼漸復覩光，乃欣慰載寶而歸。途次王臣來迎（前奏報未建者），道經殖民當顛
B11n0071_p0109a07║海。王忽見大蓮，放五色虹光；水鳥鴛鴦，和鳴游泳。命眾往瞻，眾驚問王：「王何得見？」王
B11n0071_p0109a08║曰：「我眼忽明。」王臣具奏：「昔見蓮產小兒之狀，以王勤勞未邀聰聽。今正是時，願王垂
B11n0071_p0109a09║幸！」王曰：「善哉！昨夢手持九鈷金剛杵，日輪懸空，星月黯淡，大地蒙光，定兆至祥。」尋往
B11n0071_p0109a10║花所，見白紅蓮花上趺坐小兒，容貌至美。王問之曰：「父母為誰？」兒曰：
B11n0071_p0109a11║「明了智慧以為父，歡喜慈悲以為母。
B11n0071_p0109a12║不生不滅以為地，內外瑩澈以為心。
B11n0071_p0110a01║空有不著以為食，降伏妄念以為座。」
B11n0071_p0110a02║作是語時，王大感傷。王臣啼淚悲泣，因名之曰磋結朵絜，海生金剛義也。將蓮及兒，
B11n0071_p0110a03║并載入舟。一切水鳥，歌囀啼鳴，狀至難捨。王舟遂行，磋結朵絜以沿途所見卜隨去
B11n0071_p0110a04║吉凶。初見皓首牽牛，驅之使耕，遂感：「作王之苦，有如是牛。」復見樹梢大小二鳥，為老
B11n0071_p0110a05║烏所逐，迴翔四週，小竟脫走，遂感：「大鳥如王，自如小鳥，他日可設計潛逅。」復見草舍
B11n0071_p0110a06║夫婦有二子，一子撲死鼠子，父母責拒入門，遂感：「他日我違王令，必被拒不納。」尋抵
B11n0071_p0110a07║都門，民眾鼓舞，作大音樂，迎奉入宮。王以所獲寶珠，洗滌磨瑩，陳之高臺，初祝第一
B11n0071_p0110a08║寶曰：「當為吾兒先現宮殿。」於是如須彌盧眾寶合成，山林宮殿寶座等事自天而降。
B11n0071_p0110a09║迺命太子名曰卑馬加爾波。次祝第二寶曰：「願降眾寶滿眾生願。凡來求者，皆悉施
B11n0071_p0110a10║予，勿匱勿絕。」乃擊鼓宣令：「四方來者，齊集國門，置珠幢上。以香花飲食、衣服音樂、鈴
B11n0071_p0110a11║鐸繒幡，羅列供養。」王沐浴更衣，虔誠祈禱。霎時狂風四起，掃淨大地塵垢，纖芥無遺；
B11n0071_p0110a12║次降百味甘露，一切飢者得飽；次降種種衣服，一切裸者得衣；次降寶珠金銀，一切
B11n0071_p0111a01║貧者得財；次降宮室廣廈，一切露宿者安居；次降宮殿樓閣、眾寶音樂，并放五色虹
B11n0071_p0111a02║光；馬哈典渣大密法十八種秘軌、五方佛母、佛說沈噶納七種經，先後下降；復次，達
B11n0071_p0111a03║納果嗄地亦下降阿兌約噶經，凡閱誦此經者多分解脫成佛。述王取寶及大師降
B11n0071_p0111a04║生竟。
B11n0071_p0111a05║夫奇花異草，肇瑞表法。白花開敷主出人王，黃花主宰相，紅花主出家學佛，綠花主
B11n0071_p0111a06║作惡犯戒。有花名烏東娃那（印度名稱），貴為花王，矌世希有。達納果嗄，開眾色花，各別現
B11n0071_p0111a07║瑞久矣。大師示現，從花王出，花身廣大，蕊瓣相距，目不窮際。花敷紅色，花臍現阿彌
B11n0071_p0111a08║陀佛心種【圖】啥字，化為蓮花生大師，具三十二相，八十種隨形好，神通變化，不可
B11n0071_p0111a09║思議。十方護法、五方金剛佛母、六道金剛，均散花供養（文繁從略）。五方金剛佛母，復現八
B11n0071_p0111a10║方化身，及十方如來，加持讚歎。