B11n0071_p0111a11║十二、大師為王太子前後之事迹
B11n0071_p0111a12║大師神明，深諳世苦，欲遠憒鬧，習於靜慮，不將一使，獨往荒林，趺坐樹下。時飛行仙
B11n0071_p0112a01║三人空中而過，為大師光明所奪，不克自持，遂墮於地。見師相好具足，光明無倫，驚
B11n0071_p0112a02║而問之，大師不應。樹神報曰：「尊者非凡，毗沙門千子不及，轉輪王諸子莫京。」三仙讚
B11n0071_p0112a03║曰：
B11n0071_p0112a04║「雖具微妙舌，能述劫成壞。欲宣諸功德，亦復莫能罄。」
B11n0071_p0112a05║右繞三匝，恭敬作禮而退。王覺師遁，驚惶尋求，乃於樹下得之。王臨問曰：「戀美衣食，
B11n0071_p0112a06║人之恆情。爾心何居，掉首却避？我願作僕，慰爾不懌。」大師無已，隨王回宮。王召諸大
B11n0071_p0112a07║臣議，謀所以歡太子，僉謂當速辦大婚。乃問師：「娶何賢淑？」曰：「有妻如繩縛，纏擾特甚，
B11n0071_p0112a08║且良匹難得。」王日輪選民女，優賜金寶，引之宮禁，令師自擇。師形神惝恍，如癡如眩，
B11n0071_p0112a09║如醉如夢，如天人愁現衰相，仍捨宮庭回坐樹下。王命師忖，七日復命。時師自維：「依
B11n0071_p0112a10║馬哈母渣【圖】法軌，堪用女人。」乃以書覆白於王，謂：「擇女須生望族，幽閑貞
B11n0071_p0112a11║靜，和媚柔順，少慾多慧，心口如一，無瞋恚嫉妬，善佈施，解修持，作事恭順，勿違夫教，
B11n0071_p0112a12║勿阻夫願者為佳。」宰相真懶正承旨往孫噶那地，訪求迨徧，無中式者。時值佛誕，童
B11n0071_p0113a01║女五百入寺燒香，中有一女堪當其選。真懶正詢其籍族姓氏，并告來意。女曰：「我為
B11n0071_p0113a02║振渣果國王公主，父王名振渣果媽寫。我名婉槍儱，早字達拉哈達王子。尊意極洽
B11n0071_p0113a03║予懷，但事須亟偕，不久彼當迎娶也。」宰相歸報於王，并請早圖。王召五百童女同來
B11n0071_p0113a04║王宮，各給寶珠一，而以最大寶珠交太子自授願納之女。於是四百九十有九女，皆
B11n0071_p0113a05║輪流低首而過，勿敢正顏而覩太子者，惟婉槍儱胡跪合掌，白太子曰：「君面如滿月，
B11n0071_p0113a06║人相具足，一見傾心，足難前進。吾願已償，未識堪稱尊意否也？」言畢而泣。太子報曰：
B11n0071_p0113a07║「善女諸功德，汝皆悉具足。」乃給珠，曰：「可。」女持珠而歸。王隨以書貽振渣果媽寫王曰：
B11n0071_p0113a08║「久欽威德，夙具福慧。並聞殿下七寶中有女寶，窈窕貞淑，世間第一。寡人有子，蓮花
B11n0071_p0113a09║化生，相好莊嚴，得未曾有，匹敵令媛，天成嘉耦，願締良緣，竚冀綸音。」振渣果王覆書
B11n0071_p0113a10║曰：「捧聆鴻旨，忭慰無任。蒙君天潢寵儲，俯納敝邑弱女，忘僭崇攀，曷勝慶幸。第已許
B11n0071_p0113a11║字達拉，無由反齒。若背其盟，撻伐立至，忍辱禍國，碍難狥允。方命罪深，惟垂恕詧！」王
B11n0071_p0113a12║語太子曰：「諸女不當選，婉槍儱已字人。奈何！」師曰：「人中女功德，悉萃此女身。選擇匪
B11n0071_p0114a01║易，安可捨棄。莫如遣兵，先圍其國，伺女嫁時奪之。」王乃命真懶正率兵數千人，往圍
B11n0071_p0114a02║其都。振渣果王聞而戒備，臨嫁，飭十萬童女，與婉槍儱同一裝飾俱行，蓋防鄰軍之
B11n0071_p0114a03║來劫也。宰相率師甫行。王置寶珠於幢，供養如前，頂禮祈禱，必得此女。越數日，感扎
B11n0071_p0114a04║吽榜火四大護法，共舁此女從空中來。先蒞王庭，將士後至，猶以未獲為報。王大悅，
B11n0071_p0114a05║以五百綵女侍衛，更有內妃、外妃、再外妃，三重圍繞，數達十萬。常以歌舞音樂、種種
B11n0071_p0114a06║娛樂，供奉太子。太子大婚後，宮禁四周，常圍以五色虹光。一日忽感虹光中金剛薩
B11n0071_p0114a07║埵現身，語大師曰：「爾乃教主，實非政王。妃嬪娛樂，非真乃幻。一日可離，便當棄捨。爾
B11n0071_p0114a08║出家時至，當視綵女如死屍，棄王位如敝屣。」王夢天暗無光，日月俱隕，日月宮天子
B11n0071_p0114a09║及宰相均號泣；千輻金輪、七寶及寶珠等，騰之空中，化現七佛。太子白王曰：「若紹王
B11n0071_p0114a10║位，度生甚少。無量苦眾，難即度脫。願王慈愍，聽我出家。」舉朝聞之，咸來歸敬，願求度
B11n0071_p0114a11║拔。王弗之許，并杜鎖宮門，不令外出。大師意決，中夜，感四天王捧馬足，踰城至南方
B11n0071_p0114a12║阿順地噶烱（容）崆峒中修行；越七日，受金剛薩埵灌頂，外成八法，內成八法，及長壽
B11n0071_p0115a01║不生不滅法成就。