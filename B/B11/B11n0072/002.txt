B11n0072_p0203a01║
B11n0072_p0203a02║
B11n0072_p0203a03║
B11n0072_p0203a04║
B11n0072_p0203a05║阿底峽尊者傳（卷二）（世界佛學苑漢藏教理院）法尊譯述
B11n0072_p0203a06║
B11n0072_p0203a07║
B11n0072_p0203a08║第二目　尊者所證功德
B11n0072_p0203a09║修已所證功德，類攝為三：（初）殷重修持，（二）本尊現身，（三）證諸神通。（初）大小顯
B11n0072_p0203a10║密一切修持，悉不出戒定慧三學；定慧以止觀攝納，止觀後有世出世別，密乘攝入二種次，是諸
B11n0072_p0203a11║功德恐繁且止。戒為一切善法基礎，尊者自云：「別解脫戒，曾未少犯；菩提戒及密宗三昧耶，諸
B11n0072_p0203a12║微小者，時或有違，然悉即日悔除，未曾與罪同宿……」云云。有問尊者：「出家以來，曾趣入人法處否？」
B11n0072_p0203a13║（謂親近俗人，往俗人談論世法之處。）對曰：「彼不喜我，我亦不喜彼，從未曾去。」又問：「親里曾有
B11n0072_p0203a14║來尊者處者否？」曰：「曾來一次，我勸彼往學功德，不聽而去，餘未曾也。」又問：「凡諸女人什物，尊者
B11n0072_p0203a15║曾未手受，如是持律精嚴，故身具戒香，遙至即聞也。」尊者深以慈悲潤澤身心，菩提心、增上
B11n0072_p0204a01║心清淨堅固，六度四攝是其常法。於諸弟子亦唯以菩提心教授而教授之，故徒眾依菩提心
B11n0072_p0204a02║得成就及神通者不可勝數。曾有弟子住止迦摩尸羅寺，時諸僧眾皆受施請，唯餘彼年少苾
B11n0072_p0204a03║芻在寺。有一近事欲請彼供養，見彼苾芻於窗戶中東觀西望，見無餘人，遂以神足騰空，往
B11n0072_p0204a04║北俱盧取衣滿鉢而回。彼居士見之，欲告尊者未果；明年又見如前，告尊者知。尊者遂問其
B11n0072_p0204a05║事？弟子答曰：「實爾。」問以何力？答是菩提心力。尊者喜曰：「實也，任比何法，唯菩提心功德最
B11n0072_p0204a06║大……」云云。
B11n0072_p0204a07║尊者又有一弟子，任其如何修行，終不成就。尊者告曰：「可修慈悲及菩提心。」彼依教修，立
B11n0072_p0204a08║得悉地（菩提地中說菩提心功德，悉皆同此）。又有一修明王法者，口目皆圓，成忿怒相，人若
B11n0072_p0204a09║視之，被視者即死。尊者教修慈悲及菩提心，後視之不至死。尊者臨赴藏時，謂口目漸復原也。
B11n0072_p0204a10║尊者至藏後，專教後學修菩提心，曰：「若無菩提心，雖聽聞多法，思擇修習，生次、滿次、中觀、
B11n0072_p0204a11║念誦等，悉皆無益。菩提未攝持之善行，及防害菩提心之善行，悉屬魔業。菩提未攝持之一切身
B11n0072_p0204a12║語善行，多為無明緣生諸行，多屬集諦云云。」（此數語似稍寬泛，但若將菩提心之因果眷屬攝入
B11n0072_p0204a13║其中，言亦無過。或約障碍成佛者為魔業，凡非能證無住湼槃法，皆非大乘道諦為言，亦無過
B11n0072_p0204a14║失。）種敦仁波卿等諸大善知識，皆依尊者之菩提心教授修行，見多本尊，證廣大神境，獲得諸品
B11n0072_p0204a15║成就。至今藏中修菩提心法，悉依尊者傳承為主也。
B11n0072_p0205a01║（二）見本尊之功德者，尊者所見諸佛菩薩不可量計，曾依如來百字教授，見十方佛，其常現身
B11n0072_p0205a02║者則有建立三三昧耶王、聖觀自在、聖救度母、聖不動尊、勝樂輪、喜金剛之六。尊者在印度
B11n0072_p0205a03║時，每念三昧耶王滿千遍時，定一現身；至藏之後，每日一現（是尊者自述）。聖觀自在及度母
B11n0072_p0205a04║隨念即現，凡有所為，悉為記莂。不動尊者亦然。其餘二尊，為尊者密部之本尊，現身亦為常
B11n0072_p0205a05║事。（三）尊者神通事迹甚繁，傳中亦徧布，故不特錄也。
B11n0072_p0205a06║
B11n0072_p0205a07║第二章　宏法利生廣大事業
B11n0072_p0205a08║
B11n0072_p0205a09║第一段　住大菩提寺
B11n0072_p0205a10║宏法利生事業分任金剛座大菩提寺、住止迦摩羅尸羅寺、受大德菩提光請赴藏宏法利生之
B11n0072_p0205a11║三：（初）尊者自金洲返贍部已，住大菩提寺專修。寺中有觀自在聖像，時有無嗣之老夫婦二
B11n0072_p0205a12║人，修廣大供養。一夜老夫於夢中有菩薩告曰：「莫供我。此處有勝然燈智苾芻，可供養彼，福德極
B11n0072_p0205a13║大。」次早老夫至四根本部中問之，悉答無其人。後有說一切有部之長老告曰：「昨來一客苾芻，現住
B11n0072_p0205a14║客室，可問是否。」答曰：「是。」「若爾願受我食，為我供處。」尊者受許，遂住金剛座寺。爾時尊者作如
B11n0072_p0205a15║是念：「今從諸師學法已訖，亦見多本尊，後得多種成就，亦現見多數密咒壇輪（謂見本尊宮
B11n0072_p0206a01║殿眷屬等圓滿之曼陀羅）。今當專住一心，速證正覺也。」尊者起此念已，前住里山寺之羅睺羅笈多
B11n0072_p0206a02║金剛，以通力降臨，告尊者曰：「僅見本尊壇輪，得其成就、三摩地等，全無所至，仍當專修慈悲
B11n0072_p0206a03║及菩提心。大悲是悲心菩薩故，當依之為本尊，乃至未空以來，利益有情，修行正法……」云云。尊者
B11n0072_p0206a04║前依金洲大師獲得決定，今猶決定。尊者繞金剛座時，於繞道處，有諸泥像，一像起立，問餘像
B11n0072_p0206a05║云：「欲速證等正覺，當學何法？」彼像答曰：「欲速證等正覺者，應學菩提心也。」又問云：「菩提心當
B11n0072_p0206a06║如何修？」答：「如是修。」遂說一依顯教修菩提心之善方便門。尊者住而聽之，悉能了解。尊者自云：
B11n0072_p0206a07║「彼二像是真化身，為使心見決定，假作問答，非彼不知故問也。」又於異日繞金剛座時，見金剛座
B11n0072_p0206a08║南方空中有二童女，勝出人身，相同天女。其一問云：「願速證等正覺，當學何法？」一答曰：「應學
B11n0072_p0206a09║菩提心也。」又問曰：「如何修？」遂說一依咒軌菩提心之善妙方便。尊者住聽亦悉解了，如器注器。
B11n0072_p0206a10║彼二童女亦非不知故問，尊者自謂是度母與怒相母也。
B11n0072_p0206a11║尊者又繞降魔窣都彼時，亦依二婦人聞菩提心法（是空行母），又見度母殿前有老幼二婦
B11n0072_p0206a12║人亦問答如前。又繞金剛座寺時，寺簷下之佛像繞龍猛菩薩所建之金剛須彌時，象牙釋迦牟
B11n0072_p0206a13║尼佛像等皆囑令修菩提心法（如是等類尚繁）。尊者受諸佛菩薩、瑜伽男女、師長慈誨，獲得無
B11n0072_p0206a14║量教授教誡，作是念云：「為欲圓滿一切諸佛菩薩意念，隨順一切師長言教，成辦自他圓滿利樂，
B11n0072_p0206a15║除菩提心，更無餘法。今唯當依大悲為本尊，修菩提心而無他也。」次住金剛座西阿彌陀殿，修慈
B11n0072_p0207a01║心時，大悲觀自在現身慰曰：「善士善哉善哉！作所應作，三世一切諸佛密藏，汝今了知。此之北
B11n0072_p0207a02║方有我國土，天女度母亦在彼處作有情事，汝所化者亦多在彼，當往北方也。」又往金剛座摩
B11n0072_p0207a03║底寺，朝度母殿時，適逢殿主鎖門他去。尊者住於慈心待之，殿中一切悉見無餘。後殿主至啟戶
B11n0072_p0207a04║觀之，與定中見者一無所異。尊者依慈定力，獲得諸三摩地，廣大神通，見無量諸佛菩薩饒益無
B11n0072_p0207a05║邊有情。時摩羯陀一切道場，及無量出家在家、瑜伽男女、大善巧者，悉頂戴尊者如如意摩尼，
B11n0072_p0207a06║立正破邪俱著名於此時也。
B11n0072_p0207a07║
B11n0072_p0207a08║第二段　住止迦摩羅尸羅寺
B11n0072_p0207a09║住止迦摩羅尸羅寺（有譯戒香寺者。有謂彼是藥叉之名，建寺鎮壓，應名鎮藥叉寺。有謂比
B11n0072_p0207a10║札摩羅譯映蔽，尸羅譯戒，應名戒映蔽寺等等），此寺初為護法王所建（建寺因緣恐繁且止），常
B11n0072_p0207a11║供四部大德，每部二十七人，共百八數。又有客苾芻位十二，以備遊謁聖迹者住止。另有學習聲
B11n0072_p0207a12║明因明等院，共約二百僧侶，悉是三藏法師，五明俊彥。其最著名於當時者，五十有七也，彼皆
B11n0072_p0207a13║恭敬頂戴者，則為阿底峽尊者耳。
B11n0072_p0207a14║尊者住金剛座寺，盛名遠覆五天。時止迦摩羅尸羅（前文之止迦摩尸羅是略去羅字，亦作比
B11n0072_p0207a15║札摩羅尸羅）主護法王後號大護王者，殷勤至誠請為供處。時止迦摩畫寺，殿之前壁，右畫龍猛
B11n0072_p0208a01║菩薩，左畫尊者，意謂德等龍猛；殿之左右二壁，分畫通達五明之善巧者，及得成就者。尊者兩
B11n0072_p0208a02║壁俱畫，意表雙具二德也。爾時印度寺規，以大善巧，掌寺鑰匙；尊者持十有八，宏法利生固不
B11n0072_p0208a03║待言。（擯教主慈氏，即在此時；後臨赴藏時，鑰匙有百八。）
B11n0072_p0208a04║
B11n0072_p0208a05║第三段　赴藏宏法
B11n0072_p0208a06║
B11n0072_p0208a07║第一節　略述藏王之系統
B11n0072_p0208a08║赴藏宏法分三：謂略述藏王系統與佛法興衰及迎尊者因緣、尊者途中宏法事業、至藏後以至
B11n0072_p0208a09║圓寂。初藏王之始，謂孃持讚（近尊音讀）薄（傳謂自印度來，藏人奉以為主也）次傳二十八
B11n0072_p0208a10║代，至拉托托日寧讚王（傳謂藥師佛代身）略有正法之名。又五傳至松讚崗薄王（是觀音代身，
B11n0072_p0208a11║能傳可考）迎中國文成公主及尼帕爾公主為妃，廣建正法，安立有情於十善業道。次五傳（有謂
B11n0072_p0208a12║四傳）至持松得讚王，延請靜命菩薩、蓮花生大師等大善巧者一百餘人，廣譯顯密經論，度眾出
B11n0072_p0208a13║家，建立桑耶等諸大寺院，所有梵本盡存桑耶。後尊者至藏閱時，稱讚宏教之盛，實為印度所希
B11n0072_p0208a14║有。王傳位太子雷金允，彼有三子，謂藏瑪、達瑪、㘃跋僅也。㘃跋僅為王，敬重聖教，承事三
B11n0072_p0208a15║寶，尤非前王之可比。時有逆臣害王，扶達瑪立，拆寺焚經，殺逐僧侶，佛正法為之一滅。王有
B11n0072_p0209a01║二子，曰光護、母固。光護有子曰勝輪實，彼有二子，曰勝吉祥積及安樂日依。時因朝中不和，
B11n0072_p0209a02║日依赴哦日，哦日民眾迎立為主。王有三子，曰札喜[瑏-牙+兄]、跋給[瑏-牙+兄]、得祖[瑏-牙+兄]，遂劃哦日為三處，補
B11n0072_p0209a03║讓與札喜[瑏-牙+兄]，漾溶與跋給[瑏-牙+兄]，芒盂與得祖[瑏-牙+兄]。札喜[瑏-牙+兄]有二子，曰智光（係出家諱）、松得。智光
B11n0072_p0209a04║有二子，名天王、龍王。松得有一子，曰拉得。拉得有三子，曰啊得、靜光、菩提光也。初為智光攝持
B11n0072_p0209a05║王位，後見先王盛業，志在紹繼（欲宏法也），遂傳位於姪拉得，自與二子俱隨學能仁捨貴出
B11n0072_p0209a06║家矣。前達瑪滅法時，有極明等三苾芻，住勝河山修行，聞滅法事，急將所有典籍，載于牦牛，
B11n0072_p0209a07║逃避青海等處，度密意極顯出家近園（近園有漢僧二人助伴），極顯徧學顯密三藏，漸傳法於藏
B11n0072_p0209a08║地，正法枯芽自是重萌也。
B11n0072_p0209a09║
B11n0072_p0209a10║第二節　初次迎請
B11n0072_p0209a11║又滅法時，有諸在家，慢謂住持密教，邪解密法，見諸不順自所許者，輒彼咒殺，諍辯衝
B11n0072_p0209a12║起，延數百年。更有一類，謂唯修空性一門即能成佛，施等福德資糧徒自勞苦而已。如是
B11n0072_p0209a13║邪知妄解非僅一二，故智光見而生悲，不忍坐視墮落而不救。又見顯密大小，言辭違反，為一
B11n0072_p0209a14║是一非，抑言乖義符，終含二意，難取一決，唯有重遊天竺更明聖意始可也。遂召集哦日三地
B11n0072_p0209a15║十歲以上之童子，定其字數，限以時間，考諸根器，得上智者七人，俱令其學經出家，各給使童
B11n0072_p0210a01║二人，遣往迦濕密羅求學。並屬云：「須將慶喜藏法，一切調伏，二種集攝而還。若能請得東印度
B11n0072_p0210a02║護法者莫惜金財，若能請得迦濕密羅寶金剛者亦莫惜金，並須訪問有何大德能饒益藏地之有情
B11n0072_p0210a03║者。」諸人依教學法，十九人為熱病殞命，唯餘寶賢譯師、善慧譯師二人而已（寶賢生於周世宗五
B11n0072_p0210a04║年，歲次戊午，長尊者二十二歲，壽九十八）。二人徧學顯密，斷諸疑懷已，議曰：「今或請能饒益
B11n0072_p0210a05║藏人，或問知而歸。」遂賞諸貧人，請其代訪，未得堪請之人。次至止迦摩羅尸羅寺，問有能饒益
B11n0072_p0210a06║藏人者否？有人答曰：「此有王種出家者，號勝然燈智，一切佛教徒之頂嚴，末法五百年之第二徧
B11n0072_p0210a07║智，然汝等不能請，更無餘人能饒益藏地也。」二人雖知尊者功德威重，然未敢言請，遂歸藏地，
B11n0072_p0210a08║將印度諸時俊所許，啟白王知：「佛因眾生，根性利鈍，福智厚薄，修與未修，種種別故，施設大
B11n0072_p0210a09║小顯密種種次第，義實無違也。能饒益藏人者，印度徧覓未得，唯於止迦摩羅尸羅寺，有王種出
B11n0072_p0210a10║家苾芻，為一切佛教徒之頂嚴，是大護王自金剛座寺請至者，若能請來實能饒益藏地有情，寺中
B11n0072_p0210a11║諸善巧者皆為授記矣。」王聞言已，餘疑盡除，更聞尊者之德，深起信敬，必須迎請也。遂重請
B11n0072_p0210a12║譯師，號精進師子者，授與真金一整錠重拾陸兩，更加散碎無數，眷屬百許，遣往印度迎請尊
B11n0072_p0210a13║者。譯師奉教，至止迦摩羅尸羅，將金供上，白以迎請之意。尊者曰：「我赴藏者，總有二因：一
B11n0072_p0210a14║謂求金故行，然我於金無所用。二謂具有捨自愛他之菩提心而行，是我亦無，故我不行也。」仍將
B11n0072_p0210a15║金還主。譯師牽衣涕泣，再三祈禱，終不蒙聽許。爾時譯師眷屬，多為熱致死，散金亦將盡。尊
B11n0072_p0211a01║者曰：「汝藏人實可悲也。」次譯師回藏，白其不堪迎請尊者之任。王曰：「譯師願不辭艱苦，棄捨身
B11n0072_p0211a02║命，尊者未能請者亦無餘法。今於尊者以下之大德，可請之也。」譯師承命，俱五六眷屬，重赴
B11n0072_p0211a03║印度。
B11n0072_p0211a04║
B11n0072_p0211a05║第三節　第二次迎請
B11n0072_p0211a06║時智光法王為籌迎請之順緣故，至於邊境，被迦羅外道王所執，繫閉牢獄。時拉尊跋菩提
B11n0072_p0211a07║光（尊跋譯大德，是苾芻尊稱；拉譯天，是王種之尊稱）聞之，急整兵往救，因外道之兵眾未遂。
B11n0072_p0211a08║欲重徵兵，唯恐有情塗炭，惡趣難逃，更恐自有不測。請尊者之事廢，故另設方便，以金易人。
B11n0072_p0211a09║遂面會外道王，彼曰：「汝若廢止迎請尊者之事，建我教法，非但不須金易，我猶當重賞。若不爾
B11n0072_p0211a10║者，則須金與王自相等方放也。」拉尊跋等徧集藏人資財，得金身量，尚欠頭許未足，外道王仍不
B11n0072_p0211a11║放捨。時拉尊跋往見智光，白云：「今我更覓頭許來易。」智光笑曰：「汝心亦足矣（謂汝愛我之
B11n0072_p0211a12║心，我已知矣，不須以金易也）。然我所想者，是非整理藏地法律不可也。我今年已衰老，自無始
B11n0072_p0211a13║以來，未曾為法捨身，今為法死者，甚善。此罪惡王，一金莫給。所有金財，皆持往印度奉迎尊
B11n0072_p0211a14║者。並將我言白尊者知，謂我專望尊者及佛聖教故，今施身命於惡王之手，願一切生中，慈悲攝
B11n0072_p0211a15║受。我心所望者，惟願尊者來藏宏法不違所請，更願慈悲加持，來生定遇尊者。汝今心放捨我
B11n0072_p0212a01║專思聖教……」云云。拉尊跋回國欲更覓金，聞智光已去世，遂止其事，專謀迎請尊者之法。遂請地公
B11n0072_p0212a02║塘（公塘有二，此是哦日公塘也）姓那錯、諱戒勝之持律苾芻（生於宋真宗十四年歲次辛亥），
B11n0072_p0212a03║恭敬供養已，謂曰：「今請於大律師者（不斥其號），謂我祖代王臣、諸大菩薩，或得佛教少許，
B11n0072_p0212a04║次立正規，次廣宏揚。但於今世，佛教低微，魔種熾盛，宣揚邪法，深生悲愍。我叔姪二人（實
B11n0072_p0212a05║為祖孫，藏人隔倫皆曰叔姪）徧求愛顧佛教之人，至少授以百金，遣迎尊者，祇因聖教事大故，
B11n0072_p0212a06║雖未能請至，然心猶未死。大天（指智光）往跋盂邊境（尼帕爾）覔奉尊者所須之金故，被迦羅
B11n0072_p0212a07║惡王所執……（廣述上緣）云云，乃至我雖欲覔金重往，聞叔已死，汝可具白尊者。又應白言：
B11n0072_p0212a08║『我藏地邊方無明所覆之有情，尚有如是心力，汝（指尊者）一切眾生所邊依處、大悲心者，又應
B11n0072_p0212a09║何似耶？今有純金七百兩，供上尊者。』更當代我白言：『我藏地如同餓鬼城市，雖一粒金，貴為大
B11n0072_p0212a10║寶，今此是我等一切人財畢集也。今尊者仍不赴藏，則汝善士悲心如此，我亦只好任意而行也
B11n0072_p0212a11║（謂更無他術整頓佛法也）。』」拉尊跋隨說隨哭，戒勝譯師亦唯有對注，全無言答，更念：「彼貴為人
B11n0072_p0212a12║王，尚如是珍重聖教，不惜身命，我安享苾芻，於心何已也。」遂又不顧道途艱辛身命危險，應
B11n0072_p0212a13║拉尊跋之教（是時譯師有云二十七者，年應為丁丑。但依余算應在丙子，因彼傳自許譯師依尊
B11n0072_p0212a14║者十九年，尊者圓寂於甲午年故。亦有云尊者圓寂於己未年者）。拉尊跋遣百人隨從，譯師云：「甚
B11n0072_p0212a15║多。」僅與六人俱（有云其五人者），携金趣程。時拉尊跋送行，又囑云：「汝等為我作事故，今雖
B11n0072_p0213a01║艱辛，然須拚捨身命前去，回時我當酬報深恩也。」又囑云：「萬望祈禱大悲尊者而行也。」次行
B11n0072_p0213a02║跋薄（尼帕爾）地界，遇一空行人，彼告曰：「汝等似遠往他方求辦大事者，可誦言而行，事能
B11n0072_p0213a03║成辦：『敬禮三寶尊，願雪山國內，一切勝本源，正法得增廣。』（此文含種敦仁波卿之諱『法增』
B11n0072_p0213a04║及號『勝本』在內。）如是口誦而行，途中無諸災難也。」問云：「汝為誰耶？」對曰：「漸次當知。」次
B11n0072_p0213a05║行至跋薄邊地，於民間借宿，住於竹廬。彼知有金，欲焚殺之。譯師主伴俱疲，復加熱度逼急，
B11n0072_p0213a06║不覺睡去。次來一白衣人啟戶而入，喚云：「莫睡莫睡，宜速起，莫逸！今當起趣途，若睡當失寶及
B11n0072_p0213a07║命，我是藏地總本尊（藏地是觀音化土也）。」譯師等急起逃去，至天曉時，與跋薄小王赴印度
B11n0072_p0213a08║者相遇，結伴並進。漸至恒河，日已西沒，船少人多，王勢大先行。譯師念今日不得渡河，即將
B11n0072_p0213a09║金埋於沙中，異處眠臥。見一船夫身著白衣，徐搖槳而至，譯師問云：「汝名為誰，欲何所往耶？」
B11n0072_p0213a10║對曰：「是迎主伴眷屬來。大心有情至此時，聖若不現船及師，恐怖之時不迎送，具惑有情何能
B11n0072_p0213a11║辦。七百無餘持上此，徐徐度至迦摩羅。」譯師等遂取金登船，疑而問之：「為誰？」對曰：「具壽，初
B11n0072_p0213a12║共時不違識（謂不造次相交），正共時不少愧（謂交人時，不作可愧之事），後共時不情短（謂非久交
B11n0072_p0213a13║反仇也），無能時饒益，必須時即至，久共者必不可必少（此三語，言救諸緩急），漸次可知也。」
B11n0072_p0213a14║少時度已，告云：「今已中夜，恐有毒蛇盜賊之災，可直往比札摩羅（即前文之止迦摩羅寺之異
B11n0072_p0213a15║譯）門下睡。」說已他去。譯師至彼寺下，時精進師子在門房上問云（此是化身，非實精進師子）：
B11n0072_p0214a01║「汝等為何處來者？」曰：「我是哦日來者。」彼曰：「若爾有一守門童子，可將汝等財物寄彼而安眠。」遂
B11n0072_p0214a02║將金財交付童子，彼取金置內，告曰：「寄財如寄怨（寄以害事也），寄子如寄心，然能為心依者
B11n0072_p0214a03║即是勝伴（謂無欺者也），汝等可安心睡也。」時譯師念云：「如是少年能出此語，定非常人。」遂安
B11n0072_p0214a04║然而睡。次晨寺門初開，內出一童子，口作藏地牧場之語，問曰：「汝等何處來者？途中無怖耶？」
B11n0072_p0214a05║對曰：「我是哦日來者，路途平安，汝為誰耶？」彼答曰：「我亦是藏人。然我等藏人，言多心緩，要
B11n0072_p0214a06║言不知秘，但諸大事須隱密而為，在藏人總室，問之可知。」未說而去。譯師主伴，行至長衢，遇
B11n0072_p0214a07║一老仙，髮鬚色黃長垂，目赤肉乾，持一芭蕉枝，問曰：「汝等何來？何往？欲作何事？」對曰：「我
B11n0072_p0214a08║等自哦日來迎請阿底峽尊者，精進師子居室何在？」彼急依枝回視，告曰：「今早兒童所說者為
B11n0072_p0214a09║實，藏人無喉結（喉上筋結也），下至於巷中遊人前洩露實情，汝尚望成辦其事耶？幸對我言
B11n0072_p0214a10║無過，今後除阿底峽前切莫出口，精進師子前少說亦可，我示住處。」時老仙緩行，譯師等疾行
B11n0072_p0214a11║而不及，深生希有。彼先至室門坐待，復告曰：「成辦大事，緩即是速，欲情莫急，山可徐登，是
B11n0072_p0214a12║此房。」譯師入內，見精進師子閱梵文經典而住，頂禮已，供金少多。彼問曰：「汝自何來耶？」遂
B11n0072_p0214a13║將上緣詳告。彼曰：「今後莫言迎請尊者，只說是求學。此處有上座囉那啊迦囉，具大勢力，亦是
B11n0072_p0214a14║阿底峽尊者之主，須依彼聽經，攝護彼心，切不得使彼覺知。今可供金半兩，言是來求學，不請
B11n0072_p0214a15║善巧者，但願依止座下，學成與善巧者相等，願慈悲攝受也。事亦莫急，心莫不安，當求學休
B11n0072_p0215a01║息，我等可漸設方便，待尊者至此處而申請也。」
B11n0072_p0215a02║次譯師為察精進師子之意故，假做是言：「倘若不能請尊者，可請彼下位之大德耶？」彼曰：「莫
B11n0072_p0215a03║出此言，若其如是，則我前數年中，縱請二十餘位，已請訖。然我藏地有情之性行，汝寧不知
B11n0072_p0215a04║乎？除阿底峽尊者外，更無餘人能調伏者。尊者具有不共增上意樂，今仍勵力，唯請尊者方可
B11n0072_p0215a05║也。」又問曰：「若爾更有如何之大德？」對曰：「大善巧者密如星宿，所謂明了杜梋、那[口*熱]跋、種比
B11n0072_p0215a06║跋、然燈賢、阿嚩都帝、菩提賢、響底跋、寶賢、清淨頂珠、山賢、月珠、普賢、天慧、智覺、
B11n0072_p0215a07║語在自稱、那薄跋、勝敵、海無邊、須彌積、伽伽河流、星王、遊戲金剛、地蓋足、智密、蓮花
B11n0072_p0215a08║戒、法親、龍自在王、雲勢、不思讓慧、除熱惱、戒自在等五十二位，各具希有不可思議之勝
B11n0072_p0215a09║德。然除阿底峽尊者外，無能饒益我等者也。」「若爾頗示我尊者阿底峽？」對曰：「我藏人如此無
B11n0072_p0215a10║勢，猶引他人疑論，汝自明朝，可往僧園觀看。於一千八百餘僧中，威德晃耀，勝出一切，任何
B11n0072_p0215a11║方觀，殊勝難比，任居何位，端嚴無倫者，即是阿底峽尊者，汝可晝夜祈禱也。」
B11n0072_p0215a12║次二人往參上座囉那阿迦囉，頂禮畢，供金五錢，如精進師子所教而啟白，請為依止。上座
B11n0072_p0215a13║慰曰：「所言甚善，具壽，我不放尊者去藏者，並非有悋於人也，然此處若無阿底峽者，諸餘善巧
B11n0072_p0215a14║未能調伏有情。印度是佛教本源，此若空虛，則一切有情之安樂俱壞。以是因緣，故印度一切道
B11n0072_p0215a15║場之鑰匙，皆在阿底峽手中掌持。倘若非爾者，我亦悲愍藏地有情，特為阿底峽一人之故，致令
B11n0072_p0216a01║藏王人財皆空，實覺顏赤也。汝若思念佛教，可發大精進、徧學一切，我亦盡力導之。汝藏人能
B11n0072_p0216a02║代我印度人如是想者，甚希有也……」云云。次晨，上座引譯師至僧園食處，安置於學者位中。譯師想
B11n0072_p0216a03║尊者為一切大德所恭敬，定居座首也無疑。時見座首明了杜梋，年邁德高，見者生信，問左右
B11n0072_p0216a04║人曰：「此是阿底峽否？」對曰：「具壽何言？此是明了杜梋，月稱論師之高足，善巧成就。知否，是阿
B11n0072_p0216a05║底峽之師長也。」如是見響底跋，那[口*熱]跋等年邁耆德，一一指而問云：「此是阿底峽否？」「何言？此是
B11n0072_p0216a06║響底跋大善巧得成就，亦是阿底峽之師長。此是那[口*熱]跋，現代無人倫比，亦是阿底峽之師長也。」
B11n0072_p0216a07║如是徧問，未見尊者何在，懷悶而坐。爾時有比札摩羅王（是寺之主，故以寺名代之）踞寶座
B11n0072_p0216a08║上，諸餘大德過其前時，曾不暫起。次僧眾畢集，尊者方至，相好莊嚴，觀之無厭。印度人觀
B11n0072_p0216a09║如印度人，藏人觀之猶如藏人，乃至諸天觀之宛如天人，威德尊重，顏帶笑容。多數小鑰，
B11n0072_p0216a10║繫掛腰間，少年苾芻，擎香前導。遙見其來，王急站起。因王起故，一切僧眾悉皆起立，尊者
B11n0072_p0216a11║至大眾間，空位而住。時譯師念云：「一切眾人如是恭敬起立，然座不見高，此或是此王種？或是
B11n0072_p0216a12║餘大德？或是阿底峽？」遂又問云：「此是阿底峽耶？」對曰：「何言？此是笑勇金剛，行住無定處之大善
B11n0072_p0216a13║巧者也。」若爾：「此人功德何似耶？」對曰：「此功德量，非我能測。」次譯師於殿門前，誦讀心經，至
B11n0072_p0216a14║無色無受等之無字，梵文原為「阿」字，譯者讀聲為「訶」。諸餘大德過其前時，曾不一言。次
B11n0072_p0216a15║尊者至時，含笑教曰：「具壽，汝是俗音，應讀色『阿』受『阿』也。」譯師答云：「此是一具足大悲
B11n0072_p0217a01║心者，德高無慢，引發信心，隨餘方人亦以餘言教誨。倘談尊者而不隨，定請此人也。」次早，
B11n0072_p0217a02║譯師讀色阿等，聲仍不便，尊者笑曰：「具壽澀滯，觀自在之言（指藏語）亦無所惡，直讀無色無
B11n0072_p0217a03║受等可也。」譯師聞教，信猶倍前。隨其後，見尊者惠施貧乏，問諸貧人曰：「此是阿底峽否？」彼
B11n0072_p0217a04║曰：「何言不遣阿底峽赴藏，我等孤獨不斷腹兮！（下至乞丐，皆密尊者而不告，可見印度不捨之
B11n0072_p0217a05║心。）此非阿底峽，彼在餘處住也。」又一日尊者施食時，少一貧童之分。彼貧童隨尊者後呼云：「阿
B11n0072_p0217a06║底峽、跋羅訶、跋達聞。」譯師聞之，知是尊者，不覺悲從心起，痛哭而隨逐。次尊者住而慰
B11n0072_p0217a07║曰：「[口*藹]摩（譯為希有，是讚詞，亦作悲歎詞用）具壽，汝真實心也（謂汝傷心為實也）。莫哭！
B11n0072_p0217a08║我實獲過於汝藏地王民，但我年已衰老，復掌持如是多數鑰匙，汝等今尚未捨，可祈禱三寶也。」
B11n0072_p0217a09║次一日請尊者至精進師子之房，七百兩金供壇輪上，將藏王為請尊者耗費之人財，法王叔姪
B11n0072_p0217a10║之痛苦，藏地現時之邪法，智光等請尊者之言詞，一切奉白。又白云：「今此具壽亦為請尊者而遣
B11n0072_p0217a11║來，我二人經如是苦難，然所求終歸無果，我藏地有情豈不可愍耶？此公塘跋當此少年，唯在聞
B11n0072_p0217a12║思之時，未至辦事之期，豈不猶可哀愍耶？今尊者惟願慈悲而行也……」云云。尊者曰：「汝等之言實
B11n0072_p0217a13║爾，今藏王人財俱盡，實為可恥，我亦非悲心小也！然聖教事大，我今管八百寺之鎖鑰，並有許
B11n0072_p0217a14║多法事未圓，年復衰老，恐難成辦。然我當使藏王叔姪之苦難，汝等之辛苦絕不虛費，今汝暫收
B11n0072_p0217a15║其金，莫言我欲赴藏，可善學翻譯之事也。」是晚尊者供養度母，祈問三事：「謂赴藏與佛教有無
B11n0072_p0218a01║利益、能滿否藏王菩薩之願心、身命有無留難也。」白已眠臥，夢中告云：「某外道城中有一內教神
B11n0072_p0218a02║堂，彼處住一瑜伽母，明日可往彼問之。」次日尊者持貝子一握，至其處設一壇供。忽來一瑜伽
B11n0072_p0218a03║母，髮長埀地。供貝子已，言以藏來迎請之事。告云：「赴藏有大利益，藏王心願亦滿。特依一近
B11n0072_p0218a04║事，利益猶大，但壽減少也。」問：「減幾許？」曰：「不赴藏者壽九十二，赴藏者壽七十二也。」尊者念
B11n0072_p0218a05║云：「但能利益藏人，壽短也短之。」（不顧壽數，此乃捨自愛他之菩提心。）次尊者謂譯師云：「可往
B11n0072_p0218a06║金剛座處。」至已，見一童子手持弓箭，白尊者曰：「今請依怙赴藏，此藏諸具壽悉可悲也。」說已
B11n0072_p0218a07║頂禮而去。時譯師問：「為誰？住何處？」尊者曰：「明日金剛座北方，有一瑜伽母舞躍而來，可問彼
B11n0072_p0218a08║也。」次晨，坐而待之。見一瑜伽母，著鹿皮裙，髮披肩背，手執小鼓，舞躍而至。譯師問昨日之
B11n0072_p0218a09║事，答曰：「汝藏人反問我印度人耶？」說已他去。
B11n0072_p0218a10║次隨尊者，往阿蘭陀寺。尊者坐大菩提前，右有前見之童子，左有一紺色童女，彼二人將肘
B11n0072_p0218a11║置尊者膝上，互相笑視。譯師念云：「此男女被世法所惱互相顧視，尊者何故住其間耶？」時童女
B11n0072_p0218a12║曰：「勝前勝子號賢護，住勝地已現勝行，究竟勝行眾生依，勝者父子我頂禮。」童子曰：「若
B11n0072_p0218a13║於何處護勝事，童女汝亦來我家，增子受用及富樂，歡喜共住除災難。呵呵！今尊者當赴藏
B11n0072_p0218a14║矣！」說已他去。
B11n0072_p0218a15║譯師念云：「此二亦是化現。」遂問尊者：「前於途中所遇，乃至今日所見者為誰？惟願速疾赴
B11n0072_p0219a01║藏。」尊者曰：「比札摩宮南門，有一織布童女，可往問之。」譯師依教往問，童女略笑曰：「汝藏中近
B11n0072_p0219a02║事，有善名稱者為誰耶？」答曰：「有號法增者。」問云：「何姓？」曰：「種。」童女作曲唱云：「初於北方示
B11n0072_p0219a03║降誕，豈非阿底峽弟子，汝知姓名及生處，莫為欺誑反問我，是彼常時現化身……」云云。
B11n0072_p0219a04║譯師聞已大悟：「初所遇之空行，次竹室之救者、渡河船師、守門童子、門上精進師子、門內
B11n0072_p0219a05║之藏童、長衢之老仙、乞食之貧兒、持弓之童子、昨日之子女，皆是種敦一人所化。初僅遙聞，
B11n0072_p0219a06║未起信心，彼實觀音示現。倘若早知，往彼祈禱，何致經此大苦耶！今知得信，惟願一切時中慈
B11n0072_p0219a07║悲觀照也。」譯師知請尊者有種敦仁波卿，翻譯有精進師子，自實不須勞苦，心為之一安也。又一時
B11n0072_p0219a08║尊者師長號都訶囉者，授尊者觀地之幻鏡一面曰：「汝今將赴藏地，有一勝地，北有依山，南有平
B11n0072_p0219a09║原，林木茂盛。汝之徒眾，建多寺院，集諸僧侶，宏揚正法，彼時須此也。」又於一時，修曼陀羅
B11n0072_p0219a10║內供，有一瑜伽母，詳為記莂赴藏宏法盛業。尊者後漸次請問法鎧、種比跋、啊嚩都帝、谷蘇
B11n0072_p0219a11║鑪、明杜梋，及諸本尊，一一皆蒙受記勸勉。尊者只因佛教事大，又恐為上座囉那阿迦囉等所
B11n0072_p0219a12║知，國王等為作留難，遂遊禮聖迹行住無定也。