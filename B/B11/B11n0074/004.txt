B11n0074_p0528a01║第四章　化機圓滿示現涅槃
B11n0074_p0528a02║第一節　度最後有緣
B11n0074_p0528a03║如是於聖教有情，作廣大希有事業已，觀察化緣將盡，為度最後有緣（如釋尊
B11n0074_p0528a04║臨涅槃時，度須跋陀羅、梵志及乾達婆王），及結未來之因緣，并最後謁辭釋迦如來
B11n0074_p0528a05║聖像等故，於己亥年秋，假徒眾請往朵壠溫泉沐浴為緣，遂自具善寺赴拉薩，廣
B11n0074_p0528a06║陳供養於釋迦如來聖像前。發淨願已，次往溫泉。大師此行，非為沐浴，故至溫
B11n0074_p0528a07║泉僅浴其足而已。為朵壠一切聚會有情，宣演法義，受彼處之承事供養，使植無
B11n0074_p0528a08║盡善根，培修殊勝福業。事畢赴集米寺，途受朵壠之請，時五彩霞光樹現於大師
B11n0074_p0528a09║住處。次至集米寺，為眾講經之時，又有五彩霞光，自空直立，樹法場中，宛如
B11n0074_p0528a10║彩柱。又見五色祥雲，從空直下，降於具善寺。
B11n0074_p0528a11║大師住集米寺為二千餘善知識，宣演菩提道次、拏熱六法、入中論及桑瓦都巴等
B11n0074_p0528a12║甚深法時，受一切僧眾之總供養，大師之特別供事，皆出自內隖官家者也。大師
B11n0074_p0528a13║往昔，凡關於教授之法類，多不傳於在俗（僅為講經），菩提道次尤為禁止。
B11n0074_p0528a14║今見特別殊緣故（令結未來緣），無論道俗多少，先後到者，皆為講授而不隱藏，
B11n0074_p0528a15║攝受一切。時諸眾生，莫不踴躍歡喜，深生希有之心。
B11n0074_p0529a01║時集米寺，修密法殿建設圓滿，請大師開光，大地震動，智慧聖眾入諸聖像，
B11n0074_p0529a02║為末代之最勝福田也。
B11n0074_p0529a03║再者大師平時講經，除時輪金剛外，諸餘經論悉無中間結座之規。（時輪有時僅
B11n0074_p0529a04║講數品之事，餘者必待圓滿有結座耳。）爾時大師講諸經時，忽遙視具善寺處。
B11n0074_p0529a05║講至桑都第九品，結座曰：「吾當速還具善寺也。」時諸施主及聽法徒眾，殷勤請
B11n0074_p0529a06║云：「祈慈悲更住一月或半月，使經圓滿。如此亦不能聽許者，則下至誦而不講，
B11n0074_p0529a07║亦請圓座。」大師謂曰：「今須急返寺講菩提道次及桑都經等，欲樂我昨日已
B11n0074_p0529a08║結訖。」遂辭其請。（經不圓座，是結佛法久住之緣也。）次返拉薩，更謁釋迦聖
B11n0074_p0529a09║像，供養發願。又受大慈法王釋迦智之請，赴色惹寺。因藏中真淨之密法久時
B11n0074_p0529a10║隱沒，大師雖極力宏傳，造成多數持法法將，然猶乏宏持密法之根本基礎。大師
B11n0074_p0529a11║感而告於大慈法王。彼依大師之教，建立講聞密法之清淨道場。大師又為結殊勝
B11n0074_p0529a12║因緣故，師徒於彼處作長淨事，并講桑都及勝樂根本經各一座。爾時大師問眾弟
B11n0074_p0529a13║子曰：「有能受持此經之講軌者否？」一問再問。久之，無敢起而應之者。時大
B11n0074_p0529a14║師之高足，厥號慧師子者（根敦主之師），起座頂禮，曰：「此事我當受教也。」大師
B11n0074_p0529a15║極生歡喜，謂傳法得人。隨將桑都之金像，并桑都四部釋，及諸修法具等授慧師
B11n0074_p0530a01║子，又為灌受持講法之頂。慧師子所建密宗道場，即今藏中之舉梅跋是也。次復
B11n0074_p0530a02║至拉薩供養釋迦如來。次至大樂頂，謂扎迦綜主曰：「當於大樂頂建立依於戒
B11n0074_p0530a03║律為基礎之桑都等密法道場。」爾時供施具足，彼亦深生信樂，頂戴如教，并請
B11n0074_p0530a04║大師預作開光等事。大師亦云：「今若不為者，後無時矣！」遂竭力為之。次赴
B11n0074_p0530a05║扎迦，又受主亦之請。總之大師自集米寺動錫，乃至未抵具善寺時，任何處之請，
B11n0074_p0530a06║凡無二次者皆受其請。
B11n0074_p0530a07║大師住主亦之夕，眾皆聞楗椎之聲甚響，眾皆觀之，未知其所也。此乃為大師將
B11n0074_p0530a08║入涅槃，大眾招聚之聲，決非人間之楗椎也明矣！
B11n0074_p0530a09║次由主亦還具善寺，先往廣嚴殿，謂眾曰：「當設供養，此處亦不能數來矣！」
B11n0074_p0530a10║遂於如來像前及桑都曼陀羅等前，廣申供養，啟白發願。次因施主所請，赴大殿
B11n0074_p0530a11║受供。雖無請者，大師為令正法久住，現時究竟皆圓滿故，廣說極樂願文。
B11n0074_p0530a12║第二節　示現寂滅
B11n0074_p0530a13║次歸住室坐定曰：「今至自己之處所，心安矣！」是日中夜，稍示病相。次日，一
B11n0074_p0530a14║切僧眾急請住世誦經等。下午，大師僅謂一切身分稍覺疼痛，復示現不明了之
B11n0074_p0530a15║相。至第三夜，大師囑寶幢仁波卿云：「汝當與喇嘛迦擧巴，（迦擧巴是受持十部
B11n0074_p0531a01║經論者，指達瑪仁勤也。達瑪仁勤，初以十部立宗，故得此名。）善住持此寺。」云
B11n0074_p0531a02║云。
B11n0074_p0531a03║次日，持律名稱幢及大阿闍黎達瑪仁勤，在大師前時，大阿闍黎請云：「願悲愍
B11n0074_p0531a04║我等，賜所教授。」因住持教法等語，前已囑訖，未重囑示。遂手取其帽，擲大阿
B11n0074_p0531a05║闍黎懷中；又授一衣（其義即灌法王之頂）。曰：「當了知此義，好修菩提起
B11n0074_p0531a06║心也。」是為最後之教授。大師於示現重恙之期間，仍每日修四座瑜伽等，行持
B11n0074_p0531a07║曾未間缺。
B11n0074_p0531a08║次於二十四後夜，廣修薄伽梵勝樂輪之內供法。爾時復有種種希有境界，侍大
B11n0074_p0531a09║師者，皆未敢請問而止矣。次於二十五，日光出時，三種空次第攝入一切空性，現
B11n0074_p0531a10║證光明法身真勝義諦，此三界大法王，人天大導師，遂示寂涅槃。嗚呼慟哉！
B11n0074_p0531a11║大師前在示病之時，身相稍現瘦劣，至粗息內攝已，身相忽然圓滿，一切身分，
B11n0074_p0531a12║成光明體，宛如十二歲之童子相。其光明則有見為紅黃色者，亦有見為黃白色者，
B11n0074_p0531a13║復有見為真金色等。如文殊童子，外御隱珍之服，內住等持之定。時諸徒眾忽
B11n0074_p0531a14║失依怙，憂惱纏縛，痛哭莫名；然覩如是希有妙相，不覺而生歡喜讚歎也。大師
B11n0074_p0531a15║圓寂住光明定已，時虛空澄淨，離諸塵雲，經四十九日亦無微風飄抑，僧眾供諸酥
B11n0074_p0532a01║燈，徧諸庭院，一切燈光無有傾動息滅之事。又於夜半靜時，天空之中時有微
B11n0074_p0532a02║妙天樂，或日間亦有聞者。又於爾時，諸天散花，其花色白如「固目答」花，花色
B11n0074_p0532a03║光耀如真珠，自空降時，宛如月墜。復有青黃紅等種種色者，量如大人掌許，紛
B11n0074_p0532a04║飛如雨降。又有純白霞光，上竪如幡幢；寺之左右并前方，皆有五色霞光，充滿
B11n0074_p0532a05║一切。
B11n0074_p0532a06║大師圓寂已，其徒眾數百，皆入大曼陀羅，以內、外、秘密三種供養，供養大師；發
B11n0074_p0532a07║廣大願，願一切生中，值遇大師，慧眼觀照，慈悲攝受，受甘露法，依教修行，
B11n0074_p0532a08║速疾證得金剛聖位。又復於前後藏中，一切僧眾道場，放茶施供，廣培勝福。
B11n0074_p0532a09║爾時克主傑謂眾曰：「近來末代諸出家眾，若遇親教阿闍黎等圓寂之時，遂即廢
B11n0074_p0532a10║捨聞思修一切善行，留髮過量，變服喪服，收檢佛殿中幡帳等諸供養具，同於
B11n0074_p0532a11║俗人。然今我等，應順大師本意，遠捨世俗規則。當念諸行，其相皆爾（皆無
B11n0074_p0532a12║常相），於可厭患相，而作意之。（謂作意思惟：積聚皆銷散，崇高必墮落，合
B11n0074_p0532a13║會終別離，有命咸歸死。無常之事，人人具之，當深生怖畏厭患，一意欣求出離
B11n0074_p0532a14║也。）仍當精進二種法輪（教證）之事，圓滿大師之志。」（謂大師意在勉眾修行
B11n0074_p0532a15║耳。克主傑具正法慧眼及知佛法之扼要，慈誨後學，脫離愚法。今我中國僧眾，
B11n0074_p0533a01║似亦深染此惡習，諸住持正法上人，願有所取焉。）
B11n0074_p0533a02║第三節　達瑪仁勤繼承法位
B11n0074_p0533a03║前大師在時，實已為大阿闍黎灌法王頂，令住持大師之教軌。今持律名稱幢等諸
B11n0074_p0533a04║上首弟子，重復殷勤勸請，請昇大師法王寶座，為一切有情之依怙，聖教之主持
B11n0074_p0533a05║者，自在王位，如大轉輪王也。
B11n0074_p0533a06║大師在世時，曾令工師鑄銀身毘盧遮那像（即胎藏大日如來）。爾時造竟，廣
B11n0074_p0533a07║為開光等次第。時諸餘眾，不知大師立此銀像之意。克主傑謂眾云：「大師前立三
B11n0074_p0533a08║大曼陀羅之意者，是見無上瑜伽，及瑜伽部教法，衰退至極，依此因緣或稍能增
B11n0074_p0533a09║長。但現在若不宏此行部（密宗四部之一，即胎藏部），恐將隱沒而無餘，必須興
B11n0074_p0533a10║此部之宏傳。此乃大師之本意也。」眾疑遂釋。
B11n0074_p0533a11║第四節　供養遺身
B11n0074_p0533a12║次議大師之遺身，有欲火化者，有欲留肉身者。時諸上首，念留肉身，於如來正
B11n0074_p0533a13║法有大利益，并且大師前在其壠時，本尊亦曾授記令留肉身，遂以留肉身為當
B11n0074_p0533a14║也。
B11n0074_p0533a15║次為保存大師真身建立塔故，一切信施，供生銀九百餘兩，建大銀塔。復以無量
B11n0074_p0534a01║寶石莊嚴，安置大師肉身於內，法衣善覆，面向東北。（是法傳滿蒙支那等處之
B11n0074_p0534a02║相。）
B11n0074_p0534a03║此由止公等處施主信施，復為大師建鍍金釋迦佛像，較大招寺像高一肘許，并
B11n0074_p0534a04║新修殿堂，安置聖像。庚子年中，乃至開光等事，一切圓滿。當請大師肉身往新
B11n0074_p0534a05║殿時，空中霞光徧照，天雨寶華。復於十月，具善寺諸金剛阿闍黎及數百僧眾，
B11n0074_p0534a06║修桑都、勝樂、閻曼德迦、歡喜金剛、時輪、大輪（金剛手法）、無量壽及徧照
B11n0074_p0534a07║（金剛大日如來）等多種密法，廣行供養。修之初後二日，俱降天花，色如真珠，
B11n0074_p0534a08║花分六瓣，具足花梗。二十五日，正為紀念節日（大師圓寂於十月二十五日），
B11n0074_p0534a09║更雨天花，形大如掌，花亦六出，徧地如雪，其中亦有紅黃藍金等諸餘色者
B11n0074_p0534a10║（白者最多）。即於是日，內隖官虛空賢叔姪等，迎請大慈法王至惹喀扎，
B11n0074_p0534a11║共無量僧眾，廣修紀念供養，啟請發願，亦有天花雨下也。自是已往，乃至現在
B11n0074_p0534a12║西藏、蒙古，以及中國五台等處，不分宗派緇素，於每年十月二十五日，皆為燃
B11n0074_p0534a13║酥燈等紀念供養。（若康地等處，初因燈盞不敷所供，遂刻圓根（即蔓菁也），
B11n0074_p0534a14║竪炷灌酥，以補不足。康地漢人呼為圓根燈會，即因此也。）此亦大師慈悲事業
B11n0074_p0534a15║之所致也。
B11n0074_p0535a01║第五節　再現化身
B11n0074_p0535a02║如是大師化緣示盡，現證光明法身，中有初起幻體，成就圓滿受用，徧盡虛空，
B11n0074_p0535a03║隨緣垂濟，實非小智能知。今但就吾等耳目所及者，如大師為克主傑五次現身，
B11n0074_p0535a04║今略錄少分，培植自他之信根云爾。
B11n0074_p0535a05║一次，克主傑為眾講經，見諸有情馳逐惡法，不肯至誠學習正教。或有初發心者，
B11n0074_p0535a06║然以自乏擇法眼故；又復薄福，隨逐惡友，親惡知識，雖有好心，徒招苦果。
B11n0074_p0535a07║觀察之餘，不勝悲感。回室，心中念云：「此諸有情，宿無福德，致使現世不逢具
B11n0074_p0535a08║德大善知識為所依止。諸有為法，呈無常相，而作常執。諸法本性，示現空相，
B11n0074_p0535a09║而反計實。一切受用，現無真實，而反勵力拼命追求。現世名望，示谷響相，而
B11n0074_p0535a10║反執為究竟，當得所得之果。總之，我今於喇嘛之顯密二教，一切善說，及金剛持
B11n0074_p0535a11║秘密扼要之處，全離微細錯誤之點。雖復晝夜勵力，為人宣說，然因彼等不具夙
B11n0074_p0535a12║根，不能領受如是甘露微妙法味，而反親近極愚至痴、乏學無知、迷於取捨、等
B11n0074_p0535a13║同畜生諸惡知識，聽聞種種自讚毀他、虛妄、綺麗、王賊街衢邪命等語，所有行
B11n0074_p0535a14║為，等同犬豕。若有通達佛法之心藏者，應生何等之悲哀與感觸耶！」又復觀察：
B11n0074_p0535a15║「此諸有情，不念無常，而為現世利養恭敬之所迷亂，轉趨邪道者，永沉輪迴，悲
B11n0074_p0536a01║夫！」起是念時，心深生厭離，淚如雨下。爾時設勝妙供，祈禱於大師。時宗喀巴
B11n0074_p0536a02║大師，乘六牙智象，白如雪山；以純金網，覆嚴象身；復以無量金鈴莊嚴；鞍亦
B11n0074_p0536a03║寶飾，自空而至。慰云：「兒！（是自口生之子，故呼為兒或愛子也。）心莫憂苦。
B11n0074_p0536a04║憶念師長者，能淨往昔所造極重惡業，復能集聚福德資糧。我等師徒之事業，
B11n0074_p0536a05║根本善妙，汝與瑜伽自在迷拉（迷拉是藏中一位即身成佛之祖師，彼昔曾憶師恩，
B11n0074_p0536a06║涕泣而歌，其師現身安慰，與今克主傑事同也。）憶念師長之事相同。今後猶
B11n0074_p0536a07║當精進，廣宏我之教法。」云云。
B11n0074_p0536a08║復於一時，克主傑於顯密二教甚深扼要難處，生疑莫解。忽憶大師，念云：「我
B11n0074_p0536a09║師若住世者，今當請問。然今師尊不住，又無究竟能決斷之根據，雖願我師住世，
B11n0074_p0536a10║今我師住何處耶？」如是愈念愈悲，獻上妙供，涕泣啟白。爾時大師坐於無量摩尼
B11n0074_p0536a11║真珠嚴飾純金座上，有多天子擎持而至。廣釋諸疑，復示種種教授教誡而去。
B11n0074_p0536a12║復於一時，捧讀參閱顯密兩部道次第等一切著述，見大師之善說，總明一切顯
B11n0074_p0536a13║密經論之要義，特倡隨一補特伽羅，直至成佛必行之道軌。首自依善知識起，終
B11n0074_p0536a14║至圓滿次第證金剛位，於中一切道次，無不圓滿具足。念云：「若除我之師長文殊
B11n0074_p0536a15║化現而來者外，雖印度、藏地一切善知識，皆不能作如是善說。」隨念大師之
B11n0074_p0537a01║功德恩澤，淚泣濕衣，殷重啟禱。爾時大師身色金黃，右執利劍，左持梵篋，現
B11n0074_p0537a02║童子像，眾寶嚴飾（等同文殊菩薩之相），乘潔白獅子而至。誨云：「我兒勿
B11n0074_p0537a03║哭！我今特來為汝說法，汝當知之。於濁世中，有種種種姓有情，特於此時，不
B11n0074_p0537a04║念無常及三惡趣苦，唯獨貪著名利恭敬、衣食臥具、凡庸事業，下至能念今世
B11n0074_p0537a05║作此等事、來生當感何果者，亦已稀矣！」如是說多法已，又復告曰：「若有閱
B11n0074_p0537a06║我懺罪集福，超越經論一切難處之善說已，起決定信，依遠離處，專一修行，其
B11n0074_p0537a07║得佛位，如在掌握；然能作者鮮矣！雖則如是，但尚有少數法器機緣，應當饒益
B11n0074_p0537a08║彼等，特當顯揚我之密乘善說，則後世不久，速當相會也。」云云。
B11n0074_p0537a09║復於一時，追念師恩，曾云：「我師今在何處？我何時而能朝見我之恩師耶？」涕泣
B11n0074_p0537a10║傷感，毛骨戰竪。至誠啟白：「結喇嘛宗喀巴當悲愍我，亦當觀照此諸𢤱悷有情。
B11n0074_p0537a11║今師聖教，亦同空中電閃，或乾達婆城，速當攝滅，何日能至我師足前耶？」爾
B11n0074_p0537a12║時大師乘猛虎至，其身紅色，目鼻豐大，作金剛瑜伽師相。右執利劍，揚舉空中，
B11n0074_p0537a13║火炎熾然。左持人腦蓋骨當胸，中滿甘露。其髮赤色，青綢纏縛。人骨莊嚴其
B11n0074_p0537a14║身，面容極笑。八十位獲得大成就者，前後圍繞。慰云：「兒不須過傷。我除汝
B11n0074_p0537a15║外，更無所想；汝亦除我、而復思誰？我放汝，何處亦不去。若念我者，此顯密二部
B11n0074_p0538a01║道次為首，及餘一切善說，是我之遺教，可看此等教法也。總之現在有情福德極
B11n0074_p0538a02║微，煩惱粗猛，聖教亦至結歸之時，汝今亦當發願來此空行世界也。（空行世界，
B11n0074_p0538a03║是修行成就處之總名。）」次於一時，克主仁波卿念云：「今我亦去者善。今當
B11n0074_p0538a04║供我師長，請其來此，亦當請問結喇嘛之住處，亦有餘事請問抉疑。」遂陳極上妙供，
B11n0074_p0538a05║并純金曼陀羅供，至誠白言：「父三世諸佛，（謂師即三世諸佛也，父是呼師
B11n0074_p0538a06║之辭。）無依眾生之唯一歸依，結尊文殊，無能等者。」云云。爾時大師坐白雲中，
B11n0074_p0538a07║仍作生前之相，至前慰云：「兒今當預備速來，我當遣人迎引汝也。」又曰云：
B11n0074_p0538a08║「結喇嘛現住何處，我亦願往彼處。」大師告云：「總之我之化身，有在空行
B11n0074_p0538a09║世界、都史陀天、及瞻部洲等甚眾。然今支那五台山，有千八百金剛苾蒭（是修密
B11n0074_p0538a10║法之出家苾蒭也），上午宣演中觀及道次，下午講釋桑都、勝樂、閻曼德迦等三
B11n0074_p0538a11║部密法，汝亦發願往彼，不久即當相會也。」云云。
B11n0074_p0538a12║餘文尚繁，難為盡錄，即依此五次現身，大師之本可知迹矣！
B11n0074_p0538a13║再者大師前往歡喜頂時，文殊菩薩授記云：「次汝於其壠講經時，當脫一齒，可
B11n0074_p0538a14║授於克主傑，使其徧一切眾。」云云。後大師住於其壠修行時，四部密乘諸尊，及三十
B11n0074_p0538a15║五佛等現身加持。爾時克主傑白大師云：「昨夜夢見喇嘛為授記，今請慈悲講演
B11n0074_p0539a01║四部密法之攝義——金剛持之道次等。」大師曰：「善。」遂廣授諸甚深法要。一日正
B11n0074_p0539a02║當日光增盛之時，大師口中出大光明，徧照虛空。會眾悉見，亦有見為霞光者。
B11n0074_p0539a03║唯有大阿闍黎達瑪仁勤、持律名稱幢及克主傑見大師脫一齒也。時大師云：
B11n0074_p0539a04║「住妙高前如金山，施與無倫善妙汝。」（善妙吉祥賢是克主傑之正諱，此半頌
B11n0074_p0539a05║謂克主傑處於大師之側，宛如七金山住於須彌之前，更無餘山能超其上者。）遂將
B11n0074_p0539a06║其齒授與克主傑。時大阿闍黎及持律等白云：「何不見惠我等耶？」大師謂曰：
B11n0074_p0539a07║「非不與汝等，但因克主傑具有得此之宿根，并為本師所記莂，汝等可於七日
B11n0074_p0539a08║之中，殷誠祈禱，當與也。」克主傑亦捧齒歸室中，殷誠祈禱，光明滿室。過七日
B11n0074_p0539a09║已，大師命持牙至前，設諸勝供，然後開而視之，其齒成文殊菩薩聖像，像之徧
B11n0074_p0539a10║體，舍利密布。遂取頂上舍利白如螺貝者，授與勇猛金剛；額上之如水精者，授
B11n0074_p0539a11║大阿闍黎達瑪仁勤；喉間之金色者，授毘奈耶尸羅；心間之吠琉璃色者，授持律
B11n0074_p0539a12║名稱幢。總之，從文殊之身分取舍利一千零二顆，徧施爾時一切眾會。自是以後
B11n0074_p0539a13║舍利增長，乃至現代諸有緣者，得之不甚難也。（密傳甚多，難盡一一。）
B11n0074_p0539a14║
B11n0074_p0539a15║