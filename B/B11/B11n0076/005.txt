B11n0076_p0833a01║
B11n0076_p0833a02║第五章　聖提多迦時代
B11n0076_p0833a03║
B11n0076_p0833a04║一　優波崛多之付法
B11n0076_p0833a05║復次，聖優波崛多付法於聖提多迦。彼之傳記，有如下者：
B11n0076_p0833a06║於阿利耶闍耶國，有一具大財富之婆羅門，彼有一子，名提多迦，聰慧善巧，而耽深沈之思，通
B11n0076_p0833a07║四吠陀，與十八明處，父甚愛之。移時父死，乃以一切家財，布施沙門與婆羅門，攜五百眷屬，衣遍
B11n0076_p0833a08║行衣，前往遊歷十六大城，於諸有盛名之外道及婆羅門處，問梵行道，無能圓滿為答覆者。最後於末
B11n0076_p0833a09║土羅，問教於優波崛多，深信於彼，因而出家，受具足戒。優波崛多，更為指示七種教授，歷時七日，
B11n0076_p0833a10║五百婆羅門眷屬，皆獲證得阿羅漢果。聖提多迦，則於八解脫而得禪定。彼時，各國婆羅門之眾多
B11n0076_p0833a11║上首，皆於佛教，起最勝信心，於時，聖優波崛多付法於彼。彼於六城等處，傳教四部眾，佛法得廣
B11n0076_p0833a12║弘通，使一切眾生，皆獲安樂焉。
B11n0076_p0833a13║
B11n0076_p0833a14║
B11n0076_p0833a15║
B11n0076_p0833a16║
B11n0076_p0834a01║
B11n0076_p0834a02║二　提多迦
B11n0076_p0834a03║一時，於覩貨羅國，有名彌那羅王者，彼國中之一切居民，皆崇奉虛空天，除此而外，
B11n0076_p0834a04║於善惡無所知也。聖提多迦來為彼等宣說正法，王等千人，皆得見諦。無量眾民，亦皆歸依，受學之
B11n0076_p0834a05║處。夏季三月，住於彼地，比丘之數，無量增加，得證阿羅漢者，及千人焉。
B11n0076_p0834a06║此後，彼國與罽賓國間，道路往來，毫無擁阻。罽賓國之長老，多詣彼處，教法大興。僅此王及
B11n0076_p0834a07║其子摩須耶王之時，約建大伽藍五十，其中皆滿住無數僧眾。
B11n0076_p0834a08║復有東方迦摩盧波國（阿薩斯地方）之婆羅門悉陀，彼之財富，可擬帝王，有千眷屬，奉日為神。
B11n0076_p0834a09║聖提多迦來為說法，因生深信，得見真諦，以大敬信，而造摩訶制多耶伽藍。即於其處，廣為四方
B11n0076_p0834a10║一切僧眾作大施會。以是迦摩盧波國境中，佛法大為弘揚。
B11n0076_p0834a11║爾時，西方摩羅婆國，有婆羅門名無憍者，未受灌頂之王也。日殺山羊千頭，以其血肉作護摩。
B11n0076_p0834a12║聖提多迦來，廣為說法。彼等懺悔罪業，慚愧己行，請問息滅罪惡之方便。乃如聖者所示方
B11n0076_p0834a13║便，一切婆羅門，皆受皈依，而修學處，於妙音居士之園中隙地，造大伽藍。如是，於此國中，佛教
B11n0076_p0834a14║亦廣為弘揚。
B11n0076_p0834a15║此時，約為距阿育王生後不久之時也。彼等之後，次第之間，約有五百婆羅門眾，守護教法，饒
B11n0076_p0834a16║益眾生，歷時甚多。彼付法於聖迦羅後，於摩羅婆國之鄔舍尼示寂。
B11n0076_p0835a01║
B11n0076_p0835a02║
B11n0076_p0835a03║
B11n0076_p0835a04║
B11n0076_p0835a05║
B11n0076_p0835a06║
B11n0076_p0835a07║