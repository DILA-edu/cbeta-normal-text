B11n0076_p0839a06║
B11n0076_p0839a07║第七章　同阿育王時代
B11n0076_p0839a08║
B11n0076_p0839a09║一　第二結集與十事非法之爭
B11n0076_p0839a10║爾時，聖提多迦未付法於聖迦羅前，聖提多迦，衰病多年，惟住於摩羅婆國之憍實彌，對四眾傳
B11n0076_p0839a11║授教授。毗舍利之諸比丘，羣相謂言：「上座自身，且有病患，於彼處，能得何真實教授耶？」故不
B11n0076_p0839a12║去彼前，而擅行非法十事；並謂其為法，為律，為大師教。
B11n0076_p0839a13║阿羅漢耶舍等七百阿羅漢皆不謂然，於華氏城之伽藍中，由離呫毗族所出之王名難陀迦者為檀越，
B11n0076_p0839a14║而行第二結集。此中所謂七百阿羅漢者，乃六城分立之時，僅居住屬於毗舍利城俱分解脫之多聞阿
B11n0076_p0839a15║羅漢也。是故此第二結集者，乃部分之結集也。彼之真實歷史，載在毗奈耶雜事中，此盡人皆知，不
B11n0076_p0839a16║更採入本史矣。
B11n0076_p0840a01║此結集出於此時代，乃跋多伽底與克世面陀羅跋陀羅之說也；並與於西藏現存之毗奈耶中，所載
B11n0076_p0840a02║釋尊入滅後，經百十年時，行第二結集之說一致，本史使用，即為此說。於諸餘部毗奈耶中，亦有於
B11n0076_p0840a03║釋尊入滅後經二百十年或二十年，而行第二結集之說。於印度諸歷史中，亦有言阿育王與聖提多迦等
B11n0076_p0840a04║為同時，於大善見入滅，阿育王亦入滅之後，而行第二結集者。此則據前說而為說，乃於毗奈耶雜事
B11n0076_p0840a05║中所謂「彼（提多迦）付法於大善見，諸大眾（謂諸大德）等已入無餘涅槃，彼時佛入滅已百十年矣」
B11n0076_p0840a06║之語生誤解也。梵語所謂「雅答吉答」一助詞。「何時」、「彼時」，二義俱轉。於此處，應譯作
B11n0076_p0840a07║「何時」。二百二十年等之說，乃以半年，計為一年，與百十年說，仍相符順。此喇嘛班支達
B11n0076_p0840a08║之說也。班支達因陀羅陀達所著之史話中有曰：「若有謂言：『阿育王入滅後五十年，聖優婆崛多出
B11n0076_p0840a09║世，於百十年時付法傳承畢，此後勝者（佛）入滅後五十年，聖優波崛多出世，於百十年時付法傳承
B11n0076_p0840a10║畢，此後阿育王生』等者；與授記不合，又與聖地可靠之諸史籍相違，故此乃近似之言，不
B11n0076_p0840a11║可信也。」
B11n0076_p0840a12║
B11n0076_p0840a13║
B11n0076_p0840a14║
B11n0076_p0840a15║二　聖迦羅
B11n0076_p0840a16║於東方鴦伽國，住一多財富之家主，以無子故，勤供摩訶提婆（迦羅毗濕笯）之像。一時，妻擧
B11n0076_p0841a01║一男，因為之名迦羅焉。彼成長後，兩親棄養，於聖提多迦，生起信心，終乃出家，從聖提多迦，受
B11n0076_p0841a02║具足戒。
B11n0076_p0841a03║此後一時，聖提多迦，入般涅槃，由聖迦羅守護教法，為四部眾，傳授教授，得四果者，
B11n0076_p0841a04║無斷絕焉。
B11n0076_p0841a05║於罽賓國，數數宣說，無我法義，時逾三月。於獅子國，三月說法，伽藍僧眾，遍滿此洲，證四
B11n0076_p0841a06║果者，所在多有。此洲釋尊昔曾來錫，釋尊滅後，教法衰微，聖迦羅至，始廣弘揚。最後付法王族之
B11n0076_p0841a07║聖善見，於北方古遐瓦那國入滅。
B11n0076_p0841a08║
B11n0076_p0841a09║
B11n0076_p0841a10║
B11n0076_p0841a11║
B11n0076_p0841a12║
B11n0076_p0841a13║三　聖大善見
B11n0076_p0841a14║聖善見之父名曰見，為西方跋盧迦黜搽國班頭族所出之王族也。雄於貲財，名其子曰善見。彼子
B11n0076_p0841a15║既長，以園林五十，美姬五十，每姬各有侍婢五十，樂女五十，每日有價值五千巴那之花，為之享樂。
B11n0076_p0841a16║其餘受用，更不待言，可與諸天相比競也。
B11n0076_p0842a01║一時，眾多眷屬圍繞於彼，前往園林，路遇阿羅漢守迦耶奈，與眷屬俱，前往城中；因生深信，
B11n0076_p0842a02║頂禮其足，坐於一方。阿羅漢為之說法，即於座上，證阿羅漢。乃出家。此後以聖迦羅為阿闍黎，長
B11n0076_p0842a03║時共住，聖迦羅般涅槃後，四眾由大善見調伏之。
B11n0076_p0842a04║以後聖者徧行南方，普建伽藍，各地僧眾徧滿焉。於諸小洲，亦安立佛教。於大支那國等，亦使
B11n0076_p0842a05║教法少為弘揚。無量眾生，各使安樂，此後乃入無餘涅槃。
B11n0076_p0842a06║復次，阿育王幼年時，為聖提多迦晚年之時，彼王安住於罪行時，為聖迦羅守護教法之時，彼王
B11n0076_p0842a07║轉成具法之王時，為聖善見守護教法之時。而大善見入滅後，王亦遂崩焉。現有從聖阿難陀至善見之
B11n0076_p0842a08║因緣讚，彼等之精要，我則從克世面陀羅跋陀羅所取錄者而書之。彼等之付法傳承，為圓滿守護教法
B11n0076_p0842a09║者，所作事業，與釋尊等。彼等之後，雖亦有眾多阿羅漢出，然所作事業，能如是與釋尊同等者，則
B11n0076_p0842a10║未之有也。
B11n0076_p0842a11║
B11n0076_p0842a12║