B11n0076_p0868a07║
B11n0076_p0868a08║第十八章　阿闍黎馬鳴等時代
B11n0076_p0868a09║
B11n0076_p0868a10║一　頻頭沙羅王與迦膩迦王
B11n0076_p0868a11║此後，旃陀羅崛多王（月護）之子頻頭沙羅王者，於迦宇羅國出世，在位三十五年。彼王之時，
B11n0076_p0868a12║於華氏城，建華嚴寺，大阿闍黎摩咥哩制吒（譯曰母使，馬鳴之異名）居之，廣為弘揚大小乘法。
B11n0076_p0868a13║阿闍黎摩咥哩制吒之晚年，頻頭沙羅王末弟之子室利旃陀羅王，統治王國。彼建一聖觀音殿，於
B11n0076_p0868a14║彼供養講說大乘之比丘二千人。羅睺羅跋陀羅為聖那爛陀寺之堪布。於彼建立淨香精舍十四所，再建
B11n0076_p0868a15║立不同之道場十四所。室利旃陀羅王守護王國，多歷年所。時西方制哩與摩羅婆國，有一少年迦膩迦
B11n0076_p0868a16║王，受命即位，於四方分建伽藍，常時供養大小乘比丘，以三萬數。但應知迦膩色迦王與此迦膩迦王，
B11n0076_p0869a01║非同人也。
B11n0076_p0869a02║
B11n0076_p0869a03║二　馬鳴
B11n0076_p0869a04║此中，阿闍黎摩咥哩制吒者，前已述及之婆羅門無能勝黑，即彼也。韋羅（勇者）、馬鳴、摩咥
B11n0076_p0869a05║哩制吒、比咥哩制吒、無能勝、達磨彌迦須菩提（具法善現）與摩底咥吒羅。皆彼之名也
B11n0076_p0869a06║晚年之時，迦膩迦王遣使迎請，以年老邁，不克前往，乃造書翰，入王於法。遣弟子名智稱者，
B11n0076_p0869a07║於彼王處，為說法阿闍黎。
B11n0076_p0869a08║彼更廣造般若要集其他之論，於大小乘一切比丘，平等攝益。以不偏守大乘一方，諸聲聞眾，亦
B11n0076_p0869a09║皆宗仰，成為內道所共尊崇之人，故聲譽極大。
B11n0076_p0869a10║
B11n0076_p0869a11║三　羅睺羅跋陀羅（羅睺羅賢）
B11n0076_p0869a12║阿闍黎羅睺羅跋陀羅，雖為戌陀羅族，而容貌財富能力却極圓滿，出家於聖那爛陀寺，成為持三
B11n0076_p0869a13║藏比丘，依止阿闍黎聖提婆而證實性，住那爛陀。最後，於丁瞿達，親見無量光佛，面向極樂世界示
B11n0076_p0869a14║寂。
B11n0076_p0869a15║
B11n0076_p0869a16║