B11n0076_p0925a01║
B11n0076_p0925a02║第三十六章　羅摩波羅王時代
B11n0076_p0925a03║
B11n0076_p0925a04║一　大阿闍黎阿跋耶迦羅崛多
B11n0076_p0925a05║訶薩底波羅王之子，為羅摩波羅王，雖沖齡踐祚，心智極利，權力亦大。即位不久，大阿闍黎阿
B11n0076_p0925a06║跋耶迦羅崛多，被迎請為金剛座之堪布，此後多年，復被請為超岩寺與那爛陀之堪布。此際與前規制
B11n0076_p0925a07║不同，於超岩寺，有班支達約百六十人，有座位比丘千人。每作供養時，可有出家者五千人來集。於
B11n0076_p0925a08║金剛座，有為王所供養之大乘者四十人，聲聞比丘二百人，皆常住焉。集會之時，可有聲聞比丘萬人
B11n0076_p0925a09║來集。於歐丹多富梨寺，亦常住比丘千人，大小乘比丘二部俱有，集會之時，可有出家者一萬二千人
B11n0076_p0925a10║來集云。諸全數大乘者之頂寶，則阿闍黎阿跋耶迦羅也。諸聲聞等，亦曾之為大持律者，而禮拜之。
B11n0076_p0925a11║此阿闍黎之傳記，於餘處詳，尤於教法，宏揚最力，後此彼自所著書，極為弘傳，不為謗者之所動搖。
B11n0076_p0925a12║阿闍黎書，迄今尚光耀於印度諸大乘者之前。
B11n0076_p0925a13║此後出世之阿闍黎羅多那迦羅扇底與此阿闍黎兩人，除利眾生及大小乘外，與以先阿闍黎世親等
B11n0076_p0925a14║人，功德相同云。
B11n0076_p0925a15║
B11n0076_p0925a16║二　回教之傳播
B11n0076_p0926a01║此復，在昔達磨波羅王崩逝以後，於藩伽羅王國，恆河北岸無諍城與耶無那河兩岸之諸國，與從
B11n0076_p0926a02║波羅奈斯至摩羅婆中間之富羅耶伽、末土羅、俱盧、盤搽羅多、阿伽羅、薩伽哩、制哩等處，崇信外
B11n0076_p0926a03║道，尤其崇信回教者，日益增多。於羯摩流底羅孚底，與歐提毘舍，外道亦所在多有。於摩揭陀則佛
B11n0076_p0926a04║教徒眾，較前興盛，僧伽及瑜伽行者，亦特別增多。
B11n0076_p0926a05║大阿闍黎阿跋耶迦羅，以智、悲、力、能、自在圓滿，亦被稱為圓滿持教之阿闍黎，具大聲譽之
B11n0076_p0926a06║殿軍，一切諸方，咸如是呼之云。彼為利益未來眾生，於佛佛子之諸密意，設為問答，造作眾多最勝
B11n0076_p0926a07║之論，較六賢門後出世之諸阿闍黎之著述為殊勝，故應敬禮也。多數釋論，亦及身著成。羅摩波羅王
B11n0076_p0926a08║在位約四十年，於阿闍黎阿跋耶迦羅入滅後，尚享國歷若干年。
B11n0076_p0926a09║
B11n0076_p0926a10║三　佛稱之來西藏
B11n0076_p0926a11║其後，此王未崩之前，子夜苦叉波羅王即位，越三年，羅摩波羅王崩。此後夜苦叉波羅王在位一
B11n0076_p0926a12║年，王國為大臣羅波斯那所僭奪。彼等諸王治世之時，阿闍黎守跋迦羅崛多住於超岩寺。雜彌佛彌住
B11n0076_p0926a13║於金剛座，據一般舊史氏言，「彼入藏時，阿跋耶迦羅尚住世也。」雖如是云，但最初謁見阿闍黎阿
B11n0076_p0926a14║跋耶迦羅，未曾長時依止，則甚顯然。而被巡行西藏之時，為羅婆斯那王尚在世之時也。
B11n0076_p0926a15║夜苦叉斯那王（原文疑誤，似應作「夜苦叉波羅王」）以後，波羅族之王族，未得國者，尚多繁衍，
B11n0076_p0926a16║今猶存焉。然得國者，未之有也。此波羅族之一切王族，為日種云。旃陀羅與斯那兩族，
B11n0076_p0927a01║其根本則為一族，即月種也。
B11n0076_p0927a02║
B11n0076_p0927a03║
B11n0076_p0927a04║
B11n0076_p0927a05║
B11n0076_p0927a06║