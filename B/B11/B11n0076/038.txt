B11n0076_p0931a14║
B11n0076_p0931a15║第三十八章　超岩寺之堪布傳承
B11n0076_p0931a16║
B11n0076_p0932a01║
B11n0076_p0932a02║一　楞伽勝賢
B11n0076_p0932a03║現在應述其他單獨散見之事。
B11n0076_p0932a04║自從在昔吉祥達磨波羅王之時代起，至搽那迦王未出世之時代為止，中間約經五王時代，於超岩
B11n0076_p0932a05║寺，由真言金剛大阿闍黎，以次嬗代，守護教法。達磨波羅王時代，最初為阿闍黎佛智足，彼後則為
B11n0076_p0932a06║燃燈賢守護教法，彼之傳記，於餘處詳。於摩蘇羅俱什多王之時代，楞伽勝賢出世。此阿闍黎生楞伽
B11n0076_p0932a07║國，精通一切聲聞藏之班支達比丘也，嗣來摩揭陀，精研大乘，尤精密法。於超岩寺，修上樂輪，親
B11n0076_p0932a08║見本尊。作超岩寺之真言阿闍黎。
B11n0076_p0932a09║
B11n0076_p0932a10║二　吉祥持
B11n0076_p0932a11║此後，婆羅門阿闍黎吉祥持（室利陀羅）出，彼之傳記，於餘處詳。聞彼於南方示現大神變，被
B11n0076_p0932a12║請至超岩寺。此阿闍黎為慧稱之法統繼承者，曾作有紅黑夜魔敵諸書。西藏人謂「彼為阿闍黎黑行之
B11n0076_p0932a13║弟子」，然非彼住人世時之弟子，乃以後親見聖容之弟子也。
B11n0076_p0932a14║
B11n0076_p0932a15║三　跋婆跋陀羅
B11n0076_p0932a16║此後，跋婆跋陀羅出。彼亦總則通一切法，別則嫻習唯識教理及了達續部約五十數。於眠夢為上
B11n0076_p0933a01║樂輪所加持，親見度母，大作自他兩利之行。
B11n0076_p0933a02║
B11n0076_p0933a03║四　具分稱等人
B11n0076_p0933a04║此後，具分稱出。彼亦為到密海之彼岸者，神通無礙云。
B11n0076_p0933a05║此後，黎羅婆日羅出。得夜魔敵成就，曾退土耳其兵。
B11n0076_p0933a06║此後，難勝月出。彼之傳記，於餘處詳。
B11n0076_p0933a07║此後，則為黑三昧耶金剛出，已於前文述及之矣。
B11n0076_p0933a08║此後，覺賢（菩提跋陀羅）出。通達密咒及內外一切諸法。覺賢之名稱甚多，此名，前西藏人少
B11n0076_p0933a09║有稱呼之者。
B11n0076_p0933a10║此後，迦摩拉羅俱什多出。此阿闍黎乃一比丘，精通一切經咒，尤於般若，密集，夜魔敵等最為
B11n0076_p0933a11║善巧。此阿闍黎為阿提沙及瓊保瑜伽者等最有大恩之上師也。晚年，住於近那爛陀之一林邊，一心專
B11n0076_p0933a12║修，以成就圓滿次第為主云。
B11n0076_p0933a13║以上十二阿闍黎，除初二外，其餘諸人，如其次第，每十二年，遞為堪布云。
B11n0076_p0933a14║
B11n0076_p0933a15║五　阿提沙等人與超岩寺
B11n0076_p0933a16║於迦摩拉羅俱什多以後，六賢門出。此後，多數真言阿闍黎出。燃燈智（阿提沙）等共同護教之
B11n0076_p0934a01║座主傳承，僅未斷絕。六賢門後，歷若干年，皆單獨居住，無堪布也。此後阿提沙（燃燈智）出。此
B11n0076_p0934a02║後，由大金剛座短期作堪布。此後，有名迦摩羅俱梨舍者作堪布。此後，有名那忍達羅室利惹諾那者
B11n0076_p0934a03║作堪布。此後，阿跋耶迦羅作堪布，歷時甚久。此後，守跋迦羅崛多作。此後，蘇那夜迦波室利作。
B11n0076_p0934a04║此後，法生寂作。此後，大班支達釋迦室利作。自此而後，超岩寺毀滅矣。
B11n0076_p0934a05║
B11n0076_p0934a06║
B11n0076_p0934a07║
B11n0076_p0934a08║