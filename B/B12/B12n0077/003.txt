B12n0077_p0143a01║
B12n0077_p0143a02║洛陽伽藍記卷第三
B12n0077_p0143a03║
B12n0077_p0143a04║城南
B12n0077_p0143a05║○景明寺，宣武皇帝所立也。（宣武帝元恪，高祖孝文皇帝第二子，史稱世宗。）
B12n0077_p0143a06║景明年中立，因以為名。
B12n0077_p0143a07║在宣陽門外一里御道東。（元河南志云：「御道東曰利民里。」）
B12n0077_p0143a08║其寺東西南北方五百步，前望嵩山少室，（文選卷廿二沈約鍾山詩李善注引戴延之西征記曰：「嵩高，
B12n0077_p0143a09║中嶽也。東謂太室，西謂少室，相去十七里。嵩高總名也。」又卷十六潘岳懷舊賦注引河南郡圖經曰：「嵩丘在縣
B12n0077_p0143a10║西南十五里。」）却負帝城，青林垂影，綠水為文，形勝之地，爽塏獨美。（說文：塏，高燥也。左氏
B12n0077_p0143a11║傳昭公三年「請更諸爽塏者」，注曰：「塏，燥也。」塏音愷。）山懸堂光觀盛，（此句有脫誤。永樂大典卷一三八二
B12n0077_p0143a12║二作「山縣堂觀光盛」。逸史本、漢魏本作「山縣臺觀光盛」，真意本同。津逮本縣作懸。）一千餘間。複殿重
B12n0077_p0143a13║房，（原無此四字，大典本、逸史本有此，今據補。）交疏對霤，（疏者，文窗也。文選卷二十九古詩「交疏結綺牕，阿
B12n0077_p0143a14║閣三重階」。霤者，承霤也。釋名釋宮室：「霤，流也，水從屋上流下也。」禮記檀弓上「池視重霤」，鄭玄曰：「承
B12n0077_p0143a15║霤以木為之，用行水，亦宮之飾也。」此云對霤者，即承霤相對距也。文選卷五左思吳都賦云：「玉堂對霤，石室相
B12n0077_p0144a01║距。」）青臺紫閣，（青紫皆言其色。）浮道相通。（浮道者，猶言飛道也。）雖外有四時，而內無寒暑。
B12n0077_p0144a02║房簷之外，皆是山池。（山池者，山林池沼也。）松竹蘭芷，（松竹，原作竹松，津逮本、真意堂本同，此依
B12n0077_p0144a03║大典及逸史本改。）垂列堦墀，含風團露，（團，聚也。詩野有蔓草「零露溥兮」。）流香吐馥。（馥，香氣也。）
B12n0077_p0144a04║至正光年中，太后始造七層浮圖一所，（太后即胡太后。）去地百仞。
B12n0077_p0144a05║是以邢子才碑文云「俯聞激電，旁屬奔星」，（屬，大典同，真意本作矚。矚，望也。）是也。（案藝
B12n0077_p0144a06║文類聚卷七十七所載子才碑文無此二句。）
B12n0077_p0144a07║妝飾華麗，侔於永寧。金盤寶鐸，煥爛霞表。（魏書釋老志亦云：「永寧寺佛圖九層，景明寺佛圖亦
B12n0077_p0144a08║其亞也。」）
B12n0077_p0144a09║寺有三池，萑蒲菱藕，（雈，細葦也，一名薍。詩七月曰：「八月萑葦。」）水物生焉。或黃甲紫鱗，（文
B12n0077_p0144a10║選蜀都賦「觴以清醥，鮮以紫鱗」。）出沒於蘩藻，（案左氏傳隱公三年云：「蘋蘩薀藻之菜。」蘋蘩，皆為水草。
B12n0077_p0144a11║蘩音煩。）或青鳬白雁，（或字原脫，此據逸史本補。）沈浮於綠水。（沈浮，原作浮沈，此依逸史本。）𥗇磑舂
B12n0077_p0144a12║𥳽，（𥗇字字書無，蓋即今之碾字。磑，廣韻五對切，磨也。）皆用水功，伽藍之妙，最為稱首。（為字原作
B12n0077_p0144a13║得，津逮本同。大典作為，逸史本同，今據改。）
B12n0077_p0144a14║時世好崇福，四月七日京師諸像皆來此寺，尚書祠部曹錄像凡有一千餘軀。（部字原無，
B12n0077_p0144a15║今據大典及逸史本增。案祠部曹見魏書卷一百八之四禮志神龜元年下。又凡大典作名，逸史本同。真意本作
B12n0077_p0145a01║「名凡」二字。）至八日，（八日原作八月節，非。此據逸史本改正。）以次入宣陽門，向閶闔宮前受皇帝
B12n0077_p0145a02║散花。（按此即行像也。魏書釋老志云：「世祖於四月八日與諸寺像，行於廣衢，帝御門樓臨觀，散花致禮焉。」）
B12n0077_p0145a03║于時金花映日，寶蓋浮雲，旛幢若林，香煙似霧，梵樂法音，聒動天地。（聒音括，喧嘩也。）
B12n0077_p0145a04║百戲騰驤，（見卷一長秋寺下。）所在駢比。名僧德眾，負錫為羣，（錫者錫杖也。釋氏要覽卷中云：
B12n0077_p0145a05║「梵云隙棄羅，此云錫杖，由振時作錫聲故。」）信徒法侶，持花成藪。車騎填咽，（文選吳都賦：「冠蓋雲
B12n0077_p0145a06║蔭，閭閻闐噎。」劉逵注：「閭閻闐噎，言人物遍滿之貌。」案闐噎即填咽也。梁書陶弘景傳：「永明十年，上表辭
B12n0077_p0145a07║祿，公卿祖之，供帳甚盛，車馬填咽。」）繁衍相傾。（文選蜀都賦：「與輦雜沓，冠蓋混并，累轂疊跡，叛衍相傾。」
B12n0077_p0145a08║李善注：「司馬彪莊子注曰：叛衍，猶漫衍也。」案繁衍亦即叛衍，言其連屬之盛。或曰奐衍，或曰紛衍，義並相
B12n0077_p0145a09║同。相傾者，相傾側也。）時有西域胡沙門見此，唱言佛國。（盛贊佛事之盛儼如佛國也。）
B12n0077_p0145a10║至永熙年中始詔國子祭酒邢子才為寺碑文。（碑文見藝文類聚卷七十七，然所載非全文，節略甚多。）
B12n0077_p0145a11║子才，河間人也。（北齊書卷三十六邢邵傳云：「邵字子才，河間鄚人。父虬，魏光祿卿。邵小字吉，少時
B12n0077_p0145a12║有避，遂不行名。」案邵蓋避魏彭城王元劭嫌名，故以字行也。）志性通敏，風情雅潤，（逸史本作「風雅
B12n0077_p0145a13║潤□。」）下帷覃思，（下帷者，垂下書帷也。漢書董仲舒傳稱仲舒為博士，下帷講誦，三年不窺園，是也。）溫
B12n0077_p0145a14║故知新。文宗學府，䠮班馬而孤上，（䠮，逸史本作跨。班馬者，班固、司馬遷也。）英規勝範，凌
B12n0077_p0145a15║許郭而獨高。（凌，大典及逸史本作陵。許郭者，漢許劭、郭泰也。此謂其匪特文采華瞻，學識淵廣，為一時
B12n0077_p0146a01║之宗主，且有許郭之風範也。許郭見卷二秦太上君寺條注。）是以衣冠之士，輻輳其門，（輻輳，聚集也。）
B12n0077_p0146a02║懷道之賓，去來滿室。升其堂者，若登孔氏之門；（揚子法言吾子篇云：「詩人之賦麗以則，辭
B12n0077_p0146a03║人之賦麗以淫。如孔氏之門用賦也，則賈誼升堂，相如入室矣。」）沾其賞者，猶聽東吳之句。（聽，大
B12n0077_p0146a04║典引作德。逸史本作得。事未詳。）藉甚當時，（史記陸賈傳：「陸生以此游漢廷公卿間，名聲藉甚。」集解：
B12n0077_p0146a05║「漢書音義曰：言狼藉甚盛。」）聲馳遐邇。（馳，大典引作布。北齊書邢邵傳曰：「邵雅有才思，聰明強記，
B12n0077_p0146a06║文章典麗，既瞻且速。年未二十，名動衣冠。孝明之後，獨步當時。每一文出，京師為之紙貴。與濟陰溫子昇
B12n0077_p0146a07║為文士之冠，世論謂之溫邢。」）正光末，（此從大典及逸史本。末，原作中。）解褐為世宗挽郎，奉朝請。
B12n0077_p0146a08║（案北齊書邵傳云：「釋巾為魏宣武挽郎，除奉朝請，遷著作佐郎，深為領軍元乂所禮。又新除遷尚書令，令邵
B12n0077_p0146a09║作謝表，須臾便成。」考元乂之為尚書令，當肅宗孝明帝孝昌元年，是邵之為奉朝請，即在正光末也。解褐，或
B12n0077_p0146a10║曰釋褐、釋巾。褐，短衣也，貧者之所服。解褐，謂釋巾褐，而衣官服，喻為官也。）尋進中書侍郎、黃門
B12n0077_p0146a11║〔侍郎〕。（黃門下侍郎二字各本並無，今補。案北齊書本傳云：「永安初，累遷中書侍郎，普奏中，兼給事黃門
B12n0077_p0146a12║侍郎。」此稱為黃門侍郎似在普泰以前，與正史不同。）子才洽聞博見，無所不通，軍國制度，罔不
B12n0077_p0146a13║訪及。自王室不靖，虎門業廢。（周禮地官「師氏居虎門之左，司王朝，掌國中之事，以教國子弟」。鄭
B12n0077_p0146a14║注曰：「虎門，路寢門也。門外畫虎焉。以明勇猛於守宜也。」案虎門即指國子學而言。劉芳請立學表云：
B12n0077_p0146a15║「今之祭酒，即周之師氏。洛陽記：國子學宮在天子宮對，太學在開陽門外。」莊帝永安三年尒朱兆入洛，京師
B12n0077_p0147a01║擾亂，邵與弘農楊愔俱避地嵩高山，故曰「王室不靖，虎門業廢」。）後遷國子祭酒，（後，津逮本同，大典及逸
B12n0077_p0147a02║史本作復，非。北齊書邢邵傳云：「（孝武帝）太昌初，敕令恆直內省，後除衛將軍，國子祭酒。」）謨訓上庠。
B12n0077_p0147a03║子才罰惰賞勤，專心勸誘，青領之生，（青領，猶青衿也，謂國子生徒也。詩子衿「青青子衿」，傳曰：
B12n0077_p0147a04║「青衿，青領也。」顏氏家訓書證篇云：「古者斜領下連於衿，故謂領為衿。」）競懷雅術。（競，原作竟，非。此從
B12n0077_p0147a05║津逮，逸史本改。）洙泗之風，（謂禮樂教化也。孔子曾講學於洙泗之間。洙、泗，魯國二水名。）茲焉復盛。
B12n0077_p0147a06║永熙年末，（鉤沈作末年。）以母老辭，帝不許之。子才恪請，（逸史本、津逮本無恪請二字。）辭情
B12n0077_p0147a07║懇至，（原作「懇至」。逸史本作「辭請懇至」。此依津逮本。）涕淚俱下，（涕，原作辭，此從逸史本。）帝乃許
B12n0077_p0147a08║之。詔以光祿大夫歸養私庭，所在之處，（在，原誤作生，大典本及逸史本、津逮本不誤。）給事力
B12n0077_p0147a09║五人，歲一入朝，（入字各本無，今據史傳補。）以備顧問。（北齊書本傳云：「邵以親老還鄉，詔所在特
B12n0077_p0147a10║給兵力五人，并令歲一入朝，以備顧問。」文與此同。）王侯祖道，（詩烝民「仲山甫出祖」，鄭玄曰：「祖者，行
B12n0077_p0147a11║犯軷之祭也。」案後世飲酒餞行曰祖餞。）若漢朝之送二疏。（漢書疏廣傳云：「廣字仲翁，東海人也。明
B12n0077_p0147a12║春秋，為太子太傅。兄子受，字公子，亦以賢良為太子家令。廣謂受曰：吾聞知足不辱，知止不殆。今仕至二
B12n0077_p0147a13║千石，功成名立，如此不去，懼有後悔。豈如父子相隨出關，歸老故鄉，以壽命終，不亦善乎？遂上疏乞骸骨。
B12n0077_p0147a14║上以其年篤老，皆許之。公卿大夫故人邑子為設祖道供帳東都門外，送車數百兩，辭訣而去。道路觀者曰：
B12n0077_p0147a15║賢哉二大夫！或歎息，為之下泣。」文選張協詠史詩曰：「藹藹東都門，羣公祖二疏。」）暨皇居徙鄴，民訟
B12n0077_p0148a01║殷繁，前革後沿，（原作「前格後詔」，此從逸史本。）自相與奪，（與，津逮本作予。案魏書刑罰志亦云：
B12n0077_p0148a02║「天平後，遷移草剏，百司多不奉法。」）法吏疑獄，簿領成山，（文選卷二十九劉楨雜詩云：「沈迷簿領書，
B12n0077_p0148a03║回回自昏亂。」李善注云：「簿領，謂文簿而記錄之。司馬彪莊子注曰：領，錄也。」）乃敕子才與散騎常
B12n0077_p0148a04║侍溫子昇撰麟趾新制十五篇。（麟趾，鄴京宮禁閣名。魏書卷十二孝靜帝紀云：「興和三年冬十月癸
B12n0077_p0148a05║卯齊文襄王自晉陽來朝，先是詔文襄王與羣臣於麟趾閣議定新制，甲寅班於天下。」）省府以之决疑，州郡
B12n0077_p0148a06║用為治本。武定中，除驃騎大將軍、西兗州刺史。為政清靜，吏民安之。後徵為中
B12n0077_p0148a07║書令。（後，大典及逸史本作復。）時戎馬在郊，朝廷多事，國禮朝儀，咸自子才出。（咸，逸史本
B12n0077_p0148a08║作或，非。案北齊書本傳云：「邵博覽墳籍，無不通曉，晚年尤以五經章句為意，窮其指要。每公卿會議，事關
B12n0077_p0148a09║典故，邵援筆立成，證引該洽。帝命朝章，取定俄頃。詞致宏遠，獨步當時。」）所製詩賦詔策章表碑頌
B12n0077_p0148a10║讚記五百篇，皆傳於世。（讚，大典及逸史本作贊。北齊書云：「有集三十卷，見行於世。」）鄰國欽其
B12n0077_p0148a11║模楷，朝野以為美談也。
B12n0077_p0148a12║○大統寺，在景明寺西，即所謂利民里。（逸史本無即字。）寺南有三公令史高顯畧宅。（高顯畧，
B12n0077_p0148a13║太平廣記卷三九一引作高顯洛。太平寰宇記作尚書高顯業。西陽雜爼前集十作洛陽令史高顯。）
B12n0077_p0148a14║每於夜見赤光行於堂前，（每字上廣記引有洛字。於字原無，逸史本有，與廣記引合，今據補。）如此者
B12n0077_p0148a15║非一。向光明所掘地丈餘，（廣記引光下無明字。）得黃金百斤，（百，逸史本作千。）銘云：「蘇
B12n0077_p0149a01║秦家金，得者為吾造功德。」顯畧遂造招福寺。（顯畧，廣記作洛。）人謂此地是蘇秦舊宅。
B12n0077_p0149a02║（人謂此地是蘇秦舊宅，逸史本作「以世人謂此地是蘇秦舊宅」，廣記引作「世又謂此地蘇秦舊時宅」。鉤沈改作
B12n0077_p0149a03║「以是人謂此地是蘇秦舊宅」。）當時元乂秉政，聞其得金，就畧索之，（畧，原作洛。之字逸史本脫。）
B12n0077_p0149a04║以二十斤與之。
B12n0077_p0149a05║衒之按：蘇秦時未有佛法，功德者不必是寺，（是，廣記引作起。）應是碑銘之類，（應，廣記引
B12n0077_p0149a06║作或。）頌其聲績也。（績字各本作跡，此依廣記引改正。）
B12n0077_p0149a07║○東有秦太上公二寺，（原與上文連為一條，今從逸史本別為一條。太上，原作太師，誤。）在景明寺南一
B12n0077_p0149a08║里。（寺字原無，據永樂大典卷一三八二二增。）西寺，太后所立；（秦太上公，靈太后父胡國珍之封號。此
B12n0077_p0149a09║寺為劉騰所監造，見魏書騰傳。）東寺，皇姨所建。（大典及逸史本建作造。）
B12n0077_p0149a10║並為父追福，因以名之，時人號為雙女寺。
B12n0077_p0149a11║並門鄰洛水，（大典及逸史本門下有俱字。）林木扶疎，（扶疎，大典作齊竦。）布葉垂陰。各有五層浮
B12n0077_p0149a12║圖一所，高五十丈，素綵畫工，（畫，原作布，此從大典及逸史本改。）比於景明。至於六齋，（六齋見
B12n0077_p0149a13║卷一景樂寺條。）常有中黃門一人監護，僧舍襯施供具，（襯施指衣物。釋氏要覽卷上嚫錢條云：「梵
B12n0077_p0149a14║語達嚫拏，此云財施。今略達拏，但云嚫。五分律云：食後施衣物，名達嚫。」）諸寺莫及焉。
B12n0077_p0149a15║寺東有靈臺一所，（文選卷十六潘岳閒居賦李善注引陸機洛陽記曰：「靈臺在洛陽南，去城三里。」）基址雖
B12n0077_p0150a01║頹，猶高五丈餘，即是漢光武所立者。（漢光武，原作漢武帝，此依元河南志及逸史本改。靈臺，望雲物
B12n0077_p0150a02║者。水經注穀水注云：「高六丈，方二十步。」）靈臺東有辟雍，（有字各本脫，此從元河南志補。）是魏武所
B12n0077_p0150a03║立者。（大典作「是魏武所立作者」，逸史本同。文選閒居賦李善注引陸機洛陽記云：「辟雍在靈臺東，相去一
B12n0077_p0150a04║里，俱魏武所建。」案辟雍即太學。班固白虎通德論云：「天子立辟雍者，所以行禮樂，宣教化。辟者，象璧，圓以
B12n0077_p0150a05║法天，雍者，擁之以水，象教化流行也。」）至我正光中造明堂於辟雍之西南，（正光，孝明帝年號。）上圓
B12n0077_p0150a06║下方，八牎四闥。（闥，門也。案明堂五室九階，四戶八窗。封軌明堂辟雍議稱：「明堂者，布政之宮，在國之
B12n0077_p0150a07║陽，所以嚴父配天，聽朝設教。」又稱：「四戶者，達四時，八窗者，通八風。若其上圓下方，以則天地，通水環宮，以
B12n0077_p0150a08║節觀者。」見魏書卷三十二。）汝南王復造磚浮圖於靈臺之上。（汝南王元悅見卷一。）
B12n0077_p0150a09║孝昌初，（孝昌亦孝明帝年號。）妖賊四侵，州郡失據，朝廷設募征格於堂之北，從戎者拜曠
B12n0077_p0150a10║掖將軍、（曠掖，大典及逸史本作曠夜，魏書官氏志作曠野。）偏將軍、裨將軍。（皆八九品職。）當時甲冑
B12n0077_p0150a11║之士，號明堂隊。（大典及逸史本脫隊字。）時有虎賁駱子淵者，（時下原無有字，此依法苑珠林卷九
B12n0077_p0150a12║十四及太平廣記卷二九二引補。駱兩書所引均作洛。）自云洛陽人。昔孝昌年戍在彭城，（珠林及廣
B12n0077_p0150a13║記引作「孝昌中戍於彭城」，無昔字。）其同營人樊元寶得假還京師，（師字原無，珠林、廣記引及大典均
B12n0077_p0150a14║有師字，今據增。）子淵附書一封，令達其家。（廣記引無此四字。）云：「宅在靈臺南，（宅上珠林
B12n0077_p0150a15║引有某字。）近洛河，卿但至彼，（但下原有是字，依廣記刪。廣記引作「近洛水鄉，但至彼」，大典及逸史本
B12n0077_p0151a01║作「近洛水鄉即是，至彼云云」。）家人自出相看。」元寶如其言，至靈臺南，了無人家可問。
B12n0077_p0151a02║（廣記引作「見無人家」。）徙倚欲去，忽見一老翁來，（翁，逸史本作公，下同。）問從何而來，（大典作「何
B12n0077_p0151a03║從而來」。）徬徨於此。元寶具向道之。老翁云：「是吾兒也。」取書引元寶入，遂見館
B12n0077_p0151a04║閣崇寬，屋宇佳麗。既坐，（既字原無，據珠林、廣記引補。）命婢取酒。須臾見婢抱一死小兒
B12n0077_p0151a05║而過，元寶初甚怪之，（廣記引無初字。）俄而酒至，色甚紅，（珠林、廣記引色上有酒字。）香美異
B12n0077_p0151a06║常。兼設珍羞，海陸備具。（備具，原作具備，大典及逸史本作備具，今據改。珠林及廣記引作備有。）
B12n0077_p0151a07║飲訖，辭還。（辭還，珠林、廣記引並作告退。）老翁送元寶出云：「後會難期，以為悽恨！」別
B12n0077_p0151a08║甚殷勤。（珠林引殷作慇，大典作慇懃。）老翁還入，元寶不復見其門巷，（巷，珠林引作衖。）但見
B12n0077_p0151a09║高岸對水，（岸，珠林、廣記引並作崖。）淥波東傾，（廣記引同，大典及逸史本作綠波連漪。）唯見一童子
B12n0077_p0151a10║可年十五，（可年十五，珠林引同，廣記引作可年十四五。）新溺死，鼻中出血，（出血，廣記引作血出。珠
B12n0077_p0151a11║林引同。）方知所飲酒是其血也。（珠林引作乃是血也。）及還彭城，子淵已失矣。元寶與子
B12n0077_p0151a12║淵同戍三年，不知是洛水之神也。
B12n0077_p0151a13║○報德寺，高祖孝文皇帝所立也。
B12n0077_p0151a14║為馮太后追福。（高宗文成帝后，馮朗女，孝文帝祖母，魏書卷十三后妃傳有傳。）
B12n0077_p0151a15║在開陽門外三里。
B12n0077_p0152a01║開陽門御道東有漢國子學堂，（文選卷十六閒居賦李善注引郭緣生述征記曰：「國學在辟雍東北五里，太
B12n0077_p0152a02║學在國學東二百步。」後漢書蔡邕傳注引洛陽記云：「太學在洛陽城南開陽門外，講堂長十丈，廣二丈。」）堂前有
B12n0077_p0152a03║三種字石經二十五碑，表裏刻之，寫春秋尚書二部，作篆科斗隸三種字，（此所指即魏正始所
B12n0077_p0152a04║立三體石經也。太平御覽卷五八九引戴延之西征記云：「國子堂前有列碑南北行三十五枚，刻之表裏，書春秋經
B12n0077_p0152a05║尚書二部，大篆隸科斗三種字。碑長八尺，今有十八枚存，餘皆崩。」所稱碑數與本書不同。所寫之經數，就今日
B12n0077_p0152a06║所見殘石考之，有尚書、春秋及春秋左氏傳之一部分。每字有古篆隸三體。此所稱科斗，即古文壁中書也。先列
B12n0077_p0152a07║古文，次列篆文，再次為隸書。晉書衛恒傳云：「漢武時，魯恭王壞孔子宅，得尚書、春秋、孝經，時人以不復知有
B12n0077_p0152a08║古文，謂之科斗書。漢世秘藏，希得見之。魏初傳古文者，出於邯鄲淳。恒祖敬叔寫淳尚書，後以示淳，而淳不
B12n0077_p0152a09║別。至正始中立三字石經，轉失淳法。因科斗之名，遂效其形。」）漢右中郎將蔡邕筆之遺跡也。（案魏三
B12n0077_p0152a10║字石經與漢熹平一字石經不同。一字石經為隸書，書石者為蔡邕等人。三字石經為魏正始年間所立，書石者無
B12n0077_p0152a11║可考。以實物考之，亦非一人所書。楊衒之所記以魏石經與漢熹平石經相混，故謂為蔡邕所書也。）猶有十八
B12n0077_p0152a12║碑，餘皆殘毀。
B12n0077_p0152a13║復有石碑四十八枚，亦表裏隸書，寫周易、尚書、公羊、禮記四部。（案此所指為漢熹平一字石
B12n0077_p0152a14║經。漢靈帝熹平四年（公元一七五）刻石，至光和六年（公元一八三）始成。包括周易、尚書、魯詩、儀禮、春秋及
B12n0077_p0152a15║公羊傳、論語。後漢書蔡邕傳注引洛陽記云：「本碑凡四十六枚。」此云四十八枚，數目不同。水經注卷十六穀水
B12n0077_p0153a01║注云：「漢魏以來，置太學于國子堂東。漢靈帝光和六年刻石鏤碑，載五經立於太學講堂前，悉在東側。」今所見
B12n0077_p0153a02║殘碑中，禮記碑有馬日磾、蔡邕等名，則一字石經為蔡邕等所書也。別詳張國淦歷代石經考。）又讚學碑一
B12n0077_p0153a03║所，（讚學碑，原作讀書碑，津逮本同，此依元河南志及逸史本改。）並在堂前。（案讚學碑御覽卷五八九引西征記
B12n0077_p0153a04║作太學讚碑。水經注卷十六云：「陸機言太學贊，別一碑，在講堂西。下列石龜碑，載蔡邕、韓說、堂谿典等名。
B12n0077_p0153a05║太學弟子贊復一碑，在外門中，今二碑並無。」然則衒之所記皆本之前代所記，非由自驗至明。）魏文帝作典論
B12n0077_p0153a06║六碑，（六，原作云，誤。今依逸史本校正。）至太和十七年猶有四碑。（四下原空格，津逮本作存。此依上
B12n0077_p0153a07║文文例及元河南志補。案御覽引西征記亦云：「有魏文典論六碑，今四存二敗。」）高祖題為勸學里。
B12n0077_p0153a08║武定四年，大將軍遷石經於鄴。（鄴，原作頴，此依逸史本改正。此十二字原在下文寧遠三寺數字下，
B12n0077_p0153a09║文意不相連，今依吳若準集證說移前。武定為孝靜帝年號，大將軍即高澄。高澄所遷漢魏石經凡五十二枚，見
B12n0077_p0153a10║北齊書卷四文宣帝紀。）
B12n0077_p0153a11║里內有大覺、三寶、寧遠三寺。（里下內字原無，據津逮本增。大覺，原作文覺，據津逮本、逸史本校改。）
B12n0077_p0153a12║週迴有園，珍果出焉，有大谷梨承光之柰。（津逮本此處作「有含消梨，重十斤，從樹着地，盡化為水。
B12n0077_p0153a13║有承光之柰」。二十字。案太平御覽卷九六九引作「有含消梨，重六斤，禁苑所無也。從樹投地，盡散為水焉。世
B12n0077_p0153a14║人云：報德之梨，承光之柰」。宋吳淑事類賦卷二十六引云：「報德寺有含消梨，重六斤，從樹投地，盡化為水。」
B12n0077_p0153a15║是津逮本亦有所據。惟「含消梨重十斤」，十斤當作六斤。酉陽雜爼前集卷十云：「洛陽報德寺梨重六斤。」與御覽
B12n0077_p0154a01║事類賦並同，可證十為六字之誤。如隱本所云大谷梨，大谷乃地名，在洛陽城南數十里。文選潘岳閒居賦云：
B12n0077_p0154a02║「張公大谷之梨，梁侯烏椑之柿。」大谷梨亦洛陽名產也。）承光寺亦多果木，柰味甚美，冠於京師。
B12n0077_p0154a03║○勸學里東有延賢里，（勸學里東云云原與上文相連，津逮本同。今從逸史本別為一條。）里內有正覺寺，
B12n0077_p0154a04║尚書令王肅所立也。
B12n0077_p0154a05║肅字恭懿，琅琊人也，（恭，原作公，此依逸史本。）偽齊雍州刺史奐之子也。（奐字彥孫，齊永明間
B12n0077_p0154a06║為鎮北將軍、雍州刺史。永明十一年以殺寧蠻長史劉興祖罪，為州司馬黃瑤起所殺。見南齊書卷四十九奐傳。）
B12n0077_p0154a07║贍學多通，才辭美茂，為齊秘書丞，太和十八年背逆歸順。（魏書卷六十三王肅傳稱：「肅於太
B12n0077_p0154a08║和十七年自建業來奔。高祖至鄴，聞肅至，虛襟待之。肅陳說治亂，音韻雅暢，深會帝旨，高祖嗟納之。」）時高
B12n0077_p0154a09║祖新營洛邑，多所造制，（制下原有論字，各本無。又制字津逮本作製。）肅博識舊事，大有裨
B12n0077_p0154a10║益，高祖甚重之，常呼王生。延賢之名，因肅立之。（因字津逮本、逸史本無。）
B12n0077_p0154a11║肅在江南之日，聘謝氏女為妻，（陳郡謝莊之女，見肅女王普賢墓誌。）及至京師，復尚公主。
B12n0077_p0154a12║（宣武時尚陳留長公主。公主本劉昶子婦，高祖妹，原封彭城長公主。見魏書卷六十三王肅傳。太平廣記卷一
B12n0077_p0154a13║七四引此下有「其後謝氏入道為尼，亦來奔肅，見肅尚主」，十六字。）謝作五言詩以贈之。（津逮本無以
B12n0077_p0154a14║字。）其詩曰：「本為箔上蠶，今作機上絲，得路逐勝去，頗憶纏綿時。」（丁福保輯北魏詩路
B12n0077_p0154a15║作絡，是也。絡為繞絲者。勝為機上之持經者。勝或呼為甑，說文字從木作滕。絡、勝皆就機上絲而言，但語
B12n0077_p0155a01║意雙關。）公主代肅答謝云：「針是貫線物，（是，真意堂本作自。又線逸史本作綿。）目中恒任
B12n0077_p0155a02║絲，得帛縫新去，何能納故時。」（納者，縫也。）肅甚有愧謝之色，（甚下原無有字，今依逸史本補。）
B12n0077_p0155a03║遂造正覺寺以憩之。（案魏書傳稱：肅子紹，為謝氏所生。肅臨薨，謝始擕二女及紹至壽春。與伽藍記
B12n0077_p0155a04║所載不同。考其女王普賢，世宗納為貴華。普賢墓誌云：「考昔鍾家恥，投誠象魏。夫人痛臯魚之晚悟，感樹
B12n0077_p0155a05║靜之莫因，遂乘險就夷，庶恬方寸。惟道冥昧，仍羅極罰。茹荼泣血，哀深乎禮。」由是觀之，史傳蓋得其實。）
B12n0077_p0155a06║肅憶父非理受禍，常有子胥報楚之意，（伍子胥父奢、兄尚為楚平王所殺，子胥奔吳，佐吳伐楚。見
B12n0077_p0155a07║史記卷六十六伍子胥列傳。）卑身素服，（卑，逸史本、津逮本作畢。）不聽音樂，（原無音字，據逸史本增。
B12n0077_p0155a08║魏書亦云：「清身好施，簡絕聲色，終始廉約，家無餘財。」）時人以此稱之。肅初入國，不食羊肉及
B12n0077_p0155a09║酪漿等物，常飯鯽魚羹，（飯，太平御覽卷九三七引同，紺珠集作食。）渴飲茗汁。京師士子道肅
B12n0077_p0155a10║一飲一斗，（道，津逮本、逸史本作見。）號為漏巵。（漏酒器曰漏巵。）經數年已後，（已，津逮本作以。）肅
B12n0077_p0155a11║與高祖殿會，食羊肉酪粥甚多。高祖怪之，（怪者，以其可異也。）謂肅曰：「卿中國之味
B12n0077_p0155a12║也，（卿，逸史本作即，真意堂本同。）羊肉何如魚羹？茗飲何如酪漿？」（逸史本作「魚羹何如？茗飲
B12n0077_p0155a13║酪漿何如？」真意堂本作「茗飲何如？酪漿何如？」案紺珠集與如隱堂本同。此高祖問肅羊肉與魚羹孰優，茗
B12n0077_p0155a14║飲與酪漿孰優也。）肅對曰：「羊者是陸產之最，魚者乃水族之長。（乃，逸史本作是。）所好不
B12n0077_p0155a15║同，並各稱珍。以味言之，甚是優劣。（甚是，逸史本作是有，紺珠集作甚有。）羊比齊魯大邦，
B12n0077_p0156a01║魚比邾莒小國，（邾莒皆春秋時鄰近齊魯之小國，後為楚所滅。）唯茗不中，與酪作奴。」（謂茗汁遠不
B12n0077_p0156a02║能與酪漿相比也。）高祖大笑。因舉酒曰：（太平廣記卷一七四引作「因舉巵屬羣臣及親王等酒曰」。）
B12n0077_p0156a03║「三三橫，兩兩縱，（此設字謎也。橫即橫畫，縱即豎畫。）誰能辨之，賜金鍾。」（鍾，酒器。）御史中
B12n0077_p0156a04║尉李彪曰：（御史中尉，各本作御史中丞，誤。御史中尉李彪，見卷二正始寺條。魏書本傳亦作御史中尉。
B12n0077_p0156a05║太平廣記及紺珠集引同，今據改。）「沽酒老嫗瓮注瓨，（瓮，廣記引及逸史本均作甕。又瓨各本均作𤬪，紺
B12n0077_p0156a06║珠集引作瓨。案作瓨是也。瓨者，長頸甖也。）屠兒割肉與秤同。」（秤，紺珠集同。廣記引及逸史本作稱。
B12n0077_p0156a07║稱秤通用字。）尚書左丞甄琛曰：（左丞，原作右丞，此依廣記及紺珠集改。案琛字思伯，中山無極人，頗
B12n0077_p0156a08║學經史。太和初，拜中書博士，遷諫議大夫。世宗時，曾隨高肇伐蜀。正光間，為車騎將軍。死贈尚書左僕射。
B12n0077_p0156a09║魏書卷六十八有傳。）「吳人浮水自云工，妓兒擲繩在虛空。」（妓，廣記引作技。繩，原作絕，津逮本、
B12n0077_p0156a10║逸史本作繩，紺珠集同。廣記引作袖。）彭城王勰曰：（元勰事蹟見卷一永寧寺條。）「臣始解此字是習
B12n0077_p0156a11║字。」（廣記引作「臣思解此是習字」，紺珠集作「臣始解此乃是習字爾」。）高祖即以金鍾賜彪。朝廷服
B12n0077_p0156a12║彪聰明有智，（智，廣記引及逸史本作知。知智通用。）甄琛和之亦速。彭城王謂肅曰：（太平御覽
B12n0077_p0156a13║卷八六七引作「彭城王勰戲謂王肅曰」，事類賦卷十七引作「彭城王嘗戲謂肅曰」。）「卿不重齊魯大邦，
B12n0077_p0156a14║而愛邾莒小國。」肅對曰：「鄉曲所美，不得不好。」彭城王重謂曰：（御覽引作勰復謂曰。）
B12n0077_p0156a15║「卿明日顧我，為卿設邾莒之食，（食，事類賦引作飱。飱即餐字。）亦有酪奴。」因此復號茗飲
B12n0077_p0157a01║為酪奴。
B12n0077_p0157a02║時給事中劉縞慕肅之風，（縞，逸史本作鎬。案御覽及事類賦引均作縞。）專習茗飲。彭城王謂縞
B12n0077_p0157a03║曰：「卿不慕王侯八珍，好蒼頭水厄。（好字上御覽引有如字，事類賦不作如，作而。紺珠集云：
B12n0077_p0157a04║「王濛好茶，人至輙飲，士大夫甚以為苦。每飲候濛，必云今日有水厄。」）海上有逐臭之夫，里內有學
B12n0077_p0157a05║顰之婦。（曹植與楊德祖書云：「蓀蕙之芳，眾人所好，而海畔有逐臭之夫。」見文選卷四十二。莊子天運篇
B12n0077_p0157a06║云：「西施病心而矉，其里之醜人見而美之，歸亦捧心而矉。」顰矉字通用。）以卿言之，即是也。」其彭
B12n0077_p0157a07║城王家有吳奴，（吳奴，御覽引作吳嫗，事類賦引作吳妓。）以此言戲之。自是朝貴讌會雖設茗
B12n0077_p0157a08║飲，皆恥不復食，唯江表殘民遠來降者好之。（逸史本作「遠來降者飲焉」。）後蕭衍子西豐
B12n0077_p0157a09║侯蕭正德歸降，（蕭正德，蕭宏子，梁武帝善之為子。後封為西豐侯。梁書卷五十五本傳稱：孝昌元年逃
B12n0077_p0157a10║奔于魏，七年又自魏逃歸，與侯景接納，終為景所殺。案正德降魏，本書下文稱在正光四年中，魏書肅宗紀稱
B12n0077_p0157a11║在正光三年，若為孝昌元年，則元乂已除名為民。梁書所載，可能有誤。）時元乂欲為之設茗，先問卿
B12n0077_p0157a12║於水厄多少。正德不曉乂意，答曰：「下官雖生於水鄉，（雖字原無，御覽引及逸史本有之，今
B12n0077_p0157a13║據增。水鄉指江南而言。文選卷二十六陸機答張士然詩云：『余固水鄉士。』）而立身以來，未遭陽侯
B12n0077_p0157a14║之難。」（陽侯，水神名。本為陽國侯，溺死於水，其神能為大波。見漢書揚雄傳注。）元乂與舉坐之客皆
B12n0077_p0157a15║笑焉。
B12n0077_p0158a01║○龍華寺，廣陵王所立也。（廣陵王元恭常住龍華寺，見卷二平等寺。鉤沈以此寺為廣陵王元欣所立。元
B12n0077_p0158a02║恭、元欣皆廣陵王元羽之子。疑此寺為元羽所立。元羽及北海王元祥皆高祖弟也。）追聖寺，北海王所立
B12n0077_p0158a03║也。（北海王，元祥也。金石萃編卷二十七有法生為北海王母子造像記。元祥獻文帝子，元顥父。宣武時為侍中
B12n0077_p0158a04║大將軍，錄尚書事。見魏書卷二十一上本傳。）並在報德寺之東。（德，原誤作恩。別本不誤。）法事僧房，
B12n0077_p0158a05║比秦太上公。京師寺皆種雜果，而此三寺園林茂盛，（三寺，津逮本作二寺。）莫之與爭。
B12n0077_p0158a06║宣陽門外四里，（此條原與上文分寫，另為一條。逸史本與上條相連。今依逸史本。）至洛水上，作浮橋，
B12n0077_p0158a07║（文選閒居賦李善注引楊佺期洛陽記曰：「城南七里，名曰洛水。」）所謂永橋也。（文選閒居賦李善注引河南郡
B12n0077_p0158a08║縣境界簿曰：「城南五里，洛水浮橋。」此云四里有異。）
B12n0077_p0158a09║神龜中，常景為汭頌。（事亦見魏書常景傳，魏書云：「景經洛汭，乃作銘焉。」汭頌二字當作洛汭頌。洛
B12n0077_p0158a10║汭為洛水隈曲之處。汭頌二字，逸史本作勒銘。）其辭曰：「浩浩大川，泱泱清洛，（泱泱，原作決決，
B12n0077_p0158a11║誤。此依孫星衍續古文苑校。泱泱，深廣貌。詩小雅『瞻彼洛矣，維水泱泱』。）導源熊耳，（熊耳山，在河南盧
B12n0077_p0158a12║氏縣南。尚書禹貢云：『導洛自熊耳。』）控流巨壑，納穀吐伊，（穀者穀水，伊者伊水。穀水源出澠池穀
B12n0077_p0158a13║陽谷。伊水源出盧氏熊耳山。均流入洛水。）貫周淹毫，（周即成周，毫即偃師。水經注卷十六穀水條云：
B12n0077_p0158a14║『皇甫謐曰：帝嚳作都于毫，偃師是也。』）近達河宗，遠朝海若。兆唯洛食，（兆，逸史本作非，誤。尚
B12n0077_p0158a15║書洛誥云：『我乃卜澗水東，瀍水西，惟洛食。』兆者，卜兆也。食謂吉兆。張衡東京賦云：『召伯相宅，卜惟洛
B12n0077_p0159a01║食。』）實曰土中，（曰，原作同，此據逸史本。土中，土地之中也。尚書召誥云：『王來紹上帝，自服于土中。』）上
B12n0077_p0159a02║應張柳，（張、柳皆二十八宿名。漢書地理志云：『周地柳七星，張之分野也。』）下據河嵩。（河謂黃河，嵩
B12n0077_p0159a03║謂嵩山。）寒暑攸叶，（叶即協字。攸，所也。）日月載融，（載，則也。融，明也。）帝世光宅，（宅，居也。）
B12n0077_p0159a04║函夏同風。（原作『□函下風』，續古文苑作『函夏同風』，今據正。逸史本作『函夏□風』，闕同字。函夏者，
B12n0077_p0159a05║全中國也。）前臨少室，（少室山在嵩高。）却負太行，（太行山在河南之北。）制巖東邑，（左傳隱公元年
B12n0077_p0159a06║『制，巖邑也』。制在今河南汜水。巖，險也。）峭峘西疆。（峘，大山。峭疑當作崤。）四險之地，六達
B12n0077_p0159a07║之莊，（莊，道路也。爾雅釋宮云：『六達謂之莊。』）恃德則固，失道則亡。詳觀古列，考見丘墳，
B12n0077_p0159a08║（續古文苑作『詳觀古昔，列見丘墳』。丘墳，即典籍也。三墳五典，八索九丘，皆上古之書。）乃禪乃革，或
B12n0077_p0159a09║質或文。（指堯舜禪讓，湯武革命而言。）周餘九裂，（裂，原作列，據逸史本及續古文苑改正。周餘即周末，
B12n0077_p0159a10║九裂者，九州分裂也。）漢季三分，（謂漢末魏蜀吳三分天下。）魏風衰晚，晉景彫曛。（彫，津逮本作雕，
B12n0077_p0159a11║誤。日晚餘光曰曛。）天地發輝，（輝，原作揮，此從逸史本正。輝，光也。）圖書受命，（圖書，指河圖洛書而
B12n0077_p0159a12║言。）皇建有極，神功無競。（競，並進也。無競者，無比也。）魏籙仰天，玄符握鏡。（皆指符命而
B12n0077_p0159a13║言。籙，亦符也。文選卷四十八揚雄劇秦美新云：『玄符靈契。』李善注：『玄符，天符也。』梁元帝玄覽賦云：
B12n0077_p0159a14║『粵我皇之握鏡，實乃神而乃聖。』握鏡，即班固典引所謂『榮鏡宇宙』之意。）璽運會昌，（文選卷四左思蜀都
B12n0077_p0159a15║賦云：『天帝運期而會昌。』李善注云：『昌，慶也。』）龍圖受命。（上言『天地發輝，圖書受命』，此又云『龍圖
B12n0077_p0160a01║受命』，意思重複。孫星衍謂此二句為衍文。）乃睠書軌，永懷保定。（保，原作寶，此依逸史本。詩小雅
B12n0077_p0160a02║『天保定爾，亦孔之固』。）敷茲景跡，流美洪模，（模，原作謨，今從逸史本。模者，規模也。）襲我冠冕，
B12n0077_p0160a03║正我神樞。（樞為樞紐，以喻政權。）水陸兼會，周鄭交衢。爰勒洛汭，敢告中區。」
B12n0077_p0160a04║南北兩岸有華表，（元河南志作「有四華表」。案華表所以表識道路者也。以橫木交於柱頭，形似桔槔。古代
B12n0077_p0160a05║建築前路邊每有石華表。）舉高二十丈，華表上作鳳凰似欲沖天勢。（元河南志鳳凰上有金字。）
B12n0077_p0160a06║永橋以南，（此下原別為一條，逸史本與上為一條。今從逸史本。）圜丘以北，（圜丘，祭天之所。）伊洛之
B12n0077_p0160a07║間，夾御道，東有四夷館，一曰金陵，二曰燕然，三曰扶桑，四曰崦嵫。道西有四夷里，
B12n0077_p0160a08║一曰歸正，二曰歸德，三曰慕化，四曰慕義。（「夾御道」下，原作「有四夷館，道東有四館」，下接
B12n0077_p0160a09║「一曰歸正」云云，無「一曰金陵」以下二十二字。津逮本在「道東有四館」下作「一名金陵，二名燕然，三名扶桑，四
B12n0077_p0160a10║名崦嵫。道西有四館，一曰歸正」，云云。案元河南志在「夾御道」下作「東有四夷館，一曰金陵，二曰燕然，三曰扶
B12n0077_p0160a11║桑，四曰崦嵫。道西有四夷里，一曰歸正」，云云。語意極清順。御道兩邊，東有四夷館，西有四夷里，故曰夾御
B12n0077_p0160a12║道。金陵、燕然、扶桑、崦嵫為館舍之名，歸正、歸德、慕化、慕義為里衖之名，均見下文。如隱堂本有脫文，至為
B12n0077_p0160a13║明顯。津逮本有四夷館名，而作「夾御道有四夷館，道東有四館，道西有四館」，亦不合。今並據元河南志校正。）
B12n0077_p0160a14║吳人投國者，處金陵館。（金陵即建業。吳人來歸者居此，故名金陵館。）三年已後，賜宅歸正里。
B12n0077_p0160a15║（卷二景寧寺條下稱：「民間號為吳人坊，里三千餘家。」）
B12n0077_p0161a01║景明初，（景明，宣武帝元恪年號。）偽齊建安王蕭寶寅來降，（楊衒之仕北魏，故稱南朝為偽。蕭寶寅，
B12n0077_p0161a02║逸史本作夤，下同。寶寅在齊，蕭鸞封之為建安王。蕭衍克建業以後，寶寅於景明二年逃歸北魏。後入關征
B12n0077_p0161a03║万俟醜奴，連年不勝，慮見猜責，遂反。永安三年，尒朱天光破醜奴，並擒寶寅，賜死。寶寅在關中時，肅宗遣
B12n0077_p0161a04║御史中尉酈道元為關中大使，路中為寶寅將郭子恢所殺。見魏書卷五十九寶寅傳。）封會稽公，為築宅
B12n0077_p0161a05║於歸正里，後進爵為齊王，（進，元河南志作晉。景明四年寶寅除揚州刺史，晉為齊王。）尚南陽長公
B12n0077_p0161a06║主。寶寅恥與夷人同列，（列，原空格，逸史本、津逮本均作列，元河南志同。）令公主啟世宗，（世宗，
B12n0077_p0161a07║即宣武帝。）求入城內，世宗從之，賜宅於永安里。（元河南志賜宅上有乃字。）正光四年中，蕭
B12n0077_p0161a08║衍子西豐侯蕭正德來降，處金陵館，為築宅歸正里。後正德捨宅為歸正寺。（後，各本
B12n0077_p0161a09║無，此據元河南志增。）
B12n0077_p0161a10║北夷來附者處燕然館，（燕然，山名。東漢竇憲破北單于，登燕然山刻石紀功而還。燕然館，即取燕然山為
B12n0077_p0161a11║名。）三年已後，賜宅歸德里。
B12n0077_p0161a12║正光元年，蠕蠕主郁久閭阿那肱來朝，（蠕蠕主三字，原作□□至。逸史本作芮□。郁久閭阿那肱，
B12n0077_p0161a13║原作都久閭阿郍[肱-月+舟]。津逮本無空格，作「蠕蠕主郁久閭阿郍[肱-月+舟]」。元河南志作「北夷郁久閭阿郍[肱-月+舟]」。案郁久
B12n0077_p0161a14║閭是姓氏，阿那肱乃人名。郍即那字別體。今據津逮本及元河南志校正。魏書肅宗紀及蠕蠕傳阿那肱作何那
B12n0077_p0161a15║瓌。蠕蠕，史書亦作茹茹，本東胡苗裔，自稱柔然。居於漠北，至社崘遂強大。西至焉耆，東至朝鮮，皆為其所
B12n0077_p0162a01║有。阿那瓌乃伏圖之子，為族兄所攻，故投奔魏國。詳魏書卷一百三蠕蠕傳。）執事者莫知所處，中書
B12n0077_p0162a02║舍人常景議云：「咸寧中單于來朝（咸寧，晉武帝年號。晉咸寧五年（公元二七九）匈奴都督曾率部
B12n0077_p0162a03║落歸化。見晉書武帝紀。）晉世處之王公特進之下。可班郍肱蕃王儀同之間。」（蕃與藩通用。
B12n0077_p0162a04║事亦見魏書常景傳。）朝廷從其議。（魏書蠕蠕傳云：「謁者引王公以下升殿，阿那瓌位於藩王之下。」）又
B12n0077_p0162a05║處之燕然館，賜宅歸德里。北夷酋長遣子入侍者，常秋來春去，避中國之熱，時人謂
B12n0077_p0162a06║之雁臣。（雁為候鳥，春則北去，秋則南來。雁臣之名，亦見北史卷五十四斛律金傳。斛律金，朔州敕勒部
B12n0077_p0162a07║人，統所部歸魏，魏除為第二領民酋長，秋朝京師，春還部落。故稱為雁臣。）
B12n0077_p0162a08║東夷來附者，處扶桑館，（扶桑，木名。山海經海外東經云：「湯谷上有扶桑，十日所浴。」上古神話謂日出於
B12n0077_p0162a09║扶桑，後人乃稱東海以外之國，如日本等，曰扶桑。）賜宅慕化里。西夷來附者，處崦嵫館，（崦嵫，山名。
B12n0077_p0162a10║上古神話謂日入於崦嵫。崦嵫山在甘肅天水縣西。）賜宅慕義里。自葱嶺已西，至於大秦，（古人稱東
B12n0077_p0162a11║羅馬帝國為大秦。）百國千城，莫不款附。（款，原作歡。今從逸史本作款。款附者，誠心歸附也。）商胡販
B12n0077_p0162a12║客，日奔塞下。所謂盡天地之區已。（已，逸史本作矣。）樂中國土風因而宅者，不可勝數。
B12n0077_p0162a13║是以附化之民，萬有餘家。門巷修整，閶闔填列。（填列，言其多。）青槐蔭陌，綠柳垂庭。
B12n0077_p0162a14║（柳，原作樹，此依逸史本、津逮本改。）天下難得之貨，咸悉在焉。
B12n0077_p0162a15║別立市於洛水南，（洛，原作樂，誤。）號曰四通市。民間謂為永橋市。（謂下為字原無，逸史本有
B12n0077_p0163a01║為字，無謂字。今依元河南志校正。市字逸史本作寺，誤。）伊洛之魚，多於此賣，士庶須膾，（須，要
B12n0077_p0163a02║也。）皆詣取之。（詣，至也。）魚味甚美。京師語曰：「洛鯉伊魴，（逸史本作「伊洛鯉魴」。案西
B12n0077_p0163a03║陽雜爼前集卷十六亦作「洛鯉伊魴」，如隱堂本不誤。洛鯉伊魴為對文。）貴於牛羊。」
B12n0077_p0163a04║永橋南道東有白象獅子二坊。（獅子，元河南志作師子。案獅為後起字，古代多寫作師。坊者，里巷之
B12n0077_p0163a05║名。）
B12n0077_p0163a06║白象者，永平二年乾陀羅國胡王所獻。（永平，宣武帝年號。乾陀羅國，原作乾羅國，各本同。今據
B12n0077_p0163a07║太平廣記卷四四一引及元河南志校正。乾陀羅，在北天竺。大唐西域記作健馱羅。大唐西域記云：「健馱羅
B12n0077_p0163a08║國東西千餘里，南北八百餘里，東臨信度河。」本書卷五記宋雲西行求法曾至乾陀羅城。案魏書宣武帝紀云：
B12n0077_p0163a09║「永平二年春正月嚈噠薄知國遣使來朝，貢白象一。」此云乾陀羅國，與史異。）背設五采屏風、七寶坐
B12n0077_p0163a10║床，（背設五采，原作「皆施五綵」，今據太平廣記引及元河南志校改。此指白象背上施設坐床，且有屏風，其形
B12n0077_p0163a11║製似轎。七寶者，即金、銀、瑠璃、瑪瑙之類。）容數人，（廣記引作「容數十人」，蓋誤。）真是異物。常養
B12n0077_p0163a12║象於乘黃曹，（常，元河南志作詔。乘黃曹，掌皇帝車輿者。）象常壞屋毀牆，（元河南志無常字，廣記引
B12n0077_p0163a13║常下有曾字。又毀原作敗，此依廣記引及元河南志校改。）走出於外。逢樹即拔，遇牆亦倒。（亦，
B12n0077_p0163a14║逸史本、津逮本作則。）百姓驚怖，奔走交馳。太后遂徙象於此坊。（太后，即指胡太后。）
B12n0077_p0163a15║獅子者，波斯國胡王所獻也。（波斯國，太平廣記卷四四一引同，元河南志作嚈噠國。案魏書西域傳
B12n0077_p0164a01║稱：嚈噠國於正光末遣使貢師子，至高平，遇万俟醜奴反，因留之。醜奴平，送京師。與本書所記為一事。史
B12n0077_p0164a02║不稱波斯國貢師子。案嚈噠國為大月氏種，在于闐之西，去長安一萬一百里，王都曰拔底延。）為逆賊万
B12n0077_p0164a03║俟醜奴所獲，（俟，原作侯，誤。万俟醜奴，高平鎮人（今甘肅固原），建義元年夏反，自立朝廷。爾朱天光與賀
B12n0077_p0164a04║拔岳入關討之，擒之於平涼。見魏書卷七十五爾朱天光傳。嚈噠進師子，路經甘肅，故為醜奴所獲也。）留於
B12n0077_p0164a05║寇中。永安末，醜奴破滅，（原無滅字，此依逸史本增。）始達京師。（魏書孝莊帝紀云：「永安三年
B12n0077_p0164a06║六月嚈噠國獻師子一。」）莊帝謂侍中李彧曰：（彧，各本作或，誤。此依元河南志改正。彧字子文，隴西李
B12n0077_p0164a07║延寔子。尚莊帝姊，封東平郡公，位侍中，左光祿大夫，中書監。見魏書卷八十三下李延寔傳。）「朕聞虎見
B12n0077_p0164a08║獅子必伏，可覓試之。」（試，原作誠，誤。此依逸史本。）於是詔近山郡縣捕虎以送。（郡縣，元河
B12n0077_p0164a09║南志作州縣。）鞏縣、山陽並送二虎一豹。帝在華林園觀之。於是虎豹見獅子，悉皆瞑
B12n0077_p0164a10║目，不敢仰視。園中素有一盲熊，（有，逸史本作育。）性甚馴，（廣記引馴下有善字。）帝令取試
B12n0077_p0164a11║之。虞人牽盲熊至，（虞人，掌獸者。）聞獅子氣，驚怖跳踉，（踉音良。跳踉，跳動也。）曳鎖而
B12n0077_p0164a12║走。帝大笑。（衒之記此，正足以見統治者但求荒樂而不恤民力也。）普泰元年，廣陵王即位，（廣陵
B12n0077_p0164a13║王，即前廢帝。）詔曰：「禽獸囚之，則違其性，宜放還山林。」獅子亦令送歸本國。送獅
B12n0077_p0164a14║子者以波斯道遠，不可送達，（者，原作胡，津逮本、逸史本均作者，今據正。達上逸史本無送字。）遂在
B12n0077_p0164a15║路殺獅子而返。有司糾劾，罪以違旨論。廣陵王曰：「豈以獅子而罪人也？」遂赦
B12n0077_p0165a01║之。
B12n0077_p0165a02║○菩提寺，西域胡人所立也，在慕義里。
B12n0077_p0165a03║沙門達多發塚取甎，（達多無考。）得一人以進。（進，法苑珠林卷九十七引作送。）時太后與明帝
B12n0077_p0165a04║在華林都堂，以為妖異。謂黃門侍郎徐紇曰：（徐紇，見卷一永寧寺條。）「上古以來，頗有
B12n0077_p0165a05║此事否？」（頗，或也。）紇曰：「昔魏時發塚，得霍光女婿范明友家奴，（范明友，見漢書卷六十
B12n0077_p0165a06║八霍光傳。光兩女婿，為東西宮衛尉，明友為未央衛尉。）說漢朝廢立，與史書相符，此不足為異
B12n0077_p0165a07║也。」（此事見晉張華博物志。）后令紇問其姓名，死來幾年，何所飲食。死者曰：（珠林引曰上
B12n0077_p0165a08║有答字。）「臣姓崔，名涵，字子洪，（珠林引及酉陽雜爼前集卷十三同。太平廣記卷三七五引亦作崔涵字
B12n0077_p0165a09║子洪。逸史本作「姓崔，名洪，字子涵」，蓋因下文云「有息子涵」而改。）博陵安平人也。（崔氏為博陵大
B12n0077_p0165a10║姓。博陵在今河北安平。逸史本作博令，非。）父名暢，母姓魏，家在城西阜財里。（阜財，逸史本作
B12n0077_p0165a11║準財，誤。珠林引作埠財。足見字不作準。阜者，殷厚也。）死時年十五，今滿二十七，（滿，珠林引作乃。）
B12n0077_p0165a12║在地十有二年，（逸史本地字下有下字，珠林引同。）常似醉臥，無所食也。時復遊行，或遇飯
B12n0077_p0165a13║食，（飯，珠林引作飲。）如似夢中，不甚辨了。」后即遣門下錄事張雋詣阜財里，（張雋，各本作張
B12n0077_p0165a14║秀擕，下同。珠林引作張俊，太平廣記卷三七五引作雋，清嘉慶洛陽縣志亦作雋，今據改。又阜原誤作準，據
B12n0077_p0165a15║上文正。）訪涵父母，果得崔暢，（得，珠林引作有。）其妻魏氏。雋問暢曰：「卿有兒死否？」
B12n0077_p0166a01║暢曰：「有息子洪，（息，即子也。子洪原作子涵，今據珠林及上文改正。）年十五而死。」（死，珠林引作
B12n0077_p0166a02║亡。）雋曰：「為人所發，今日蘇活，（蘇，珠林引作穌。）在華林園中，主人故遣我來相問。」（主
B12n0077_p0166a03║人，珠林引作主上。故字珠林引無。）暢聞驚怖曰：「實無此兒，向者謬言。」雋還，具以實陳
B12n0077_p0166a04║聞，（清洛陽縣志作「雋還，具以實聞」。珠林引作「俊還，具以實聞啟后」。）后遣雋送涵回家。（遣雋，原作
B12n0077_p0166a05║遣擕。回，珠林引作向，逸史本同。）暢聞涵至，門前起火，手持刀，魏氏把桃枝。（古人以為桃木可
B12n0077_p0166a06║以制鬼，故魏氏把桃枝。事類賦卷二十六引典術曰：「桃者，五木之精，其精生鬼門，制百鬼，故今作桃人著門
B12n0077_p0166a07║以壓邪。」）謂曰：（珠林引作拒之。）「汝不須來，吾非汝父，汝非吾子，（吾子，珠林引作我子。）急手
B12n0077_p0166a08║速去，（急手，珠林引同，逸史本作急急。）可得無殃。」涵遂捨去，遊於京師，（珠林引京師下有衖內二
B12n0077_p0166a09║字。）常宿寺門下。汝南王賜黃衣一具。（汝南王，元悅也。一具，珠林引作一通。）涵性畏日，不
B12n0077_p0166a10║敢仰視，（珠林引作不仰視天。）又畏水火及兵刃之屬，（兵刃，原作刀兵，津逮本同。珠林引及酉陽雜爼
B12n0077_p0166a11║均作兵刃，逸史本同，今據改。）常走於逵路，遇疲則止，（逸史本無遇字。酉陽雜爼作「常走，疲極則止」。）
B12n0077_p0166a12║不徐行也。時人猶謂是鬼。洛陽大市北有奉終里，（大市，原作太市，誤。奉終里上原無有字，
B12n0077_p0166a13║此據珠林引補。）里內之人，多賣送死之具及諸棺槨。（死下原有人字。珠林引及酉陽雜爼均無人
B12n0077_p0166a14║字。）涵謂曰：「作栢木棺，勿以桑木為欀。」（欀，裹也。）人問其故，涵曰：（珠林引作「涵謂曰」。）
B12n0077_p0166a15║「吾在地下見發鬼兵，（見下原有人字，珠林引及酉陽雜爼均無，今據刪。）有一鬼訴稱：是栢棺，
B12n0077_p0167a01║應免。」（免下珠林引有兵字。）主兵吏曰：（珠林引作「主吏曰」，酉陽雜爼作「主者曰」。）「爾雖栢棺，桑
B12n0077_p0167a02║木為欀。遂不免。」（免下珠林引有兵字，逸史本同。）京師聞此，栢木踴貴，（珠林引踴作勇。）人疑
B12n0077_p0167a03║賣棺者貨涵發此言也。（原作「貨涵發此等之言也」，逸史無「等之」二字。今依逸史本。珠林引作「貨涵
B12n0077_p0167a04║故發此言也」。）
B12n0077_p0167a05║○高陽王寺，高陽王雍之宅也。（孝昌二年，太后胡氏以劉騰宅賜高陽王雍，見卷一建中寺條。彼在城內，
B12n0077_p0167a06║此所稱高陽王雍宅在城外。高陽王雍已見卷一建中寺條。）在津陽門外三里御道西。（太平廣記卷二三六
B12n0077_p0167a07║引此條津陽門作清陽門，誤。又御道西下有旁字。）雍為尒朱榮所害也，（建義元年尒朱榮入洛，於河陰遇害。）
B12n0077_p0167a08║捨宅以為寺。
B12n0077_p0167a09║正光中，（正光，孝明帝年號。）雍為丞相，給羽葆鼓吹、虎賁班劍百人，（羽葆上原有輿字，廣記引
B12n0077_p0167a10║及逸史本無，今刪。羽葆者，以鳥羽為幢也。虎賁班劍百人者，即執劍而從者百人也。削木為劍，畫之以文，
B12n0077_p0167a11║曰班劍。）貴極人臣，富兼山海。（史稱雍歲祿萬餘，粟至四萬。）居止第宅，匹於帝宮。白壁丹
B12n0077_p0167a12║楹，（壁，原作殿，楹，原作檻。此據廣記引改。楹者，柱也。）窈窕連亘，（亘音更，去聲。窈窕言其深，連亘言
B12n0077_p0167a13║其長。）飛簷反宇，（反，津逮本作仄，逸史本作峻，廣記引作華。案文選卷二張衡西京賦云：「反宇業業，飛檐
B12n0077_p0167a14║䡾䡾。」反宇謂屋邊瓦向上高出也。）轇轕周通。（周，原作週，此依逸史本。廣記引及永樂大典卷一三八二二
B12n0077_p0167a15║並作「膠葛周通」。膠葛與轇轕同。膠葛者，縱橫交加也。）僮僕六千，妓女五百，（妓，大典作伎。）隋珠照
B12n0077_p0168a01║日，（隋珠，隋侯珠也。）羅衣從風，（衣，廣記引作綺。）自漢晉以來，諸王豪侈，未之有也。出則
B12n0077_p0168a02║鳴騶御道，（騶者，從騎也。）文物成行，（文物，即指儀仗而言。）鐃吹響發，（響發，大典引作發響，逸史
B12n0077_p0168a03║本同。鐃吹，即鐃歌。鐃者，鉦鐃也。）笳聲哀轉。（轉，廣記及大典作囀。哀轉猶言哀鳴。）入則歌姬舞
B12n0077_p0168a04║女，擊筑吹笙，（筑似瑟，安絃，以竹擊之。）絲管迭奏，（絲管猶言絲竹。）連宵盡日。其竹林魚池，
B12n0077_p0168a05║侔於禁苑，芳草如積，珍木連陰。
B12n0077_p0168a06║雍嗜口味，（太平廣記卷一六五引口味作食味。）厚自奉養，一食必以數萬錢為限。（一食，原作一
B12n0077_p0168a07║日，大典作一食，逸史本同。案宋曾慥類說引亦作一食。今據正。）海陸珍羞，方丈於前。（方丈者，食物
B12n0077_p0168a08║列前，方一丈也。）陳留侯李崇謂人曰：「高陽一食，敵我千日。」（一食，原作一日，依永樂大典改。
B12n0077_p0168a09║李崇已見卷二正始寺條。）崇為尚書令，儀同三司，（案此在肅宗時。）亦富傾天下，（魏書卷六十六本
B12n0077_p0168a10║傳稱：「崇性好財貨，販肆聚斂，家資巨萬，營求不息。」）僮僕千人。而性多儉恡，（恡即悋字別體。太平
B12n0077_p0168a11║御覽九七六引同，太平廣記卷一六五引作吝。曾慥類說引作「而性儉嗇」。意同。）惡衣麤食。（麤，原作麄，
B12n0077_p0168a12║別體字。）食常無肉，（食常，原作亦常，誤。大典作食常，今據改。逸史本肉下有味字。案太平御覽及太平
B12n0077_p0168a13║廣記引皆無味字。）止有韭茹、韭葅。（原作「止有韭菹」，逸史本作「止有韭薤」，並誤。今依御覽、廣記及類
B12n0077_p0168a14║說、大典諸書改正。韭茹、韭葅皆以韭為之。茹，菜也。葅，酢菜也。是以下文有「二韭一十八」之語。）崇客
B12n0077_p0168a15║李元祐語人云：（祐，原作佑，逸史本作祐，與御覽、廣記引合，今據改。下同。又客上御覽及廣記引有家
B12n0077_p0169a01║字。下云「李令公」，正家客之語也。）「李令公一食十八種。」（李崇為尚書令，故尊稱之曰令公，猶如高
B12n0077_p0169a02║允為中書令，文成帝重允，常不名之，恒呼之為令公也。）人問其故，元祐曰：「二韭一十八。」（韭，原
B12n0077_p0169a03║作九，津逮本同。太平廣記引作韭，御覽引則作九。大典及逸史本均作韭。案韭九同音，言二韭正為雙關語。
B12n0077_p0169a04║字當作韭。案南齊書庾杲之傳云：「食常有韭葅瀹韭。任昉戲之曰：誰謂庾郎貧，食常有二十七種。」謂三種
B12n0077_p0169a05║韭也。其事與此相類。）聞者大笑。世人即以此為譏罵。（原作「世人即以為譏罵」。逸史本無為字。
B12n0077_p0169a06║御覽引作「世以此為譏」。今據御覽增此字。）
B12n0077_p0169a07║及雍薨後，（及字依太平廣記卷二三六引增。）諸妓悉令入道，或有嫁者。美人徐月華，善彈箜
B12n0077_p0169a08║篌，（箜篌二十三絃，形如弓，置於懷前，兩手彈之。）能為明妃出塞之歌，（歌上原有曲字，廣記引無，大典
B12n0077_p0169a09║及逸史本同。今據刪。酉陽雜爼前集卷六作「明妃出塞之聲」。）聞者莫不動容。永安中，與衛將軍
B12n0077_p0169a10║原士康為側室，（衛將軍，廣記作衙將軍。）宅近青陽門。（青陽門，城東面最南門。廣記引此文作「士
B12n0077_p0169a11║康宅亦近清陽門」。）徐鼓箜篌而歌，哀聲入雲，行路聽者，俄而成市。徐常語士康曰：
B12n0077_p0169a12║「王有二美姬，（大典卷一三八二二引無美字，逸史本同。）一名修容，（修，原作脩，此依廣記及逸史本。）一
B12n0077_p0169a13║名艷姿，（一名，各本作二名。此據廣記引。）並蛾眉皓齒，潔貌傾城。修容亦能為綠水歌，（綠水
B12n0077_p0169a14║歌，大典作淥水歌。）艷姿善為火鳳舞，（為字原無，據廣記引增。火鳳，大典及逸史本作么鳳。津逮本作
B12n0077_p0169a15║「艷姿尤善作么鳳舞」。廣記引作「艷姿善為逐鳳舞」。）並愛傾後室，寵冠諸姬。」士康聞此，遂常
B12n0077_p0170a01║令徐鼓綠水、火鳳之曲焉。（鼓，廣記引作歌。又火鳳，逸史本作么鳳。廣記引作文鳳。）
B12n0077_p0170a02║高陽宅北有中甘里。
B12n0077_p0170a03║里內潁川荀子文，年十三，（原作「里內荀頴子文」，誤。今據逸史本改正。）幼而聰辨，神情卓
B12n0077_p0170a04║異，雖黃琬、文舉無以加之。（黃琬字子琰，後漢黃瓊之孫。少而辯慧，光和末年為青州刺史，董卓秉
B12n0077_p0170a05║政，徵為司徒。後與王允同謀誅卓，下獄死。見後漢書卷九十一黃瓊傳。文舉，即孔融也。少亦聰慧，見後
B12n0077_p0170a06║漢書卷一百。）正光初，廣宗潘崇和講服氏春秋於城東昭義里，（廣宗在今河北威縣東。潘崇和
B12n0077_p0170a07║無考。唐晏鉤沈云：「北史儒林傳於服氏春秋有潘叔虔，當即崇和之字。」案北史儒林傳序云：「河北諸儒能
B12n0077_p0170a08║通春秋者，並服子慎所注，亦出徐生（徐遵明）之門。張買奴、馬敬德、邢峙、張思伯、張奉禮、張彫、劉晝、鮑
B12n0077_p0170a09║長宣、王元則並得服氏之精微。又有衛覬、陳達、潘叔虔，雖不傳徐氏之門，亦為通解。」案服氏即服虔。虔字
B12n0077_p0170a10║子慎，後漢滎陽人。見後漢書卷一百九下儒林傳。）子文攝齊北面，（齊通齋，裳下縫也。攝齊者，摳衣也。
B12n0077_p0170a11║論語鄉黨篇云「攝齊升堂」。）就和受道。（和即崇和。）時趙郡李才問子文曰：（李才，大典及逸史本作
B12n0077_p0170a12║李予。下同。趙郡在今河北趙縣。）「荀生住在何處？」（逸史本無在字。清洛陽縣志卷十四引作「荀生何
B12n0077_p0170a13║住」。）子文對曰：「僕住在中甘里。」才曰：「何為住城南？」（原作「才曰：何往？曰：往城
B12n0077_p0170a14║南」。此依大典及逸史本。）城南有四夷館，（大典及逸史本作「有四夷里館」，多一里字。）才以此譏
B12n0077_p0170a15║之。子文對曰：「國陽勝地，卿何怪也？若言川澗，伊洛崢嶸，（伊水在洛陽縣南，入洛水。
B12n0077_p0171a01║陵岸高峻，故曰「伊洛崢嶸」。）語其舊事，靈臺石經。招提之美，報德、景明。（招提已見序文。
B12n0077_p0171a02║報德，即報德寺；景明，即景明寺。）當世富貴，高陽、廣平。（高陽，即指高陽王雍而言。廣平，蓋指廣平
B12n0077_p0171a03║王元懷而言。）四方風俗，萬國千城。（城南有四夷館、四夷里，以處遠人之來自四方者。四方之民，風俗
B12n0077_p0171a04║各異，故曰「四方風俗，萬國千城」。）若論人物，有我無卿！」（以上嶸經明平城卿押韻。）才無以對
B12n0077_p0171a05║之。崇和曰：「汝潁之士利如錐，燕趙之士鈍如錘。（此為當時里語。錐錘押韻。）信非虛言
B12n0077_p0171a06║也。」舉學皆笑焉。
B12n0077_p0171a07║○崇虛寺，在城西，（本卷所記皆洛陽城南寺宇，此云城西不合，疑西字下脫南字。）即漢之濯龍園也。（濯
B12n0077_p0171a08║龍園，原作躍龍閣，誤。逸史本作躍龍園，亦誤。今據永樂大典卷一三八二三改正。下同。文選卷三張衡東京賦
B12n0077_p0171a09║云：「濯龍芳林，九谷八溪。」李善注引洛陽圖經曰：「濯龍，池名。」案後漢書卷七桓帝紀稱濯龍宮。）
B12n0077_p0171a10║延熹九年，桓帝祠老子於濯龍園，（延熹九年，公元一六六年。）設華蓋之坐，（設，原作室，誤。大
B12n0077_p0171a11║典引作設，逸史本同，今據正。又坐原作座，今從逸史本。）用郊天之樂，（郊天者，祭天也。案後漢書卷十
B12n0077_p0171a12║八祭祀志云：「桓帝即位十八年，好神僊事。延熹八年初，使中常侍之陳國苦縣祠老子。九年，親祠老子於
B12n0077_p0171a13║濯龍，文罽為壇飾，淳金釦器，設華蓋之坐，用郊天樂也。」）此其地也。（案漢之濯龍園近北宮，見後漢書百
B12n0077_p0171a14║官志注，當在城內。崇虛寺若在城外，則不得為漢之濯龍園故址。衒之所記蓋誤。）
B12n0077_p0171a15║高祖遷京之始，以地給民，憩者多見妖怪，（怪，異也。）是以人皆去之，遂立寺焉。
B12n0077_p0173a01║【圖】
B12n0077_p0173a02║
B12n0077_p0173a03║
B12n0077_p0173a04║
B12n0077_p0173a05║
B12n0077_p0173a06║
B12n0077_p0173a07║
B12n0077_p0173a08║
B12n0077_p0173a09║
B12n0077_p0173a10║
B12n0077_p0173a11║
B12n0077_p0173a12║
B12n0077_p0173a13║
B12n0077_p0173a14║
B12n0077_p0173a15║圖版一四　漢魏洛陽故城城西白馬寺塔
B12n0077_p0174a01║【圖】
B12n0077_p0174a02║
B12n0077_p0174a03║
B12n0077_p0174a04║
B12n0077_p0174a05║
B12n0077_p0174a06║
B12n0077_p0174a07║
B12n0077_p0174a08║
B12n0077_p0174a09║
B12n0077_p0174a10║
B12n0077_p0174a11║
B12n0077_p0174a12║
B12n0077_p0174a13║
B12n0077_p0174a14║
B12n0077_p0174a15║圖版一五　白馬寺元代塑像（閻文儒先生攝）
B12n0077_p0174b01║【圖】
B12n0077_p0174b02║
B12n0077_p0174b03║
B12n0077_p0174b04║
B12n0077_p0174b05║
B12n0077_p0174b06║
B12n0077_p0174b07║
B12n0077_p0174b08║
B12n0077_p0174b09║
B12n0077_p0174b10║
B12n0077_p0174b11║
B12n0077_p0174b12║
B12n0077_p0174b13║
B12n0077_p0174b14║
B12n0077_p0174b15║圖版一六　釋迦佛在鹿野苑說法造像（鹿野苑出土古代雕刻）