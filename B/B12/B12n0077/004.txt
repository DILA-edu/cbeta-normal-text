B12n0077_p0175a01║
B12n0077_p0175a02║洛陽伽藍記卷第四
B12n0077_p0175a03║
B12n0077_p0175a04║城西
B12n0077_p0175a05║○沖覺寺，太傅清河王懌捨宅所立也。（清河王元懌，已見卷一景樂寺條。）在西明門外一里御道
B12n0077_p0175a06║北。
B12n0077_p0175a07║懌，親王之中，最有名行，世宗愛之，特隆諸弟。延昌四年世宗崩，懌與高陽王雍、廣
B12n0077_p0175a08║平王懷並受遺詔，輔翼孝明。（廣平王元懷，已見卷二平等寺條。）時帝始年六歲，太后代總
B12n0077_p0175a09║萬機，（機，永樂大典卷一三八二三作幾。案如隱堂本萬機一律作機。）以懌名德茂親，體道居正，（體者，
B12n0077_p0175a10║親近之意。居者，處也。）事無大小，多諮詢之。是以熙平神龜之際，（孝明即位之初四年。）勢
B12n0077_p0175a11║傾人主，第宅豐大，踰於高陽。（雍宅在城南，見卷三高陽王寺條。）西北有樓，出凌雲臺，（淩雲
B12n0077_p0175a12║臺在閶闔城千秋門內西游園中，見卷一瑤光寺條。）俯臨朝市，目極京師，（目極，猶言遠望也。）古詩
B12n0077_p0175a13║所謂「西北有高樓，上與浮雲齊」者也。（詩見文選卷二十九。衒之引此，謂正如古詩所云，非謂
B12n0077_p0175a14║古詩所稱之高樓即元懌宅之高樓也。四庫全書總目提要誤解衒之之意，以為衒之即以此樓當古詩所稱之樓，
B12n0077_p0175a15║而譏其固於說詩，為此書之瑕纇，非是。）樓下有儒林館、延賓堂，（延賓，各本均作退賓，誤。今依元河南
B12n0077_p0176a01║志校改。下文云「懌愛賓客，重文藻」，則其為延賓無疑。）形製並如清暑殿。（製，元河南志作制。清暑殿
B12n0077_p0176a02║在華林園內，見卷一。）土山釣池，（河南志在土山釣池上有「園中有」三字。釣池原作釣臺，永樂大典及逸
B12n0077_p0176a03║史本均作釣池，河南志同，今據改。）冠於當世。斜峰入牖，曲沼環堂，樹響飛嚶，（詩伐木「鳥鳴
B12n0077_p0176a04║嚶嚶」。）堦叢花藥。懌愛賓客，重文藻，海內才子，莫不輻輳，府僚臣佐，並選雋民。
B12n0077_p0176a05║（雋民，原作雋俊，誤。雋、俊一字也。今據逸史本改作雋民。雋民者，才德優秀之士也。書洪範云：「俊民用
B12n0077_p0176a06║章」是也。下法雲寺條稱元彧「僚寀成羣，俊民滿席」，字作俊同。）至於清晨明景，（大典及逸史本明景作
B12n0077_p0176a07║美景。）騁望南臺，（南臺乃泛指之辭。大典作高臺。）珍羞具設，琴笙並奏，芳醴盈罍，嘉賓滿
B12n0077_p0176a08║席。（嘉，原作佳，津逮本同，此從逸史本。詩鹿鳴：「我有嘉賓，鼓瑟吹笙。」）使梁王愧兔園之遊，（兔園，漢
B12n0077_p0176a09║梁孝王之苑囿。葛洪西京雜記云：「梁孝王好營宮室苑囿之樂，作曜華之宮，築兔園。」又云：「其諸宮觀相連，
B12n0077_p0176a10║延亘數十里。奇果異樹，瑰禽怪獸，畢備。王日與賓客弋釣其中。」兔園在今河南商邱縣。）陳思慙雀臺
B12n0077_p0176a11║之讌。（讌，原作燕，此從大典及逸史本。雀臺，即銅雀臺，漢建安十五年冬曹操建，在鄴城。故址在今河南
B12n0077_p0176a12║臨漳縣西南鄴城內西北隅。陳思即陳思王曹植，曹操少子也。銅雀臺成，曹操悉將諸子登臺，使各為賦，植援
B12n0077_p0176a13║筆立就。見三國志魏志卷十九陳思王植傳。）
B12n0077_p0176a14║正光初元乂秉權，閉太后於後宮，薨懌於下省。（下省指門下省。懌於正光元年被害，年三十四。
B12n0077_p0176a15║見卷一永寧寺條注。）孝昌元年，太后還總萬機，（太后，原誤為太子，別本不誤。）追贈懌太子太
B12n0077_p0177a01║師、大將軍、（大，原誤作太。）都督中外諸軍事、假黃鉞。（假，給也。黃鉞即金斧。）給九旒鸞輅、（旒
B12n0077_p0177a02║音流，旌旗斿也。鸞輅，車有鸞鈴者。）黃屋、左纛、轀輬車，（車蓋以黃繒為裏，曰黃屋。毛羽幢施於車衡
B12n0077_p0177a03║之左，曰左纛。纛音導。轀輬車，即喪車，有窗，閉之則溫，開之則涼，故曰轀輬車。轀輬音溫涼。）前後部
B12n0077_p0177a04║羽葆鼓吹，虎賁班劍百人，輓歌二部，（每部六十四人。）葬禮依晉安平王孚故事。（安平王孚
B12n0077_p0177a05║即司馬孚。孚為司馬懿次弟，嘗為曹植文學掾，仕魏，官至尚書令，復遷司空。晉武帝司馬炎即位，封為安平
B12n0077_p0177a06║王。泰始八年卒，年九十三。喪葬加以殊禮，給鑾輅輕車，介士武賁百人，吉凶導從二千餘人，前後鼓吹。見晉
B12n0077_p0177a07║書卷三十七本傳。）諡曰文獻。圖懌像於建始殿。拔清河國郎中令韓子熙為黃門侍郎，
B12n0077_p0177a08║（原無郎中二字，今依大典及逸史本補。子熙字元雍，昌黎棘城人，韓麒麟之孫。崔光舉子熙為元懌常侍，遷郎
B12n0077_p0177a09║中令。懌被害，久不得葬，子熙為之憂悴，屏居田野。後胡太后反政，子熙伏闕上書，訴懌之冤，太后乃賜元乂
B12n0077_p0177a10║死，引子熙為中書舍人。天平初，除國子祭酒。見魏書卷六十韓麒麟傳。）徙王國三卿為執㦸者，（徙，
B12n0077_p0177a11║原作從，今依逸史本改正。）近代所無也。
B12n0077_p0177a12║為文獻追福，建五層浮圖一所，工作與瑤光寺相似也。（瑤光寺五層浮圖，高五十丈，見卷一。）
B12n0077_p0177a13║○宣忠寺，侍中司州牧城陽王徽所立也。（原無徽字，依逸史本補。徽字顯順，元鸞子。史稱粗涉書
B12n0077_p0177a14║史，頗有吏才，肅宗時為尚書令。莊帝即位，以與謀之功除侍中領司州牧。見魏書卷十九下本傳。）在西陽門
B12n0077_p0177a15║外一里御道南。
B12n0077_p0178a01║永安中，（安，原誤作康，津逮本同，今依逸史本改正。）北海王入洛，（北海下各本均脫王字，依元河南志補。
B12n0077_p0178a02║北海王即元顥，元顥入洛在永安二年五月，事見卷一永寧寺條下。）莊帝北巡，自餘諸王，各懷二望，
B12n0077_p0178a03║（二望者，存心觀望也。）唯徽獨從莊帝至長子城。（長子城在今山西長子縣西。）大兵阻河，雄雌未
B12n0077_p0178a04║決，（雄雌，原作雌雄，永樂大典卷一三八二三及逸史本作雄雌。）徽願入洛陽，捨宅為寺。及北海敗
B12n0077_p0178a05║散，國道重暉，遂捨宅焉。
B12n0077_p0178a06║永安末，莊帝謀殺尒朱榮，恐事不果，請計於徽。徽曰：「以生太子為辭，榮必入朝，
B12n0077_p0178a07║因以斃之。」莊帝曰：「后懷孕未十月，（未，原作於，大典作投，逸史本空，今依漢魏本改作未。案卷
B12n0077_p0178a08║一云「九月二十五日詐言產太子」，則不能云「后懷孕於十月」。若爾，則太子已生，下文不當云「今始九月」矣。）
B12n0077_p0178a09║今始九月，（言未足十月也。）可爾以不？」（以，原作已，依逸史本改。上文元徽謂莊帝以生太子為辭，莊帝
B12n0077_p0178a10║恐為尒朱榮所疑，故重問「可爾以不」，即「能如是以生太子為辭耶？」不與否義同。）徽曰：「婦人生產，
B12n0077_p0178a11║（原作「婦生產子」，津逮本作「婦人產子」，永樂大典作「婦人產生」，此從逸史本。）有延月者，有少月者，
B12n0077_p0178a12║不足為怪。」帝納其謀，遂唱生太子。（唱者，唱言也。）遣徽特至太原王第，（特至，大典作馳至，
B12n0077_p0178a13║逸史本作馳詔至，注云：「一本作持詔。」）告云皇儲誕育。（莊帝后即爾朱榮女，故馳至榮第告之也。）值榮
B12n0077_p0178a14║與上黨王天穆博戲，（即元天穆，與榮共立莊帝者。見卷一永寧寺條。）徽脫榮帽，懽舞盤旋。徽
B12n0077_p0178a15║素大度量，喜怒不形於色，遶殿內外懽叫，榮遂信之，與穆並入朝。莊帝聞榮來，不
B12n0077_p0179a01║覺失色。中書舍人溫子昇曰：「陛下色變！」帝連索酒飲之，然後行事。榮穆既誅，
B12n0077_p0179a02║拜徽太師司馬，餘官如故，典統禁兵，偏被委任。及尒朱兆擒莊帝，徽投前洛陽令寇
B12n0077_p0179a03║祖仁。（魏書城陽王元徽傳云：「及尒朱兆之人，禁衛奔散，莊帝步出雲龍門，徽乘馬奔度，帝頻呼之，徽不顧
B12n0077_p0179a04║而去，遂走山南，至故吏寇彌宅。」此稱寇祖仁，祖仁當是彌字。彌為寇臻子，寇讚孫。讚即寇謙之之見也。
B12n0077_p0179a05║史稱臻長子祖訓，祖訓弟治，字祖禮，治弟彌。則彌字祖仁無疑。詳見魏書卷四十二寇讚傳。讚傳言彌兼尚書
B12n0077_p0179a06║郎，不云為洛陽令。其兄治則洛陽令也。）祖仁一門刺史，皆是徽之將校，（原脫校字，今據逸史本補。
B12n0077_p0179a07║祖仁兄祖訓為順陽太守，兄祖禮為洛陽令，稍遷東荊州刺史，世宗末遷河州刺史。）以有舊恩，（以，原作少，
B12n0077_p0179a08║逸史本作以，今從之。）故往投之。（逸史本無故字。寇讚傳稱：彌兼尚書郎，為城陽王徽所親待。永安
B12n0077_p0179a09║末，徽避尒朱兆，脫身南走，歸命於彌。）祖仁謂子弟等曰：「時聞尒朱兆募城陽王甚重，（募者求
B12n0077_p0179a10║也。）擒獲者千戶侯。今日富貴至矣！」遂斬送之。（魏書徽傳云：「彌外雖容納，內不自安，乃
B12n0077_p0179a11║怖徽云：官捕將至，令其避他所，使人於路邀害，送屍於爾朱兆。」案徽墓誌稱：「永安三年十二月五日卒於
B12n0077_p0179a12║洛陽之南原，年四十一。」）徽初投祖仁家，齎金一百斤、馬五十疋，（疋匹古人通用。）祖仁利其
B12n0077_p0179a13║財貨，故行此事。所得金馬，緦親之內均分之。（緦親之內，即五服之內。）所謂「匹夫無
B12n0077_p0179a14║罪，懷璧其罪」，信矣。（「匹夫無罪，懷璧其罪」，左傳桓公十年虞叔引周諺。信矣下大典及逸史本有哉
B12n0077_p0179a15║宇。）兆得徽首，亦不勳賞祖仁。兆忽夢徽云：「我有黃金二百斤、（黃字大典及逸史本無。）
B12n0077_p0180a01║馬一百疋在祖仁家，卿可取之。」兆悟覺，即自思量：城陽祿位隆重，（大典及逸史本祿位
B12n0077_p0180a02║作位望。）未聞清貧，常自入其家採掠，本無金銀，此夢或真。至曉掩祖仁，（掩，收捕也。）
B12n0077_p0180a03║徵其金馬。祖仁謂人密告，望風款服，云實得金一百斤、馬五十疋。兆疑其藏隱，依
B12n0077_p0180a04║夢徵之。祖仁諸房素有金三十斤、馬三十疋，（三十疋，原作五十疋，津逮本同。案法苑珠林卷六
B12n0077_p0180a05║十七引冤魂志所記為三十疋，大典及逸史本亦均作三十疋，今據改。）盡送致兆，（逸史本無致字。）猶不充
B12n0077_p0180a06║數。（逸史本作猶不滿數。）兆乃發怒捉祖仁，懸首高樹，大石墜足，（珠林引冤魂志云「以石硾其足」。）
B12n0077_p0180a07║鞭捶之以及於死。（案魏書寇讚傳言彌後沒關西，與本書不同。）時人以為交報。
B12n0077_p0180a08║楊衒之曰：「崇善之家，必有餘慶；積禍之門，殃所畢集。（周易坤卦文言云：「積善之家，
B12n0077_p0180a09║必有餘慶；積不善之家，必有餘殃。」禍，津逮本作惡，畢，大典作必，逸史本此處作「積禍之門，餘殃所集」。）祖
B12n0077_p0180a10║仁負恩反噬，貪貨殺徽，徽即託夢增金馬，（津逮本增下有徵字，大典及逸史本作徽，非是。）假
B12n0077_p0180a11║手於兆，還以斃之。使祖仁備經楚撻，窮其塗炭，雖魏其侯之笞田蚡，（原無其字，津逮本
B12n0077_p0180a12║同，今據逸史本補。）秦主之刺姚萇，以此論之，不能加也！」（魏其侯笞田蚡，見史記卷一百七魏其
B12n0077_p0180a13║武安侯列傳。漢書卷五十二竇嬰田蚡灌夫列傳亦載之。魏其侯即竇嬰。嬰與灌夫友善，夫素與丞相田蚡有
B12n0077_p0180a14║隙，蚡娶燕王女為夫人，嬰與灌夫往賀，灌夫以酒醉仵蚡，嬰與灌夫俱為蚡所誣陷棄市。史稱竇嬰死，蚡亦病。
B12n0077_p0180a15║漢書云：「蚡疾一身盡痛，若有擊者，謼服謝罪。上使視鬼者瞻之，曰：魏其侯與灌夫共守笞，欲殺之。蚡竟
B12n0077_p0181a01║死。」○秦主刺姚萇，事見晉書卷一百十六記載第十六。秦主即前秦苻堅。姚萇乃羌人，後歸苻堅，累有戰功。
B12n0077_p0181a02║及苻堅伐晉，敗于淮南，歸長安，慕容泓起兵叛堅，堅遣子叡討之，以萇為司馬，竟為泓所敗，叡死之。萇遣使
B12n0077_p0181a03║詣堅謝罪，堅怒，殺萇使，萇懼，奔渭北，稱秦王。時堅為慕容沖所逼，走入五將山，萇遣將吳忠圍堅，忠執堅送
B12n0077_p0181a04║萇，殺之。萇稱帝後，又掘苻堅屍，鞭撻無數，裸剝衣裳，荐之以棘，坎土而埋之。後萇遇疾。載記云：「夢苻
B12n0077_p0181a05║堅將天官使者鬼兵數百突入營中，萇懼走入宮，宮人迎萇刺鬼，誤中萇陰，鬼相謂曰：正中死處。拔矛出血石
B12n0077_p0181a06║餘。寤而驚悸，遂患陰腫。醫刺之，出血如夢。萇遂狂言。以大元十八年卒。」此二事亦見法苑珠林卷七十
B12n0077_p0181a07║引冤魂志。）
B12n0077_p0181a08║○宣忠寺東王典御寺，閹官王桃湯所立也。（王桃湯上原有楊字，別本無，今刪。王桃湯名溫，趙郡欒
B12n0077_p0181a09║城人，高祖時充宦者。肅宗時，出為鉅鹿太守，後徵還，為中常侍，光祿大夫。後遷車騎將軍，左光祿大夫。建義
B12n0077_p0181a10║初，於河陰遇害。見魏書卷九十四閹宦傳。）
B12n0077_p0181a11║時閹官伽藍皆為尼寺，（如卷一之昭儀尼寺，卷二之魏昌尼寺、景興尼寺，皆閹官所立也。）唯桃湯獨
B12n0077_p0181a12║造僧寺，（獨造，原作所建，此依永樂大典卷一三八二三改。逸史本、漢魏本同。）世人稱之英雄。（之，原
B12n0077_p0181a13║空格，大典及津逮本、逸史本均作之，今據補。）
B12n0077_p0181a14║門有三層浮圖一所，（浮圖，原作浮屠。依本書例當作圖。大典及逸史本亦均作圖。）工踰昭儀，（昭儀，各
B12n0077_p0181a15║本均誤作昭義，今改。昭儀尼寺見卷一。）宦者招提，最為入室。（言最為精妙也。入室大典本同，逸史本誤
B12n0077_p0182a01║作人寶。）至於六齋，（六齋，見卷一景樂寺條。）常擊鼓歌舞也。
B12n0077_p0182a02║○白馬寺，漢明帝所立也。
B12n0077_p0182a03║佛教入中國之始。（佛下各本無教字，今據太平御覽卷六五八引增。）
B12n0077_p0182a04║寺在西陽門外三里御道南。（西陽門，漢稱雍門。）帝夢金神，（逸史本作帝夢金人，御覽引作明帝夢見
B12n0077_p0182a05║金人。）長丈六，項背日月光明。（背，御覽引作佩。）胡神號曰佛，（胡神，原作金神。御覽引及逸史本均
B12n0077_p0182a06║作胡神。）遣使向西域求之，乃得經像焉。（漢明帝遣使至西域求經像事，見牟子理惑論及魏書釋老志。
B12n0077_p0182a07║釋老志云：「帝遣郎中蔡愔。博士弟子秦景等使於天竺，寫浮屠遺範。愔仍與沙門攝摩騰、竺法蘭東還洛陽。
B12n0077_p0182a08║中國有沙門及跪拜之法，自此始也。愔又得佛經四十二章及釋迦立像，明帝令畫工圖佛像置清涼臺及顯節陵上，
B12n0077_p0182a09║經緘於蘭臺石室。」案白馬負經至洛陽，事在明帝永平十年（公元六七）。）時以白馬負經而來，因以為
B12n0077_p0182a10║名。（時下以字各本無，依御覽引增。經字原脫，據御覽及逸史本補。案魏書釋老志云：「愔之還也，以白馬負經
B12n0077_p0182a11║而至，漢因立白馬寺於洛城雍門西。」又云：「白馬寺盛飾佛圖，畫迹甚妙，為四方式。凡宮塔制度，猶依天竺舊
B12n0077_p0182a12║狀而重構之。從一級至三五七九，世人相承謂之浮圖。」案漢白馬寺遺址尚在洛陽故城城西。）
B12n0077_p0182a13║明帝崩，起祗洹於陵上，（祗洹為 Jetavana 之譯音。祗，佛書中多作祇。賢愚經卷十云：「舍衛國王波斯匿
B12n0077_p0182a14║有一大臣，名曰須達（Sudatta），居家巨富，財寶無限，好喜布施，賑濟貧乏及諸孤老，時人為其立號，名給孤獨。
B12n0077_p0182a15║須達以國王太子祇陀（Jeta）之園為佛立精舍，因名太子祇陀樹給孤獨園。」案樹為太子所有，園為給孤獨所有，故
B12n0077_p0183a01║名。此所稱祗洹，殆即精舍也。精舍者，修行者所居。）自此以後，（以，原誤作從，津逮本、逸史本均作以，今據改。）
B12n0077_p0183a02║百姓冢上或作浮圖焉。
B12n0077_p0183a03║寺上經函，至今猶存。（此所稱經函，殆即四十二章經。）常燒香供養之，經函時放光明，耀於堂
B12n0077_p0183a04║宇。是以道俗禮敬之，（道俗指僧徒及僧徒以外之人。）如仰真容。（真容指佛。）
B12n0077_p0183a05║浮圖前荼林蒲萄異於餘處，（荼林，各本作柰林，此依太平御覽卷九七二引改，下同。案荼林果名，即塗
B12n0077_p0183a06║林。荼塗同音，皆譯音字也。賈思勰齊民要術卷四云：「陸機曰：張騫為漢使外國十八年，得塗林。塗林，安
B12n0077_p0183a07║石榴也。」又云：「鄴中記云：石虎苑中有安石榴，子大如盂椀，其味不酸。」可證作柰林誤。下文云「實重七
B12n0077_p0183a08║斤」，又云「白馬甜榴」，正合。）枝葉繁衍，子實甚大。荼林實重七斤，蒲萄實偉於棗，味並
B12n0077_p0183a09║殊美，冠於中京。（即洛陽。）帝至熟時，常詣取之。或復賜宮人，宮人得之，轉餉親戚，
B12n0077_p0183a10║（餉，饋贈也。）以為奇味。得者不敢輒食，（輒，原誤作轍，據逸史本正。）乃歷數家。京師語曰：
B12n0077_p0183a11║「白馬甜榴，一實直牛。」（直即值。）
B12n0077_p0183a12║有沙門寶公者，不知何處人也，（或以為即梁釋寶誌，非。寶誌未嘗至北方。法苑珠林卷九十一引侯
B12n0077_p0183a13║君素旌異記錄云：「高齊初沙門寶公者，嵩山高栖士也。」與此所稱，殆為一人。）形貌醜陋，（醜，太平御覽卷
B12n0077_p0183a14║六五五及太平廣記卷九十引均作寢。寢亦陋也。）心識通達，（心識，原作心機，御覽及廣記引均作心識，逸史
B12n0077_p0183a15║本、津逮本同，今據改。）過去未來，預覩三世。（三世，即過去、現在、未來。）發言似讖，（讖即隱語預
B12n0077_p0184a01║言也。）不可得解，（得字各本無，據御覽及廣記引補。）事過之後，始驗其實。胡太后聞之，問以
B12n0077_p0184a02║世事。寶公曰：「把粟與雞呼朱朱。」（呼，御覽及廣記引並作喚。酉陽雜俎前集卷三以此為沙門寶
B12n0077_p0184a03║誌事，非。朱朱乃喚雞聲，朱朱是二朱也，隱指尒朱榮，二爾音近。）時人莫之能解。建義元年，后
B12n0077_p0184a04║為尒朱榮所害，始驗其言。時亦有洛陽人趙法和請占早晚當有爵否。（逸史本作「當有
B12n0077_p0184a05║官爵」，無否字。廣記引作「當有爵」。）寶公曰：「大竹箭，不須羽，東廂屋，急手作。」時人不曉
B12n0077_p0184a06║其意。（人字各本無，此依廣記引補。）經十餘日，（廣記引作「經月餘」，逸史本、漢魏本同。）法和父喪。
B12n0077_p0184a07║（喪，廣記引作亡。）大竹箭者，苴杖：（原作「大竹者杖」，今依廣記引改正。苴杖者，喪服所用竹杖也。苴
B12n0077_p0184a08║音居。）東廂屋者，倚廬。（有喪者所居。）造十二辰歌，（造字上逸史本有初字。）終其言也。（十二辰
B12n0077_p0184a09║歌，蓋如「禪門十二時」之類。敦煌零拾有禪門十二時，分十二時為歌。即夜半子、雞鳴丑、平旦寅、日出卯、食
B12n0077_p0184a10║時辰、隅中巳、正南午、日昃未、晡時申、日入酉、黃昏戌、人定亥。十二時，每段四句。如：「雞鳴丑，擿木看
B12n0077_p0184a11║窗牖，明來暗自知，佛性心中有。」寶公所作十二辰歌，或亦如是。）
B12n0077_p0184a12║○寶光寺，（津逮本同。永樂大典卷一三八二三則作光寶寺，逸史本同，未知孰是。）在西陽門外御道北。
B12n0077_p0184a13║有三層浮圖一所，以石為基，形製甚古，畫工雕刻。（此下疑脫一句。）
B12n0077_p0184a14║隱士趙逸見而嘆曰：（趙逸，已見卷一昭儀尼寺條及卷二魏昌尼寺條。）「晉朝石塔寺，今為寶光寺
B12n0077_p0184a15║也。」人問其故。逸曰：「晉朝三十二寺盡皆湮滅，唯此寺獨存。」（唯下逸史本有「有」字。
B12n0077_p0185a01║魏書釋老志云「晉世洛中佛圖有四十二所」，本書序文亦云「至於晉室永嘉，唯有寺四十二所」，此處云「三十二
B12n0077_p0185a02║寺」，或為四十二之誤。）指園中一處，曰：「此是浴堂。（堂，原作室，逸史本作堂，與下文合。今據改。）
B12n0077_p0185a03║前五步，應有一井。」眾僧掘之，果得屋及井焉。井雖填塞，磚口如初。浴堂下猶有
B12n0077_p0185a04║石數十枚，當時園地平衍，（園地，原作園池，大典及逸史本均作園地，是也。今據正。）果菜葱青，
B12n0077_p0185a05║莫不嘆息焉。
B12n0077_p0185a06║園中有一海，號咸池。葭菼被岸，（菼，大典及逸史本作芙，誤。葭者，葦之未秀者。菼者，荻也。菼
B12n0077_p0185a07║音毯。）菱荷覆水，青松翠竹，羅生其旁。京邑士子，至於良辰美日，休沐告歸，（指為官者
B12n0077_p0185a08║因休沐而歸家。）徵友命朋，來遊此寺。雷車接軫，（雷，逸史本作雲，蓋誤。雷者，狀其聲也。班固東
B12n0077_p0185a09║都賦云：「千乘雷起。」左思蜀都賦云：「車馬雷駭。」皆是。）羽蓋成陰。或置酒林泉，題詩花圃，折
B12n0077_p0185a10║藕浮瓜，（文選卷四十二曹丕與朝歌令吳質書「浮甘瓜於清泉，沈朱李於寒水」。）以為興適。
B12n0077_p0185a11║普泰末，（節閔帝（前廢帝）元恭年號。）雍州刺史隴西王尒朱天光總士馬於此寺。（雍州，原作雍西，
B12n0077_p0185a12║誤。此依逸史本改正。尒朱天光，榮從祖兄子。少勇決，善弓馬。建義初，為肆州刺史，尋遷驃騎將軍，加散騎常
B12n0077_p0185a13║侍，封廣宗郡公。万俟醜奴反，除驃騎大將軍，雍州刺史，與賀拔岳等討之。爾朱榮死，莊帝使侍中朱瑞慰喻天
B12n0077_p0185a14║光，進天光為廣宗王。元曄又以為隴西王。及聞爾朱兆已入京師，天光乃至都，見爾朱世隆。世隆廢元曄而立
B12n0077_p0185a15║前廢帝元恭。後高歡立元朗於信都，爾朱度律與天光拒之，敗於韓陵，斛斯椿執之，送於高歡，歡致於洛，斬於都
B12n0077_p0186a01║市。見魏書卷七十九天光傳及卷八十斛斯椿傳。）寺門無何都崩，天光見而惡之。其年天光戰敗，
B12n0077_p0186a02║斬於東市也。
B12n0077_p0186a03║○法雲寺，西域烏塲國胡沙門曇摩羅所立也。（烏塲，魏書西域傳作烏萇。在今巴基斯坦 Swat 河沿岸。
B12n0077_p0186a04║詳見卷五。○曇摩羅，原作僧摩羅。案太平御覽卷五五五引作曇摩羅，逸史本同，今據改。）在寶光寺西，隔
B12n0077_p0186a05║牆並門。（寶光寺，逸史本作光寶寺。）
B12n0077_p0186a06║摩羅聰慧利根，（利根，謂根性明利也。）學窮釋氏。至中國，即曉魏言及隸書，（及字各本無，
B12n0077_p0186a07║今依御覽引補。）凡所聞見，（所字原無。御覽引及逸史本有之，今據補。）無不通解，是以道俗貴賤，
B12n0077_p0186a08║同歸仰之。作祗洹寺一所，（逸史本無寺字。）工制甚精。
B12n0077_p0186a09║佛殿僧房，皆為胡飾。丹素炫彩，（丹素，津逮本作丹青，炫彩，逸史本作發彩。）金玉垂輝，（金玉，逸史
B12n0077_p0186a10║本作金碧。）摹寫真容，似丈六之見鹿苑；（鹿苑，又名鹿野苑，佛成道後說法處，在波羅奈國。在今印度
B12n0077_p0186a11║北方貝拿勒斯（Banaras）以北六英里。）神光壯麗，若金剛之在雙林。（丈六、金剛皆指佛言。金剛之身，
B12n0077_p0186a12║不可壞者也。佛在拘尸那城阿夷羅跋提河邊娑羅（sala）雙樹前入般涅槃（見大般涅槃經）。在今印度北方 Kasia
B12n0077_p0186a13║（距 Gorakhpur 約三十二英里）。）伽藍之內，花果蔚茂，（花果，逸史本作珍果。）芳草蔓合，嘉木被庭。
B12n0077_p0186a14║（津逮本嘉木作嘉樹。）京師沙門好胡法者，皆就摩羅受持之。戒行真苦，難可揄揚。祕呪神
B12n0077_p0186a15║驗，閻浮所無。（無下逸史本有也字。閻浮，見卷一永寧寺條注。）呪枯樹能生枝葉，呪人變為驢馬，
B12n0077_p0187a01║見之莫不忻怖。（御覽引作「見者莫不驚怖」。）西域所齎舍利骨及佛牙經像皆在此寺。（魏書釋老
B12n0077_p0187a02║志云：「佛既謝世，香木焚尸。靈骨分碎，大小如粒。擊之不壞，焚亦不燋，或有光明神驗，胡言謂之舍利。（sarira）。
B12n0077_p0187a03║弟子收奉，置之寶瓶，竭香花致敬慕。」）
B12n0077_p0187a04║寺北有侍中尚書令臨淮王彧宅。（令字逸史本脫。案彧字文若，臨淮王元譚玄孫。史稱少有才學，與從
B12n0077_p0187a05║兄安豐王延明、中山王熙並以宗室博古文學齊名。肅宗時，累遷侍中，衛將軍，兼尚書左僕射，攝選。爾朱榮人
B12n0077_p0187a06║洛，殺害元氏，彧奔蕭衍。莊帝立，彧以母老辭還。除尚書令、大司馬，兼錄尚書。爾朱榮死，爾朱兆入洛，被害。
B12n0077_p0187a07║見魏書卷十八本傳。）
B12n0077_p0187a08║彧博通典籍，辨慧清悟，（悟，原作恬，此據逸史本正。）風儀詳審，容止可觀。至三元肇慶，（元
B12n0077_p0187a09║日為年月日三者之始，謂之三元。）萬國齊臻，（臻，原誤作珍。此據逸史本正。）金蟬曜首，（金蟬，津逮本同，逸
B12n0077_p0187a10║史本作貂蟬。金蟬指冠飾而言。武冠加黃金璫，附蟬為文，插貂尾為飾，故曰金蟬曜首。詳後漢書卷四十輿
B12n0077_p0187a11║服志武冠條。）寶玉鳴腰，（指佩玉而言。）負荷執笏，逶迤複道，（逶迤，行進貌。複道，宮中之上下道也。）
B12n0077_p0187a12║觀者忘疲，莫不歎服。彧性愛林泉，（逸史本作山林。）又重賓客。至於春風扇揚，花樹如
B12n0077_p0187a13║錦，晨食南館，夜遊後園，僚寀成羣，（寀即官屬也。音采。）俊民滿席。（俊民，見前沖覺寺條。）絲
B12n0077_p0187a14║桐發響，（絲桐即琴。琴以桐木為之，故稱琴曰絲桐。文選卷二十三王粲七哀詩云：「絲桐感人情，為我發悲
B12n0077_p0187a15║音。」）羽觴流行，（羽觴，飲酒爵也。）詩賦並陳，清言乍起，（乍，暫也。）莫不領其玄奧，（領，原作飲，
B12n0077_p0188a01║從逸史本改。）忘其褊恡焉。（恡，原作郄，從逸史本改。褊恡，褊狹鄙吝也。恡即悋字，悋為吝之異體。）是
B12n0077_p0188a02║以入彧室者，謂登僊也。荊州秀才張斐常為五言，（張斐，各本作張裴，常又誤為裳，乃成張裴裳
B12n0077_p0188a03║矣。逸史本在裳下復有常字。按元河南志作張斐，是其人名斐，非名裴裳。今據正。常本書與嘗通用。）有
B12n0077_p0188a04║清拔之句云：「異林花共色，別樹鳥同聲。」（異林，原作異秋，此依元河南志及逸史本正。異林與別
B12n0077_p0188a05║樹相對。）彧以蛟龍錦賜之。亦有得緋紬紫綾者。（紫綾，各本作緋綾，今據河南志改。緋紬即絳色
B12n0077_p0188a06║綢。紬今通作綢。）唯河東裴子明為詩不工，（河東郡在今山西永濟縣東南。）罰酒一石。子明飲
B12n0077_p0188a07║八斗而醉眠，（原作子明八日而醉眠，此依元河南志。八日，逸史本亦作八斗。）時人譬之山濤。（山
B12n0077_p0188a08║濤，晉河內懷人，字巨源。在晉典選三十餘年，仕至司徒。太康四年卒，年七十九。見晉書卷四十三本傳。傳
B12n0077_p0188a09║稱：「濤飲酒至八斗方醉，帝欲試之，乃以酒八斗飲濤，而密益其酒。濤極本量而止。」裴子明飲至八斗而醉，
B12n0077_p0188a10║故時人比之山濤也。）及尒朱兆入京師，彧為亂兵所害，朝野痛惜焉。
B12n0077_p0188a11║出西陽門外四里御道南，有洛陽大市，周迴八里。市南有皇女臺，（市南，逸史本作市東南。案
B12n0077_p0188a12║水經注卷十六「穀水又南逕平樂觀東」下云：「今於西門外無他基觀，惟西明門外猶有此臺。巍然廣秀，疑即平樂
B12n0077_p0188a13║觀也。」又言：「皇女稚殤埋於臺側，故復名之曰皇女臺。」）漢大將軍梁冀所造，（冀本鬥雞走狗之人，後漢順帝
B12n0077_p0188a14║時為執金吾，轉河南尹，後拜大將軍。順帝崩，沖帝、質帝、桓帝皆冀所立。貪暴恣肆，無所不為，後為桓帝所誅。
B12n0077_p0188a15║見後漢書卷六十四本傳。）猶高五丈餘。景明中比丘道恆立靈僊寺於其上。臺西有河陽縣，
B12n0077_p0189a01║臺東有侍中侯剛宅。（臺東，各本作臺中，今依元河南志校正。又侯剛原作侯釗，逸史本作侯剛是也。剛字乾
B12n0077_p0189a02║之，其先上谷人。少以善鼎俎得為內小。世宗時，遷武衛將軍，領典御。肅宗時，除衛尉卿，封武陽縣開國公。尋
B12n0077_p0189a03║為侍中，與元乂結為親黨。元乂敗，削爵。孝昌二年終於洛陽中練里。詳魏書卷九十三恩倖傳及侯剛墓誌。）
B12n0077_p0189a04║市西北有土山魚池，亦冀之所造。
B12n0077_p0189a05║即漢書所謂「採土築山，十里九坂，以象二崤」者。（語見後漢書冀傳。冀與妻孫壽大起第舍，連
B12n0077_p0189a06║房洞戶，臺閣周通。又廣開園囿，採土築山，十里九坂，以象二崤。深林絕澗，有若自然。史又稱：冀又起兔
B12n0077_p0189a07║苑於河南城西，經亘數十里，發屬縣卒徒繕修樓觀，數年乃成。水經注卷十六亦云：「注陽渠穀水自閶闔門而
B12n0077_p0189a08║南逕土山東。水西三里有坂，坂上有土山，漢大將軍梁冀所成。」○崤山在今河南洛寧縣北六十里。崤有二
B12n0077_p0189a09║陵，故稱二崤。）
B12n0077_p0189a10║市東有通商、達貨二里。里內之人盡皆工巧屠販為生，資財巨萬。
B12n0077_p0189a11║有劉寶者，最為富室。州郡都會之處皆立一宅，各養馬十疋。（十疋，原作一疋，此依元河南
B12n0077_p0189a12║志校正。案劉寶於通衢要會立宅養馬，所以便於貨運，若但養馬一疋，則何濟於用？河南志作十疋當不誤。）
B12n0077_p0189a13║至於鹽粟貴賤，市價高下，所在一例。舟車所通，足跡所履，莫不商販焉。是以海內
B12n0077_p0189a14║之貨，咸萃其庭，產匹銅山，家藏金穴。宅宇踰制，樓觀出雲，車馬服飾擬於王者。
B12n0077_p0189a15║（王者，元河南志作侯王。）
B12n0077_p0190a01║市南有調音、樂律二里。（律，元河南志作肆，逸史本同。）里內之人，絲竹謳歌，天下妙伎出焉。
B12n0077_p0190a02║有田僧超者，善吹笳，能為壯士歌、項羽吟，征西將軍崔延伯甚愛之。（崔延伯，博陵人。
B12n0077_p0190a03║史稱延伯有氣力，少以勇壯聞。膽氣絕人，兼有謀略，所在征討，咸立戰功。正光五年秋，莫折天生寇岐州，征
B12n0077_p0190a04║西將軍元志被擒，朝廷以延伯為使，持節征西將軍、西道都督，與蕭寶夤討天生，大破之。後又討万俟醜奴，戰
B12n0077_p0190a05║死。見魏書卷七十三本傳。）正光末，高平失據，（高平在今甘肅固原。）虎吏充斥，（虎，原作虐，逸史本作
B12n0077_p0190a06║虎，元河南志同，今從之。）賊帥万俟醜奴寇暴涇岐之間，（万俟，原作万侯，誤。）朝廷為之旰食，（之
B12n0077_p0190a07║字原無，今依逸史本增。旰音幹，日晚也。後時而食曰旰食，以有憂不得早食也。○万俟醜奴寇暴涇岐之間，
B12n0077_p0190a08║見魏書蕭寶夤傳及崔延伯傳。）詔延伯總步騎五萬討之。（詔字各本無，據河南志增。案魏書肅宗紀云：
B12n0077_p0190a09║「正光五年九月壬申詔尚書左僕射齊王蕭寶夤為西道行臺大都督，率征西將軍都督崔延伯西討。」本書下文亦
B12n0077_p0190a10║云「朝廷傾心送之」，是有詔字為是。）延伯出師於洛陽城西張方橋，即漢之夕陽亭也。（漢洛陽
B12n0077_p0190a11║城外門亭有十二，夕陽亭是其一。晉賈充出鎮長安時，百寮餞送於此。）時公卿祖道，車騎成列，延伯
B12n0077_p0190a12║危冠長劍耀武於前，僧超吹壯士笛曲於後，（元河南志無笛字。）聞之者懦夫成勇，劍客思
B12n0077_p0190a13║奮。延伯膽略不羣，威名早著，（早，逸史本作卓。）為國展力，二十餘年，（二十，逸史本作三十。）攻
B12n0077_p0190a14║無全城，戰無橫陣，（橫即橫逆之橫，音去聲。）是以朝廷傾心送之。延伯每臨陣，常令僧超
B12n0077_p0190a15║為壯士聲，（陣，原作場，誤。常字原無，今從逸史本補。河南志亦有常字。）甲冑之士莫不踴躍。（莫不
B12n0077_p0191a01║二字依河南志補。）延伯單馬入陣，（延伯二字原無，依逸史本補。）旁若無人，勇冠三軍，威鎮戎
B12n0077_p0191a02║豎。（鎮，逸史本作振。）二年之間，獻捷相繼。醜奴募善射者射僧超亡，延伯悲惜哀慟，左
B12n0077_p0191a03║右謂伯牙之失鍾子期不能過也。（鍾子期，春秋時楚人。伯牙鼓琴，意在高山或流水，鍾子期皆聽而
B12n0077_p0191a04║知之。子期死，伯牙謂世再無知音者，終身不復鼓琴。見呂氏春秋本味篇。）後延伯為流矢所中，卒
B12n0077_p0191a05║於軍中。（時為孝昌元年四月，見魏書肅宗紀。）於是五萬之師，一時潰散。
B12n0077_p0191a06║市西有延酤、治觴二里，（延酤，各本作退酤，今依元河南志改正。）里內之人多醞酒為業。（醞，河南
B12n0077_p0191a07║志作釀。）
B12n0077_p0191a08║河東人劉白墮善能釀酒。（太平廣記卷二三三引作「河東人劉白墮者，善於釀酒」。劉白墮，水經注卷
B12n0077_p0191a09║四河水注作劉墮，云：「河東郡多流雜，謂之徙民。民有姓劉名墮者，宿擅工釀，採挹河流，釀成芳酎，香醑之
B12n0077_p0191a10║色，清白若滫漿焉。」）季夏六月，（月下廣記引有中字。）時暑赫晞，（赫晞，炎盛也。字亦作赫羲。文選卷
B12n0077_p0191a11║二十六潘岳在懷縣作云：「初伏啟新節，隆暑方赫羲。」）以甖貯酒，暴於日中，（暴，逸史本作曝，同。）經
B12n0077_p0191a12║一旬，其酒味不動。（味字各本並脫，今據廣記及河南志補。）飲之香美，醉而經月不醒。（醉而，
B12n0077_p0191a13║原作而醉，今依廣記、元河南志及逸史本校改。）京師朝貴多出郡登藩，（多字廣記及河南志無。）遠相餉
B12n0077_p0191a14║饋，踰于千里。以其遠至，（元河南志同，廣記引作「以其可至遠」。）號曰鶴觴，亦名騎驢酒。永
B12n0077_p0191a15║熙年中南青州刺史毛鴻賓齎酒之藩，（廣記引及曾慥類說均脫南字。宋寶革酒譜（見說郛卷六十六）
B12n0077_p0192a01║及河南志均有南字。之藩，廣記作之任，河南志作赴州。案毛鴻賓，北地三原人，毛遐弟。蕭寶夤討關中，万
B12n0077_p0192a02║俟醜奴敗，毛遐與弟鴻賓聚鄉曲豪傑，東西略地，氐羌多赴之，共推鴻賓為盟主。明帝以鴻賓兄弟所定處多，
B12n0077_p0192a03║乃改北地郡為北雍州，鴻賓為刺史。後轉南青州刺史。及孝武帝與高歡有隙，令鴻賓鎮潼關，為歡所擒，憂恚
B12n0077_p0192a04║卒。事見北史卷四十九毛遐傳。南青州在今山東沂水縣。）路逢賊盜，飲之即醉，（路逢，原作逢路，誤。
B12n0077_p0192a05║廣記引作「中夜逢刧盜，盜飲之皆醉」。元河南志作「路逢盜，飲之即醉」。）皆被擒獲，因此復名擒奸酒。
B12n0077_p0192a06║（原作「因復命擒奸酒」，津逮本同。逸史本名作為。今依廣記引改正。元河南志作「因此復名獲姦酒」。）游俠
B12n0077_p0192a07║語曰：（游，原作遊，誤。）不畏張弓拔刀，唯畏白墮春醪。
B12n0077_p0192a08║市北〔有〕慈孝、奉終二里，里內之人以賣棺槨為業，賃輀車為事。（輀音而。輀車，載喪車也。）
B12n0077_p0192a09║有輓歌孫巖，（輓歌下太平廣記卷四四七引有者字。）娶妻三年，妻不脫衣而臥。（妻字各本脫，此
B12n0077_p0192a10║據廣記引補。）巖因怪之，（因，廣記引作私。）伺其睡，陰解其衣，有毛長三尺，（毛，廣記引作尾。）似野
B12n0077_p0192a11║狐尾，巖懼而出之。妻臨去，將刀截巖髮而走，隣人逐之，變成一狐，（成，廣記引作為。）
B12n0077_p0192a12║追之不得。其後京邑被截髮者，一百三十餘人。初變為婦人，（為字各本無，依廣記增補。）
B12n0077_p0192a13║衣服靚妝，行於道路，（原無於道二字，廣記及逸史本均有此二字，今據增。）人見而悅近之，皆被截
B12n0077_p0192a14║髮。（逸史本作「人見而悅之，近者被截髮」，廣記引同。真意堂本作「人見而悅近之者，皆被截髮」。）當時有
B12n0077_p0192a15║婦人着綵衣者，人皆指為狐魅。熙平二年四月有此，（事亦見魏書卷一百十二上靈徵志。）至
B12n0077_p0193a01║秋乃止。
B12n0077_p0193a02║別有阜財、金肆二里，（阜財，原作準財，誤。阜者，盛多之意也。）富人在焉。凡此十里，多諸工商
B12n0077_p0193a03║貨殖之民。千金比屋，層樓對出，（對出原空格，此依逸史本、津逮本補。）重門啟扇，閣道交通，迭
B12n0077_p0193a04║相臨望。金銀錦繡，（錦，逸史本作緹。）奴婢緹衣；（逸史本緹字空格，漢魏本緹作裳。）五味八珍，僕
B12n0077_p0193a05║隸畢口。（言當時奴婢僕隸皆衣錦繡，食八珍也。）神龜年中，以工商上僭，（僭，越制也。）議不聽衣金
B12n0077_p0193a06║銀錦繡。（原無議字、衣字，依逸史本增。錦繡，逸史本作緹繡。案魏書卷二十一上高陽王雍傳云：「雍表諸王
B12n0077_p0193a07║公以下賤妾悉不聽用織成錦繡、金玉珠璣，違者以違旨論。奴婢悉不得衣綾綺纈，止於縵繒而已。奴則布服，並
B12n0077_p0193a08║不得以金銀為釵帶，犯者鞭一百。太后從之，而不能久行也。」）雖立此制，竟不施行。
B12n0077_p0193a09║○阜財里內有開善寺，（此條原與上文連寫為一條，津逮本同。今依逸史本劃分。又阜財原作準財，各本同。
B12n0077_p0193a10║太平廣記卷三七一引作阜，今據改。）京兆人韋英宅也。（京兆屬雍州。）英早卒，其妻梁氏不治喪而
B12n0077_p0193a11║嫁，更納河內人向子集為夫，（納，原作約，逸史本作納，法苑珠林卷三十二及太平廣記引並同，今據改。）雖
B12n0077_p0193a12║云改嫁，仍居英宅。英聞梁氏嫁，（珠林及廣記引無氏字。）白日來歸，（白，逸史本作向，誤。）乘馬將
B12n0077_p0193a13║數人至於庭前，呼曰：「阿梁！卿忘我耶？」（耶，各本均作也。案珠林引及酉陽雜俎前集卷十三均
B12n0077_p0193a14║作耶，今據改。）子集驚怖，張弓射之，應箭而倒，（箭，原作弦。逸史本作箭，珠林及廣記引同，今據改。）
B12n0077_p0193a15║即變為桃人。所騎之馬亦變為茅馬，（變，逸史本作化，廣記引同。）從者數人盡化為蒲人。梁
B12n0077_p0194a01║氏惶懼，捨宅為寺。（珠林引捨字上有遂字。）
B12n0077_p0194a02║南陽人侯慶有銅像一軀，（南陽即今河南南陽。）可高尺餘。（尺，各本作丈，誤。今依法苑珠林卷五十七
B12n0077_p0194a03║引改正。既為私人所造，不得有丈餘高。）慶有牛一頭，擬貨為金色，（貨字原無，此據珠林引增。慶欲貨
B12n0077_p0194a04║牛為像添為金色也。）遇急事，遂以牛他用之。（珠林引作「遇有急事，遂以牛與他用之」。）經二年，慶妻
B12n0077_p0194a05║馬氏忽夢此像謂之曰：「卿夫婦負我金色久而不償，今取卿兒醜多以償金色焉。」馬氏
B12n0077_p0194a06║悟覺，（馬氏二字原無，津逮本有之，與珠林引同。又悟珠林作寤。）心不遑安。至曉，醜多得病而亡。
B12n0077_p0194a07║慶年五十，唯有一子，悲哀之聲，感於行路。醜多亡日，像自有金色，（原作「像自然金色」，此
B12n0077_p0194a08║依逸史本改。珠林引作「像忽有金色」。）光照四鄰，一里之內，咸聞香氣。僧俗長幼，（僧，逸史本作道，
B12n0077_p0194a09║珠林引同。）皆來觀覩。（覩，珠林引作矚。）尚書左僕射元順聞里內頻有怪異，遂改阜財里為齊
B12n0077_p0194a10║諧里也。（左僕射元順原作右僕射元稹，今依河南志改。案魏書無元稹其人，或以為即北海王元顥弟元瑱也
B12n0077_p0194a11║瑱事蹟見魏書卷二十一上。莊帝初，拜侍中車騎將軍，封東海王。後遷中書監，左光祿大夫，兼尚書右僕射，顥
B12n0077_p0194a12║敗，被誅。但史稱：「瑱無他才幹，以親屬早居重任。」本書所云改阜財里為齊諧里，似非元瑱事。元河南志不作
B12n0077_p0194a13║元稹，而作元順。考順字子和，任城王元澄子，見魏書卷十九中澄傳。史稱：順下帷讀書，篤志愛古，有詩賦表頌
B12n0077_p0194a14║數十篇。肅宗時，為給事黃門侍郎，兼殿中尚書，轉侍中，除尚書，兼右僕射。後除征南將軍，右光祿大夫，轉兼左
B12n0077_p0194a15║僕射。因迎莊帝，路過陵戶村，為人所害。順墓誌記順事甚詳。順既好學能文，齊諧里之名蓋為元順所改。元河
B12n0077_p0195a01║南志作「尚書左僕射元順」，當據舊本伽藍記而來。今本作元稹者，蓋由唐人寫書順每作慎（法苑珠林卷五十七引
B12n0077_p0195a02║即作慎），又譌為稹耳。○齊諧本人名，莊子逍遙遊云：「齊諧者，志怪者也。」）
B12n0077_p0195a03║自延酤以西，張方溝以東，（延酤，原作退酤，據元河南志改。）南臨洛水，北達芒山，其間東西二
B12n0077_p0195a04║里，南北十五里，並名為壽丘里，皇宗所居也。（居，逸史本作立，非。元河南志作「皆宗室所居也」。）
B12n0077_p0195a05║民間號為王子坊。
B12n0077_p0195a06║當時四海晏清，（天清無雲曰晏，此喻安寧也。漢書諸侯年表云：「四海晏如。」）八荒率職，（八荒，八方
B12n0077_p0195a07║也。率者，遵循也。率職，言循其職守也。）縹囊紀慶，（帛青白色曰縹。縹囊，盛書囊也。此指書籍而言。）
B12n0077_p0195a08║玉燭調辰。（爾雅釋天云：「四氣和謂之玉燭。」案此言四時和順，無災害殄厲也。）百姓殷阜，年登俗
B12n0077_p0195a09║樂。（年穀豐收曰登。）鰥寡不聞犬豕之食，煢獨不見牛馬之衣。（牛馬，逸史本作牛羊，非。編麻
B12n0077_p0195a10║或草以被牛馬之體，即所謂牛馬之衣。樂歲則鰥寡不食犬豕之食，煢獨者不服牛馬之衣也。）於是帝族王
B12n0077_p0195a11║侯，外戚公主，擅山海之富，居川林之饒。（饒亦富也。）爭修園宅，互相誇競。崇門豐
B12n0077_p0195a12║室，洞戶連房，飛館生風，重樓起霧。高臺芳榭，（榭，原作樹。太平廣記卷二三六引同。案下云
B12n0077_p0195a13║「家家而築」，則作樹非是。此依津逮本改。）家家而築；花林曲池，園園而有。莫不桃李夏綠，
B12n0077_p0195a14║竹栢冬青。而河間王琛最為豪首。（元琛字曇寶。世宗時，拜定州刺史。琛妃世宗舅女，高皇后妹，
B12n0077_p0195a15║琛憑恃內外，多所受納，貪惏之極。後出為秦州刺史，聚斂無厭，百姓患之，有甚狼虎。進討氐羌，大敗。後討
B12n0077_p0196a01║汾晉胡蜀，卒於軍。見魏書卷二十本傳。）常與高陽爭衡，（高陽王元雍也。）造文栢堂，形如徽音殿，
B12n0077_p0196a02║（徽音殿，宮內殿名。依元河南志圖在太極殿西。）置玉井金罐，以五色繢為繩。（原作「以金五色績為
B12n0077_p0196a03║繩」，金字蓋因上文衍。廣記引作「以五色絲為繩」，津逮本作「以五色絲續為繩」。案元河南志由造文柏堂至
B12n0077_p0196a04║此數語在下文造迎風館上，彼作「以五色繢為繩」，是也。今據正。繢者，絛組之屬，意正相合。作繢，作續，皆
B12n0077_p0196a05║誤。）妓女三百人，盡皆國色。有婢朝雲，善吹篪，能為團扇歌、隴上聲。（隴，原作壟，此依
B12n0077_p0196a06║太平御覽卷五百八十引改。元河南志亦作隴。團扇歌，乃吳聲歌曲；隴上聲，蓋即隴頭流水，隴上歌之類。）
B12n0077_p0196a07║琛為秦州刺史，（秦州在甘肅天水。）諸羌外叛，屢討之不降。（史稱元琛進討氐羌，大被摧破，士卒
B12n0077_p0196a08║死者千數，率眾走還。）琛令朝雲假為貧嫗，吹篪而乞。諸羌聞之，悉皆流涕。迭相謂
B12n0077_p0196a09║曰：「何為棄墳井，在山谷為寇也？」即相率歸降。秦民語曰：「快馬健兒，不如老
B12n0077_p0196a10║嫗吹篪」。（兒箎協韻。）琛在秦州，（州，廣記引作中。）多無政績，遣使向西域求名馬，遠至波斯
B12n0077_p0196a11║國。得千里馬，號曰追風赤驥。（廣記及元河南志無驥字，逸史本驥作其，屬下文。）次有七百里
B12n0077_p0196a12║者十餘匹，皆有名字。以銀為槽，金為環鎖，（環鎖，原作鎖環，今依廣記及元河南志改。環，河南志
B12n0077_p0196a13║從金旁作鐶。）諸王服其豪富。琛常語人云：（常，從逸史本增。河南志亦有常字。廣記引作嘗。）「晉
B12n0077_p0196a14║室石崇，乃是庶姓，（石崇已見卷一昭儀尼寺條。崇為荊州刺史，刼遠使商客致富。見晉書卷三十三本
B12n0077_p0196a15║傳。史稱：「崇財產豐積，室宇宏麗，與貴戚王愷、羊琇之徒以奢靡相尚。」）猶能雉頭狐腋，（腋，原作掖，此
B12n0077_p0197a01║依廣記及河南志改。雉羽華麗，五彩皆備，頸毛如繡，可製為服。狐腋之皮，其毛純厚，集以為裘，最為輕煖，所
B12n0077_p0197a02║以為貴。）畫卵雕薪，（卵，原作卯，逸史本作茆，並誤。案廣記、類說及元河南志均作卵，今據正。考梁宗懍荊
B12n0077_p0197a03║楚歲時記云：「古之豪家，食稱畫卵。今代猶染藍茜雜色，仍加雕鏤，遞相餉遺。」又管子侈靡篇云：「雕卵然
B12n0077_p0197a04║後淪之，雕橑然後爨之。」注云：「此皆富者所為。橑，薪也。」畫卵雕薪，足見豪奢。）況我大魏天王，不為
B12n0077_p0197a05║華侈。」造迎風館於後園，（上文造文柏堂云云元河南志在造迎風館上。）牎戶之上，列錢青瑣，玉
B12n0077_p0197a06║鳳銜鈴，金龍吐佩。（佩，廣記及類說均作斾，逸史本作珮。案珮佩通用。佩即環佩也。）素柰朱李，
B12n0077_p0197a07║枝條入簷，伎女樓上，坐而摘食。琛常會宗室，（常，廣記及元河南志常作嘗。）陳諸寶器。金
B12n0077_p0197a08║瓶銀瓮百餘口，（廣記瓮作甕，元河南志同。又金瓶以下十五字逸史本在下文皆從西域而來下，誤。）甌檠
B12n0077_p0197a09║盤盒稱是。（檠為有脚之器皿。音競。）自餘酒器，（自餘，廣記引作其餘。）有水晶鉢，（鉢，元河南志作缽。）
B12n0077_p0197a10║瑪瑙琉璃碗、（碗，元河南志作椀。）赤玉卮、數十枚。（津逮本瑪瑙下有盃字，廣記及河南志並無。）作工
B12n0077_p0197a11║奇妙，中土所無，皆從西域而來。又陳女樂及諸名馬。復引諸王按行府庫，（按，尋按
B12n0077_p0197a12║也。元河南志字作案。）錦罽珠璣，（罽者，毛織物也。）冰羅霧穀，（穀，似羅而疏。音斛。冰羅者，言其潔
B12n0077_p0197a13║白如冰雪；霧穀者，言其輕薄如霧也。）充積其內，綉纈、紬綾、絲綵、越葛、錢絹等，不可數計。
B12n0077_p0197a14║（纈音頡，綵繒也。）琛忽謂章武王融曰：「不恨我不見石崇，恨石崇不見我。」（章武王元融，字
B12n0077_p0197a15║永興。世宗時，為征虜將軍，并州刺史。肅宗時，除散騎常侍，青州刺史。還為秘書監，遷中護軍，領河南尹。
B12n0077_p0198a01║性尤貪殘，恣情聚斂，為中尉糾彈，削除官爵。後討鮮于脩禮失利，葛榮擊融，融歿於陣。見魏書卷十九下。）
B12n0077_p0198a02║融立性貪暴，志欲無限，（限，廣記引作厭。）見之歎惋，（歎惋，各本作惋歎，此依廣記引改。）不覺生
B12n0077_p0198a03║疾。（生，廣記引作成。）還家臥三日不起。江陽王繼來省疾，（江陽王元繼，即元乂父。高祖時，曾
B12n0077_p0198a04║安輯高車四鎮有功。肅宗時，位至太尉公、侍中、太師、錄尚書事。繼貪婪聚斂無已，牧守令長新除赴官，無不
B12n0077_p0198a05║受納貨賄。永安二年卒。見魏書卷十六本傳。）謂曰：「卿之財產，應得抗衡，何為嘆羨，以至
B12n0077_p0198a06║於此？」融曰：「常謂高陽一人，寶貨多於融，（原無於字，據廣記及逸史本補。高陽，指高陽王元
B12n0077_p0198a07║雍。）誰知河間，瞻之在前。」（此為歇後語。瞻之在前，忽焉在後也。語見論語子罕篇。）繼笑曰：
B12n0077_p0198a08║「卿欲作袁術之在淮南，不知世間復有劉備也？」（漢末，袁術據九江稱帝，置百官，郊祀天地，以
B12n0077_p0198a09║九江太守為淮南尹。時劉備領徐州，居下邳，與袁術相拒於淮上，術欲引呂布擊備，乃與布書，謂術生年以來，
B12n0077_p0198a10║不聞天下有劉備。布得書即襲備，備請降。後曹操起兵征術，術敗走，欲過徐州奔袁譚，曹操使劉備徼之，不
B12n0077_p0198a11║得過。術憤慨結病，歐血死。見後漢書卷一百五袁術傳呂布傳。）融乃蹶起，（蹶，急遽貌。音厥。禮記孔
B12n0077_p0198a12║子閒居云：「子夏蹶然而起。」）置酒作樂。
B12n0077_p0198a13║于時國家殷富，庫藏盈溢，錢絹露積於廊者，不可校數。（逸史本無積字。案太平廣記卷一六
B12n0077_p0198a14║五引有積字。又校原作較，此據廣記及逸史本改。）及太后賜百官負絹，（逸史本無負字，廣記引有負字。）
B12n0077_p0198a15║任意自取，朝臣莫不稱力而去。（稱力者，就力之所任也。稱音去聲。案魏書卷一百十食貨志亦云：
B12n0077_p0199a01║「自魏德既廣，西域、東夷貢其珍物，充於王府。又於南垂立互市，以致南貨，羽毛齒革之屬，無遠不至。神龜
B12n0077_p0199a02║正光之際，府藏盈溢，靈太后曾令公卿已下任力負物而取之。又數賚禁內左右，所費無貲，而不能一丐百姓
B12n0077_p0199a03║也！」）唯融與陳留侯李崇負絹過任，（任，原作性。逸史本空格。案廣記引作任，是也。今據正。過任
B12n0077_p0199a04║者，非力所能任也。）蹶倒傷踝。（蹶，顛仆也。踝，足之左右圓骨也。字音化。今北方言踝子骨。踝音淮。
B12n0077_p0199a05║魏書卷十三皇后胡氏傳記此事云：「崇乃傷腰，融至損脚，時人為之語曰：陳留章武，傷腰折股。」○廣記引此
B12n0077_p0199a06║下有「太后即不與之，令其空出，時人笑焉」，十四字。今本並無。）侍中崔光止取兩疋。（崔光見卷二秦
B12n0077_p0199a07║太上君寺條。）太后問曰：（曰字原無，依廣記引補。）「侍中何少？」對曰：「臣有兩手，唯堪兩
B12n0077_p0199a08║疋。所獲多矣。」朝貴服其清廉。
B12n0077_p0199a09║經河陰之役，諸元殲盡，（見卷一永寧寺條注。）王侯第宅，多題為寺。壽丘里閭。（里閭，太平廣
B12n0077_p0199a10║記卷二三六引同。逸史本作里閭，元河南志同。）列剎相望，祗洹鬱起，（鬱者，積聚貌。）寶塔高淩。四
B12n0077_p0199a11║月初八日，（此日為行像之日。）京師士女多至河間寺，（原為河間王宅。）觀其廊廡綺麗，（廊，廣記及元
B12n0077_p0199a12║河南志均作堂，逸史本作殿。）無不歎息，以為蓬萊僊室亦不是過。入其後園，見溝瀆蹇產，
B12n0077_p0199a13║（蹇產，曲折之貌。）石磴嶕嶢，（嶕，原作礁，誤。嶕嶢，高貌。音焦堯。）朱荷出池，（池，原誤作也。逸史本則誤地。
B12n0077_p0199a14║今依津逮本改正。）綠萍浮水，飛梁跨閣，高樹出雲，（高字原空格，今依津逮本補。逸史本此處作「飛梁
B12n0077_p0199a15║跨樹，□□出雲」。漢魏本作「層閣出雲」。）咸皆唧唧，（唧唧，嗟嘆聲。）雖梁王兔苑想之不如也。
B12n0077_p0200a01║○追先寺，（原作追光寺，今依元河南志改。案下文稱此寺原為東平王元略宅，略卒，嗣王景式捨宅為寺，則作追
B12n0077_p0200a02║先方合。追先者，追念先人也。）在壽丘里，（各本無此四字，永樂大典卷一三八二三有之，今據補。）侍中尚
B12n0077_p0200a03║書令東平王略之宅也。（元略字儁興，中山王英子為散騎常侍，冠軍將軍，給事黃門侍郎。及其兄元熙起
B12n0077_p0200a04║兵，欲誅元乂，事敗，略潛投蕭衍，孝昌元年返魏。見魏書卷十九下本傳及略墓誌。）
B12n0077_p0200a05║略生而岐嶷，（詩大雅生民「克岐克嶷」。岐嶷，挺秀俊茂也。）幼則老成。博洽羣書，好道不倦。
B12n0077_p0200a06║神龜中為黃門侍郎。元乂專政，虐加宰輔，（指殺清河王元懌事。）略密與其兄相州刺史中
B12n0077_p0200a07║山王熙欲起義兵，問罪君側。（熙字真興。肅宗初，為將作大匠，給事黃門侍郎，除平西將軍，東秦州
B12n0077_p0200a08║刺史。熙平元年，入為秘書監。神龜之初，為安東將軍，相州刺史。相州在今河南臨漳縣西。及元乂殺清河
B12n0077_p0200a09║王懌，乃起兵。見魏書卷十九下熙傳及熙墓誌。）雄規不就，釁起同謀。（同，大典作周，逸史本同。案作
B12n0077_p0200a10║周非是。史稱熙兵起甫十日，為其長史柳元章等所執，熙及其三子同時遇害。故曰釁起同謀。）略兄弟四人
B12n0077_p0200a11║並罹塗炭，唯略一身逃命江左。（左，原誤作右。今依逸史本改正。元熙及弟元誘、元纂均為元乂所
B12n0077_p0200a12║誅。熙三子亦同時被害。）蕭衍素聞略名，見其器度寬雅，文學優贍，（贍，原作瞻，誤。大典作贍，逸
B12n0077_p0200a13║史本同，今據正。贍者，富也。）甚敬重之。謂曰：「洛中如王者幾人？」略對曰：「臣在本
B12n0077_p0200a14║朝之日，承乏攝官，（攝者，兼也。）至於宗廟之美，百官之富，鴛鸞接翼，（鸞，逸史本作鴦，誤。）
B12n0077_p0200a15║𣏌梓成陰，（𣏌梓，良材也。以喻人才傑出。）如臣之比，趙咨所云：車載斗量，不可數盡。」（趙
B12n0077_p0201a01║咨字德度，漢末南陽人。仕吳，為都尉。博聞多識，應對辯捷。建安二十五年，孫權遣咨使魏。魏文帝問曰：
B12n0077_p0201a02║「吳如大夫者幾人？」咨曰：「聰明特達者，八九十人；如臣之比，車載斗量，不可勝數。」見三國志吳志卷二吳
B12n0077_p0201a03║主權紀注。）衍大笑。乃封略為中山王，食邑千戶，儀比王子。（大典作「位比王子」，逸史本作
B12n0077_p0201a04║「儀比皇子」。）又除宣城太守，（宣城在今安徽宣城。）給鼓吹一部，劍卒千人。略為政清肅，甚
B12n0077_p0201a05║有治聲。江東朝貴，侈於矜尚，（矜尚者，驕矜自尊大也。）見略入朝，莫不憚其進止。（憚，畏
B12n0077_p0201a06║也。）尋遷信武將軍，衡州刺史。（衡州在今廣東英德縣西七十五里。）孝昌元年，明帝宥吳人江
B12n0077_p0201a07║革，請略歸國。（是年蕭綜降魏，綜長史江革等五千人被擒。肅宗令有司遣革等還南，因以徵略歸國。）江
B12n0077_p0201a08║革者，蕭衍之大將也。（江革字休映，濟陽考城人。幼孤，耽學不倦，仕齊為尚書駕部郎。蕭衍時，與徐
B12n0077_p0201a09║勉同掌書記。累遷為豫章王長史，鎮彭城。彭城失守，被執。後還國，仕至光祿大夫，領步兵校尉，南北兗二
B12n0077_p0201a10║州大中正。大同元年卒。見梁書卷三十六本傳。）蕭衍謂曰：「朕寧失江革，不得無王。」略曰：
B12n0077_p0201a11║「臣遭家禍難，白骨未收，乞還本朝，敘錄存沒。」（敘，逸史本作收。）因即悲泣，衍哀而遣
B12n0077_p0201a12║之。乃賜錢五百萬，金二百斤，銀五百斤，錦繡寶玩之物，不可稱數。親帥百官送於
B12n0077_p0201a13║江上，作五言詩贈者百餘人。凡見禮敬如此比。（原作「如親比」，今依逸史本、津逮本改正。）
B12n0077_p0201a14║略始濟淮，明帝拜略侍中義陽王，（義陽在河南信陽。）食邑千戶。略至闕，詔曰：「昔劉蒼
B12n0077_p0201a15║好善，利建東平，（劉蒼，漢光武帝第八子，封為東平王。蒼好經術，明帝時為驃騎將軍，永平年間，與公卿
B12n0077_p0202a01║共定南北郊冠冕車服制度。後上疏歸藩，明帝問：處家何者最樂？王言：為善最樂。章帝時卒。見後漢書
B12n0077_p0202a02║卷七十二。東平在今山東東平縣。）曹植能文，大啟陳國，（魏明帝太和六年以陳四縣封植，為陳王。見三
B12n0077_p0202a03║國志魏志卷十九本傳。）是用聲彪盤石，義鬱維城。（盤，大典及逸史本均作磐，字通。盤石、維城皆指封
B12n0077_p0202a04║藩宗族而言。史記孝文帝紀云：『高帝封王子弟地，犬牙相制，此所謂磐石之宗也。』索隱云：『言其固如磐
B12n0077_p0202a05║石。』維城，見詩大雅板篇。板篇云：『宗子維城。』）侍中義陽王略，體自藩華，門勳夙著，內潤外
B12n0077_p0202a06║朗，兄弟偉如。既見義忘家，（忘原作亡，此依逸史本改。）捐生殉國，永言忠烈，何日忘之？
B12n0077_p0202a07║（此言中山王熙兄弟三人。）往雖弛擔為梁，今便言旋闕下，（闕下，逸史本作詣闕。）有志有節，能始
B12n0077_p0202a08║能終。方傳美丹青，懸諸日月。（丹青指史冊而言。）略前未至之日，（未至，大典作來至。）即心立
B12n0077_p0202a09║稱，（立稱者，立名也。）故封義陽。然國既邊地，（義陽與梁地相接。）寓食他邑，求之二三，未為
B12n0077_p0202a10║盡善。宜比德均封，追芳曩烈。可改封東平王，戶數如前。（曩烈，指漢劉蒼而言。）尋進
B12n0077_p0202a11║尚書令，儀同三司，領國子祭酒，侍中如故。略從容閒雅，本自天資，出南入北，轉復
B12n0077_p0202a12║高邁。言論動止，朝野師模。建義元年薨於河陰，（爾朱榮入洛被害。）贈太保，諡曰文貞。
B12n0077_p0202a13║嗣王景式捨宅為此寺。」（景式名頊，頊蓋即規字。見元略墓誌。）
B12n0077_p0202a14║○融覺寺，清河文獻王懌所立也，在閶闔門外御道南。有五層浮圖一所，與沖覺寺齊等。
B12n0077_p0202a15║（沖覺寺亦元懌所立。見前。）佛殿僧房，充溢三里。（三里，原作一里。案續高僧傳卷二十三曇無最傳稱融
B12n0077_p0203a01║覺寺「廊宇充溢，周于三里」。今據改。）比丘曇謨最善於禪學，（禪學，逸史本作義學，太平御覽卷六五五引
B12n0077_p0203a02║及永樂大典卷一三八二三均作釋學。）講涅槃華嚴，（華，原作花，據逸史本改。涅槃華嚴皆大乘經典。大般涅
B12n0077_p0203a03║槃經有北涼曇無讖譯本，凡四十卷。大方廣佛華嚴經，東晉佛馱跋陀羅譯本，凡六十卷。）僧徒千人。（曇謨最
B12n0077_p0203a04║事蹟，見續高僧傳卷二十三，詳卷二崇真寺條注。）天竺國胡沙門菩提流支見而禮之，號為菩薩。
B12n0077_p0203a05║（續高僧傳卷一云：「菩提流支，魏言道希，北天竺人也。遍通三藏，妙入總持。以魏永平之初來遊東夏。宣武皇
B12n0077_p0203a06║帝下勅引勞，處之永寧大寺，四事將給。七百梵僧，勅以流支為譯經之元匠也。」）
B12n0077_p0203a07║流支解佛義，知名西土，諸夷號為羅漢，（羅漢，梵言阿羅漢（arhan），沙門小乘果也。）曉魏言及
B12n0077_p0203a08║隸書，翻十地楞伽及諸經論二十三部。（續高僧傳流支傳云：「三藏流支自洛及鄴，爰至天平，二十
B12n0077_p0203a09║餘年，凡所出經三十九部，一百二十七卷。即佛名、楞伽、法集、深密等經；勝思惟、大寶積、法華、涅槃等論是
B12n0077_p0203a10║也。並沙門僧朗、道湛及侍中崔光等筆受。具列唐貢觀內典錄。」此稱流支所翻經論二十三部，少十六部，蓋
B12n0077_p0203a11║所據經錄不同。流支譯十地經論。始永平元年，至永平四年譯成。同時翻譯者，有天竺勒那摩提及北天竺伏
B12n0077_p0203a12║陀扇多，見嚴可均輯全後魏文卷二十四崔光所作十地經論序。楞伽經十卷，大唐內典錄卷四云：「延昌二年
B12n0077_p0203a13║菩提流支譯，沙門僧朗、道湛筆受。」）雖石室之寫金言，草堂之傳真教，不能過也。（石室之寫金
B12n0077_p0203a14║言，指後漢明帝永平中攝摩騰至洛陽譯四十二章經，緘于蘭臺石室而言。草堂之傳真教，謂鳩摩羅什也。鳩
B12n0077_p0203a15║摩羅什，天竺沙門，以後秦弘治三年冬至長安，為姚興所禮敬。於長安草堂寺集義學沙門八百人，重譯經本，
B12n0077_p0204a01║手執梵本，口翻解釋，公元四一三卒，年七十。見高僧傳。魏書釋老志云：「羅什聰辯有淵思，達東西方言。
B12n0077_p0204a02║時沙門道彤、僧略、道恆、道標、僧肇、曇影等與羅什共相提挈，發明幽致，諸深大經論十有餘部。」）
B12n0077_p0204a03║流支讀曇謨最大乘義章，（漢魏本、真意堂本作「義大乘章」，誤。案御覽引及續高僧傳流支傳均作「大乘義
B12n0077_p0204a04║章」。）每彈指讚嘆，唱言微妙。即為胡書寫之，傳之於西域，西域沙門常東向遙禮之，（西
B12n0077_p0204a05║域二字原脫，此據御覽、大典及逸史本補。）號曇謨最為東方聖人。
B12n0077_p0204a06║○大覺寺，廣平王懷捨宅〔立〕也，（立字各本無，今依文例補。廣平王元懷已見卷二平等寺條。）在融覺
B12n0077_p0204a07║寺西一里許。北瞻芒嶺，南眺洛汭，東望宮闕，西顧旗亭，（閶闔門外門亭。）禪皐顯敞，（逸史本
B12n0077_p0204a08║禪作神。皐者，澤邊地也。）實為勝地。
B12n0077_p0204a09║是以溫子昇碑云：（子昇，原作子升，據別本改。下同。）「面水背山，左朝右市。」是也。
B12n0077_p0204a10║懷所居之堂，（懷，原誤作環，逸史本誤作壞。）上置七佛，（釋迦前有六佛，釋迦繼六佛而成道，合稱七佛。七
B12n0077_p0204a11║佛名號，佛典所說不同，增一阿含經指維衛佛、式棄佛、隨葉佛、拘樓秦佛、拘那含牟尼佛、迦葉佛及釋迦牟尼佛
B12n0077_p0204a12║而言。長阿含經無維衛佛及隨葉佛，有毘婆尸佛、毘舍婆佛。見法苑珠林卷八。）林池飛閣，比之景明。（景
B12n0077_p0204a13║明寺見卷三。）至於春風動樹，則蘭開紫葉，秋霜降草，則菊吐黃花。名僧大德，寂以遣煩。
B12n0077_p0204a14║永熙年中，平陽王即位，（平陽王即出帝元修。）造磚浮圖一所。是土石之工，窮精極麗，詔中
B12n0077_p0204a15║書舍人溫子昇以為文也。（溫子昇所作大覺寺碑文，見藝文類聚卷七十七，但非全文。）
B12n0077_p0205a01║○永明寺，宣武皇帝所立也，在大覺寺東。時佛法經像盛於洛陽，異國沙門，咸來輻輳，
B12n0077_p0205a02║負錫持經，（錫即錫杖。）適茲樂土。（樂，原作藥，非。逸史本作洛。案詩魏風碩鼠有「適彼樂土」之句，衒之
B12n0077_p0205a03║即用詩句也。）世宗故立此寺以憩之。（世宗二字逸史本作宣武。）房廡連亘，一千餘間。庭列修
B12n0077_p0205a04║竹，簷拂高松，奇花異草，駢闐堦砌。（駢闐者，羅列也。）百國沙門，三千餘人。
B12n0077_p0205a05║西域遠者，乃至大秦國。（魏書卷一百二云：「大秦國，一名黎軒，都安都城。從條支西渡海一萬里，去
B12n0077_p0205a06║代三萬九千四百里，地方六千里，居兩海之間。其人端正長大，衣服車旗，擬儀中國，故外域謂之大秦。其土
B12n0077_p0205a07║宜五穀桑麻，人務蠶田。」案北魏時所稱大秦，即當時羅馬帝國。）盡天地之西垂，（垂，逸史本作陲。陲垂字
B12n0077_p0205a08║通。）耕耘績紡，（原無耕耘二字，績上空一格，此依學津本補。）百姓野居，邑屋相望，衣服車馬，擬
B12n0077_p0205a09║儀中國。
B12n0077_p0205a10║南中有歌營國，去京師甚遠，（歌營，古書或作加營。太平御覽卷三五九引三國時康泰所著吳時外國傳
B12n0077_p0205a11║云：「加營國王好馬，月支賈人常以舶載馬到加營國，國王悉為售之。若於路失羈絆，但將頭皮示王，王亦售
B12n0077_p0205a12║其半價。」歌營，法人伯希和謂蓋在今之馬來半島南。見馮承鈞西域南海史地譯叢一百七十八頁。）風土隔
B12n0077_p0205a13║絕，世不與中國交通，雖二漢及魏，亦未曾至也。（吳孫權時，曾遣宣化從事朱應、中郎康泰通海
B12n0077_p0205a14║南。其所經及傳聞，則有百數十國。晉代通中國者，蓋尠。宋齊以後漸多。見梁書卷五十四海南諸國傳敘。）
B12n0077_p0205a15║今始有沙門菩提拔陁至焉。（原作「今始有沙門焉子善提拔陁」。逸史本善作菩，但亦無至焉二字。今
B12n0077_p0206a01║據津逮本校正。○菩提拔陁蓋即佛馱跋陀羅（Buddhabhadra），見馮承鈞史地叢考續編伯希和「扶南考」附
B12n0077_p0206a02║錄三引沙畹說。）自云：「北行一月，至句稚國，（月下原有日字，逸史本無。句稚國，亦見太平御覽卷
B12n0077_p0206a03║七九〇。梁書卷五十四海南傳扶南國條有國名九稚，九稚當即句稚。九句聲音相近。御覽卷八八八又有拘利
B12n0077_p0206a04║國，一云九離國。伯希和「扶南考」謂九稚應為九離之訛。若然，則句稚與拘利所指為一國矣。未知然否。）北
B12n0077_p0206a05║行十一日，至典孫國，（典孫，原作孫典，下同。今據梁書卷五十四扶南國傳校正。御覽卷七九〇引萬震
B12n0077_p0206a06║南州異物志云：「句稚去典遜八百里。」典遜即典孫，典孫史書亦作頓遜。梁書云：「頓遜國在海崎上，地方千
B12n0077_p0206a07║里，城去海十里，有五王，並羈屬扶南。頓遜之東界通交州，其西界接天竺安息徵外諸國，往還交市。所以然
B12n0077_p0206a08║者，頓遜廻入海中千餘里，漲海無崖岸，船舶未曾得逕過也。其市東西交會，日有萬餘人。珍物寶貨，無所不
B12n0077_p0206a09║有。又有酒樹，似安石榴，采其花汁停瓮中，數日成酒。」典孫蓋在今之馬來半島。）從典孫國北行三十
B12n0077_p0206a10║日，至扶南國。（典孫，原作孫典，今改。）方五千里，南夷之國，最為強大。（扶南，伯希和考證在
B12n0077_p0206a11║今之柬埔寨及下南圻（見扶南考）。梁書卷五十四扶南國傳云：「扶南國，在日南郡之南海西大灣中。去日南
B12n0077_p0206a12║可七千里，在林邑西南三千餘里。城去海五百里。有大江，廣十里，西北流，東入於海。其國輪廣三千餘里。
B12n0077_p0206a13║土地洿下而平博，氣候風俗大較與林邑同。出金、銀、銅、錫、沉木香、象牙、孔翠、五色鸚鵡。」太平御覽卷七
B12n0077_p0206a14║八六引外國傳云：「扶南人最大居舍，雕文刻鏤。好布施。多禽獸。王好獵，皆乘象，一去月餘日。」）民戶殷
B12n0077_p0206a15║多，出明珠金玉及水精珍異，（水精，太平御覽卷九七一引同，津逮本作水晶。）饒檳榔。從扶南國
B12n0077_p0207a01║北行一月，至林邑國。（林邑國，在今之越南本部，唐代稱占波（Champa）。梁書卷五十四林邑國傳稱：
B12n0077_p0207a02║「林邑國者，本漢日南郡象林縣，古越裳之界也。其地縱廣可六百里，城去海百二十里。其國有金山，石皆赤色，
B12n0077_p0207a03║其中生金。又出瑇瑁、貝商、吉貝、沉木香。吉貝者，樹名也。其華成時如鵞毳，抽其緒紡之，以作布，潔白與
B12n0077_p0207a04║紵布不殊。亦染成五色，織為斑布也。其國俗居處為閣，名曰于闌。門戶皆北向。書樹葉為紙。男女皆以橫
B12n0077_p0207a05║幅吉貝繞腰以下，謂之干漫，亦曰都縵。穿耳貫小鐶。貴者著革屣，賤者跣行。自林邑扶南以南，諸國皆然也。」）
B12n0077_p0207a06║出林邑，入蕭衍國。」拔陁至揚州歲餘，隨揚州比丘法融來至京師。京師沙門問其南
B12n0077_p0207a07║方風俗，（沙門上原脫京師二字，此據逸史本補。）拔陁云：「古有奴調國，乘四輪馬為車，（奴調，
B12n0077_p0207a08║史書無記載。）斯調國出火浣布，以樹皮為之，其樹入火不燃。（奴調、斯調，蓋在南洋羣島中。
B12n0077_p0207a09║梁書扶南傳云：『扶南東界即大漲海，海中有大洲，洲上有諸薄國，國東有馬五洲。復東行漲海千餘里，至自
B12n0077_p0207a10║然火洲。其上有樹生火中，洲左近人剝取其皮，紡績作布，極得數尺，以為手巾，與焦麻無異，而色微青黑。若
B12n0077_p0207a11║小垢污，則投火中，復更精潔。或作燈炷用之，不知盡。』）凡南方諸國，皆因城郭而居，（郭，原作廓，今
B12n0077_p0207a12║依逸史本改。）多饒珍麗，（珍麗，指珠玉而言。）民俗淳善，質直好義，亦與西域、大秦、安息、
B12n0077_p0207a13║身毒諸國交通往來。（西域，原作西國，此依逸史本改。魏書卷一百二云：『安息國在葱嶺西，都蔚搜城。
B12n0077_p0207a14║北與康居，西與波斯相接，在大月氏西。北去代二萬一千五百里。身毒，即印度之古譯名也。』）或三方四
B12n0077_p0207a15║方，浮浪乘風，（浪，逸史本作海。）百日便至。率奉佛教，好生惡殺。」
B12n0077_p0208a01║寺西有宜年里，（宜年，各本作宜牛，誤。今依元河南志改正。）里內有陳留王景皓、侍中安定公胡元
B12n0077_p0208a02║吉等二宅。（元景皓，元祚子。祚字龍壽，陳留王元虔之後。景皓襲陳留王爵，北齊天保時為高洋所誅。見北
B12n0077_p0208a03║齊書卷四十一元景安傳。胡元吉，即胡祥。元吉，祥字也。乃胡國珍之子。歷位殿中尚書，中書監，侍中。見魏
B12n0077_p0208a04║書卷八十三下胡國珍傳。）
B12n0077_p0208a05║景皓者，河州刺史陳留莊王祚之子。（北史卷十五陳留王虔傳稱：祚於宣武帝時教習講武，後卒於
B12n0077_p0208a06║河州刺史（河州在今甘肅導河縣）。河州，原作河內，蓋傳寫之誤。案河內乃郡名，不得有刺史也。州刺史與郡
B12n0077_p0208a07║太守不同。卷一永寧寺條元桃湯為河內太守，足證河內之內為誤字，當據北史作河州。）立性虛豁，少有
B12n0077_p0208a08║大度，愛人好士，（士，原作事，津逮本同，此依逸史本改。）待物無遺。夙善玄言道家之業，遂捨
B12n0077_p0208a09║半宅安置佛徒，演唱大乘數部。（華嚴、涅槃、法華等經皆為大乘。）並進京師大德超、光、𣆴、
B12n0077_p0208a10║榮四法師、三藏胡沙門菩提流支等咸預其席。（超、光、𣆴、榮，事蹟無考。魏書釋老志有僧超、惠
B12n0077_p0208a11║光、法榮、並當時之大德。惠光，續高僧傳卷十六少林寺天竺僧佛陀傳作慧光。）諸方伎術之士，莫不
B12n0077_p0208a12║歸赴。時有奉朝請孟仲暉者，武威人也。（武威，各本誤作武城，此依太平御覽卷六五四引改正。
B12n0077_p0208a13║武威即今甘肅武威。）父賓，金城太守。（金城在今甘肅蘭州。）暉志性聰明，學兼釋氏，四諦之
B12n0077_p0208a14║義，窮其旨歸。（四諦者，苦諦、集聖諦、滅聖諦、道聖諦。）恆來造第，與沙門論議，時號為玄宗
B12n0077_p0208a15║先生。暉遂造人中夾紵像一軀，（夾紵，原作夾貯，今從逸史本改。案夾紵為外來語，意為灰泥。）相
B12n0077_p0209a01║好端嚴，希世所有。置皓前廳，須臾彌寶坐。永安二年中，此像每夜行遶其坐，四面
B12n0077_p0209a02║脚跡，隱地成文。於是士庶異之，咸來觀矚。由是發心者，亦復無量。永熙三年秋，
B12n0077_p0209a03║忽然自去，莫知所之。其年冬，而京師遷鄴。（而字逸史本無。）武定五年，暉為洛州開府
B12n0077_p0209a04║長史，重加採訪，寥無影迹。
B12n0077_p0209a05║出閶闔門城外七里，有長分橋。（有字各本脫，依元河南志補。）
B12n0077_p0209a06║中朝時以穀水浚急，注於城下，多壞民家，（家，元河南志作舍。）立石橋以限之，長則分流入
B12n0077_p0209a07║洛，（長音上聲。）故名曰長分橋。或云：晉河間王在長安遣張方征長沙王，（方，逸史本作芳，
B12n0077_p0209a08║誤。河間王，司馬顒也。顒，安平王孚孫。晉惠帝時八王爭亂，顒及成都王穎討長沙王乂，顒遣張方率眾自函
B12n0077_p0209a09║谷關入屯河南，惠帝遣皇甫商距之。商距戰，潰敗。方遂攻洛陽西明門。方河間人，後為郅輔所殺。見晉書
B12n0077_p0209a10║卷五十九河間王顒傳及卷六十張方傳。）營軍於此，因名為張方橋也。（名字原無，依元河南志補。）
B12n0077_p0209a11║未知孰是。今民間語訛，（語訛，原誤作訛語，今依元河南志及逸史本改正。）號為張夫人橋。（夫人
B12n0077_p0209a12║合言則為分。）
B12n0077_p0209a13║朝士送迎，多在此處。
B12n0077_p0209a14║長分橋西，有千金堰。（文選卷三十沈約三月三日率爾成篇李善注引楊佺期洛陽記曰：「千金堰在洛陽城
B12n0077_p0209a15║西，去城二十五里。堰上有穀水塢。」水經注卷十六引河南十二縣境簿曰：「河南縣城東十五里有千金堨。」兩書
B12n0077_p0210a01║所說里數不同。）
B12n0077_p0210a02║計其水利，日益千金，因以為名。
B12n0077_p0210a03║昔都水使者陳勰所造，（勰，原作𢣢。水經注卷十六引作陳協，並引語林曰：「陳協數進阮步兵酒，後晉文
B12n0077_p0210a04║王欲修九龍堰，阮舉協，文王用之。掘地得古承水銅龍六枚，堰遂成。」）令備夫一千，歲恆修之。
B12n0077_p0211a01║【圖】
B12n0077_p0211a02║
B12n0077_p0211a03║
B12n0077_p0211a04║
B12n0077_p0211a05║
B12n0077_p0211a06║
B12n0077_p0211a07║
B12n0077_p0211a08║
B12n0077_p0211a09║
B12n0077_p0211a10║
B12n0077_p0211a11║
B12n0077_p0211a12║
B12n0077_p0211a13║
B12n0077_p0211a14║
B12n0077_p0211a15║圖版一七　濕婆仙（雲崗石窟寺第四窟佛籟洞門口所刻，下為金剛力士）
B12n0077_p0212a01║【圖】
B12n0077_p0212a02║
B12n0077_p0212a03║
B12n0077_p0212a04║
B12n0077_p0212a05║
B12n0077_p0212a06║
B12n0077_p0212a07║
B12n0077_p0212a08║
B12n0077_p0212a09║
B12n0077_p0212a10║
B12n0077_p0212a11║
B12n0077_p0212a12║
B12n0077_p0212a13║
B12n0077_p0212a14║
B12n0077_p0212a15║圖版一八　龍門賓陽洞北魏造像（宣武帝時造）