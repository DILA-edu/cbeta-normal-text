B13n0079_p0363a01║釋氏六帖卷第十八
B13n0079_p0363a02║齊州開元寺講俱舍論賜紫明教大師義楚集
B13n0079_p0363a03║厚載靈源部第三十五
B13n0079_p0363a04║○地（一）地內外別顯宗論云大風鼓擊成山地以成劫初大千有情共業所感有風輪生漸次四方團擊旋轉如輪安立世界故此為始又感蜜雲雨滴如車軸注風輪上亦不流散大風
B13n0079_p0363a05║團擊此水成一金輪上有地輪共五輪成世界也一空二風三水四金五地其地乃厚八萬踰善郍此中安諸地獄上下重之又周易云地者濁氣也亦名黃輿地軸厚土大地也地通二種中阿含云一有
B13n0079_p0363a06║情地界為身骨皮毛肺肝三十六物等地以堅為性即身界也外地為非情也論云地為顯形色隨世相立名顯為青黃赤白形即長短也名亦不同智論云地亦名淨水亦曰闍藍又云波尼藍見
B13n0079_p0363a07║還有異維摩經云我見釋迦牟尼佛土若干百千珍寶嚴飾等如自在天宮舍利弗言我見此土土石諸山穢惡充滿荊棘沙礫高下不平等佛即以足指案地即時三千大千世界乃如一切寶莊嚴佛國故
B13n0079_p0363a08║慈恩云身子心有高下於寶地而見丘陵梵王以彼我俱亡於石田而觀寶礫聖地之靈法顯傳云西域有王施地與羅漢造寺以水灌掌水一滴在地至今上濕掃除不滅又辟支佛有曬衣之地衣紋不
B13n0079_p0363a09║滅草木不生地主造寺雜阿含云地主大王為燈光佛造寺供養七萬歲八十萬眾皆造寺塔施地園林池沼地現寶座大方等大集經云佛現微笑不空見菩薩問佛何故笑也佛言此寬
B13n0079_p0363a10║博處過去佛已曾居此而現寶座等今亦現也穰佉地廣下生經云當來人壽八萬歲時海水減三千由旬閻浮世界地長十千由旬廣八千由旬平坦如鏡名花軟草遍覆其地田如塗油行人往來無有
B13n0079_p0363a11║疲倦塵不著身壇地無欠不空云當起壇地方廣十六肘深五尺其土除去一切磚石骨木然後重填不令少欠即是堪矣布金買地中阿舍云給孤長者買祇陀太子園布黃金高五寸遍地
B13n0079_p0363a12║買之為佛造寺弘法不起正理論云梁武帝花林園重雲殿講般若傅大士獨踞一榻見帝不起王輦昇殿憲司譏舉但云法地若動一切不安也彌羅乞地莊嚴論云有比丘名須彌羅善能談
B13n0079_p0363a13║笑與王相善從王乞地立房王曰汝今遠走盡汝走處相與比丘前走倒伏又走乃至疲極將一杖遠擲總言屬我王大笑與之也未田化龍西域記云未田地比丘未出世時佛因往鳥杖國降惡龍迴當
B13n0079_p0363a14║一龍池上過謂阿難曰吾滅度後當有羅漢名未田地在此建國安寺未田聞佛懸記乃運通入定從龍主乞地龍縮水施地即迦濕彌羅國是也此云惡名國舊曰罽賓國五百聖眾居之妙地有四俱舍
B13n0079_p0363a15║云三十三天有雜飾地柔軟四苑四面各有一地是諸天捔勝歡娛之所如此球場也化河金地付法傳云阿難入滅化恆河水為金地有五百仙人於地上得道便名金地又法苑云香水洒地黃金為
B13n0079_p0364a01║地地有厚薄樓炭經云此地深二十億萬里下有金粟亦二十億萬里下有金剛亦二十億萬里下有水際八十億萬里此雖六重前四是地輪第五是水輪第六是風輪地動因由般若論云
B13n0079_p0364a02║動有四因一大龍二金翅鳥三天王四聖人入滅其地震動矣動有八種增一經云一水二火三風四菩薩下天五生佛時六成佛時七入滅時八天福時如諸人王等感其動也六種震動般泥
B13n0079_p0364a03║洹經云阿難問佛曰地何緣動佛言為下依風水空有沙門成道入滅之所感動或佛菩薩羅漢運大神通作十八變所為動遍動普遍動遍大傾動乃至三千大千世界等地亦隨轉大般若云若佛行時
B13n0079_p0364a04║不左右背視如看左右合身而轉不傾不側若不爾者和地而轉行時足又去地四指而現印文而不思議也地為之震林公引梁記云武帝在位四十九年每以庭廕早傾常懷悲感歎曰朕有四海之尊
B13n0079_p0364a05║無申罔極故留心釋教三度捨身每捨身時地大震動矣地皆震裂法華經云地皆震裂有無量菩薩從地踊出也地裂受之下生經云彌勒出世人有不淨地裂受之受以還合等地陷
B13n0079_p0364a06║為坑西域記云善星比丘天受戰遮女皆生身陷入地獄當於陷處為其大坑至今在焉洪雨不滿也毀謗大乘俱舍云無垢有論師迦溼彌羅國人學業五天窮究諸論黨輔小教毀謗大乘五舌
B13n0079_p0364a07║重出熱血流湧大地為震當於死處地陷為坑也地踊伏藏下生經云有四大藏從地踊出各在一國又文殊生時地踊伏藏輪王出時亦地踊寶珠矣地味出現婆沙云成劫將未有地味
B13n0079_p0364a08║生在地猶如鎔餳其味極美其香鬱馥彼時人嗅香取食次有地皮餅生焉地踊寶塔法華經云多寶佛塔從地踊出又無量菩薩又金光明經云薩埵王子捨身飼虎舍利塔亦從地踊出又入地如水
B13n0079_p0364a09║等也地不許掘律制比丘不許掘地恐壞生也兼佛遠意先遮後世惡王役令掘地又不得畫地如蚊子腳也約地結界律制僧居共住有大界地僧眾唱相共結方成說戒羯磨法事亦小界地
B13n0079_p0364a10║旋草等入地安壇不空云若欲入地者安其壇場誦疏意齊潔誦此母心真言即得如意掃地之儀增一經云有其五種一不逆風二不知順三不作聚四不除糞五掃不淨俱不合儀又沙
B13n0079_p0364a11║彌威儀經云一不背人二不逆風三以水洒四須令淨五除去糞穢取花供養又目連掃地求福也大有勝利成實論一云如人掃僧房如一閻浮不如掃佛塔地如一手掌以因果別故也死得生
B13n0079_p0364a12║天維寶藏經云南天竺國法令童女掃地時有一女掃地見佛心生歡喜乃得生天上矣得金之報異相云有人至貧與佛掃地後有長者野澤中見有寶舍有人守之問曰何人所有因何得之曰與
B13n0079_p0364a13║佛掃地者得之長者知已金五百兩贖之掃地者不從因果別也持地菩薩楞嚴經云我於普光佛時作比丘常為人持地於其要路津濟口岸田地險隘不平處削除故以名焉掃跡之嫌
B13n0079_p0364a14║因果經云佛姑之子善星比丘端正無比嫌佛常掃跡也或以死蟲安跡謗佛踏殺也不滿東南孟子云地不滿東南百川水潦歸之不溢也又周穆王二年四月齊地暴長丈餘高一尺五寸春夏為吉
B13n0079_p0364a15║等
B13n0079_p0365a01║○山（二）（川谷石沙附之）妙高山王俱舍云梵語須彌盧此云妙高四寶所成為妙出餘眾山名高其山出水八萬踰善那入水亦然上有三十三天所居下有四層級傍出十六千八四二
B13n0079_p0365a02║千量四天王居止四面周有七金山持雙馬耳持軸檐木鐵圍山寶山毒龍異相三十七云東海之中有琉璃山高二十由旬具種種寶其山有窟名種種色有毒龍毒蛇猛獸居之知足寶圍
B13n0079_p0365a03║正法念經云知足天上有山寶所成處處皆有蓮花林池園苑等山普周旋迦葉經云尊者所居山也去舍衛國二萬五千里多出七寶三種旃檀一香二治病三染五色等山有磁石正法
B13n0079_p0365a04║念經云有慈石山縱廣三千由旬此山四面一千由旬有少鐵過如風速赴矣聖眾所居經律異相三云崑崙山有五百羅漢居之皆住金窟之中有大池出四河等更有十山雪山羅山仙聖乾陀斫迦羅
B13n0079_p0365a05║宿惠須彌香醉山證覺之所西域記云伽那山此云證覺諸佛報土常在此山屬中印土摩伽陀國也遁形鷄足付法傳云迦葉波尊者在鷄足山入定持佛所囑金氈袈裟待慈氏如來其山
B13n0079_p0365a06║如仰鷄足尊者在中三峯斂合至今三脊隆起佛出重開也寶陀落山西域記云觀自在菩薩所居之山在南海中眾寶宮殿與大菩薩而為眷屬此云孤絕山矣山有四面俱舍云迦溼彌
B13n0079_p0365a07║羅山有四面城唯一門又山極峭峻靈仙所居聖賢遊止出鬱金龍馬大卵矣大山有九顯宗論云一妙高二持雙三持軸四檐山五善見六馬耳七象鼻八尼民九鐵圍前七金所成有九黑山雪山香醉
B13n0079_p0365a08║山等出象馬寶法苑云有月明山出輪王象馬寶處五山之中孟子云一代輿一員嶠三方壺四瀛州五蓬萊其山高三萬里頂平九千里相去七萬里五山之間凡二十八萬里隨波潮往來上
B13n0079_p0365a09║下不停矣五嶽三山泰山兗州華山華州衡山衡州恆山定州嵩山洛州三山太白終南劍積等移山隨身摩竭經云佛於尼乾現大神通方能化度賓頭羅漢納衣次忽憶佛勑以針刺石運
B13n0079_p0365a10║通之時山隨身來驚他孕婦勑不入滅應供也力士移山移山經云俱夷國門外有山方六十丈高百三十丈王令五百力士欲共移之曰不能動佛因至彼以足趯之擲至梵天以手接弄化為灰粉也
B13n0079_p0365a11║移山入地中心經云有邊國山在其側王命外道移之不得佛令目連到諸外道處何以不去其山曰無能為也目連以手接以按之令其入地也牽山至洛高僧那勒常為人曰南山稍遠令人
B13n0079_p0365a12║取索極難擬牽至洛陽又恐惑人也愚叟移山列子云有愚叟面王屋山太行而居其出入迃又苦之塞欲移去山矣妻責不從隣有孀婦令稚子助之其叟九十與子孫舉石可一迴至海經一年隣叟止
B13n0079_p0365a13║之曰汝不如孀婦稚子乎其山有盡也我子孫無盡神懼而告之帝天帝令移之冀南無山鬬勝擔山異相云舍利弗與勞度又外道鬬勝外道現一大山舍利弗現一力士杵碎擔之無餘矣為弟
B13n0079_p0365a14║修山阿育王傳云王弟出家得道欲居深山王惜其弟乃命鬼神勑令各賷石為座於是共於後苑鬱為大山兼一石室石像等舉高丈六在也徐偃王山感通云東海不遠島上有居止處是昔沙
B13n0079_p0365a15║門修道之所昔周穆王西巡乘八駿登崑崙山偃王乃登位焉穆王聞之馳馬而迥日行萬里偃王遂逃至此島上居之上有石人育王塔等石人袈裟紋崑崙銅柱本起經云崑崙者即須彌也又神異
B13n0079_p0366a01║經云崑崙山有銅柱高三千里南二萬二千里有無外山又釋迦譜云西王母告周穆云咸陽三十六萬里去地亦三萬六千里也推山壓佛報恩經云天受上祇闍山排山石下壓佛傷佛足指生身入地
B13n0079_p0366a02║獄四方山合問諫王經云譬如四山四面合之其中物類如何能免王如人四大俱壞有情命可免不在須臾間不可保也喻山有四別譯阿含云一老山能壞少壯二病山能壞色力三死山
B13n0079_p0366a03║能壞壽命四衰耗山能壞一切榮華富貴喻如四山也神仙所處山海經云天下名正大山有五千三百七十五所五萬四千五十六里崑崙最高上有玄圃神仙所居有金城石郭瓊林玉樹寶葉金花
B13n0079_p0366a04║日月三光列於其下有雲車羽斾鳳駕龍軒玉女仙童不可稱次即海中三山蓬萊方丈瀛州更有四明赤城不周山川流不息釋迦譜云乾川不息當有終竭三界無常會當歸滅川流泉源
B13n0079_p0366a05║淨名經也又云通神甸之八川川會於海聖教序云百川異流同會於海萬途分義總歸乎實矣東有三川一秦川在京州大曆元年置二洛川在河南三蜀川在益州更有八川即八水谷
B13n0079_p0366a06║名喜美感通云在雍州姚秦時王嘉所居或名倒狗法苑云雍州渭南懸南山有倒狗谷崖有懸石狀似倒狗因以為名亦號佛面谷谷異香不絕青溪鬼谷別傳云琳公於清溪鬼谷
B13n0079_p0366a07║迴搆岩廬蔽虧日月造清溪記四千餘言矣無底之谷孟子曰渤海之東不知幾萬里有大壑名無底之谷又大荒經三云九絃九野之外水注天漢之流注皆不滿孟顗石坎宋會稽內史孟
B13n0079_p0366a08║顗住山有石坎在[鄖-口+(夕*匕)]縣古城句章方可二尺水味清淳冬溫夏清出感通錄也龍鐘石洞冥記故陽關之外花牛津時得異石長三丈高三丈立於仙宮因名龍鍾石武帝末此石自陷唯見其尾龍尾墩入冰
B13n0079_p0366a09║谷出素葉瓜龍肝之瓜也石出金銀智論云黃石出金白石出銀黑石出鐵綠石出銅矣石汁之靈般若論云有石汁一斤變銅千片為金此無石大當路增一云王舍城邊當路有
B13n0079_p0366a10║一大石長百二十步廣六十步王令五百力士移之不能佛以一手去之吹為灰粉令盡色似凝脂雜阿含云有石似凝脂飛禽欲食竟不得其味損觜還去悟非石浮水之異本行經云羅睺
B13n0079_p0366a11║初生以為非的王不樂耶輸與愛道因遊後苑見一大石耶輸曰羅睺是的不虛令人以石在水若浮以驗虛實石在水上其石自浮矣夜放光明立世論云時有沙彌興師俱往東勝身洲迴將一石子來
B13n0079_p0366a12║擬磨針刀夜放光明師令送往本處遂至河中光現不止乃入水取送至本處也石室盈籌育王傳云毬多化人夫妻得第四果者乃下一籌長四寸在一石室其室廣二丈四尺長三丈六尺其籌滿中
B13n0079_p0366a13║號為無相好佛入滅以籌焚也化石欲落異相云那律化老母現通石在老母頂上欲落怖故受化施餅手著其鉢手紋不泯立世論云長脛梵志取閻浮果奉佛佛手分之汁赤污佛手佛於石
B13n0079_p0366a14║上淨手印紋不泯至今在焉又阿含云有青蔥石柔軟如綿石名聚鳥感通云育王與諸人下塔至海東[鄖-口+(夕*匕)]縣化石為人或如鳥形太守褚君云海上有聚石如人及有衣紋等吞石松柏感通
B13n0079_p0366a15║云沙門單道開燉煌人出家山居食松柏三十年後吞小石子日行七百遇石虎相重也龍鬬天落法苑云唐貞觀十八年十月汾州并州文水縣兩界天大雨雷震雲中一石如碓觜脊高腹平縣丞張孝
B13n0079_p0367a01║靜奉帝問長年師曰何師曰二龍食鬬落為石也又宋時星落為石又云天河中落矣瑠璃大石摩耶經云迦葉在除山有方石縱廣一百二十里正平色如琉璃迦葉座上前後化千人成無學果有五
B13n0079_p0367a02║色樹冬夏無異投石水中高僧法進入水界定弟子見水投石在中出定覺背痛入定令取推石大小法華疏云天受推者石高丈四五橫三十步也沙平如鏡續高僧傳灌頂禪師
B13n0079_p0367a03║愛慕南嶺地曰安州碧樹清溪泉流人逕不通留連愛翫而誓曰若使此地來往坦平常在此講經曾未浹旬白沙遍滿平如玉鏡頂以感相不違前願講法華經不絕沙以為塔異相云五百童子江岸聚
B13n0079_p0367a04║沙為佛塔江深瀑長一齊溺死生知足天父母思念見佛佛令父母皆見童子生天沙繩百肘雜事律二十七云重興王欲試大藥智量令索沙繩百肘童子白王曰請樣千丈可為沙施於佛
B13n0079_p0367a05║雜阿含云無憂王因中逢佛時為小兒戲以沙為麵施佛佛記為輪王當無憂王身澀如沙沙城可棄道地經云如小兒聚沙為城日暮即棄如觀老病身自厭沙不成饌大佛頂萬行經云猶
B13n0079_p0367a06║如煑沙經百千劫終不能成其飲食沙雨如火正法念經云海中有二種龍一法二非法者常欲壞世界常雨沙有在宮殿燒以復生離火沙怖孔雀王經云菩薩龍王離火沙怖業龍為諸蟲
B13n0079_p0367a07║食在火沙中燒爛身也恆河沙數金剛經云恆河沙數三千大千世界以用布施比持經功德多少不同恆河者此河深而復大如此方黃河其沙與水渾流故以為喻金沙布地無量壽經
B13n0079_p0367a08║云池底純以金沙布地又沙擁琉璃地等埋在金沙報恩經云善友與盲導師至海過銀沙至金沙中死埋在中也
B13n0079_p0367a09║○海（三）山間八海俱舍云安立器世間九山之中皆有一海內七海具八功德水第八是大鹹海四大洲八中洲在其內水鹹者業感大身之有情在中居穢污故鹹矣海有八
B13n0079_p0367a10║德要集云一深廣二潮不過期三不宿死屍四含眾寶五能納百川六無增減七能受大身眾生八一味同等鹹有三因起世經云有三因故鹹一為雨洗諸天山味在海二為大身眾生在海中住所
B13n0079_p0367a11║有屎尿三諸古仙咒令鹹苦也所納無息四海經云文殊獻蓋七寶所成廣十由旬又說四海喻如大海深廣無有涯際無有盈滿七尺為深智論云七尺人以海為深若修羅入海中水纔至膝
B13n0079_p0367a12║以兩手按須彌山頂下觀忉利天看善見城清海周千西域云始黑國有清海周千餘里味苦魚龍交集無敢取者其國行人不得赭衣高聲災禍立至行旅咸知蒲昌約萬釋迦譜云婁蘭
B13n0079_p0367a13║地東鄯善國入蒲昌海北去玉門關一千三百里也普施乾海異相云普施比丘入海到銀金琉璃三城得珠三顆龍王悔卻奪之普施比丘以其神力去其海水十分去八龍怖而還卻得珠也善友
B13n0079_p0367a14║抒海生經云佛為菩薩時精進為貧有情入海求珠得已龍奪立誓抒海以志願力感天神助之龍怖而與海有二種瑜伽云一水大海二生死大海此之二海有種別一性別水行不同即水生死
B13n0079_p0367a15║行二淪沒不同水即水族生死一切有情三趣渡不同水即舡生死海用六度般若海有生死十住論云六趣四生在此海內以淚血乳汁為海諸病羅剎鬼愁憂為水嬈啼哭悲號為波浪之聲苦受沃燋
B13n0079_p0368a01║死為涯岸無能越者業風鼓扇四倒傾危海神問法賢愚經二云有賢人入海神化夜叉向賢人相怖賢者怖乃問其法曰何為怖賢答曰地獄問瘦答鬼問端正答修行問掬水海水何多答曰施多乃至
B13n0079_p0368a02║神問師是誰曰佛神乃寄寶上佛海名黑水正法念經云黑水海廣一萬由旬其水如黑雲修羅龍宮在其中次有青赤水海等海鹹眾寶瑜伽云一切眾生福增上力二陸地眾生非福增上
B13n0079_p0368a03║故不能得是寶也海水縮波下生經云四大海水以漸減少三千由旬廣地容眾滴水寄海金藏經云一切有情歸依三寶以清淨信心造一念善佛悉知之經無量劫亦不忘失亦不雜亂如
B13n0079_p0368a04║人以一滴水寄大海中佛悉知之不錯不亂海有七難雜譬喻經云昔有人入海採寶逢其七難一大風四起吹舡顛倒二舡欲壞漏三人欲墜水四上岸有龍欲噉五得平地有三毒蛇六有熱沙在地
B13n0079_p0368a05║行燒人腳七不見日月光常冥不知東西等譬喻也海具四生般若論云大海水族四生俱備如陸地物類等無不有者也馬口火海眾生心地觀經云有商主入海遇風飄入南海過金色水
B13n0079_p0368a06║銀色水青色水漸至牝馬口火海一切海水中皆燒若不爾者一日一夜水風漂世界眾生皆盡溟海天地莊子云北有溟海名曰天池有魚廣數千里長亦稱焉其名為鯤有鳥名鵬翼若垂雲鯤化之
B13n0079_p0368a07║也又四海東夷西戎南蠻北狄皇都名陸海無物不備也潦海火海
B13n0079_p0368a08║○江（四）四洲有江如來興顯經云南閻浮提五百江人于大海東弗于代四千江西拘耶尼五百江北鬱單越萬江入于大海江名獼猴中阿含二十一云佛在獼猴江說無
B13n0079_p0368a09║刺經彼江邊有高樓臺觀精舍也渡江權道弘明集云齊人子父乘舡渡江父墜水死期欲至其子攘臂捽頭顛倒令水從其口出全其命亦名孝也捽頭倒父亦權道也江邊諸行外道在江
B13n0079_p0368a10║邊殺諸眾生或救眾生或自投江以為修行出處胎經悉化江喻對治瑜伽經云一炎光江二艱險江三江河江四枯竭江五身勞江無緣不渡文殊問經云江不見岸無緣不許渡渡須有因
B13n0079_p0368a11║緣佛制戒江有十口寄歸傳云南路乘船往西印土有千江口波浪險惡可知又云江河沙喻矣祇域渡江感通云祇域高僧西來渡江舡人不肯見衣破弊及舟至岸見祇域先過有二虎相
B13n0079_p0368a12║隨日行萬里大有聖跡廣如感通三寶錄載履江沒踝法句經云舍衛國東南有大江水既深且廣有五百餘家依岸而居不聞佛化佛為化彼就至其所說法不信乃化一人渡江而來水纔沒踝眾見
B13n0079_p0368a13║皆驚吾等先人居此已來未曾見人行水上者有何術也曰我在南岸聞佛在北說法欲渡無舟問傍人言水可沒踝吾信而渡之此佛力也眾人聞佛不思議皆受法化應時得度五江會海恒水喻經
B13n0079_p0368a14║云天下有五江東沙祿南珂夷西恆北默中徘徊此五皆入其海矣湖萬千里神異記云北方大荒之外有湖一萬二千里平滿也其中有魚長七八尺如鱧白赤夜化為人刺煑不死也以烏梅七七煑之
B13n0079_p0368a15║即熟食之愈邪病也江海為王老子曰江海為百谷王者以其善下故眾流歸之若民歸王又淨名云大海江河川流泉源又四瀆從本至海曰瀆江出污池河崑崙淮桐柏濟王屋三江一荊江荊州二松
B13n0079_p0369a01║江蘇州三浙江杭州五湖大湖蘇州青草湖岳州丹陽湖宣州謝陽湖楚州中彭蠡湖洪州也
B13n0079_p0369a02║○河（五）四河為大婆沙論云無熱惱池出四大河東金象口出殑伽河南銀牛口出信度河西吐琉璃口出縛菖河馬口也北玻胝師子口出信度河此四大河各與五百小河而為眷屬
B13n0079_p0369a03║各依方面繞池一匝而入四海也淚出成河雜事二十七云翳羅龍王見佛現身長一驛七頭問佛何時免苦佛言候慈氏下生人壽八萬歲時方得離此苦也龍王聞之大哭諸眼淚下成十四河佛令
B13n0079_p0369a04║止之更惱他有情不益物也乃止矣河水鹹苦十誦律云有河鹹苦目連問曰河出無熱池水具八德今何如是佛言為經地獄故又有情業異油河靈異釋迦譜云太子初生龍化泉水先潤
B13n0079_p0369a05║成河擬其洗浴以除風病今變水河尚膩俗號油河也四州各別華嚴經云閻浮提有二千五百河西州五千東州七千五百北州一萬皆入大海有河無水七佛咒經云為渴愛河之所漂
B13n0079_p0369a06║溺生死大海又云以大乘河滅結使火又印土有黑暗河福河悞人西域記四云殑伽河諸外道為之福河為觀見溺死者生天遂勸人自投河死言得生天提婆菩薩至彼河入水逆擊其水眾人曰異哉
B13n0079_p0369a07║斯人曰我父母在遠國今欲濟之眾曰何愚如此曰幽夜上天豈能及乎眾屈信善請教意破執河水豈能及幽夜生死自是善惡感也五河在空僧伽吒經云空中有五百道河各與千河而為眷屬常雨
B13n0079_p0369a08║清淨之水增長苗稼利益有情三獸渡河見上河是佛化涅槃經云居士婦女戀慕於佛不肯歸家恐佛入滅佛以化緣將畢往拘尸郍路化一河隔諸人眾斷河生塵因果經佛化迦葉過河令
B13n0079_p0369a09║水兩斷為路生塵方受佛化河名乳流正法念經云普清淨河欲水歡喜河酒流河蒲桃河慶樂乳流河等又云夜摩天中有乳河諸天飲者即知宿命來處等遊增之一俱舍云地獄門外各
B13n0079_p0369a10║有四增一列河增其水鹹熱罪人入爛事佛投河異相三十一云有梵志婦欲歸依佛與佛作婢夫亦不從私造一幡及花供養夫知打之婦投河死以花投河河乾花久不萎夫見心悔信歸佛也法
B13n0079_p0369a11║順渡河續高僧法順過黃渠河河深岸滑而溢漲水急順纔入河水忽斷流上岸如故門人莫測也河水從來超世經云以何因緣有清河水流於世間佛告比丘以日熱故炙諸山汗故龍所變
B13n0079_p0369a12║故車正渡河阿含經云佛曾因渴令阿難取河水阿難曰河有五百乘車過水濁未堪今拘留孫河不遠可浴及飲時有鬼王在雪山居知渴以鉢盛八功德水施佛佛為受之也尼連河浴
B13n0079_p0369a13║般若經云此名無垢也河伯天署抱朴子云河伯是華陰人以八月上庚日渡河溺死天帝補署為河伯故今庚辰日不治舡渡河
B13n0079_p0369a14║○水（六）水最為大智論云水最大故能持大地乃至成山寶等亦因水也又中阿含云水有內外內有情界所為淚洟唾小便汗血等外者江河淮等水以溼為自性服水萬歲
B13n0079_p0369a15║涅槃經云有七寶山其中有水服者萬歲有二人俱往然路懸嶮遠多諸賊故及與山險猛獸去者千萬達者一二喻佛果位不蘭投水音悅經云六師外道不蘭之類謗佛被國逐出自曰我道終不及佛
B13n0079_p0370a01║以瓶盛沙投江而死矣水須日進百喻經云有美水去王城五由旬王令村人日供其水人倦欲移王遂封地為三由旬聞皆歡喜如一乘道分別說三也水中無污律云萍沙王宮眷欲入園
B13n0079_p0370a02║池遊觀六羣比丘知先入以大小便用葉裹在水中及地宮人爭取見其不淨知是六羣生人謗佛知制戒不得水中大小便等水壇四肘陀羅尼云先作壇加持誦咒一切皆成壇法在經也費功
B13n0079_p0370a03║之悲異相云有一女人而生二子濱河而居一解水一不解水不解者過河溺殺母不悲後解水者又溺母悲或問曰何曰枉費泅水功也內院遶梁上生經云其水上涌遊梁棟間水出花中也
B13n0079_p0370a04║福及族類大悲經云持咒者在河水泉池浴其水族等並獲功德無量何况受持水出珠中大佛頂經云如月愛珠欲得水者對月執珠其水即出也水中說偈般若論云牛呞比丘
B13n0079_p0370a05║上於忉利園現通流水水中說偈云憍梵波提頭面禮妙泉第一大德僧象王既去象子隨等禁水有毒法苑云漢時永昌郡不違縣有禁水水有毒氣唯十一十二月可渡餘月不可有鬼殺人有鬼彈等
B13n0079_p0370a06║施水之報百緣經云百緣比丘出家不能精勤後得重病醫令服蘇乃渴求水河水見枯恐生餓鬼中乃白其師師曰取瓶水僧中行之行畢命終生大長者家口齒之間出八功德水不食其乳乃至今者
B13n0079_p0370a07║遭值於佛出家得道其比丘聞已歡喜奉行八功德水稱讚淨土經云有八功德一澄清二清冷三甘美四輕軟五潤澤六安和七飲時除飢渴過患八飲已長養諸根四大增益種種勝喜多福有情常
B13n0079_p0370a08║樂受用飲洗刀水四分律云長壽王被怨王奪國與第一夫人走詐為長髮梵志居瓦窗師家後夫人有妊垂產欲洗刀劍水飲須見平坦地內日初出明四部兵眾鬬飲其水長壽王以夫人故告梵志
B13n0079_p0370a09║施怨王大臣是我昔日親情其臣解相至見妊子是俱睒彌王乃為奏王有災星現須具修穰須具四部兵鬬於野王許夫人得水見兵即誕其子後為王也水利萬物老子云上善若水在天為霧露甘雨
B13n0079_p0370a10║在地為泉源矣天下柔弱老子曰莫過於水方圓任器壅之即流住決之即流散攻其堅滅其火柔在剛亡矣甜水虞泉洞冥云有甜溪水味如蜜東方朔得數斛獻帝投水於井井水恆甘而寒
B13n0079_p0370a11║洗浴則肌理柔滑
B13n0079_p0370a12║○泉（七）泉名無箭釋迦譜云菩薩捔力放箭墮地為泉名為箭泉病者飲水皆愈痛者塗泥即止又有車軸泉因商侶熱渴佛指此有泉乃以車軸築之泉涌如箭因名車軸泉千泉
B13n0079_p0370a13║避暑西域記云雪山北有千泉周二百里水土沃潤雜花若綺泉有千所突厥可汗避暑之處泉傍有鹿多飾鈴環馴狎於人不甚驚走王不許殺之孔雀出泉西域記云帝釋化為大蟒救病有情
B13n0079_p0370a14║孔雀王羣至此無水熱渴既甚以啄崖石涌泉流出令人與獸俱得飲也兼能愈疾因名野馬慈恩傳云五峯西北流沙中有三藏遇之天王指處得水西行也阿父師泉西域記云離高昌路
B13n0079_p0370a15║次也昔商侶至此熱渴有僧同行求曰我等熱渴欲死僧曰我當為汝等置水即上山崖令諸商主高聲唱言呼我名字僧上眾呼其泉石中涌出僧更不復見遂名阿父師泉也鶴起泉飛靈岩寺記云有
B13n0079_p0371a01║法定禪師至齊州靈岩山欲搆禪室患其無水山神指曰二鶴之下有泉師至二鶴起飛當時泉涌二眼號白鶴泉今一眼枯以因婦人照面也山頂泉涌續高僧傳云潞州梵境寺無水因道端隋帝令
B13n0079_p0371a02║送舍利感山頂泉涌人飲者除病食酒肉者即卻發竈下泉流高僧道豐臨終謂弟子曰居山水遠竈邊去石下有泉如言去之泉涌師徒歡喜自此無竭勞也醴泉如井法苑云太山東有醴
B13n0079_p0371a03║泉其形如井本以上下是石欲取飲者皆須洗心致跪而挹之則泉出如流多少隨意若或污慢泉遂縮焉神之至性急矣涸泉重涌高僧傳云稠禪師住嵩岳寺有百僧泉水纔足忽見婦人弊衣挾箒
B13n0079_p0371a04║卻坐階上聽僧誦經眾不測是神便呵遣之也婦人有慍色以腳踏泉其水便涸身亦不現稠聞至泉呼優婆夷三遍其神乃現謂曰眾僧所居悉仗此泉講誦合相護助言訖而隱泉流矣
B13n0079_p0371a05║○池（八）池說文曰方曰池曲曰沼池出四河僧伽吒經云阿耨達池此云無熱惱此池中龍十地菩薩示生居之離其五怖熱惱從龍為名出四河周給一切也其池縱廣五十由旬金沙
B13n0079_p0371a06║布底四寶為岸所為金銀琉璃瑪瑙出諸名花非得通人不到浣衣之化律云滿才長者女不拜外道父母家屬說佛神德曰佛有最小弟子均頭沙彌得其故衣至無熱池洗神鬼相助有外道至彼欲飲
B13n0079_p0371a07║其水被鬼神逐之知佛勝也父母受化也池名列士西域記云有一仙士修習仙法未得成就案其仙法須結壇求一列士執劍至明不語而立得一人相許乃依法立壇池邊其列士恩義居懷執劍而立
B13n0079_p0371a08║至夜三更忽言莫殺仙法不就仙人問曰何以言莫殺令我有失曰我夢身死生於異國年已二十思其君託猶故不言乃至娶妻生子亦不言妻怒欲殺於子我思多年乃言莫殺仙曰我無分矣言訖列士入池而
B13n0079_p0371a09║死池忽自生雜阿含云佛欲降迦葉示擬浣衣天帝化一泉池及樹又天王移一大石與佛曝衣其石衣文猶在受化也指地為名瑞應經云佛降迦葉食後欲澡浴天帝指地為池佛謂迦
B13n0079_p0371a10║葉今此應名指地池矣池影迷人大威德經云有人詣池見影在池乃高聲喚倒懸殺我求諸人救見諸人到影轉告村人智者曰汝何不離池在陸影即不倒迷悟也善見可喜長阿含十
B13n0079_p0371a11║八云北州有池名為善見可喜見故出四河東善道南妙體西妙味北光影其四河兩岸有衣服樂器飲食等樹行列要者自取矣池出其火釋迦譜云尼波國有池常沸火出周二十步旱澇常等煑其食
B13n0079_p0371a12║立待人傳池中有金後貪王知之以鐵為網令人取之得一金匱上有神執劍擬之人懼而退王問神曰今此是何池又何熱曰此中慈氏所戴天冠下生時即獻也池中大龍所護是以常熱其匱不可得取因是止
B13n0079_p0371a13║焉止飢愈病續高僧傳云叉德鑿地於九峻山南為阿耨達池食者愈病止飢等池沸如湯四分律云目連言此湯池本出無熱經炎熱地獄上過所以如湯又善見律婆沙十三云有河從北
B13n0079_p0371a14║婆羅山出去一由旬龍王宮殿在此河下縱廣一由旬城郭如忉利天宮其水清冷香美蓮花大如車輪水經二鑊湯地獄上過故熱成湯故俱舍云世別人業共感如是指地為池寶林傳云摩拏尊者
B13n0079_p0371a15║入滅時指地為池偈曰心地清淨泉能潤於一切從地而踊出遍滿十方際池石三種寶林傳云婆舍斯多尊者至中印土王問我後園中有一池自熱有一石夜有光明非師不別曰池有三種一神業
B13n0079_p0372a01║二鬼業三者下有石如金其石如火以因感故亦熱此名藥泉亦號自然湯二者人在世作惡令還債然湯名曰業水又神不守自業作惡天罰之石夜有光者此即鬼火附之矣池名截手本行云留離殺
B13n0079_p0372a02║釋女處有獼猴池白鷺池又增一經占波波羅國有雷聲池旦露池洞冥云旦露池西有昆靈池方四步有連錢荇浮根菱根出水上葉沈波底實細皮薄甘香其葉半青半白霜後美也亦名夌冰芰又影
B13n0079_p0372a03║娥池穿影
B13n0079_p0372a04║○井（九）將喻生身憂陀延王經云如人大野中被象奔逐入一枯井手執樹根被二鼠嚙火燒樹身下有大龍傍有四虵上有蜜巢窠時滴在口忘其諸怖喻人生身樂少苦多苦者浮名
B13n0079_p0372a05║經云是身如丘井為老所逼井喻身樹根如命二鼠日月三龍四蛇四大故梁武詩云丘井多危難愚夫戲溺沈四虵恆共怒一象鎮奔臨篋內三龍逼藤間二鼠侵欲知貪不止蜂蜜敗人心穿鑿高原
B13n0079_p0372a06║法華經云如人渴須水穿鑿於高原漸見溼土泥決定知近水意取持此經去佛果近也不能致井三摩竭經云佛至難提國與外道尼乾論義不知者致其井中尼乾不如被弟子等欲致尼乾在井佛言
B13n0079_p0372a07║受化即止尼乾死急乃歸依於佛而得度大出珍寶賢愚經云有貧夫婦見佛夫泣妻曰何泣曰貧無物施前不施也今又不施後當云何妻遂捨鏡及一金錢淨水後感金色光明及有一井大出珍寶要
B13n0079_p0372a08║者隨意出焉金六隨生異相云有一長者生一子名為金六有一井隨子而生水味極美食者所願皆滿是子之福名如意井忽生金寶感通云江東有井深三尺有池鰻魚俗號菩薩魚人
B13n0079_p0372a09║至井禮拜即見忽然井中而生金寶後有一賊刀傷魚尾更不復見傍有舍利塔常有聖僧現須達多井法顯傳云顯至王舍城須達長者古井猶在井出其錦感通云南齊時荊州有天子井
B13n0079_p0372a10║在於城東忽出其錦如人中之錦不別矣經月乃歇士女爭取事出南均齊春秋蕭子城荊南記死者無罪智論云如人好心造井有人墮井而死者無罪又如人施食食者傷而死亦然佛說法戒不依
B13n0079_p0372a11║者過用之不竭續高僧傳云齊州南有神通寺朗公造有井深五尺千萬人用不竭曾因女人照面乃枯後僧朗禪師燒香求之乃得依舊為井所誑報恩經云有人渴逼遇井便入深一箭地
B13n0079_p0372a12║無水有虵甚可怖畏如人無德空有人名又有長者小兒時養三毒虵後長大已置之於井其水亦毒後因施食取水用之遂殺人多填井燒虵道嵩井吼續高僧傳云道嵩隋帝令送舍利蘇州感中有
B13n0079_p0372a13║井吼三日矣幻術移井法苑云有幻術之人倏忽之間能移於井也井自天成臨海記云其井深四十丈石成天生非人工所作其水香美又易云改邑不改井本行有箭井又天帝因中曾
B13n0079_p0372a14║造義井於要路周給一切又陶侶造寒溪寺及義井今有陶太尉井又菩薩四處生井井有菩薩魚也羅漢井在大聖行狀云大師至淮陰云後有信士來斯教化至開元五年張居士至指其山腳令去
B13n0079_p0372a15║磐石有井澄清至今在矣玉井之靈唯識鈔序云崑崙山下有井以玉攔名為玉井又云西方古昔聖人以箭射地遂成其井井中之水色白如玉故名玉井又三藏將往西天井水忽變婆羅門占之東土
B13n0079_p0373a01║有菩薩僧發意欲來奘三藏到親聞其說果不虛耳
B13n0079_p0373a02║○坑（十）深不見底釋迦氏譜云給孤園東現有坑深不見底是天受生身陷入地獄處又南八百步有大坑是戰遮女人生身入地獄處善星比丘亦然天雨大水不滿至今在焉火
B13n0079_p0373a03║坑毒食智論云德護長者致火坑毒食欲害於佛化為花池火坑成池隨求佛頂云羅睺子母誦念隨求火坑變為蓮花不能燒害又觀音經念彼觀音力火坑變成池又法華云有增上慢比丘將
B13n0079_p0373a04║墜於大火坑名為象坑本行經云太子出城捔勝將迴父王令牽大象取太子至城門天受見之以手拽鼻拳擊而死當其城門阻絕往來太子後至以手拋象出七重城外地越二里而下地陷大坑在
B13n0079_p0373a05║矣生死深坑育王傳云有比丘多睡毬多化之令居深坑之傍比丘乃白師大怖師曰此坑可出生死深坑不可出也乃悟道坑不壞界五百問事經云界地為坑壞不曰不壞乃至由旬况
B13n0079_p0373a06║小坑矣火慢墮坑慈恩傳云南印土大慢婆羅門謗毀大乘生身入地獄現有坑也
B13n0079_p0373a07║○塵（十一）塵目致殺月燈三昧經淨眼比丘對王而坐忽為輕塵入眼兩目連動王見令殺目動惑我宮人悞也輕塵足岳大唐高祖聖教序云輕塵足岳墜露添流也
B13n0079_p0373a08║塵沾罪滅不空若人身沾壇上塵者罪亦滅也得無量福為菩薩之種由旬之始俱舍云極微微金水兔羊牛隙塵蟣蝨麥指節後後增七倍乃至肘里拘廬舍由旬經塵勿吹五百
B13n0079_p0373a09║問事經云如經上有塵不得口吹口氣惡也盡末為塵法華云三千土也一塵一劫等又華嚴經云一塵含法界六識剎那空又塵沙世界等和光同塵老子云和其光同其塵處羣聚而不
B13n0079_p0373a10║自異也
B13n0079_p0373a11║○泥（十二）布髮淹泥般若論云摩納仙人見定光佛上七莖蓮華供養佛威德力變成花蓋路次有泥以自所著鹿皮衣覆之不遍乃以首髮布其泥上佛為踏之得受記起劫等泥
B13n0079_p0373a12║塗壇地不空云用牛糞泥塗壇地然後加持以紫檀橛釘以繩界之又咒火以香泥爐加持咒之有靈香泥塑像法華經云鐵木及與泥也又塑像經云以香泥塑也泥地若鏡寄歸傳云
B13n0079_p0373a13║那爛陀寺房內地面用麻滓粘泥磚石屑石灰泥相和埿其地面塗飾如鏡又云婆羅林側淚下成泥哭者身邊血如花樹尸糞泥滿俱舍云尸糞地獄尸糞泥滿中有娘柜吒蟲身白頭黑觜利如針破
B13n0079_p0373a14║肉傷皮骨食其髓
B13n0079_p0373a15║○土（十三）土坌道人雜寶藏經云有一女人其夫端正餘女問曰何也曰我因以土坌道人頭時道人頭有瘡得土而愈餘女不善其意見道人皆將土坌其頭欲其夫好遂一城斅之
B13n0079_p0374a01║後迦㫋延至外道林下入定人皆將土坌之乃至成塚後感雨土滿城一城填死也水土多難蘇悉地經云水土有神多難者是毗那夜迦云障礙神也先持真言發遣然後用之永無災難也迦多
B13n0079_p0374a02║被坌根本律云迦多衍那尊者到一城有佞臣曰此人不祥宜以土坌人共坌之後感雨土滿城唯一人免土塊擲口十誦云六羣張口待食比坐比丘擲土塊入口大眾皆大笑因事喧雜佛知集
B13n0079_p0374a03║僧制戒不得張口待飯不得物入他口能除頭痛法顯傳云鷄足山大穴前有土是迦葉洗手作淨土也至今合聚會有人患頭痛取土塗之即愈也土淨洗法童子問經云如大小便後土五
B13n0079_p0374a04║聚三後一前一獨後一又十聚洗手左右背掌等及二瓶觸淨二用一在外隨己也土無別用五百問事經云佛塔土掃得只填塔地不得別用佛物重故若有餘物守護人亦不得與人出利除令守護
B13n0079_p0374a05║咒土沾骨尊勝序云咒土沾骨往西方當來成佛定無疑也土人欺魄列子曰南郭子與列子隣二十年相見不曾語門人等為有敵焉有自楚來者問之曰彼無心如欺魄即似土人也
B13n0079_p0374a06║○灰（十四）灰塗無障陀羅尼云持真言障力持其灰塗身點額及腋或眼所向無障也灰狂風止陀羅尼云欲止其狂風將灰加持往風撒之作嗔喝聲其風即止護
B13n0079_p0374a07║摩灰力不空云加持香木而成灰散一切物皆得利益塗灰之流俱舍云西域有一類外道計灰能淨衣垢若塗身者能滅身中煩惱垢也劫盡之灰續高僧傳云漢武帝鑿昆明池至水
B13n0079_p0374a08║到灰得灰問方朔曰泉下何有灰耶方朔曰問西域僧知也摩騰法蘭至帝問曰此劫盡之灰也以覆其門龍樹傳云菩薩本學隱身法三人同師意欲入王宮作亂也後宮人有孕王問智臣臣曰若是
B13n0079_p0374a09║鬼禁咒可治若人請於宮門羅灰覆之認其跡也果見三人跡焉令持刀亂揮二人被殺龍樹多智乃常近王免也以灰洗面續高僧法通本龍泉人彼石樓界未染王法時僧以為不吉須盡以灰洗面後
B13n0079_p0374a10║因通而止
B13n0079_p0374a11║○火（十五）（薪炭附之）火山四起十善戒經云提婆女人有子端正無比見佛為其法曰我愛此子逾身百千萬倍佛化火山四面俱來遠以衣遮近以子障佛化令悟道取珠出
B13n0079_p0374a12║火大佛頂萬行經云有陽燧珠對日出火對月出水名月愛不燒之喻不退經云如人投火願不能燒還可得不不得喻聞此經不退生死羊累猴象菩薩本經云須達婦人作麵羊來犯食婦
B13n0079_p0374a13║以火杖打羊羊身戴火遂然象廐次及獼猴悉皆燒殺因斯斷夜然燈火也獄光似火本行經云王既因燒象廐斷夜然火須達夜燒燈坐禪被收在禁夜有天王帝釋梵王相次來看須達光明如火王
B13n0079_p0374a14║怪謂獄中然火知天王等來乃放達火宅之喻法華經二云三毒之火熾然不息又歘然火起焚燒舍宅四面一時其燄俱熾又大火猛燄三界無安猶如火宅矣然頂歸依不空云火可畏笑藥
B13n0079_p0374a15║又三昧火然其頂然可歸依不為一切道人障礙色形聲香童子問經云誦真言者加持其火有紅紫碧綠等色幡幢蠡具日月等形萬字鍾鈴樂音香也火天奉藥不空云持真言加持米團
B13n0079_p0375a01║心母咒之既志誠以即得藥神現奉藥也火熱不定智論云入火不燒身中火不燒人雲中火不能滅五藏業力雲中龍力矣城中火滿莊嚴論云億耳入海失伴至餓鬼城求水鬼曰此城鬼趣
B13n0079_p0375a02║不聞水名已無量劫唯有滿城火業感斬水求火長阿含七云有婆羅門事火火不曾令滅令一小兒看之自出小兒滅火聞木有之斬斫求之何火之有無智生在火中根本律云佛記火生
B13n0079_p0375a03║童子外道誑父母此腹中是女佛記是兒外恐自言非以藥殺母死以燌燒難辯佛知欲燒令祇域火中取兒佛使事未究竟故無死理其子因名火生矣火相忌水百喻經云有人須火冷水以水瓶致
B13n0079_p0375a04║火上火死水熱總失前事如出家人貪利內外俱失火不燒㲲異相云佛在時大熱僧眾煩惱迦多比丘為眾化涼風細雨有長者曰此事希奇願更現相令積薪置驗安㲲在上定火之不然薪盡㲲存矣
B13n0079_p0375a05║向火七損惡集經云一損眼二色三身羸四衣垢五臥具壞六生犯戒緣七增世俗話論也如救頭然上生經抄云慈氏菩薩在知足天欲下化眾生如救頭然心非不切也遠救火
B13n0079_p0375a06║災高僧傳云僧實在京行化一朝日正午僧寢自上樓打鍾令眾速備香花以梁國講堂欲壞恐損大眾時楊都講堂中四眾聞香氣與音樂眾競出堂其堂便壞聖莫測焉人無損者也口吐猛火集異
B13n0079_p0375a07║記云三國時有人口吐猛火先以藥在器中取一片木與黍糠含之再三吹𠮱而張口火出因就熟處取以爨之則便火熾又書紙投火不然五色煙火搜神記云甯封子黃帝時人為其掌火職能出五色
B13n0079_p0375a08║火煙久則以教封封子積火自燒而隨煙上下視其灰燼猶有其骨也葬之封焉火有十名婆沙七十二云名火焰頂熾然生明受記祀能熱路鑽息烟幢金相千名存十也火相可瞻婆沙
B13n0079_p0375a09║云火赤多疾死黃色起萬兵紅炎有飢饉雜色宜五穀青色豐歡樂白色國興盛黑色境減損此名火十色相可汗事火慈恩傳云可汗事火不坐木床以生火故三藏至彼令坐鐵交床又康居國事火不
B13n0079_p0375a10║重佛見僧以火逐而燒之因三藏之彼二沙彌入寺看被以火燒逐王知捉令斷臂因事改法重佛三藏力炭寶積經云如人將炭欲磨洗令白人身不淨欲澡浴令淨不可得也薪炭本生六地觀六云是
B13n0079_p0375a11║身不淨如人洗炭令白白終無有又俱舍嗔毒如炭火又法華云拾薪設食又孔雀云為眾破薪也
B13n0079_p0375a12║○燈（十六）供佛生天百緣經云頻婆羅王夫人日日供佛後年老請佛髮爪起塔在內供養後阿闍世王立不曾供養塔也有一宮人名功德意以燈供佛塔王即殺之即得生天其
B13n0079_p0375a13║光不滅闍王經云時有老母見王供佛私自念言我大貧苦後世云何生值佛不能供養遂行乞日得二錢沽油油主曰作何曰供養佛油主愍而益之將至佛所然之不滅止之益明佛記之得大善利其
B13n0079_p0375a14║福無量施燈經云若四眾施一燈照佛像者聲聞小聖不能知其功德多少也諸油各異法華經抹香塗香蘇燈油燈諸香油蘇摩那花瞻蔔花油婆師迦花油憂鉢羅花油等燈供養也慈
B13n0079_p0375a15║利剜身本行經一云慈利王為求法故不惜身命四方共知天帝化作老婆羅門試其心也乃白王曰我能說法須剜其身作其千燈供養為王說法王遂作千燈供養身瘡如故小燈吹滅瓔珞
B13n0079_p0376a01║經云聞小道至劣如小燈吹之即滅菩薩如劫火大海不能滅也定光因地受記經云定光佛因地曾為童子為供佛故然身為燈後得佛時頂有光明號定先佛其身火然雜阿含云有王
B13n0079_p0376a02║第一夫人與王爭將燈油洒王遂感惡報大身常有火然那律天眼本行經云昔有長者子名曰大財將百斛油然燈供佛願得天眼第一又云曾為盜夜入佛塔盜其物見佛前燈暗以箭挑之見佛相好
B13n0079_p0376a03║思自悔曰他人施我欲盜罪大矣遂發善願今遇佛出家也燈花供養花聚陀羅尼云若人於塔廟以花燈香或一團泥補寺塔一稱佛名若墮惡道終無是處無有此理也指有光明燈指
B13n0079_p0376a04║經云有長者生一子指有光明名為燈指其家大富後因父喪大貧為人擔尸至林不落至家為金因中曾以手挑佛前燈感指光明也神移其燈五百弟子問事經云佛前燈不得私取燈及作自事施者
B13n0079_p0376a05║得福作者盜佛光明得罪非輕也又傅大士見梁運將衰然臂為燈穰禍也七層之燈藥師經云若遭厄難勸然七層之燈燈如車輪四十九戔名續命幡燈蠟燭自然高僧傳云隋文賜蠟
B13n0079_p0376a06║燭供養至寺未及然自發光燄聞帝遂改寺為光明寺紫金之燈洞冥記云燈紫芳茨燈光色有白鳳紫冠憑足來戲嵭嵻細棗膏燈又有青樝之燈青樝木有膏如淳漆削置器中以臘和之塗布燈然
B13n0079_p0376a07║之照其數里又有明莖金燈天漢二年武帝昇蒼龍閣思仙思方士令修異術方朔操筆進曰臣遊北極至鍾火山日月不照處有青銜燭火以照山四面亦有園囿池沼皆植異果有明莖草夜如金燈折枝為照見
B13n0079_p0376a08║鬼物形仙人甯封常服此草夜冥輒見腹中光明亦曰洞冥草帝令剉此草為泥以塗壁雲明之館夜坐如晝亦名照魅草採之藉足履水不沈
B13n0079_p0376a09║草木果實部第三十六
B13n0079_p0376a10║○園（一）歡喜四花莊嚴論云三十三天有歡喜園是三十三天捔力歡娛之所中有園生樹池亭可愛又有四苑亦然及四妙地畫暗三月處胎經云佛在晝暗園尸利長者請
B13n0079_p0376a11║佛與阿難同去在長者園過夏九十日不去緣值長者貪歡忘却夏滿辭之長者方憶大慚亦由佛因中自作也給孤獨園孛經云其園四十頃須達布金遍滿而乃得之為佛造寺等仙人所
B13n0079_p0376a12║住智論云迦毗羅城外五十里是釋迦所遊樂處佛住彼園為眾說法王因施之毗藍園本行經云維衛城有毗藍園中有無憂樹摩耶遊彼佛於樹下生地神捧足處灌園施浴雜寶藏經云有
B13n0079_p0376a13║客灌園人見舍利弗時遇大熱即來樹下坐施水洗之不妨灌園舍利受之園人因此少善而得生天矣菴羅樹園維摩經云佛在彼園精舍說此經菴羅女因樹而生後將此園施佛善友看園
B13n0079_p0376a14║報恩經云善友被惡友簽目奪珠利師跋王放牛人將歸供養後園監雇令看園樹上懸鈴以繩繫之下彈琴自有飛鳥引繩去之萍沙竹園四分律云萍沙王施佛竹園佛謂咒願種植諸園樹并作橋梁
B13n0079_p0376a15║園果諸浴池及施人居止如是諸人等晝夜福增長持戒順正法彼人得生天又黃竹園經也鍛作園毗奈那云祇園扃內有六精舍此為一焉因事名也令進園浴雜事律云重興王令大藥父進
B13n0079_p0377a01║園池花林來大藥曰未知大小請示一樣王歎希奇安隱園念佛三昧經云勝密大王有園名為安隱明相佛常住其中也逍遙園高僧傳云羅什後秦姚興請於逍遙園草堂寺譯經也又施鹿園昔
B13n0079_p0377a02║王放五百鹿處佛在彼初轉法輪度陳如五人又園植果木處圃種萊也囿蓄魚鼈處苑在東養物類處也鳴禽苑洞冥云影娥池中作鳴禽苑有青金樹皮間有黃皮下有青金屑也
B13n0079_p0377a03║○林（二）施鹿林苑異相云昔佛與天受共為鹿王各領羣鹿悞入王圍時劫初時畜同人語菩薩鹿王乃白王曰若㧾殺我等其肉即臭我欲與王次第日輸一鹿王有割鮮之膳我等延
B13n0079_p0377a04║朝夕之命王許之後天授羣中一雌鹿有孕告王子未合死天授不從曰誰當代汝菩薩鹿王悲及未形乃自往代之王聞曰我人中畜也彼畜中人遂悉放之因名施鹿林也林寶殊勝正覺念經云輪
B13n0079_p0377a05║王出時有林寶如天帝之園一切可愛適意又天上有無比林其中花木果實非世所有名為無比娑羅牛角中阿含云諸比丘可詣牛角林即娑羅林也其林別號因形也林果生酒正法念經
B13n0079_p0377a06║云諸天北州有欲遊獻酒者入酒林上有摩偷果果中出酒飲而能醉不亂性也寶林濯瑩無量壽經云有七寶行樹故曰七珍林錯落八德水汪洋西域寒林阿含經云人死致之寒林不封
B13n0079_p0377a07║埋不樹葬或水火葬亦名尸陀林也士林如林高僧傳云梁武重雲殿開士林學又姚興帝長安逍遙草堂寺洪儒碩德畢萃如林矣林名墮處法苑云有五百仙人至此而墮亦名住處亦名
B13n0079_p0377a08║羯蘭陀或名羯鐸迦禽名也其形似鵲栖集此林因以名也或因仙墮尺蠖林婆沙八十三佛欲入滅遊歷邑波波村尺蠖林力士聞已共集如不往者罰五百古大金錢兗邑家有一力士名曰盧遮不惜
B13n0079_p0377a09║用金恐違親友雖詣佛所心不敬信為現火糞方信分分林根本雜事律云歌羅大子王怒令斷手足送至寒林佛知觀之已酬往業今又根熟思佛佛乃化之手足如故度令出家王知自悔以所住林賜之
B13n0079_p0377a10║名分分林即誓多林也舍夷林釋迦譜云渡婆祇河雪山北有舍夷林是釋迦得生之所杖林山見上山部及慈恩傳昔有菩薩或云梵王以丈六杖量佛上至梵天終不見頂以杖投地今為大林勝軍論
B13n0079_p0377a11║師在彼林也三藏至彼受因明論處又俱舍云地獄有劍業林鐵刺林也蹂腹林雜事云其林有神善㰌稅有長者不稅人馬不能行也湯林鄧林列子曰有夸父不量力欲追日影逐之於隅谷
B13n0079_p0377a12║之際日所入池渴欲得飲赴飲河渭慮不足走北大澤未至死於路棄其杖杖後生彌數千里為鄧林焉
B13n0079_p0377a13║○樹（三）（樹有萬種）大藥無根大哀經云下方而生大樹號無根大藥樹以根通地下過金剛輪立於水界無能拔者其根分布遍閻浮提土萬物萌牙一切草木地上者近枝生枝葉花果
B13n0079_p0377a14║根節實近者同生一切樹木因之有閻浮提樹俱舍云此名上金在中國無對所以不翻其樹此州南邊有無熱池邊亦有此州因樹為名果如一碩瓮許大其味甘美其香馥鬱等四邊依止
B13n0079_p0377a15║智論云佛藍毗園無憂樹下生摩竭陀國菩提樹下成道波羅奈國鹿野林中說法俱尸那城娑羅林中入滅皆有因意也一樹隨生茶毗經云恆河岸北一㫋檀樹佛生時同日而出樹神常將香供佛
B13n0079_p0378a01║佛入滅時樹皮裂枝枯而死矣慈氏龍花成佛經云慈氏當於龍花樹下成佛此花如龍首或樹自龍宮來其樹高五十里花果鮮香氛馥遠騰見者歡喜自餘諸樹高四十果花果光鮮隨時凋易街巷道
B13n0079_p0378a02║陌廣十二里掃洒清淨大力龍王常於夜半降微細雨俱獵婆樹六度經云俱獵國王有一大樹高五百六十里根深八百二十里圍二十里樹有五面各生其果大如二斛瓶其味甘美如蜜花色鮮明
B13n0079_p0378a03║枝葉榮茂夫人太子羣臣各食一面菓也生便成就般若經云有樹名好堅在地中百歲一日出生高百丈其樹出已欲求大樹以蔭其身樹神曰無餘高大相蔭延命之靈數珠經云菩提樹亦
B13n0079_p0378a04║名延命樹有外道小兒被賊打殺外道言此樹若聖令我子活尋念佛名經七日活也其果甚大觀佛三昧經一云殃伽陀樹本香山中來風吹種至雪山其果大小如一碩瓮食者得仙聖復得病者除
B13n0079_p0378a05║病也七寶宮殿處胎經一云佛於東方化七寶樹遍滿其中於樹枝葉上化七寶宮殿各有化佛及化菩薩而自莊嚴歡喜園生觀佛三昧云帝釋歡喜園中有樹名曰園生見者心喜其果金
B13n0079_p0378a06║色葉有十色出諸音樂又云有㫋檀樹根莖枝葉花果一切皆香六銖價直娑婆世界等普智福樹道樹經云五種五根五枝五莖五花五葉五果有七菩提分等樹有三種廣百論云無憂樹有
B13n0079_p0378a07║女人觸時花菓齊發二樂音樹聞樂音時枝葉條蕩應節而舞好鳥吟樹聞鳥吟枝葉動而不止如此方不奈痒樹也樹因迦葉正法念經云昔迦葉如來為化諸天留此影樹樹有其門中有園林花木
B13n0079_p0378a08║悉是七寶中有鏡殿長五由旬佛留影光在壁若諸天放逸時帝釋令入中現諸宿業息其貪也藥合宮殿正法念經云夜摩天有藥合樹其中有宮殿光明等又有空行樹一念須行百千由旬隨念而
B13n0079_p0378a09║去音樂衣服等樹鬬勝生樹賢愚經云佛與六師鬬勝當以齒木投地為樹枝葉花果便生其果如五升瓶大其味甘美香氣四塞食者無厭見者歡喜外道之徒見者信伏樹出飲食賢愚
B13n0079_p0378a10║經云有善求惡求太子入海采寶粮盡遇見一樹有神言折之令求即得飲食衣服珍寶皆足惡求取根即被食也感夜叉怒被害也大安小動異相云有閻浮樹高四千里大鳥棲而不動有小鳥形如
B13n0079_p0378a11║鶉止樹便動曰以小鳥海底食金剛糞墜物上無不壞者怖而動之普覆如蓋華嚴經云善財求法於善尼在一樹下其樹形如樓閣名為滿日光照一由旬普覆如蓋又有花茂樹甘露樹天衣樹妙音妙
B13n0079_p0378a12║香妙果樂音飲食樹等知足天樹上生經云有七寶行樹一一樹葉有五百億寶色有五百億諸天寶女住立樹下千光法音異相云有千光明樹出法音師子吼佛國樹常出苦空之音又
B13n0079_p0378a13║如阿彌陀佛國樹亦然故云玉樹珊瑚果金花琥珀枝皆演法音等女樹生兒正法念經云海中有銀山生樹名為女樹天欲明時皆生嬰兒日出能行至食時皆成少年日中盛年日晚老年任校日沒即
B13n0079_p0378a14║死日出復然等樹名多羅西域記云其樹形如此方椶櫚樹極高者七八十尺枝葉繁茂果熟即赤如大石榴人多食之東印土界樹中之上也荊南娑羅荊南記云晉永康年僧房下生一樹
B13n0079_p0378a15║隨剪隨生僧乃移房樹長便遲葉花稍遲夏中方有葉落時節與眾木同後有西域僧來識此娑羅樹也又經音義云形如此方槲樹而皮青白葉甚光潤四方各二茶毗云佛入滅於娑羅林其樹四面
B13n0079_p0379a01║各二佛於其下入滅背東足南樹皆變白皮裂而死樹極高大異相云雪山頂有藥王樹名非從根非從根生廣六百八十萬由旬下極金輪枝能生莖莖能生根除一地獄中下有地獄不生也枝葉花果
B13n0079_p0379a02║根莖皆能愈病也樹名蕈觸續高僧傳云顗禪師住玉泉寺有蕈慈荏反觸樹供僧常菜隨取隨生師若他行採即不生是禪定力化洽萬里造寺三十五所度僧四千餘人書經一十五藏金檀佛像十
B13n0079_p0379a03║萬軀五十州受菩薩戒人矣樹影不移中阿含云佛在閻浮樹下坐其影不移廕覆佛身顯希有事矣大椿之壽廣弘明云洞玄經說東方青帝頌曰九五不常居天地有頎危大劫終一椿百
B13n0079_p0379a04║六乘運迴還浩素等栴檀勝用高王法門經云其樹枝葉花果能治人病為屋宇入中不飢不寒不熱離貧窮襄老出一切高門大富寶物等又有金頂樹亦然能愈毒消病等樹名端正續高
B13n0079_p0379a05║僧傳云𥂕厔縣城西二里有端正樹是道哲和尚燌身起塔處千秋樹皮高僧傳云帝賜千秋樹皮袈裟不知來處也藥樹有神異相云藥樹能消萬毒有虵長百丈餘遇黑頭蟲五寸與虵相
B13n0079_p0379a06║遇虵聞藥氣而走遇樹身斷頭走尾半已爛壞藥樹有神所護矣毒復生出異相云舍衛國生一毒樹人觸便死長斧殺之旬日如故觸者即死有智者曰令取其根即不復生也樹亦可畏
B13n0079_p0379a07║稱揚諸佛功德經云女人譬如毒樹增長諸毒觸者致死入於地獄鐵樹高大處胎經云須彌山北有大鐵樹高十六萬里金翅鳥巢於上是食龍之所劍樹之苦俱舍論云地獄有劍樹罪人入
B13n0079_p0379a08║中風吹葉落皆是利劍斫刺罪人也伐樹閉門涅槃經云南天竺國有一大城名首波羅於是城中有大長者名曰盧至為眾導主佛欲化彼彼修異道外道教令伐樹污泉閉門立敵言佛至處為不吉祥
B13n0079_p0379a09║佛為化彼說吉備足受化伐樹取果百喻云王有果樹高大上生美果愚人欲食伐而取之喻破戒求道果也枯樹再榮陀羅尼集云佛在祗樹給孤獨園內有菴羅枯死外道與佛鬬聖德以藥
B13n0079_p0379a10║水令活又外道化一花樹佛即令枯死矣伊蘭臭樹觀佛三昧經一云伊蘭臭樹與㫋檀同生也然馨各別臭薰四十里猶如死尸其花紅極可愛樂聞臭而死甚可惡栴檀虵繞西域記云南印
B13n0079_p0379a11║土有山濱海有白檀無能別者惟於夏中登高而望有虵繞者於是知之射箭記之冬即取也涼故虵繞遠與什書高僧傳云遠公與羅什書曰㫋檀移植則異物同薰摩尼吐耀則眾珍自積法輪不停軫
B13n0079_p0379a12║於八正之路三寶不輟音於將盡之期等出自牛頭㫋檀出自牛頭山乾闥婆王居此山愛其香輪王出時鬼神取來上王其價貴為炭之喻百喻經云有人入海求寶得㫋檀木經歷多年方可
B13n0079_p0379a13║得之市賣無人買者見人賣炭買者極眾遂燒以為炭喻求佛果者退為二乘也種桐免惡黑梵志經云其梵志命將欲終閻王化之曰汝當入我地獄梵志曰我得四禪優遊三界曰汝死有惡對也梵
B13n0079_p0379a14║志遂取合歡梧桐花執至佛前種之供養得免墮惡道也木類多名童子問經云有善人之木龍木天木無憂木為跋折羅杵能照藏腹祇域經云見小兒負薪賣之見小兒五藏遂買其薪中有
B13n0079_p0379a15║藥王樹枝一莖在人身上見其五藏遂得無病不治多根㫋檀金頂輪王經云有多根木此方廣州亦有又經音義云摩利之山或海此岸有去一切毒或無價等耶子人食法苑稽羅州人長三
B13n0079_p0380a01║尺鳥啄食耶子兼出漿也伐樹蓋房僧祗律云闡陀比丘伐薩羅林樹欲造其房時有樹神曰莫伐令我男女暴露風雨無所依比丘曰但去莫住此中誰喜見汝便即伐之神來見佛佛集僧眾因之制戒
B13n0079_p0380a02║不許五樹不伐律云一菩提樹二鬼神樹三閻浮樹四阿私陀樹五尸林樹不得伐也若比丘為三寶種樹一果樹二花樹三葉樹此但有福無過五樹可伐律云一火燒二龍損三自乾四風吹
B13n0079_p0380a03║五水漂齒木之樹四分律云佛十五日降諸外道以齒木植之為樹一日而成二日花開三日結子四眾皆食等林樹者村人所依也又未呵子樹其子生不滿日在拘那含佛塔前子中出油塗足日行
B13n0079_p0380a04║三千里以葉拭即止多羅樹犬婆沙一十八云高逾百肘上有葉少實其形如蓋質幹雖長果甚少如素酌迦草也移菩提樹善見律云師子國天受王請菩提樹阿育王問諸大德可往不目連
B13n0079_p0380a05║弟子佛在懸記五事一勑南枝去不用力斧自斷入金盆二昇室入雲三七日方下即便入盆茂盛布葉結實葉色黃玄種示現四勑至師子國作大神變五勑舍利一升致現如佛相光明倍於日明王即以紫磨金
B13n0079_p0380a06║作盆圍九肘高肘厚八寸口如象鼻乘舡而往王自入水至頸接之現大神變而乃植焉在耳道門琪樹正理云玫瑰獸魄之樹不日舒光琉璃瑪瑙之枝無風自嚮合抱之樹老子云生於毫
B13n0079_p0380a07║末從小成大又莊子云大椿以八千歲為春八千歲為秋橘柚地異吳越之國有樹名橘柚碧樹冬青實丹味酸江北為枳地異矣樹似人形漢時汝南平陽遂鄉有樹生如人不異身青黃色而
B13n0079_p0380a08║白頭鬚稍長六寸一分京房曰王德衰下將立果然莽篡立伐樹復立漢建昭五年兗州刺史浩賞禁民社移立山陽橐鄉有大槐樹吏伐倒夜復立表廢而復興世祖立也宿昔暴長漢靈
B13n0079_p0380a09║帝嘉平三年右校別作中有兩樗樹皆高尺餘其一宿昔暴長一丈麤大一園作胡人狀頭目鬚髮備足又長安西北六七里有樹中生人面生鬚髮等伐樹出血吳先主時陸敬叔為建安太守使人伐大
B13n0079_p0380a10║樹下斧忽有血出樹斷一物人頭狗身走出叔曰此名彭仗烹食其味如狗肉矣乘樹蠶因昔有人家有馬一匹及兒女身遠征役女後思父語馬曰汝能取我父與汝為妻馬後失之至軍前其人識馬
B13n0079_p0380a11║乘之而歸至家馬索其女嘶鳴不食父恥殺之以皮在庭女因戲上裹女飛空至樹而止乃為蠶食其葉樹名桑桑者喪也亦名天官辰為馬星蠶書曰天火則浴其種是蠶與馬同氣或謂蠶為女兒白楊合
B13n0079_p0380a12║歡崔豹古今注白楊葉圓青楊葉長柳葉細長栘楊圓葉弱蔕微風大搖一名高飛一名獨搖蒲柳生水邊葉似青楊亦曰蒲栘合歡樹似梧桐枝葉枝弱葉繁並相交結每風來輒自解不相牽綴樹階庭使人不
B13n0079_p0380a13║忘嵇康乃種之舍前杜仲皮有絲折之即見紫檀出扶南國色紫亦名紫檀木蜜如餳生自南方合體而甜嫩枝及葉皆可噉味甘如蜜解悶止渴其老枝根幹堅不可食細破煑之如蜜餳無異倍甜濃
B13n0079_p0380a14║也蘇方黳木出扶南外國取煎為染色黳木出交州色黑而有文亦名烏文木漆樹似樗取其竹筒盛汁為漆食人生瘡又瓊樹魏文帝宮人絕所愛者莫愁瓊樹夜來陳尚衣巧笑皆曰夜
B13n0079_p0380a15║在瓊樹側又洞冥有女香樹細枝葉婦人帶之其香終身不絕又有聲木太初二年東方朔從西郍汗國執歸得聲木十枝長九尺大如指賜臣執凶者汗死者折其樹五千年一溼萬歲一枯方朔曰見三枯矣有發
B13n0079_p0381a01║日之樹出池寒國言日從雲來掩日風吹樹枝拂雲開日亦名開日樹樹有汁滴松脂又青金樹皮開有屑如金也
B13n0079_p0381a02║○花（四）水陸各異長阿含云水花憂鉢羅花鉢頭摩拘物頭分陀利須乾頭花等皆水中所生柔軟香潔陸生花解脫瞻蔔婆羅陀須曼那婆師迦皆西域陸生之花也賣得大
B13n0079_p0381a03║富莊嚴論云有近事筵客廣散眾花有一貧客得花安在頭上眾曰欲賣耶曰我欲賣與佛當得大富篋中自滿采花違王經云時波波羅奈國王性嚴急勑一人常采花供王其采花人逢於佛即以其
B13n0079_p0381a04║花散佛大眾空篋而歸與親屬相別又違王恨殺不可免家屬泣別為開其篋異花滿中香鮮越常知是佛力將以上王王怪異問具陳如末王喜大與賞賜人花是佛萍沙王五願經云王有五願少年為
B13n0079_p0381a05║王國中請佛聞說法悟道與隣國王為友隣王有寄金色花與萍沙王萍沙王曰我國有人花法花乃勑畫工寫佛像與十二因緣經寄往也天雨四花法華經云是時天雨曼陀羅華摩訶曼陀羅花曼殊
B13n0079_p0381a06║沙花摩訶曼殊沙花此云適意花大小不同花散著身維摩經云舍利弗從文殊入室一天女散花供養至諸菩薩花悉落之諸聲聞花著衣不落舍利弗去之天女曰何為去花曰不如法曰自生分別
B13n0079_p0381a07║憂曇有實五苦經云此有花無實有實無花遇佛出即放也花寶隨生賢愚經云有長者子有天花自落雨寶盈庭前生曾以花寶供佛所感如是問花之報報恩經云有一天女
B13n0079_p0381a08║常在一花所欲花中自出白目連尊者曰何因曰汝前生曾於迦葉佛塔內以自首飾花用供養佛報花能續壽異相云海濟婆羅門發願有死者筋骨去離薰之令活如遊戲園花令續其壽返魂香也
B13n0079_p0381a09║採花亡身增一經云忉利天有一天子與諸玉女上樹採花致枝葉死在人中不久命終又生龍中被金翅鳥食因貪花也射雀之報法句經云有一長者生子年二十與娶妻七日之後與妻
B13n0079_p0381a10║後園中遊戲見一枝花好令夫上取又無人力夫自上樹失手墮地而死以因中曾射一雀之報也羯尼迦花慈恩傳云其樹葉如金色發萼開葉四時無閒青庭樹高僧惠約忽感野媼賷書數卷
B13n0079_p0381a11║致經案上兼賷異樹自植於庭曰青庭樹也此樹葉綠花莖扶疎青蓮生鉢續高僧傳云佛圖澄化石勒不可理悟澄鉢盛水咒生青蓮花光色曜目因是生信澄曰王者化洽宇內則四靈表瑞正弊道
B13n0079_p0381a12║消則彗星現於上等譬之白蓮法華經云以妙法能離生死淤泥喻似蓮花出水白者眾色之本故法喻為名四時開異釋迦方誌云西土有四色蓮花常於四時開發隨時異也又有蓮花太子
B13n0079_p0381a13║八萬四千法華經七云去法座不遠化作八萬四千七寶蓮花黃金為莖白銀為葉甄叔迦寶以為其臺矣目湛青蓮俱舍云自青蓮罷笑白毫掩色佛目似青蓮花之葉也故淨名經云目淨
B13n0079_p0381a14║修廣如青蓮等此最勝故般若論云蓮花供養最勝餘故各葉亦有所表人中十葉天中百葉菩薩千葉也蓮花隨步報恩經云鹿母夫人因中守園母送食遲發惡言我母不如鹿也母送食
B13n0079_p0381a15║至有辟支佛空中過請下以食供養後生鹿腹中感蓮花承足步步而生遠公蓮社高僧傳云遠公在盧山與晉朝諸名賢結安養社歿者池中生蓮遠公遷化花皆變白至今在七日乃萎感通
B13n0079_p0382a01║三寶錄云曇延弟子道遜講涅槃經一百遍貞觀四年虞鄉令崔義直請講後講經罷行於講所生蓮花百莖七日乃萎矣蓮花五色寶林傳云六祖住曹溪法泉兩寺法泉寺有師子國王五色蓮花數
B13n0079_p0382a02║株蓮花九品無量壽經云西方八功德池中有四色蓮花大如車青色青光等九品者隨忍界人行有九品等各於中生時亦不等藕如人臂十誦律云比丘執病許食藕池水中物及木果
B13n0079_p0382a03║時有比丘患目連為至曼陀尼池中取藕如人䏶或如臂者汁如香乳味甘如蜜也麄似車軸起世經云北州有藕與此無熟池諸金山內藕同麄如車軸其白如雪味甘如蜜寺名施藕立世
B13n0079_p0382a04║論云金山邊有象王居食其池藕舍利弗病醫師言須得其藕令目連往取象王知象載負飛空而至施與舍利弗便名施藕寺也荷芡烏蓮古今注云芡音儉南人呼也亦名鴈頭亦名鷄頭形狀似也亦
B13n0079_p0382a05║名[花-匕+殳]葉似荷文蹙衂如沸實亦有芒刺其裏如珠可食子愈飢烏連葉似鳥翅一名烏羽一名鳳翼花鈿六葉色多綠紅者紫點綠者紺點俗呼人中仙人花一曰蓮纈花又酒盃藤出西域藤大如臂葉似菖花實如
B13n0079_p0382a06║梧桐子花堅可以酌酒自有文章映徹可愛廣大如指味如荳蔻香美消酒士人提酒來至藤下摘花酌酒以醉復醒國人保也其實不傳外國張騫入大宛得之事在張騫傳也苔蘚荼藜苔蘚空室無人
B13n0079_p0382a07║行處即生或青或紫一曰綠蘚一名綠錢荼藜者荼紫色藜青色其味辛苦食之明目或紫色者名之紫藜青名青藜其長苦者名為馬藜又卯蘇俗為小胡國有蔴十許子共為一株二籜裏名胡蔴尤於小蔴俗呼
B13n0079_p0382a08║大蔴又揚州人謂荺為班杖不知食之即南人謂𦵔為蕺又蘘荷似藕苴色紫花生根中花未散時可食久留則消爛不為實也葉似薑宜廕翳之地當依陰而生又燕支花其葉似蒯西方染石為燕支中國為紅藍
B13n0079_p0382a09║以染粉為婦人血色今以重絳為胭脂非燕支所染紅者赤白之間為之紅苦葴者亦名酒漿草一名𧄕子在裏形如皮弁初生青熟即赤裏有實正圓如珠亦隨裏青赤長安小兒呼為洛神珠一曰王母珠一曰皮
B13n0079_p0382a10║弁草羊躑躅花黃羊見之躑躅食之即死不敢前進因以名焉荊葵一名茙葵一名芘芣花似木槿而光色奪目有紅紫白赤葉莖不殊但花中花色有異亦名蜀葵又芙蓉一名荷花生池澤中實曰蓮子
B13n0079_p0382a11║最秀異者名為水芝一名水花色有赤白紅紫青黃紅白二色者多也大者百葉又牛享問曰物有什類乎曰類也有識乎曰無也何為生乎曰有生有識蟲類有生無識木類不生有識鬼神類不生無識水土類也
B13n0079_p0382a12║花雨五緣慈恩疏云一香不其臭表消障惱二嚴國土表身淨三敷榮表將說法四結得果五見者歡喜等憂曇鉢花此云瑞應輪王出世即有出法華經疏也
B13n0079_p0382a13║○果（五）樹生五果中阿含第十云昔輪王時有一樹生五枝果亦各別王太子臣沙門庶人所食各別有天護之後因取果折枝天嗔令果不生王告天帝天帝復怒令顛倒輪王泣之天
B13n0079_p0382a14║帝息怒乃今仍舊五果復生矣食果留種莊嚴論云有二女人得菴羅果一女食時留子種之一女和子食盡如人業報不種見他種者復得果生疾他生惱不自修種種果相似處胎經種苦種
B13n0079_p0382a15║苦果種甘種甘果為善善果為惡惡果種果必不顛倒也取之倍增十住云閻浮取一生二取二生四如是倍增其果極大其味極美福業感果味失身般若論云有王太子著味園中有鳥巢於
B13n0079_p0383a01║香山中取好果飼子悞隨地園人得之上王太子見而索食後常令供之無即殺汝園人伺鳥銜來奪之飛鳥母怒後銜毒果來王子被藥殺矣果有六味正法念經云天帝喜園有六味果一一各別有
B13n0079_p0383a02║無厭味食與香皆飽果大如甕立世論云有二比丘得通至閻浮樹下見實以手捉蔕盡臂不至其子香氣馥鬱甘美與世不同果中之上果如人相立世論云有人果樹其果初生如男女纔
B13n0079_p0383a03║十五六其熟如盛年欲嫁莊嚴可愛未離欲者見皆生染熟落樹下猶如尸林果生鐵丸雜阿含云有沙彌守寺果園私盜七枚與自和種乃感鐵丸從空而下入口出腹燒爛談梅止渴大佛
B13n0079_p0383a04║頂萬行經云談說醋梅口中水出思踏懸險足心悛[怡-台+(止/(止*止))]修善止惡如此大如冬瓜西域記云鉢那國有果大如冬瓜內數十如鵝卵其味甘美其色黃白或生於根或生於枝根者茯苓類也延壽
B13n0079_p0383a05║三百述異記云有人採松子上見一果形甚可愛其香異常疑是神仙之物因摘而服之延壽三百歲矣柰女之果祇域經云王園有柰甘而且美狀亦丈除王園有餘處無之後因王與梵志食被將
B13n0079_p0383a06║其子藏而種之以乳灌溉後生大樹樹生一女端正異常乃諸王競娶萍沙得之生祇域奈出池中賢愚經云有王園子池中忽得一柰異常鮮潔乃上於王王令常供此果園子無處更得乃池邊哭龍為
B13n0079_p0383a07║現身與果令於王處求其齋法等枸椽似橘俱舍三十云椽果似橘於花時塗紫礦汁後果熟時其穰即赤色能愈眾病稍大於橘枸音鈎亦音矩甘實陸駮甘實形如石榴名壺甘又陸駮
B13n0079_p0383a08║葉如豫章皮多癬駮又㮕葉似柿實小味甘枳椇一名樹蜜又云木餳實小而尖其形拳曲棘實曰棗杼實曰橡杼暑祚二音棗實曰椹柘實曰水注𣜵恥斯二音實曰佳匏瓠也壺蘆無柄瓠有柄曰懸瓠可為笙曲
B13n0079_p0383a09║沃尤善秋乃可用膝其裏又西域記云迦胒色迦王威伏諸國乃至漢太子入質因將桃梨種有之至今彼國號漢王子桃梨也青田變酒烏孫國有青田核莫測其樹色形其子大如六升瓶瓠以水在
B13n0079_p0383a10║中斯須如酒漢劉璋曾得兩核集賓客二十人設之一晝一熟人皆醉也不可久置其味即苦號青田酒亦名青壺酒又漢鄭弘文帝時為鄉嗇夫行官京洛至夜宿一埭埭名沈釀於埭逢故人四顧荒郊村落絕遠
B13n0079_p0383a11║沽酒絕遠懷抱不申乃以錢投水中依萍其飲盡夕酎暢人皆大醉因名沈釀川明旦乃各分首焉埭音大疊土也物有五種律云一節種蘆竹之類二枝種石榴楊柳三子種下子之類四根種移植者五
B13n0079_p0383a12║空種靈芝之類又云樹有四千五百種木有一千種草有八千種藥有七百四十香有一百二十紫輕梨洞冥云塗山之比梨大如升又云斗紫色千年一花又玉葉李色如碧玉數十年一熟味酸甘韓終
B13n0079_p0383a13║常食因以為名有紫柰大如斗甜如蜜核紫花青研有汁可染物其煎之亦名闇衣柰又閻浮果取一生二取二生四倍倍
B13n0079_p0383a14║○棗（六）波斯棗百一羯摩四云西土之樹形如此方椶櫚獨生其將至此方番禺有果如乾柿號波斯棗也棗不知熟法炬經云二人入山一智一愚愚者見棗取而食之智者
B13n0079_p0383a15║云此棗未熟愚者食之無味復得熟者亦不肯食謂無味也又本行經云有千年棗樹蠕蠕算棗續高僧傳云那勒尊者西域人與一蕃客蠕蠕而准友相善有前信州刺史綦母懷文慕那勒道德終不
B13n0079_p0384a01║深與之言文讓之那勒曰此人有藝善算時庭前有棗樹此人能知其數文不信喚之共賭馬一匹仍須知多少蟲食者蠕蠕取線量之知數不差被賭卻馬也又舉一棗葉棗以充飢法苑云天上有薄福
B13n0079_p0384a02║天子下於人間摘棗而食人見形異乃恠而問之曰我非是人是忉利天子雖有宮殿福薄無食也又正理論云王文之棗金色之梨出自仙都也細棗有膏洞冥記云嶗嵻山臨碧海上萬年一實如今軟
B13n0079_p0384a03║棗咋之有膏膏可然燈西王母獻帝又有王文棗大如瓜又忉利天子貧無食下界摘酸棗食之又安期異棗大如瓜瓠
B13n0079_p0384a04║○草（七）（芭蕉附之）草有八萬種寶性功德草柔軟曰右旋身觸生諸樂寶性功德草柔軟左右旋身觸生樂冬夏亦不衰矣吉祥施草本行經云佛將成道詣菩提樹天帝
B13n0079_p0384a05║化為刈草人菩薩問曰何草名何曰名吉祥草亦然曰事吉祥成何不施也吉祥施草菩薩受詣道樹敷金剛座上而成等證覺草木為人處胎經云山河石壁草木皆變化為人形名無異與眾不殊也
B13n0079_p0384a06║草不得履萬行首楞嚴經云比丘路行不得踏踐草及大小便與四分律同佛勑不許又法華經云草木並茂污草生嫌律云萍沙王宮屬欲出遊園預令洒掃六羣知已先入園內大小便涕唾
B13n0079_p0384a07║污他宮內侍女衣等白佛製戒不許如菅之喻出曜經云如執菅草緩即傷手急即無損如持戒者草木猶赤西域記三云薩埵捨身救虎之處草木皆赤人貴其處立塔在基至者悲愴及闍提
B13n0079_p0384a08║太子為父母捨身割肉處亦然又檀特山須達拏捨兒女處草木路邊亦赤也又草繫比丘護戒不傷草命等商諾迦草寶林云西土此草生一莖有聖人得道分為九枝表九條故云九枝秀草聞雷
B13n0079_p0384a09║而長涅槃經云芭蕉故無心耳何以聞雷而長如葵向日橘宜死尸石榴宜磚石骨糞造化力又淨名云是身如芭蕉中無有堅處花生即死又寄歸傳云西域以業藉食也洞冥有照魅草明莖草夢草以蒲亦
B13n0079_p0384a10║名懷夢草色紅帝思李夫人朔與帝一枝夜即夢也草如人形漢光和七年陳留濟陰東都草生作人狀操持弓弩牛馬龍虵鳥獸之形白黑各如其色表黃巾草賊先兆也龍髯草孫興公曰世稱
B13n0079_p0384a11║黃帝鍊丹於鑿峴山得仙乘龍上天羣臣援引龍髯而落生草故曰龍鬚非也自有龍鬚草今江東有虎鬚草亦可為蓆又曰王母蓆可是王母騎而墮其鬚乎碧草如麥洞冥云琨瑤出碧草去玉門九
B13n0079_p0384a12║萬里其草如麥割之釀酒味如醇酎飲一合三旬不醒取甘泉水隨飲即醒又吉雲澤有吉雲草二千年花秣馬不飢有五色雲露方朔得之上帝食者愈病不老
B13n0079_p0384a13║○甘蔗（八）甘蔗之種本行經云佛是為甘蔗種本大茅草王亦有此種後求仙悞被獵人射殺血墮於地生二莖甘蔗生童子童女生漿不絕出曜經云萍沙王感甘蔗生漿
B13n0079_p0384a14║不絕王食太肥佛曰王之福感過肥節食即減恃世作福百喻云如二人種甘蔗好賞惡罰一人云我用甘蔗汁澆之必好乃俱死也如人恃世作其福業不可得用以施僧雜寶藏云有羅漢持
B13n0079_p0384a15║鉢次第到壓甘蔗師家兒婦以甘蔗施羅漢姑以杖打因是命終生忉利天又法華經云譬如甘蔗稻麻竹葦等赤節皆倒雜事律云甘蔗節赤病生即皆倒死如女人於佛法中出家法眾消溺也
B13n0079_p0385a01║○竹（九）竹生童子寶樓閣經云有三仙人山中修道至求大果於其住處醍醐消沒生三寶竹七寶為根黃金作枝葉葉上皆有真珠十月後各生一童子端正異常也竹園迴
B13n0079_p0385a02║施釋迦譜云迦蘭長者有大竹園先與外道後見佛僧悔之欲卻施佛林神知意驅出外道長者大喜為佛造寺如人入者皆息欲心矣三竹祥集善見律云師子國帝須王國有山名車多迦竹林中
B13n0079_p0385a03║生三竹大如車轅一名藤杖二華杖三鳥杖銀青碧色藤杖花遶華杖眾花羅网鳥杖眾鳥集皆是吉祥之類又般若論云竹生子即死如騾有胎如人有菩提心苦身自滅竹王廟法苑云漢夜郎𦟥水竺王
B13n0079_p0385a04║祠昔有女子浣衣小濱有大竹流入女足間推之不去有小兒啼聲破之得一兒長有才智後為王立廟乃至擊石出水
B13n0079_p0385a05║○葡萄（十）有心得福譬喻云昔有一貧家葡萄欲熟擬施道人君王所取一月道人不來後見施之道人曰君一月有心得福多矣葡萄為酒俱舍云西方俗有葡萄漿如酒
B13n0079_p0385a06║亦微有惛醉也道人許飲酒非也葡萄手大悲經云若為菓瓜穀稼者求葡萄手讚曰甘蔗葡萄及果瓜載春迎夏盡開花驅馳舞蝶爭攢蘂招引童兒忘聚沙惠澤既能資稼穡恩光的是滿人家再三友
B13n0079_p0385a07║囑楊枝手借與香風長道芽
B13n0079_p0385a08║○蘿蔔（十一）因為姓氏異相云上古有相好食蘿蔔後有子孫因是好食立姓咒死犯戒優婆塞戒經云有人從園主乞蘿蔔主曰有價不曰無主曰朝夕之資如何客
B13n0079_p0385a09║便怒以咒咒之其園內蘿蔔一時枯死佛言此人計直犯盜令他失財同賊也又佛記一外道食蘿蔔而致死
B13n0079_p0385a10║○瓜菜（十二）瓜菜龍肝瓜素葉瓜盜瓜嫌月雜阿含云有人盜瓜見月欲出而說偈云明月汝莫出我待盜其瓜我持瓜去已任汝現不現喻不可得也瓜是人頭法苑云唐
B13n0079_p0385a11║洛州都督酇公竇軌性好殺戮初為益州行臺僕射多殺將士後至冬病甚困忽有一人將瓜一盤來再看並是人頭索命因是卒矣求瓜施種法苑三云三國時吳有餘光常行幻術花市市人乞不得
B13n0079_p0385a12║求子便種續生引蔓熟摘之其賣瓜者覺少棗果同也瓜形名異說文云瓜者華也謂治擇也廣雅云龍啼獸掌龍肝素葉羊[骨*犬]兔頭桂髓蜜筩小青大班皆瓜名也又種瓜移井等菜乞不從
B13n0079_p0385a13║十誦云六羣比丘從園圃求菜不得即咒死或大小便令死佛因制戒不許樹衣可食南中記云金華山有樹衣菜僧採食之也胡荾不食不空云持念者不許食也本穢草西域亦名香荾博
B13n0079_p0385a14║物誌云張騫西域得種種之又江南呼葫[卄/畿]韮悉耕之高僧靈裕講經將半見近韮園裕欲去之主人留耕韮種稻道俗俱伏施袈裟千領等葱韮不食楞伽經云佛言大惠蔥韮蒜薤臭穢
B13n0079_p0385a15║不淨能障聖道亦障世間淨處何況佛土勿食矣五辛不許雜阿含云何者為五辛一大蔥二草蔥三蒜四興渠五蘭蔥涅槃經亦不許食治病權開律云若為治病塗瘡須在別房七日後澡
B13n0079_p0386a01║嗽令氣盡方得入眾也蒜盡拔去四分律云偷羅難陀比丘尼詣蒜園其主不在令沙彌盡拔去被俗譏訶乃至白佛佛言往昔園主曾為婆羅門死作金鵝日來遺妻女金毛後妻女貪金伺而捉之總
B13n0079_p0386a02║取其毛如今被他取蒜或作鴈同又經云肉為毛萊矣
B13n0079_p0386a03║○芥剌（十三）芥剌掌中芥其子在掌吹之長三尺然後植之芥子體滅增一云舍利弗欲入滅諸聖弟子隨逐戀慕舍利弗曰何況我芥子之體不滅盡乎生者皆歸死佛亦入滅芥
B13n0079_p0386a04║納須彌維摩經云以須彌高廣內芥子中故云須彌本不有芥子體元空將空納不有何處不相融又央掘經云三千世界芥子中四海須彌歸一毛孔芥子之空月上女經云芥子有空不及大
B13n0079_p0386a05║空能受山海大地喻大乘芥子空喻小聖又不空罥索咒白芥子打修羅窟所願皆成也芥子之喻譬喻經云芥子滿城百年一等又法華經我觀三千界內無芥子許非是菩薩捨身命處因刺悟
B13n0079_p0386a06║道楞嚴經云畢陵伽因乞食毒刺傷足遂觀身苦無常因緣而悟道也喻貪嗔癡德元經云滅此毒刺為不饒益中阿含二十云靜以亂為刺善以惡戒以破戒禪定以散亂皆為刺也因
B13n0079_p0386a07║言入脚十誦律云有鬬牛力大者賭金主曰黑曲角與我用力牛慚之輸牛曰人前讚我言好即勝主又索賭曰妙角即勝或曰前何力少因曰言如刺入腳蒺藜難論雜阿含云有外道作論名
B13n0079_p0386a08║曰蒺藜來問難何以表難答難佛佛言汝難施者貧佛言未損也業通三世刺傷佛脚本起經云佛被刺隨上至梵世終不能避乃傷佛足以因中曾商主入海競傷他人報
B13n0079_p0386a09║○雜草（十四）鳳葵丹色洞冥經云鳳葵葉長四寸色丹久食令人身輕肌滑赤松子餌之三千歲乘黃虵入水得黃珠一枚如真金色或云是黃虵卵故曰虵珠亦曰消疾珠時人語
B13n0079_p0386a10║曰寧失千里駒不失黃珠五味却睡有五味草初生味甘花時醋食之使人不睡因名不睡草末國多獻人長四寸織龍鱗毛布以文石為床人形雖小屋宇崇廣織鳳毛為錦以飾為錦帳幕龍爪
B13n0079_p0386a11║薤長九尺色如玉煎之有膏以和紫芝為丸服一粒千歲不飢故曰薤和膏身久生毛矣掌中芥葉如松子取其子於掌中吹之而生一吹長三尺而止終後移之於地上若不經掌中吹者不生服之能
B13n0079_p0386a12║空中孤立足不攝地亦名躡空草指方草帝見彗星東方朔折指方草以授帝帝指星隨手即滅出三夜野獸皆鳴別謂獸鳴星指佞草萱莢草生堯階龍肝瓜長一尺花紅葉素冰谷出仙瑕丘仲
B13n0079_p0386a13║賣藥得食之千歲不渴爪上常如霜雪刮嘗如蜜帝封太山從者皆賜冰谷素葉之爪碧菱草玄翠水中有碧菱狀如鷄飛翔鷂芝仙人毫伯子常遊翠水之岸採菱而食令人骨輕身生綠毛羽也雲
B13n0079_p0386a14║𦵔玄草雲𦵔以玄草蕨金蒲甜蓼菓以青樓龍爪白芋紫莖寒蕨地花氣葛於地下生花或入十丈及得屯葛乃根倒出亦名金虔髮草因名紫葉鬚葛也不老芝草武帝暮年彌好仙術與方朔狎
B13n0079_p0386a15║▆帝曰朕所好甚者不老可得乎朔曰臣能使少者不老帝曰服何藥朔曰東北有地曰芝草帝曰何以知之朔曰三足烏下不聽食此草義和以手掩烏月不聽食此草鳥獸食者則美悶不能動帝曰子何以知之
B13n0079_p0387a01║朔曰臣小年掘井陷落地下數十年無託寄有人引臣數往此草中隔紅泉不得渡其人以一隻履與臣臣泛紅泉得至此草之處臣採而食之其國人皆織珠玉為業邀臣入雲歂之設玄琱枕刻黑玉銅鏤為日月
B13n0079_p0387a02║雲雷之狀亦曰鏤雲枕又薦蛟毫之白褥也蛟毫織也此毫柔而冷常以夏日舒之因名柔毫又有水藻之屏臣舉手拭之恐水流濕言光如此矣
B13n0079_p0387a03║釋氏六帖卷十八終
B13n0079_p0387a04║