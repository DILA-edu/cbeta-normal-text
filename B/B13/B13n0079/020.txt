B13n0079_p0409a08║釋氏六帖卷第二十
B13n0079_p0409a09║齊州開元寺講俱舍論賜紫明教大師義楚集
B13n0079_p0409a10║雅樂清歌部第三十九
B13n0079_p0409a11║　樂（一）琴（二）（箏箜篌附之）琵琶（三）皷（四）鐘（五）鈴（六）磬（七）歌（八）舞（九）碁（十）
B13n0079_p0409a12║○樂（一）清歌雅樂法華經云有四乾闥婆眾王即清歌雅樂又云擊皷吹角貝簫笛琴箜篌琵琶鐃銅鈸盡以供養樂音供養大獻樂云有四乾闥婆王是樂音菩薩故序云
B13n0079_p0409a13║奏千般音樂供養於佛得須彌搖動海水駭波亦曾供養西方無量壽佛無量刧來常樂供養乃至聲聞起舞玅音供養法華經云玅音菩薩以十萬種伎樂供養雲雷音宿王華智佛并奉上八萬四千七
B13n0079_p0409a14║寶鉢等梵王問法淨名經持世閑居靜室天魔化作帝釋從萬二千天女皷樂弦歌來至我所謂持世曰此天女可備洒掃樂為放逸師子月經云乾闥婆女媱為瓔珞華鬘立嬌慢幢擊貢高
B13n0079_p0409a15║皷彈放逸琴奏惡聲歌無量樂器上生經云有二十五玉女如諸菩薩執眾樂器起歌舞又云右肩復負無量樂器又云所有音樂勝天魔后極樂無量無量壽經云晝夜六時常作天樂又
B13n0079_p0410a01║樂器空懸矣無教歌樂根本律云土羅尼乞時有清信女求教歌舞尼遂教之被俗譏嫌佛知集二部眾制戒不許造食媒嫁等比丘不作四分律云比丘不應自作伎樂吹貝皷笛等若供養
B13n0079_p0410a02║使白衣無犯也乾闥婆王此云尋香俱舍云居四天王天即天樂神天須樂時身上有異相現即上天為奏樂又云樂總有四一所謂無聲之樂如孝等二樂音之樂謂有聲之樂三美心無聲樂四美音有
B13n0079_p0410a03║聲樂勝也好樂之報法苑云唐雍州西𥂕厔縣西北有從人坊程普樂少好音樂至永徽六年五月七日因有微患暴死五日心暖不斃家人不葬至第六日活說云初有二青衣口稱王喚被拽便行至南
B13n0079_p0410a04║山下見一坑被推入中便見大殿王與羣臣妃后等坐殿前有諸音樂伎兒雜戲使人啟王云所追來人王問解俳說否曰不解王問兒何故枉追他來以生前與彼有怨尋俱作樂打皷絲竿至頭內六根俱捐皆受
B13n0079_p0410a05║罪為戲弄侵三寶食常住等更有多苦不能具述矣樂有二類法華疏一云一絲竹二非絲竹簫箏之類非者皷磬之類上名樂音下名樂絲竹上者名美奇下者名音
B13n0079_p0410a06║○琴（二）（箏箜篌附之）其聲在信萬行首楞嚴云琴瑟箜篌琵琶雖有玅聲若無玅指終不能發如信手覺心入法悟理如聲之喻能令聖舞報恩經三云達婆羅摩彈七寶
B13n0079_p0410a07║琴出微玅音悅可眾心舍利迦葉動身起舞表小聖習氣未亡也善友鳴琴報恩經云善友被惡友刺兩目時牧牛人將歸供養一日妻厭辭主人請造鳴琴一張乃至在園自娛矣琴是琉璃
B13n0079_p0410a08║處胎經云大梵王手執琉璃琴歌歎佛德聲歌誦法琴對牛耳弘明云公明儀對牛彈琴弄清角之操牛食如故非牛不聞不合耳也轉為其蚊虻之聲乳犢之鳴乃掉尾𨄮奮耳而聽合意也調之
B13n0079_p0410a09║依法中阿含云億耳家富投佛出家修行大緊以足不曾履地血流生瘡心思罷道佛知謂曰汝在家彈琴否曰彈絃急與緩如何日皆不和也曰修行非急緩耳碎之嫌偽雜阿含云有王聞琴聲美
B13n0079_p0410a10║玅和雅王謂臣曰勿須琴持其聲來臣曰琴者眾物所成方有此聲王曰傷哉眾緣假法誑惑有情令速碎之渡河自樂雜阿含云有一夫夫將妻渡河至岸彈琴說傷愛念而放逸逍遙青樹間流水淺且
B13n0079_p0410a11║清琴聲極和美春氣調適遊快樂何是過琴棄惑眾道地經云有王聞琴令奏悅耳也曰此費多功方可成就實當喻入也多緣乃成多煩惱耳今棄之感惑眾彈琴天舞異相云鹿牛彈琴至
B13n0079_p0410a12║玅天女呼之為舅作舞兼歌誦之執神琴異處胎經云天帝使執樂神持九十九弦之琴及一弦琴歌歎其得娶修羅女琴非延壽正理云魏候樂人竇公年一百八十無兩目漢文得之帝
B13n0079_p0410a13║問之曰壽自何術曰臣年十三失目父母哀不及事致琴以教之臣不知道引亦不知壽從何得桓君山論之曰頗得少盲事專一內視精不外監之助乎亡名弄操續高僧亡名佯狂入關作天女弄心
B13n0079_p0410a14║風弄與天國庾信名有天才大略不下信也有弟子姓衛名元嵩益州成都人聰明不羣夜靜白師曰世人貴耳賤目即知皂白師曰若不佯狂不得名也餘在高僧傳鹿牛善琴雜阿含云拘薩羅國鹿牛
B13n0079_p0410a15║居士善彈琴感天女下呼之為舅請彈琴天女作無歌說其目長生善琴四分律云長壽王有子名曰長生父被冤王殺已後學諸藝又善彈琴諸王調眾家夜靜彈琴自樂王聞喚之漸得親密乃至從冤
B13n0079_p0411a01║王入山遊獵王睡長生欲殺思父之言乃息耳冠先皷琴搜神記云冠先宋人釣魚為業壽數百歲景公問其道不答殺之後於城上彈琴十日而止雉朝飛操古今注云犢牧子所作齊處士
B13n0079_p0411a02║涽宣王時人年五十無妻出薪於野見雉雄雌雙飛意動心悲乃作雉朝飛操以自傷焉其聲琴中絕玅盧女新聲魏武帝宮人故將軍陰叔之妹七歲入漢宮學皷琴聲玅於時能傳此曲盧女後明帝崩
B13n0079_p0411a03║出嫁為尹更生妻也別鶴操商陵牧作娶女三年無子父兄欲為改娶聞之中夜倚戶而悲嘯牧子聞之愴然而歎歌曰將乖比翼隔天端山川悠遠路漫漫攪衣不寐而忘飡後人因為樂章焉走馬引樗里
B13n0079_p0411a04║牧恭所作為父報冤殺人而亡於山谷有天馬夜降囲其屋而鳴夜覺聞其走聲以為吏追乃奔而去旦視之失馬跡也乃暢然大悟曰豈吾所處將危矣遂荷衣粮而走入於沂澤援琴而皷之為天馬之聲故為走
B13n0079_p0411a05║馬引瓠巴皷琴列子曰瓠巴古能琴者鄭師文乃聞之從而學之棄其家三年不成安指調柱不成其曲欲捨而歸曰心手器三女應不相違失而後和音發耳叩五音和四氣景風翔瑞雲浮甘露降等又
B13n0079_p0411a06║有琉璃琴七寶琴雍門周絃六國時雍門周善琴能使孟嘗悲而泣又伯牙善琴鍾子期聽牙琴志在山期曰峨峨兮志在水曰洋洋矣牙曰無以藏其意發音子期已得其心九絃之琴後漢
B13n0079_p0411a07║蔡邕益琴為九絃又上留田曲者地名其人有父母死不字其孤孫昂為隣人為其作悲歌於弟以諷其兄故曰上留田廣陵散廣者曠也散者散也以嵇中散作詐言鬼授哀魏室凌遲司馬氏父子更持國
B13n0079_p0411a08║柄以刺之宮商絃聲雜也君臣亂也琴序九拍皮日休撰乾符二年夏五月自吳之上京道出廣陵聞陳先生[尺/皿]琴道將師之前上邽懸令李挹聽陳安道琴離騷九拍歌汨羅萬古靈均淚灑在湘江流怨
B13n0079_p0411a09║思琴裏傳來多少人唯君瀉得當時意又進士東叟歌湘江苦雨芳蘭死天地晶光拍流水萬古幽魂誰為傳因君寫入孤桐裏又進士沈巒歌靈桐玉匣徽瑟瑟五音分向朱絃出先生製弄踰古人俗聲薅盡由心
B13n0079_p0411a10║律餘在琴　不盡無故不徹琴者禁也禁人邪僻之性故君子無故不徹琴瑟箏彈善舞根本律云影勝大王善彈箏星光夫人善舞舞次王相見夫人而有死文當更七日遂放出家命終
B13n0079_p0411a11║生天來下報王王曰可同宿否曰人天異也王當修天業即得相遇言訖而返王後精修勝業乃亦生天上初絃勿觸雜事律云有婆羅門須事入山採取薪等逢緊那羅女被將入海島納以為夫安石
B13n0079_p0411a12║窟中出以大石窟窟而去後生一子名曰速疾子漸長父母說波維癡斯國好住處我本彼人子曰何不去父曰汝母取果不遠以石塞門逢復如何子曰我力可去石母將果至對而吐之曰母不遠取好果此多苦
B13n0079_p0411a13║澁誰能食也母遂遠取子父便走母歸不見大哭隣曰他既是人去又何哭曰我兒未教一藝隣曰我能寄之母即與箜篌寄往令初絃勿觸觸便有過子既得已在學堂先生令彈初絃不觸先生令觸子曰有過曰
B13n0079_p0411a14║但觸何過之有便觸初絃先生與妻一時皆舞屋舍動搖物物皆破先生大怒驅出速疾後因人入海將速疾去為道路之娛舡破唯速疾漂浮至海洲見梵授王妃玅容與之通也箜篌引朝鮮津卒霍里
B13n0079_p0411a15║子高妻麗玉之所作子高晨起㓨舡而有一白首狂夫被髮提壺亂流而渡其妻止之不及溺河而死妻授箜篌而皷之作公無渡之歌歌曰公無渡河公竟渡河而死當奈何其聲悽愴曲終亦自投河而死霍里子
B13n0079_p0412a01║高還國以其聲授妻麗玉傷之引箜篌而鳴其聲聞者莫不墮淚掩泣焉麗玉以其曲傳隣女麗容名曰箜篌引平陵東翟義之門人所作也王莽殺義義之門人怨之故有此作也
B13n0079_p0412a02║○琵琶（三）琵琶琵琶釋曰推手為琵引手為琶取其皷時以為名矣瑠璃琵琶雜阿含曰魔王抱瑠璃琵琶來欲魔於佛佛為說偈墮落而去矣琵琶誦經續高僧傳云永徽年
B13n0079_p0412a03║中有人無目不知何來彈琵琶誦法華經一部向望人山先彈琵琶口誦經自娛在山亦不惻所終琵琶之活根本雜事二十二云有健駞羅商人持寶遠至猛光王國彼瑤女感惑財貨並盡便被驅逐曰
B13n0079_p0412a04║我當庸作女於糞中有棗核令其口銜已女曰此不淨人速出乃於街市彈琵琶而乞以筯為絃毘曇心論云外道或有以自己筯為琵琶絃供養諸天
B13n0079_p0412a05║○皷（四）皷說文云皷字從皮從壴音註陳樂也支音切故名皷又鼓擊也字從壴支也撲音古字二十一箇皷舞供養資粮論云簫笛琴箜篌腰皷大皷雷皷杖打瓷𢶆諸皷供養三寶得
B13n0079_p0412a06║天耳報作無異心除生死本皷集僧眾大佛頂經云祇陀園中人辨食熟鳴皷集眾皷聲如法大法皷音經云波斯匿王與隣敵戰大震皷聲令眾怯懼箭不能發發不能落此經亦然降魔
B13n0079_p0412a07║滅惑等皷聞百里太子辟羅經云我曾為王時慈及一切欲造一聞百里皷問諸臣曰能否一臣曰能王曰用何曰所用廢多且令開庫任自支費臣乃以物周給一切人民聲四方曰此是聞萬里皷何
B13n0079_p0412a08║啻於百豈枯木死皮能歌王德王悅矣皷宣玅法諸佛境界三昧經云三十三天善法堂前有玅法皷諸天帝釋著欲樂時其皷自然有聲說無常法若修羅欲至即報怨來名報怨金皷懺悔
B13n0079_p0412a09║最勝王經云菩薩夢見婆羅門桴擊金皷說大懺悔辭廣如經說皷有三種異相云舍利弗與六師鬬勝王打三種皷一銅皷集八億人二銀皷集十四億人三金皷一切總集六師墮負皷名節
B13n0079_p0412a10║步西域記云戒內王行時及俱摩羅王送法師東歸時有金皷數百一步一擊名節步也用報無常增一經云百劫初有王名曰治病人壽無量未識其死有人死已王令取皮作皷百年一擊令知無
B13n0079_p0412a11║常矣天皷四德真實義論云一天皷能覺修羅來亦能知去二護天眾能破修羅三能令諸天受樂四能令諸天斷貪著心又大莊嚴方等經云有福德皷又法華云擊大法皷又道門以叩齒為天皷瓊瑤
B13n0079_p0412a12║法皷樓都之皷又黃門皷吹天子所以寧樂羣臣也又擊魚皷又皷音經云吹大戰蠡擊大戰皷喻說法降魔又波斯匿王有甘露皷聞者愈病又雜阿含云如來信皷即揵搥擊大法皷法華經云擊大
B13n0079_p0412a13║法皷演大法義
B13n0079_p0412a14║○鐘（五）罽膩吒王異相罽膩吒王殺人無量死在海中為千頭魚劍輪隨後日夜受苦聞鐘聲暫止託夢與太子夫人令造鐘長打等鐘集眾事大佛頂經云鐘集眾事共食或
B13n0079_p0412a15║共有所作又佛令阿難聽佛遣羅睺擊鐘問聲斷未眾集否等戒律銅鐘□□□師感應記云祇園戒律院內有銅鐘重二十萬斤四天王共造欲召天下聖眾目連以通力擊之聲震遠聞臺高七丈鐘如
B13n0079_p0413a01║吳地鐘四面日月星辰山川河海斗秤斛尺之形皆有戒壇金鐘院內有臺高一百尺上有金鐘重十萬斤形如盃器上有千輪王像千子各各具足九龍捧八功德水等刧初輪王造聖人受戒得道者
B13n0079_p0413a02║擊之聲震三千一切聖人聞皆證果識命通等論師銅鐘論師院有銅鐘形如腰鼓是乾闥婆王所造上有梵王帝釋魔王四天王八部等形有異學欲來論義即羅漢擊之聲震三千異道聞之諸根訥記
B13n0079_p0413a03║無敢發言有好心欲聽法求利於他益己聞法發菩提心經院石鐘修多羅院有一石鐘如青碧玉可受十斛鼻上有三十三天像四面以金銀隱起東西兩面有大寶珠陷在腹中如五升瓶大八角分曜
B13n0079_p0413a04║狀若華形周匝十方佛初成道像日初分鍾上有諸化佛說十二部經舍衛城中有緣來聽犯欲者不聞摩尼大將以金剛杵擊之百億悉聞此鐘是狗樓秦佛所造至釋迦法滅歸東海龍宮收之鐘噎桐
B13n0079_p0413a05║凋智植高僧倍部青城山奄化綿州城西柏林寺鐘噎桐樹凋以植曾居此寺曇憑蜀鐘感通云憑姓暢南安人有聲韻梵音一吐象馬悲鳴行塗駐足後造鐘於蜀益益都有鐘蓋因憑為首也鐘
B13n0079_p0413a06║應石潤應物之感弘明云銅山崩鐘聲應之山起雲柱礎潤和之石佛潤同鳴鐘濟苦法苑云准律維那欲打鐘時先斂容合掌發願利生因鐘念善除五百億刧生死重罪聞鐘誦偈
B13n0079_p0413a07║要集云聞鐘臥不起護塔善神嗔現在緣果薄來報受虵身又云洪鐘震嚮覺羣生聲遍十方無量土含識羣生普聞知拔除眾生長夜苦又云六識常昏終夜苦無明被覆久迷慵盡夜聞鐘開覺悟怡神淨剎得圓
B13n0079_p0413a08║通無常打鐘俱舍云漸死足臍心最後意觸滅意為臨終令生善念中死打鐘鳴磬引生善心故無量壽經云是人至命終時心不顛倒為稱十念等鐘幡不同正理云道門不合動鐘三寶籙
B13n0079_p0413a09║云安旗尊卑相次外壇入叩齒進入中壇三上香步虛詞引玉磬和瓊瑤法皷本不說鐘幡教僧之作也寶鐘灌頂法苑云佛將成道十方佛令婆竭羅龍王往大海底金剛藏中有輪王鐘法王鐘黃金七
B13n0079_p0413a10║寶所成取盛八功德水灌十地菩薩將成佛頂受職之儀也幽冥施絹續高僧云禪定寺僧三果有兄從帝南幸江都在路而死生於地獄其妻忽夢夫曰已死備經諸苦賴今日禪定寺僧智興鳴鐘振
B13n0079_p0413a11║同受苦者一時解脫今生樂處可備絹十匹奉之并申吾意初無信之又夢如前十日後凶信書至奉絹與興興曰余常願也絹乃施眾云又高僧僧淵語聲如鐘供遵亦然皆聞數十里矣
B13n0079_p0413a12║○鈴（六）鈴鈴大者曰鐸又云舌也鐸者度也本軍中號令之限度也鑾即鈴也鈴音演法正法念經云天諸鈴音常演說法聞者歡喜樂聽無倦淨土亦然隨欲樂聞生善者聖力所然矣
B13n0079_p0413a13║鈴驅鳥雀報恩經云善友無目彈琴看園樹上懸鈴以繩垂下聞聲牽之鈴名希有正法念云夜摩天堂殿幢塔皆有金鈴聲演玅法名為希有等鈴聲念佛異相云有夫妻二人妻事
B13n0079_p0413a14║佛夫懶遂令安鈴門戶聞聲念佛夫死後入地獄聞夜叉杈擊鑊聲為是鈴也乃稱佛名因斯免苦也以寶為鈴上生經云時小梵王持天眾寶以為寶鈴懸寶帳上成就梵聲大悲經云若為
B13n0079_p0413a15║成就一切梵音聲者當求一切願求寶鐸千重幽讚云三啟魚山最妙音一聲迴盡世人心朱樓雪霽韻初斂碧落風高寒夜深塵起春梁華滿席海生秋月鳥歸林重重有願皆相趣只恐勞生不自任圖澄
B13n0079_p0414a01║辯鈴續高僧佛圖澄聞塔上鈴音言其凶吉事無不應又鉢囊比丘施塔鈴感梵音深遠令人樂聞等又胡皇后造塔高一千尺鈴如一碩許大甕矣鑾輅古今注云五輅衡上金雀者朱鳥也口銜鈴所
B13n0079_p0414a02║謂和鑾禮記云衡前朱鳥鑾鳥也前有鑾故謂之鑾鈴鑾輿鑾駕鑾刀金鑾
B13n0079_p0414a03║○磬（七）磬懸松下續高僧惠寶念經二百卷因往艾陵遇夜入山至一澗下見一松樹上懸其磬見一人曰我漢末時人又法苑云釋法獻神人告之磬繩欲斷見果如言玉磬者即石磬
B13n0079_p0414a04║也金磬即金銅也
B13n0079_p0414a05║○歌（八）無作歌詠正法念經云愚人不覺至甚為狂難得出家勿作歌詠空無所獲虛妄而死失自利益若淨名云歌詠以法言以此為音樂上生經所詠歌音演說十善非所遮也歌
B13n0079_p0414a06║詠染淨本行經云有五失一自聞生染二他聞生染三以聲出沒四俗人毀訾五將來世人以為恆式不合法律若是讚歎三寶非名染也歌因佛䭾佛馱經云有長者無子求佛得之因以名有兄
B13n0079_p0414a07║見弟妻美遂引琴歌之曰煌煌生于野田過時不採即遭棄捐弟妻不悅尋有歌報之即出家歌樂供養百緣經云昔佛在世時舍衛城中有諸人各自莊嚴作唱伎樂見佛入城便作供養以此功德一百
B13n0079_p0414a08║刧不墮惡趣佛與授記當為辟支佛名曰妙聲鬼神歌哭譬喻經云佛與阿難到海邊行見五百餓鬼歌吟而行後見數百啼哭而行阿難問歌者曰何樂曰父母兄弟為作福問哭者何憂曰我以殺生偷
B13n0079_p0414a09║盜故即受苦也吹出世曲法苑云有五比丘入滅盡定佛告文殊汝取角吹出世曲及起深定曲比丘聞樂音尋從定出也歌不誦經毘尼母經云一自生染二生他染心三諸天不樂四言音
B13n0079_p0414a10║不正五語義不了何如誦經者似歌非真正理論云猶春鳥囀哢或似於歌秋蟲食木偶如於字因死發歌廣弘明十三云原壤母死騎棺而歌孔子助祭不譏子桑死子貢吊之四子相視而
B13n0079_p0414a11║笑莊周妻死扣盆而歌之歌唄誦佛誦佛德也淮南小山古今注云淮南劉安服藥求仙遍禮方士與八公相攜俱去莫知所在小山之徒思戀不已乃作准南王歌也武溪深曲馬援
B13n0079_p0414a12║南往作援門生受恩者晏寄善吹笛援作歌以和之名曰武溪深曲其曲曰滔滔武一何深鳥飛不渡獸不能臨嗟哉武溪多毒淫也薤露蒿里自田橫門人傷之遂為悲歌言人命如薤上朝露易晞滅
B13n0079_p0414a13║也亦謂人死也精魂歸於蒿里故有二章其一曰薤上朝露何易晞明朝更復露人死一去何時歸其二章曰蒿里誰家地聚斂魂魄無賢愚鬼伯一何相催促人命不得久踟躕至孝武帝時李延年乃分為二章薤
B13n0079_p0414a14║露送王公與富貴蒿里送大夫士庶使挽柩者歌之呼為挽歌又長歌短歌言分人命有長短也陌上桑歌出秦氏子秦氏韓娥之類邯鄲人有女名羅敷出嫁千乘王仁仁後為趙王家令羅敷出採桑
B13n0079_p0414a15║陌上趙王登臺見而悅之因飲酒欲奪焉羅敷巧彈箏乃作陌上之歌以自明焉𣏌梁妻歌𣏌植戰死妻哭曰上則無父中則無夫下則無子生人之苦至矣乃抗聲長哭𣏌都城感之而頹遂投水而死
B13n0079_p0415a01║𣏌梁妻名朝日其姉悲之貞操乃作歌名曰𣏌梁妻歌釣竿歌𣏌植字伯常避仇濱河而居為漁父其妻思之每至河側伴釣魚歌後司馬相如作釣魚詩今傳為曲焉董逃歌後漢遊童所作也後
B13n0079_p0415a02║漢董卓作亂卒逃亡後惡之以為歌樂府奏之以為炯戒矣短簫鐃歌軍器也黃帝使岐伯祈作以建武威揚德風對敵勸戰士凱歌周禮王師大捷則令凱歌愷樂而歌也上留田曲
B13n0079_p0415a03║琴之歌見上琴日重光月重輪羣臣為漢明帝作歌明帝為太子樂人作歌詩四章以贊太子之盛德其一曰日重光二曰月重輪三曰星重耀四曰海重潤漢末喪亂後二章亡矣舊說云天子之德
B13n0079_p0415a04║光明如日規輪如月眾耀如星霑潤如海太子皆比德焉故曰重橫吹曲朝樂也張博望入西域傳得其法西京唯摩訶兜勒一曲李延年因之更作新聲二十八解乘輿以為武樂也出塞樂和帝
B13n0079_p0415a05║時漢將萬人得用之魏晉已來二十八解不復具存世世用之者鶴隴頭出塞折楊柳黃覃子赤之陽望行人十四曲耳麗娟歌舞洞冥云漢武帝宮人麗娟年十四玉膚柔軟吹氣芳蘭不欲朱纓拂之恐
B13n0079_p0415a06║見痕也每欲歌李延年和之芝生殿唱迴風之曲庭中華皆飜落置麗娟於明離之帳恐垢污其體帝以衣帶繫其袂閉於重幕恐隨風去娟以琥珀在衣袂不使人知乃言骨節自鳴與相為神怪薛談學
B13n0079_p0415a07║謳列子曰談學謳於秦青未窮青之技辭而歸謂盡也青弗止餞於郊撫節悲歌聲震林木嚮遏行雲談謝罪終身不敢言歸謂其友曰昔韓娥東之於齊匱粮過雍門鬻歌假食既去餘響遶梁攦三日不絕過逆
B13n0079_p0415a08║旅逆旅人辱之娥因曼聲哀哭一里老幼悲愁垂涕三日不食重歌之一里老幼喜躍抑舞不能禁止故至今雍人善謳哭效娥遺聲也身心苦樂過去因果經云形在苦者心則惱亂身在樂者心即喜樂
B13n0079_p0415a09║若看是苦樂二非道因也此為五俱輪說疑佛受乳糜也破苦行執也
B13n0079_p0415a10║○舞（九）舞動聲聞般若論云乾闥婆王皷琴迦葉等不能自制起舞百歲猶舞般若論云伎公百歲猶舞人或問曰何舞答曰我教子孫耳舞女變老百緣經有
B13n0079_p0415a11║舞女端正解六十四能兼善問答見佛乃生嬌慢佛化為老女人然後調伏受化女名蓮華矣佛呵伎主雜阿含云呵伎主曰作貪媱樂為地獄因何為戲他增彼貪媱伎主大慚悔過受化家人善
B13n0079_p0415a12║舞續高僧智興選淨人二十令習其舞伎常供養佛天下稱最矣西域舞戲法苑引王玄策行傳顯慶四年至婆粟闍國王為策設樂女戲五人傳弄三刀加至十又作繩伎騰虛着屣手弄三杖刀楯槍
B13n0079_p0415a13║乃至截舌抽腸不可具述太子舞女百緣經云波羅奈國有太子名孫陀利入山學道獲神通緊那羅五女端正作舞欲惑太子不能動也因酒作舞法苑云世間貧窮者小人奴客婢使事蠻
B13n0079_p0415a14║之人或因節會或於酒店聚會因酒而舞逸也又謝阿蠻新豐人楊妃見遇
B13n0079_p0415a15║○碁（十）博弈無益勸王經云博弈大聚會懶惰習惡友飲酒從昏盪盡夜無羞恥此云名稱智者應遠離也碁無所益寶行經云圍碁等戲生貪嗔憂諂誑妄念惡口因故應恆
B13n0079_p0416a01║遠離淨名往化淨名經云乃至博弈戲處輒以度人故義抄云碁是舜帝教愚子之方雙陸即長囚人之智碁亦邪命俱舍云邪受外景虛延命虛棄光陰無裨來業碁亦不許五百
B13n0079_p0416a02║問事經云碁亦犯墮罪弘明集云碁弈賢於慢遊講誦勝於戲謔此意不許也宋明虞原弘明集云宋明帝好碁廢政事虞原曰此舜帝教愚子非帝王之好
B13n0079_p0416a03║五境為緣部第四十
B13n0079_p0416a04║　色（一）聲（二）香（三）味（四）觸（五）
B13n0079_p0416a05║○色（一）內外顯形俱舍論云內為有情頌云色者唯五根五境及無表十一種色法外謂色境論云色二或二十二即顯形二十顯色十二青黃赤白影光明暗煙雲塵霧形色八種長短
B13n0079_p0416a06║方圓高下正不正總名為色是眼所見故論云即說此眼境界無色有色十住斷結經云四無色界亦有細色唯佛阿難越智菩薩見有淚如雨也好道如色出曜經云好道如色無道不成又云
B13n0079_p0416a07║色如芭蕉夢幻嚮能感玅色俱舍云得妙色好名眾愛柔軟身有隨時樂觸施衣食好玅色如華涅空浴經云佛弟難陀妙色目連呵欲禪祕要經云目連入道故二莊嚴欲壞目
B13n0079_p0416a08║連與說偈云汝身乾骨立皮肉相纏裹不淨內充滿無一是好物韋囊盛屎尿九孔常流出如鬼無所宜何足以自貴火錐鑠眼增一經云寧以火燒鐵錐眼不以女色起亂想慾視之過也心多
B13n0079_p0416a09║嫉妬正法念經云女人之性多嫉妬以是因緣女人死後多生餓鬼趣中雖有美言心如毒藥強加虛詐能惑世人又偈云女人最為惡難與為因緣恩愛一縛着牽人入死門女衰最重智度論云
B13n0079_p0416a10║菩薩觀不淨女人如火刀雷電霹靂怨家毒虵之類猶不可暫近女人衰損善法不可近也為患至極入楞嚴經云含笑作姿憍慢羞慚迴頭攝眼美言嗔姤行步妖穢以惑於人媱羅彌細人皆投之坐
B13n0079_p0416a11║臥行立迴眄巧媚薄智愚人為之心醉執劍向敵猶可勝女賊害人不可禁毒虵含毒亦可手捉也又老子云五色令人目盲貪媱好色則傷精失明矣
B13n0079_p0416a12║○聲（二）聲有八種俱舍云為有執受大種無執受大種情名非有情名此四皆有可意不可意二種故為八種聲矣順有悅耳要集云違順之聲能生貪嗔乃至聲聞起舞山
B13n0079_p0416a13║石低昂菩薩大乘聞聲分別便成破戒聲塵六時無聲要集云一禮佛二聽法三眾集四入乞食五大便六小便禮佛聽法亂他天神人神鬼嗔故生諸災故此六時宜止矣須護惡聲善戒
B13n0079_p0416a14║經云須護惡聲如不護者得失意罪若他無惡加惡者或可呵得利者不可呵得利益者等也聲相八種賢愚經云一鳥聲其人受性不識恩分志不廉潔二如足鳥聲凶暴樂為傷害少於慈順三破聲男
B13n0079_p0416a15║作女聲女作男聲薄德貧寒下賤四雁聲性㑿了多情五皷聲言辭辨捷結識道理必為國師六雷聲智惠深遠法化天下七金鈴聲巨富饒財必積金寶八梵聲福德彌高在家作轉輪聖王出家作佛故經云梵聲
B13n0079_p0417a01║深遠令人樂聞佛也佛聲雄猛菩薩念佛三昧經云世尊梵王音閻浮提中最上第一師雄猛未曾減失迦陵頻伽愛順歡喜聖喜無漏甚深無為無譏毀謗美妙普遍無有繫縛無有遺忘一切功德能以
B13n0079_p0417a02║一音遍滿一切故淨名經云佛以一音演說法眾生隨類各得解皆謂世尊同其語又老子云好聽五音令人耳聾心不聽無聲之聲失於和氣聲有別報續高僧惠常者聲震如雷善法又道英大興善
B13n0079_p0417a03║寺講堂十畝聲一震吼門窗皆動又曇實禪師聲震三十里皆別聲報
B13n0079_p0417a04║○香（三）（臭附）（香總有四十三種）四種鼻境俱舍云香有四種謂等香不等香分可意不可意成四口有異香般若論云阿輸伽王一日作八萬四千寶塔日請比丘入
B13n0079_p0417a05║宮說法有一比丘年少端正口有異香王疑惑我宮人令視口中兼又漱口曰不然我從迦葉佛已來常有此香在口因讚三寶行香受食普起三昧經云文殊與諸菩薩受阿闍世王請文殊於離聞首
B13n0079_p0417a06║佛處借鉢器其鉢自然空中而住有萬二千天女行諸香在諸菩薩掌中然後行食香能竭海有商主得珠被海龍王奪將商主乃誦咒加持香王塗足立海海將欲竭龍王怖而還珠香王能勝
B13n0079_p0417a07║加持諸香塗身能勝餘敵那羅延諸國王佛降魔時皆塗香又以此香薰珠雨寶七日而止又曼䭾多王以香塗足願欲昇天真言力即如意也王至天已自起惡心還墮於地其香用黑沉水安悉乾陀羅薰陸甲香
B13n0079_p0417a08║等煎和誦真言加持等行香與之陀羅尼云令弟子等檀外立次第行香與之矣燒香有偈戒定慧解脫智見香遍滿十方常芬馥願此香煙亦如是迴作自他五種身等香音神主
B13n0079_p0417a09║處胎經云香音神主閻浮提以香為食衣被服飾皆悉香薰天香臭被呵般若論云有一比丘池邊嗅蓮華香池神曰汝何偷我香次有一人取華及藕狼藉而去比丘曰何不呵此人被毀華藕神曰汝善
B13n0079_p0417a10║人此惡人不可怪也香骨希有莊嚴論云昔波斯匿王禮塔聞香怪未曾有佛曰昔有迦葉佛塔人盜香華與其媱女身遂生瘡求其醫師何方可差醫曰藥須栴檀塗之其病人求得自思曰本因盜華塔
B13n0079_p0417a11║內今以華香塗塔懺悔其瘡尋愈後轉精勤出家成道身常有香今入滅骨猶香也齋設行香譬喻經云佛在天上為母說法時有天子五衰相現佛令歸依三寶不作傍生為長者子佛又令設齋行香施
B13n0079_p0417a12║食等香從樹出釋迦方誌云南印土末低山白檀樹香又羯布羅樹松身異葉香如冰雪即龍腦香此方廣州出樹名杦也香名牛頭異相云此香出離垢山或從出處以得名或從華狀以為
B13n0079_p0417a13║名塗人身火不能燒水不能溺有此神力矣齅得解脫華嚴經云雪山有香名阿盧郍若人嗅者心得解脫又羅剎界有香名海藏輪王出時有此香也若欲得昇空燒此香四眾皆住又云天皆有異香
B13n0079_p0417a14║其名不同莊首淨藏陀婆奪意等大象龍鬬異相三云有香名大象葳因龍鬬方生若燒一几興其光明雲雨細上味如甘露七日七夜着人身及諸類皆金色能除眾病滋益物類不可思議讚佛
B13n0079_p0417a15║生香要集云迦葉佛時有一法師說偈讚佛世世生天口常香潔後於迦葉法中為大法師口出異香人所愛樂面像香艸感通云雍州渭南縣有面像山澗中有香在沙中生如艸根七佛像有天
B13n0079_p0418a01║華香也行香止嫌三千威儀經云若女子行香與僧亦許座受立行懸放男行香與尼亦然意恐生染以小器物受許也神責盜香要集云有比丘池迦入定聞池中華香池神責之盜香令
B13n0079_p0418a02║汝失定亦非我惜其香也有大威德華嚴經云大海中有香名牛頭旃檀若塗身時入火不燒履水不溺又有香名無能勝若有戰陳塗以蠡鼓軍敵自散聞聲和好香為佛事淨名經云香積
B13n0079_p0418a03║佛國以香為佛事樓閣華園皆香或經行處皆香乃至鉢飯普薰毘耶食者乃七日消也香氣無盡大集經云如旃檀等香同處一篋薰物無盡香亦不咸如四無量又無熱池邊有香如芥許薰閻浮矣
B13n0079_p0418a04║施香塗泥根本一切有部律云人施香泥泥於門傍能益眼故又大集經云有龍頭旃檀香又黑檀香又慈恩傳云三藏遷化數日忽有一人將旃檀末一裹索塗三藏身諸人皆止勵聲曰我依西國法况
B13n0079_p0418a05║受聖旨人莫能遮遍體塗已重着其衣已前人亦失矣五分解脫俱舍云戒定慧解脫解脫知見名無漏香香薰十里博物誌云西國使私去乃着香如大豆許在宮門上聞長安四面十里經
B13n0079_p0418a06║月乃歇也麝香藏蕤山海經云翠山之陰多麝本艸曰麝香味辛辟惡氣殺鬼神精怪生中臺山又孫氏瑞應圖葳蕤香者王禮備至則生一曰王者愛人命刑法中則此香生焉蘇合鷄舌續漢
B13n0079_p0418a07║書云大秦國合諸香煎其汁謂之蘇合廣誌云蘇合出大秦國或云蘇合國國人採之笮其汁以為香膏滓亦為香又外國傳云五馬列出又云杜薄列云是艸華可食含口中去口氣又云是木華為鷄舌香也雀
B13n0079_p0418a08║頭薰陸江表傳魏帝遣使於吳求雀頭香薰陸香魏略曰大秦國出在南方艸狀如雀又云出大秦海邊大樹生於沙中盛夏時樹膠出沙上取為香即木膠為薰陸旃檀木也或曰根也流黃青木
B13n0079_p0418a09║廣誌云出崑崙國去扶南三千又云南海邊國青木香出交州又云出天竺不知形狀有乾根也甘松兜納甘松出涼州諸兜納香魏略曰秦國出又云西方矣艾納藿香廣誌云出都昆國
B13n0079_p0418a10║楓香木蜜南方記云樹子如鴨卵爆乾可燒木蜜異物誌云香樹生千年出交州及西方味溫辛沉香樹心堅者入水沉不沉名棧麤白名槧其水沉者餘身爛也甲香廣誌云出南方范曄和香方曰甲煎
B13n0079_p0418a11║香是也迷迭零陵魏略曰大秦出迷迭廣誌西海中出零陵南越誌曰零陵香土人謂燕艸芸香說文曰芸艸似苜蓿淮南云可續生也蘭香槐香易通卦驗冬至廣莫風至蘭始生說文云
B13n0079_p0418a12║蘭香艸也本艸亦名水香服之不老槐香出蒙楚間兜末神香出兜渠國如大豆塗門香聞百里關中疫氣燒此香止漢武折王母至燒之十洲記天漢三年西國王令使獻靈膠吉光求神香返魂又生香
B13n0079_p0418a13║逆風聞三十里又神香人死三日即活香氣三月不歇帝令祕之一旦乃俄爾而失也驚精白十洲記云聚曰洲在西海中上多真仙靈館宮第北門外有大樹與楓木相似而芳香聞數百里名為返魂樹
B13n0079_p0418a14║扣樹有聲如牛響聞者振駭得其根心於玉釜煑取汁更微煎令九得自乾名曰驚精香或名人精或名卻死聞數百里死尸在地聞香活也園生樹香俱舍論云忉利天上歡喜園中有園生樹挺葉開華
B13n0079_p0418a15║香氣氛馥順風薰滿百踰善那若無風時猶滿五十故頌云華香不能逆風薰根莖等香亦復爾善士功德香芬馥逆風流美滿諸方等神精香洞冥記云波祇國亦名波戍國獻神精香艸亦名荃蘼亦名春
B13n0079_p0419a01║蕪一根百條其間如竹節柔其皮如絃可為布所謂春布亦名春堅香密如紈冰也握一片滿室皆香婦人帶之彌加芬馥又荃蘼香屑一燒三月一絕又有沉光香祇精香明庭香金磾香塗魂香又涅槃云蚊蚋嫌
B13n0079_p0419a02║綵畫之香不上也臭名不等俱舍云香中好惡不樂者名為不等也鉢不可近五百比丘問事經云有一比丘畜一銅鉢平生珍愛人不可近既因病死生在鬼趣尸未舉已集僧迴轉僧既
B13n0079_p0419a03║集已欲唱衣鉢令臭猶惜鉢故鬼以舌䑛不可近佛知令待燌殯後即得集眾估唱臭穢可厭知度論云不淨觀其身屎尿臭穢如以革囊盛其不淨亦如畫瓶中貯不淨矣氣可衝天處胎經云
B13n0079_p0419a04║光音天下觀閻浮臭氣上薰七千萬里不可近伊蘭如蕕異相云伊蘭臭樹人不可近如蕕艸塗香止臭知度論云以香油塗身者西域地多熱汗臭在身塗以香油身涼止臭臭穢世
B13n0079_p0419a05║間長阿含云典尊大臣佐王有功腰懸七印諸人皆言常共梵天論法恐受虛名即請梵天梵天為說此偈欺誑懷嫉妬習慢增上慢貪欲嗔恚癡息姿藏於心此世間臭穢也住胎極臭百緣經云有長
B13n0079_p0419a06║者妻懷妊便臭不可近生下一子臭穢滿身常食不淨長者問佛佛言因中曾為寺主罵羅漢臭如塗糞穢感此報耳臭香之喻育王傳云佛告阿難近惡如捉臭艸近善如握蘭鮑肆蘭室又云三界中
B13n0079_p0419a07║臭無過惡言萬種名香不如一句好理也房中臭穢四分律云比丘房中臭佛言應掃灑復臭應塗香泥復臭房四角懸香口中臭聽嚼揚枝五益風熱味眼明消食嫌香逐臭論云海內有嫌
B13n0079_p0419a08║香之子江邊有逐臭之夫有一人自家屬大小隣里皆嫌其身臭近之聞皆病逐岸遞於江濱食魚菜而活時有一人慕其臭逐之不捨晝夜
B13n0079_p0419a09║○味（四）味有六種俱舍云苦醋鹹淡甘辛餘和合地味初生婆沙論云成劫之初有地味生猶如稀蜜其味甘美有人宿習稟性躭味嗅香取食爾時有情名初受叚食
B13n0079_p0419a10║辛味不淨楞伽經云一切蔥韮蒜薤皆不可食障人障人間果何況生天又雜阿含云一木蔥二革蔥三蒜四興渠五蘭蔥味有蘇陀起世經云天上有蘇陀味其色如雪隨天福別下中上味
B13n0079_p0419a11║修羅得以為泥因興鬬戰等佛得昧殊般若論云佛得味中上味至於飯澱馬夌入佛口中皆變成上味福勝故矣五味口爽老子云五味令人口爽人嗜味也五者則口言失於道又云味
B13n0079_p0419a12║無味深思遠慮道意又百味者合和數總也
B13n0079_p0419a13║六根嚴相部第四十一
B13n0079_p0419a14║　眼（一）耳（二）鼻（三）舌（四）（口脣齒附）身（五）（燒捨賣易附之）意（六）
B13n0079_p0419a15║○眼（一）眼有五種涅槃經云肉眼得非通照見胎卵溼化色身起滅因緣天眼通非得見障外色照見諸天宮殿雨雲明暗五星二耀旋伏因緣慧眼常觀俗照見眾生慧性深淺三品輪
B13n0079_p0420a01║迴託廕因緣法眼直緣空見眾生法身因緣等佛眼照用體還同見佛身無比放光普照諸法無障疑圓滿疑然法界其眼清淨法華經云得八百眼功德悉見三千界內外彌樓及以大海水乃至肉眼
B13n0079_p0420a02║力如此也目如青蓮法華經云目如廣大青蓮葉又淨名經云目淨修廣如青蓮以西方青蓮華葉有大人目相左眼右目也再得雙目報恩經云善友太子與公主相誓爾得兩目也乞眼
B13n0079_p0420a03║退之般若論云舍利弗修大乘行被婆羅門乞眼睛與之致地以脚踐踏嫌唾而去乃曰我初為是珠不期膿血舍利弗曰大乘難也退求小理根能互用萬行經云佛能諸根互用及大菩薩及那
B13n0079_p0420a04║律無目見色難陀龍無耳聽聲殑伽神女非鼻聞香驕梵波提異舌知味舜多神無身知觸迦葉意根明了知不因心念矣目瞬相斆百喻經云如何能可王意曰當斅隨王所為王忽眼瞬便斅如之王
B13n0079_p0420a05║曰卿病目耶非也以隨王故王大怒杖之如人隨佛權教破戒不悟眼挑望住百喻經云有通仙人有天眼見地中寶藏有王着寶願常得此人居之善也有愚臣曰挑仙人兩目即不能去王遂挑之彼無
B13n0079_p0420a06║所利如人愛名利壞他人道業也挑目王子育王傳云王子目美如俱羅鳥第二夫人之子第一夫人見而慕之王子掩耳不從夫人怒後王病夫人療愈王令乞願願權知國王子在外已領小國夫人
B13n0079_p0420a07║令人詐宣王勑挑王子兩目王後知提婆鑿目本傳云西域有天神有靈金鑄玻璃為目以惑眾故菩薩乃自鑿之神現乞目菩薩目施之等眼有多種華嚴經云五眼智光眼出生死眼無礙眼
B13n0079_p0420a08║一切智眼耳鼻舌首腹各十眼見色分俱舍云有眼見師有識見師見曰非識若無根及病不見色也識見曰如人睡眠何不見色以無眼故經部曰根境識三和合見此正義眼病多種經音
B13n0079_p0420a09║義云[目*系]眼大涉反一目曰[目*系]賜眼疾視也眇眼一目少也矘眼他莽反目無睛也𥈾眼一决反目深也睽眼苦攜反目不相聰睒眼式探反暫視也睉眼子戈反小目也睍眼下殄反暉眼胡本反目出貌眣眼徒結反
B13n0079_p0420a10║目出也眅多眼匹姧反目多白也角睞眼目邪也皷眼目如皷皮也一眼之龜法華經云如一眼之龜值浮木孔值佛亦然如龜在海欲之於陸遇浮木孔難出矣眼轉不明百喻云如人目闇用
B13n0079_p0420a11║畢鉢點轉不明也如求佛果習學小乘等眼相不具法華經云眼目角睞又無一目眇目座陋無威德者苦行深目本行經云菩薩六年苦行身貌極瘦眼如井底觀星光彩無減也視毒
B13n0079_p0420a12║𣗼眼雜寶藏經云天受合毒藥殺佛風吹着天受目欲死佛曰我無怒於天受願彼愈也表佛無嫌即愈佛說因中曾與天受同事一君亦被危害亦無惡意惡臣亡投他國造眾篋安毒在其中令人來進君欲
B13n0079_p0420a13║自觀臣曰遠物不宜自觀君意定開之果失其目佛眼舍利西域記云佛眼在曷羅國有佛影窟佛眼睛大如奈光明清徹晈暎中外柔軟光明寶函封矣眼見近遠婆沙一百五十云後身菩
B13n0079_p0420a14║薩肉眼見一由旬輪王見四俱盧舍餘輪王隨一而減主藏臣眼所見乃至鐵見半俱盧舍也又曇延目光外射又中有眼遠見父母和合又四法經云有四種眼一肉眼常行善業故二天眼神通不退三惠眼所聞
B13n0079_p0420a15║不厭四法眼觀諸法得忍
B13n0079_p0421a01║○耳（二）耳快意樂法華經云如野人聞說天子富貴但快其耳終不能學耳根清淨法華經云得千二百耳功德聞三千界內外一切聲耳有須曼智論云有比丘
B13n0079_p0421a02║以耳上有須曼華以曾施佛塔當感耳上有華香滿一室出家證果猶名須曼耳截嚴首三度經云如人截其耳嚴首豈為樂乎約聞十種華嚴經云一聞讚歎二毀譽三聞說二乘四聞菩提
B13n0079_p0421a03║道五聞地獄六聞天人七聞說諸佛八聞說六度九聞說十方十聞說因果候攝一心淨名云所聞聲與響耳有二相俱舍云一勝義二浮塵為能發識聽受名勝義如捲樺皮外莊嚴身名浮
B13n0079_p0421a04║塵佛耳有輪埵相者見上老子有重輪赤松子耳過頂大耳國衣覆其身耳以蓋臥飛頭國人耳以為翅又有傍生不聞聲亦有耳聞香者
B13n0079_p0421a05║○鼻（三）鼻高修直般若論云鼻相如鸚鵡觜如鑄金挺雙孔不現鼻根清淨法華經六云得八百鼻功德悉聞三千界若香若臭物等分別不錯鼻截為好百喻云有
B13n0079_p0421a06║人妻美鼻醜見他女鼻好以刀截之欲安婦鼻至家急喚其妻截而安之不着轉醜如見有得斅之鼻高不戲續高僧攴謙目深鼻高常被羣公之戲謙曰鼻是面之山目是面之泉山不高無以靈泉不深
B13n0079_p0421a07║無以清鼻施無盡要集云菩薩施鼻取一生二取二生四倍倍生矣
B13n0079_p0421a08║○舌（四）（口脣牙齒附之）廣長舌相優婆塞戒經云佛因中能離兩舌得舌覆面門相及遍大千食得上味舌相清淨法華經云得千二百舌功德若好若醜若美不美悉成上
B13n0079_p0421a09║味言辭悅眾斷舌非悔天親為謗大乘欲斷其舌兄無着曰斷舌非悔又造大乘論補其過五舌重出西域云無垢有論師附眾賢塔毀大乘欲滅世親論之名於是熱血流涌五舌重出裁書
B13n0079_p0421a10║悔過刮舌五緣五分律云一不過二血出即止三不得大振四棄揚枝不得當人前五屏處刮舌不可燃高僧傳云什公遷化時曰我所傳聖教不謬願舌不灰果然身碎其舌如故矣脣舌
B13n0079_p0421a11║齊動法苑云齊武陵世晉陽人因掘地見髏骨有舌脣鮮紅如生以事奏帝集沙門問之曰誦法華經也遂令集眾誦經脣舌俱動勑令起塔重葬又法華經云脣舌牙齒悉皆嚴好又云舌不乾黑短舌相至梵
B13n0079_p0421a12║天又云遍覆三千大千世界不妄語報又齊州人頭山湛法師舌根不壞又常擬子因張其口老子曰將非謂齒剛而折舌柔而存常子曰盡矣拔舌之報地藏經云若破僧大妄語及語四過人拔舌地
B13n0079_p0421a13║獄舌出以鐵牛耕之吞熱鐵丸舌根自落婆沙論云有人駈牛欲賣路逼飢渴曰此牛非己用以鹽塗舌截取煑食尋嗽口舌根自落斷舌示人晉永嘉中有天竺人來渡江南有其術斷舌示
B13n0079_p0421a14║人或布絹斷已如故口作牛呞萬行經云驕梵波提云我因口業輕弄沙門世世常有口業作牛呞故佛恐人見生謗令持數珠在三十三天上口無諸患法華經六云齒不疎黃黑脣不厚褰
B13n0079_p0421a15║缺口氣無嗅穢優鉢華之香常從其口出口出猛火報恩經云禍從口生甚於猛火火燒一世曰不及多口火燒無數世鑿身之斧滅身之禍口吐寶珠陀羅尼云馬頭大士如其一面口吐寶珠
B13n0079_p0422a01║頂有化佛加持得珠者壽十四千歲及作輪王口有聲失智論云舍利目連將五百徒到祗園精舍新舊問訊高大喧聲佛聞駈之令別安居是為小聖口失矣口不吹燈僧祇云止燈不以口
B13n0079_p0422a02║吹用扇止之恐口毒損食燈蟲命十誦云佛言以水着口中三迴轉是名淨口法又莊子云膠離珠之目鎖楊墨之口禍福之門榮辱之本脣有毀譽律云好赤脣齊整脣石榴華脣如頻婆果紫貝朱丹
B13n0079_p0422a03║若醜　麤猪井腋脅乳缺緊瘡等褰故法華經云醜脣平鼻又脣舌牙齒悉皆嚴好不厚不大不褰缺等齒牙上黑西域記云人物王臣服翫良賤皆異華鬘寶冠以為首飾釗環瓔珞人多途跣齒牙上黑
B13n0079_p0422a04║又法華經云齒白齊密猶如珂雪又齒不疎黃黑亦不缺落又諸牙齒都一片無縫齊如雪齒佛齒四十優婆塞戒經云如來口四十齒齊平如玉為因中離口四過故佛牙長一寸三分矣
B13n0079_p0422a05║○身（五）觀身不淨智論云一切死尸中此身不淨九孔流諸穢偈云審諦觀此身終必歸死處難御無返覆背恩如小兒等幻毒不堅處胎經云是多貪如鳥無足如虵懷毒如
B13n0079_p0422a06║夢幻泡影如露亦如電如香城不堅身聚諸物僧伽吒經四云身者無量筋脈相纏八萬四千毛及八萬四千戶蟲住之人將命終蟲遂鬬𥪰身受諸苦蟲死命終身根清淨法華經六云得八百
B13n0079_p0422a07║身功德如淨琉璃中現真金像三千世界所有悉於身中現應以隨類普內身等身假諸觀淨名經云是身無強無力如聚沫芭蕉電陽焰乃至是身不實四大為家身有節分大威德經云身
B13n0079_p0422a08║有千節分若觸時能令有情失目致死身有四德瑜伽云一堅德能住百年若身將御或過於此二勢力德能生樂及現淨妙三轉變德牽引修持受用棄捨四可樂德為依彼處種種着染衣又云身不
B13n0079_p0422a09║可得此身有色麤滓所成四大所造父母不淨和合所生飲食所資覆蔽沐浴終歸壞滅無所得故其身可厭淨名經云是身為空離我我所無知如艸木瓦礫無作風力所轉不淨穢惡充滿皆有是身字
B13n0079_p0422a10║略也又梵剛經云一切地水火風是我身體也身大居海中阿含云海中有大身眾生魚龍修羅等有百由旬二三乃至由旬或骨聚成山眼如日月矣身諸毛孔道地經云九十九萬毛孔髮毛
B13n0079_p0422a11║眼頰舌喉心肝脾腎腸血軟者從母堅者從父爪骨齒髓腦節脈也身愛自陳育王經云有比丘出家貪愛自身不得解脫遂欲歸家夜宿一廟中見一鬼將死尸來後一鬼空來二鬼𥪰尸引比丘為證比
B13n0079_p0422a12║丘曰我實語也死妄語也死乍可實語曰前者將來汝自空手後鬼怒將比丘手足皆食盡前鬼愍之以死人手足續之如故比丘悟道我身假合不實也形不可露譬喻云有比丘山中夜行衣脫急取
B13n0079_p0422a13║着山神曰何忙哉山中無人比丘曰上有日月下有神祇形不露失儀也三身隨類俱舍云身三種有隨類變易也肥大不利別譯阿含云波斯匿王身肥大佛為說偈云夫人自憶念飲食應知
B13n0079_p0422a14║量輕便惱苦少消化獲命長身不可護淨名經云是身速朽之法不可信也為苦為惱眾病所集明智者所不護當樂佛身諸惡已斷眾善普會金剛之體肥有五緣法句經云一數食二喜眠
B13n0079_p0422a15║三嬌四無愁五無事又智養神愚養身瘦有四緣十二因緣經云一少食二憂三愁四病又大集云佛身無滓穢垢汙衣亦不染離塵垢故自殺不許律云因佛說無常觀比丘厭身互相自殺未死方便
B13n0079_p0423a01║罪捨命已無罪不同大乘菩薩利益他故惠紹焚身高僧傳宋師川招提寺惠紹法師小兒時母與魚肉食便吐後出家密行設大會告別焚身現相矣僧瑜藥王盧山僧瑜姓周厭其死生慕喜
B13n0079_p0423a02║見高僧行乃積薪焚身當於其處感雙桐生韋提自焚因果經云有婆羅門女孤獨無人而有家業名曰韋提被諸婆羅門惑誑欲分彼財謂女曰汝今孤獨蓋猶罪業如能施婆羅門乳牛百頭兼自燒
B13n0079_p0423a03║身其罪即滅韋提依言佛知為說因果化今出家尋得果證喜見為法法華經云喜見菩薩樂習苦行身纏白㲲灌諸香油為法供養千二百歲燒身供淨明德佛也韋提希厭未曾有經云韋
B13n0079_p0423a04║提希夫人有苦蓋因於身乃厭之欲自焚佛知謂曰如牛厭車欲壞之此車壞已復有餘車無能免也因惡心造惡修善其罪即滅長者受化也復想燒身中阿含三十云有復想尊者山中入滅盡定諸
B13n0079_p0423a05║人見活名為復想也化火焚身舍利弗經云諸聖捨有餘依身入滅時皆化火燒身又宋時僧絕粒焚身又道度禪師梁普通年捨身飼虎戒行淳直善摩訶衍捨身隨佛念佛三昧經云師子
B13n0079_p0423a06║王子見寶宥佛入滅積赤旃檀焚佛時王子自云佛既入滅我何活為捨此毒身投火而死廣發弘願矣賣身猶施投身施虎經云旃檀太子好行布施因出城看見貧人眾多所有盡施乃求王藏王曰攴
B13n0079_p0423a07║國不虞不可私用太子逃出自賣其身得錢布施貧人等自賣身肉涅槃經云佛因遇古釋迦佛賣身肉日供三兩得錢供佛又夫妻賣身得富見上身喻無常大薩遮尼乾子經云大王當知
B13n0079_p0423a08║一切世間無可得保住少時間如焰響等勿視現在當畏來世也易麤令細智論云菩薩自在入變易生死易麤身為細質捨短壽為長年換身金色陀羅尼云若能誦咒有靈得修羅仙女等
B13n0079_p0423a09║與甘露食舊自皮肉退落別生新者如紫金色身亦可隱一字王咒云用安善那青蓮華青木香等以咒加持能隱身也安樂在眼也龍樹隱身本傳云三人同學隱身入王宮身車舍
B13n0079_p0423a10║生西昇經云身者我未生時有何生以有也身乃神及主車舍主人安靜神即居之主人躁動神即去矣後其身老子曰先人而後己外其身而身存薄己厚人百姓愛神明祐又吾有大患為吾有身使
B13n0079_p0423a11║吾無身吾有何患又云愛身以為天下者乃可以託於天下君能不以己為身在萬民之上保也
B13n0079_p0423a12║○意（六）心意識一俱舍云心意識體一集起名心思量為意了別名識又云過去名意現在名識未來名心又集起名心也是人意淨法華云得妙意千二百意功德是人意清
B13n0079_p0423a13║淨明利無濁穢以此妙意根智上中下法意趣差別矣意趣多種雜集論云一平等意趣如言勝觀諸佛法身平等二別義意趣如言一切皆無常三別時意趣如言皆以成佛四意樂意趣如稱讚毀譽
B13n0079_p0423a14║等心有十五持地經云無上戒上心惠心真實神力安樂解脫堅固不虛不淨清淨快淨調伏俱生皆有心字略也十二二十心俱舍云有十二二十心為善不善定散無記有覆無漏三
B13n0079_p0423a15║界三世如是學心無學心通心俗心二心字通上罪福有殊罵意經云且如殺生害千頭義殺一蠅命然無殊意有輕重乃至殺千傍生不殺一人若造千寺不如活一命盡人活十方人不如守意一日
B13n0079_p0424a01║福多矣其心難御俱舍云心猿意馬又尤難鈎制或隨意轉其心㡞謹敬也上心佛有善見律七云上學心八心上心過一切世間心唯佛出世乃有此心心或發狂俱舍云因四大
B13n0079_p0424a02║不平或極憂苦如喪六子此因中造坑穽毒藥惱害有情所感為因又善見二狂者非時怖畏打縛手脚心返五藏等致狂也六根殊勝大婆沙十三云菩薩六根殊勝眼見百光耳聞百聲鼻了百香舌能
B13n0079_p0424a03║掌百味身覺百觸意緣多法若減若增菩薩悉知一以閉之三惠經云一何能知萬事曰一者無意無念萬事自畢有意有念萬事皆失問人語時意先聲曰意先生以意覺聲非聲覺意也
B13n0079_p0424a04║隨根諸事部第四十二
B13n0079_p0424a05║　頭（一）臂（二）手（三）指（四）足（五）股（六）眉（七）髮（八）毛（九）皮（十）骨（十一）血脈（十二）淚汗（十三）吐（十四）糞（十五）尿（十六）息氣（十七）
B13n0079_p0424a06║○頭（一）頭目手臂萬行經云觀音隨類化現或頭目手臂一二三四乃至百化八萬四千捨頭用施報恩經云大明王布施無恡隣國怨王令婆羅門來乞頭大臣各與七寶
B13n0079_p0424a07║換不肯王施之見上頭不能集普達經云有王遇道人下車禮拜臣曰人首為貴況為王也王將六畜頭與人頭賣之唯人頭不集王曰我求無見頂無量壽佛觀經云阿彌陀佛頭如億須彌
B13n0079_p0424a08║山目如四大海水眉間毫相如五須彌山第一重身也頂生王俱舍云頂生王在漫太多王頂皰而生因為名矣五頂相異俱舍云米齋仙人悟六句法欲入涅槃為嗟所悟未有傳人欲求弟
B13n0079_p0424a09║子須具七德五頂具之頭有五施隆起如岳矣頭面俱赤阿含解十二因緣云有曰緣云有四緣故頭面赤一近火二因酒三怖畏四極嗔怒慚恥慈氏頂相上生經云頂上肉髻髮紺琉璃色釋
B13n0079_p0424a10║迦毘楞伽摩尼百千萬億甄叔迦寶以嚴天冠也首如猪象俱舍云頻那夜迦此云障礙神頭如猪一如象菩薩伏之又須達云有千頭魚千頭龍等又鹿頭大仙牛頭馬頭牛蹄獄卒馬頭羅剎又諸餓
B13n0079_p0424a11║鬼頭上火然頭髮蓬亂又四分律云不與諸異類人受戒出家等
B13n0079_p0424a12║○臂（二）喜見菩薩法華經云菩薩為供養日月淨明德佛塔然百福莊嚴兩臂七萬二千歲一切眾生見其無臂悲感懊惱喜見我今求佛若實不虛令我兩臂還復如故尋即如故矣
B13n0079_p0424a13║安隱亦爾月燈三昧經云安隱德菩薩為供養佛塔衣纏臂以油塗之作燈燃臂求佛濟諸黑暗斷臂以脚本行經云昔有王入山遊獵迷路失道見辟支佛問之佛臂患瘡痛不能舉以脚指
B13n0079_p0424a14║路王謂慢令斷臂也牽臂丈餘三惠經云有道人在定弟子呼食不覺因前牽之臂長丈餘弟子大恐禪覺臂痛問弟子具白師曰在定柔軟如在母胎綿後勿復耳斷臂得道本行一云師質
B13n0079_p0424a15║長者捨家入山修道其妻思之不捨晝夜弟續親嫂見常不樂令人入山殺兄令將臂為驗兄見殺者曰先斷臂去候我見佛佛為說其苦因而乃悟道證果佛臂柔軟般若云佛臂柔軟如象王鼻又道安
B13n0079_p0425a01║臂如肉環皮下上下來往時人呼寶印手菩薩傅大士然臂賓頭盧申臂取鉢又二祖與琳被賊斷臂寶林傳云自截求真
B13n0079_p0425a02║○手（三）王慈愍手隨求云摩伽國有王名慈愍手以初生時手出寶珠手捉母乳自然金色以願福力故手指纖長優婆夷戒經云佛手纖長以因中不殺施無畏行四攝得
B13n0079_p0425a03║柔軟過膝有紐縵如兜羅綿等手有網縵智論曰罽賓國彌帝隸菩薩初生手網縵父為不祥以刀割之如故重有三十二相中佛具足圓明手足俱有網縵阿難天受三十相也輪王具而不正不圓明
B13n0079_p0425a04║羅漢授手泥洹經云佛將入滅命羅漢十萬比丘受手又將左手伸向阿難羅云及又將阿難羅云手授與他方化佛表囑累故手有十種華嚴經云一深信二布施三問訊四供佛五多聞六
B13n0079_p0425a05║善巧七令超三界置於彼岸八不恡正法九善用眾無十恆持智寶手字通上也手掌須彌不空云大三昧名手掌須彌大悲千手應有情心又手出金錢又淨名經云有常舉手菩薩常下手菩薩等
B13n0079_p0425a06║掌中如鏡童子問經云若欲看吉凶事以此礦水淨其手後以香油塗掌以咒咒之如鏡中見矣澄牛如鏡高僧佛圖澄石勒與劉曜相持問澄吉凶以胡麻油塗掌見千里事如鏡中擒劉曜
B13n0079_p0425a07║來掌擎大眾淨名經云居士擎大眾在掌歸詣菴園到已着地及三萬二千師子座等又云不起於座右手斷取無動如來佛國鐵囲大海如持華鬘應見一切令無往來想也手不摶攊律云
B13n0079_p0425a08║比丘不得以手摶比丘及擊攊小兒以因惱小兒以手擊一乃至致死或請知事因中矣善現空相大般若云善現乞食至一里近事女舍曰申手善現乃申手女曰此是羅漢手耶曰羅漢如幻手尋不現
B13n0079_p0425a09║女發信心即得初果又俱舍云以正法手拔眾生苦出生死塗又四法經云手有四一戒二聞三惠四信等
B13n0079_p0425a10║○指（四）指月認指大佛頂經云如人以手指月認指為月豈唯不識月輪兼亦迷於指體鴦掘稅指鴦掘經云仙人之妻慕弟子貌不從返讒於掘師令取千手指少一欲取
B13n0079_p0425a11║母指佛為化之作一比丘鴦掘捨母趁比丘不及令住僧曰我法本常住眾生妄見去諸法實相中無來亦無去也鴦掘投刀在地受佛化也指出其燈百緣經曰有長者生一子指有光明因名燈指以前
B13n0079_p0425a12║生曾挑佛前燈也指瘡口吮鼻奈耶云闍王囚父欲殺母曰父於王有恩以王小時指上患瘡父為王口咒痛息得睡王父咽膿恐驚其子又指爪不得長二穀以搔瘡故指甲畫佛法華經云
B13n0079_p0425a13║乃至童子指畫作佛像具足大悲皆以成佛道矣
B13n0079_p0425a14║○足（五）足不至地智論云佛足行時去地四指而現印文不在空者人疑難親附在地者與常人同傷物命故及污其足等去地四指足現金棺律云迦葉禮佛佛已滅至棺邊
B13n0079_p0425a15║佛現雙足仍有黑點迦葉怪問阿難曰佛入滅已有老母悲淚所污以偈讚佛已足乃不現也足披子折百喻經云有師患腳令二弟子按摩二子相憎一不在小出折彼所按彼來復折餘者如三乘弟子
B13n0079_p0426a01║相非破足指按地淨名經云佛以足指按地即時三千大千世界若干百千珍寶嚴飾等
B13n0079_p0426a02║○股（六）以肉施僧日月經云太子明月為比丘患須人血肉太子割股施之病愈瘡差佛之因地檀施如此求佛果也女子施肉律云有比丘病須藥用肉至善信家其妻令買
B13n0079_p0426a03║值齋曰無女人遂自割股菜子油洗食之病愈夫至怪妻不起夫責比丘比丘入慈定令妻之瘡尋愈如故夫妻發心皆悟道果也割股得聖譬喻經云有三比丘天常讚歎也有一比丘三年常得多苦修
B13n0079_p0426a04║行二足流血一比丘三年不睡睡即㓨股或割得果證一比丘懸嶮處坐魔化不嬈而亦證果割肉化人異相云惠燈王常行十善天化作一人來白王曰我得王血肉食乃能止食乃能行也王遂割肉與
B13n0079_p0426a05║血天帝卻復本身瘡亦尋愈
B13n0079_p0426a06║○眉（七）眉長覆面雜阿含曰無憂王集諸聖眾問佛如何賓頭羅漢以手舉眉語王曰佛如金山巍巍堂堂難可名也眉間毫相觀佛三昧經云外現十楞內有空相舒遍十方
B13n0079_p0426a07║圓捲如秋滿月矣眉分紺綵三昧云佛眉初月相修緻紺色可觀也慈氏天相上生經云彌勒眉間有白毫相光流出眾光作百寶色難眉何留古今佛道論云道士李崇難云
B13n0079_p0426a08║僧何以剃除鬚髮不剃眉也惠立論師曰道士角髮毛何不角鬚等是也眉目不餝律云比丘尼不許餝眉目佛曾化為尼畫眉警欲罷道僧也又梁冀妻改警翠眉為愁眉又魏王宮人好畫長眉令作娥
B13n0079_p0426a09║眉警鶴髻也
B13n0079_p0426a10║○髮（八）日長幾分五校計經云沙門鬚髮日長幾分曰不知佛言不知如何校計八百諸行髮爪塔記十誦經云佛遊諸國須達思佛令使遠請佛與髮爪令起塔供養髮
B13n0079_p0426a11║紺青色般若論佛髮紺青一孔一毛紺美螺文不斷不白申之即長放之即卷現萬字相髮沐常淨釋迦方誌云王玄策往西土見一池本無熱為源病者水浴皆愈玄策沐髮五年潤淨不可思
B13n0079_p0426a12║議也王敬布髮智論云有老比丘常持法華王解髻令踏臣曰比丘無德王遂至比丘所見金色人騎象在側王深敬信知臣佞諂髮長七尺異相云有小兒佛前供養發願欲會飛禽諸類之語
B13n0079_p0426a13║如願後見燕子語小兒笑傍人曰何笑曰燕子言我有龍女髮長七尺在巢窠中人不信取之如言無髮醫患百喻云有患頭無髮者詣醫師所求藥醫亦自患又曰我能治也人曰汝何先不自治如人求
B13n0079_p0426a14║長生術於死者白髮天使大威德經云有大輪王髮白令治髮師鑷之在手曰此天使也佛言一切有情皆如此也髮有四因白一火多二憂多三病多四血敗令白矣頭白不知中阿含云輪王
B13n0079_p0426a15║壽命無籌可及然有老相無常來報勑治髮師我有白髮以金鑷鑷來與我後有白髮生鑷以上王王說偈曰我頭生白髮壽命轉衰滅天使已來至我今學道行入山也一莖十億本行云摩納布髮供
B13n0079_p0427a01║養定光佛後剃髮出家十億諸天方得一莖起塔供養等佛不剃髮婆沙問佛剃髮否曰不剃常如剃後七日剃又大集經曰髮長不知日幾分如入戒無罪剃除煩惱出曜經愚者愛鬚髮所以
B13n0079_p0427a02║剃者除其結使愚人執迷長養其髮以為文飾過去諸佛之法各各相授除鬚髮法眼齊整自古有之非適今也髮白老相大婆沙四十九云髮白唯人三州及鬼傍生有餘無是諸眾同分將欲盡相又
B13n0079_p0427a03║三惠經云種頭早白因也又羊生稊細毛為種也又髮有女名妙髮髮長美好截以供加多演那現世獲報為皇后髮有人曾着千金又云髮不許長橫二指量俗譏嫌故出文殊問經一也
B13n0079_p0427a04║○毛（九）毛皆右旋相好經云佛告阿難佛有三十二相身毛上靡右旋一孔一毛而復香美亦不折落光彩分明也毛爭不答百喻經云有二小兒水中得一毛曰仙人髮一
B13n0079_p0427a05║曰熊尾來問仙人仙人嚼麻子在手問曰此似鸚鵡屎如人問同答異也足下生毛異相云手籠那初生足下有毛金色長尺餘足不曾履地王欲見之先來見佛佛教坐即申足王見喜後出家成聖毛
B13n0079_p0427a06║乞不來律云有一比丘在林中住恆被飛鳥眾多鳴喚坐禪不得白佛佛令若來各乞一毛既頻飛鳥自止不來也除隱非許律云不得去隱處毛生過針毛臭毛目連問餓鬼經云有
B13n0079_p0427a07║鬼身毛如針自㓨其身食膿血或有身毛臭薰爛身已食自膿血毛似空青善見律十七云億耳足下有毛色似空青以因施辟支羊皮拭足故感此報毛鬢自黑洞冥記云元鼎中郅支國
B13n0079_p0427a08║貢馬肝石百升常以水銀養之內玉櫃中金泥封其上國人長四尺唯餌此石半青半白如馬肝末以為丸服之彌年不飢渴也以拂白髮皆黑公鄉諸曰不用作方伯唯求馬肝石此石醋列不合丹砂不可近髮又
B13n0079_p0427a09║婦人作盤桓髻墮馬倭髻盤龍蟬鬢望之縹緲如蟬翼矣
B13n0079_p0427a10║○皮（十）龍皮之寶正法念經云輪王小七寶中有皮寶是海中龍皮也長十由旬水火不能及隨王車多少悉能覆之夫妻不雜各不相見能蔽風雨皮毛不許律云不許受用
B13n0079_p0427a11║皮毛臥具因比丘求他犢皮致母牛哮吼入寺俗士議嫌佛知制戒革履用金律云六羣比丘着金革履或着單五色等革履為俗人呵佛知不聽着皮囊泛海律云持戒者如用囊泛海有夜
B13n0079_p0427a12║叉來乞少亦不可與他如小戒不可破象皮反披俱舍云天在究竟上名大自在三目八臂殺象取皮塗血反披可畏像剝皮地獄地藏經云或有地獄一向剝皮又云皮既不存毛將安附
B13n0079_p0427a13║又以皮為紙皮亦有勢有部百一羯磨八云六眾比丘着師子皮履入王軍營令象馬皆驚駭白佛佛知制戒不聽着師子象虎等皮以有威勢及筋不應將用為絃線等
B13n0079_p0427a14║○骨（十一）骨如山積七處觀經云如人一劫死生骨如不腐者與山齊平矣白骨觀門俱舍云且辨觀骨鏁廣至海復略計心在眉間等踝骨不現三十二相
B13n0079_p0427a15║經云佛雙足踝骨不現齊平也骨如葵子感通云劉薩訶觀音化身奄化著遺骨如葵子靈異在傳見上矣骨山自見毬多傳云一比丘不得道將至海邊見一大骨山問師曰何曰此汝前身
B13n0079_p0428a01║曾為魚也比丘聞已悟道髏骨無縫高僧明瞻有戒行奇特七十終貞觀二年十月二十七日遷化焚時見髏骨圓全頂上紫色無縫身骨各異俱舍云佛身骨堅猶若金剛其骨似龍盤結獨
B13n0079_p0428a02║角鉤鏁輪王相鉤亦不等也胎骨始生婆沙二十一云胎內有情七日後生骨各異兩骨在頭三十二骨在口七骨在頸兩骨在脾兩骨着肘四骨着臂十二骨着胸十八骨着背兩骨着腕四骨着膝四
B13n0079_p0428a03║骨着股十骨在足凡有三百餘骨父母各異婆沙云小兒有二分一從母髮毛頰眼舌喉心血肝脾腎腹軟者自母堅者從父爪齒骨髓腦筋脈骨三百二十毛孔九萬九千筋脈各五百蟲有八萬戶也
B13n0079_p0428a04║佛頂骨異西域記云佛頂骨周一尺二寸髮孔分明其色黃白盛以寶函在窣堵波欲知善惡相者以香泥印之其文各異三藏印來身骨作聲四分律云目連聞空過有情身骨作聲天耳也
B13n0079_p0428a05║又正理云髑髏能語曾假問於莊周白骨還生豈虛談於徐甲又老子以強骨弱力李叟之至談實髓愛精仙家之奧典又云愛精熏髓滿骨堅身又列子云生即各異死乃白無殊骨一色也
B13n0079_p0428a06║○血脈（十二）以血灑地智論云曇無竭菩薩欲聽般若無水灑地為魔變也以自身血洒之令塵不起重法也用施夜叉賢愚經七云慈力王行十善鬼神無食以人持
B13n0079_p0428a07║戒時五夜叉來見王王以身血施令飽滿若我當來成佛令汝得法食先度即五俱倫也得血塗身不空云誦咒者加持地神現示藥精得血塗身成金剛體得大神通也以血書之異相云雪
B13n0079_p0428a08║山童子得半偈為益未聞山中無筆墨以指血書壁後捨身等以血洒施彌勒所問經云昔有太子端正無比見病比丘問須何藥可治曰須王子血下藥至病愈也王子即出血與之大海水亦可斗量施
B13n0079_p0428a09║血無量施髓亦爾耳艸木猶赤西域記云須達努太子施兒女與婆羅門路上草木兒女血染至今猶赤也以血為酒洛陽寺記云漢孝昌時有虎賁洛子淵戍於彭城樊元寶得假歸附書令
B13n0079_p0428a10║至洛南元寶至見一老翁收書命入見屋宇華麗坐設酒食見一婢抱一死子而過以血為洒神人也出無宅宇也脈有十三正法念經云命流脈隨順脈水脈汙脈尿脈[尸@失]眼脈肉脈脂脈骨脈髓精腳又
B13n0079_p0428a11║有一千二百脈一一脈中生風於中生蟲如秋毫智度論云食入腹已散入百脈又婆沙云在胎中二十五七日生七千脈四百四脈禪祕要經云行者入定時欲覺起貪媱風動四百四脈
B13n0079_p0428a12║○淚汗（十三）淚下如雨大般若及泥洹經云佛見廣嚴城曰此最後見也空中細雨無雲而下佛曰此非雨也諸天之淚預知佛將入滅龍女下淚不空云持此真言母
B13n0079_p0428a13║心咒者加持輪索安龍女首而即淚下取之為藥也涕淚悲泣俱舍云若人已種順解脫分善聞說涅槃有得生死有失毛豎悲泣如得雨場中有牙莖等生有種也淚下成泥南海寄歸傳云
B13n0079_p0428a14║婆羅林測淚下成泥哭者身邊血如華樹也菩薩淚多大集經云菩薩見諸有情受苦來乞淚下如或有物無物皆然積劫如此淚計如海水多少以淚洗目王玄策西域行傳云俱羅王子
B13n0079_p0428a15║失目王令將子至窶沙羅漢所請醫即集眾各以其王器說無常苦空十二因緣之法人皆淚落令在器中都集令王子洗目如故聖力難測即為起塔至今在焉還得哭否五百問事經云比丘師長父母
B13n0079_p0429a01║死還得哭否不得唯小泣而已景公雪涕列子曰景公遊於牛山北臨其國見其盛美流涕孔梁丘據皆泣曰臣粗食惡衣尚不忍於捨猶不欲死况今君乎晏子笑王問以生死常理答曰見不仁君諂諛
B13n0079_p0429a02║臣臣所以笑君漸舉觸不恥命觴自罰而謝也汗流淹地智度云有外道曰聞我難者無不汗流淹地佛謂之論外道汗自流下佛言汝視我有汗否慚而伏之王吳之揮汗如雨未足云多
B13n0079_p0429a03║○吐唾（十四）吐有五種正法念經云一風二脹三唾四雜五蠅如是種令吐也吐不可食異相云有比丘性急不能得道無相好佛令食乳糜令吐吐已令食曰不淨也
B13n0079_p0429a04║日諸法皆耳悟道矣吐不可止俱舍云舌勝義根上腦中有物若流下時令人吐也食吐有鬼孔雀王經云食吐者有主人吐鬼等食吐令出根本律云有長者設食三等上蘇中油下
B13n0079_p0429a05║淬佛曰此不淨食上座令合平等行舍利子攝鉢以手抉食令吐佛因是制戒令平等行食矣失義令吐高僧傳羅什謂惠叡曰西方辭體商略同異云天竺國俗甚重文製其官商體韻以入絃為妙凡覲
B13n0079_p0429a06║國王必有贊德見佛之儀以歌歎為貴經中偈頌皆其類也但改梵為秦失其藻蔚雖得大意殊隔文體有似嚼飯與人非徒失味兼令嘔噦唾出踏口百喻經云有長者多諸侍從唾即以腳踏之貴取其
B13n0079_p0429a07║情有愚者曰在地為先我聞未出口先踏得罪如不知時食唾之愚智論云天受化為小兒在闍王膝上王鳴其口以唾口中為名利故食王之唾愚癡之極佛與聖眾呼癡唾不再飲中廕經本
B13n0079_p0429a08║號釋迦文今稱妙覺如人唾地上智者不再食也唾有其蟲正法念經云有食吐蟲其舌不安令人吐味嘔吐多唾唾人污己四十二章經云惡人害賢猶仰面唾天下還污己逆風以土坌
B13n0079_p0429a09║人亦復如是也比之小果俱舍云世友顧聖眾曰我見羅漢視之如唾若欲證者如今縷未至地願我便證乃至虛空接位大士方朔佛果次補彌勒等唾人迦葉四分律云阿難有年少弟子五
B13n0079_p0429a10║百欲罷道迦葉曰少年不修道偷蘭難陀尼而唾迦葉白佛佛責不應也唾亦有儀摩得勒伽律云唾不得作聲不在上座師長尊像淨地各不可忍起避嫌疑
B13n0079_p0429a11║○糞（十五）糞施比丘鬼問目連經云我常在廁中臭不可近何也目連曰汝曾將食與比丘以糞在下上以食覆所感如是也塵坌其身法華經云糞土塵坌右手執持除糞
B13n0079_p0429a12║之器飡糞如狗俱舍云外道持狗戒食糞臥地也糞從口出秧目太子父王病糞從口出夫人取同病者開腹見蟲與藥不死後與蔥食死王食蔥病愈也又有鬼食大便也生兒食
B13n0079_p0429a13║糞百緣經云毘舍離城有長者名遮羅其婦懷妊臭不可近食糞因中罵羅漢也象出金糞賢愚經云有長者生一兒一象象大小便皆是金福感也尸糞地獄正理云俱舍謂煻煨尸糞鋒刃
B13n0079_p0429a14║列河增也五千之道張陵注云道可道朝食美也非常道暮成屎謂人根吐溺也陵美此術子孫世傳三代行之糞為靈薪上清經云馬糞為靈薪名紫同炭死鼠為玉瑾也道門異呼也糞
B13n0079_p0429a15║污青艸四分律云吐羅尼為有少年在寺遊翫藉草張筵喧呼永日去後尼以糞污草恐擬後來果然還至糞污衣已白佛佛言不得污青草等
B13n0079_p0430a01║○小便（十六）異相令知要集云有比丘至小便處不彈指淺際鬼面令鬼大嗔欲殺比丘以持戒故止佛知制戒便利遣人金藏經一云有尸提至貧與人擔糞自活瓶破
B13n0079_p0430a02║污身正遇佛佛見化之得道波斯匿王聞之不喜自來問佛石上有僧補納令白佛石上便沒如水王見問佛是何聖佛云擔糞人也王慚云何因擔糞云困中曾為知事比丘因少有疾房中便利令弟子送之緣弟
B13n0079_p0430a03║子已是初果聖人所以感為擔糞人今業滿因圓吾度得道尿糞污人根本律云土羅尼以不淨隔牆擲過時有大臣騎王象過被王罰之值糞滿頭尋王又賜官以為大吉與尼衣服吐羅後與尼相罵
B13n0079_p0430a04║汝不如我糞尿佛知制戒也應置其處律云隨在處隱密處置瓮桶埋之蓋頭不得令惡氣薰佛僧像也小便在鉢賢愚經云賢劫中有長者種甘蔗為業有辟支病須甘蔗汁從乞長者常
B13n0079_p0430a05║與後因出令妻與之勿復輕慢妻怒何時不來小便鉢中相和而與後生餓鬼中也樹上安居十誦云比丘在樹上安居止大小便樹神嗔或有人在樹下佛知不許上樹過人頭除難即開手除狗
B13n0079_p0430a06║糞除災患經云有諸女人入寺塔供養一女見狗糞除去以水洗手後感不處胞胎之報即奈女也又月光塔前有除糞女人見感身皆香潔口中亦然矣
B13n0079_p0430a07║○息氣（十七）日息之數罵意經云一日有三萬六千五百息也數息不同俱舍云謂數隨止觀轉淨相差別有六種行相坐禪歎息因果經云有一比丘山中
B13n0079_p0430a08║坐禪不覺嘆息或問云何答云我昔在地獄受苦今得為人逢佛恐不得道復入地獄是以嘆息怖生死息有四種安般經云一有聲為風二無聲為氣三出入為息不盡為喘矣不大張口律云
B13n0079_p0430a09║氣有二種若上氣不得在眾前要迴面向無人處張口若下風出不得在眾塔下佛前師前腹中有病急者出外勿令人嫌矣何處有無善見律十一云此息風何處有無在母腹中水中長壽夫死尸第四
B13n0079_p0430a10║禪無色界滅盡定此上皆無出入息啑氣不恣僧祇律云若在禪房中嚏不得放恣以手掩鼻若不可忍應手遮鼻而嚏勿令涕唾污他比坐生嫌也亦許咒願律云有老比丘在眾嚏息無人
B13n0079_p0430a11║咒願值地故二人偶來見之以手牽老比丘歸家嗔僧眾不義無人咒願具事白佛佛令在眾今後上坐嚏時下坐許言長老長壽上座不得願下坐少者願長者下氣有則律云六羣比丘多食豆等於禪
B13n0079_p0430a12║眾中為嬉戲下氣不息眾生煩惱白佛佛令今後下風出眾外除不憶睡着病患起不得也息氣不衰正理經云桓君山問劉子駮息氣不衰君山也樹朽何也云樂人竇公年一百八十目盲年十三教
B13n0079_p0430a13║撫琴不外視息氣不衰得壽也庭前榆樹老朽豈因外視不息氣耶
B13n0079_p0430a14║釋氏六帖卷第二十終