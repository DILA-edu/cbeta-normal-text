B13n0079_p0471a05║釋氏六帖卷第二十三
B13n0079_p0471a06║齊州開元寺講俱舍論賜紫明教大師義楚集
B13n0079_p0471a07║武備安邦部第四十七
B13n0079_p0471a08║○印（一）七印之文陀羅尼集四云有王紹父王位布施不恡開父王藏得一金匱上封七印王令開之乃得王所受持陀羅尼也王因之讀誦無求不應乃至王後出家也諸法三
B13n0079_p0471a09║印般若論云一切有為法無為別法印一切有漏法無我印涅槃實相印知如來三藏法有此印者是也又諸法以苦空無常無我印之法印大相萬行經云此經名大佛頂無量寶印印之印者記相
B13n0079_p0471a10║因印為易識善戒經云印為記別菩薩易識修六度行印名為菩薩矣貧人得印觀佛三昧經云有一貧人得王印寶瓶馳走上樹被虵與象四兵倒樹取之貧人吞印在腹也曼荼羅
B13n0079_p0471a11║印不空云此曼荼印大有功能汝可說此不思議解脫壇印炎鬚七印長阿含云炎鬚大臣為國典尊知七國事為相佩七國印後見梵天悟法出家七王七居士五百婆羅門等亦隨出家印佛
B13n0079_p0471a12║頂骨慈恩傳云三藏至佛頂骨所香泥白練裹印之得菩提樹像一沙彌得佛像一沙彌得蓮花像乃施金錢五十銀錢一百綺幡四口錦一疋法服二具等金瓶之印法苑云拘留孫佛入滅以金瓶
B13n0079_p0471a13║盛七寶印黃金印後釋迦成佛付之又金瓶寶付乾闥婆王守護又金藏經云阿育王齒相有異以為密印涅槃三印涅槃云諸行無常有為別法印涅槃寂滅無為別法印諸法無我二法雙修印等
B13n0079_p0471a14║當求寶印大悲經云若為口業詞辯巧妙者求寶印手讚曰七辯縱橫若湧泉須求大聖結良緣九垓眾水奔滄海三月諸花落錦筵髻上幾生無價寶爐中盡日五香烟自家不解投津濟兩岸長教置渡
B13n0079_p0471a15║船印示於前崔豹古今註云青囊盛印奏刻者以青布囊盛印於前示奉王法而行非奏刻者以青繒之囊盛印於後謂奏刻者尚質直故用布非奏刻者用繒尚文明也自晉朝已來奏刻之官專以印
B13n0079_p0472a01║居前非後居矣玉璽譜徐令言玉璽記曰傳國璽秦皇取藍田玉刻而為之其書李斯所製面文曰受命于天既壽永昌璽上隱起為盤龍背文曰受天之命皇帝壽昌方四寸細五龍盤秦滅漢傳歷王莽為
B13n0079_p0472a02║元后授之于地遂角小缺莽滅校尉公賓京收璽授與更始於宛更始敗以璽與劉盆子建武三年盆子降縛上璽授漢光武祠千高廟受傳璽至靈帝崩少帝失位掌璽者投井中為孫堅所得袁術拘堅妻而奪之
B13n0079_p0472a03║術死荊州刺史徐璨得之上漢後傳至晉懷帝懷帝沒劉曜得之又傳石勒季龍磨其隱文又刻其傍為文曰天命石氏後冉閔敗其將符幹求救於晉遂以璽送建業永和八年後歷東晉宋齊梁侯景竊位為景所
B13n0079_p0472a04║得景敗偽將侯子監盜璽走江東懼追兵至投諸佛寺西霞寺僧永得之陳永定三年永死弟子普智奉璽獻陳陳亡傳隋隋未傳宇文傳竇建德武德四年太宗剋平建德右僕射裴𥘹奉傳國璽及神璽六印以獻
B13n0079_p0472a05║金璽有符節郎掌天子八寶及國之符節辯其所用有事則諸於內既事訖即奉而藏之一曰神寶所以承百王鎮萬國二曰受命寶修封禪禮神祇三曰皇帝行寶答疏於王公用之四曰皇帝寶勞賷勳賢用之五
B13n0079_p0472a06║曰皇帝信寶徵召臣下用之六曰天子行寶答四夷書用之七曰天子之寶慰撫蠻夷用之八曰天子信寶召蕃國用之神璽者晉陽秋云晉孝武帝十九年雍州刺史郗[怡-台+(犮-乂+又)]於慕容永處得璽送建業璽方六寸厚一
B13n0079_p0472a07║寸七分高四寸六分盤龍文隱起文字巧妙一與傳國寶同但形製高大玉色不迨耳自晉至梁相傳謂之鎮國璽及景敗侍中趙思齊持之渡江兗州刺史郭元建得之送齊文宣齊亡入後周周傳于隋文帝初得
B13n0079_p0472a08║亦為之傳國璽開皇九年改為受命璽至開皇十九年平江南得真傳國璽乃改前所得大者名神璽至大業初著之于今矣
B13n0079_p0472a09║○杖（二）（鞭附之）杖令精進百緣經云有長者子多睡而聰請僧與杖令振見地中伏藏曰我少功力獲此何況勤精進矣如子執杖十誦律云有子父行於村野父困於樹下
B13n0079_p0472a10║臥欻有一蚊子上父頭上子以手去去已還來子怒以杖打之父遂命盡無智不犯殺罪也杖畏有處智論云三界中佛輪王夜摩天已上不畏杖苦餘皆容有也植為杖林釋迦譜云昔無
B13n0079_p0472a11║邊身菩薩將丈六杖量佛佛常出杖餘上至梵天亦爾投在地植之成林持杖恐人因果經云有五惡果一自欺身為人患毒二身多恐怖三多病四死入地獄五卻得為人多被杖故有此五報慎勿持杖
B13n0079_p0472a12║向人矣寶杖㧻地不空云持真言者加持寶杖㧻地得眾寶現及天女等七寶神杖處胎經云彌勒手執金剛七寶神杖攪骨鏁聽彼聲知彼死者五趣受生善惡之處及所作行業等以
B13n0079_p0472a13║棒化之根本律云有遠國長者供養外道六十人別安一院外道因持杖偶出六眾至彼長者令在院中外道聞之即來欲入六眾以棒打之皆伏而去六眾卻來覲佛見舍利子化一外道七日乃伏六眾曰
B13n0079_p0472a14║我一日化伏六十或問曰何術能化曰以棒術佛知集眾制戒無得用杖也驅使神鬼大悲經云若為驅使一切鬼神求髑髏杖手讚曰影滅魂消總是塵髑髏偏近大悲身威靈便可呼精魅功效誠堪
B13n0079_p0472a15║役鬼神捷疾每來探翰海飛天不敢損平人勞生莫怕慈心盡一把楊枝萬劫春安心封杖高僧傳云道安尊者有受法弟子法遇領眾五百一眾清肅忽有一僧飲酒遇尋誨勤亦不遣謫道安尊者遠
B13n0079_p0473a01║知竹筒內手自封杖一條遇見下淚曰我訓不齊之遇集眾行香度杖伏地自責令維那行杖三下大眾遠近無不嘆伏因是進業者多也七節神杖譬喻云有七寶杖以備吉凶如七枝戒也又抱朴子
B13n0079_p0473a02║云昔吳遣賀將軍討山賊賊中有一人善禁刀劍弓弩皆發不得賀曰吾聞蟲毒刀劍有刃皆可禁也令持棒先鋒賊不備而敗金吾杖漢書云車輻棒今執金吾杖亦棒也以銅為之黃金塗兩末謂之金
B13n0079_p0473a03║吾御史大夫司隸校尉亦鞭御史大夫即守縣長類木為吾夾車故謂車輻形似杖七寶馬鞭孛經云智養大臣造七寶馬鞭藏刀在內造其五條殺輔相子以恃擊他智養子來又云三十二條奏君先與
B13n0079_p0473a04║其鞭言欲謀上鞭藏其刃驗之不虛皆殺也鞭影入心智論云長爪梵志與佛論義如調著馬見鞭影即行梵志聞法悟解法影入心也鞭致其禍賢愚經云波斯匿王有妹生三十二兒大
B13n0079_p0473a05║已勇力絕人最小者過橋與輻相子爭勝損他手足被造三十二寶鞭內安其刀與之返告於王彼欲殺上悉皆被殺各有因果鞭指其腹異相云佛逾城夜鞭指耶輸腹遂誕羅睺羅也瘡鞭糞
B13n0079_p0473a06║附百喻經云有人見被鞭打成瘡用糞附之將以為妙藥令子打身成瘡糞附或問曰何曰我試此糞藥法也如人修不淨觀見色惑之矣青玉馬鞍古今注云孫文豪獲青玉馬鞍光明照曜又輭玉鞭
B13n0079_p0473a07║見杜楊編也
B13n0079_p0473a08║○甲（三）甲不可壞正法念經云天欲戰時詣甲冑林從樹而生種種甲冑鮮明光彩不可破壞著此共戰無有欺者甲有十種華嚴經云有十種甲一大悲二大慈三大願四
B13n0079_p0473a09║迴向五福德六波羅密七智慧八方便九一切智十一切心決定甲等甲從身生異相云佛將滅天當雨血乃生一王名曰難當手如塗血身生甲冑有五百子亦與王同殺四惡王破滅三寶無憂
B13n0079_p0473a10║聖王雜阿含云無憂王初生手如塗身有衣甲相師相曰此王極惡敢無敵者外寇無憂故為其名也兵不息甲大愛道經云兵不息甲人民災飢荒疾病毒惡相應又老子曰大兵之後必有凶年
B13n0079_p0473a11║又天王鬼神衣甲自生爾甲有三十二大乘本生地經八云甲有三十二大金剛甲冑一為眾受苦二為一切有情三安置一切有情四擁護佛法等皆曰堅牢甲冑也
B13n0079_p0473a12║○兜鍪（四）兜鍪落海正法念經云天帝與修羅共戰被落兜鍪於海大生慚恥紐鎧編兜集異記云亂世以經書為甲冑兜鍪等得其兜鍪出高僧傳
B13n0079_p0473a13║○槍（五）（戟旗附之）槍刺佛脚起世經云佛為大眾說法次有槍空中下傷佛腳大眾咸驚問佛果報佛曰吾昔日中為商人入海兩舡相遂一舡破有人欲上我舡以槍刺致死今受是報
B13n0079_p0473a14║也槍旗五種律頌云鯨魚妙翅龍師子畫刺旗上以將軍威矣槍刀不受律云一切槍刀弓劍不得受賣生俗譏嫌又有飛槍地獄從空而墜寶林傳云龍樹南印土王不信法菩
B13n0079_p0473a15║薩化一人手執白幡常在王前七年而立近即不見王怪而問之曰何人也曰我是智人正值天陰暗曰此是何時曰天與修羅戰時王曰何證曰即有所驗斯須耳鼻刀劍手足槍戟鬬輪大下如雨又北方天王自
B13n0079_p0474a01║手持金戟當求寶戟大悲經云為除他方逆賊當求寶戟手讚曰難伏無過叛逆心朱門鴈列影沉沉天王久報威長在菩薩初持力更深刀斗不須傳獫狁春光但覺照山林巍巍大道慈悲廣佛德皇風
B13n0079_p0474a02║蓋古今旗幡徽號古今注云信幡古號徽也以題表官號以為符信故謂信幡若乘輿則畫白虎取其義而有威信之德也魏有青龍東也南朱雀西白虎北玄武畿內黃龍亦信也又以麟詔高貴卿公
B13n0079_p0474a03║於前討晉文王自執黃龍幡以麾是也今晉朝唯白虎示信用鳥取其飛騰輕疾也一曰鴻鴈燕乙有去來之信是也又殳之與戟詩云伯執殳為王前驅以木為之長三尺為刃殳者殊也後世刻像無復典形以赤
B13n0079_p0474a04║油韜之亦謂之油戟亦謂之棨戟公下通用之為前驅
B13n0079_p0474a05║○刀劍（六）佛制刀量根本一切有部云佛許比丘所用刀子形如象觜或似雞毛大者八指小即六指中間大小隨意爾刀為灰燼隨求云有人受持此真言偶犯王法王令
B13n0079_p0474a06║殺之其刀自然化為灰燼令送夜叉林窟亦不能害入水不溺在火不燒咒力免死不能者止未曾有經云持刀執毒不能者止其刀不及或被害故梵天受刀本行經云佛欲剃髮梵天受刀
B13n0079_p0474a07║佛令落髮發大誓願度生死證菩提等刀刮金落僧經昔人以刀割刮佛面金後入地獄當受剝皮之報也刀利如智本行經云昔一女子兄出家後成道果妹針與小刀子施兄發願曰刀割
B13n0079_p0474a08║煩惱針貫道茅兄喜為現神通而去等持刀授人律云不得刀授人歎死快持刀自割佛皆不許也刀刃路俱舍云鋒刃增路以仰布刀刃令罪人行神形刀利滅神論曰神之於形
B13n0079_p0474a09║由刀利之與刃形之於刀也且利非刃也刀非利然而捨無刀捨刀無利未聞刀滅而利存形亡而神在也難曰刀有利之刃欲能斬飛鳴截犀兕如無其利則摧而捲之豈非盡利而刀存形亡而神在也鑾刀
B13n0079_p0474a10║鴻刀鑾刀即欛上安鈴也冥記云鴻刀者武帝解鳴鴻刀賜方朔長尺朔曰此刀黃帝採首山之金鑄雄者已飛去雌者留之也不銜火於青溪之上帝臨崩刀以示朔化為龍恐人得此刀欲消之刀於手中為
B13n0079_p0474a11║赤色鵲飛去雲中也又無常經云死刀隨業下意想並慞惶無能相救濟也大慧如劍十住經云持強記刈去疑聚所有功德迴向三乘濟諸含識劍號金剛三昧定意經云持金剛劍入金
B13n0079_p0474a12║剛山不見其迹舌為利劍不空云持真言者加持寶杖打米多羅神睺即出舌以刀截之即變成寶劍持之有靈也寶劍能飛正法念經云輪王有劍寶不賓之處劍能飛往彼見降伏不殺傷也
B13n0079_p0474a13║劍仙為伴不空云持靈劍者得五劍仙為伴即得劍仙三昧等劍自火出央掘經生時諸剎利等所有刀劍自然拔出捲落墮折以至火出表此人有大威德執劍繞像陀羅尼云當持
B13n0079_p0474a14║劍右轉及以火炬遶其本尊三七遍作法求之大智慧劍異相云以智慧劍斷煩惱賊又正理云刻舟求劍守株待兔等鑄劍剛柔法苑云剛柔得中用劍即柔用金即剛相和而鑄其劍即成
B13n0079_p0474a15║斷除魍魎大悲經云若為斷除一切魍魎鬼神者求寶劍手讚曰三尺吳鉤百鍊金冤魔未伏且威臨七星既在慈悲上雙刀無傷魍魎心酆獄久埋寒黯黯延陵初掛影沈沈誰人指我修行路頂戴高王
B13n0079_p0475a01║觀世音龍泉劍吳越春秋云張華見牛斗間有劍氣現命雷煥為酆城令煥於古獄下得劍二枚送雌劍與華曰雌劍至雄劍不來終夫雷煥子雷華帶劍渡延平津有龍拒舟華以劍斬尋落於水使人尋
B13n0079_p0475a02║之見二蛟龍戲孔周三劍列子曰衛孔周有三寶劍帝王之有童子服之卻三軍之眾後來丹子適衛求之周曰三劍一曰含光觀之不見運之不知經物不覺二曰承影將旦昧爽之交日夕昏明之際北
B13n0079_p0475a03║面察之淡淡焉莫識其狀觸物竊然有聲三曰霄鍊方晝即見影而不見光與日同色觸物而過無血而合矣錕鋙劍周書曰穆王征西戎錕鋙國獻此劍切玉如泥拂鐘無聲干將三王法苑云楚
B13n0079_p0475a04║王令干將造劍三年方成王怒欲殺將謂妻曰腹中兒也令南山松下取劍報之後子得劍入山有客曰請子頭與劍為報讎也與之客得上王曰此列士頭鑊中煑三日不爛依以奏之王視之客以劍擬王首入鑊
B13n0079_p0475a05║客亦自刎三首在鑊俱爛無別共葬於汝南有三王墓矣斬白蛇劍古今云漢高祖劍長七尺斬白蛇又高祖提三尺劍而取天下有云漢高祖為泗水亭長送徒囚驪山所提之劍三尺後王富貴別提寶
B13n0079_p0475a06║劍斬白蛇也又吳大皇帝有寶劍三口一曰百鍊二曰青犢三曰漏影又有寶劍六一紅霓二紫雨三辟邪四流星五青冥六百里又巨闕太阿莫耶又莊周三劍等
B13n0079_p0475a07║○弓（七）弓手如飛法句經云有一人作弓調快買者爭先拆觔治角用手如飛弓胎本性取直角須無枉箭必無斜矣弓箭金剛金剛頂經云以金剛弓箭大菩薩三摩地奉事
B13n0079_p0475a08║一切如來智弓無兔角密嚴經云未聞石女兒能彎兔角弓入陳大鬬戰也手執強弓造像經云若人造佛雖曾為惡以造佛故如強弓發箭射葉即過然受地獄苦速疾而出也射有
B13n0079_p0475a09║諸德瑜伽云一由弓德其性堅牢善作究竟二由箭德徑直羽強[金*弓*矣]利三由中的究竟工巧串習四曾於師受也弓名駝角般若燈論云如駝角弓有名無體兔馬等亦爾也弓箭法施
B13n0079_p0475a10║大丈夫論菩薩大悲弓種種施為箭破慳貪賊永無有住處等射山如末正法念經阿修羅與天戰不如遂取大山欲壞天眾迦足天見已手執弓箭射山碎如微塵也祖王聖本行經云太子欲與
B13n0079_p0475a11║釋童子捔力鬬射無弓堪者乃取祖父聖王廟中之弓抨彈如雷眾無能挽者弓絃自斷本行集云用師子觔或皮為弓絃或箏琴等彈時諸絃悉斷竹弓柔弓高僧法行常似狂人以斥弓空
B13n0079_p0475a12║射後果有賊實聖人又孟子曰良弓之子必先為箕也又由基善射楚王遊苑囿見白猨射之接矢而戲王命基射基至撫弓猨抱樹而𡀱又六國時更羸虛發而乃鴈落又大廣嚴經云禪定以為弓空無我以為箭
B13n0079_p0475a13║等榮官益職大悲經云若為榮官益職者當求寶弓手讚曰寶手持弓重六鈞威靈偏享受官人千翻拜祿金魚躍萬戶封侯綵服春弛穩表心弦最直角彎裁月面猶新敢將七字稱揚語誓向須彌足
B13n0079_p0475a14║一塵又古今注云角弓兩漢京兆河南尹及執金吾司隸校尉皆使人導引傳呼使行者止主者起四人持弓不起者射之有乘高窺闞者亦射之魏晉用弩角也設而不用焉
B13n0079_p0475a15║○箭（八）（彈丸附之）箭隨皷出法鼓經云彼斯匿王有大戰時令祇婆以妙藥塗鼓聞聲箭出皆中也箭射四方文殊問經云婆羅門法以箭射四方至盡處其中布珍寶用施
B13n0079_p0476a01║諸眾生等馬走亦然也射孔皆中雜阿含云離車童子善射射祇園門孔箭箭皆中阿難白佛善作佛曰此亦非善作阿難曰何曰此亦未能破一毛作百分能中也若能中者善也無常死箭
B13n0079_p0476a02║異相云無常死箭如塵中箭命在須臾人中死箭命亦非久射能隨聲首棱嚴云學射者先射大准小准的支百毛十毛一毛一毛之百分乃至聞聲即中箭射五百報恩經云一箭射五百賊
B13n0079_p0476a03║苦痛不可忍悉皆歸命佛為之拔毒箭等一箭射七報恩經云琉璃王兵攻舍維城有一婆羅門出眾與鬬一箭射七人兵大驚駭又福德經云菩薩捔力射箭下至金剛輪西土有箭井在焉問箭
B13n0079_p0476a04║不拔箭喻經云如人中箭即為不拔究問彼人此箭從何方來何木竹羽弓之膠觔角造人姓名是誰如人百年不急自救而死箭有多種起世經云有刀箭鈹面鑿錐犢齒葉微細鏃弩大羽如是
B13n0079_p0476a05║等箭也箭毛近佛別譯雜阿含云佛至箭毛鬼王宮見佛欲近箭欲刺佛轉不能近佛為說法示教利喜悟道矣箭中鐵圍集福經云佛為降伏勾鏁力士捔力放箭射至鐵圍山南令目連取
B13n0079_p0476a06║乃伏世尊箭不虛發四分律云山若外道從師學射十二年後師令入箭張弓候我出還放之多時不來山若見婆羅門射之過樹入地不現師至曰若未放箭天下第一山若與妻女路行將弓箭百隻遇
B13n0079_p0476a07║百賊皆中箭而死賊師未得其便令妻脫衣在地賊取衣中箭而死也貪瞋癡箭大乘雜集論七云貪瞋癡箭於有有中深起追求相續不斷於僧佛法四諦隨愛疑門能射傷故射腹不懼
B13n0079_p0476a08║異相云有比丘入山與獵人相遇乞食獵者怒張弓欲射比丘開衣現腹獵師怪而問之曰我因腹求食故令射也獵師悟而止射有伎能根本律云鄔波難陀入射堂中拈弓箭左右射中告諸學射者
B13n0079_p0476a09║令求別師佛知不許矣射如神聖根本云鄔波夷入射堂執弓箭仰射一鳥四箭遮令不去一箭射鳥箭從口出也太子射神本行云太子武藝入神挽強箭射如雨過九鐵鼓至鐵圍山等
B13n0079_p0476a10║善射不墜大般若云有善射人令箭在空不墜以後箭前箭筈筈相柱等求遇善友大悲經云求遇善友者求寶箭手讚曰金鏃銀花白羽高筈深堅直入弓牢千鈞發處空塵塞百步穿時靜海
B13n0079_p0476a11║濤桑下贈金情易得人間傾蓋事難遭重重願力皆真實不似浮生割夢刀彈丸補孔根本雜事二十二云智養路見二小兒挾彈傍有一婢挈一水瓶一曰可彈為孔一曰我能補之如言智養喜謂二
B13n0079_p0476a12║小兒曰有國親大臣常毀罵我後若罵我汝能放糞丸入彼口否曰能後果罵時糞丸在口因不復罵詈矣彈丸許畜摩得勒伽論云比丘許畜彈丸為賊故若無因緣即不得用甘蠅飛衛
B13n0079_p0476a13║列子曰甘蠅古善射者彀弓而獸伏鳥墜弟子名飛衛過其師有紀昌者學射於衛曰先學目不瞚昌歸於妻機下張目二年後錐到眥而不瞚告衛衛曰視小如大後三年見蝨如車輪乃教之後以燕角弓朔蓬簳
B13n0079_p0476a14║射蝨貫心後欲射師將獨步天下以箭互射鋒鋒相對衛先矢盡以棘針端扞之既二人相抱而哭以為父子不傳藝也烏號之弓列子曰蒙邑弟子鴻起怒其妻怖之烏號弓綦衛箭烏號黃帝弓名綦地
B13n0079_p0476a15║名出美箭玄射殺者法苑云晉明帝殺力士含玄語持刀者曰我多觔令疾斷不從後見玄鋒冠朱衣赤弓丹矢射持刀者死也能梁射石梁夜行見臥石如虎射之沒羽如李廣矣
B13n0079_p0477a01║○杵（九）杵有其靈金頂輪經云欲成就金剛杵者取好鐵長六十指打作三楞一下各三頭以咒加持大有神驗矣杵碎宮殿法炬經云天帝右手有金剛杵有大威力能壞
B13n0079_p0477a02║修羅一切宮殿杵木日消譬喻經如木杵日消比丘亦然如比丘不修於道食他信施日自消也金剛為杵俱舍論云以金剛作杵樓至手持護法摧邪又舍利弗舅長爪梵志夢神執金剛杵
B13n0079_p0477a03║摧碎諸山獨立一山之下表生舍利弗又有寶杵藏跋折羅杵大悲經云為降大魔神求跋折羅杵手讚曰三鈷靈釵鈸折羅一心降伏大怨魔如溝澹水雙流曲似月分形兩影多色靜紫金堪比量性堅
B13n0079_p0477a04║頑石不相和深慚無礙慈悲力舟艥勞生出愛河若摧冤敵者求金剛杵讚曰八種金剛一法生俱稱能斷斷妖精如沙水底心徒革似杵人間擣不平風削四楞刳玉柱火懸三尺走流星只緣法男同安樂所以慈
B13n0079_p0477a05║悲手裏擎
B13n0079_p0477a06║○斧（十）斧生口中別譯云譬之如斧瞿伽比丘謗金為石以舍利弗有非天曰勿作是語比丘不從生入地獄佛云口者伐身之斧也四塵成斧俱舍云四塵成薪四塵成斧斧
B13n0079_p0477a07║性堅能摧碎也取其地性堅強又有寶英斧人將取薪識者以千疋絹易之功能集一切寶遠離官難大悲經云求鉞斧手讚曰刃闊心堅一柄長吹毛不覺透清光金珠影動秋星小玉佩形低月角涼
B13n0079_p0477a08║國主見時三錫馬君侯逢處賜衣裳願因知得修行路遙禮千光坐道場又古今注云金斧黃鉞鉞斧玄鉞三代通用斷斫金黃鉞為乘輿之飾玄鉞諸侯建武王以黃鉞斬紂太公玄鉞斬妲己因太公諸侯秉也將
B13n0079_p0477a09║軍加黃鉞以銅為之黃金飾刃及柄不得純金賜斬持節將也又鍠秦制今乘輿諸侯公王妃通建之一本又云麾所為指麾武王執白旄乘輿公王以朱刺史二千石以[糸*董]黃也
B13n0079_p0477a10║○輪（十一）輪寶在空中阿含云輪王有金輪寶從東方來王初以四大海水一切種子羣臣翼衛在高樓上受灌頂位有輪來應金銀銅鐵隨王具足千輻非人所造隨王意行能摧不
B13n0079_p0477a11║賓亦名勝自在蓋也輪跡相隨央掘經云佛行四指離地而現印文即千輻輪文也伏龍輪索不空云欲伏龍者加持輪索擲水龍即為現恣其所願輪寶天與異相三十四云如金
B13n0079_p0477a12║輪寶帝釋見王是金輪王者令妙業天子造付天王令飛行夜叉持之王死卻歸天庫所收也輪頂高蓋金頂輪王經云輪王頂相如白傘蓋佛頂亦然輪相蓋等高勝光顯也鬬輪戰具西域
B13n0079_p0477a13║記云有鬬輪鐵作上有蒺梨鋒刃以繩纏之鬬象用之如中其鼻斷中頭即破此方不用為象軍也八正道輪俱舍云語業命三轂見思勤念輻正定輞成輪修者碾三毒不退金輪大悲經云
B13n0079_p0477a14║若為不退菩提心者求金輪手讚曰轂輻純金瀉作輪擬永不退未來因且將離欲消中廕別朗光明碾外塵四種已超高下久兩翻誰怕減增頻從茲萬萬僧祇劫長作蓮華影裏人
B13n0079_p0477a15║○蓋（十二）草蓋勝報金藏經云昔拂沙佛在野盛熱有放羊人以草覆之作蓋十三劫中不墮惡道天上人間生尊貴家受勝妙樂頭上常有七寶隨行之蓋也王獻其蓋
B13n0079_p0478a01║異相云佛與比丘從王舍城詣毗舍離阿闍貰王樓上遙見恐有塵土至佛身尋勑人持五百蓋上佛城中人眾聞亦歡喜亦送五百蓋帝釋五百蓋河神五百蓋留一覆末法弟子施蓋之福金藏經云
B13n0079_p0478a02║昔善化王有子出家成獨覺果入滅起塔後見破壞王自寶蓋施之重令修葺後感百千世常為輪王矣常有寶蓋要集云昔佛在世迦毗羅城有一長者其家巨富財寶無量不可稱計生一男兒端正希
B13n0079_p0478a03║有頂上常有寶蓋因中施佛蓋來所感也五百獻蓋淨名經云爾時長者子寶積與五百長者子俱持七寶蓋來詣佛所其獻於佛佛悉受之令諸寶蓋合成一蓋遍覆三千大千世界等諦顏寶
B13n0079_p0478a04║蓋持心梵天經云息意天王太子名曰諦顏以頌獻佛七寶蓋花蓋隨佛本行經云摩納童子以花供養定光佛其花乃於上化成華蓋佛行即行佛住即住童子歡忻也慳為蓋索菩薩
B13n0079_p0478a05║本行一云一切眾生被貪蓋覆遭慳索縛等施蓋於塔佛地論云有輪王名修陁利七寶千子其最小子問母曰我何時為王母曰汝小不及子曰我願出家成獨覺果入滅已起其塔廟王施寶蓋等
B13n0079_p0478a06║草蓋廕佛長阿含云昔佛行鬱單羅國時遇大熱有牧牛人以草為蓋廕佛而去天上人間得大利也一蓋廕覆除災患經云佛在羅閱祇國欲渡江至餘國於是天熱二國王龍王天帝及國
B13n0079_p0478a07║人各獻蓋五百計二十五百佛留一蓋不受廕末法弟子等光成傘蓋不空云持此真言得大光明而成傘蓋業蓋大千法苑云佛將成道諸十方佛放光合成一蓋遍及大千眾生業報蓋
B13n0079_p0478a08║悉現其中石蓋隨人西域記云昏大多國羅漢造寺石像上懸空中石蓋有七隨人而轉羅漢願又四分律云大惠王子父作孔雀蓋又俱舍云蓋五唯在欲食治用同故一欲貪二瞋患三昏眠四掉悔五
B13n0079_p0478a09║疑此五名蓋能障蓋有情不生善處又大乘理趣六度經云有大毒虵其舉頭如蓋愚者息之而死又云熱鐵冠戴即損人喻貪瞋也華蓋如雲古今云黃帝與蚩尤戰於涿野常有五色雲氣如蓋金柯
B13n0079_p0478a10║玉葉止於帝上有花菂之像故因而作蓋號花蓋焉曲蓋折柄太公作以武王伐紂大風折蓋太公因之製曲柄蓋戰國常以賜將師自漢朝後乘車用有四謂䡶輗蓋有軍號賜其一焉
B13n0079_p0478a11║○網（十三）網說文曰庖犧氏臣芒見蛛網之結繩作也又云陽羅桀網網縵十指大般若云如來十指有網縵相紋同綺畫色類朱丹足指亦然蛛網羅文見光童子經云莫以
B13n0079_p0478a12║蛛網羅天無能布也勿以小根將謀大聖鐵網覆宅異相云盧志長者太慳以鐵網覆宅恐鳥雀犯物也鐵網漉之俱舍云列河地獄獄卒似人以鐵網漉諸罪人在岸苦治致中矣鐵網
B13n0079_p0478a13║取龍育王傳云王以鐵網取龍欲取如來舍利作八萬塔七寶羅網法華經云菩薩佛土以七寶羅網彌覆其上又上生經云時小梵王持天眾寶以為羅網等天網至疎老子云天網恢
B13n0079_p0478a14║恢疎而不失也天網疎遠察人善惡無有所失
B13n0079_p0478a15║○索（十四）寶索繫腰不空罥索云取藥精髮為索繫腰以兒加持而所向無障礙寶索三昧經用眾寶成索兒力加持無不應驗索用三絲不空云用藕絲杜仲
B13n0079_p0479a01║絲蠶絲合成罥索須令童女合持以兒咒之威德甚大也龍女施髮不空云咒其龍女令施其髮以之為索真言加持繫自頂上能使役一切鬼神皆應驗矣沙繩百肘雜事律云重興王欲試滿
B13n0079_p0479a02║財子大藥令使索沙繩百肘其父極憂乃問於子曰何不先索其樣大藥報使人曰君當為我奏大王知仄陋小臣寡聞少見又無智策仰測天心未審大王須何色繩王處帝都朝多雋又請垂一肘以樣卑人非直
B13n0079_p0479a03║百肘短繩千尋亦應可辯王聞歎異智大悲𦊰索若謂不安求之讚曰𦊰索條條數百尋安危只在自家心光明智慧能長照魍魎精靈不敢侵綰結似虬初出水交盟如線擬投針有時默念觀音相千
B13n0079_p0479a04║眼澄澄四海深
B13n0079_p0479a05║○梯（十五）梯盜為屋律云檀胒迦比丘從主王木大臣求木蓋屋臣曰木盡比丘言我自看見王飛梯材將蓋屋王知怒問責比丘曰王登位時言施一切與僧佛也王曰非此佛制
B13n0079_p0479a06║旋縛竹梯慈恩傳云三藏至鷄足山欲上禮迦葉其山峭峻旋以竹縛梯而上也排橛而上西域記云道過蔥山雪嶺用橛為梯旋排易而上階梯之漸正理云明謙守質乃登聖
B13n0079_p0479a07║之階梯又雲梯可拒墨子曰公輸般為雲梯攻城墨子九拒也
B13n0079_p0479a08║○車（十六）三車門外法華經云佛誘火宅諸子於其門外以羊車鹿車大牛之車其車寶物莊絞四面懸鈴張設幰蓋駕以白牛寶羽之車處胎經云王令嚴寶羽之車詣
B13n0079_p0479a09║岳跱山禮佛矣遲速不同入定印經云羊鹿二車行遲喻二乘求佛果遲也車高十丈泥洹經云飛行皇帝之車高十丈四輪駕六馬七寶所成水陸空能行也車名雲母釋迦譜云
B13n0079_p0479a10║菩薩母乘雲母寶車入毗嵐園遊觀天王引道生佛也車名交路純真陀羅尼云佛乘五交露車往純真天所為作佛事寶車溢目長阿含云邠提長者與滿財長者為兒娶婦造十二寶車
B13n0079_p0479a11║光明溢目途路駕行覩者不覺日影西傾也羊車詣學本行經云太子詣學乘羊車而至所問師曰書有二字世久無矣師不能對乃至廣說六十四種書等火車之報報恩經云佛言我昔
B13n0079_p0479a12║在火車地獄更與一人同挽火車前人力劣牛頭以杖刺我我遂因發菩提心欲代前人免苦迴車之仁阿含云天帝戰敗乘車而走見樹有鳥巢恐損其卵乃令御者迴車後軍為有伏兵不追而退慈仁
B13n0079_p0479a13║之報矣七寶之車般若論云佛下忉利天時大樹緊那羅王以七寶車載佛下閻浮提又老子云古者車三十輻法一月三十日轂法一身空也又牛駕謂之車馬駕謂之車音居人舉曰輦輿也又西天
B13n0079_p0479a14║有車兵此方乃革車千乘等奚仲造車六藝論云黃帝佐官七人奚仲造車蒼頡造字大撓甲子隸首算術容成曆日岐伯醫方申區占候等指南車古今注云黃帝與蚩尤戰於涿鹿野蚩尤
B13n0079_p0479a15║作大霧迷於四方黃帝在車以指南也以示士卒擒蚩尤斬之即位也軿車五乘部田反北車四面遮蔽即婦人所乘座車子也本以周公治天下致太平越裳氏裹足重驛來進一白一黑二矩象牙既
B13n0079_p0480a01║歸迷失道路周公賜大錦二疋軿車五乘皆為司南之製使越裳氏載之南緣扶足近海際朞年而還至其國使大夫張宴送而旋亦乘司南而背所指製其轄轊皆以鐵作至鐵亦盡以屬巾車氏攻而載之光為先
B13n0079_p0480a02║導示服遠人而四方正車法具在上方故事漢末喪亂其法中絕馬光紹而重作文章車識道里也起於西京亦曰記里車車上二層皆有木人一里下層聲鼓十里上層擊鐲尚方故事有作車法鐲直角反似鈴大
B13n0079_p0480a03║也如小鐘子又辟惡車秦製桃弓葦失穰不祥也豹尾車周製象君子豹變也尾言謙也軍乘輿建又金根車秦製并天下閱三代之輿服謂殷得瑞山車一曰金根故因作金根之車秦乃增飾而乘御馬而漢因不
B13n0079_p0480a04║改又車耳古之重較也文官青耳武官黑耳或曰重較在車蕃上重起如牛角故曰重較也
B13n0079_p0480a05║○舡筏（十七）從舡底出因果經云佛化迦葉佛時在河中迦葉乘曰沙門上乘佛不從曰溺殺汝佛言不可乃入水從舡底而出上舡舡亦不損舡師渡佛百緣經云佛與
B13n0079_p0480a06║僧眾欲渡河舡師與直佛曰我為二界舡師未曾取直常渡一切佛說法喻舡師悟道即渡也如筏喻者金剛經云法尚應捨何況非法如人至岸捨舡筏也正法舡喻大婆沙二十九云尊者阿
B13n0079_p0480a07║難是樂法者是正法將攝聖教御正教舡恆巡四授與正法教授教誡數數觀察諸比丘等不令懈怠舡不能止順正理論云如不繫舡求止不可得也泥舡渡河三慧經云如人乘泥舡渡
B13n0079_p0480a08║河壞當不久如人居世何久矣喻之如舟慈恩傳云帝察法師堪為公輔之寄因勸罷道助秉俗務法師謝曰玄奘少踐緇門伏膺佛道今道從俗無異乘流之舟使棄水而就陸不唯無功徒令腐敗願得
B13n0079_p0480a09║畢身行道以報國恩幸甚云云覆舡之所搜神記云合肥口漁人夜聞箏聲是曹公載妓舡覆於此舸為赤馬古今注云孫權呼舸為赤馬又小舡為馳馬又曹真有快馬名驚[巾*乏]馳如風舉[巾*乏]之
B13n0079_p0480a10║疾也又洞冥云漢武帝影娥池中有遊月舡觸日舡鴻毛舡遠見舡載數百人或以青桂棹或以木蘭之心為棹練實為聯蒿細石脈之為繩作纜石脈出晡東園細如絲可磓萬斤石裏破石而後得此脈縈緒如麻
B13n0079_p0480a11║紵也亦名為麻可為布矣
B13n0079_p0480a12║○橋（十八）問橋無益大方等三云有無智比丘過橋問傍人曰此橋何木何山所出何匠所成又此水何來深等無益語三橋所渡除災患經云佛至江龍為橋二王為橋佛
B13n0079_p0480a13║化三身人天大眾亦然等渡三也以身為橋本行經云雲童子以身作橋佛於上過下不履泥等橋是化作律云王欲設會而隔河外道欲先渡占上座目連化生水長外道不能目連現橋在
B13n0079_p0480a14║河上大眾皆過外道欲上皆沒河中然不教死矣橋為鐵作西域記三云迦濕彌羅國有鐵橋登山履嶮等天台石橋感通云東晉帛道猷欲渡天台石橋其橋一石如梁橫澗東有聖寺過者
B13n0079_p0480a15║成聖無敢越者遠而險滑猷住十年見聖僧為佛造橋大集日藏經九云佛欲昇須彌山為龍說法梵天以下至四天王七處為造橋用諸珍寶願佛昇也佛化身皆遍普為昇也阿修羅亦為佛造橋又
B13n0079_p0481a01║一龍為橋難陀二龍以身為橋請佛而下之天帝恐龍身麤澀遍以衣覆之
B13n0079_p0481a02║○擔（十九）菩薩四擔央掘經云恐於惡世不借身命護持正法忍國王大臣恐一切眾生又四云大地之重名為重擔四者一水二山三草木四人加於勤苦法華經曰即為
B13n0079_p0481a03║如來肩所荷擔又金剛經云即為荷擔如來擔木之山俱舍云七金山中有一山名擔木山出此木苦蘊如擔婆沙七十九云如人負擔而經險阻而又顛蹶為擔逼切如諸有情荷蘊重擔
B13n0079_p0481a04║經歷生死佛言欲脫當斷苦集等如附重擔地藏經云如人負擔極重履於泥險忽有隣人更附其物乃轉艱苦如人亡已自業尤重更被骨肉殺生求福如隣附物轉加辛苦矣
B13n0079_p0481a05║龍王水族部第四十八
B13n0079_p0481a06║○龍（一）父子為龍本行經二云時有毒龍壞國為災國人求婆羅門禁咒之而免其害人常供養後因佛至人不依敬婆羅門怒父子俱願為龍欲壞其國佛知化彼方止也有多
B13n0079_p0481a07║種類大雲經云有象牛頭鹿頭或千眼九頭形類萬羌具四生有嫁娶娑竭花面大集經云娑竭羅龍王有子名青蓮花面端正身常無衣旋有火燒以是白佛佛言汝於過去尸棄佛時曾為王子
B13n0079_p0481a08║出家在父王寺中恃王力故斥逐眾僧自用常住無慚愧故果報所感如此也龍生十因日藏經云為求佛故布施怖三途高心求菩提持戒以貪瞋癡心故醫羅生樹雜事律云賢劫中人二萬
B13n0079_p0481a09║歲迦葉佛時有三藏比丘修習禪定在醫羅樹下因葉打額乃發怒心佛於非情見有何過兩手折葉而墮其地遂感龍身七頭生樹以瞋心輕佛語故五類之主大乘須彌藏經云善住龍王為一切象龍
B13n0079_p0481a10║主婆難陁龍王為一切虵龍主阿耨達龍王為一切馬龍主婆樓那龍王為一切魚龍主摩那蘇婆帝龍王為一切蝦蟆龍主也虔龍七尺洞冥記云西域進虔龍七尺高武帝看之光如聚炬有童子遙
B13n0079_p0481a11║見黃鵠白首鼓翼於帝前即方朔耳時方朔著黃綾單衣頭已班白漢朝皆異其化而不測其年張口隨心不空云誦母心真言加持寶劍擬彼軍陳彼即見大惡龍張口彼即散退又持咒者為貧乏欲
B13n0079_p0481a12║行施者加持龍現如童子令取如意珠與持真言者隨心滿願以施貧乏也龍毛黃赤感通云貞觀十三年龍大鬬雷霆振擊水火交飛久之乃靜塔廟如故人皆拾得龍毛長三尺許其色黃赤海
B13n0079_p0481a13║水為血不空云婆羅龍王與和修吉阿那婆多鬬海水為血因債為龍異相云有人作債不得乃發願為龍欲壞其國也身死為龍常壞稼穡國人求佛佛令婆迦陁比丘化之龍見比丘轉怒降大
B13n0079_p0481a14║風雹比丘亦然乃至煙火龍力不及以鉢覆之令龍入鉢也其力甚大智度論云地濕泥多山崩樹折殺諸鳥獸以此故知龍力甚大矣身繞須彌阿含云跋難龍王身纏須彌山七匝震動
B13n0079_p0481a15║山谷薄布雲雨用尾打海水至忉利天伏之在鉢雜阿含云佛降迦葉故往借宿令在火龍石室龍夜放火佛亦放火風雷電擊佛入慈心三昧火龍盡其神力不能害佛降在鉢下迦葉謂佛被龍已害
B13n0079_p0482a01║早晨見龍降在鉢中大生信伏佛也怒居其上增一經云難陀婆難陀龍王兄弟常怒沙門在於我上乃放烟火佛令目連降之又波斯匿王至佛會下見四老人不起王怒欲殺龍知亦怒降大雨佛令目
B13n0079_p0482a02║連化金翅鳥翅樣遮雨皆入大海王不知是龍佛勑天龍神鬼若聽法變現留少本形令人識知龍母為子十誦律云有龍子信心聽法比丘見之為虵以繩繫胭著無人處子歸白母母大瞋怒欲害比
B13n0079_p0482a03║丘佛為龍母說法令比丘今後不許龍妻食王雜寶藏經云有龍妻食王心血當祀火神有夜叉云我能取得多將珍寶化作大商求王博戲王輸被將入海王有智以餘易換方免龍難也能持大
B13n0079_p0482a04║地孔雀王經云此等龍王能持大地具大光明形色圓滿名稱周遍又離火沙怖免王役怖脫金翅鳥怖又天與修羅共戰之時現大威力自生厭惱異相云摩那斯龍王極厭自身腥臊如溷中猪漚波
B13n0079_p0482a05║羅龍曾為長者子受佛八戒時金翅所獲將欲被食以戒力免也前生為女人持八戒有犯為龍龍設法會弘道經云阿耨達龍王請佛及僧在無熱池半月供養化諸宮殿設大法會座褥食器悉是七
B13n0079_p0482a06║寶令諸眷屬龍之族類皆得利為人出家僧護經云有龍化身為人求僧度出家與一比丘同房後因睡眠卻復龍身以龍有五不隱身一生二死三受媱四瞋五睡須復本形比丘見以具事白佛佛因制
B13n0079_p0482a07║戒更出家者三問矣龍愍貧人要集云時有貧人受商人雇入海舡難不行貧人歸敬三寶發大誓願我當作佛度如斯苦難之輩龍知尋託夢與龍曰但誦貧人名汝等得濟眾不信留貧人在板上去舡
B13n0079_p0482a08║並覆沒唯貧人得免即佛因中發菩提心時也將龍遠逝不空云持真言者欲將龍去以咒索繫之在瓶灌在中隨意持去龍女夜死正法念經云有諸龍女龍子在乳傍日出生日沒而死有
B13n0079_p0482a09║蠡敵千象力菩薩大龍月上女經云舍利弗言能與如是鎧甲大龍問答等龍女成佛法華經四云婆竭羅龍女年始八歲利根智惠受持法華經故速成佛以珠獻佛依經力即化成男子作
B13n0079_p0482a10║佛白耳龍王法顯傳云至印土見僧大會龍出池為小白耳虵僧以鉢盛乳安龍在中遍示眾僧顯亦親見年常如此也八牛易虵律云有龍女受五戒偶化為虵被人所得以繩穿鼻持佛
B13n0079_p0482a11║戒故心忍不嗔有商人見而愍之牛八頭換之放也乃以宮中無盡金與商人報恩也龍頭悉痛異相云有比丘依舡過海為龍王從商人索之比丘至龍宮皆悉頭痛願師醫之曰我無藥也龍曰請說
B13n0079_p0482a12║法藥比丘說四諦法龍喜痛止與三昧施三寶矣雨龍毛異續高僧傳云僧崖滅疾雨迅風於潼州慧果惠榮為之設齋咸雨龍毛五色長者尺五短者六寸及雨幡花等泥龍止雨陀羅尼云
B13n0079_p0482a13║若大雨時和香泥作一龍以丹尾頭赤向西安首白芥子打紫檀釘項等沙彌生染般若論云有羅漢畜一沙彌師往龍宮齋迴令滌鉢見一粒飯異常香美白師曰何往齋來師曰龍宮沙彌後往至龍宮
B13n0079_p0482a14║見龍小女以未離欲願生龍中今沙彌龍也龍有四毒僧護經云一老毒二視毒三氣毒四觸毒皆能害人掬水成火大集經云有盲龍遇佛說受多苦佛令掬水洗吾足龍即掬水變成火或
B13n0079_p0482a15║石佛令發願然可不變龍妻有小龍常食其腋以因中曾盜僧食所感生作婬龍華首經云有婆羅門養一女端正後因欲心向諸沙門生為婬龍名毗摩達多龍奪舍利西域記三云北印土
B13n0079_p0483a01║有沙門與象拔刺得佛牙舍利欲歸起塔供養過河被龍奪去卻迴學禁龍法三年至河結壇龍卻捧舍利出還也有八龍王法華經云一難陀此云喜二跋難陀此云賢喜二龍是兄弟也每令風不鳴條
B13n0079_p0483a02║雨不破塊見者歡喜因以為名三婆伽羅龍王本是國名國王觸誤仙人仙人咒此一國變成大海此龍居中故以為名四和修吉此云多頭即九頭龍王五德叉迦此云多舌常居地上六阿那婆達多此云無熱七
B13n0079_p0483a03║摩那斯此云慈心華嚴經記此龍欲降雨時先布大雲凝露七日令營事畢然後降雨名慈心也八漚鉢羅此花名也即龍王所居止池有此花也因以名焉此八龍王或在大海或住虛空等龍有四種
B13n0079_p0483a04║廣雅云一有鱗曰蛟龍二有翼曰鷹龍三有角曰虬龍四無角曰螭龍易曰六龍御天也三類之長山海經云百氏書曰羽鱗毛各三百六十羽鳳鱗龍毛麟各為其長龍不能知道經序云夫子
B13n0079_p0483a05║謂弟子曰鳥能飛知𦌘得之魚泅可網得之獸能走羅得之至於龍乘風雲而上下吾不能知老子其猶龍耶慧遠遊龍法苑曰遠居廬山有游龍翔其前奴僕以石拋之龍乃大震風雷遠乃集眾燒香唱
B13n0079_p0483a06║偈乃止求龍擁護大悲經云若為諸善龍王來護者求俱尸鐵鉤手讚曰鍛鍊純金作鐵鉤明鋒利刃掛心頭惠燈暫照昏衢朗法眼才開惡業收觸物暗牽如未捨向人潛引似相留今朝許上三車去
B13n0079_p0483a07║火宅門前認白牛二龍之兆高僧智文曾夢泛海得二大魚甚異之及於東安講律麈尾才震兩峯俱落深怪其事詢建初瓊上人曰此吉兆必得二龍傳公講也果得道志法乘二僧應其昔夢傳受
B13n0079_p0483a08║○龜鼈黿鼉鼇（二）龜鼈黿鼉鼇鼈三足曰能瑇瑁即龜之類鼉音陀龜藏其六雜阿含云有龜被野干所得藏六不出野干怒而捨去佛告諸比丘汝當如龜藏六自藏六根魔不得汝便
B13n0079_p0483a09║龜恩被殺雜寶藏云時有商人五百入海舡破有一大龜身廣一里救負商人至於陸地一人以飢故石打龜頭餘人曰此有恩何可見殺飢人曰我欲食肉不食恩也龜誑花師本行經云有龜
B13n0079_p0483a10║求食入花園中踐踏他花被園師捉得致篋欲食龜告花師將我何用別無大益曰汝踐我花我欲食汝龜曰我有明珠令取免死矣擲之在水百喻經云有小兒得一龜欲殺不解問人如何曰置水即
B13n0079_p0483a11║死龜得水而走也如人修行問邪見人即失道果矣龍王被誑六度經云昔有國王長一太子一公主重之為造浴池時有一龜觸王女太子王怒令人捉得送入大海龜至海見龍曰彼王有女欲與君為
B13n0079_p0483a12║妃龍信而迎之矣投浮木孔稱揚功德經云如世海中上有浮板板有其孔有盲龜欲投其孔百年一舉值之甚難如人遇佛及得人身又勝思惟經云龜毛不可作袈裟巨靈之龜古今云其
B13n0079_p0483a13║形最大首冠蓬萊魔竭不可較其優劣一名玄衣督郵江東謂青衣魚為婢𩽪謂童子魚名士父又洞冥記影娥池中有鼊龜望羣而出岸上如連璧棄於沙岸故語云夜未央待龜黃又有能言龜元封三年鄰過國
B13n0079_p0483a14║獻能言龜長尺二寸青匣廣尺九寸匣上開一孔以通氣東方朔曰唯水桂露以飲置於通風臺言無不對黃安龜背洞冥云黃安代郡人常服朱砂體紅坐一龜年可八十人問安坐龜幾多少年曰伏
B13n0079_p0483a15║犧造網罟得相授長二尺已得龜坐背此蟲畏日月光二千年一出頭我見五出頭行則負龜趨世人謂黃安萬歲跛鼈凌驥列仙傳云孔老方於大聖可謂子如子貢賢於仲尼跛鼈凌驥井鼈測
B13n0079_p0484a01║海寶積經五十二云一龜在海隨潮而出誤墜於井井中有鼈問龜海還大小如井龜曰我生大海不知涯岸喻淨飯王以國位留佛又鼈古今云亦名河白從事又河白使者矣鼈報深恩異相云有
B13n0079_p0484a02║鼈賣於市菩薩買而放歸江湖夫水族之類知水盈虧將有水災鼈來報恩先告菩薩仍後為引路有虵狐在水菩薩救之鼈曰可也有恩復有一人被溺求救菩薩救之鼈曰勿救此人當為冤也菩薩曰狐虵未及
B13n0079_p0484a03║人也救之後虵狐報恩狐得金藏人索分嫌少告菩薩被禁虵螫太子手報恩留藥菩薩醫之方免也鼈嚙猴支五分律一云鼈出水求食食畢岸上張口仰睡有一獼猴婬欲心熾內支在鼈口中謂是
B13n0079_p0484a04║陰道覺嚙之入水猴抱鼈求救時有仙人見而救之妻欲食肝阿含經云有鼈妻見夫頻出上岸與一獼猴為友妻疑恐有他故便自託疾不食夫曰汝當何食曰我欲獼猴肝無當我必死夫曰可得即尋
B13n0079_p0484a05║上岸謂猴曰水中極有好果極美君至我舍為爾致之當上吾背猴信而上之行至水半猴怖問之鼈以實告我妻久病欲食君肝猴曰汝何不早言我肝得脫在樹上掛之與汝取之鼈信而負出猴至岸上樹喜躍
B13n0079_p0484a06║鼈曰何不來猴曰豈有腹中物而在樹乎魚鼈無聲罵意經云以魚鼈等曾斷他命生乃七日若不遇百十年也其類多者造惡者多同種類故鼈悞商人生經云鼈王身長六十里出海岸睡
B13n0079_p0484a07║著經旬有五百商人與共造食在鼈背上謂高臺在上然火鼈被火逼而走入海商人一齊溺死黿報嚴恭感通云嚴恭楊州人見賣黿者買而放之五頭恭渡江舡破錢沒水中夜有五青衣賷錢至恭
B13n0079_p0484a08║家與恭父兄言寄此錢來其錢尚濕恭後到家見是己錢舡破失者恭曰此五黿之報恩矣鼉死說走本行經云耶輸陀羅與寶不喜者佛曰吾因中曾為王太子被逐妻亦同出至河食之乃得一鼉煑
B13n0079_p0484a09║而欲食未熟水盡令妻取水太子飢逼取之食盡妻取水來問夫太子曰鼉已走矣因是也斷鼇之足列子曰鼇即巨龜立四極共工氏與顓頊爭觸不周山倒天缺等神龜黃綠高僧法總
B13n0079_p0484a10║送舍利隋州智門寺掘基三尺得神龜一枚色黃綠狀如綵繡頭有八字云上火王八萬七千年腹下有王與二字表進文帝羣臣共覩放之於池巡岸顧帝又智梵送舍利郢州得龜十八頭皆有綠毛水中方見也
B13n0079_p0484a11║○魚（三）（魚有六千四百種）白山赤海般若論云昔人入海見一白山有三日出水入赤海舡師曰此魔竭大魚也曰山身也兩眼如日與日為三也水入其口如赤海也應高聲念佛商
B13n0079_p0484a12║人命難共舉佛聲魚即隱也昔為比丘破戒為魚心慈故魚生天上金光明經云十千魚被人堰水將入死門流水長者子施水與食又為說法後魚等同日命終俱生天上知宿命因下以四十千瓔珞報
B13n0079_p0484a13║恩雨花而迴身代魚命異相云昔佛曾為商人入海見大魚欲吞小魚商愍之以身代小魚投之魚口又菩薩飢饉中現身為肉山魚米行施波羅密等舉網救眾魚王經云菩薩因中曾為
B13n0079_p0484a14║魚王居海領眾數百不犯生命時被漁人張網獲眾王在網底以頭柱地用尾舉網眾皆得免斗量魚賣六度經云有一老翁斗量魚賣嘷天大哭我兒早死若當在者無我斯役人多魚少學仙
B13n0079_p0484a15║人經云昔有一王名曰俱獵池中有魚味美骨少勑人守之日取其八守者亦盜其八王覺池中魚少又勑一使守之復取其八魚因是絕如王治國所任若多為害不少矣長四十里生經云時有國王行
B13n0079_p0485a01║慈普施值天大旱人民飢餓乃願身為大魚濟諸國人七日命終海中為魚長四十里猶如肉山濟諸飢者也兒頭似鱓感通云江陵劉氏以賣鱓魚羹為業後生一兒其頭似鱓身即如人魚腹得
B13n0079_p0485a02║女摩鄧伽經云有漁人得一大魚腹中有一女異常端正有一大仙人納以為妻矣海有三難生經云海有三難一魚難長二萬里二山難暗石等三鬼神難多矣河有百頭賢愚經云佛在
B13n0079_p0485a03║毗舍離越河邊有五百人下網在河勤苦存濟阿難曰此人等求道如此何道不成一日網得一魚百類頭別人競挽之終不出水佛知而故往欲化漁人顯因果理佛呼魚名尋即出水漁人怪而問佛佛曰此魚本
B13n0079_p0485a04║為外道與母共居詐作沙門為求名利與僧論義常屈不如歸告其母母曰汝後論不如即以毀罵彼眾忍辱不報汝便得勝依言毀眾如象頭馬頭等百數今感百頭受苦羞不出母在地獄也漁人聞法悟解習道
B13n0079_p0485a05║也魚為妙藥百緣經云蓮花王國內人民多病醫言須赤鯉魚王遂發願為鯉魚施諸病人皆得痊愈自害惡性出曜經云海中有魚名為自害在岸炙身被物所觸恚怒而死骨山血
B13n0079_p0485a06║海賢愚經云昔有一王多殺人眾死生大海為魚身被蟲食日夜受苦就山揩磨百里海水皆赤死以其骨如山也魚名璅舌釋迦譜云留離王殺釋種因中留離曾為魚名曰鉤鏁苦行婆羅門名兩
B13n0079_p0485a07║舌釋種為村人取魚為食殺他來佛當為小兒戲打魚頭乃至成佛至今頭痛也滬瀆臨海續高僧傳云臨海滬瀆口曾網相連四百餘里顗禪師廣化金帛買斯海曲奏勑不許採捕國為立碑國子祭
B13n0079_p0485a08║酒徐孝克為文樹在海濱其辭悲楚讀者下淚魚身最大海有八德經云魚有四千里乃至有二萬八千里海容之矣雌隨其雄婆沙一百八十云雄魚行處雌魚皆隨失獸摩羅
B13n0079_p0485a09║善見律十七云此云鍔魚俱舍云此呼殺子魚有四足大者丈餘下食獐鹿上捕飛鳥魚有四德涅槃經云錯鱗魚有四事一骨細故輕二有翅能飛三樂見光明四御物堅持又正理論云登木求魚去
B13n0079_p0485a10║之彌遠一不能免出曜經十八云南海瀑涌驚濤浸灌有三大魚流入淺渚自相謂言我等厄此宜可逆上還歸大海得礙水洲一大力二次力皆得免第三力劣不免漁者得之佛說頌曰是日已過命
B13n0079_p0485a11║即隨減如少水魚斯有何樂又烏賊魚一名河伯小吏又鯉大曰鱣又鱧鮪曰大名鮪魚子亦曰蠅緄又魚尾赤曰鱗曰魟又曰魭或雄雌䱊如米也取像得水為魚又魚子羣浮水上名曰白萍人變為魚
B13n0079_p0485a12║搜神記云邑都江陵人年數百歲頭有一角人以名之後入江化為大鯉又琴高趙人鼓琴為宋康王舍人行涓彭術遊冀於碭水與弟子期入水取龍後果乘赤鯉魚出壽二百餘歲魚生翅角列仙傳云
B13n0079_p0485a13║宋吳子英舒鄉人善入水捕得赤鯉魚愛其色不殺養之一年飼以米穀遂生角翅魚言我來迎汝昇天常每年下見其妻子吳地中門並作神魚子英祠廟焉魚名有異南兗人謂赤鯉為赤驥青鯉為
B13n0079_p0485a14║青馬黑鯉為玄駒白鯉為白騏黃鯉為黃雉又鯨海魚也大者長數千里小者長數十丈一生萬子常以五月六月就岸生子至七月八月導引其子還入大海中鼓浪或雷噴波成雨水族之類皆逃避匿隱莫敢當
B13n0079_p0485a15║也雌曰鯢大者長數千里目為明月珠又水軍魚狀如人乘馬眾魚從之一曰魚伯大水有之漢末有人見於河際人馬俱有甲鱗如大鯉手足耳目口鼻與人不異視之良久即入水也出古今注三卷晉太傅崔豹
B13n0079_p0486a01║撰字仲熊又蟚[虫*白]魚小蟹也生海邊食土一名長鄉又有螯扁大者名為擁劍一名執火其螯赤也又魴魚頳尾魚勞尾赤人勞國破矣
B13n0079_p0486a02║○螺（四）聲伏一切不空云持真言者用藥塗螺向彼方面吹及十聲一切如願水旱龍神鬼魅不順皆伏真言力也其聲雄猛法華云吹大法螺擊大法鼓演大法義表大乘
B13n0079_p0486a03║法雄猛從螺求聲中阿含云有人吹螺聞者來看見螺無聲在地以腳觸之令教作聲實無如人無識即名為死也郍律受責律云阿那律在佛會下多睡佛見責呵曰咄咄胡為寐瓮螺蚌
B13n0079_p0486a04║蛤類一睡一千年轉輪無窮已那律被呵遂發願不睡乃失肉眼修得天眼呼召天神大悲經云若為呼召一切諸天善神求寶螺手詩曰席散長吹大法螺一聲雄猛遍娑婆神祇共集威儀引靈聖分
B13n0079_p0486a05║形相貌多來處煙光搖造化去時風雨動山河但將心病求良藥莫問東流幾許波又因明云人頂淨猶如螺貝結髮量螺有文章古今注云以螺有文章所以婦女髻婉轉盤綰為髻似螺又螺貝貝即小
B13n0079_p0486a06║螺
B13n0079_p0486a07║○蛤（五）蛤得天生婆沙論四云佛在獼猴池側說法有蛤樂聞諦聽歡喜憶持不忘死得生天下報佛恩蛤乘宮殿金藏經云佛在瞻波國迦羅池邊為眾說法一蛤草下志
B13n0079_p0486a08║心聽受有人持杖誤中蛤頭尋即命終生於天上感其宮殿廣十二由旬得宿命通知曾為蛤乃乘宮殿禮佛報恩水蛭之牙勝思梵天經云水蛭有齒難為象之牙突有角未可堪為梯橙矣
B13n0079_p0486a09║○獺（六）（蝦蟹附之）獺說文云獺水犳也又狙當葛反亦水獸似狼而赤矣獺去池涸中阿含十三云有梵志在一林下近池而住時逢大旱池水枯涸見水面一獺前而過梵志問曰汝往何
B13n0079_p0486a10║去曰我依前池多有魚食今已枯涸欲入大海唯恐人見仙曰弗往我能致水海亦多難路遙乃致水獺住龜全藏六六度經云有林下比丘終不得定心將罷道佛知化一比丘同在樹下時有水犳即
B13n0079_p0486a11║獺也逐龜欲食龜藏其頭尾四足無能得便而去比丘曰我藏六根亦可得定比丘悟母蝦十丈洞冥云有母蝦長十丈鬚長八尺為兩翅有鼻如鋸載桂之林以鬚纏身急流以為栖息之處舟人嘗折
B13n0079_p0486a12║蝦鬚為杖後棄而飛鬚化為龍母亦在海傍也蟹長九尺善宛國常貢一蟹長九尺百足四螫因名百足蟹煑其螯勝於黃亦謂之螯膠勝於鳳喙之膠
B13n0079_p0486a13║○虵（七）（蝎附之）虵梵語莫呼落伽此云腹行即虵也難調為虵無所有經云難調比丘性惡不善曾作毒虵又多睡故飢不得食虵母愍之為殺生類在傍乃免嗔龍施為虵因果
B13n0079_p0486a14║經云龍施比丘因中曾為毒虵昔道人在山修道有一毒虵常來聽法時遇冬寒道人來歸聚落虵思慕道人上樹目送遂自思惟我身毒惡人所惡見宿業不善遂自投身而死生第四天今為人出家其性
B13n0079_p0486a15║極惡大方等經云有虵極惡如至其處見聞臭氣有命皆死泉池林木亦皆枯死惡龍之毒亦復如是也其形可畏法華經二云更受蟒身其形長大五百由旬聾騃無足婉轉腹行為諸小蟲之所唼
B13n0079_p0487a01║食等虵有三毒報恩經四云青蓮花下有毒虵圍繞有三種毒一嚙二觸三氣噓藥消其毒金色女經云虵有毒惡以阿伽陀藥至彼虵所其毒即消乃至童子午觸無害藥力也八十
B13n0079_p0487a02║二種俱蘇摩經云十種舉頭行六種住即盤十二螫人無毒十三為王二十九有時有毒有時無毒斷而復續弘明集云神虵斷而復續不能使人不斷靈龜夢於宋元不能免豫沮之網也虵是
B13n0079_p0487a03║人毒十住論云有人毒生時天雨血性好殺人目視氣噓遇者皆死時人號曰人毒虵後將命盡舍利弗化之見而吐毒舍利弗身轉金色遂發信心得生天上七返將來成金碎支佛眾皆分之誤謂金也以酬
B13n0079_p0487a04║因中所殺人眾也虵為金帶唯識寶生論云有人福薄見金帶為虵吐毒退走而避之悞取為金賓頭經云有金色虵花中盤睡無智之人見以為金故收在囊中將歸虵睡覺吐毒為火燒其
B13n0079_p0487a05║舍宅如癡人貪着名利有捨自善聖財為毒所害雜阿含云有先郍比丘在虵頭巖有毒虵長尺餘隨比丘身被毒所壞身如糟糠佛知集眾為咒以其護將來也虵入瘡門四分律云有比
B13n0079_p0487a06║丘尼跏趺而坐有虵入瘡門白佛佛令勿殺與藥令出集眾立制今後坐禪以腳跟掩而坐也虵辯雌雄根本二十八云重興王國有外境將二虵令辯雌雄王令智藥未決至家煩悶妻顧問之具說虵事
B13n0079_p0487a07║妻曰以軟物脊上拂之舉脊者即雄頭尾相競百喻經云有一大虵尾索先行頭曰我常先行有目可認道路好惡言已前去尾怒纏樹頭不能去遂令尾先行入火而死如比丘少不尊長虵能悟
B13n0079_p0487a08║道百緣經云有大長者多慳生為毒虵常護珍寶近者皆死佛為化彼令入鉢中過生天酬恩禮佛佛為說法悟道也虵施金瓶賢愚經云有人勤力求財買金滿瓶埋之於後命終為虵常護金瓶自生
B13n0079_p0487a09║悔恨遂令人施僧作福得生勝處虵圍商人雜寶藏經云有諸商人入海路逢大蟒虵高六拘盧舍圍諸商人時有師子跳坐虵腦眾得免也虵螫師子等生變為虵續高僧傳云齊人明琛出
B13n0079_p0487a10║家有智略造虵勢論屋子論因難講法華經僧心生惡毒生變為虵如傳虵衣鉢護律云有比丘死平生多慳眾欲分衣鉢尸變為虵吐火燒衣死佛知令葬後分虵有習性般若論云舍利弗曾
B13n0079_p0487a11║為虵也為嚙國王被咒師追來令嗽王毒虵死入火不肯嗽王至今得道性猶獷也吐食與羅云等虵羣賊死感通云惠瑜姓岑救法師弟子五十日誦大品一部入玉泉寺有大虵護之時有山下諸輩羣
B13n0079_p0487a12║賊數十人持劍至瑜房虵吐氣賊死瑜救得三人矣神虵黑頭善信經云有虵長十二丈行遇黑頭蟲長五丈虵怖而走遇藥樹觸身兩斷頭活尾皆臭爛藥樹之力也虵蟆龜支智度論云虵蟆
B13n0079_p0487a13║龜三為友共近一池池枯乏虵令龜呼蟆欲食蟆知不從友須同類也外道變虵婆沙三十七云離繫子外道投佛出家不捨己見聞佛弟子說彼法中種種過失生重嗔恚故變作虵又大威光仙人問
B13n0079_p0487a14║疑經云虵有二毒攝可食否佛曰如四攝郗后為蟒梁武懺云帝因郗皇后崩常追悼之晝即忽忽不樂宵乃耿耿不寐居其寢殿聞外有搔窣之聲視之見一大蟒帝大驚駭無所逃遁蹶然而起謂其妖
B13n0079_p0487a15║祟蟒遂人言曰我昔郗后也妾以嫉妬所謫受飢窮蟲食等苦不可言也乞一善免之帝乃集僧求善曰無上佛名帝乃自造懺錄后感此善生天下來謝帝等䢼亭蟒神續高僧傳云安世高安息國人
B13n0079_p0488a01║先有同學作福不護戒死作鄩陽䢼亭湖神安世高往度之廟極有靈神現為虵令世高將廟中物作福造塔遂得生天虵死長數里至今鄩陽有虵村在焉螭虵遊路洞宜記云武帝微行於長安城見一
B13n0079_p0488a02║螭虵遊路董謁曰昔桀媚妺喜膝上以金簪貫上螭腹是也螭腹有簪痕在安非耶也此白龍魚鱗細者食之帝曰試我也燈光蝎種根本律二十云燈光王無睡初夜與宮人歡樂中夜檢察象馬後夜
B13n0079_p0488a03║庫藏逢人睡者便殺有健馳羅多智知王蝎生令氈褥安馬糞即便有睡祇域與醍醐藥醫之得愈等聖力能止觀音經云蚖虵及蝮蝎氣毒煙火然念彼觀音力尋聲自迴去行業所感地藏
B13n0079_p0488a04║經云惡語傷人虵蝎行等
B13n0079_p0488a05║○蝦蟆（八）共為親友般若論云蝦蟆與龜虵三共為親友一日無食虵令龜呼之蟆曰貧窮失本心無義者為先龜為我語虵終不到汝邊蝦蟆多嗔祇域經云有王多嗔
B13n0079_p0488a06║命域令醫域問其母王種因何母曰我曾晝寢夢與人合如魘及覺見一蝦可長三尺從身而下後覺有身故生其子林名蝦蟆中阿含云印土有饒蝦蟆林佛曾住彼蝦蟆不伏憂婆塞戒
B13n0079_p0488a07║經云莎伽陀比丘因醉臥在寺門佛自往看謂阿難曰此比丘昔降伏惡龍今醉後蝦蟆不能伏得因是立戒不得飲酒也其聲怨王孛經云有蝦蟆被烏啄食發聲怨王願王似我道人曰何怨王也曰
B13n0079_p0488a08║由王無道不雨池枯令烏得便我受此苦聞法生天育王經曰昔佛在恆水邊說法有牧牛人柱杖聽之下傷蝦蟆死已生天牧牛人大慚佛曰蝦蟆因法故今得生天何况天人志心聽吾法也牧人悟解
B13n0079_p0488a09║龍食後變樓炭經云龍食百味飲食末後一口留之變為蝦蟆子生七蛙婆沙一百二十云如一蝦蟆生七子表滋生多又子曰科斗亦曰玄針又曰玄魚形圓有尾尾脫生腳又大乘須彌藏經
B13n0079_p0488a10║云蝦蟆龍王族類又井蛙之量豈測滄溟
B13n0079_p0488a11║○蟲蟻（九）金蟻之像西域記云迦胒國有大石塔有石佛高丈六日光照時金色若無日光紺青此塔石基下有金蟻大者如指小者如麥嚙石成佛像等救蟻延壽異相
B13n0079_p0488a12║云有羅漢畜一沙彌相者言七日後命終師亦知之令歸三寶路逢蟻穴被水欲沒沙彌以土救之命延不死師曰慈心救蟻之功慈羅救蟻要集云慈羅長者因大水救鼈狐虵蟻後狐報恩得金藏有人
B13n0079_p0488a13║亦是因慈羅救得負恩告官言得伏藏官斷蟻上筆終不成字免不損其脚本事云乃至殺害折蟻子腳亦招短壽果報蟲蟻不欺續高僧法順引眾驪山地多蟻子捐揮令移盡皆遠避武
B13n0079_p0488a14║功縣有毒龍害人順至便止徧治鬼魅蟻壽多生法苑云須達造寺舍利弗量地見蟻子曰此蟻七佛造寺在此至今蟻殺有罪十問辯惑論云殺蟻子有罪殺一闡提人無罪古今注云蟻名
B13n0079_p0488a15║玄駒有河內人見河邊有人馬千萬皆如黍米遊動往來從旦至暮家人以火燒之皆成蚊蚋馬皆是蟻故呼蚊蚋為黍民蟻為玄駒也蟲豸爾雅曰有足曰蟲無足曰豸蟲鬬益大三慧經云有兄
B13n0079_p0489a01║弟三人大力守園小者先守夜見一不吉蟲來遂以手打腳踏轉自疲而止次夜第二弟守亦來轉大第三夜復來兄以手摩娑而去喻愚者過增智者過止矣蟲有多種正法念經云人身中有八萬戶
B13n0079_p0489a02║蟲各有所食所主等蟲生自尸金藏經云福增比丘目連弟子以貪身故終不得道師以神通力引至寒林見一新死女人有一蟲於尸出入鼻口等目連曰此是王舍城中長者婦愛身為蟲等惠達
B13n0079_p0489a03║避蟲續高僧惠達常誦法華經每行直視見蟲而避不敢跨騫或問曰何曰此與吾命無別將不他先成佛蟲生鼻中法句喻經云昔有信士與僧為友信士病死還生身中為蟲從鼻而出墮地僧
B13n0079_p0489a04║至見之已得天眼識是信士妻欲踏之僧曰此夫也物有蟲棄有部百一云若米麵有蟲須令自出遠棄勿殺穀麥諸物有亦復然又正理云食木之蟲不知皮外之味豈知宇宙廣哉不殺細蟲
B13n0079_p0489a05║鼻奈耶六云波斯匿王有諸力士受佛五戒常持漉囊不殺細蟲王曰國有不賓如何無誤否曰細蟲無過有過者殺後有強賊力士乃入慈心三昧刀劍火毒不能傷害力士敵降王加賞二倍蠖屈前後
B13n0079_p0489a06║般若論云蠖屈安後足然後進前足如外道所緣盡無進求生斷見等其蟲亦名桑戶蟲也
B13n0079_p0489a07║○蚤蝨（十）七日而止六度經云有比丘習定被蝨所撓以手摸安在新羊骨中蝨食其髓住壽七日後得為人供養佛七日而止蝨因蚤死報恩經云昔有坐禪比丘有蝨
B13n0079_p0489a08║依身常謂蝨曰我坐定時勿相惱我如出定時吾不阻汝時有土蚤依蝨而住蚤不依時惱傷比丘遂致衣在火俱死也蚤蝨惱人罵意經云一魔壞人不得道二宿業罪報三不求淨處四不等心五蚤蝨
B13n0079_p0489a09║蚊等慈心安草泥洹經云衣中得蝨當慈心安於草上綿帛中避殺生也捫蝨床下續高僧惠成依顗禪師得眾生語言三昧後有常律相造夜宿捫一蝨於床下成早晨謂曰夜來一檀越極受
B13n0079_p0489a10║寒凍律慚伏信又養蝨求蝨於人蚤蝨不暇顧皆見高僧傅又弘明集云巨靈數仞雄虵十圍兔白服而通靈鹿皮餌而得道憑怪石而為枕因滄海而洗足等
B13n0079_p0489a11║金翅羽族部第四十九（飛鳥有四千五百種）
B13n0079_p0489a12║○金翅（一）羽族之王處胎經云佛言吾曾為金翅鳥王七寶宮殿如轉輪王內宮婦女狀如天人常以諸龍為食又觀佛三昧經云梵語加婁羅王此云妙翅快得自在日遊四海以龍
B13n0079_p0489a13║為食通四生有嫁娶化生食四生龍日一龍王小龍五百壽八千歲胎生食三卵生二濕一目連為使弘道經云佛令目連至無熱池化為金翅龍諸眷屬無不怖也生便俊疾智論云才出卵
B13n0079_p0489a14║殼即能從一須彌至一須彌所謂大滿加婁羅王如意加婁羅大威德等心為大寶俱舍云金翅福盡將死不能得龍食七日在金山上被火所燒欲盡龍為降雨心在為帝青大寶珠應念來至
B13n0079_p0489a15║十誦律云有商人禮目連為師歸依供養持寶入海被龍制舡即本師目連尋知現通化為金翅鳥龍見而乃退矣身量極大處胎經云此鳥頭尾相去八千由旬高下亦爾若飛時從一須彌至一須彌終
B13n0079_p0490a01║不中止故莊子云有大鵬鳥形極大背不知幾千里將欲飛時擊水三千里翼若垂天之雲摶扶搖而上去地九萬里乃得遊要從北溟至於南溟一飛三月不止也釋為金翅法苑云佛成道時食乳糜
B13n0079_p0490a02║金鉢擲尼連被龍來取欲往龍宮供養天帝見化為金翅來奪鉢將歸天上起塔供養為鉢節會也金翅食異涅槃經云食一切水族金銀等寶除金剛寶以因中施時心貢高苦惱眾生心多嗔故有如意
B13n0079_p0490a03║珠以為瓔珞變化萬端無事不備身高四十里衣廣八十里長四十里重二兩半食居鐵樹名究摩嗔羅高百由旬陰五十由旬食龍依上立兄為王雜事律云有商人將婦入海遇魔竭魚破舡人皆溺
B13n0079_p0490a04║死唯婦得一舡板漂至海洲有金翅鳥其父命迎金翅子為王母曰汝當立兄為人王翅即至波羅匿斯國捉梵授王去以王衣冠令兄着已送至王殿立之為王語羣臣曰此是汝王當伏事如有相繾還令汝等俱
B13n0079_p0490a05║淪大海人眾於是皆伏等
B13n0079_p0490a06║○鳳凰（二）鳳凰靈瑞瑞應圖云麟鳳龜龍國之四瑞故孔子曰鳳鳥不至雄曰鳳雌曰凰字從凡鳥羽毛之王應南方火曰神鳥天老曰鳳麟前鹿後鴻首緯尾龍文龜背燕頷鷄啄五
B13n0079_p0490a07║色備出東方君子之國翱翔四海之內過崑崙飲砥柱濯羽弱水暮宿丹穴見則天下太平又云白鳳紫冠出溟記又白鳳膏非梧桐而不棲非竹實而不食又經云有鳳凰神鳳凰放人異相四十五云
B13n0079_p0490a08║時遇大旱續又大水人多依丘樹有鳳至人或依之得至山頂無智錯附鸕鶿遂入深水鳳水法門感通云泉在歧山之陽即鸑鷟於歧山即斯地也飲此泉水故號鳳泉法門寺近惠素掃洒鳳臺
B13n0079_p0490a09║寺感通云晉永平中有鳳凰集白塔寺因改為鳳臺寺
B13n0079_p0490a10║○孔雀（三）孔雀三癡譬喻云有孔雀為王新獲令咒水醫妃乃一國人皆蒙醫也後不籠不繫笑之曰何笑曰有三癡一我癡捨五百孔雀二獵師癡得我與金不肯三王癡得神醫也
B13n0079_p0490a11║失之言訖而去即佛因中也聞雷即舞智論云孔雀聞雷即舞大者也小者聞雷即驚也見之棄烏生經云遮離國無烏忽有烏至人皆與食愛慕後有孔雀至人愛孔雀齊棄其烏孔
B13n0079_p0490a12║雀九德增一經云孔雀有九德一顏貌端正二音聲清徹三行步庠序四知時而行五飲食知節六常念知足七不分散八少睡少婬九知返覆佛以此喻比丘之行儀也持咒而免孔雀王經云雪
B13n0079_p0490a13║山南面有金耀孔雀王與眾多綵女而為遊戲被捕獵者縛之誦咒得免因蜜被縛譬喻經云孔雀王捨五百雌孔雀逐一青孔雀時王妃夢見乃募人捉之有獵者應召樹枝塗蜜孔雀王食蜜而來乃至
B13n0079_p0490a14║獵人身塗其蜜孔雀謂是與樹無殊被執而縛之與金求免不從上王妃
B13n0079_p0490a15║○鶴（四）鶴太陽精相鶴云太陽精也稟金火之氣以生三年頂赤七年飛摶雲漢又七年晝夜十二時中鳴六十年大毛落昔毛生色白如雪泥水不能污百六十年雄雌相視有孕一千
B13n0079_p0491a01║六百歲飲而不食胎化所產仙人騏驥也其相隆鼻短口少睡露睛赤目長脛從耳善鳴鳳翼雀尾龜背鼈腹軒前垂後多力善飛其相鶴經自浮丘公授與王子晉崔文子得之石室後劉安傳之矣老鶴何
B13n0079_p0491a02║之俱舍云佛見老婆羅門夫妻二人年老無所可詣為說偈曰少不修梵行老失聖財寶譬如二老鶴共守一枯池千年一變音義云一千年鶴毛蒼也二千年黑所謂玄鶴鵠似鶴而蒼只千年鶴
B13n0079_p0491a03║為子斷腸廣弘明云廬山遠法師未出家時善射弩因射得一鶴雛復欲射母不起見已死矣意為其雛破腹果見肝腸寸斷遠因是發菩提心出家鶴擇水乳金色女經云養鶴之法乳和水
B13n0079_p0491a04║飼之鶴以鼻嗅乳吸之飲也乳凝食盡水在不食母肉六度經云昔菩薩身為雌鶴生三子時國大旱無肉與子充食乃自取腋下肉與子子嗅香知是母肉三子不食曰寧我等死不損母身天愍與食
B13n0079_p0491a05║也鶴生二子婆娑云有卵生人者昔有商人入海得一雌鶴形色偉麗奇而悅之遂生二卵開生二童子長名世羅次名鳥波世羅此云山近故以為名聞佛說出家俱成無學即大山尊者小山尊者也
B13n0079_p0491a06║○鸚鵡（五）鸚鵡聞法金藏經云須達長者有二鸚鵡能會人言阿難為說四諦聞以信解死得生天七返受妙快樂後成辟支佛梟嫉獲罪音說經云有王名音說晝寢有
B13n0079_p0491a07║鸚鵡飛鳴王聞歡喜令網捕來金籠恩養甚加珍惜有梟知而嫉之亦來作聲王怒令捉既獲悉拔毛羽殺人因嫉致禍節食全身六度經云有國王愛食鸚鵡肉悉令捕獵十餘在籠養肥即殺有一鸚鵡
B13n0079_p0491a08║多智謂諸伴曰我等因食乃至如是應當節食瘦王知因食自慚而放辯貞至死六度經云有鸚鵡王嫌眾喧雜欲留貞正尋即詐死眾以草覆尸便投餘王曰汝王已死可將尸來眾尋見之王悉不納
B13n0079_p0491a09║暫死乃爾長死如何眾慚謝咎也鸚鵡說法正法念經云夜摩天中鸚鵡說法化導諸天以前生曾將佛法邪命為人故感生彼兄弟急難本行經云有鸚鵡兄弟被鷹捉兄曰啄鷹要節弟遂
B13n0079_p0491a10║啄鷹眼乃免死猴奪其恩律云有人進鸚鵡於王王惜常在左右而將共食愛其能語或以金玉籠後又有人進小獼猴兒王愛雋捷因而棄鸚鵡鸚鵡曰猴性不恆後必失也果然猴漸大已見太子手中
B13n0079_p0491a11║有果子奪之驚其太子王怒殺之鸚鵡有預知之智况人乎王慚受諫鸚鵡諫王經云有王養一鸚鵡聰明能言見王無道乃白王言王有七惡臣不敢言曰何也一好色二嗜酒三博弈四遊獵五好出
B13n0079_p0491a12║惡言六越法則七劫奪民財又有三惑一親近邪佞二不附賢能三好伐他國國滅破不久王聞慚謝矣鸚鵡盜花百喻經云昔有貧人被妻索異花貧人善作鸚鵡入園盜花被他捉獲見王方作鸚鵡鳴
B13n0079_p0491a13║如人臨終行善也報恩於林伽伽羅剎經云有一鸚鵡棲止大林已經時歲忽爾山火至欲燒其林鸚鵡曰我常止此林如何忍燒須報恩德乃入海取水洒林天帝見以愍而助雨止也鸚鵡請
B13n0079_p0491a14║佛百緣經云有鸚鵡請佛林中說法宴坐後得生天阿難問佛此鸚鵡何能如是佛言此前生為居士持五戒犯一殺戒斷鸚鵡命故墮其中今因熟也鸚鵡報讐根本雜事二十六云大藥有鸚鵡令
B13n0079_p0491a15║探軍勢與彼舍利為友王知事洩皆鸚鵡也令女送來既至欲殺鸚鵡曰乞依祖父法死王曰如何曰以麻繫尾火然之王依之鸚鵡載火便走徧燒王宮乃至入天神腹中作人言令知廟者曰王禳災孝養
B13n0079_p0492a01║取穀金藏經云有鸚鵡養盲父母常取好果有果無時取他穀穗田翁見怒被網得之翁問汝取我穀為何曰我有父母自盲取果共食今果盡取君穀也翁曰汝孝取穀我今放汝今後不遮也獻米供
B13n0079_p0492a02║王善見律二云阿育王常感鸚鵡獻異常[禾*元]米為王日食王福鸚鵡惜麻有部律云吐羅難陁尼惜施至食佛言此尼因中曾作鸚鵡路有麻子車倒眾鳥欲食鸚鵡曰勿食或害爾眾鳥去已自食被
B13n0079_p0492a03║他打死也
B13n0079_p0492a04║○鷹（六）鷹雀之鬬出曜經云有雀被鷹所得曰自咎若在本何失至此鷹曰放汝至本以吾勢看得汝否雀曰可爾乃放雀至兩石間索鷹請戰鷹怒下擊觸石而死曰愚不及智化
B13n0079_p0492a05║鷹逐鴿賢愚經云尸毗王行慈為法天帝試之自化一鷹令一天子為鴿逐至王前王以身肉代之乃至盡命智有遠近報恩經云鷹逐一鴿至佛影中安然無怖至聲聞影中悲怖不止有習無
B13n0079_p0492a06║習別也言汝諸聲聞觀此一鴿久遠前後等皆知過八萬劫不知定力劣也佛知之鷹能示岸中阿含云有商人入海示岸鷹至岸鷹以放之又二月之節鷹化鳩鷹至岸不返未至卻迴也曰示岸鷹
B13n0079_p0492a07║○鵰（七）（鷲附之）盜取鵰巢十誦律云有比丘取他鵰巢燒其鵰鳴叫繞寺佛知制戒不得取諸巢犯盜火宅之類法華經鵰鷲鵄梟鳥鵲鳩鴿鷲來求眼百緣
B13n0079_p0492a08║經云比丘年老目昏求人穿針佛與穿之曰我為尸毗王時天帝化為鷲鳥從求眼無悔遂感成佛此比丘即昔時天帝也鷲鳥有靈西域記云佛說法華經在鷲峯山似鷲鳥有靈多集此山故名靈鷲
B13n0079_p0492a09║又云山峯上聳有類於臺慈恩疏栖鷲鳥又類高臺故云鷲臺山
B13n0079_p0492a10║○鳥（八）鳥銜書至投身餓虎經云旃檀太子逃國賣身為布施王妃責王一子今失王曰我以先失今悔何及令使遠尋太子消息太子遠知先修書令烏銜至王所烏為鹿友
B13n0079_p0492a11║異相云烏與九色鹿為友一日軍兵入山獵獸張圍鹿在中正睡烏三返喚不得乃至啄耳方悟被縛上王王見歎而放之先啄其目金色女經云時有王子身臨山險而臥施諸禽獸天帝見已化作一
B13n0079_p0492a12║烏欲食其目王子不恡天復釋身問求何果曰佛果為主損身生經云有鳥王名曰安住領眾數百其妻有娠思其王食之肉烏王令四烏至王宮盜之候王進食飛下奪之王知令人網捕獲之烏作人言
B13n0079_p0492a13║述其本末來意王曰乃有禽獸為主不惜身命愍而放之比丘被告雜事律云比丘食次有烏或狐來分食須與有不與烏食者被噓告賊言比丘有金賊打比丘索金言無曰烏言有也曰我不與他食所
B13n0079_p0492a14║致鳥狐相讚生經云有烏在樹上下見一狐食死尸肉烏曰君身如師子等狐曰君如鳳凰互相虛飾讚歎有人見之會語曰汝等下劣輕相自讚即天受與拘迦利比丘因中也至今如是鳥投
B13n0079_p0492a15║樹死譬喻經云有樹果熟烏來投食果落烏墜而死偈曰鳥來不為死果落不為鳥果熟鳥緣死因緣會遇耳無即為果要集云北方有國無鳥人將至無不愛重後有人將孔雀至棄鳥重孔雀如捨
B13n0079_p0493a01║邪歸正矣烏欲殺人異相云有人貧善鳥獸語與人擔物過水鳥叫人怖擔物人笑物主曰我怖汝笑何也曰烏言君身上有白珠令我殺君取珠烏待食肉我不為之怖罪笑也物主曰君賢哉烏猴
B13n0079_p0493a02║為友異相三十八云有赤嘴烏與一獼猴為友烏生數雛被虵來食烏即告猴猴怒將虵石上打碎其頭也烏障出家金藏經云闍夜多羅漢將諸弟子詣德叉尸羅城見一鳥鳴微笑弟子問師何
B13n0079_p0493a03║笑曰此烏過去曾為子障我出家令我流轉感生為烏經歷劫數父母教子也烏還其米四諦論云梵摩達比丘無福不得食佛令大眾分之乃至令佛大眾失食遂教慈心定入滅盡定聖人等為作福彼
B13n0079_p0493a04║轉令轉波斯匿王知乃與其米有一烏銜一粒去守者遇之責烏烏卻還米又弘明云帝辛之朝有雀生烏小生大也驕逸也因滅其國又郯子占烏經一行集為九篇曰靈鳥亦曰慈鳥也
B13n0079_p0493a05║○鴈（九）鴈王被網報恩經云昔有一王愛食鴈肉令人採捕得一鴈王有五百羣鴈徘徊不去獨有一鴈悲鳴吐血獵師不忍殺之而放鴈王佛阿難因也鴈遺金羽四分律云
B13n0079_p0493a06║有婆羅門年一百二十歲其妻貌美男女亦多死作鴈王以愛子故得宿命通矣日夜自送金羽毛來子後伺之網得鴈王總取毛羽雁傳書信報恩經云善友太子未入海時嘗養一鴈入海未還夫人
B13n0079_p0493a07║謂曰汝可遠尋我子消息鴈即悲鳴夫人作書繫鴈項上鴈即飛去諸處尋覓太子至利師婆王國見太子付書太子得書乃知父母憂憶又修書附鴈送歸也因雁致爭本行經云佛與天受因爭一鴈
B13n0079_p0493a08║致怨不止始提婆射得一鴈落太子園中活太子令人拔箭將養提婆來索太子不與因是結恨害佛廣造諸逆等一雁自落慈恩傳云昔如來漸教許食三淨於一寺中買贖不得其檢校人徬徨無措乃
B13n0079_p0493a09║見羣鴈過空戲言今日僧供有闕菩薩知時言訖引前一鴈投身自墜見已白眾眾聞驚歎無不對之歎泣各相謂曰此菩薩我曹何敢食之又如來設教漸次而防我等執彼初言便為究竟守愚無愍致此損傷自
B13n0079_p0493a10║今已後宜作大乘不食三淨將鴈起塔記之以表心焉永傳芳列因名鴈塔也毗盧乘鴈西域記三云昔毗盧釋迦王四人避戰被擯逐一人離都行路疲乏有鴈親附即乃乘之遠至龍池龍王小女入園
B13n0079_p0493a11║遊戲納之為夫後龍王知與㲲及劍上王奪國自立至子為王分佛舍利起塔重葬鴈賜錏鍜雜事律云有獵師得一鴈王五百羣鴈悲鳴徘徊不去中有一鴈又獨悲叫將鴈上王王問其故鴈作人言曰
B13n0079_p0493a12║此鴈王仁慈有德王乃息責遂賜金錏鍜於鴈王賞德記之而放五百鴈翱而去有智免死譬喻經云有王夫人愛食鴈肉王令人捕得十餘在籠養飼一鴈有智不食身瘦籠眼得出餘皆被食又賢愚
B13n0079_p0493a13║經云有五百鴈因聞佛說法敬心樂聞後皆被殺得生天也鴈銜蘆飛古今注云鴈自河北渡江南瘦瘠能高飛不畏繒繳也又鴈不至蜀南不過崖州彼有迴鴈峯也又有奠鴈之禮又鳧鴈海上砂石
B13n0079_p0493a14║悉皆消化唯食海蛉不消隨其糞出為藥絕勝餘物
B13n0079_p0493a15║○鵝（十）鵝如鸛鵲雜寶藏經云時有鸛鵲在池中徐行善鳴誑諸水族時有白鵝曰知汝諂曲欲食諸生類因果也鵝王說法央掘經云佛行步如鵝王相陵虛行列行詳審
B13n0079_p0494a01║等鵝鼈為友根本律云有二鵝共一鼈為其親友遇天大旱池水皆空鵝欲去東西語鼈曰好自存活鼈曰汝去我何所依可相將往鵝曰汝銜一杖我口咬共去他國空中飛過人或見曰空中二鵝共
B13n0079_p0494a02║銜牛糞片飛鼈曰我不是牛糞開口便墜佛曰如人口過鵝想受生正法念經云若人生北州見青蓮池入中遊戲見彼父母為二鵝相合隨於男女互起愛恚而受胎胞又云六天男女或乘鵝雁以為雲
B13n0079_p0494a03║車而遊鵝燕愛憎廣弘明云何承天難報應論云燕非蟲命而不食也鵝唯粟豆食之殺鵝食而愛燕若謂不識而無罪者何將終已來為過鵝在銅鉢雜事云大藥童子父皆負詣殑伽河
B13n0079_p0494a04║浴見大銅鉢白鵝在上流下問子曰何曰弶伽河東注銅鉢隨流去白鵝在其上斯非是餘物也鵝常聽法高僧澤州遠公養一鵝常聞鐘上講伏地聽法文終先出聞黑白說戒即不赴也時共異之也
B13n0079_p0494a05║食而出之孟子曰仲子齊國人兄戴蓋祿乃萬鍾仲子以兄不義不食不居避兄離母居於陵自貨草履妻辟麻布後省母見人餽兄鵝嚬而惡之何用此為母後殺而令食之兄至曰鵝肉也母曰是仲子
B13n0079_p0494a06║方知出門而哇吐之孟子曰此比之丘蚓
B13n0079_p0494a07║○鷄（十一）食鷄為王根本雜事二十七云有大臣家一鷄聲異相者曰食此鷄肉者當得為王臣知令殺烹之子名大藥從學來飢乃取頭而食之父知欲殺逃在外家後因國亂藥果
B13n0079_p0494a08║為王為胤之族俱舍云上古有仙染鷄生子今此部主是彼之胤瓦鷄無用辯正理云瓦鷄無伺晨之用陶狗無守夜之功鷄鳥不成律云有二雌雄鷄共處林野雄遭狸食後雌與
B13n0079_p0494a09║鳥合生子有一異學鳥鳴似鷄學鷄作鳥聲鳥鷄二兼學是二俱不成如外道出家沙門邪命等雉肉療疾百喻經云有人病醫曰宜食雉肉買得一雉食已不瘳醫曰此須常食如人不久修行便望果
B13n0079_p0494a10║證雉燕之化正理云雉入水為蛤燕入海為蜃物之形變成由先業非情所欲及於此雉滅野火般若經云昔有一雉見火燒林即入水奮身洒火往返不止天帝見而問之曰汝何所為曰我
B13n0079_p0494a11║救此林與諸有情而作依止天為滅火此林在也心好志感雉狸相畏生經云雉在樹上野狸在樹下欲圖其雉曰我欲與君為夫妻雉曰終不可得即天受與佛因中與雞令殺四諦論云
B13n0079_p0494a12║有一外道求作國王修行苦行有一羅漢知而化之曰汝何食曰諸果等曰與爾此鷄可食曰我蟣蝨不殺可忍食鷄曰汝欲作王王者日治萬機時殺多少外道悟之曰此汝識鷄鷄王被誑雜寶藏經
B13n0079_p0494a13║云雪山之側有玉鷄王多將鷄眾而隨從之鷄冠極赤自體甚白語諸鷄言遠離城邑聚落莫與人食佛因中也狸欲為妻天受也鷄卵無罪法苑曰支遁常與師論義卵未成生類不得與諸蜎飛同師後
B13n0079_p0494a14║奄化經時歲已忽見師將卵投破有鷄出遂悔所言失也鷄卵沐髮法苑云梁時有人常以鷄子清沐用三二十令髮光淨後臨終時頭中鷄啾啾作而臨終悔焉鷄卵床齊高僧傳云周武帝好
B13n0079_p0494a15║食鷄子一食數十有監膳儀同進食至隋文即位猶監廚膳開皇中暴死三日而活奏文帝臣見武帝在閻王殿前以鐵梁壓鷄子兩脅下出與床齊平武帝令寄語大隋皇帝少為作福文帝勑天下人出一錢追福
B13n0079_p0495a01║造寺攘雞之漸孟子曰宋大夫戴盈意欲漸治十一稅孟子曰如人攘隣鷄日取一或曰非日月一次年斷可乎曰少多同盜變惡唯速遠飛鷄洞冥記云有遠飛鷄朝即依人飛晚翔四海朝往而
B13n0079_p0495a02║夕還銜桂枝之實歸於南山或落地而為桂膠嘗一滴舉體如金色陸通常餌黃桂之酒又祝鷄公善養鷄得遠飛之卵伏之名白翻明雉如鵠大色若紫金有翼翼下有目名目明鷄也又成佛經云穰伽王出世人
B13n0079_p0495a03║壽八萬歲聚落次比鷄飛
B13n0079_p0495a04║○鴿（十二）鴿施飢人般若論云佛曾作鴿於雪山中值多風雪有一飢人無食欲死鴿令求火施身與食鴿失果喻雜事律云有雌雄二鴿同巢收果至滿以備風雨天旱果
B13n0079_p0495a05║乾巢中才半雄謂雌曰汝何獨食遂啄殺雌者後乃天雨果濕卻滿雄鴿深悔如猛光王殺安樂夫人鴿王節食六度經云有鴿王領眾五百被獵者所獲在籠鴿王曰貪者如飢人得其毒食六身非久
B13n0079_p0495a06║汝等節食瘦瘠無肉人皆放之鴿變為兒冥報記云唐并州石壁寺有一老僧禪誦為業貞觀末年有鴿巢其房楹生二雛法師常以食就巢哺之鴿雛漸長學飛墜地而死僧收埋瘞經十日僧夢二小兒
B13n0079_p0495a07║感聞經之善得為人也去寺十餘里其村作子僧記日月滿之彼果有女子生二兒因名鴿兒也又正理云鴿入水化蜃當斯徘徊翱翔之時其翼羽差池今與黿鼈為羣豈復自識耶又迦濕彌羅有鴿園精舍因現
B13n0079_p0495a08║鴿為名矣
B13n0079_p0495a09║○梟（十三）梟鏡大逆萬行首掕嚴經云土梟附塊生兒破鏡以毒果為子將成皆食母而去破鏡有云獸有云飛鳥也梟王被替律云時有眾禽主死共議欲立一王眾議
B13n0079_p0495a10║曰鴿非也足長啄大怒傷眾腦曰鵝不可鵝項白曲如何直他曰孔雀不可此舞戲時現無慚故曰梟可乎眾曰可爾何也晝藏夜出不見我等有鸚鵡曰此鳥非也眾可替之不以年耆此不孝不祥物也以鸚鵡替
B13n0079_p0495a11║之梟鳥相食雜寶藏經云烏晝食梟子梟夜食鳥兒以此相報烏有智欲盡滅之乃詐傷毛羽求救於梟梟曰汝何至此曰眾憎我嗔不食汝子損我毛羽見逐至此梟遂養之在巢烏乃多銜薪草梟怪
B13n0079_p0495a12║而問之曰以被風雪梟晝集烏求火在巢一時焚盡而說偈曰諸有宿怨不應輕信如烏詐善焚滅梟巢等名義不善諸經音義云開西呼訓猴山東名訓狐亦名殦鳩亦名鵂鶹或勳胡土梟惡名梟鳥
B13n0079_p0495a13║或名不孝鳥兔梟禿梟即俗呼非矣四聲獨醜增一云有一鳥聲好形醜如拘翅羅二形好聲醜謂鷙鳥三形聲俱醜如土梟四形聲最好如鸚鵡孔雀又曰不能改形易聲怪鳥也又曰鵬不祥鳥也
B13n0079_p0495a14║○蝙蝠（十四）無正定實正法念經云譬如蝙蝠人覓鳥時入穴為鼠人捕鼠出穴稱飛鳥謂如道士畜養妻子為有仁愛善耕稼為有髮膚有王役時即稱出家道士也五百
B13n0079_p0495a15║成聖婆沙云五百聖眾集婆沙者過去曾為蝙蝠在大枯樹中時有商人過海遇風寒在其樹邊然火中有商人誦對法藏火胤然樹五百蝙蝠忍死俱得為人矣亦名仙鼠崔豹古今注云亦名仙鼠
B13n0079_p0496a01║二名飛鼠五百歲腦白頭重集物頭垂故倒掛食之得仙亦名服翼亦名蛾䘃音織墨蝙蝠名也
B13n0079_p0496a02║○蜂（十五）眾寶所成正法念經云諸天華中有寶蜂金翼出妙音聲如天女音蜂來入眼要集云佛與彌勒因中修行時彌勒多睡佛化為蜂欲入其眼及螫其身採花
B13n0079_p0496a03║之喻戒經云譬如蜂採花不壞色與香但取其味去等又蜂蜜敗人心也
B13n0079_p0496a04║○蠅（十六）蠅為眷屬根本律云比丘許受一鉢時得乾食在囊濕食鉢中漏濕蠅隨之小童曰此者大有眷屬也蠅墮蜜死無明羅剎經云蠅墮蜜得味甚少所失甚多不
B13n0079_p0496a05║知好醜見便生愛量不石廣梵天經云蠅量飲酒無至鍾量蓋小器也蠅聲天耳中蔭經云以中有身得業通見遠色聲及父母等及千萬里生緣處蠅聲亦聞也蠅入鼻癩法苑
B13n0079_p0496a06║引怨魂記云齊高苑有人與一僧入燕在路殺僧至燕事了回至殺僧處忽見一蠅入鼻成癩至死極悔矣唯不著火法苑云青蠅之點不着火餘並能污又飛蛾投火蠅樂臭尸又古今注蠅虎亦名蠅
B13n0079_p0496a07║狐似蜘蛛而灰色善捕蠅亦名蠅蝗亦呼蠅豹也
B13n0079_p0496a08║○螢（十七）螢火燒林央掘經云有人夜至林見螢火驚怖為林被燒螢火之焰圓覺經云以螢火燒須彌須彌終不壞着以輪迴心入於如來海終不能可入螢火異
B13n0079_p0496a09║名古今注云一名輝夜亦名景天一熠燿一燐燐一丹鳥一丹良夜光一宵燭腐草之化食蚊蚋也
B13n0079_p0496a10║○蚊（十八）蚊蟻不殺正法念經云乃至蚊蟻惱觸人者慈心不殺釋梵施衣央掘經云釋梵天王將衣施聖人等見如蚊蚋脚非橋梁梵天經云蚊子之脚不堪
B13n0079_p0496a11║作橋梁喻小聖蚊蟻蠛蠓婆沙一百五十一云蚊蟻蠛蠓醋水細蟲明眼之人作意難見又云如蠐螬丘蚓行動極遲蚊睫焦螟列子曰江浦之間有麼蟲曰焦螟羣飛集於蚊睫弗相觸栖宿
B13n0079_p0496a12║往來蚊蚋弗覺離朱之目方晝拭眥揚眉望之弗見其形師曠擿耳俛就不聞其聲乃黃帝容成見之如嵩丘以息聽砰然聲如雷震也
B13n0079_p0496a13║○雜類（十九）人面千秋婆須蜜經云有飛鳥名千秋人面子長害母如梟鏡也我所多慳生經云香山有鳥名我所其山多諸花果藥物人來採取其鳥悲鳴恡惜稱是
B13n0079_p0496a14║我所乃至於死惜之矣鵁鶄厭火經音義云鵁鶄似鳧而脚高有冠美毛人家養之以厭火矣[馬*庶]𩢪義死本生經云目連為阿育王說本生事云有[馬*庶]𩢪鳥雙飛一為人殺一狂地鳴喚同類
B13n0079_p0496a15║雲集皆死自無殺心異音演法悲花經云日尊佛國有飛鳥名善果常演說法如無量壽國鸚鵡舍利弗鳥如共命本行經云雪山有一鳥二頭一身一頭睡一頭覺覺者得好果呼睡者頭不得
B13n0079_p0497a01║而食之睡者覺聞香便怒食好果不解相示後見毒便食俱死即佛因中與調達因中天教放逸阿含云三十三天下有象馬孔雀等自夜摩天已上無也天有實語鳥亦水鳥教逸樂鳥誡天也雀
B13n0079_p0497a02║入虎口雀王經云有一虎食獸肉被骨齒間不能食飢欲至死見雀張口而哀請雀愍之入口盡力出骨虎乃能食後得肉食亦不讓雀雀責虎虎曰從我口中出不死幸也雀怒伺其便宜後見虎睡已連啄
B13n0079_p0497a03║兩目而去負恩小不可欺也巢頂不起僧伽羅經云時有菩薩在山端坐入定有鳥頂上為巢有子忍之不起乃至雛成恐傷生鷓鴣被繫本生經云釋天王往昔有一鷓鴣鳥被繫悲鳴同類
B13n0079_p0497a04║皆集一時被殺叫者問道人我有罪否曰無汝悲鳴時自無殺心他殺成罪也太古能言列子云太古神聖之人備知萬物之情異類之意會而聚之訓而受之同於人民先會鬼神精魅次八方人民未聚
B13n0079_p0497a05║禽獸蟲蟻血氣之類心智不殊也冶鳥穿樹法苑云越地深山中有冶鳥如謝許大穿天樹作巢如五六升器有採木人至樹下鳥鳴咄上或下須隨其聲如違有虎災或化為人形長三尺澗中取石蟹
B13n0079_p0497a06║就火炙而食之不可得犯越人謂此鳥是越祝之祖也螻蛄有神法苑云盧陵太守太原龐仙字子及自於其遠祖不知幾也塵事繫獄而非其罪有螻蛄行其左右謂曰汝能活我當喜之乎與食還來
B13n0079_p0497a07║漸大如豚及欲臨刑螻蛄破其壁出之龐世世常以四節祠祀螻蛄後世稍怠不能精心因祭亦祀至今結草蟲古今云一名結葦蟲於草稍末折屈葉為巢也又洞冥云伺風鳥夏禹所作又有青鳥赤頭路
B13n0079_p0497a08║岐而下來迎王女也鴆鳥如鵰經音云其毛色紫黑脛長似鵰食虵羽翅上有毒出女几山青雀赤雀本行經云佛將成道詣菩提樹有青雀羣飛來引菩薩也又慈恩傳云佛光太子將生赤
B13n0079_p0497a09║雀羣飛至宮幃青雀吉鳥也洞冥云武帝有一宮娥愛悅於帝名曰巨靈因而飛去望見化成青雀帝乃為起青雀臺時有青雀來巨靈不見也鴛鴦水鳥亦名匹鳥相隨不相離人得其一則一思而至死又
B13n0079_p0497a10║野鵲一名神女喜鵲鳥名孝鳥雀名家賓在人家棲集如賓燕一名玄鳥獸名燭夜又江南有鷓鴣其聲自呼常向日而飛畏其霜早晚即啼出有時飛即銜葉覆背上又鴝鵒一名尸鳩不過濟濟列無螻蛄螻𧏚碩
B13n0079_p0497a11║鼠有五能而無一長一飛不過屋二緣不窮木三泅不能渡谷四穴不能覆身五走不能遠也蟋蟀一名蛩秋初生得寒而鳴濟南謂之嬾婦一名莎鷄促織絡緯從聲名也飛蛾一名火花一名慕光蜻
B13n0079_p0497a12║蛉一名青亭胡蝶色青而大者是小而黃者曰胡梨一名小梨赤者名赤卒一名絳騮一赤衣使者好集水上亦名赤弁文人也蛺蝶一名野蛾一名風蝶江東呼撻未色白背青者大如蝙蝠或青黑班
B13n0079_p0497a13║色名曰鳳子一名鳳車一名鬼車多生江南甘橘園中紺蝶一蜻蛉似蜻蛉而色細遼東人謂紺蝶亦曰天鷄好以七月羣飛暗天邊海夷㹮食之海中青蝦化之楊白蹶似鴈而尾上白扶老
B13n0079_p0497a14║禿秋也狀如鸖而大者頭高八九尺善與人鬬好噉虵細鳥洞冥記云元封五年勒畢國貢細鳥以方尺之玉籠盛數百頭形如鸚鵡聲聞數里如黃鵠身大如蠅帝以此候時帝得旬日而去帝求不得明年
B13n0079_p0497a15║復集幃幕入人衣袖因名宮蟬宮人婕妤皆悅之有依者蒙帝愛幸武帝崩稍稍無人獲愛其皮者多為丈夫所媚蟬曰齊女古今云昔齊王后心嫉忿死尸變為蟬登庭樹而嘒唳鳴王悔恨故世人名蟬
B13n0079_p0498a01║為齊女司夜鳥冥記云有司夜一更一聲五更五聲亦曰五時鷄嘉蛾日出時銜翅而舞又有昇渠鴨色赤上美渠上不食五穀咂葉上露因曰垂露鴨亦曰丹毛鳧也舍利為妻有部
B13n0079_p0498a02║雜律二十七云有鸚鵡名具相大藥所有令探半遮羅國兵士王肯許妙藥婦來否鸚鵡至彼見舍利鳥在王竹林中巢共相慰問汝從何來曰北方來室利王家是監園使者以舍利為婦年少容儀端正無比恭勤
B13n0079_p0498a03║智善能解言語因出暫遊被鵄擒去我緣此故憂箭中心隨處追求聯翩至此我無儔匹願汝為妻舍利曰未曾聞異類為偶乃至諸偈也便為夫妻見王作諸飲食具相曰可得嘗否曰不得此有毒欲殺彼王及諸
B13n0079_p0498a04║兵眾具相知已來報於王後發四兵密取妙藥也
B13n0079_p0498a05║釋氏六帖卷第二十三終
B13n0079_p0498a06║