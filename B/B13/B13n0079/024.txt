B13n0079_p0498a07║釋氏六帖卷第二十四
B13n0079_p0498a08║齊州開元寺講俱舍論賜紫明教大師義楚集
B13n0079_p0498a09║師子獸類部第五十（獸有四千五百種）
B13n0079_p0498a10║○師子（一）（麟附之）其相可觀智論云生於深谷方額大骨身肉肥滿眼長眉高牙齒銛利口鼻略方舌赤耳高修脊細腰腹下不現長尾利爪足行安步大力食不過時哮吼一聲水
B13n0079_p0498a11║陸潛隱一切無畏坐必高勝身毛金色眾獸中王受胎亦異觀佛三昧經云有師子王名曰毗摩羅牝師子受胎四十年一會跳踉鳴吼婉轉自撲身亦無損等忍死奉法報恩經云有堅誓師
B13n0079_p0498a12║子依辟支佛常樂聞法身毛金色有獵師見而圖之披壞色衣藏弓毒箭欲取皮上王師子見披袈裟不避中箭忍死得皮上王王知責獵師起塔負恩失目瓔珞經云有師子飢而食象被骨在喉求一木
B13n0079_p0498a13║雀出骨師子張口木雀入口為出其骨師子得安後食其肉不與木雀曰在我口中有不殺之恩都不知也木雀怒伺師子睡啄其兩目師子噬鹿諫王經曰譬如一鹿被師子嘖所欲隨意如人入無常口
B13n0079_p0498a14║無有異也師子之會花首經云此一會大眾如師子會無怖無畏發菩提心一受不退如師子胎一受不去盡諸有結等蟲不能食花面經云師子王若死一切獸不敢食其肉候師子身中生蟲
B13n0079_p0498a15║自食佛法亦爾自弟子壞非餘力用大威力童子問經云師子欲殺大象用大威力欲殺野干亦然性不欺事也嚬哮大吼童子問經云師子童女坐師子床師子嚬呻哮吼師子子三歲即能
B13n0079_p0499a01║百獸皆伏師子被惑本事論云有雌師子得牸牛食之犢隨後來師子曰此似我子我等乳養無異與子犢長成母病將死戒曰汝之兄弟勿取他言互相愛惜時野干隨之常得餘食一日少闕野干心怒
B13n0079_p0499a02║我當食此二肉謂牛曰師子欲食汝知之謂師子曰牛欲觝汝為食不平兩各有心念母之言乃相誥問曰得自野干師子怒而食之師子哮吼雜阿含云阿育王子壞寺取名用留遐代壞一大塔有石
B13n0079_p0499a03║師子哮吼人皆怖倒矣強不棄弱十誦律云有一師子常在山林與一野干為友師子年老目暗墮枯井中野干為竇穴通河注水滿中遂浮出曰不可棄弱也班足獸母賢愚經云昔有一王入山
B13n0079_p0499a04║遊獵獨入林中見一雌師子索與王合王恐相害俛仰而進師子尋悅便即有身後生一兒班足為王在位矣如師子兒本起經云佛初生時阿私陀仙人見雪山中師子生兒才墮地行七步大吼眾獸皆
B13n0079_p0499a05║伏佛生亦然行七步師子信義異相云師子與猴作親友猴寄二子他行求食師子偶睡被鷲取二猴兒上樹欲食師子方始睡覺謂鷲曰猴寄二子勿食我以身肉代之恐我虧信也臥法亦異
B13n0079_p0499a06║中阿含云師子夜臥時右脅在地累足尾後至明見身不正慚而不喜見正即喜出穴嚬呻哮吼求食等師子寄兒異相四十七云有師子生二兒寄在道人處他適求食被獵者詐來禮覲盜取師子二兒
B13n0079_p0499a07║殺之皆生長者家作子道人觀見慰寬師子母道人後化二子俱令入道得果證也化五師子報恩經云天受說阿闍世王以醉象殺佛佛舒五指化五師子象伏地也師子咒力一字王真言云
B13n0079_p0499a08║以曲蟺泥作一師子牛黃泥之安在壇上誦咒加持自動乃至乘騎等執師子國西域云因師子奪取王女生子故立其國又云狻猊音義云即師子也周穆王傳曰行五百里師子逐人大般
B13n0079_p0499a09║若云有擲塊於犬犬逐塊也塊終不止擲於師子逐人其塊自止愚智別師子意大異相云師子不為小重其高上其意大悲不為小蟲吼吼即為大者也麟為仁獸經音義云鹿身牛尾一角
B13n0079_p0499a10║頭有肉不履生蟲不折生草音中鍾呂行中規矩不入陷網天章彬彬亦靈獸也明時即現瑞也如麟一角俱舍云以此聖人出無佛世自悟獨知如麟一角部行即多部儻而出也又魯有獲麟鄉
B13n0079_p0499a11║○象（二）象具福德迦葉佛時有二比丘俗親兄弟兄能持戒習定弟好檀施不護細行至釋迦佛時弟為王象兄作比丘象福僧施貧戒別也出般若論眾盲摸象處胎經云
B13n0079_p0499a12║昔有一王名曰大智專行十善以法治化後知眾念不同令臣召眾盲五百令取大象來為眾盲曰其象如何眾共摸之各言其異與鏡面王同緣也象驚龜死六度云象息樹下有一小蟲飛入象耳象
B13n0079_p0499a13║王驚呼羣象悉至下有祥龜悉被踏殺觀佛三昧經云有優婆塞見佛如黑象曾前世邪受法故諦觀異故象有十頭大方等陀羅尼云有象十頭四足極惡食噉眾生甚可怖畏也象大
B13n0079_p0499a14║神通法炬經云天帝有象具大神通現身如須彌山能壞修羅軍眾象有多種集一切福德經云凡象青黑二牙有羅象迦尼象香象毗駝象有四色象青黃赤白有赤蓮花象無鬬象仞沙頭象安禪
B13n0079_p0499a15║象沙摩象皆梵語紅蓮象香象大香象花明大明光明皆為象名也如此方馬有多名其相多種十二門論云雙牙垂耳鼻頭三隆耳如箕脊如彎弓腹大而垂尾端有毛四足麤圓忍死護戒
B13n0079_p0500a01║六度經云有象王與五百象而為眷屬有二雌象王得一花極妙與大妻小者恚而致死於王家生作一女端正多能王納為妃以宿冤故令人作沙門形取象牙象王見披沙門衣忍死不報也施牙與之
B13n0079_p0500a02║般若論云白象菩薩在山領眾有獵者取牙射之羣象欲踏獵師象王乃惜如其子問曰何謂曰我欲牙象王就石穴拔牙與之送出象子如兒生經云時有雌象產子未久便死仙人見子收養起臥同
B13n0079_p0500a03║處飲食相隨看之如子天帝見而化之化象子令死悲不止也卻活仙喜悲止象王善住樓炭經云有善住象王與八萬象入池遊翫喜嬉變現作眾伎樂或取藕花等此是天帝所乘象王也馳走
B13n0079_p0500a04║不止五分律云有象遇大風樓柱折驚走至林間折樹又走天說偈云風遍天地何處避之自不求止何是安時象不能產根本律一十九云王有母象子不能產有醫象師曰此須無犯第二男女
B13n0079_p0500a05║女人手觸即產有牧牛女承王命以手觸咒象象產尾猶不出曰此小過亦不免也我昔曾抱他小兒尿下入我身以樂之過也方生象奔損王賢愚經云佛因中為大光明王求道有隣國君得象送王
B13n0079_p0500a06║王令調之既熟願王乘之王乘象因欲心發走入深林王把樹枝方免王欲殺調象師師曰不能調他婬心也令吞鐵丸熱者可調也象出金糞賢愚經云有一長者生兒有金象隨生與兒俱長其象大
B13n0079_p0500a07║小便皆是黃金問佛佛言曾塑畫菩薩降生白象也象馬聽法佛地論云波斯匿王領兵眾收央掘魔羅路次初至祇園聞鉢囊比丘誦經梵音清妙象馬不前王曰此音畜類尚慕我何去哉因是止象
B13n0079_p0500a08║解二怨雜寶藏經云有大白象在山事盲父母被王得之不食水草王問其故曰我有盲父母王曰我欲賴卿破怨國象曰戰者勝即長怨負即長憂不爭者止乃得安樂王乃息戰放象等象知其
B13n0079_p0500a09║相譬喻經云二人在山同師學業業就而歸路見象跡一人曰雌象有娠上有女人乘之女人亦有娠俱是雌也如言不虛患左目何知曰見小便處右迹深見左邊草在地狼藉一如其言智也三藏得
B13n0079_p0500a10║象慈恩傳云奘三藏戒日王與十八國王相送下淚執別與大象一日食草四十圍餅食三斛高丈三長二丈上容八人并諸什物經像等猶似空行雖走如飛瓶水不側象將僧去西域記云有僧在山
B13n0079_p0500a11║被野象將去至谷中見一象師脚為竹刺所傷伸足示僧僧知為取竹刺象乃與舍利僧得起塔供養等有沙彌寺西域記云一僧山中見象取水洒地除其草木供養佛塔僧曰我人不能如此遂捨戒修
B13n0079_p0500a12║崇立寺安眾供養其塔因名沙彌寺等施象與怨須大拏太子性愛布施將父名象施與敵國怨王父貶出往檀特山乃至妻子兒女盡施佛因中也聞法生善金藏經云昔花氏國王有一大
B13n0079_p0500a13║象能破怨敵凡有罪人盡令踏殺因火移廐近寺象聞僧誦偈為善生天為惡入淵象遂不肯殺人何况人也王令移近屠肆依舊習相近象有七支薩遮經云七支具足者四足尾陰鼻也俱舍云藹羅
B13n0079_p0500a14║伐拏水中龍象也天帝乘者也食噉如象西域三云有羅漢身大食多人不相重臨欲入滅告眾人曰吾曾為象負其經像今得為人已成道果宿習尚在食常三分得一人皆驚歎言訖入滅化火象
B13n0079_p0500a15║相可知雜事一云猛光王乘象大吼相者曰此象欲走入海卻來可逾百驛果然走也又猛光王善能調象因婬女被嗢逝尼捉去令女隔幃學調象法後因智藥取王兼得女走歸國也
B13n0079_p0501a01║○虎（三）（熊附之）虎逐樵人莊嚴論云有念求度願出家者見舍利弗觀之八萬劫來曾無善念捨而不度其人遍求諸聖皆不旨度泣而告佛佛度出家此人無量劫前曾入山採樵為
B13n0079_p0501a02║虎所逐念佛求救有此善根令熟可度也虎欲食子十住斷經云有虎飢欲食其子佛與慈氏因地二人俱見佛捨身飼虎感香乳生虎子皆免食觀身如鹿般若論云比丘作無常觀如虎逐鹿
B13n0079_p0501a03║雖遇好水草無敢食也施身飼虎處胎經云佛因與彌勒文殊共見餓虎曰誰可捨身與食皆不能佛因中遂自捨身先成佛也虎自求匹本行經云昔雪山中有一牸虎毛色可喜牛王象馬
B13n0079_p0501a04║皆欲求匹唯師子得也即佛與耶殊因地也鴦掘鬬虎央掘經云央掘縱意肆行凶惡猶如虓音哮虎索鬬難當也通虎生子大集經云有雌虎與仙人通生十二子各立其名七歲父母俱
B13n0079_p0501a05║亡求其梵天天現身教其相法符天曆等報其善惡高僧傳栖霞寺智聰與虎渡江至寺安禪凡有事虎來先報初虎飢聰令食身虎曰何有此理振錫解虎高僧稠禪師居王屋山見其兩虎鬬
B13n0079_p0501a06║稠振其錫兩虎遂解熊救樵人智論云有山中採樵迷失道路有熊當作人言謂曰勿怖時當大雪七日熊乃取樵人溫暖及與其肉食天晴路通乃送出令歸熊謂曰如逢獵人勿言我處樵人謝恩下山
B13n0079_p0501a07║至家人問山中大雪何逃免樵人曰遇一熊救我諸人曰可相引獵否曰然與人卻入山見熊獵人射殺分肉與樵人纔取兩臂自落即佛與天受因地
B13n0079_p0501a08║○鹿（四）赴死守信鹿母經云時有羣鹿被王所逼逃入山林有一雌鹿二子新產因求水草誤入園中乃作人言乞暇子相別悲鳴聲切二子俱來獵者見有期信兼子幼小俱放施
B13n0079_p0501a09║鹿之林六度論云昔菩薩與天受因中俱為鹿王領諸羣鹿遇王遊獵俱被網羅圍遮鹿王乃作人言白大王曰我等被圍無以免死日納一鹿王有割鮮之膳我等延朝夕之命王許之乃至天受羣內一雌
B13n0079_p0501a10║鹿當次告王我腹中子未次天受曰誰當代汝不從告菩薩鹿王王為代之時國王知曰此鹿身人也我人身鹿也於是總放因名施鹿林鹿苑轉法輪處鹿負溺人阿含經云有九色之鹿居恆水邊見
B13n0079_p0501a11║一人被溺入中負出後王夫人夢此鹿王召人取之與賞時溺人視王所止鹿處其人尋獲其鹿王知遂捨鹿不殺以有人恩也鹿母夫人報恩經云有二仙人居山修道時一仙人就水浣衣尋有雌鹿
B13n0079_p0501a12║飲浣衣水便有孕後產一女在浣衣處鹿悲鳴仙人見之將歸收養後養大以行有蓮花乃至求火步步有花王因遊獵入山見花得女納為夫人以女因中罵母如鹿又供養辟支佛等以身為橋智論
B13n0079_p0501a13║云佛因中為大鹿王居一林下時有野火三面俱來一面是河鹿王自於河上作橋令諸鹿過乃至五百鹿過皮骨皆損矣天有寶鹿正法念經云三十三天上有寶鹿眾寶為身莊嚴林池等鹿身
B13n0079_p0501a14║金色律云有金色鹿飛空往來有獵者見設計取之或披袈裟等王子有智塗蜜在草得之僧崖青鹿續高僧傳云僧崖捨身後弟與諸人入山崖騎一青鹿與從眾乘雲而去進之不及矣壞
B13n0079_p0501a15║目之緣金藏經云拘羅太子因中得鹿五百不欲併殺悉挑其目次第殺之後五百生中常被壞目又曾為長者修佛塔來又感今身為王子也鹿䑛人手續高僧道生隋帝送舍利楚州感一野鹿
B13n0079_p0502a01║常來至其塔所馴遶不驚與受三歸䑛人手等葬畢而去之鹿有再力般若論云緣覺乘喻鹿跳澗如闊於空中踊身再能出力如緣覺斷惑出無佛世自能悟道又云鹿車又古今云鹿有角而不能觸
B13n0079_p0502a02║麞有牙而不能噬又青州謂鹿為麕又老子乘白鹿真原檜有鹿跡矣
B13n0079_p0502a03║○駝（五）銘駝施佛賢愚經云波羅奈國有王名梵摩達凶暴無慈夜夢一狩身毛金色乃召獵師須得此獸如不獲者眷屬盡殺獵師受命入山尋覓不得時遇天熱悲號欲死有銘駝獸
B13n0079_p0502a04║行菩薩行見而愍之負至清池兼與果實獵師蘇已見獸金色正是所求又受其恩如何可殺乃自悲泣獸作人言乃慰問之具述上事獸乃施皮與之身肉施諸禽蟲之類王得皮為臥褥也獸即佛王即天受諸食
B13n0079_p0502a05║血肉者即八萬諸天聞法皆是乘白馲駝續高僧云高齊文宣王在晉陽使人騎白馲駝於寺取經使請其處作寺隨駝而行見一山遇神僧聖寺聖僧與經而還廣傳中明也駝死留皮百喻
B13n0079_p0502a06║云有客駝死剝皮留惜與物同載令子看守勿令損皮後因大雨子用白㲲覆皮鈎價懸遠如不持戒修布施也將駝就石百喻云一人為王使役有恩與一死駝剝之刀鈍欲磨在樓上倦於往來頻將
B13n0079_p0502a07║駝上樓就石如人破戒修福生天用力懸思駝甕俱失百喻云有人甕中盛穀駝頭入甕食穀盡甕空即乃索頭舉甕在空人曰此不能出者宜斬駝頭喻為利極少破大戒也
B13n0079_p0502a08║○馬（六）罰之令磨莊嚴論云昔有國王多養好馬後與隣國戰敗王曰比養戰既敗何用遂將拽磨後更戰馬旋轉不前如人在五趣往來熟也寶馬無價法炬經云如是良馬
B13n0079_p0502a09║騣尾皆赤或如石黛如輪王寶馬舉策一馳便度大海如是等馬悉施之求佛能救商人異相云有五百商人入海漂在羅剎鬼國其鬼化為女人端正來惑商人皆受快樂將欲被食菩薩愍之化為馬王
B13n0079_p0502a10║渡諸商人馬性極惡生經云昔有長者牝馬極惡長者打之不與水草馬曰我自不順過也改惡性善後生其子依善性惡長者打之　令改惡母即教之故經云象馬不調加杖捶打乃至徹骨調伏馬
B13n0079_p0502a11║有八態雜阿含云馬有八態一咬人二下道覆車三仰頭四卻行五橫走六雙立七不動八伏地善態翻上可知如人不受諫違犯八戒馬頭大士陀羅尼集云觀音菩薩亦呼馬頭大士有多印
B13n0079_p0502a12║咒不可具述靈異其像四面黃赤廣如經也有馬頭羅剎也調馬三種雜阿含云有王白佛幾法可能調馬佛言三法我調比丘慈悲戒律不調者殯王曰調我馬柔軟剛強不調者殺如佛之法也馬
B13n0079_p0502a13║有三相阿含經云善有三相可以供馬於王一善自能行二有力三好毛彩如人入道亦有三相勤信戒等一萬善馬本行經云時轉輪王有一萬善馬皆紺青色頭黑如烏騣尾皆赤乘之水陸空
B13n0079_p0502a14║中皆能行走被以金鞍等馬王乾陟本行經云乾陟馬王與佛同日生佛逾城時負佛而出視生善念與車匿歸國被妃呵責不食而死生天佛成道後作天人下於佛法會前聞法悟道成無學果也馬
B13n0079_p0502a15║死知詐百喻云有人乘黑馬入陣怖故在死人中藏馬被奪去將白馬尾出人皆笑也如出家人口談俗典二馬令辯根本雜事二十八云外國將兩匹子母雌馬令辯大藥曰毛硬者母毛軟者子
B13n0079_p0503a01║也馬有八千十誦律云海州有山名明月山上有馬王與八千馬為眷屬有輪王出時最下一馬為王馬寶矣馬食金盤雜事律二十三云猛光王重色私往德叉城去增養大臣被眾人責
B13n0079_p0503a02║令覓於王牛護太子令蘇和康麥金盤盛之至馬廐諸馬前咒之行千里者食之有老馬瘦弱常不來錄而食焉增養現勇猛相物不能欺馬變如羅剎等乘而取得王歸矣野人怒馬劉子云孔子馬侵野
B13n0079_p0503a03║人苗野人怒止馬令子貢說之怒甚乃遣圃者辭焉野人悅與馬夫子曰性相近也馬作人言冥報記云唐居士李信并州文水人住太平里身為隆政府衛士至顯慶年冬隨例往朔州番替乘赤馬一匹
B13n0079_p0503a04║草駒一時寒苦鞭馬馬作人言云是汝母為盜米一石與女女今即為草駒是信垂泣自負鞍出馬遂歸弟兄皆泣別為廐櫪養飼有同事母命僧營齋工部侍郎溫無隱岐州司法張金就信家看馬來也馬有
B13n0079_p0503a05║七名古今注云始皇有七馬一追風二飛兔三躡影四追電五逸翮六銅雀七晨鳧又鄭玄云六畜者馬牛羊犬豕雉又驢配馬生騾馬配驢生驚又支遁高僧有人遺鶴與馬乃放鶴畜馬馬隣千里之駿鶴冲
B13n0079_p0503a06║天之物非耳目之翫乎又洞冥有步影馬東方朔造吉雲之地得馬一匹高九尺帝曰是何獸也昔西王母乘靈光輦適東王公此馬遊芝田王公棄馬青田津臣因騎馬返遶日三匝入漢關未掩臣於馬上睡不覺
B13n0079_p0503a07║至臣乘如駑騫驢又大聖從人乞馬免賊等
B13n0079_p0503a08║○驢（七）（騾附之）驢馬鈍利智論云良馬見鞭影而行鈍驢得痛方走調法應耳駝驢之報法華經二云或生驢中身常負重加諸杖棰但念水草餘無所知又駝驢猪狗是其
B13n0079_p0503a09║行處驢隨勝負生經云長者養驢與馬共處後行走似馬與驢似驢學近好惡勝負同何異驢鳴本行經云成就三法一無敬無崇無慚無愧忘念懈怠有此三法若稱比丘何異驢鳴無沙門
B13n0079_p0503a10║性鈍驢陳豆律云有似鈍驢賣之不售有貨陳豆二相迴換俱喜得驢者曰當以針折足行耳驢念曰折仞齒腰脚等主曰與汝好婦驢喜行也驢破瓦器百喻云有須瓦器召人令弟子入市
B13n0079_p0503a11║命瓦師見為驢破器買之師曰愚也成難破易何用買哉驢日行百異相三十七云昔有人養一驢日行百餘里或挽車等弟忽乘之兄曰勿與餘驢相近弟曰物類相得得伴何違與餘驢相近後不能行
B13n0079_p0503a12║為嬾鈍者教之為之立廟續高僧傳云安公乘赤驢從上明東林寺往襄州檀溪寺一千返覆檢兩寺并四層塔三所人今重之驢死為立廟也驢墮胎死異相云天帝福盡下生為驢既知命
B13n0079_p0503a13║已乃至告佛受三歸轉輕其業生陶師家驢胎中母浪踏破壞器被打損胎卻生天上驢求好乳百喻云有愚者不識乳欲求其乳有人與駿驢捉而求乳為智者笑之如邪道求佛果也慧觀驢
B13n0079_p0503a14║異續高僧慧寬曾乘好驢至舅家舅以驢好欲殺寬取之有神人止舅也朗公白驢續高僧傳法安入太白山見朗公乘白驢往來也非驢所堪淨名云譬如龍象蹴踏驢如師
B13n0079_p0503a15║子十輪經云驢被師子皮眾以為師子及鳴吼也非如破戒眾假名大乘驢自負食西域記云烏長國西南有檀特山有寺大有僧眾日日有驢運食無控御者自來留食還去莫知所在驢皮
B13n0079_p0504a01║相訴法苑云唐京兆殷安仁家富事慈門寺僧以義寧元年有客盜他驢殺以與殷安仁後至貞觀三年安仁被訴來追與驢陰司證對遂走入寺為作善乃免也又有人持寶致異國彼多妖術被媚去後欲歸
B13n0079_p0504a02║彼以法化之為驢同侶求人解法方免驢斆牛死增一二十云有驢見牛肥滿問曰何故曰觸諸善者我獨食水草也驢乃斅之被羣牛共觝而死如人斅惡等騾受胎死鼻奈耶云天受為利
B13n0079_p0504a03║養佛曰如騾受胎因之致死子勝於父雜事律云重興王令滿財收養一騾不得繫縛大藥令人執足騎之走卻其騾滿財忙怖子大藥曰勿怖以驢還王令父乘驢來至王所曰我勝乘馬王曰何以辱
B13n0079_p0504a04║父曰臣自勝父王曰子因父生養父勝於子大臣皆言大藥曰騾已走矣驢是騾父勝可留之願王勿責王大賞歎納以為臣又洞冥云元封四年修彌國貢駮騾高一丈毛色赤班背有日月之像帝以玉為璅絆芻
B13n0079_p0504a05║以飼之也
B13n0079_p0504a06║○牛（八）牧十一法般若論云有牧牛人見佛作禮而問知牛法否曰知有十一事色相刮刷覆瘡作烟好道所宜好度安隱留乳養牛主犢子施乳犢子經云佛時患風須得
B13n0079_p0504a07║牛乳令阿難詣婆羅門家乞婆羅門言汝當自取時牛性惡帝釋下為取乳子母聞佛悉施其乳婆羅門見因發信心等大牛之車法華經云有大白牛肥壯多力行步平正其疾如風為拔其刺
B13n0079_p0504a08║報恩經云利師跋王有牧牛羣五百中有王牛以足遮護太子舌䑛兩目為太子拔其竹刺牛繞精舍造像經云憍梵波提曾為牛因尋水草至佛精舍見其佛像歡喜圍繞因是善根乃至為人出家得
B13n0079_p0504a09║道牛因鬬死智論云如一國王見二特牛因淫故鬬乃至於死王曰我亦因此財色征伐他國與此何異即時和好以罷征伐也羞死生天出曜經云有羅漢弟常行貪惜兄乃教化不從其言
B13n0079_p0504a10║後死為牛與人挽車兄見說偈牛羞落澗而死牛石小戲百喻云如人磨大石為小戲牛用功甚多為德甚小如人學法不為出利之行卻求名利牛變不男雜寶藏經一云迦胒色迦王別母弟
B13n0079_p0504a11║因監國事私自去勢以自明白後王還國果被人譖王知無勢事為虛出入內宮故無疑滯後因見人驅五百羣牛欲去其勢王弟曰我今形虧宿應因此乃以金贖羣牛後感男根卻生具丈夫相不入宮禁王怪而
B13n0079_p0504a12║問之乃具述其事失一殺餘百喻經云有人牧牛二百五十被虎殺一人曰少一不足餘何藉哉一齊總殺如比丘犯一戒破餘戒不惜牛有百頭育王經云昔佛見人養百頭牛日殺其一
B13n0079_p0504a13║賣肉為活而有五十牛在欄中觝觸相戲佛言如人百年及半不知日減猶放逸矣牛食人稻乾陀王經云有牛食人稻被打傷角牛來見王王會牛言令殺打者牛曰殺亦不止我痛願王誡之王曰然見
B13n0079_p0504a14║佛佛曰牛與王過去曾為兄弟受戒弟夜食故為牛牛王被辱生經云昔有牛王領諸羣牛被一獼猴見而生嫉擲石罵辱牛王辱已自忍不聽而過後有梵志過亦如前梵志怒令人捉之杖打至死佛曰
B13n0079_p0504a15║惡必受報不遙矣牛觸三死法句經云有牸牛觝殺一人牛主打之觝殺牛主兒怒殺牛賣之有一人買牛頭去樹上懸之繩斷下觸人死問佛佛曰此三人為客老母店內私去不還母宿錢母逐索之
B13n0079_p0505a01║又殺老母宿怨不解三人死矣水牛觝佛百緣經云佛與大眾路遇牛羣牧牛人曰有惡牛觝佛佛化師子牛即伏地以前生曾作論師有口業過為牛恨佛猶欲觝觸佛也牛負千錢異相云有
B13n0079_p0505a02║人求債至長者前見一牛戒求債者我欠一千三過為牛牛死現相弘明云齊國有一豪家時手殺牛肉食不美後欲死見羣牛觝觸身如刀割而死又有人捕魚見魚食身而死求救不愍弘明
B13n0079_p0505a03║云梁時有縣令值劉敬躬亂入寺安下欲殺一牛向堦跪笑而殺之食肉後身癢成瘡十年而死人部典守麥得賊截手而生一子無手也欠麫為牛異相云妹從兄貸麵不還後為牛有人來賃牛告而
B13n0079_p0505a04║止也猫牛愛尾薩遮尼乾子經云如猫牛者為護一尾故在樹傍守死不惜命如是護戒人謹慎如猫牛牛變之災金藏云離越羅漢在山修行有失牛人尋蹤至山離越煎染次化衣為牛皮鉢
B13n0079_p0505a05║為牛頭染汁為血主執之送獄十二年與地獄吏飼馬後因業滿弟子觀見現通方免矣共殺之報金藏經云波斯匿王有妹生三十二子勇健多力因傷輔相子被禁密設計作三十七寶鞭中安利刃王
B13n0079_p0505a06║悉殺之以因中三十二人共殺一牛母是主人得肉歡喜今感此苦牛馬改惡續高僧傳云清河張弘暢家牛馬性惡弊賣無買者高僧法順至化而善牛為之吼續高僧英禪師遷化牛吼七日
B13n0079_p0505a07║不食水草流淚以至物類如此也問牛之報雜寶藏經云有婆羅門入天祠中求神願為祠主神曰問廟前牛牛曰我昔曾作祠主枉用他物今報如此苦婆羅門求心乃息知因果矣大牛生
B13n0079_p0505a08║天生經四云有遠方士將一大牛肥盛力大賣與舍衛城人欲殺之在城門中見佛絕鏁直趣佛求救佛與金如牛贖之以佛前生中為王牛欠他債佛是保人不還為牛今遇佛救後得生天水牛忍死
B13n0079_p0505a09║生經云有水牛王領眾而過有獼猴見而嫉之揚塵詈辱牛王不報樹神曰何以不報牛王曰報之在後如是過三牛羣猴皆如是後見一梵志過亦毀如前被梵志令人捉來以杖打死惡有報食舌現報
B13n0079_p0505a10║婆娑一百四云有人驅牛羣路次食盡以鹽塗牛口舌出以刀截之充食食訖以物刮舌舌根已爛一時俱落也大秦花蹄洞冥云元封三年大秦國貢花蹄牛其尾色駮高六尺毛環繞其身角端有肉
B13n0079_p0505a11║蹄如蓮花善走多力使輦載銅石起望仙宮跡在石上皆如花形又牛犎牛犂竹牛等
B13n0079_p0505a12║○羊（九）羊皮施僧智論云億耳因中以羊皮施僧裹足或踏感足下生毛長二寸金色右旋放光乃至遇佛成道也羊喻持戒百論云如觝羊相觸將前而更卻汝等欲持戒
B13n0079_p0505a13║其事亦如是羊肥無脂般若論云王令有無脂肥羊者進無者當罪之大臣有智飼羊穀豆而視之狼羊怖肥無脂也羊殺自死般若論云一初果人生在屠羊家年漸長大父教殺業以一刀
B13n0079_p0505a14║一羊閉在空房如不殺者終不得出聖見業即自殺身以護戒故羊殺無知正法念經云如屠人殺羊置之欄一一求殺餘者不知人百年被無常鬼日日漸殺人自不知如羊也羝羊鬬退
B13n0079_p0505a15║律云有二道人路逢二羊鬬一人言進見我應開一曰避之羊鬬之不開不信須往果被所損矣羊牧繁多百喻云有人牧羊生至千百不肯破除有人誑言有女端正與汝為妻前人歡喜廣與其羊又
B13n0079_p0506a01║云汝婦有子亦喜又云已死亦悲如人會法不解至死被無常誑羊殺祭樹雜寶藏云有老翁大有田宅牛羊思其肉食乃誑兒曰殺一羊以祭樹神我富當因此兒遂殺羊祭之父後死生在羊中次當
B13n0079_p0506a02║祭樹神有羅漢觀見愍而示之子遂不殺不殺取乳續高僧傳云戒日王一國羊皆不殺贖來施僧以取乳酪合死之人亦令流配羊跪求救弘明集云王克為永嘉郡有父餉羊集賓客欲宴羊
B13n0079_p0506a03║繩斷來投一客兩跪而入衣下客無救言又食其炙客乃唱痛羊鳴而死也業道究竟俱舍云如屠羊人執刀杖揣觸羊身酬價捉取乃至羊命未終總名殺生加行命終根本後起剝截治洗名後起業
B13n0079_p0506a04║羊被截足金藏經云迦留陀夷被長者婦令賊殺之婦與賊通恐告其夫畏事漏泄佛知謂因熟也尊者曾廟主有人以一羊截足以祭廟留之而去廟主殺他今酬此報也羊犬皆大慈恩傳云
B13n0079_p0506a05║雪嶺之下羊犬大如驢出山駝等岐多亡羊列子說符篇云楊朱夫子隣人亡一羊率其黨又請夫子豎童追之曰亡一羊何追之者眾曰岐多迴曰獲羊乎曰亡矣曰奚亡之曰岐路之中復有岐焉不
B13n0079_p0506a06║知所以返夫子憤然變容不言移時不笑竟日曰失道非一也治有大小列子云治天下如指掌梁王曰先生一妻一園一僕不能治何治天下乎曰如一羊堯牽舜隨而不能治若百千童子荷棰策驅而
B13n0079_p0506a07║治理治大不治小也土缶井羊法苑云季桓子穿井獲土缶其中有羊問孔子曰木石之怪曰墳羊夏鼎誌曰[罩-卓+亡]象如三歲兒赤目黑色大耳長臂赤爪索縛則可食王子曰本精為遊光金精為清明又刻
B13n0079_p0506a08║木作羊前周葛由蜀羌人周武王時刻木作羊賣之一旦乘木羊入蜀王侯貴人追之上綏山在峨眉西南極高不復還正理論曰得綏山一桃雖不仙法成亦豪也山下立祠辰羊不飲家語云夫子不為司寇市賣
B13n0079_p0506a09║羊者早辰飲之圖大詐也夫子為司寇人不敢飲也又古今云羊名美縣主簿矣
B13n0079_p0506a10║○豬（十）豬鬬猛獸中阿含云有豬王領眾遇師子王當路而來豬欲走退羞見徒眾乃謂師子王曰欲鬬便鬬不鬬下路師子曰汝上祖已來我皆食卻何敢索鬬曰鬬豬曰候我著甲乃
B13n0079_p0506a11║入糞聚遍塗其身臭不可近師子見而避路恐污自毛彩曰汝臭勝我我不鬬避也人豬惡欲雜阿含云有行欲豬貪糞豬糞中眠立自樂為餘不知人亦如是自行惡欲為餘不知因聰免殺
B13n0079_p0506a12║續高僧傳云法聰禪師見屠人驅豬過聰曰解脫首楞嚴豬因繩斷散走屠人怒欲加惡於聰手足仡然不動歸依求哀乃止也豬揩金山智論云豬楷金山轉益山妙忍亦如是豬誕龍豚
B13n0079_p0506a13║智論曰文殊生時豬誕龍豚割肉為贖續高僧法安見人欲殺一豬割自肉換也杜願生豬法苑云杜願字永平晉時人家巨富有一男名天保願愛念年十歲泰元三年暴病而死終數月家
B13n0079_p0506a14║養五豬子一子最肥欲上長官有一比丘忽至乃謂願曰是卿子語畢上天香氣充布願感免也絳山神豬歷城縣圖經云宋有丹陽人秦隆於歷下經過見一野豬被虎所傷隆意愍之傷處湯洗藥覆
B13n0079_p0506a15║夜夢一人皂衣相謝曰吾是絳山神昨日為方君所害蒙慈愍濟藥為君岷山取得江水置君臥處刺史丹陽王肅至州令取水對面嘆曰水尚有期況於人乎遂令管泉之縣每日上水一斛以供廚食異呼參軍
B13n0079_p0507a01║○狗（十一）（狼附之）狗鳥龍黃耳夜鵲韓盧皆犬名也四尺曰獒又獫狁長啄犬也狗來請僧雜寶藏云有一居士日請僧齋養一白狗同往一日居士忽忘狗往僧中吠而請之後生
B13n0079_p0507a02║為人感好聲巨富犬見井影憂陀王偈云犬見井底影怒目豎尾為欲與己鬬也乃墮井而死有我也狗未曾飽付法傳云達摩多羅尊者為眾然火曰我觀生死恨身首不堪我曾五百生為
B13n0079_p0507a03║狗二度得飽一遇醉人吐二盜他糜尋又被殺也狗著大枷本行經云太子曰著欲樂於女人如狗著大枷也狗在水死異相五十云有狗在寺中養其寺隔河如其兩寺一時打鐘狗來往
B13n0079_p0507a04║求食擬東恐西食好如是渡水往來由心不定乃至水中致死如人修行疑心不定狗不破法十誦律云跋難陀入他家與女人同處坐俗士譏嫌佛知制戒不許佛言曾有狗入他家乞食尾猶在其門外
B13n0079_p0507a05║主人見打狗見官狗欲治曰何以杖打狗曰入我家求食也狗曰然求食不違狗法尾在門外令人知也何以打我王治打人佛意說此為比丘與女人同處坐不如狗法制戒也犬以惡聲律云犬以惡聲
B13n0079_p0507a06║驚主晝寢主曰速逐之有二善者留之即六羣比丘因中也今猶惡聲謗人習氣在也犬毒被害出曜云有梵志被犬所害怒犬縛之杖打傷足出糞曰爭小致大以用害身狗為王女異相
B13n0079_p0507a07║云昔安息王女前生為狗因見沙門乞食得食歡喜故感生為王女後至夫家造寺供養沙門以至身上衣裳用掃其地信重如此食以金盤阿含經云鸚鵡摩納家有白犬食以金盤臥以大床見佛乃吠
B13n0079_p0507a08║佛言那提其犬大嗔不吠下床不食摩納問佛佛言犬是汝父若不信者請自問之若是我父即卻上床示我伏藏犬即依言上床兼示金銀藏等狗宜與食異相四十七云有狗極惡沙門乞食不覺入長
B13n0079_p0507a09║者家留食狗自念與我沙門不與犬怒死入地獄佛言須與犬食止生惡念狗不得免詰阿難經云時世大飢有人將犬欲殺見沙門求之不與殺之充食狗因得生長者家七歲出家受化以臨終見僧
B13n0079_p0507a10║生善念也捉狗兩足法華經云捉狗兩足撲令失聲以脚加頸怖狗自樂也商人白狗報恩經云有商人五百將一白犬在路煮肉犬盜食之人飢無食怒而截足致坑而去目連觀見根熟化
B13n0079_p0507a11║之至坑為受三歸後為人至七歲出家即狗提沙彌也身所經歷處胎云計我所經歷記一不記餘純作白狗形積骨倍須彌山飲母乳如四大海水佛施狗飯智論云舍利弗施佛飯一鉢佛
B13n0079_p0507a12║施與狗佛問誰福多也曰佛也以心不同境界勝故也狗如貪愛廣百論云如狗貪齩骨雖杖逼之猶故不捨愚人亦爾耳聖言呵責亦不厭離愛著故也聞經不食生經云有狗在誦經比丘
B13n0079_p0507a13║牀下貪法不食至死為人出家解法也狗可賤之法華經云若狗野干其形須瘦黧黮疥癩人所觸嬈狗□□摩般若論云地獄狗鐵口猛毅破人筋骨力逾虎豹猛如師子又俱舍云有鳥駮
B13n0079_p0507a14║狗摣掣食長千由旬正法念經云夜摩天有狗光明曜日眾色能覩長千由旬以為莊嚴也羣狗鬬諍法華經云由是羣狗競來搏撮飢羸慞惶處處求食鬬諍摣掣嘊喍嗥吠等犬自
B13n0079_p0507a15║銜土續高僧傳云珍禪師造土窟之寺感一白犬自來銜土隋文帝知日賜米三升窟就而死遂勑賜因聖寺也地中出犬法苑云晉元康中吳郡婁縣懷瑤家忽聞地中犬聲掘之得犬子二雌雄
B13n0079_p0508a01║未開目養之有云犀犬得之者家昌也又名地狼吳郡府中掘得靈隱大犬續高僧傳云古山靈隱寺前犬大如牛五六臥之又法苑云漢時太山黃原平旦開門忽見一青犬後因出獵被犬引原入一
B13n0079_p0508a02║仙洞見仙女如天台劉晨阮肇因犬所遇後失之會師見驗法苑云唐京兆西京北店有王會師其母亡已至顯慶二年家生一雌犬妻為犬盜食打之犬作人言云是其母為嚴酷家人遂得此報言說
B13n0079_p0508a03║而出子三五度剛邀方住子為犬別造小舍祇飼來往人亦與食事喧京邑此蓋近爾狗糞在塔婆沙一百四云有佛塔中狗糞污之時一女人見而慚愧乃手除之以香塗餝便現感身常㫋檀香五
B13n0079_p0508a04║狗入舍大佛名經云一慳不能捨於諸有二貪著所欲不厭三癡妄生頑念四惡惠不識實性諍論邪勝五催促未得無生妄生三塗此五狗入家若能驅之善芽增長也齩脛不殺開元錄云支謙
B13n0079_p0508a05║字恭明大月氏國人祖父法度以漢靈帝世率國人數百歸化拜率善中郎將謙年七歲騎竹馬而戲隣犬齩脛傷骨隣人欲殺犬取肝敷瘡謙曰天生此物與人守吠我若不往君舍終不見齩此則失在於我不關
B13n0079_p0508a06║於犬若殺之得瘥尚不可為况於我無益而空招大罪且畜生無知豈可理責隣人感其言不殺謙十歲學漢書十三學五天書精通六國語等狼禪學齋四分律云有狼遇雨七日絕食行歷七村求食
B13n0079_p0508a07║不得自思曰我何薄祐遂在窟中閉目守心禪息齋之天帝八日下界巡行檢作善者見狼習禪遂化為羊試之果然來逐天帝卻化為犬返逐狼卻入窟心悔尋卻坐禪天帝又化為羔子狼又逐天帝又化為犬狼
B13n0079_p0508a08║卻入穴曰這迥便是肉團我守心亦不出悟矣狼知宿命婆沙云有狼銜一兒去女人逐之曰何以銜他兒去狼作人言曰此女人五百生來已害我子我亦如是人謂女人曰當捨冤心女人惜子誑自設
B13n0079_p0508a09║詐狼知其心害子而去白狼引道法苑云晉王懿字仲德守騎將軍世信佛法與兄母過江經山履水感一白狼引路而達
B13n0079_p0508a10║○獼猴（十二）（猿附之）獼猴猿與猴類青而天生通膊猱亦猴也𤣓居縛反亦大猨也五百歲也狙七余反亦猨類也捨身為眾六度經云菩薩為猴王時遇天旱乏食領百獼猴入王果
B13n0079_p0508a11║園被園令圍閉猴懼無計其王投地自縛曰我為王不能令眾如此遂見國王具述其過王曰此獸仁慈為眾寧忍殺之王遂放之令一國不得捕猴也二王復國六度經云有王仁慈被舅奪國與夫人出
B13n0079_p0508a12║逃眾山採果為食龍因行雨下見王妃奪之歸海山中有一猴王亦被舅奪眾二王相見各述其懷所恨是同人王曰我今助君奪眾得之猴卻助王戰龍天帝感義助王得妃兼復其國人負猴恩六度
B13n0079_p0508a13║云菩薩曾為猴王有人落崖數日不能因出猴王見而愍之力負令出猴因小息人飢欲殺而食猴覺而走方免也獼猴雲悞優陀延王偈經云有獼猴羣在山上下見於雲謂是實地便投身下墮百丈岩
B13n0079_p0508a14║支節碎壞如人依邪道也獼猴獻蜜中阿含云佛置鉢在露地有獼猴取佛鉢眾皆止之佛曰勿止獼猴將鉢上樹取蜜滿鉢獻佛佛不受猴視鉢有蟲取蟲重獻佛受之令普於僧中作蜜漿行之獼猴歡
B13n0079_p0508a15║喜舞躍而去後得天福也猴不集鼈生經云有比丘慕一婬女又被不集佛為說往昔因緣女曾為雌獼猴比丘曾為鼈鼈慕於獼猴不集嫌醜類似今也獼猴致死根本雜事云有隱人在果
B13n0079_p0509a01║樹下坐被獼猴擲果破額忍之不報後有獵者與仙人為友來在樹下坐擲如前獵者怒射之致死佛與天受獼猴賭舞根本雜事二十八云大藥子與臣遊於芳園因語奇事有曰我家有奇石在水即能
B13n0079_p0509a02║浮也眾曰未有此事若能浮各輸金錢五百大藥知教一獼猴令熟歌舞後令子與眾說之眾亦不信如能者輸金錢五百取獼猴能舞眾納錢也獼猴受戒師子經云定光佛時有羅漢在山入定有獼猴
B13n0079_p0509a03║事之敷坐具執香爐繞之而行羅漢與受五戒後捨身已當得人身也獼猴共戲須大拏太子經云為施名象被父王貶檀特山中與妻俱往兼有兒女幻小常與獼猴兒子共戲後被婆羅門乞曾被師
B13n0079_p0509a04║子相惱兒戲於背上傷面流血猴以葉拭土覆共戲如是獼猴失豆百喻云有一獼猴執一把豆遺一粒在地放餘下取餘被鷄食悉盡如人為小失大矣罵為獼猴師子月經云波羅奈俱腅
B13n0079_p0509a05║彌二國間有多比丘尼破戒為非有羅漢尼為說佛偈誨之眾尼共罵如老獼猴羅漢為現神通眾尼懺悔也獼猴之戲師子比丘經云有一比丘樹下調戲作獼猴聲時雪山中獼猴集為說其法猴悉頂
B13n0079_p0509a06║受眾亦呵責梵志亦嗔等獼猴母緣雜寶藏經云佛於忉利天為母說法諸比丘云佛能為母說佛言我過去世為獼猴王五百猴被獵師張網圍之王乃裂網而出母墮深坑時獼猴王與諸獼猴手尾相
B13n0079_p0509a07║接下取其母出坑也獼猴見佛譬喻經云有比丘樹下食獼猴在傍與食獼猴給水果日月如是一日比丘忘與食猴怒比丘取衣上樹碎裂比丘以杖打猴死諸獼猴舁死者見佛佛集比丘令今後一切
B13n0079_p0509a08║物命不得杖打失慈悲性獼猴為塔法句經云佛在日令羅漢將髮爪山中起塔供養有五百獼猴戲而學之作塔皆生天上獼猴鬬勝法句經云六師外道與佛鬬勝不如誑眾投入海沫猴
B13n0079_p0509a09║長七尺法苑云蜀中西南高山上有猴長七尺能作人言善行名曰假國亦名馬化取行人女子後生男子以楊為姓今蜀中西南多諸楊率子孫獼猴井月僧祇律云佛告諸比丘過去世時有
B13n0079_p0509a10║城名波羅奈國名迦尸於空閑處有五百獼猴遊行見樹下有井井中見月共執樹枝手尾相接入井取月恐世黑暗枝折一齊死猴與婢戲要集云有一獼猴與婢相戲王後令別婢持火猴便迫之婢以
B13n0079_p0509a11║火燒猴載火而走燒王草積宮殿寺宇皆悉被燒因猴所致獼猴化仙阿育王經六云摩偷羅國佛滅百年優婁漫陀山一邊有五百緣覺一邊有五百苦行外仙有五百獼猴其猴王常以花果供養緣
B13n0079_p0509a12║覺後皆入滅猴等至其仙所現佛威儀獨覺行事斂心靜慮等仙皆學之成緣覺果猴持瓔珞雜事律云重興王夫人入園遊戲樹掛瓔珞忘之大藥疑猴將去請夫人依舊入園如前獼猴亦戴令宮人齊
B13n0079_p0509a13║解致地猴亦解致地得之王曰智朝三暮四列子云有狙公愛狙養之百餘能解公意公亦得狙意公約年支食果不足恐眾不馴闕難養謂曰君等今後果栗朝三暮四可乎狙皆怒曰朝四暮三可乎
B13n0079_p0509a14║狙皆喜曰以智籠鄙皆若此善也
B13n0079_p0509a15║○兔（十三）捨身為法賢愚經慈云人經云有仙人在仙修道有獺獼猴兔狐常來聽法時遇大旱仙欲移居四獸曰我等為嘗共仙人各為備供猴得果獺得魚狐得肉唯兔無所獲而
B13n0079_p0510a01║令猴等積薪求火兔乃捨身入火仙人不食天帝愍之將兔餘骨在月宮供養月有兔因兔王為法白兔經云有兔母子為法捨身行慈時仙人不食戒肉亦投火死矣三獸渡河智論云兔馬象
B13n0079_p0510a02║三獸渡河淺深各異喻三乘得法亦有淺深聲聞緣覺佛女作兔聲隋開皇末年代州人姓王為驃騎將軍在蒲州鎮守性好畋獵所殺無數有五男無女後生一女端正後失在田中作兔聲又兔尾關尻
B13n0079_p0510a03║有九孔者又因明云懷月有兔不許者犯世間相違
B13n0079_p0510a04║○狐（十四）狐王之戰狐緣求經云有狐聞仙人說法意解自欲為王遂集羣狐漸至大聚圍迦夷國欲求王女為妻皆言送與有一智臣不肯自古未聞請令師子哮吼象馬六畜先令
B13n0079_p0510a05║塞耳果然狐聞腦裂而死即天受因中為狐王背直狐死十誦律云有比丘背僂自厭其身投深坑中欲取自死下有狐食人肉比丘墮上背尋直狐即死狐隨師子異相云有一狐依於師子
B13n0079_p0510a06║常得餘食眾獸亦避後因師子闕食被餐矣野狐報恩雜阿含云佛經行後夜分聞野狐鳴佛告諸比丘此狐為疥所以鳴也有人能與醫者亦能報恩何况比丘狐為子雄慈恩傳曰戒日
B13n0079_p0510a07║王征共御駝國行次鳥茶國諸僧皆小乘學為王曰那爛陀寺造偷石像何不制何於外道塔等王曰此言何也曰此寺大乘師皆似空花外道王曰狐行鼷鼠自為雄遇師子及其見也即魂散魄亡狐狼野
B13n0079_p0510a08║豻法華經云咀嚼踐踏等
B13n0079_p0510a09║○野豻（十五）野豻狐異法華經疏云野豻或云夜豻形小尾大能上樹疑枯樹不登狐即形大疑冰不渡上樹又經音義云悉加羅色青黃如狗羣行夜鳴聲如狼亦名射豻音夜
B13n0079_p0510a10║樹落野豻百喻經云有野豻在枯樹下樹枝折落野豻背上怒樹不欲見而走至日晚飢在路邊見風搖樹頭是相招卻來如癡弟子捨師而走遇苦還來也野豻之因未曾有經云有野豻被師
B13n0079_p0510a11║子逐入井作是念我今此身不能濟彼師子飢渴污人井水虛受其死天帝聞之善念乃為出之請說其報野豻曰說法師當須高座天帝乃脫諸天人衣壘以成座野豻曰我昔因中曾為外道弟子名阿逸多學業
B13n0079_p0510a12║已成欲自賣身報師恩德師曰賣身不如施法後國王崩無嗣乃召異學聰明有智立之為王阿逸多遂得為王後有二小國相吞併一小王私將寶物美女上王王借兵滅他小國遂感此身然知宿命智也野
B13n0079_p0510a13║豻俱失根本雜事二十九云有野豻近河而行得一段肉又見魚躍出岸放肉取魚魚卻入河肉被鳥銜去二俱失或作野豻法華經云有作野豻來入聚落身體疥癩又無一目為諸童子之打
B13n0079_p0510a14║擲或時至死又童子問經云野豻部主眷屬無量衛護行人野豻忍苦般若論云有一野豻求食誤入聚落失明乃於一牆邊詐死有人見之取尾或牙爪云命在可忍一期無常如何不走
B13n0079_p0510a15║○猫（十六）謗福聖猫根本云頂結王殺父父是羅漢得二逆罪二佞臣惑曰王於聖母所為言非父於二聖人塔邊作穴內養二猫言聖人作猫也與肉食之呼其名聖何猫報也猫
B13n0079_p0511a01║欲妻鷄生經云有野鷄在樹上坐一野猫產子已飢謂鷄曰我欲君為夫慕君之顏色鷄曰禽獸異君欲食我不可猫兒教食莊嚴論云猫長成兒謂母曰我當何食母曰汝但至人家食自知也
B13n0079_p0511a02║猫兒至人家作聲主人曰大小家人蓋酥乳魚肉鷄雛收瓶盆蓋餅食等猫兒曰此是我食也即人自教金猫錢精要集云惡生王昇殿見金猫令逐之見入地掘之得金盆蓋金甕滿中金錢傍可五里以
B13n0079_p0511a03║前生曾為賣薪人施佛三錢念念喜五里所感猫吞鼠死異相云有猫伺鼠鼠小得以活吞被鼠咬腸死矣飛猫狸報異相云鬱頭藍子因觸退定後重習之水陸空中禽聲雜喧亂遂發惡願
B13n0079_p0511a04║作飛狸身皆食也猫兒羅剎女孔雀王經云七十二大羅剎女中也
B13n0079_p0511a05║○鼠（十七）鼠神有異西域記云瞿但國有鼠王金色匈奴欲來索戰王求之夜被鼠王咬斷匈奴諸軍衣甲帶戰敗也王為鼠立金鼠廟也鼠子之能祇域記云域醫多嗔
B13n0079_p0511a06║王以醍醐藥王怒鼠子敢以此藥欺人捉殺走矣死鼠獲富阿含云有貧人得一死鼠持行有長者見一愚人曰有能將此死鼠可成大富貧人問之將去貨得一錢買漿迎取薪者眾喜稅薪一莖與之
B13n0079_p0511a07║貨得十錢漸次轉多乃成大富又法苑云有金剛鼠囓廕矣天帝為鼠般若論云戰遮女人以木盂覆腹詣佛天帝化鼠身為咬斷繩落下木盂天人大笑鼠貪酥死甘露道經云有長者安酥
B13n0079_p0511a08║瓶在樓一鼠貪酥入瓶而食酥盡身大出瓶不得長者取酥謂是凝結以火燒瓶鼠死因為食迦蘭陀鼠異相云有王出獵樹下息眠出酒肉有毒蛇聞香欲前螫王一鼠樹上大叫王覺見虵殺之免死因
B13n0079_p0511a09║鼠乃以一村稅給鼠充食人不許捕名村為迦蘭陀即鼠盜米割腹法苑云晉趙侯少好諸術姿形顇陋以盆盛水咒之魚龍立現有白米為鼠所盜乃自披頭把刀畫地作獄羣鼠俱集咒之曰非噉米者
B13n0079_p0511a10║過十餘不過割腹見米有笑侯容醜者酒盃向口不落謝過乃止水康山上有石人騎石馬侯結印指之頭落山前鼠施無畏憂婆塞戒經云若田倉中多有鼠雀者或犯暴穀米恆生憐愍此因我得活歡
B13n0079_p0511a11║喜之心生福無量不許故殺犯有罪鼠應驚檻四分律云比丘患於房中有鼠佛令擊物不去即作木檻送在外勿殺又云有寺去村不遠有鼠搬他胡桃在寺成聚白佛許取否佛曰盜物罪同鼷鼠經音
B13n0079_p0511a12║義云小鼠也有毒亦名甘口鼠也又蚤鼠豹音義云豹文鼠矣
B13n0079_p0511a13║○雜類（十八）飛骸獸洞冥云翕韓國進飛骸獸狀如鹿青色以繩繫之及獸死帝惜之不瘞掛於樹上苑門皮毛皆爛朽唯骨色猶在時人咸知其神異更以繩繫其足掛爾後唯見其
B13n0079_p0511a14║繩所繫處而頭尾及背皆飛去矣猩猩能言音義云形如豕項似黃鷄出郊叫聲如小兒啼猩猩好淨正理云猩猩好淨不處圂廁鶴飛則高不樂丘塚矣
B13n0079_p0511a15║釋氏六帖卷二十四終
B13n0079_p0512a01║釋氏六帖後序
B13n0079_p0512a02║齊州開元寺講俱舍論賜紫明教大師義楚撰
B13n0079_p0512a03║粵以真如妙覺理絕名言教被羣機宗分大小線花十二包性相以無遺身土三千攝解行而俱盡截愛河
B13n0079_p0512a04║而揮八棹高駕六舟息疲極於化城終歸一實繇是竺乾真誥象運難窮華夏金言翻宣罔盡河沙莫紀塵
B13n0079_p0512a05║墨奚殫非小聖之所知豈常情之可測蓋以理深事遠法大經多霞列琅函星行寶軸比夫垂天之翼不處
B13n0079_p0512a06║蒿萊吞舟之魚寧安坎井觀其聖教者若張騫豎亥同徧於地角遐陬採菽無邊豈極乎身高聲遠等乾坤
B13n0079_p0512a07║廣博隨其見而言之聖教冲虛據所知而編集況義楚性惟不敏學本無功輒負石於崑丘謬挈津於滄海
B13n0079_p0512a08║幸逢昭代得進天階兼賜皇恩師名紫綬所願光輝佛日毗贊僧田上報聖恩少禆遺法志在開雕板印冀
B13n0079_p0512a09║廣見聞今已周圓盡自皇王侯伯及英達信士等所有芳銜列之如後自甲寅年進大周世宗皇帝勑付史
B13n0079_p0512a10║舘收諸廳相公各施錢鏤版流通
B13n0079_p0512a11║翰林學士王著　作進六帖表　　史部侍郎司徒（詡）
B13n0079_p0512a12║權東京留守樞密使判開封府檢校大保王朴中書侍郎平章事景（範）
B13n0079_p0512a13║中書侍郎兼禮部尚書平章事王（浦）
B13n0079_p0512a14║守司空兼門下侍郎平章事李（穀）
B13n0079_p0512a15║守司徒兼門下侍郎平章事范（質）
B13n0079_p0513a01║釋氏六帖後序
B13n0079_p0513a02║安定胡正述
B13n0079_p0513a03║觀夫釋氏之教廣大不可稱量賢智士行之或迷中下流信罔能及每聆斯論誠所不平因以耳目所接文
B13n0079_p0513a04║籍所載之事諭之其悟者十七八且三皇之前道淳民朴人壽數百歲代治千萬年○○猶是惑諸書禮於
B13n0079_p0513a05║焉刪定唐虞已降得而言之堯壽一百一十有八舜洎禹湯類焉周之文武諸公享算俱近百歲當此之代
B13n0079_p0513a06║如來示生即起世經劫章頌之旨驗矣稽自唐堯迄于大宋開寶癸酉合三千二百五十九年今觀鮐背耆
B13n0079_p0513a07║壽至八十者十無二三則可明釋教劫壽增滅之說矣又若四時輪轉二曜運行寒暑罔差晷劉合度則可
B13n0079_p0513a08║明日遶彌盧照暎四洲之說矣又若類有胎卵溼化人有生老病死五福六極榮樂罪苦則可明幽顯輪迴
B13n0079_p0513a09║善惡報應之說矣暨乎老聃次而興道夫子繼以闡儒成鼎足以相須助盂覆而共廕自邇之後文教益隆
B13n0079_p0513a10║至於治國修身九功行未有不因文而振者而乃石渠金馬國聚家藏之書多即多矣而闕釋氏之典五車
B13n0079_p0513a11║萬卷二陸三都之文贍即贍矣而鮮釋氏之學以至敘述禪律之理多成魚魯之差以舍利弗為舍利佛淨
B13n0079_p0513a12║飰王為淨梵王不明頓漸之源悞引半滿之義如此紕繆觸類而然孰能纂證斯文其唯明教大師義楚大
B13n0079_p0513a13║士矣師本河東裴氏實安陽郡人幼悟苦空長勤精進講俱舍論疏三啟經因思巨學鴻儒罕留心於釋教
B13n0079_p0513a14║豐碑信史錯用事於真宗遂乃啟關鍵於玄門撮英華於法苑編成受賜掛錫營丘述作者得宗教之紀綱
B13n0079_p0513a15║易為採摭繕寫者艱文字之浩大憲多闕遺將永傳流無如板印前知府宗鄉天水趙公矩大諫彭城劉公
B13n0079_p0513a16║熙古咸助乃謀六之成二旋云赴闕遂輟其工于茲十年幾至廢墜師復以漸高年臘日視不明常歎斯文
B13n0079_p0514a01║不得傳世今知府正郎清河張公金操道冠四科書精八法布政已成於異績言空深究於真詮啟導眾情
B13n0079_p0514a02║共畢其事偉哉釋氏纂要六帖僅七十萬言集印流行殊為盛事比之一四句偈勝利不亦多乎矧當明聖
B13n0079_p0514a03║之朝崇文重釋兩舘克全於三教九流兼混於二乘俾學之者披文若探於寶囊（譬喻經云寶囊用之無盡）啟秩如觀於
B13n0079_p0514a04║海藏正贊成其事直而敘之庶幾傳受之人明此纂要之意諸列前敘不復繁云
B13n0079_p0514a05║重開釋氏六帖後序
B13n0079_p0514a06║越州開元寺管內副僧正賜紫文慧大師履中述
B13n0079_p0514a07║吾鄉開元寺坦公大師始讀素王書從學於鄉里雲陽先生宣君及其壯歲承恩祝髮蒙先生出佛書一部
B13n0079_p0514a08║二十四策題曰釋氏六帖焉先生自謂家藏歲久今子為浮圖氏當以戒定慧三學為先三學之本在乎三
B13n0079_p0514a09║藏五乘矣今將此書授於子而今而後奉而行之為聖為賢莫不由斯道也坦公得之五十年祕為家寶今
B13n0079_p0514a10║既老矣慮後人湮沒乃糾眾鏹鏤版廣行効樹石之流通使遐邇而聞見深觀坦公好事之雅不廢楚師積
B13n0079_p0514a11║歲之勤其利博哉復為之序　楚師大士集成此文集上大周世宗皇帝賜號紫袍所進之文留入史舘爾
B13n0079_p0514a12║後皇王侯伯英達信人各捨淨財鏤成舊版僅二十年方偕圓就此之舊本以信書生傳寫多有悞錯有失
B13n0079_p0514a13║校勘今既大字傳寫深慮人訛是以請前住湖州大中祥符講院傳天台教觀蘇州管內僧正神智大師尚
B13n0079_p0514a14║能校勘上四策開就因到蘇州崑山縣蒙大聖山王降夢留就化緣此時乃請慧聚寺依止傳南山祖教比
B13n0079_p0514a15║丘則之校勘八策履坦此時俗壽七十五歲為僧五十一年冒嚴寒衝酷熱不憚勞苦街市緣化僅六百千
B13n0079_p0514a16║已及二年乃圓茲事小師待明俗壽五十五僧臘三十六隨逐指呼而無間阻匠者臨版刀悞有失落點劃
B13n0079_p0515a01║即是行者希閔繼時看證添修具完行者（希恭）逐日隨侍街市緣化若非夙世因緣難了今生勝事並願法
B13n0079_p0515a02║界眾生盡離苦趣咸願成佛時大宋崇寧二年歲次癸未六月望日謹誌
B13n0079_p0515a03║中華民國三十三年十一月普慧大藏經刊行會敬刊