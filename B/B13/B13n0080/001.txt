B13n0080_p0519a01║校點說明
B13n0080_p0519a02║一、本書係採用金陵刻經處刊行的《大唐西域記》作為進行校點工作的底本（簡稱「金陵本」），並曾
B13n0080_p0519a03║對照下列各種不同的本子，進行校勘：
B13n0080_p0519a04║1.敦煌唐寫本卷一及卷二殘卷。——簡稱「敦煌本」。
B13n0080_p0519a05║2.南宋安吉州資福寺刊本（據《四部叢刊》影印本）。——簡稱「南宋本」。
B13n0080_p0519a06║3.影印宋磧砂藏經本（此本大部分係以元普寧藏本及明永樂藏本複頁，詳見《影印宋磧砂藏經》
B13n0080_p0519a07║首冊之二複頁表）。——簡稱「磧砂本」。
B13n0080_p0519a08║4.明末嘉興府楞嚴寺刊本。——簡稱「徑山本」。
B13n0080_p0519a09║5.高麗新藏本（據日本京都帝國大學文科大學校印本）。——簡稱「麗本」。
B13n0080_p0519a10║6.上述麗本所附考異，又曾對勘下列各本，這次的校點本也曾據以校字，計有：
B13n0080_p0519a11║甲、宋藏本（日本東寺觀智院所藏）。——簡稱「宋本」。
B13n0080_p0519a12║乙、高麗舊藏本。——簡稱「舊麗本」。
B13n0080_p0519a13║丙、日本石山寺所藏古寫本。——簡稱「石本」。
B13n0080_p0519a14║丁、日本醍醐三寶院所藏古寫本。——簡稱「建本」。
B13n0080_p0519a15║戊、日本神田香岩寺所藏古寫本。——簡稱「大本」。
B13n0080_p0520a01║己、日本和州橘寺古藏本。——簡稱「古本」。
B13n0080_p0520a02║庚、又一舊本。——簡稱「異本」。
B13n0080_p0520a03║辛、日本京兆妙典寺藏本。簡稱「一本」。
B13n0080_p0520a04║7.日本松本初子所藏中尊寺金銀泥經本（據《大正新修大藏經》所載）。——簡稱「中本」。
B13n0080_p0520a05║8.日本堀謙德著《解說西域記》。——簡稱「堀本」。
B13n0080_p0520a06║二、在校勘工作中，對照各本文字異同，擇善而從。為了避免煩瑣考證，只擇要選錄一部分校勘記，
B13n0080_p0520a07║其餘從略。
B13n0080_p0520a08║三、《西域記》舊有各本每章正文的分段，比較凌亂，茲均加以整理；並將各章分成若干大節，每大
B13n0080_p0520a09║節前複加了一個子題。以清眉目；較長的大節，又分出小節，並在每小節前複加了一個分題。
B13n0080_p0520a10║
B13n0080_p0520a11║
B13n0080_p0520a12║
B13n0080_p0520a13║
B13n0080_p0520a14║
B13n0080_p0520a15║
B13n0080_p0521a01║
B13n0080_p0521a02║大唐西域記目錄
B13n0080_p0521a03║大唐西域記序（敬播）　　一
B13n0080_p0521a04║大唐西域記序（于志寧）　　一
B13n0080_p0521a05║大唐西域記　　一
B13n0080_p0521a06║　序　　一
B13n0080_p0521a07║卷第一　　一
B13n0080_p0521a08║　阿耆尼國　　二
B13n0080_p0521a09║　屈支國　　三
B13n0080_p0521a10║　　國東荒城*　　三
B13n0080_p0521a11║　　昭怙釐伽藍*　　四
B13n0080_p0521a12║　　大會所*　　四
B13n0080_p0521a13║　　阿奢理貳伽藍*　　五
B13n0080_p0522a01║　跋祿迦國　　六
B13n0080_p0522a02║　凌山及大清池*　　六
B13n0080_p0522a03║　素葉水城*　　七
B13n0080_p0522a04║　窣利地區總述*　　八
B13n0080_p0522a05║　千泉*　　八
B13n0080_p0522a06║　呾邏私城*　　九
B13n0080_p0522a07║　小孤城*　　九
B13n0080_p0522a08║　白水城*　恭御城*　　九
B13n0080_p0522a09║　笯赤建國　一〇
B13n0080_p0522a10║　赭時國　一〇
B13n0080_p0522a11║　㤄捍國及窣堵利瑟那國　一一
B13n0080_p0522a12║　大沙磧*　一一
B13n0080_p0522a13║　颯秣建國　一二
B13n0080_p0523a01║　弭秣賀　劫布呾那　屈霜你迦　喝捍　捕喝　伐地　貨利習彌伽等七國　一二
B13n0080_p0523a02║
B13n0080_p0523a03║　羯霜那國　一四
B13n0080_p0523a04║　　鐵門*　一四
B13n0080_p0523a05║　覩貨邏國故地總述*　一四
B13n0080_p0523a06║　呾蜜　赤鄂衍那　忽露摩　愉漫　鞠和衍那　鑊沙　珂咄羅　拘謎陀　縛伽浪　紇露悉泯健　忽懍等十一國　一六
B13n0080_p0523a07║
B13n0080_p0523a08║　縛喝國　一七
B13n0080_p0523a09║　　納縛僧伽藍*　一八
B13n0080_p0523a10║　　提謂城及波利城*　一九
B13n0080_p0523a11║　銳秣陀國及胡寔健國　二〇
B13n0080_p0523a12║　呾剌健國　二〇
B13n0080_p0523a13║　揭職國　二一
B13n0080_p0524a01║　梵衍那國　二一
B13n0080_p0524a02║　　大佛像*　二二
B13n0080_p0524a03║　　小川澤僧伽藍*　二二
B13n0080_p0524a04║　迦畢試國　二三
B13n0080_p0524a05║　　質子伽藍*　二四
B13n0080_p0524a06║　　曷邏怙羅僧伽藍*　二五
B13n0080_p0524a07║　　阿路猱山*　二五
B13n0080_p0524a08║　　大雪山龍池*　二六
B13n0080_p0524a09║　　舊王伽藍*　二八
B13n0080_p0524a10║　　比羅娑洛山*　二八
B13n0080_p0524a11║卷第二　三一
B13n0080_p0524a12║　印度總述*　三一
B13n0080_p0524a13║　　名稱*　三一
B13n0080_p0524a14║　　疆域*　三二
B13n0080_p0525a01║　　數量*　三二
B13n0080_p0525a02║　　歲時*　三二
B13n0080_p0525a03║　　宮室*　三四
B13n0080_p0525a04║　　衣飾*　三四
B13n0080_p0525a05║　　饌食*　三五
B13n0080_p0525a06║　　文字*　三六
B13n0080_p0525a07║　　教育*　三六
B13n0080_p0525a08║　　佛教*　三七
B13n0080_p0525a09║　　族姓*　三八
B13n0080_p0525a10║　　兵術*　三八
B13n0080_p0525a11║　　刑法*　三九
B13n0080_p0525a12║　　致敬*　四〇
B13n0080_p0525a13║　　病死*　四〇
B13n0080_p0525a14║　　賦稅*　四一
B13n0080_p0525a15║　　物產*　四一
B13n0080_p0526a01║　濫波國　四三
B13n0080_p0526a02║　那揭羅曷國　四四
B13n0080_p0526a03║　　小石嶺影窟*　四五
B13n0080_p0526a04║　　醯羅城*　四六
B13n0080_p0526a05║　健馱邏國　四七
B13n0080_p0526a06║　　迦膩色迦王窣堵波*　四八
B13n0080_p0526a07║　　迦膩色迦王伽藍*　五〇
B13n0080_p0526a08║　　布色羯邏伐底城*　五二
B13n0080_p0526a09║　　跋虜沙城*　五三
B13n0080_p0526a10║　　烏鐸迦漢荼城及娑羅覩邏邑*　五四
B13n0080_p0526a11║卷第三　五九
B13n0080_p0526a12║　烏仗那國　五九
B13n0080_p0526a13║　　阿波邏羅龍泉*　六〇
B13n0080_p0526a14║　　醯羅山等地*　六一
B13n0080_p0527a01║　　藍勃盧山龍池*　六三
B13n0080_p0527a02║　　達麗羅川*　六五
B13n0080_p0527a03║　鉢露羅國　六六
B13n0080_p0527a04║　呾叉始羅國　六七
B13n0080_p0527a05║　　醫羅鉢呾邏龍池*　六七
B13n0080_p0527a06║　　南山窣堵波*　六八
B13n0080_p0527a07║　僧訶補羅國　七〇
B13n0080_p0527a08║　　大石門*　七一
B13n0080_p0527a09║　烏剌尸國　七二
B13n0080_p0527a10║　迦溼彌羅國　七三
B13n0080_p0527a11║　　龍池傳說*　七三
B13n0080_p0527a12║　　五百羅漢僧傳說*　七四
B13n0080_p0527a13║　　迦溼彌羅結集*　七四
B13n0080_p0527a14║　　雪山下王傳說*　七六
B13n0080_p0528a01║　　佛牙伽藍*　七七
B13n0080_p0528a02║　　北山崖間小伽藍*　七八
B13n0080_p0528a03║　半笯蹉國　八〇
B13n0080_p0528a04║　曷邏闍補羅國　八一
B13n0080_p0528a05║卷第四　八三
B13n0080_p0528a06║　磔迦國　八三
B13n0080_p0528a07║　　大族王與幼日王*　八四
B13n0080_p0528a08║　　大族王與迦溼彌羅*　八五
B13n0080_p0528a09║　　故城僧伽藍*　八六
B13n0080_p0528a10║　至那僕底國　八七
B13n0080_p0528a11║　闍爛達羅國　八八
B13n0080_p0528a12║　屈露多等三國　八九
B13n0080_p0528a13║　設多圖盧國　九〇
B13n0080_p0529a01║　波理夜呾羅國　九〇
B13n0080_p0529a02║　秣兔羅國　九一
B13n0080_p0529a03║　薩他泥溼伐羅國　九二
B13n0080_p0529a04║　窣祿勤那國　九四
B13n0080_p0529a05║　秣底補羅國　九五
B13n0080_p0529a06║　　德光伽藍*　九五
B13n0080_p0529a07║　　大伽藍*　九六
B13n0080_p0529a08║　　摩裕羅城*　九八
B13n0080_p0529a09║　婆羅吸摩補羅等二國　九九
B13n0080_p0529a10║　瞿毘霜那國一〇〇
B13n0080_p0529a11║　堊醯掣呾羅國一〇〇
B13n0080_p0529a12║　毘羅刪拏國一〇一
B13n0080_p0529a13║　劫比他國一〇一
B13n0080_p0530a01║卷第五一〇五
B13n0080_p0530a02║　羯若鞠闍國一〇五
B13n0080_p0530a03║　　曲女城*一〇五
B13n0080_p0530a04║　　戒日王*一〇七
B13n0080_p0530a05║　　玄奘與戒日王*一〇九
B13n0080_p0530a06║　　曲女城之會*一一〇
B13n0080_p0530a07║　　殑伽河伽藍*一一二
B13n0080_p0530a08║　　納縛提婆矩羅城*一一三
B13n0080_p0530a09║　阿踰陀國一一四
B13n0080_p0530a10║　　無著與世親*一一五
B13n0080_p0530a11║　阿耶穆佉國一一七
B13n0080_p0530a12║　鉢邏耶伽國一一八
B13n0080_p0530a13║　　城中天祠*一一九
B13n0080_p0530a14║　　大施場*一一九
B13n0080_p0531a01║　憍賞彌國一二一
B13n0080_p0531a02║　　迦奢布羅城*一二二
B13n0080_p0531a03║　鞞索迦國一二三
B13n0080_p0531a04║卷第六一二五
B13n0080_p0531a05║　室羅伐悉底國一二五
B13n0080_p0531a06║　　逝多林給孤獨園*一二六
B13n0080_p0531a07║　　伽藍附近傳說*一二八
B13n0080_p0531a08║　　毘盧擇迦王傳說*一二九
B13n0080_p0531a09║　　故城*一三一
B13n0080_p0531a10║　劫比羅伐窣堵國一三一
B13n0080_p0531a11║　　淨飯王宮城*一三二
B13n0080_p0531a12║　　太子踰城處*一三三
B13n0080_p0531a13║　　二故城*一三三
B13n0080_p0531a14║　　太子坐樹陰處*一三四
B13n0080_p0532a01║　　釋種誅死處*一三四
B13n0080_p0532a02║　　尼拘律樹林*一三五
B13n0080_p0532a03║　　臘伐尼林*一三六
B13n0080_p0532a04║　藍摩國一三八
B13n0080_p0532a05║　　太子解衣剃髮處*一三九
B13n0080_p0532a06║　拘尸那揭羅國一四一
B13n0080_p0532a07║　　娑羅林*一四一
B13n0080_p0532a08║　　蘇跋陀羅窣堵波*一四二
B13n0080_p0532a09║　　焚身窣堵波*一四四
B13n0080_p0532a10║　　大邑聚*一四六
B13n0080_p0532a11║卷第七一四九
B13n0080_p0532a12║　婆羅痆斯國一四九
B13n0080_p0532a13║　　鹿野伽藍*一五〇
B13n0080_p0532a14║　　三龍池*一五一
B13n0080_p0533a01║　　憍陳如等五人傳說*一五三
B13n0080_p0533a02║　　施鹿林東涸池*一五四
B13n0080_p0533a03║　　三獸窣堵波*一五六
B13n0080_p0533a04║　戰主國一五七
B13n0080_p0533a05║　　阿避陀羯剌拏僧伽藍*一五八
B13n0080_p0533a06║　　摩訶娑羅邑*一五九
B13n0080_p0533a07║　吠舍釐國一六〇
B13n0080_p0533a08║　　菴沒羅女園*一六一
B13n0080_p0533a09║　　吠舍釐結集*一六四
B13n0080_p0533a10║　　溼吠多補羅僧伽藍*一六五
B13n0080_p0533a11║　弗栗恃國一六六
B13n0080_p0533a12║　尼波羅國一六八
B13n0080_p0533a13║卷第八一七一
B13n0080_p0533a14║　摩揭陀國（上）一七一
B13n0080_p0534a01║　　波吒釐子城*一七一
B13n0080_p0534a02║　　故宮北石柱*一七三
B13n0080_p0534a03║　　大石柱*一七五
B13n0080_p0534a04║　　屈屈吒阿濫摩僧伽藍*一七七
B13n0080_p0534a05║　　建犍椎聲窣堵波*一七八
B13n0080_p0534a06║　　馬鳴與婆羅門*一七九
B13n0080_p0534a07║　　鞮羅釋迦伽藍*一八〇
B13n0080_p0534a08║　　德慧伽藍*一八一
B13n0080_p0534a09║　　戒賢伽藍*一八四
B13n0080_p0534a10║　　伽耶城*一八五
B13n0080_p0534a11║　　前正覺山*一八六
B13n0080_p0534a12║　　菩提樹垣*一八六
B13n0080_p0534a13║　　菩提樹垣附近*一九二
B13n0080_p0534a14║卷第九二〇一
B13n0080_p0534a15║　摩揭陀國（下）二〇一
B13n0080_p0535a01║　　香象池*二〇一
B13n0080_p0535a02║　　雞足山*二〇三
B13n0080_p0535a03║　　佛陀伐那山及杖林*二〇四
B13n0080_p0535a04║　　上茅宮城*二〇六
B13n0080_p0535a05║　　鷲峯山*二〇八
B13n0080_p0535a06║　　毘布羅山*二〇九
B13n0080_p0535a07║　　迦蘭陀竹園*二一一
B13n0080_p0535a08║　　第一結集*二一二
B13n0080_p0535a09║　　迦蘭陀池*二一四
B13n0080_p0535a10║　　王舍城*二一五
B13n0080_p0535a11║　　那爛陀僧伽藍*二一六
B13n0080_p0535a12║　　那爛陀伽藍四周*二一八
B13n0080_p0535a13║　　拘理迦邑*二一九
B13n0080_p0535a14║　　迦羅臂拏迦邑*二二〇
B13n0080_p0535a15║　　因陀羅勢羅窶訶山*二二二
B13n0080_p0536a01║　　迦布德迦伽藍*二二二
B13n0080_p0536a02║卷第十二二七
B13n0080_p0536a03║　伊爛拏鉢伐多國二二七
B13n0080_p0536a04║　瞻波國二三〇
B13n0080_p0536a05║　羯朱嗢祇羅國二三一
B13n0080_p0536a06║　奔那伐彈那國二三一
B13n0080_p0536a07║　迦摩縷波國二三二
B13n0080_p0536a08║　三摩呾吒國及以東六國二三四
B13n0080_p0536a09║　耽摩栗底國二三五
B13n0080_p0536a10║　羯羅拏蘇伐剌那國二三五
B13n0080_p0536a11║　烏荼國二三七
B13n0080_p0536a12║　恭御陀國二三八
B13n0080_p0536a13║　羯𩜁伽國二三八
B13n0080_p0537a01║　憍薩羅國二三九
B13n0080_p0537a02║　　龍猛與提婆*二四〇
B13n0080_p0537a03║　　跋邏末羅耆釐山*二四二
B13n0080_p0537a04║　案達羅國二四三
B13n0080_p0537a05║　馱那羯磔迦國二四五
B13n0080_p0537a06║　珠利耶國二四七
B13n0080_p0537a07║　達羅毘荼國二四八
B13n0080_p0537a08║　秣羅矩吒國二四九
B13n0080_p0537a09║卷第十一二五一
B13n0080_p0537a10║　僧伽羅國二五一
B13n0080_p0537a11║　　寶渚傳說*二五二
B13n0080_p0537a12║　　僧伽羅傳說*二五三
B13n0080_p0537a13║　　佛教二部*二五六
B13n0080_p0537a14║　　那羅稽羅洲*二五八
B13n0080_p0538a01║　恭建那補羅國二六一
B13n0080_p0538a02║　摩訶剌侘國二六二
B13n0080_p0538a03║　　阿折羅伽藍*二六三
B13n0080_p0538a04║　跋祿羯咕婆國二六四
B13n0080_p0538a05║　摩臘婆國二六四
B13n0080_p0538a06║　阿吒釐國二六七
B13n0080_p0538a07║　契吒國二六七
B13n0080_p0538a08║　伐臘毘國二六八
B13n0080_p0538a09║　阿難陀補羅國二六九
B13n0080_p0538a10║　蘇剌侘國二六九
B13n0080_p0538a11║　瞿折羅國二七〇
B13n0080_p0538a12║　鄔闍衍那國二七〇
B13n0080_p0538a13║　擲枳陀國二七一
B13n0080_p0539a01║　摩醯溼伐羅補羅國二七一
B13n0080_p0539a02║　信度國二七一
B13n0080_p0539a03║　茂羅三部盧國二七三
B13n0080_p0539a04║　鉢伐多國二七三
B13n0080_p0539a05║　阿點婆翅羅國二七四
B13n0080_p0539a06║　狼揭羅國二七五
B13n0080_p0539a07║　波剌斯等三國二七五
B13n0080_p0539a08║　臂多勢羅國二七六
B13n0080_p0539a09║　阿軬荼國二七七
B13n0080_p0539a10║　伐剌拏國二七八
B13n0080_p0539a11║卷第十二二七九
B13n0080_p0539a12║　漕矩吒國二七九
B13n0080_p0539a13║　弗栗恃薩儻那國二八〇
B13n0080_p0540a01║　婆羅犀那大嶺*二八一
B13n0080_p0540a02║　安呾羅縛國及闊悉多國二八一
B13n0080_p0540a03║　活國二八二
B13n0080_p0540a04║　葱嶺*二八三
B13n0080_p0540a05║　瞢健　阿利尼　曷邏胡　訖栗瑟摩　鉢利曷等五國二八三
B13n0080_p0540a06║　呬摩呾羅國二八四
B13n0080_p0540a07║　鉢鐸創那　淫薄健　屈浪拏等三國二八五
B13n0080_p0540a08║　達摩悉鐵帝　尸棄尼　商彌等三國二八六
B13n0080_p0540a09║　波謎羅川*二八九
B13n0080_p0540a10║　朅盤陀國二九〇
B13n0080_p0540a11║　烏鎩國二九二
B13n0080_p0540a12║　佉沙國二九四
B13n0080_p0540a13║　斫句迦國二九五
B13n0080_p0541a01║　瞿薩旦那國二九六
B13n0080_p0541a02║　　王城附近諸伽藍*二九七
B13n0080_p0541a03║　　勃伽夷城及鼠壤墳*二九九
B13n0080_p0541a04║　　娑摩若僧伽藍*三〇〇
B13n0080_p0541a05║　　蠶桑傳入之始*三〇一
B13n0080_p0541a06║　　城東南大河*三〇二
B13n0080_p0541a07║　　戰地*三〇三
B13n0080_p0541a08║　　嫓摩城及尼壤城*三〇三
B13n0080_p0541a09║　大流沙及以東行路*三〇五
B13n0080_p0541a10║　跋文*三〇六
B13n0080_p0541a11║大唐西域記贊（辯機）三〇七
B13n0080_p0541a12║
B13n0080_p0541a13║
B13n0080_p0541a14║
B13n0080_p0541a15║
B13n0080_p0543a01║
B13n0080_p0543a02║大唐西域記序
B13n0080_p0543a03║竊以穹儀方載之廣，蘊識懷靈之異，談天無以究其極，括地詎足辯其原？是知方志所
B13n0080_p0543a04║未傅，聲教所不暨者，豈可勝道哉！詳夫天竺之為國也，其來尚矣。聖賢以之疊軫，仁義於
B13n0080_p0543a05║焉成俗。然事絕於曩代，壤隔於中土，山經莫之紀，王會所不書。博望鑿空，徒寘懷於印
B13n0080_p0543a06║竹，昆明道閉，謬肆力於神池。遂使瑞表恆星，鬱玄妙於千載；夢彰佩日，祕神光於萬里。
B13n0080_p0543a07║暨於蔡愔訪道，摩騰入洛。經藏石室，未盡龍宮之奧；像畫涼臺，寧極鷲峯之美。自茲厥
B13n0080_p0543a08║後，時政多虞。閹豎乘權，憒東京而鼎峙，母后成釁，剪中朝而幅裂。憲章泯於函、雒，烽
B13n0080_p0543a09║燧警於關塞，四郊因而多壘，况茲邦之絕遠哉！然而釣奇之客，希世間至。頗存記注，寧盡
B13n0080_p0543a10║物土之宜，徒採神經，未極真如之旨。有隋一統，實務恢疆，尚且睠西海而咨嗟，望東離
B13n0080_p0543a11║而杼軸。揚旌玉門之表，信亦多人；利涉葱嶺之源，蓋無足紀。曷能指雪山而長騖，望龍池
B13n0080_p0543a12║而一息者哉！良由德不被物，威不及遠。我大唐之有天下也，闢寰宇而創帝圖，掃攙搶而
B13n0080_p0543a13║清天步。功侔造化，明等照臨。人荷再生，肉骨豺狼之吻；家蒙錫壽，還魂鬼蜮之墟。
B13n0080_p0543a14║總異類於藁街，掩遐荒於輿地。苑十洲而池環海，小五帝而鄙上皇。法師幼漸法門，慨祇
B13n0080_p0544a01║園之莫履；長懷真迹，仰鹿野而翹心。褰裳淨境，實惟素蓄。會淳風之西偃，屬候律之東
B13n0080_p0544a02║歸，以貞觀三年，杖錫遵路。資皇靈而抵殊俗，冒重險其若夷；假冥助而踐畏塗，幾必
B13n0080_p0544a03║危而已濟。喧寒驟徙，展轉方達。言尋真相，見不見於空有之間；博考精微，聞不聞於
B13n0080_p0544a04║生滅之際。廓羣疑於性海，啟妙覺於迷津。於是隱括眾經，無片言而不盡；傍稽聖迹，無
B13n0080_p0544a05║一物而不窺。周流多載，方始旋返。十九年正月，屆於長安。所獲經論六百五十七部，有
B13n0080_p0544a06║詔譯焉。親踐者一百一十國，傳聞者二十八國。或事見於前典，或名始於今代。莫不餐和
B13n0080_p0544a07║飲澤，頓顙而知歸；請吏革音，梯山而奉贐。歡闕庭而相抃，襲冠帶而成羣。爾其物產風
B13n0080_p0544a08║土之差，習俗山川之異，遠則稽之於國典，近則詳之於故老。邈矣殊方，依然在目。無勞握
B13n0080_p0544a09║槧，已詳油素。名為大唐西域記，一帙，十二卷。竊惟書事記言，固已緝於微婉；瑣詞小
B13n0080_p0544a10║道，冀有補於遺闕。祕書著作佐郎敬播序之云爾。
B13n0080_p0544a11║
B13n0080_p0544a12║
B13n0080_p0544a13║
B13n0080_p0544a14║
B13n0080_p0544a15║
B13n0080_p0545a01║
B13n0080_p0545a02║大唐西域記序
B13n0080_p0545a03║尚書左僕射燕國公于志寧製
B13n0080_p0545a04║若夫玉毫流照，甘露灑於大千；金鏡揚輝，薰風被於有截。故知示現三界，粵稱天下
B13n0080_p0545a05║之尊；光宅四表，式標域中之大。是以慧日淪影，像化之跡東歸；帝猷宏闡，大章之步西
B13n0080_p0545a06║極。有慈恩道場三藏法師，諱玄奘，俗姓陳氏，其先潁川人也。帝軒提象，控華渚而開
B13n0080_p0545a07║源；大舜賓門，基歷山而聳構。三恪照於姬載，六奇光於漢祀。書奏而承朗月，遊道而聚
B13n0080_p0545a08║德星。縱壑駢鱗，培風齊翼。世濟之美，鬱為景胄。法師籍慶誕生，含和降德，結根深而䓲
B13n0080_p0545a09║茂，導源浚而靈長。奇開之歲，霞軒月舉；聚沙之年，蘭薰桂馥。洎乎成立，藝殫墳素。九
B13n0080_p0545a10║臯載響，五府交辟。以夫早悟真假，夙昭慈慧，鏡真筌而延佇，顧生涯而永息。而朱紱紫
B13n0080_p0545a11║纓，誠有界之徽網；寶車丹枕，實出世之津途。由是擯落塵滓，言歸閑曠。令兄長捷法師，
B13n0080_p0545a12║釋門之棟榦者也。擅龍象於身世，挺鶖鷺於當年。朝野挹其風猷，中外羨其聲彩。既而情
B13n0080_p0545a13║深友愛，道睦天倫。法師服勤請益，分陰靡棄。業光上首，擢秀檀林；德契中庸，騰芬蘭
B13n0080_p0545a14║室。抗策平道，包九部而吞夢；鼓枻玄津，俯四韋而小魯。自茲徧遊談肆，載移涼燠。功
B13n0080_p0546a01║既成矣，能亦畢矣。至於泰初日月，燭耀靈臺；子雲鞶帨，發揮神府。於是金文暫啟，
B13n0080_p0546a02║佇秋駕而雲趨；玉柄纔撝，披霧市而波屬。若會斲輪之旨，猶知拜瑟之微。以瀉瓶之多聞，
B13n0080_p0546a03║泛虛舟而獨遠。迺於轘轅之地，先摧鍱腹之誇；井絡之鄉，遽表浮杯之異。遠邇宗挹，為
B13n0080_p0546a04║之語曰：昔聞荀氏八龍，今見陳門雙驥。汝、潁多奇士，誠哉此言。法師自幼迄長，遊心
B13n0080_p0546a05║玄籍。名流先達，部執交馳，趨末忘本，摭華捐實，遂有南北異學，是非紛糾。永言於此，良用
B13n0080_p0546a06║憮然。或恐傳譯踳駮，未能筌究，欲窮香象之文，將罄龍宮之目。以絕倫之德，屬會昌之期，
B13n0080_p0546a07║杖錫拂衣，第如遐境。於是背玄灞而延望，指葱山而矯迹。川陸綿長，備嘗艱險。陋博望
B13n0080_p0546a08║之非遠，嗤法顯之為局。遊踐之處，畢究方言，鐫求幽賾，妙窮津會。於是詞發雌黃，飛英天
B13n0080_p0546a09║竺；文傳貝葉，聿歸振旦。太宗文皇帝金輪纂御，寶位居尊。載佇風徽，召見青蒲之上；
B13n0080_p0546a10║迺睠通識，前膝黃屋之間。手詔綢繆，中使繼路。俯摛睿思，乃製三藏聖教序，凡七百八十
B13n0080_p0546a11║言。今上昔在春闈，裁述聖記，凡五百七十九言。啟玄妙之津，盡揄揚之旨。蓋非道映
B13n0080_p0546a12║雞林，譽光鷲嶽，豈能緬降神藻，以旌時秀。奉詔翻譯梵本，凡六百五十七部。具覽遐方異
B13n0080_p0546a13║俗，絕壤殊風，土著之宜，人倫之序，正朔所暨，聲教所覃，著大唐西域記，勒成一十二卷。
B13n0080_p0546a14║編錄典奧，綜覈明審，立言不朽，其在茲焉。
B13n0080_p0546a15║
B13n0080_p0547a01║
B13n0080_p0547a02║
B13n0080_p0547a03║
B13n0080_p0547a04║
B13n0080_p0547a05║
B13n0080_p0547a06║
B13n0080_p0547a07║
B13n0080_p0547a08║
B13n0080_p0547a09║
B13n0080_p0547a10║
B13n0080_p0547a11║
B13n0080_p0547a12║
B13n0080_p0547a13║
B13n0080_p0547a14║
B13n0080_p0547a15║
B13n0080_p0549a01║
B13n0080_p0549a02║大唐西域記
B13n0080_p0549a03║三藏沙門玄奘奉勅撰
B13n0080_p0549a04║
B13n0080_p0549a05║序
B13n0080_p0549a06║歷選皇猷，遐觀帝錄，庖羲出震之初，軒轅垂衣之始，所以司牧黎元，所以疆畫分野，暨
B13n0080_p0549a07║乎唐堯之受天運，光格四表，虞舜之納地圖，德流九土。自茲已降，空傳書事之冊，逖聽前
B13n0080_p0549a08║修，徒聞記言之史，豈若時逢有道，運屬無為者歟。我大唐御極則天，乘時握紀，一六合而
B13n0080_p0549a09║光宅，四三皇而照臨，玄化滂流，祥風遐扇，同乾坤之覆載，齊風雨之鼓潤，與夫東夷入貢，
B13n0080_p0549a10║西戎即敘，創業垂統，撥亂反正，固以跨越前王，囊括先代。同文共軌，至治神功，非載紀無
B13n0080_p0549a11║以贊大猷，非昭宣何以光盛業。玄奘輒隨遊至，舉其風土，雖未考方辨俗，信已越五踰三。
B13n0080_p0549a12║含生之儔，咸被凱澤；能言之類，莫不稱功。越自天府，暨諸天竺，幽荒異俗，絕域殊邦，咸
B13n0080_p0549a13║承正朔，俱霑聲教。贊武功之績，諷成口實，美文德之盛，鬱為稱首。詳觀載籍，所未嘗
B13n0080_p0549a14║聞；緬惟圖牒，誠無與二。不有所敘，何記化洽。今據聞見，於是載述。
B13n0080_p0550a01║然則索訶世界（舊曰娑婆世界，又曰娑訶世界，皆訛也。）三千大千國土，為一佛之化攝也。今一
B13n0080_p0550a02║日月所照臨四天下者，據三千大千世界之中，諸佛世尊皆此垂化，現生現滅，導聖導凡。蘇迷
B13n0080_p0550a03║盧山（唐言妙高山。舊曰須彌，又曰須彌婁，皆訛略也。）四寶合成，在大海中，據金輪上，日月之所照
B13n0080_p0550a04║迴，諸天之所遊舍。七山七海，環峙環列。山間海水，具八功德。七金山外，乃鹹海也。
B13n0080_p0550a05║海中可居者，大略有四洲焉。東毘提訶洲，（舊曰弗婆提，又曰弗于逮，訛也。）南贍部洲，（舊曰閻浮提洲，
B13n0080_p0550a06║又曰剡浮洲，訛也。）西瞿陀尼洲，（舊曰瞿耶尼，又曰劬伽尼，訛也。）北拘盧洲。（舊曰鬱單越，又曰鳩樓，訛也。）金
B13n0080_p0550a07║輪王乃化被四天下，銀輪王則政隔北拘盧，銅輪王除北拘盧及西瞿陀尼，鐵輪王則惟贍部
B13n0080_p0550a08║洲。夫輪王者，將即大位，隨福所感，有大輪寶，浮空來應，感有金、銀、銅、鐵之異，境乃四、
B13n0080_p0550a09║三、二、一之差，因其先瑞，即以為號。
B13n0080_p0550a10║其贍部洲之中地者，阿那婆答多池也。（唐言無熱惱。舊曰阿耨達池，訛也。）在香山之南，
B13n0080_p0550a11║大雪山之北，周八百里矣。金、銀、瑠璃、頗胝，飾其岸焉。金沙彌漫，清波皎鏡。八地
B13n0080_p0550a12║菩薩以願力故，化為龍王，於中潛宅。出清泠水，給贍部洲。是以池東面銀牛口流出殑
B13n0080_p0550a13║（巨升反。）伽河，（舊曰恆河，又曰恆伽，訛也。）繞池一匝，入東南海；池南面金象口流出信度河，（舊
B13n0080_p0550a14║曰辛頭河，訛也。）繞池一匝，入西南海；池西面瑠璃馬口流出縛芻河，（舊曰博叉河，訛也。）繞池一
B13n0080_p0550a15║匝，入西北海；池北面頗胝師子口流出徒多河，（舊曰私陀河，訛也。）繞池一匝，入東北海，或曰
B13n0080_p0551a01║潛流地下，出積石山，即徙多河之流，為中國之河源云。
B13n0080_p0551a02║時無輪王應運，贍部洲地有四主焉。南象主則暑溼宜象，西寶主乃臨海盈寶，北馬主
B13n0080_p0551a03║寒勁宜馬，東人主和暢多人。故象主之國，躁烈篤學，特閑異術，服則橫巾右袒，首則中髻
B13n0080_p0551a04║四垂，族類邑居，室宇重閣，寶主之鄉，無禮義，重財賄，短製左袵，斷髮長髭，有城郭之居，
B13n0080_p0551a05║務殖貨之利。馬主之俗，天資獷暴，情忍殺戮，毳帳穹廬，鳥居逐牧。人主之地，風俗機慧，
B13n0080_p0551a06║仁義昭明，冠帶右袵，車服有序，安土重遷，務資有類。三主之俗，東方為上，其居室則東闢
B13n0080_p0551a07║其戶，旦日則東向以拜。人主之地，南面為尊。方俗殊風，斯其大概。至於君臣上下之禮，
B13n0080_p0551a08║憲章文軌之儀，人主之地，無以加也。清心釋累之訓，出離生死之教，象主之國，其理優矣。
B13n0080_p0551a09║斯皆著之經誥，問諸土俗，博關今古，詳考見聞。然則佛興西方，法流東國，通譯音訛，方言
B13n0080_p0551a10║語謬，音訛則義失，語謬則理乖。故曰，「必也正名乎」，貴無乖謬矣。
B13n0080_p0551a11║夫人有剛柔異性，言音不同，斯則繫風土之氣，亦習俗之致也。若其山川物產之異，風
B13n0080_p0551a12║俗性類之差，則人主之地，國史詳焉；馬主之俗，寶主之鄉，史誥備載，可略言矣。至於象
B13n0080_p0551a13║主之國，前古未詳，或書地多暑溼，或載俗好仁慈，頗存方志，莫能詳舉。豈道有行藏之致，
B13n0080_p0551a14║固世有推移之運乎。是知候律以歸化，飲澤而來賓，越重險而款玉門，貢方奇而拜絳闕者，
B13n0080_p0551a15║蓋難得而言焉。由是之故，訪道遠遊，請益之隙，存記風土。黑嶺已來，莫非胡俗，雖戎人
B13n0080_p0552a01║同貫，而族類羣分，畫界封疆，大率土著，建城郭，務田畜，性重財賄，俗輕仁義，嫁娶無禮，
B13n0080_p0552a02║尊卑無次，婦言是用，男位居下，死則焚骸，喪期無數，剺面截耳，斷髮裂裳，屠殺羣畜，祀
B13n0080_p0552a03║祭幽魂，吉乃素服，凶則皂衣：同風類俗，略舉條貫，異政殊制，隨地別敘。印度風俗，語在
B13n0080_p0552a04║後記。
B13n0080_p0552a05║
B13n0080_p0552a06║
B13n0080_p0552a07║
B13n0080_p0552a08║
B13n0080_p0552a09║
B13n0080_p0552a10║
B13n0080_p0552a11║
B13n0080_p0552a12║
B13n0080_p0552a13║
B13n0080_p0552a14║
B13n0080_p0552a15║
B13n0080_p0553a01║
B13n0080_p0553a02║
B13n0080_p0553a03║
B13n0080_p0553a04║
B13n0080_p0553a05║
B13n0080_p0553a06║
B13n0080_p0553a07║
B13n0080_p0553a08║
B13n0080_p0553a09║
B13n0080_p0555a01║
B13n0080_p0555a02║大唐西域記卷第一
B13n0080_p0555a03║
B13n0080_p0555a04║三十四國
B13n0080_p0555a05║阿耆尼國屈支國跋祿迦國
B13n0080_p0555a06║笯（奴故反）赤建國赭時國㤄（敷發反）捍國
B13n0080_p0555a07║窣（蘇沒反）堵利瑟那國颯秣建國弭秣賀國
B13n0080_p0555a08║劫布呾那國屈霜（去聲）你迦國喝捍國
B13n0080_p0555a09║捕喝國伐地國貨利習彌伽國
B13n0080_p0555a10║羯霜（去聲）那國呾蜜國赤鄂衍那國
B13n0080_p0555a11║忽露摩國愉（色俱切）漫國鞠和衍那國
B13n0080_p0555a12║鑊沙國珂咄羅國拘謎（莫閉切）陀國
B13n0080_p0555a13║縛伽浪國紇露悉泯健國忽懍國
B13n0080_p0555a14║縛喝國銳秣陀國胡寔健國
B13n0080_p0555a15║呾剌健國揭職國梵衍那國
B13n0080_p0556a01║迦畢試國
B13n0080_p0556a02║
B13n0080_p0556a03║
B13n0080_p0556a04║阿耆尼國
B13n0080_p0556a05║出高昌故地，自近者始，曰阿耆尼國。（舊曰焉耆。）
B13n0080_p0556a06║阿耆尼國，東西六百餘里，南北四百餘里。國大都城周六七里。四面據山，道險易守。
B13n0080_p0556a07║泉流交帶，引水為田。土宜𪎭、黍、宿麥、香棗、蒲萄、梨、柰諸果。氣序和暢，風俗質直。
B13n0080_p0556a08║文字取則印度，微有增損。服飾氈毼，斷髮無巾。貨用金錢、銀錢、小銅錢。王其國人
B13n0080_p0556a09║也，勇而寡略，好自稱伐，國無綱紀，法不整肅。伽藍十餘所，僧徒二千餘人，習學小乘教說
B13n0080_p0556a10║一切有部。經教律儀，既遵印度，諸習學者，即其文而翫之。戒行律儀，潔清勤勵。然食雜
B13n0080_p0556a11║三淨，滯於漸教矣。
B13n0080_p0556a12║從此西南行二百餘里，踰一小山，越二大河，西得平川，行七百餘里，至屈（居勿反）支
B13n0080_p0556a13║國。（舊曰龜茲。）
B13n0080_p0556a14║
B13n0080_p0556a15║
B13n0080_p0557a01║
B13n0080_p0557a02║
B13n0080_p0557a03║
B13n0080_p0557a04║
B13n0080_p0557a05║
B13n0080_p0557a06║屈支國
B13n0080_p0557a07║屈支國，東西千餘里，南北六百餘里。國大都城周十七八里。宜𪎭、麥，有粳稻，出蒲
B13n0080_p0557a08║萄、石榴，多梨、柰、桃、杏。土產黃金、銅、鐵、鉛、錫。氣序和，風俗質。文字取則印度，粗
B13n0080_p0557a09║有改變。管弦伎樂，特善諸國。服飾錦褐，斷髮巾帽。貨用金錢、銀錢、小銅錢。王屈支種
B13n0080_p0557a10║也，智謀寡昧，迫於強臣。其俗生子以木押頭，欲其匾𠥶也。伽藍百餘所，僧徒五千餘人，
B13n0080_p0557a11║習學小乘教說一切有部。經教律儀，取則印度，其習讀者，即本文矣。尚拘漸教，食雜三
B13n0080_p0557a12║淨。潔清耽翫，人以功競。
B13n0080_p0557a13║
B13n0080_p0557a14║國東荒城
B13n0080_p0557a15║國東境城北天祠前，有大龍池。諸龍易形，交合牝馬，遂生龍駒，𢤱戾難馭，龍駒之子，
B13n0080_p0558a01║方乃馴駕，所以此國多出善馬。聞之耆舊曰：近代有王，號曰金花，政教明察，感龍馭
B13n0080_p0558a02║乘，王欲終沒，鞭觸其耳，因即潛隱，以至於今，城中無井，取汲池水。龍變為人，與諸婦會，
B13n0080_p0558a03║生子驍勇，走及奔馬，如是漸染，人皆龍種，恃力作威，不恭王命，王乃引搆突厥，殺此城人，
B13n0080_p0558a04║少長俱戮，略無噍類。城今荒蕪，人煙斷絕。
B13n0080_p0558a05║
B13n0080_p0558a06║昭怙釐伽藍
B13n0080_p0558a07║荒城北四十餘里，接山阿，隔一河水，有二伽藍，同名昭怙釐，而東西相稱。佛
B13n0080_p0558a08║像莊飾，殆越人工。僧徒清肅，誠為勤勵。東昭怙釐佛堂中有玉石，面廣二尺餘，色帶黃
B13n0080_p0558a09║白，狀如海蛤，其上有佛足履之迹，長尺有八寸，廣餘六寸矣。或有齋日，照燭光明。
B13n0080_p0558a10║
B13n0080_p0558a11║大會所
B13n0080_p0558a12║大城西門外，路左右各有立佛像，高九十餘尺。於此像前，建五年一大會處。每歲
B13n0080_p0558a13║秋分數十日間，舉國僧徒皆來會集，上自君王，下至士、庶，捐廢俗務，奉持齋戒，受經聽法，
B13n0080_p0558a14║渴日忘疲。諸僧伽藍莊嚴佛像，瑩以珍寶，飾之錦綺，載諸輦輿，謂之行像，動以千數，雲集
B13n0080_p0558a15║會所。常以月十五日、晦日，國王、大臣謀議國事，訪及高僧，然後宣布。
B13n0080_p0559a01║
B13n0080_p0559a02║阿奢理貳伽藍
B13n0080_p0559a03║會場西北渡河，至阿奢理貳伽藍。（唐言奇特。）庭宇顯敞，佛像工飾。僧徒肅穆，精勤匪
B13n0080_p0559a04║怠，並是耆艾宿德，博學高才，遠方俊彥，慕義至止。國王、大臣、士、庶、豪右，四事供養，久
B13n0080_p0559a05║而彌敬。聞之耆舊曰：昔此國先王，崇敬三寶，將欲遊方，觀禮聖迹，乃命母弟，攝知留
B13n0080_p0559a06║事。其弟受命，竊自割勢，防未萌也。封之金函，持以上王。王曰：「斯何謂也？」對曰：「回
B13n0080_p0559a07║駕之日，乃可開發。」即付執事，隨軍掌護。王之還也，果有搆禍者，曰：「王命監國，婬亂
B13n0080_p0559a08║中宮。」王聞震怒，欲置嚴刑。弟曰：「不敢逃責，願開金函。」王遂發而視之，乃斷勢也。曰：
B13n0080_p0559a09║「斯何異物？欲何發明？」對曰：「王昔遊方，命知留事，懼有讒禍，割勢自明。今果有徵，願
B13n0080_p0559a10║垂照覽。」王深敬異，情愛彌隆，出入後庭，無所禁礙。王弟於後，行過一夫，擁五百牛，
B13n0080_p0559a11║欲事刑腐。見而惟念，引類增懷：「我今形虧，豈非宿業？」即以財寶，贖此羣牛。以慈善力，
B13n0080_p0559a12║男形漸具。以形具故，遂不入宮。王怪而問之，乃陳其始末。王以為奇特也，遂建伽藍，式
B13n0080_p0559a13║旌美迹，傳芳後葉。
B13n0080_p0559a14║從此西行六百餘里，經小沙磧，至跋祿迦國。（舊謂姑墨，又曰亟墨。）
B13n0080_p0559a15║
B13n0080_p0560a01║
B13n0080_p0560a02║
B13n0080_p0560a03║
B13n0080_p0560a04║
B13n0080_p0560a05║
B13n0080_p0560a06║
B13n0080_p0560a07║
B13n0080_p0560a08║
B13n0080_p0560a09║
B13n0080_p0560a10║跋祿迦國
B13n0080_p0560a11║跋祿迦國，東西六百餘里，南北三百餘里。國大都城周五六里。土宜氣序，人性風俗，
B13n0080_p0560a12║文字法則，同屈支國，語言少異。細氈細褐，鄰國所重。伽藍數十所，僧徒千餘人，習學小
B13n0080_p0560a13║乘教說一切有部。
B13n0080_p0560a14║
B13n0080_p0560a15║凌山及大清池
B13n0080_p0561a01║國西北行三百餘里，度石磧，至凌山。此則葱嶺北原，水多東流矣。山谷積雪，春夏合
B13n0080_p0561a02║凍，雖時消泮，尋復結冰。經途險阻，寒風慘烈。多暴龍難，陵犯行人。由此路者，不
B13n0080_p0561a03║得赭衣持瓠，大聲叫喚。微有違犯，災禍目覩，暴風奮發，飛沙雨石，遇者喪沒，難以
B13n0080_p0561a04║全生。
B13n0080_p0561a05║山行四百餘里，至大清池，（或名熱海，又謂鹹海。）周千餘里，東西廣，南北狹，四面負山，
B13n0080_p0561a06║眾流交湊，色帶青黑，味兼鹹苦，洪濤浩汗，驚波汩淴。龍魚雜處，靈怪間起，所以往來
B13n0080_p0561a07║行旅，禱以祈福，水族雖多，莫敢漁捕。
B13n0080_p0561a08║
B13n0080_p0561a09║
B13n0080_p0561a10║
B13n0080_p0561a11║
B13n0080_p0561a12║
B13n0080_p0561a13║素葉水城
B13n0080_p0561a14║清池西北行五百餘里，至素葉水城。城周六七里，諸國商胡雜居也。土宜𪎭、麥、
B13n0080_p0561a15║蒲萄，林樹稀疏。氣序風寒，人衣氈褐。
B13n0080_p0562a01║素葉已西數十孤城，城皆立長，雖不相稟命，然皆役屬突厥。
B13n0080_p0562a02║
B13n0080_p0562a03║
B13n0080_p0562a04║窣利地區總述
B13n0080_p0562a05║自素葉水城，至羯霜那國，地名窣利，人亦謂焉。文字語言，即隨稱矣。字源簡略，本
B13n0080_p0562a06║二十餘言，轉而相生，其流浸廣，粗有書記，豎讀其文，遞相傳授，師資無替。服氈褐，衣
B13n0080_p0562a07║皮㲲，裳服褊急。齊髮露頂，或總剪剃，繒綵絡頟。形容偉大，志性恇怯，風俗澆訛，多行
B13n0080_p0562a08║詭詐，大抵貪求，父子計利，財多為貴，良賤無差。雖富巨萬，服食麤弊。力田逐利者雜半
B13n0080_p0562a09║矣。
B13n0080_p0562a10║
B13n0080_p0562a11║
B13n0080_p0562a12║千泉
B13n0080_p0562a13║素葉城西行四百餘里，至千泉。千泉者，地方二百餘里，南面雪山，三陲平陸。水土沃
B13n0080_p0562a14║潤，林樹扶疏，暮春之月，雜花若綺，泉池千所，故以名焉。突厥可汗每來避暑。中有羣鹿，
B13n0080_p0562a15║多飾鈴鐶，馴狎於人，不甚驚走。可汗愛賞，下命羣屬，敢加殺害，有誅無赦。故此羣鹿，得
B13n0080_p0563a01║終其壽。
B13n0080_p0563a02║
B13n0080_p0563a03║呾邏私城
B13n0080_p0563a04║千泉西行百四五十里，至呾邏私城。城周八九里，諸國商胡雜居也。土宜氣序，大同
B13n0080_p0563a05║素葉。
B13n0080_p0563a06║
B13n0080_p0563a07║小孤城
B13n0080_p0563a08║南行十餘里，有小孤城，三百餘戶，本中國人也，昔為突厥所掠，後遂鳩集同國，共保此
B13n0080_p0563a09║城，於中宅居。衣裳去就，遂同突厥，言辭儀範，猶存本國。
B13n0080_p0563a10║
B13n0080_p0563a11║
B13n0080_p0563a12║白水城　恭御城
B13n0080_p0563a13║從此西南行二百餘里，至白水城。城周六七里。土地所產，風氣所宜，逾勝呾邏
B13n0080_p0563a14║私。
B13n0080_p0563a15║西南行二百餘里，至恭御城。城周五六里。原隰膏腴，樹林蓊鬱。
B13n0080_p0564a01║從此南行四五十里，至笯（奴故反。）赤建國。
B13n0080_p0564a02║
B13n0080_p0564a03║
B13n0080_p0564a04║笯赤建國
B13n0080_p0564a05║笯赤建國，周千餘里。地沃壤，備稼穡，草木鬱茂，花果繁盛，多蒲萄，亦所貴也。城邑
B13n0080_p0564a06║百數，各別君長，進止往來，不相稟命。雖則畫野區分，總稱笯赤建國。
B13n0080_p0564a07║從此西行二百餘里，至赭時國。（唐言石國。）
B13n0080_p0564a08║
B13n0080_p0564a09║赭時國
B13n0080_p0564a10║赭時國，周千餘里。西臨葉河。東西狹，南北長。土宜氣序，同笯赤建國。城邑數
B13n0080_p0564a11║十，各別君長，既無總主，役屬突厥。
B13n0080_p0564a12║從此東南千餘里，至㤄（敷發反。）捍國。
B13n0080_p0564a13║
B13n0080_p0564a14║
B13n0080_p0564a15║
B13n0080_p0565a01║
B13n0080_p0565a02║㤄捍國及窣堵利瑟那國
B13n0080_p0565a03║㤄捍國，周四千餘里，山周四境。土地膏腴，稼穡滋盛，多花果，宜羊馬。氣序風寒，人
B13n0080_p0565a04║性剛勇，語異諸國，形貌醜弊。自數十年，無大君長，酋豪力競，不相賓伏，依川據險，畫
B13n0080_p0565a05║野分都。
B13n0080_p0565a06║從此西行千餘里，至窣堵利瑟那國。
B13n0080_p0565a07║窣堵利瑟那國，周千四五百里。東臨葉河。葉河出葱嶺北原，西北而流，浩汗渾濁，
B13n0080_p0565a08║汩淴漂急。土宜風俗，同赭時國。自有王，附突厥。
B13n0080_p0565a09║
B13n0080_p0565a10║
B13n0080_p0565a11║
B13n0080_p0565a12║大沙磧
B13n0080_p0565a13║從此西北入大沙磧，絕無水草。途路彌漫，疆境難測，望大山，尋遺骨，以知所指，以記
B13n0080_p0565a14║經途。行五百餘里，至颯秣建國。（唐言康國。）
B13n0080_p0565a15║
B13n0080_p0566a01║
B13n0080_p0566a02║颯秣建國
B13n0080_p0566a03║颯秣建國，周千六七百里，東西長，南北狹。國大都城周二十餘里，極險固，多居
B13n0080_p0566a04║人。異方寶貨，多聚此國。土地沃壤，稼穡備植，林樹蓊鬱，花果滋茂，多出善馬。機巧
B13n0080_p0566a05║之伎，特工諸國。氣序和暢，風俗猛烈。凡諸胡國，此為其中。進止威儀，近遠取則。其王
B13n0080_p0566a06║豪勇，鄰國承命。兵馬強盛，多是赭羯。赭羯之人，其性勇烈，視死如歸，戰無前敵。
B13n0080_p0566a07║從此東南至弭秣賀國。（唐言米國。）
B13n0080_p0566a08║
B13n0080_p0566a09║
B13n0080_p0566a10║
B13n0080_p0566a11║弭秣賀　劫布呾那　屈霜你迦　喝捍　捕喝　伐地
B13n0080_p0566a12║　貨利習彌伽等七國
B13n0080_p0566a13║弭秣賀國，周四五百里。據川中。東西狹，南北長。土宜風俗，同颯秣建國。從此北
B13n0080_p0566a14║至劫布呾那國。（唐言曹國。）
B13n0080_p0566a15║劫布呾那國，周千四五百里，東西長，南北狹。土宜風俗，同颯秣建國。從此國西三
B13n0080_p0567a01║百餘里，至屈（居勿反）。霜（去聲）。你迦國。（唐言何國）。
B13n0080_p0567a02║屈霜你迦國，周千四五百里，東西狹，南北長。土宜風俗，同颯秣建國。從此國西
B13n0080_p0567a03║二百餘里，至喝捍國。（唐言東安國）。
B13n0080_p0567a04║喝捍國，周千餘里。土宜風俗，同颯秣建國。從此國西四百餘里，至捕喝國。（唐言
B13n0080_p0567a05║中安國）。
B13n0080_p0567a06║捕喝國，周千六七百里，東西長，南北狹。土宜風俗，同颯秣建國。從此國西四百餘
B13n0080_p0567a07║里，至伐地國。（唐言西安國）。
B13n0080_p0567a08║伐地國，周四百餘里。土宜風俗，同颯秣建國。從此西南五百餘里，至貨利習彌伽國。
B13n0080_p0567a09║貨利習彌伽國，順縛芻河兩岸，東西二三十里，南北五百餘里。土宜風俗，同伐地國，
B13n0080_p0567a10║語言少異。
B13n0080_p0567a11║從颯秣建國西南行三百餘里，至羯霜（去聲）。那國。（唐言史國）。
B13n0080_p0567a12║
B13n0080_p0567a13║
B13n0080_p0567a14║
B13n0080_p0567a15║
B13n0080_p0568a01║
B13n0080_p0568a02║
B13n0080_p0568a03║羯霜那國
B13n0080_p0568a04║羯霜那國，周千四五百里。土宜風俗，同颯秣建國。
B13n0080_p0568a05║從此西南行二百餘里，入山。山路崎嶇，谿徑危險，既絕人里，又少水草。東南山行
B13n0080_p0568a06║三百餘里，入鐵門。
B13n0080_p0568a07║
B13n0080_p0568a08║鐵門
B13n0080_p0568a09║鐵門者，左右帶山，山極峭峻，雖有狹徑，加之險阻，兩傍石壁，其色如鐵，既設門扉，又
B13n0080_p0568a10║以鐵鋦，多有鐵鈴，懸諸戶扇，因其險固，遂以為名。
B13n0080_p0568a11║
B13n0080_p0568a12║
B13n0080_p0568a13║
B13n0080_p0568a14║覩貨邏國故地總述
B13n0080_p0568a15║出鐵門，至覩貨邏國（舊曰吐火羅國，訛也）。故地。南北千餘里，東西三千餘里。東
B13n0080_p0569a01║阨葱嶺，西接波剌斯，南大雪山，北據鐵門，縛芻大河中境西流。自數百年，王族絕嗣，酋
B13n0080_p0569a02║豪力競，各擅君長，依川據險，分為二十七國。雖畫野區分，總役屬突厥。氣序既溫，疾疫
B13n0080_p0569a03║亦眾。冬末春初，霖雨相繼。故此境已南，濫波已北，其國風土，並多溫疾。而諸僧徒以十
B13n0080_p0569a04║二月十六日入安居，三月十五日解安居，斯乃據其多雨，亦是設教隨時也。其俗則志性恇
B13n0080_p0569a05║怯，容貌鄙陋，粗知信義，不甚欺詐。語言去就，稍異諸國。字源二十五言，轉而相生，用之
B13n0080_p0569a06║備物，書以橫讀，自左向右，文記漸多，逾廣窣利。多衣㲲，少服褐。貨用金、銀等錢，模樣
B13n0080_p0569a07║異於諸國。
B13n0080_p0569a08║順縛芻河北下流至呾蜜國。
B13n0080_p0569a09║
B13n0080_p0569a10║
B13n0080_p0569a11║
B13n0080_p0569a12║
B13n0080_p0569a13║
B13n0080_p0569a14║
B13n0080_p0569a15║
B13n0080_p0570a01║
B13n0080_p0570a02║呾蜜　赤鄂衍那　忽露摩　愉漫　鞠和衍那　鑊沙　珂咄羅
B13n0080_p0570a03║　拘謎陀　縛伽浪　紇露悉泯健　忽懍等十一國
B13n0080_p0570a04║呾蜜國，東西六百餘里，南北四百餘里。國大都城周二十餘里。東西長，南北狹。伽藍
B13n0080_p0570a05║十餘所，僧徒千餘人。諸窣堵波（即舊所謂浮圖也，又曰鍮婆，又曰塔婆，又曰私鍮簸，又曰藪斗波，皆
B13n0080_p0570a06║訛也。）及佛尊像，多神異，有靈鑒。東至赤鄂衍那國。
B13n0080_p0570a07║赤鄂衍那國，東西四百餘里，南北五百餘里。國大都城周十餘里。伽藍五所，僧徒尠
B13n0080_p0570a08║少。東至忽露摩國。
B13n0080_p0570a09║忽露摩國，東西百餘里，南北三百餘里。國大都城周十餘里。其王奚素突厥也。伽藍
B13n0080_p0570a10║二所，僧徒百餘人。東至愉（朔俱反。）漫國。
B13n0080_p0570a11║愉漫國，東西四百餘里，南北百餘里。國大都城周十六七里。其王奚素突厥也。伽藍
B13n0080_p0570a12║二所，僧徒寡少。西南臨縛芻河至鞠和衍那國。
B13n0080_p0570a13║鞠和衍那國，東西二百餘里，南北三百餘里。國大都城周十餘里。伽藍三所，僧徒百
B13n0080_p0570a14║餘人。東至鑊沙國。
B13n0080_p0570a15║鑊沙國，東西三百餘里，南北五百餘里。國大都城周十六七里。東至珂咄羅國。
B13n0080_p0571a01║珂咄羅國，東西千餘里，南北千餘里。國大都城周二十餘里。東接葱嶺至拘謎（莫閉反）。
B13n0080_p0571a02║陀國。
B13n0080_p0571a03║拘謎陀國，東西二千餘里，南北二百餘里。據大葱嶺中。國大都城周二十餘里。西南
B13n0080_p0571a04║鄰縛芻河，南接尸棄尼國。
B13n0080_p0571a05║南渡縛芻河，至達摩悉鐵帝國、鉢鐸創那國、淫薄健國、屈浪拏國、呬（火利反）。摩呾羅國、
B13n0080_p0571a06║鉢利曷國、訖栗瑟摩國、曷邏胡國、阿利尼國、瞢健國，自活國東南至闊悉多國、安呾邏縛
B13n0080_p0571a07║國，事在回記。活國西南至縛伽浪國。
B13n0080_p0571a08║縛伽浪國，東西五十餘里，南北二百餘里。國大都城周十餘里。南至紇露悉泯健國。
B13n0080_p0571a09║紇露悉泯健國，周千餘里。國大都城周十四五里。西北至忽懍國。
B13n0080_p0571a10║忽懍國，周八百餘里。國大都城周五六里。伽藍十餘所，僧徒五百餘人。西至縛喝國。
B13n0080_p0571a11║
B13n0080_p0571a12║
B13n0080_p0571a13║
B13n0080_p0571a14║縛喝國
B13n0080_p0571a15║縛喝國，東西八百餘里，南北四百餘里。北臨縛芻河。國大都城周二十餘里，人皆謂
B13n0080_p0572a01║之小王舍城也。其城雖固，居人甚少。土地所產，物類尤多。水陸諸花，難以備舉。伽藍
B13n0080_p0572a02║百有餘所，僧徒三千餘人，並皆習學小乘法教。
B13n0080_p0572a03║
B13n0080_p0572a04║納縛僧伽藍
B13n0080_p0572a05║城外西南有納縛（唐言新。）僧伽藍，此國先王之所建也。大雪山北作論諸師，惟此伽藍美
B13n0080_p0572a06║業不替。其佛像則營以名珍，堂宇乃飾之奇寶。故諸國君長，利之以攻劫。此伽藍素有毘
B13n0080_p0572a07║沙門天像，靈鑒可恃，冥加守衛。近突厥葉護可汗子肆葉護可汗，傾其部落，率其戎旅，奄
B13n0080_p0572a08║襲伽藍，欲圖珍寶，去此不遠，屯軍野次。其夜夢見毘沙門天曰：「汝有何力，敢壞伽藍？」
B13n0080_p0572a09║因以長戟，貫徹胸背。可汗驚寤，便苦心痛，遂告羣屬所夢咎徵，馳請眾僧，方伸懺謝，
B13n0080_p0572a10║未及返命，已從殞歿。
B13n0080_p0572a11║伽藍內南佛堂中有佛澡罐，量可斗餘，雜色炫耀，金石難名。又有佛牙，共長寸餘，
B13n0080_p0572a12║廣八九分，色黃白，質光淨。又有佛掃帚，迦奢草作也，長餘二尺，圍可七寸，其把以雜寶飾
B13n0080_p0572a13║之。凡此三物，每至六齋，法侶成會，陳設供養，至誠所感，或放光明。
B13n0080_p0572a14║伽藍北有窣堵波，高二百餘尺，金剛泥塗，眾寶廁飾，中有舍利，時燭靈光。
B13n0080_p0572a15║伽藍西南有一精廬，建立已來，多歷年所，遠方輻輳，高才類聚，證四果者，難以詳舉。
B13n0080_p0573a01║故諸羅漢將入湼槃，示現神通，眾所知識，乃有建立，諸窣堵波基址相鄰，數百餘矣。雖證
B13n0080_p0573a02║聖果，終無神變，蓋亦千計，不樹封記。今僧徒百餘人，夙夜匪懈，凡聖難測。
B13n0080_p0573a03║
B13n0080_p0573a04║提謂城及波利城
B13n0080_p0573a05║大城西北五十餘里有提謂城，北四十餘里有波利城，城中各有一窣堵波，高餘
B13n0080_p0573a06║三丈。昔者如來初證佛果，起菩提樹，方詣鹿園。時二長者遇彼威光，隨其行路之次，
B13n0080_p0573a07║遂獻麨蜜，世尊為說人天之福，最初得聞五戒十善也。既聞法誨，請所供養，如來遂授
B13n0080_p0573a08║其髮、爪焉。二長者將還本國，請禮敬之儀式。如來以僧伽胝（舊曰僧伽梨，訛也。）方疊布下，次
B13n0080_p0573a09║下鬱多羅僧，次僧却崎，（舊曰僧祇支，訛也。）又覆鉢，豎錫杖，如是次第，為窣堵波。二人承命，
B13n0080_p0573a10║各還其城，擬儀聖旨，式修崇建，斯則釋迦法中最初窣堵波也。
B13n0080_p0573a11║城西七十餘里有窣堵波，高餘二丈，昔迦葉波佛時之所建也。
B13n0080_p0573a12║從大城西南入雪山阿，至銳秣陀國。
B13n0080_p0573a13║
B13n0080_p0573a14║
B13n0080_p0573a15║
B13n0080_p0574a01║
B13n0080_p0574a02║
B13n0080_p0574a03║
B13n0080_p0574a04║
B13n0080_p0574a05║
B13n0080_p0574a06║
B13n0080_p0574a07║銳秣陀國及胡寔健國
B13n0080_p0574a08║銳秣陀國，東西五六十里，南北百餘里。國大都城周十餘里。西南至胡寔健國。
B13n0080_p0574a09║胡寔健國，東西五百餘里，南北千餘里。國大都城周二十餘里。多山川，出善馬。
B13n0080_p0574a10║西北至呾剌健國。
B13n0080_p0574a11║
B13n0080_p0574a12║
B13n0080_p0574a13║
B13n0080_p0574a14║呾剌健國
B13n0080_p0574a15║呾剌健國，東西五百餘里，南北五六十里。國大都城周十餘里。西接波剌斯國界。
B13n0080_p0575a01║從縛喝國南行百餘里，至揭職國。
B13n0080_p0575a02║
B13n0080_p0575a03║揭職國
B13n0080_p0575a04║揭職國，東西五百餘里，南北三百餘里。國大都城周四五里。土地磽确，陵阜連
B13n0080_p0575a05║屬。少花果，多菽、麥。氣序寒烈，風俗剛猛。伽藍十餘所，僧徒三百餘人，並學小乘教說
B13n0080_p0575a06║一切有部。
B13n0080_p0575a07║東南入大雪山，山谷高深，峯巖危險，風雪相繼，盛夏合凍，積雪彌谷，蹊徑難涉，山
B13n0080_p0575a08║神鬼魅，暴縱妖崇，羣盜橫行，殺害為務。行六百餘里，出覩貨邏國境，至梵衍那國。
B13n0080_p0575a09║
B13n0080_p0575a10║
B13n0080_p0575a11║
B13n0080_p0575a12║梵衍那國
B13n0080_p0575a13║梵衍那國，東西二千餘里，南北三百餘里，在雪山之中也。人依山谷，逐勢邑居。國大
B13n0080_p0575a14║都城據崖跨谷，長六七里，北背高巖。有宿麥，少花果，宜畜牧，多羊馬。氣序寒烈，風俗剛
B13n0080_p0575a15║獷，多衣皮褐，亦其所宜。文字、風教，貨幣之用，同覩貨邏國。語言少異，儀貌大同。淳信
B13n0080_p0576a01║之心，特甚鄰國。上自三寶，下至百神，莫不輸誠，竭心宗敬。商估往來者，天神現徵祥，示
B13n0080_p0576a02║崇變，求福德。伽藍數十所，僧徒數千人，宗學小乘說出世部。
B13n0080_p0576a03║
B13n0080_p0576a04║大佛像
B13n0080_p0576a05║王城東北山阿有立佛石像，高百四五十尺，金色晃耀，寶飾煥爛。東有伽藍，此國先王
B13n0080_p0576a06║之所建也。伽藍東有鍮石釋迦佛立像，高百餘尺，分身別鑄，總合成立。
B13n0080_p0576a07║城東二三里伽藍中有佛入涅槃臥像，長千餘尺。其王每此設無遮大會，上自妻子，
B13n0080_p0576a08║下至國珍，府庫既傾，復以身施，羣官僚佐就僧酬贖，若此者以為所務矣。
B13n0080_p0576a09║
B13n0080_p0576a10║小川澤僧伽藍
B13n0080_p0576a11║臥像伽藍東南行二百餘里，度大雪山，東至小川澤，泉池澄鏡，林樹青葱。有僧
B13n0080_p0576a12║伽藍，中有佛齒及劫初時獨覺齒，長餘五寸，廣減四寸；復有金輪王齒，長三寸，廣二寸；
B13n0080_p0576a13║商諾迦縛娑（舊曰商那和修，訛也。）大阿羅漢所持鐵鉢，量可八九升。凡三賢聖遺物，並以黃金緘
B13n0080_p0576a14║封。又有商諾迦縛娑九條僧伽胝衣，絳赤色，設諾迦草皮之所績成也。商諾迦縛娑者，阿
B13n0080_p0576a15║難弟子也，在先身中，以設諾迦草衣，於解安居日，持施眾僧，承茲福力，於五百身中陰、
B13n0080_p0577a01║生陰，恆服此衣，以最後身，從胎俱出，身既漸長，衣亦隨廣，及阿難之度出家也，其衣變為
B13n0080_p0577a02║法服，及受具戒，更變為九條僧伽胝，將證寂滅，入邊際定，發智願力，留此袈娑，盡釋迦遺
B13n0080_p0577a03║法，法盡之後，方乃變壞。今已少損，信有徵矣。
B13n0080_p0577a04║從此東行入雪山，踰越黑嶺，至迦畢試國。
B13n0080_p0577a05║
B13n0080_p0577a06║
B13n0080_p0577a07║
B13n0080_p0577a08║
B13n0080_p0577a09║
B13n0080_p0577a10║迦畢試國
B13n0080_p0577a11║迦畢試國，周四千餘里，北背雪山，三陲黑嶺。國大都城周十餘里。宜穀、麥，多果、
B13n0080_p0577a12║木，出善馬、鬱金香。異方奇貨，多聚此國。氣序風寒，人性暴獷，言辭鄙褻，婚姻雜亂。文
B13n0080_p0577a13║字大同覩貨邏國，習俗、語言、風教頗異。服用毛㲲，衣兼皮褐。貨用金錢、銀錢及小銅錢，
B13n0080_p0577a14║規矩模樣異於諸國。王剎利種也，有智略，性勇烈，威懾鄰境，統十餘國，愛育百姓，敬
B13n0080_p0577a15║崇三寶，歲造丈八尺銀佛像，兼設無遮大會，周給貧窶，惠施鰥寡。伽藍百餘所，僧徒六千
B13n0080_p0578a01║餘人，並多習學大乘法教。窣堵波、僧伽藍崇高弘敞，廣博嚴淨。天祠數十所，異道千餘人，
B13n0080_p0578a02║或露形，或塗灰，連絡髑髏，以為冠鬘。
B13n0080_p0578a03║
B13n0080_p0578a04║質子伽藍
B13n0080_p0578a05║大城東三四里北山下有大伽藍，僧徒三百餘人，並學小乘法教。聞之耆舊曰
B13n0080_p0578a06║昔健馱邏國迦膩色迦王威被鄰國，化洽遠方，治兵廣地，至葱嶺東，河西蕃維畏威送質。迦
B13n0080_p0578a07║膩色迦王既得質子，特加禮命寒暑改館，冬居印度諸國，夏還迦畢試國，春、秋止健馱邏國。
B13n0080_p0578a08║故質子三時住處，各建伽藍，今此伽藍即夏居之所建也。故諸屋壁，圖畫質子，容貌服飾，
B13n0080_p0578a09║頗同中夏。其後得還本國，心存故居，雖阻山川，不替供養。故今僧眾，每至入安居
B13n0080_p0578a10║解安居，大興法會，為諸質子祈福樹善，相繼不絕，以至於今。
B13n0080_p0578a11║伽藍佛院東門南大神王像右足下，坎地藏寶，質子之所藏也。故其銘曰：「伽藍朽壞，
B13n0080_p0578a12║取以修治。」近有邊王，貪婪凶暴，聞此伽藍多藏珍寶，驅逐僧徒，方事發掘，神王冠中鸚鵡
B13n0080_p0578a13║鳥像乃奮羽驚鳴，地為震動，王及軍人辟易僵仆，久而得起，謝咎以歸。
B13n0080_p0578a14║伽藍北嶺上有數石室，質子習定之處也。其中多藏雜寶，其側有銘，藥叉守衛。有欲開
B13n0080_p0578a15║發取中寶者，此藥叉神變現異形，或作師子，或作蟒蛇、猛獸、毒蟲，殊形震怒，以故無人敢
B13n0080_p0579a01║得攻發。
B13n0080_p0579a02║石室西二三里大山嶺上有觀自在菩薩像，有人至誠願見者，菩薩從其像中出妙色身，
B13n0080_p0579a03║安慰行者。
B13n0080_p0579a04║
B13n0080_p0579a05║曷邏怙羅僧伽藍
B13n0080_p0579a06║大城東南三十餘里至曷邏怙羅僧伽藍，傍有窣堵波，高百餘尺，或至齋日，時燭光明，
B13n0080_p0579a07║覆鉢勢上石隙間流出黑香油，靜夜中時聞音樂之聲。聞諸耆舊曰：昔此國大臣曷邏怙羅
B13n0080_p0579a08║之所建也。功既成已，於夜夢中有人告曰：「汝所建立窣堵波未有舍利，明旦有獻上者，宜
B13n0080_p0579a09║從王請。」旦入朝進請曰：「不量庸昧，敢有願求。」王曰：「夫何所欲？」對曰：「今日有先獻
B13n0080_p0579a10║者，願垂恩賜。」王曰：「然。」曷邏怙羅佇立宮門，瞻望所至。俄有一人持舍利瓶，大臣問曰
B13n0080_p0579a11║「欲何獻上？」曰：「佛舍利。」大臣曰：「吾為爾守，宜先白王。」曷邏怙羅恐王珍貴舍利，追悔
B13n0080_p0579a12║前恩，疾往伽藍，登窣堵波，至誠所感，其石覆鉢自開，安置舍利，已而疾出，尚拘衣襟，王使
B13n0080_p0579a13║逐之，石已掩矣。故其隙間，流黑香油。
B13n0080_p0579a14║
B13n0080_p0579a15║阿路猱山
B13n0080_p0580a01║城南四十餘里至霫（骨立反）。蔽多伐剌祠城。凡地大震，山崖崩墜，周此城界，無所動搖。
B13n0080_p0580a02║霫蔽多伐剌祠城南三十餘里至阿路猱（奴高反。）山，崖嶺峭峻，巖谷杳冥。其峯每歲增高
B13n0080_p0580a03║數百尺，與漕矩吒國䅳（士句反。下同。）那呬羅山髣髴相望，便即崩墜。聞諸土俗曰：初，
B13n0080_p0580a04║䅳那天神自遠而至，欲止此山。山神震恐，搖蕩谿谷。天神曰：「不欲相舍，故此傾動。
B13n0080_p0580a05║少垂賓主，當盈財寶。吾今往漕矩吒國䅳那呬羅山，每歲至我受國王、大臣祀獻之時，宜相
B13n0080_p0580a06║屬望。」故阿路猱山增高既已，尋即崩墜。
B13n0080_p0580a07║
B13n0080_p0580a08║大雪山龍池
B13n0080_p0580a09║王城西北二百餘里至大雪山。山頂有池，請雨祈晴，隨求果願。聞之耆舊曰：昔健
B13n0080_p0580a10║馱邏國有阿羅漢，常受此池龍王供養。每至中食，以神通力，并坐繩牀，凌虛而往。侍者沙
B13n0080_p0580a11║彌密於繩牀之下，攀緣潛隱，而阿羅漢時至便往，至龍宮乃見沙彌，龍王因請留食。龍王以
B13n0080_p0580a12║天甘露飯阿羅漢，以人間味而饌沙彌。阿羅漢飯食已訖，便為龍王說諸法要。沙彌如常為
B13n0080_p0580a13║師滌器，器有餘粒，駭其香味，即起惡願，恨師忿龍，願諸福力，於今悉現，斷此龍命，我自為
B13n0080_p0580a14║王。沙彌發是願時，龍王已覺頭痛矣。羅漢說法誨諭，龍王謝咎責躬，沙彌懷忿，未從誨
B13n0080_p0580a15║謝。既還伽藍，至誠發願，福力所致，是夜命終，為大龍王，威猛奮發，遂來入池，殺龍王，居
B13n0080_p0581a01║龍宮，有其部屬，總其統命。以宿願故，興暴風雨，摧拔樹木，欲壞伽藍。時迦膩色迦王怪
B13n0080_p0581a02║而發問，其阿羅漢具以白王。王即為龍於雪山下立僧伽藍，建窣堵波，高百餘尺。龍懷宿
B13n0080_p0581a03║忿，遂發風雨，王以弘濟為心，龍乘瞋毒作暴，僧伽藍、窣堵波六壞七成。迦膩色迦王恥功
B13n0080_p0581a04║不成，欲填龍池，毀其居室，即興兵眾，至雪山下。時彼龍王深懷震懼，變作老婆羅門，叩王
B13n0080_p0581a05║象而諫曰：「大王宿植善本，多種勝因，得為人王，無思不服。今日何故與龍交爭？夫龍者，
B13n0080_p0581a06║畜也，卑下惡類，然有大威，不可力競，乘雲馭風，蹈虛履水，非人力所能，豈王必所怒
B13n0080_p0581a07║哉？王今舉國興兵，與一龍爭，勝則王無服遠之威，敗則王有非敵之恥。為王計者，
B13n0080_p0581a08║宜可歸兵。」迦膩色迦王未之從也。龍即還池，聲震雷動，暴風拔木，沙石如雨，雲霧晦冥，
B13n0080_p0581a09║軍馬驚駭。王乃歸命三寶，請求加護，曰：「宿殖多福，得為人王，威懾強敵，統贍部洲，今為
B13n0080_p0581a10║龍畜所屈，誠乃我之薄福也。願諸福力，於今現前。」即於兩肩起大煙焰，龍退風靜，霧卷雲
B13n0080_p0581a11║開。王令軍眾人擔一石，用填龍池。龍王還作婆羅門，重請王曰：「我是彼池龍王，懼威歸
B13n0080_p0581a12║命，惟王悲愍，赦其前過。王以含育，覆燾生靈，如何於我獨加惡害？王若殺我，我之與王，
B13n0080_p0581a13║俱墮惡道，王有斷命之罪，我懷怨讎之心，業報皎然，善惡明矣。」王遂與龍明設要契，後更
B13n0080_p0581a14║有犯，必不相赦。龍曰：「我以惡業，受身為龍，龍性猛惡，不能自持，瞋心或起，當忘所制。
B13n0080_p0581a15║王今更立伽藍，不敢摧毀。每遣一人候望山嶺，黑雲若起，急擊犍椎，我聞其聲，惡心當息。」
B13n0080_p0582a01║其王於是更修伽藍，建窣堵波，候望雲氣，於今不絕。
B13n0080_p0582a02║聞諸土俗曰：窣堵波中有如來骨肉舍利，可一升餘，神變之事，難以詳述。一時中
B13n0080_p0582a03║窣堵波內忽有煙起，少間便出猛焰，時人謂窣堵波已從火燼，瞻仰良久，火滅煙消，乃見舍
B13n0080_p0582a04║利如白珠璠，循環表柱，宛轉而上，昇高雲際，縈旋而下。
B13n0080_p0582a05║
B13n0080_p0582a06║舊王伽藍
B13n0080_p0582a07║王城西北大河南岸舊王伽藍內，有釋迦菩薩弱齡齓齒，長餘一寸。其伽藍東南有
B13n0080_p0582a08║一伽藍，亦名舊王，有如來頂骨一片，面廣寸餘，其色黃白，髮孔分明。又有如來髮，髮色青
B13n0080_p0582a09║紺，螺旋右縈，引長尺餘，卷可半寸。凡此三事，每至六齋，王及大臣散花供養。頂骨伽藍
B13n0080_p0582a10║西南有舊王妃伽藍，中有金銅窣堵波，高百餘尺。聞之土俗曰：其窣堵波中有佛舍利升
B13n0080_p0582a11║餘，每月十五日，其夜便放圓光，燭曜露盤，聯暉達曙，其光漸斂，入窣堵波。
B13n0080_p0582a12║
B13n0080_p0582a13║比羅娑洛山
B13n0080_p0582a14║城西南有比羅娑洛山。（唐言象堅。）山神作象形，故曰象堅也。昔如來在世，象堅神奉
B13n0080_p0582a15║請世尊及千二百大阿羅漢，山巔有大磐石，如來即之，受神供養。其後無憂王即磐石上起
B13n0080_p0583a01║窣堵波，高百餘尺，今人謂之象堅窣堵波也。亦云中有如來舍利，可一升餘。
B13n0080_p0583a02║象堅窣堵波北山巖下有一龍泉，是如來受神飯已，及阿羅漢於中漱口嚼楊枝，因即植
B13n0080_p0583a03║根，今為茂林。後人於此建立伽藍，名鞞鐸佉。（唐言嚼楊枝也。）
B13n0080_p0583a04║自此東行六百餘里，山谷接連，峯巖峭峻，越黑嶺，入北印度境，至濫波國。（北印度境。）
B13n0080_p0583a05║
B13n0080_p0583a06║
B13n0080_p0583a07║
B13n0080_p0583a08║
B13n0080_p0583a09║
B13n0080_p0583a10║
B13n0080_p0583a11║
B13n0080_p0583a12║
B13n0080_p0583a13║
B13n0080_p0583a14║
B13n0080_p0583a15║
B13n0080_p0584a01║
B13n0080_p0584a02║
B13n0080_p0584a03║
B13n0080_p0584a04║
B13n0080_p0584a05║