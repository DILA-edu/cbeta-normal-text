B13n0080_p0679a01║
B13n0080_p0679a02║大唐西域記卷第六
B13n0080_p0679a03║
B13n0080_p0679a04║四國
B13n0080_p0679a05║室羅伐悉底國劫比羅伐窣堵國藍摩國
B13n0080_p0679a06║拘尸那揭羅國
B13n0080_p0679a07║
B13n0080_p0679a08║室羅伐悉底國
B13n0080_p0679a09║室羅伐悉底國，周六千餘里。都城荒頹，疆埸無紀。宮城故基周二十餘里，雖多荒圮
B13n0080_p0679a10║尚有居人。穀稼豐，氣序和。風俗淳質，篤學好福。伽藍數百，圮壞良多，僧徒寡少，學正
B13n0080_p0679a11║量部。天祠百所，外道甚多。此則如來在世之時，鉢邏犀那恃多王（唐言勝軍。舊曰波斯匿，訛
B13n0080_p0679a12║略也。）所治國都也。故宮城內有故基，勝軍王殿餘址也。
B13n0080_p0679a13║次東不遠，有一故基，上建小窣堵波，昔勝軍王為如來所建大法堂也。法堂側不遠，故
B13n0080_p0679a14║基上有窣堵波，是佛姨母鉢邏闍鉢底（唐言生主。舊云波闍波提，訛也。）苾芻尼精舍，勝軍王之所建
B13n0080_p0679a15║立。次東窣堵波，是蘇達多（唐言善施、舊曰須達，訛也。）故宅也。
B13n0080_p0680a01║善施長者宅側有大窣堵波，是鴦窶利摩羅（唐言指鬘。舊曰央掘摩羅，訛也。）捨邪之處。鴦窶
B13n0080_p0680a02║利摩羅者，室羅伐悉底之凶人也。作害生靈，為暴城國，殺人取指，冠首為鬘。將欲害母，
B13n0080_p0680a03║以充指數。世尊悲愍，方行導化。遙見世尊，竊自喜曰：「我今生天必矣。先師有教，遺言
B13n0080_p0680a04║在茲，害佛殺母，當生梵天。」謂其母曰：「老今且止，先當害彼大沙門。」尋即仗劍往逆世尊。
B13n0080_p0680a05║如來於是徐行而退，凶人指鬘疾驅不逮。世尊謂曰：「何守鄙志，捨善本，激惡源？」時指鬘
B13n0080_p0680a06║聞誨，悟所行非，因即歸命，求入法中，精勤不怠，證羅漢果。
B13n0080_p0680a07║
B13n0080_p0680a08║逝多林給孤獨園
B13n0080_p0680a09║城南五六里，有逝多林，（唐言勝林。舊曰祇陀，訛也。）是給孤獨園。勝軍王大臣善施為佛建
B13n0080_p0680a10║精舍，昔為伽藍，今已荒廢。東門左右各建石柱，高七十餘尺，左柱鏤輪相於其端，右柱刻
B13n0080_p0680a11║牛形於其上，並無憂王之所建也。室宇傾圮，唯餘故基，獨一甎室巋然獨存，中有佛像。昔
B13n0080_p0680a12║者如來昇三十三天，為母說法之後，勝軍王聞出愛王刻檀像佛，乃造此像。善施長者仁而
B13n0080_p0680a13║聰敏，積而能散，拯乏濟貧，哀孤恤老，時美其德，號給孤獨焉。聞佛功德，深生尊敬，願建
B13n0080_p0680a14║精舍，請佛降臨。世尊命舍利子隨瞻揆焉，唯太子逝多園地爽塏。尋詣太子，具以情告。太
B13n0080_p0680a15║子戲言：「金遍乃賣。」善施聞之，心豁如也，即出藏金，隨言布地。有少未滿，太子請留，曰：
B13n0080_p0681a01║「佛誠良田，宜植善種。」即於空地，建立精舍。世尊即之，告阿難曰：「園地善施所買，林樹
B13n0080_p0681a02║逝多所施，二人同心，式崇功業。自今已去，應謂此地為逝多林給孤獨園」。
B13n0080_p0681a03║給孤獨園東北有窣堵波，是如來洗病苾芻處。昔如來之在世也，有病苾芻，含苦獨處。
B13n0080_p0681a04║世尊見而問曰：「汝何所苦？汝何獨居？」曰：「我性疏嬾，不耐看病，故今嬰疾，無人瞻視。」
B13n0080_p0681a05║如來是時愍而告曰：「善男子，我今看汝。」以手拊摩，病苦皆愈。扶出戶外，更易敷蓐，親為
B13n0080_p0681a06║盥洗，改著新衣。佛語苾芻：「當自勤勵。」聞誨感恩，心悅身豫。
B13n0080_p0681a07║給孤獨園西北有小窣堵波，是沒特伽羅子運神通力舉舍利子衣帶不動之處。昔佛在
B13n0080_p0681a08║無熱惱池，人、天咸集，唯舍利子不時從會。佛命沒特伽羅往召來集。沒特伽羅承命而往，
B13n0080_p0681a09║舍利子方補護法衣，沒特伽羅曰：「世尊今在無熱惱池，命我召爾。」舍利子曰：「且止，須我
B13n0080_p0681a10║補竟，與子偕行。」沒特伽羅曰：「若不速行，欲運神力，舉爾石室至大會所。」舍利子乃解衣
B13n0080_p0681a11║帶置地，曰：「若舉此帶，我身或動。」時沒特伽羅運大神通，舉帶不動，地為之震。因以神
B13n0080_p0681a12║足還詣佛所，見舍利子已在會坐。沒特伽羅俛而歎曰：「乃今以知神通之力不如智慧之力
B13n0080_p0681a13║矣。」
B13n0080_p0681a14║舉帶窣堵波側不遠，有井。如來在世，汲充佛用。其側有窣堵波，無憂王之所建也，中
B13n0080_p0681a15║有如來舍利。經行之迹、說法之處，並樹旌表，建窣堵波。冥祇警衛，靈瑞間起，或鼓天樂，
B13n0080_p0682a01║或聞神香，景福之祥，難以備敘。
B13n0080_p0682a02║
B13n0080_p0682a03║伽藍附近傳說
B13n0080_p0682a04║伽藍後不遠，是外道梵志殺婬女以謗佛處。如來十力無畏，一切種智，人、天宗仰，聖
B13n0080_p0682a05║賢遵奉。時諸外道共相議曰：「宜行詭詐，眾中謗辱。」乃誘雇婬女，詐為聽法，眾所知已，密
B13n0080_p0682a06║而殺之，埋屍樹側，稱怨告王。王命求訪，於逝多園得其屍焉。是時外道高聲唱言：「喬答
B13n0080_p0682a07║摩大沙門常稱戒忍，今私此女，殺而滅口。既婬既殺，何戒何忍？」諸天空中隨聲唱曰：「外
B13n0080_p0682a08║道凶人為此謗耳。」
B13n0080_p0682a09║伽藍東百餘步，有大深坑，是提婆達多欲以毒藥害佛，生身陷入地獄處。提婆達多，（唐
B13n0080_p0682a10║言天授。）斛飯王之子也。精勤十二年，已誦持八萬法藏。後為利故，求學神通，親近惡友，共
B13n0080_p0682a11║相議曰：「我相三十，減佛未幾；大眾圍遶，何異如來？」思惟是已，即事破僧。舍利子、沒
B13n0080_p0682a12║特伽羅子奉佛指告，承佛威神，說法誨喻，僧復和合。提婆達多惡心不捨，以惡毒藥置指爪
B13n0080_p0682a13║中，欲因作禮，以傷害佛。方行此謀，自遠而來，至於此也，地遂坼焉，生陷地獄。其南復有
B13n0080_p0682a14║大阬，瞿伽梨苾芻毀謗如來，生身陷入地獄。瞿伽梨陷阬南八百餘步，有大深阬，是戰遮婆
B13n0080_p0682a15║羅門女毀謗如來，生身陷入地獄之處。佛為人、天說諸法要，有外道弟子，遙見世尊，大眾
B13n0080_p0683a01║恭敬，便自念曰：「要於今日辱喬答摩，敗其善譽，當令我師獨擅芳聲。」乃懷繫木盂，至給孤
B13n0080_p0683a02║獨園，於大眾中揚聲唱曰：「此說法人與我私通，腹中之子乃釋種也。」邪見者莫不信然，貞
B13n0080_p0683a03║固者知為訕謗。時天帝釋欲除疑故，化為白鼠，齧斷盂系，系斷之聲震動大眾，凡諸見聞增
B13n0080_p0683a04║深喜悅。眾中一人起持木盂，示彼女曰：「是汝兒耶？」是時也，地自開坼，全身墜陷，入無
B13n0080_p0683a05║間獄，具受其殃。凡此三阬，洞無涯底，秋夏霖雨，溝池泛溢，而此深阬，嘗無水止。
B13n0080_p0683a06║伽藍東六七十步，有一精舍，高六十餘尺，中有佛像，東面而坐。如來在昔，於此與諸
B13n0080_p0683a07║外道論議。次東有天祠，量等精舍。日旦流光，天祠之影不蔽精舍；日將落照，精舍之陰
B13n0080_p0683a08║遂覆天祠。
B13n0080_p0683a09║影覆精舍東三四里，有窣堵波，是尊者舍利子與外道論議處。初，善施長者買逝多太
B13n0080_p0683a10║子園，欲為如來建立精舍，時尊者舍利子隨長者而瞻揆，外道六師求角神力，舍利子隨事攝
B13n0080_p0683a11║化，應物降伏。
B13n0080_p0683a12║其側精舍前建窣堵波，如來於此摧諸外道，又受毗舍佉母請。
B13n0080_p0683a13║
B13n0080_p0683a14║毘盧擇迦王傳說
B13n0080_p0683a15║受請窣堵波南，是毘盧擇迦王（舊曰毘流離王，訛也。）興甲兵誅釋種，至此見佛歸兵之
B13n0080_p0684a01║處。毘盧擇迦王嗣位之後，追怨前辱，興甲兵，動大眾，部署已畢，申命方行。時有苾芻聞
B13n0080_p0684a02║以白佛，世尊於是坐枯樹下。毘盧擇迦王遙見世尊，下乘禮敬，退立言曰：「茂樹扶疏，何故
B13n0080_p0684a03║不坐？枯株朽蘗，而乃遊止？」世尊告曰：「宗族者，枝葉也。枝葉將危，庇廕何在？」王曰：
B13n0080_p0684a04║「世尊為宗親耳！可以回駕。」於是覩聖感懷，還軍返國。
B13n0080_p0684a05║還軍之側，有窣堵波，是釋女被戮處。毘盧擇迦王誅釋克勝，簡五百女，充實宮闈。釋
B13n0080_p0684a06║女憤恚，怨言不遜，詈其王家人之子也。王聞發怒，命令誅戮。執法者奉王教，刖其手足，投
B13n0080_p0684a07║諸阬穽。時諸釋女含苦稱佛，世尊聖鑒，照其苦毒，告命苾芻，攝衣而往，為諸釋女說微妙
B13n0080_p0684a08║法，所謂羈纏五欲，流轉三途，恩愛別離，生死長遠。時諸釋女聞佛指誨，遠塵離垢，得法眼
B13n0080_p0684a09║淨，同時命終，俱生天上。時天帝釋化作婆羅門，收骸火葬，後人記焉。
B13n0080_p0684a10║誅釋窣堵波側不遠，有大涸池，是毘盧擇迦王陷身入地獄處。世尊觀釋女已，還給
B13n0080_p0684a11║孤獨園，告諸苾芻，今毘盧擇迦王卻後七日，為火所燒。王聞佛記，甚懷惶懼。至第七日，
B13n0080_p0684a12║安樂無危，王用歡慶，命諸宮女往至池側，娛遊樂飲。猶懼火起，鼓棹清流，隨波泛濫。熾
B13n0080_p0684a13║焰飈發，焚輕舟，墜王身，入無間獄，備受諸苦。
B13n0080_p0684a14║伽藍西北三四里，至得眼林。有如來經行之迹，諸聖習定之所，並樹封記，建窣堵波。
B13n0080_p0684a15║昔此國羣盜五百，橫行邑里，跋扈城國。勝軍王捕獲已，抉去其眼，棄於深林。羣盜苦逼，
B13n0080_p0685a01║求哀稱佛。是時如來在逝多精舍，聞悲聲，起慈心，清風和暢，吹雪山藥，滿其眼已，尋得復
B13n0080_p0685a02║明，而見世尊在其前住，發菩提心，歡喜頂禮，投杖而去，因植根焉。
B13n0080_p0685a03║
B13n0080_p0685a04║故城
B13n0080_p0685a05║大城西北六十餘里，有故城，是賢劫中人壽二萬歲時，迦葉波佛本生城也。城南有窣
B13n0080_p0685a06║堵波，成正覺已初見父處。城北有窣堵波，有迦葉波佛全身舍利。並無憂王所建也。
B13n0080_p0685a07║從此東南行五百餘里，至劫比羅伐窣堵國。（舊曰迦毘羅衛國，訛也。中印度境。）
B13n0080_p0685a08║
B13n0080_p0685a09║
B13n0080_p0685a10║
B13n0080_p0685a11║
B13n0080_p0685a12║劫比羅伐窣堵國
B13n0080_p0685a13║劫比羅伐窣堵國，周四千餘里。空城十數，荒蕪已甚。王城頹圮，周量不詳。其內宮
B13n0080_p0685a14║城周十四五里，壘甎而成，基址峻固。空荒久遠，人里稀曠。無大君長，城各立主。土地良
B13n0080_p0685a15║沃，稼穡時播。氣序無愆，風俗和暢。伽藍故基千有餘所，而宮城之側有一伽藍，僧徒三
B13n0080_p0686a01║十餘人，習學小乘正量部教。天祠兩所，異道雜居。
B13n0080_p0686a02║
B13n0080_p0686a03║淨飯王宮城
B13n0080_p0686a04║宮城內有故基，淨飯王正殿也。上建精舍，中作王像。其側不遠有故基，摩訶摩耶（唐言
B13n0080_p0686a05║大術。）夫人寢殿也。上建精舍，中作夫人之像。其側精舍，是釋迦菩薩降神母胎處，中作菩
B13n0080_p0686a06║薩降神之像。上座部菩薩以嗢呾羅頞沙荼月三十日夜降神母胎，當此五月十五日；諸部
B13n0080_p0686a07║則以此月二十三日夜降母胎，當此五月八日。
B13n0080_p0686a08║菩薩降神東北，有窣堵波，阿私多僊相太子處。菩薩誕靈之日，嘉祥輻湊。時淨飯王
B13n0080_p0686a09║召諸相師而告之曰：「此子生也，善惡何若？宜悉乃心，明言以對。」曰：「依先聖之記，考吉
B13n0080_p0686a10║祥之應，在家作轉輪聖王，捨家當成等正覺。」是時阿私多僊自遠而至，叩門請見。王甚慶
B13n0080_p0686a11║悅，躬迎禮敬，請就寶座，曰：「不意大僊今日降顧。」僊曰：「我在天宮安居宴坐，忽見諸天羣
B13n0080_p0686a12║從蹈舞，我時問言：『何悅豫之甚也？』曰：『大僊當知，贍部洲中釋種淨飯王第一夫人，今產
B13n0080_p0686a13║太子，當證三菩提，圓明一切智。』我聞是語，故來瞻仰。所悲朽耄，不遭聖化。」
B13n0080_p0686a14║城南門有窣堵波，是太子與諸釋角力擲象之處。太子伎藝多能，獨拔倫匹。淨飯大王
B13n0080_p0686a15║懷慶將返，僕夫馭象，方欲出城，提婆達多素負強力，自外而入，問馭者曰：「嚴駕此象，其誰
B13n0080_p0687a01║欲乘？」曰：「太子將還，故往奉馭。」提婆達多發憤引象，批其顙，蹴其臆，僵仆塞路，杜絕行
B13n0080_p0687a02║途，無能轉移，人眾填塞。難陀後至，而問之曰：「誰死此象？」曰：「提婆達多。」即曳之僻
B13n0080_p0687a03║路。太子至，又問曰：「誰為不善，害此象耶？」曰：「提婆達多害以杜門，難陀引之開徑。」太
B13n0080_p0687a04║子乃舉象高擲，越度城塹，其象墮地，為大深阬，土俗相傳為象墮阬也。其側精舍中作太子
B13n0080_p0687a05║像。其側又有精舍，太子妃寢宮也，中作耶輸陀羅，并有羅怙羅像。宮側精舍作受業之像，
B13n0080_p0687a06║太子學堂故基也。
B13n0080_p0687a07║
B13n0080_p0687a08║太子踰城處
B13n0080_p0687a09║城東南隅有一精舍，中作太子乘白馬凌虛之像，是踰城處也。
B13n0080_p0687a10║城四門外各有精舍，中作老、病、死人、沙門之像，是太子遊觀，覩相增懷，深厭塵俗，於
B13n0080_p0687a11║此感悟，命僕回駕。
B13n0080_p0687a12║
B13n0080_p0687a13║二故城
B13n0080_p0687a14║城南行五十餘里，至故城，有窣堵波，是賢劫中人壽六萬歲時，迦羅迦村馱佛本生城
B13n0080_p0687a15║也。城南不遠有窣堵波，成正覺已見父之處。城東南窣堵波，有彼如來遺身舍利，前建石
B13n0080_p0688a01║柱，高三十餘尺，上刻師子之像，傍記寂滅之事，無憂王建焉。迦羅迦村馱佛城東北行
B13n0080_p0688a02║三十餘里，至故大城，中有窣堵波，是賢劫中人壽四萬歲時，迦諾迦牟尼佛本生城也。東北
B13n0080_p0688a03║不遠有窣堵波，成正覺已度父之處。次北有窣堵波，有彼如來遺身舍利，前建石柱，高二十
B13n0080_p0688a04║餘尺，上刻師子之像，傍記寂滅之事，無憂王之所建也。
B13n0080_p0688a05║
B13n0080_p0688a06║太子坐樹陰處
B13n0080_p0688a07║城東北四十餘里，有窣堵波，是太子坐樹陰，觀耕田，於此習定，而得離欲。淨飯王見
B13n0080_p0688a08║太子坐樹陰，入寂定，日光迴照，樹影不移，心知靈聖，更深珍敬。
B13n0080_p0688a09║
B13n0080_p0688a10║釋種誅死處
B13n0080_p0688a11║大城西北，有數百千窣堵波，釋種誅死處也。毘盧擇迦王既克諸釋，虜其族類，得
B13n0080_p0688a12║九千九百九十萬人，並從殺戮，積尸如莽，流血成池，天警人心，收骸瘞葬。
B13n0080_p0688a13║誅釋西南，有四小窣堵波，四釋種拒軍處。初，勝軍王嗣位也，求婚釋種。釋種鄙其非
B13n0080_p0688a14║類，謬以家人之女，重禮娉焉。勝軍王立為正后，其產子男，是為毘盧擇迦王。毘盧擇迦
B13n0080_p0688a15║欲就舅氏請益受業，至此城南，見新講堂，即中憩駕。諸釋聞之，逐而罵曰：「卑賤婢子，敢
B13n0080_p0689a01║居此室！此室諸釋建也，擬佛居焉。」毘盧擇迦嗣位之後，追復先辱，便興甲兵，至此屯軍。
B13n0080_p0689a02║釋種四人躬耕畎畝，便即抗拒，兵寇退散，已而入城。族人以為承輪王之祚胤，為法王之宗
B13n0080_p0689a03║子，敢行凶暴，安忍殺害，汙辱宗門，絕親遠放。四人被逐，北趣雪山，一為烏仗那國王，一
B13n0080_p0689a04║為梵衍那國王，一為呬摩呾羅國王，一為商彌國王，奕世傳業，苗裔不絕。
B13n0080_p0689a05║
B13n0080_p0689a06║尼拘律樹林
B13n0080_p0689a07║城南三四里尼拘律樹林，有窣堵波，無憂王建也。釋迦如來成正覺已，還國見父王，為
B13n0080_p0689a08║說法處。淨飯王知如來降魔軍已，遊行化導，情懷渴仰，思得禮敬。乃命使請如來曰：「昔
B13n0080_p0689a09║期成佛，當還本生。斯言在耳，時來降趾。」使至佛所，具宣王意。如來告曰：「却後七日，當
B13n0080_p0689a10║還本生。」使臣還以白王，淨飯王乃告命臣庶，灑掃衢路，儲積香花，與諸羣臣四十里外佇
B13n0080_p0689a11║駕奉迎。是時如來與大眾俱，八金剛周衛，四天王前導，帝釋與欲界天侍左，梵王與色界天
B13n0080_p0689a12║侍右，諸苾芻僧列在其後，唯佛在眾，如月映星，威神動三界，光明踰七曜，步虛空，至生國。
B13n0080_p0689a13║王與從臣禮敬已畢，俱共還國，止尼拘盧陀僧伽藍。其側不遠有窣堵波，是如來於大樹下，
B13n0080_p0689a14║東面而坐，受姨母金縷袈裟。次此窣堵波，是如來於此度八王子及五百釋種處。
B13n0080_p0689a15║城東門內路左，有窣堵波，昔一切義成太子於此習諸伎藝。門外有自在天祠，祠中有
B13n0080_p0690a01║石天像，危然起勢，是太子在襁褓中所入祠也。淨飯王自臘伐尼園迎太子還也，途次天祠，
B13n0080_p0690a02║王曰：「此天祠多靈鑒，諸釋童稚求祐必效，宜將太子至彼修敬。」是時傅母抱而入祠，其石
B13n0080_p0690a03║天像起迎太子，太子已出，天像復坐。
B13n0080_p0690a04║城南門外路左，有窣堵波，是太子與諸釋角藝，射鐵鼓。從此東南三十餘里，有小窣
B13n0080_p0690a05║堵波，其側有泉，泉流澄鏡，是太子與諸釋引強校能，弦矢既分，穿鼓過表，至地沒羽，因涌
B13n0080_p0690a06║清流，時俗相傳，謂之箭泉。人有疾病，飲沐多愈。遠方之人持泥以歸，隨其所苦，漬以塗
B13n0080_p0690a07║額，靈神冥衛，多蒙痊愈。
B13n0080_p0690a08║
B13n0080_p0690a09║臘伐尼林
B13n0080_p0690a10║箭泉東北行八九十里，至臘伐尼林，有釋種浴池，澄清皎鏡，雜花彌漫。其北二十四五
B13n0080_p0690a11║步，有無憂花樹，今已枯悴，菩薩誕靈之處。菩薩以吠舍佉月後半八日，當此三月八日；上
B13n0080_p0690a12║座部則曰以吠舍佉月後半十五日，當此三月十五日。次東窣堵波，無憂王所建，二龍浴太
B13n0080_p0690a13║子處也。菩薩生已，不扶而行，於四方各七步，而自言曰：「天上、天下，惟我獨尊。今茲而
B13n0080_p0690a14║往，生分已盡。」隨足所蹈，出大蓮花。二龍踊出，住虛空中，而各吐水，一冷一煖，以浴太子。
B13n0080_p0690a15║浴太子窣堵波東，有二清泉，傍建二窣堵波，是二龍從地踊出之處。菩薩生已，支屬宗親莫
B13n0080_p0691a01║不奔馳，求水盥浴。夫人之前，二泉涌出，一冷一煖，遂以浴洗。其南窣堵波，是天帝釋
B13n0080_p0691a02║捧接菩薩處。菩薩初出胎也，天帝釋以妙天衣，跪接菩薩。次有四窣堵波，是四天王抱持
B13n0080_p0691a03║菩薩處也。菩薩從右脇生已，四天王以金色㲲衣，捧菩薩，置金几上。至母前曰：「夫人誕
B13n0080_p0691a04║斯福子，誠可歡慶。諸天尚喜，况世人乎？」
B13n0080_p0691a05║四天王捧太子窣堵波側不遠，有大石柱，上作馬像，無憂王之所建也。後為惡龍霹靂，
B13n0080_p0691a06║其柱中折仆地。傍有小河，東南流，土俗號曰油河。是摩耶夫人產孕已，天化此池，光潤澄
B13n0080_p0691a07║淨，欲令夫人取以沐浴，除去風塵。今變為水，其流尚膩。
B13n0080_p0691a08║從此東行曠野荒林中二百餘里，至藍摩國。（中印度境。）
B13n0080_p0691a09║
B13n0080_p0691a10║
B13n0080_p0691a11║
B13n0080_p0691a12║
B13n0080_p0691a13║
B13n0080_p0691a14║
B13n0080_p0691a15║
B13n0080_p0692a01║
B13n0080_p0692a02║藍摩國
B13n0080_p0692a03║藍摩國，空荒歲久，疆埸無紀，城邑丘墟，居人稀曠。故城東南有甎窣堵波，高減百
B13n0080_p0692a04║尺。昔者如來入寂滅已，此國先王分得舍利，持歸本國，式遵崇建，靈異間起，神光時燭。
B13n0080_p0692a05║窣堵波側有一清池，龍每出遊，變形蛇服，右旋宛轉，繞窣堵波，野象羣行，採花以散，
B13n0080_p0692a06║冥力警察，初無間替。昔無憂王之分建窣堵波也，七國所建，咸已開發，至於此國，方欲興
B13n0080_p0692a07║工，而此池龍恐見陵奪，乃變作婆羅門，前叩象曰：「大王情流佛法，廣樹福田，敢請紆駕，降
B13n0080_p0692a08║臨我室。」王曰：「爾家安在？為近遠乎？」婆羅門曰：「我，此池之龍王也。承大王欲建勝福，
B13n0080_p0692a09║敢來請謁。」王受其請，遂入龍宮。坐久之，龍進曰：「我惟惡業，受此龍身，供養舍利，冀消
B13n0080_p0692a10║罪咎，願王躬往，觀而禮敬。」無憂王見已，霍然謂曰：「凡諸供養之具，非人間所有也。」
B13n0080_p0692a11║龍曰：「若然者，願無廢毀。」無憂王自度力非其儔，遂不開發。出池之所，今有封記。
B13n0080_p0692a12║窣堵波側不遠，有一伽藍，僧眾尟矣，清肅皎然，而以沙彌總任眾務。遠方僧至，禮遇
B13n0080_p0692a13║彌隆，必留三日，供養四事。聞諸耆舊曰：昔有苾芻，同志相召，自遠而至，禮窣堵波，見
B13n0080_p0692a14║諸羣象，相趨往來，或以牙芟草，或以鼻灑水，各持異花，共為供養。時眾見已，悲歎感懷。有
B13n0080_p0692a15║一苾芻，便捨具戒，願留供養，與眾辭曰：「我惟多福，濫迹僧中，歲月亟淹，行業無紀。此窣
B13n0080_p0693a01║堵波有佛舍利，聖德冥通，羣象踐灑，遺身此地，甘與同羣，得畢餘齡，誠為幸矣。」眾告之
B13n0080_p0693a02║曰：「斯盛事也。吾等垢重，智不謀此。隨時自愛，無虧勝業。」亦既離羣，重申誠願，歡然獨
B13n0080_p0693a03║居，有終焉之志。於是葺茅為宇，引流成池，採掇時花，灑掃瑩飾。綿歷歲序，心事無
B13n0080_p0693a04║怠。鄰國諸王聞而雅尚，競捨財寶，共建伽藍，因而勸請，屈知僧務。自爾相踵，不泯元功，
B13n0080_p0693a05║而以沙彌總知僧事。
B13n0080_p0693a06║
B13n0080_p0693a07║太子解衣剃髮處
B13n0080_p0693a08║沙彌伽藍東，大林中行百餘里，至大窣堵波，無憂王之所建也。是太子踰城至此，解寶
B13n0080_p0693a09║衣，去瓔珞，命僕還處。太子夜半踰城，遲明至此，既允宿心，乃形言曰：「是我出籠樊，
B13n0080_p0693a10║去羈鎖，最後釋駕之處也。」於天冠中解末尼寶，命僕夫曰：「汝持此寶，還白父王，今茲遠
B13n0080_p0693a11║遁，非苟違離，欲斷無常，絕諸有漏。」闡鐸迦（舊曰車匿，訛也。）曰：「詎有何心，空駕而返？」太
B13n0080_p0693a12║子善言慰諭，感悟而還。
B13n0080_p0693a13║回駕窣堵波東，有贍部樹，枝葉雖凋，枯株尚在。其傍復有小窣堵波，太子以餘寶衣易
B13n0080_p0693a14║鹿皮衣處。太子既斷髮易裳，雖去瓔珞，尚有天衣。曰：「斯服太侈，如何改易？」時淨居天
B13n0080_p0693a15║化作獵人，服鹿皮衣，持弓負羽。太子舉其衣而謂曰：「欲相貿易，願見允從。」獵人曰：
B13n0080_p0694a01║「善。」太子解其上服，授與獵人。獵人得已，還復天身，持所得衣，凌虛而去。
B13n0080_p0694a02║太子易衣側不遠，有窣堵波，無憂王之所建也，是太子剃髮處。太子從闡鐸迦取刀，自
B13n0080_p0694a03║斷其髮，天帝釋接上天宮，以為供養。時淨居天子化作剃髮人，執持銛刀，徐步而至。太子
B13n0080_p0694a04║謂曰：「能剃髮乎？幸為我淨之。」化人受命，遂為剃髮。
B13n0080_p0694a05║踰城出家時亦不定，或云菩薩年十九，或曰二十九，以吠舍佉月後半八日踰城出家，當
B13n0080_p0694a06║此三月八日，或云以吠舍佉月後半十五日，當此三月十五日。
B13n0080_p0694a07║太子剃髮窣堵波東南，曠野中行百八九十里，至尼拘盧陀林，有窣堵波，高三十餘尺。
B13n0080_p0694a08║昔如來寂滅，舍利已分，諸婆羅門無所得獲，於湼疊般那（唐言焚燒。舊云闍維，訛也。）地收餘灰
B13n0080_p0694a09║炭，持至本國，建此靈基，而修供養。自茲已降，奇迹相仍，疾病之人祈請多愈。灰炭窣堵
B13n0080_p0694a10║波側，故伽藍中，有過去四佛座及經行遺迹之所。故伽藍左右，數百窣堵波。其一大者，無
B13n0080_p0694a11║憂王所建也，崇基雖陷，高餘百尺。
B13n0080_p0694a12║自此東北，大林中行，其路艱險，經途危阻，山牛、野象，羣盜、獵師，伺求行旅，為害不
B13n0080_p0694a13║絕。出此林已，至拘尸那揭羅國。（中印度境。）
B13n0080_p0694a14║
B13n0080_p0694a15║
B13n0080_p0695a01║
B13n0080_p0695a02║
B13n0080_p0695a03║
B13n0080_p0695a04║
B13n0080_p0695a05║拘尸那揭羅國
B13n0080_p0695a06║拘尸那揭羅國，城郭頹毀，邑里蕭條。故城甎基周十餘里。居人稀曠，閭巷荒蕪。城
B13n0080_p0695a07║內東北隅，有窣堵波，無憂王所建，准陀（舊曰純陀，訛也。）之故宅也。宅中有井，將營獻供，方
B13n0080_p0695a08║乃鑿焉。歲月雖淹，水猶清美。
B13n0080_p0695a09║
B13n0080_p0695a10║娑羅林
B13n0080_p0695a11║城西北三四里，渡阿恃多伐底河，（唐言無勝，此世共稱耳。舊云阿利羅跋提河，訛也。典言謂之
B13n0080_p0695a12║尸賴拏伐底河，譯曰有金河。）西岸不遠，至娑羅林。其樹類槲，而皮青白，葉甚光潤，四樹特
B13n0080_p0695a13║高，如來寂滅之所也。其大甎精舍中作如來涅槃之像，北首而臥。傍有窣堵波，無憂王所
B13n0080_p0695a14║建，基雖傾陷，尚高二百餘尺。前建石柱，以記如來寂滅之事，雖有文記，不書日月。聞
B13n0080_p0695a15║諸先記曰：佛以生年八十，吠舍佉月後半十五日入般涅槃，當此三月十五日也。說一切有
B13n0080_p0696a01║部則佛以迦剌底迦月後半八日入般涅槃，當此九月八日也。自佛涅槃，諸部異議，或云千
B13n0080_p0696a02║二百餘年，或云千三百餘年，或云千五百餘年，或云已過九百，未滿千年。
B13n0080_p0696a03║精舍側不遠，有窣堵波，是如來修菩薩行時，為羣雉王救火之處。昔於此地有大茂林，
B13n0080_p0696a04║毛羣羽族巢居穴處。驚風四起，猛焰飈逸。時有一雉，有懷傷愍，鼓濯清流，飛空奮灑。時
B13n0080_p0696a05║天帝釋俯而告曰：「汝何守愚，唐勞羽翮？大火方起，焚燎林野，豈汝微軀所能撲滅？」
B13n0080_p0696a06║雉曰：「說者為誰？」曰：「我天帝釋耳。」雉曰：「今天帝釋有大福力，無欲不遂，救災拯難若
B13n0080_p0696a07║指諸掌，反詰無功，其咎安在？猛火方熾，無得多言！」尋復奮飛，往趣流水。天帝遂以掬
B13n0080_p0696a08║水泛灑其林，火滅煙消，生類全命，故今謂之救火窣堵波也。
B13n0080_p0696a09║雉救火側不遠，有窣堵波，是如來修菩薩行時，為鹿救生之處。乃往古昔，此有大林，
B13n0080_p0696a10║火炎中野，飛走窮窘，前有駛流之阨，後困猛火之難，莫不沈溺，喪棄身命。其鹿惻隱，身據
B13n0080_p0696a11║橫流，穿皮斷骨，自強拯溺。蹇兔後至，忍疲苦而濟之。筋力既竭，溺水而死。諸天收骸，
B13n0080_p0696a12║起窣堵波。
B13n0080_p0696a13║
B13n0080_p0696a14║蘇跋陀羅窣堵波
B13n0080_p0696a15║鹿拯溺西不遠，有窣堵波，是蘇跋陀羅（唐言善賢。舊曰須跋陀羅，訛也。）入寂滅之處。善賢
B13n0080_p0697a01║者，本梵志師也。年百二十，耆舊多智。聞佛寂滅，至雙樹間，問阿難曰：「佛世尊將寂滅，
B13n0080_p0697a02║我懷疑滯，願欲請問。」阿難曰：「佛將涅槃，幸無擾也。」曰：「吾聞佛世難遇，正法難聞，我有
B13n0080_p0697a03║深疑，恐無所請。」善賢遂入，先問佛言：「有諸別眾，自稱為師，各有異法，垂訓導俗，喬答摩
B13n0080_p0697a04║（舊曰瞿曇，訛略也。）能盡知耶？」佛言：「吾悉深究。」乃為演說。善賢聞已，心淨信解，求入法
B13n0080_p0697a05║中，受具足戒。如來告曰：「汝豈能耶？外道異學修梵行者，當試四歲，觀其行，察其性，威
B13n0080_p0697a06║儀寂靜，辭語誠實，則可於我法中淨修梵行。在人行耳，斯何難哉！」善賢曰：「世尊悲愍，含
B13n0080_p0697a07║濟無私，四歲試學，三業方順。」佛言：「我先已說，在人行耳！」於是善賢出家，即受具戒，勤
B13n0080_p0697a08║勵修習，身心勇猛。已而於法無疑，自身作證，夜分未久，果證羅漢，諸漏已盡，梵行已立。
B13n0080_p0697a09║不忍見佛入大涅槃，即於眾中入火界定，現神通事，而先寂滅。是為如來最後弟子，乃先滅
B13n0080_p0697a10║度，即昔後渡蹇兔是也。
B13n0080_p0697a11║善賢寂滅側，有窣堵波，是執金剛躄地之處。大悲世尊隨機利見，化功已畢，入寂滅
B13n0080_p0697a12║樂，於雙樹間北首而臥。執金剛神密迹力士見佛滅度，悲慟唱言：「如來捨我入大涅槃，無
B13n0080_p0697a13║歸依，無覆護，毒箭深入，愁火熾盛！」捨金剛杵，悶絕躄地。久而又起，悲哀戀慕，互相謂
B13n0080_p0697a14║曰：「生死大海，誰作舟檝？無明長夜，誰為燈炬？」
B13n0080_p0697a15║金剛躄地側，有窣堵波，是如來寂滅已七日供養之處。如來之將寂滅也，光明普照，
B13n0080_p0698a01║人、天畢會，莫不悲感，更相謂曰：「大覺世尊今將寂滅，眾生福盡，世間無依。」如來右脇臥
B13n0080_p0698a02║師子牀，告諸大眾，勿謂如來畢竟寂滅，法身常住，離諸變易，當棄懈怠，早求解脫。諸苾芻
B13n0080_p0698a03║等歔欷悲慟。時阿泥𢫫（盧骨反。）陀（舊曰阿那律，訛也。）告諸苾芻：「止，止，勿悲！諸天譏怪。」時末
B13n0080_p0698a04║羅眾供養已訖，欲舉金棺，詣涅疊般那所。時阿泥𢫫陀告言：「且止！諸天欲留七日供養。」於
B13n0080_p0698a05║是天眾持妙天花，遊虛空，讚聖德，各竭誠心，共興供養。
B13n0080_p0698a06║停棺側有窣堵波，是摩訶摩耶夫人哭佛之處。如來寂滅，棺殮已畢，時阿泥𢫫陀上昇
B13n0080_p0698a07║天宮，告摩耶夫人曰：「大聖法王今已寂滅。」摩耶聞已，悲哽悶絕，與諸天眾至雙樹間，見僧
B13n0080_p0698a08║伽胝、鉢及錫杖，拊之號慟，絕而復聲曰：「人、天福盡，世間眼滅！今此諸物空無有主。」如
B13n0080_p0698a09║來聖力，金棺自開，放光明，合掌坐，慰問慈母：「遠來下降！諸行法爾，願勿深悲。」阿難銜
B13n0080_p0698a10║哀而請佛曰：「後世問我，將何以對？」曰：「佛已涅槃，慈母摩耶自天宮降，至雙樹間，如來
B13n0080_p0698a11║為諸不孝眾生，從金棺起，合掌說法」。
B13n0080_p0698a12║
B13n0080_p0698a13║焚身窣堵波
B13n0080_p0698a14║城北渡河三百餘步，有窣堵波，是如來焚身之處。地今黃黑，土雜灰炭，至誠求請，或
B13n0080_p0698a15║得舍利。如來寂滅，人、天悲感，七寶為棺，千㲲纏身，設香花，建幡蓋，末羅之眾奉輿發引，
B13n0080_p0699a01║前後導從，北渡金河，盛滿香油，積多香木，縱火以焚，二㲲不燒，一極襯身，一最覆外。
B13n0080_p0699a02║為諸眾生分散舍利，惟有髮、爪儼然無損。
B13n0080_p0699a03║焚身側有窣堵波，如來為大迦葉波現雙足處。如來金棺已下，香木已積，火燒不然，眾
B13n0080_p0699a04║咸驚駭。阿泥𢫫陀言：「待迦葉波耳。」時大迦葉波與五百弟子自山林來，至拘尸城，問阿難
B13n0080_p0699a05║曰：「世尊之身，可得見耶？」阿難曰：「千㲲纏絡，重棺周殮，香木已積，即事焚燒。」是時佛
B13n0080_p0699a06║於棺內為出雙足，輪相之上，見有異色。問阿難曰：「何以有此？」曰：「佛初涅槃，人、天悲慟，
B13n0080_p0699a07║眾淚迸染，致斯異色。」迦葉波作禮，旋繞興讚，香木自然，大火熾盛。故如來寂滅，三從棺
B13n0080_p0699a08║出：初出臂，問阿難治路；次起坐，為母說法；後現雙足，示大迦葉波。
B13n0080_p0699a09║現足側有窣堵波，無憂王所建也，是八王分舍利處。前建石柱，刻記其事。佛入涅槃
B13n0080_p0699a10║後，涅疊般那已，諸八國王備四兵至，遣直性婆羅門謂拘尸力士曰：「天、人導師此國寂滅，故
B13n0080_p0699a11║自遠來，請分舍利。」力士曰：「如來降尊，即斯下土，滅世間明導，喪眾生慈父。如來舍利自當
B13n0080_p0699a12║供養，徒疲道路，終無得獲。」時諸大王遜辭以求，既不相允，重謂之曰：「禮請不從，兵威非
B13n0080_p0699a13║遠。」直性婆羅門揚言曰：「念哉！大悲世尊忍修福善，彌歷曠劫，想所具聞，今欲相凌，此非
B13n0080_p0699a14║宜也。今舍利在此，當均八分，各得供養，何至興兵？」諸力士依其言，即時均量，欲作八
B13n0080_p0699a15║分。帝釋謂諸王曰：「天當有分，勿恃力競。」阿那婆答多龍王、文鄰龍王、醫那鉢呾羅龍王
B13n0080_p0700a01║復作是議：「無遺我曹。若以力者，眾非敵矣。」直性婆羅門曰：「勿諠諍也，宜共分之。」即作
B13n0080_p0700a02║三分，一諸天，二龍眾，三留人間，八國重分。天、龍、人王莫不悲感。
B13n0080_p0700a03║
B13n0080_p0700a04║大邑聚
B13n0080_p0700a05║分舍利窣堵波西南行二百餘里，至大邑聚，有婆羅門，豪右巨富，確乎不雜，學究五明，
B13n0080_p0700a06║敬崇三寶。接其居側，建立僧坊，窮諸資用，備盡珍飾，或有眾僧往來中路，慇懃請留，
B13n0080_p0700a07║罄心供養，或止一宿，乃至七日。其後設賞迦王毀壞佛法，眾僧絕侶，歲月驟淹，而婆羅門
B13n0080_p0700a08║每懷懇惻。經行之次，見一沙門，厖眉皓髮，杖錫而來。婆羅門馳往迎逆，問所從至，請入
B13n0080_p0700a09║僧坊，備諸供養，旦以淳乳，煑粥進焉。沙門受已，纔一嚌齒，便即置鉢，沈吟長息。婆羅門
B13n0080_p0700a10║侍食，跪而問曰：「大德惠利隨緣，幸見臨顧，為夕不安耶？為粥不味乎？」沙門愍然告曰：
B13n0080_p0700a11║「吾悲眾生福祐漸薄，斯言且置，食已方說。」沙門食訖，攝衣即去。婆羅門曰：「向許有
B13n0080_p0700a12║說，今何無言？」沙門告曰：「吾非忘也。談不容易，事或致疑。必欲得聞，今當略說。吾向
B13n0080_p0700a13║所歎，非薄汝粥。自數百年，不嘗此味。昔如來在世，我時預從，在王舍城竹林精舍，俯清
B13n0080_p0700a14║流而滌器，或以澡漱，或以盥沐。嗟乎！今之純乳，不及古之淡水，此乃人、天福減使之然
B13n0080_p0700a15║也。」婆羅門曰：「然則大德乃親見佛耶？」沙門曰：「然。汝豈不聞佛子羅怙羅者，我身是
B13n0080_p0701a01║也。為護正法，未入寂滅。」說是語已，忽然不見。婆羅門遂以所宿之房，塗香灑掃，像設
B13n0080_p0701a02║肅然，其敬如在。
B13n0080_p0701a03║復大林中行五百餘里，至婆羅痆（女黠反。）斯國。（舊曰波羅柰國，訛也。中印度境。）
B13n0080_p0701a04║
B13n0080_p0701a05║
B13n0080_p0701a06║
B13n0080_p0701a07║
B13n0080_p0701a08║
B13n0080_p0701a09║
B13n0080_p0701a10║
B13n0080_p0701a11║
B13n0080_p0701a12║