B14n0081_p0020a01║雙峯山曹侯溪寶林傳卷第二（失第二第十兩卷而京師徧問皆無）
B14n0081_p0020a02║第二祖阿難童中流寂滅品第六（遂取聖曾集立章品補此卷由欠第十）
B14n0081_p0020a03║尒時阿難尊者王舍城人也姓剎利帝
B14n0081_p0020a04║斛𩚳王子𠀍戚即與佛同氣連枝出
B14n0081_p0020a05║家即昇堂入室梵語阿難此云慶喜
B14n0081_p0020a06║亦云歡喜為佛成道夜生父母歡喜
B14n0081_p0020a07║故得嘉名於多刧中而修忍辱性不
B14n0081_p0020a08║忤物常出美言情無卒暴多聞博達
B14n0081_p0020a09║智慧揔持若海吞流如燈傳照佛智
B14n0081_p0020a10║法藏悉在伊人先囑文殊今為近侍
B14n0081_p0020a11║阿難乃先求四願允即依隨一者願
B14n0081_p0020a12║佛不賜我故棄之衣及餘㱃食二者
B14n0081_p0020a13║聽我隨佛別請三者諸比丘見佛有
B14n0081_p0020a14║時聽我出入無時不須制約四者我
B14n0081_p0020a15║至佛前所說經藏重為我說文殊白
B14n0081_p0020b01║佛佛讚聦慧阿難善息譏疑皆聽所
B14n0081_p0020b02║願二十年中侍奉無迨所有法藏纖
B14n0081_p0020b03║豪不遺凡見醜惡未嘗毀呰曾隨如
B14n0081_p0020b04║來至一平墅見其穴墓佛告曰何以
B14n0081_p0020b05║此墓穴敗無人封樹阿難曰此墳中
B14n0081_p0020b06║人心達大道一無所有門不閉塞常
B14n0081_p0020b07║覩佛日清虛自在佛讚善哉又至一
B14n0081_p0020b08║林見葉凋落顧問阿難曰此林何䟽
B14n0081_p0020b09║荅曰人無寒暑禮儀不生木無榮枯
B14n0081_p0020b10║誰知稟氣佛言善哉又於路次見一
B14n0081_p0020b11║死犬迴問曰此犬甚臰誰能近者荅
B14n0081_p0020b12║曰雖復臰穢而無臰想其齒白淨甚
B14n0081_p0020b13║是可愛𠀍尊重嘆善哉阿難心無毀
B14n0081_p0020b14║辱言多贊敬昔金龍尊佛所化功德
B14n0081_p0021a01║無量時阿闍𠀍王知其法藏悉付
B14n0081_p0021a02║阿難白言仁者昔如來迦葉二師滅
B14n0081_p0021a03║度自我多故咸不覩見仁者於後般
B14n0081_p0021a04║涅槃時願垂告語阿難曰然即以巡
B14n0081_p0021a05║游國土宣暢真宗次第經行至一竹
B14n0081_p0021a06║林聞一比丘悞念偈云
B14n0081_p0021a07║若人生百歲不見水潦涸不如生一日
B14n0081_p0021a08║而得覩見之
B14n0081_p0021a09║阿難聞已嗟嘆曰
B14n0081_p0021a10║𠀍閒一凡有不解諸佛意徒載四圍陀
B14n0081_p0021a11║不如空身睡
B14n0081_p0021a12║阿難言已乃語彼比丘曰此非佛偈汝
B14n0081_p0021a13║今當聽吾為汝宣偈佛云
B14n0081_p0021a14║若人生百歲不會諸佛機未若生一日
B14n0081_p0021a15║而能決了之
B14n0081_p0021a16║彼比丘聞已即歸白師說阿難所正
B14n0081_p0021b01║之偈彼師曰阿難老朽記念非真智
B14n0081_p0021b02║慧衰殘言多錯謬慎勿隨之阿難却
B14n0081_p0021b03║後依前聞誦悞偈謂曰我曾教汝佛
B14n0081_p0021b04║偈何故由念邪言比丘曰我師教招
B14n0081_p0021b05║不令棄捨阿難返自思惟人不可言
B14n0081_p0021b06║言須得地彼輕我言而諷魔偈佛當
B14n0081_p0021b07║在𠀍我即白佛聖已涅槃今向誰說
B14n0081_p0021b08║作是念已地六震動須㬰光輝下有
B14n0081_p0021b09║一聖宿空中而說偈曰
B14n0081_p0021b10║彼者諷念偈實非諸佛語今遇歡喜尊
B14n0081_p0021b11║而可依了之
B14n0081_p0021b12║前師與弟子聞聖宿菩[薩-產+(辛/工)]現身說偈
B14n0081_p0021b13║心生恭敬隨順佛語於一食證斯陀
B14n0081_p0021b14║含果心自念言吾身老朽不宜久停
B14n0081_p0021b15║將入涅槃永歸常樂乃憶阿闍𠀍王
B14n0081_p0022a01║與吾盟誓事須相告即詣王宮而語
B14n0081_p0022a02║門者為我奏王吾欲涅槃故來辭王
B14n0081_p0022a03║閽官曰王當𮄎次覺即奏聞阿難曰
B14n0081_p0022a04║然為我陳說即趣毗舍離城恒河岸
B14n0081_p0022a05║側王於夢中見一隊仗𢺠從一蓋七
B14n0081_p0022a06║寶嚴麗瓔珞殊妙至一寬平處四眾
B14n0081_p0022a07║圍繞恭敬供養須㬰之間忽降風雨
B14n0081_p0022a08║摧折蓋柄珍寶墜地因此驚覺神情
B14n0081_p0022a09║惘然門者奏曰阿難辭王入般涅槃
B14n0081_p0022a10║值王𮄎次留言而去王聞悶絕良久
B14n0081_p0022a11║乃甦顧問左右曰尊者當於何處入
B14n0081_p0022a12║般涅槃大臣奏曰往毗舍離城王即
B14n0081_p0022a13║嚴駕四兵賷持七寶至彼國土見阿
B14n0081_p0022a14║難在弶伽中流而住王即瞻仰稽首
B14n0081_p0022a15║三界人尊已棄我去暫馮願且莫涅
B14n0081_p0022b01║槃毗舍離國王亦奉八珍精嚴三德
B14n0081_p0022b02║在弶伽側而說偈言
B14n0081_p0022b03║至尊一何速而歸寂滅場願住須㬰間
B14n0081_p0022b04║而受於供養
B14n0081_p0022b05║尒時阿難以偈辭曰
B14n0081_p0022b06║二王善嚴住勿為苦悲戀涅槃當我淨
B14n0081_p0022b07║而無語有故
B14n0081_p0022b08║阿難復念言我若向一國而𧼈涅槃者
B14n0081_p0022b09║諸國持兵而諍舍利殘害他故何名
B14n0081_p0022b10║慈慧可於弶伽中流而般涅槃令無
B14n0081_p0022b11║爭競作是念已大地山河六種震動
B14n0081_p0022b12║時雪山中有一仙人五通具足覩斯
B14n0081_p0022b13║瑞應即與五百仙人飛空而至稽首
B14n0081_p0022b14║禮足胡跪白言我於當證佛法願為
B14n0081_p0022b15║我等而度出家阿難既受請已即化
B14n0081_p0022b16║弶伽變作金地為諸仙人如應說法
B14n0081_p0023a01║復作是念我昔所受弟子冝當悉集
B14n0081_p0023a02║未逾食頃有五百羅漢從空而至為
B14n0081_p0023a03║諸仙人出家受戒第一羯磨得初果
B14n0081_p0023a04║三法竟得第四果中有二人一名商
B14n0081_p0023a05║那和修二名末田底迦亦名末田地
B14n0081_p0023a06║迦末田地時度須跋陀羅便證道果
B14n0081_p0023a07║云我不欲見師滅度遂先入寂阿難
B14n0081_p0023a08║告二第子曰昔如來以大法眼藏付
B14n0081_p0023a09║于迦葉迦葉入定而付於我我今滅
B14n0081_p0023a10║度用傳於汝汝等二人如法受行流
B14n0081_p0023a11║通後世無令斷絕聽吾偈言
B14n0081_p0023a12║本來付有法付了言無法各各自須寤
B14n0081_p0023a13║寤了無無法
B14n0081_p0023a14║阿難又告商那和修曰汝善行化繼
B14n0081_p0023a15║聖傳揚汝後有嗣者度人籌盈石室
B14n0081_p0023b01║後謂末田地曰如來語汝罽賔國中
B14n0081_p0023b02║一百二十年閒有一比丘字末田地
B14n0081_p0023b03║迦於彼化道利濟無涯汝當持此正
B14n0081_p0023b04║法彼土宣揚我憶如來以諸比丘至
B14n0081_p0023b05║彼國土住一大池邊語吾曰我涅槃
B14n0081_p0023b06║後有一比丘名末田地迦在此池岸修
B14n0081_p0023b07║習禪定彼池龍王深生敬重請於龍
B14n0081_p0023b08║宮精陳供養龍乃縮水奉池願充精
B14n0081_p0023b09║舍於池西北角別創小池可百餘里龍
B14n0081_p0023b10║與眷屬五百自新而居龍因施池尅
B14n0081_p0023b11║證那含尒時末田地迦受阿難旨往
B14n0081_p0023b12║彼化緣一代光輝師資絕嗣阿難付
B14n0081_p0023b13║法藏竟作十八變入風輪奮迅三昧
B14n0081_p0023b14║分身四分奉忉利天一分奉娑竭羅
B14n0081_p0023b15║龍王一分奉阿闍世王一分奉毗舍
B14n0081_p0024a01║離王一分各起寶塔廣興供養自尒
B14n0081_p0024a02║雲旋鸖繞梵奏香凝九月四生作禮
B14n0081_p0024a03║祈[社-土+(虎-儿+巾)]當周第十主厲王十二年癸巳
B14n0081_p0024a04║歲矣
B14n0081_p0024a05║第三祖商那和脩章降火龍品第七
B14n0081_p0024a06║尒時商那和修尊者摩突羅國人也
B14n0081_p0024a07║亦名舍那婆斯姓毗舍離父名林勝
B14n0081_p0024a08║母字憍奢耶於母胎中六年始生亦
B14n0081_p0024a09║云商諾迦此云自在服是西天九枝
B14n0081_p0024a10║秀草名也商諾迦者初生有自然胎
B14n0081_p0024a11║衣隨身而長及後出家化為九條之
B14n0081_p0024a12║衣彼國秀草生於淨地若有羅漢出
B14n0081_p0024a13║世化為九枝和修出家感斯瑞應昔
B14n0081_p0024a14║佛行化至摩突羅國見一青林敷榮
B14n0081_p0024a15║茂盛語阿難曰此林地名優留荼吾
B14n0081_p0024a16║滅度後一百年有比丘名商那和修
B14n0081_p0024b01║於此地上起僧伽藍廣敷法藏大化
B14n0081_p0024b02║群生後經百歲果誕和修出家證真
B14n0081_p0024b03║林禪思有二火龍毒害猛熾暴物侵
B14n0081_p0024b04║人和修即以神力震動此池火龍大
B14n0081_p0024b05║瞋霔雨降風興雷掣電和修處慈心
B14n0081_p0024b06║三昧安坐怡然龍覩希奇復身禮敬
B14n0081_p0024b07║問曰願師慈悲當賜教誨和修曰佛
B14n0081_p0024b08║記此地當建伽藍汝捨與吾利益無
B14n0081_p0024b09║量龍曰若有教記我敢拒違願師慈
B14n0081_p0024b10║憐勿嫌湫隘龍捨地已俱得生天表
B14n0081_p0024b11║剎莊嚴播宣聖範和修又自念言我
B14n0081_p0024b12║化導已久孰當繼吾入定諦觀見利
B14n0081_p0024b13║吒國中有一長者名曰善意而姓首
B14n0081_p0024b14║陀當生三子小者出家承襲於我和
B14n0081_p0024b15║修乃不賷徒眾獨至彼舍而扣其扉
B14n0081_p0025a01║善意一見瞻禮問訊欲何所須和修
B14n0081_p0025a02║曰我無徒伴希一給侍善意曰我樂
B14n0081_p0025a03║𠀍俗無心出家我若生兒當奉尊者
B14n0081_p0025a04║和修曰善即辭而還却歸本座知善
B14n0081_p0025a05║意生一子名優波吉羅次生二子一名
B14n0081_p0025a06║優波熖摩三名優波毱多柔和善順
B14n0081_p0025a07║性好仁慈和修復至善意舍長者見
B14n0081_p0025a08║之敬仰倍前和修曰汝先許我子出
B14n0081_p0025a09║家今㝡小者願相給付長者愛心未
B14n0081_p0025a10║肻與之和修曰非我刱緣昔佛記此
B14n0081_p0025a11║子後二百五十年中當第四祖師名
B14n0081_p0025a12║優波毱多度人籌𢒈石室汝順佛旨
B14n0081_p0025a13║慎勿遮障長者聞宣聖記心意精專
B14n0081_p0025a14║即以其兒奉上尊者和修領得歸於
B14n0081_p0025a15║寶坊問曰汝年幾耶毱多曰我年十
B14n0081_p0025b01║七汝身十七耶性十七耶毱多曰師頭
B14n0081_p0025b02║白耶心白耶和修曰我自髮白非心白
B14n0081_p0025b03║耳毱多曰我身十七非性十七和修知
B14n0081_p0025b04║是法器遂在左右三四年閒師與𩮜
B14n0081_p0025b05║度命諸賢而受戒和修乃告曰佛以
B14n0081_p0025b06║無上法眼付囑迦葉如是展轉而至
B14n0081_p0025b07║於我我今付汝汝當護持聽吾偈言
B14n0081_p0025b08║非法亦非心非心亦非法說是心法時
B14n0081_p0025b09║是法非心法
B14n0081_p0025b10║和修曰汝當善護念諸菩[薩-產+(辛/工)]善付囑
B14n0081_p0025b11║諸菩[薩-產+(辛/工)]無令斷絕吾自歸山深居寂
B14n0081_p0025b12║淨汝當化道囑受以時毱多受教禮
B14n0081_p0025b13║謝於師和修憶昔罽賔南面有象白
B14n0081_p0025b14║山苔石幽奇松泉清峭即飛騰往彼
B14n0081_p0025b15║三昧安祥於其定中見毱多五百弟
B14n0081_p0025b16║子不重其師心常懈怠是非我難可
B14n0081_p0026a01║調伏即至毱多舍便坐毱多牀時毱
B14n0081_p0026a02║多不在彼諸弟子咸生瞋怒曰是何
B14n0081_p0026a03║弊人踞吾師牀勠力牽挽如山不搖
B14n0081_p0026a04║欲出惡言口便閉塞遞相顧[目*(前-刖+(丁-一))]遽往
B14n0081_p0026a05║告師曰有一比丘形容樵瘁踞師七寶
B14n0081_p0026a06║牀安止不伏起毱多念言自非吾師
B14n0081_p0026a07║無能坐者即統眾而歸果見是師頭
B14n0081_p0026a08║面禮足問訊起居毱多徒眾念言師
B14n0081_p0026a09║雖作禮威德勝彼和修知諸孫眾輕
B14n0081_p0026a10║慢不悛即舉右手二指點其虛空俄
B14n0081_p0026a11║降白乳如膏尋時又降甘露和修語
B14n0081_p0026a12║毱多曰汝識此否毱多曰不識和修
B14n0081_p0026a13║曰汝審諦觀是何祥瑞毱多即入
B14n0081_p0026a14║三昧觀察了不能知乃出定整容而問
B14n0081_p0026a15║於師曰是何三昧和修曰此名龍奮
B14n0081_p0026b01║迅三昧如是次第有五百三昧名號
B14n0081_p0026b02║不同汝曾知不毱多曰我所得法盡
B14n0081_p0026b03║從師受唯此三昧未蒙師指引和修
B14n0081_p0026b04║曰如來三昧菩[薩-產+(辛/工)]不知菩[薩-產+(辛/工)]三昧辟
B14n0081_p0026b05║支佛不知辟支佛三昧羅漢不知羅
B14n0081_p0026b06║漢三昧吾師阿難不知阿難三昧我
B14n0081_p0026b07║亦不知今我三昧汝亦不知此三昧
B14n0081_p0026b08║者佛涅槃後有其至寂禪定無諸穢
B14n0081_p0026b09║意通明定慧心無生滅住大慈力遞
B14n0081_p0026b10║相恭敬者方能識此三昧彼五百比
B14n0081_p0026b11║丘聞師所說心各戰慄內自悔責云
B14n0081_p0026b12║我無智慧輕侮大聖願尊慈悲令罪
B14n0081_p0026b13║消滅和修聞已而說偈言
B14n0081_p0026b14║通達非彼此至聖無長短汝除輕慢意
B14n0081_p0026b15║疾證阿羅漢
B14n0081_p0027a01║諸弟子聞已依教奉行皆證道果和
B14n0081_p0027a02║修乃呈十八變化三昧火用焚其身
B14n0081_p0027a03║所有舍利毱多收葬于梵迦羅山塔
B14n0081_p0027a04║崇高顯天樂名華歲盈時降五百
B14n0081_p0027a05║弟子各持幡華羅列供養天人禮敬
B14n0081_p0027a06║幽顯霑恩當周弟十一主宣王二十
B14n0081_p0027a07║三年乙未歲矣
B14n0081_p0027a08║弟四祖優波毱多章化三尸品第八
B14n0081_p0027a09║尒時優波毱多尊者吒利國人也亦
B14n0081_p0027a10║名優波掘多姓首陀父名善意十七
B14n0081_p0027a11║出家二十證果佛預記云吾滅度後
B14n0081_p0027a12║第四祖師度人無量號無相好佛承
B14n0081_p0027a13║商那和修傳付詃諭五天次至摩突
B14n0081_p0027a14║羅國大眾雲集半月說法天華時降
B14n0081_p0027a15║每地神現見聞獲益震動魔宮波旬
B14n0081_p0027a16║𫽄生愁怖乃密騁神通雨真金寶華
B14n0081_p0027b01║鬘瓔珞復現寶女窈窕殊麗艷態奇
B14n0081_p0027b02║希舉眾攀緣心意慢亂時八千大眾
B14n0081_p0027b03║於三日中無有一人而證道果魔王
B14n0081_p0027b04║歡喜慶快非常毱多即入三昧乃見
B14n0081_p0027b05║波旬致斯妒害退修道眾失其本心
B14n0081_p0027b06║魔王見毱多入定即以瓔珞繫於頸
B14n0081_p0027b07║上毱多出定即知是魔偶得其便毱
B14n0081_p0027b08║多即化三屍所謂人狗蛇等以為華
B14n0081_p0027b09║鬘魔時再現舞弄尊者毱多乃輭言
B14n0081_p0027b10║慰愈云汝與我瓔珞厚是厚意吾今
B14n0081_p0027b11║以少許華鬘聊相酬贈魔王大喜舒
B14n0081_p0027b12║頸受之尋變為三屍蟲蛆臰爛穢汙
B14n0081_p0027b13║難堪魔王極生猒惡語毱多曰何以
B14n0081_p0027b14║死屍繫吾頸上毱多曰比丘之法不
B14n0081_p0027b15║應以華鬘莊嚴於人然腐爛腥觸汝
B14n0081_p0028a01║之因感何以輒恣妖邪敗吾聽眾汝
B14n0081_p0028a02║由不樂何及於我時波旬盡其神力
B14n0081_p0028a03║欲解三屍竟不能去乃踊身虛空告
B14n0081_p0028a04║諸天眾求解其屍諸天皆言此大聖
B14n0081_p0028a05║所加非我能解復詣梵王求免梵王
B14n0081_p0028a06║曰十力弟子所作神變我今凡陋何
B14n0081_p0028a07║能解之寧以藕𢇁縣須彌山若解此
B14n0081_p0028a08║屍終無是處又為說偈
B14n0081_p0028a09║俾退本心若因地倒還因地起
B14n0081_p0028a10║若無其地終無所履汝可歸心
B14n0081_p0028a11║尊者必當為汝解之
B14n0081_p0028a12║波旬受梵王教禮敬尊者誓願歸
B14n0081_p0028a13║依毱多曰汝於正法更不嬈害不波旬
B14n0081_p0028a14║曰我誓迴向永歸佛道毱多曰諸聖
B14n0081_p0028a15║使我降伏於汝汝因斯故不墯惡道
B14n0081_p0028b01║即為解頸三屍魔王大喜敬禮尊者
B14n0081_p0028b02║曰我因師故得離邪見毱多曰汝昔
B14n0081_p0028b03║覩見如來今還記其容相不波旬曰
B14n0081_p0028b04║省毱多曰可謂現之我願覩見波旬
B14n0081_p0028b05║曰我見如來形相不敢故辭唯願尊
B14n0081_p0028b06║者幸莫禮拜毱多曰然波旬即入林
B14n0081_p0028b07║中變為如來三十二相八十種好面
B14n0081_p0028b08║如滿月身若金山進止威容釋梵圍
B14n0081_p0028b09║繞從林而出毱多一見生如來想瞻
B14n0081_p0028b10║奉化容忘與魔約不覺禮拜魔王不
B14n0081_p0028b11║勝致敬身體戰掉却復本形而說偈
B14n0081_p0028b12║言
B14n0081_p0028b13║稽首三昧尊十力大慈父我今願迴向
B14n0081_p0028b14║勿令有劣弱
B14n0081_p0028b15║言訖拜辭尊者却返天宮至第四日
B14n0081_p0028b16║告諸天眾曰欲得人天利樂永離蓋
B14n0081_p0029a01║纏當數往毱多法會㱃啖醍醐言已
B14n0081_p0029a02║即率天眾賷持香華伎樂而來供養
B14n0081_p0029a03║時毱多在𠀍化道證正尤多單賢隻
B14n0081_p0029a04║聖罔記其倫夫婦俱證道果者方折
B14n0081_p0029a05║一籌籌長四寸滿一石室室長十八
B14n0081_p0029a06║肘廣十二肘㝡後有一長者名香眾
B14n0081_p0029a07║來詣出家師曰汝身出家心出家香
B14n0081_p0029a08║眾曰我來出家非為身心師曰不為
B14n0081_p0029a09║身心復為誰出家香眾曰夫出家者
B14n0081_p0029a10║無我我故無我我故即心不生滅心
B14n0081_p0029a11║生不滅即是常道既是常道諸佛亦
B14n0081_p0029a12║然心無形相其體亦然毱多曰汝當
B14n0081_p0029a13║明寤心自通曉宜依佛法紹隆三寶
B14n0081_p0029a14║即與出家命聖受戒乃告曰昔如來
B14n0081_p0029a15║以大法眼藏囑累迦葉如是展轉而
B14n0081_p0029b01║至於我我今付汝汝善保持傳化未
B14n0081_p0029b02║來無令斷絕聽吾偈言
B14n0081_p0029b03║心自本來心本心非有法有法有本心
B14n0081_p0029b04║非心非本法
B14n0081_p0029b05║說此偈已復告香眾曰汝父夢金日
B14n0081_p0029b06║梵云提多迦此云通真量冝名提多
B14n0081_p0029b07║迦以符冥貺提多迦聞師賜名并傳
B14n0081_p0029b08║法偈頭面禮敬頂謝再三毱多乃騰
B14n0081_p0029b09║身虛空作十八變使諸四眾發大信
B14n0081_p0029b10║心却座儼然洎乎長往大眾以室內
B14n0081_p0029b11║之籌用闍維之悉得充足提多迦即
B14n0081_p0029b12║收舍利起塔供養四眾萬靈晨夕香
B14n0081_p0029b13║唄當周第十三主平王三十一年庚子
B14n0081_p0029b14║嵗矣
B14n0081_p0029b15║第五祖提多迦章仙受化品第九
B14n0081_p0030a01║尒時提多迦尊者摩竭陀國人也在舍
B14n0081_p0030a02║之日父夢金日從屋而出放大光明
B14n0081_p0030a03║照曜天地對一大寶山山頂有泉師
B14n0081_p0030a04║為解曰寶山者吾身是也放大光明
B14n0081_p0030a05║者汝智慧也從屋出者汝入道也山
B14n0081_p0030a06║頂泉者無上法也毱多為釋其夢并
B14n0081_p0030a07║賜其名而度出家兼付法藏提多迦
B14n0081_p0030a08║歡喜踊躍而說偈言
B14n0081_p0030a09║巍巍七寶山常出智慧泉迴為真法味
B14n0081_p0030a10║能度於有緣
B14n0081_p0030a11║毱多聞已亦說偈言
B14n0081_p0030a12║我法傳於汝當現大智慧今日從屋出
B14n0081_p0030a13║照曜於天地
B14n0081_p0030a14║提多迦聞師說偈禮敬奉持自統其
B14n0081_p0030a15║徒化游諸國至中印土彼國有八千
B14n0081_p0030a16║文仙化誘人眾仙尊號遮迦廣行仙
B14n0081_p0030b01║道聞師演範即領諸仙眾至法會所
B14n0081_p0030b02║瞻禮聽受乃語尊者曰我憶往昔與
B14n0081_p0030b03║師同生梵天我學仙道遇阿斯陀受
B14n0081_p0030b04║我仙法尊者修習禪定今證聖果自
B14n0081_p0030b05║湏支離已經六刧提多迦曰適見仙
B14n0081_p0030b06║尊已知遠事我得證汝獲奚方仙曰
B14n0081_p0030b07║我於仙道唐設劬勞捕影繫風乘空
B14n0081_p0030b08║躡響流浪多刧一無所得尊者曰佛云
B14n0081_p0030b09║人修大仙功德無緣敬學小道又似纏
B14n0081_p0030b10║牽佛說如此汝可捨之如棄小流而
B14n0081_p0030b11║歸大海宜捨仙道而入佛乘我化道
B14n0081_p0030b12║已久竟不在晚仙曰阿斯陀仙記我
B14n0081_p0030b13║却後六刧當遇同學而度於汝得證
B14n0081_p0030b14║聖果今此際會願度出家時八千人
B14n0081_p0030b15║見仙尊捨道從師心皆憤悱曰大仙
B14n0081_p0031a01║何故而歸小尊不閑呪術而無道藝
B14n0081_p0031a02║削髮披緇有何能勝我等雖順大仙
B14n0081_p0031a03║心未降伏提多迦知諸仙眾我慢貢
B14n0081_p0031a04║高即作神通放大光明足履虛空如
B14n0081_p0031a05║地無異時現寶蓋而覆其頂手生五
B14n0081_p0031a06║乳二乳中涌出蓮華二華中而現諸
B14n0081_p0031a07║佛為說妙法仙眾見已發菩提心禮
B14n0081_p0031a08║敬尊者俱願出家師曰汝既迴心聖必
B14n0081_p0031a09║加護各應自念非假刀剃可至誠歸
B14n0081_p0031a10║命三寶自成聖相諸仙受教各自念
B14n0081_p0031a11║佛專心靜慮應時鬚髮自落袈裟被
B14n0081_p0031a12║體檀相如畦悉登法忍提多迦仍為
B14n0081_p0031a13║說法咸證無生然命上首弟子彌遮
B14n0081_p0031a14║迦曰昔如來以大法眼藏付囑迦葉
B14n0081_p0031a15║展轉相傳而至於我我今付汝汝善
B14n0081_p0031b01║護持聽吾偈言
B14n0081_p0031b02║通達本法心無法無非法寤了同未寤
B14n0081_p0031b03║無心亦無法
B14n0081_p0031b04║說是偈已即從座起踊身虛空現十
B14n0081_p0031b05║八變作六神通化火光三昧而盡其體
B14n0081_p0031b06║彌遮迦收其舍利於斑荼山中起塔
B14n0081_p0031b07║供養當周第十五主莊王七年己丑
B14n0081_p0031b08║歲矣
B14n0081_p0031b09║第六祖彌遮迦章除觸器品第十
B14n0081_p0031b10║尒時彌遮迦尊者中印土人也昔為
B14n0081_p0031b11║大仙統八千眾五天大化四眾湏誠
B14n0081_p0031b12║遇提多迦而憶往事出家受教繼祖
B14n0081_p0031b13║傳燈徧化群方弘宣法眼至北天竺
B14n0081_p0031b14║國遠望城上金雲偃仰覆蓋雉堞尊
B14n0081_p0031b15║者曰此城內有大乘氣必有竒人而
B14n0081_p0031b16║紹聖種言訖即入此城路逢一人身
B14n0081_p0032a01║服嚴淨手執酒器來問師曰何方而
B14n0081_p0032a02║來欲往何處師曰自從心來欲往無
B14n0081_p0032a03║處又問曰識我手中物不師曰此是
B14n0081_p0032a04║觸器而負淨者又問曰識我不師曰
B14n0081_p0032a05║我即不識識即不我師曰今雖識汝
B14n0081_p0032a06║不知汝字汝暫稱名吾即省矣
B14n0081_p0032a07║彼曰我今生此國復憶昔時本姓頗
B14n0081_p0032a08║羅墯名婆須蜜師聞姓字洞徹宿緣
B14n0081_p0032a09║我師提多迦云昔佛游北天竺國謂
B14n0081_p0032a10║阿難曰此國中有一大聖吾滅度後
B14n0081_p0032a11║三百年當出于𠀍姓頗羅墯名婆須
B14n0081_p0032a12║蜜於禪祖中當于第七𠀍尊記汝非
B14n0081_p0032a13║吾能知汝可出家捨除觸器而證解
B14n0081_p0032a14║脫婆須蜜聞已即擲㱃器禮請於師
B14n0081_p0032a15║云我適憶往事於無量刧中曾施寶
B14n0081_p0032b01║座值於一佛與我受記云於賢刧中
B14n0081_p0032b02║得繼玄範次當第七如𠀍尊所說深
B14n0081_p0032b03║叶宿緣願師大慈引接至道師即與
B14n0081_p0032b04║出家命聖受具然告曰昔如來以大
B14n0081_p0032b05║法眼藏付囑迦葉如是展轉而至於
B14n0081_p0032b06║我我今付汝汝可護持聽吾偈言
B14n0081_p0032b07║無心無可得說得不名得若了心非法
B14n0081_p0032b08║始解心心法
B14n0081_p0032b09║師曰吾此偈者祕密心要法可諦思
B14n0081_p0032b10║勤行覺道言已即於座上現奮迅三
B14n0081_p0032b11║昧於虛空中從無相入有相出有相入
B14n0081_p0032b12║無相出乃成八支道却至本座化火
B14n0081_p0032b13║焚軀人天感慟雲霧慘悽婆須蜜收
B14n0081_p0032b14║取舍利以七寶函盛安塔上層人天
B14n0081_p0032b15║龍神供養無虧當周第十八主襄王
B14n0081_p0033a01║十七年甲申歲矣
B14n0081_p0033a02║第七祖婆湏蜜章梵王問品第十一
B14n0081_p0033a03║尒時婆須蜜尊者北天竺國人也姓
B14n0081_p0033a04║頗羅墯在彼國中或風或狂乍愚乍
B14n0081_p0033a05║智手執酒器游佚四衢值彌遮迦明
B14n0081_p0033a06║宣往事承佛遠記隨順出家受道傳
B14n0081_p0033a07║輝殊方誘化至迦摩羅國大興佛事
B14n0081_p0033a08║忽於座前有一智者稱佛陀難提起
B14n0081_p0033a09║白師曰解論議不師曰仁者論即不
B14n0081_p0033a10║義義即不論若擬論義終非義論
B14n0081_p0033a11║佛陀難提聞師語勝心即敬伏即告
B14n0081_p0033a12║師曰我願求道服甘露味唯冀慈悲
B14n0081_p0033a13║而賜攝受尊者即與披剃命諸羅漢
B14n0081_p0033a14║而為受戒然後告曰昔如來以大法
B14n0081_p0033a15║眼藏囑累迦葉如是展轉而至於我
B14n0081_p0033a16║我今付汝汝善護持聽吾偈言
B14n0081_p0033b01║心同虛空界示同虛空法證得虛空時
B14n0081_p0033b02║無是無非法
B14n0081_p0033b03║說此偈已踊身虛空逞十八變化以
B14n0081_p0033b04║慈悲心三昧而入寂定令身不𢿱儼
B14n0081_p0033b05║然如生經于七日梵王諸天而來座
B14n0081_p0033b06║前禮敬而說偈曰
B14n0081_p0033b07║賢刼眾聖祖而當第七位尊者哀我念
B14n0081_p0033b08║請為宣佛地
B14n0081_p0033b09║尊者聞梵王請即從座起告梵王曰
B14n0081_p0033b10║我所得法而非有故若識佛地離有
B14n0081_p0033b11║無故說此語已依前入定梵王聞師
B14n0081_p0033b12║說法讚敬殷勤𢿱諸寶華繽紛供養
B14n0081_p0033b13║佛陀難提即從本坐起窣覩波時有
B14n0081_p0033b14║一王名法莊嚴捨身所有瓔珞真珠
B14n0081_p0033b15║而用莊嚴七眾巡繞當周第二十一
B14n0081_p0034a01║主定王十九年辛未歲矣
B14n0081_p0034a02║第八祖佛陀難提章白光通貫品第十二
B14n0081_p0034a03║尒時佛陀難提尊者迦摩羅國人也
B14n0081_p0034a04║姓瞿曇波初生之時頂上有珠珠光
B14n0081_p0034a05║遠照年四十聦明愽達日唯一食常
B14n0081_p0034a06║修梵行遇婆須蜜行化而往徵詰聞
B14n0081_p0034a07║師如辯遂投出家復承法嗣援引導
B14n0081_p0034a08║眾門闡範遐邦至提伽國彼國之人
B14n0081_p0034a09║多修定業有一毗舍羅家唯生一子
B14n0081_p0034a10║名伏馱蜜多年登五十而不解語又
B14n0081_p0034a11║所履步喻若孩𡦗父母常懷憂慮嘆
B14n0081_p0034a12║曰是何因緣產生疣贅誰有智者為
B14n0081_p0034a13║我訣疑乃問諸定者為是何因定者
B14n0081_p0034a14║云我但習定是事莫知後有智人當
B14n0081_p0034a15║為汝釋此智者心懷佛印身意清淨
B14n0081_p0034b01║善有他心及以宿命若要除疑當俟
B14n0081_p0034b02║彼至佛陀難提即入此城届於彼舍
B14n0081_p0034b03║上見白光貫霄漢師問眾曰識此光
B14n0081_p0034b04║不眾曰匪知師曰今此俗舍當有聖
B14n0081_p0034b05║人心如大海不合凡意口無言說是
B14n0081_p0034b06║大乘器不行四衢知觸穢耳當繼吾
B14n0081_p0034b07║跡人天獲利此光上下通貫者亦有
B14n0081_p0034b08║所以上通至天者吾所學者而出於
B14n0081_p0034b09║彼下貫者吾數當第三師名脇尊者
B14n0081_p0034b10║其行高廣五天欽崇說法度人不可
B14n0081_p0034b11║稱計言由未已彼舍主出禮問尊者
B14n0081_p0034b12║曰有何所須師曰我來求人不須其
B14n0081_p0034b13║物蜜多父母曰我身老朽不堪出家
B14n0081_p0034b14║唯有一子而復愚癡若要財寶供給
B14n0081_p0034b15║不辭定覓其人多應罔遂師曰我來
B14n0081_p0034b16║求人不須其寶但得其人珍寶自至
B14n0081_p0035a01║父母曰我有一子年已五十未解言
B14n0081_p0035a02║語亦不行步師意若要我即不惜師
B14n0081_p0035a03║曰如汝所言便將與我父母即將此子
B14n0081_p0035a04║奉上尊者尊者領得歡喜內盈至伽
B14n0081_p0035a05║藍蜜多忽然自進七步合掌師前而
B14n0081_p0035a06║咨問曰父母非我親誰是㝡親者諸
B14n0081_p0035a07║佛非我道誰是㝡道者尊者觀行復
B14n0081_p0035a08║語已是竒希聆問幽深倍常忻慶即
B14n0081_p0035a09║以偈荅曰
B14n0081_p0035a10║汝言與心親父母非可比汝行與道合
B14n0081_p0035a11║諸佛心即是外求有相佛與汝不相似
B14n0081_p0035a12║若識汝本心非合亦非離
B14n0081_p0035a13║蜜多聞師說偈敬奉彌勤即請出家
B14n0081_p0035a14║師為度脫命聖具戒乃告曰昔如來
B14n0081_p0035a15║以大法眼藏付囑迦葉如是展轉而
B14n0081_p0035b01║至於我我今付汝汝善護持聽吾偈
B14n0081_p0035b02║言
B14n0081_p0035b03║虛空有內外心法亦如此若了虛空故
B14n0081_p0035b04║是達真如理
B14n0081_p0035b05║伏馱蜜多聞師偈已即從坐起踊身
B14n0081_p0035b06║虛空灑諸甘露雨𢿱天華說偈讚曰
B14n0081_p0035b07║我師禪祖中當得為第八法化眾無量
B14n0081_p0035b08║悉獲阿羅漢
B14n0081_p0035b09║時佛陀難提即從座起卓然而立現
B14n0081_p0035b10║五神通從其腹中光飛八道照曜大
B14n0081_p0035b11║眾承此光者五百餘人悉證三果師
B14n0081_p0035b12║方入滅高樹寶塔插入星河梵眾人
B14n0081_p0035b13║天香華供養當周第二十四主景王
B14n0081_p0035b14║十二年丙寅歲矣（長安終南太一山豐德開利寺譯經沙門雲勝游禮賢行借忘苐二第十二卷
B14n0081_p0035b15║咸平元年上表乞續編人開元年智昇撰錄後來唐玄肅代德四朝七人三藏所翻并聖朝四人翻譯并聖製三藏集傳一千餘卷今取聖智集補之▆第十）
B14n0081_p0035b16║寶林傳卷第二