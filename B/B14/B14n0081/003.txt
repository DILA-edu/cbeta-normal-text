B14n0081_p0036a01║▆…▆（以上原缺三行半）
B14n0081_p0036a02║第九祖伏馱蜜▆…▆
B14n0081_p0036a03║尒時伏馱蜜多提伽國人▆…▆
B14n0081_p0036a04║生已來年近五十都不行履亦不解語彼
B14n0081_p0036a05║國之人多修定業父母詣彼而欲語
B14n0081_p0036a06║之說云因緣以何之故而生一子不解
B14n0081_p0036a07║行語年近五十漸積癡老如何定者
B14n0081_p0036a08║而為決烈定者曰我自唯定非能知
B14n0081_p0036a09║諸當有智不久而至此大士心懷佛
B14n0081_p0036a10║印身亦清淨善有他心而知宿命若
B14n0081_p0036a11║欲決烈候彼問之尒時佛陀難提便
B14n0081_p0036a12║入此城游行教化說諸大眾而至毗
B14n0081_p0036a13║舍羅家時彼父母同至尊前頭面作
B14n0081_p0036a14║禮尊者見此宅上有一白光上下通
B14n0081_p0036a15║貫而謂諸眾識此光不眾曰我不能
B14n0081_p0036b01║識唯師所辯尒時佛陀難提告諸大
B14n0081_p0036b02║眾今此光者於此俗舍當有聖人心
B14n0081_p0036b03║如大海不合凡意口無言說其行常
B14n0081_p0036b04║異靜心寂然是大乘器不行四衢知
B14n0081_p0036b05║觸穢耳吾滅度後有此聖者而繼嗣
B14n0081_p0036b06║之度諸羅漢而滿五百化道群有悉
B14n0081_p0036b07║獲聖果父母禮已問佛陀難提曰所
B14n0081_p0036b08║須何物尊者曰我來求人不須其物
B14n0081_p0036b09║▆▆▆▆▆多父母白佛陀難提尊
B14n0081_p0036b10║▆▆▆▆朽不▆…▆
B14n0081_p0036b11║（以下缺一紙半）
B14n0081_p0036b12║
B14n0081_p0036b13║
B14n0081_p0036b14║
B14n0081_p0036b15║
B14n0081_p0037a01║
B14n0081_p0037a02║
B14n0081_p0037a03║
B14n0081_p0037a04║曰我住此處與▆…▆
B14n0081_p0037a05║得生惱尒時香蓋知子志意而求出
B14n0081_p0037a06║家其父白師云我此子欲住師所願
B14n0081_p0037a07║師納受為與濟度尒時尊者即與出
B14n0081_p0037a08║家有七羅漢而為受戒於戒壇中而
B14n0081_p0037a09║現一相天雨舍利三七粒亦受戒已
B14n0081_p0037a10║舍利亦隱時比丘難生在師左右常
B14n0081_p0037a11║坐不臥而心精進尒時伏馱蜜多告
B14n0081_p0037a12║比丘難生曰如來以大法眼付嘱迦
B14n0081_p0037a13║葉展轉相傳今至於我我今將此正
B14n0081_p0037a14║法眼藏付属於汝汝當護持無令斷
B14n0081_p0037a15║絕汝受我教而聽偈言真理本無名
B14n0081_p0037a16║因名顯真理受得真實法非真亦非
B14n0081_p0037b01║偽尒時難生聞說偈已心勤恭敬而
B14n0081_p0037b02║受詔尒時伏馱尊者付法已竟又自
B14n0081_p0037b03║念言化導已久於諸本緣悉皆度盡
B14n0081_p0037b04║我自三昧而自安息作是言已默然
B14n0081_p0037b05║入定天諸音樂而供養之時脇尊者
B14n0081_p0037b06║即以香薪用闍維之收得舍利於一
B14n0081_p0037b07║寶坊號爛那多而於此所超塔供養
B14n0081_p0037b08║此師入寂時當此土姬周第二十六
B14n0081_p0037b09║帝敬王三十五年甲寅之歲伏馱蜜
B14n0081_p0037b10║多涅槃也
B14n0081_p0037b11║第十脇尊者章預感金地品第十四
B14n0081_p0037b12║尒時脇尊者中印度人也在母胎中
B14n0081_p0037b13║六十年耳雖食五穀而復無漏欲生
B14n0081_p0037b14║之時父夢白象背有花座於此座上
B14n0081_p0037b15║而有一珠此象負之從門而出至一
B14n0081_p0038a01║法會瞥然不見從此夢已其子已誕
B14n0081_p0038a02║身有香氣光明滿室唯有一仙而辯
B14n0081_p0038a03║此瑞謂父母曰汝所生子非是俗器
B14n0081_p0038a04║當遇菩[薩-產+(辛/工)]而見濟度尒時伏馱蜜多
B14n0081_p0038a05║與諸大眾至中印度大作佛事是時
B14n0081_p0038a06║香蓋即領難生至其師所時難生一
B14n0081_p0038a07║見伏馱尊者便生敬慕欲求出家其
B14n0081_p0038a08║父報曰汝若出家常在師所我若住
B14n0081_p0038a09║此汝即歡喜吾歸彼舍汝必生惱子
B14n0081_p0038a10║曰我住處與彼不殊諸漏已盡何已
B14n0081_p0038a11║生惱尒時香蓋知子志意欲覲師所
B14n0081_p0038a12║而求出家其父白師今我此子欲依
B14n0081_p0038a13║師法願納受之為我濟度尒時伏馱
B14n0081_p0038a14║即與脇尊者出家有七羅漢而為受
B14n0081_p0038a15║戒於戒壇中而現一相天雨舍利三
B14n0081_p0038b01║七粒亦受戒已舍利亦隱尒時脇尊
B14n0081_p0038b02║者在師左右勤心精進常行苦行脇
B14n0081_p0038b03║不至席因茲立名於彼國中而為其
B14n0081_p0038b04║首得付法已游行教化至一國土名
B14n0081_p0038b05║曰花氏彼國土中有一長者名曰寶
B14n0081_p0038b06║身而有七子一名富那般多二名富
B14n0081_p0038b07║那金子三名富那月光四名富那勝
B14n0081_p0038b08║童五名富那波豆六名富那吉丹七
B14n0081_p0038b09║名富那夜奢其第一子常好仙術多
B14n0081_p0038b10║諸伎法其第二子常好寂靜每思善
B14n0081_p0038b11║事不欲諠閙其第三子常好[門@(亞*斤)]打𠒋
B14n0081_p0038b12║險之戲以為快活其第四子常行布
B14n0081_p0038b13║施專好念佛其第五子唯敬殺害心
B14n0081_p0038b14║好酒肉其第六子好行婬欲不以為
B14n0081_p0038b15║猒其第七子心無所求亦不好樂亦
B14n0081_p0038b16║不憎惡亦不作罪亦不求福亦不生
B14n0081_p0039a01║滅亦不居靜亦不處亂亦不求道亦
B14n0081_p0039a02║不求佛亦不求解脫亦不求菩提不
B14n0081_p0039a03║求聲聞及辟支佛自云我心所得咸
B14n0081_p0039a04║獲生滅我心所證亦復然矣若遇大
B14n0081_p0039a05║士而坐道場我至彼所親近隨喜時
B14n0081_p0039a06║脇尊者至彼國中於一樹下與諸大
B14n0081_p0039a07║眾俱會一處尒時尊者以手中指指
B14n0081_p0039a08║樹下地告大眾曰此地若變為真金
B14n0081_p0039a09║色當有聖者而入此會言當未久其
B14n0081_p0039a10║地漸變須㬰之頃以為金色尊者舉
B14n0081_p0039a11║首而見一人當會前立尊者曰汝從
B14n0081_p0039a12║何而來夜奢曰我心非往尊者曰何
B14n0081_p0039a13║處所住夜奢曰我心非止尊者曰汝
B14n0081_p0039a14║不定耶夜奢曰諸佛亦然尊者曰汝
B14n0081_p0039a15║非諸佛夜奢曰諸佛亦非尒時脇尊
B14n0081_p0039b01║者心生歡喜諸佛慈造眾聖不絕度
B14n0081_p0039b02║諸有苦咸登覺場即說偈言歎夜奢
B14n0081_p0039b03║曰此地變金色預知於聖至當坐菩
B14n0081_p0039b04║提樹覺道而成已尒時夜奢而說偈
B14n0081_p0039b05║言用歎師曰師坐金色地常說真實
B14n0081_p0039b06║義迴光而照我今入三摩諦說此偈
B14n0081_p0039b07║已禮師白言我今欲出家尊者當濟
B14n0081_p0039b08║度尒時尊者即為出家請諸羅漢而
B14n0081_p0039b09║與受戒尒時脇尊者告富那夜奢曰
B14n0081_p0039b10║如來以大法眼付嘱迦葉迦葉展轉
B14n0081_p0039b11║相傳而至於我我今將此正法眼藏
B14n0081_p0039b12║付嘱於汝汝可流布無令斷絕汝受
B14n0081_p0039b13║我教而聽偈曰真體自然真因真說
B14n0081_p0039b14║有理領得真真法無行亦無止說此
B14n0081_p0039b15║偈已告曰汝善守護勿令斷尒時富
B14n0081_p0040a01║那夜奢受尊教已作禮圍繞以諸花
B14n0081_p0040a02║香而𢿱其處時付法已即從座起合
B14n0081_p0040a03║掌當心涌身虛空化火三昧而自焚
B14n0081_p0040a04║𤑔須㬰之頃空降舍利大眾以衣而
B14n0081_p0040a05║共盛接安立塔廟六時恭敬又梵天
B14n0081_p0040a06║人而持一蓋七寶莊嚴將奉塔上而
B14n0081_p0040a07║為裝飾自脇尊者入寂時當此土姬
B14n0081_p0040a08║周第二十八帝貞王二十二年己亥
B14n0081_p0040a09║之歲涅槃也
B14n0081_p0040a10║第十一祖富那夜奢章察馬鳴品第十五
B14n0081_p0040a11║尒時富那夜奢者花氏國人也姓瞿
B14n0081_p0040a12║曇氏兄第七人而處㝡幼心明博達
B14n0081_p0040a13║無諸所求復於諸有而不繫箸心如
B14n0081_p0040a14║大海智若須彌而感師故縣知來矣
B14n0081_p0040a15║師統大眾而止一樹又已中指指樹
B14n0081_p0040a16║下云此地變如真金色當有聖者
B14n0081_p0040b01║而入此會言猶未已其地漸變如真
B14n0081_p0040b02║金色師忽舉首而見尊者當會而立
B14n0081_p0040b03║脇尊者曰汝何而來夜奢曰我心非
B14n0081_p0040b04║往尊者曰何處所住夜奢曰我心非
B14n0081_p0040b05║止尊者曰汝不定耶夜奢曰諸佛示
B14n0081_p0040b06║然尊者曰汝非諸佛夜奢曰諸佛亦
B14n0081_p0040b07║非尒時脇尊者心生歡喜諸佛大慈
B14n0081_p0040b08║造令眾聖不絕度諸有眾故咸歸佛
B14n0081_p0040b09║道場尒時尊者即與出家命諸羅漢
B14n0081_p0040b10║而為受戒即付其法并說其偈教詔
B14n0081_p0040b11║守護無令斷絕時富那夜奢得付法
B14n0081_p0040b12║已廣宣流布他方游化而教導之十
B14n0081_p0040b13║力功德悉皆具足八解三明無不委
B14n0081_p0040b14║知大行高廣而自安樂說法度眾而
B14n0081_p0040b15║滿千萬得道果者而有五百次第游
B14n0081_p0041a01║化又至一城名波羅奈遇一長者名
B14n0081_p0041a02║曰馬鳴有大智慧心行佛事於諸有
B14n0081_p0041a03║故而能調伏尒時尊者顧視左右而
B14n0081_p0041a04║發問曰汝等諸人者知此來士而已
B14n0081_p0041a05║識不眾曰非我等知夜奢告曰今此
B14n0081_p0041a06║來者不是餘眾昔聞聖說佛已受記
B14n0081_p0041a07║吾滅度後六百年中當有聖者而號
B14n0081_p0041a08║馬鳴行步威德𢒈㒵端正於波羅奈
B14n0081_p0041a09║而自出現彼出家後而至花氏說法
B14n0081_p0041a10║度眾而滿三千摧伏眾魔而壞邪見
B14n0081_p0041a11║因此起信而造其論當後𠀍中而悉
B14n0081_p0041a12║致敬夜奢曰此之來者合其事已何
B14n0081_p0041a13║者吾於昨夜夢見大海當於一隅吾
B14n0081_p0041a14║欲決之此水奔流而潤沙界令此來
B14n0081_p0041a15║者即是大海吾與出家有潤含識說
B14n0081_p0041b01║此事已馬鳴至前合掌當心而白尊
B14n0081_p0041b02║者我欲識佛何者即是夜奢曰汝欲
B14n0081_p0041b03║識佛不識者是馬鳴曰佛既不識爭
B14n0081_p0041b04║知不是馬鳴曰此是鋸義夜奢曰彼
B14n0081_p0041b05║是木義夜奢又問曰鋸義者何馬鳴
B14n0081_p0041b06║曰共師乎出又馬鳴問曰木義如何
B14n0081_p0041b07║夜奢曰汝被我解尒時馬鳴聞師義
B14n0081_p0041b08║勝心即歡喜而求出家尒時眾中達
B14n0081_p0041b09║此義者二百人俱悉獲羅漢於此會
B14n0081_p0041b10║中共度馬鳴而受戒品尒時富那夜
B14n0081_p0041b11║奢告鳴曰汝知先𠀍昔事以不馬鳴
B14n0081_p0041b12║曰我昧如夢請師為決夜奢曰汝先
B14n0081_p0041b13║𠀍中曾生梵天而為愛故生毗離國
B14n0081_p0041b14║中人無衣服身生其毛猶似其馬雖
B14n0081_p0041b15║有其口不解言說汝興慈故而化小
B14n0081_p0041b16║蟲分身萬億於彼樹上而食其葉不
B14n0081_p0042a01║經旬日而有窠圍彼國人眾而有三
B14n0081_p0042a02║等㝡上之者身有光明而能言說所
B14n0081_p0042a03║念衣服而能自資中等人者身無光
B14n0081_p0042a04║明自求衣服㝡下之者身形如馬號
B14n0081_p0042a05║為馬人於此樹上拾其窠圍將充衣
B14n0081_p0042a06║服此窠圍者彼號天子衣即此土蠶
B14n0081_p0042a07║子是也因此一國馬人而充衣服為
B14n0081_p0042a08║獲此利而生中國昔離彼國馬人感
B14n0081_p0042a09║故而共鳴喚汝心感故而說偈曰我
B14n0081_p0042a10║昔生梵天為有小愛故而墯毗離國
B14n0081_p0042a11║與汝同憂苦我見汝無衣心生善報
B14n0081_p0042a12║護示化於窠圍當得諸濟度說誦此
B14n0081_p0042a13║偈已便生波羅奈汝合轉法輪次第
B14n0081_p0042a14║當十二因此所感故號於馬鳴又告
B14n0081_p0042a15║曰如來以大法眼付囑迦葉展轉相
B14n0081_p0042b01║傳而至於我我今將此正法眼藏付
B14n0081_p0042b02║囑於汝汝可流布無令斷絕汝受我
B14n0081_p0042b03║教當聽偈言迷寤如隱顯明暗不相
B14n0081_p0042b04║離今付隱顯法非一亦非二時馬鳴
B14n0081_p0042b05║尊者聞說偈已心生恭敬頂戴奉持
B14n0081_p0042b06║時富那夜奢付法已竟即現神力飛
B14n0081_p0042b07║行自在作十八變訖却至本座而入
B14n0081_p0042b08║寂定時當此土姬周第三十三帝
B14n0081_p0042b09║安王十四年戊戌之嵗入涅槃也
B14n0081_p0042b10║第十二馬鳴菩[薩-產+(辛/工)]章現日輪品第十六
B14n0081_p0042b11║尒時馬鳴菩[薩-產+(辛/工)]波羅奈國人也尒時
B14n0081_p0042b12║𠀍尊與諸聖眾而至此國謂諸眾曰
B14n0081_p0042b13║吾滅度後六百年中當有智者號曰
B14n0081_p0042b14║馬鳴而於此土為化導首後至花氏
B14n0081_p0042b15║度諸外道而滿三千見彼起信而造
B14n0081_p0043a01║其論此人先𠀍曾生梵天而為愛著
B14n0081_p0043a02║墯毗離國彼國三眾而各有異於㝡
B14n0081_p0043a03║下者身無衣服不解言語上彼二眾
B14n0081_p0043a04║號之馬人當此人者曾化天衣而覆
B14n0081_p0043a05║此眾窠圍蠶薾之所等物為此善利
B14n0081_p0043a06║而生中國後傳我教次第十二行步
B14n0081_p0043a07║威德𢒈㒵端正當出毗離感馬鳴故
B14n0081_p0043a08║故號馬鳴亦名功勝於諸功德而獲
B14n0081_p0043a09║㝡勝尒時馬鳴得付法已游行教化
B14n0081_p0043a10║又至他土名曰花氏於此國中常演
B14n0081_p0043a11║妙法度三乘人有一老者云我病疾
B14n0081_p0043a12║於馬鳴前以面覆地後便不語眾者
B14n0081_p0043a13║所怪云是何物當於會前而伏於地
B14n0081_p0043a14║尒時馬鳴告眾人曰此非凡者不久
B14n0081_p0043a15║之間而現異相語猶未訖早已不見
B14n0081_p0043a16║須㬰之頃從地涌出身如金色化為
B14n0081_p0043b01║一女其[(炙-火+力)*頁]端正手指尊者而說偈言
B14n0081_p0043b02║稽首長老尊當受如來記今於此地
B14n0081_p0043b03║上而度生死眾說此偈已瞥然不見
B14n0081_p0043b04║尒時尊者心自思惟必有魔至與我
B14n0081_p0043b05║論義今此賢聖而預境界尒時尊者
B14n0081_p0043b06║為眾說法須㬰食湏有大風雨尊者
B14n0081_p0043b07║曰此是魔作若我不除必當興害尒
B14n0081_p0043b08║時馬鳴以手揮空現一金龍身長千
B14n0081_p0043b09║尺復更雷電迴風大雹以吹彼眾此
B14n0081_p0043b10║即安樂須㬰之湏魔即𨓤𢿱又經七
B14n0081_p0043b11║曰是時魔等化一小蟲至尊座上尒
B14n0081_p0043b12║時馬鳴以手捉得謂諸眾曰識此蟲
B14n0081_p0043b13║不眾曰非我所惻尊者曰此是魔王
B14n0081_p0043b14║而盜聽法尊者縱之住作神變彼魔
B14n0081_p0043b15║力小而不敢動尊者曰汝現本身我
B14n0081_p0044a01║非損汝尒時魔王即現本身禮尊者
B14n0081_p0044a02║尊者問曰汝之眷屬有幾多眾荅曰
B14n0081_p0044a03║有三千眾又問曰汝之名字復號云
B14n0081_p0044a04║何荅曰我號迦毗魔羅尊者曰汝有
B14n0081_p0044a05║何聖荅曰我化大海不足為難尊者
B14n0081_p0044a06║曰汝化性海當可得不迦毗魔羅曰
B14n0081_p0044a07║非尊不才我當未得尒時馬鳴即以
B14n0081_p0044a08║說法并現神力大地振動發三昧火
B14n0081_p0044a09║而照天地尒時毗羅見現神力心即
B14n0081_p0044a10║起并三千眾而亦起信尒時馬鳴既
B14n0081_p0044a11║見伏已即度出家於大眾中告毗羅
B14n0081_p0044a12║曰汝發菩提當得聖道不久獲果汝
B14n0081_p0044a13║非覺知尒時毗羅心淨恭敬未久之
B14n0081_p0044a14║頃有五羅漢當為證果身則輕健而
B14n0081_p0044a15║得其戒異香徧覆大眾咸知時有光
B14n0081_p0044b01║明身中而出尒時尊者馬鳴告毗羅
B14n0081_p0044b02║曰如來以大法眼付囑迦葉迦葉如
B14n0081_p0044b03║是展轉乃至於我我今將此正法眼
B14n0081_p0044b04║藏付囑於汝汝可流布無令斷絕汝
B14n0081_p0044b05║受吾教當聽偈曰隱顯即本法明暗
B14n0081_p0044b06║元不二今付寤了法非取亦非棄尒
B14n0081_p0044b07║時毗羅尊者聞說此偈心生辨重而
B14n0081_p0044b08║依教囑尒時馬鳴付法已竟即於本
B14n0081_p0044b09║座入奮迅三昧現神通已即於座上
B14n0081_p0044b10║卓然而立化為一相猶如日輪良久
B14n0081_p0044b11║即隱而入大寂時當此土姬周三十
B14n0081_p0044b12║五帝顯王三十七年甲午之嵗入涅
B14n0081_p0044b13║槃也
B14n0081_p0044b14║第十三祖毗羅尊者章他心知疑品第十七
B14n0081_p0044b15║尒時毗羅尊者花氏國人也於彼國
B14n0081_p0044b16║土而隱陰界時現風雨常作外法有
B14n0081_p0045a01║所仰眾而僅三千尒時馬鳴菩[薩-產+(辛/工)]游
B14n0081_p0045a02║行教化至彼花氏於一樹下常演妙
B14n0081_p0045a03║法以度諸眾令得解脫時有一人年
B14n0081_p0045a04║似衰老至尊座前云我疾病覆面在
B14n0081_p0045a05║地良久不動更不言語大眾共𪫦云
B14n0081_p0045a06║是何物尒時馬鳴告大眾曰此非凡
B14n0081_p0045a07║人不久之閒當有變異語猶未訖早
B14n0081_p0045a08║已不見須㬰之頃從地涌出化為一
B14n0081_p0045a09║女身如金色以手指尊者而說偈語
B14n0081_p0045a10║稽首長老尊當受如來記今於此地
B14n0081_p0045a11║上而度生死眾說此偈已瞥然不見
B14n0081_p0045a12║尒時馬鳴尊者心自思惟若觀此相
B14n0081_p0045a13║必有魔至於此地上當得成道而此
B14n0081_p0045a14║魔眾於我道場徵責往覆而必持論
B14n0081_p0045a15║即降風雨或現小蟲盜聽我語尒時
B14n0081_p0045b01║馬鳴為眾說法須㬰之頃有大風雨
B14n0081_p0045b02║尊者告眾曰此是魔作我若不除必
B14n0081_p0045b03║當興害尒時馬鳴以手揮空現一金
B14n0081_p0045b04║龍身長千尺復降雷雹迴風電卷以
B14n0081_p0045b05║吹彼眾此不覺知須㬰之頃魔即𨓤
B14n0081_p0045b06║𢿱後經七日是彼魔王作一人蟲其
B14n0081_p0045b07║𢒈微小至尊座上盜聽其語尒時馬
B14n0081_p0045b08║鳴以手捉得謂諸眾曰非我所惻尊
B14n0081_p0045b09║者曰此是魔王而盜聽法是時尊者
B14n0081_p0045b10║而乃縱之彼魔力小而不敢動尊者
B14n0081_p0045b11║曰汝現本身我非損汝尒時魔王即
B14n0081_p0045b12║現本身禮覲尊者尊者問曰汝之眷
B14n0081_p0045b13║屬有幾多眾荅曰有三千人又問曰
B14n0081_p0045b14║汝之名字復號云何荅曰我號迦毗
B14n0081_p0045b15║魔羅尊者曰汝有何聖荅曰我化大
B14n0081_p0046a01║海不足為難尊者曰汝化性海當可
B14n0081_p0046a02║得不迦毗羅曰非尊不才我當未得
B14n0081_p0046a03║尒時馬鳴即以說法并現神力大地
B14n0081_p0046a04║震動發三昧火而照天地尒時毗羅
B14n0081_p0046a05║見現神力心即信伏并三千眾悉起
B14n0081_p0046a06║信心尒時馬鳴既見伏已即度出家
B14n0081_p0046a07║於大眾中告毗羅曰汝發菩提當得
B14n0081_p0046a08║聖道不久獲果汝非覺知尒時毗羅
B14n0081_p0046a09║心淨恭敬未久之頃有五羅漢當為
B14n0081_p0046a10║證果身則輕健而得其戒異香徧國
B14n0081_p0046a11║無不知悉時有光明身中而出尒時
B14n0081_p0046a12║馬鳴即付寶藏并說其偈尒時毗羅
B14n0081_p0046a13║尊者得付法已至西天笁國化導群
B14n0081_p0046a14║品有一太子名雲自在領諸徒眾而
B14n0081_p0046a15║至道場欲請尊者宮內供養尊者曰
B14n0081_p0046a16║佛法不得親近國王王子諸朝宰等
B14n0081_p0046b01║爾即樂後必有怖太子曰我國土中
B14n0081_p0046b02║有一大山多諸惡鬼并毒龍等彼有
B14n0081_p0046b03║道者心多藝術此山方廣近五百里
B14n0081_p0046b04║於此山南而有一窟毒龍居中非入
B14n0081_p0046b05║所止尊者意不近人當於所止甚是
B14n0081_p0046b06║寂靜而可安道尒時毗羅尊者即往
B14n0081_p0046b07║彼所欲至山所有一大蛇從山而出
B14n0081_p0046b08║來逆尊者尊者見已身長一里其眼
B14n0081_p0046b09║如日尊者便往亦不𮨇視行至山南
B14n0081_p0046b10║住一平處其蛇亦來至彼盤繞尊者
B14n0081_p0046b11║端然而不傾動其蛇却解尋入窟穴
B14n0081_p0046b12║尊者迴顧左右人眾無一住者盡皆
B14n0081_p0046b13║𨓤𢿱又至須㬰有一老人從窟而出
B14n0081_p0046b14║白尊者曰欲居此不尊者問曰汝是
B14n0081_p0046b15║何人當居此窟老人曰我居此山以
B14n0081_p0047a01║經千嵗奉上尊命而配住此尊者問
B14n0081_p0047a02║曰於此山內更有何人是修道者我
B14n0081_p0047a03║欲知識老人曰從此行去直至於北
B14n0081_p0047a04║十里已來有一大樹覆陰多龍近有
B14n0081_p0047a05║五百中有一人名曰龍樹心樂正法
B14n0081_p0047a06║曾近諸佛常修梵行化諸龍王漸得
B14n0081_p0047a07║道果我亦敬仰而師於彼尊者欲識
B14n0081_p0047a08║而當往之尒時尊者便往至彼龍樹
B14n0081_p0047a09║一見心生歡喜禮拜尊者合掌問訊
B14n0081_p0047a10║深山孤寂龍居窟穴尊者至聖何因
B14n0081_p0047a11║降此尊者曰慕道非深得人在遠我
B14n0081_p0047a12║非至聖而覲賢者尒時龍樹欲求出
B14n0081_p0047a13║家心自念言此師聖不尒時毗羅尊
B14n0081_p0047a14║者告龍樹曰汝雖心語我已知之但
B14n0081_p0047a15║自出家何慮吾聖尒時龍樹依師學
B14n0081_p0047b01║道至求出家是時毗羅尊者而度龍
B14n0081_p0047b02║樹時大國王悉皆在會感天帝釋降
B14n0081_p0047b03║下香乳并諸梵眾而𢿱天花國王𬃉
B14n0081_p0047b04║施惠利甚厚又得羅漢而受禁戒當
B14n0081_p0047b05║獲聖果而得神通尒時毗羅尊者告
B14n0081_p0047b06║曰如來以大法眼付囑迦葉迦葉展
B14n0081_p0047b07║轉相傳當至於我我今將此正法眼
B14n0081_p0047b08║藏用付於汝汝當護持物令斷絕汝
B14n0081_p0047b09║受吾教而聽偈言非隱非顯法說是
B14n0081_p0047b10║真實際寤此隱顯法非愚亦非智是
B14n0081_p0047b11║時龍樹聞師偈已心生歡喜頂戴奉
B14n0081_p0047b12║持時毗羅尊者付法已竟即從座起
B14n0081_p0047b13║涌身虛空現十八變訖化火焚身而
B14n0081_p0047b14║歸寂滅尒時諸天并諸大眾各持瓔
B14n0081_p0047b15║珞奉上塔廟又𢿱天花而徧其地尒
B14n0081_p0047b16║時毗羅尊者入滅當時此土姬周三
B14n0081_p0048a01║十七帝𧹞王四十一年壬辰之嵗般
B14n0081_p0048a02║涅槃也
B14n0081_p0048a03║第十四龍樹菩[薩-產+(辛/工)]章辯天戰品第十八
B14n0081_p0048a04║尒時龍樹菩[薩-產+(辛/工)]者西天笁人也當學
B14n0081_p0048a05║道時居一大山名曰龍勝此山之中多
B14n0081_p0048a06║諸毒龍時毗羅尊者而降於彼先遇
B14n0081_p0048a07║太子名雲自在欲請歸宮而不受之
B14n0081_p0048a08║又至一山名曰龍勝於此山中而見
B14n0081_p0048a09║一蛇其蛇長大近有一里漸近毗羅
B14n0081_p0048a10║其眼如日尊者所見而似夢之既到
B14n0081_p0048a11║山已其蛇亦至盤繞尊者而得數帀
B14n0081_p0048a12║是時尊者心不傾動如須彌山其蛇
B14n0081_p0048a13║漸解而歸窟穴須㬰之頃現一老人
B14n0081_p0048a14║從窟而出白毗羅曰欲居此不毗羅
B14n0081_p0048a15║問曰汝是何人當居此窟老人曰我
B14n0081_p0048b01║昔𠀍中曾為比丘於一林野多樂寂
B14n0081_p0048b02║靜有諸道眾時來問我我心煩燥不
B14n0081_p0048b03║樂言說意有瞋彼天罰我當作一蛇
B14n0081_p0048b04║長四百步朝所出者即是我身當住
B14n0081_p0048b05║此山已經千歲尊者曰於此山中更
B14n0081_p0048b06║有何人是修道者我欲識之老人曰
B14n0081_p0048b07║從此行去直至於北十里以來有一
B14n0081_p0048b08║大樹陰覆多龍即此樹王名曰龍樹
B14n0081_p0048b09║彼樹王者心樂正法曾於昔刧而覲
B14n0081_p0048b10║諸佛化諸凡等常修梵行而度彼眾
B14n0081_p0048b11║漸得道果我亦宗仰而師於彼尊者
B14n0081_p0048b12║欲識當冝往之尒時毗羅尊者疾步
B14n0081_p0048b13║至彼龍樹一見心生歡慶而自歎訝
B14n0081_p0048b14║何得聖者迂臨而至作禮圍繞𢿱龍
B14n0081_p0048b15║金錢合掌當心而問訊曰深山孤寂
B14n0081_p0049a01║龍居窟宅尊者至聖何因降此尊者
B14n0081_p0049a02║曰慕道非深得人在遠我非至聖而
B14n0081_p0049a03║近賢者尒時龍樹欲求出家心自念
B14n0081_p0049a04║言此師聖不尒時毗羅尊者告龍樹
B14n0081_p0049a05║曰汝雖心語我已知之但自出家何
B14n0081_p0049a06║慮吾聖尒時龍樹聞師之言心即驚
B14n0081_p0049a07║異便求出家依師善法至近佛道是
B14n0081_p0049a08║時毗羅尊者而度龍樹天笁國王悉
B14n0081_p0049a09║在其會時感天帝降下香乳并諸梵
B14n0081_p0049a10║眾而𢿱天花國王捨施惠厚珍寶又
B14n0081_p0049a11║感羅漢而與受戒當獲聖果而得神
B14n0081_p0049a12║通尒時毗羅尊者便付法藏彼受教
B14n0081_p0049a13║詔而為說偈尒時龍樹得付法已心生
B14n0081_p0049a14║欣慶涌身虛空徧至佗國作神通已
B14n0081_p0049a15║却復履步至一國界名南印度彼國
B14n0081_p0049a16║人民多信福業而不會佛真如至理
B14n0081_p0049b01║唯行小辯不具大智及問佛性而但
B14n0081_p0049b02║布施云我求福非解佛性汝會佛性
B14n0081_p0049b03║而為我說尒時龍樹菩[薩-產+(辛/工)]告彼眾曰
B14n0081_p0049b04║汝欲學道先除我𢢔心生敬仰方得
B14n0081_p0049b05║佛性彼眾曰佛性大小龍樹曰非汝
B14n0081_p0049b06║所知非說大小若說大小即是大小
B14n0081_p0049b07║非佛性也彼眾曰我於菩[薩-產+(辛/工)]欲求其
B14n0081_p0049b08║理而棄小辯歸于大智尒時龍樹即
B14n0081_p0049b09║為說法對諸大眾而現異相身如月
B14n0081_p0049b10║輪當於座上唯聞說法不見其𢒈彼
B14n0081_p0049b11║眾之中有一長者子名曰提婆謂諸
B14n0081_p0049b12║眾曰識此瑞不眾曰非其長聖誰能
B14n0081_p0049b13║辯耶尒時提婆心根宿靜亦見其相
B14n0081_p0049b14║默然契會乃告眾曰今此瑞者師現
B14n0081_p0049b15║佛性非師身也無相三昧𢒈如滿月
B14n0081_p0050a01║佛性之義語猶未訖師現本身座上
B14n0081_p0050a02║說偈曰身現圓月相以表諸佛體說
B14n0081_p0050a03║法無其形用辯非色聲尒時彼眾聞
B14n0081_p0050a04║此偈已心各踊銳便求出家尒時龍
B14n0081_p0050a05║樹而即度脫并與命聖而為受戒合
B14n0081_p0050a06║會大眾悉獲解脫於中提婆而為上
B14n0081_p0050a07║首尒時龍樹菩[薩-產+(辛/工)]化彼國土時五千
B14n0081_p0050a08║外道作大幻法令王敬仰是時王者深
B14n0081_p0050a09║信其事宗事外道却惡佛法云彼是
B14n0081_p0050a10║時龍樹改其容儀著白褺衣手執赤
B14n0081_p0050a11║翻在王前行覓即不見不覓即現如
B14n0081_p0050a12║是隱顯經于七年王苦怪問汝是何
B14n0081_p0050a13║人在吾前行時隱時顯經于七載龍
B14n0081_p0050a14║樹曰我是智人善知他事王聞此語
B14n0081_p0050a15║甚大驚愕王曰汝自云智人以何驗
B14n0081_p0050b01║之龍樹曰王自知者宜當試之尒時
B14n0081_p0050b02║大王俛仰問之諸天今者當何所為
B14n0081_p0050b03║龍樹曰諸天今者與修羅戰王曰彼
B14n0081_p0050b04║是天事此復難明龍樹曰但待須㬰
B14n0081_p0050b05║即當有驗語猶未訖干戈戟矟降下
B14n0081_p0050b06║如雨耳鼻脚手從空而落王見是事
B14n0081_p0050b07║特生珍敬命彼外道令禮龍樹是時
B14n0081_p0050b08║道眾同見斯事深共歎訝尒時龍樹
B14n0081_p0050b09║菩[薩-產+(辛/工)]為彼諸來宗眾而說大智度論
B14n0081_p0050b10║今現行於𠀍故不錄焉并造中論誦四
B14n0081_p0050b11║百餘偈又造十二門論此三本論廣
B14n0081_p0050b12║明佛理而濟道牙立勢摧耶備開宗
B14n0081_p0050b13║要亦行於𠀍故不書之尒時龍樹告
B14n0081_p0050b14║迦那提婆曰如來以大法眼付囑迦
B14n0081_p0050b15║葉如是展轉乃至於我我今持此正
B14n0081_p0050b16║法眼藏付囑於汝汝當受教諦聽吾
B14n0081_p0051a01║偈偈曰為明隱顯法方說解脫理於
B14n0081_p0051a02║法心不證無瞋亦無喜尒時迦那提
B14n0081_p0051a03║婆聞師付囑并說其偈心自慶幸而
B14n0081_p0051a04║受教詔尒時龍樹告提婆曰汝善護
B14n0081_p0051a05║持勿令法眼斷絕為未來𠀍廣度群
B14n0081_p0051a06║品作大佛事令得解脫尒時龍樹付
B14n0081_p0051a07║法已竟即於座上涌身虛空入月愛
B14n0081_p0051a08║三昧現神變已却歸座上而入禪定
B14n0081_p0051a09║至于七日天雨舍利復從定出以手
B14n0081_p0051a10║指空謂眾人曰識此事不眾曰我不
B14n0081_p0051a11║能辯非聖可知龍樹告曰此舍利者
B14n0081_p0051a12║是拘那含弟子摩訶迦尊有其宿願
B14n0081_p0051a13║而發三等第一願者我作佛時有聖
B14n0081_p0051a14║化度遇天雨下到其身上悉為舍利
B14n0081_p0051a15║以表其瑞第二願者地所生物而堪
B14n0081_p0051b01║為藥救諸眾生第三願者所有智者
B14n0081_p0051b02║令智高廣而知宿命言訖入定寂然
B14n0081_p0051b03║長往時當此土𥘿苐四帝始皇三十
B14n0081_p0051b04║五年己丑之嵗入涅槃也
B14n0081_p0051b05║第十五祖迦那提婆章興百論品苐十九
B14n0081_p0051b06║尒時迦那提婆者南印度人也姓毗
B14n0081_p0051b07║舍羅昔求福業而學小辯因遇龍樹
B14n0081_p0051b08║而寤大智尒時龍樹告迦那提婆曰
B14n0081_p0051b09║欲學其道先除我𢢔心生敬伏方入
B14n0081_p0051b10║佛海而見道性智慧明朗於諸見中
B14n0081_p0051b11║常獲第一是時迦那提婆心即悚慄
B14n0081_p0051b12║與諸大眾虔誠宗奉尒時龍樹即為
B14n0081_p0051b13║說法提婆曰我於菩[薩-產+(辛/工)]欲求其理棄
B14n0081_p0051b14║于小辯歸乎大智尒時龍樹即為說
B14n0081_p0051b15║法對諸大眾而現異相身如月輪當
B14n0081_p0052a01║於座上唯聞說法不見其形彼眾之
B14n0081_p0052a02║中唯有提婆知其宿命而能辯了提
B14n0081_p0052a03║婆為眾人曰識此瑞不眾曰非尊不
B14n0081_p0052a04║才提婆曰今此瑞者師現佛性用以
B14n0081_p0052a05║表之說法無形聲色都寂議猶未訖
B14n0081_p0052a06║師現本身座上說偈曰身現圓月相
B14n0081_p0052a07║以表諸佛體說法無其相用表非色
B14n0081_p0052a08║聲尒時提婆等聞此偈已心各誦𨦣
B14n0081_p0052a09║便求出家而師龍樹尒時龍樹便度
B14n0081_p0052a10║出家并為命聖而為受戒合會大眾
B14n0081_p0052a11║皆獲解脫提婆於中㝡為上首尒時
B14n0081_p0052a12║龍樹菩[薩-產+(辛/工)]為彼眾故而說大智度論
B14n0081_p0052a13║并撰中論誦四百餘偈又造十二門
B14n0081_p0052a14║論廣明佛理而濟道牙立勢摧邪備
B14n0081_p0052a15║開宗要盡行於世故不錄焉尒時迦
B14n0081_p0052a16║那提婆得付法已擅步諸國建立勝
B14n0081_p0052b01║幢降伏異道以智慧力斷諸邪見化
B14n0081_p0052b02║度群品游歷他土又至一國名迦毗
B14n0081_p0052b03║羅於此國中有一長者財富無量而
B14n0081_p0052b04║有二子一名羅睺羅琰二名羅睺羅
B14n0081_p0052b05║多尒時長者而姓梵摩復名淨德於
B14n0081_p0052b06║一居舍好持園𮏑修理平正多諸花
B14n0081_p0052b07║藥及其雜樹於眾樹中而有一樹陰
B14n0081_p0052b08║茂多眾於此樹上而生一耳大如車
B14n0081_p0052b09║輪唯供長者之所食噉諸有眷屬悉
B14n0081_p0052b10║不獲之此二子問父覓食欲知此耳
B14n0081_p0052b11║氣味何以尒時長者即至樹所擬取
B14n0081_p0052b12║其耳揔皆不見迴語子曰此樹耳盡
B14n0081_p0052b13║欲至食時其子自取亦皆不遇又此
B14n0081_p0052b14║二子醉酒而臥其父欲食其耳即出
B14n0081_p0052b15║以充飽食食既足已亦無餘者又諸
B14n0081_p0053a01║家眾而擬盜取至彼樹上亦不復見
B14n0081_p0053a02║尒時長者心自念言我何因緣而食
B14n0081_p0053a03║此耳甚是甘美餘人無分又曰天生
B14n0081_p0053a04║竒耳非有命者依樹而生亦須有分
B14n0081_p0053a05║若無分者不得食之誰有聖人而能
B14n0081_p0053a06║知故尒時長者作是語已其第二子
B14n0081_p0053a07║至彼樹所見此樹耳懊惱前後我不
B14n0081_p0053a08║得今此見者悉皆屬我即使左右而
B14n0081_p0053a09║修理之以充一食其子食已亦無餘
B14n0081_p0053a10║者心即安樂不同前後身得輕健心
B14n0081_p0053a11║不卆𰣎其次二子而向兄說兄既聞
B14n0081_p0053a12║已亦命人取都不見有除第二子及
B14n0081_p0053a13║其長者即得食之餘所求者悉皆不
B14n0081_p0053a14║獲父子二人自思念之家千口餘揔
B14n0081_p0053a15║不得食唯我父子而食樹耳故知此
B14n0081_p0053b01║事必非常水有人決得我從所使第
B14n0081_p0053b02║二子曰此木生竒耳我食不枯槁智
B14n0081_p0053b03║者解此因我迴向佛道尒時長者與
B14n0081_p0053b04║子歎已至於園觀𢿱步游行是時提
B14n0081_p0053b05║婆教化諸眾當會前立白大師曰佛
B14n0081_p0053b06║授記云吾滅度後二五百年中有大
B14n0081_p0053b07║菩[薩-產+(辛/工)]因耳而寤若出家時當有聖者
B14n0081_p0053b08║而謂證果當在一國中名羅睺羅多
B14n0081_p0053b09║吾於此土化而故接此眾言已又與
B14n0081_p0053b10║大眾巡行城邑至梵摩家是時長者
B14n0081_p0053b11║深生敬重而供養之即於尊者而說
B14n0081_p0053b12║此樹請解本因復緣何以尒時提婆
B14n0081_p0053b13║即於座上而入三昧觀其昔緣須㬰之
B14n0081_p0053b14║頃却從定起告長者曰汝年二十時
B14n0081_p0053b15║供養一比丘及此第二子亦為侍衛
B14n0081_p0053b16║者合家諸眷屬而悉不樂見唯父與
B14n0081_p0054a01║小子心常生敬慕此維佛第子而無
B14n0081_p0054a02║道德之外相有節行心不通大理在
B14n0081_p0054a03║汝此家舍而經三十年從此滅度後
B14n0081_p0054a04║而作此樹耳為有少節行不繫諸惡
B14n0081_p0054a05║業為受此供養故來填酬尔是時尊
B14n0081_p0054a06║者問長者曰汝年多少梵摩淨德曰
B14n0081_p0054a07║已年七十九尒時提婆菩[薩-產+(辛/工)]以偈記
B14n0081_p0054a08║曰入道不通理覆身還信施汝年八
B14n0081_p0054a09║十一此樹亦無耳尒時淨德及第二
B14n0081_p0054a10║子聞師說偈心開意寤同白師曰我
B14n0081_p0054a11║欲出家身已老朽其子年少而樂入
B14n0081_p0054a12║道并有宿願故今復當其時願師哀
B14n0081_p0054a13║納我其父亦聽許尒時提婆心思佛
B14n0081_p0054a14║記却問其子汝名云何荅曰我名羅
B14n0081_p0054a15║睺羅多尊者曰天生佛記非我能為
B14n0081_p0054b01║汝若出家必大果報尒時提婆即與
B14n0081_p0054b02║出家命諸大眾而與受戒領行化導
B14n0081_p0054b03║游諸魔所彼外道等第相謂曰此所
B14n0081_p0054b04║來者當伏於我各各用心而共持論
B14n0081_p0054b05║彼眾我寡宜共齊力尒時提婆至彼
B14n0081_p0054b06║立已手執一翻其翻八尺竿長丈二
B14n0081_p0054b07║於彼而立敬不移步外曰汝何不前師
B14n0081_p0054b08║曰汝何不後外曰汝似賤者師曰汝似良
B14n0081_p0054b09║人外曰汝解何法師曰汝百不解外
B14n0081_p0054b10║曰我欲得佛師曰我灼然得外曰汝
B14n0081_p0054b11║不合得師曰元道我得非汝所知外
B14n0081_p0054b12║曰汝既不知云何言得師曰為汝我
B14n0081_p0054b13║故所以不知我無我故自當得佛時
B14n0081_p0054b14║諸外道咸相謂曰此大聖者而號提
B14n0081_p0054b15║婆曾於我眾而久調伏宜可就彼宗
B14n0081_p0055a01║仰歸依于時外眾而悉敬伏又發大
B14n0081_p0055a02║問一千九條尊者所荅悉不失地二
B14n0081_p0055a03║五十眾咸𡋐道場對荅六疑而興百
B14n0081_p0055a04║論得神通力周徧十方大建法幢摧
B14n0081_p0055a05║邪顯正尒時提婆菩[薩-產+(辛/工)]告羅睺羅多曰
B14n0081_p0055a06║如來以大法眼付囑迦葉如是展轉
B14n0081_p0055a07║乃至於我我今將此正法眼藏付囑
B14n0081_p0055a08║於汝𠀍尊記汝佛滅度後二五百年
B14n0081_p0055a09║中有大菩[薩-產+(辛/工)]羅睺羅多汝宜傳授無
B14n0081_p0055a10║令斷絕受吾教誨而聽偈言本對傳
B14n0081_p0055a11║法人為說解脫理於法實無證無終
B14n0081_p0055a12║復無始尒時羅睺羅多聞說此偈并
B14n0081_p0055a13║付法已心生敬重而順教詔師付法
B14n0081_p0055a14║竟即從𡋐起入奮迅定分身八布而
B14n0081_p0055a15║歸寂滅時諸梵眾起溚供養用諸寶
B14n0081_p0055a16║翻而縣其上細妙雜玲裝挍嚴飾而
B14n0081_p0055b01║徧其處自此師滅度時當前漢第四
B14n0081_p0055b02║主文帝十九年庚辰之嵗入涅槃也
B14n0081_p0055b03║第十六祖羅睺羅多章取甘露品第二十
B14n0081_p0055b04║尒時羅睺羅多者迦毗羅國人也姓
B14n0081_p0055b05║梵摩父名淨德本因樹耳有多願故
B14n0081_p0055b06║若有智者為我解說知其往事我即
B14n0081_p0055b07║恭敬迴向佛道不久之頃當遇提婆
B14n0081_p0055b08║而為入定白其前事不𦍬宿願而便
B14n0081_p0055b09║出家師將化緣游至魔所廣立其義
B14n0081_p0055b10║手執勝憣足理堅䚕口談千論心思
B14n0081_p0055b11║萬義宗生有之宗從立無為之至理
B14n0081_p0055b12║于時外魔崇敬伏至聖於迦毗顯揚
B14n0081_p0055b13║真乘會萬機於香域然則不生不滅
B14n0081_p0055b14║知者見者乃達於本原無去無來會
B14n0081_p0055b15║者則方持於覺路是時羅睺羅多之
B14n0081_p0056a01║大士持法印而化迷徒六通以獲於
B14n0081_p0056a02║前緣三明備陳於後聖故乃統領大
B14n0081_p0056a03║眾至羅伐城中於彼城南而有一河
B14n0081_p0056a04║名曰金水尒時羅睺羅多告大眾曰
B14n0081_p0056a05║識此水不大眾曰非尊不才尊者曰
B14n0081_p0056a06║此河之上近五百里有其至人應住
B14n0081_p0056a07║於此眾曰尊何知之師曰吾甞此水
B14n0081_p0056a08║其味在上又見水中而有五影以顯
B14n0081_p0056a09║前事而在此相又佛記曰吾滅度後
B14n0081_p0056a10║二五百中當有聖者僧迦難提而生
B14n0081_p0056a11║羅伐於諸祖中次第十七尒時羅睺
B14n0081_p0056a12║羅多說是語已領諸大眾尋水而上
B14n0081_p0056a13║便作神力未到食頃而至彼所時彼
B14n0081_p0056a14║尊者而入其定羅睺等眾共止一窟
B14n0081_p0056a15║候得三七日中方始出定尒時羅睺
B14n0081_p0056b01║羅多問僧伽難提曰汝身定耶汝心
B14n0081_p0056b02║定耶僧伽難提曰我身心俱定羅睺
B14n0081_p0056b03║羅多曰身心俱定何有出入僧伽難
B14n0081_p0056b04║提曰雖有出入而不失定相如金在
B14n0081_p0056b05║井如金出井在井出井𠀍相去來若
B14n0081_p0056b06║約金體都無動靜羅睺羅多曰若金
B14n0081_p0056b07║在井若金出井金無動靜何物出井
B14n0081_p0056b08║僧伽難提曰言金無動靜何物出井
B14n0081_p0056b09║許金出井金非動靜羅睺羅多曰若
B14n0081_p0056b10║金在井出者何金若金出井在者何
B14n0081_p0056b11║物僧伽難提曰金若出井在者非金
B14n0081_p0056b12║金若在井出者非物羅睺羅多曰此
B14n0081_p0056b13║義不然僧伽難提曰彼理非著羅睺
B14n0081_p0056b14║羅多曰彼義當墯僧伽難提曰彼義
B14n0081_p0056b15║已不成羅睺羅多曰彼義不成我義
B14n0081_p0056b16║成矣僧伽難提曰我義雖成法非我
B14n0081_p0057a01║故羅睺羅多曰我義以成我無我故
B14n0081_p0057a02║僧伽難提曰我無我故復成何義羅
B14n0081_p0057a03║睺羅多曰我無我故故成汝義僧伽
B14n0081_p0057a04║難提曰仁者曾師何尊羅睺羅多曰
B14n0081_p0057a05║提婆菩[薩-產+(辛/工)]僧伽難提曰稽首提婆尊
B14n0081_p0057a06║而出於仁者仁者無我故我欲師仁
B14n0081_p0057a07║者羅睺羅多曰我已無我故汝須見
B14n0081_p0057a08║我我汝若師我故知我非我我尒時
B14n0081_p0057a09║僧伽難提聞師說法心意朗然稽首
B14n0081_p0057a10║人者而歸依曰三界一明燈迴光而
B14n0081_p0057a11║照我十方悉開朗如日虛空住尒時
B14n0081_p0057a12║僧伽難提稽首此語已右繞三帀而
B14n0081_p0057a13║作是言三界諸苦眾願依師解脫稽
B14n0081_p0057a14║首而作禮惟垂哀納我尒時羅睺羅
B14n0081_p0057a15║多曰汝心自在非我所繫何依何託
B14n0081_p0057b01║皆悉解脫尒時羅睺羅多語已即舉
B14n0081_p0057b02║左手於虛空漸漸而長手持金盂用
B14n0081_p0057b03║取齋食不起于座而至梵天須㬰之
B14n0081_p0057b04║頃却收左手還于本座而現鉢中所
B14n0081_p0057b05║有飲食即命諸眾而共同食諸眾至
B14n0081_p0057b06║已皆不能食欲擬食之心即猒惡身
B14n0081_p0057b07║復戰慄不可近執尒時羅睺羅多告
B14n0081_p0057b08║大眾曰吾不讓汝為吾惜食已命汝
B14n0081_p0057b09║故悉不得食非我之咎汝自業故說
B14n0081_p0057b10║此語已即命僧伽難提而分半座即
B14n0081_p0057b11║共食之尒時大眾咸悉驚訝此是弟
B14n0081_p0057b12║子云何命座而復共食非其禮也作
B14n0081_p0057b13║是念已不敢發言尒時羅睺羅多知
B14n0081_p0057b14║其宿命復有他心眾雖不言默然知
B14n0081_p0057b15║矣乃告眾曰汝不得食皆由此故今
B14n0081_p0058a01║得食者非汝等故過去刧中娑羅王
B14n0081_p0058a02║佛而當化度為第十七有大神力多
B14n0081_p0058a03║所饒益我滅度後此人度眾如殑伽
B14n0081_p0058a04║河沙於摩提國又出一師名伽耶舍
B14n0081_p0058a05║多汝等此眾曾為聲聞當第八刧而
B14n0081_p0058a06║事羅漢至獲其果到須陀含於彼終
B14n0081_p0058a07║後而至吾所雖得近吾猶未見性汝
B14n0081_p0058a08║冝迴心當禮此尊於我滅後而為上
B14n0081_p0058a09║首尒時大眾聞師說已心生疑惑我
B14n0081_p0058a10║師神力能取天食彼者非聖何當敬
B14n0081_p0058a11║之尒時僧伽難提深知眾意而不敬
B14n0081_p0058a12║伏即共尊者議佛在曰𠀍界平正無
B14n0081_p0058a13║有埠阜一切江河悉皆潤美樹上甘
B14n0081_p0058a14║露露如縣珠食者安樂而無諸衰自
B14n0081_p0058a15║佛入寂當近八百𠀍界衰弱人多少
B14n0081_p0058a16║信要假神力而為勝負我即不作作
B14n0081_p0058b01║亦非難汝即不信信亦不易作是語
B14n0081_p0058b02║已用其右手漸漸入地至金剛輪取
B14n0081_p0058b03║少甘露却收手已還至會上而現甘
B14n0081_p0058b04║露彼眾見已心生敬重師知敬已而
B14n0081_p0058b05║用甘露分布一眾命令食之彼既食
B14n0081_p0058b06║已身心安樂瞻奉尊者合掌敬禮尒
B14n0081_p0058b07║時羅睺羅多曰如來以法眼付囑迦
B14n0081_p0058b08║葉迦葉展轉相傳而至於我我今年
B14n0081_p0058b09║朽𢒈不久留今將正法付囑於汝尒
B14n0081_p0058b10║時僧伽難提聞師付囑心生敬慕而
B14n0081_p0058b11║問師曰法有證不有取捨不有有無
B14n0081_p0058b12║不有內外不尊者慈造而為解說尒
B14n0081_p0058b13║時羅睺羅多以偈荅曰於法實無證
B14n0081_p0058b14║不取亦不離法非有無相內外云何
B14n0081_p0058b15║起尒時僧伽難提聞師說偈歎言善
B14n0081_p0059a01║哉大聖者心明如日月一光照𠀍界
B14n0081_p0059a02║暗魔無不滅讚尊者已受教奉行尒
B14n0081_p0059a03║時羅睺羅多付法已竟即於座上全
B14n0081_p0059a04║身入定天眾𢿱花而來供養時當此
B14n0081_p0059a05║土前漢第六主武帝十年戊辰之歲
B14n0081_p0059a06║入涅槃也
B14n0081_p0059a07║第十七祖僧伽難提章辯金河品第二十一
B14n0081_p0059a08║尒時僧伽難提者羅伐人也昔居此
B14n0081_p0059a09║城南有一大河此河名金水於此河
B14n0081_p0059a10║向上而行五百里有二大石窟僧伽
B14n0081_p0059a11║難提而處一窟中常樂修禪定此師
B14n0081_p0059a12║過去刧而號娑羅王次生此國土而
B14n0081_p0059a13║誕𠛴利家名僧伽難提父名寶莊嚴
B14n0081_p0059a14║母號芬陀利亦生而解語分明曉了
B14n0081_p0059a15║之而為母說法化令入佛道國有一
B14n0081_p0059b01║大師善明諸典誥能辯先𠀍事一國
B14n0081_p0059b02║悉知聞尒時𠛴利王有詔命師對師
B14n0081_p0059b03║至王宮殿當居一寶座王問此太子
B14n0081_p0059b04║有何因緣故纔生未一嵗而能解言
B14n0081_p0059b05║語兼會諸佛義化母而入道師善知
B14n0081_p0059b06║往事請為我決烈尒時大師告父王
B14n0081_p0059b07║曰今此太子年經七嵗而寤佛道後
B14n0081_p0059b08║學禪定而止一窟處于金河當遇聖
B14n0081_p0059b09║者而獲道果尒時父王告大師曰今
B14n0081_p0059b10║此太子先𠀍之中而居何位大師曰
B14n0081_p0059b11║先𠀍之中而處聖位有迎化眾號娑
B14n0081_p0059b12║羅王尒時父王思念前事我此太子
B14n0081_p0059b13║是吾之寶當捨出家報何薄祐尒時
B14n0081_p0059b14║太子已七嵗而白父言稽首大慈父
B14n0081_p0059b15║和南骨𮕜母我今欲出家幸願哀慜
B14n0081_p0059b16║故尒時父王及其親母聞辭出家至
B14n0081_p0060a01║不聽許又苦求父及求其母云不聽
B14n0081_p0060a02║出家我與父母情已斷絕尒時父母
B14n0081_p0060a03║即聽出家乃命一僧名禪利多請入
B14n0081_p0060a04║宮中而與度脫在彼宮內一十九年
B14n0081_p0060a05║方命眾僧而為受戒於一靜夜當自
B14n0081_p0060a06║念言我名出家元處于舍年二十六
B14n0081_p0060a07║曾不近聖即於此夜天有光明是聖
B14n0081_p0060a08║感故非其月也忽見一路蕩蕩而直
B14n0081_p0060a09║亦無別眾又於面前有一大山太子
B14n0081_p0060a10║即尋其路至彼山所須㬰之頃其天
B14n0081_p0060a11║似明太子在山處一石窟而習禪定
B14n0081_p0060a12║尒時父王至於天明不見太子僧利
B14n0081_p0060a13║多而被擯出諸處追求而悉不獲在
B14n0081_p0060a14║彼石室身心安樂而經十年小小衛
B14n0081_p0060a15║眾還有三五而近學道尒時僧伽難
B14n0081_p0060b01║提於窟而出面北觀望忽見一瑞而
B14n0081_p0060b02║喜曰天生聖者不久届此佛大慈故
B14n0081_p0060b03║而度脫我即令衛者而淨前窟不久
B14n0081_p0060b04║之頃大聖當至汝可速疾而淨道場
B14n0081_p0060b05║不久須㬰而至尒時僧伽難提纔此
B14n0081_p0060b06║語已即入禪定經于二七尒時羅睺
B14n0081_p0060b07║羅多游行國土至彼羅伐而見金河
B14n0081_p0060b08║迴告眾曰識此水不眾曰唯尊能辯
B14n0081_p0060b09║羅睺羅多曰此河之上五百里來有
B14n0081_p0060b10║一智者而入禪定眾曰師何辯之師
B14n0081_p0060b11║曰吾甞此水其味在上并現其影影
B14n0081_p0060b12║有五運當視此相尒時尊者說此語
B14n0081_p0060b13║已便作神力須㬰之頃至於彼所時
B14n0081_p0060b14║僧伽難提而入其定羅睺羅多眾等
B14n0081_p0060b15║共止一室候至二七日中方乃出定
B14n0081_p0061a01║尊者相見持論如上佛記僧伽難提
B14n0081_p0061a02║吾滅度後二五百年中當有聖者生
B14n0081_p0061a03║羅伐城於諸祖中次第十七此二尊
B14n0081_p0061a04║者各現神力用發眾意而取天饌共
B14n0081_p0061a05║會同食無威德者悉不敢近眾見師
B14n0081_p0061a06║命難提尊者分座共食咸悉不敬難
B14n0081_p0061a07║提知已即低右手入地徐徐至金剛
B14n0081_p0061a08║際而取地味舉眾得食悉皆安樂彼
B14n0081_p0061a09║眾見已心即敬伏食甘露已悉得解
B14n0081_p0061a10║脫尒時僧伽難提得付法已離彼國
B14n0081_p0061a11║土又化他境名曰摩提羅睺記云吾
B14n0081_p0061a12║化大眾如殑伽河沙從吾之後於摩
B14n0081_p0061a13║提國又出一師伽耶舍多吾與汝等
B14n0081_p0061a14║同尋此聖而必知識如是行已教化大
B14n0081_p0061a15║眾忽於一日而有微風從西而來尊
B14n0081_p0061a16║者面西而候其事乃告大眾汝等眾
B14n0081_p0061b01║人識此風不眾曰聖智非惻尊者曰
B14n0081_p0061b02║今此風者名曰道風從此西至三千
B14n0081_p0061b03║餘里而有聖者欲出現𠀍先淨國土
B14n0081_p0061b04║而生其風今此風者不同天風龍風
B14n0081_p0061b05║神風鬼風阿修羅風不同諸百風名
B14n0081_p0061b06║曰道風亦名淨土風此風和涼不損
B14n0081_p0061b07║一切雖入大海不作諸浪雖入林木不
B14n0081_p0061b08║動枝葉所有疾病遇此風者皆得痊
B14n0081_p0061b09║𨓤所有諸業懺不消者遇此風故皆
B14n0081_p0061b10║得除滅所有習學心不通者遇此風
B14n0081_p0061b11║故心即朗暢而會其理尊者言已即
B14n0081_p0061b12║命大眾西尋聖者而化導之即作神
B14n0081_p0061b13║通舉眾皆攝未至食頃到一大山山
B14n0081_p0061b14║上有蓋如寶落迦尊者曰此是聖所
B14n0081_p0061b15║聖亦止此言猶未訖見一俗舍杭於
B14n0081_p0062a01║此山除此一家餘無別止是時尊者
B14n0081_p0062a02║至彼舍宅云此蹔歇坐猶未久忽見
B14n0081_p0062a03║一子手執銅鏡而至師所尊者曰子
B14n0081_p0062a04║幾歲耶子曰我當百歲是時尊者見
B14n0081_p0062a05║荅百歲覆而問曰汝當無知看甚幼
B14n0081_p0062a06║小荅吾百嵗非其理也子曰我不會理
B14n0081_p0062a07║正當百嵗尊者曰子善機耶子曰佛
B14n0081_p0062a08║偈云若人生百嵗不會諸佛機未若
B14n0081_p0062a09║生一日而得決了之時尊者敬之深
B14n0081_p0062a10║知是聖又致問曰汝執此鏡意况如
B14n0081_p0062a11║何尒時童子以偈荅諸佛大圓鏡內
B14n0081_p0062a12║外無瑕翳兩人得同見心眼皆相似
B14n0081_p0062a13║時彼舍父母見子竒異欲令出家尊
B14n0081_p0062a14║者遇之而為度脫父母捨己即領游
B14n0081_p0062a15║化至一古寺而為受戒名曰伽耶舍
B14n0081_p0062b01║多於彼殿上有一銅鈴被風搖響尊
B14n0081_p0062b02║者問子曰彼鈴鳴耶彼銅鳴耶子曰
B14n0081_p0062b03║我心鳴也非風銅鈴耳尊者曰非風
B14n0081_p0062b04║銅鈴我心誰耳子曰俱寂靜故非三
B14n0081_p0062b05║昧耶尊者曰善哉真比丘善會諸佛
B14n0081_p0062b06║理善說諸法要善識諸佛義又告曰
B14n0081_p0062b07║如來以大法眼付囑迦葉如是展轉
B14n0081_p0062b08║乃至於我我今將此正法眼藏付囑
B14n0081_p0062b09║於汝汝當護持無令斷絕汝受吾偈
B14n0081_p0062b10║當行化之偈曰心地本無生因種從
B14n0081_p0062b11║緣起緣種不相妨花果亦復尔尒時
B14n0081_p0062b12║伽耶舍多聞師說偈及受法藏心生
B14n0081_p0062b13║敬重頂戴受持尒時僧伽難提付法
B14n0081_p0062b14║已竟即離本座至樹下立而舉左手
B14n0081_p0062b15║把其樹枝尋即化度而歸空寂是時
B14n0081_p0062b16║大眾咸作是言今此聖者樹下而終
B14n0081_p0063a01║當於後世而必滋茂尒時大眾即𢿱
B14n0081_p0063a02║瓔珞塗香粖香燒香供養復共焚𤍽
B14n0081_p0063a03║而起塔廟分布舍利咸資大眾眾取
B14n0081_p0063a04║舍利欲於平地而起一塔在於樹側
B14n0081_p0063a05║眾不能移及諸大眾盡其神力如須
B14n0081_p0063a06║彌山不可傾動即就本處而致供養
B14n0081_p0063a07║復天花諸梵天眾而雨寶衣用𢿱塔
B14n0081_p0063a08║處時當此土前漢第七主昭帝十年
B14n0081_p0063a09║辛酉之嵗入涅槃也
B14n0081_p0063a10║
B14n0081_p0063a11║寶林傳卷第三