B14n0081_p0086a01║
B14n0081_p0086a02║
B14n0081_p0086a03║
B14n0081_p0086a04║
B14n0081_p0086a05║
B14n0081_p0086a06║
B14n0081_p0086a07║▆三物▆…▆
B14n0081_p0086a08║曰若人▆…▆（以上缺一紙）
B14n0081_p0086a09║（兩行下原殘）
B14n0081_p0086a10║脫皆為此▆…▆
B14n0081_p0086a11║具七事者前際後際悉能▆…▆
B14n0081_p0086a12║刧中亦如眼見他心宿命從此而通
B14n0081_p0086a13║八解三明皆因始發欲近佛地方獲
B14n0081_p0086a14║菩提踏著六通便成羅漢是時王聞
B14n0081_p0086a15║深生信重問尊者曰師久修行善知
B14n0081_p0086a16║宿命又知奇事明前後際未審此塔
B14n0081_p0086b01║當是何佛我欲知識今請尊者而為
B14n0081_p0086b02║說之尊者曰今此一會眾賢非一願
B14n0081_p0086b03║王見念當迴問彼尒時大王即從座
B14n0081_p0086b04║起整頓衣服而請諸眾曰願諸眾等
B14n0081_p0086b05║哀念我等有他心者而知昔事今此塔
B14n0081_p0086b06║者當是何佛是何弟子而造此塔為
B14n0081_p0086b07║是何物之所成就伏願眾聖而為解說
B14n0081_p0086b08║尒時大眾一時起立合掌白王我等三
B14n0081_p0086b09║眾非見彼事願王迴信當請摩拏尊
B14n0081_p0086b10║者必當為說又此摩拏尊者昔為太
B14n0081_p0086b11║子時能戰百萬象佛已曾記之次當
B14n0081_p0086b12║二十二想此往勝事今覩非凡者願善
B14n0081_p0086b13║哀請故而當說之尒時大王却至尊
B14n0081_p0086b14║所而白前事具如上陳時摩拏羅曰
B14n0081_p0086b15║此眾諸聖咸悉知之故讓於我而令
B14n0081_p0086b16║為說又曰今此塔者是我本師釋迦
B14n0081_p0087a01║如來七寶舍利塔也何以故尒時如
B14n0081_p0087a02║來在王舍城東游行教化之次時有
B14n0081_p0087a03║一童子年已七歲名曰舍耶是時童
B14n0081_p0087a04║子在河弄沙見𠀍尊過手執金鉢入
B14n0081_p0087a05║王舍城時此童子即以此沙如其餅
B14n0081_p0087a06║想將奉𠀍尊尒時𠀍尊以鉢受之為
B14n0081_p0087a07║尊感故化為金粟將供一眾而悉充
B14n0081_p0087a08║足為獲此報而作輪王化一天下能使
B14n0081_p0087a09║鬼眾悉伏宗仰即時童子身為輪王
B14n0081_p0087a10║心多暴燥虐損殘劣少少信故違犯
B14n0081_p0087a11║多殺自此童子生於宮時有一大樹
B14n0081_p0087a12║其葉鮮澤婆娑陰茷上有其子時放
B14n0081_p0087a13║光明人至於下心即安樂其樹初生
B14n0081_p0087a14║時與此太子同時而出太子登位年
B14n0081_p0087a15║已四十時與音樂一切御眾每至於
B14n0081_p0087b01║樹在此樹下王即安樂若離此樹心
B14n0081_p0087b02║不悅澤其本性中常好㱃酒一度酒
B14n0081_p0087b03║酔常損御眾三十五十所有行事皆
B14n0081_p0087b04║背天地又作大地獄一十八所還像
B14n0081_p0087b05║陰道如是行法乖治國土又於一日
B14n0081_p0087b06║領諸嬪妃一千餘眾同至樹下以酒
B14n0081_p0087b07║㱃樂直至過度王便寢臥未至須㬰
B14n0081_p0087b08║有大風至王亦不知其風損樹花果
B14n0081_p0087b09║墜地良久之頃其風靜已王便睡覺
B14n0081_p0087b10║酒醉作怒云我蹔睡便損其樹此過
B14n0081_p0087b11║難捨而當殺之如是損眾又經千百
B14n0081_p0087b12║前後共損不知其數彼鐵輪國亦有
B14n0081_p0087b13║一僧名曰耶舍亦是菩[薩-產+(辛/工)]而有六通
B14n0081_p0087b14║王雖知有不至深信又有一僧名曰
B14n0081_p0087b15║海意見王損眾而滿八萬海意念曰
B14n0081_p0088a01║今此王者前𠀍舍耶遇我𠀍尊而施
B14n0081_p0088a02║沙故因此果報而獲王身若不救之
B14n0081_p0088a03║當墯蠅虻無有出期又曰此八萬眾
B14n0081_p0088a04║而復抂死悉未得生為王福盛不可
B14n0081_p0088a05║取之更待三白當必死矣尒時海意
B14n0081_p0088a06║即作神通入彼地獄法者曰沙門何
B14n0081_p0088a07║故而至於此海意曰我欲入鑊湯如
B14n0081_p0088a08║何庇護法者曰此鑊湯中而無冷處
B14n0081_p0088a09║幸不入得尊者曰我有少病而欲入
B14n0081_p0088a10║之法者曰此湯若入骨肉俱盡斷其
B14n0081_p0088a11║根本非除病也尊者曰我為無明顛
B14n0081_p0088a12║倒皆由此病若得除本何由可論又
B14n0081_p0088a13║曰我為抂殺一切眾生今當合償前
B14n0081_p0088a14║後計眾近有八萬為㱃酒故而悮殺
B14n0081_p0088a15║之當獲是報皆是我過非因汝事而
B14n0081_p0088a16║但放我令入鑊湯若得盡我惡業汝
B14n0081_p0088b01║亦利故法者曰我損於師天之不祐
B14n0081_p0088b02║為無罪故非是過者若欲入鑊待我
B14n0081_p0088b03║奏王取王進止尊者曰然法者修表
B14n0081_p0088b04║以說前事奏上大王王聞大怒此妙
B14n0081_p0088b05║門者當譏於我我不誅之受彼鈍故
B14n0081_p0088b06║即令處置何在於晚尒時法者而奉
B14n0081_p0088b07║敕旨依法處置令入鑊湯尒時海意
B14n0081_p0088b08║被拋鑊中其沸波湧不可近處尒時
B14n0081_p0088b09║海意從鑊中心涌出蓮花高七多羅
B14n0081_p0088b10║樹端然處𢉰亦不損故法者奏曰奉
B14n0081_p0088b11║敕處置比丘海意拋在鑊中都無有
B14n0081_p0088b12║損又乘一花從鑊而舉高七多羅樹
B14n0081_p0088b13║端然不動見在法所伏聽敕裁尒時
B14n0081_p0088b14║大王聞說前事即與御眾同徃觀之
B14n0081_p0088b15║纔至彼所王一見已便致禮信廣發
B14n0081_p0089a01║大願而懺謝之尒時海意便被王請
B14n0081_p0089a02║與耶舍比丘同止一寺時時禮覲而
B14n0081_p0089a03║問之曰我昔作罪多不知數二尊方
B14n0081_p0089a04║便令我懺悔又耶舍曰王昔所損近
B14n0081_p0089a05║八萬眾宜可廣作諸大佛事方得勉
B14n0081_p0089a06║之若不如此當作蠅虻不可得度尒
B14n0081_p0089a07║時大王告海意曰我有一樹與我同
B14n0081_p0089a08║生其葉潤澤亦有其子子有光明
B14n0081_p0089a09║每至此樹心即安隱故乃名之阿育
B14n0081_p0089a10║之樹我為此樹忽爾凋殘醉悞損從
B14n0081_p0089a11║亦有數千今遇尊者如何拔濟我所
B14n0081_p0089a12║力及悉不惜之尒時海意告王曰王
B14n0081_p0089a13║欲殄累無過造佛寶塔而用嚴飾散
B14n0081_p0089a14║于他土彼國見之當生希有而資後
B14n0081_p0089a15║福今亦有益王曰何物所造復高多
B14n0081_p0089b01║少并是幾所又安何處海意告曰宜
B14n0081_p0089b02║造八萬四千所用以七寶五寶為粖
B14n0081_p0089b03║二寶銷鑄以為一摸高一尺四寸若
B14n0081_p0089b04║此塔成其罪消滅當於後𠀍又生梵
B14n0081_p0089b05║天非處於此尒時大王因樹立名為
B14n0081_p0089b06║阿育阿育王者此土譯云無憂王也
B14n0081_p0089b07║尒時無憂王聞師所說心生歡喜悔
B14n0081_p0089b08║改前行即敕鬼眾并及御者而索七
B14n0081_p0089b09║寶便造此塔每一塔中置一垂鍾盛
B14n0081_p0089b10║佛舍利四面無門唯有四相如上已
B14n0081_p0089b11║說更不再舉王置功勣眾共辨彼不
B14n0081_p0089b12║久一白當得畢功尒時大王白耶舍
B14n0081_p0089b13║曰此塔已成就畢當有八萬四千所
B14n0081_p0089b14║伏願二尊指示於我當安何處尒時
B14n0081_p0089b15║海意又告王曰其塔既成請取鬼眾
B14n0081_p0089b16║八萬四千各持一塔而候耶舍尊者
B14n0081_p0090a01║而作神通其光盡處當下一塔其所
B14n0081_p0090a02║下處皆是諸佛入滅處菩[薩-產+(辛/工)]化度處
B14n0081_p0090a03║羅漢神通處導師三昧處聖賢證果
B14n0081_p0090a04║處修習禪定處此六上妙地而可安
B14n0081_p0090a05║此塔尒時阿育王即敕鬼眾八萬四
B14n0081_p0090a06║千至於會所各持一塔而候尊止尒
B14n0081_p0090a07║時耶舍比丘即從座起用其左手五
B14n0081_p0090a08║指甲內忽放光明照曜天地其光道
B14n0081_p0090a09║數八萬四千八方輝赫如日無異尒
B14n0081_p0090a10║時摩拏羅告王得度日今此苑中於
B14n0081_p0090a11║先𠀍中曾有一僧名波羅迦於此證
B14n0081_p0090a12║果後遷宮殿方飾于此今現此塔是
B14n0081_p0090a13║其一數昔時育王所制也
B14n0081_p0090a14║摩拏羅印國土章指泉示化品第二十八
B14n0081_p0090a15║尒時西印度國王得度聞摩拏羅而
B14n0081_p0090b01║說昔事心自歎言即曰時中虛度多
B14n0081_p0090b02║𠀍如盲摸象非辯處所我今有者咸
B14n0081_p0090b03║悉昔福非是今日而能建立我此身
B14n0081_p0090b04║者猶如夢幻終不堅實今遇尊者須
B14n0081_p0090b05║投告之令此身心速寤先𠀍所有業
B14n0081_p0090b06║累當自殄滅即命太子冊立為王而
B14n0081_p0090b07║付國位致一大會廣施憣蓋多設寶
B14n0081_p0090b08║𢉰而命眾聖咸登此會王供養已便
B14n0081_p0090b09║投出家尒時摩拏尊者即與出家出
B14n0081_p0090b10║家既已取一金鑪焚香告白云西印
B14n0081_p0090b11║度天子得度投佛出家願尊憶持令
B14n0081_p0090b12║至道果尒時空中而有聲曰汝度此
B14n0081_p0090b13║王當不憂慮却後七日而獲羅漢師
B14n0081_p0090b14║聞是說眾亦歡喜是時眾僧守王七
B14n0081_p0090b15║日觀成證道當第七日有大風雨不
B14n0081_p0091a01║令雜眾在王宮室所有雜眾悉自不
B14n0081_p0091a02║住直至午時王在道場合掌端座須
B14n0081_p0091a03║㬰之頃猶如夢中又自坐睡夢見一
B14n0081_p0091a04║人手長萬丈身處于座其座亦高垂
B14n0081_p0091a05║手執果當令食之既夢食畢地大桭
B14n0081_p0091a06║動王即座覺心如日月覩見他國舉
B14n0081_p0091a07║身輕利不似昨日信禮諸佛深自幸
B14n0081_p0091a08║故得遇其事當何如之王出家已得
B14n0081_p0091a09║證道果獲阿羅漢得六神通即作神
B14n0081_p0091a10║通而入三昧離彼宮殿別處幽閑即
B14n0081_p0091a11║與尊者而共持論曰故知我昔未得
B14n0081_p0091a12║證果時唯有彼國不知諸佛國土有
B14n0081_p0091a13║若干種令此寤後却返觀彼至是微
B14n0081_p0091a14║劣最小一國又曰其人未證果唯見
B14n0081_p0091a15║彼及處今日證果後如日虛空住又
B14n0081_p0091a16║人未寤時猶如一小蟻唯知𭔐穴測
B14n0081_p0091b01║更不知他土不信有諸邑唯人所到
B14n0081_p0091b02║處其蟻未曾至悉言彼非有蟻中修
B14n0081_p0091b03║行者後得為其人能見諸聚落亦復
B14n0081_p0091b04║能往返此人行百里更遠不能至猶
B14n0081_p0091b05║於果位中聲聞小通者為有𦝫脚疾
B14n0081_p0091b06║遠行不能及聲聞多疑礙不得至菩
B14n0081_p0091b07║提又有不能行人心亦不怯弱游諸
B14n0081_p0091b08║國土中已經千萬里若約於蟻眾如
B14n0081_p0091b09║我得神通我雖說向彼彼亦如夢中
B14n0081_p0091b10║眾生不信佛不知有佛國亦不信賢
B14n0081_p0091b11║聖如彼人𠀍蟻蟻即遠不知其人悉
B14n0081_p0091b12║能到我今得神通佛土亦知悉一切
B14n0081_p0091b13║十方土無有不達者我今對人況猶
B14n0081_p0091b14║彼蟻中人我化諸有眾說向我證果
B14n0081_p0091b15║以游諸國土後眾心不信亦不入彼
B14n0081_p0092a01║意引此前事況猶若人中蟻又曰我
B14n0081_p0092a02║觀此南閻浮提如一食盤於其中閒
B14n0081_p0092a03║數有八萬上中下等各有多少其上
B14n0081_p0092a04║國者而有一萬中國者而有二萬下
B14n0081_p0092a05║國者而有五萬此三等者大編其數
B14n0081_p0092a06║於上國中自有三等於中國中亦有
B14n0081_p0092a07║三等下國中亦有三等如九品法隨
B14n0081_p0092a08║已修行盡得生彼尒時摩拏羅告得
B14n0081_p0092a09║度曰我欲化導至于他國有一智者
B14n0081_p0092a10║欲出于𠀍得度曰尊者神力能應十
B14n0081_p0092a11║方此作神通何假就彼尒時摩拏羅
B14n0081_p0092a12║即以金鑪焚其寶香乃告月氏國鸖
B14n0081_p0092a13║勒那曰汝在彼國能化鸖眾道果當
B14n0081_p0092a14║至汝知之乎尒時鸖勒那比丘在月氏
B14n0081_p0092a15║國於一林中常念大品彼國國王名
B14n0081_p0092b01║曰寶印常供養此鸖勒那比丘此尊
B14n0081_p0092b02║者常住此林經于九百常感鸖眾銜
B14n0081_p0092b03║花獻之彼王請出此林而命宮中供
B14n0081_p0092b04║養尒時尊者即順王意隨至宮殿座
B14n0081_p0092b05║猶未久有一道香煙至于尊前鸖勒
B14n0081_p0092b06║那謂王曰今此香至王可識不王曰此
B14n0081_p0092b07║香是天信不鸖勒曰不是天信王曰
B14n0081_p0092b08║是何香故而至于此鸖勒曰是西印
B14n0081_p0092b09║度摩拏羅尊者信至于此王曰此師
B14n0081_p0092b10║者當是何人鸖勒曰是那提國王之
B14n0081_p0092b11║子身有大力過去刧中曾遇娑羅
B14n0081_p0092b12║樹王佛而與授記汝於賢刧之中當
B14n0081_p0092b13║得為祖導化無量次二十二王宜面
B14n0081_p0092b14║西而作頂禮尒時大王合掌遙禮是
B14n0081_p0092b15║時鸖勒即從座起整頓衣服面西而
B14n0081_p0092b16║作禮尒時摩拏羅尊者與得度羅漢
B14n0081_p0093a01║言說法要之次忽然以手點地三下
B14n0081_p0093a02║得度羅漢曰何以摩拏羅曰此是鸖
B14n0081_p0093a03║勒望此作禮我以手按地而用荅之
B14n0081_p0093a04║告羅漢曰我欲往彼而化導故此者
B14n0081_p0093a05║得通而繼於我尒時尊者即作神通
B14n0081_p0093a06║往于月氏是時鸖勒告寶印王曰師
B14n0081_p0093a07║欲來也宜當迎之尒時大王即嚴四
B14n0081_p0093a08║兵而近千數又以象輦莊嚴一座王
B14n0081_p0093a09║與鸖勒俱乘一象同至西來未至于
B14n0081_p0093a10║遠當逢尊者同歸宮殿二俱禮信深
B14n0081_p0093a11║共瞻仰尒時鸖勒有一弟子名曰龍
B14n0081_p0093a12║子年二十二才名竒特師欲觀彼作
B14n0081_p0093a13║何智慧而足聰辯纔入定中悉不觀
B14n0081_p0093a14║見不能辯了尒時鸖勒即問尊者此
B14n0081_p0093a15║子先𠀍曾為何業於此今𠀍而有智慧
B14n0081_p0093b01║我昔曾觀都不了見未明此子是何
B14n0081_p0093b02║因緣尒時摩拏羅問鸖勒曰汝入定
B14n0081_p0093b03║時觀于此𠀍當得幾刧鸖勒曰我入
B14n0081_p0093b04║於定當觀三𠀍摩拏羅告曰此龍子
B14n0081_p0093b05║者非在三𠀍之內而修功德鸖勒曰
B14n0081_p0093b06║於何𠀍中摩拏羅曰此龍子者於第
B14n0081_p0093b07║五減刧中而於妙喜國土生婆羅門
B14n0081_p0093b08║家有一伽藍新鑄一鍾可重一萬彼
B14n0081_p0093b09║子長大善採栴檀見鍾既成而奉一
B14n0081_p0093b10║槌以充撾擊而施鍾者已獲菩提於
B14n0081_p0093b11║三𠀍彼子施搥感於因緣聰明獲於
B14n0081_p0093b12║五刧非是三𠀍之內而能辯之尒時鸖
B14n0081_p0093b13║勒聞辯其事心生信慕而欲奉延依
B14n0081_p0093b14║從事之問尊者摩拏羅曰我於昔刧
B14n0081_p0093b15║曾在何土以何因緣而感鸖故我久
B14n0081_p0094a01║觀察亦不明了伏願尊者為我說此
B14n0081_p0094a02║因緣而令得知尒時摩拏羅告鸖勒
B14n0081_p0094a03║曰汝先𠀍第四刧中曾為比丘有大福
B14n0081_p0094a04║德心通至理廣演言教化度一切雖
B14n0081_p0094a05║神通故而無宿命每將第子一百二
B14n0081_p0094a06║百常受供養尒時大海有一龍王請
B14n0081_p0094a07║汝供養汝作神力獨自往彼尒時弟子
B14n0081_p0094a08║各自念言其師往彼何當不歸汝在
B14n0081_p0094a09║龍宮亦知弟子思念即於龍宮受供
B14n0081_p0094a10║養已却作神通至于本座時諸弟子
B14n0081_p0094a11║忽然見師却歸本座諸弟子曰師前
B14n0081_p0094a12║徃何所又至誰舍未至須㬰還來本
B14n0081_p0094a13║位師曰我至龍宮當受供養諸弟子
B14n0081_p0094a14║曰師當後去我亦隨彼尒時龍王復
B14n0081_p0094a15║命尊者時諸弟子欲擬隨往師曰今
B14n0081_p0094a16║此齋者非汝所食諸弟子等第相謂
B14n0081_p0094b01║曰師常說法於食若等於法亦等云
B14n0081_p0094b02║何獨徃而彼食之尒時尊者却歸本
B14n0081_p0094b03║座便入禪定觀諸弟子有大福德消
B14n0081_p0094b04║彼龍宮供養得不於彼定中無有一
B14n0081_p0094b05║人可消此食師出定已默然不說又
B14n0081_p0094b06║於一日龍王自來至師座前復請供
B14n0081_p0094b07║養時諸弟子便欲隨往師曰汝等諸
B14n0081_p0094b08║人不用隨我我念汝故故不將汝諸弟
B14n0081_p0094b09║子曰師不念我我不隨師師既念我
B14n0081_p0094b10║我即合去尒時尊者即領弟子同赴此
B14n0081_p0094b11║會𩚳食充足亦無諸患此諸弟子雖
B14n0081_p0094b12║無諸患為師蔭故當獲如是師後滅
B14n0081_p0094b13║度已當生諸國隨所福業而生勝處
B14n0081_p0094b14║其諸弟子為受此食經于五刧不得
B14n0081_p0094b15║為人常生鳥中今此巡受當作此鸖共
B14n0081_p0095a01║會一林師巡勝處合生此土月氏之國
B14n0081_p0095a02║婆羅門家而處此土常念大品人禽
B14n0081_p0095a03║雖異各處一途為昔業故而當再會
B14n0081_p0095a04║尒時鸖勒聞師說已殷重恭信心生悚
B14n0081_p0095a05║慄乃告尊者曰我修何法當令鸖眾
B14n0081_p0095a06║而得成人摩拏羅曰我有無上法寶
B14n0081_p0095a07║是如來藏尒時𠀍尊付于迦葉如是
B14n0081_p0095a08║展轉乃至于我我今將此正法眼藏
B14n0081_p0095a09║付囑於汝汝當守護無令斷絕彼眾
B14n0081_p0095a10║因汝悉得解脫汝受吾教而說偈言心
B14n0081_p0095a11║逐萬境轉轉處實能幽隨流認得性
B14n0081_p0095a12║無喜復無憂是時鸖勒聞師法偈踊
B14n0081_p0095a13║躍歡喜作禮圍繞頂戴奉持尒時摩
B14n0081_p0095a14║拏羅付法已竟即從座起涌身虛空
B14n0081_p0095a15║作十八變訖却歸本座以手指地化
B14n0081_p0095b01║為一泉而說偈曰心地清淨泉能潤於
B14n0081_p0095b02║一切從地而涌出徧滿十方濟說此偈
B14n0081_p0095b03║已寂然不動尒時大眾號慟攀戀共
B14n0081_p0095b04║焚舍利起塔供養時當此土後漢第
B14n0081_p0095b05║十主桓帝十八年乙巳之歲入涅槃也
B14n0081_p0095b06║第二十三祖鸖勒尊者章辯難氣品第二十九
B14n0081_p0095b07║尒時鸖勒尊者月氏國人也姓婆羅
B14n0081_p0095b08║門父名千勝母號金光尒時千勝長者
B14n0081_p0095b09║在于彼國多有財帛其富無量雖有
B14n0081_p0095b10║財寶而無子息彼國之中有一金幢
B14n0081_p0095b11║所有人眾心有求者悉皆得遂幢上
B14n0081_p0095b12║有字以銀作之名為七佛真幢彼千
B14n0081_p0095b13║勝長者為無男女至于此幢而設供
B14n0081_p0095b14║養乃稽首曰稽首七佛師我今求因
B14n0081_p0095b15║緣為無子息故從尊丐一子尒時千
B14n0081_p0095b16║勝長者願是事已却歸本舍謂金光
B14n0081_p0096a01║曰我於勝幢處供養七佛已發其一
B14n0081_p0096a02║大願求丐一子息此母聞其事即以
B14n0081_p0096a03║金鑪而焚寶香至心𧆛重忽於夜後
B14n0081_p0096a04║子時夢見須彌山上有一童子手持
B14n0081_p0096a05║玉環告金光曰我來也其母夢已當
B14n0081_p0096a06║告千勝曰我於昨夜子時夢見須彌
B14n0081_p0096a07║山上有一童子手持玉環云我來也
B14n0081_p0096a08║其父聞說心即歡喜告金光曰其夢
B14n0081_p0096a09║甚善必當有子從此夢已身體安樂
B14n0081_p0096a10║無諸𮕱患其家清淨人悉好善往來
B14n0081_p0096a11║比丘時時至舍忽於一日有一三藏來
B14n0081_p0096a12║至此舍是時金光頭面作禮時三藏告
B14n0081_p0096a13║曰汝善保護勿令此子而有觸汙金
B14n0081_p0096a14║光曰我自懷來近經十月一身清淨
B14n0081_p0096a15║合舍亦然金光又問三藏曰此子生後
B14n0081_p0096b01║有少福德不三藏曰此子福德不同
B14n0081_p0096b02║俗𠀍多有財寶佛已授記為大祖師
B14n0081_p0096b03║當度千眾演無上法利益七𠀍得五
B14n0081_p0096b04║通果而具三明及八解脫此子先𠀍第
B14n0081_p0096b05║四刧中曾於龍宮廣開法藏當須善
B14n0081_p0096b06║育而自保愛尒時金光十月滿足當
B14n0081_p0096b07║誕其子於此日中天花自落地現金
B14n0081_p0096b08║錢[泳-永+扁]覆于路彼國使者聞奏於王王
B14n0081_p0096b09║自至彼觀其異瑞天花地錢王曰我
B14n0081_p0096b10║借此子將至宮內父母奉敕不敢違
B14n0081_p0096b11║製尒時大王將入宮內與諸采女令
B14n0081_p0096b12║信養之時諸采女有百千眾彼此爭
B14n0081_p0096b13║覓各欲養之其子分身徧百千女尒
B14n0081_p0096b14║時大王忽覓此子其諸采女有百千
B14n0081_p0096b15║人各執一子而奉上王王曰我只一
B14n0081_p0097a01║子何有多許采女具白一一前說王
B14n0081_p0097a02║曰此諸子等都有百千我將來者為
B14n0081_p0097a03║復何是諸采女等各言此是尒時童
B14n0081_p0097a04║子化身徧宮延有百千本來身者而
B14n0081_p0097a05║歸父舍尒時大王即啟告曰我今無太
B14n0081_p0097a06║子欲收於汝故尒現多身者令我心
B14n0081_p0097a07║不定汝有神通故當現却變化汝無神
B14n0081_p0097a08║通者常作宮千子尒時大王言猶未
B14n0081_p0097a09║訖百千采女各於懷中所抱子處放
B14n0081_p0097a10║其光明有百千道瞥然不見更無一
B14n0081_p0097a11║子唯有真者在父母處而自安養年
B14n0081_p0097a12║至七歲獨往諸處彼國有鬼號曰拘
B14n0081_p0097a13║羅每有人眾共相祭祀時彼童子而
B14n0081_p0097a14║至此處其鬼真影悉自崩倒每自歎
B14n0081_p0097a15║曰三界微薄多有邪鬼不遇一人而會
B14n0081_p0097a16║正法如是長大年二十二遇一尊者
B14n0081_p0097b01║而與出家又於羅漢山受戒此師唯
B14n0081_p0097b02║教念大品經如是念經至三十年當遇
B14n0081_p0097b03║摩拏尊者有信香煙而至月氏此縣
B14n0081_p0097b04║致禮彼按于地彼欲降至此自覺知
B14n0081_p0097b05║共王計會而徃迎奉并問先𠀍而悉
B14n0081_p0097b06║了知致信為師近侍接足得付法已獲
B14n0081_p0097b07║五神通游化他國至于一剎名中印度
B14n0081_p0097b08║彼國有王名無畏海深信三寶而樂
B14n0081_p0097b09║說法欲識往事常靜思念鸖勒欲至彼
B14n0081_p0097b10║國王作一夢夢見日出照我身心於此
B14n0081_p0097b11║夢覺命大臣至而說此夢大臣曰王
B14n0081_p0097b12║此夢者必有聖賢不久入國尒時大王
B14n0081_p0097b13║即敕諸門有聖者來當須奏報尒時
B14n0081_p0097b14║鸖勒尊者與諸大眾同入此國彼城
B14n0081_p0097b15║門者而當告奏王聞是已即出四兵嚴
B14n0081_p0098a01║諸象輦如法奉迎至于殿所瞻仰作禮
B14n0081_p0098a02║深自信慕尒時鸖勒尊者坐猶未久有
B14n0081_p0098a03║二人至禮拜尊者卓然而立一人著緋
B14n0081_p0098a04║一人者白尒時無畏大王心自念言此
B14n0081_p0098a05║二何人不信於我尒時鸖勒尊者知
B14n0081_p0098a06║王舉意怪此二人乃告大王曰識此二
B14n0081_p0098a07║人不王曰未省師曰此是日月天子
B14n0081_p0098a08║致信於我王曰云何識知師曰我於
B14n0081_p0098a09║昔刧曾生於彼而為說法當因我度
B14n0081_p0098a10║生於日月之宮尊者言訖忽然不見
B14n0081_p0098a11║唯聞異香徧于國土王問師曰今此
B14n0081_p0098a12║日月約有幾許所生國土合有多少
B14n0081_p0098a13║師曰似此日月約有三千如彼國土
B14n0081_p0098a14║近有八萬王曰此諸國土為復一時
B14n0081_p0098a15║為復先後師曰於此數內而有三等
B14n0081_p0098b01║隨刧前後王曰此之三等復名之何
B14n0081_p0098b02║師曰名之六冥而有先後六冥者上
B14n0081_p0098b03║氣貫下下氣昇上四維交合名之六
B14n0081_p0098b04║冥六冥之中而有三等何等為三大刧
B14n0081_p0098b05║之初四禪下降而為田主亦曰大人
B14n0081_p0098b06║而姓剎利日月天子而興光明此為最
B14n0081_p0098b07║初名之大刧其數國土前後有者共
B14n0081_p0098b08║計八萬四千用為正數始分三等有
B14n0081_p0098b09║一處所上下四維其氣交貫唯四禪
B14n0081_p0098b10║天獨能覩見同地諸界悉不知及亦
B14n0081_p0098b11║不聞說何以故雖從天降而生剎利為
B14n0081_p0098b12║墯凡故而闕他心除此天見復有聖者
B14n0081_p0098b13║羅漢而生人中為化眾生者亦能知
B14n0081_p0098b14║之六冥𠀍界六冥三等一等六冥命
B14n0081_p0098b15║壽千萬一等六冥命壽百萬一等六
B14n0081_p0098b16║冥命壽十萬上壽千萬歲者其𢒈神
B14n0081_p0099a01║頭龍身至於減數其𢒈漸好亦有男
B14n0081_p0099a02║女當後資盛中百萬歲者其𢒈龍頭
B14n0081_p0099a03║人身至於減數其𢒈漸好亦有男女
B14n0081_p0099a04║漸漸資繼下十萬歲者其𢒈人頭蛇
B14n0081_p0099a05║身至於減數其𢒈漸好滋茷繼績儒
B14n0081_p0099a06║童菩[薩-產+(辛/工)]亦能辯此迦葉菩[薩-產+(辛/工)]故以知
B14n0081_p0099a07║之釋迦如來無不見耳唯我小通悉
B14n0081_p0099a08║不遠見一城芥子未捻一顆尒時無
B14n0081_p0099a09║畏大王聞師所說心開意解深知𠀍
B14n0081_p0099a10║界而有無量凡夫見淺悉不識知將
B14n0081_p0099a11║謂此國諸所不及尒時鸖勒尊者即
B14n0081_p0099a12║辭出宮而欲往化王曰尊者時降不
B14n0081_p0099a13║為猒離尊者曰我受王施當荅之是
B14n0081_p0099a14║時尊者隨所行化有一弟子名龍子
B14n0081_p0099a15║其此弟子兄弟二人兄名師子其次
B14n0081_p0099b01║龍子事於尊者經于七年至二十四
B14n0081_p0099b02║身已滅度乃告彼舍父母而令知委
B14n0081_p0099b03║尒時父母并與師子比丘同至師所
B14n0081_p0099b04║欲舉此弟將歸舍宅而安殯之眾共
B14n0081_p0099b05║舁舉悉不可動乃白尊者曰此子既
B14n0081_p0099b06║亾我不能舉為是何故當因致此尒
B14n0081_p0099b07║時尊者告師子比丘曰此非我咎當
B14n0081_p0099b08║因汝焉師子曰我有何故當不了知
B14n0081_p0099b09║請師為說鸖勒告師子曰汝弟去後
B14n0081_p0099b10║經于二年汝事婆羅門常學修定忽
B14n0081_p0099b11║於夜靜心念龍子欲造功德汝師善塑
B14n0081_p0099b12║塑得一佛為汝弟故汝未莊嚴便經
B14n0081_p0099b13║暗昧汝棄此像在於地下別[曰/直]新者
B14n0081_p0099b14║安乎座上汝今歸去收取地像安于
B14n0081_p0099b15║座上其弟必舉更無再三尒時師子
B14n0081_p0100a01║比丘歸至舍所收得地像歸于座上
B14n0081_p0100a02║即焚其香廣發其願禮信懺悔從此
B14n0081_p0100a03║而已却來師所共取其弟更不難舉
B14n0081_p0100a04║當時歸舍而安塟畢尒時師子彼師
B14n0081_p0100a05║亦亡心樂尊者來師鸖勒年二十五
B14n0081_p0100a06║福德深遠才明絕𠀍遇於尊者禮事
B14n0081_p0100a07║為師而問之曰我欲求道當何用心鸖
B14n0081_p0100a08║勒曰汝若求道無所用心師子曰既
B14n0081_p0100a09║無用心爭作佛事鸖勒曰汝若有用
B14n0081_p0100a10║即非功德汝若無作即是佛事何以
B14n0081_p0100a11║故經云我所作功德而無我所作尒
B14n0081_p0100a12║時師子比丘聞師說法心開意朗作
B14n0081_p0100a13║禮圍繞却住一面是時會中有一比
B14n0081_p0100a14║丘即從座起合掌恭信問鸖勒尊者
B14n0081_p0100a15║師既無我所勤久修功德而獲於宿
B14n0081_p0100a16║命合知我等眾有無諸福業師舉
B14n0081_p0100b01║右手指於東北告大眾曰見此氣不
B14n0081_p0100b02║大眾曰不見師曰此是麁相尚由不
B14n0081_p0100b03║見何況微細功德欲知他心宿命時
B14n0081_p0100b04║師子比丘白師曰眾雖不見我適覩
B14n0081_p0100b05║及師曰汝言覩見試說其相令吾知
B14n0081_p0100b06║悉師子曰今此氣者其色如雪卓然
B14n0081_p0100b07║上下而貫天地復有一氣其色如墨
B14n0081_p0100b08║有其五道撗通前氣如忉利梯師曰
B14n0081_p0100b09║汝識此氣知于首事及未來應不師
B14n0081_p0100b10║子曰我見此氣唯覩現在未來昔事
B14n0081_p0100b11║不能知悉尊者慈造為我解說師曰
B14n0081_p0100b12║吾滅度後五十年末此北天笁國而
B14n0081_p0100b13║有其難我今不說汝當後知尒時師
B14n0081_p0100b14║子比丘當自念言我師大惠深達其
B14n0081_p0100b15║事非我所及而不說之乃告師曰欲
B14n0081_p0101a01║詣諸方而徧參覲願師慈造當賜我
B14n0081_p0101a02║去鸖勒謂曰吾今年邁欲入涅槃擬
B14n0081_p0101a03║持此法將付於汝汝有深達當赴我
B14n0081_p0101a04║意又告曰如來以大法眼付囑迦葉
B14n0081_p0101a05║如是展轉乃至於我我今將此正法
B14n0081_p0101a06║眼藏付囑於汝汝善護持外方行化
B14n0081_p0101a07║國當有難𢒈在汝身早須付授無令
B14n0081_p0101a08║斷滅汝受吾教聽吾偈言認得心性
B14n0081_p0101a09║時可說不思議了了無可得得時不
B14n0081_p0101a10║說知尒時師子聞說法偈深生信重
B14n0081_p0101a11║而受教誨又問師曰我有何難復是
B14n0081_p0101a12║何業而致𢒈害尊者語曰汝於先世
B14n0081_p0101a13║第五刧中作一白衣身多學業無不
B14n0081_p0101a14║解者汝於佛法亦少存意於諸學眾
B14n0081_p0101a15║皆得第一心常得便亦不䟽失有一
B14n0081_p0101b01║白衣好設無遮大齋亦明佛法常修
B14n0081_p0101b02║善業汝赴此會喫此無遮心復輕倨
B14n0081_p0101b03║不有彼士汝便致問彼士酬荅皆論
B14n0081_p0101b04║佛事不失聖意汝即撗難多有䟽失
B14n0081_p0101b05║不自思惟心有憤怒汝令隨侍之者
B14n0081_p0101b06║執其毒藥損此齋首唯此一事而未
B14n0081_p0101b07║還之探受福報經于四刧今𠀍相逢
B14n0081_p0101b08║定是還矣尒時師子比丘依師言教
B14n0081_p0101b09║頂戴奉持是時鸖勒尊者付法已
B14n0081_p0101b10║竟即從𢉰起涌身虛空作十八變已
B14n0081_p0101b11║却歸本座寂然滅度尒時大眾欲分
B14n0081_p0101b12║舍利各自起塔臨闍維訖擬分舍利
B14n0081_p0101b13║尒時鸖勒尊者現身說偈曰一法一
B14n0081_p0101b14║切法一切一法攝吾身非有無何分
B14n0081_p0101b15║一切塔時眾聞偈更不敢分即於本
B14n0081_p0101b16║處起塔供養時當後漢第十二主獻
B14n0081_p0102a01║帝十九年己丑之歲入涅槃也
B14n0081_p0102a02║第二十四祖師子比丘章辯珠品第三十（五明大集）
B14n0081_p0102a03║尒時師子比丘者中印度人也姓婆
B14n0081_p0102a04║羅門自小聰辯多有智慧於彼國土
B14n0081_p0102a05║有一婆羅門僧而為度脫少習禪定
B14n0081_p0102a06║常好安靜兄弟二人悉入佛道其弟
B14n0081_p0102a07║龍子尊先事鸖勒尊者得于七年彼
B14n0081_p0102a08║尊者從月氏國往其中印度其弟亦
B14n0081_p0102a09║至纔到本國其弟亾化昔師子尊思
B14n0081_p0102a10║念此弟為塑一佛未得莊嚴經于暗
B14n0081_p0102a11║昧棄于在地別置新者後弟終沒取
B14n0081_p0102a12║其靈骸重如山岳悉不能動即白鸖
B14n0081_p0102a13║勒尊者而問此事師即為說具在前
B14n0081_p0102a14║文即舉其弟悉不為重將歸本舍而
B14n0081_p0102a15║安塟之尒時師子師已亾歿遂至尊
B14n0081_p0102b01║處依止禮拜而問學道當何用心鸖
B14n0081_p0102b02║勒曰汝若求道無所用心師子比丘曰
B14n0081_p0102b03║既無用心爭作佛事鸖勒曰汝若用
B14n0081_p0102b04║心即非功德汝若無作即是佛事何
B14n0081_p0102b05║以故經云我所作功德而無我所作
B14n0081_p0102b06║又告師子比丘曰如來以大法眼付囑
B14n0081_p0102b07║迦葉如是展轉乃至於我我今將此
B14n0081_p0102b08║正法眼藏付囑於汝汝當護慎無令
B14n0081_p0102b09║斷滅汝若外方行化國當有難形在
B14n0081_p0102b10║於汝早須付授勿令斷絕尒時師子
B14n0081_p0102b11║尊者受鸖勒言教戴奉依命而自重
B14n0081_p0102b12║信是時師子比丘得付法已身心安
B14n0081_p0102b13║樂隨所教化至于罽賔彼國之中有
B14n0081_p0102b14║一僧塔常多供養此塔中僧名波梨
B14n0081_p0102b15║迦先在𠀍時有大福德智慧深遠常
B14n0081_p0103a01║習小觀而學禪定善巧通達辯才無
B14n0081_p0103a02║礙雖是一法而出五眾有學禪定有
B14n0081_p0103a03║學知見有學執相有學捨相有學不
B14n0081_p0103a04║語此五眾中各依本學皆得其意尒
B14n0081_p0103a05║時師子比丘至彼國中與此五眾而共
B14n0081_p0103a06║持論先與持不語眾而為說佛真教
B14n0081_p0103a07║演波羅蜜誰教不語而禁佛耶又為
B14n0081_p0103a08║捨相者曰佛說威儀具足梵行清白
B14n0081_p0103a09║何於此相而為捨耶又謂執相者曰佛
B14n0081_p0103a10║土清淨自在無著何於執相而定得
B14n0081_p0103a11║耶又謂知見者曰諸佛知見無所得故
B14n0081_p0103a12║此法微妙覺聞不及無為無相何知見
B14n0081_p0103a13║耶尒時四眾悉被徵責皆悉杜嘿猶
B14n0081_p0103a14║有一眾多習禪定彼眾之中而有一
B14n0081_p0103a15║師名達磨達久近尊者波梨迦師深
B14n0081_p0103a16║達實相樂學禪定聞此四眾悉被徵
B14n0081_p0103b01║責而故來此欲難師子比丘尒時師
B14n0081_p0103b02║子亦見來已謂曰仁者習定何當來
B14n0081_p0103b03║此若也來此何曾習定達磨達曰我
B14n0081_p0103b04║來此處心亦不亂定隨人習豈在處
B14n0081_p0103b05║所師子曰仁者來也其習亦至既無
B14n0081_p0103b06║處所豈在人習達磨達曰定習人故
B14n0081_p0103b07║非人習定我雖來去其定常習師子
B14n0081_p0103b08║曰人非習定定習人故當自來去其
B14n0081_p0103b09║定誰習達磨達曰如淨明珠內外無
B14n0081_p0103b10║瞖定若通達必當如此師子曰定若
B14n0081_p0103b11║通達一似明珠今見仁者非珠之徒
B14n0081_p0103b12║達磨達曰其珠明徹內外悉定我心
B14n0081_p0103b13║不亂猶若此淨師子曰其珠無內外
B14n0081_p0103b14║仁者何能定穢物非搖動此定不是
B14n0081_p0103b15║淨尒時達磨達即從座起禮拜師子
B14n0081_p0104a01║尊者云久受勤苦亦無所解今遇尊
B14n0081_p0104a02║者如飢渴人得近天饌當賜依近而
B14n0081_p0104a03║可得食是時師子尊者告達磨達曰
B14n0081_p0104a04║彼諸眾等瞻仰仁者年德高厚今於
B14n0081_p0104a05║此住當乖眾意尒時達磨達頭面作
B14n0081_p0104a06║禮歡喜踊躍伏願尊者當賜教誨師
B14n0081_p0104a07║子告曰諸佛禪定無有所得諸佛覺
B14n0081_p0104a08║道無有所證無得無證是真解脫又
B14n0081_p0104a09║曰道無所得定無所證於諸相中悉
B14n0081_p0104a10║不能主行住自在無所計著酬因荅
B14n0081_p0104a11║果𠀍所業報於此道中悉不如是若
B14n0081_p0104a12║言道者進之不先退之不後單之不
B14n0081_p0104a13║隻雙之不𨷖薄而不輕重而不厚汝
B14n0081_p0104a14║學於定其道相湊尒時達磨達聞師
B14n0081_p0104a15║說法心生恭信瞻仰尊者如己父母
B14n0081_p0104b01║尒時師子尊者在彼國土之中說法
B14n0081_p0104b02║度眾如殑伽沙是時國中有一長者
B14n0081_p0104b03║生得一子名曰斯多年近二十左手
B14n0081_p0104b04║之中拳似執物自生已來悉不曾開
B14n0081_p0104b05║其父夜夢有神人令將此子送與師
B14n0081_p0104b06║子教毉此手其父覺已心自念言雖
B14n0081_p0104b07║有一子手不具足若遇善者當從出
B14n0081_p0104b08║家我不留悋尒時師子比丘在於座
B14n0081_p0104b09║上作是思惟我至此國近五十年無
B14n0081_p0104b10║一法器而成立者作是語已入定觀察
B14n0081_p0104b11║得寤昔事即出定日有一童子不久
B14n0081_p0104b12║合至尒時長者即領其子依夢神語
B14n0081_p0104b13║借訪師子至于座前禮信尊者白其
B14n0081_p0104b14║前事令子事師尊者納受亦無所疑
B14n0081_p0104b15║告眾人曰汝等識此童子手中而有
B14n0081_p0104b16║何物眾人曰不惻尊者曰此童子手中
B14n0081_p0105a01║是一寶珠何以故我於先𠀍之中曾
B14n0081_p0105a02║為比丘常念龍王經有一童子名曰
B14n0081_p0105a03║婆舍將隨諸處受其供養忽於一日
B14n0081_p0105a04║有一龍王請吾赴齋令此童子而隨
B14n0081_p0105a05║從之至彼齋畢龍惠一珠令彼童子
B14n0081_p0105a06║而收掌之我於一日當自滅度㤀處
B14n0081_p0105a07║于事而生於此彼子後終手執其寶
B14n0081_p0105a08║心常孝順感于生此尒時尊者即令
B14n0081_p0105a09║婆舍童子汝便開手當過珠來尒時
B14n0081_p0105a10║婆舍童子即展其手當現一珠不失
B14n0081_p0105a11║前意尒時師子尊者即與出家當命
B14n0081_p0105a12║聖者而與受戒得度脫已師告曰汝
B14n0081_p0105a13║先名婆舍今字斯多汝莫別號統為
B14n0081_p0105a14║一名名婆舍斯多又曰吾常觀察今
B14n0081_p0105a15║此國土當有魔起吾今年朽𢙢入涅
B14n0081_p0105b01║槃師預記我法在吾身必當形害又
B14n0081_p0105b02║曰如來以大法眼付囑迦葉如是展轉
B14n0081_p0105b03║乃至於我我將此法并僧伽梨衣付
B14n0081_p0105b04║囑於汝汝當護持無令斷絕汝受吾
B14n0081_p0105b05║教聽吾偈言正說知見時知見俱是
B14n0081_p0105b06║心當心即知見知見即于今又告曰汝
B14n0081_p0105b07║受此教傳於外國勿令斷滅彼若生
B14n0081_p0105b08║疑當已吾衣用為法信汝速出國莫
B14n0081_p0105b09║住於此尒時婆舍斯多言善哉善哉
B14n0081_p0105b10║躬受其教頂戴奉行時師子尊者付
B14n0081_p0105b11║法既已時罽賔國中有外道兄弟二
B14n0081_p0105b12║人隱山學術兄名魔月多弟名都落
B14n0081_p0105b13║遮落遮學法纔成啟兄言曰我欲騁
B14n0081_p0105b14║術盜入皇居作法變徒欲篡寶位兄
B14n0081_p0105b15║語曰汝若現身應須變相恐後究跡
B14n0081_p0106a01║悞累宗枝落遮既聞兄許即騁神術
B14n0081_p0106a02║夜往帝宮化徒為僧覆思二事我法
B14n0081_p0106a03║若成便昇寶位我術若敗過落沙門
B14n0081_p0106a04║纔起此念神力不加宮巡覺而射之
B14n0081_p0106a05║中箭悉皆墜地而死宮官聞奏北天
B14n0081_p0106a06║王彌羅崛云有數百沙門夜後作法
B14n0081_p0106a07║入宮遇宮巡使揔皆射落尒時北天大
B14n0081_p0106a08║王極甚驚怒此事非輕不可容捨順
B14n0081_p0106a09║遵善事宗信如天逆惡生頑不疑之
B14n0081_p0106a10║地朕虔崇釋教將為導師何期沙門
B14n0081_p0106a11║亂我宮國古來塔寺多藏怪徵訛見
B14n0081_p0106a12║道人揔須歇滅王乃邪見熾盛破壞
B14n0081_p0106a13║寺塔殺害眾僧每加惡言謗毀正法
B14n0081_p0106a14║時師子尊者數告眾僧曰王有惡念
B14n0081_p0106a15║必當為我等輩而無利益諸人聞師
B14n0081_p0106a16║子語遂欲移尊者隱山師曰吾觀蘊
B14n0081_p0106b01║空故不迣耳後北天王彌羅崛果杖
B14n0081_p0106b02║劒而來至師子所問曰師所得法豈
B14n0081_p0106b03║不無相耶師今得不荅云已得王曰
B14n0081_p0106b04║既得無相生死有懼不荅已離生死
B14n0081_p0106b05║王曰既離生死計應無懼可施我頭
B14n0081_p0106b06║師曰身非我有何況於頭王即舉利
B14n0081_p0106b07║劒斷師子首斷已無血白乳涌出舉
B14n0081_p0106b08║高一丈其王右臂忽然自落王便驚
B14n0081_p0106b09║怖悔過邪見時有太子名曰光首見
B14n0081_p0106b10║父如此心大憂怖乃問諸臣設何方
B14n0081_p0106b11║便救得父王時群臣曰當在聖𣅀太
B14n0081_p0106b12║子曰若有智者能觀察故知我父王
B14n0081_p0106b13║以何業故至于此地尒時北天王後至
B14n0081_p0106b14║七日當爾命𣧩時當此土前魏第三
B14n0081_p0106b15║主少帝己夘之歲入涅槃也
B14n0081_p0107a01║師子弟子章撗師統引品第三十一（此下一章魏支疆梁▆三藏續法記）
B14n0081_p0107a02║尒時北天罽賔國王有一太子名曰光
B14n0081_p0107a03║首見王崩化心即驚寤當自念言我
B14n0081_p0107a04║王何故而有此報彼至小國無有大
B14n0081_p0107a05║智為我觀察令知昔由是時太子即
B14n0081_p0107a06║出一敕詔諸智者同會于殿是時有
B14n0081_p0107a07║一仙人止于象白山聞有此詔當自往
B14n0081_p0107a08║王宮殿云我善智者而聞命故特至
B14n0081_p0107a09║於此太子見已生信重問大仙曰父
B14n0081_p0107a10║王何因緣而致崩于此此國有智者
B14n0081_p0107a11║名曰師子尊在此五十年忽爾被王
B14n0081_p0107a12║殺此師無他故不省有過誤願仙觀
B14n0081_p0107a13║察知令我心安報尒時仙人告太子
B14n0081_p0107a14║曰此是先𠀍業非因今日造太子善
B14n0081_p0107a15║諦聽當為廣宣說尒時父王曾於先
B14n0081_p0107b01║𠀍第五刧中好為無遮齋頭此師子
B14n0081_p0107b02║者當於此時作一白衣多聞智慧領
B14n0081_p0107b03║徙眾至于會上心生輕𢢔尒時齋主
B14n0081_p0107b04║即至會中此白衣與齋主言論多有
B14n0081_p0107b05║䟽失齋主荅應皆合大理亦不失次
B14n0081_p0107b06║眾人共笑云此無理此白衣人心多
B14n0081_p0107b07║勇健於諸言論悉得第一忽於此日
B14n0081_p0107b08║而失其便即令從者密持毒藥損此
B14n0081_p0107b09║齋主尒時齋主尋被此藥悶絕而卒
B14n0081_p0107b10║此白衣者經于四刧彼福壯故諸患
B14n0081_p0107b11║𮕱弱且受福報今此果熟而來還債
B14n0081_p0107b12║齋主福報當合為王彼道業成而為
B14n0081_p0107b13║師子今此相會而酬宿因非是今生
B14n0081_p0107b14║斬新造得尒時光首太子聞說昔事
B14n0081_p0107b15║心即崇重為王作福廣設檀施又捨
B14n0081_p0107b16║玉石而與尊者起塔供養光首太子
B14n0081_p0108a01║重賜仙人金銀玉帛是時仙人不受
B14n0081_p0108a02║一物即告太子云歸本山仙人語光
B14n0081_p0108a03║首太子曰深生信敬不久即位當得
B14n0081_p0108a04║為王名光首尊太子作禮送出宮門
B14n0081_p0108a05║尒時達磨達是罽賓國人也與師子
B14n0081_p0108a06║尊者道德並興因師子尊者破彼五
B14n0081_p0108a07║眾其師自至欲與師子尊者徵責其
B14n0081_p0108a08║義經于數疊悉不得勝心自賔伏依
B14n0081_p0108a09║從侍覲彼達磨達是北天七萬七千
B14n0081_p0108a10║羅漢之上座也英俊當時五天獨秀
B14n0081_p0108a11║師資相受都計三代自有二十二人
B14n0081_p0108a12║此達磨達下有二弟子一名因陀羅
B14n0081_p0108a13║摩二名瞿羅忌利婆此上二師是達
B14n0081_p0108a14║磨達親承弟子二人共造毗婆沙論
B14n0081_p0108a15║現行於𠀍故不錄焉此達磨達遷化
B14n0081_p0108b01║當此土前魏第三主少帝時癸未之
B14n0081_p0108b02║歲也此因陀羅摩遷化當此土東𣈆
B14n0081_p0108b03║元帝二年己夘之歲也此瞿羅忌利
B14n0081_p0108b04║婆遷化當此土東𣈆元帝十年丁未
B14n0081_p0108b05║之歲也此因陀羅摩者有四親承弟
B14n0081_p0108b06║子第一者名達磨尸利帝當此土東
B14n0081_p0108b07║𣈆第七主廢帝時壬申之歲滅度第
B14n0081_p0108b08║二者名那伽難提當此土廢帝時癸
B14n0081_p0108b09║酉之歲滅度第三者名破樓求多羅
B14n0081_p0108b10║當此土東𣈆第五主穆帝時辛酉之
B14n0081_p0108b11║歲滅度第四者名波羅婆提當此土
B14n0081_p0108b12║東𣈆第七主廢帝時庚午之歲滅
B14n0081_p0108b13║度此上四人並是因陀羅摩親承弟
B14n0081_p0108b14║子也此瞿羅忌利婆有二弟子第
B14n0081_p0108b15║一者名婆羅跋摩當此土東𣈆第九
B14n0081_p0109a01║主武帝時壬午之歲滅度第二者名
B14n0081_p0109a02║僧伽羅又此師作禪經數千偈五百
B14n0081_p0109a03║羅漢之上首也當此土東晉第七王
B14n0081_p0109a04║廢帝癸酉之歲滅度此上二師並是
B14n0081_p0109a05║瞿羅忌利婆親承弟子也前達磨尸
B14n0081_p0109a06║利帝有二弟子第一名摩帝隸披羅
B14n0081_p0109a07║當此土宋第三主文帝元嘉八年辛
B14n0081_p0109a08║未之歲滅度也第二者名訶利跋茂
B14n0081_p0109a09║當此土宋第三主文帝十二年乙亥
B14n0081_p0109a10║之歲滅度此上二師並是達磨尸利
B14n0081_p0109a11║帝親承弟子也前破樓求多羅者有
B14n0081_p0109a12║三弟子第一者名和修盤頭當此土
B14n0081_p0109a13║宋第二主少帝景平二年甲子之歲
B14n0081_p0109a14║滅度第二者名達磨訶帝當此土宋
B14n0081_p0109a15║文帝時四年戊辰之歲滅度第三者
B14n0081_p0109a16║名旃陀夜羅多當此土宋文帝二年
B14n0081_p0109b01║丙寅之歲滅度此上三師並是破樓求
B14n0081_p0109b02║多羅親承弟子前婆羅跋摩者有三
B14n0081_p0109b03║弟子第一者名勒那多羅當此土東
B14n0081_p0109b04║𣈆安帝時丁巳之歲滅度第二者名
B14n0081_p0109b05║盤頭羅多當此土宋文帝二年丙寅
B14n0081_p0109b06║之歲滅度第三者名婆羅婆多當此
B14n0081_p0109b07║土宋文帝十八年壬午之歲滅度此
B14n0081_p0109b08║上三師並是婆羅跋摩親承弟子也
B14n0081_p0109b09║前僧伽羅义者有五弟子第一者名
B14n0081_p0109b10║毗舍延羅多當此土東晉第十主安
B14n0081_p0109b11║帝丁巳之歲滅度也第二者名毗樓
B14n0081_p0109b12║羅多摩當此土宋第二主少帝時癸
B14n0081_p0109b13║亥之歲滅度第三者名毗栗蕙多羅
B14n0081_p0109b14║當此土宋文帝元嘉四年丁卯之歲
B14n0081_p0109b15║滅度第四者名憂波羶䭾當此土宋
B14n0081_p0110a01║文帝十年癸酉之歲滅度第五者名
B14n0081_p0110a02║婆難提多當此土東晉第十主安帝
B14n0081_p0110a03║時乙卯之歲滅度此上五師並是僧
B14n0081_p0110a04║伽羅义親承弟子此上并達磨達四
B14n0081_p0110a05║代共有二十二師尒時迦葉為首直
B14n0081_p0110a06║下血脉至般若多羅有二十七師名為
B14n0081_p0110a07║正祖自達磨達下二十二人自為一枝
B14n0081_p0110a08║於罽賓國中王化為有難後隱于罽
B14n0081_p0110a09║賓南象白山葱塗源經得一百後中
B14n0081_p0110a10║天竺國支疆梁樓游北天至罽賓國
B14n0081_p0110a11║南届葱塗源尋象白山忽見一僧居
B14n0081_p0110a12║一茨室有二弟子親承事之即是因
B14n0081_p0110a13║陀羅摩瞿羅忌利婆也三藏向前致
B14n0081_p0110a14║禮問曰和上於此山中經多少歲復名
B14n0081_p0110a15║云何是誰弟子達磨達荅曰是北天
B14n0081_p0110b01║笁人因彌羅崛王起難方隱茲山自
B14n0081_p0110b02║從此居已經一百年朽衰邁行不堪
B14n0081_p0110b03║任本師波梨迦次依師子住三藏又
B14n0081_p0110b04║問曰某乙昔聞師子否迬於此特訪
B14n0081_p0110b05║其由五教興衰為是禪是律達磨達
B14n0081_p0110b06║荅曰自調御滅後法教流行迦葉傳
B14n0081_p0110b07║持大乘心印如是相付至師子大尊
B14n0081_p0110b08║見授命衣法正任其嗣者則有南天
B14n0081_p0110b09║竺國同學婆舍斯多彼南天梵名曰
B14n0081_p0110b10║婆羅多那也自師子尊者在日傳付
B14n0081_p0110b11║衣法令速往南天唯此同學賑物利
B14n0081_p0110b12║生是傳師教此三藏既蒙師說則知
B14n0081_p0110b13║其由云某某昔届南天早覲婆舍今
B14n0081_p0110b14║覩尊語實無誤焉便辭達磨達而
B14n0081_p0110b15║來震旦至于雒陽住白馬寺當前魏
B14n0081_p0110b16║第五主常道卿公諱奐字景明丙无
B14n0081_p0111a01║元年辛巳之歲去師子遷化時經于
B14n0081_p0111a02║二載方降此土即當此時也此常道卿
B14n0081_p0111a03║公燕王彭祖之子雖在其位不蒙其
B14n0081_p0111a04║志不稱天子常自謙讓又叔少帝齊
B14n0081_p0111a05║王一歲登位至年十六讓位與定王
B14n0081_p0111a06║霖子定王霖子懼司馬昭不敢稱王
B14n0081_p0111a07║號高貴卿公在位六年年二十薨雖
B14n0081_p0111a08║有六年之位少帝助之治化不顯其
B14n0081_p0111a09║謀前常道卿公便次于後而座四年
B14n0081_p0111a10║亦讓少帝不敢自尊此二公登位如
B14n0081_p0111a11║攝國朝非帝名也尒時支疆梁樓在
B14n0081_p0111a12║白馬寺此常道卿公曾至禮覲問於
B14n0081_p0111a13║國壽後當永不三藏讖曰二公賴虛
B14n0081_p0111a14║位獼猴正當路五人抱一鷄鷄鳴獲
B14n0081_p0111a15║不措常道卿曰此言甚善必無累矣
B14n0081_p0111b01║作禮辭去三藏又曰一一人好去兩
B14n0081_p0111b02║兩歲平安女子生河內朱輪上進壇
B14n0081_p0111b03║是時常道卿公即歸宮內告諸王子
B14n0081_p0111b04║說此前事悉不能惻自茲已還經于
B14n0081_p0111b05║四載前魏絕嗣乙酉之歲司馬炎登
B14n0081_p0111b06║位稱于西晉河內人也即是司馬昭
B14n0081_p0111b07║之子也改為太始元年是時晉魏之
B14n0081_p0111b08║閒名僧二人三藏四人悉會此處共
B14n0081_p0111b09║譯經一十三部以為魏朝經錄矣并
B14n0081_p0111b10║括祖師遷化年代共詳本事僉于此
B14n0081_p0111b11║名僧二人者一名曇柯二名白延三
B14n0081_p0111b12║藏四人一名支疆梁接二名安法賢
B14n0081_p0111b13║三名曇諦四名康僧鎧此上六人並
B14n0081_p0111b14║通聖矣
B14n0081_p0111b15║寶林傳卷第五