B14n0081_p0134a01║秦　　新編入錄
B14n0081_p0134a02║雙峯山曹侯溪寶林傳卷第八
B14n0081_p0134a03║達摩行教游漢土章布六葉品第三
B14n0081_p0134a04║十九（并梁武帝碑文昭文祭文並集於後此一章亦名東流小傳）
B14n0081_p0134a05║尒時菩提達摩者南天竺國王第三
B14n0081_p0134a06║子學通三藏尤功定業天笁相承此三
B14n0081_p0134a07║昧是如來密意也達摩既得法已并
B14n0081_p0134a08║受法偈住于彼國六十七歲說法化
B14n0081_p0134a09║導而演一乘接六部眾如是神力宿
B14n0081_p0134a10║命他心廣作佛事救于大眾時現定
B14n0081_p0134a11║力即入三昧觀震旦眾生有大乘性
B14n0081_p0134a12║與彼緣熟而可堪化先辭師影後別
B14n0081_p0134a13║於王而告之言欲往東土王乃啟留
B14n0081_p0134a14║不住遂勑大臣御已舶送經于三載
B14n0081_p0134a15║至于廣州刺史蕭昂出迎時當梁普
B14n0081_p0134a16║通八年丁未之歲九月二十一日聞
B14n0081_p0134b01║奏梁帝梁帝勑下詔赴京師師取十
B14n0081_p0134b02║月一日而赴上元武帝親駕車輦迎
B14n0081_p0134b03║請大師昇殿供養是時志公和尚監
B14n0081_p0134b04║修高座寺在彼言笑謂寺僧靈觀曰
B14n0081_p0134b05║汝名靈觀實靈觀不靈觀曰願和尚指
B14n0081_p0134b06║示志公曰從西有一大乘菩[薩-產+(辛/工)]而入
B14n0081_p0134b07║此國汝若不信聽吾䜟曰仰覩兩扇
B14n0081_p0134b08║𠇓𦝫捻鉤九鳥射盡唯有一頭至即
B14n0081_p0134b09║不至要假須刀逢龍不住遇水即逃
B14n0081_p0134b10║是時靈觀即以紙筆錄于記之尒時
B14n0081_p0134b11║武帝問達摩曰朕造寺寫經及度僧
B14n0081_p0134b12║尼有何功德達摩荅曰無功德武帝
B14n0081_p0134b13║曰云何無功德達摩曰此有為之善
B14n0081_p0134b14║所以無功德是時梁帝不晤此理遂
B14n0081_p0135a01║普通八年十月十九日貶過江北後
B14n0081_p0135a02║釋寶志問梁帝曰昔聞達摩至國
B14n0081_p0135a03║大王何不敬仰留住武帝曰未知此
B14n0081_p0135a04║人志在上乘意趣沖遠凡情不惻因
B14n0081_p0135a05║茲致謗故不留耳寶志曰王雖遇而
B14n0081_p0135a06║不遇也武帝曰何人寶志曰此是傳
B14n0081_p0135a07║佛心大士乃觀音聖人乎王乃良久
B14n0081_p0135a08║驚恨即發中使趙光文欲往取之寶
B14n0081_p0135a09║志曰非論光文一人能取彼者盡王
B14n0081_p0135a10║一國之力此人不迴也因此異知高
B14n0081_p0135a11║座寺靈觀送述前事通于此文因為
B14n0081_p0135a12║東流小傳而彰在茲以顯後事尒時
B14n0081_p0135a13║達摩十月十九日離此梁土至十一
B14n0081_p0135a14║月二十三日過江至北時當後魏第
B14n0081_p0135a15║八主太和十年行至東京有一僧名
B14n0081_p0135a16║曰神光昔在雒中久傳莊老談吐清
B14n0081_p0135b01║奇每自歎言未盡理妙孔老之說禮
B14n0081_p0135b02║述風規志士不遙當造玄境年逾四
B14n0081_p0135b03║十始遇菩提達摩禮事為師從達摩
B14n0081_p0135b04║行至少林寺每問大師師不言說又
B14n0081_p0135b05║自歎曰昔人求法敲骨取髓刺血圖
B14n0081_p0135b06║像布髮掩泥投崖飼虎古人如此我
B14n0081_p0135b07║何藉焉時太和十年十二月九日為
B14n0081_p0135b08║求勝法立經于宿雪齊至𦝫天明大
B14n0081_p0135b09║師見而問曰汝在雪中立有何事是
B14n0081_p0135b10║時神光悲泣而言曰惟願和尚大慈
B14n0081_p0135b11║大悲開甘露門廣度群品是所願也
B14n0081_p0135b12║達摩告曰諸佛無上菩提曠刧修行
B14n0081_p0135b13║汝不以小意欲求大法終不能得尒
B14n0081_p0135b14║時神光聞是語已即取利刀自斷右
B14n0081_p0135b15║臂置達摩前達摩語神光曰諸佛菩
B14n0081_p0136a01║[薩-產+(辛/工)]不以身為身不以命為命汝雖斷
B14n0081_p0136a02║臂求亦可在達摩遂改神光字惠可
B14n0081_p0136a03║侍奉左右經八九年是時後魏明帝
B14n0081_p0136a04║發中使黃自立馳詔徵請如是三度
B14n0081_p0136a05║不赴京師賜磨納袈裟二領金鉢一
B14n0081_p0136a06║口絹三百匹銀瓶一口是時大師志
B14n0081_p0136a07║不受之勑又馳送如是三度後當領
B14n0081_p0136a08║受此上勑書三封及袈裟金鉢銀瓶
B14n0081_p0136a09║等物自魏末周初作亂漏失更無所
B14n0081_p0136a10║追闕於供養是時可大師勤苦精謹
B14n0081_p0136a11║不惜身命如是供給經于九載即以
B14n0081_p0136a12║無上正法及一領袈裟付囑惠可達
B14n0081_p0136a13║摩曰如來以大法眼付囑迦葉如是
B14n0081_p0136a14║展轉乃至於我我今將此正法眼藏
B14n0081_p0136a15║付囑於汝以此袈裟吾用為信汝受
B14n0081_p0136b01║吾教聽吾偈言吾本來茲土傳教救
B14n0081_p0136b02║迷情一花開五葉結菓自然成尒時
B14n0081_p0136b03║惠可聞付囑已及說法偈心生敬仰
B14n0081_p0136b04║依教奉行尒時達摩告可曰吾以楞
B14n0081_p0136b05║伽經四卷用明佛性汝須知之吾自
B14n0081_p0136b06║到此國六度被藥我皆捻出今此一
B14n0081_p0136b07║度被菩提流支三藏光統法師等
B14n0081_p0136b08║食中下藥吾不捻出也何以故已得
B14n0081_p0136b09║付法人竟時後魏第八主孝明帝大
B14n0081_p0136b10║和十九年而入涅槃也塟熊耳山吳
B14n0081_p0136b11║坂至三年後時有魏使宋雲西嶺為
B14n0081_p0136b12║使却迴逢見大師手携隻履語宋雲
B14n0081_p0136b13║曰汝國天子早已𡶤矣宋雲問和尚
B14n0081_p0136b14║曰何處去達摩曰吾皈西天是時宋
B14n0081_p0136b15║雲却到本國國王果已𡶤也遂聞奏
B14n0081_p0136b16║後魏第九主孝莊帝帝乃命使令發
B14n0081_p0137a01║此塔開棺而看全身已還西天唯見
B14n0081_p0137a02║一隻履在遂奉詔取出於柬京少林
B14n0081_p0137a03║寺供養自開元十五年丁夘之嵗被
B14n0081_p0137a04║竊將五臺山花嚴寺中供養梁大同
B14n0081_p0137a05║二年者即是後魏大和十九年也為
B14n0081_p0137a06║南此異都各有年號前後改立所以
B14n0081_p0137a07║不同自武帝在位都得四十八年起
B14n0081_p0137a08║壬午終己巳梁武帝登位得二十六
B14n0081_p0137a09║年十月一日達摩大師至於上元為
B14n0081_p0137a10║對荅武帝不稱王情當年十月十九
B14n0081_p0137a11║日離梁土至十一月二十三日過江
B14n0081_p0137a12║入後魏雒陽住少林寺至大和十一
B14n0081_p0137a13║年戊申之歲正月十九日勑賜前件
B14n0081_p0137a14║袈裟金銀瓶鉢及絹等物明帝徵命
B14n0081_p0137a15║不赴三請在彼少林寺經于九載方持
B14n0081_p0137b01║法印而付於可又告曰吾有一領袈
B14n0081_p0137b02║裟賜汝為信恐後疑者云吾西天之
B14n0081_p0137b03║人道汝是此土之子以何得法而實
B14n0081_p0137b04║難信汝便以此衣用為信服并說前
B14n0081_p0137b05║偈及傳衣已是時達摩領眾雲往而
B14n0081_p0137b06║湊禹門彼處有寺額名千聖大師止
B14n0081_p0137b07║此經于三日時有期城太守揚衒之
B14n0081_p0137b08║問大師曰西國五天師承為祖未曉
B14n0081_p0137b09║此意其義云何師曰明佛心宗寸無
B14n0081_p0137b10║差寤行解相應名之曰祖又問為秖
B14n0081_p0137b11║此一等更有別耶師曰湏明他心知
B14n0081_p0137b12║其今古不猒有無亦非取故不賢不
B14n0081_p0137b13║愚無迷無悟若能是解亦名為祖衒
B14n0081_p0137b14║之又問曰弟子久在惡業不近知識
B14n0081_p0137b15║勤坐恭敬被少智慧而生緾縛却成
B14n0081_p0138a01║愚惑不得寤道而致於此伏願和尚
B14n0081_p0138a02║指示大道通達佛心修行用心何名
B14n0081_p0138a03║法祖師以偈曰亦不覩惡而生慊亦
B14n0081_p0138a04║不觀善而勤措亦不捨愚而延賢亦
B14n0081_p0138a05║不拋迷而就寤達大道兮過量通佛
B14n0081_p0138a06║心兮出度不與凢聖同踵超然名之
B14n0081_p0138a07║曰祖是時衒之作禮願和尚久住在𠀍
B14n0081_p0138a08║化導群品師曰吾即往矣不宜久停人
B14n0081_p0138a09║多致患常疾於我衒之曰是阿誰弟
B14n0081_p0138a10║子欲知其人願師指示當為治病師
B14n0081_p0138a11║曰吾寧往矣終不明焉寧自損己不
B14n0081_p0138a12║可損彼衒之曰和尚不言誰表道力
B14n0081_p0138a13║而辯他心師曰吾不明言恐損此人
B14n0081_p0138a14║汝若苦問記吾䜟曰紅槎分玉浪管
B14n0081_p0138a15║炬開金鏁五口相共行九十無彼我
B14n0081_p0138a16║衒之重禮曰且辭尊長善自保愛弟
B14n0081_p0138b01║子赴覲未遠別矣是時學徒千萬瞻
B14n0081_p0138b02║仰大師得契心者花多菓少時魏法
B14n0081_p0138b03║侶崇𮥸數人豪壯英資流支光統覩
B14n0081_p0138b04║達摩興化傑出眾倫二師心有所謀
B14n0081_p0138b05║𥪰陳扇論特至師所廣召宗由達摩
B14n0081_p0138b06║乃雷辯一聲蟄戶俱啟是時難問往
B14n0081_p0138b07║返過從言發三千迴人萬意諸宗異學
B14n0081_p0138b08║咸伏賔崇光統流支猶生偃蹇六度
B14n0081_p0138b09║中毒師悉除之後食再施師不捻出
B14n0081_p0138b10║得人付法何此久停示化洛陽應現西
B14n0081_p0138b11║嶺是時達摩遷化正當梁武帝在位
B14n0081_p0138b12║三十五年丙辰之歲十二月當于辛
B14n0081_p0138b13║丑矣五日丁未焉于時魏明帝發中
B14n0081_p0138b14║使何𪪺簡至梁土告哀緣蕭梁武帝
B14n0081_p0138b15║戊申年中將詔書至魏通家結好并
B14n0081_p0139a01║述感化云菩[薩-產+(辛/工)]入國土厚君賢德在
B14n0081_p0139a02║上邦朕不及也明帝迴詔亦述本風
B14n0081_p0139a03║云朕雖不才天降上德人道習矣佛化
B14n0081_p0139a04║備焉上聖南离宮行九紫寶志尊長
B14n0081_p0139a05║一而足焉武帝却返詔白而重摽孤
B14n0081_p0139a06║云示觀音與朕分敬南邦北洛並得
B14n0081_p0139a07║竒人松鎮金峯珠歸玉浦至大師滅
B14n0081_p0139a08║度時孝明帝發中使何𪪺簡馳詔書
B14n0081_p0139a09║云師某月日滅度梁武帝歎曰至魏
B14n0081_p0139a10║九年通化十方緬尋瞻仰祿積如山
B14n0081_p0139a11║未覩聖顏忽加鍾器哀之悵之悲之
B14n0081_p0139a12║感之願斆龍圖陳辭玉版下詔儲子
B14n0081_p0139a13║以備諫文響望神歸宜加就奠時梁
B14n0081_p0139a14║大同二年丙辰之歲十二月辛丑二
B14n0081_p0139a15║十八日庚午塟于大師是時武帝勑
B14n0081_p0139b01║賜大師珍竒雜寶共一十六事以充
B14n0081_p0139b02║祭礿又賜絹一千匹以充助祐于時
B14n0081_p0139b03║太子奉勑奠饗諸王百官而共持告
B14n0081_p0139b04║時魏太和十九年十二月二十八日
B14n0081_p0139b05║即是梁大同二年而不殊也是時昭
B14n0081_p0139b06║明太子而撰祭文編于此章始陳序
B14n0081_p0139b07║曰尒時大師示涅槃已哀動人倫若[〦/(口*口)/曰]
B14n0081_p0139b08║考妣如覆乾坤苦霧𫕟結愁雲晝昬
B14n0081_p0139b09║月含悲而𨣴[酉*羅]日帶慘而㬈暾震山
B14n0081_p0139b10║岳以磖礏壅眾源而氤氳簪椐頓顙
B14n0081_p0139b11║縷褐迷䰟一氣一絕呼蒼𠮧旻駢布
B14n0081_p0139b12║擗踊互相捫搎徧躰血現衣裳變勳
B14n0081_p0139b13║靣投𠙽草髮散蓬塵䰏髽擁轂纕経
B14n0081_p0139b14║盈輪百帀千帀如雨如雲是時也有
B14n0081_p0139b15║異類諸鳥相和悲鳴謳謳諏諏酸動
B14n0081_p0139b16║人情皷翼張肘盤旋繞廷頡之頏之
B14n0081_p0140a01║以暮繼明撫幹不去攀條忽驚引
B14n0081_p0140a02║吭哀怨人不忍聽復有群獸㕭咋哮
B14n0081_p0140a03║吼嘻吁跇蹛[操-品+(牙*牙)]耳吒口爮地號𠮧旋
B14n0081_p0140a04║籠戚揉舚[大@舌]呀呷爮𤔩毀首悶亂驚
B14n0081_p0140a05║躃悲呼良久慈心相視見人不走揔
B14n0081_p0140a06║來號泣大師皆稟人靈之友塟熊耳
B14n0081_p0140a07║之左鑿吳坂為塋山谷崱屴巖崖倒
B14n0081_p0140a08║傾古木森聳𭽫剝陵兢芝田苯䔿蘿
B14n0081_p0140a09║藟垂縈槎木通道攤土齊平荷幽凝
B14n0081_p0140a10║雪匠碩如星高墳雲砌不日而成其
B14n0081_p0140a11║勢也左同軌右洛陽皆澠池面福昌
B14n0081_p0140a12║夾二都之勝地塟五天之法王于時
B14n0081_p0140a13║兩京羅帛五府英華竒希心眼鬚結
B14n0081_p0140a14║靈車輪搖鳳轉悵聳煙霞稜層窣
B14n0081_p0140a15║堵岞岈耆闍左邊力士右畔軍吒前有
B14n0081_p0140b01║𢿱𱼈大將後有北方毗沙素帳白帶紙
B14n0081_p0140b02║蓮檾花雲盤素鸖樹㧙啼鵶寶鐸搖
B14n0081_p0140b03║韻緇簪拽麻挽歌興𠔃嗟薤露悲風
B14n0081_p0140b04║動𠔃鳴蒹葭由是駟馬臨歧百官奠祭
B14n0081_p0140b05║朱幕霞展青樓雲掣橙榻重疊幡花
B14n0081_p0140b06║擁弊帳闡𣰞逾途敷毳𦋺從禹門而
B14n0081_p0140b07║邐迆枕熊耳而相繼剪刻通草折枝
B14n0081_p0140b08║芳桂菓蓏爛斒[木*足]生勢麗拂臨𦝫短
B14n0081_p0140b09║胡騰脚細𡻭峞香山巖懸薜荔花藥
B14n0081_p0140b10║旖旎蘇胡甘脆玉液瓊漿珍甞寶饋
B14n0081_p0140b11║倚床金靸瓜杖珠翠百和𣱦馥六銖
B14n0081_p0140b12║煙翳士庶駕肩黃巾相綴悲變六合
B14n0081_p0140b13║愁添四𧜟然則百宮烈位而祭曰
B14n0081_p0140b14║維大魏大同二年歲次丙辰十二月
B14n0081_p0140b15║辛丑朔二十八日庚午皇太子諸王
B14n0081_p0141a01║及百官等謹以珍𩛢之奠敢昭告于
B14n0081_p0141a02║南天竺國聖[由/日]大師之靈伏惟大師
B14n0081_p0141a03║閱閬天機岌然像外貯江湖於方寸
B14n0081_p0141a04║含太虛之境界恢廓正慧沖融三昧
B14n0081_p0141a05║賀十力之智印乘六通而泛海運悲來
B14n0081_p0141a06║兮梵方拯顛危於漢代降法雹以挫
B14n0081_p0141a07║拉慴我山而瓦解賜之以黠慧蕩滌
B14n0081_p0141a08║其儓儗指我心而即佛頓超地位之
B14n0081_p0141a09║輩冀其可大可久永休無咎日月融
B14n0081_p0141a10║而不融刧石朽而不朽靈臺鎮照廣
B14n0081_p0141a11║彰妍醜永作心師長為導首何哉不
B14n0081_p0141a12║啚墜我嘉謀神道罔頓皇穹有𦍬折
B14n0081_p0141a13║鏌鎁之慧劒[〦/(口*口)/(匚@一)]驪龍之心珠峻岳倒
B14n0081_p0141a14║滄溟枯巨舟覆大廈鋪雲潛素兔霧
B14n0081_p0141a15║翳朱鳥眚者沉穽迷人謬途哀哉[薩-產+(辛/工)]
B14n0081_p0141a16║訶去佛來魔尼乾跌踢興盛𠀍[擴-黃+(建-干+├)]疾
B14n0081_p0141b01║紛紜當奈何幻惑我[利/尒]庶踐蹋我娑
B14n0081_p0141b02║婆撲滅我寶炬隳壞我金柯𩢆六入
B14n0081_p0141b03║之窟宅縈五蔭之網羅嗚呼哀哉大
B14n0081_p0141b04║圓寶鏡落心臺塵黷靜然將沒照迷
B14n0081_p0141b05║門關棙若為開嗚呼痛哉肝膽俱摧
B14n0081_p0141b06║浞淚如雨吁號駭雷悲鳴鴶鴆愁雲
B14n0081_p0141b07║裵回寧知物外有𮕱𬽐幽冥不促何
B14n0081_p0141b08║相催我大師真身化佛妙湛空量來
B14n0081_p0141b09║蹔有𢒈去乃無相一彈指頃十方通
B14n0081_p0141b10║暢辭震旦而東背往天竺而西向應
B14n0081_p0141b11║沐清流八解池游戲一朵紅蓮上睿
B14n0081_p0141b12║哲斯逝高賢何仰寂寂山谷蕭蕭草
B14n0081_p0141b13║莽園藥憩躡庭軒罷賞般若叢林嵗
B14n0081_p0141b14║嵗凋無明荒草年年長但某乙等叨
B14n0081_p0141b15║篋鄙徒不勝悲痛早習曾損懣然哀
B14n0081_p0142a01║慟胡為覆車不啚摧楝世界空閴誰
B14n0081_p0142a02║當應供無福者蒼蒼舋之不共恨號
B14n0081_p0142a03║泣以依悕想像願神道兮滋慧用謹
B14n0081_p0142a04║奉庶羞伏惟尚饗
B14n0081_p0142a05║是時太子祭已後經三年宋雲西嶺
B14n0081_p0142a06║為使却迴逢見大師手携隻履語宋
B14n0081_p0142a07║雲曰汝國天子早已𡶤矣宋雲問曰
B14n0081_p0142a08║何處去師曰吾歸西天於是武帝重
B14n0081_p0142a09║聞心加慰厚本許製碑心未承暇再
B14n0081_p0142a10║因此事而敬虔虔乃製此碑編為文曰
B14n0081_p0142a11║我聞滄海之內有驪龍珠白豪色中
B14n0081_p0142a12║現楞伽月唯我大師得之矣大師
B14n0081_p0142a13║諱達磨云天竺人也莫知其所居未
B14n0081_p0142a14║詳其姓氏以精靈為骨陰陽為氣性
B14n0081_p0142a15║則天假智乃神與含海嶽之秀抱陵
B14n0081_p0142b01║雲之氣類鄥陀身子之聦辯若曇摩
B14n0081_p0142b02║弗利之博聞揔三藏於心河蘊五乘
B14n0081_p0142b03║於口海為玉㲲久灰金言未剖誓傳
B14n0081_p0142b04║法化天竺東來杖錫於秦說無說法
B14n0081_p0142b05║如暗室之揚炬若眀月之開雲聲震
B14n0081_p0142b06║華夏道邁今古帝后聞名欽若昊天
B14n0081_p0142b07║於是躍鱗慧海振羽禪河法梁撗天
B14n0081_p0142b08║佛日高照是其育物也霔無霔之法
B14n0081_p0142b09║雨灑潤身田說無說之心燈證開明
B14n0081_p0142b10║理指一言以直說即心是佛絕萬緣
B14n0081_p0142b11║以泯相即身離眾生實哉空哉凡哉
B14n0081_p0142b12║聖哉心無也剎那而登妙覺心有也
B14n0081_p0142b13║曠刧而滯凡夫有而不有無而不無
B14n0081_p0142b14║智通無礙神行莫惻大之則無外小
B14n0081_p0142b15║之則無內積之於無成之於有其教
B14n0081_p0142b16║示乎于時奔如雲學如雨花而多果
B14n0081_p0143a01║而少其得意者唯可禪師矣大師乃
B14n0081_p0143a02║舒容而歎曰我心將畢大教已行一
B14n0081_p0143a03║真之法盡可有矣命之以執手付之
B14n0081_p0143a04║以傳燈事行物外理在斯矣意之來
B14n0081_p0143a05║也身之住乎意之行也身之去乎嗚
B14n0081_p0143a06║呼大師可謂壽逾天地化齊日月使
B14n0081_p0143a07║長流法水洗幽𰩑而不竭永注禪河
B14n0081_p0143a08║滌煩籠而無盡豈期積善不祐皇天
B14n0081_p0143a09║何𦍬月闇樿庭風迷覺路法梁摧折
B14n0081_p0143a10║慧水潛流夜壑藏舟潮波汩起何啚
B14n0081_p0143a11║不祐俄然往矣神色無異顏㒵如常
B14n0081_p0143a12║其時也地物變白天色蒼茫野獸鳴
B14n0081_p0143a13║庭甘泉頓竭嗚呼無為將來有為將
B14n0081_p0143a14║去道寄茲行示現生滅以梁大同二
B14n0081_p0143a15║年嵗在丙辰十二月辛丑五日丁未
B14n0081_p0143b01║終于洛州禹門未惻其報齡也塟于
B14n0081_p0143b02║熊耳山吴坂於是門人悲感號動天
B14n0081_p0143b03║地泣流徧體傷割五情如𠷔考焉如
B14n0081_p0143b04║𠷔妣焉生途眼閉傷如之何嗟乎法
B14n0081_p0143b05║身示現無方骸塟茲墳𢒈游西域亦
B14n0081_p0143b06║為來而不來去而不去非聖智者焉
B14n0081_p0143b07║得而知之乎朕以不德忝統大業上
B14n0081_p0143b08║虧陰陽之化下闕黎庶之歡夕惕勤
B14n0081_p0143b09║肝不暇食萬機之內留心釋門雖無
B14n0081_p0143b10║九年之儲以積群生之福緬尋法意
B14n0081_p0143b11║恒寄茲門安而作之精矣妙矣傳之
B14n0081_p0143b12║耳目乃大師之苗𧜟也嗟呼見之不
B14n0081_p0143b13║見逢之不逢今之古之悔之恨之朕
B14n0081_p0143b14║雖一介凡夫敢以師之於後未獲現
B14n0081_p0143b15║生之福亦冀當來之因若不刻石銘
B14n0081_p0144a01║心何表法之有也亦恐天變地化將
B14n0081_p0144a02║大教而不行或建鳴碑以示來見乃
B14n0081_p0144a03║為頌曰
B14n0081_p0144a04║楞伽山頂生寶月中有金人披縷褐
B14n0081_p0144a05║𢒈同大地體如空心若瑠璃色如雪匪磨
B14n0081_p0144a06║匪瑩恒淨明披雲卷霧心且徹芬陀利
B14n0081_p0144a07║花用嚴身隨緣觸物常歡悅不有不
B14n0081_p0144a08║無非去來多聞辯才無法說實哉空
B14n0081_p0144a09║哉離生有大之小之眾緣絕𠛴那而
B14n0081_p0144a10║登妙覺心躍鱗慧海超先哲理應法
B14n0081_p0144a11║水永長流何期蹔涌還復竭驪龍珠
B14n0081_p0144a12║內落心燈白豪慧刃當鋒𡙇生途忽
B14n0081_p0144a13║焉慧眼閇禪河駐流法梁折無去無
B14n0081_p0144a14║來無是非彼此𢒈骸心碎裂住焉去
B14n0081_p0144a15║焉皆歸寂寂內何曾有哽咽命之執
B14n0081_p0144a16║手以傳燈生死去來如電掣若能志
B14n0081_p0144b01║誠心不退刧火焚然斯不滅一真之
B14n0081_p0144b02║法盡可有未寤迷徒茲是謁
B14n0081_p0144b03║至唐大歷年中代宗睿聖大文孝皇
B14n0081_p0144b04║帝諡號圓覺禪師　勑空觀之塔
B14n0081_p0144b05║第二十九祖可大師章斷臂求法品第四十
B14n0081_p0144b06║尒時惠可大師者武牢人也姓姬氏
B14n0081_p0144b07║父寂初無其子共室念言我今至善
B14n0081_p0144b08║家無惠子深自歎羨何聖加衛時後
B14n0081_p0144b09║魏第六主孝文帝永興十五年正月
B14n0081_p0144b10║一日夜現光明徧于一宅因茲有孕
B14n0081_p0144b11║乃生此子目受胎瑞名曰光光年至
B14n0081_p0144b12║十五九經通誦每發言說常人難會
B14n0081_p0144b13║心好儒學每讚仲尼性近逍遙頻推
B14n0081_p0144b14║伯氏一言一氣不與凡同每吐每談
B14n0081_p0144b15║恒加妙健年近三十重覽佛書每集
B14n0081_p0145a01║賢良猶宗子史自茲已降不處家庭
B14n0081_p0145a02║遠邁參風時加慨歎偶至龍門香山
B14n0081_p0145a03║寺事寶靜禪師常修定慧既出家已
B14n0081_p0145a04║而至東亰永穆寺具戒年四十二却
B14n0081_p0145a05║步香山寺侍省尊長又經八載忽於
B14n0081_p0145a06║夜靜見一神人謂光曰當欲受果何
B14n0081_p0145a07║於此住不南往寽而近於道是時本
B14n0081_p0145a08║名曰光光見神人現故乃號神光於
B14n0081_p0145a09║第二夜頭痛如裂其師寶靜欲與𬉹
B14n0081_p0145a10║之空中有聲且莫且莫此是換骨非
B14n0081_p0145a11║常痛焉師即便止遂說前事見神之
B14n0081_p0145a12║由以白寶靜師曰汝依此言必是吉
B14n0081_p0145a13║瑞汝頂變矣非昔首焉上有五峯垂
B14n0081_p0145a14║墜玉𨋎其相異矣其祥吉矣汝勿久
B14n0081_p0145a15║住便當行乎于時神光禮辭寶靜徐
B14n0081_p0145b01║徐進步直往南行時有西國達摩大
B14n0081_p0145b02║師乃示揔持之林菀興不二之川澤
B14n0081_p0145b03║者也發悲慜之佛心傳金風於東夏
B14n0081_p0145b04║大教斯而復隱其誰導而知之於是
B14n0081_p0145b05║神光大師乃湊玄旨遂禮辭近隨而
B14n0081_p0145b06║從之不經旬日至少林寺頻有扣門
B14n0081_p0145b07║師不發機復於一夜中庭雪立大師
B14n0081_p0145b08║乃見而問之曰汝在雪中立有何事
B14n0081_p0145b09║神光悲泣而言曰惟願和尚大慈大
B14n0081_p0145b10║悲開甘露門廣度群品是所願也達
B14n0081_p0145b11║摩告曰諸佛無上菩提曠刧修行汝
B14n0081_p0145b12║不以小意欲求大法終不能得神光
B14n0081_p0145b13║聞是語已即取利刀自斷左臂置達
B14n0081_p0145b14║摩前達摩大師乃喜曰一真之法盡
B14n0081_p0145b15║可有矣語曰諸佛菩[薩-產+(辛/工)]求法不以身為
B14n0081_p0145b16║身不以命為命汝雖斷臂求亦可在是
B14n0081_p0146a01║時達摩大師遂改神光字惠可侍奉
B14n0081_p0146a02║左右經于九年即以無上法寶及以
B14n0081_p0146a03║一領袈裟付囑惠可并宣法偈師謂
B14n0081_p0146a04║可曰吾自到此國來六度被藥我為
B14n0081_p0146a05║未付法教且皆捻出今此一度被菩
B14n0081_p0146a06║提流支三藏光統法師等食中下藥
B14n0081_p0146a07║吾不捻出也是時達摩密語惠可曰
B14n0081_p0146a08║此事非悞汝勿言矣何以故恐損其人
B14n0081_p0146a09║當我悲慜汝須好去吾自善安以吾
B14n0081_p0146a10║袈裟用為法信又告曰所得吾法者
B14n0081_p0146a11║四人一人得吾髓一人得吾骨一人
B14n0081_p0146a12║得吾肉一人得吾血得吾血者偏頭
B14n0081_p0146a13║副得吾肉者尼揔持得吾骨者僧道
B14n0081_p0146a14║育得吾髓者汝惠可汝善守護勿令
B14n0081_p0146a15║斷絕又告曰汝得吾法并受信衣各有
B14n0081_p0146b01║所稟冝可知矣可曰請和尚述其本
B14n0081_p0146b02║事而有何表師曰內傳法印以契證
B14n0081_p0146b03║心外受袈裟以定宗旨不錯謬故而
B14n0081_p0146b04║自明焉吾滅度後二百年中此衣不
B14n0081_p0146b05║傳法周沙界明道者多行道者少說
B14n0081_p0146b06║理者多通理者少後得道還近千萬
B14n0081_p0146b07║汝所行道勿輕未學此人迴志便及
B14n0081_p0146b08║菩提初心菩[薩-產+(辛/工)]與佛功等尒時惠可
B14n0081_p0146b09║大師得付囑已廣宣流布度脫無數
B14n0081_p0146b10║於天平年中後周第二主己夘之歲
B14n0081_p0146b11║有一居士不說年幾候有四十及所
B14n0081_p0146b12║禮拜不稱姓字云弟子身患風疾請
B14n0081_p0146b13║和尚為弟子懺悔可大師曰汝將罪
B14n0081_p0146b14║來為汝懺悔居士曰覓罪不見大師
B14n0081_p0146b15║曰我今為汝懺悔竟冝依佛法僧居
B14n0081_p0147a01║士曰但見和尚即知是僧未審𠀍閒何
B14n0081_p0147a02║者是佛云何為法伏願和尚而為開
B14n0081_p0147a03║示可大師曰是心是佛是心是法法
B14n0081_p0147a04║佛無二汝知之乎居士曰今日始知罪
B14n0081_p0147a05║性不在內外中閒如其心然法佛無二
B14n0081_p0147a06║也是時大師知是法器後與剃髮云
B14n0081_p0147a07║是師寶冝名僧㻮其年三月十八日
B14n0081_p0147a08║於光福寺受具戒却歸覲侍經于二
B14n0081_p0147a09║載大師告曰如來以大法眼付囑迦
B14n0081_p0147a10║葉如是展轉乃至達摩大師師付於
B14n0081_p0147a11║我我今將此正法眼藏付囑於汝并
B14n0081_p0147a12║師袈裟以為信故汝受吾教聽吾偈
B14n0081_p0147a13║言本來緣有地因地種花生本來無有
B14n0081_p0147a14║種花亦不能生說此偈已又告㻮曰吾
B14n0081_p0147a15║歸鄴都還債汝善護持勿令法眼斷
B14n0081_p0147a16║絕大師又曰汝後有難當勿出焉㻮問
B14n0081_p0147b01║曰和尚聖者當預知之師曰非吾能
B14n0081_p0147b02║明是先代祖師而有䜟云璨問曰是
B14n0081_p0147b03║何祖師師曰是西天第二十七祖般
B14n0081_p0147b04║若多羅預知于此云吾滅度後一百
B14n0081_p0147b05║五年而有小難䜟曰心中雖吉外頭
B14n0081_p0147b06║凶川下僧房名不中為遇毒龍生武
B14n0081_p0147b07║子忽逢小鼠寂無窮吾算此年恐及
B14n0081_p0147b08║於彼汝善行化勿令斷滅大師言訖便
B14n0081_p0147b09║往鄴都化導群品三十四載後而變
B14n0081_p0147b10║行復異尋常或在城市或於巷陌不
B14n0081_p0147b11║揀處所說法度人或為人所使事畢
B14n0081_p0147b12║却往彼有智者每勸之曰和尚高人
B14n0081_p0147b13║莫與他使可大師曰我自調心何關汝
B14n0081_p0147b14║事其年正月一日有辯和法師於鄴
B14n0081_p0147b15║都管城安縣匡救寺講涅槃經是時
B14n0081_p0148a01║大師至彼寺門說法集眾叵多法師
B14n0081_p0148a02║講下人却衰少時辯和法師再三𪫦
B14n0081_p0148a03║於大師遂於縣令翟仲偘言之云彼
B14n0081_p0148a04║邪見道人打破講席亂壞佛法誑惑
B14n0081_p0148a05║百姓于時翟令不委事由非理損害
B14n0081_p0148a06║而終塟在礠州滏陽東北七十餘里
B14n0081_p0148a07║時當隋第一主文帝開皇十三年癸
B14n0081_p0148a08║丑之嵗示于滅度春秋一百七嵗遇
B14n0081_p0148a09║唐內供奉沙門法琳撰碑文曰
B14n0081_p0148a10║夫思不可得惻不可知惟禪門之法
B14n0081_p0148a11║乎故無形無相潛流沙界使有情者
B14n0081_p0148a12║歸於妙覺味道者普會於真如或開
B14n0081_p0148a13║小也言說或談大也不二無心即心
B14n0081_p0148a14║即色非色至如乘幽入微處默顯寂
B14n0081_p0148a15║臥佛性海登涅槃山闇而惟明凡而
B14n0081_p0148b01║大聖其誰能之可禪師矣禪師諱惠
B14n0081_p0148b02║可武牢人也俗姓姬氏禪師抱氣非
B14n0081_p0148b03║凡稟天靈骨頭如五岳掌若開蓮少
B14n0081_p0148b04║為儒生愽聞世典莊易大義無不精
B14n0081_p0148b05║研每聞老[身*(白-日+(丹-、+十))]談天竺我師夫子說西
B14n0081_p0148b06║方之聖未曾不引領西望冀聞甚深
B14n0081_p0148b07║之法乎三十年閒寤寐慨歎時有西
B14n0081_p0148b08║國達摩大師乃揔持之林𮏑不二之
B14n0081_p0148b09║川澤也為金棺久寂微言且絕大教
B14n0081_p0148b10║斯隱其誰遵之於是發悲慜心傳風
B14n0081_p0148b11║東夏䇿杖請益蹴踏禪門如滿月之
B14n0081_p0148b12║顯高山若渤澥之吞巨海禪師年逾
B14n0081_p0148b13║四十方始遇也不捨晝夜精勤九年
B14n0081_p0148b14║大師曰夫求法者不以身為身不以
B14n0081_p0148b15║命為命方可得也禪師乃雪立數霄
B14n0081_p0148b16║斷臂而無𮨇投地砕身營求開示大
B14n0081_p0149a01║師乃喜曰我心將畢大教已行一真
B14n0081_p0149a02║之法盡可有矣命之已執手點付以
B14n0081_p0149a03║心燈特奉楞伽將為決妙尓乃啟慈
B14n0081_p0149a04║顏授真教開寶鏡照心河如天牧雲
B14n0081_p0149a05║風卷塵霧德鉼育水置異器中其時
B14n0081_p0149a06║則淨五眼朗三明會一乘圓萬德乃
B14n0081_p0149a07║法山峩峩禪河汩汩東山之法於是
B14n0081_p0149a08║流焉即非久植宿因其孰能至於此
B14n0081_p0149a09║也然門人滋廣開寤者甚多散滿諸
B14n0081_p0149a10║山落落星布隨方利物波湧雲萃或
B14n0081_p0149a11║居巖而捿心或道𠀍而怡德其眾學
B14n0081_p0149a12║徒請益往來如市稻麻竹葦未足為
B14n0081_p0149a13║多至如聰鑒精微明鏡照隱決禪河
B14n0081_p0149a14║於口海朗慧日於心端大師印之唯可
B14n0081_p0149a15║禪師矣繼明踵跡則僧璨得之相承
B14n0081_p0149b01║寶光明明大照導蒼生而無盡將萬
B14n0081_p0149b02║刧而無墜也嗟呼達摩大師乃觀音
B14n0081_p0149b03║聖人也現多身於像運霔甘露於沙
B14n0081_p0149b04║界一沐法雨群動洗心長開道光寂
B14n0081_p0149b05║寂恒照大師思寶珠已明智燈將曜
B14n0081_p0149b06║法化有人西歸示滅但法琳生居像
B14n0081_p0149b07║末長遇明時天澤普流預蒙出俗雖
B14n0081_p0149b08║𢒈如草芥學劣鏤氷心不證於正真
B14n0081_p0149b09║敢見聞於法將復備綜玄教歷踐多
B14n0081_p0149b10║門超聖𠛴那滯凡累刧究妙覺於情
B14n0081_p0149b11║界得真如於俗品者未若斯法門也
B14n0081_p0149b12║吁嗟彼禪師不知其所之唯法斯在不
B14n0081_p0149b13║以書記焉知法之尊或恐蒼山變谷
B14n0081_p0149b14║渤澥成田萬古摧殘高風見隱乃為
B14n0081_p0149b15║讚曰
B14n0081_p0150a01║善哉大士應物為器秉心唯德釋門
B14n0081_p0150a02║宗志因達而通為法指臂一受不𨓤
B14n0081_p0150a03║位登聖地心唯佛心事唯佛事累𠀍
B14n0081_p0150a04║重光易刧之美此可大師下除第三
B14n0081_p0150a05║祖自有一支而有七人第一者𡸣山
B14n0081_p0150a06║神定第二者寶月禪師第三者花閑
B14n0081_p0150a07║居士第四者大士化公第五者向居
B14n0081_p0150a08║士第六者弟子和公第七者廖居士
B14n0081_p0150a09║第二寶月者有一弟子名曰智巖後
B14n0081_p0150a10║為牛頭第二祖師是也第三花居士
B14n0081_p0150a11║有弟子名曰曇邃霅人也此曇邃出
B14n0081_p0150a12║三弟子第一者延陵惠簡第二者彭
B14n0081_p0150a13║城惠瑳第三者定林寺惠剛下自出
B14n0081_p0150a14║四代惠剛弟子六合大覺大覺弟子
B14n0081_p0150a15║高郵曇影弟子泰山明練明練弟子
B14n0081_p0150a16║楊州靜泰此上七代並是可大師之
B14n0081_p0150b01║苗𧜟矣
B14n0081_p0150b02║第三十祖僧璨大師章却歸示化品第四十一
B14n0081_p0150b03║尒時僧璨大師者不知何許人也不
B14n0081_p0150b04║得姓字以後周第二主天平三年己
B14n0081_p0150b05║夘之嵗遇可大師云身患風疾請和
B14n0081_p0150b06║尚為弟子懺悔可大師曰汝將罪來
B14n0081_p0150b07║為汝懺悔居士曰覓罪不得可大師
B14n0081_p0150b08║曰我為汝懺悔罪竟冝依佛法僧居
B14n0081_p0150b09║士曰但見和尚即知是僧何者是佛
B14n0081_p0150b10║云何為法伏願和尚而為開示可大
B14n0081_p0150b11║師告曰是心是佛是心是法法佛無
B14n0081_p0150b12║二汝知之乎居士曰今日始知罪性
B14n0081_p0150b13║不在內外中間如其心然法佛無二
B14n0081_p0150b14║也是時大師知是法器次與剃髮云
B14n0081_p0150b15║是吾寶冝名僧璨焉又其年三月十
B14n0081_p0151a01║八日於光福寺受具當年却歸侍覲
B14n0081_p0151a02║左右經于二年大師乃付法及衣并陳
B14n0081_p0151a03║昔讖而告縣事是時璨大師得付法
B14n0081_p0151a04║已遇周第三主武帝諱邕破滅佛法
B14n0081_p0151a05║隱於𡸣公山十有餘載後漸出化又
B14n0081_p0151a06║經二十一年至隋開皇十二年壬子
B14n0081_p0151a07║之歲導利沙界大集群品普雨正法
B14n0081_p0151a08║是時會中有沙彌年始十四名曰道
B14n0081_p0151a09║信來禮大師而致問曰惟願和上教
B14n0081_p0151a10║道信解脫法門師問信曰誰人縛汝
B14n0081_p0151a11║信荅曰無人縛大師曰既無人縛汝
B14n0081_p0151a12║即是解脫何須更求解脫信於言下
B14n0081_p0151a13║豁然大寤侍奉左右經八九年於吉
B14n0081_p0151a14║州受戒却來侍奉璨大師大師乃告
B14n0081_p0151a15║信曰汝既尸羅具矣其道明矣吾何
B14n0081_p0151b01║住乎又曰如來以大法眼付囑迦葉
B14n0081_p0151b02║如是展轉乃至於我我今將此正法
B14n0081_p0151b03║眼藏并達摩袈裟付囑於汝汝受
B14n0081_p0151b04║吾教聽吾偈言花種非因地從地種
B14n0081_p0151b05║花生若無人下種花地盡無生又告
B14n0081_p0151b06║信曰汝善護持勿令法眼斷絕又告
B14n0081_p0151b07║曰昔可大師付吾法後又於鄴洛二
B14n0081_p0151b08║都而自化導經乎三十四年吾今付
B14n0081_p0151b09║汝法後三二年間悠悠在世然往羅
B14n0081_p0151b10║浮而蹔觀曆非此久止汝當好住吾
B14n0081_p0151b11║自善去言訖便往更不住此四年甲
B14n0081_p0151b12║子後經于二載從羅浮還却歸舊止
B14n0081_p0151b13║樹下合掌而終時當隋第二主煬帝
B14n0081_p0151b14║大業二年丙寅之嵗入涅槃也
B14n0081_p0151b15║唐吏部尚書同中書門下三品清河
B14n0081_p0151b16║郡開國公房琯撰碑文曰
B14n0081_p0152a01║四維上下虛空不可思量而佛性如
B14n0081_p0152a02║之萬物變化陰陽不可思量而佛法
B14n0081_p0152a03║如之如來以諸法囑群龍以一性付
B14n0081_p0152a04║迦葉付阿難至菩提達摩東來付可
B14n0081_p0152a05║可付大師傳印繼明累聖一體自迦
B14n0081_p0152a06║葉至大師西國有七中土三矣至今
B14n0081_p0152a07║號為三祖焉大師以沒生猶幻何有於
B14n0081_p0152a08║家變滅如雲其誰之子故蒙厥宅里
B14n0081_p0152a09║黜其姓氏代莫得而聞焉又以諸行
B14n0081_p0152a10║生滅是相虛𡚶故隨無朕諸心無所
B14n0081_p0152a11║或持衡屠門或操量酒肆不及其味
B14n0081_p0152a12║不言所利聲場婬室不累其志髣髴
B14n0081_p0152a13║乎維摩之僖歟此蓋大師天受之竒
B14n0081_p0152a14║也後見先師可公請為懺悔可公曰
B14n0081_p0152a15║將汝罪來與汝懺悔大師曰覓罪不
B14n0081_p0152b01║得可公曰與汝懺悔矣大師白先師
B14n0081_p0152b02║曰今日乃知罪性不在內不在外不
B14n0081_p0152b03║在中閒如其心然罪垢亦然先師曰
B14n0081_p0152b04║如是一言已發廓然昭爽大師𫩧道
B14n0081_p0152b05║而生抱理而息廣量大度遺相性情
B14n0081_p0152b06║光師察其熟根為之寶器認之般若
B14n0081_p0152b07║證之彼岸祖師所付一以與之譬如東
B14n0081_p0152b08║方明矣而又登之以天光於是群迷
B14n0081_p0152b09║利見蠢動皆覩矣大師未得無求得
B14n0081_p0152b10║之不有同夫太陽與萬物齊運後何
B14n0081_p0152b11║心於暉燭耶此又大師授之竒也當
B14n0081_p0152b12║周武滅佛法可公將大師隱於舒州
B14n0081_p0152b13║𡸣公山𡸣山之陽有山谷寺超雲越
B14n0081_p0152b14║靄逈出人寰寺後有絕巘登溪更為
B14n0081_p0152b15║靈境二公即其遜焉居五年風疾都
B14n0081_p0153a01║荖時人號為赤頭璨可公將還鄴謂
B14n0081_p0153a02║大師曰吾師有袈裟一領隨法傳予
B14n0081_p0153a03║法在汝躬今將付汝山谷寺數有神
B14n0081_p0153a04║光甘露之瑞人𪫦而問焉大師曰此
B14n0081_p0153a05║是佛法將興舍利欲至耳後京城大
B14n0081_p0153a06║獲舍利分布天下山谷寺果𣇣塔此
B14n0081_p0153a07║又大師玄覽之竒也先是此山多猛
B14n0081_p0153a08║獸毒蟲大師至止遂絕其患門人有
B14n0081_p0153a09║道信者大師異其神意傳付之道如
B14n0081_p0153a10║可公之於大師焉告之曰有人借問
B14n0081_p0153a11║勿道於我處得法從此便託疾山阿
B14n0081_p0153a12║向晦宴息忽大呼城市曰我於𡸣山
B14n0081_p0153a13║設齋汝等當施我齋食於是邑咸集
B14n0081_p0153a14║乃於齋場樹下立而終焉異香滿空
B14n0081_p0153a15║七日不𢿱道信奔自雙峯領徒數百
B14n0081_p0153a16║塟大師於所居之處時人始知道信
B14n0081_p0153b01║得法於大師尔時隋末崩離不遑起
B14n0081_p0153b02║塔洎皇唐天寶五載有趙郡李常土
B14n0081_p0153b03║林精爽朝爽朝端問▆自河南少尹
B14n0081_p0153b04║左遷同安郡別駕愴經行之丘墟慨
B14n0081_p0153b05║塋壠之蕪沒興言改舉遐迩一辭於
B14n0081_p0153b06║是啟墳開棺積薪發火灰燼之內其
B14n0081_p0153b07║光耿然脛骨牙齒全為舍利堅潤玉
B14n0081_p0153b08║色鏗鐺金振細圓成珠五彩相射者
B14n0081_p0153b09║不可勝數四眾爭趍歎未曾有遠方
B14n0081_p0153b10║後至痛無所獲或取親身一片之𭣋
B14n0081_p0153b11║周棺一𢲻之土頂戴虔誠歸至郡縣
B14n0081_p0153b12║振木撥土舍利復生焉自發舊封逮
B14n0081_p0153b13║乎新定祥光瑞氣覆冐其山此又大
B14n0081_p0153b14║師通感之竒也寶塔[(石*戈)/聿]興莊嚴云備
B14n0081_p0153b15║古木新拱丹翠相發松梢林於月桂
B14n0081_p0154a01║輪捉足其辰極迴廊共崇崗複抱長
B14n0081_p0154a02║鍾與嵌嚴疊韻兩方登降雙剎俯仰
B14n0081_p0154a03║煥彼幽谷燭乎長川嘻大師之法傳
B14n0081_p0154a04║乎無窮大師之儀翳彼荒楚豈其道
B14n0081_p0154a05║而尊重其師歟非別駕李公孰能權
B14n0081_p0154a06║輿建立光若此者乎上座惠欽寺主
B14n0081_p0154a07║崇英都維那湛然禪師道幽孰能保
B14n0081_p0154a08║護營衛自初有終群財眾心願力斯
B14n0081_p0154a09║畢一佛出𠀍再現此邦彼舒之人良
B14n0081_p0154a10║緣何其言鏤金石垂之不朽有處士
B14n0081_p0154a11║樊定超不遠千里來訪三居乃梗槩
B14n0081_p0154a12║其晦明存時之竒死生自在之異豈
B14n0081_p0154a13║伊言字能語至極辭曰
B14n0081_p0154a14║聖人何思𠔃其心本如如生萬法𠔃
B14n0081_p0154a15║如等太虛法則可說以心證心𠔃千
B14n0081_p0154b01║載不絕迦葉至我𠔃聖者十人㒵殊
B14n0081_p0154b02║心一𠔃相續一身與佛在日𠔃法無
B14n0081_p0154b03║有異八萬四千𠔃斯為不二大師於
B14n0081_p0154b04║我𠔃如彼浮雲惟桑與族𠔃口未甞
B14n0081_p0154b05║分大師於物𠔃幻彼邪正不垢不淨
B14n0081_p0154b06║𠔃一其凡聖以蒙養正𠔃人謂之狂
B14n0081_p0154b07║慧炬一發𠔃光照十方光然後人𠔃
B14n0081_p0154b08║示沒於代遭亂遂翳𠔃僅二百載明
B14n0081_p0154b09║時勝因𠔃啟封以火盡成舍利𠔃證
B14n0081_p0154b10║知佛果如彼前佛𠔃寶塔巍巍與法
B14n0081_p0154b11║俱崇𠔃永𠀍歸依
B14n0081_p0154b12║有人云此大師不還者悞也何以今
B14n0081_p0154b13║於韶州清遠縣禪居寺現有三祖大
B14n0081_p0154b14║師堂隋甲子年末而届于此住得一
B14n0081_p0154b15║年便往羅浮游諸名聖至隋大業二
B14n0081_p0154b16║年却歸山谷而示遷奄於天寶五載
B14n0081_p0155a01║乙酉之歲有河南少尹李常特往荷
B14n0081_p0155a02║澤寺問神會和尚三祖大師墓在何
B14n0081_p0155a03║所弟子往往聞說入羅浮而不還虛
B14n0081_p0155a04║實耶會和尚荅曰夫但取文佳合韻讚
B14n0081_p0155a05║大道而無遺若據實由墓在舒州山
B14n0081_p0155a06║谷寺比是時李尹雖知所止心上懷疑
B14n0081_p0155a07║其年七月十三日奉　玄宗勑貶李
B14n0081_p0155a08║尹為舒州別駕至任三日僧道等㕘
B14n0081_p0155a09║李尹李尹問曰此州有山谷寺不三
B14n0081_p0155a10║綱荅有李尹問曰承寺後有三祖大
B14n0081_p0155a11║師墓虛實上座僧惠觀荅實有其年
B14n0081_p0155a12║十一月十日李尹與長史鄭公及州
B14n0081_p0155a13║縣官寮等同至三祖墓所焚香稽白
B14n0081_p0155a14║發棺而看果有靈骨便以闍維光現
B14n0081_p0155a15║數道收得舍利三百餘粒李尹既見
B14n0081_p0155b01║此瑞遂捨俸祿墓所起塔供養一百
B14n0081_p0155b02║餘粒現在塔中使人送一百粒與東
B14n0081_p0155b03║荷澤寺神會和尚和尚於浴堂院前起
B14n0081_p0155b04║塔供養一百粒李尹家中自請供養
B14n0081_p0155b05║至天寶十載庚寅之歲　玄宗至道
B14n0081_p0155b06║大聖大明孝皇帝諡號鏡智禪師
B14n0081_p0155b07║　勑覺寂之塔時天寶五載十二月八
B14n0081_p0155b08║日李尹設舍利齋時有西國三藏二
B14n0081_p0155b09║人同赴此會李尹問曰師名云何三
B14n0081_p0155b10║藏曰名揵那尹問曰西天有多少祖
B14n0081_p0155b11║師揵那曰四十九祖李尹曰為是一
B14n0081_p0155b12║宗直下更合別宗三藏曰其數叵多
B14n0081_p0155b13║尹曰多少三藏曰若從迦葉為首直
B14n0081_p0155b14║下血脉相承至于般若多羅即有二
B14n0081_p0155b15║十七師若取𦋺賔師子比丘依止弟
B14n0081_p0156a01║子達摩四代二十二師編入此前二
B14n0081_p0156a02║十七師數內即是四十九若取七佛
B14n0081_p0156a03║并迦葉二十七師至此土璨禪師即
B14n0081_p0156a04║三十七祖也李尹又問諸老宿曰此
B14n0081_p0156a05║土有圖空寫單名并五十餘祖或前
B14n0081_p0156a06║或後或少或多但有空名不見說事
B14n0081_p0156a07║者何也是時眾中有一禪師名曰智
B14n0081_p0156a08║本是六祖能大師弟子住禪眾寺荅
B14n0081_p0156a09║曰諸祖師名多有差𢆰者有其由矣
B14n0081_p0156a10║何者昔後元魏初佛法倫替聖教焚
B14n0081_p0156a11║𤑔其時所有沙門悉令還俗所有佛
B14n0081_p0156a12║經不遺一字並無流布時有沙門曇
B14n0081_p0156a13║曜其時還俗遂單錄得諸祖師名心
B14n0081_p0156a14║中草草不備次第著衣領中經四十
B14n0081_p0156a15║五年屬後魏第四主文成帝再建佛
B14n0081_p0156a16║法曜為僧統恨正法陵遲遂集諸沙
B14n0081_p0156b01║門共再結集目為付法藏傳或前或
B14n0081_p0156b02║後而有差悞者皆由此也自此集後又
B14n0081_p0156b03║經一十三年丙午之歲成帝勑國子
B14n0081_p0156b04║監愽士黃元真再窮佛典特究餘墳
B14n0081_p0156b05║時有比天三藏吉弗煙譯名佛陀扇
B14n0081_p0156b06║多也五天通明并善神足秦梵俱契
B14n0081_p0156b07║吴楚同該先翻釋氏之經次明菩[薩-產+(辛/工)]
B14n0081_p0156b08║之傳就此之中辯其前後於彼教網
B14n0081_p0156b09║甄莂宗承編補五九之章分經四六
B14n0081_p0156b10║之軸就其本傳繤彼珠金兼覆外義
B14n0081_p0156b11║仍佳寶玉高峯翠巘迴合四賢廣博
B14n0081_p0156b12║異聞目為神足先陳六葉次述五明
B14n0081_p0156b13║揩定古今共詳佛事者即當時之明
B14n0081_p0156b14║矣即今時之識矣
B14n0081_p0156b15║寶林傳卷第八