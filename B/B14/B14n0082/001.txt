B14n0082_p0159a01║傳燈玉英集卷第二
B14n0082_p0159a02║中華五祖并旁出尊宿（暨三十一祖道信大師法嗣）
B14n0082_p0159a03║二十八祖菩提達磨二十九祖慧可大師
B14n0082_p0159a04║僧郍禪師向居士
B14n0082_p0159a05║相州慧滿禪師三十祖璨大師
B14n0082_p0159a06║三十一祖道信大師三十二祖弘忍大師
B14n0082_p0159a07║潤州法融禪師（道信大師法嗣）智巖禪師
B14n0082_p0159a08║智威禪師金陵曇璀禪師
B14n0082_p0159a09║宣州玄挺禪師潤州玄素禪師
B14n0082_p0159a10║舒州崇慧禪師杭州徑山道欽禪師
B14n0082_p0159a11║杭州鵲巢道林禪師天台雲居智禪師
B14n0082_p0159a12║北宗神秀禪師嵩嶽慧安國師
B14n0082_p0159a13║袁州蒙山道明禪師五臺巨方禪師
B14n0082_p0159a14║兖州降魔藏禪師壽州道樹禪師
B14n0082_p0159a15║洛京仁儉禪師嵩嶽破竈和尚
B14n0082_p0159b01║嵩嶽元珪禪師益州保唐無住禪師
B14n0082_p0159b02║第二十八祖菩提達磨者南天竺國香至王第
B14n0082_p0159b03║三子也姓剎利帝本名菩提多羅後遇二十七
B14n0082_p0159b04║祖般若多羅至本國受王供養知師密迹因試
B14n0082_p0159b05║令與二兄辯所施寶珠發明心要既而尊者謂
B14n0082_p0159b06║曰汝於諸法已得通量夫達磨者通大之義也
B14n0082_p0159b07║宜名達磨因改號菩提達磨師乃告尊者曰我
B14n0082_p0159b08║既得法當往何國而作佛事願垂開示尊者曰
B14n0082_p0159b09║汝雖得法未可遠遊且止南天待吾滅後六十
B14n0082_p0159b10║七載當往震旦設大法藥直接上根慎勿速行
B14n0082_p0159b11║衰於日下師又曰彼有大士堪為法器否千載
B14n0082_p0159b12║之下有留難否尊者曰汝所化之方獲菩提者
B14n0082_p0159b13║不可勝數吾滅後六十餘年彼國有難水中文
B14n0082_p0159b14║布自善降之汝至時南方勿住彼唯好有為功
B14n0082_p0159b15║業不見佛理汝縱到彼不可久留聽吾偈曰路
B14n0082_p0160a01║行跨水復逢羊獨自捿捿暗度江日下可憐雙
B14n0082_p0160a02║象馬二株嫰桂久昌昌復演八偈皆預讖佛教
B14n0082_p0160a03║隆替師恭稟教義服勤左右垂四十年未嘗廢
B14n0082_p0160a04║闕迨尊者順世遂演化本國時有二師一名佛大
B14n0082_p0160a05║先一名佛大勝多本與師同學佛陀跋陀小乘
B14n0082_p0160a06║禪觀佛大先既遇般若多羅尊者捨小趣大與
B14n0082_p0160a07║師並化時號二甘露門矣而佛大勝多更分途
B14n0082_p0160a08║而為六宗第一有相宗第二無相宗第三定慧
B14n0082_p0160a09║宗第四戒行宗第五無得宗第六寂靜宗各封
B14n0082_p0160a10║已解別展化源歎曰彼之一師已䧟牛迹況復支
B14n0082_p0160a11║離繁盛而分六宗我若不除永纏邪見言已微
B14n0082_p0160a12║現神力至六宗所一一訶問彼尊者聞師指誨
B14n0082_p0160a13║各各開悟懺悔師曰今一葉翳虛孰能剪拂宗
B14n0082_p0160a14║勝曰我雖淺薄敢憚其行師曰汝雖辯慧而
B14n0082_p0160b01║道力未全宗勝自念我師恐我見王作大佛事
B14n0082_p0160b02║名譽顯達暎奪尊威縱彼福慧為王我是沙門
B14n0082_p0160b03║受佛教旨豈難敵也言訖潛去至王所廣說法要
B14n0082_p0160b04║及世界苦樂人天善惡等事王與之往返徵詰
B14n0082_p0160b05║無不詣理王曰汝今所解其法何在宗勝曰如
B14n0082_p0160b06║王治化當合其道王所有道何在王曰我所有
B14n0082_p0160b07║道將除邪法汝所有法將伏何人師不起于坐
B14n0082_p0160b08║懸知宗勝義墮遽告波羅提曰宗勝不稟吾教
B14n0082_p0160b09║潛化於王須臾即屈汝可速救波羅提恭稟師
B14n0082_p0160b10║旨云願假神力言已雲生足下至王前默然而
B14n0082_p0160b11║住時王正問宗勝忽見波羅提乘雲而至愕然
B14n0082_p0160b12║妄其問荅曰乘空之者是正是邪荅曰我非邪
B14n0082_p0160b13║正而來正邪王心若正我無邪正王雖驚異而
B14n0082_p0160b14║驕慢方熾即擯宗勝令出波羅提曰王既有道
B14n0082_p0160b15║何擯沙門我雖無解願王致問王怒而問曰何
B14n0082_p0161a01║者是佛荅曰見性是佛王曰師見性否荅曰我
B14n0082_p0161a02║見佛性王曰性在何處荅曰性在作用王曰是
B14n0082_p0161a03║何作用我今不見荅曰今見作用王自不見王
B14n0082_p0161a04║曰於我有否荅曰王若作用無有不是王若不
B14n0082_p0161a05║用體亦難見王曰若當用時幾處出現荅曰若
B14n0082_p0161a06║出世時當有其八王曰其八出現當為我說波
B14n0082_p0161a07║羅提即說偈曰在胎為身處世名人在眼曰見
B14n0082_p0161a08║在耳曰聞在鼻辯香在口談論在手執捉在足
B14n0082_p0161a09║遟奔遍現俱該沙界收攝在一微塵識者知是
B14n0082_p0161a10║佛性不識喚作精䰟王聞偈已開悟懺悔王聞
B14n0082_p0161a11║規戒泣謝于師又詔宗勝歸國大臣奏曰宗勝
B14n0082_p0161a12║被謫投崖亡矣王告師曰宗勝之死皆自於吾
B14n0082_p0161a13║如何大慈令免斯罪師曰宗勝今在巖間宴坐
B14n0082_p0161a14║但遣使召當即至矣王即遣使入山果見宗勝
B14n0082_p0161a15║端居禪寂宗勝蒙召乃曰深媿王意貧道誓處
B14n0082_p0161b01║巖泉且王國賢德如林達磨是王之叔六眾所師
B14n0082_p0161b02║波羅提法中龍象願王崇仰二聖以福皇基使
B14n0082_p0161b03║者復命未至師謂王曰知取得宗勝否王曰未
B14n0082_p0161b04║知師曰一請未至再命必來良久使還果如師
B14n0082_p0161b05║語師遂辭王曰當善修德不久疾作吾且去矣
B14n0082_p0161b06║經七日王乃得疾國毉診治有加無瘳貴戚近
B14n0082_p0161b07║臣憶師前記急發使告師曰王疾殆至彌留願
B14n0082_p0161b08║叔慈悲遠來軫救師即至王所慰問其疾時宗
B14n0082_p0161b09║勝再承王召即別巖間波羅提久受王恩亦來
B14n0082_p0161b10║問疾波羅提曰當何施為令王免苦師即令太
B14n0082_p0161b11║子為王宥罪施恩崇奉僧寶復為懺悔云願罪
B14n0082_p0161b12║消滅如是者三王疾有間師心念震旦緣熟行
B14n0082_p0161b13║化時至乃先辭祖塔次別同學然至王所慰而
B14n0082_p0161b14║勉之曰當勤修白業護持三寶吾去非晚一九
B14n0082_p0162a01║即迴王聞師言涕淚交集曰此國何罪彼土何
B14n0082_p0162a02║祥叔既有緣非吾所止唯願不忘父母之國事
B14n0082_p0162a03║畢早迴王即具大舟實以眾寶躬率臣寮送至
B14n0082_p0162a04║海壖師汎重溟凡三周寒暑達于南海廣州刺
B14n0082_p0162a05║史蕭昂具主禮迎接表聞武帝帝覽奏遣使
B14n0082_p0162a06║齎詔迎奉至金陵帝問曰朕即位已來造寺寫
B14n0082_p0162a07║經度僧不可勝紀有何功德師曰並無功德帝
B14n0082_p0162a08║曰何以無功德師曰此但人天小果有漏之因
B14n0082_p0162a09║如影隨形雖有非實帝曰如何是真功德荅曰
B14n0082_p0162a10║淨智妙圓體自空寂如是功德不以世求帝又問
B14n0082_p0162a11║如何是聖諦第一義師曰廓然無聖帝曰對朕
B14n0082_p0162a12║者誰師曰不識帝不領悟師知機不契寓止于
B14n0082_p0162a13║嵩山少林寺面壁而坐終日默然人莫之測謂
B14n0082_p0162a14║之壁觀婆羅門時有僧神光者曠達士也久居伊
B14n0082_p0162a15║洛愽覽羣書善談玄理每歎曰孔老之教禮術
B14n0082_p0162b01║風規莊易之書未盡妙理近聞達磨大士至人
B14n0082_p0162b02║乃往彼叅承師常端坐面墻莫聞誨勵光自惟
B14n0082_p0162b03║曰昔人求道敲骨取髓刺血濟饑布髮淹泥投
B14n0082_p0162b04║崖飼虎古尚若此我又何人其夜大雪光堅立
B14n0082_p0162b05║不動遲明積雪過𣍿師憫而問曰汝久立雪中當
B14n0082_p0162b06║求何事光悲淚曰願和尚慈悲開甘露門廣度
B14n0082_p0162b07║群品師曰諸佛無上妙道曠劫精勤難行能行
B14n0082_p0162b08║非忍而忍豈以小智輕心欲兾真乘光聞師誨
B14n0082_p0162b09║勵潛取利刀自斷左臂置於師前乃曰諸佛最
B14n0082_p0162b10║初求道為法忘形汝今斷臂求亦可在師遂因
B14n0082_p0162b11║與易名曰慧可光曰諸佛法印可得聞乎師曰諸
B14n0082_p0162b12║佛法印匪從人得光曰我心未寧乞師與安師
B14n0082_p0162b13║曰將心來與汝安曰覔心了不可得師曰與汝
B14n0082_p0162b14║安心竟後孝明帝聞師異跡遣使三詔師不下
B14n0082_p0162b15║少林帝彌加欽尚就賜摩納袈裟金鉢銀水瓶
B14n0082_p0163a01║繒帛等師三讓受之自爾緇白之眾倍加信向
B14n0082_p0163a02║迄九年已欲西返天竺乃命門人曰時將至矣
B14n0082_p0163a03║汝等盍各言所得乎時門人道副對曰如我所
B14n0082_p0163a04║見不執文字不離文字而為道用師曰汝得吾
B14n0082_p0163a05║皮尼揔持曰我今所解如慶喜見阿閦佛國一
B14n0082_p0163a06║見更不再見師曰汝得吾肉道育曰四大本空
B14n0082_p0163a07║五陰非有而我見處無一法可得師曰汝得吾
B14n0082_p0163a08║骨最後慧可禮拜後依位而立師曰汝得吾髓
B14n0082_p0163a09║乃顧慧可而告之曰昔如來以正法眼付迦葉
B14n0082_p0163a10║大士展轉而至於我我今付汝汝當護持并授
B14n0082_p0163a11║汝袈裟以為法信各有所表可曰請師指陳師
B14n0082_p0163a12║曰內傳法印以契證心外付袈裟以定宗旨後
B14n0082_p0163a13║代澆薄疑慮競生汝今授此衣法却後難生但
B14n0082_p0163a14║出此衣并吾法偈用以表明其化無礙至吾滅
B14n0082_p0163b01║後二百年衣止不傳法周沙界明道者多行道
B14n0082_p0163b02║者少說理者多通理者少潛符密證千萬有餘
B14n0082_p0163b03║汝當闡揚勿輕未悟一念迴機便同本得聽吾
B14n0082_p0163b04║偈曰吾本來茲土傳教救迷情一花開五葉結
B14n0082_p0163b05║果自然成
B14n0082_p0163b06║第二十九祖慧可大師者武牢人也姓姬氏父
B14n0082_p0163b07║寂未有子嘗自念言我家崇善豈無令子禱
B14n0082_p0163b08║之既久一夕感異光照室其母因而懷姙及長
B14n0082_p0163b09║遂以照室之瑞名之曰光自幼志氣不羣不事
B14n0082_p0163b10║家產後覽佛書超然自得即抵洛陽龍門香
B14n0082_p0163b11║山依寶靜禪師出家終日宴坐經八載於寂默
B14n0082_p0163b12║中倐見一神人謂曰將欲受果何滯此邪大道
B14n0082_p0163b13║匪遙汝其南矣光知神助因改名神光翊曰覺
B14n0082_p0163b14║頭痛如刺其師欲治之空中聲曰此乃換骨非
B14n0082_p0163b15║常痛也光遂以白師師視其頂骨即如五峯矣
B14n0082_p0164a01║乃曰汝相吉祥當有所證神令汝南者斯則少
B14n0082_p0164a02║林達磨大士必汝師也光受教造于少室其得
B14n0082_p0164a03║法傳衣至北齊有一居士年踰四十不言名氏
B14n0082_p0164a04║聿來設禮而問師曰弟子身纏風恙請和尚懺
B14n0082_p0164a05║罪師曰將罪來與汝懺居士良久云覔罪不可
B14n0082_p0164a06║得師曰我與汝懺罪訖宜依佛法僧住曰今見
B14n0082_p0164a07║和尚已知是僧未審何名佛法師曰是心是佛
B14n0082_p0164a08║是心是法法佛無二僧寶亦然曰今日始知罪
B14n0082_p0164a09║性不在內不在外不在中間如其心然佛法無
B14n0082_p0164a10║二也師器之即為剃髮宜名僧璨於光福寺受
B14n0082_p0164a11║具自茲疾漸愈執侍經二載大師乃告曰達磨
B14n0082_p0164a12║菩提遠自竺乾以正法眼藏密付於吾吾今授
B14n0082_p0164a13║汝并達磨信衣汝當守護無令斷絕聽吾偈曰
B14n0082_p0164a14║本來緣有地因地種華生本來無有種華亦不曾生
B14n0082_p0164a15║僧郍禪師姓馬氏少而神儁通究墳典年二十
B14n0082_p0164b01║一講禮易於東海聽者如市暨南徂會二祖說
B14n0082_p0164b02║法與同志十人投祖出家自爾手不執筆永捐
B14n0082_p0164b03║世典唯一衣一鉢一食一坐奉頭陀行既久侍於
B14n0082_p0164b04║祖後謂門人慧滿曰祖師心印非專苦行但助
B14n0082_p0164b05║道耳若契本心發隨意真光之用則苦行如握
B14n0082_p0164b06║土成金若唯務苦行而不明本心為憎愛所縛
B14n0082_p0164b07║則苦行如黑月夜履于險道汝欲明本心者當
B14n0082_p0164b08║審諦推察遇色遇聲未起覺觀時心何所之是
B14n0082_p0164b09║無邪是有邪既不墮有無處所則心珠獨朗常
B14n0082_p0164b10║照世間而無一塵許間隔未嘗有一剎郍頃斷
B14n0082_p0164b11║續之相故我初祖兼付楞伽經四卷謂我師
B14n0082_p0164b12║二祖曰吾觀震旦唯有此經可以印心仁者依
B14n0082_p0164b13║行自得度世
B14n0082_p0164b14║向居士幽棲林野木食澗飲北齊天保初聞二
B14n0082_p0165a01║祖盛化乃致書通好曰影由形起響逐聲來
B14n0082_p0165a02║弄影勞形不識形為影本揚聲止響不知聲
B14n0082_p0165a03║是響根除煩惱而趣涅槃喻去形而覔影離眾
B14n0082_p0165a04║生而求佛果喻默聲而尋響故知迷悟一途愚
B14n0082_p0165a05║智非別無名作名因其名則是非生矣無理作
B14n0082_p0165a06║理因其理則爭論起矣幻化非真誰是誰非虛
B14n0082_p0165a07║妄無實何空何有將知得無所得失無所失未
B14n0082_p0165a08║及造謁聊申此意伏望荅之二祖大師命筆迴
B14n0082_p0165a09║示曰備觀來意皆如實真幽之理竟不殊本迷
B14n0082_p0165a10║摩尼謂瓦礫豁然自覺是真珠無明智慧等無
B14n0082_p0165a11║異當知萬法即皆如愍此二見之徒輩申辭措
B14n0082_p0165a12║筆作斯書觀身與佛不差別何須更覔彼無餘
B14n0082_p0165a13║居士捧披祖偈乃伸禮覲密承印記
B14n0082_p0165a14║相州隆化寺慧滿禪師滎陽人也姓張氏始於
B14n0082_p0165a15║本寺遇僧郍禪師開示志存儉約唯畜二鍼冬
B14n0082_p0165b01║則乞補夏乃捨之自言一生心無怯怖身無蚤
B14n0082_p0165b02║虱睡而不夢常行乞食住無再宿所至伽藍則
B14n0082_p0165b03║破柴製履於洛陽會善寺側宿古墓中遇大雪
B14n0082_p0165b04║旦入寺見曇曠法師怪所從來師曰法有來邪
B14n0082_p0165b05║曠遣尋來處四邊雪積五尺曠曰不可測也師
B14n0082_p0165b06║持鉢聚落隨得隨散有請宿齋者師曰天下無
B14n0082_p0165b07║僧方受斯請也又甞示人曰諸佛說心令知心
B14n0082_p0165b08║相是虛妄今乃重加心相深違佛意又增論議
B14n0082_p0165b09║殊乖大理故常齎楞伽經四卷以為心要後於
B14n0082_p0165b10║陶冶中無疾坐化
B14n0082_p0165b11║第三十祖僧璨大師不知何許人也初以白衣
B14n0082_p0165b12║謁二祖既受度傳法隱于舒州之皖公山屬後
B14n0082_p0165b13║周武帝破滅佛法師往來太湖縣司空山居無
B14n0082_p0165b14║常處積十餘年時人無能知者有沙彌道信年
B14n0082_p0165b15║始十四來禮師曰乞解脫法門師曰誰縛汝曰
B14n0082_p0166a01║無人縛師曰何更求解脫乎信於言下大悟服
B14n0082_p0166a02║勞九載後乃付衣法偈曰華種雖因地從地種
B14n0082_p0166a03║華生若無人下種華地盡無生
B14n0082_p0166a04║第三十一祖道信大師者姓司馬氏世居河內
B14n0082_p0166a05║後徙於蘄州之廣濟縣師生而超異㓜慕空宗
B14n0082_p0166a06║諸解脫門宛如宿習既嗣祖風攝心無寐脅不
B14n0082_p0166a07║至席者僅六十年隨大業中抵吉州值羣盜圍
B14n0082_p0166a08║城七旬不解萬眾惶怖教令念摩訶般若時賊
B14n0082_p0166a09║眾望雉堞間有神乃相謂曰城內必有異人不
B14n0082_p0166a10║可攻矣稍稍引去師却返蘄春住破頭山學侶
B14n0082_p0166a11║雲臻一日往黃梅縣路逢一小兒骨相竒秀異
B14n0082_p0166a12║乎常童師問曰子何姓荅曰姓即有不是常姓
B14n0082_p0166a13║師曰是何姓荅曰是佛性師曰汝無性邪荅曰
B14n0082_p0166a14║性空故師默識其法器即俾侍者至其家於父
B14n0082_p0166b01║母所乞令出家父母以宿緣故殊無難色遂捨
B14n0082_p0166b02║為弟子以至付法傳衣偈曰華種有生性因地
B14n0082_p0166b03║華生生大緣與信合當生生不生
B14n0082_p0166b04║第三十二祖弘忍大師者蘄州黃梅人也姓周
B14n0082_p0166b05║氏生而歧嶷童遊時逢一智者歎曰此子闕七
B14n0082_p0166b06║種相不逮如來後遇信大師得法嗣化於破頭
B14n0082_p0166b07║山咸亨中有一居士姓盧名慧能自蘄州來叅
B14n0082_p0166b08║謁師曰汝自何來曰嶺南師曰欲須何事曰唯
B14n0082_p0166b09║求作佛師曰嶺南人無佛性曰人即有南北佛
B14n0082_p0166b10║性豈然師乃訶曰著糟廠去能禮足而退便入
B14n0082_p0166b11║碓坊經八月師告眾曰正法難解汝等各自隨
B14n0082_p0166b12║意述一偈若語意冥符則付衣法時會下七百
B14n0082_p0166b13║餘僧上坐神秀者學通內外咸共推稱云若非
B14n0082_p0166b14║尊秀疇敢當之神秀竊聆眾譽不復思惟乃於
B14n0082_p0166b15║廊壁書一偈云身是菩提樹心如明鏡臺時時
B14n0082_p0167a01║勤拂拭莫遣有塵埃能在碓坊忽聆誦偈乃問
B14n0082_p0167a02║同學是何章句同學曰和尚求法嗣令各述心
B14n0082_p0167a03║偈此秀上坐所述能曰其偈美則美矣了則未
B14n0082_p0167a04║了同學訶曰庸流何知勿發狂言能曰子不信
B14n0082_p0167a05║邪以一偈和之同學不荅相視而笑能至夜密
B14n0082_p0167a06║告一童子引至廊下能自秉燭令童子於秀偈
B14n0082_p0167a07║側寫一偈云菩提本非樹心鏡亦非臺本來無
B14n0082_p0167a08║一物何假拂塵埃大師後見此偈迨夜乃潛令
B14n0082_p0167a09║人自碓坊召能入室告曰諸佛出世為一大事
B14n0082_p0167a10║故隨機小大而引導之遂有十地三乘頓漸等
B14n0082_p0167a11║旨以為教門然以無上微妙祕密圓明真實正
B14n0082_p0167a12║法眼藏付于上首大迦葉尊者展轉傳授二十
B14n0082_p0167a13║八世至達磨届于此土得可大師承襲以至于
B14n0082_p0167a14║吾今以法寶及所傳袈裟用付於汝善自保護
B14n0082_p0167a15║無令斷絕聽吾偈曰有情來下種因地果還生
B14n0082_p0167b01║無情既無種無性亦無生能跪受衣法啟曰法
B14n0082_p0167b02║則既授衣付何人師曰昔達磨初至人未知信
B14n0082_p0167b03║故傳衣以明得法今信心已熟衣乃爭端止於
B14n0082_p0167b04║汝身不復傳也
B14n0082_p0167b05║法融禪師者潤州延陵人也姓韋氏年十九學
B14n0082_p0167b06║通經史尋閱大部般若曉達真空一日歎曰儒
B14n0082_p0167b07║道世典非究竟法般若正觀出世舟航遂落髮
B14n0082_p0167b08║入牛頭山幽棲北巖之石室有百鳥銜花之異
B14n0082_p0167b09║四祖大師遙觀氣象知彼有竒異之人乃尋訪
B14n0082_p0167b10║問寺僧此間有道人否曰出家兒郍箇不是道
B14n0082_p0167b11║人祖曰阿郍箇是道人僧無對祖遂入山見師
B14n0082_p0167b12║端坐祖問曰在此作什麼師曰觀心祖曰觀是
B14n0082_p0167b13║何人心是何物師便起作禮曰大德識道信禪
B14n0082_p0167b14║師否祖曰貧道是也師曰因何到此祖曰特來
B14n0082_p0168a01║相訪師引祖至庵所遶庵唯見虎狼之類祖乃舉
B14n0082_p0168a02║兩手作怖勢師曰猶有遮箇在祖却於師宴坐
B14n0082_p0168a03║石上書一佛字師覩之竦然祖曰猶有遮箇在
B14n0082_p0168a04║師乃稽首請說真要祖曰夫百千法門同歸方
B14n0082_p0168a05║寸河沙妙德緫在心源一切戒門定門慧門神
B14n0082_p0168a06║通變化悉自具足不離汝心一切煩𢙉業障本
B14n0082_p0168a07║來空寂一切因果皆如夢幻無三界可出無菩
B14n0082_p0168a08║提可求人與非人性相平等大道虛曠絕思絕
B14n0082_p0168a09║慮如是之法汝今已得更無闕少與佛何殊更
B14n0082_p0168a10║無別法汝但任心自在莫作觀行亦莫澄心莫
B14n0082_p0168a11║起貪瞋莫懷愁慮蕩蕩無礙任意縱橫不作
B14n0082_p0168a12║諸善不作諸惡行住坐臥觸目遇緣緫是佛之
B14n0082_p0168a13║妙用快樂無憂故名為佛師曰心既具足何者
B14n0082_p0168a14║是佛何者是心祖曰非心不問佛問佛非不心
B14n0082_p0168a15║師曰既不許作觀行於境起時心如何對治祖
B14n0082_p0168b01║曰境緣無好醜好醜起於心心若不強名妄情
B14n0082_p0168b02║從何起妄情既不起真心任徧知汝但隨心自
B14n0082_p0168b03║在無復對治即名常住法身無有變異
B14n0082_p0168b04║智巖禪師者曲阿人也姓華氏大業中為郎將
B14n0082_p0168b05║常以弓挂一濾水囊累立戰功年四十出家谷
B14n0082_p0168b06║中入定山水瀑漲怡然不動後有昔同從軍者
B14n0082_p0168b07║二人聞師隱遁乃共入山尋之既見因為師曰
B14n0082_p0168b08║郎將狂邪何為住此荅曰我狂欲醒君狂正發
B14n0082_p0168b09║夫嗜色淫聲貪榮冐寵流轉生死何由自出二
B14n0082_p0168b10║人感悟歎息而去
B14n0082_p0168b11║智威禪師者江寧人也姓陳氏師甞有偈曰莫
B14n0082_p0168b12║繫念念成生死河輪迴六趣海無見出長波僧
B14n0082_p0168b13║慧忠偈荅曰念想由來幻性自無終始若得此
B14n0082_p0168b14║中意長波當自止師又示偈曰余本性虛無緣
B14n0082_p0168b15║妄生人我如何息妄情還歸空處坐慧忠偈荅
B14n0082_p0169a01║曰虛無是實體人我何所存妄情不須息即汎
B14n0082_p0169a02║般若船
B14n0082_p0169a03║金陵鍾山曇璀禪師者吴郡人也姓顧氏初謁
B14n0082_p0169a04║牛頭融大師大師目而竒之乃告之曰色聲為
B14n0082_p0169a05║無生之鴆毒受想是至人之坑穽子知之乎師
B14n0082_p0169a06║默而審之大悟玄旨尋晦迹鍾山多歷年所茅
B14n0082_p0169a07║庵瓦缶以終老焉
B14n0082_p0169a08║宣州安國寺玄挺禪師者不知何許人也甞一
B14n0082_p0169a09║曰有長安講華嚴經僧來問五祖云真性緣
B14n0082_p0169a10║起其義云何祖默然時師侍立次乃謂曰大德
B14n0082_p0169a11║正興一念問時是真性中緣起其僧言下大悟
B14n0082_p0169a12║又或問南宗自何而立師曰心宗非南北
B14n0082_p0169a13║潤州鶴林寺玄素禪師者潤州延陵人也姓馬
B14n0082_p0169a14║氏一日有屠者禮謁願就所居辦供師欣然而
B14n0082_p0169b01║往眾皆訝之師曰佛性平等賢愚一𮍡但可度
B14n0082_p0169b02║者吾即度之復何差別之有僧問如何是西來
B14n0082_p0169b03║意師曰會即不會疑即不疑師又曰不會不疑
B14n0082_p0169b04║底不疑不會底又有僧扣門師問是什麼人曰
B14n0082_p0169b05║是僧師曰非但是僧佛來亦不著曰佛來為什
B14n0082_p0169b06║麼不著師曰無汝止泊處
B14n0082_p0169b07║舒州天柱山崇慧禪師者彭州人也姓陳氏僧
B14n0082_p0169b08║問如何是天柱家風師曰時有白雲來閉戶更
B14n0082_p0169b09║無風月四山流又問亡僧遷化向什麼處去也
B14n0082_p0169b10║師曰灊嶽峯高長積翠舒江明月色光暉問如
B14n0082_p0169b11║何是大通智勝佛師曰曠大劫來未曾擁滯曰
B14n0082_p0169b12║為什麼佛法不現前師曰只為汝不會問如何
B14n0082_p0169b13║是道師曰白雲覆青嶂蜂鳥步庭花問從上諸
B14n0082_p0169b14║聖有何言說師曰汝今見吾有何言說問宗門
B14n0082_p0169b15║中請師舉唱師曰石牛長吼真空外木馬嘶時
B14n0082_p0170a01║月隱山問如何是和尚利人處師曰一雨普滋
B14n0082_p0170a02║千山秀色問如何是天柱山中人師曰獨步千
B14n0082_p0170a03║峯頂優游九曲泉問如何是西來意師曰白猿
B14n0082_p0170a04║抱子來青嶂蜂蝶㘅花綠𧄜間
B14n0082_p0170a05║杭州徑山道欽禪師者蘇州崑山人也姓朱氏
B14n0082_p0170a06║初服膺儒教玄素禪師遇之因謂之曰觀子神
B14n0082_p0170a07║氣溫粹真法寶也師感悟乃誡之曰汝乘流而
B14n0082_p0170a08║行逢徑即止師遂抵臨安見一山因訪於樵子
B14n0082_p0170a09║曰此徑山也乃駐錫焉有僧問如何是道師云
B14n0082_p0170a10║山上有鯉魚水底有蓬塵馬祖令人送書到書
B14n0082_p0170a11║中作一圓相師於圓相中作一畫却封回（忠國師聞乃云
B14n0082_p0170a12║欽師猶被馬師惑）師在內庭見帝起立帝曰師何起立師
B14n0082_p0170a13║曰何以向四威儀中見貧道帝悅
B14n0082_p0170a14║杭州鵲窠道林禪師本郡富陽人也姓潘氏母
B14n0082_p0170a15║朱氏夢日光入口因而有娠及誕異香滿室遂
B14n0082_p0170b01║名香光後詣長安屬代宗詔徑山國一禪師至
B14n0082_p0170b02║闕師乃謁之遂得正法及南歸見秦望山有長
B14n0082_p0170b03║松枝葉盤屈遂捿止其上故時人謂之鳥窠禪
B14n0082_p0170b04║師復有鵲巢于其側人亦謂鵲窠和尚有侍者
B14n0082_p0170b05║會通忽一日欲辭去師問曰汝今何往對曰和
B14n0082_p0170b06║尚不垂慈誨今往諸方學佛法去師曰若是佛
B14n0082_p0170b07║法吾此間亦有少許師於身上拈起布毛吹之
B14n0082_p0170b08║會通遂領悟元和中白居易出守茲郡因入山
B14n0082_p0170b09║禮謁乃問師曰禪師住處甚危險師曰太守危
B14n0082_p0170b10║險尤甚曰弟子位鎮江山何險之有師曰薪火
B14n0082_p0170b11║相交識性不停得非險乎又問如何是佛法大
B14n0082_p0170b12║意師曰諸惡莫作眾善奉行白曰三歲孩兒也
B14n0082_p0170b13║解恁麼道師曰三歲孩兒雖道得八十老人行
B14n0082_p0170b14║不得白遂作禮師告侍者曰吾今報盡言訖坐
B14n0082_p0171a01║亡壽八十有四
B14n0082_p0171a02║天台山雲居智禪師有僧問見性成佛其義云
B14n0082_p0171a03║何師曰清淨之性本來湛然無有動搖不屬有
B14n0082_p0171a04║無淨穢長短取捨體自翛然如是明見乃名見
B14n0082_p0171a05║性性即佛佛即性故云見性成佛曰性既清淨
B14n0082_p0171a06║不屬有無因何有見師曰見無所見曰無所見
B14n0082_p0171a07║因何更有見師曰見處亦無曰如是見時是誰
B14n0082_p0171a08║之見師曰無有能見者曰究竟其理如何師曰
B14n0082_p0171a09║汝知否妄計為有即有能所乃得名迷隨見生
B14n0082_p0171a10║解便墮生死明見之人即不然終日見未甞見
B14n0082_p0171a11║求見處體相不可得能所俱絕名為見性曰此
B14n0082_p0171a12║性徧一切處否師曰無處不徧曰凡夫具否師
B14n0082_p0171a13║曰上言無處不徧豈凡夫而不具乎曰因何諸
B14n0082_p0171a14║佛菩薩不被生死所拘而凡夫獨縈此苦師曰
B14n0082_p0171a15║凡夫於清淨性中計有能所即墮生死諸佛大
B14n0082_p0171b01║士善知清淨性中不屬有無即能所不立曰若
B14n0082_p0171b02║如是說即有了不了人師曰了尚不可得豈有
B14n0082_p0171b03║能了人乎曰至理如何師曰汝即應念清淨性
B14n0082_p0171b04║中無有凡聖亦無了人不了人凡之與聖二俱
B14n0082_p0171b05║是名若隨名生解即墮生死若知假名不實即
B14n0082_p0171b06║無有當名者又曰此是極究竟處若云我能了
B14n0082_p0171b07║彼不能了即是大病見有淨穢凡聖亦是大病
B14n0082_p0171b08║作無凡聖解又屬撥無因果見有清淨性可棲
B14n0082_p0171b09║止亦大病作不棲止解亦大病然清淨性中雖
B14n0082_p0171b10║無動搖具不壞方便應用及興慈運悲如是興
B14n0082_p0171b11║運之處即全清淨之性可謂見性成佛矣
B14n0082_p0171b12║北宗神秀禪師者（邪舍之藏誌云艮地生玄旨通尊媚亦尊比肩三九族足下一毛分）
B14n0082_p0171b13║開封尉氏人也姓李氏少親儒業博綜多聞捨
B14n0082_p0171b14║愛出家尋師訪道遇五祖乃曰此真吾師也祖
B14n0082_p0171b15║曰吾度人多矣至於悟解無及汝者武后召至
B14n0082_p0172a01║內道場供養命於舊山置度門寺時王公士庶
B14n0082_p0172a02║皆望塵拜伏中宗即位尤加禮重大臣張說執
B14n0082_p0172a03║弟子之禮師有偈示眾曰一切佛法自心本有
B14n0082_p0172a04║將心外求捨父逃走
B14n0082_p0172a05║嵩嶽慧安國師（邪舍三藏誌云九女出人倫八女絕婚姻朽牀添六脚心祖眾中尊）荊
B14n0082_p0172a06║州支江人也姓衛氏有坦然懷讓二人來叅問
B14n0082_p0172a07║曰如何是祖師西來意師曰何不問自己意曰
B14n0082_p0172a08║如何是自己意師曰當觀密作用曰如何是密
B14n0082_p0172a09║作用師以目開合示之然言下知歸更不佗適
B14n0082_p0172a10║讓機緣不逗辭往曹溪武后徵至輦下侍以師
B14n0082_p0172a11║禮與神秀禪師同加欽重后甞問師甲子對曰
B14n0082_p0172a12║不記帝曰何不記邪師曰生死之身其若循環
B14n0082_p0172a13║環無起盡焉用記為況此心流注中間無間見
B14n0082_p0172a14║區起滅者乃妄想耳從初識至動相滅時亦只
B14n0082_p0172b01║如此何年月而可記乎后聞稽顙信受
B14n0082_p0172b02║袁州蒙山道明禪師初出家聞六祖受衣法追
B14n0082_p0172b03║至大𢈔嶺求法祖曰不思善不思惡又問曰更
B14n0082_p0172b04║別有密意否祖曰與汝說者非密汝若返照自
B14n0082_p0172b05║己面目密却在汝邊師曰今蒙指授入處如人
B14n0082_p0172b06║飲水冷暖自知祖曰與汝同師
B14n0082_p0172b07║五臺山巨方禪師安陸人也姓曹氏秀師問方
B14n0082_p0172b08║師曰白雲散處如何師曰不昧秀又問到此間
B14n0082_p0172b09║後如何師曰正見一枝生五葉秀默許之
B14n0082_p0172b10║兗州降魔藏禪師趙郡人也姓王氏能制伏鬼
B14n0082_p0172b11║魅故得降魔名焉後遇北宗秀師問曰汝名降
B14n0082_p0172b12║魔此無山精木怪汝翻作魔邪師曰有佛有魔
B14n0082_p0172b13║秀曰汝若是魔必住不思議境界師曰是佛亦
B14n0082_p0172b14║空何境界之有
B14n0082_p0172b15║壽州道樹禪師唐州人也姓聞氏晚成法器乃
B14n0082_p0173a01║卜壽州三峯山結茅而居常有野人服色素朴
B14n0082_p0173a02║言譚詭異於言笑外化作佛形及菩薩羅漢天
B14n0082_p0173a03║僊等形或放神光或呈聲響師之學徒皆覩之
B14n0082_p0173a04║不能測如此涉十年後寂無形影師告眾曰野
B14n0082_p0173a05║人作多色伎倆眩惑於人只消老僧不見不聞
B14n0082_p0173a06║伊伎倆有窮吾不見不聞無盡
B14n0082_p0173a07║洛京福先寺仁儉禪師放曠郊𨞬時謂之騰騰
B14n0082_p0173a08║和尚唐天后詔入殿前仰視天后良久曰會麼
B14n0082_p0173a09║后曰不會師曰老僧持不語戒言訖而出翌日
B14n0082_p0173a10║進短歌一十九首天后覽而嘉之厚加賜賚師
B14n0082_p0173a11║皆不受又令寫歌詞傳布天下其詞並敷演真
B14n0082_p0173a12║理以警時俗唯了元歌一首盛行於世
B14n0082_p0173a13║嵩嶽破竈墮和尚不稱名氏言行叵測隱居嵩
B14n0082_p0173a14║嶽山塢有廟甚靈殿中唯安一竈遠近祭祀不輟
B14n0082_p0173a15║烹殺物命甚多師一日領侍僧入廟以杖敲竈
B14n0082_p0173b01║三下云咄此竈只是泥瓦合成聖從何來靈從
B14n0082_p0173b02║何起恁麼烹宰物命又打三下竈乃傾破墮落
B14n0082_p0173b03║（安國師號為破竈墮）須㬰有一人青衣峩冠忽然設拜師
B14n0082_p0173b04║前師曰是什麼人云我本此廟竈神久受業報
B14n0082_p0173b05║今日蒙師說無生法得脫此處生在天中特來
B14n0082_p0173b06║致謝師曰是汝本有之性非吾強言神再禮而
B14n0082_p0173b07║沒僧等問師云竈神得什麼徑旨便生天師曰
B14n0082_p0173b08║我只向伊道本是泥瓦合成別也無道理僧等無
B14n0082_p0173b09║言師曰會麼云不會師曰本有之性為什麼不會
B14n0082_p0173b10║僧等禮拜師曰墮也破也後有義豐禪師舉白
B14n0082_p0173b11║安國師國師歎曰此子會盡物我一如可謂如朗
B14n0082_p0173b12║月處空無不見者難遘伊語脉豐問云未審什麼
B14n0082_p0173b13║人遘陀語脉國師曰不知者又僧侍立師乃曰
B14n0082_p0173b14║祖祖佛佛只說如人本性本心別無道理會取
B14n0082_p0174a01║會取僧禮謝師以拂子打之師又曰一處如是
B14n0082_p0174a02║千處亦然僧乃义手應喏一聲師曰更不信更
B14n0082_p0174a03║不信僧問如何是大闡提人師曰尊重禮拜又
B14n0082_p0174a04║問如何是大精進人師曰毀辱瞋恚
B14n0082_p0174a05║嵩嶽元珪禪師伊闕人也姓李氏一日有異人
B14n0082_p0174a06║者峩冠袴褶而至從者極多稱謁大師師曰善
B14n0082_p0174a07║來仁者胡為而至彼曰師寧識我師曰吾觀佛
B14n0082_p0174a08║與眾生等吾一目之彼曰我此嶽神也能生死
B14n0082_p0174a09║於人安得一目我哉師曰吾本不生汝焉能死
B14n0082_p0174a10║吾視身與空等視吾與汝等汝能壞空與汝乎
B14n0082_p0174a11║苟能壞空及壞汝吾則不生不滅汝尚不能如
B14n0082_p0174a12║是焉能生死吾邪神曰我亦聦明正直於餘神
B14n0082_p0174a13║願授以正戒令我度世師曰戒外無戒又何戒
B14n0082_p0174a14║哉神曰此理也我聞茫昧止求師戒師即為張
B14n0082_p0174a15║坐秉鑪正几曰付汝五戒若能奉持即應曰能
B14n0082_p0174b01║不能即曰否神曰謹受教師曰汝能不淫乎曰
B14n0082_p0174b02║亦娶也師曰非謂此也謂無羅欲也曰能師曰
B14n0082_p0174b03║汝能不盜乎曰焉有盜取哉師曰非謂此也謂
B14n0082_p0174b04║饗而福淫不供而禍善也曰能師曰汝能不殺
B14n0082_p0174b05║乎曰實司其柄焉曰不殺師曰非謂此也謂有
B14n0082_p0174b06║濫誤疑混也曰能師曰汝能不妄乎曰我正直
B14n0082_p0174b07║焉能有妄乎師曰非謂此也謂先後不合天心
B14n0082_p0174b08║也曰能師曰汝不遭酒敗乎曰能師曰如上是
B14n0082_p0174b09║為佛戒也又言以有心奉持而無心拘執以有心
B14n0082_p0174b10║為物而無心想身能如是則先天地生不為精
B14n0082_p0174b11║後天地死不為老終日變化而不為動畢盡寂
B14n0082_p0174b12║默而不為休悟此則雖娶非妻也雖饗非取也
B14n0082_p0174b13║雖柄非權也雖作非故也雖醉非惛也若能無
B14n0082_p0174b14║心於萬物則羅欲不為婬福淫禍善不為盜濫
B14n0082_p0174b15║誤疑混不為殺先後違天不為妄惛荒顛倒不
B14n0082_p0175a01║為醉是謂無心也無心則無戒無戒則無心無
B14n0082_p0175a02║佛無眾生無汝及無我無汝孰為戒哉神曰我
B14n0082_p0175a03║神通亞佛師曰汝神通十句五能五不能佛即
B14n0082_p0175a04║十句七能三不能神悚然曰可得聞乎師曰汝
B14n0082_p0175a05║能戾上帝東天行而西七曜乎曰不能師曰汝
B14n0082_p0175a06║能奪地祇融五嶽而結四海乎曰不能師曰謂
B14n0082_p0175a07║五不能也佛能空一切相成萬法智而不能即
B14n0082_p0175a08║滅定業佛能知羣有性窮億劫事而不能化導
B14n0082_p0175a09║無緣佛能度無量有情而不能盡眾生界是為
B14n0082_p0175a10║三不能也定業亦不牢久無緣亦謂一期眾生
B14n0082_p0175a11║界本無增減亘無一人能主有法有法無主是
B14n0082_p0175a12║謂無法無法無主是謂無心如我解佛亦無神
B14n0082_p0175a13║通也但能以無心通達一切法爾神曰願報慈
B14n0082_p0175a14║德效我所能師曰吾觀身無物觀法無常塊然
B14n0082_p0175b01║更有何欲神曰師必命我為世間事展我小神
B14n0082_p0175b02║功師曰東巖無樹北岫有之能移北樹於東嶺
B14n0082_p0175b03║乎神曰昬夜喧動願師無駭其夕果暴風吼雷
B14n0082_p0175b04║棟宇搖蕩詰旦和霽則北巖松栝盡移東嶺師
B14n0082_p0175b05║謂其徒曰吾沒後無令外知
B14n0082_p0175b06║益州保唐寺無住禪師至空慧寺時杜公與戎
B14n0082_p0175b07║帥召三學碩德俱會寺中公問曰弟子聞金和
B14n0082_p0175b08║尚說無憶無念莫妄三句法門是否曰然公曰
B14n0082_p0175b09║此三句是一是三曰無憶名戒無念名定莫妄
B14n0082_p0175b10║名慧一心不生具戒定慧非一非三也法句經
B14n0082_p0175b11║云若起精進心是妄非精進若能心不妄精進
B14n0082_p0175b12║無有涯又問曰還以三句示人否曰對初心學
B14n0082_p0175b13║人還令息念澄停識浪水清影現悟無念體寂
B14n0082_p0175b14║滅現前無念亦不立也于時庭樹鵶鳴公問師
B14n0082_p0175b15║聞否曰聞鵶去已又問師聞否曰聞公曰鵶去
B14n0082_p0176a01║云何言聞師乃告大眾佛法難值正法難聞各
B14n0082_p0176a02║各諦聽聞無有聞非關聞性本來不生何曾
B14n0082_p0176a03║有滅有聲之時是聲塵自生無聲之時是聲塵
B14n0082_p0176a04║自滅而此聞性不隨聲生不隨聲滅悟此聞性
B14n0082_p0176a05║則免聲塵之所轉當知聞無生滅聞無去來又
B14n0082_p0176a06║問曰何名第一義師曰佛言有法名俗諦無性
B14n0082_p0176a07║第一義公曰如師開示實不可思議公又曰弟
B14n0082_p0176a08║子性識微淺昔因公暇撰得起信論章䟽兩卷
B14n0082_p0176a09║可得稱佛法否師曰夫造章䟽皆用識心思量
B14n0082_p0176a10║分別有為有作起心動念然可造成據論文云
B14n0082_p0176a11║當知一切法從本已來離言說相離名字相離
B14n0082_p0176a12║心緣相畢竟平等無有變異唯有一心故名真如
B14n0082_p0176a13║今相公著言說相著名字相著心緣相既著種
B14n0082_p0176a14║種相云何是佛法又問曰云何不生云何不滅
B14n0082_p0176a15║如何解脫師曰見境心不起名不生不生即不
B14n0082_p0176b01║滅不滅既無生滅即不被前塵所縛當處解脫
B14n0082_p0176b02║不生名無念無念即無滅無滅即無縛無縛即
B14n0082_p0176b03║無脫舉要而言識心即離念見性即解脫離識
B14n0082_p0176b04║心見性外更有法門證无上菩提無有是處公
B14n0082_p0176b05║曰何名識心見性師曰一切學道人隨念流浪
B14n0082_p0176b06║蓋為不識真心真心者念生亦不順生念滅亦
B14n0082_p0176b07║不依寂不來不去不定不亂不取不捨不沉不
B14n0082_p0176b08║浮無為無相活鱍鱍底常自在此心體畢竟不
B14n0082_p0176b09║可得無可知覺觸目皆如無非見性也公與大
B14n0082_p0176b10║眾作禮稱讚踊躍而去
B14n0082_p0176b11║
B14n0082_p0176b12║傳燈玉英集卷第二