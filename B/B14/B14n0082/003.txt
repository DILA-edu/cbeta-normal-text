B14n0082_p0193a01║傳燈玉英集卷第五
B14n0082_p0193a02║潭州靈祐禪師（懷海禪師法嗣）洪州希運禪師
B14n0082_p0193a03║杭州大慈禪師潭州性空禪師
B14n0082_p0193a04║福州大安禪師福州神讚禪師
B14n0082_p0193a05║廣州和安禪師洪州東山和尚
B14n0082_p0193a06║京兆弘辯禪師（懷惲禪師法嗣）福州智真禪師
B14n0082_p0193a07║河中公畿和尚湖南景岑禪師（普願禪師法嗣）
B14n0082_p0193a08║荊南曇照禪師終南雲際禪師
B14n0082_p0193a09║鄧州香嚴禪師趙州從諗禪師
B14n0082_p0193a10║池州靈鷲禪師鄂州茱萸山和尚
B14n0082_p0193a11║衢州利蹤禪師洛京嵩山和尚
B14n0082_p0193a12║日子和尚蘓州西禪和尚
B14n0082_p0193a13║池州甘贄行者杭州徑山禪師（齊安禪師法嗣）
B14n0082_p0193a14║福州正原禪師（靈默禪師法嗣）杭州刺史白居易（如滿禪師法嗣）
B14n0082_p0193a15║杭州天龍和尚（法常禪師法嗣）五臺祕魔嵓和尚（靈湍禪師法嗣）
B14n0082_p0193b01║五臺智通禪師（法常禪師法嗣）黃州齊安和尚（智岩禪師法嗣）
B14n0082_p0193b02║潭州溈山靈祐禪師者福州長谿人也姓趙氏
B14n0082_p0193b03║十五出家遊江西參百丈太智禪師百丈許之
B14n0082_p0193b04║入室一日侍立百丈問誰師曰靈祐百丈云汝
B14n0082_p0193b05║撥鑪中有火否師撥云無百丈起撥得少火舉
B14n0082_p0193b06║以示之云此不是火師發悟禮謝陳其所解百
B14n0082_p0193b07║丈曰此乃暫時歧路耳經云欲見佛性當觀時
B14n0082_p0193b08║節因緣時節既至如迷忽悟如忘忽憶方省己
B14n0082_p0193b09║物不從佗得故祖師云悟了同未悟無心得無
B14n0082_p0193b10║法只是無虛妄凡聖等心本來心法元自備足
B14n0082_p0193b11║汝今既爾善自護持有司馬頭陀自湖南來百
B14n0082_p0193b12║丈謂之曰老僧欲往溈山可乎（司馬頭陀參禪外蘊人倫之鑒兼窮地理
B14n0082_p0193b13║諸方刱院多取决焉）對云溈山竒絕可聚千五百眾然非
B14n0082_p0193b14║和尚所住和尚是骨人彼是肉山設居之徒不
B14n0082_p0193b15║盈千百丈云吾眾中莫有人住得否令喚典坐
B14n0082_p0194a01║來（即祐師也）頭陀云此正是溈山主百丈是夜召師
B14n0082_p0194a02║入室囑云吾化緣在此溈山勝境汝當居之嗣
B14n0082_p0194a03║續吾宗廣度後學時華林聞之曰某甲忝居上
B14n0082_p0194a04║首祐公何得住持百丈云若能對眾下得一語
B14n0082_p0194a05║出格當與住持即指淨缾問云不得喚作淨缾
B14n0082_p0194a06║汝喚作什麼華林云不可喚作木𣔻也百丈不
B14n0082_p0194a07║肯乃問師師踢到淨缾百丈笑云第一坐輸却
B14n0082_p0194a08║山子也遂遣師往溈山是山峭絕敻無人煙師
B14n0082_p0194a09║猿猱為伍橡栗充食山下居民共營梵宇連率
B14n0082_p0194a10║李景讓奏號同慶寺相國裴公休甞咨玄奧繇
B14n0082_p0194a11║是天下禪學輻湊焉師上堂示眾云夫道人之
B14n0082_p0194a12║心質直無偽無背無面無詐妄心行一切時中
B14n0082_p0194a13║視聽尋常更無委曲亦不閉眼塞耳但情不附
B14n0082_p0194a14║物即得從上諸聖只是說濁邊過患若無如許
B14n0082_p0194b01║多惡覺情見想習之事譬如秋水澄渟清淨無
B14n0082_p0194b02║為澹泞無礙喚佗作道人亦名無事之人時有
B14n0082_p0194b03║僧問頓悟之人更有修否師云若真悟得本佗
B14n0082_p0194b04║自知時修與不修是兩頭語如今初心雖從緣
B14n0082_p0194b05║得一念頓悟自理猶有無始曠劫習氣未能頓
B14n0082_p0194b06║淨須教渠淨除現業流識即是修也不道別有
B14n0082_p0194b07║法教渠修行趣向從聞入理聞理深妙心自圓
B14n0082_p0194b08║明不居惑地縱有百千妙義抑揚當時此乃得
B14n0082_p0194b09║坐披衣自解作活計以要言之則實際理地不
B14n0082_p0194b10║受一塵萬行門中不捨一法若也單刀趣入則
B14n0082_p0194b11║凡聖情盡體露真常理事不二即如如佛仰山
B14n0082_p0194b12║問如何是西來意師云大好燈籠仰山云莫只
B14n0082_p0194b13║遮箇便是麼師云遮箇是什麼仰山云大好燈
B14n0082_p0194b14║籠師云果然不識普請摘茶師謂仰山曰終日
B14n0082_p0194b15║摘茶只聞子聲不見子形請現本形仰山撼樹
B14n0082_p0195a01║師云子只得其用不得其體仰山云未審和尚
B14n0082_p0195a02║如何師良久仰山云和尚只得其體不得其用
B14n0082_p0195a03║師云放子二十棒（玄覺云且道過在什麼處）師問雲巖云聞汝
B14n0082_p0195a04║久在藥山是否巖云是師云藥山大人相如何
B14n0082_p0195a05║雲巖云涅槃後有師云涅槃後有如何雲巖云
B14n0082_p0195a06║水灑不著雲巖却問師百丈大人相如何師云
B14n0082_p0195a07║巍巍堂堂煒煒煌煌聲前非聲色後非色蚊子
B14n0082_p0195a08║上鐵牛無汝下觜處師過淨缾與仰山仰山擬
B14n0082_p0195a09║接師却縮手云是什麼仰山云和尚還見箇什
B14n0082_p0195a10║麼師云若恁麼何用更就吾覔仰山云雖然如
B14n0082_p0195a11║此仁義道中與和尚提缾挈水亦是本分事師
B14n0082_p0195a12║乃度淨缾與仰山師與仰山行次指栢樹子問
B14n0082_p0195a13║云前面是什麼仰山云只遮箇栢樹子師却指
B14n0082_p0195a14║背後田翁云遮阿翁向後亦有五百眾師問仰
B14n0082_p0195a15║山從何處歸仰山云田中歸師云禾好刈也未
B14n0082_p0195b01║仰山云好刈也師云作青見作黃見作不青不
B14n0082_p0195b02║黃見仰山云和尚背後是什麼師云子還見麼
B14n0082_p0195b03║仰山拈起禾穗云和尚何曾問遮箇師云此是
B14n0082_p0195b04║鵝王擇乳冬月師問仰山天寒人寒仰山云大家
B14n0082_p0195b05║在遮裏師云何不直說仰山云適來也不曲和
B14n0082_p0195b06║尚如何師云直須隨流石霜會下有二禪客到
B14n0082_p0195b07║云此間無一人會禪後普請般柴仰山見二禪
B14n0082_p0195b08║客歇將一橛柴問云還道得麼俱無語仰山云
B14n0082_p0195b09║莫道無人會禪好歸舉似溈山云今日二禪客
B14n0082_p0195b10║被慧寂勘破師云什麼處被子勘破仰山便舉
B14n0082_p0195b11║前話師云寂子又被吾勘破（雲居錫云什麼處是溈山勘破仰山處）
B14n0082_p0195b12║師睡次仰山問訊師便迴面向壁仰山云和尚
B14n0082_p0195b13║何得如此師起云我適來得一夢汝試為我圓
B14n0082_p0195b14║仰山取一盆水與師洗面少頃香嚴亦來問訊
B14n0082_p0196a01║師云我適來得一夢寂子圓了汝更與我圓看
B14n0082_p0196a02║香嚴乃點一椀茶來師云二子見解過於鶖子
B14n0082_p0196a03║師上堂示眾云老僧百年後向山下作一頭水
B14n0082_p0196a04║牯牛左脇書五字云溈山僧某甲此時喚作溈
B14n0082_p0196a05║山僧喚作水牯牛喚作什麼即得（雲居代云師無異號資福代作
B14n0082_p0196a06║圓相托起古人頌云不道溈山不道牛一身兩號實難酬離却兩頭應須道如何道得出常流）
B14n0082_p0196a07║洪州黃蘗希運禪師閩人也幼出家額間隆起
B14n0082_p0196a08║如肉珠音辭朗潤志意沖澹後遊天台逢一僧
B14n0082_p0196a09║與之言笑如舊相識熟視之目光射人乃偕行
B14n0082_p0196a10║屬澗水瀑漲乃捐笠植杖而止其僧率師同渡
B14n0082_p0196a11║師曰兄要渡自渡彼即褰衣躡波若履平地迴
B14n0082_p0196a12║顧云渡來渡來師曰咄遮自了漢其僧歎曰真
B14n0082_p0196a13║大乘法器師後㕘百丈問曰從上宗乘如何指
B14n0082_p0196a14║示百丈良久師云不可教後人斷絕去也百丈
B14n0082_p0196a15║云將謂汝是箇人乃起入方丈師隨後入云某
B14n0082_p0196b01║甲特來百丈云若爾則佗後不得辜負吾百丈
B14n0082_p0196b02║一日問師什麼處去來曰大雄山下采菌子來
B14n0082_p0196b03║百丈曰還見大蟲麼師便作虎聲百丈拈斧作
B14n0082_p0196b04║斫勢師即打百丈一摑百丈笑歸上堂謂眾
B14n0082_p0196b05║大雄山下有一大蟲汝等諸人也須好看百丈
B14n0082_p0196b06║老漢今日親遭一口師在南泉時普請擇菜南
B14n0082_p0196b07║泉問什麼處去曰擇菜去南泉曰將什麼擇師
B14n0082_p0196b08║舉起刀子南泉曰大家擇菜去南泉謂師曰老
B14n0082_p0196b09║僧偶述牧牛歌請長老和師云某甲自有師在
B14n0082_p0196b10║師辭南泉門送提起師笠子云長老身材勿量
B14n0082_p0196b11║大笠子太小生師云雖然如此大千世界揔在
B14n0082_p0196b12║裏許南泉云王老師底師便戴笠子而去後居
B14n0082_p0196b13║洪州大安寺裴相國休鎮宛陵建大禪苑請師
B14n0082_p0196b14║說法以師酷愛舊山還以黃蘗名之又請師至
B14n0082_p0196b15║郡以所解一編示師師良久云會麼公云未測師
B14n0082_p0197a01║云若便恁麼會得猶較些子若也形於紙墨何
B14n0082_p0197a02║有吾宗裴乃贈詩一章曰自從大士傳心印額
B14n0082_p0197a03║有圓珠七尺身挂錫十年棲蜀水浮盃今日渡
B14n0082_p0197a04║漳濱一千龍象隨高步萬里香華結勝因擬欲
B14n0082_p0197a05║事師為弟子不知將法付何人師亦無喜色自
B14n0082_p0197a06║爾黃蘗門風盛于江表矣一日上堂大眾雲集
B14n0082_p0197a07║乃曰汝等諸人欲何所求因以棒趂散云盡是
B14n0082_p0197a08║喫酒糟漢恁麼行脚取笑於人但見八百一千
B14n0082_p0197a09║人處便去不可只啚熱閙也老漢行脚時或遇
B14n0082_p0197a10║草根下有一箇漢便從頂上一錐看佗若知痛
B14n0082_p0197a11║痒可以布袋盛米供養可中揔似如此容易何
B14n0082_p0197a12║處更有今日事也汝等既稱行脚亦須著些精
B14n0082_p0197a13║神好還知道大唐國內無禪師麼時有一僧出
B14n0082_p0197a14║問云諸方尊宿盡聚眾為什麼道無禪師師云
B14n0082_p0197b01║不道無禪只道無師闍梨不見馬大師下有八
B14n0082_p0197b02║十八人坐道場得馬師正眼者止三兩人廬山
B14n0082_p0197b03║和尚是其一人夫出家人須知有從上來事分
B14n0082_p0197b04║且如四祖下牛頭融大師撗說竪說猶未知向
B14n0082_p0197b05║上關[木*隸]子有此眼腦方辯得邪正宗黨且當人
B14n0082_p0197b06║事宜不能體會得但知學言語念向皮袋裏安
B14n0082_p0197b07║著到處稱我會禪還替得汝生死麼輕忽老宿
B14n0082_p0197b08║入地獄如箭急須努力莫容易事持片衣口食
B14n0082_p0197b09║空過一生明眼人笑汝宜自看遠近是阿誰面
B14n0082_p0197b10║上事若會即便會若不會即散去
B14n0082_p0197b11║杭州大慈山寰中禪師蒲坂人也姓盧氏頂骨
B14n0082_p0197b12║圓聳其聲如鍾一日南泉至問如何是庵中主
B14n0082_p0197b13║師云蒼天蒼天南泉又云如何是庵中主師云會
B14n0082_p0197b14║即便會莫忉忉南泉拂袖而出師上堂云山僧
B14n0082_p0197b15║不解荅話只能識病時有一僧出師前立師便
B14n0082_p0198a01║下坐歸方丈（法眼下眾中喚作病在目前不識玄覺云且道大慈識病不識病此僧出來是病不是病
B14n0082_p0198a02║若言是病每日行住不可揔是病若言不是病出來又作麼生）趙州問般若以何為體
B14n0082_p0198a03║師云般若以何為體趙州大笑而出師明日見
B14n0082_p0198a04║趙州埽地問般若以何為體趙州置箒拊掌大
B14n0082_p0198a05║笑師便歸方丈
B14n0082_p0198a06║潭州石霜山性空禪師僧問如何是西來意師
B14n0082_p0198a07║曰若人在千尺井中不假寸繩出得此人即荅
B14n0082_p0198a08║汝西來意沙彌（沙彌即仰山也）後舉問耽源如何出得
B14n0082_p0198a09║井中人耽源曰咄癡漢誰在井中後問溈山溈
B14n0082_p0198a10║山乃呼慧寂寂應諾曰出也及住仰山常舉前
B14n0082_p0198a11║語謂眾曰我耽源處得名溈山處得地
B14n0082_p0198a12║福州大安禪師者本州人也姓陳氏上堂云汝
B14n0082_p0198a13║諸人揔來就安求覔什麼若欲作佛汝自是佛
B14n0082_p0198a14║而却傍家走忽忽如渴鹿趂陽燄何時得相應
B14n0082_p0198a15║去阿你欲作佛但無如許多顛倒攀緣妄想惡
B14n0082_p0198b01║覺垢欲不淨眾生之心則汝便是初心正覺
B14n0082_p0198b02║佛所以安在溈山三十來年喫溈山飯屙溈山屎
B14n0082_p0198b03║不覺溈山禪只看一頭水牯牛若落路入草便
B14n0082_p0198b04║牽出若犯人苗稼即鞭撻調伏既久可憐生受
B14n0082_p0198b05║人言語如今變作箇露地白牛常在面前終日
B14n0082_p0198b06║露迥迥地如汝諸人各自有無價大寶從眼門
B14n0082_p0198b07║放光照山河大地耳門放光領采一切善惡音
B14n0082_p0198b08║響六門晝夜常放光明亦名放光三昧汝自不
B14n0082_p0198b09║識取影在四大身中內外扶持不教傾側如人
B14n0082_p0198b10║負重從獨木橋上過亦不教失脚且是什麼物
B14n0082_p0198b11║任持便得如是汝若覔毫髮即不見故志公和
B14n0082_p0198b12║尚云內外追尋覔揔無境上施為渾大有雪峯
B14n0082_p0198b13║入山采得一枝木其形似蛇於背上題云本自
B14n0082_p0198b14║天然不假雕琢寄來與師師云本色住山人且
B14n0082_p0199a01║無刀斧痕
B14n0082_p0199a02║福州古靈神讚禪師行脚遇百丈開悟却迴本
B14n0082_p0199a03║寺受業師問曰汝離吾在外得何事業曰並無
B14n0082_p0199a04║事業遂遣執伇一日因澡身命師去垢師乃拊
B14n0082_p0199a05║背曰好所佛殿而佛不聖其師迴首視之師曰
B14n0082_p0199a06║佛雖不聖且能放光師一日在牎下看經蜂子
B14n0082_p0199a07║投牎紙求出師覩之曰世界如許廣闊不肯出
B14n0082_p0199a08║鑽佗故紙驢年去其師問曰汝行脚遇何人師曰
B14n0082_p0199a09║蒙百丈指箇歇處其師於是告眾致齋請師說法
B14n0082_p0199a10║師登坐舉唱百丈門風乃曰靈光獨耀迥脫根
B14n0082_p0199a11║塵體露真常不拘文字心性無染本自圓成但
B14n0082_p0199a12║離妄緣即如如佛其師言下感悟曰何期垂老
B14n0082_p0199a13║聞極則事
B14n0082_p0199a14║廣州和安寺通禪師者自幼寡言時人謂之不
B14n0082_p0199a15║語通也因禮佛有禪者問云坐主禮底是什麼
B14n0082_p0199b01║師云是佛禪者乃指像云遮箇是何物師無對
B14n0082_p0199b02║至夜具威儀禮問禪者云今日所問某甲未知
B14n0082_p0199b03║意旨如何禪者云坐主幾夏邪師云十夏禪者
B14n0082_p0199b04║云還曾出家也未師茫然禪者云若也不會百
B14n0082_p0199b05║夏奚為禪者乃命師同叅馬祖至江西馬祖已
B14n0082_p0199b06║圓寂乃謁百丈頓釋疑情有人問師是禪師否
B14n0082_p0199b07║師云貧道不曾學禪師良久却召其人其人應
B14n0082_p0199b08║諾師指椶櫚樹子（其人無對）師一日令仰山將牀子
B14n0082_p0199b09║來將到師云却送本處仰山從之師云牀子郍
B14n0082_p0199b10║邊是什麼物仰山云無物師云遮邊是什麼物
B14n0082_p0199b11║仰山云無物師召云慧寂仰山云諾師云去
B14n0082_p0199b12║洪州東山慧和尚遊山見一巖僧問云此巖有
B14n0082_p0199b13║主無師云有僧云是什麼人師云三家村裏覔
B14n0082_p0199b14║什麼其僧又問如何是巖中主師云還氣急麼
B14n0082_p0199b15║有小師行脚迴師云不用指東指西直道將來
B14n0082_p0200a01║小師云對和尚不敢謾語師喝云遮打野漢清
B14n0082_p0200a02║田和尚與瑫上坐煎茶次師敲繩牀三下瑫亦
B14n0082_p0200a03║敲三下師云老僧敲有箇善巧上坐敲有何道
B14n0082_p0200a04║理瑫曰某甲敲有箇方便和尚敲作麼生師舉
B14n0082_p0200a05║起盞子煎茶了瑫却問和尚適來舉起盞子意
B14n0082_p0200a06║作麼生師云不可更別有也大于和尚與南用
B14n0082_p0200a07║到茶堂見一僧近前不審用云我既不納汝汝
B14n0082_p0200a08║亦不見我不審阿誰僧無語師云不得平白地
B14n0082_p0200a09║恁麼問伊用云大于亦無語師乃把其僧云是
B14n0082_p0200a10║你恁麼累我亦然打一摑用便笑曰朗月與青天
B14n0082_p0200a11║京兆大薦福寺𪪺辯禪師唐宣宗問禪宗何有
B14n0082_p0200a12║南北之名師對曰禪門本無南北昔如來以正
B14n0082_p0200a13║法眼付大迦葉展轉相傳至二十八祖菩提達
B14n0082_p0200a14║磨來為初祖暨第五祖𪪺忍大師在蘄州東山
B14n0082_p0200b01║開法時有二弟子一名慧能受衣法居嶺南為
B14n0082_p0200b02║六祖一名神秀在北楊化其後神秀門人普寂
B14n0082_p0200b03║立本師為第六祖而自稱七祖其所得法雖一
B14n0082_p0200b04║而開導發悟有頓漸之異故曰南頓北漸帝曰
B14n0082_p0200b05║云何名戒師曰防非止惡帝曰何為定對曰六
B14n0082_p0200b06║根涉境心不隨緣帝曰何為慧對曰心境俱空
B14n0082_p0200b07║照覽無惑帝曰何為方便對曰方便者隱實覆
B14n0082_p0200b08║相權巧之門也被接中下曲施誘迪設為上根
B14n0082_p0200b09║言捨方便但說無上道者斯亦方便之譚帝曰
B14n0082_p0200b10║何為佛心對曰佛者西天之語唐言覺謂人有
B14n0082_p0200b11║智慧覺照為佛心心者佛之別名有百千異號
B14n0082_p0200b12║體唯其一本無形狀非青黃赤白男女等相在
B14n0082_p0200b13║天非天在人非人而現天現人能男能女非始
B14n0082_p0200b14║非終無生無滅故號靈覺之性如陛下日應萬
B14n0082_p0200b15║機即是陛下佛心帝曰如今有人念佛如何對
B14n0082_p0201a01║曰如來出世為天人師善知識隨根器而說法
B14n0082_p0201a02║為上根者開最上乘頓悟至理中下者未能頓
B14n0082_p0201a03║曉是以佛為韋提希權開十六觀門令念佛生
B14n0082_p0201a04║極樂故經云是心是佛是心作佛心外無佛佛
B14n0082_p0201a05║外無心帝曰有人持經念佛持呪求佛如何對
B14n0082_p0201a06║曰如來種種開讚皆為最上一乘如百川眾流
B14n0082_p0201a07║莫不朝宗于海帝曰祖師既契會心印金剛經
B14n0082_p0201a08║云無所得法如何對曰佛之一化實無一法與
B14n0082_p0201a09║人但示眾人各各自性同一法寶藏當時然燈
B14n0082_p0201a10║如來但印釋迦本法而無所得方契然燈本意
B14n0082_p0201a11║故經云無我無人無眾生無壽者是法平等修
B14n0082_p0201a12║一切善法不住於相帝曰禪師既會祖意還禮
B14n0082_p0201a13║佛轉經否對曰沙門釋子禮佛轉經蓋是住持
B14n0082_p0201a14║常法有四報焉然依佛戒修身叅尋知識漸修
B14n0082_p0201a15║梵行履踐如來所行之迹帝曰何為頓見何為
B14n0082_p0201b01║漸修對曰頓明自性與佛同儔然有無始染習
B14n0082_p0201b02║故假漸修對治令順性起用如人喫飯不一口
B14n0082_p0201b03║便飽是日辯師對七刻腸紫方袍號圓智禪師
B14n0082_p0201b04║仍勑修天下祖塔
B14n0082_p0201b05║福州龜山智真禪師者楊州人也姓柳氏一日
B14n0082_p0201b06║示眾曰動容眴目無出當人一念淨心本來是
B14n0082_p0201b07║佛乃說偈曰心本絕塵何用洗身中無病豈求
B14n0082_p0201b08║醫欲知是佛非身處明鑑高懸未照時後值武
B14n0082_p0201b09║宗澄汰有偈二首示眾曰明月分形處處新白衣
B14n0082_p0201b10║寧墜解空人誰言在俗妨修道金粟曾為長者
B14n0082_p0201b11║身其二曰忍僊林下坐禪時曾被歌王割截支
B14n0082_p0201b12║况我聖朝無此事只令休道亦何悲
B14n0082_p0201b13║河中公畿和尚僧問如何是道如何是禪師云
B14n0082_p0201b14║有名非大道是非俱不禪欲識此中意黃葉止
B14n0082_p0202a01║啼錢
B14n0082_p0202a02║湖南長沙景岑號招賢大師居無定所但徇緣
B14n0082_p0202a03║接物隨請說法故時眾謂之長沙和尚上堂曰
B14n0082_p0202a04║我若一向舉揚宗教法堂裏須草深一丈我事
B14n0082_p0202a05║不獲己所以向汝諸人道盡十方世界是沙門
B14n0082_p0202a06║眼盡十方世界是沙門全身盡十方世界是自
B14n0082_p0202a07║己光明盡十方世界在自己光明裏盡十方世
B14n0082_p0202a08║界無一人不是自己我常向汝諸人道三世諸
B14n0082_p0202a09║佛共盡法界眾生是摩訶般若光光未發時汝
B14n0082_p0202a10║等諸人向什麼處委光未發時尚無佛無眾生
B14n0082_p0202a11║消息何處得山河國土來時有僧問如何是沙
B14n0082_p0202a12║門眼師云長長出不得又云成佛成祖出不得
B14n0082_p0202a13║六道輪迴出不得僧云未審出箇什麼不得師
B14n0082_p0202a14║云晝見日夜見星僧云學人不會師云妙高山
B14n0082_p0202a15║色青又青僧問教中云而常處此菩提坐如何
B14n0082_p0202b01║是坐師云老僧正坐大德正立師遣一僧去問
B14n0082_p0202b02║同㕘會和尚云和尚見南泉後如何會默然僧
B14n0082_p0202b03║云和尚未見南泉已前作麼生會云不可更別
B14n0082_p0202b04║有也僧迴舉似師師示一偈曰百丈竿頭不動
B14n0082_p0202b05║人雖然得入未為真百丈竿頭須進步十方世
B14n0082_p0202b06║界是全身僧問只如百丈竿頭如何進步師云
B14n0082_p0202b07║朗州山澧州水僧云請師道師云四海五湖皇
B14n0082_p0202b08║化裏有客來謁師師召曰尚書其人應諾師曰
B14n0082_p0202b09║不是尚書本命對曰不可離却即今祇對別有
B14n0082_p0202b10║第二主人師曰非但祇對與不祇對時無始劫
B14n0082_p0202b11║來是箇生死根本有偈曰學道之人不識真只
B14n0082_p0202b12║為從來認識神無始劫來生死本癡人喚作本
B14n0082_p0202b13║來身有秀才看佛名經問曰百千諸佛但見其
B14n0082_p0202b14║名未審居何國土師曰黃鶴樓崔顥題後秀才
B14n0082_p0202b15║題未曰未曾師曰閑題一篇無妨僧問南泉遷
B14n0082_p0203a01║化向什麼處去師云東家作驢西家作馬僧云
B14n0082_p0203a02║此意如何師云要騎却騎要下却下僧問南泉
B14n0082_p0203a03║云貍奴白牯却知有三世諸佛不知有為什麼
B14n0082_p0203a04║三世諸佛不知有師曰未入鹿苑時猶較些子
B14n0082_p0203a05║僧曰貍奴白牯為什麼却知有師曰汝爭怪得
B14n0082_p0203a06║伊僧問和尚繼嗣何人師曰我無人得繼嗣僧
B14n0082_p0203a07║曰還㕘學也無師曰我自㕘學僧曰師意如何
B14n0082_p0203a08║師有偈曰虛空問萬象萬象荅虛空誰人親得聞
B14n0082_p0203a09║木义丱角童僧問如何是平常心師云要眠即眠
B14n0082_p0203a10║要坐即坐僧云學人不會師云熱即取凉寒即
B14n0082_p0203a11║向火僧問如何是文殊師云牆壁瓦礫是又問
B14n0082_p0203a12║如何是觀音師云音聲語言是又問如何是普
B14n0082_p0203a13║賢師云眾生心是又問如何是佛師云眾生色
B14n0082_p0203a14║身是僧曰河沙諸佛體皆同何故有種種名字
B14n0082_p0203b01║師云從眼根返源名為文殊耳根返源名為觀
B14n0082_p0203b02║音從心返源名為普賢文殊是佛妙觀察智觀
B14n0082_p0203b03║音是佛無緣大慈普賢是佛無為妙行三聖是
B14n0082_p0203b04║佛之妙用佛是三聖之真體用則有河沙假名
B14n0082_p0203b05║體則揔名一薄伽梵僧問色即是空空即是色
B14n0082_p0203b06║此理如何師偈曰礙處非牆壁通處勿虛空若人
B14n0082_p0203b07║如是解心色本來同又偈曰佛性堂堂顯現住
B14n0082_p0203b08║性有情難見若悟眾生無我我面何殊佛面僧
B14n0082_p0203b09║問第六第七識及第八識畢竟無體云何得名
B14n0082_p0203b10║轉第八為大圓鏡智師有偈曰七生依一滅一滅
B14n0082_p0203b11║持七生一滅滅亦滅六七永無遷又有僧問蚯
B14n0082_p0203b12║蚓斷為兩叚兩頭俱動未審佛性在阿郍頭師
B14n0082_p0203b13║云妄想作麼僧云其如動何師云汝豈不知風
B14n0082_p0203b14║火未散講華嚴僧問虛空為是定有為是定無
B14n0082_p0203b15║師曰虛空有時但有假有虛空無時但無假無
B14n0082_p0204a01║云如師所說有何教文師曰楞嚴云十方虛空
B14n0082_p0204a02║生汝心中猶如片雲點太清裏又曰汝等一人
B14n0082_p0204a03║發真歸源十方虛空悉皆消殞所以道有是假
B14n0082_p0204a04║有無是假無又問如淨瑠璃中內現真金像此
B14n0082_p0204a05║意如何師曰以淨瑠璃為法界體以真金像為
B14n0082_p0204a06║無漏智體體能生智智能達體
B14n0082_p0204a07║荊南白馬曇照禪師常云快活快活及臨終時
B14n0082_p0204a08║叫苦苦又云閻羅王來取我也院主問曰和尚
B14n0082_p0204a09║當時被節度使拋向水中神色不動如今何得
B14n0082_p0204a10║恁麼地師舉枕子云汝道當時是如今是院主
B14n0082_p0204a11║無對（法眼代云此時但掩耳出去）
B14n0082_p0204a12║終南山雲際師祖禪師初在南泉時問云摩尼
B14n0082_p0204a13║珠人不識如來藏裏親收得如何是藏南泉云
B14n0082_p0204a14║與汝來往者是藏師云不來往者如何南泉云
B14n0082_p0204a15║亦是藏又問如何是珠南泉召云師祖師應諾
B14n0082_p0204b01║南泉云去汝不會我語師從此信入
B14n0082_p0204b02║鄧州香嚴義端禪師示眾云兄弟彼此未了有
B14n0082_p0204b03║什麼事相共商量如今學者須了却今時縱學
B14n0082_p0204b04║得種種差別義終不代得自己見解空記持佗
B14n0082_p0204b05║巧妙章句即轉加煩亂去汝若欲相應莫停留
B14n0082_p0204b06║纖毫直似虛空無鎻無壁落無形無心眼又云
B14n0082_p0204b07║佛是塵法亦是塵終日馳求有什麼休歇但時
B14n0082_p0204b08║中不用挂情情不挂物無善可取無惡可棄莫
B14n0082_p0204b09║教被佗籠罩始是學處
B14n0082_p0204b10║趙州觀音院（亦曰東院）從諗禪師曹州郝鄉人也姓
B14n0082_p0204b11║郝氏抵池陽㕘南泉值南泉偃息而問曰近離
B14n0082_p0204b12║什麼處師曰近離瑞像曰還見立瑞像麼師曰
B14n0082_p0204b13║不見立瑞像只見臥如來曰汝是有主沙彌無
B14n0082_p0204b14║主沙彌師曰有主沙彌曰主在什麼處師曰和
B14n0082_p0205a01║尚尊體萬福南泉器之異曰問南泉如何是道
B14n0082_p0205a02║南泉曰平常心是道師曰還可趣向否南泉曰
B14n0082_p0205a03║擬向即乖師曰不擬時如何知是道南泉曰道
B14n0082_p0205a04║不屬知不知知是妄覺不知是無記若是真達
B14n0082_p0205a05║不疑之道猶如太虛廓然虛豁豈可彊是非邪
B14n0082_p0205a06║師曰知有底人向什麼處休歇南泉云山下作
B14n0082_p0205a07║牛去師云謝指示南泉云昨夜三更月到窗師
B14n0082_p0205a08║作火頭一日閉却門燒滿屋煙叫云救火救火
B14n0082_p0205a09║時大眾俱到師云道得即開門眾皆無對南泉
B14n0082_p0205a10║將鎻於窗間過與師師便開門又到黃蘗蘗見
B14n0082_p0205a11║來便閉方丈門師乃把火於法堂內叫云救火
B14n0082_p0205a12║黃蘗開門捉住云道道師云賊過後張弓又到
B14n0082_p0205a13║寶壽寶壽見來即於禪牀上昔面坐師展坐具
B14n0082_p0205a14║禮拜寶壽下禪牀師便出又到鹽官云看箭鹽
B14n0082_p0205a15║官云過也師云中也又到夾山將柱杖入法堂
B14n0082_p0205b01║夾山曰作什麼師曰沁水夾山曰一滴也無沁
B14n0082_p0205b02║什麼師倚杖而出師將遊五臺山次有大德作
B14n0082_p0205b03║偈留云何處青山不道場何湏䇿杖禮清涼雲
B14n0082_p0205b04║中縱有金毛現正眼觀時非吉祥師云作麼生
B14n0082_p0205b05║是正眼大德無對（法眼代云請上坐領某甲卑情同安顯代云是上坐眼）師
B14n0082_p0205b06║上堂云如明珠在掌胡來胡現漢來漢現老僧
B14n0082_p0205b07║把一枝草為丈六金身用把丈六金身為一枝
B14n0082_p0205b08║草用佛是煩惱煩惱是佛僧問未審佛是誰家
B14n0082_p0205b09║煩惱師云與一切人煩惱僧云如何免得師云
B14n0082_p0205b10║用免作麼師掃地有人問云和尚是善知識為
B14n0082_p0205b11║什麼有塵師曰外來又僧問清淨伽藍為什麼
B14n0082_p0205b12║有塵師曰又一點也又有人與師遊園見兔子
B14n0082_p0205b13║驚走問云和尚是大善知識為什麼兔子見驚
B14n0082_p0205b14║師云為老僧好殺師院有石幢子被風吹折僧
B14n0082_p0205b15║問陀羅尼幢子作凡去作聖去師云也不作凡
B14n0082_p0206a01║亦不作聖僧云畢竟作什麼師云落地去也師
B14n0082_p0206a02║問一坐主講什麼經對曰講涅槃經師云問一
B14n0082_p0206a03║段義得否云得師以脚踢空吹一吹云是什麼
B14n0082_p0206a04║義坐主云經中無此義師云五百力士揭石義
B14n0082_p0206a05║便道無大眾晚㕘師云今夜荅話去也有解問
B14n0082_p0206a06║者出來時有一僧便出禮拜師云比來拋塼引
B14n0082_p0206a07║玉却引得箇墼子（保壽云射虎不真徒勞沒羽長慶問覺上坐云那僧纔出禮拜為什麼便
B14n0082_p0206a08║收伊為墼子覺云適來那邊亦有人恁麼問慶云向伊道什麼云也向伊恁麼道玄覺云什麼處却成墼子去
B14n0082_p0206a09║叢林中道纔出來便成墼子只如每日出入行住坐臥不可揔成墼子也且道遮僧出來具眼不具眼）有
B14n0082_p0206a10║僧遊五臺問一婆子云臺山路向什麼處去婆
B14n0082_p0206a11║子云驀直去僧便去婆子云又恁麼去也其僧
B14n0082_p0206a12║舉似師云待我去勘破遮婆子師明日去問路
B14n0082_p0206a13║向什麼處去云驀直去師便去婆子云又恁麼
B14n0082_p0206a14║去也師歸院謂僧曰我為汝勘破遮婆子子也
B14n0082_p0206b01║（玄覺云前來僧也恁麼道趙州去也怎麼道什麼處是勘破婆子又云非唯被趙州勘破亦被遮僧勘破）僧問
B14n0082_p0206b02║恁麼來底人師還接否師云接僧云不恁麼來
B14n0082_p0206b03║底師還接否師云接僧云恁麼來者從師接不
B14n0082_p0206b04║恁麼來者如何接師云止止不須說我法妙難
B14n0082_p0206b05║思一婆子問和尚住什麼處師云趙州東院西
B14n0082_p0206b06║婆子無語師歸院問眾僧合使郍箇西字或言
B14n0082_p0206b07║東西字或言捿泊字師曰汝等揔作得鹽鐵判
B14n0082_p0206b08║官僧曰和尚為什麼恁麼道師曰為汝等揔識
B14n0082_p0206b09║字（法燈別眾僧云已知去處）僧問如何是囊中寶師云合取口
B14n0082_p0206b10║（法燈別云莫說似人）有新到僧謂師曰某甲從長安來橫擔
B14n0082_p0206b11║一條拄杖不曾撥著一人師曰自是大德拄杖
B14n0082_p0206b12║短（同安顯別云老僧遮裏不曾見恁麼人）有僧寫得師真呈師師曰且
B14n0082_p0206b13║道似我不似我若似我即打殺老僧不似我即
B14n0082_p0206b14║燒却真僧無對（玄覺代云留取供養）師敲火問僧云老僧喚
B14n0082_p0206b15║作火汝喚作什麼僧無語師曰不識玄旨徒勞
B14n0082_p0207a01║念靜（法燈別云我不如汝）新到僧㕘師問什麼處來僧云南
B14n0082_p0207a02║方來師云佛法盡在南方汝來遮裏作什麼僧
B14n0082_p0207a03║云佛法豈有南北師云饒汝從雪峯雲居來只
B14n0082_p0207a04║是箇擔扳漢（崇壽稠別云和尚是據客置主人）僧問如何是佛師云
B14n0082_p0207a05║殿裏底僧云殿裏者豈不是泥龕塑像師云是
B14n0082_p0207a06║僧云如何是佛師云殿裏底僧問學人迷昧乞
B14n0082_p0207a07║師指示師云喫粥也未僧云喫粥也師云洗鉢
B14n0082_p0207a08║去其僧忽然省悟師上堂云纔有是非紛然失
B14n0082_p0207a09║心還有荅話分也無樂普在眾扣齒雲居云何
B14n0082_p0207a10║必師云今日大有人喪身失命有僧云請和尚
B14n0082_p0207a11║舉師便舉前語僧指傍僧云遮僧作恁麼語話
B14n0082_p0207a12║師乃休僧問久響趙州石橋到來只見掠彴師
B14n0082_p0207a13║云汝只見掠彴不見趙州橋僧云如何是趙州
B14n0082_p0207a14║橋師云過來又有僧同前問師亦如前荅僧云
B14n0082_p0207a15║如何是趙州橋師云度驢度馬僧云如何是掠
B14n0082_p0207b01║彴師云箇箇度人（雲居錫云趙州為當扶石橋扶掠彴）師聞沙彌喝㕘
B14n0082_p0207b02║向侍者云教伊去侍者乃教去沙彌便珍重去師
B14n0082_p0207b03║云沙彌得入門侍者在門外（雲居錫云什麼處是沙彌入門侍者在門外遮裏若
B14n0082_p0207b04║曾得便見趙州）師問新到僧什麼處來僧曰從南來師云
B14n0082_p0207b05║還知有趙州關否僧云須知有不涉關者師云
B14n0082_p0207b06║遮販私鹽漢僧問如何是西來意師下禪牀立
B14n0082_p0207b07║僧云莫即遮箇便是否師云老僧未有語在師
B14n0082_p0207b08║問菜頭今日喫生菜熟菜菜頭拈起菜呈之師
B14n0082_p0207b09║云知恩者少負恩者多僧問空刼中還有人修
B14n0082_p0207b10║行也無師云汝喚什麼作空刼僧云無一物是
B14n0082_p0207b11║師云遮箇始稱得修行喚什麼作空劫僧無語
B14n0082_p0207b12║僧問如何是玄中玄師云汝玄來多少時邪僧
B14n0082_p0207b13║云玄之久矣師曰闍梨若不遇老僧幾被玄殺
B14n0082_p0207b14║僧問萬法歸一一歸何所師云老僧在青州作
B14n0082_p0208a01║得一領布衫重七斤半僧問夜生兜率晝降閻
B14n0082_p0208a02║浮於其中閒摩𡰱為什麼不現師云道什麼其
B14n0082_p0208a03║僧再問師云毗婆尸佛早留心直至如今不得
B14n0082_p0208a04║妙師問院主什麼處來對云送生來師云鵶為
B14n0082_p0208a05║什麼飛去院主云怕某甲師云汝十年知事作
B14n0082_p0208a06║恁麼語話院主却問鵶為什麼飛去師云院主
B14n0082_p0208a07║無殺心師托起鉢云三十年後若見老僧留取
B14n0082_p0208a08║供養若不見即撲破一僧出云三十年後敢道
B14n0082_p0208a09║見和尚師乃撲破有僧辭師問什麼處去僧云
B14n0082_p0208a10║雪峯去師云雪峯忽若問汝和尚有何言句但
B14n0082_p0208a11║云冬即言寒夏即道熱又云雪峯更問汝畢竟
B14n0082_p0208a12║事作麼生但道親從趙州來不是傳語人其僧
B14n0082_p0208a13║到雪峯一依前語舉似雪峯雪峯云也須是趙
B14n0082_p0208a14║州始得玄沙聞云大小趙州販關也不知（雲居錫云什麼
B14n0082_p0208a15║處是趙州販關若撿得出是上坐眼）僧問如何是趙州一句師云老僧
B14n0082_p0208b01║半句也無僧云豈無和尚在師云老僧不是一
B14n0082_p0208b02║句僧問如何是出家師云不履高名不求苟得
B14n0082_p0208b03║僧問澄澄絕點時如何師云遮裏不著客作漢
B14n0082_p0208b04║問如何是祖師意師乃敲牀脚僧云只遮莫便
B14n0082_p0208b05║是師云是即脫取去僧問如何是毗盧圓相師
B14n0082_p0208b06║云老僧自幼出家不曾眼花僧云豈不為人師
B14n0082_p0208b07║云願汝常見毗盧圓相人問和尚還入地獄否
B14n0082_p0208b08║師云老僧末上入曰大善知識為什麼入地獄
B14n0082_p0208b09║師云若不入阿誰教化汝一日真定帥王公入
B14n0082_p0208b10║院師坐而問曰大王會麼王云不會師云自小
B14n0082_p0208b11║持齋身已老見人無力下禪牀王公尤加禮重
B14n0082_p0208b12║翌日令客將傳語師下禪牀受之少聞侍者問
B14n0082_p0208b13║和尚見大王來不下禪牀今日軍將來為什麼
B14n0082_p0208b14║下禪牀師云第一等人來禪牀上接中等人來
B14n0082_p0208b15║下禪牀接末等人來三門外接師寄拂子與王
B14n0082_p0209a01║公曰若問何處得來但道老僧平生用不盡者
B14n0082_p0209a02║時謂趙州門風皆悚然信伏矣
B14n0082_p0209a03║池州靈鷲閑禪師謂眾曰是汝諸人本分事若
B14n0082_p0209a04║教老僧道即與蛇畫足此是頓教有僧便問與
B14n0082_p0209a05║蛇畫足即不問如何是本分事師云闍梨試道
B14n0082_p0209a06║看其僧擬再問師曰畫足作麼明永和尚問如
B14n0082_p0209a07║何是頓獲法身師云一透龍門雲外望莫作黃
B14n0082_p0209a08║河點額魚仰山問寂寂無言如何視聽師云無
B14n0082_p0209a09║縫塔前多雨水
B14n0082_p0209a10║鄂州茱萸山和尚初住隨州護國院金輪可觀
B14n0082_p0209a11║和尚問如何是道師云莫向虛空裏釘橛觀云虛
B14n0082_p0209a12║空是橛師乃打之觀捉住云莫打某甲已後錯
B14n0082_p0209a13║打人在師便休（雲居錫云此人具眼不具眼因什麼着打）趙州諗和尚先
B14n0082_p0209a14║到雲居雲居問曰老老大大漢何不覔箇住處
B14n0082_p0209b01║諗曰什麼處住得雲居曰山前有古寺基諗曰
B14n0082_p0209b02║和尚自住取後到師處師曰老老大大漢何不
B14n0082_p0209b03║住去諗曰什麼處住得師曰老老大大漢住處
B14n0082_p0209b04║也不知諗曰三十年弄馬伎今日却被驢撲（雲居
B14n0082_p0209b05║錫云什麼處是趙州被驢撲處）
B14n0082_p0209b06║衢州子湖巖利蹤禪師澶州人姓周氏上堂云
B14n0082_p0209b07║子湖有一隻狗上取人頭中取人心下取人足
B14n0082_p0209b08║擬議即喪身失命僧問如何是子湖一隻狗師
B14n0082_p0209b09║曰嘷嘷臨濟下二僧到㕘方揭簾師曰看狗二
B14n0082_p0209b10║僧迴顧師歸方丈師與勝光和尚鋤園師驀按
B14n0082_p0209b11║钁迴視勝光云事即不無擬心即差光乃禮拜
B14n0082_p0209b12║擬問師與一蹋便歸院有一𡰱到㕘師曰汝莫是
B14n0082_p0209b13║劉鐵磨否𡰱曰不敢師曰左轉右轉𡰱曰和尚
B14n0082_p0209b14║莫顛倒師便打師一日於中夜叫有賊眾皆驚
B14n0082_p0209b15║走師到僧堂後架把住一僧叫云維郍捉得也
B14n0082_p0210a01║僧曰不是某甲師曰是即是只是汝不肯承當
B14n0082_p0210a02║師有偈示眾曰三十年來住子湖二時齋粥氣
B14n0082_p0210a03║力麤每日上山三五轉問汝時人會也無
B14n0082_p0210a04║洛京嵩山和尚僧問古路坦然時如何師曰不
B14n0082_p0210a05║前僧曰為什麼不前師曰無遮障處僧問如何
B14n0082_p0210a06║是嵩山境師曰日從東出月向西頹曰學人不
B14n0082_p0210a07║會師曰東西也不會
B14n0082_p0210a08║日子和尚亞谿來㕘師作起勢亞谿曰遮老山
B14n0082_p0210a09║鬼猶見某甲在師曰罪過罪過適來失祗對亞
B14n0082_p0210a10║谿欲進語師乃叱之亞谿曰大陣前不妨難禦
B14n0082_p0210a11║師曰是是亞谿曰不是不是（趙州云可憐兩箇漠不識轉身句）
B14n0082_p0210a12║蘇州西山和尚僧問三乘十二分教則不問如
B14n0082_p0210a13║何是祖師西來的的意師舉拂子示之其僧不
B14n0082_p0210a14║禮拜去㕘雪峯雪峯問什麼處來僧曰浙中來
B14n0082_p0210a15║雪峯曰今夏在什麼處曰蘇州西禪雪峯曰何
B14n0082_p0210b01║不且從容曰佛法不明雪峯曰有什麼事僧舉
B14n0082_p0210b02║前話雪峯曰汝作麼不肯僧曰是境雪峯曰汝
B14n0082_p0210b03║見蘇州城裏人家男女否曰見雪峯曰汝見路
B14n0082_p0210b04║上林木否曰見雪峯曰凡覩人家男女大地林
B14n0082_p0210b05║沼揔是境汝還肯否曰肯雪峯曰只如招起拂
B14n0082_p0210b06║子汝作麼生不肯僧乃禮拜曰學人取次發言
B14n0082_p0210b07║乞師慈悲雪峯曰盡乹坤是箇眼汝向什麼處
B14n0082_p0210b08║蹲坐僧無語宣州陸亘大夫初問南泉曰古人
B14n0082_p0210b09║缾中養一鵝鵝漸長大出缾不得如今不得毀
B14n0082_p0210b10║缾不得損鵝和尚作麼生出得南泉召曰大夫
B14n0082_p0210b11║應諾南泉曰出也陸從此開解暨南泉圓寂院
B14n0082_p0210b12║主問曰大夫何不哭先師陸曰院主道得即哭
B14n0082_p0210b13║院主無對（長慶代云合哭不合哭）
B14n0082_p0210b14║池州甘贄行者將錢參貫文入僧堂於第一坐
B14n0082_p0211a01║面前云請上坐施財上坐云財施無盡法施無
B14n0082_p0211a02║窮甘云恁麼道爭得某甲錢却將去上堂無語
B14n0082_p0211a03║又於南泉設粥云請和尚念誦南泉云甘贄行
B14n0082_p0211a04║者設粥請大眾為貍奴白牯念摩訶般若波羅
B14n0082_p0211a05║蜜甘乃禮拜便出去南泉却到厨內打破鍋子
B14n0082_p0211a06║雪峯和尚來甘閉門召云請和尚入雪峯隔籬
B14n0082_p0211a07║掉過納衣甘便開門禮拜又問一僧什麼處來
B14n0082_p0211a08║僧云溈山來甘云曾有僧問溈山如何是西來
B14n0082_p0211a09║意溈山舉起拂子上坐作麼生會溈山意僧云
B14n0082_p0211a10║借事明心附物顯理甘云且歸溈山去好（保福聞之乃仰手覆手）
B14n0082_p0211a11║杭州徑山鑒宗禪師湖州人姓錢氏有小師洪
B14n0082_p0211a12║諲以講論自矝（諲即徑山第二世法濟大師）師謂之曰佛祖正法
B14n0082_p0211a13║直截亡詮汝筭海沙於理何益但能莫存知見
B14n0082_p0211a14║泯絕外緣離一切心即汝真性諲聞茫然禮辭
B14n0082_p0211a15║遊至溈山方悟玄旨
B14n0082_p0211b01║福州長谿龜山正原禪師宣州南陵人也姓蔡
B14n0082_p0211b02║氏師甞述二偈滄溟幾度變桑田唯有虛空獨
B14n0082_p0211b03║湛然已到岸人𠇲戀栰未曾渡者要須船尋師
B14n0082_p0211b04║認得本心源兩岸俱玄一不全是佛不須更覔
B14n0082_p0211b05║佛只因如此便忘緣
B14n0082_p0211b06║唐杭州刺史白居易字樂天久㕘佛光得心法
B14n0082_p0211b07║兼稟大乘金剛寶戒元和中造于京兆興善法
B14n0082_p0211b08║堂致四問（語見興善章）十五年牧杭州訪鳥窠和尚有
B14n0082_p0211b09║問荅偈頌（鳥窠章敘訖）常致書于濟法師以佛無上
B14n0082_p0211b10║大慧演出教理安有徇機高下應病不同與平
B14n0082_p0211b11║等一味之說相反援引維摩及金剛三昧等六
B14n0082_p0211b12║經闢二義而難之又以五蘊十二緣說名色前
B14n0082_p0211b13║後不類立理而徵之並鈎深索隱通幽洞微然
B14n0082_p0211b14║未覩法師醻對後來亦鮮有代荅者復受東都
B14n0082_p0211b15║凝師八漸之目各廣一言而為一偈釋其旨趣
B14n0082_p0212a01║自淺之深猶貫珠焉凡守任處多訪祖道學無
B14n0082_p0212a02║常師後為賓客分司東都罄已俸脩龍門香山
B14n0082_p0212a03║寺寺成自撰記凡為文動開教化無不贊美佛
B14n0082_p0212a04║乘見于本集其歷官次第歸全代祀即史傳存
B14n0082_p0212a05║焉耳
B14n0082_p0212a06║杭州天龍和尚上堂云大眾莫待老僧上來便
B14n0082_p0212a07║上來下去便下去各有華藏性海具足功德無
B14n0082_p0212a08║礙光明各各㕘取珍重僧問如何是祖師意師
B14n0082_p0212a09║竪起拂子僧問如何得出三界去師云汝即今
B14n0082_p0212a10║在什麼處五臺山秘魔巖和尚常持一木义每
B14n0082_p0212a11║見僧來禮拜即义却頸云郍箇魔魅教汝出家
B14n0082_p0212a12║郍箇魔魅教汝行脚道得也义下死道不得也
B14n0082_p0212a13║义下死速道學僧鮮有對（法眼代云乞命法燈代云但引頸示之玄覺云老兒家放
B14n0082_p0212a14║却义子得也）
B14n0082_p0212b01║五臺山智通禪師（自稱大禪佛）初在歸宗會下時忽
B14n0082_p0212b02║一夜巡堂叫云我已大悟也眾駭之明日歸宗
B14n0082_p0212b03║上堂集眾問昨夜大悟底僧出來師出云智通
B14n0082_p0212b04║歸宗云汝見什麼道理言大悟試說似吾看師對
B14n0082_p0212b05║曰師姑天然是女人作歸宗默而異之師便辭
B14n0082_p0212b06║歸宗門送與拈笠子師接得笠子戴頭上便行
B14n0082_p0212b07║更不迴顧後居臺山法華寺臨終有偈曰舉手
B14n0082_p0212b08║攀南斗迴身倚北辰出頭天外見誰是我般人
B14n0082_p0212b09║黃州齊安和尚示學眾曰言不落句佛祖徒施
B14n0082_p0212b10║玄韻不墜誰人知得僧問如何識得自己佛師
B14n0082_p0212b11║曰一葉明時消不盡松風韻罷怨無人僧問如
B14n0082_p0212b12║何是自己佛師曰草前駿馬實難窮妙盡還須
B14n0082_p0212b13║畜生行人問大師年多少師曰五六四三不得
B14n0082_p0212b14║類豈同一二實難窮師有頌曰猛熾燄中人有
B14n0082_p0212b15║路旋風頂上屹然棲鎮常歷劫誰差𢆰杲日無
B14n0082_p0213a01║言運照齊師後居鳳翔
B14n0082_p0213a02║
B14n0082_p0213a03║傳燈玉英集卷第五