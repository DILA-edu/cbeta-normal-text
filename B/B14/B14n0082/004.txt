B14n0082_p0214a01║傳燈玉英集卷第六
B14n0082_p0214a02║袁州慧寂禪師（溈山靈祐法嗣）鄧州智閑禪師
B14n0082_p0214a03║襄州法端禪師杭州洪諲禪師
B14n0082_p0214a04║福州志勤禪師益州應天和尚
B14n0082_p0214a05║福州慈慧禪師京兆米和尚
B14n0082_p0214a06║晉州霍山和尚襄州王常侍
B14n0082_p0214a07║益州法真禪師（大安禪師法嗣）韶州如敏禪師
B14n0082_p0214a08║泉州慧日大師揚州慧覺禪師（從諗禪師法嗣）
B14n0082_p0214a09║隴州國清禪師婺州朗禪師
B14n0082_p0214a10║杭州多福和尚益州西睦和尚
B14n0082_p0214a11║台州勝光和尚（衢州利蹤法嗣）漳州浮石和尚
B14n0082_p0214a12║紫桐和尚日容和尚
B14n0082_p0214a13║婺州俱胝和尚（天龍和尚法嗣）襄州道吾和尚（道常禪師法嗣）
B14n0082_p0214a14║漳州羅漢和尚筠州末山尼了然（大愚和尚法嗣）
B14n0082_p0214a15║鎮州義玄禪師（洪州黃蘗法嗣）睦州陳尊宿
B14n0082_p0214b01║杭州楚南禪師福州靈觀禪師
B14n0082_p0214b02║杭州宗徹禪師魏府大覺禪師
B14n0082_p0214b03║相國裴休公袁州光穆禪師（袁州仰山法嗣）
B14n0082_p0214b04║𣈆州景通禪師杭州文喜禪師
B14n0082_p0214b05║袁州光涌禪師鄂州志閑禪師（鎮州臨濟法嗣）
B14n0082_p0214b06║幽州譚空和尚鎮州壽沼禪師
B14n0082_p0214b07║鎮州慧然禪師魏府存奬禪師
B14n0082_p0214b08║鎮州萬歲和尚𣵠州紙衣和尚
B14n0082_p0214b09║虎谿庵主襄州歷村和尚（▆州智▆法嗣）
B14n0082_p0214b10║江州田道者雙峯古禪師（福州雙峯法嗣）
B14n0082_p0214b11║洪州米嶺和尚（杭州共諲法嗣）昇州道巘禪師（楊州慧覺法嗣）
B14n0082_p0214b12║越州全付禪師（仰山光涌法嗣）郢州慧清禪師
B14n0082_p0214b13║韶州義初禪師韶州鴻究禪師
B14n0082_p0214b14║吉州如寶禪師（光穆禪師法嗣）池州教和尚（志開禪師法嗣）
B14n0082_p0214b15║汝州寶應和尚（魏府存奬法嗣）汝州思明禪師（沼禪師法嗣）
B14n0082_p0215a01║淄州水陸和尚（慧然禪師法嗣）汝州南院和尚（魏府大覺法嗣）
B14n0082_p0215a02║袁州仰山慧寂禪師韶州懷化人也姓葉氏年
B14n0082_p0215a03║十五欲出家父母不許後斷手二指跪致於父
B14n0082_p0215a04║母前誓求正法以荅劬勞㕘溈山祐問曰汝是
B14n0082_p0215a05║有主沙彌無主沙彌師曰有主曰在什麼處師
B14n0082_p0215a06║從西過東立祐知是異人便垂開示師問如何
B14n0082_p0215a07║是真佛住處祐曰以思無思之妙返思靈燄之
B14n0082_p0215a08║無窮思盡還源性相常住事理不二真佛如如
B14n0082_p0215a09║師言下頓悟韋宙就溈山請一伽陀溈山曰覿
B14n0082_p0215a10║面相呈猶是鈍漢豈況形於紙筆乃就師請師
B14n0082_p0215a11║於紙上畫一圓相注云思而知之落第二頭不
B14n0082_p0215a12║思而知落第三首一日師隨溈山去開田問曰
B14n0082_p0215a13║遮頭得恁麼低那頭得恁麼高祐曰水能平物
B14n0082_p0215a14║但以水平師曰水也無憑和尚但高處高平低
B14n0082_p0215b01║處低平祐然之有施主送絹寂問和尚受施主
B14n0082_p0215b02║如是供養將何報荅祐敲禪牀示之師曰和尚
B14n0082_p0215b03║何得將眾人物作自己用祐忽問師什麼處去
B14n0082_p0215b04║來師曰田中來祐曰田中多少人師插鍬而立
B14n0082_p0215b05║祐曰今日南山大有人刈茅在師舉鍬而去（玄沙云我
B14n0082_p0215b06║若見即蹋倒鍬子僧問鏡清仰山插鍬意旨如何清云狗銜赦書諸候避道又問只如玄沙蹋鍬其意如何清云勿柰船何打破戽斗又問南山刈
B14n0082_p0215b07║茅意旨如何清云李靖三兄久經行陣雲居錫云且道鏡清下此一判著不著又僧問禾山云仰山插鍬意旨如何禾山云汝問我僧云玄沙蹋鍬
B14n0082_p0215b08║意音如何禾山云我問汝）溈山與師游行次烏㘅一紅柿落前
B14n0082_p0215b09║祐將與師師接得以水洗了却與祐祐曰子什
B14n0082_p0215b10║麼處得來師曰此是和尚道德所感祐曰汝也
B14n0082_p0215b11║不得空然即分半與師（玄沙云大小溈山被仰山一坐至今起不得）鄭愚相
B14n0082_p0215b12║公問不斷煩惱而入涅槃時如何師豎起拂子
B14n0082_p0215b13║公曰入之一字不要亦得師曰入之一字不為
B14n0082_p0215b14║相公（法燈別云相公不用煩惱）師見僧來豎拂子其僧便喝師
B14n0082_p0215b15║曰喝即不無且道老僧過在什麼處僧曰和尚
B14n0082_p0216a01║不合將境示人師乃打之師問香嚴師弟近日
B14n0082_p0216a02║見處如何嚴曰某甲卒說不得乃有偈曰去年
B14n0082_p0216a03║貧未是貧今年貧始是貧去年無卓錐之地今
B14n0082_p0216a04║年錐也無師曰汝只得如來禪未得祖師禪（玄覺
B14n0082_p0216a05║云且道如來禪與祖師禪分不分長慶稜云一時坐却）溈山封一面鏡寄師師上
B14n0082_p0216a06║堂提起云且道是溈山鏡仰山鏡有人道得即
B14n0082_p0216a07║不撲破眾無對師乃撲破師問雙峯師弟近日
B14n0082_p0216a08║見處如何對曰據某甲見處實無一法可當情
B14n0082_p0216a09║師曰汝解猶在境雙峯曰某甲只如此師兄如
B14n0082_p0216a10║何師曰汝豈無能知無一法可當情者溈山聞
B14n0082_p0216a11║云寂子一句疑殺天下人（玄覺云金剛經道實無一法然燈佛與我受記佗道實無一法
B14n0082_p0216a12║可當情為什麼道解猶在境且道利害在什麼處）僧問法身還解說法也無師
B14n0082_p0216a13║曰我說不得別有一人說得曰說得底人在什
B14n0082_p0216a14║麼處師推出枕子溈山聞云寂子用劒刃上事
B14n0082_p0216a15║師問一僧汝會什麼僧曰會卜師提起拂子曰
B14n0082_p0216b01║遮箇六十四卦中阿那卦收僧無對師自代曰
B14n0082_p0216b02║適來是靁天大壯如今變為地火明夷師問僧
B14n0082_p0216b03║名什麼曰靈通師曰便請入燈籠曰早箇入了
B14n0082_p0216b04║也（法眼別云喚什麼作燈籠）師共一僧語傍有僧曰語底是文
B14n0082_p0216b05║殊默底是維摩師曰不語不默底莫是汝否僧
B14n0082_p0216b06║默之師曰何不現神通僧曰不辭現神通只恐
B14n0082_p0216b07║和尚收入教師曰鑒汝來處未有教外底眼師
B14n0082_p0216b08║未遷化前數年有偈曰年滿七十七老去是今
B14n0082_p0216b09║日任性自浮沉兩手攀屈膝於韶州東平山示
B14n0082_p0216b10║滅年七十七抱膝而逝
B14n0082_p0216b11║鄧州香嚴智閑禪師青州人也依溈山禪會祐
B14n0082_p0216b12║和尚知其法器欲激發智光一日謂之曰吾不
B14n0082_p0216b13║問汝平生學解及經卷冊子上記得者汝未出
B14n0082_p0216b14║胞胎未辯東西時本分事試道一句來師懵然
B14n0082_p0217a01║無對師遂歸堂徧撿所集諸方語句無一言可
B14n0082_p0217a02║將醻對乃自歎曰畫餅不可充饑於是盡焚之
B14n0082_p0217a03║曰此生不學佛法也且作箇長行粥飯僧免伇
B14n0082_p0217a04║心神遂泣辭而去抵南陽覩忠國師遺跡遂憩
B14n0082_p0217a05║止焉一日因山中芟除草木以瓦礫擊竹作聲
B14n0082_p0217a06║俄然省悟遽歸沐浴焚香遙禮溈山贊云和尚
B14n0082_p0217a07║大悲恩逾父母當時若為我說却何有今日事
B14n0082_p0217a08║也乃述一偈曰一擊忘所知更不假修治處處
B14n0082_p0217a09║無蹤跡聲色外威儀諸方達道者咸言上上機
B14n0082_p0217a10║師上堂云道由悟達不在語言況見密密堂堂
B14n0082_p0217a11║曾無閒隔不勞心意暫借迴光日用全功迷徒
B14n0082_p0217a12║自背僧問如何是直截根源佛所印師拋下拄
B14n0082_p0217a13║杖散手而去問如何是西來意師以手入懷出
B14n0082_p0217a14║拳展開與之僧乃跪膝以兩手作受勢師曰是
B14n0082_p0217a15║什麼僧無對
B14n0082_p0217b01║襄州延慶山法端大師有人問蚯蚓斬為兩叚
B14n0082_p0217b02║兩頭俱動佛性在阿那頭師展兩手（洞山別云問底存阿那頭）
B14n0082_p0217b03║杭州徑山洪諲禪師吳興人也姓吳氏遭唐會
B14n0082_p0217b04║昌沙汰眾皆悲惋諲曰大丈夫鍾此厄會豈非
B14n0082_p0217b05║命也何乃效兒女子乎僧問掩息如灰時如何
B14n0082_p0217b06║師曰猶是時人功幹僧曰幹後如何師曰耕人
B14n0082_p0217b07║田不種僧曰畢竟如何師曰禾熟不臨場問龍
B14n0082_p0217b08║門不假風靁勢便透得者如何師曰猶是一品
B14n0082_p0217b09║二品僧曰此既是階級向上事如何曰吾不知
B14n0082_p0217b10║有汝龍門問如霜如雪時如何師曰猶是汙染
B14n0082_p0217b11║曰不汙染時如何師曰不同色許州全明上座
B14n0082_p0217b12║先問石霜一毫穿眾穴時如何石霜曰直須萬
B14n0082_p0217b13║年後曰萬年後如何石霜曰登科任汝登科拔
B14n0082_p0217b14║萃任汝拔萃後問師曰一毫穿眾穴時如何師
B14n0082_p0217b15║曰光靴任汝光靴結果任汝結果佛曰長老問
B14n0082_p0218a01║師曰一言定天下四句為誰留師曰汝言有三
B14n0082_p0218a02║四我道其中一也無師有偈曰東西不相顧南
B14n0082_p0218a03║北與誰留汝即言三四我即一也無
B14n0082_p0218a04║福州靈雲志勤禪師本州長谿人也初在溈山
B14n0082_p0218a05║因桃華悟道有偈曰三十年來尋劒客幾逢落
B14n0082_p0218a06║葉幾抽枝自從一見桃華後直至如今更不疑
B14n0082_p0218a07║祐師覽偈詰其所悟與之符契祐曰從緣悟達
B14n0082_p0218a08║永無𮞡失善自護持（有僧舉似玄沙玄沙云諦當甚諦當敢保老兄猶未徵眾疑此語玄沙問地藏
B14n0082_p0218a09║我恁麼道汝作麼生會地藏云不是桂琛則走殺天下人也）有僧問如何得出離生老
B14n0082_p0218a10║病死師曰青山元不動浮雲飛去來雪峯問曰
B14n0082_p0218a11║古人道前三三後三三意旨如何師曰水中魚
B14n0082_p0218a12║山上鳥峯曰意旨作麼生師曰高可射兮深可
B14n0082_p0218a13║釣問久戰砂場為什麼功名不就師曰君王有
B14n0082_p0218a14║道三邊靜何勞萬里築長城又曰罷息干戈束
B14n0082_p0218b01║手歸朝時如何師曰慈雲普潤無邊剎枯樹無
B14n0082_p0218b02║花爭柰何問如何是西來意師曰井底種林檎
B14n0082_p0218b03║曰學人不會師曰今年桃李貴一顆直千金問
B14n0082_p0218b04║摩尼珠不隨眾色未審作什麼色師曰白色僧
B14n0082_p0218b05║曰恁麼即隨眾色也師曰趙璧本無瑕相如誑
B14n0082_p0218b06║秦主
B14n0082_p0218b07║益州應天和尚僧問人人有佛性如何是和尚
B14n0082_p0218b08║佛性師曰汝喚什麼作佛性僧曰恁麼即和尚
B14n0082_p0218b09║無佛性也師乃叫快活快活
B14n0082_p0218b10║福州九峯慈慧禪師遇溈山上堂云汝等諸人
B14n0082_p0218b11║只得大體不得大用師抽身出去溈山召之師
B14n0082_p0218b12║更不迴顧溈山曰此子堪為法器
B14n0082_p0218b13║京兆米和尚（亦謂米七師）有老宿問月中斷井索時人
B14n0082_p0218b14║喚作蛇未審七師見佛喚作什麼師曰若有佛
B14n0082_p0218b15║見即同眾生（法眼別云此是什麼時節問法燈別云喚底不是）老宿曰千年桃
B14n0082_p0219a01║核師令僧去問仰山云今時還假悟也無仰山
B14n0082_p0219a02║云悟即不無爭奈落在第二頭師深肯之又令
B14n0082_p0219a03║僧去問洞山云那箇究竟作麼生洞山云却須
B14n0082_p0219a04║問佗始得師亦肯之
B14n0082_p0219a05║晉州霍山和尚師聞五臺祕魔嵓和尚凡有僧
B14n0082_p0219a06║到禮拜以木叉义著師遂訪之才見不禮拜便
B14n0082_p0219a07║入祕魔懷裏祕魔拊背三下師起拍手云師兄
B14n0082_p0219a08║我一千里地來便迴
B14n0082_p0219a09║襄州王敬初常侍視事次米和尚至王公乃舉
B14n0082_p0219a10║筆米曰還判得虛空否公擲筆入廳更不復出
B14n0082_p0219a11║米致疑至明日憑鼓山供養主入探其意米亦
B14n0082_p0219a12║隨至潛在屏蔽閒偵伺供養主纔坐問曰昨日
B14n0082_p0219a13║米和尚有什麼言句便不得見王公曰師子齩
B14n0082_p0219a14║人韓獹逐塊米師竊聞此語即省前謬遽出朗
B14n0082_p0219a15║笑曰我會也我會也公甞問一僧一切眾生還
B14n0082_p0219b01║有佛性也無僧云盡有公指壁上畫狗子云遮
B14n0082_p0219b02║箇還有也無僧無對公自代云看齩著
B14n0082_p0219b03║益州大隨法真禪師僧問劫火洞然大千俱壞
B14n0082_p0219b04║未審此箇還壞也無師曰壞僧曰恁麼即隨佗
B14n0082_p0219b05║去也師曰隨佗去也問生死到來時如何師曰
B14n0082_p0219b06║遇茶喫茶遇飯喫飯僧曰誰受供養師曰合取
B14n0082_p0219b07║鉢盂問如何是無縫塔師曰高五尺僧曰不會
B14n0082_p0219b08║師曰鶻崙塼一日眾僧㕘次師口作患風勢曰
B14n0082_p0219b09║還有人醫得吾口麼時眾僧競送藥以至俗士
B14n0082_p0219b10║聞之亦多送藥師並不受七日後師自摑口令
B14n0082_p0219b11║正乃云如許多時鼓遮兩片皮至今無人醫得
B14n0082_p0219b12║吾口
B14n0082_p0219b13║韶州靈樹如敏禪師閩川人也僧問和尚年多
B14n0082_p0219b14║少師曰今日生來日死又問和尚生緣什麼處
B14n0082_p0220a01║師曰日出東月落西
B14n0082_p0220a02║泉州莆田縣國歡崇福院慧日大師福州候官
B14n0082_p0220a03║縣人也姓黃氏生而有異及長名文矩為縣獄
B14n0082_p0220a04║卒徃徃棄役徃神光靈觀和尚及西院大安禪
B14n0082_p0220a05║師所吏不能禁後謁萬歲塔譚空禪師落髮不
B14n0082_p0220a06║披袈裟不受具戒唯以雜綵為挂子復至觀和
B14n0082_p0220a07║尚所觀曰我非汝師汝去禮西院去師攜一小
B14n0082_p0220a08║青竹杖入西院法堂安遙見而笑曰入涅槃堂
B14n0082_p0220a09║內去師應諾輪竹杖而入時有五百許僧染時
B14n0082_p0220a10║疾師以杖次第點之各隨點而起
B14n0082_p0220a11║楊州城東光孝院慧覺禪師問宋齊丘還會道
B14n0082_p0220a12║麼宋曰道也著不得師曰有著不得無著不得
B14n0082_p0220a13║宋曰揔不恁麼師曰著不得底宋無對張居士
B14n0082_p0220a14║問爭柰老何師曰年多少張曰八十也師曰可
B14n0082_p0220a15║謂老也曰究竟如何師曰直至千歲也未住有
B14n0082_p0220b01║人問某甲平生愛殺牛還有罪否師曰無罪曰
B14n0082_p0220b02║為什麼無罪師曰殺一箇還一箇
B14n0082_p0220b03║隴州國清院奉禪師僧問如何是和尚家風師
B14n0082_p0220b04║曰臺盤倚子火爐䆫牖問如何是出家人曰銅
B14n0082_p0220b05║頭鐵額鳥觜鹿身僧曰如何是出家人本分事
B14n0082_p0220b06║師曰早起不審夜閒珍重僧問牛頭未見四祖
B14n0082_p0220b07║時為什麼鳥獸㘅花師曰如陝府人送錢財與
B14n0082_p0220b08║鐵牛曰見後為什麼不㘅花師曰木馬投明行
B14n0082_p0220b09║八百
B14n0082_p0220b10║婺州木陳從朗禪師僧問放鶴出籠和雪去時
B14n0082_p0220b11║如何師曰我道不一色因金剛倒僧問既是金
B14n0082_p0220b12║剛不壞身為什麼却倒地師敲禪牀曰行住坐
B14n0082_p0220b13║臥師將歸寂有頌曰三十年來住木陳時中無
B14n0082_p0220b14║一假功成有人問我西來意展似眉毛作麼生
B14n0082_p0220b15║杭州多福和尚僧問如何是多福一叢竹師曰
B14n0082_p0221a01║一莖兩莖斜曰學人不會師曰三莖四莖曲問
B14n0082_p0221a02║如何是納衣下事師曰大有人疑在曰為什麼
B14n0082_p0221a03║如是師曰月裏藏頭
B14n0082_p0221a04║益州西睦和尚上堂有一俗士舉手云和尚是
B14n0082_p0221a05║一頭驢師曰老僧被汝騎彼無語去三日載來
B14n0082_p0221a06║自言某甲三日前著賊師拈拄杖趂出師有時
B14n0082_p0221a07║驀喚侍者侍者應諾師曰更深夜靜共伊商量
B14n0082_p0221a08║台州勝光和尚僧問如何是和尚家風師曰福
B14n0082_p0221a09║州荔枝泉州刺桐問如何是佛法兩字師曰即
B14n0082_p0221a10║便道僧曰請師道師曰穿耳胡僧笑點頭
B14n0082_p0221a11║漳州浮石和尚上堂云山僧開卜鋪能斷人貧
B14n0082_p0221a12║富定人生死時有僧出云離却生死貧富不落
B14n0082_p0221a13║五行請師直道師曰金木水火土
B14n0082_p0221a14║紫桐和尚僧問如何是紫桐境師曰阿你眼裏
B14n0082_p0221b01║著沙得麼曰大好紫桐境也不識師曰老僧不
B14n0082_p0221b02║諱此事其僧出去師下禪牀摛住曰今日好箇
B14n0082_p0221b03║公案老僧未得分文入手曰賴遇某甲是僧師
B14n0082_p0221b04║曰禍不單行
B14n0082_p0221b05║日容和尚有奯上座㕘師拊掌三下云猛虎當
B14n0082_p0221b06║軒誰是敵者奯曰俊鷂沖天阿誰捉得師曰彼
B14n0082_p0221b07║此難當曰且休未斷遮公案師將拄杖舞歸方
B14n0082_p0221b08║丈奯無語師曰死却遮漢也（雲山云奯不別前語）
B14n0082_p0221b09║婺州金華山俱胝和尚初住庵有尼名實際到
B14n0082_p0221b10║庵戴笠子執錫繞師三匝云道得即拈下笠子
B14n0082_p0221b11║三問師皆無對尼去後歎曰我雖丈夫而無丈
B14n0082_p0221b12║夫之氣擬徃諸方㕘尋其夜山神告曰將有大
B14n0082_p0221b13║菩薩來說法果於旬日天龍和尚到師乃迎禮
B14n0082_p0221b14║具陳前事天龍豎一指而示之師當下大悟自
B14n0082_p0221b15║此凡有㕘學僧到師唯舉一指無別提唱有一
B14n0082_p0222a01║童子於外被人詰曰和尚說何法要童子豎起
B14n0082_p0222a02║一指歸而舉似師師言以刀斷其指童子叫走
B14n0082_p0222a03║師召一聲童子迴首師却豎起指頭童子領解
B14n0082_p0222a04║師將順世謂眾曰吾得天龍一指頭禪一生用
B14n0082_p0222a05║不盡言訖示滅（長慶代眾云美食不中飽人契玄沙云我當時若見拗折指頭玄覺云且道玄沙恁麼道意作麼生
B14n0082_p0222a06║雲居錫云只如玄沙恁麼道肯伊不肯伊若肯何言拗折指頭若不肯俱𦙆過在什麼處先曹山云俱胝承當處鹵莽只認得一機一境一種是拍
B14n0082_p0222a07║手拊掌是佗西園竒怪玄覺又云且道俱胝還悟也未若悟為什麼道承當處鹵莽若不悟又道用一指頭禪不盡且道曹山意旨在什麼處）
B14n0082_p0222a08║襄州關南道吾和尚始聞巫者樂神云識神無
B14n0082_p0222a09║師忽然省寤後㕘常禪師印其所解凡上堂示
B14n0082_p0222a10║眾戴蓮華笠披欄執簡擊鼓吹笛口稱魯三郎
B14n0082_p0222a11║有時云打動關南鼓唱起德山歌僧問如何是
B14n0082_p0222a12║祖師西來意師以簡揖曰諾師有時執木劒橫
B14n0082_p0222a13║在肩上作舞僧曰手中劒什麼處得來師擲於
B14n0082_p0222a14║地僧却置師手中師曰什麼處得來僧無對師
B14n0082_p0222a15║曰容汝三日內下取一語其僧亦無對師自代
B14n0082_p0222b01║拈劒肩上作舞云恁麼始得
B14n0082_p0222b02║漳州羅漢和尚始於關南常禪師拳下悟旨乃
B14n0082_p0222b03║為歌曰咸通七載初㕘道到處逢言不識言心
B14n0082_p0222b04║裏癡團若栲栳三春不樂止林泉忽遇法王氊
B14n0082_p0222b05║上坐便陳疑懇向師前師從氊上那伽起袒膊
B14n0082_p0222b06║當胷打一拳駭散癡團獦狚落舉頭看見日初
B14n0082_p0222b07║圓從茲蹬蹬以碣碣直至如今常快活只聞肚
B14n0082_p0222b08║裏飽膨脝更不東西去持鉢又偈曰宇內為閑
B14n0082_p0222b09║客人中作野僧任從佗笑我隨處自騰騰
B14n0082_p0222b10║筠州末山尼了然灌谿閑和尚游方時到山乃
B14n0082_p0222b11║入堂內然遣侍者問上座游山來為佛法來閑
B14n0082_p0222b12║曰為佛法來然乃升座閑上㕘然問上座今日
B14n0082_p0222b13║離何處閑曰離路口然曰何不蓋却閑無對（禾山
B14n0082_p0222b14║代云爭得到遮裏）閑問如何是末山然曰不路頂閑曰如
B14n0082_p0223a01║何是末山主然曰非男女相閑乃喝云何不變
B14n0082_p0223a02║去然曰不是神不是鬼變箇什麼閑於是服膺
B14n0082_p0223a03║僧到㕘然曰太繿縷生僧曰雖然如此且是師
B14n0082_p0223a04║子兒然曰為什麼被文殊騎僧無對僧問如何
B14n0082_p0223a05║是古佛心然曰世界傾壞僧曰世界為什麼傾
B14n0082_p0223a06║壞然曰寧無我身
B14n0082_p0223a07║鎮州臨濟義玄禪師黃蘗普請鋤薏榖迴見師
B14n0082_p0223a08║在後空手立乃問钁在何處師曰上座將去也
B14n0082_p0223a09║黃蘗曰近前來共汝商量師向前义手黃蘗將
B14n0082_p0223a10║钁钁地曰我遮钁天下人拈掇不起還有人拈
B14n0082_p0223a11║得起麼師掣得舉起云钁在義玄手裏黃蘗曰
B14n0082_p0223a12║今日自有人赴普請我不著去也便自歸院（溈山
B14n0082_p0223a13║因仰山侍立次方舉此話未了仰山便問钁在黃蘗手裏為什麼被臨濟奪却溈山曰賊是小人智過君子）師與黃蘗
B14n0082_p0223a14║栽杉黃蘗曰深山裏栽許多樹作麼師曰與後
B14n0082_p0223a15║人作古記乃將鍬拍地兩下黃蘗拈起拄杖曰
B14n0082_p0223b01║汝喫我棒了也師作噓噓聲黃蘗曰吾宗到汝
B14n0082_p0223b02║此記方出（溈山舉問仰山且道黃蘗後語但囑臨濟為復別有意旨仰山曰亦囑臨濟亦記向後溈山云向後作麼生仰山云
B14n0082_p0223b03║一人指南吳越令行南塔和尚注云獨坐震威此記方出又云若遇大風此記亦出溈山云如是如是）一日上堂
B14n0082_p0223b04║曰汝等諸人肉團心上有一無位真人常向諸
B14n0082_p0223b05║人面門出入汝若不識但問老僧時有一僧問
B14n0082_p0223b06║如何是無位真人師便打云無位真人是什麼
B14n0082_p0223b07║乾屎橛（後雪峯聞乃曰臨齊大似白枯賊）師問樂普云從上來一人
B14n0082_p0223b08║行棒一人行喝阿那箇親對曰揔不親師曰親
B14n0082_p0223b09║處作麼生普便喝師乃打麻谷到㕘敷坐具問
B14n0082_p0223b10║十二面觀音阿那面正師下牀一手收坐具一
B14n0082_p0223b11║手搊麻谷云十二面觀音向什麼處去也麻谷
B14n0082_p0223b12║轉身擬坐繩牀師拈拄杖打麻谷接却入方丈
B14n0082_p0223b13║師將示滅乃說偈曰㳂流不止問如何真照無
B14n0082_p0223b14║邊說似佗離相離名人不稟吹毛用了極還麼
B14n0082_p0223b15║睦州陳尊宿初居睦州晦迹常製草屨密置於
B14n0082_p0224a01║道上歲久人知乃有陳蒲鞋之號焉師因晚㕘
B14n0082_p0224a02║謂眾曰汝等諸人未得箇入頭若得箇入頭已
B14n0082_p0224a03║後不得孤負老僧時有僧出禮拜曰某甲終不
B14n0082_p0224a04║敢孤負和尚師曰早是孤負我了也師尋常見
B14n0082_p0224a05║納僧來即閉門或見講僧乃召云坐主其僧應
B14n0082_p0224a06║諾師曰擔板漢或曰遮裏有桶與我取水師問
B14n0082_p0224a07║一長老曰了即毛端滴巨海始知大地一微塵
B14n0082_p0224a08║長老作麼生對曰問阿誰師曰問長老長老曰
B14n0082_p0224a09║何不領話師曰汝不領話我不領話僧問教意
B14n0082_p0224a10║祖意是同是別師曰青山自青山白雲自白雲
B14n0082_p0224a11║僧曰如何是青山師曰還我一滴雨來僧曰道
B14n0082_p0224a12║不得請師道師曰法華峯前陣涅槃句後收師
B14n0082_p0224a13║看經次陳操尚書問和尚看什麼經師曰金剛
B14n0082_p0224a14║經尚書曰六朝翻譯此當第幾譯師舉起經曰
B14n0082_p0224b01║一切有為法如夢幻泡影有一紫衣大德到禮
B14n0082_p0224b02║拜師拈帽子帶示之曰遮箇喚作什麼大德曰
B14n0082_p0224b03║朝天帽師曰恁麼即老僧不卸也師復問所習
B14n0082_p0224b04║何業曰唯識師曰作麼生說曰三界唯心萬法
B14n0082_p0224b05║唯識師指門扇曰遮箇是什麼曰是色法師曰
B14n0082_p0224b06║簾前賜紫對御談經何得不持五戒無對問以
B14n0082_p0224b07║字不成八字不是是何章句師彈指一聲曰會
B14n0082_p0224b08║麼曰不會師曰上來表讚無限勝緣蝦蟇跳上
B14n0082_p0224b09║梵天蚯蚓走過東海
B14n0082_p0224b10║杭州千頃山楚南禪師上堂曰諸子設使解得
B14n0082_p0224b11║三世佛教如缾注水及得百千三昧不如一念
B14n0082_p0224b12║修無漏道免被人天因果繫絆時有僧問無漏
B14n0082_p0224b13║道如何修師曰未有闍梨時體取曰未有某甲
B14n0082_p0224b14║時誰人體師曰體者亦無問如何是易師曰著
B14n0082_p0224b15║衣喫飯不用讀經看教不用行道禮拜燒身煉
B14n0082_p0225a01║頂豈不易也曰此既是易如何是難師曰微有
B14n0082_p0225a02║念生便具五陰三界輪迴生死皆從汝一念生
B14n0082_p0225a03║所以佛教諸菩薩云佛所護念
B14n0082_p0225a04║福州烏石山靈觀禪師（住本山薛老峯亦云丁墓山時稱老觀和尚）師一日
B14n0082_p0225a05║問西院安和尚此一片地堪著什麼物安曰好
B14n0082_p0225a06║著箇無相佛師曰好片田地被兄放不淨問如
B14n0082_p0225a07║何是佛師出舌示之其僧禮謝師曰住住你見
B14n0082_p0225a08║什麼便禮拜僧曰謝和尚慈悲出舌相示師曰
B14n0082_p0225a09║老漢近日舌上生瘡
B14n0082_p0225a10║杭州羅漢院宗徹禪師上堂僧問如何是西來
B14n0082_p0225a11║意師曰骨剉也（師對機多用此語故時人因號骨剉和尚）問如何是南宗
B14n0082_p0225a12║北宗曰心為宗僧曰還看教也無師曰教是心
B14n0082_p0225a13║問性地多昏如何了悟師曰煩雲風卷太虛廓
B14n0082_p0225a14║清曰如何得明去師曰一輪皎潔萬里騰光
B14n0082_p0225a15║魏府大覺禪師師臨終謂眾曰我有一隻箭要
B14n0082_p0225b01║付與人時有一僧出曰請和尚箭師曰汝喚什
B14n0082_p0225b02║麼作箭僧喝師打數下自歸方丈却喚其僧問
B14n0082_p0225b03║曰汝適來會麼僧曰不會師又打數下擲却拄
B14n0082_p0225b04║杖曰已後遇明眼人分明舉似便乃告寂
B14n0082_p0225b05║裴休字公美河東聞喜人也守新安日屬運禪
B14n0082_p0225b06║師初於黃蘗山捨眾入大安精舍公入寺因觀
B14n0082_p0225b07║壁畫乃問是何圖相主事對曰高僧真儀公曰
B14n0082_p0225b08║真儀可觀高僧何在僧皆無對公曰此閒有禪
B14n0082_p0225b09║人否曰近有一僧頗似禪者遽尋運師公覩之
B14n0082_p0225b10║欣然曰休適有一問請上人代醻師曰請相公
B14n0082_p0225b11║垂問公即舉前問師曰裴公公應諾師曰在什
B14n0082_p0225b12║麼處公當下知旨既通徹祖心復博綜教相諸
B14n0082_p0225b13║方禪學咸謂裴公不浪出黃蘗之門也至遷鎮
B14n0082_p0225b14║宣城創精藍迎請居之雖圭峯該通禪講為裴
B14n0082_p0226a01║之所重未若歸心於黃蘗而傾竭服膺者也又
B14n0082_p0226a02║撰圭峯碑云休與師於法為昆仲於義為交友
B14n0082_p0226a03║於恩為善知識於教為內外護斯可見矣仍集
B14n0082_p0226a04║黃蘗語要親書序引冠於編首留鎮山門又親
B14n0082_p0226a05║書大藏經五百函號迄今寶之又圭峯禪師著
B14n0082_p0226a06║禪源諸詮原人論及圓覺經䟽注法界觀公皆
B14n0082_p0226a07║為之序公父肅字中明任越州觀察使應三百
B14n0082_p0226a08║年䜟記重建龍興寺大佛殿自撰碑銘
B14n0082_p0226a09║仰山西塔光穆禪師僧問如何是正聞師曰不
B14n0082_p0226a10║從耳入曰作麼生師曰還聞麼問祖意與教意
B14n0082_p0226a11║同別師曰同別且置汝道缾觜裏什麼物出來
B14n0082_p0226a12║入去問如何是頓師作圓相示之曰如何是漸
B14n0082_p0226a13║師以手空中撥三下
B14n0082_p0226a14║𣈆州霍山景通禪師初㕘仰山仰山閉目坐師
B14n0082_p0226a15║曰如是如是西天二十八祖亦如是中華六祖
B14n0082_p0226b01║亦如是和尚亦如是景通亦如是語訖向右邊
B14n0082_p0226b02║翹一足而立仰山起打四藤杖師因此自稱集
B14n0082_p0226b03║雲峯下四藤條天下大禪佛（歸宗下亦有大禪佛名智通終於五臺）
B14n0082_p0226b04║杭州文喜禪師僧問如何是涅槃相師曰香煙
B14n0082_p0226b05║盡處驗問如何是自己師默然僧罔措再問師
B14n0082_p0226b06║曰青天蒙昧不向月邊飛
B14n0082_p0226b07║仰山南塔光涌禪師僧問文殊是七佛師文殊
B14n0082_p0226b08║有師否師曰遇緣即有曰如何是文殊師師豎
B14n0082_p0226b09║拂子示之僧曰莫遮箇是麼師放下拂子义手
B14n0082_p0226b10║問真佛住在何處師曰言下無相也不在別處
B14n0082_p0226b11║灌谿志閑禪師師謂眾曰我見臨濟無言語直
B14n0082_p0226b12║至如今飽不饑又曰大𢈔嶺頭佛不會黃梅路
B14n0082_p0226b13║上沒眾生僧問久嚮灌谿到來只見漚麻池師
B14n0082_p0226b14║曰汝只見漚麻池不見灌谿僧曰如何是灌谿
B14n0082_p0226b15║師曰劈箭急（後人舉似玄沙玄沙云更學三十年未會禪）
B14n0082_p0227a01║幽州譚空和尚有尼欲開堂師曰尼女家不用
B14n0082_p0227a02║開堂尼曰龍女八歲成佛又作麼生師曰龍女
B14n0082_p0227a03║有十八變汝與老僧試一變看尼曰變得也是
B14n0082_p0227a04║野狐精師乃打趂
B14n0082_p0227a05║鎮州寶壽沼和尚僧問萬境來侵時如何師曰
B14n0082_p0227a06║莫管佗僧禮拜師曰不要動著動著即打折汝
B14n0082_p0227a07║𦝫趙州諗和尚來師在禪牀背面而坐諗展坐
B14n0082_p0227a08║具禮拜師起入方丈諗收坐具而出師問僧什
B14n0082_p0227a09║麼處來曰西山來師曰見獼猴麼曰見師曰作
B14n0082_p0227a10║什麼伎倆曰見某甲一箇伎倆也作不得師打
B14n0082_p0227a11║之胡釘鉸㕘師問汝莫是胡釘鉸曰不敢師曰
B14n0082_p0227a12║還解釘得虛空否曰請和尚打破某甲與釘師
B14n0082_p0227a13║以拄杖打之胡曰和尚莫錯打某甲師曰向後
B14n0082_p0227a14║有多口阿師與點破在（趙州云只遮一縫尚不柰何乃代云且釘遮一縫）問萬
B14n0082_p0227b01║里無片雲時如何師曰青天亦須喫棒
B14n0082_p0227b02║鎮州三聖院慧然禪師至仰山仰山問汝名什
B14n0082_p0227b03║麼師曰名慧寂仰山曰慧寂是我名師曰我名
B14n0082_p0227b04║慧然仰山大笑而已師到德山纔展坐具德山
B14n0082_p0227b05║曰莫展炊巾遮裏無餤飯師曰縱有也無著處
B14n0082_p0227b06║德山以拄杖打師師接住却推德山向禪牀上
B14n0082_p0227b07║德山大笑師哭蒼天而去
B14n0082_p0227b08║魏府興化存獎禪師師後為唐莊宗師莊宗
B14n0082_p0227b09║日謂師曰朕收大梁得一顆無價明珠未有人
B14n0082_p0227b10║醻價師曰請陛下珠看帝以手舒開噗頭脚師
B14n0082_p0227b11║曰君王之寶誰敢醻價
B14n0082_p0227b12║鎮州萬歲和尚僧問大眾上堂合譚何事師曰
B14n0082_p0227b13║序品第一
B14n0082_p0227b14║涿州紙衣和尚初問臨濟如何是奪人不奪境
B14n0082_p0227b15║臨濟曰春煦發生鋪地錦嬰兒垂髮白如絲師
B14n0082_p0228a01║曰如何是奪境不奪人曰王令已行天下徧將
B14n0082_p0228a02║軍塞外絕煙塵師曰如何是人境俱不奪曰王
B14n0082_p0228a03║登寶殿野老謳謌師曰如何是人境俱奪曰并
B14n0082_p0228a04║汾已信獨處一方
B14n0082_p0228a05║虎谿庵主有僧問和尚何處人事師曰隴西人
B14n0082_p0228a06║僧曰承聞隴西有鸚鵡還實也無師曰是僧曰
B14n0082_p0228a07║和尚莫不是也無師便作鸚鵡聲僧曰好箇鸚
B14n0082_p0228a08║鵡師便棒之
B14n0082_p0228a09║襄州歷村和尚煎茶次僧問如何是祖師西來
B14n0082_p0228a10║意師舉茶匙子僧曰莫只遮便當否師擲向火
B14n0082_p0228a11║中問如何是觀其音聲而得解脫師將火筯打
B14n0082_p0228a12║柴頭問汝還聞否曰聞師曰誰不解脫
B14n0082_p0228a13║江州廬山雙谿田道者僧問如何是啐啄之機
B14n0082_p0228a14║師以手作啄勢問如何是西來意師曰什麼處
B14n0082_p0228a15║得箇問頭來
B14n0082_p0228b01║雙峯古禪師因上雙峯禮謁雙峯問大德什麼
B14n0082_p0228b02║處住曰城裏住雙峯曰尋常還思老僧否曰常
B14n0082_p0228b03║思和尚無由禮覲雙峯曰只者思底便是大德
B14n0082_p0228b04║師從此領旨
B14n0082_p0228b05║洪州米嶺和尚尋常垂語曰莫過於此僧問未
B14n0082_p0228b06║審是什麼莫過於此師曰不出是（其僧後問長慶為什麼不出是長慶
B14n0082_p0228b07║云汝擬喚作什麼）
B14n0082_p0228b08║道巘禪師上堂謂眾曰彌勒世尊朝入伽藍暮
B14n0082_p0228b09║成正覺乃說偈曰三界上下法我說皆是心離
B14n0082_p0228b10║於諸心法更無有可得看佗恁麼道也大殺惺
B14n0082_p0228b11║惺若比吾徒猶是鈍漢所以一念見道三世情
B14n0082_p0228b12║盡如印印泥更無前後諸子生死事大快須薦
B14n0082_p0228b13║取莫為等閑業識茫茫蓋為迷己逐物世尊臨
B14n0082_p0228b14║入涅槃文殊請佛再轉法輪世尊咄文殊言吾
B14n0082_p0229a01║四十九年住世不曾一字與人汝請吾再轉法
B14n0082_p0229a02║輪是謂吾曾轉法輪也然今時眾中建立箇賓
B14n0082_p0229a03║主問荅事不獲已蓋為初心爾
B14n0082_p0229a04║越州清化全付禪師僧問如何是正法眼師曰
B14n0082_p0229a05║不可青天白日尿牀也問如何是佛法大意師
B14n0082_p0229a06║白華表柱頭木鶴飛問路逢達道人不將語默
B14n0082_p0229a07║對未審將什麼對師曰眼裏瞳人吹叫子問亡
B14n0082_p0229a08║僧遷化向什麼處去師曰長江無閒斷聚沫任
B14n0082_p0229a09║風飄曰還受祭祀也無師曰祭祀不無僧曰如
B14n0082_p0229a10║何祭祀師曰魚歌舉櫂谷裏聞聲
B14n0082_p0229a11║郢州芭蕉山慧清禪師僧問如何是芭蕉水師
B14n0082_p0229a12║曰冬溫夏涼問賊來須打客來須看忽遇客賊
B14n0082_p0229a13║俱來時如何師曰屋裏有一緉破草鞋只如破
B14n0082_p0229a14║草鞋還堪受用也無師曰汝若將去前凶後不
B14n0082_p0229a15║吉問古佛未出興時如何師曰千年茄子根曰
B14n0082_p0229b01║出興後如何師曰金剛努出眼
B14n0082_p0229b02║韶州昌樂縣黃連山義初號明微大師僧問三
B14n0082_p0229b03║乘十二分教即不問請師開口不荅話師曰寶
B14n0082_p0229b04║華臺上定古今曰如何是寶華臺上定古今師
B14n0082_p0229b05║曰一點墨子輪流不移曰學人全體不會請師
B14n0082_p0229b06║指示師曰靈覺雖轉空花不墜問如何是佛師
B14n0082_p0229b07║曰胷題萬字背負圓光
B14n0082_p0229b08║韶州慧林鴻究號妙濟大師僧問千聖常行此
B14n0082_p0229b09║路如何是此路師曰果然不見問魯祖面壁意
B14n0082_p0229b10║如何師曰有什麼雪處
B14n0082_p0229b11║吉州資福如寶禪師僧問如何是玄旨師曰汝
B14n0082_p0229b12║與我掩却門問魯祖面壁意作麼生師曰勿交
B14n0082_p0229b13║涉問遮箇還受學也無師曰未曾钁地栽虛空
B14n0082_p0229b14║師一日拈起蒱團示眾曰諸佛菩薩及入理聖
B14n0082_p0229b15║人皆從遮裏出便擲下擘胷開曰作麼生眾無對
B14n0082_p0230a01║池州魯祖山教和尚僧問如何是目前事師曰
B14n0082_p0230a02║絲竹未將為樂器架上葫蘆猶未收問如何是
B14n0082_p0230a03║雙林樹師曰有相身中無相身曰如何是有相
B14n0082_p0230a04║身中無相身師曰金香山下鐵崑崙
B14n0082_p0230a05║汝州寶應和尚師問僧近離什麼處曰長水師
B14n0082_p0230a06║曰東流西流曰總不恁麼師曰作麼生僧珍重
B14n0082_p0230a07║師打之師問僧近離什麼處曰近離襄州師曰
B14n0082_p0230a08║來作什麼曰特來禮拜和尚師曰恰遇寶應老
B14n0082_p0230a09║不在僧便喝師曰向汝道不在又喝作什麼僧
B14n0082_p0230a10║又喝師乃棒之其僧禮拜師曰遮棒本分汝打
B14n0082_p0230a11║我我且打汝三五棒要此話大行師上堂曰諸
B14n0082_p0230a12║方只具啐啄同時眼不具啐啄同時用有僧問
B14n0082_p0230a13║如何是啐啄同時用師曰作家相見不啐啄啐
B14n0082_p0230a14║啄同時失僧曰此猶未是某甲問處師曰汝問
B14n0082_p0230b01║處又作麼生僧曰失師乃打之其僧不肯遂禮
B14n0082_p0230b02║風穴和尚風穴問曰汝當時問先師啐啄話後
B14n0082_p0230b03║來還有省處也無僧曰已見箇道理也曰作麼
B14n0082_p0230b04║生僧曰某甲當時在燈影裏行照顧不著風穴
B14n0082_p0230b05║云汝會也
B14n0082_p0230b06║汝州西院思明禪師僧問如何是臨濟一喝師
B14n0082_p0230b07║曰千鈞之弩不為鼷鼠而發機曰和尚慈悲何
B14n0082_p0230b08║在師打之僧從漪到旬日乃曰莫道會佛法人
B14n0082_p0230b09║覓箇舉話底人也無師聞之默然漪異日上法
B14n0082_p0230b10║堂次師召從漪漪舉首師曰錯漪進三兩步師
B14n0082_p0230b11║又曰錯從漪漪復近前師曰適來兩錯是上坐
B14n0082_p0230b12║錯是思明老錯曰是從漪錯師曰錯又曰上坐
B14n0082_p0230b13║且遮裏過夏共汝商量遮兩錯漪不肯便去後
B14n0082_p0230b14║住相州天平山每舉前話曰我行脚時被惡風
B14n0082_p0230b15║吹到汝州有西院長老勘我連下三箇錯便待
B14n0082_p0231a01║留我我不說恁麼時錯我當時發足擬向南去
B14n0082_p0231a02║便知道錯了也（首山省念和尚云據天平作恁麼會解未夢見西院在何故話在）
B14n0082_p0231a03║淄州水陸和尚僧問如何是學人用心處師曰
B14n0082_p0231a04║用心即錯僧曰不起一念時如何師曰勿用處
B14n0082_p0231a05║漢問此事如何保任師曰切忌問狹路相逢時
B14n0082_p0231a06║如何師便攔胷托一托
B14n0082_p0231a07║汝州南院和尚問匹馬單槍來時如何師曰待
B14n0082_p0231a08║我斫棒僧問上上根器人還接否師曰接僧曰
B14n0082_p0231a09║便請師接師曰且得平交師問新到僧近離什
B14n0082_p0231a10║麼處曰漢上師曰汝也罪過我也罪過僧無語
B14n0082_p0231a11║
B14n0082_p0231a12║傳燈玉英集卷第六