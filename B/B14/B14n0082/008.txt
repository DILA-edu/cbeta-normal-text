B14n0082_p0291a01║傳燈玉英集卷第十四
B14n0082_p0291a02║▆…▆
B14n0082_p0291a03║天台▆…▆
B14n0082_p0291a04║明州布▆…▆
B14n0082_p0291a05║南陽慧中國▆…▆
B14n0082_p0291a06║洛京神會大師▆…▆
B14n0082_p0291a07║澧州藥山惟儼和尚▆…▆
B14n0082_p0291a08║汾州大達無業國師鎮▆…▆（以上缺半紙）
B14n0082_p0291a09║玄沙宗一師備大師漳州桂琛和尚
B14n0082_p0291a10║大法眼禪師
B14n0082_p0291a11║金陵寶誌禪師金城人也姓朱氏少出家止道
B14n0082_p0291a12║林寺修習禪定宋太始初忽居止無定飲食無
B14n0082_p0291a13║時髮長數寸徒跣執錫杖頭擐箭刀尺銅鑑或
B14n0082_p0291b01║數日不食無飢容或歌吟如讖記齊武帝謂師
B14n0082_p0291b02║惑眾收付建康獄既旦人見其入市及檢獄如
B14n0082_p0291b03║故帝延於宮中之後堂師在華林園忽一日重
B14n0082_p0291b04║著三布帽亦不知於何所得之俄豫章王丈惠
B14n0082_p0291b05║太子相繼薨齊亦以此季矣由是禁師出入梁
B14n0082_p0291b06║高祖即位下詔曰誌公迹拘塵垢神遊冥寂水
B14n0082_p0291b07║火不能燋濡蛇虎不能侵懼語其佛理則聲聞
B14n0082_p0291b08║以上譚其隱淪則遯僊高者豈以俗士常情空
B14n0082_p0291b09║相拘制何其鄙陋一至於此自今勿得復禁帝一
B14n0082_p0291b10║日問師曰弟子煩惑何以治之師曰十二識者
B14n0082_p0291b11║以為十二因緣治惑藥也又問弟子何時得靜
B14n0082_p0291b12║心修習師曰安樂禁識者以為修習禁者止也
B14n0082_p0291b13║至安樂時乃止耳又製大乘贊二十四首盛行
B14n0082_p0291b14║於世（餘諸辭句與夫禪宗旨趣冥會略錄十首及師製十二時頌編于別卷）
B14n0082_p0291b15║婺州善慧大士者義烏縣人也降于雙林鄉傅
B14n0082_p0292a01║宣慈家本名翕梁納劉氏女名妙光生普建普
B14n0082_p0292a02║成二子二十四與里人稽亭浦漉魚獲已沈籠
B14n0082_p0292a03║水中祝曰去者適止者留人或謂之愚會有天
B14n0082_p0292a04║竺僧達磨（時謂嵩頭陀）曰我與汝毗婆尸佛所發誓今
B14n0082_p0292a05║兜率宮衣鉢見在何日當還因命臨水觀其影
B14n0082_p0292a06║見大士圓光寶蓋大士笑謂之曰鑪韛之所多
B14n0082_p0292a07║鈍鐵良醫之門足病人度生為急何思彼樂乎
B14n0082_p0292a08║嵩指松山頂曰此可棲矣大士躬耕而居之乃
B14n0082_p0292a09║說一偈曰空手把鋤頭步行騎水牛人從橋上
B14n0082_p0292a10║過橋流水不流有人盜菽麥瓜果大士即與籃
B14n0082_p0292a11║籠盛去日常傭作夜則行道見釋迦金粟定光
B14n0082_p0292a12║三如來放光襲其體大士乃曰我得首楞嚴定
B14n0082_p0292a13║當捨田宅設無遮大會唱賣妻子獲錢五萬以
B14n0082_p0292a14║營法會一日遣弟子傅暀致書于梁高祖書曰
B14n0082_p0292b01║雙林樹下當來解脫善慧大士白國主救世菩
B14n0082_p0292b02║薩今欲條上中下善希能受持其上善略以虛
B14n0082_p0292b03║懷為本不著為宗亡相為因涅槃為果其中善
B14n0082_p0292b04║略以治身為本治國為宗天上人間果報安樂
B14n0082_p0292b05║其下善略以護養眾生勝殘去殺普令百姓俱
B14n0082_p0292b06║稟六齋今聞皇帝崇法欲伸論義未遂襟懷故
B14n0082_p0292b07║遣弟子傅暀告白暀投太樂令何昌昌曰慧約
B14n0082_p0292b08║國師猶復置啟翕是國民又非長老殊不謙卑
B14n0082_p0292b09║豈敢呈達暀燒手御路昌乃馳往同泰寺詢皓
B14n0082_p0292b10║法師皓勸速呈帝覽之遽遣詔迎既至帝問從
B14n0082_p0292b11║來師事誰邪曰從無所從來無所來師事亦爾
B14n0082_p0292b12║帝又問何為真諦曰息而不滅帝曰若息而不
B14n0082_p0292b13║滅此則有色有色故鈍若如是者居士不免流
B14n0082_p0292b14║俗曰臨財無苟得臨難無苟免帝曰居士大識禮
B14n0082_p0292b15║曰一切諸法不有不無帝曰謹受來旨曰大千世
B14n0082_p0293a01║界所有色象莫不歸空百川叢注不過於海無
B14n0082_p0293a02║量妙法不出真如如來何故於三界九十六道
B14n0082_p0293a03║中獨超其最視一切眾生有若赤子有若自身
B14n0082_p0293a04║天下非道不安非理不樂帝默然大士辭退異
B14n0082_p0293a05║日帝於壽光殿請誌公講金剛經誌公曰大士能
B14n0082_p0293a06║耳帝請大士大士登坐執拍板唱經成四十九頌
B14n0082_p0293a07║天台山修禪寺智者禪師智顗荊州華容人也
B14n0082_p0293a08║姓陳氏母徐氏始娠夢香煙五色縈繞于懷幼
B14n0082_p0293a09║有奇相誓志出家怳焉如夢見大山臨海際峯
B14n0082_p0293a10║頂有僧招手復接入一伽藍云汝當居此太建
B14n0082_p0293a11║元年隱天台山佛隴峯有定光禪師先居此峯
B14n0082_p0293a12║謂弟子曰不久當有善知識領徒至此俄爾師
B14n0082_p0293a13║至光曰還憶疇昔舉手招引時否師即悟禮像
B14n0082_p0293a14║之徵悲喜交懷乃執手共至庵所其夜聞空中
B14n0082_p0293a15║鍾磬之聲師曰是何祥也光曰此是犍稚集僧
B14n0082_p0293b01║得住之相此處金地吾已居之北峯銀地汝宜
B14n0082_p0293b02║居焉隋煬帝請師受菩薩戒乃號師為智者師
B14n0082_p0293b03║常謂法華為一乘妙典蕩化城之執教釋草庵
B14n0082_p0293b04║之滯情開方便之權門示真實之妙理會眾善
B14n0082_p0293b05║之小行歸廣大之一乘遂出玄義曰釋名辯體
B14n0082_p0293b06║明宗論用判教相之五重也名則法喻齊舉謂
B14n0082_p0293b07║一乘妙法即眾生本性在無明煩惱不為所染
B14n0082_p0293b08║如蓮華處于淤泥而體常淨故以為名此經開
B14n0082_p0293b09║權顯實廢權立實會權歸實如蓮之華有含容
B14n0082_p0293b10║開落之義華之蓮有隱現成實之義亦謂從本
B14n0082_p0293b11║垂迹因迹顯本夫經題不越法喻人單複具足
B14n0082_p0293b12║凡七種（單三複三具足一）攝一切名妙法蓮華即複之一
B14n0082_p0293b13║也（法譬為複）名以召體體即實相謂一切相離實相
B14n0082_p0293b14║無體故宗則一乘因果開示悟入佛之知見可
B14n0082_p0294a01║尊尚故用則力用以開廢會之義有其力故然
B14n0082_p0294a02║後判教相者以如來一代之說揔判為五時八
B14n0082_p0294a03║教五時者一佛初成道為上根菩薩說華嚴時
B14n0082_p0294a04║二為小機說阿含時三彈偏折小歎大褒圓說
B14n0082_p0294a05║方等時四蕩相遣執說般若時五會權歸實授
B14n0082_p0294a06║三乘人及一切眾生成佛記說法華涅槃時八
B14n0082_p0294a07║教者謂化儀四教即頓漸祕密不定也化法四
B14n0082_p0294a08║教即藏（生滅四諦）通（無生）別（無量）圓也（無作四諦唯法華圓理乃至治生產業一色一香無非實相）
B14n0082_p0294a09║該三世如來所演罄殫其致（四證三接廣如本教）捨此皆魔說
B14n0082_p0294a10║故教理既明非觀行無以復性乃依一心三諦
B14n0082_p0294a11║之理（真俗中）示三止三觀一一觀心念念不可得先
B14n0082_p0294a12║空次假後中離二邊而觀一心如雲外之月者
B14n0082_p0294a13║此乃別教之行相也甞云破一切惑莫盛乎空
B14n0082_p0294a14║建一切法莫盛乎假究竟一切性莫大乎中故
B14n0082_p0294a15║一中一切中無假無空而不中空假亦爾即圓
B14n0082_p0294b01║教之行相如摩醯首羅天之三目非縱橫並別
B14n0082_p0294b02║故（第十四祖龍樹菩薩偈云因緣所生法我說即是空亦名為假名亦名中道義斯與楞嚴圓覺經說奢摩佗三摩鉢底禪
B14n0082_p0294b03║那三觀名目雖殊其致一也達磨大師以心傳心不帶名數直為上上根智俾忘筌忘意故與此教同而不同智者禪師窮理
B14n0082_p0294b04║盡性備足之門故與禪宗異而非異也）三觀圓成法身不素即免同貧
B14n0082_p0294b05║子也尚慮學者昧於修性或墮偏執故復創六
B14n0082_p0294b06║即之義以絕斯患一理即佛者十法界眾生下
B14n0082_p0294b07║至蟭螟同稟妙性從本以來常住清淨覺體圓
B14n0082_p0294b08║滿一理齊平故（執名相者不信即心即佛覩此而生信也）二名字即佛者雖
B14n0082_p0294b09║理性坦平而隨流者日用不知必假言教外薰
B14n0082_p0294b10║得聞名字生信發解故（起信論云以有妄想心故能知名義自此已下簡暗證者）三觀
B14n0082_p0294b11║行即佛者既聞名開解要假前之三觀而返源
B14n0082_p0294b12║故（圓教外凡也圓觀五陰為不思議境即五品位大師示居此位別教十信及藏通教皆名資糧位）四相似即
B14n0082_p0294b13║佛者觀行功深發相似用故（內凡也圓伏無明入十信鐵輪位不斷見思惑至七
B14n0082_p0294b14║信以去見思惑自殞得六根清淨如經云父母所生眼悉見三千界云云思大禪師示居此位若別教乃地前三十心也藏通皆名
B14n0082_p0294b15║加行位楞嚴經唯識論三十心後別立四加行名位雖同詮旨迥異惟通悟者善巧融會）五分真即佛者
B14n0082_p0295a01║三心開發得真如用位位增勝故（發圓初住即銅輪位也如龍女一念
B14n0082_p0295a02║成佛現百界身從此轉勝至等覺位凡四十一心盡目真因分位雖殊圓理無別若別教即名十地藏通皆言見道位）六究
B14n0082_p0295a03║竟即佛者無明永盡覺心圓極證無所證故（妙覺
B14n0082_p0295a04║也起信云始本不二名究竟覺仁王名寂滅上忍也別教權佛攝對圓行第二位耳藏通二教佛可知）如上六位
B14n0082_p0295a05║既皆即佛（不屈不濫）通具法報化三身為正（三寶三德屬對交終
B14n0082_p0295a06║乃至十種三法含攝無遺偈云道識性般若菩提大乘身涅槃三寶德一一皆三法）隨居四土為依
B14n0082_p0295a07║四土者一常寂光（法性土也法身居之身土相稱）二實報無障礙
B14n0082_p0295a08║（攝二受用也自受用土報佛自居佗受用土登地菩薩所居）三方便有餘四淨穢同
B14n0082_p0295a09║居（並為應化土也地前菩薩二乘凡夫所居）其實則非身非土無優無劣
B14n0082_p0295a10║為對機故假說身土而分優劣師得身土互融
B14n0082_p0295a11║權實無礙故三十餘年晝夜宣演生四種益具
B14n0082_p0295a12║四悉檀（悉徧也檀翻名施禪師之法徧施有情隨根得益如云世界悉檀生歡喜益云云）門人灌
B14n0082_p0295a13║頂日記萬言而編結之揔目為天台教別即分
B14n0082_p0295a14║諸部類（法華玄義文句大小止觀金光明仁王淨名涅槃請觀音十六觀經等及四教禪門凡百餘軸）歷代
B14n0082_p0295b01║付授盛于江浙隨開皇十七年十一月帝遣使詔
B14n0082_p0295b02║師將行乃告門人曰吾今往而不返到剡東石
B14n0082_p0295b03║城寺百尺石像前不進顧侍者曰觀音來迎不
B14n0082_p0295b04║久應去作觀心偈唱諸法門綱要訖趺坐而逝
B14n0082_p0295b05║泗州僧伽大師者世謂觀音大士應化也推本
B14n0082_p0295b06║則過去劫值觀世音如來從三慧門而入道以
B14n0082_p0295b07║音聲為佛事但以此土有緣之眾乃謂大師自
B14n0082_p0295b08║西國來唐高宗時至長安洛陽行化歷吳楚閒
B14n0082_p0295b09║手執楊枝混于緇流或問師何姓即荅曰我姓
B14n0082_p0295b10║何又問師是何國人師曰我何國人尋於泗上
B14n0082_p0295b11║欲搆伽藍因宿州民賀跋氏捨所居師曰此本
B14n0082_p0295b12║為佛宇令掘地果得古碑云香積寺即齊李龍
B14n0082_p0295b13║建所創又獲金像眾謂然燈如來師曰普光王
B14n0082_p0295b14║佛也因以為寺額中宗遣使迎大師至輦轂帝
B14n0082_p0295b15║及百官咸稱弟子三年示滅敕令就薦福寺漆
B14n0082_p0296a01║身起塔忽臭氣滿城帝祝送師歸臨淮言訖異
B14n0082_p0296a02║香騰馥帝問萬回曰僧伽大師是何人邪曰觀
B14n0082_p0296a03║音化身耳乾符中諡證聖大師
B14n0082_p0296a04║萬回法雲公者𮓦州閿鄉人也姓張氏唐貞觀
B14n0082_p0296a05║六年五月五日生始在弱齡嘯傲如狂三藏玄
B14n0082_p0296a06║奘自西國還訪公作禮稱是菩薩有兄萬年久
B14n0082_p0296a07║征遼左母程氏思其音信公曰此甚易爾乃告
B14n0082_p0296a08║母而往至暮而還有龍興寺大明師少而相狹公
B14n0082_p0296a09║來往明師之室屬有正諫大夫明崇儼夜過寺
B14n0082_p0296a10║見公左右神兵侍衛崇儼駭之詰旦言與明師
B14n0082_p0296a11║復厚施金繒作禮而去高宗召入內時有扶風
B14n0082_p0296a12║僧蒙澒者甚多靈迹先在內每曰回來回來及
B14n0082_p0296a13║公至又曰替到當去迨旬日而澒卒景雲二年
B14n0082_p0296a14║師卒于長安醴泉里壽八十時異香氤氳舉體
B14n0082_p0296a15║柔䎡制贈司徒𮓦國公喪事官給窆于京西香
B14n0082_p0296b01║積寺
B14n0082_p0296b02║天台豐干禪師者不知何許人也居天台山國
B14n0082_p0296b03║清寺剪髮齊眉人或問佛理止荅隨時二字常
B14n0082_p0296b04║誦唱道歌乘虎入松門眾僧驚畏本寺有寒山
B14n0082_p0296b05║子拾得二人執爨終日晤語時謂風狂子獨與
B14n0082_p0296b06║師相親一日寒山問古鏡不磨如何照燭師曰
B14n0082_p0296b07║冰壺無影像猨猴探水月曰此是不照燭也更請
B14n0082_p0296b08║師道師曰萬德不將來教我道什麼寒拾俱禮拜
B14n0082_p0296b09║師尋獨入五臺巡禮逢一老翁師問莫是文殊
B14n0082_p0296b10║否曰豈可有二文殊師作禮未起忽然不見（趙州
B14n0082_p0296b11║沙彌舉似和尚趙州代豐干云文殊文殊）後回天台示滅初閭丘公（名犯太祖廟諱
B14n0082_p0296b12║一字）出牧丹丘忽患頭疼醫莫能愈師訪之閭丘
B14n0082_p0296b13║且告之病師乃索淨器呪水噴之斯須立差閭
B14n0082_p0296b14║丘異之乞一言示此去安危之兆師曰到任記
B14n0082_p0297a01║謁文殊普賢曰此二菩薩何在師曰國清寺執
B14n0082_p0297a02║爨洗器者寒山拾得是也閭丘拜辭乃行尋至
B14n0082_p0297a03║山寺問此寺有豐干禪師否寒山拾得復是何人
B14n0082_p0297a04║時有僧道翹對曰豐干舊院在經藏後今閴無
B14n0082_p0297a05║人矣寒拾二人見在廚中執伇閭丘入師房唯
B14n0082_p0297a06║見虎迹
B14n0082_p0297a07║天台寒山子者本無氏族始豐縣西七十里有
B14n0082_p0297a08║寒暗二巖以其於寒巖中居止得名也容貌枯
B14n0082_p0297a09║悴時來國清寺就拾得取眾僧殘食食之或廊
B14n0082_p0297a10║下徐行或望空慢罵寺僧以杖逼逐翻身拊掌
B14n0082_p0297a11║大笑而去一日豐干告之曰汝與我遊五臺即
B14n0082_p0297a12║我同流若不與我去非我同流曰我不去豐干
B14n0082_p0297a13║曰汝不是我同流寒山却問汝去五臺作什麼
B14n0082_p0297a14║豐干曰我禮文殊曰汝不是我同流暨豐干滅
B14n0082_p0297a15║後閭丘公入山訪之見寒拾二人圍鑪語笑閭
B14n0082_p0297b01║丘不覺致拜二人連聲咄叱寺僧驚愕曰大官
B14n0082_p0297b02║何拜風狂漢邪寒山復執閭丘手笑而言曰豐
B14n0082_p0297b03║干饒舌久而放之自此寒拾相攜出松門更不
B14n0082_p0297b04║復入寺閭丘至寒巖禮謁送衣服藥物二士高
B14n0082_p0297b05║聲喝之曰賊便入巖石縫中唯曰汝諸人各各
B14n0082_p0297b06║努力其石縫忽然而合閭丘哀慕令僧道翹尋
B14n0082_p0297b07║其遺物於林閒得葉上所書辭頌及題村墅人
B14n0082_p0297b08║家屋壁共三百餘首傳布人間
B14n0082_p0297b09║天台拾得者不言名氏因豐干禪師山中經行
B14n0082_p0297b10║聞兒啼聲遂見一子可數歲初謂牧牛子及問
B14n0082_p0297b11║之云孤棄于此豐干乃名為拾得攜至國清寺
B14n0082_p0297b12║令知食堂香燈忽一日輒登坐與佛像對盤而
B14n0082_p0297b13║餐復於憍陳如塑形前呼曰小果聲聞僧驅之
B14n0082_p0297b14║罷其所主令廚內滌器常日齋畢澄濾食滓以
B14n0082_p0297b15║筒盛之寒山來即負之而去一日掃地寺主問
B14n0082_p0298a01║汝畢竟姓箇什麼拾得放下掃箒义手而立寺
B14n0082_p0298a02║主罔測寒山搥胷云蒼天蒼天拾得却問汝作
B14n0082_p0298a03║什麼曰豈不見道東家人死西家助哀二人作
B14n0082_p0298a04║舞哭笑而去
B14n0082_p0298a05║明州奉化縣布袋和尚者未詳氏族自稱名契
B14n0082_p0298a06║此形裁腲脮（上烏罪切下奴罪切）蹙額皤腹出語無定常以
B14n0082_p0298a07║杖荷一布囊凡供身之具盡貯囊中入𨞬肆見
B14n0082_p0298a08║物則乞或䤈醢魚葅纔接入口分少許投囊中
B14n0082_p0298a09║甞雪中臥雪不沾身示人吉凶必應期無忒一
B14n0082_p0298a10║僧在師前行師乃拊僧背一下僧回頭師曰乞
B14n0082_p0298a11║我一文錢曰道得即與汝一文師放下布囊义
B14n0082_p0298a12║手而立先保福和尚問如何是佛法大意師放
B14n0082_p0298a13║下布袋义手保福曰為只如此為更有向上事
B14n0082_p0298a14║師負之而去師在街衢立僧問在遮裏作什麼
B14n0082_p0298b01║師曰等箇人曰來也來也（歸宗柔和尚別云歸去來）師曰汝不
B14n0082_p0298b02║是遮箇人曰如何是遮箇人師曰乞我一文錢
B14n0082_p0298b03║師有歌曰只箇心心心是佛十方世界最靈物縱
B14n0082_p0298b04║橫妙用可憐生一切不如心真實騰騰自在無
B14n0082_p0298b05║所為閑閑究竟出家兒若覩目前真大道不見
B14n0082_p0298b06║纖毫也大奇萬法何殊心何異何勞更用尋經
B14n0082_p0298b07║義心王本自絕多知智者只明無學地非聖非
B14n0082_p0298b08║凡復若乎不彊分別聖情孤無價心珠本圓淨
B14n0082_p0298b09║凡是異相妄空呼人能𪪺道道分明無量清高
B14n0082_p0298b10║稱道情攜錫若登故國路莫愁諸處不聞聲一
B14n0082_p0298b11║日師端坐而說偈曰彌勒真彌勒分身千百億
B14n0082_p0298b12║時時示時人時人自不識偈畢而化
B14n0082_p0298b13║諸方雜舉徵拈代別語
B14n0082_p0298b14║外道問佛云不問有言不問無言世尊良久外
B14n0082_p0298b15║道禮拜云善哉世尊大慈大悲開我迷雲令我
B14n0082_p0299a01║得入外道去已阿難問佛云外道以何所證而
B14n0082_p0299a02║言得入佛云如世間良馬見鞭影而行（玄覺徵云什麼處是
B14n0082_p0299a03║世尊舉鞭處雲居錫云要會麼如今歸堂去復是阿誰東禪齊拈云什麼處是外道悟處眾中道世尊良久時便是舉鞭
B14n0082_p0299a04║處恁麼會還得已否）緊那羅王奏無生樂供養世尊王敕有
B14n0082_p0299a05║情無情俱隨王去若有一物不隨王即去佛處
B14n0082_p0299a06║不得又無猒足王入大寂定王敕有情無情皆
B14n0082_p0299a07║順於王如有一物不順王即入大寂定不得（雲居
B14n0082_p0299a08║錫云有情去也且從只如山河大地是無情之物作麼生說亦隨王去底道理）
B14n0082_p0299a09║泗州塔頭侍者及時鏁門有人問既是三界大
B14n0082_p0299a10║師為什麼被弟子鏁侍者無對（法眼代云弟子鏁大師鏁法燈代云還我鏁𢁈
B14n0082_p0299a11║來又老宿代云吉州鏁虔州鏁）
B14n0082_p0299a12║或問僧承聞大德講得肈論是否曰不敢曰肈
B14n0082_p0299a13║有物不遷義是否曰是或人遂以茶盞就地撲
B14n0082_p0299a14║破曰遮箇是遷不遷無對（法眼代拊掌三下）
B14n0082_p0299a15║有兩僧各住庵尋常來往偶旬日不會一日上
B14n0082_p0299b01║山相見上庵主問曰多時不見在什麼處下庵
B14n0082_p0299b02║主曰只在庵裏造箇無縫塔子上庵主曰某甲
B14n0082_p0299b03║也欲造箇無縫塔子就庵主借取樣子曰何不
B14n0082_p0299b04║早道恰被人借去也（法眼舉云且道借伊樣子不借伊樣子）
B14n0082_p0299b05║有婆子令人送錢去請老宿開藏經老宿受施
B14n0082_p0299b06║利便下禪牀轉一匝乃云傳語婆子轉藏經了
B14n0082_p0299b07║也其人回舉似婆子婆云比來請開全藏只為
B14n0082_p0299b08║開半藏（玄覺徵云什麼處是欠半藏處且道那箇婆子具什麼眼便恁麼道）
B14n0082_p0299b09║龍濟修山主問翠巖曰四乾闥婆王奏樂供養
B14n0082_p0299b10║世尊直得須彌振動大海騰波迦葉起舞菩薩
B14n0082_p0299b11║得忍不動聲聞頗我只如迦葉作舞意旨如何
B14n0082_p0299b12║對曰迦葉過去生中曾作樂人來習氣未斷山
B14n0082_p0299b13║主曰須彌大海莫是習氣未斷否翠巖無對（法眼
B14n0082_p0299b14║代云正是習氣）
B14n0082_p0300a01║有僧親附老宿一夏不蒙言誨僧歎曰只恁麼
B14n0082_p0300a02║空過一夏不聞佛法得聞正因兩字亦得也老
B14n0082_p0300a03║宿聞之乃曰闍梨莫𧬊（音西）速若論正因一字也
B14n0082_p0300a04║無恁麼道了叩齒三下曰適來無端恁麼道鄰
B14n0082_p0300a05║房僧聞曰好一鑊羹被兩顆鼠糞污却（玄覺徵云且道
B14n0082_p0300a06║讚歎語不肯語若是讚歎為什麼道鼠糞污却若不肯佗有什麼過驗得麼）
B14n0082_p0300a07║僧肈法師遭秦主難臨就刑說偈曰四大元無
B14n0082_p0300a08║主五陰本來空將頭臨白刃猶似斬春風（玄沙云大小肈
B14n0082_p0300a09║法師臨死猶䆿語）
B14n0082_p0300a10║僧問老宿云師子捉兔亦全其力捉象亦全其
B14n0082_p0300a11║力未審全箇什麼力老宿云不欺之力（法眼別云不會古人語）
B14n0082_p0300a12║李翱尚書見老宿獨坐問曰端居丈室當何所
B14n0082_p0300a13║務老宿曰法身凝寂無去無來（法眼別云汝作什麼來法燈別云非公境界）
B14n0082_p0300a14║有道流在佛殿前背坐僧曰道士莫背佛道流
B14n0082_p0300a15║曰大德本教中道佛身充滿於法界向什麼處
B14n0082_p0300b01║坐得僧無對（法眼代云識得汝）
B14n0082_p0300b02║禪月詩云禪客相逢只彈指此心能有幾人知
B14n0082_p0300b03║大隨和尚舉問禪月如何是此心無對（歸宗柔代云能有幾人知）
B14n0082_p0300b04║聖僧像被屋漏滴有人問既是聖僧為什麼有
B14n0082_p0300b05║漏（天台國師代云無漏不是聖僧）
B14n0082_p0300b06║死魚浮於水上有人問僧魚豈不是以水為命
B14n0082_p0300b07║僧曰是曰為什麼却向水中死無對（杭州天龍機和尚代云是
B14n0082_p0300b08║伊為什麼不去岸上死）
B14n0082_p0300b09║江南國主問老宿予有一頭水牯牛萬里無寸
B14n0082_p0300b10║草未審向什麼處放（歸宗柔代云好放處）
B14n0082_p0300b11║江南相馮延巳與數僧遊鍾山至一人泉問一
B14n0082_p0300b12║人泉許多人爭得足一僧對曰不教欠少延己
B14n0082_p0300b13║不肯乃別云誰人欠少（法眼別云誰是不足者）
B14n0082_p0300b14║有施主婦人入院行眾僧隨年錢僧曰聖僧前
B14n0082_p0300b15║著一分婦人曰聖僧年多少僧無對（法眼代云心期滿處即知）
B14n0082_p0301a01║法燈問新到僧近離什麼處曰廬山師拈起香
B14n0082_p0301a02║合曰廬山還有遮箇也無僧無對（師自代云尋香來禮拜和尚）
B14n0082_p0301a03║僧問仰山彎弓滿月齧鏃意如何仰山曰齧鏃僧
B14n0082_p0301a04║擬開口仰山曰開口驢年也不會僧無對（南泉代側身而立）
B14n0082_p0301a05║有僧入冥見地藏菩薩地藏問是你平生修何
B14n0082_p0301a06║業僧曰念法華經曰止止不須說我法妙難思
B14n0082_p0301a07║為是說是不說無對（歸宗柔代云比回歸去敢請流通）
B14n0082_p0301a08║劉禹端公因雨問先雲居和尚雨從何來曰從
B14n0082_p0301a09║端公問處來端公歡喜讚歎雲居却問端公從
B14n0082_p0301a10║何來無語有老宿代云適來道什麼（歸宗柔別云謝和尚再三）
B14n0082_p0301a11║昔有三僧雲遊擬謁徑山和尚遇一婆子時方
B14n0082_p0301a12║收稻次一僧問曰徑山路何處去婆曰驀直去
B14n0082_p0301a13║僧曰前頭水深過得否曰不濕脚僧又問婆住
B14n0082_p0301a14║在什麼處曰只在遮裏三僧乃入店內婆煎茶
B14n0082_p0301b01║一瓶將盞子三箇安盤上謂曰和尚有神通者
B14n0082_p0301b02║即喫茶三人無對又不敢傾茶婆曰看老朽自
B14n0082_p0301b03║逞神通也於是便拈盞子傾茶行
B14n0082_p0301b04║法眼和尚謂小兒曰因子識得你邪你邪名什
B14n0082_p0301b05║麼無對（法燈代云但將衣袖掩面）法眼却問一僧若是孝順之
B14n0082_p0301b06║子合下得一轉語且道合下得什麼語無對（法眼
B14n0082_p0301b07║自代云佗是孝順之子）
B14n0082_p0301b08║僧問講彌陀經坐主水鳥樹林皆悉念佛念法
B14n0082_p0301b09║念僧作麼生講坐主曰基法師道真友不待請
B14n0082_p0301b10║如母赴嬰兒僧曰如何是真友不待請（法眼代云此是基法師語）
B14n0082_p0301b11║泉州王延彬入招慶院見方丈門閉問演侍者
B14n0082_p0301b12║有人敢道大師在否演曰有人敢道大師不在
B14n0082_p0301b13║否（法眼別云太傅識大師）
B14n0082_p0301b14║誌公云每日拈香擇火不知身是道場玄沙云
B14n0082_p0301b15║每日拈香擇火不知真箇道場（玄覺徵云只如此二尊者語還有親踈也無）
B14n0082_p0302a01║雲巖院主遊石室回雲巖問汝去入到石室裏
B14n0082_p0302a02║許看為只恁麼便回來（院主無對）洞山代云彼中已有
B14n0082_p0302a03║人占了也雲巖曰汝更去作什麼洞山曰不可
B14n0082_p0302a04║人情斷絕去也
B14n0082_p0302a05║鹽官會下有一主事僧將死鬼使來取僧告曰某
B14n0082_p0302a06║甲身為主事未暇修行乞容七日得否使曰待
B14n0082_p0302a07║為白王若許即七日後來不然須㬰便至言訖
B14n0082_p0302a08║去至七日後方來覔其僧不見後有人舉問一
B14n0082_p0302a09║僧若來時如何抵擬佗（洞山代云被佗覔得也）
B14n0082_p0302a10║臨濟見僧來舉起拂子僧禮拜師便打別僧來
B14n0082_p0302a11║師舉拂子僧並不顧師亦打又一僧來參師舉
B14n0082_p0302a12║拂子僧曰謝和尚見示師亦打（雲門代云只疑老漢大覺云得即得猶未
B14n0082_p0302a13║見臨濟機在）
B14n0082_p0302a14║閩王送玄沙和尚上舩玄沙扣舩召曰大王爭
B14n0082_p0302a15║能出得遮裏去王曰在裏許得多少時也（歸宗柔別云不
B14n0082_p0302b01║因和尚不得到遮裏）
B14n0082_p0302b02║洪州大寧院上狀請第二坐開堂人問何不請
B14n0082_p0302b03║第一坐（法眼代云不勞如此）
B14n0082_p0302b04║洞山行脚時會一官人曰三祖信心銘弟子擬
B14n0082_p0302b05║注洞山曰纔有是非紛然失心作麼生注（法眼代云恁麼
B14n0082_p0302b06║即弟子不注也）
B14n0082_p0302b07║法眼和尚因患脚僧問訊次師曰非人來時不
B14n0082_p0302b08║能動及至人來動不得且道佛法中下得什麼
B14n0082_p0302b09║語僧曰和尚且喜得較師不肯（自別云和尚今日似減）
B14n0082_p0302b10║僧問龍牙終日驅驅如何頓息龍牙曰如孝子
B14n0082_p0302b11║喪却父母始得（東禪齊云眾中道如喪父母何有閑暇恁麼會還息得人疑情麼除此外且作麼生會龍牙意）
B14n0082_p0302b12║僧問龍牙十二時中如何著力龍牙曰如無手
B14n0082_p0302b13║人欲行拳始得（東禪齊云好言語且作麼生會甞問一僧佗道無手底人何更行得舉也及問伊佛法伊
B14n0082_p0302b14║便休去將知路布說得無用處不如子細體取古人意好）
B14n0082_p0303a01║有庵主見僧來竪火筒曰會麼曰不會庵主曰
B14n0082_p0303a02║三十年用不盡底僧却問三十年前用箇什麼
B14n0082_p0303a03║（歸宗柔代云也要知）
B14n0082_p0303a04║招慶和尚拈鉢囊問僧你道直幾錢（歸宗柔代云留與人增價）
B14n0082_p0303a05║有坐主念彌陀名號次小師喚和尚及回顧小
B14n0082_p0303a06║師不對如是數四和尚叱曰三度四度喚有什麼事小
B14n0082_p0303a07║師曰和尚幾年喚佗即得某甲纔喚便發業（法燈代云咄叱）
B14n0082_p0303a08║鷂子趂鴿子飛向佛殿欄干上顫有人問僧一
B14n0082_p0303a09║切眾生在佛影中常安常樂鴿子見佛為什麼
B14n0082_p0303a10║却顫（法澄代云怕佛）
B14n0082_p0303a11║悟空禪師問忠坐主講什麼經曰法華經悟空
B14n0082_p0303a12║曰若有說法華經處我現寶塔當為證明大德
B14n0082_p0303a13║講什麼人證明（法燈代云謝和尚證明）
B14n0082_p0303a14║官人問僧名什麼曰無揀官人曰忽然將一椀
B14n0082_p0303a15║沙與上坐又作麼生曰謝官人供養（法眼別云此猶是揀底）
B14n0082_p0303b01║廣南有僧住庵國主出獵人報庵主大王來請
B14n0082_p0303b02║起曰非但大王來佛來亦不起王問佛豈不是
B14n0082_p0303b03║汝師曰是王曰見師為什麼不起（法眼代云未足醻恩）
B14n0082_p0303b04║僧辭趙州和尚趙州謂曰有佛處不得住無佛
B14n0082_p0303b05║處急走過三千里外逢人莫舉（法眼代云恁麼即不去也）
B14n0082_p0303b06║僧問圓通和尚一塵纔起大地全收還見禪牀
B14n0082_p0303b07║麼圓通曰喚什麼作塵又問法燈喚什麼作禪
B14n0082_p0303b08║牀（東禪齊云此二尊宿語明伊問處不明伊問處若明伊問處還得盡善也未試斷看忽然向伊道你指示我更要荅話又作麼生會
B14n0082_p0303b09║莫道又荅一轉子）
B14n0082_p0303b10║玄覺和尚聞鳩子叫問僧什麼聲僧曰鳩子師
B14n0082_p0303b11║曰欲得不招無閒業莫謗如來正法輪（東禪齊云上坐道是
B14n0082_p0303b12║鳩子聲便成謗去什麼處是謗處若道不是還得麼上坐且道玄覺意作麼生）
B14n0082_p0303b13║保福僧到地藏地藏和尚問彼中佛法如何曰
B14n0082_p0303b14║保福有時示眾道塞却你眼教你覷不見塞却
B14n0082_p0303b15║你耳教你聽不聞坐却你意教你分別不得地
B14n0082_p0304a01║藏曰吾問你不塞你眼見箇什麼不塞你耳聞
B14n0082_p0304a02║箇什麼不坐你意作麼生分別（東禪齊云那僧聞了忽然惺去更不佗遊
B14n0082_p0304a03║上坐如今還得麼若不會每日見箇什麼）
B14n0082_p0304a04║有僧與童子上經了令持經著函內童子曰某
B14n0082_p0304a05║甲念底著向那裏（法燈代云沒念什麼經）
B14n0082_p0304a06║一僧注道德經人問曰久嚮大德注道德經僧
B14n0082_p0304a07║曰不敢曰何如明皇（法澄代云是弟子）
B14n0082_p0304a08║雲門和尚問僧什麼處來曰江西來雲門曰江
B14n0082_p0304a09║西一隊老宿寱語住也未僧無對（五雲代云興猶未已）後有
B14n0082_p0304a10║僧問法眼和尚不知雲門意作麼生法眼曰大
B14n0082_p0304a11║小雲門被遮僧勘破（五雲曰什麼處是勘破雲門處要會麼法眼亦被後僧勘破也）
B14n0082_p0304a12║因開井被沙塞却泉眼法眼問僧泉眼不通被沙
B14n0082_p0304a13║塞道眼不通被什麼物礙僧無對（師自代云被眼礙）
B14n0082_p0304a14║南陽慧忠國師問禪客從何方來對曰南方來
B14n0082_p0304b01║師曰南方有何知識曰知識頗多曰如何示人
B14n0082_p0304b02║曰彼方知識直下示學人即心是佛佛是覺義
B14n0082_p0304b03║汝今悉具見聞覺知之性此性善能楊眉瞬目
B14n0082_p0304b04║去來運用徧於身中挃頭頭知挃脚脚知故名
B14n0082_p0304b05║正徧知離此之外更無別佛此身即有生滅心
B14n0082_p0304b06║性無始以來未曾生滅身生滅者如龍換骨蛇
B14n0082_p0304b07║脫皮人出故宅即身是無常其性常也南方所
B14n0082_p0304b08║說大約如此師曰若然者與彼先尼外道無有
B14n0082_p0304b09║差別彼此云我此身中有一神性此性能知痛
B14n0082_p0304b10║癢身壞之時神則出去如舍被燒舍主出去舍
B14n0082_p0304b11║即無常舍主常矣審如此者邪正莫辯孰為是
B14n0082_p0304b12║乎吾比遊方多見此色近尤盛矣聚却三五百眾
B14n0082_p0304b13║目視雲漢云是南方宗旨把佗壇經改換添糅
B14n0082_p0304b14║鄙譚削除聖意惑亂後徒豈成言教苦哉吾宗
B14n0082_p0304b15║喪矣若以見聞覺知是佛性者淨名不應云法
B14n0082_p0305a01║離見聞覺知若行見聞覺知是則見聞覺知非
B14n0082_p0305a02║求法也僧又問法華了義開佛知見此復若為
B14n0082_p0305a03║師曰佗云開佛知見尚不言菩薩二乘豈以眾
B14n0082_p0305a04║生癡倒便同佛之知見邪僧又問阿那箇是佛
B14n0082_p0305a05║心師曰牆壁瓦礫是僧曰與經大相違也涅槃
B14n0082_p0305a06║云離牆壁無情之物故名佛性今云是佛心未審
B14n0082_p0305a07║心之與性為別不別師曰迷即別悟即不別曰
B14n0082_p0305a08║經云佛性是常心是無常今云不別何也師曰
B14n0082_p0305a09║汝但依語而不依義譬如寒月水結為冰及至
B14n0082_p0305a10║暖時冰釋為水眾生迷時結性成心眾生悟時釋
B14n0082_p0305a11║心成性若執無情無佛性者經不應言三界唯
B14n0082_p0305a12║心宛是汝自違經吾不違也問曰無情說法有
B14n0082_p0305a13║何典據師曰不見華嚴云剎說眾生說三世一切
B14n0082_p0305a14║說眾生是有情乎曰師但說無情有佛性有情
B14n0082_p0305a15║復若為師曰無情尚爾況有情邪曰若然者前
B14n0082_p0305b01║舉南方知識云見聞是佛性應不合判同外道
B14n0082_p0305b02║師曰不道佗無佛性外道豈無佛性邪但緣見
B14n0082_p0305b03║錯於一法中而生二見故非也曰若俱有佛性
B14n0082_p0305b04║且殺有情即結業互醻損害無情不聞有報師
B14n0082_p0305b05║曰有情是正報計我我所而懷結恨即有罪報
B14n0082_p0305b06║無情是其依報無結恨心是以不言有報曰教
B14n0082_p0305b07║中但見有情作佛不見無情受記且賢劫千佛
B14n0082_p0305b08║孰是無情佛邪師曰如皇太子未受位時唯一身
B14n0082_p0305b09║爾受位之後國土盡屬於王寧有國土別受位
B14n0082_p0305b10║乎今但有情受記作佛之時十方國土悉是遮
B14n0082_p0305b11║那佛身那得更有無情受記邪曰一切眾生盡
B14n0082_p0305b12║居佛身之上便利穢污佛身穿鑿踐蹋佛身豈
B14n0082_p0305b13║無罪邪師曰眾生全體是佛欲誰為罪曰經云
B14n0082_p0305b14║佛身無罣礙今以有為質礙之物而作佛身豈
B14n0082_p0306a01║不乖於聖旨師曰大品經云不可離有為而說
B14n0082_p0306a02║無為汝信色是空否曰佛之誠言那敢不信師
B14n0082_p0306a03║曰色既是空寧有罣礙曰眾生佛性既同只用
B14n0082_p0306a04║一佛修行一切眾生應時解脫今既不爾同義
B14n0082_p0306a05║安在師曰汝不見華嚴六相義云同中有異異
B14n0082_p0306a06║中有同成壞揔別類例皆然眾生佛雖同一性
B14n0082_p0306a07║不妨各各自修自得未見佗食我飽曰有知識
B14n0082_p0306a08║示學人但自識性了無常時拋却殼漏子一邊
B14n0082_p0306a09║著靈臺智性迥然而去名為解脫此復若為師
B14n0082_p0306a10║曰前已說了猶是二乘外道之量二乘猒離生死
B14n0082_p0306a11║欣樂涅槃道家亦云吾有大患為吾有身乃趣
B14n0082_p0306a12║乎冥諦須陀洹人八萬劫餘三果人六四二萬
B14n0082_p0306a13║辟支佛一萬劫住於定中外道亦八萬劫住非
B14n0082_p0306a14║非想中二乘劫滿猶能迴心向大外道還却輪
B14n0082_p0306a15║迴曰佛性一種為別師曰不得一種曰何也師
B14n0082_p0306b01║曰或有全不生滅或半生半滅半不生滅曰孰
B14n0082_p0306b02║為此解師曰我此閒佛性全不生滅汝南方佛
B14n0082_p0306b03║性半生半滅半不生滅曰如何區別師曰此則
B14n0082_p0306b04║身心一如心外無餘所以全不生滅汝南方身是
B14n0082_p0306b05║無常神性是常所以半生半滅半不生滅曰和尚
B14n0082_p0306b06║色身豈得便同法身不生滅邪師曰汝那得入
B14n0082_p0306b07║於邪道曰學人早晚入邪道師曰汝不見金剛
B14n0082_p0306b08║經色見聲求皆行邪道今汝所見不其然乎曰
B14n0082_p0306b09║某甲曾讀大小乘教亦見有說不生不滅中道正
B14n0082_p0306b10║性之處亦見有說此陰滅彼陰生身有代謝而神
B14n0082_p0306b11║性不滅之文那得盡撥同外道斷常二見師曰
B14n0082_p0306b12║汝學出世無上正真之道為學世閒生死斷常
B14n0082_p0306b13║二見邪汝不見肈公云譚真則逆俗順俗則違
B14n0082_p0306b14║真違真故迷性而莫返逆俗故言澹而無味中
B14n0082_p0306b15║流之人如存若亡下士拊掌而不顧汝今欲學
B14n0082_p0307a01║下士笑於大道乎曰師亦言即心是佛南方知
B14n0082_p0307a02║識亦爾那有異同師不應自是而非佗師曰或
B14n0082_p0307a03║名異體同或名同體異因茲濫矣只如菩提涅
B14n0082_p0307a04║槃真如佛性名異體同真心妄心佛智世智名
B14n0082_p0307a05║同體異緣南方錯將妄心言是真心認賊為子
B14n0082_p0307a06║有取世智稱為佛智猶如魚目而亂明珠不可
B14n0082_p0307a07║雷同事須甄別曰若為離得此過師曰汝但子
B14n0082_p0307a08║細反觀陰入界處一一推窮有纖毫可得否曰
B14n0082_p0307a09║子細觀之不見一物可得師曰汝壞身心相邪
B14n0082_p0307a10║曰身心性離有何可壞師曰身心外更有物不
B14n0082_p0307a11║曰身心無外寧有物邪師曰汝壞𠀍閒相邪曰
B14n0082_p0307a12║𠀍閒相即無相那用更壞師曰若然者即離過
B14n0082_p0307a13║矣禪客唯然受教常州僧靈覺問曰發心出家
B14n0082_p0307a14║本擬求佛未審如何用心即得師曰無心可用
B14n0082_p0307b01║即得成佛曰無心可用阿誰成佛師曰無心
B14n0082_p0307b02║自成佛亦無心曰佛有大不可思議為能度眾
B14n0082_p0307b03║生若也無心阿誰度眾生師曰無心是真度生
B14n0082_p0307b04║若見有生可度者即是有心宛然生滅曰今既
B14n0082_p0307b05║無心能仁出世說許多教迹豈可虛言師曰佛
B14n0082_p0307b06║說教亦無心曰說法無心應是無說師曰說即
B14n0082_p0307b07║無無即說曰說法無心造業有心否師曰無心
B14n0082_p0307b08║即無業今既有業心即生滅何得無心曰無心即
B14n0082_p0307b09║成佛和尚即今成佛未師曰心尚自無誰言成
B14n0082_p0307b10║佛若有佛可成還是有心有心即有漏何處得
B14n0082_p0307b11║無心曰既無佛可成和尚還得佛用否師曰心
B14n0082_p0307b12║尚自無用從何有曰茫然都無莫落斷見否師
B14n0082_p0307b13║曰本來無見阿誰道斷曰本來無莫落空否師
B14n0082_p0307b14║曰空既是無墯從何立曰能所俱無忽有人持
B14n0082_p0307b15║刀來取命為是有是無師曰是無曰痛否師曰
B14n0082_p0308a01║痛亦無曰痛既無死後生何道師曰無死無生
B14n0082_p0308a02║亦無道曰既得無物自在饑寒所逼若為用心
B14n0082_p0308a03║師曰饑即喫飯寒即著衣曰知饑知寒應是有
B14n0082_p0308a04║心師曰我問汝有心心作何體叚曰心無體叚
B14n0082_p0308a05║師曰汝既知無體叚即是本來無心何得言有
B14n0082_p0308a06║曰山中逢見虎狼如何用心師曰見如不見來
B14n0082_p0308a07║如不來彼即無心惡獸不能加害曰寂然無事
B14n0082_p0308a08║獨脫無心名為何物師曰名金剛大士曰金剛
B14n0082_p0308a09║大士有何體叚師曰本無形叚曰既無形叚喚
B14n0082_p0308a10║何物作金剛大士師曰喚作無形叚金剛大士
B14n0082_p0308a11║曰金剛大士有何功德師曰一念與金剛相應
B14n0082_p0308a12║能滅殑伽沙劫生死重罪得見殑伽沙諸佛其
B14n0082_p0308a13║金剛大士功德無量非口所說非意所陳假使
B14n0082_p0308a14║殑伽沙劫住世說亦不可得盡曰如何是一念
B14n0082_p0308a15║相應師曰憶智俱忘即是相應曰憶智俱忘誰
B14n0082_p0308b01║見諸佛師曰忘即無無即佛曰無即言無何得
B14n0082_p0308b02║喚作佛師曰無亦空佛亦空故曰無即佛佛即
B14n0082_p0308b03║無曰既無纖毫可得名為何物師曰本無名字
B14n0082_p0308b04║曰還有相似者否師曰無相似者世號無比獨
B14n0082_p0308b05║尊汝努力依此修行無人能破壞者更不須問
B14n0082_p0308b06║任意遊行獨脫無畏常有河沙賢聖之所覆護
B14n0082_p0308b07║所在之處常得河沙天龍八部之所恭敬河沙
B14n0082_p0308b08║善神來護永無障難何處不得逍遙
B14n0082_p0308b09║衡嶽慧思禪師武津人也姓李氏攝心坐夏獲
B14n0082_p0308b10║宿智通倍加勇猛尋有障起四支緩弱不能行
B14n0082_p0308b11║步自念曰病從業生業由心起心源無起外境
B14n0082_p0308b12║何狀病業與身都如雲影如是觀已顛倒想滅
B14n0082_p0308b13║輕安如故學侶日至以定慧法隨根引喻俾習
B14n0082_p0308b14║慈忍行奉菩薩三聚戒衣服率用布寒則加之
B14n0082_p0309a01║以艾師示眾曰道源不遠性海非遙但向己求
B14n0082_p0309a02║莫從佗覔覔即不得得亦不真偈曰頓悟心源
B14n0082_p0309a03║開寶藏隱顯靈通現真相獨行獨坐常巍巍百
B14n0082_p0309a04║億化身無數量縱令畐塞滿虛空看時不見微
B14n0082_p0309a05║塵相可笑物兮無比況口吐明珠光晃晃尋常
B14n0082_p0309a06║見說不思議一語標名言下當又偈曰天不能
B14n0082_p0309a07║蓋地不能載無去無來無障礙無長無短無青
B14n0082_p0309a08║黃不在中間及內外超羣出眾太虛玄指物傳
B14n0082_p0309a09║心人不會
B14n0082_p0309a10║洛京荷澤神會大師示眾曰夫學道者須達自
B14n0082_p0309a11║源四果三賢皆名調伏辟支羅漢未斷其疑等
B14n0082_p0309a12║妙二覺了達分明覺有淺深教有頓漸其漸也
B14n0082_p0309a13║歷僧秖劫猶處輪迴其頓也屈伸臂頃便登妙
B14n0082_p0309a14║覺若宿無道種徒學多知一切在心邪正由己
B14n0082_p0309a15║不思一物即是自心非智所知更無別行悟入
B14n0082_p0309b01║此者真三摩提法無去來前後際斷故知無念
B14n0082_p0309b02║為最上乘曠徹清虛頓開寶藏心非生滅性絕
B14n0082_p0309b03║推遷自淨則境慮不生無作乃攀緣自息吾於
B14n0082_p0309b04║昔日轉不退輪今得定慧雙修如拳如手見無
B14n0082_p0309b05║念體不逐物生了如來常更何所起今此幻質
B14n0082_p0309b06║元是真常自性如空本來無相既達此理誰怖
B14n0082_p0309b07║誰憂天地不能變其體心歸法界萬象一如遠
B14n0082_p0309b08║離思量智同法性千經萬論只是明心既不立
B14n0082_p0309b09║心即體真理都無所得告諸學眾無外馳求若
B14n0082_p0309b10║最上乘應當無作珍重師於大藏經內有六處
B14n0082_p0309b11║有疑問於六祖第一問戒定慧如何所用戒何
B14n0082_p0309b12║物定從何處修慧因何處起所見不通流六祖
B14n0082_p0309b13║荅曰定即定其心將戒戒其行性中常慧照自
B14n0082_p0309b14║見自知深第二問本無今有有何物本有今無
B14n0082_p0309b15║無何物誦經不見有無義真似騎驢更覔驢荅
B14n0082_p0310a01║曰前念惡業本無後念善生今有念念常行善
B14n0082_p0310a02║行後代人天不久汝今正聽吾言吾即本無今
B14n0082_p0310a03║有第三問將生滅却滅將滅滅却生不了生滅
B14n0082_p0310a04║義所見似聾盲荅曰將生滅却滅令人不執性
B14n0082_p0310a05║將滅滅却生令人心離境未却離二邊自除生
B14n0082_p0310a06║滅病第四問先頓而後漸先漸而後頓不悟頓
B14n0082_p0310a07║漸人心裏常迷悶荅曰聽法頓中漸悟法漸中
B14n0082_p0310a08║頓修行頓中漸證果漸中頓頓漸是常因悟中
B14n0082_p0310a09║不迷悶第五問先定後慧先慧後定定慧後初
B14n0082_p0310a10║何生為正荅常生清淨心定中而有慧於境上
B14n0082_p0310a11║無心慧中而有定定慧等無先雙修自心正第
B14n0082_p0310a12║六問先佛而後法先法而後佛佛法本根源起
B14n0082_p0310a13║從何處出荅曰說即先佛而後法聽即先法而
B14n0082_p0310a14║後佛若論佛法本根源一切眾生心裏出
B14n0082_p0310b01║江西大寂道一禪師示眾云道不用修但莫污
B14n0082_p0310b02║染何為污染但有生死心造作趣向皆是污染
B14n0082_p0310b03║若欲直會其道平常心是道謂平常心無造作
B14n0082_p0310b04║無是非無取捨無斷常無凡無聖經云非凡夫
B14n0082_p0310b05║行非賢聖行是菩薩行只如今行住坐臥應機
B14n0082_p0310b06║接物盡是道道即是法界乃至河沙妙用不出
B14n0082_p0310b07║法界若不然者云何言心地法門云何言無盡
B14n0082_p0310b08║燈一切法皆是心法一切名皆是心名萬法皆
B14n0082_p0310b09║從心生心為萬法之根本經云識心達本源故
B14n0082_p0310b10║號為沙門名等義等一切諸法皆等純一無雜
B14n0082_p0310b11║若於教門中得隨時自在建立法界盡是法界
B14n0082_p0310b12║若立真如盡是真如若立理一切法盡是理若
B14n0082_p0310b13║立事一切法盡是事舉一千從理事無別盡是
B14n0082_p0310b14║妙用更無別理皆由心之迴轉譬如月影有若
B14n0082_p0310b15║干真月無若干諸源水有若干水性無若干森
B14n0082_p0311a01║羅萬象有若干虛空無若干說道理有若干無
B14n0082_p0311a02║礙慧無若干種種成立皆由一心也建立亦得
B14n0082_p0311a03║埽蕩亦得盡是妙用妙用盡是自家非離真而
B14n0082_p0311a04║有立處即真立處盡是自家體若不然者更是
B14n0082_p0311a05║何人一切法皆是佛法諸法即解脫解脫者即真如
B14n0082_p0311a06║諸法不出於如行住坐臥悉是不思議用不待
B14n0082_p0311a07║時節經云在在處處則為有佛佛是能仁有智
B14n0082_p0311a08║慧善機情能破一切眾生疑網出離有無等縛
B14n0082_p0311a09║凡聖情盡人法俱空轉無等輪超於數量所作
B14n0082_p0311a10║無礙事理雙通如天起雲忽有還無不留礙迹
B14n0082_p0311a11║猶如畫水成文不生不滅是大寂滅在纏名如來
B14n0082_p0311a12║藏出纏名大法身法身無窮體無增減能大能小
B14n0082_p0311a13║能方能圓應物現形如水中月滔滔運用不立
B14n0082_p0311a14║根栽不盡有為不住無為有為是無為家用無
B14n0082_p0311a15║為是有為家依不住於依故云如空無所依心
B14n0082_p0311b01║生滅義心真如義心真如者譬如明鏡照像鏡
B14n0082_p0311b02║喻於心像喻諸法若心取法即涉外因緣即是
B14n0082_p0311b03║生滅義不取諸法即是真如義聲聞聞見佛性
B14n0082_p0311b04║菩薩眼見佛性了達無二名平等性性無有異
B14n0082_p0311b05║用則不同在迷為識在悟為智順理為悟順事
B14n0082_p0311b06║為迷迷即迷自家本心悟即悟自家本性一悟永
B14n0082_p0311b07║悟不復更迷如日出時不合於冥智慧日出不
B14n0082_p0311b08║與煩惱暗俱了心及境界妄想即不生妄想既
B14n0082_p0311b09║不生即是無生法忍本有今有不假修道坐禪
B14n0082_p0311b10║不修不坐即是如來清淨禪如今若見此理真
B14n0082_p0311b11║正不造諸業隨分過生一衣一納坐起相隨戒
B14n0082_p0311b12║行增薰積於淨業但能如是何慮不通久立諸
B14n0082_p0311b13║人珍重
B14n0082_p0311b14║澧州藥山惟儼和尚上堂曰祖師只教保護若
B14n0082_p0312a01║貪瞋起來切須防禦莫教掁（直庚切）觸是你欲知
B14n0082_p0312a02║枯木石頭却須檐荷實無枝葉可得雖然如此
B14n0082_p0312a03║更冝自看不得絕却言語我今為汝說遮箇語
B14n0082_p0312a04║顯無語底佗那箇本來無耳目等𧳖時有僧問
B14n0082_p0312a05║云何有六趣師曰我此要輪雖在其中元來不
B14n0082_p0312a06║染問不了身中煩惱時如何師曰煩惱作何相
B14n0082_p0312a07║狀我且要你考看更有一般底只向紙背上記
B14n0082_p0312a08║持言語多被經論惑我不曾看經論䇿子汝只
B14n0082_p0312a09║為迷事走失自家不定所以便有生死心未學
B14n0082_p0312a10║得一言半句一經一論便說恁麼菩提涅槃世
B14n0082_p0312a11║攝不攝若如是解即是生死若不被此得失繫
B14n0082_p0312a12║縛便無生死汝見律師說什麼𡰱薩耆突吉羅
B14n0082_p0312a13║最是生死本雖然恁麼窮生死且不可得上至
B14n0082_p0312a14║諸佛下至螻蟻盡有此長短好惡大小不同若
B14n0082_p0312a15║也不從外來何處有閑漢掘地獄待你你欲識
B14n0082_p0312b01║地獄道只今鑊湯煎煑者是欲識餓鬼道即今
B14n0082_p0312b02║多虛少實不令人信者是欲識畜生道見今不
B14n0082_p0312b03║識仁義不辯親踈者是豈須披毛戴角斬割倒
B14n0082_p0312b04║懸欲識人天即今洗淨威儀持瓶挈鉢者是保
B14n0082_p0312b05║任免墮諸趣第一不得棄遮箇遮箇不是易得
B14n0082_p0312b06║須向高高山頂立深深海底行此處行不易方
B14n0082_p0312b07║有少相應如今出頭來盡是多事人覔箇癡鈍
B14n0082_p0312b08║人不可得莫只記冊子中言語以為自己見知見
B14n0082_p0312b09║佗不解者便生輕慢此輩盡是闡提外道此心直
B14n0082_p0312b10║不中切須審悉恁麼道猶是三界邊事莫在納
B14n0082_p0312b11║衣下空過到遮裏更微細在莫將等閑須知
B14n0082_p0312b12║珍重
B14n0082_p0312b13║越州大殊慧海和尚上堂曰諸人幸自好箇無
B14n0082_p0312b14║事人苦死造作要檐枷落獄作麼每日至夜奔
B14n0082_p0312b15║波道我㕘禪學道解會佛法如此轉無交涉也
B14n0082_p0313a01║只是逐聲色走有何歇時貧道聞江西和尚道
B14n0082_p0313a02║汝自家寶藏一切具足使用自在不假外求我
B14n0082_p0313a03║從此一時休去自己財寶隨身受用可謂快活
B14n0082_p0313a04║無一法可取無一法可捨不見一法生滅相不
B14n0082_p0313a05║見一法去來相徧十方界無一微塵許不是自
B14n0082_p0313a06║家財寶但自子細觀察自心一體三寶常自現
B14n0082_p0313a07║前無可疑慮莫尋思莫求覔心性本來清淨故
B14n0082_p0313a08║華嚴經云一切法不生一切法不滅若能如是
B14n0082_p0313a09║解諸佛常現前又淨名經云觀身實相觀佛亦
B14n0082_p0313a10║然若不隨聲色動念不逐相𧳖生解自然無事
B14n0082_p0313a11║去莫久立珍重此日大眾普集久而不散師曰
B14n0082_p0313a12║諸人何故在此不去貧道已對面相呈還肯休
B14n0082_p0313a13║麼有何事可疑莫錯用心枉費氣力若有疑情
B14n0082_p0313a14║一任諸人恣意早問時有僧法淵問曰云何是
B14n0082_p0313b01║佛云何是法云何是僧云何是一體三寶願師
B14n0082_p0313b02║垂示師曰心是佛不用將佛求佛心是法不用
B14n0082_p0313b03║將法求法佛法無二和合為僧即是一體三寶
B14n0082_p0313b04║經云心佛與眾生是三無差別身口意清淨名
B14n0082_p0313b05║為佛出世三業不清淨名為佛滅度喻如瞋時
B14n0082_p0313b06║無喜喜時無瞋唯是一心實無二體本智法爾
B14n0082_p0313b07║無漏現前如蛇化為龍不改其鱗眾生迴心作
B14n0082_p0313b08║佛不改其面性本清淨不待修成有證有修即
B14n0082_p0313b09║同增上慢者真空無滯應用無窮無始無終利
B14n0082_p0313b10║根頓悟用無等等即是阿耨菩提心無形相即
B14n0082_p0313b11║是微妙色身無相即是實相法身性相體空即
B14n0082_p0313b12║是虛空無邊身萬行莊嚴即是功德法身此法
B14n0082_p0313b13║身者乃是萬化之本隨處立名智用無盡名無
B14n0082_p0313b14║盡藏能生萬法名本法藏具一切智是智慧藏
B14n0082_p0313b15║萬法歸如名如來藏經云如來者即諸法如義
B14n0082_p0314a01║又云世間一切生滅法無有一法不歸如也時
B14n0082_p0314a02║有人問云弟子未知律師法師禪師何者最勝
B14n0082_p0314a03║願和尚慈悲指示師曰夫律師者啟毗尼之法
B14n0082_p0314a04║藏傳壽命之遺風洞持犯而達開遮秉威儀而
B14n0082_p0314a05║行䡄範牒三番羯磨作四果初因若非宿德白
B14n0082_p0314a06║眉焉敢造次夫法師者踞師子之坐瀉懸河之
B14n0082_p0314a07║辯對稠人廣眾啟鑿玄關開般若妙門等三輪
B14n0082_p0314a08║空施若非龍象蹴蹋安敢當斯夫禪師者撮其
B14n0082_p0314a09║樞要直了心源出沒卷舒縱橫應物咸均事理
B14n0082_p0314a10║頓見如來拔生死深根獲見前三昧若不安禪
B14n0082_p0314a11║靜慮到遮裏揔須茫然隨機授法三學雖殊得
B14n0082_p0314a12║意忘言一乘何異故經云十方佛土中唯有一
B14n0082_p0314a13║乘法無二亦無三除佛方便說但以假名字引
B14n0082_p0314a14║導於眾生曰和尚深達佛旨得無礙辯又問儒道
B14n0082_p0314a15║釋三教同異如何師曰大量者用之即同小機
B14n0082_p0314b01║者執之即異揔從一性上起用機見差別成三迷
B14n0082_p0314b02║悟由人不在教之同異講唯識道光坐主問曰
B14n0082_p0314b03║禪師用何心修道師曰老僧無心可用無道可
B14n0082_p0314b04║修曰既無心可用無道可修云何每日聚眾勸
B14n0082_p0314b05║人學禪修道師曰老僧尚無卓錐之地什麼處
B14n0082_p0314b06║聚眾來老僧無舌何曾勸人來曰禪師對面妄
B14n0082_p0314b07║語師曰老僧尚無舌勸人焉解妄語曰某甲却
B14n0082_p0314b08║不會禪師語論也師曰老僧自亦不會講華嚴
B14n0082_p0314b09║志坐主問禪師何故不許青青翠竹盡是法
B14n0082_p0314b10║身鬱鬱黃華無非般若師曰法身無象應翠竹
B14n0082_p0314b11║以成形般若無知對黃華而顯相非彼黃華翠
B14n0082_p0314b12║竹而有般若法身故經云佛真法身猶若虛空
B14n0082_p0314b13║應物現形如水中月黃華若是般若般若即同
B14n0082_p0314b14║無情翠竹若是法身翠竹還能應用坐主會麼
B14n0082_p0315a01║曰不了此意師曰若見性人道是亦得道不是
B14n0082_p0315a02║亦得隨用而說不滯是非若不見性人說翠竹著
B14n0082_p0315a03║翠竹說黃華著黃華說法身滯法身說般若不識
B14n0082_p0315a04║般若所以皆成爭論志禮謝而去人問將心修行
B14n0082_p0315a05║幾時得解脫師曰將心修行喻如滑泥洗垢般
B14n0082_p0315a06║若玄妙本自無生大用現前不論時節曰凡夫
B14n0082_p0315a07║亦得如此否師曰見性者即非凡夫頓悟上乘
B14n0082_p0315a08║超凡越聖迷人論凡論聖悟人超越生死涅槃
B14n0082_p0315a09║迷人說事說理悟人大用無方迷人求得求證
B14n0082_p0315a10║悟人無得無求迷人期遠劫悟人頓見維摩坐
B14n0082_p0315a11║主問經云彼外道六師等是汝之師因其出家
B14n0082_p0315a12║彼師所墮汝亦隨墮其施汝者不名福田供養
B14n0082_p0315a13║汝者墮三惡道謗於佛毀於法不入眾數終不
B14n0082_p0315a14║得滅度汝若如是乃可取食今請禪師明為解
B14n0082_p0315a15║說師曰迷徇六根者號之為六師心外求佛名
B14n0082_p0315b01║為外道有物可施不名福田生心受供墮三惡
B14n0082_p0315b02║道汝若能謗於佛者是不著佛求毀於法者是
B14n0082_p0315b03║不著法求不入眾數者是不著僧求終不得滅
B14n0082_p0315b04║度者智用現前若有如是解者便得法喜禪悅
B14n0082_p0315b05║之食人問言之與語為同為異師曰夫一字曰
B14n0082_p0315b06║言成句名語且如靈辯滔滔譬大川之流水峻
B14n0082_p0315b07║機疊疊如圓器之傾珠所以郭象號懸河春鸚
B14n0082_p0315b08║稱義海此是語也言者一字表心也內著玄微
B14n0082_p0315b09║外現妙相萬機撓而不亂清濁渾而常分齊王
B14n0082_p0315b10║到此猶慙大夫之辭文殊到此尚歎淨名之說
B14n0082_p0315b11║如今常人云何能解源律師問禪師常譚即心
B14n0082_p0315b12║是佛無有是處且一地菩薩分身百佛世界二
B14n0082_p0315b13║地增于十倍禪師試現神通看師曰闍梨自己
B14n0082_p0315b14║是凡是聖曰是凡師曰既是凡僧能問如是境
B14n0082_p0315b15║界經云仁者心有高下不依佛慧此之是也又
B14n0082_p0316a01║問禪師每云若悟道現前身便解脫無有是處
B14n0082_p0316a02║師曰有人一生作善忽然偷物入手即身是賊
B14n0082_p0316a03║否曰故知是也師曰如今了了見性云何不得
B14n0082_p0316a04║解脫曰如今必不可湏經三大阿僧祇劫始得
B14n0082_p0316a05║師曰阿僧祇劫還有數否源抗聲曰將賊比解
B14n0082_p0316a06║脫道理得通否師曰闍梨自不解道不可障一
B14n0082_p0316a07║切人解自眼不開瞋一切人見物源作色而去
B14n0082_p0316a08║云雖老渾無道師曰即行去者是汝道講止觀
B14n0082_p0316a09║慧坐主問禪師辯得魔否師曰起心是天魔不
B14n0082_p0316a10║起心是陰魔或起不起是煩惱魔我正法中無
B14n0082_p0316a11║如是事曰一心三觀義又如何師曰過去心已
B14n0082_p0316a12║過去未來心未至現在心無住於其中間更用
B14n0082_p0316a13║何心起觀曰禪師不解止觀師曰坐主解否曰
B14n0082_p0316a14║解師曰如智者大師說止破止說觀破觀住止
B14n0082_p0316b01║沒生死住觀心神亂且為當將心止心為復起
B14n0082_p0316b02║心觀觀若有心觀是常見法若無心觀是斷見
B14n0082_p0316b03║法亦有亦無成二見法請坐主子細說看曰若
B14n0082_p0316b04║如是問俱說不得也師曰何曾止觀人問般若
B14n0082_p0316b05║大否師曰大曰幾許大師曰無邊際曰般若小
B14n0082_p0316b06║否師曰小曰幾許小師曰看不見曰何處是師
B14n0082_p0316b07║曰何處不是維摩坐主問經云諸菩薩各入不
B14n0082_p0316b08║二法門維摩默然是究竟否師曰未是究竟聖
B14n0082_p0316b09║意若盡第三卷更說何事坐主良久曰請禪師
B14n0082_p0316b10║為說未究竟之意師曰如經第一卷是引眾呵
B14n0082_p0316b11║十大第子住心第二諸菩薩各說入不二法門
B14n0082_p0316b12║以言顯於無言文殊以無言顯於無言維摩不
B14n0082_p0316b13║以言不以無言故默然収前言語故第三卷從
B14n0082_p0316b14║默然起說又顯神通作用坐主會麼曰竒怪如
B14n0082_p0316b15║是師曰亦未如是曰何故未是師曰且破人執
B14n0082_p0317a01║情作如此說若據經意只說色心空寂令見本
B14n0082_p0317a02║性教捨偽行入真行莫向言語紙墨上討意度
B14n0082_p0317a03║但會淨名兩字便得淨者本體也名者迹用也
B14n0082_p0317a04║從本體起迹用從迹用歸本體體用不二本迹
B14n0082_p0317a05║非殊所以古人道本迹雖殊不思議一也一亦
B14n0082_p0317a06║非一若識淨名兩字假號更說什麼究竟與不
B14n0082_p0317a07║究竟無前無後非本非末非淨非名只示眾生
B14n0082_p0317a08║本性不思議解脫若不見性人終身不見此理
B14n0082_p0317a09║僧問萬法盡空識性亦爾譬如水泡一散更無
B14n0082_p0317a10║再合身死更不再生即是空無何處更有識性
B14n0082_p0317a11║師曰泡因水有泡散可即無水身因性起身死
B14n0082_p0317a12║豈言性滅曰既言有性將出來看師曰汝信有
B14n0082_p0317a13║明朝否曰信師曰試將明朝來看曰明朝實是
B14n0082_p0317a14║有如今不可得師曰明朝不可得不是無明朝
B14n0082_p0317a15║汝自不見性不可是無性今見著衣喫飯行住
B14n0082_p0317b01║坐臥對面不識可謂愚迷汝欲見明朝與今日
B14n0082_p0317b02║不異將性覔性萬劫終不見亦如盲人不見日
B14n0082_p0317b03║不是無日人問律師何故不信禪師曰理幽難
B14n0082_p0317b04║顯名相易持不見性者所以不信若見性者號
B14n0082_p0317b05║之為佛識佛之人方能信入佛不遠人而人遠
B14n0082_p0317b06║佛佛是心作迷人向文字中求悟人向心而覺
B14n0082_p0317b07║迷人修因待果悟人了心無相迷人執物守我
B14n0082_p0317b08║為己悟人般若應用見前愚人執空執有生滯
B14n0082_p0317b09║智人見性了相靈通乾慧辯者口疲大智體了
B14n0082_p0317b10║心泰菩薩觸物斯照聲聞怕境昧心悟者日用
B14n0082_p0317b11║無生迷人見前隔佛人問一心修道過去業障
B14n0082_p0317b12║得消滅否師曰不見性人未得消滅若見性人
B14n0082_p0317b13║如日照霜雪又見性人猶如積草等湏彌只用
B14n0082_p0317b14║一星之火業障如草智慧似火曰云何得知業
B14n0082_p0318a01║障盡師曰見前心通前後生事猶如對見前佛
B14n0082_p0318a02║後佛萬法同時經云一念知一切法是道場成
B14n0082_p0318a03║就一切智故人問有人乘船船底刺殺螺蜆為
B14n0082_p0318a04║是人受罪為復船當辜師曰人船兩無心罪正
B14n0082_p0318a05║在汝譬如狂風折樹損命無作者無受者世界
B14n0082_p0318a06║之中無非眾生受苦處僧問何者是佛師曰
B14n0082_p0318a07║離心之外即無有佛曰何者是法身師曰心是
B14n0082_p0318a08║法身謂能生萬法故號法界之身起信論云所
B14n0082_p0318a09║言法者謂眾生心即依此心顯示摩訶衍義又
B14n0082_p0318a10║問何名有大經卷內在一微塵師曰智慧是經
B14n0082_p0318a11║卷經云有大經卷量等三千大千界內在一微
B14n0082_p0318a12║塵中一塵者是一念心塵也故云一念塵中演
B14n0082_p0318a13║出河沙偈時人自不識又問何名大義城何名
B14n0082_p0318a14║大義王師曰身為大義城心為大義王經云多
B14n0082_p0318a15║聞者善於義不善於言說言說生滅義不生滅
B14n0082_p0318b01║義無形相在言說之外心為大經卷心為大義
B14n0082_p0318b02║王若不了了識心者不名善義只是學語人也
B14n0082_p0318b03║又問般若經云度九類眾生皆入無餘涅槃又
B14n0082_p0318b04║云實無眾生得滅度者此兩叚經文如何通會
B14n0082_p0318b05║前後人說皆云實度眾生而不取眾生相常疑
B14n0082_p0318b06║未決請師為說師曰九類眾生一身具足隨造
B14n0082_p0318b07║隨成是故無明為卵生煩惱包裹為胎生愛水
B14n0082_p0318b08║浸潤為濕生欻起煩惱為化生悟即是佛迷號
B14n0082_p0318b09║眾生菩薩只以念念心為眾生若了念念心體
B14n0082_p0318b10║空名為度眾生也智者於自本際上度於末形
B14n0082_p0318b11║末形既空即知實無眾生得滅度者僧問言語
B14n0082_p0318b12║是心否師曰言語是緣不是心曰離緣何者是
B14n0082_p0318b13║心師曰離言語無心曰離言語既無心若為是
B14n0082_p0318b14║心師曰心無形相非離言語非不離言語心常
B14n0082_p0318b15║湛然應用自在祖師云若了心非心始解心心
B14n0082_p0319a01║法僧問如何是定慧等學師曰定是體慧是用
B14n0082_p0319a02║從定起慧從慧歸定如水與波一體更無前後
B14n0082_p0319a03║名定慧等學夫出家兒莫尋言逐語行住坐臥
B14n0082_p0319a04║並是汝性用什麼處與道不相應且自一時休
B14n0082_p0319a05║歇去若不隨外境風心性水常自湛湛無事
B14n0082_p0319a06║珍重
B14n0082_p0319a07║汾州大達無業國師上堂有僧問曰十二分教
B14n0082_p0319a08║流于此土得道果者非止一二云何祖師東化
B14n0082_p0319a09║別唱玄宗直指人心見性成佛豈得世尊說法
B14n0082_p0319a10║有所未盡只如上代諸德高僧並學貫九流洞
B14n0082_p0319a11║明三藏生肇融叡盡是神異間生豈得不知佛
B14n0082_p0319a12║法遠近某甲庸昧願師指示師曰諸佛不曾出
B14n0082_p0319a13║世亦無一法與人但隨病施方遂有十二分教
B14n0082_p0319a14║如將蜜果換苦葫蘆淘汝諸人業根都無實事
B14n0082_p0319b01║神通變化及百千三昧門化彼天魔外道福智
B14n0082_p0319b02║二嚴為破執有滯空之見若不會道及祖師來
B14n0082_p0319b03║意論什麼生肇融叡如今天下解禪解道𢘆河沙
B14n0082_p0319b04║數說佛說心有百千萬億纖塵不去未免輪迴
B14n0082_p0319b05║思念不亡盡須沈墜如斯之類尚不能自識業
B14n0082_p0319b06║果妄言自利利佗自謂上流並佗先德但言觸
B14n0082_p0319b07║目無非佛事舉足皆是道塲原其所習不如一
B14n0082_p0319b08║箇五戒十善凡夫觀其發言嫌佗二乘十地菩
B14n0082_p0319b09║薩且醍醐上味為世珍竒遇斯等人翻成毒藥
B14n0082_p0319b10║南山尚自不許呼為大乘學語之流爭鋒脣舌
B14n0082_p0319b11║之間皷論不形之事並佗先德誠實苦哉只如
B14n0082_p0319b12║野逸高士尚解枕石漱流棄其利祿亦有安國
B14n0082_p0319b13║理民之謀徵而不赴汎我禪宗途路且別看佗
B14n0082_p0319b14║古德道人得意之後茅茨石室向折脚鐺子裏
B14n0082_p0319b15║煑飯喫過三十二十年名利不干懷財寶不為
B14n0082_p0320a01║念大忘人世隱跡巖叢君王命而不來諸侯請
B14n0082_p0320a02║而不赴豈同我軰貪名愛利汩沒世途如短販
B14n0082_p0320a03║人有少希求而忘大果十地諸賢豈不通佛理
B14n0082_p0320a04║可不如一箇博地凡夫實無此理佗說法如雲
B14n0082_p0320a05║如雨猶被佛呵云見性如隔羅縠只為情存聖
B14n0082_p0320a06║量見在果因未能逾越聖情過諸影跡先賢古
B14n0082_p0320a07║德碩學高人博逹古今洞明教網蓋為識學詮
B14n0082_p0320a08║文水乳難辯不明自理念靜求真嗟乎得人身
B14n0082_p0320a09║者如爪甲上土失人身者如大地土良可傷哉
B14n0082_p0320a10║設有悟理之者有一知一解不知是悟中之則
B14n0082_p0320a11║入理之門便謂永出世利巡山傍澗輕忽上流
B14n0082_p0320a12║致使心漏不盡理地不明空到老死無成虛延
B14n0082_p0320a13║歲月且聦明不能敵業乾慧未免苦輪假使才
B14n0082_p0320a14║並馬鳴解齊龍樹只是一生兩生不失人身根
B14n0082_p0320a15║思宿淨聞之即解如彼生公何足為羨與道全
B14n0082_p0320b01║遠共兄弟論實不論虛只遮口食身衣盡是欺
B14n0082_p0320b02║賢罔聖求得將來佗心慧眼觀之如喫膿血一
B14n0082_p0320b03║般惣須償佗始得阿郍箇有道果自然招得佗
B14n0082_p0320b04║信施來不受者學般若菩薩不得自謾如冰凌
B14n0082_p0320b05║上行似劒刃上走臨終之時一毫凡聖情量不
B14n0082_p0320b06║盡纖塵思念未忘隨念受生輕重五陰向驢胎
B14n0082_p0320b07║馬腹裏託質泥犂鑊湯裏煑煠一遍了從前記
B14n0082_p0320b08║持憶想見解智慧都盧一時失却依前再為螻
B14n0082_p0320b09║蟻從頭又作蚊䖟雖是善因而遭惡果且圖什
B14n0082_p0320b10║麼兄弟只為貪欲成性二十五有向脚跟下繫著
B14n0082_p0320b11║無成辦之期祖師觀此土眾生有大乘根性唯
B14n0082_p0320b12║傳心印指示迷情得之者即不揀凡之與聖愚
B14n0082_p0320b13║之與智且多虛不如少實大丈夫兒如今直下便
B14n0082_p0320b14║休歇去頓息萬緣越生死流逈出常格靈光獨
B14n0082_p0321a01║照物累不拘巍巍堂堂三界獨步何必身長丈
B14n0082_p0321a02║六紫磨金輝項佩圓光廣長舌相若以色見我
B14n0082_p0321a03║是行邪道設有眷屬莊嚴不求自得山河大地
B14n0082_p0321a04║不礙眼光得大揔持一聞千悟都不希求一餐之
B14n0082_p0321a05║直汝等諸人儻不如是祖師來至此土非常有
B14n0082_p0321a06║損有益有益者百千人中澇漉一箇半箇堪為
B14n0082_p0321a07║法器有損者如前已明從佗依三乘教法修行
B14n0082_p0321a08║不妨却得四果三賢有進修之分所以先德云
B14n0082_p0321a09║了即業障本來空未了還須償宿債
B14n0082_p0321a10║鎮府臨濟義玄和尚示眾曰今時學人且要明
B14n0082_p0321a11║取自己真正見解若得自己見解即不被生死
B14n0082_p0321a12║染去住自由不要求佗殊勝自備如今道流且
B14n0082_p0321a13║要不滯於惑要用便用如今不得病在何處病
B14n0082_p0321a14║在不自信處自信不及即便忙忙徇一切境脫
B14n0082_p0321a15║大德若能歇得念念馳求心便與祖師不別汝
B14n0082_p0321b01║欲識祖師麼即汝目前聽法底是學人信不及
B14n0082_p0321b02║便向外馳求得者只是文字學與佗祖師大遠
B14n0082_p0321b03║在莫錯四大身不解說法聽法虛空不解說法
B14n0082_p0321b04║聽法是汝目前歷歷孤明勿形叚者解說法聽
B14n0082_p0321b05║法所以山僧向汝道五蘊身田內有無位真人
B14n0082_p0321b06║堂堂顯露無𮈔髮許間隔何不識取心法無形
B14n0082_p0321b07║通貫十方在眼曰見在耳曰聞在手曰執捉在
B14n0082_p0321b08║足曰運奔心若不在隨處解脫大約話破自看
B14n0082_p0321b09║遠近時光可惜各自努力珍重
B14n0082_p0321b10║玄沙宗一師備大師上堂曰太虛日輪是一切
B14n0082_p0321b11║人成立太虛見在諸人作麼生滿目覷不見滿
B14n0082_p0321b12║耳聽不聞此兩處不省得便是𭿫睡漢若明徹
B14n0082_p0321b13║得坐却凡聖坐却三界夢幻身心無一物如針
B14n0082_p0321b14║鋒許為緣為對直饒諸佛出來作無限神通變
B14n0082_p0321b15║現設如許多教網未曾措著一分毫唯助初學
B14n0082_p0322a01║誠信之門還會麼水鳥樹林却解提綱佗甚端
B14n0082_p0322a02║的自是少人聽非是小事天魔外道是孤恩負
B14n0082_p0322a03║義天人六趣是自欺自誑如今沙門不薦此事
B14n0082_p0322a04║翻成弄影漢生死海裏浮沉幾時休息去自家
B14n0082_p0322a05║幸有此廣大門風不能紹繼得更向五蘊身田
B14n0082_p0322a06║裏作主宰還夢見麼如許多田地教誰作主宰
B14n0082_p0322a07║大地載不起虛空包不盡豈是小事若要徹即
B14n0082_p0322a08║今遮裏便明徹去不教仁者取一法如微塵大
B14n0082_p0322a09║不教仁者捨一法如毫髮許還會麼僧問學人
B14n0082_p0322a10║創入叢林乞師提接師以杖指之僧曰學人不
B14n0082_p0322a11║會師曰我恁麼為汝却成抑屈於人如今若的
B14n0082_p0322a12║自肯當人分上不論初學入叢林可謂共諸人久
B14n0082_p0322a13║踐與過去諸佛無所乏少如大海水一切魚龍
B14n0082_p0322a14║初生至老吞吐受用悉皆平等所以道初發心
B14n0082_p0322b01║者與古佛齊肩奈何汝無始積劫動諸妄情結
B14n0082_p0322b02║成煩惱如重病人心狂熱悶顛倒亂見都無實
B14n0082_p0322b03║事如今所覩一切境界皆亦如是對汝諸根盡
B14n0082_p0322b04║成顛倒古人以無窮妙藥醫療對治直至十地
B14n0082_p0322b05║未得惺惺將知大不容易古人思惟如喪考妣
B14n0082_p0322b06║如今兄弟見似等閑何處別有人為汝了得可
B14n0082_p0322b07║惜時光虛度何妨密密地自究子細觀尋至無
B14n0082_p0322b08║著力處自息諸緣去縱未發萌種子猶在若緫
B14n0082_p0322b09║取我傍家打鼓弄粥飯氣力將此造次排遣生
B14n0082_p0322b10║死賺汝一生有何所益應須如實知取好無事
B14n0082_p0322b11║珍重
B14n0082_p0322b12║漳州羅漢桂琛和尚上堂曰諸上坐不用低頭
B14n0082_p0322b13║思量思量不及便道不要揀擇委得下口處麼
B14n0082_p0322b14║汝向什麼處下口試道看還有一法近得汝麼
B14n0082_p0322b15║還有一法遠得汝麼同得汝異得汝麼既然如
B14n0082_p0323a01║是為什麼却特地艱難去蓋為不丈夫男子[仁-二+(夢-夕+伐)]
B14n0082_p0323a02║[仁-二+(夢-夕+伐)]偰偰無些子威光慼慼地遮護箇意根恐怕
B14n0082_p0323a03║人問著我常道汝若有達悟處但去却人我披
B14n0082_p0323a04║露將來與汝驗過直下作麼不肯莫把牛迹裏
B14n0082_p0323a05║水以為大海佛法遍周沙界莫錯向肉團心上
B14n0082_p0323a06║妄立知見以為疆界此見聞覺知識想情緣然
B14n0082_p0323a07║非不是若向遮裏點頭道我真實即不得只如
B14n0082_p0323a08║古人道此事唯我能知是何境界還識得麼莫
B14n0082_p0323a09║是汝見我我見汝便是麼莫錯會師又曰諸人
B14n0082_p0323a10║自生顛倒以常為斷悟假迷真妄外馳求彊捏
B14n0082_p0323a11║異見終日共人商量便有佛法不與人商量便
B14n0082_p0323a12║是世閒閑人話到遮裏纔舉著佛法便道擬心
B14n0082_p0323a13║即差動念即乖尋常諸處元無口如今口似紡
B14n0082_p0323a14║車揔便不差去佛法事不是隔日瘧皆由汝狂
B14n0082_p0323a15║識凡情作差與不差解忽然見我拈箇搥子搥背
B14n0082_p0323b01║便作意度顧覽不然見我把箇箒子掃東掃西
B14n0082_p0323b02║便各照管是汝尋常打柴何不顧覽招呼便悟
B14n0082_p0323b03║去上坐佛法莫向意根下測度汝成自賺我不
B14n0082_p0323b04║敢籠罩後學各自究去珍重
B14n0082_p0323b05║大法眼文益禪師上堂曰諸上坐為復只要弄
B14n0082_p0323b06║脣觜為復別有所圖恐伊執著且執著什麼為
B14n0082_p0323b07║復執著理執著事執著色執著空若是理理且
B14n0082_p0323b08║作麼生執若是事事且作麼生執著色著空亦然
B14n0082_p0323b09║山僧所以尋常向諸上坐道十方諸佛十方善知
B14n0082_p0323b10║識時常垂手諸上坐時常接手十方諸佛垂手時
B14n0082_p0323b11║有也什麼處是諸上坐時常接手處還有會處會
B14n0082_p0323b12║取好若未會得莫道揔是都來圓取諸上坐傍
B14n0082_p0323b13║家行脚也須審諦著些精彩莫只藉少智慧過
B14n0082_p0323b14║却時光山僧在眾見此多矣古聖所見諸境唯
B14n0082_p0324a01║見自心祖師道不是風動幡動仁者心動但且
B14n0082_p0324a02║恁麼會好別無親於親處也僧問如何是不生
B14n0082_p0324a03║不滅底心師曰那箇是生滅底心僧曰爭奈學
B14n0082_p0324a04║人不見師曰汝若不見不生不滅底也不是問
B14n0082_p0324a05║承教云佛以一音演說法眾生隨類各得解學
B14n0082_p0324a06║人如何解師曰汝甚解師又曰此問已是不會
B14n0082_p0324a07║古人語也因什麼却向伊道汝甚解何處是伊
B14n0082_p0324a08║解處莫是於伊分中便點與伊麼莫是為伊不
B14n0082_p0324a09║會問却反射伊麼且素非此理慎莫錯會除此
B14n0082_p0324a10║兩會別又如何商量諸上坐若會得此語也即
B14n0082_p0324a11║會得諸聖揔持門且作麼生會若也會得一音
B14n0082_p0324a12║演說不會隨類各解恁麼道莫是有過無過說
B14n0082_p0324a13║麼莫錯會好既不恁麼會作麼生說一音演說
B14n0082_p0324a14║隨類得解有箇去處始得每日空上來下去又
B14n0082_p0324a15║不當得人事且究道眼始得佗古人道一切聲
B14n0082_p0324b01║是佛聲一切色是佛色何不且恁麼會取
B14n0082_p0324b02║
B14n0082_p0324b03║傳燈玉英集卷第十四