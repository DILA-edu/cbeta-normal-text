B14n0084_p0439a01║
B14n0084_p0439a02║
B14n0084_p0439a03║
B14n0084_p0439a04║
B14n0084_p0439a05║
B14n0084_p0439a06║
B14n0084_p0439a07║
B14n0084_p0439a08║
B14n0084_p0439a09║
B14n0084_p0439a10║
B14n0084_p0439a11║藏逸經書標目
B14n0084_p0439a12║明密藏禪師道開遺筆
B14n0084_p0439a13║凡北藏未收者。無論其言義得失。悉採錄其名目
B14n0084_p0439a14║如左。以竢明哲揀辨而出入之。
B14n0084_p0439a15║圓覺經大疏江西省城北龍光寺應方禪師有舊本。
B14n0084_p0439a16║其徒號竺章。
B14n0084_p0439a17║圓覺經大鈔常州府有舊本。
B14n0084_p0439a18║圓覺經略疏小鈔秀水東禪寺有板。
B14n0084_p0439a19║法華經合論宋寂音尊者造。張商英附論秀水精嚴
B14n0084_p0439a20║寺雲汀禪人。蘇州管東溟居士俱有舊本。今楞嚴
B14n0084_p0439b01║寺就精嚴本刊行。
B14n0084_p0439b02║法華要解溫陵環師解。今南北講席尚之。世多流行
B14n0084_p0439b03║本。
B14n0084_p0439b04║楞嚴論宋寂音尊者造。後有正受師釐入經。并有刪
B14n0084_p0439b05║補。改名合論常熟錢順化文學有舊本。今秀水楞
B14n0084_p0439b06║嚴寺如其本刊行。此論尚當求寂音原本。未經刪
B14n0084_p0439b07║釐者。
B14n0084_p0439b08║楞嚴廣註淨行所述。今秀水楞嚴寺有舊本。
B14n0084_p0439b09║楞嚴要解溫陵環師撰。今南北有板流行。
B14n0084_p0439b10║楞嚴會解元天如則師所述。今南北講席宗之。世多
B14n0084_p0439b11║流行本。
B14n0084_p0439b12║楞嚴管見我明泰法師撰。此書於經意雖不無得失。
B14n0084_p0439b13║然亦有發前人未發者。
B14n0084_p0439b14║維摩詰經註肇法師撰。南藏已收入。世亦多流行本。
B14n0084_p0439b15║五臺山龍翻石有古本善。
B14n0084_p0439b16║楞伽經註永樂間泐公奉敕註。已收入藏。
B14n0084_p0439b17║楞伽會譯嘉靖間宜興荊山珂法師將三譯楞伽逐
B14n0084_p0439b18║段會同釐入刊行。既有三譯在藏。則此不必重收。
B14n0084_p0439b19║况此經三譯。文義各自成家。亦不必會也。
B14n0084_p0439b20║華嚴合論唐太宗時李長者造大論一百二十卷。後
B14n0084_p0440a01║某釐入經。改名合論。北京本真座主嘉興東塔寺
B14n0084_p0440a02║思修禪人。南京聚寶門內西小衚衕機房伍宅。俱
B14n0084_p0440a03║有宋元板善本。伍宅本乃北京報國寺僧所遺者。
B14n0084_p0440a04║今秀水東禪寺刊板流行。
B14n0084_p0440a05║華嚴合論約語四本杭州刊行。既有合論全文。則此
B14n0084_p0440a06║似不必收矣。
B14n0084_p0440a07║華嚴法界觀通玄記三卷本嵩法師述。北京有板。
B14n0084_p0440a08║華嚴還源觀類解淨源法師述。北京有板。
B14n0084_p0440a09║華嚴綸貫一卷復庵和尚撰。北京有板。
B14n0084_p0440a10║原人論解圓覺法師述。
B14n0084_p0440a11║華嚴疏鈔會本嘉靖間有妙明法師。憫念講席學人
B14n0084_p0440a12║愚昧。乃以清涼疏鈔釐經入疏釐疏入鈔。經疏鈔
B14n0084_p0440a13║科科段段釐開會入成書。如儒家經書集註相似。
B14n0084_p0440a14║今南北講席咸宗之甚至將經疏鈔一併講解。無
B14n0084_p0440a15║分源派根葉。殊失清涼老師作述之意。蓋疏以疏
B14n0084_p0440a16║經。經明而疏為賸語。鈔以鈔疏。疏明而鈔為賸語。
B14n0084_p0440a17║是要之鈔以明疏。疏以釋經。經以載道得意則經
B14n0084_p0440a18║且為長語也。况疏鈔乎。今不分經疏鈔。一併講解。
B14n0084_p0440a19║是大可笑。即儒生家師資訓詁。亦只會明註疏。以
B14n0084_p0440a20║解經書本文。未有併註疏而講解之者也。或謂鈔
B14n0084_p0440b01║不可入疏。而疏不可不入經。不知疏既可以入經。
B14n0084_p0440b02║鈔何獨不可以入疏乎。入疏者。入鈔之漸也。入疏
B14n0084_p0440b03║之見。猶夫入鈔之見也。其愚一。其過同。第大小淺
B14n0084_p0440b04║深差等耳。或又謂華嚴疏鈔。既不應釐入。然圓覺
B14n0084_p0440b05║略疏法華楞嚴要解會解諸書。作者已自釐入。亦
B14n0084_p0440b06║將析而出之乎。予曰。子又何愚之甚也。彼既作者
B14n0084_p0440b07║原自會入。則其文義自是如彼其連屬。何容析出。
B14n0084_p0440b08║此既作者原自分析。則其文義自是如此其分殊。
B14n0084_p0440b09║何容會入。大都一切經書註疏。或分或合。但仍作
B14n0084_p0440b10║者之舊。則無復議矣。况今所會。起止配合。率多牽
B14n0084_p0440b11║強。或不應起而起者有之。或不應截斷而截斷者
B14n0084_p0440b12║有之。或配合不相當者有之。是又莫贖之罪也。或
B14n0084_p0440b13║又謂若不會入。則學者惡能配合其文而求其義。
B14n0084_p0440b14║予曰。文且不能配合。又安望能明其義乎。而要之
B14n0084_p0440b15║一切註疏。又不為此等愚昧設也。嗟夫。少智多愚。
B14n0084_p0440b16║一唱百和。法華玄義文句。觀無量壽佛經疏鈔等。
B14n0084_p0440b17║南北各有會本刊行矣。而華嚴疏鈔會本。近且重
B14n0084_p0440b18║收入藏。使繼此而會註疏者愈出。入藏者愈重。則
B14n0084_p0440b19║繁沓雜亂。可勝言哉。今凡註疏。藏中既收入原本。
B14n0084_p0440b20║則會本斷不可重收。即已入者宜出之。
B14n0084_p0441a01║華嚴會玄雲南某師。因懸談中意義事實艱深渺邈
B14n0084_p0441a02║者。人多不曉乃搜考諸內外典籍。為之音釋別錄
B14n0084_p0441a03║其本。後講席無智者。遂亦釐入玄談名之曰會玄。
B14n0084_p0441a04║講者亦併其文而講之。此其視會疏鈔講疏鈔者。
B14n0084_p0441a05║其愚又當何如哉。近亦入藏。甚為雜亂。宜出之。宜
B14n0084_p0441a06║仍其舊本。另刻玄談音釋數卷。或流行。或入藏。皆
B14n0084_p0441a07║可也。
B14n0084_p0441a08║華嚴要解溫陵環公所述。幻余兄在燕京得此本示
B14n0084_p0441a09║余。
B14n0084_p0441a10║法華玄義文句摘要嘉興東塔寺了空有本。乃天台
B14n0084_p0441a11║宗學人所摘者也。藏中既有玄義文句全文。此不
B14n0084_p0441a12║必重收。
B14n0084_p0441a13║法華大意嘉興天𡩋寺法舟和尚俗徒太虛居士所
B14n0084_p0441a14║撰。悉以儒家語詮釋。其知見邪惡不可當。而法舟
B14n0084_p0441a15║乃印可其刊行。當應同入拔舌泥犁。葢法舟亦賣
B14n0084_p0441a16║弄光影者也。有賸語一帙行於世。有眼者自能辨
B14n0084_p0441a17║之。嗟乎。是父是子法舟太虛以之。
B14n0084_p0441a18║起信論筆削記江南有板流行。
B14n0084_p0441a19║金剛經疏論纂要刊定記圭峰纂要。長水刊記。今華
B14n0084_p0441a20║亭泖塔有板流行。
B14n0084_p0441b01║金剛經十七家註其間邪見甚多。非禪宗非教眼。不
B14n0084_p0441b02║足取也。
B14n0084_p0441b03║金剛科儀錄說記禪不禪。教不教。不足取也。近續入
B14n0084_p0441b04║大藏宜出之。
B14n0084_p0441b05║心經略疏慧燈集南北有流行板。
B14n0084_p0441b06║心經管視武林妙峰座主述。板在昭慶寺。
B14n0084_p0441b07║心經無垢子註此解甚邪見惡業。不足取也。即大顛
B14n0084_p0441b08║註亦邪淺。
B14n0084_p0441b09║彌陀經句解深禪師述。今平洲新刻流行。
B14n0084_p0441b10║大彌陀經註四川某師述。北京某庵新刻流行。但未
B14n0084_p0441b11║經覽閱。未辨其邪正得失。
B14n0084_p0441b12║龍舒淨土文
B14n0084_p0441b13║淨土指歸大祐師述。秀水楞嚴寺有板。
B14n0084_p0441b14║萬善同歸永明壽師撰。秀水楞嚴寺有板。五臺北臺
B14n0084_p0441b15║溝中庵師。亦新刊行。
B14n0084_p0441b16║淨土或問秀水東禪寺有板。乃天如則師所撰也。
B14n0084_p0441b17║夢譚記武林妙峰座主所撰。板在昭慶寺。
B14n0084_p0441b18║永嘉集註某師所述。甚膚淺差譌。不足取也。
B14n0084_p0441b19║肇論集解淨源師集。（家藏宋槧本作肇論中吳集解東海舊藏也）
B14n0084_p0441b20║肇論遊刃鈔未經閱覽。
B14n0084_p0442a01║肇論註疏慈雲懺主註。居姑蘇堯峰。名遵式。
B14n0084_p0442a02║地藏經孝衡疏鈔圭峰疏。遇榮鈔。
B14n0084_p0442a03║釋迦成道記註唐王勃撰記。釋道誠註。今北京龍華
B14n0084_p0442a04║寺刊行。
B14n0084_p0442a05║出三藏記略（藏收）
B14n0084_p0442a06║翻譯名義集南藏收。北藏未收。（台宗）
B14n0084_p0442a07║折疑論釋妙明子撰。
B14n0084_p0442a08║平心論
B14n0084_p0442a09║鐔津集明教嵩和尚撰。藏中止收輔教編三卷。此應
B14n0084_p0442a10║盡收入。
B14n0084_p0442a11║冥樞會要未經覽閱。（宗鏡節錄近有多書）
B14n0084_p0442a12║緇門警訓
B14n0084_p0442a13║禪林寶訓
B14n0084_p0442a14║續原教論我明沈士榮太史撰。
B14n0084_p0442a15║大藏一覽
B14n0084_p0442a16║佛祖統紀天台宗磐公作。南藏已收入。
B14n0084_p0442a17║有門頌解妙峰覺法師述。（台宗）
B14n0084_p0442a18║五燈會元五燈今藏中止收景德傳燈。餘盡未收。而
B14n0084_p0442a19║世亦鮮流行本。則此會元不得不收矣。今秀水東
B14n0084_p0442a20║禪寺有板流行。
B14n0084_p0442b01║續傳燈錄南藏已收。
B14n0084_p0442b02║心燈錄𠀉玄素撰序。此書世尠流行。宜購求之。
B14n0084_p0442b03║禪宗正脈嘉興真如寺蔤庵巹師採摘五燈會元中
B14n0084_p0442b04║文。成書十卷。既有五燈會元。則此書可無收矣。况
B14n0084_p0442b05║此師所摘。多己意也。
B14n0084_p0442b06║人天眼目宋智眼禪師採錄五宗綱要語句而成帙
B14n0084_p0442b07║者也。可收。可不收。
B14n0084_p0442b08║三聖詩寒山。拾得。豐干。
B14n0084_p0442b09║古尊宿語錄四十八卷南藏已收入。太倉王鳳州居
B14n0084_p0442b10║士有宋本善。
B14n0084_p0442b11║四家語錄馬祖。百丈。黃蘖。臨濟。又黃蘖心要。
B14n0084_p0442b12║僧寶傳宋寂音尊者撰。松江馬杜陵。常熟瞿元立。有
B14n0084_p0442b13║宋元本。
B14n0084_p0442b14║智證傳宋寂音尊者作。
B14n0084_p0442b15║林間錄宋寂音尊者作。已上三書。秀水楞嚴寺俱刊
B14n0084_p0442b16║行。
B14n0084_p0442b17║諸方宿衲傳宋覺範師撰。
B14n0084_p0442b18║石門文字禪宋覺範撰。已上二書。宜購求之。（汲古刻本甚精）
B14n0084_p0442b19║冷齋夜話宋覺範撰。秀水馮開之太史有鈔本。此書
B14n0084_p0442b20║多語世諦言事。似不必收矣。
B14n0084_p0443a01║高峯禪要五台山龍翻石有舊本善。秀水精嚴寺有
B14n0084_p0443a02║板。
B14n0084_p0443a03║天如賸語秀水東禪寺有板。有語錄五本。賸語或問
B14n0084_p0443a04║宗乘詩文俱在內。
B14n0084_p0443a05║雪巖欽語錄東禪寺有板。
B14n0084_p0443a06║無見覩語錄天台華頂山有板。
B14n0084_p0443a07║徑山寂照四會語錄。元叟端公至正元年集。
B14n0084_p0443a08║雜毒海大珠禪師語錄。大慧禪師亦有雜毒海。乃與
B14n0084_p0443a09║竹庵同頌古者也。又浙江衢州祥符寺有六十卷。
B14n0084_p0443a10║乃宋僧編集古宿語。名禪宗雜毒海。
B14n0084_p0443a11║正法眼藏三卷大慧杲和尚所錄。今常熟刊行。
B14n0084_p0443a12║宗門武庫大慧杲師所撰。秀水精嚴寺有板。
B14n0084_p0443a13║大慧年譜秀水馮開之太史有舊本。已上三書宜入
B14n0084_p0443a14║附大慧語錄後。
B14n0084_p0443a15║楚石語錄三十卷海鹽許星石居士有鈔本。今秀水
B14n0084_p0443a16║楞嚴寺亦有刻本。禪師名梵琦。為大慧第五代孫。
B14n0084_p0443a17║觀其言句。真的骨血也。
B14n0084_p0443a18║愚庵語錄諱智及。端元叟之子。與琦楚石同門。真師
B14n0084_p0443a19║子兒也。
B14n0084_p0443a20║全室語錄禪師名泐。字季潭。觀其言句。真作家人。
B14n0084_p0443b01║㷀絕集此老乃鞦韆椿頭弄光景漢。非西來正脈。不
B14n0084_p0443b02║宜收入。
B14n0084_p0443b03║慈度集此僧乃㷀絕上足。其邪惡過師十倍。古德云。
B14n0084_p0443b04║智過於師。慈度以之。
B14n0084_p0443b05║法舟賸語師名道濟。號法舟。住秀水縣天寧寺。賸語
B14n0084_p0443b06║刊行本郡精嚴寺。其佛法知見。殆㷀絕之流歟。
B14n0084_p0443b07║笑巖集此老悟處。不如㷀絕深切。而知見稍正。然亦
B14n0084_p0443b08║有氣息。無血脈。照到而用常不及。其殆有識治亂
B14n0084_p0443b09║之智。而無敷治戡亂之才者乎。大都應機接物。權
B14n0084_p0443b10║衡多執持不定。翻令藻鑑亦模糊不清。而面前多
B14n0084_p0443b11║學人。立地狐鬼輩。且得以潛竊而依憑之。此其過
B14n0084_p0443b12║安在哉。一則以自己悟處。不曾痛快徹底掀翻。猶
B14n0084_p0443b13║存窠臼。二則以時無德山臨濟雲門石霜。毒手辢
B14n0084_p0443b14║心。大為叱咤。一轉擣巢穴。而盡死其偷心。三則以
B14n0084_p0443b15║既非天挺豪傑。又未嘗從尊貴胞胎中誕生。其紀
B14n0084_p0443b16║綱政令。不能出自朕躬。而大寶真符。且無的紹。故
B14n0084_p0443b17║坐此耳。嗟夫。我明二百年來。楚石季潭而後。拈花
B14n0084_p0443b18║一脈。幾乎熄矣。幸師稍能識好惡。辨邪正。尚廼爾
B14n0084_p0443b19║爾。彼淺解學語。顢頇儱侗輩。又惡足較哉。諺云。字
B14n0084_p0443b20║更三寫。烏焉成馬。奈何吾師落筆便爾誵譌。而何
B14n0084_p0444a01║責於二三。嗚呼痛哉。
B14n0084_p0444a02║冰壺集師名□□號蘭風。當時以靜坐。得少光景。無
B14n0084_p0444a03║師承喝破。遂認為悟道。生大歡喜。為魔所乘。由是
B14n0084_p0444a04║豎指擎拳。胡言漢語。馮陵南北。以鐵嘴自稱。恬不
B14n0084_p0444a05║知恥。蚤年著此書。後住蘇州天池山。年老力強。著
B14n0084_p0444a06║作尤盛。萬曆辛巳。余坐夏武林。盡得覽閱。今忘其
B14n0084_p0444a07║名矣。有于羅道五部六冊。悉為評頌。而羽翼其流
B14n0084_p0444a08║通者。其知見混濫。視法舟慈度法光輩。僅倍蓰什
B14n0084_p0444a09║伯而貪婪[婬-壬+(工/山)]惡。則千萬億。乃至算數譬喻所不能
B14n0084_p0444a10║盡也。真近代魔種哉。
B14n0084_p0444a11║五部六冊正德間山東即墨縣有運糧軍人。姓羅名
B14n0084_p0444a12║靜者。蚤年持齋。一日遇邪師授以法門口訣。靜坐
B14n0084_p0444a13║十三年。忽見東南一光。遂以為得道。妄引諸經語
B14n0084_p0444a14║作證。說卷五部。曰苦功悟道。曰歎世無為。曰破邪
B14n0084_p0444a15║顯正鑰匙。曰泰山巍巍不動。其一則余忘之矣。破
B14n0084_p0444a16║邪卷有上下二冊。故曰六冊。時有僧大寧者。親承
B14n0084_p0444a17║而師事之。而蘭風又私淑而羽翼之。俾其教至今
B14n0084_p0444a18║猖熾宇內。無從撲滅。曰無為。曰大乘。曰無念等。皆
B14n0084_p0444a19║其教之名也。或三更靜夜。咒詛盟誓。以密傳口訣。
B14n0084_p0444a20║或緊閉六門。握拳拄舌。默念默提。救拔當人以出
B14n0084_p0444b01║苦海。或謂夫人眼視耳聽手持足行的。現成是佛。
B14n0084_p0444b02║大佛小佛。男佛女佛。所作所為。無非佛事。何分淨
B14n0084_p0444b03║染。何事取舍。何假修持。但臨命終時。一絲不挂。即
B14n0084_p0444b04║歸家鄉耳。如此則皆其教之法也。蟻屯鴇聚。唱偈
B14n0084_p0444b05║和佛。邪[婬-壬+(工/山)]混雜。貪昧卑污。莫可名狀。而愚夫愚婦。
B14n0084_p0444b06║率多樂於從事。而恣其貪[婬-壬+(工/山)]。雖禁之使不歸向。有
B14n0084_p0444b07║不可得。此其教雖非白蓮。而為害殆有甚于白蓮
B14n0084_p0444b08║者乎。大寧復著有孝義二冊。歸空記。法舟偈。其徒
B14n0084_p0444b09║寓江西南城縣北羊血渡者。復著有心經了義。金
B14n0084_p0444b10║剛了義等卷若干冊。皆山歌野曲之文也。
B14n0084_p0444b11║羅湖野錄釋曉瑩述。于中甫處得來。號仲溫。江西人。
B14n0084_p0444b12║覺苑遺芳莆陽沙門達本集。
B14n0084_p0444b13║禪門宗要閩僧雪山祖曼集。舊有刊行本。今已湮沒。
B14n0084_p0444b14║比得錄本。虞山錢存虛者。
B14n0084_p0444b15║雨花集國初香嚴古溪禪師所撰。雖有上堂偈頌。其
B14n0084_p0444b16║實畫龍摸象者也。
B14n0084_p0444b17║賓主盤桓平廓愚師著。
B14n0084_p0444b18║冬谿集內外各二卷師住秀水精嚴寺。師參學未徹
B14n0084_p0444b19║悟。而文字則善。
B14n0084_p0444b20║石屋集
B14n0084_p0445a01║四家頌古天童。雪竇。投子。丹霞。
B14n0084_p0445a02║頌古聯珠南藏已收入。
B14n0084_p0445a03║評唱碧巖集十卷雪竇頌。圜悟評。從容菴錄三卷。天
B14n0084_p0445a04║童頌。萬松評。空谷集三卷。投子頌。虛堂集三卷。丹
B14n0084_p0445a05║霞頌。俱林泉評。今少林師資上堂所講演。入室所
B14n0084_p0445a06║背誦者。此也。嗟夫。一花五葉。節外春光。印度真丹。
B14n0084_p0445a07║其來尚矣。故凡一語一默一棒一喝。乃至豎拳豎
B14n0084_p0445a08║指。斬貓斬蛇。百千三昧。如金剛王寶劍出匣。毒盡
B14n0084_p0445a09║肝腸。剜盡心膽。直下令人命根斷。偷心死。更無汝
B14n0084_p0445a10║立地轉身處。亦無抵當迴避處。奈何繼此而拈頌
B14n0084_p0445a11║代別出焉。此亦萬不得已。借刀殺人。曲就俯循。傍
B14n0084_p0445a12║敲暗擊。其用心亦良苦矣。奈何繼此而評唱又出
B14n0084_p0445a13║焉。波濤洶湧。枝葉蔓延。而根源喪盡。此殆與癡婦
B14n0084_p0445a14║養兒。惟念饑寒。健與衣食。兒不至病且死不已者。
B14n0084_p0445a15║夫何異。碧巖集。大慧業已斧其板。火其書。正所謂
B14n0084_p0445a16║當仁不讓。圓頓教勿人情也。奈何近代以來。講評
B14n0084_p0445a17║唱鈔秘要者又出焉。此其禍葢始自無智比丘。濫
B14n0084_p0445a18║膺住持。參學者雲集。上堂啞口。入室無言。何以縻
B14n0084_p0445a19║學眾而度時光。飾檀越而需利養。遂效講席而出
B14n0084_p0445a20║此計。少智多愚。一唱百和。垂至今日。醜不可言。以
B14n0084_p0445b01║秘要為奇貨。以尋行數墨識字問義為作家。又其
B14n0084_p0445b02║表表者。則習學現成句語。流滑口耳。規取絹帕。以
B14n0084_p0445b03║為他日利養張本。如近日幻休老人。得法子領絹
B14n0084_p0445b04║帕者。不下干人。雖從昔諸大老。得人未有如斯之
B14n0084_p0445b05║盛。翻令直指真風。不啻三乘曲說。不立正脈。無殊
B14n0084_p0445b06║義學繁文。而不知末後拈花。東來面壁。乃至立雪
B14n0084_p0445b07║斷臂。覆舟捐軀。種種不恤以橫身唱此者。此其心
B14n0084_p0445b08║何心哉。而震旦眾生。所賴以不滯名言。得翻情臼
B14n0084_p0445b09║而出生死者。亦恃有此。故雪竇有一言之失。而來
B14n0084_p0445b10║枯椿獵犬之譏。太陽有密付之宗。而致揭膀告人
B14n0084_p0445b11║之辱。此其心又何心哉。且古人上堂。奔雷掣電。倒
B14n0084_p0445b12║嶽傾河。寧有解說文字者乎。古人入室。或一喝耳
B14n0084_p0445b13║聾。或微言面熱。或推門折足。吹毛死心。寧有鈔寫
B14n0084_p0445b14║秘要。口耳傳習。類世儒童蒙訓詁之學者乎。古人
B14n0084_p0445b15║參學。一點不到。則結舌填胸。一語有差。則毛寒骨
B14n0084_p0445b16║豎。五斗蓋不可謂不了生死。一絡索不可謂已絕
B14n0084_p0445b17║凡情。要在真參實悟而已。寧有習為現語。以油滑
B14n0084_p0445b18║口嘴者乎。古者得人。獨馬祖。石霜。雪峯。雲門為盛。
B14n0084_p0445b19║其餘不過钁頭邊覓取一箇半箇。寧有領絹帕稱
B14n0084_p0445b20║法子至千人者乎。是今日宗門。誠講席不若。而今
B14n0084_p0446a01║日少林。誠戲場利局無二矣。上負佛祖熱血心腸。
B14n0084_p0446a02║下瞎眾生清淨眼目。吾恐鑊湯罏炭。拔舌釘身。端
B14n0084_p0446a03║不為十惡眾生設。而于此輩有待也。嗚呼。習染未
B14n0084_p0446a04║久。公道猶存。斬新改圖。是所望于智者。雖然。愚人
B14n0084_p0446a05║之情。習高尚則不足。習污下則有餘。源不塞。流不
B14n0084_p0446a06║止。根不撥。枝不亡。非復大慧一炬。悉皆令入無餘
B14n0084_p0446a07║火光三昧。欲其不講演。不背誦。不鈔謄。不可得也。
B14n0084_p0446a08║或曰。如師所言。則十二部修多羅。千七百則舊葛
B14n0084_p0446a09║籐。亦將付之一炬乎。余曰。不然。凡在教乘。不獨經
B14n0084_p0446a10║論。即註疏家一句一字。一音一義。有補經論者。無
B14n0084_p0446a11║妨珍重流通。獨宗門下事。誠無舌人解語。即終日
B14n0084_p0446a12║言說。累牘盈篇。實未嘗談一事。而况古人葛籐。雖
B14n0084_p0446a13║千七百則。欲覓一元字腳。寧可得耶。第有半滴野
B14n0084_p0446a14║狐涎吐唾未盡者。則豈惟千言萬語。簇錦攢花。敷
B14n0084_p0446a15║布世間。足以亂朱混雅。所當不惜身命以爭。深惡
B14n0084_p0446a16║痛絕。以謝佛祖而報深恩。即一言半偈。亦不可不
B14n0084_p0446a17║嚴辨緇素。別是非。而垂一定之鑒。孟軻氏曰。經正
B14n0084_p0446a18║則庶民興。此又繼祖位報佛恩者大綱要令。又曰。
B14n0084_p0446a19║孔子作春秋而亂臣賊子懼。此又不肖區區饒舌
B14n0084_p0446a20║狗馬心也。
B14n0084_p0446b01║逃虛集獨菴衍公所著。
B14n0084_p0446b02║道餘錄獨菴衍公所著。
B14n0084_p0446b03║孤月語錄五台山北山寺有板。
B14n0084_p0446b04║蠶骨集無際禪師所著。禪師。四川人。
B14n0084_p0446b05║玉芝集㷀絕法舟之類也。
B14n0084_p0446b06║通明語錄有禪人告以大智禪師所撰。計二十八本。
B14n0084_p0446b07║板在遵化北四十里禪林寺。北京報國寺延菴方
B14n0084_p0446b08║丈。龍佛寺上方丈延明乃師寂菴。南城守居衚衕
B14n0084_p0446b09║蘇道士。俱有本。此書未知邪正何如當求一覽閱。
B14n0084_p0446b10║大智禪師不知為誰。亦不知何時人。然所告禪者
B14n0084_p0446b11║乃孟浪人。多不足信也。
B14n0084_p0446b12║藏逸經書標目
B14n0084_p0446b13║藏師蒐輯藏外經書。有標目一冊。平湖陸季高藏
B14n0084_p0446b14║本。余從吳江周安石借閱。丁酉三月。屬子晉侍史
B14n0084_p0446b15║繕寫。此中剖明禪講二家流弊。剋骨見髓。知為紫
B14n0084_p0446b16║柏老人親承衣鉢。觀者當知寶之重之。是嵗三月
B14n0084_p0446b17║八日牧翁題
B14n0084_p0446b18║藏師刻藏時。駐錫吾邑東塔。從祖存虛先生擕余
B14n0084_p0446b19║頂禮。受其摩頂。此帙中經書有云得之常熟錢順
B14n0084_p0446b20║化文學又云虞山錢存虛錄者。俯仰遺跡。掩卷愾
B14n0084_p0447a01║然。丁酉七月記
B14n0084_p0447a02║右藏逸經書標目一卷明密藏禪師遺筆世罕
B14n0084_p0447a03║見之今得石埭　楊仁山居士手鈔本附錢牧
B14n0084_p0447a04║齋二跋朱筆書所云丁酉者清世祖在位之十
B14n0084_p0447a05║四年也卷中朱筆評點蓋亦出自牧翁之手因
B14n0084_p0447a06║併刻之以餉當世民國七年冬北京刻經處識
B14n0084_p0447a07║江右梅光羲浙西徐文霨施資貳拾元共刻是
B14n0084_p0447a08║書計付刻資拾柒元餘資印送功德書訖北京
B14n0084_p0447a09║刻經處又識
B14n0084_p0447a10║（北京西城舊刑部街西頭臥佛寺街佛經流通處敬印行）