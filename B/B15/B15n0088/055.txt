B15n0088_p0001a01║欽定古今圖書集成博物彙編神異典
B15n0088_p0001a02║　第五十五卷目錄
B15n0088_p0001a03║二氏部彙考一
B15n0088_p0001a04║後漢（明帝永平一則　桓帝延熹一則）
B15n0088_p0001a05║梁（高祖普通一則）
B15n0088_p0001a06║陳（宣帝太建一則）
B15n0088_p0001a07║北魏（太祖一則　太宗一則　世祖太平真君一則）
B15n0088_p0001a08║北齊（顯祖天保一則）
B15n0088_p0001a09║北周（高祖天和二則　建德二則　宣帝大象二則）
B15n0088_p0001a10║隋（高祖開皇一則）
B15n0088_p0001a11║唐（總一則　高祖武德二則　太宗貞觀一則　高宗龍朔一則　乾封一則　中宗嗣聖一
B15n0088_p0001a12║則　神龍二則　睿宗景雲一則　元宗開元四則　天寶二則　肅宗上元一則　寶應一
B15n0088_p0001a13║則　代宗廣德一則　大曆二則　德宗貞元二則　憲宗元和三則　敬宗寶曆二則　文
B15n0088_p0001a14║宗大和三則　開成一則　武宗會昌二則）
B15n0088_p0001a15║後唐（廢帝清泰一則）
B15n0088_p0001a16║後晉（高祖天福二則）
B15n0088_p0001a17║後周（世宗顯德一則）
B15n0088_p0001a18║遼（太祖神冊二則）
B15n0088_p0001a19║宋（總一則　太祖開寶二則　太宗太平興國二則　淳化一則　真宗景德二則　大中
B15n0088_p0001a20║祥符三則　天禧一則　仁宗天聖一則　明道一則　寶元一則　哲宗元祐一則　徽宗
B15n0088_p0001a21║崇寧一則　宣和一則　欽宗靖康一則　高宗紹興六則　孝宗乾道四則　淳熙三則）
B15n0088_p0001a22║
B15n0088_p0001a23║
B15n0088_p0001a24║
B15n0088_p0001a25║
B15n0088_p0001a26║
B15n0088_p0001a27║
B15n0088_p0001b01║神異典第五十五卷
B15n0088_p0001b02║二氏部彙考一
B15n0088_p0001b03║後漢
B15n0088_p0001b04║明帝永平八年楚王英奉縑紈贖愆詔以英奉黃老
B15n0088_p0001b05║浮屠令還贖以助伊蒲塞桑門之盛饌
B15n0088_p0001b06║按後漢書明帝本紀不載按楚王英傳英少時好
B15n0088_p0001b07║游俠交通賓客晚節更喜黃老學為浮屠齋戒祭祀
B15n0088_p0001b08║永平八年詔令天下死罪皆入縑贖英遣郎中令奉
B15n0088_p0001b09║黃縑白紈三十匹詣國相曰托在蕃輔過惡累積歡
B15n0088_p0001b10║喜大恩奉送縑帛以贖愆罪國相以聞詔報曰楚王
B15n0088_p0001b11║誦黃老之微言尚浮屠之仁祠潔齋三月與神為誓
B15n0088_p0001b12║何嫌何疑當有悔吝其還贖以助伊蒲塞桑門之盛
B15n0088_p0001b13║饌因以班示諸國中傅英後遂大交通方士作金龜
B15n0088_p0001b14║玉鶴刻文字以為符瑞十三年男子燕廣告英與漁
B15n0088_p0001b15║陽王平顏忠等造作圖書有逆謀事下案驗有司奏
B15n0088_p0001b16║英招聚姦猾造作圖識擅相官秩置諸侯王公將軍
B15n0088_p0001b17║二千石大逆不道請誅之帝以親親不忍乃廢英徙
B15n0088_p0001b18║丹陽涇縣
B15n0088_p0001b19║桓帝延熹九年襄楷以宮中立浮屠老子祠上書切
B15n0088_p0001b20║諫不聽
B15n0088_p0001b21║按後漢書桓帝本紀論贊帝飾芳林而考濯龍之宮
B15n0088_p0001b22║設華蓋以祠浮圖老子按襄楷傳延熹九年楷上
B15n0088_p0001b23║書曰臣聞宮中立黃老浮屠之祠此道清虛貴尚無
B15n0088_p0001b24║為好生惡殺省慾去奢今陛下嗜慾不去殺罰過理
B15n0088_p0001b25║既乖其道豈獲其祚哉或言老子入彝翟為浮屠浮
B15n0088_p0001b26║屠不三宿桑下不欲久生恩愛精之至也天神遺以
B15n0088_p0001b27║好女浮屠曰此但革囊盛血遂不𦕎之其守一如此
B15n0088_p0001c01║乃能成道今陛下婬女艷婦極天下之麗甘肥飲美
B15n0088_p0001c02║殫天下之味奈何欲如黃老乎書上即召詣尚書問
B15n0088_p0001c03║狀尚書請下司隸正楷罪法收送洛陽獄帝不誅猶
B15n0088_p0001c04║司寇論刑按西域傳桓帝好神數祀浮圖老子百
B15n0088_p0001c05║姓稍有奉者後遂轉盛
B15n0088_p0001c06║梁
B15n0088_p0001c07║高祖普通　年詔庾承先學通老釋勒州縣時加敦
B15n0088_p0001c08║遣
B15n0088_p0001c09║按梁書高祖本紀不載按庾詵傳普通中詔曰庾
B15n0088_p0001c10║承先學通黃老該涉釋教並不競不營安茲枯槁可
B15n0088_p0001c11║以鎮躁敦俗承先可中書侍郎勒州縣時加敦遣庶
B15n0088_p0001c12║能屈志方冀鹽梅按庾承先傳承先字子通潁川
B15n0088_p0001c13║鄢陵人也元經釋典靡不該悉九流七略咸所精練
B15n0088_p0001c14║郡辟功曹不就
B15n0088_p0001c15║陳
B15n0088_p0001c16║宣帝太建十四年後主即位詔僧尼道士不依經律
B15n0088_p0001c17║者並皆禁絕
B15n0088_p0001c18║按陳書後主本紀太建十四年正月丁巳即皇帝位
B15n0088_p0001c19║夏四月庚子詔僧尼道士挾邪左道不依經律民間
B15n0088_p0001c20║淫祀妖書諸珍怪事詳為條制並皆禁絕
B15n0088_p0001c21║北魏
B15n0088_p0001c22║太祖好黃老兼崇佛法
B15n0088_p0001c23║按魏書太祖本紀不載按釋老志太祖平中山經
B15n0088_p0001c24║略燕趙所逕郡國佛寺見諸沙門道士皆致精敬禁
B15n0088_p0001c25║軍旅無有所犯帝好黃老頗覽佛經但天下初定戎
B15n0088_p0001c26║車屢動庶事草刱未建圖宇招延僧眾然時時旁求
B15n0088_p0001c27║焉
B15n0088_p0002a01║太宗遵太祖之業亦好黃老佛法
B15n0088_p0002a02║按魏書太宗本紀不載按釋老志太宗踐位遵太
B15n0088_p0002a03║祖之業亦好黃老又崇佛法京邑四方建立圖像仍
B15n0088_p0002a04║令沙門敷導民俗
B15n0088_p0002a05║世祖太平真君五年禁私養沙門師巫
B15n0088_p0002a06║按魏書世祖本紀太平真君五年春正月戊申詔曰
B15n0088_p0002a07║愚民無識信惑妖邪私養師巫挾藏讖記陰陽圖緯
B15n0088_p0002a08║方仗之書又沙門之徒假西戎虛誕生致妖孽非所
B15n0088_p0002a09║以一齊政化布淳德於天下也自王公已下至於庶
B15n0088_p0002a10║人有私養沙門師巫及金銀工巧之人在其家者皆
B15n0088_p0002a11║遣詣官曹不得容匿限今年二月十五日過期不出
B15n0088_p0002a12║師巫沙門身死主人門誅明相宣告咸使聞知
B15n0088_p0002a13║北齊
B15n0088_p0002a14║顯祖天保六年勅道士為沙門
B15n0088_p0002a15║按北齊書顯祖本紀不載按續文獻通考天保六
B15n0088_p0002a16║年以佛道二教不同欲去其一集二家學者論難於
B15n0088_p0002a17║前遂勅道士皆剃髮為沙門有不從者殺四人乃奉
B15n0088_p0002a18║命
B15n0088_p0002a19║北周
B15n0088_p0002a20║高祖天和三年帝御大德殿集沙門道士講禮記
B15n0088_p0002a21║按周書高祖本紀天和三年秋八月癸酉帝御大德
B15n0088_p0002a22║殿集百寮及沙門道士等親講禮記
B15n0088_p0002a23║天和四年春二月戊辰帝御大德殿集百寮道士沙
B15n0088_p0002a24║門等討論釋老義
B15n0088_p0002a25║按周書高祖本紀云云按沈重傳重天和中復於
B15n0088_p0002a26║紫極殿講三教義朝士儒生桑門道士至者二千餘
B15n0088_p0002a27║人
B15n0088_p0002b01║建德二年帝升座辨釋三教
B15n0088_p0002b02║按周書高祖本紀建德二年冬十二月癸巳集羣臣
B15n0088_p0002b03║及沙門道士等帝升高座辨釋三教先後以儒教為
B15n0088_p0002b04║先道教為次佛教為後
B15n0088_p0002b05║建德三年初斷佛道二教
B15n0088_p0002b06║按周書高祖本紀建德三年夏五月丙子初斷佛道
B15n0088_p0002b07║二教經像悉毀罷沙門道士並令還民六月戊午詔
B15n0088_p0002b08║曰至道弘深混成無際體包空有理極幽元但岐路
B15n0088_p0002b09║既分派源逾遠淳離朴散形氣斯乖遂使三墨八儒
B15n0088_p0002b10║朱紫交競九流七略異說相騰道隱小成其來舊矣
B15n0088_p0002b11║不有會歸爭驅靡息今可立通道觀聖哲微言先賢
B15n0088_p0002b12║典訓金科玉篆秘蹟元文所以濟養黎元扶成教義
B15n0088_p0002b13║者並宜弘闡一以貫之俾夫翫培塿者識嵩岱之崇
B15n0088_p0002b14║崛守磧礫者悟渤澥之泓澄不亦可乎
B15n0088_p0002b15║按佛祖綂紀北周武帝建德二年帝集僧道宣旨曰
B15n0088_p0002b16║六經儒教於世為宜真佛無像空崇塔廟愚人信順
B15n0088_p0002b17║徒竭珍財凡是經像宜從除毀父母恩重沙門不敬
B15n0088_p0002b18║斯為悖逆之甚國法豈容並令反俗用崇孝養時慧
B15n0088_p0002b19║遠法師出眾抗答曰若以形像無情事之無福國家
B15n0088_p0002b20║七廟豈是有情帝曰佛經外國之法故當廢之七廟
B15n0088_p0002b21║上世所立朕亦不以為然將同廢之矣師曰若以外
B15n0088_p0002b22║國之法非此所用仲尼所說出自魯國秦晉之地亦
B15n0088_p0002b23║應不行七廟若廢則五經無用三教同廢何以治國
B15n0088_p0002b24║帝曰魯與秦晉封域雖殊莫非一王之化師曰若秦
B15n0088_p0002b25║魯同一王化震旦天竺同在閻浮輪王一化何不同
B15n0088_p0002b26║遵帝與師往復數至十二帝不能屈三年五月帝欲
B15n0088_p0002b27║偏廢釋教令道士張賓飾詭辭以挫釋子法師知元
B15n0088_p0002c01║抗酬精壯帝意賓不能制即震天威以垂難辭左右
B15n0088_p0002c02║𠮟元聽制元安詳應對陳義甚高陪位大臣莫不欽
B15n0088_p0002c03║歎獨帝不說明日下詔并罷釋道二教悉毀經像沙
B15n0088_p0002c04║門道士並令還俗時國境僧道反服者二百餘萬
B15n0088_p0002c05║宣帝大象元年初復佛像及天尊像
B15n0088_p0002c06║按周書宣帝本紀大象元年冬十月壬戌帝幸道會
B15n0088_p0002c07║苑大醮以高祖武皇帝配醮訖論議於行殿是歲初
B15n0088_p0002c08║復佛像及天尊像至是帝與二像俱南面而坐大陳
B15n0088_p0002c09║雜戲令京城士民縱觀
B15n0088_p0002c10║按佛法金湯編宣帝大成元年先是沙門道林以學
B15n0088_p0002c11║業進見與武帝議論二十日酬酢七十番武帝不能
B15n0088_p0002c12║屈遂許以復教會武帝殂至是道林申請尤力帝許
B15n0088_p0002c13║之遂下詔曰先帝惑於異論以釋道為無益故廢而
B15n0088_p0002c14║不行然大教所繫詎宜罷黜於是興復二教（按是年改大威
B15n0088_p0002c15║為大象）
B15n0088_p0002c16║大象二年靜帝即位復行佛道二教
B15n0088_p0002c17║按周書靜帝本紀大象二年五月己酉宣帝崩帝入
B15n0088_p0002c18║居天臺六月庚申復行佛道二教舊沙門道士精誠
B15n0088_p0002c19║自守者簡令入道
B15n0088_p0002c20║按續文獻通考劉氏曰此楊堅意也堅將有他志以
B15n0088_p0002c21║是求福
B15n0088_p0002c22║隋
B15n0088_p0002c23║高祖開皇二十年詔盜毀佛及天尊像者以不道論
B15n0088_p0002c24║沙門道士壞佛及天尊者以惡逆論
B15n0088_p0002c25║按隋書高祖本紀開皇二十年十二月辛巳詔曰佛
B15n0088_p0002c26║法深妙道教虛融咸降大慈濟度羣品凡在含識皆
B15n0088_p0002c27║蒙覆護所以雕鑄靈相圖寫真形率土瞻仰用申誡
B15n0088_p0003a01║敬敢有毀壞偷盜佛及天尊像者以不道論沙門壞
B15n0088_p0003a02║佛像道士壞天尊者以惡逆論
B15n0088_p0003a03║唐
B15n0088_p0003a04║唐置崇元署寺觀監掌寺觀僧尼道士女冠之政
B15n0088_p0003a05║按唐書百官志崇元署令一人正八品下承一人正
B15n0088_p0003a06║九品下掌京都諸觀名數與道士帳籍齋醮之事新
B15n0088_p0003a07║羅日本僧入朝學問九年不還者編諸籍道士女冠
B15n0088_p0003a08║僧尼見天子必拜凡止民家不過三夜出踰宿者立
B15n0088_p0003a09║案連署不過七日路遠者州縣給程天下觀一千六
B15n0088_p0003a10║百八十七道士七百七十六女冠九百八十八寺五
B15n0088_p0003a11║千三百五十八僧七萬五千五百二十四尼五萬五
B15n0088_p0003a12║百七十六兩京度僧尼道士女冠御史一人涖之每
B15n0088_p0003a13║三歲州縣為籍一以留縣一以留州僧尼一以上祠
B15n0088_p0003a14║部道士女冠一以上宗正一以上司封（又）有府二人
B15n0088_p0003a15║史三人典事六人掌固二人崇元學博士一人學生
B15n0088_p0003a16║百人隋以署隸鴻臚又有道場元壇唐置諸寺觀監
B15n0088_p0003a17║隸鴻臚寺每寺觀有監一人貞觀中廢寺觀監上元
B15n0088_p0003a18║二年置漆園監尋廢
B15n0088_p0003a19║高祖武德　年幸國學命僧道講金剛經及老子
B15n0088_p0003a20║按唐書高祖本紀不載　按大唐新語高祖嘗幸國
B15n0088_p0003a21║學命徐文遠講孝經僧惠乘講金剛經道士劉進嘉
B15n0088_p0003a22║講老子詔劉德明與之辯論於是詰難鋒起三人皆
B15n0088_p0003a23║屈高祖曰儒元佛義各有宗旨劉徐等並當今傑才
B15n0088_p0003a24║德明一舉而蔽之可謂達學矣賜帛五十匹
B15n0088_p0003a25║武德九年廢浮屠老子法尋復之
B15n0088_p0003a26║按唐書高祖本紀武德九年四月辛巳廢浮屠老子
B15n0088_p0003a27║法六月庚申復浮屠老子法
B15n0088_p0003b01║按舊唐書高祖本紀九年夏五月辛巳以京師寺觀
B15n0088_p0003b02║不甚清淨詔曰釋迦闡教清淨為先遠離塵垢斷除
B15n0088_p0003b03║貪慾所以弘宣勝業修植善根開導愚迷津梁品庶
B15n0088_p0003b04║是以敷演經教檢約學徒調懺身心捨諸染著衣服
B15n0088_p0003b05║飲食咸資四輩自覺王遷謝像法流行末代陵遲漸
B15n0088_p0003b06║以虧濫乃有猥賤之侶規自尊高浮惰之人苟避徭
B15n0088_p0003b07║役妄為剃度托號出家嗜慾無厭營求不息出入閭
B15n0088_p0003b08║里周旋闤闠驅策田產聚積貨物耕織為生估販成
B15n0088_p0003b09║業事同編戶迹等齊人進違戒律之文退無禮典之
B15n0088_p0003b10║訓至乃親行劫掠躬自穿窬造作妖訛交通豪猾每
B15n0088_p0003b11║罹憲網自陷重刑黷亂真如傾毀妙法譬茲稂莠有
B15n0088_p0003b12║穢嘉苗𩔗彼淤泥混夫清水又伽藍之地本曰淨居
B15n0088_p0003b13║栖心之所理尚幽寂近代以來多立寺舍不求閒曠
B15n0088_p0003b14║之境惟趨喧雜之方繕采崎嶇棟宇殊拓錯舛隱匿
B15n0088_p0003b15║誘納姦邪或有接延鄺邸鄰近屠酤埃塵滿室羶腥
B15n0088_p0003b16║盈道徒長輕慢之心有虧崇敬之義且老氏垂化本
B15n0088_p0003b17║實冲虛養志無為遺情物外全真守一是謂元門驅
B15n0088_p0003b18║馳世務尢乖宗旨朕膺期馭宇興隆教法志思利益
B15n0088_p0003b19║情在護持欲使玉石區分薰蕕有辨長存妙道永固
B15n0088_p0003b20║福田正本澄源宜從沙汰諸僧尼道士女冠等有精
B15n0088_p0003b21║勤練行守戒律者並令大寺觀居住給衣食勿令乏
B15n0088_p0003b22║短其有不能精進戒行者有闕不堪供養者並令罷
B15n0088_p0003b23║遣各還桑梓所司明為條式務依法教違制之事悉
B15n0088_p0003b24║宜停斷京城留寺三所觀二所其餘天下諸州各畱
B15n0088_p0003b25║一所餘悉罷之事竟不行
B15n0088_p0003b26║太宗貞觀五年詔僧道致拜父母
B15n0088_p0003b27║按唐書太宗本紀不載按續文獻通考云云
B15n0088_p0003c01║高宗龍朔二年詔釋老致拜君親以令狐德芬讓復
B15n0088_p0003c02║詔不拜
B15n0088_p0003c03║按唐書高宗本紀不載按舊唐書高宗本紀龍朔
B15n0088_p0003c04║二年六月乙丑初令僧尼等並盡禮致拜其父母
B15n0088_p0003c05║按佛法金湯編令狐德芬武德初為祕書丞高宗龍
B15n0088_p0003c06║朔二年詔釋老致拜君親勅羣臣議之德芬時為司
B15n0088_p0003c07║成館大司成議曰竊以釋老二教慈敬弘深有國因
B15n0088_p0003c08║循遂開崇尚既久其法須從其道切為拜伏理恐未
B15n0088_p0003c09║通何者削髮異冠帶之儀持盋豈罇俎之禮申恩方
B15n0088_p0003c10║祈定慧無勞拜跪嚴親報德有冀真如何必屈膝慈
B15n0088_p0003c11║后山林既往非無廊廟之賓朝野裁殊理宜高尚其
B15n0088_p0003c12║事今使貴以名教有虧其旨臣等愚昧請從不拜為
B15n0088_p0003c13║宜時眾議請拜者三百餘人請不拜者五百餘人六
B15n0088_p0003c14║月八日詔曰朕商榷群議沉研幽賾然箕潁之風高
B15n0088_p0003c15║尚其事遐想前代固亦有之今後不宜拜跪
B15n0088_p0003c16║乾封元年詔兗州置觀寺各三所天下諸州置觀寺
B15n0088_p0003c17║一所各度七人
B15n0088_p0003c18║按唐書高宗本紀不載按舊唐書高宗本紀乾封
B15n0088_p0003c19║元年正月兗州界置紫雲仙鶴萬歲觀封巒非煙重
B15n0088_p0003c20║輪三寺天下諸州置觀寺一所
B15n0088_p0003c21║按續文獻通考兗州置觀寺各三所各度七人天下
B15n0088_p0003c22║州一觀一寺各度七人
B15n0088_p0003c23║中宗嗣聖八年（即太后天授二年）夏四月令釋教在道法之
B15n0088_p0003c24║上僧尼處道士女冠之前
B15n0088_p0003c25║按唐書武后本紀不載按舊唐書武后本紀云云
B15n0088_p0003c26║神龍元年正月丙子諸州置寺觀一所以中興為名
B15n0088_p0003c27║按唐書中宗本紀不載按舊唐書中宗本紀云云
B15n0088_p0004a01║神龍二年僧會範道士史崇元等授官封公詔釋道
B15n0088_p0004a02║齊班並集永為定式
B15n0088_p0004a03║按唐書中宗本紀不載按舊唐書中宗本紀神龍
B15n0088_p0004a04║二年二月丙申僧會範道士史崇元等十餘人授官
B15n0088_p0004a05║封公以賞造聖善寺功也
B15n0088_p0004a06║按續文獻通考是年七月詔曰初太宗以老子為皇
B15n0088_p0004a07║宗升於釋氏之上至則天朝復在釋氏之下今此已
B15n0088_p0004a08║往遂為定式令齊班並集
B15n0088_p0004a09║睿宗景雲二年詔遇法事僧尼與道士女冠齊行進
B15n0088_p0004a10║集
B15n0088_p0004a11║按唐書睿宗本紀不載按舊唐書睿宗本紀景雲
B15n0088_p0004a12║二年夏四月癸未詔以釋典元宗理均跡異拯人化
B15n0088_p0004a13║俗教別功齊自今每緣法事集會僧尼道士女冠等
B15n0088_p0004a14║宜齊行進集時天下濫度僧尼道士女冠並依舊
B15n0088_p0004a15║元宗開元二年令道士女冠僧尼致拜父母
B15n0088_p0004a16║開元二十五年正月制道士女冠直隸宗正寺僧尼
B15n0088_p0004a17║令祠部檢校
B15n0088_p0004a18║按以上唐書元宗本紀不載按舊唐書元宗本紀
B15n0088_p0004a19║云云
B15n0088_p0004a20║開元二十六年詔天下寺觀各度十七人
B15n0088_p0004a21║按唐書元宗本紀不載按續文獻通考開元二十
B15n0088_p0004a22║六年正月詔道釋二門皆為聖教其天下寺觀大小
B15n0088_p0004a23║各度十七人簡用灼然有經業戒行為鄉里所推仍
B15n0088_p0004a24║先取用年高者
B15n0088_p0004a25║開元二十七年詔寺觀轉讀經典
B15n0088_p0004a26║按唐書元宗本紀不載按續文獻通考開元二十
B15n0088_p0004a27║七年二月制曰天下寺觀每一齋日宜轉讀經典懲
B15n0088_p0004b01║惡勸善以闡文教
B15n0088_p0004b02║天寶三載勅鑄天尊及佛像
B15n0088_p0004b03║按唐書元宗本紀不載按舊唐書元宗本紀天寶
B15n0088_p0004b04║三載夏四月勅天下州郡取官物鑄金銅天尊及佛
B15n0088_p0004b05║各一軀送開元觀開元寺
B15n0088_p0004b06║天寶四載法師神邕與道士吳筠面論邪正以邕勝
B15n0088_p0004b07║筠命為僧綂
B15n0088_p0004b08║按唐書元宗本紀不載按佛祖綂紀天寶四載召
B15n0088_p0004b09║中岳道士吳筠入見問以道要對曰深於道者無如
B15n0088_p0004b10║老子五千文復問神仙冶煉之法對曰此野人事積
B15n0088_p0004b11║歲月以求之非人主所宜畱意時內侍高力士素事
B15n0088_p0004b12║佛毀於上前遂辭還茅山筠以見斥造論以毀釋氏
B15n0088_p0004b13║浙西觀察使陳少遊請法師神邕決之邕約面論邪
B15n0088_p0004b14║正旗鼓纔臨筠竟敗北邕遂著翻邪論以攻餘黨少
B15n0088_p0004b15║遊聞於朝命邕為僧綂
B15n0088_p0004b16║肅宗上元二年詔講論二教
B15n0088_p0004b17║按唐書肅宗本紀不載按續文獻通考上元二年
B15n0088_p0004b18║四月詔於興善寺設高座講論二教七月於景龍觀
B15n0088_p0004b19║設高座講論二教
B15n0088_p0004b20║寶應元年八月詔寺觀不許褻瀆弛慢其僧尼道士
B15n0088_p0004b21║不得妄托事故非時聚會
B15n0088_p0004b22║按唐書肅宗本紀不載按續文獻通考云云
B15n0088_p0004b23║代宗廣德元年制偽度僧尼道士女冠並與正度
B15n0088_p0004b24║按唐書代宗本紀不載按續文獻通考云云
B15n0088_p0004b25║大曆八年勅度僧尼道士
B15n0088_p0004b26║按唐書代宗本紀不載按續文獻通考大曆八年
B15n0088_p0004b27║正月勅天下寺觀僧尼道士不滿七人者宜度滿七
B15n0088_p0004c01║人三七以上者更度一人二七以下者度三人
B15n0088_p0004c02║大曆十四年德宗即位勅不得奏置寺觀及度人
B15n0088_p0004c03║按唐書德宗本紀不載按舊唐書德宗本紀大曆
B15n0088_p0004c04║十四年五月癸亥帝即位六月勅自今更不得奏置
B15n0088_p0004c05║寺觀及度人
B15n0088_p0004c06║德宗貞元九年六月詔定國忌日寺觀齊僧道人數
B15n0088_p0004c07║按唐書德宗本紀不載按續文獻通考云云
B15n0088_p0004c08║貞元十二年命沙門道士與儒官討論三教
B15n0088_p0004c09║按唐書德宗本紀不載按舊唐書德宗本紀貞元
B15n0088_p0004c10║十二年四月庚辰上降誕日命沙門道士加文儒官
B15n0088_p0004c11║討論三教上大悅
B15n0088_p0004c12║憲宗元和二年詔僧尼道士隸左右街功德使
B15n0088_p0004c13║按唐書憲宗本紀不載按舊唐書憲宗本紀元和
B15n0088_p0004c14║二年二月辛酉詔僧尼道士全隸左右街功德使自
B15n0088_p0004c15║是祠部司封不復關奏
B15n0088_p0004c16║元和十年詔停寺觀開講
B15n0088_p0004c17║按唐書憲宗本紀不載按續文獻通考元和十年
B15n0088_p0004c18║五月詔京城寺觀開講宜準興元勅處分諸畿縣宜
B15n0088_p0004c19║勒停其觀察使節度州每三長齋月任一寺一觀置
B15n0088_p0004c20║講餘州悉停惡其聚眾且慮變也
B15n0088_p0004c21║元和十五年穆宗即位詔以術人柳泌僧大通付京
B15n0088_p0004c22║兆府杖死
B15n0088_p0004c23║按唐書穆宗本紀不載按舊唐書穆宗本紀元和
B15n0088_p0004c24║十五年正月丙午帝即位上始御延英對宰臣詔曰
B15n0088_p0004c25║山人柳泌輕懷左道上惑先朝固求牧人貴欲疑眾
B15n0088_p0004c26║自知虛誕仍更逃遁僧大通醫方不精藥術皆妄既
B15n0088_p0004c27║延禍釁俱是姦邪邦國固有常刑人神所宜共棄付
B15n0088_p0005a01║京兆府決杖處死
B15n0088_p0005a02║敬宗寶曆元年會沙門道士四百人給賜有差
B15n0088_p0005a03║按唐書敬宗本紀不載按續文獻通考敬宗寶曆
B15n0088_p0005a04║元年八月幸蓬萊殿會沙門道士共四百人賜食兼
B15n0088_p0005a05║給茶絹有差
B15n0088_p0005a06║寶曆二年文宗流僧惟貞道士趙歸真於嶺南
B15n0088_p0005a07║按唐書文宗本紀不載按舊唐書文宗本紀寶曆
B15n0088_p0005a08║二年十二月八日樞密使王守澄中尉梁守謙迎上
B15n0088_p0005a09║於江邸甲辰僧惟貞齊賢正簡道士趙歸真並配流
B15n0088_p0005a10║嶺南乙巳即位庚申詔妖妄僧惟貞道士趙歸真等
B15n0088_p0005a11║或假於卜筮或托以醫方疑眾挾邪已從流竄其情
B15n0088_p0005a12║非奸惡迹涉詿誤者一切不問
B15n0088_p0005a13║文宗太和元年詔祕書監白居易同沙門義休道士
B15n0088_p0005a14║楊弘元等入麟德殿問難三教同異
B15n0088_p0005a15║按唐書文宗本紀不載按三教論衡太和元年十
B15n0088_p0005a16║月皇帝降誕日奉勅召入麟德殿內道場對御三教
B15n0088_p0005a17║談論略錄大端不可具載第一座祕書監賜紫金魚
B15n0088_p0005a18║袋白居易安國寺賜紫引駕沙門義休太清宮賜紫
B15n0088_p0005a19║道士楊弘元序云中大夫守祕書監上柱國賜紫金
B15n0088_p0005a20║魚袋臣白居易言談論之先多陳三教讚揚演說以
B15n0088_p0005a21║啟談端伏料聖心飽知此義伏計聖聽飫聞此談臣
B15n0088_p0005a22║故略而不言唯序慶誕贊休明而已聖唐御區宇二
B15n0088_p0005a23║百年皇帝承祖宗十四葉太和初歲良月上旬天人
B15n0088_p0005a24║合應之期元聖慶誕之日雖古者有祥虹流月瑞電
B15n0088_p0005a25║繞樞彼皆瑣微不足引諭伏惟皇帝陛下臣妾四裔
B15n0088_p0005a26║父母萬姓恭勤以修己慈儉以養人戎夏又安朝野
B15n0088_p0005a27║無事特降明詔式會嘉辰開達四聰闡揚三教儒臣
B15n0088_p0005b01║居易學淺才微謬列禁筵會登講座天顏咫尺隕越
B15n0088_p0005b02║於前竊以釋門義休法師明大小乘通內外學靈山
B15n0088_p0005b03║嶺岫苦海津梁於大眾中能獅子吼所謂彼上人者
B15n0088_p0005b04║難為酬對然臣稽先王典籍假陛下威靈發問既來
B15n0088_p0005b05║敢不響答（晉問）義休法師所問毛詩稱六義論語列
B15n0088_p0005b06║四科何者為四科何者為六義其名與數請為備陳
B15n0088_p0005b07║者（對）孔門之徒三千其賢者列為四科毛詩之篇三
B15n0088_p0005b08║百其要者分為六義六義者一曰風二曰賦三曰比
B15n0088_p0005b09║四曰興五曰雅六曰頌此六義之數也四科者一曰
B15n0088_p0005b10║德行二曰言語三曰政事四曰文學此四科之目也
B15n0088_p0005b11║在四科內列十哲名德行科則有顏淵閔子騫冉伯
B15n0088_p0005b12║牛仲弓言語科則有宰我子貢政事科則有冉有季
B15n0088_p0005b13║路文學科則有子游子夏此十哲之名也四科六義
B15n0088_p0005b14║之名數今已區別四科六義之旨義今合辨明請以
B15n0088_p0005b15║法師本教佛法中比方即言下曉然可見何者即如
B15n0088_p0005b16║毛詩有六義亦猶佛法之義例有十二部分也佛經
B15n0088_p0005b17║千萬卷其義例不出十二部中毛詩三百篇其旨要
B15n0088_p0005b18║亦不出六義內故以六義可比十二部經又如孔門
B15n0088_p0005b19║之有四科亦猶釋門之有六度六度者六波羅蜜六
B15n0088_p0005b20║波羅蜜者即檀波羅蜜尸波羅蜜羼提波羅蜜毗梨
B15n0088_p0005b21║耶波羅蜜禪定波羅蜜般若波羅蜜以唐言譯之即
B15n0088_p0005b22║布施持戒忍辱精進禪定智慧是也故以四科可比
B15n0088_p0005b23║六度又如仲尼之有十哲亦猶如來之有十大弟子
B15n0088_p0005b24║即迦葉阿難須菩提舍利弗迦旃延目乾連阿那律
B15n0088_p0005b25║優波離羅睺羅是也故以十哲可比十大弟子夫儒
B15n0088_p0005b26║門釋教雖名數則有異同約義立宗彼此亦無差別
B15n0088_p0005b27║所謂同出而異名殊途而同歸者也所對若此以為
B15n0088_p0005c01║何如更有所疑請以重難（難）法師所難十哲四科先
B15n0088_p0005c02║標德行然則曾參至孝孝者百行之先何故曾參獨
B15n0088_p0005c03║不列於四科者（對）曾參不列四科者非為德行才業
B15n0088_p0005c04║不及諸人也蓋繫於一時之事耳請為終始言之昔
B15n0088_p0005c05║者仲尼有聖人之德無聖人之位棲棲應聘七十餘
B15n0088_p0005c06║國與時竟不偶知道終不行感鳳泣麟慨然有吾已
B15n0088_p0005c07║矣夫之歎然後自衛反魯刪詩書定禮樂修春秋立
B15n0088_p0005c08║一王之法為萬代之教其次則敘十哲論四科以垂
B15n0088_p0005c09║示將來當此之時顏閔游夏之徒適在左右前後目
B15n0088_p0005c10║擊指顧列入四科亦一時也孝經云仲尼居曾子侍
B15n0088_p0005c11║此言仲尼閒居之時曾參則多侍從曾參至孝不忍
B15n0088_p0005c12║一日離其親及仲尼旅遊歷聘自衛反魯之時曾參
B15n0088_p0005c13║或歸養於家不從門人之列倫擬之際偶獨見遺由
B15n0088_p0005c14║此明之非曾參德行才業不及諸門人也所以不列
B15n0088_p0005c15║四科者蓋一時之闕耳因一時之闕為萬代之疑從
B15n0088_p0005c16║此辨之又可無疑矣（僧問）儒書奧義既已討論釋典
B15n0088_p0005c17║微言亦宜發問（問）維摩經不可思議品中云芥子納
B15n0088_p0005c18║須彌須彌至大至高芥子至微至小豈可芥子之內
B15n0088_p0005c19║入得須彌山乎假如入得云何得見假如却出云何
B15n0088_p0005c20║得知其義難明請言要旨（僧答不錄難）法師所云芥子納
B15n0088_p0005c21║須彌是諸佛菩薩解脫神通之力所致也敢問諸佛
B15n0088_p0005c22║菩薩以何因緣證此解脫修何智力得此神通必有
B15n0088_p0005c23║所因願聞其說（僧答不錄問道士）儒典佛經討論既畢請迴
B15n0088_p0005c24║餘論移問道門臣居易言我太和皇帝祖元元之教
B15n0088_p0005c25║挹清淨之風儒素緇黃鼎足列座若不講論元義將
B15n0088_p0005c26║何啟迪皇情道門楊弘元法師道心精微真學奧祕
B15n0088_p0005c27║為仙列上首與儒爭衡居易竊覽道經粗知元理欲
B15n0088_p0006a01║有所問冀垂發蒙（同）黃庭經中有養氣存神長生久
B15n0088_p0006a02║視之道常聞此語未究其由其義如何請陳大略（道士
B15n0088_p0006a03║答不錄難）法師所答養氣存神長生久視之大略則聞命
B15n0088_p0006a04║矣敢問黃者何義庭者何物氣養何氣神存何神誰
B15n0088_p0006a05║為此經誰得此道將明事驗幸為指陳（道士答不錄道士問）法
B15n0088_p0006a06║師所問孝經云敬一人則千萬人悅其義如何者（對）
B15n0088_p0006a07║謹案孝經廣要道章云敬者禮之本也敬其君則臣
B15n0088_p0006a08║悅敬一人則千萬人悅所敬者寡而悅者眾此之謂
B15n0088_p0006a09║要道也夫敬者謂忠敬盡禮之義也悅者為悅懌歡
B15n0088_p0006a10║心之義也要道者謂施少報多簡要之義也如此之
B15n0088_p0006a11║義明白各見於經文其間別有所疑即請更難（難）法
B15n0088_p0006a12║師所難云凡敬一人則合一人悅敬二人則合二人
B15n0088_p0006a13║悅何故敬一人而千萬人悅又問所悅者何義所敬
B15n0088_p0006a14║者何人（對）孝經所云一人者謂帝王也王者無二故
B15n0088_p0006a15║曰一人非謂臣下眾庶中之一人也若臣下敬一人
B15n0088_p0006a16║則一人悅敬二人則二人悅若敬君上雖一人則千
B15n0088_p0006a17║萬人悅何以明之設如人有盡忠於國盡敬於君天
B15n0088_p0006a18║下見之何人不悅豈止千萬人乎設如有人不忠於
B15n0088_p0006a19║國不敬於君天下見之何人不怒亦豈止千萬人乎
B15n0088_p0006a20║然敬即禮也禮即敬也故傳云見有禮於其君者事
B15n0088_p0006a21║之如孝子之養父母也如此則豈獨空悅乎亦將事
B15n0088_p0006a22║而養之也見無禮於其君者誅之如鷹鸇之逐鳥雀
B15n0088_p0006a23║也如此則豈獨空不悅乎亦將逐而誅之也由此而
B15n0088_p0006a24║言則敬不敬之義悅不悅之理了然可見復何疑哉
B15n0088_p0006a25║（退）臣伏惟三教談論承前舊例朝臣因對揚之次多
B15n0088_p0006a26║自敘不能及平生志業臣素無志業又乏才能恐煩
B15n0088_p0006a27║聖聰不敢自敘謹退
B15n0088_p0006b01║太和二年帝誕節召法師知元與道士於麟德殿論
B15n0088_p0006b02║道
B15n0088_p0006b03║按唐書文宗本紀不載按續文獻通考云云
B15n0088_p0006b04║太和七年降誕日僧道講論於麟德殿
B15n0088_p0006b05║按唐書文宗本紀不載按舊唐書文宗本紀太和
B15n0088_p0006b06║七年冬十月壬辰上降誕日僧徒道士講論於麟德
B15n0088_p0006b07║殿翌日御延英上謂宰臣曰降誕日設齋起自近遠
B15n0088_p0006b08║朕緣相承已久未可便革雖置齋會惟對王源中等
B15n0088_p0006b09║暫入殿至僧道講論都不臨聽宰相路隨等奏誕日
B15n0088_p0006b10║齋會誠資景福本非中國教法臣伏見開元十七年
B15n0088_p0006b11║張說源乾曜請以誕日為千秋節內外宴樂以慶昌
B15n0088_p0006b12║期頗為得禮上深然之宰臣因請十月十日為慶成
B15n0088_p0006b13║節上誕日也從之
B15n0088_p0006b14║開成三年詔僧道於麟德殿談論
B15n0088_p0006b15║按唐書文宗本紀不載按續文獻通考開成三年
B15n0088_p0006b16║勅僧道於麟德殿談論法師知元辨捷精壯道流不
B15n0088_p0006b17║能屈帝色不平放還桑梓
B15n0088_p0006b18║武宗會昌五年以道士趙歸真等言大毀佛寺復僧
B15n0088_p0006b19║尼為民
B15n0088_p0006b20║按唐書武宗本紀會昌五年八月壬午大毀佛寺復
B15n0088_p0006b21║僧尼為民
B15n0088_p0006b22║按舊唐書武宗本紀會昌五年道士趙歸真特承恩
B15n0088_p0006b23║禮遂舉羅浮道士鄧元起有長年之術帝遣中使迎
B15n0088_p0006b24║之由是與衡山道士劉元靖及歸真膠固排毀釋氏
B15n0088_p0006b25║而拆寺之請行焉
B15n0088_p0006b26║會昌六年宣宗即位以道士劉元靖等排毀釋氏誅
B15n0088_p0006b27║之
B15n0088_p0006c01║按唐書宣宗本紀不載按舊唐書宣宗本紀會昌
B15n0088_p0006c02║六年三月帝即位五月誅道士劉元靖等十二人以
B15n0088_p0006c03║其說惑武宗排毀釋氏故也
B15n0088_p0006c04║後唐
B15n0088_p0006c05║廢帝清泰二年詔立釋道諸科
B15n0088_p0006c06║按五代史唐廢帝本紀不載按續文獻通考清泰
B15n0088_p0006c07║二年功德使奏每年誕節諸州府奏薦僧道其僧尼
B15n0088_p0006c08║欲立講論科講經科表目科文章應制科特念科禪
B15n0088_p0006c09║剎聲讚科道士女冠經法科講論科文章應制科表
B15n0088_p0006c10║目科聲讚科焚修科以試其能否從之
B15n0088_p0006c11║後晉
B15n0088_p0006c12║高祖天福五年二月天和節道釋賜紫衣師號者凡
B15n0088_p0006c13║九十二人
B15n0088_p0006c14║天福六年二月天和節道釋賜紫衣師號者凡百三
B15n0088_p0006c15║十有四
B15n0088_p0006c16║按以上五代史晉高祖本紀俱不載按續文獻通
B15n0088_p0006c17║考云云
B15n0088_p0006c18║後周
B15n0088_p0006c19║世宗顯德五年六月內出御衣六百餘事錢四十萬
B15n0088_p0006c20║羅穀百匹分賜兩階僧道令增修寺觀
B15n0088_p0006c21║按五代史周世宗本紀不載按續文獻通考云云
B15n0088_p0006c22║遼
B15n0088_p0006c23║太祖神冊三年詔建佛寺道觀
B15n0088_p0006c24║按遼史太祖本紀神冊三年五月乙亥詔建孔子廟
B15n0088_p0006c25║佛寺道觀
B15n0088_p0006c26║神冊四年命皇后皇太子分謁寺觀
B15n0088_p0006c27║按遼史太祖本紀神冊四年秋八月丁酉謁孔子廟
B15n0088_p0007a01║命皇后皇太子分謁寺觀
B15n0088_p0007a02║宋
B15n0088_p0007a03║宋立祠部鴻臚寺掌道釋宮觀寺院之政
B15n0088_p0007a04║按宋史職官志祠部郎中員外郎掌天下祀典道釋
B15n0088_p0007a05║祠廟醫藥之政凡宮觀寺院道釋籍其名額應給度
B15n0088_p0007a06║牒若空名者毋越常數（又）鴻臚寺舊置判寺事一人
B15n0088_p0007a07║以朝官以上充元豐官制行置卿一人少卿一人丞
B15n0088_p0007a08║主簿各一人卿掌四夷朝貢宴勞給賜送迎之事及
B15n0088_p0007a09║國之凶儀中都祠廟道釋籍帳除附之禁令少卿為
B15n0088_p0007a10║之貳丞參領之中太一宮建隆觀等各置提點所掌
B15n0088_p0007a11║殿宇齋宮器用儀物陳設錢幣之事在京寺務司及
B15n0088_p0007a12║提點所掌諸寺葺治之事傳法院掌譯經潤文左右
B15n0088_p0007a13║街僧錄司掌寺院僧尼帳籍及僧官補授之事已上
B15n0088_p0007a14║並屬鴻臚寺中興後廢鴻臚不置併入禮部
B15n0088_p0007a15║太祖開寶三年十月甲午詔開封府禁止士庶之家
B15n0088_p0007a16║喪葬不得用僧道威儀前引
B15n0088_p0007a17║按宋史太祖本紀不載按燕翼貽謀錄云云
B15n0088_p0007a18║開寶五年詔僧道每當朝集僧先道後勅僧道並隸
B15n0088_p0007a19║功德使禁習天文地理
B15n0088_p0007a20║按宋史太祖本紀開寶五年十一月癸亥禁僧道習
B15n0088_p0007a21║天文地理
B15n0088_p0007a22║按佛祖綂紀開寶五年詔僧道每當朝集僧先道後
B15n0088_p0007a23║並立殿廷僧東道西間雜副職若遇郊天道左僧右
B15n0088_p0007a24║敕僧道並隸功德使出家求度策試經業關祠部給
B15n0088_p0007a25║牒
B15n0088_p0007a26║太宗太平興國元年詔普度天下童子凡十七萬人
B15n0088_p0007a27║按宋史太宗本紀不載按國朝會要云云
B15n0088_p0007b01║太平興國四年五月戊子盡括僧道隸西京寺觀官
B15n0088_p0007b02║吏及高貲戶授田
B15n0088_p0007b03║按宋史太宗本紀云云
B15n0088_p0007b04║淳化二年詔國忌日宰相以下詣寺觀行香禁不得
B15n0088_p0007b05║事腥酒
B15n0088_p0007b06║按宋史太宗本紀不載按佛祖統紀云云
B15n0088_p0007b07║真宗景德二年詔釋道歲度十人者特放一人不試
B15n0088_p0007b08║經業
B15n0088_p0007b09║景德四年詔京城鬻酒肉者並去寺觀百步之外有
B15n0088_p0007b10║以酒肉五辛酤市於僧道者許人糾告重論其罪
B15n0088_p0007b11║大中祥符二年正月以封禪行慶詔天下寺觀各度
B15n0088_p0007b12║一人朝覲泰山陪位僧道各度弟子一人
B15n0088_p0007b13║大中祥符三年詔天下州郡僧道有犯公罪者聽用
B15n0088_p0007b14║贖法
B15n0088_p0007b15║按以上宋史真宗本紀俱不載按佛祖統紀云云
B15n0088_p0007b16║大中祥符八年臣僚以車駕詣寺觀計百拜以上請
B15n0088_p0007b17║令近臣分拜不許
B15n0088_p0007b18║按宋史真宗本紀不載按國朝會要大中祥符八
B15n0088_p0007b19║年正月臣僚言每歲上元車駕詣寺觀三十餘處百
B15n0088_p0007b20║拜已上望自今諸殿令近臣分拜上謂王旦曰朕祈
B15n0088_p0007b21║福中外虔恭拜起未嘗懈怠卿等欲申裁減非朕之
B15n0088_p0007b22║意
B15n0088_p0007b23║天禧三年普度道釋童行又大會沙門道士
B15n0088_p0007b24║按宋史真宗本紀天禧三年八月丁亥大赦天下普
B15n0088_p0007b25║度道釋童行
B15n0088_p0007b26║按佛祖統紀天禧三年八月恭謝聖祖大赦天下節
B15n0088_p0007b27║文云虛皇妙道西竺真乘咸昉化源敢忘崇奉應天
B15n0088_p0007c01║下僧尼道士女冠係帳童行並與普度尚書右丞林
B15n0088_p0007c02║特提舉祠部文牒是歲度僧二十三萬百二十七人
B15n0088_p0007c03║尼萬五千六百四十三人道士七千八十一人女冠
B15n0088_p0007c04║八十九人詔於天安殿建道場答謝天地大會沙門
B15n0088_p0007c05║道士萬三千八十六人上親以銀藥大錢面賜之
B15n0088_p0007c06║按續文獻通考天禧中大會道釋於天安殿凡萬三
B15n0088_p0007c07║千餘人又嘗建齋醮親臨賜以銀藥大錢
B15n0088_p0007c08║仁宗天聖元年二月壬戌減諸節齋醮道場
B15n0088_p0007c09║按朱史仁宗本紀云云
B15n0088_p0007c10║明道二年罷創修寺觀
B15n0088_p0007c11║按宋史仁宗本紀明道二年夏四月壬子罷創修寺
B15n0088_p0007c12║觀帝始親政裁抑僥倖中外大悅
B15n0088_p0007c13║寶元二年五月己亥禁女冠尼等非時入內
B15n0088_p0007c14║按宋史仁宗本紀云云
B15n0088_p0007c15║哲宗元祐七年詔太皇太后本命歲正月一日京師
B15n0088_p0007c16║及天下州軍各齋僧尼道士女冠一日在京宮觀寺
B15n0088_p0007c17║院開建道場七晝夜
B15n0088_p0007c18║按宋史哲宗本紀不載按禮志云云
B15n0088_p0007c19║徽宗崇寧元年赦書節文應天下名德僧道為眾師
B15n0088_p0007c20║法未有諡號者仰所屬勘會以聞
B15n0088_p0007c21║按宋史徽宗本紀不載按佛祖統紀云云
B15n0088_p0007c22║宣和元年正月詔改釋為道
B15n0088_p0007c23║按宋史徽宗本紀宣和元年春正月乙卯詔佛改號
B15n0088_p0007c24║大覺金僊餘為僊人大士僧為德士易服飾稱姓氏
B15n0088_p0007c25║寺為宮院為觀改女冠為女道尼為女德
B15n0088_p0007c26║欽宗靖康元年詔道君聖節就道觀行香乾龍節仍
B15n0088_p0007c27║就佛寺
B15n0088_p0008a01║按宋史欽宗本紀不載按佛祖統紀靖康元年詔
B15n0088_p0008a02║曰比自大觀初聖節行香許就道觀今後道君聖節
B15n0088_p0008a03║仍就道觀若乾龍節仍就佛寺建道場一月一依祖
B15n0088_p0008a04║宗舊法其道士官階並與追毀
B15n0088_p0008a05║高宗紹興三年詔僧居道上始令僧道用綾牒
B15n0088_p0008a06║按宋史高宗本紀不載按佛祖統紀紹興三年二
B15n0088_p0008a07║月廬山道法師申劄都省稱崇觀之後道士叨冒資
B15n0088_p0008a08║品林靈素王冲道輩視兩府者甚眾遂令道士冒居
B15n0088_p0008a09║僧上靖康建炎道士視官已行追毀而國忌行香寺
B15n0088_p0008a10║院會聚猶敢傲然居上其蔑視國法有若此者今欲
B15n0088_p0008a11║復還祖宗舊制僧史略具載每當朝集僧先道後並
B15n0088_p0008a12║立殿廷僧東道西凡遇郊天道左僧右尋送禮部取
B15n0088_p0008a13║到太常寺狀稱因革禮乾德元年宣德門肆赦故事
B15n0088_p0008a14║道左僧右又檢照嘉祐編敕并紹興新書並以僧道
B15n0088_p0008a15║立文為次其政和條內道僧觀寺及道士位在僧上
B15n0088_p0008a16║並已刪去不行尋蒙朝旨依條改正以僧居上十一
B15n0088_p0008a17║月太常寺徧符諸路應行香立班諸處聚會並依祖
B15n0088_p0008a18║宗成法以僧居左自治平末始鬻度牒舊以黃紙印
B15n0088_p0008a19║造偽為者多戶部朱異始奏令僧道用勅綾牒
B15n0088_p0008a20║紹興十一年陳桷等請釋道之封依舊降勅從之
B15n0088_p0008a21║按宋史高宗本紀不載按文獻通考紹興十一年
B15n0088_p0008a22║太常卿陳桷等請釋道封大師塔額乞依舊降勅從
B15n0088_p0008a23║之
B15n0088_p0008a24║紹興十三年道正僧正各申狀爭序位勅僧居道士
B15n0088_p0008a25║上
B15n0088_p0008a26║按宋史高宗本紀不載按佛祖統紀紹興十三年
B15n0088_p0008a27║臨安府道正劉若謙申省乞道士序位在僧上妄稱
B15n0088_p0008b01║別得指揮僧正善達陳狀乞檢準紹興三年都省批
B15n0088_p0008b02║送法道法師乞復祖宗舊法繼蒙朝旨批下依條改
B15n0088_p0008b03║正應行香立班諸處聚會以僧在上告示劉若謙取
B15n0088_p0008b04║知委狀後有妄詞以違制論
B15n0088_p0008b05║紹興十五年春正月辛未初命僧道納免丁錢
B15n0088_p0008b06║按宋史高宗本紀云云
B15n0088_p0008b07║按佛祖統紀紹興十五年敕天下僧道始令納丁錢
B15n0088_p0008b08║自十千至一千三百凡九等謂之清閒錢年六十已
B15n0088_p0008b09║上及殘疾者聽免納道法師致書於省部曰大法東
B15n0088_p0008b10║播千有餘歲其間汙隆隨時暫戹終奮特未有如今
B15n0088_p0008b11║日抑沮卑下之甚也自紹興中年僧道征免丁錢大
B15n0088_p0008b12║者十千下至一千三百國四其民士農工商也僧道
B15n0088_p0008b13║舊籍仕版而得與儒分鼎立之勢非有經國理民之
B15n0088_p0008b14║異以其祖大聖人而垂化為善故耳至若天災流行
B15n0088_p0008b15║雨暘不時命其徒以禱之則天地應鬼神順抑古今
B15n0088_p0008b16║耳目所常聞見者也夫苟為國家禦菑而來福祥亦
B15n0088_p0008b17║宜稍異庸庶之等夷可也若之何遽以民賦賦且數
B15n0088_p0008b18║倍今天下民丁之賦多止緡錢三百或土瘠民勞而
B15n0088_p0008b19║得類免者為僧反不獲齒於齊民以其不耕不蠶而
B15n0088_p0008b20║衣食於世也夫耕而食蠶而衣未必僧道之外人人
B15n0088_p0008b21║耕且蠶也云云
B15n0088_p0008b22║紹興二十一年九月戊戌朔籍寺觀絕產以瞻學
B15n0088_p0008b23║按宋史高宗本紀云云
B15n0088_p0008b24║紹興三十一年二月乙丑復鬻僧道度牒
B15n0088_p0008b25║按宋史高宗本紀云云
B15n0088_p0008b26║孝宗乾道三年八月四川旱賜制置司度牒四百備
B15n0088_p0008b27║振濟
B15n0088_p0008c01║按宋史孝宗本紀云云
B15n0088_p0008c02║乾道四年出僧道度牒千道禁科場文用佛老語
B15n0088_p0008c03║按宋史孝宗本紀乾道四年五月癸亥出僧道度牒
B15n0088_p0008c04║千道
B15n0088_p0008c05║按佛祖統紀乾道四年九月上謂禮部尚書李燾曰
B15n0088_p0008c06║科舉之文不可用佛老語若自脩之山林於道無害
B15n0088_p0008c07║倘用之科場恐妨政事
B15n0088_p0008c08║乾道七年二月甲子詔寺觀毋免稅役
B15n0088_p0008c09║按宋史孝宗本紀云云
B15n0088_p0008c10║乾道八年八月召三教之士集內觀堂賜齋
B15n0088_p0008c11║按宋史孝宗本紀不載按佛祖統紀云云
B15n0088_p0008c12║淳熙二年賜白雲堂印令天下三學諸宗並詣白雲
B15n0088_p0008c13║堂公舉用印申明有司
B15n0088_p0008c14║按宋史孝宗本紀不載按佛祖統紀淳熙二年三
B15n0088_p0008c15║月駕幸上竺炷香禮敬大士詔建護國金光明道場
B15n0088_p0008c16║賜白雲堂印令天下三學諸宗並詣白雲堂公舉用
B15n0088_p0008c17║印申明有司
B15n0088_p0008c18║淳熙七年召雪竇禪師入見與論三教同異
B15n0088_p0008c19║按宋史孝宗本紀不載按佛祖統紀淳熙七年召
B15n0088_p0008c20║明州雪竇寶印禪師入見上問曰三教聖人本同此
B15n0088_p0008c21║理師曰譬如虛空初無南北上曰但所立門戶異耳
B15n0088_p0008c22║故孔子以中庸設教師曰非中庸何以立世間華嚴
B15n0088_p0008c23║有云不壞世間相而成出世間法上曰今時學者祇
B15n0088_p0008c24║觀文字不識夫子心師曰非獨今之學者當時顏子
B15n0088_p0008c25║為具體祇說得瞻之在前忽焉在後如有所立卓爾
B15n0088_p0008c26║亦未足以識夫子心夫子亦曰二三子以我為隱乎
B15n0088_p0008c27║吾無隱乎爾以此而觀當時弟子尚不識夫子心况
B15n0088_p0009a01║今人乎張商英有云唯吾學佛然後能知儒上曰朕
B15n0088_p0009a02║意常作此見上又問曰老莊之教何如師曰可比佛
B15n0088_p0009a03║門中小乘人耳小乘厭身如桎梏棄智如雜毒化火
B15n0088_p0009a04║焚身入無為界正如莊子形固可使如槁木心固可
B15n0088_p0009a05║使如死灰老子曰吾有大患為吾有身大乘人則不
B15n0088_p0009a06║然度眾生盡方證菩提正如伊尹所謂予天民之先
B15n0088_p0009a07║覺者也將以斯道覺斯民也如有一夫不被其澤若
B15n0088_p0009a08║己推而內之溝中也上大說即日詔住徑山
B15n0088_p0009a09║淳熙十四年八月辛未賜度牒一百道備振
B15n0088_p0009a10║按宋史孝宗本紀云云
B15n0088_p0009a11║按燕翼貽謀錄僧道度牒每歲試補刊印板用紙摹
B15n0088_p0009a12║印新法既行獻議者立價出賣每牒一紙為價百三
B15n0088_p0009a13║十千然猶歲立為定額不得過數熙寧元年七月始
B15n0088_p0009a14║出賣於民間初歲不過三四千人至元豐六年限以
B15n0088_p0009a15║萬數而夔州轉運司增價至三百千以次減為百九
B15n0088_p0009a16║十千建中靖國元年增至二百二十千大觀四年歲
B15n0088_p0009a17║賣三萬餘紙新舊積壓民間折價至九十千朝廷病
B15n0088_p0009a18║其濫住賣三年仍追在京民間者毀抹諸路民間聞
B15n0088_p0009a19║之一時爭折價急售至二十千一紙而富家停榻漸
B15n0088_p0009a20║增至百餘貫有司以聞遂詔已降度牒量增價直別
B15n0088_p0009a21║給公據以俟書填六年又詔改用綾紙依將仕郎校
B15n0088_p0009a22║尉例宣和七年以天下僧道踰百萬數遂詔住給五
B15n0088_p0009a23║年繼更兵火廢格不行南渡以後再立新法度牒自
B15n0088_p0009a24║六十千增為百千淳熙初增至三百千又增為五百
B15n0088_p0009a25║千又增為七百千然朝廷謹重愛惜不輕出賣往往
B15n0088_p0009a26║持錢入行都多方經營而後得之後又著為停榻之
B15n0088_p0009a27║令許容人增百千典版又增作八百千近歲給降轉
B15n0088_p0009b01║多州郡至減價以求售矣