B15n0088_p0011a01║欽定古今圖書集成博物彙編神異典
B15n0088_p0011a02║　第五十六卷目錄
B15n0088_p0011a03║二氏部彙考二
B15n0088_p0011a04║金（海陵天德一則　章宗明昌三則　承安二則　泰和一則　宣宗興定一則）
B15n0088_p0011a05║元（憲宗二則　世祖中統二則　至元九則　成宗元貞一則　大德四則　武宗至大二
B15n0088_p0011a06║則　仁宗延祐一則　英宗至治一則　泰定帝泰定三則　致和一則　文宗天曆一則
B15n0088_p0011a07║　至順二則　順帝元統一則　至正三則）
B15n0088_p0011a08║明（總一則　太祖洪武八則　惠宗建文二則　成祖永樂五則　宣宗宣德三則　英宗
B15n0088_p0011a09║正統四則　代宗景泰二則　英宗天順一則　憲宗成化八則　孝宗弘治四則　武宗正
B15n0088_p0011a10║德二則　世宗嘉靖七則　穆宗隆慶一則　神宗萬曆三則）
B15n0088_p0011a11║皇清（天聰一則　順治八則　康熙九則）
B15n0088_p0011a12║
B15n0088_p0011a13║
B15n0088_p0011a14║
B15n0088_p0011a15║
B15n0088_p0011a16║
B15n0088_p0011a17║
B15n0088_p0011a18║
B15n0088_p0011a19║神異典第五十六卷
B15n0088_p0011a20║二氏部彙考二
B15n0088_p0011a21║金
B15n0088_p0011a22║海陵天德元年廢度僧道
B15n0088_p0011a23║按金史海陵本紀不載按續文獻通考云云
B15n0088_p0011a24║章宗明昌元年春正月戊辰制禁自披剃為僧道者
B15n0088_p0011a25║按金史章宗本紀云云
B15n0088_p0011a26║明昌二年二月壬辰勅親王及三品官之家毋許僧
B15n0088_p0011a27║尼道士出入
B15n0088_p0011b01║按金史章宗本紀云云
B15n0088_p0011b02║明昌三年勅釋道拜父母其禮數一准常儀
B15n0088_p0011b03║按金史章宗本紀明昌三年三月癸巳尚書省奏言
B15n0088_p0011b04║事者為釋道之流不拜父母親屬敗害風俗莫此為
B15n0088_p0011b05║甚禮官言唐開元二年勅云聞道士女冠僧尼不拜
B15n0088_p0011b06║二親是為子而忘其生傲親而徇於末自今以後並
B15n0088_p0011b07║聽拜父母其有喪紀輕重及尊屬禮數一准常儀臣
B15n0088_p0011b08║等以為宜依典故行之制可
B15n0088_p0011b09║承安元年勅大定十五年附籍僧尼道士女冠年六
B15n0088_p0011b10║十以上並令受戒
B15n0088_p0011b11║按金史章宗本紀承安元年六月丁卯勅自今長老
B15n0088_p0011b12║太師大德不限年甲長老太師許度弟子三人大德
B15n0088_p0011b13║二人戒僧年四十以上者度一人其大定十五年附
B15n0088_p0011b14║籍沙彌年六十以上並令受戒仍不許度弟子尼道
B15n0088_p0011b15║士女冠亦如之
B15n0088_p0011b16║承安二年降僧道度牒紫褐師德號以助軍儲
B15n0088_p0011b17║按金史章宗本紀承安二年夏四月尚書省奏比歲
B15n0088_p0011b18║北邊調度頗多請降僧道空名度牒紫褐師德號以
B15n0088_p0011b19║助軍儲從之
B15n0088_p0011b20║泰和二年十二月癸酉以皇子晬日放僧道戒牒三
B15n0088_p0011b21║千
B15n0088_p0011b22║按金史章宗本紀云云
B15n0088_p0011b23║宣宗興定二年詔沿邊諸州僧道惟本處受度聽依
B15n0088_p0011b24║舊居止外來者遣入郡譏其出入
B15n0088_p0011b25║按金史宣宗本紀興定二年冬十月戊午尚書省言
B15n0088_p0011b26║獲姦細叛亡率多僧道詔沿邊諸州惟本處受度聽
B15n0088_p0011b27║依舊居止來自河北山東遣入內郡譏其出入
B15n0088_p0011c01║元
B15n0088_p0011c02║憲宗元年夏六月以僧海雲掌釋教事以道士李真
B15n0088_p0011c03║常掌道教事
B15n0088_p0011c04║按元史憲宗本紀云云
B15n0088_p0011c05║憲宗　年召僧道二家同詣上所辨析以僧勝勅道
B15n0088_p0011c06║士樊志應等削髮為僧
B15n0088_p0011c07║按元史憲宗本紀不載按續文獻通考世祖居潛
B15n0088_p0011c08║邸時憲宗有旨令僧道二家同詣上所辨析二家自
B15n0088_p0011c09║約道勝則僧冠首而為道僧勝則道削髮而為僧既
B15n0088_p0011c10║而僧家勝上遣近臣脫懽將道者樊志應等十有七
B15n0088_p0011c11║人詣龍光寺削髮為僧焚偽經四十五部天下佛寺
B15n0088_p0011c12║為道流所據者二百三十七區悉命歸之
B15n0088_p0011c13║世祖中統二年採訪僧道
B15n0088_p0011c14║按元史世祖本紀中統二年五月遣王祐於西川等
B15n0088_p0011c15║路採訪僧道八月賜慶壽寺海雲寺陸地五百頃
B15n0088_p0011c16║中統三年以星變勅作佛事並設醮
B15n0088_p0011c17║按元史世祖本紀中綂三年十一月乙酉太白犯鉤
B15n0088_p0011c18║鈐丁亥勅聖安寺作佛頂金輪會長春宮設金籙周
B15n0088_p0011c19║天醮
B15n0088_p0011c20║至元三年夏四月庚午勅僧道祈福於中都寺觀
B15n0088_p0011c21║至元四年九月癸丑申嚴西夏中興等路僧尼道士
B15n0088_p0011c22║之禁
B15n0088_p0011c23║至元七年九月庚子勅僧道也里可溫有家室不持
B15n0088_p0011c24║戒律者占籍為民
B15n0088_p0011c25║至元十二年秋七月癸未詔遣使江南搜訪僧道陰
B15n0088_p0011c26║陽人等
B15n0088_p0011c27║至元十三年六月庚午勅西京僧道也里可溫荅失
B15n0088_p0012a01║蠻等有室家者與民一體輸賦
B15n0088_p0012a02║至元十九年冬十月己丑勅河西僧道也里可溫有
B15n0088_p0012a03║妻室者同民納稅
B15n0088_p0012a04║按以上俱元史世祖本紀云云
B15n0088_p0012a05║至元二十五年命作佛事設醮
B15n0088_p0012a06║按元史世祖本紀至元二十五年冬十二月命亦思
B15n0088_p0012a07║麻等七百餘人作佛事坐靜於玉塔殿寢殿萬壽山
B15n0088_p0012a08║護國仁王等寺凡五十四會天師張宗演設醮三日
B15n0088_p0012a09║至元二十七年春二月順州僧道士四百九十一人
B15n0088_p0012a10║饑給九十日糧
B15n0088_p0012a11║按元史世祖本紀云云
B15n0088_p0012a12║至元二十九年秋七月癸亥也里嵬里沙沙嘗簽僧
B15n0088_p0012a13║道儒也里可溫答赤蠻為軍詔令止隸軍籍
B15n0088_p0012a14║按元史世祖本紀云云
B15n0088_p0012a15║成宗元貞元年賜天師張與棣等玉圭又賜帝師佛
B15n0088_p0012a16║冠為造宮塔
B15n0088_p0012a17║按元史成宗本紀元貞元年春二月賜天師張與棣
B15n0088_p0012a18║宗師張留孫真人張志仙等十三人玉圭各一製寶
B15n0088_p0012a19║玉五方佛冠賜帝師三月以東作方殷罷諸不急營
B15n0088_p0012a20║造惟帝師塔及張法師宮不罷
B15n0088_p0012a21║大德元年詔定僧道禁制
B15n0088_p0012a22║按元史成宗本紀大德元年夏六月詔僧道犯姦盜
B15n0088_p0012a23║重罪者聽有司鞫問十一月壬戌禁僧道擅據鑛炭
B15n0088_p0012a24║山塲十二月戊戌中書省臣同河南平章孛羅歡等
B15n0088_p0012a25║言富戶規避差稅冒為僧道且僧道作商賈有妻子
B15n0088_p0012a26║與編氓無異請汰為民宋時為僧道者必先輸錢縣
B15n0088_p0012a27║官始給度牒今不定制僥倖必多帝令議擬以聞
B15n0088_p0012b01║大德六年冬十一月詔江南寺觀凡續置民田及民
B15n0088_p0012b02║以施入為名者並輸租充役
B15n0088_p0012b03║大德八年夏四月命僧道為商者輸稅
B15n0088_p0012b04║按以上俱元史成宗本紀云云
B15n0088_p0012b05║大德十一年五月武宗即位十二月詔僧道也里可
B15n0088_p0012b06║溫荅失蠻並依舊制納稅
B15n0088_p0012b07║按元史武宗本紀云云
B15n0088_p0012b08║武宗至大二年詔徵僧道租稅
B15n0088_p0012b09║按元史武宗本紀至大二年夏六月乙亥中書省臣
B15n0088_p0012b10║言河南江浙省言宣政院奏免僧道也里可溫荅失
B15n0088_p0012b11║蠻租稅臣等議田有租商有稅乃祖宗成法今宣政
B15n0088_p0012b12║院一體奏免非制有旨依舊制徵之
B15n0088_p0012b13║至大四年仁宗即位罷僧道諸司
B15n0088_p0012b14║按元史仁宗本紀至大四年春三月庚寅帝即位夏
B15n0088_p0012b15║四月罷僧道也里可溫荅失蠻頭陀白雲宗諸司
B15n0088_p0012b16║按李孟傳孟字道復仁宗嗣立真拜中書平章政事
B15n0088_p0012b17║進階光祿大夫時釋老二教設官統治權抗有司撓
B15n0088_p0012b18║亂政事僧道尤苦其擾孟言人君之柄在賞與刑賞
B15n0088_p0012b19║一善而天下勸罰一惡而天下懲柄乃不失所施失
B15n0088_p0012b20║當不足勸懲何以為治僧道士既為出世法何用官
B15n0088_p0012b21║府繩治乃奏雪冤死者復其官蔭濫冒名爵者悉奪
B15n0088_p0012b22║之罷僧道官天下稱快
B15n0088_p0012b23║仁宗延祐七年英宗即位御史請罷僧道濫爵
B15n0088_p0012b24║按元史英宗本紀延祐七年春三月帝即位五月壬
B15n0088_p0012b25║寅監察御史請罷僧道濫爵及建寺之費丙午御史
B15n0088_p0012b26║劉恆請興義倉及奪僧道官
B15n0088_p0012b27║英宗至治三年三月辛亥以圓明王道明之亂禁僧
B15n0088_p0012c01║道度牒符籙
B15n0088_p0012c02║按元史英宗本紀云云
B15n0088_p0012c03║泰定帝泰定元年張珪等奏請減罷醮祠佛事僧道
B15n0088_p0012c04║典買民田悉役之有畜妻子者罷遣為民不從
B15n0088_p0012c05║按元史泰定帝本紀不載　按張珪傳泰定元年六
B15n0088_p0012c06║月車駕在上都先是帝以災異詔百官集議珪乃與
B15n0088_p0012c07║樞密院御史臺翰林集賢兩院官極論當世得失與
B15n0088_p0012c08║左右司員外郎宋文瓚詣上都奏之其議曰累朝斡
B15n0088_p0012c09║耳朵所立長秋承徽長寧寺及邊鎮屯戌別議處之
B15n0088_p0012c10║自古聖君惟誠於治政可以動天地感鬼神初未嘗
B15n0088_p0012c11║徼福於僧道以厲民病國也且以至元三十年言之
B15n0088_p0012c12║醮祠佛事之目止百有二大德七年再立功德使司
B15n0088_p0012c13║積五百有餘今年一增其目明年即指為例已倍四
B15n0088_p0012c14║之上矣僧徒又復營幹近侍買作佛事指以算卦欺
B15n0088_p0012c15║昧奏請增修布施莽齋自稱特奉傳奉所司不敢較
B15n0088_p0012c16║問供給恐後况佛以清淨為本不奔不欲而僧徒貪
B15n0088_p0012c17║慕貨利自違其教一事所需金銀鈔幣不可數計歲
B15n0088_p0012c18║用鈔數千萬錠數倍於至元間矣凡所供物悉為己
B15n0088_p0012c19║有布施等鈔復出其外生民脂膏縱其所欲取以自
B15n0088_p0012c20║利畜養妻子彼既行不修潔適足褻慢天神何以要
B15n0088_p0012c21║福比年佛事愈繁累朝享國不永致災愈速事無應
B15n0088_p0012c22║驗斷可知矣臣等議宜罷功德使司其在至元三十
B15n0088_p0012c23║年以前及累朝忌日醮祠佛事名目止令宣政院主
B15n0088_p0012c24║領修舉餘悉減罷近侍之屬並不得巧計擅奏妄增
B15n0088_p0012c25║名目若有特奉傳奉從中書復奏乃行世祖之制凡
B15n0088_p0012c26║有田者悉役之民典賣田隨收入戶鐵木迭兒為相
B15n0088_p0012c27║納江南諸寺賄賂奏令僧人買民田者毋役之以里
B15n0088_p0013a01║正主首之屬逮今流毒細民臣等議惟累朝所賜僧
B15n0088_p0013a02║寺田及亡宋舊業如舊制勿徵其僧道典買民田及
B15n0088_p0013a03║民間所施產業宜悉役之著為令僧道出家屏絕妻
B15n0088_p0013a04║孥蓋欲超出世表是以國家優視無所徭役且處之
B15n0088_p0013a05║宮寺宜清淨絕俗為心誦經祝壽比年僧道往往畜
B15n0088_p0013a06║妻子無異常人如蔡道泰班講主之徒傷人逞欲壞
B15n0088_p0013a07║教干刑者何可勝數俾奉祠典豈不褻天瀆神臣等
B15n0088_p0013a08║議僧道畜妻子者宜罪以舊制罷遣為民帝不從
B15n0088_p0013a09║泰定二年詔寺觀田土與民均役
B15n0088_p0013a10║按元史泰定帝本紀泰定二年春正月中書省臣言
B15n0088_p0013a11║江南諸寺觀田土非宋舊置并累朝所賜者請仍舊
B15n0088_p0013a12║制與民均役從之
B15n0088_p0013a13║泰定四年秋七月籍僧道有妻者為民九月禁僧道
B15n0088_p0013a14║買民田違者坐罪沒其直
B15n0088_p0013a15║按元史泰定帝本紀云云
B15n0088_p0013a16║致和元年春正月禁僧道匿商稅夏四月己酉御史
B15n0088_p0013a17║楊倬等以民饑請分僧道儲粟濟之不報
B15n0088_p0013a18║按元史泰定帝本紀云云
B15n0088_p0013a19║文宗天曆二年修醮作佛事
B15n0088_p0013a20║按元史文宗本紀天曆二年秋八月遣道士苗道一
B15n0088_p0013a21║吳全節修醮事於京師冬十一月后八不沙請為明
B15n0088_p0013a22║宗資冥福命帝師率羣僧作佛事七日於大天源延
B15n0088_p0013a23║聖寺道士建醮於玉虛天寶太乙萬壽四宮及武當
B15n0088_p0013a24║龍虎二山
B15n0088_p0013a25║至順元年命僧道輪粟者加師號以庫藏等物給佛
B15n0088_p0013a26║寺鑄金印賜道士
B15n0088_p0013a27║按元史文宗本紀至順元年春二月命僧道輸己粟
B15n0088_p0013b01║者加以師號閏七月籍鎖住野里牙等庫藏田宅奴
B15n0088_p0013b02║僕牧畜給大承天護聖寺為永業鑄黃金神仙符命
B15n0088_p0013b03║印賜掌全真教道士苗道一
B15n0088_p0013b04║至順二年以水旱大給僧道度牒
B15n0088_p0013b05║按元史文宗本紀至順二年三月中書省臣言宣課
B15n0088_p0013b06║提舉司歲榷商稅為鈔十萬餘錠比歲數不登乞譏
B15n0088_p0013b07║僧道為商者仍征其稅有旨誠為僧者其仍免之浙
B15n0088_p0013b08║西諸路比歲水旱中書省臣請令寺觀諸田佃民從
B15n0088_p0013b09║其主假貸錢穀自賑并給僧道度牒一萬道從之
B15n0088_p0013b10║順帝元統二年春正月癸卯勅僧道與民一體充役
B15n0088_p0013b11║是歲禁私刱寺觀菴院僧道入錢五十貫給度牒方
B15n0088_p0013b12║出家
B15n0088_p0013b13║按元史順帝本紀云云
B15n0088_p0013b14║至正二年夏六月戊申命江浙撥賜僧道田還官徵
B15n0088_p0013b15║糧以備軍儲
B15n0088_p0013b16║按元史順帝本紀云云
B15n0088_p0013b17║至正六年詔復立佛寺道宮財用規運總管府
B15n0088_p0013b18║按元史順帝本紀至正六年冬十二月甲申詔復立
B15n0088_p0013b19║大護國仁王寺昭應宮財用規運總管府凡貸民間
B15n0088_p0013b20║錢二十六萬餘錠
B15n0088_p0013b21║至正十五年夏六月江浙省臣奏請寺觀撥賜田糧
B15n0088_p0013b22║盡行拘收從之
B15n0088_p0013b23║按元史順帝本紀云云
B15n0088_p0013b24║明
B15n0088_p0013b25║明定僧尼道士女冠尊卑之分並令拜父母祭祀喪
B15n0088_p0013b26║服與常人同衣服不得用紵絲綾羅
B15n0088_p0013b27║按明會典釋道二教自漢唐以來通於民俗難以盡
B15n0088_p0013c01║廢惟嚴其禁約毋使滋蔓令甲具在最為詳密云
B15n0088_p0013c02║凡稱道士女冠者僧尼同若於其受業師與伯叔父
B15n0088_p0013c03║母同其於子弟與兄弟之子同　凡僧尼道士女冠
B15n0088_p0013c04║並令拜父母祭祀祖先喪服等第皆與常人同違者
B15n0088_p0013c05║杖一百還俗若僧道衣服止許用紬絹布匹不得用
B15n0088_p0013c06║紵絲綾羅違者笞五十還俗衣服入官其袈裟道服
B15n0088_p0013c07║不在禁限
B15n0088_p0013c08║太祖洪武三年令僧道自居房舍不得僭用紅色綵
B15n0088_p0013c09║畵建齋設醮不許奏章上表投拜青詞
B15n0088_p0013c10║按明會典凡寺觀菴院洪武三年令除殿宇棟梁門
B15n0088_p0013c11║牕神座案卓許用紅色其餘僧道自居房舍並不許
B15n0088_p0013c12║起造斗拱彩畵梁棟及僭用紅色什物牀榻椅子
B15n0088_p0013c13║按明大政紀洪武三年六月癸亥中書省奏凡僧道
B15n0088_p0013c14║建齋設醮不許奏章上表投拜青詞亦不許塑畫天
B15n0088_p0013c15║地神祇及白蓮社明尊教白雲宗巫覡扶鸞禱聖書
B15n0088_p0013c16║符呪水諸術並加禁止庶幾左道不興民無惑志詔
B15n0088_p0013c17║從之
B15n0088_p0013c18║洪武五年罷僧道丁錢造周知冊頒行天下寺觀
B15n0088_p0013c19║按明會典凡僧道給度洪武五年令給僧道度牒罷
B15n0088_p0013c20║免丁錢僧錄道錄司造周知冊頒行天下寺觀凡遇
B15n0088_p0013c21║僧道即與對冊其父兄貫籍告度日月如有不同即
B15n0088_p0013c22║為偽冒
B15n0088_p0013c23║洪武六年令府州縣止存大寺觀一所僧道必精通
B15n0088_p0013c24║經典方給牒女子年未四十不許為尼姑女冠
B15n0088_p0013c25║按明會典洪武六年令各府州縣止存大寺觀一所
B15n0088_p0013c26║并處其徒擇有戒行者領之若請給度牒必考試精
B15n0088_p0013c27║通經典者方許　是年令民家女子年未及四十者
B15n0088_p0014a01║不許為尼姑女冠
B15n0088_p0014a02║洪武十五年十一月乙酉定天下僧道服色袈裟法
B15n0088_p0014a03║服
B15n0088_p0014a04║按明大政紀云云
B15n0088_p0014a05║洪武二十四年禁僧道雜處於外寺觀非舊額者悉
B15n0088_p0014a06║毀之佛經譯定者不許增減辭語道士設醮不許拜
B15n0088_p0014a07║奏青詞
B15n0088_p0014a08║按明會典凡清理寺觀洪武二十四年令清理釋道
B15n0088_p0014a09║二教凡各府州縣寺觀但存寬大可容眾者一所并
B15n0088_p0014a10║居之不許雜處於外違者治以重罪親故相隱者流
B15n0088_p0014a11║願還俗者聽　又令天下僧道有刱立菴堂寺觀非
B15n0088_p0014a12║舊額者悉毀之令佛經翻譯已定者不許增減辭語
B15n0088_p0014a13║道士設醮不許拜奏青詞各遵頒降科儀民有效瑜
B15n0088_p0014a14║珈教稱為善友假張真人名私造符籙者皆治以重
B15n0088_p0014a15║罪
B15n0088_p0014a16║按續文獻通考是年辛未勅禮部清理釋道曰佛本
B15n0088_p0014a17║異教漢時至自西域當時士民崇敬後有去鬚髮舍
B15n0088_p0014a18║兒童出家者其修行則去色相絕嗜欲潔身為善道
B15n0088_p0014a19║教始老子至漢張道陵以異術攝召鬼神禦災捍患
B15n0088_p0014a20║二教立世久不磨滅者以此今學佛老者皆不循其
B15n0088_p0014a21║本俗違教敗行為害甚大自今天下僧道凡各府州
B15n0088_p0014a22║縣寺觀雖多但存其寬大可容眾者一所并居之毋
B15n0088_p0014a23║雜處於外與民相混違者治以重罪
B15n0088_p0014a24║洪武二十六年令考試僧道中式者給牒
B15n0088_p0014a25║按明會典凡保舉僧道洪武二十六年令各布政司
B15n0088_p0014a26║并直隸府州縣申呈開設僧道衙門保舉到僧人劄
B15n0088_p0014a27║付僧錄司道士劄付道錄司考試如果中式就申吏
B15n0088_p0014b01║部施行　是年令各司每三年考試能通經典者申
B15n0088_p0014b02║送到部具奏出給度牒
B15n0088_p0014b03║洪武二十七年榜示僧道禁例
B15n0088_p0014b04║按明會典洪武二十七年令榜示天下寺觀凡歸并
B15n0088_p0014b05║大寺設砧基道人一人以主差稅每大觀道士編成
B15n0088_p0014b06║班次每班一年高者率領餘僧道俱不許奔走於外
B15n0088_p0014b07║及交搆有司以書冊稱為題疏強求人財其一二人
B15n0088_p0014b08║於崇山深谷修禪及學全真者聽三四人不許毋得
B15n0088_p0014b09║私刱菴堂若遊方問道必自備路費毋索取於民所
B15n0088_p0014b10║至僧寺必揭周知冊驗實不同者拏送有司僧道有
B15n0088_p0014b11║妻妾者許諸人趕逐相容隱者罪之願還俗者聽亦
B15n0088_p0014b12║不許收民間兒童為僧違者并兒童父母皆坐以罪
B15n0088_p0014b13║年二十以下願為僧者亦須父母具告有司具奏方
B15n0088_p0014b14║許三年後赴京考試通經典者始給度牒不通者杖
B15n0088_p0014b15║為民有稱白蓮靈寶火居及僧道不務祖風妄為議
B15n0088_p0014b16║論沮令者皆治重罪
B15n0088_p0014b17║洪武二十八年奏准天下僧道赴京考試不通經典
B15n0088_p0014b18║者黜還俗年六十以上者免試
B15n0088_p0014b19║按明會典云云
B15n0088_p0014b20║惠宗建文三年勅限僧道田人五畞
B15n0088_p0014b21║按續文獻通考建文三年秋限僧道田人五畞從戶
B15n0088_p0014b22║科給事中陳繼之之議也勅禮部曰朕聞釋道之教
B15n0088_p0014b23║其來久矣本以清淨空幻為宗超世離俗為事近代
B15n0088_p0014b24║以來俗僧鄙士貪著自養殖貨富豪甚至田連阡陌
B15n0088_p0014b25║本欲以財自奉然利害相乘迷不知覺既有饒足之
B15n0088_p0014b26║利必受官府之擾况因此不能自守每罹刑憲非惟
B15n0088_p0014b27║身遭僇辱而教亦隳焉夫佛道本心陰翊王化其功
B15n0088_p0014c01║弘多至於末流所習本乖蠧蝕教門致使訕毀肆行
B15n0088_p0014c02║貽累厥初朕甚憫之原其害教之端實自田始今天
B15n0088_p0014c03║下寺菴宮觀除原無田產外其有田者每僧道一人
B15n0088_p0014c04║各存田五畞免其租稅以供香火之費餘田盡入官
B15n0088_p0014c05║有佃戶者佃者自承其業無佃戶者均給平民如舊
B15n0088_p0014c06║田不及今定數者不增若有以祖業及歷代撥賜為
B15n0088_p0014c07║詞告言者勿理如原係本朝撥賜者不在此例凡僧
B15n0088_p0014c08║道一應丁役並免其有自相告訐爭訟非干軍民者
B15n0088_p0014c09║聽其本教衙門自治若致傷人命及干軍民詞訟者
B15n0088_p0014c10║仍聽有司受理其入理訟有司者不許仍服僧道冠
B15n0088_p0014c11║服洪武年間已有清理及開設門榜文當申明遵守
B15n0088_p0014c12║教規化緣者不在禁限非奉朝命不許私竊簪剃年
B15n0088_p0014c13║未五十者不許為尼及女冠嗚呼多藏厚亡老氏攸
B15n0088_p0014c14║戒除欲去累大覺所珍利欲減則善心生善人多則
B15n0088_p0014c15║風俗美欽茲定制未底太平遂定銓選法通類覆奏
B15n0088_p0014c16║建文四年令寺觀新刱者歸併如舊
B15n0088_p0014c17║按明會典洪武三十五年令清理釋道二教凡歷代
B15n0088_p0014c18║以來及洪武十五年以前寺觀有名額者不必歸併
B15n0088_p0014c19║新刱者歸併如舊（按洪武三十五年即建文四年）
B15n0088_p0014c20║成祖永樂元年令僧道三年一給度牒並禁其娶妻
B15n0088_p0014c21║妾
B15n0088_p0014c22║按明會典永樂元年令三年一給度牒　僧道娶妻
B15n0088_p0014c23║妾者杖八十還俗女家同罪離異寺觀住持知情與
B15n0088_p0014c24║同罪不知者不坐若僧道假托親屬或僮僕為名求
B15n0088_p0014c25║娶而僧道自占者以姦論
B15n0088_p0014c26║永樂四年徵天下道士及西僧至京師
B15n0088_p0014c27║按明通紀永樂四年十二月徵天下道士至京師朝
B15n0088_p0015a01║天宮神樂觀洞神宮修舉金籙齋法薦皇考皇妣車
B15n0088_p0015a02║駕幸齋壇七日而畢迎西僧尚師哈立麻至京師先
B15n0088_p0015a03║是上在藩邸聞烏思藏有尚師哈立麻者異僧也及
B15n0088_p0015a04║即位遣中官侯顯齎書幣往迎五歷寒暑乃至車駕
B15n0088_p0015a05║往視之無拜跪禮合掌而已
B15n0088_p0015a06║永樂十年申明僧道禁約
B15n0088_p0015a07║按明會典永樂十年諭禮部天下僧道多不守戒律
B15n0088_p0015a08║民間修齋誦經動輙較利厚薄又無誠心甚至飲酒
B15n0088_p0015a09║食肉遊蕩荒淫略無顧忌又有無知愚民妄稱道人
B15n0088_p0015a10║一槩蠱惑男女雜處無別敗壞風化洪武中僧道不
B15n0088_p0015a11║務祖風及俗人行瑜珈法稱火居道士者俱有嚴禁
B15n0088_p0015a12║即揭榜申明違者殺不赦
B15n0088_p0015a13║永樂十六年定府州縣僧道人數童子投寺觀必父
B15n0088_p0015a14║母皆允又祖父母父母有他子孫侍養鄰里勘保無
B15n0088_p0015a15║礙乃許
B15n0088_p0015a16║按明會典永樂十六年定天下僧道府不過四十人
B15n0088_p0015a17║州不過三十人縣不過二十人限年十四以上二十
B15n0088_p0015a18║以下父母皆允方許陳告有司行鄰里勘保無礙然
B15n0088_p0015a19║後得投寺觀從師受業五年后諸經習熟然后赴僧
B15n0088_p0015a20║道錄司考試果諳經典始立法名給與度牒不通者
B15n0088_p0015a21║罷還為民若童子與父母不願及有祖父母父母無
B15n0088_p0015a22║他子孫侍養者皆不許有年三四十以上先曾出家
B15n0088_p0015a23║而還俗及亡命黥刺亦不許寺觀住持容留違者罪
B15n0088_p0015a24║之
B15n0088_p0015a25║永樂二十二年十二月甲寅命禮部集僧道於慶壽
B15n0088_p0015a26║海印二寺及靈濟宮各建揚大齋七晝夜
B15n0088_p0015a27║按明大政紀云云
B15n0088_p0015b01║宣宗宣德元年詔考試僧道能通經典方准給牒
B15n0088_p0015b02║按明會典宣德元年以僧道行童請給度牒甚多諭
B15n0088_p0015b03║禮部先令僧道官取勘禮部同翰林院官禮科給事
B15n0088_p0015b04║中及僧道官考試能通經典方准給與
B15n0088_p0015b05║宣德二年禮部奏不許濫收額外僧道候考試精通
B15n0088_p0015b06║經典者給度牒從之
B15n0088_p0015b07║按明大政紀宣德二年十二月禮部奏永樂十六年
B15n0088_p0015b08║太宗皇帝定制凡願出家為僧道者府不過四十人
B15n0088_p0015b09║州不過三十人縣不過二十人額外不許濫收候五
B15n0088_p0015b10║年後考試如果精通經典給與度牒今天下僧道赴
B15n0088_p0015b11║京請給度牒者多係額外濫收且不通經典者多請
B15n0088_p0015b12║如例悉遣歸從之
B15n0088_p0015b13║宣德十年禁僧道私自簪剃及妄言惑眾者
B15n0088_p0015b14║按明會典云云
B15n0088_p0015b15║英宗正統六年榜示僧道禁約
B15n0088_p0015b16║按明會典正統六年令僧道多有壞亂心術不務祖
B15n0088_p0015b17║風混同世俗傷壞風化都察院即遵洪武舊例出榜
B15n0088_p0015b18║禁約違者罪之　是年令新刱寺觀曾有賜額者聽
B15n0088_p0015b19║其居住今後再不許私自刱建
B15n0088_p0015b20║正統九年十月頒釋道大藏經典於天下寺觀
B15n0088_p0015b21║按名山藏典謨記云云
B15n0088_p0015b22║正統十年三月申禁私創寺院庵觀
B15n0088_p0015b23║按名山藏典謨記云云
B15n0088_p0015b24║正統十四年勅僧道審係額內并貫籍明白精通經
B15n0088_p0015b25║典乃許奏請給牒
B15n0088_p0015b26║按明會典正統十四年令僧道應給度牒者各僧道
B15n0088_p0015b27║衙門先行勘試申送有司審係額內并貫籍明白仍
B15n0088_p0015c01║試精通經典方許申送禮部覆試中式然後具奏請
B15n0088_p0015c02║給
B15n0088_p0015c03║代宗景泰三年令各寺觀田止存六十畂為業
B15n0088_p0015c04║按明會典景泰三年令各處寺觀田土每所量存六
B15n0088_p0015c05║十畂為業其餘撥與小民佃種納糧
B15n0088_p0015c06║景泰六年令僧道持行修潔又丁多不係軍匠等戶
B15n0088_p0015c07║仍審係額內方許收度
B15n0088_p0015c08║按明會典景泰六年令僧道務要持行修潔本戶丁
B15n0088_p0015c09║多不係軍匠鹽竈等籍里老保結呈縣覆實具申府
B15n0088_p0015c10║司類呈該部方許收度仍勘各寺觀原定額數如已
B15n0088_p0015c11║數多不與出給
B15n0088_p0015c12║英宗天順八年詔京城內外寺觀今後不許增修請
B15n0088_p0015c13║額
B15n0088_p0015c14║按明會典云云
B15n0088_p0015c15║憲宗成化元年皇太后壽誕建設齋醮
B15n0088_p0015c16║按明大政紀成化元年二月皇太后壽誕令僧道建
B15n0088_p0015c17║設齋醮給事中張寧劾禮部尚書姚夔斂會大臣收
B15n0088_p0015c18║買炷香詣寺觀行禮祈福祇壞風俗傷名教寧疏云
B15n0088_p0015c19║邇者恭遇皇太后誕日令僧道建設齋醮此見皇上
B15n0088_p0015c20║將欲表揚孝道慰悅聖慈無所不用其極之心也諸
B15n0088_p0015c21║大臣及百執事但當和衷助德仰贊至情上綏懿祉
B15n0088_p0015c22║則敬承道德允合舊章而禮部尚書姚夔等乃於各
B15n0088_p0015c23║衙門斂會財物收辦炷香約至期赴壇行禮為儒者
B15n0088_p0015c24║自失其守業彼者烏知其非臣雖至愚為此深惜切
B15n0088_p0015c25║惟人臣之於君願其福也則當勸修德善願其壽也
B15n0088_p0015c26║則當勸去逸欲願天心之向願也則當相之保和小
B15n0088_p0015c27║民康濟四海故曰求福不回天壽平格又曰欲王以
B15n0088_p0016a01║小民受天永命未聞以禱祀得福丹藥致壽假符瑞
B15n0088_p0016a02║以永天命者今乃不能盡所當為徒以辦香尺楮列
B15n0088_p0016a03║名其上宣揚於佛老之神明率而拜曰為朝廷祈福
B15n0088_p0016a04║祝壽天地鬼神山川河岳昭布森列可厚誣以是哉
B15n0088_p0016a05║不報
B15n0088_p0016a06║成化六年陳音請降佛子真人位號不聽
B15n0088_p0016a07║按名山藏典謨記成化六年三月翰林院編修陳音
B15n0088_p0016a08║請佛子法王真人妖妄之徒乞降其位號杜其恩賞
B15n0088_p0016a09║上曰佛子真人名號祖宗之舊如何可更
B15n0088_p0016a10║成化十年給度僧道
B15n0088_p0016a11║按名山藏典謨記成化十年六月給度僧道南京監
B15n0088_p0016a12║察御史任英言比歲旱澇相仍災異迭見內地荐饑
B15n0088_p0016a13║邊塞多警京城內外民食孔艱若復行給度則天下
B15n0088_p0016a14║僧道紛集京師米價益貴況此輩奸盜者多即如四
B15n0088_p0016a15║川僧徒悟昇乃為賊首乞罷其令不從
B15n0088_p0016a16║成化十二年三月禮部尚書鄒幹奏近年度牒僧道
B15n0088_p0016a17║過多乞定為限制從之
B15n0088_p0016a18║按明大政紀云云
B15n0088_p0016a19║成化十三年勅定僧道住持人數
B15n0088_p0016a20║按明會典成化十三年凡僧道住持勅建寺觀許二
B15n0088_p0016a21║人勅賜井在外寺觀各止許一人
B15n0088_p0016a22║成化十八年定僧道犯罪不還俗令
B15n0088_p0016a23║按名山藏典謨記成化十八年十二月定僧道犯公
B15n0088_p0016a24║罪不還俗人令巡撫南直隸兵部尚書兼左副都御
B15n0088_p0016a25║史王恕奏言律法僧道犯罪曾經決罰者並令還俗
B15n0088_p0016a26║而江浙僧道多因被人侵占田土負欠租稅詿誤致
B15n0088_p0016a27║罪者請同常人收贖法勿令還俗都察院會六部議
B15n0088_p0016b01║覆奏從之著為令
B15n0088_p0016b02║成化二十年大度僧道以救饑
B15n0088_p0016b03║按名山藏典謨記成化二十年十月給空名度牒一
B15n0088_p0016b04║萬紙分送山陝令募民願為僧道者令詣避災處輸
B15n0088_p0016b05║粟十石給度之十二月預度天下僧道六萬人以救
B15n0088_p0016b06║山陝饑
B15n0088_p0016b07║成化二十三年令僧道還俗養親是歲僧及方士俱
B15n0088_p0016b08║謫降
B15n0088_p0016b09║按明會典成化二十三年令僧道有父母現存無人
B15n0088_p0016b10║侍養者不問有無度牒許令還俗養親
B15n0088_p0016b11║按明通紀成化二十三年九月僧繼曉發原籍為民
B15n0088_p0016b12║方士太常卿趙玉芝鄧常思等俱謫戌邊四川番僧
B15n0088_p0016b13║國師法王領占竹等悉降革職事并追奪累次降勅
B15n0088_p0016b14║印信儀仗發回四川原居光相寺居住
B15n0088_p0016b15║孝宗弘治五年四月禁齋醮戒壇之妄
B15n0088_p0016b16║按名山藏典謨記云云
B15n0088_p0016b17║弘治七年定僧道尼姑女冠律例
B15n0088_p0016b18║按明會典凡僧道罪犯弘治七年令僧道尼姑女冠
B15n0088_p0016b19║有犯奸淫者就於本寺觀菴院門首枷號一箇月滿
B15n0088_p0016b20║日發落
B15n0088_p0016b21║弘治十三年定僧道及漢人習學番教律例
B15n0088_p0016b22║按明會典弘治十三年奏准僧道官僧人道士有犯
B15n0088_p0016b23║挾妓飲酒者俱問發原籍為民若奸拜認義父母親
B15n0088_p0016b24║屬俱發邊衛充軍凡僧道額外擅收徒弟者問發
B15n0088_p0016b25║口外為民住持還俗僧道官知而不舉者罷職凡
B15n0088_p0016b26║漢人出家習學番教不拘軍民曾否關給度牒俱問
B15n0088_p0016b27║發原籍各該軍衛有司當差若漢人冒作番人發邊
B15n0088_p0016c01║衛充軍凡僧道擅收徒弟不給度牒及民間子弟
B15n0088_p0016c02║戶內不及三丁或在十六以上而出家者俱枷號一
B15n0088_p0016c03║箇月並罪坐所由僧道官及住持知而不舉者各罷
B15n0088_p0016c04║職還俗僧道犯罪雖未給度牒悉照僧道科斷該還
B15n0088_p0016c05║俗者查發各原籍當差若仍於原寺觀菴院或他寺
B15n0088_p0016c06║觀菴院潛住者並枷號一箇月照舊還俗僧道官及
B15n0088_p0016c07║住持知而不舉者各治以罪
B15n0088_p0016c08║弘治十六年詔建壽塔及撰真人誥命既而皆罷之
B15n0088_p0016c09║按明通紀弘治十六年詔建壽塔於朝陽門外既而
B15n0088_p0016c10║罷之時大學士劉健等上言前代人主信佛莫如梁
B15n0088_p0016c11║武帝卒餓死臺城本以求福反以致禍觀諸往事可
B15n0088_p0016c12║為明鑒我祖宗相傳治天下以堯舜周孔之道而已
B15n0088_p0016c13║浮屠異端蠧財惑眾何關於治欲造佛塔非所以訓
B15n0088_p0016c14║天下垂後世也又令撰真人杜𣱵祺等誥命及封號
B15n0088_p0016c15║健等復言竊惟異端不可信誥命不當與夫誥命朝
B15n0088_p0016c16║廷所以奬賢勵能雖卿士大臣必待秩滿考最乃得
B15n0088_p0016c17║頒給况祖宗廟號不過十六字親王及文武有功德
B15n0088_p0016c18║者諡號一二字此輩何賢何能封號至十八字流布
B15n0088_p0016c19║朝野傳聞後世皆曰朝廷所給與儒臣所撰擬也天
B15n0088_p0016c20║下後世其謂之何疏入有旨俱報罷
B15n0088_p0016c21║武宗正德二年五月月食度天下僧道四萬人
B15n0088_p0016c22║按名山藏典謨記云云
B15n0088_p0016c23║正德十六年禁私刱菴院寺觀及私度僧道尼姑女
B15n0088_p0016c24║冠
B15n0088_p0016c25║按明會典正德十六年奏准今後再有私刱菴院寺
B15n0088_p0016c26║觀私度僧道尼姑女冠者拏問治罪寺觀拆毀入官
B15n0088_p0016c27║凡寺觀菴院除見在處所外不許私自刱建增置
B15n0088_p0017a01║違者杖一百還俗僧道發邊遠充軍尼僧女冠入官
B15n0088_p0017a02║為奴若僧道不給度牒私自簪剃者杖八十若由家
B15n0088_p0017a03║長家長當罪寺觀住持及受業師私度者與同罪並
B15n0088_p0017a04║還俗
B15n0088_p0017a05║世宗嘉靖二年以楊廷和鄭一鵬等言暫停齋醮
B15n0088_p0017a06║按明通紀嘉靖二年三月楊廷和等疏請斥遠僧道
B15n0088_p0017a07║停罷齋醮九卿喬宇等各疏諫止上日覽卿等言具
B15n0088_p0017a08║見忠愛至意朕已知之
B15n0088_p0017a09║按明大政紀嘉靖二年閏四月停齋祀初太監崔文
B15n0088_p0017a10║以禱祀誘帝大學士廷和力諫不聽臺諫言之俱不
B15n0088_p0017a11║報給事中鄭一鵬上言臣巡光祿見正德十六年五
B15n0088_p0017a12║月以來宮中自常膳外少有所取邇者禱祀繁興制
B15n0088_p0017a13║用漸廣乾清坤寧諸宮各建齋醮西天西番漢經諸
B15n0088_p0017a14║廠亦各有之至於五花宮乾清宮西暖閣坤寧宮東
B15n0088_p0017a15║次閣亦有之或連日夜或間日一舉或一日再舉經
B15n0088_p0017a16║筵俱虛設而無所用矣傷太平之業失天下之望莫
B15n0088_p0017a17║此為甚臣謂挾此術者必皆魏彬張銳之餘黨曩以
B15n0088_p0017a18║欺先帝使生民塗炭海內虛耗先帝已誤陛下豈容
B15n0088_p0017a19║再誤陛下亟誅之遠之可也臣放金錢一醮蔬腐之
B15n0088_p0017a20║費至萬有八千其餘不知幾十萬也以月計之不知
B15n0088_p0017a21║幾百萬也今天災時變月無虛日京師之民至有裹
B15n0088_p0017a22║席行乞母子裸而餓死者州縣則徵發繁擾仍以饑
B15n0088_p0017a23║饉窮者轉為盜賊良者糜於兵刃邊境之民日夜望
B15n0088_p0017a24║風荷戈而不得食陛下以為今之民怨耶樂耶忍斂
B15n0088_p0017a25║民怨不忍傷佞倖之心忍拂元臣弼士之諫不忍違
B15n0088_p0017a26║寺僧之請此愚臣之所未解也伏願改西天廠為寶
B15n0088_p0017a27║訓廠以貯祖宗御製諸書西番廠為古訓廠以貯五
B15n0088_p0017b01║經子史諸書漢經廠為聽納廠以貯諸臣奏疏選內
B15n0088_p0017b02║臣謹畏者司其筦鑰陛下經筵之暇遊息其中則壽
B15n0088_p0017b03║何以不若堯舜治何以不若唐虞哉帝曰天時饑饉
B15n0088_p0017b04║齋祀暫且停止
B15n0088_p0017b05║嘉靖六年勅發尼僧道姑出嫁
B15n0088_p0017b06║按明會典嘉靖六年奏准尼僧道姑發還原籍出嫁
B15n0088_p0017b07║其菴寺房室土地盡數入官
B15n0088_p0017b08║嘉靖八年禁婦女出入寺觀及多蓄行童
B15n0088_p0017b09║按明會典靖嘉八年奏准凡宦戚施捨寺觀不許容
B15n0088_p0017b10║令婦女出入及多蓄行童若有私自簪剃并犯奸者
B15n0088_p0017b11║各照律例問擬
B15n0088_p0017b12║嘉靖十八年勅僧道照額設定數每名納銀十兩
B15n0088_p0017b13║按明會典嘉靖十八年奏准僧道照國初額設定數
B15n0088_p0017b14║每僧道一名納銀十兩在內於兩京工部在外於各
B15n0088_p0017b15║布政司直隸於各府上納類解免其赴京其兩京給
B15n0088_p0017b16║度在京准二千名南京一千名
B15n0088_p0017b17║嘉靖二十九年定僧道官及僧道律例
B15n0088_p0017b18║按明會典嘉靖二十九年定僧道官受財枉法滿貫
B15n0088_p0017b19║凡僧道官係京官具奏提問在外依律徑自提問
B15n0088_p0017b20║受財枉法滿貫亦問充軍及僧道有犯姦盜詐偽逞
B15n0088_p0017b21║私爭訟怙終故犯并一應贓私罪名有玷清規妨礙
B15n0088_p0017b22║行止者俱發還俗若犯公事失錯因人連累及過誤
B15n0088_p0017b23║致罪於行止戒規無礙者悉令運炭納米等項各還
B15n0088_p0017b24║職為僧為道僧道犯罪曾經決罰者並令還俗
B15n0088_p0017b25║嘉靖三十三年題准僧道由戶部咨禮部填給度牒
B15n0088_p0017b26║按明會典嘉靖三十三年題准各府州縣納解年終
B15n0088_p0017b27║造冊連庫收繳送戶部給與號紙一張咨送禮部填
B15n0088_p0017c01║給度牒
B15n0088_p0017c02║嘉靖三十七年議准僧道度牒每名量減銀四兩
B15n0088_p0017c03║按明會典云云
B15n0088_p0017c04║穆宗隆慶六年題准禮部印發空頭度牒通行各處
B15n0088_p0017c05║召納如有來京請給者赴戶部納銀五兩發號紙送
B15n0088_p0017c06║禮部給牒
B15n0088_p0017c07║按明會典云云
B15n0088_p0017c08║神宗萬曆元年勅五城御史驅令遊食僧道回籍禁
B15n0088_p0017c09║私自簪剃及不著本等冠服者
B15n0088_p0017c10║按明會典萬曆元年令五城御史查各寺觀菴院有
B15n0088_p0017c11║遊食僧道驅令回籍仍比照居民保甲法置立油牌
B15n0088_p0017c12║開寫年貌籍貫以便稽查其有私自簪剃及不穿戴
B15n0088_p0017c13║本等冠服者訪拏治罪
B15n0088_p0017c14║萬曆十三年定僧道於寺觀神廟刁姦婦女及縱令
B15n0088_p0017c15║婦女於寺觀神廟律例
B15n0088_p0017c16║按明會典萬曆十三年定僧道軍民人等於各寺觀
B15n0088_p0017c17║神廟刁姦婦女因而引誘逃走或誆騙財物者俱發
B15n0088_p0017c18║附近充軍若軍民人等縱令婦女於寺觀神廟有犯
B15n0088_p0017c19║者問罪枷號一箇月發落
B15n0088_p0017c20║萬曆　　年勅禁私建寺觀僧道果戒行無碍始准
B15n0088_p0017c21║給牒其不守清規者令還俗務農
B15n0088_p0017c22║按春明夢餘錄宗伯沈鯉拆毀寺觀疏看得戶部尚
B15n0088_p0017c23║書王遴條議要將近日私創寺觀庵院盡數拆毀僧
B15n0088_p0017c24║道年四十以下無度牒者盡數驅逐歸農流寓者遞
B15n0088_p0017c25║歸本籍土著者收入里戶白蓮羅道等會惑眾糜財
B15n0088_p0017c26║者悉從重懲治一節為照異端之術足以惑世誣民
B15n0088_p0017c27║苟非禮教素明未有不蠱於福田利益之說者在昔
B15n0088_p0018a01║已然其風猶未甚也邇來遊手遊食之輩布滿中外
B15n0088_p0018a02║此倡彼和莫可收拾以致梵宇琳宮星列棋布而無
B15n0088_p0018a03║知之民約會進香建幟號佛者日充斥於道塗豈直
B15n0088_p0018a04║民財糜費上虧惟正之供且風俗漸偷釀成地方之
B15n0088_p0018a05║禍臣等目擊茲𡚁方欲申飭今尚書王遴條奏及此
B15n0088_p0018a06║深得移風易俗足國裕民至計相應酌議題請恭候
B15n0088_p0018a07║命下移咨兩京都察院轉行五城內外及天下司府
B15n0088_p0018a08║州縣地方大小寺觀庵院除係古剎及奉有欽依建
B15n0088_p0018a09║置照舊存留聽其焚修外若係近日私創庵院招集
B15n0088_p0018a10║僧尼瀆祀不經者悉行拆毀入官以後再不許新立
B15n0088_p0018a11║增置違者依律問遣僧道曾經給有度牒年四十以
B15n0088_p0018a12║上者照舊存留其年四十以下未經給度牒者查果
B15n0088_p0018a13║戒行無碍始准查照見行事例申送納給度牒如不
B15n0088_p0018a14║行給度牒削剃不守清規與流寓遊食之徒一并驅
B15n0088_p0018a15║逐原籍務農當差一切白蓮羅道募緣僧道及約會
B15n0088_p0018a16║燒香頭戴甲馬口稱佛號等項愚民在內聽緝事衙
B15n0088_p0018a17║門在外著巡邏員役嚴加禁捕務得會首倡率之人
B15n0088_p0018a18║依律枷號治罪知情故縱者罪亦如之勿視虛文務
B15n0088_p0018a19║臻實效然臣等猶有過計焉夫禮者禁於未然易為
B15n0088_p0018a20║力而已然者難為功查得僧道之禁即今言官建白
B15n0088_p0018a21║本部議覆不啻三令五申矣而齋醮施捨愈昌愈熾
B15n0088_p0018a22║俾異端者流安坐而享富厚豈盡左道之愚人抑亦
B15n0088_p0018a23║崇尚者之自愚耳崇之於彼而欲禁之於此猶聚羶
B15n0088_p0018a24║而驅蠅增薪而止沸也其將能乎今宜於禁令之外
B15n0088_p0018a25║仍以禮教隄防之乞勅各撫按嚴督各該守令毋專
B15n0088_p0018a26║以薄書期會為急而以移風易俗為要申明聖諭勸
B15n0088_p0018a27║化愚民教以君臣父子之常道示以農桑衣食之恆
B15n0088_p0018b01║業曉以惠迪從逆之實理喪葬必依家禮有擅作佛
B15n0088_p0018b02║事者必罰祈年必於方社有揭榜消禳者必罪大經
B15n0088_p0018b03║既正邪慝漸消行之既久果於風化有裨不為俗吏
B15n0088_p0018b04║吏部開著上考脫有奉行未至亦宜罰治以示創懲
B15n0088_p0018b05║庶幾教化與法制並行民風與世道咸賴矣奉神宗
B15n0088_p0018b06║旨各處寺觀庵院除古剎及勅建有名的照舊存留
B15n0088_p0018b07║其餘私創無名黷祀不經的兩京著五城御史在外
B15n0088_p0018b08║撫按官嚴行稽查應改應毀酌量區處具奏餘依擬
B15n0088_p0018b09║
B15n0088_p0018b10║皇清
B15n0088_p0018b11║天聰六年
B15n0088_p0018b12║大清會典釋道二教亦
B15n0088_p0018b13║王化所不廢惟嚴其禁約毋使滋蔓令甲具在最
B15n0088_p0018b14║為詳密云凡僧道度牒天聰六年定各廟僧
B15n0088_p0018b15║道設僧錄司道錄司總管凡通曉經義恪守清
B15n0088_p0018b16║規者給與度牒是年定僧道不許自買人簪
B15n0088_p0018b17║剃違者治罪
B15n0088_p0018b18║順治二年
B15n0088_p0018b19║大清會典順治二年定內外僧道俱給度牒以防奸
B15n0088_p0018b20║偽其納銀之例停止凡寺廟庵觀若干處僧道
B15n0088_p0018b21║若干名各令住持詳查來歷具結投遞僧道官
B15n0088_p0018b22║僧道官仍具總結在京城內外者俱令報部在
B15n0088_p0018b23║直省者赴該衙門投遞彙送撫按轉行解部頒
B15n0088_p0018b24║給度牒不許冒充混領事發罪坐經管官是
B15n0088_p0018b25║年定內外僧道有不守清規及犯罪為僧道者
B15n0088_p0018b26║住持舉首隱匿不舉一體治罪頂名冒籍度牒
B15n0088_p0018b27║者嚴究治罪又定內外寺廟庵觀凡有明朝
B15n0088_p0018c01║舊敕盡行繳部不許隱藏又嚴禁京城內外不
B15n0088_p0018c02║許擅造寺廟佛像如呈報禮部方許建造其現
B15n0088_p0018c03║在寺廟佛像亦不許私自拆毀僧道住處不許
B15n0088_p0018c04║私自遷徙移出佛像及自置緣薄募化併不許
B15n0088_p0018c05║私自削髮為僧僧道官住持縱隱一體治罪
B15n0088_p0018c06║順治三年
B15n0088_p0018c07║大清會典順治三年令在京寺廟庵觀不許僧尼道
B15n0088_p0018c08║士混處及閒雜俗人居住工部五城查明僧道
B15n0088_p0018c09║官容隱者一體重治又定嚴禁京城僧道沿
B15n0088_p0018c10║街設置神像念誦經呪或持擊梆磬募化者該
B15n0088_p0018c11║管僧道官即行重治如住持募化罪及闔寺如
B15n0088_p0018c12║散眾募化罪坐住持併該管僧道官一體治罪
B15n0088_p0018c13║順治四年
B15n0088_p0018c14║大清會典凡僧道官補授順治四年題准在京僧道
B15n0088_p0018c15║錄司由禮部考取移咨吏部補授各府州縣僧
B15n0088_p0018c16║道等官令各布政司遴選保舉報部轉咨吏部
B15n0088_p0018c17║授職
B15n0088_p0018c18║順治六年
B15n0088_p0018c19║大清會典順治六年題准內外僧道必有度牒方准
B15n0088_p0018c20║住持焚修該部刊刻度牒印發各布政司及順
B15n0088_p0018c21║天府查境內僧道素無過犯者每名納銀四兩
B15n0088_p0018c22║給度牒一張各州縣於年終申解該司彙解戶
B15n0088_p0018c23║部仍報禮部查考其從前給過度牒一并追繳
B15n0088_p0018c24║順治八年
B15n0088_p0018c25║大清會典順治八年
B15n0088_p0018c26║諭僧道俱免納銀如有請給度牒者該州縣確查
B15n0088_p0018c27║呈報司府申呈禮部照數給發凡道塲禁例
B15n0088_p0019a01║順治八年定
B15n0088_p0019a02║皇城內不許作道塲
B15n0088_p0019a03║順治九年
B15n0088_p0019a04║大清會典順治九年
B15n0088_p0019a05║諭僧尼道士已領度牒者務恪守清規用本等衣
B15n0088_p0019a06║帽住居本寺廟如夫領度牒私自為僧尼道士
B15n0088_p0019a07║及用喇嘛衣服往來者照例治罪
B15n0088_p0019a08║順治十五年
B15n0088_p0019a09║大清會典順治十五年題准直省僧尼道士已經給
B15n0088_p0019a10║過漢字度牒者盡行查繳送部照數換給滿漢
B15n0088_p0019a11║字度牒并確查先年已納銀者換給新牒未納
B15n0088_p0019a12║銀者納銀給牒
B15n0088_p0019a13║順治十七年
B15n0088_p0019a14║大清會典順治十七年議准僧道度牒免其納銀令
B15n0088_p0019a15║各該撫詳開花名年貌籍貫及焚修寺廟備造
B15n0088_p0019a16║清冊併送紙張投部印給度牒
B15n0088_p0019a17║康熙元年
B15n0088_p0019a18║大清會典康熙元年定凡作道塲者止許在本家院
B15n0088_p0019a19║內其當街搭蓋蓆棚揚旛掛榜及僧道張傘捧
B15n0088_p0019a20║托香帛遶街行走取水畫地開酆都穿戴盔甲
B15n0088_p0019a21║等項俱行禁止違者僧道責二十板為民該管
B15n0088_p0019a22║僧道官革職其作道塲之家係官交該部議處
B15n0088_p0019a23║係民治以違禁之罪
B15n0088_p0019a24║康熙四年
B15n0088_p0019a25║大清會典康熙四年題准除興京盛京及京城寺廟
B15n0088_p0019a26║遵
B15n0088_p0019a27║諭建設外其前代敕建寺廟應各設僧道十名私
B15n0088_p0019b01║建大寺廟各設八名次等寺廟各設六名小寺
B15n0088_p0019b02║廟各設四名最小寺廟各設二名又題准本
B15n0088_p0019b03║戶不及三丁及十六歲以上不許出家違例者
B15n0088_p0019b04║枷號一個月僧道官及住持知而不舉者一併
B15n0088_p0019b05║治罪罷職還俗
B15n0088_p0019b06║康熙六年
B15n0088_p0019b07║大清會典康熙六年禮部通計直省勅建大寺廟共
B15n0088_p0019b08║六千七十三處小寺廟共六千四百九處私建
B15n0088_p0019b09║大寺廟共八千四百五十八處小寺廟共五萬
B15n0088_p0019b10║八千六百八十二處僧十一萬二百九十二名
B15n0088_p0019b11║道士二萬一千二百八十六名尼八千六百十
B15n0088_p0019b12║五名通共寺廟七萬九千六百二十二處僧尼
B15n0088_p0019b13║道士十四萬一百九十三名
B15n0088_p0019b14║康熙十三年
B15n0088_p0019b15║大清會典康熙十三年議准在外僧道等官由各該
B15n0088_p0019b16║撫移咨禮部詳查轉咨吏部補授准其註冊停
B15n0088_p0019b17║其具題仍知會禮部填給劄付移咨該撫行令
B15n0088_p0019b18║任事
B15n0088_p0019b19║康熙十五年
B15n0088_p0019b20║大清會典康熙十五年題准凡僧尼道士不領度牒
B15n0088_p0019b21║私自簪剃者杖八十為民有將逃亡事故度牒
B15n0088_p0019b22║頂名冒替者責四十板入官該管僧道官俱革
B15n0088_p0019b23║職還俗是年題准停止給發度牒
B15n0088_p0019b24║康熙十六年
B15n0088_p0019b25║大清會典康熙十六年令京城內寺廟庵院不許設
B15n0088_p0019b26║教聚會男女混雜併不許搭蓋高臺演戲斂錢
B15n0088_p0019b27║酬神賽會僧道錄司併該管僧道官不時親查
B15n0088_p0019c01║有違禁者執送本部將本人及寺廟住持一併
B15n0088_p0019c02║治罪該管僧道官不行查拿本部叅處
B15n0088_p0019c03║康熙二十二年
B15n0088_p0019c04║大清會典康熙二十二年議准仍給盛京僧道度牒
B15n0088_p0019c05║康熙二十三年
B15n0088_p0019c06║大清會典康熙二十三年議准臺灣僧道舊牒追繳
B15n0088_p0019c07║送部換給度牒
B15n0088_p0019c08║康熙五十年
B15n0088_p0019c09║御製文集康熙五十年十二月十五日
B15n0088_p0019c10║上諭禮部近見直隸各省創建寺廟者甚多建造寺
B15n0088_p0019c11║廟則佔踞百姓田廬既成之後愚民又為僧道
B15n0088_p0019c12║日用湊集銀錢購買貧人田地給與以致民田
B15n0088_p0019c13║漸少且遊民充為僧道窩藏逃亡罪犯行事不
B15n0088_p0019c14║法者甚多實擾亂地方大無益於民生者也著
B15n0088_p0019c15║各省督撫及地方官除原有寺廟外其創建增
B15n0088_p0019c16║修永行禁止