B15n0088_p0034a01║欽定古今圖書集成博物彙編神異典
B15n0088_p0034a02║　第五十八卷目錄
B15n0088_p0034a03║二氏部藝文二（詩）
B15n0088_p0034a04║會三教　梁武帝
B15n0088_p0034a05║奉和武帝三教詩　釋智藏
B15n0088_p0034a06║奉和闡弘二教應詔　北周庾信
B15n0088_p0034a07║春日上方即事　唐王維
B15n0088_p0034a08║秋夜獨坐　前人
B15n0088_p0034a09║寄王山人　白居易
B15n0088_p0034a10║味道　前人
B15n0088_p0034a11║醉吟二首（錄一首）　前人
B15n0088_p0034a12║二氏部紀事
B15n0088_p0034a13║二氏部雜錄
B15n0088_p0034a14║
B15n0088_p0034a15║
B15n0088_p0034a16║
B15n0088_p0034a17║
B15n0088_p0034a18║
B15n0088_p0034a19║神異典第五十八卷
B15n0088_p0034a20║二氏部藝文二（詩）
B15n0088_p0034a21║會三教梁武帝
B15n0088_p0034a22║少時學周孔弱冠窮六經孝義連方冊仁恕滿丹青
B15n0088_p0034a23║踐言貴去伐為善存好生中復觀道書有名與無名
B15n0088_p0034a24║妙術鏤金版真言隱上清密行貴陰德顯證表長齡
B15n0088_p0034a25║晚年開釋卷猶日映眾星苦集始覺知因果乃方明
B15n0088_p0034a26║示教惟平等至理歸無生分別根難一執著性易驚
B15n0088_p0034a27║窮源無二聖測善非三英大椿徑億尺小草裁云萌
B15n0088_p0034b01║大雲降大雨隨分各受榮心想起異解報應有殊形
B15n0088_p0034b02║差池豈作意深淺固物情
B15n0088_p0034b03║奉和武帝三教詩釋智藏
B15n0088_p0034b04║心源本無二學理共歸真四執迷叢藥六味增苦辛
B15n0088_p0034b05║資緣良雜品習性不同循至覺隨物化一道開異津
B15n0088_p0034b06║大士流權濟訓義乃星陳周孔尚忠孝立行肇君親
B15n0088_p0034b07║老氏貴裁欲存生由外身出言千里善芬為窮世珍
B15n0088_p0034b08║理空非即有三明似未臻近識封岐路分鑣疑異塵
B15n0088_p0034b09║安知悟云漸究極本同倫我皇體斯會妙鑿出機神
B15n0088_p0034b10║眷言總歸轡廻照引生民顧惟慙宿植邂逅逢嘉辰
B15n0088_p0034b11║願陪入明解歲暮有攸因
B15n0088_p0034b12║奉和闡弘二教應詔北周庾信
B15n0088_p0034b13║五明教已設三元法復開魚山將鶴嶺清梵兩邊來
B15n0088_p0034b14║香烟聚為塔花雨積成臺空心論佛性真氣辨仙才
B15n0088_p0034b15║露盤高掌滴風烏平翅廻無勞問待詔自識昆明灰
B15n0088_p0034b16║春日上方（一作易）即事唐王維
B15n0088_p0034b17║好讀高僧傳時看辟穀方鳩形將刻杖龜殼用支牀
B15n0088_p0034b18║柳色春山映梨花（一作花明）夕鳥藏北牕桃李下閑坐（一作
B15n0088_p0034b19║步）但焚香
B15n0088_p0034b20║秋夜獨坐（一作冬夜書懷）前人
B15n0088_p0034b21║獨坐悲雙鬢空堂欲二更雨中山果落燈下草蟲鳴
B15n0088_p0034b22║白髮終難變黃金不可成欲知除老病惟有學無生
B15n0088_p0034b23║寄王山人白居易
B15n0088_p0034b24║聞君減寢食日聽神仙說暗待非常人潛求長生訣
B15n0088_p0034b25║言長本對短未離死生轍假使得長生纔能勝夭折
B15n0088_p0034b26║松樹千年朽槿花一日歇畢竟共虛空何須誇歲月
B15n0088_p0034b27║彭殤徒自異生死終無別不如學無生無生即無滅
B15n0088_p0034c01║味道前人
B15n0088_p0034c02║叩齒晨興秋院靜焚香冥坐晚窻深七篇真誥論仙
B15n0088_p0034c03║事一卷檀經說佛心此日盡知前境妄多生曾被外
B15n0088_p0034c04║塵侵自嫌習性猶殘處愛詠閑詩好聽琴
B15n0088_p0034c05║醉吟二首（錄一首）前人
B15n0088_p0034c06║空王百法學未得姹女丹砂燒即飛事事無成身老
B15n0088_p0034c07║也（一作也老）醉鄉不去欲何歸
B15n0088_p0034c08║
B15n0088_p0034c09║
B15n0088_p0034c10║二氏部紀事
B15n0088_p0034c11║宋書天竺諸國傳沙門慧琳者秦郡秦縣人姓劉氏
B15n0088_p0034c12║少出家住冶城寺有才章兼外內之學為廬陵王義
B15n0088_p0034c13║真所知嘗著均善論其詞曰有白學先生以為中國
B15n0088_p0034c14║聖人經綸百世其德弘矣智周萬變天人之理盡矣
B15n0088_p0034c15║道無隱旨教罔遺筌聰叡迪哲何負於殊論哉有黑
B15n0088_p0034c16║學道士陋之謂不照幽冥之途弗及來生之化雖尚
B15n0088_p0034c17║虛心未能虛事不逮西域之深也於是白學訪其所
B15n0088_p0034c18║以不逮云𠇍白曰釋氏所論之空與老氏所言之空
B15n0088_p0034c19║無同異乎黑曰異釋氏即物為空空物為一老氏有
B15n0088_p0034c20║無兩行空有為異安得同乎白曰釋氏空物物信空
B15n0088_p0034c21║耶黑曰然空又空不翅於空矣白曰三儀靈長於宇
B15n0088_p0034c22║宙萬品盈生於天地孰是空哉黑曰空其自性之有
B15n0088_p0034c23║不害因假之體也今構羣材以成大廈罔專寢之實
B15n0088_p0034c24║積一豪以致合抱無擅木之體有生莫俄頃之留太
B15n0088_p0034c25║山蔑累息之固興滅無常因緣無主所空在於性理
B15n0088_p0034c26║所難據於事用吾以為悞矣白曰所言實相空者其
B15n0088_p0034c27║如是乎黑曰然白曰浮變之理交於目前視聽者之
B15n0088_p0035a01║所同了邪解之以登道塲重之以輕異學誠未見其
B15n0088_p0035a02║淵深黑曰斯理若近求之實遠夫情之所重者虛事
B15n0088_p0035a03║之可重者實今虛其真實離其浮偽愛欲之惑不得
B15n0088_p0035a04║不去愛去而道塲不登者吾不知所以相曉也白曰
B15n0088_p0035a05║今析豪空樹無（缺）垂蔭之茂離材虛室不損輪奐之
B15n0088_p0035a06║美明無常增其愒蔭之情陳若偏篤其競辰之慮貝
B15n0088_p0035a07║錦以繁采發輝和羹以鹽梅致旨齊侯追爽鳩之樂
B15n0088_p0035a08║燕王無延年之術恐和合之辯危脆之教正足戀其
B15n0088_p0035a09║嗜好之欲無以傾其愛競之惑也黑曰斯固理絕於
B15n0088_p0035a10║諸華墳素莫之及也白曰山高累卑之辭川樹積小
B15n0088_p0035a11║之詠舟壑火傳之談堅白唐肆之論蓋盈於中國矣
B15n0088_p0035a12║非理之奧故不舉以為教本耳子固以遺情遺累虛
B15n0088_p0035a13║心為道而據事剖析者更由指掌之間乎黑曰周孔
B15n0088_p0035a14║為教止及一世不見來生無窮之緣積善不過子孫
B15n0088_p0035a15║之慶累惡不過餘殃之罰報効止於榮祿誅責極於
B15n0088_p0035a16║窮賤視聽之外漠然不知良可悲矣釋迦闢無窮之
B15n0088_p0035a17║業拔重關之險陶方寸之慮宇宙不足盈其明設一
B15n0088_p0035a18║慈之救羣生不足勝其化敘地獄則民懼其罪敷天
B15n0088_p0035a19║堂則物歡其福指泥洹以長歸乘法身以遐覽神變
B15n0088_p0035a20║無不周靈澤靡不覃先覺翻翔於上世後悟騰翥而
B15n0088_p0035a21║不紹坎井之局何以識大方之家乎白曰固能大其
B15n0088_p0035a22║言矣今効神光無徑寸之明驗靈變罔纖介之異勤
B15n0088_p0035a23║誠者不覩善救之貌篤學者弗尅陵虛之實徒稱無
B15n0088_p0035a24║量之壽孰是期頤之叟咨嗟金剛之固安覿不朽之
B15n0088_p0035a25║質苟於事不符宜尋立言之指遺其所寄之說也且
B15n0088_p0035a26║要天堂以就善曷若服義而蹈道懼地獄以勅身孰
B15n0088_p0035a27║與從理以端心禮拜以求免罪不由祗肅之意施一
B15n0088_p0035b01║以徼百倍弗乘無恡之情美泥洹之樂生躭逸之慮
B15n0088_p0035b02║贊法身之妙肇好奇之心近欲未弭遠利又興雖言
B15n0088_p0035b03║菩薩無欲羣生固以有欲矣甫救交敝之氓永開利
B15n0088_p0035b04║競之俗澄神反道其可得乎黑曰不然若不示以來
B15n0088_p0035b05║生之欲何以權其當生之滯物情不能頓至故積漸
B15n0088_p0035b06║以誘之奪此俄頃要彼無窮若弗勤春稼秋穡何期
B15n0088_p0035b07║端坐井底而息意庶慮者長淪於九泉之下矣白曰
B15n0088_p0035b08║異哉何所務之乖也道在無欲而以有欲要之北行
B15n0088_p0035b09║求郢西征索越方長迷於幽都末謬滯於昧谷遼遼
B15n0088_p0035b10║閩楚其可見乎所謂積漸者日損之謂也當先遺其
B15n0088_p0035b11║所輕然後忘其所重使利欲日去淳白自生耳豈得
B15n0088_p0035b12║以少要多以麄易妙俯仰之閒非利不動利之所蕩
B15n0088_p0035b13║其有極哉乃丹青眩媚綵之目土本夸好壯之心興
B15n0088_p0035b14║靡廢之道單九服之財樹無用之事割羣生之急致
B15n0088_p0035b15║營造之計成私樹之權務勸化之業結師黨之勢苦
B15n0088_p0035b16║節以要勵精之譽護法以展陵競之情悲矣夫道其
B15n0088_p0035b17║安寄乎是以周孔敦俗弗關視聽之外老莊陶風謹
B15n0088_p0035b18║守性分而已黑曰三遊本於仁義盜跖資於五善聖
B15n0088_p0035b19║跡之敝豈有內外且黃老之家符章之偽木祝之誣
B15n0088_p0035b20║不可勝論子安於彼駭於此玩於濁水違於清淵耳
B15n0088_p0035b21║白曰有跡不能不敝有術不能無偽此乃聖人所以
B15n0088_p0035b22║桎梏也今所惜在作法於貪遂以成俗不正其敝反
B15n0088_p0035b23║以為高耳至若淫妄之徒世自近鄙源流蔑然固不
B15n0088_p0035b24║足論黑曰釋氏之教專救夷俗便無取於諸華耶白
B15n0088_p0035b25║曰曷為其然為則開端宜懷屬緒愛物去殺尚施周
B15n0088_p0035b26║人息心遺榮華之願大士布兼濟之念仁義元一者
B15n0088_p0035b27║何以尚之惜乎幽旨不亮末流為累耳黑曰子之論
B15n0088_p0035c01║善殆同矣便事盡於生乎白曰幽冥之理固不極於
B15n0088_p0035c02║人事矣周孔疑而不辨釋迦辨而不實將宜廢其顯
B15n0088_p0035c03║晦之跡存其所要之旨請嘗言之夫道之以仁義者
B15n0088_p0035c04║服理以從化帥之以勸戒者循利而遷善故甘辭興
B15n0088_p0035c05║於有欲而滅於悟理淡說行於天解而息於貪偽是
B15n0088_p0035c06║以示來生者蔽虧於道釋不得已杜幽闇者冥符於
B15n0088_p0035c07║姬孔閉其兌由斯論之言之者未必遠知之者未必
B15n0088_p0035c08║得不知者未必失但知六度與五教並行信順與慈
B15n0088_p0035c09║悲齊立耳殊途而同歸者不得守其發輪之轍也論
B15n0088_p0035c10║行於世舊僧謂其貶黜釋氏欲加擯斥太祖見論賞
B15n0088_p0035c11║之元嘉中遂參權要朝廷大事皆與議焉賓客輻輳
B15n0088_p0035c12║門車常有數十輛四方贈賂相係勢傾一時注孝經
B15n0088_p0035c13║及莊子逍遙篇文論傳於世
B15n0088_p0035c14║南齊書顧歡傳佛道二家立教既異學者互相非毀
B15n0088_p0035c15║歡著夷夏論曰夫辨是與非宜據聖典尋二教之源
B15n0088_p0035c16║故兩標經句道經云老子入關之天竺維衛國國王
B15n0088_p0035c17║夫人名曰淨妙老子因其晝寢乘日精入淨妙口中
B15n0088_p0035c18║後年四月八日夜半時剖左腋而生墜地即行七步
B15n0088_p0035c19║於是佛道興焉此出元妙內篇佛經云釋迦成佛有
B15n0088_p0035c20║塵劫之數出法華無量壽或為國師道士儒林之宗
B15n0088_p0035c21║出瑞應本起歡論之曰五帝三皇莫不有師國師道
B15n0088_p0035c22║士無過老莊佛林之宗孰出周孔若孔老非儒誰則
B15n0088_p0035c23║當之然二經所說如合符契道則佛也佛則道也其
B15n0088_p0035c24║聖則符其跡則反或和光以明近或曜靈以示遠道
B15n0088_p0035c25║濟天下故無方而不入智周萬物故無物而不為其
B15n0088_p0035c26║入不同其為必異各成其性不易其事是以端委搢
B15n0088_p0035c27║紳諸華之容翦髮曠衣羣夷之服擎跽罄折侯甸之
B15n0088_p0036a01║恭狐蹲狗踞荒流之肅棺殯槨葬中夏之制火焚水
B15n0088_p0036a02║沈西戎之俗全形守體繼善之教毀貌易性絕惡之
B15n0088_p0036a03║學豈伊同人爰及異物鳥王獸長往往是佛無窮世
B15n0088_p0036a04║界聖人代興或昭五典或布三乘在鳥而鳥鳴在獸
B15n0088_p0036a05║而獸吼教華而華言化夷而夷語耳雖舟車均於致
B15n0088_p0036a06║遠而有川陸之節佛道齊乎達化而有夷夏之別若
B15n0088_p0036a07║謂其致既均其法可換者而車可涉川舟可行陸乎
B15n0088_p0036a08║今以中夏之性効西戎之法既不全同又不全異下
B15n0088_p0036a09║育妻孥上廢宗祀嗜欲之物皆以禮伸孝敬之典獨
B15n0088_p0036a10║以法屈悖禮犯順曾莫之覺弱喪忘歸孰識其舊且
B15n0088_p0036a11║理之可貴者道也事之可賤者俗也舍華效夷義將
B15n0088_p0036a12║安取若以道邪道固符合矣若以俗邪俗則大乖矣
B15n0088_p0036a13║屢見刻舷沙門守株道士交諍小大互相彈射或域
B15n0088_p0036a14║道以為兩或混俗以為一是牽異以為同破同以為
B15n0088_p0036a15║異則乖爭之由淆亂之本也尋聖道雖同而法有左
B15n0088_p0036a16║右始乎無端終乎無末泥洹仙化各是一術佛號正
B15n0088_p0036a17║真道稱正一一歸無死真會無生在名則反在實則
B15n0088_p0036a18║合但無生之教賒無死之化切切法可以進謙弱賒
B15n0088_p0036a19║法可以退夸強佛教文而博道教質而精精非粗人
B15n0088_p0036a20║所信博非精人所能佛言華而引道言實而抑抑則
B15n0088_p0036a21║明者獨進引則昧者競前佛經繁而顯道經簡而幽
B15n0088_p0036a22║幽則妙門難見顯則正路易遵此二法之辨也聖匠
B15n0088_p0036a23║無心方圓有體器既殊用教亦異施佛是破惡之方
B15n0088_p0036a24║道是興善之術興善則自然為高破惡則勇猛為貴
B15n0088_p0036a25║佛跡光大宜以化物道跡密微利用為己優劣之分
B15n0088_p0036a26║大略在茲夫蹲夷之儀婁羅之辨各出彼俗自相聆
B15n0088_p0036a27║解猶蟲嚾鳥聒何足述效歡雖同二法而意黨道教
B15n0088_p0036b01║宋司徒袁粲托為道人通公駮之其略曰白日停光
B15n0088_p0036b02║恆星隱照誕降之應事在老先似非入關方炳斯瑞
B15n0088_p0036b03║又老莊周孔有可存者依日末光憑釋遺法盜牛竊
B15n0088_p0036b04║善反以成蠢檢究源流終異吾黨之為道耳西域之
B15n0088_p0036b05║記佛經之說俗以膝行為禮不慕蹲坐為恭道以三
B15n0088_p0036b06║繞為虔不尚踞傲為肅豈專戎土爰亦茲方襄童謁
B15n0088_p0036b07║帝膝行而進趙王見周三環而止今佛法在華乘者
B15n0088_p0036b08║常安戒善行交蹈者恆通文王造周泰伯創吳革化
B15n0088_p0036b09║戎夷不因舊俗豈若舟車理無代用佛法垂化或因
B15n0088_p0036b10║或革清信之士容衣不改息心之人服貌必變變本
B15n0088_p0036b11║從道不遵彼俗教風自殊無患其亂孔老釋迦其人
B15n0088_p0036b12║或同觀方設教其道必異孔老治世為本釋氏出世
B15n0088_p0036b13║為宗發軫既殊其歸亦異符合之唱自由臆說又仙
B15n0088_p0036b14║化以變形為上泥洹以陶神為先變形者白首還緇
B15n0088_p0036b15║而未能無死陶神者使塵惑日損湛然常存泥洹之
B15n0088_p0036b16║道無死之地乖詭若此何謂其同歡荅曰案道經之
B15n0088_p0036b17║作著自西周佛經之來始乎東漢年踰八百代懸數
B15n0088_p0036b18║十若謂黃老雖久而濫在釋前是呂尚盜陳恆之齊
B15n0088_p0036b19║劉季竊王莽之漢也經云戎氣強獷乃復略人頰車
B15n0088_p0036b20║邪又夷俗長跽法與華異翹左跂右全是蹲踞故周
B15n0088_p0036b21║公禁之於前仲尼戒之於後又舟以濟川車以征陸
B15n0088_p0036b22║佛起於戎豈非戎俗素惡邪道出於華豈非華風本
B15n0088_p0036b23║善邪今華風既變惡同戎狄佛來破之良有以矣佛
B15n0088_p0036b24║道實貴故戒業可遵戎俗實賤故言貌可棄今諸華
B15n0088_p0036b25║士女民族弗革而露首偏踞濫用夷禮出於翦落之
B15n0088_p0036b26║徒全是胡人國有舊風法不可變又若觀風流教其
B15n0088_p0036b27║道必異佛非東華之道道非西戎之法魚鳥異淵永
B15n0088_p0036c01║不相關安得老釋二教交行八表今佛既東流道亦
B15n0088_p0036c02║西邁故知世有精粗教有文質然則道教執本以領
B15n0088_p0036c03║末佛教救末以存本請問所異歸在何許若以翦落
B15n0088_p0036c04║為異則胥靡翦落矣若以立像為異則俗巫立像矣
B15n0088_p0036c05║此非所歸歸在常住常住之像常道孰異神仙有死
B15n0088_p0036c06║權便之說神仙是大化之總稱非窮妙之至名至名
B15n0088_p0036c07║無名其有名者二十七品仙變成真真變成神或謂
B15n0088_p0036c08║之聖各有九品品極則入空寂無為無名若服食茹
B15n0088_p0036c09║芝延壽萬億壽盡則死藥極則枯此修考之士非神
B15n0088_p0036c10║仙之流也明僧紹正二教論以為佛明其宗老全其
B15n0088_p0036c11║生守生者蔽明宗者通今道家稱長生不死名補天
B15n0088_p0036c12║曹大乖老莊立言本理文惠太子竟陵王子良並好
B15n0088_p0036c13║釋法吳興孟景翼為道士太子召入元圃園眾僧大
B15n0088_p0036c14║會子良使景翼禮佛景翼不肯子良送十地經與之
B15n0088_p0036c15║景翼造正一論大略曰寶積云佛以一音廣說法老
B15n0088_p0036c16║子云聖人抱一以為天下式一之為妙空元絕於有
B15n0088_p0036c17║景神化贍於無窮為萬物而無為處一數而無數莫
B15n0088_p0036c18║之能名強號為一在佛曰實相在道曰元牝道之大
B15n0088_p0036c19║象即佛之法身以不守之守守法身以不執之執執
B15n0088_p0036c20║大象但物有八萬四千行說有八萬四千法法乃至
B15n0088_p0036c21║於無數行亦達於無央等級隨緣須導歸一歸一曰
B15n0088_p0036c22║回向向正即無邪邪觀既遣億善日新三五四六隨
B15n0088_p0036c23║用而施獨立不改絕學無憂曠刧諸聖共遵斯一老
B15n0088_p0036c24║釋未始於嘗分迷者分之而未合億善遍修修遍成
B15n0088_p0036c25║聖雖十號千稱終不能盡終不能盡豈可思議
B15n0088_p0036c26║梁書陶弘景傳弘景字通明丹陽秣陵人也初母夢
B15n0088_p0036c27║青龍自懷而出并見兩天人手執香爐來至其所已
B15n0088_p0037a01║而有娠遂產弘景幼有異操年十歲得葛洪神仙傳
B15n0088_p0037a02║晝夜研尋便有養生之志謂人曰仰青雲覩白日不
B15n0088_p0037a03║覺為遠矣建武中齊宜都王鏗為明帝所害其夜弘
B15n0088_p0037a04║景夢鏗告別因訪其幽冥中事多說祕異因著夢記
B15n0088_p0037a05║焉弘景性好著述尚奇異顧惜光景老而彌篤天監
B15n0088_p0037a06║四年移居積金東澗善辟穀導引之法年逾八十而
B15n0088_p0037a07║有壯容深慕張良之為人云古賢莫比曾夢佛授其
B15n0088_p0037a08║菩提記名為勝力菩薩乃詣鄮縣阿育王塔自誓受
B15n0088_p0037a09║五大戒
B15n0088_p0037a10║北史李士謙傳士謙善談元理嘗有客坐不信佛家
B15n0088_p0037a11║應報義士謙喻之曰積善餘慶積惡餘殃豈非休咎
B15n0088_p0037a12║耶佛經云轉輪五道無復窮已此則賈𧧼所言千變
B15n0088_p0037a13║萬化未始有極忽然為人之謂也佛道未來而賢者
B15n0088_p0037a14║已知其然矣至若鯀為黃熊杜宇為鶗鴂襃君為龍
B15n0088_p0037a15║牛哀為猛獸君子為鵠小人為猨彭生為豕如意為
B15n0088_p0037a16║犬黃母為黿宣武為鼈鄧艾為牛徐伯為魚鈴下為
B15n0088_p0037a17║鳥書生為虵羊祜前身李氏之子此非佛家變受異
B15n0088_p0037a18║形之謂邪客曰邢子才云豈有松柏後身化為樗櫟
B15n0088_p0037a19║僕以為然士謙曰此不類之談也變化皆由心作木
B15n0088_p0037a20║豈有心乎客又問三教優劣士謙曰佛日也道月也
B15n0088_p0037a21║儒五星也客亦不能難而止
B15n0088_p0037a22║周書韋敻傳敻辟不應命武帝以佛道儒三教不
B15n0088_p0037a23║同詔敻辨其優劣敻以三教雖殊同歸於善其迹似
B15n0088_p0037a24║有深淺其致理殆無等級乃著三教序奏之帝覽而
B15n0088_p0037a25║稱善
B15n0088_p0037a26║中說周公篇子曰詩書盛而秦世滅非仲尼之罪也
B15n0088_p0037a27║虛元長而晉室亂非老莊之罪也齋戒修而梁國亡
B15n0088_p0037b01║非釋迦之罪也易不云乎苟非其人道不虛行或問
B15n0088_p0037b02║佛子曰聖人也曰其教何如曰西方之教也中國則
B15n0088_p0037b03║泥軒車不可以適越冠冕不可以之胡古之道也
B15n0088_p0037b04║問易篇程元曰三教何如子曰政惡多門久矣曰廢
B15n0088_p0037b05║之何如子曰非爾所及也真君建德之事適足推波
B15n0088_p0037b06║助瀾縱風止燎爾子讀洪範讜義曰三教於是乎可
B15n0088_p0037b07║一矣程元魏徵進曰何謂也子曰使民不倦
B15n0088_p0037b08║大唐新語高祖時有國子司業蓋文達涉經史明三
B15n0088_p0037b09║教竇抗為冀州集諸儒士令相論難時劉焯劉執思
B15n0088_p0037b10║孔穎達劉彥衡皆在坐既相酬答文達所言皆出其
B15n0088_p0037b11║意表竇大奇之因問蓋生就誰學劉焯對曰此生岐
B15n0088_p0037b12║嶷出自天然以多問寡焯實師導竇曰可謂冰生於
B15n0088_p0037b13║水而寒於水也
B15n0088_p0037b14║唐書長孫皇后傳后疾太子欲請汎度道人祓塞災
B15n0088_p0037b15║會后曰死生有命非人力所支若修福可延吾不為
B15n0088_p0037b16║惡使善無效我尚何求且佛老異方教耳皆上所不
B15n0088_p0037b17║為豈宜以吾亂天下法
B15n0088_p0037b18║御史臺記唐楊茂直任拾遺有補闕姓王精九經不
B15n0088_p0037b19║練時事每自言明三教時有僧名道儒妖訛則天捕
B15n0088_p0037b20║逐甚急所在題云訪僧道儒茂直與薛兼金戲謂曰
B15n0088_p0037b21║勅捕僧道儒足下何以安閒云何關吾事茂直曰足
B15n0088_p0037b22║下明三教僧則佛教道則老教何不關吾事乃驚懼
B15n0088_p0037b23║興寢不安遂不敢歸寓於曹局數宿祈左右慎其事
B15n0088_p0037b24║意復共誑之憂懼不已遇人但云實不明三教事茂
B15n0088_p0037b25║直等方寬慰云別訪人非三教也乃敢出
B15n0088_p0037b26║學佛考訓元宗開元中嘗御華蕚樓召法師道氤與
B15n0088_p0037b27║道士尹謙論辨氤雄論奮發海注河傾謙對答失次
B15n0088_p0037c01║理屈辭殫帝嘆羨氤賜絹五百充法施另集佛道論
B15n0088_p0037c02║衡一本廷議咸服
B15n0088_p0037c03║唐書張說傳元宗時說為集賢院學士宇文融與崔
B15n0088_p0037c04║隱甫李林甫共劾奏說引術士王慶則夜祠禱解而
B15n0088_p0037c05║奏表其閭引僧道岸窺詗時事冒署右職其言醜慘
B15n0088_p0037c06║帝怒詔乾曜隱甫刑部尚書韋抗即尚書省鞫之發
B15n0088_p0037c07║金吾兵圍其第
B15n0088_p0037c08║常袞傳袞由太子正字累為中書舍人天子誕日諸
B15n0088_p0037c09║道為老子浮屠解禱事袞以為諸祠寺寫經造像焚
B15n0088_p0037c10║幣埋玉所以賞賚若比丘道士巫祝之流歲巨萬計
B15n0088_p0037c11║陛下若以易芻粟減貧民之賦天下之福豈有量哉
B15n0088_p0037c12║代宗嘉納
B15n0088_p0037c13║李叔明傳叔明與兄仲通俱尹京兆及兼秩御史中
B15n0088_p0037c14║丞並節制劒南又與子昇俱兼大夫蜀人推為盛門
B15n0088_p0037c15║叔明素惡道佛之弊上言曰佛空寂無為者也道清
B15n0088_p0037c16║虛寡欲者也今迷其內而飾其外使農夫工女墮業
B15n0088_p0037c17║以避役故農桑不勸兵賦日屈國用軍儲為之斁耗
B15n0088_p0037c18║臣請本道定寺為三等觀為二等上寺留僧二十一
B15n0088_p0037c19║上觀道士十四每等降殺以七皆擇有行者餘還為
B15n0088_p0037c20║民德宗善之以為不止本道可為天下法乃下尚書
B15n0088_p0037c21║省雜議於是都官員外郎彭偃曰王者之政變人心
B15n0088_p0037c22║為上因人心次之不變不因為下今道士有名亡實
B15n0088_p0037c23║俗鮮歸重於亂政輕僧尼帑穢皆天下不逞苟避征
B15n0088_p0037c24║役於亂人甚今叔明之請雖善然未能變人心亦非
B15n0088_p0037c25║因人心者夫天生蒸人必將有職游閑浮食王制所
B15n0088_p0037c26║禁故賢者受爵祿不肖者出租稅古常道也今僧道
B15n0088_p0037c27║士不耕而食不織而衣一僧衣食歲無慮三萬五夫
B15n0088_p0038a01║所不能致舉一僧以計天下其費不貲臣謂僧道士
B15n0088_p0038a02║年未滿五十可令歲輸絹四尼及女冠輸絹二雜役
B15n0088_p0038a03║與民同之過五十者免凡人年五十嗜欲已衰况有
B15n0088_p0038a04║戒法以檢其性情哉刑部員外郎裴伯言曰衣者蠶
B15n0088_p0038a05║桑也食者耕農也男女者繼祖之重也而二教悉禁
B15n0088_p0038a06║國家著令又從而助之是以夷狄不經法反制中夏
B15n0088_p0038a07║禮義之俗也傳曰女子十四有為人母之道四十九
B15n0088_p0038a08║絕生育之理男子十六有為人父之道六十四絕陽
B15n0088_p0038a09║化之理臣請僧道士一切限年六十四以上尼女冠
B15n0088_p0038a10║四十九以上許終身在道餘悉還為編人官為計口
B15n0088_p0038a11║授地收廢寺觀以為廬舍議雖上罷之
B15n0088_p0038a12║王仲舒傳仲舒穆宗時除江西觀察使有為佛老法
B15n0088_p0038a13║興浮屠祠屋者皆驅出境
B15n0088_p0038a14║舊唐書武宗本紀會昌四年三月以道士趙歸真為
B15n0088_p0038a15║左右街道門教授先生時帝志學神仙師歸真歸真
B15n0088_p0038a16║乘寵每對排毀釋氏言非中國之教蠧耗生靈盡宜
B15n0088_p0038a17║除去帝頗信之
B15n0088_p0038a18║佛祖綂紀大中祥符六年十一月舍利見於玉清昭
B15n0088_p0038a19║慶宮聖祖明慶殿或以為道門無舍利事上謂宰臣
B15n0088_p0038a20║王旦曰三教之設其旨一也大抵皆勸人為善惟識
B15n0088_p0038a21║達士能一貫之滯情偏執於道益遠
B15n0088_p0038a22║宋史司馬光傳光不喜釋老曰其微言不能出吾書
B15n0088_p0038a23║其誕吾不信也
B15n0088_p0038a24║吹劒錄溫公不好佛謂其微言不出儒書而家法則
B15n0088_p0038a25║云十月就寺齋僧誦經追薦祖先象山知荊門上元
B15n0088_p0038a26║當設醮乃講洪範錫福章以代之
B15n0088_p0038a27║宋景文公筆記戒諸兒吾歿後爾不得作道佛二家
B15n0088_p0038b01║齋醮此吾生平所志若等不可違命作之違命作之
B15n0088_p0038b02║是死吾也是以吾為遂無知也
B15n0088_p0038b03║金史世宗本紀大定十九年三月上謂宰臣曰人多
B15n0088_p0038b04║奉釋老意欲徼福朕早年亦頗惑之旋悟其非且上
B15n0088_p0038b05║天立君使之治民若盤樂怠忽欲以僥倖祈福難矣
B15n0088_p0038b06║果能愛養下民上當天心福必報之
B15n0088_p0038b07║大定二十七年十二月甲申上諭宰臣曰人皆以奉
B15n0088_p0038b08║道崇佛設齋讀經為福朕使百姓無冤天下安樂不
B15n0088_p0038b09║勝於彼乎爾等居輔相之任誠能匡益國家使百姓
B15n0088_p0038b10║蒙利不惟身享其報亦將施及子孫矣
B15n0088_p0038b11║章宗本紀明昌五年閏十月戊寅上問輔臣孔子廟
B15n0088_p0038b12║諸處何如平章政事守貞曰諸縣見議建立上因曰
B15n0088_p0038b13║僧徒修飾宇像甚嚴道流次之惟儒者於孔子廟最
B15n0088_p0038b14║為滅裂守貞曰儒者不能長居學校非若僧道久處
B15n0088_p0038b15║寺觀上曰僧道以佛老營利故務在莊嚴閎侈起人
B15n0088_p0038b16║施利自多所以為觀美也
B15n0088_p0038b17║輟耕錄孛木魯翀子翬公在翰林時進講罷上問曰
B15n0088_p0038b18║三教何者為貴對曰釋如黃金道如白璧儒如五穀
B15n0088_p0038b19║上曰若然則儒賤邪對曰黃金白璧無亦何妨五穀
B15n0088_p0038b20║於世豈可一日闕哉上大悅
B15n0088_p0038b21║明通紀宣德間山西霍州學正曹端字正夫河南澠
B15n0088_p0038b22║池人篤尚理學教人務躬行實踐不事浮屠巫覡詣
B15n0088_p0038b23║縣上書請毀淫祠父好善信佛及聞端言聖賢之道
B15n0088_p0038b24║即從之於是作夜行燭一書與父誦之其言曰佛氏
B15n0088_p0038b25║以空為性非天命之性人受之中老氏以虛無為道
B15n0088_p0038b26║非率性之道人由之路其言甚精在霍庠十年士子
B15n0088_p0038b27║皆服從其教循循稚飭一於禮義郡人亦薰陶而化
B15n0088_p0038c01║宣德九年十二月有僧自陳欲化緣修寺祝延聖壽
B15n0088_p0038c02║者上斥之既罷朝顧謂侍臣曰人情莫不欲壽古之
B15n0088_p0038c03║人君若商中宗高宗祖甲周文王皆享國綿遠其時
B15n0088_p0038c04║豈有僧道豈有神仙之說秦皇漢武求神仙梁武帝
B15n0088_p0038c05║宋徽宗崇僧道效驗可見矣世人終不悟甚可笑
B15n0088_p0038c06║萬曆十年朱正色為江陵縣令倜儻有俠氣後至僉
B15n0088_p0038c07║都御史自言逢呂仙曰士大夫踐清華者非佛與仙
B15n0088_p0038c08║即精靈也從仙墮者爽朗有幹濟從佛墮者慈從精
B15n0088_p0038c09║靈墮者貴而貪狼敗類
B15n0088_p0038c10║賢奕彙言云回回教門不供佛不祭神不拜尸所尊
B15n0088_p0038c11║敬者惟天天之外最敬孔聖人故其言云僧言佛子
B15n0088_p0038c12║在西空道說蓬萊住海東惟有孔門真實事眼前無
B15n0088_p0038c13║日不春風
B15n0088_p0038c14║
B15n0088_p0038c15║
B15n0088_p0038c16║
B15n0088_p0038c17║
B15n0088_p0038c18║
B15n0088_p0038c19║二氏部雜錄
B15n0088_p0038c20║後漢書桓帝本紀論曰前史稱桓帝好音樂善琴笙
B15n0088_p0038c21║飾芳林而考濯龍之宮設華葢以祠浮圖老子斯將
B15n0088_p0038c22║所謂聽於神乎
B15n0088_p0038c23║諧噱錄二郗奉道二何奉佛皆以財賄謝中郎云二
B15n0088_p0038c24║郗諂於道二何佞於佛
B15n0088_p0038c25║李氏刊誤李商隱為文曰儒者之師曰魯仲尼仲尼
B15n0088_p0038c26║師聃猶龍不知聃師竺乾善入無為稽首正覺吾師
B15n0088_p0038c27║吾師夫老子生於周為柱下史司馬遷史記與韓非
B15n0088_p0039a01║同傳曰老子無為自化清淨自正韓非揣事情循勢
B15n0088_p0039a02║理故作老子韓非同傳此則老子行藏之道盡於是
B15n0088_p0039a03║矣既正史不言老子適夷狄師於竺乾未知商隱何
B15n0088_p0039a04║為取信孔宣父於魯襄公二十一年至哀公十六年
B15n0088_p0039a05║卒當周敬王也聖自天資而能廣學師堯舜文王周
B15n0088_p0039a06║公之道以老子老而能熟古事故仲尼師之師之之
B15n0088_p0039a07║道謂聖人學無常師主善為師又曰三人行必有我
B15n0088_p0039a08║師焉非謂幼而師之如堯舜文王周公之聖德也故
B15n0088_p0039a09║袁宏後漢書孔融答李膺曰先君孔子與子先人李
B15n0088_p0039a10║耳同德比義而相師友是也孟軻論伯夷非其君不
B15n0088_p0039a11║事非其民不使治則進亂則退言伊尹也何事非君
B15n0088_p0039a12║何使非民治亦進亂亦進論仲尼則曰可以仕則仕
B15n0088_p0039a13║可以止則止可以久則久可以速則速乃所願學史
B15n0088_p0039a14║遷直筆述乎聖德以遺後人爾來一千祀歷諸百王
B15n0088_p0039a15║行其道者夷夏寧違其教者君臣亂竺乾者經史無
B15n0088_p0039a16║聞佛書自言生於周昭王時言後漢明帝夢金人有
B15n0088_p0039a17║傅毅對徵於周漢正史並無此文未知聃師竺乾出
B15n0088_p0039a18║於何典近世尚綺靡鄙稽古而商隱詞藻奇麗為一
B15n0088_p0039a19║時之最所著尺題篇詠少年師之如不及無一言經
B15n0088_p0039a20║國無纖意之善唯逞章句因以知夫為錦者纖巧萬
B15n0088_p0039a21║狀光輝曜目信其美矣首出百工唯是一端得其性
B15n0088_p0039a22║也至於君臣長幼之義舉四隅莫反其一也彼商隱
B15n0088_p0039a23║者乃一錦工耳豈妨其愚也哉
B15n0088_p0039a24║蒙齋筆談孔子以治詩書禮樂春秋六經而一君無
B15n0088_p0039a25║所鈞用老子謂六經先王之陳迹非其所以迹而教
B15n0088_p0039a26║之以白鶂之相視眸子不運而風化蟲雄鳴於上雌
B15n0088_p0039a27║應於下而風化孔子居三月不出得其為鳥鵲儒魚
B15n0088_p0039b01║傳沫細要者化為弟而兄啼蓋以類覺之也自以為
B15n0088_p0039b02║不與化為人安能化人而老子可以此正今之所謂
B15n0088_p0039b03║禪者但言之不同爾世語吾儒之言易則達語佛氏
B15n0088_p0039b04║之言禪則眩殆其不自了而惑於名故為佛氏者亦
B15n0088_p0039b05║不以其情告之而待其自悟使人人知孔子之得於
B15n0088_p0039b06║老子而老子肯之世豈復更有禪哉吾嘗謂古之至
B15n0088_p0039b07║理有不謀而冥契者吾儒之言易佛氏之言禪是也
B15n0088_p0039b08║夫世固有不可言而終不可免於言吾儒不得已則
B15n0088_p0039b09║命之曰易以其運轉無窮而不可執也佛氏不得已
B15n0088_p0039b10║而命之曰禪以其不傳而可以更相與也達其不可
B15n0088_p0039b11║執而眩其更相與者禪與易豈二道哉但不知二氏
B15n0088_p0039b12║初何以不相為謀而表裏如此惟其道之一爾此段
B15n0088_p0039b13║老子先之以性不可易命不可變者此性命之真不
B15n0088_p0039b14║可言傳而語之者也繼之以時不可止道不可壅者
B15n0088_p0039b15║此其為不可執而可以更相與者也孔子許顏淵曰
B15n0088_p0039b16║其心三月不違仁而莊子亦曰孔子不出三月而復
B15n0088_p0039b17║見老子蓋古之論道者必以三月為節天道一變也
B15n0088_p0039b18║言之同有至是哉
B15n0088_p0039b19║學齋呫嗶易繫辭云生生之謂易生生兩字疊言之
B15n0088_p0039b20║此大易之妙而吾儒根極用功處易者變易也所謂
B15n0088_p0039b21║生生者變化無窮生意不息纔終於冬復生於春纔
B15n0088_p0039b22║盡於剝旋生於復靡有間斷人之一身消息盈虛死
B15n0088_p0039b23║生得喪萬事萬變無出此理而道家者流乃謂修証
B15n0088_p0039b24║長生若使人皆長生而不死物皆長存而不亡則一
B15n0088_p0039b25║氣之消息盈虛滅矣勢無此理也釋氏又謂証無生
B15n0088_p0039b26║忍法經曰不生不滅則是使天下皆絕生意人人物
B15n0088_p0039b27║物塊然如死灰槁木豈有是事哉方之吾儒生則烏
B15n0088_p0039c01║可已之言生生之謂易之語葢覺夢之異也世之昧
B15n0088_p0039c02║者捨正學而流異端何必昧者皆然雖儒者亦間溺
B15n0088_p0039c03║其說矣哀哉
B15n0088_p0039c04║祛疑說有客舉倩女離魂話因及張紫陽與雪竇禪
B15n0088_p0039c05║師入定事謂雪竇以禪定成至陰之爽故不能持物
B15n0088_p0039c06║而還紫陽以金丹凝至陽之神故能持果而返此事
B15n0088_p0039c07║之有無不必深辨大槩先輩以此別性宗與神形俱
B15n0088_p0039c08║妙之功用不同耳因語客曰陽神能運物陰神不能
B15n0088_p0039c09║運固也今山魈物精邪鬼而已飛瓦走石運致寶貨
B15n0088_p0039c10║瞬息千里謂之陽神可乎客不能對後每以此問人
B15n0088_p0039c11║莫得其說嗚呼知此說者其知性命所以不同歟
B15n0088_p0039c12║筆記教之持世者三家而已儒家本孔氏道家本老
B15n0088_p0039c13║氏佛家本浮屠氏吾世為儒今華吾體者衣冠也榮
B15n0088_p0039c14║吾私者官祿也謹吾履者禮法也睿吾職者詩書也
B15n0088_p0039c15║入以事親出以事君生以養死以葬莫非儒也由終
B15n0088_p0039c16║日戴天不知天之高終日蹠地不知地之重故天下
B15n0088_p0039c17║蚩蚩終無謝生於其本者德大而不可見也道家所
B15n0088_p0039c18║尚清淨柔弱聞齒以剛而缺不聞舌以柔而折以有
B15n0088_p0039c19║為為末無為為本故為者敗之執者失之賊莫大於
B15n0088_p0039c20║德有心心有眼吾有大患為吾有身生生者不生化
B15n0088_p0039c21║化者不化然其清淨可以治人柔弱可以治身若等
B15n0088_p0039c22║服而行之不害為儒也佛家曰遠方流入中國其言
B15n0088_p0039c23║荒茫奓大多所譬諭合羣迷為真指生死為妄以太
B15n0088_p0039c24║虛為體其法曰欲言則差欲心則謬如一漚生一漚
B15n0088_p0039c25║滅還入於海漚自妄見海無生滅無有也亦無無有
B15n0088_p0039c26║亦無無無淡然無所得而止止亦不止也
B15n0088_p0039c27║鑑戒錄裴休相公性慕禪林往往掛衲所有兒女多
B15n0088_p0040a01║名師女僧兒潛令嬖妾承事禪師留其聖種當時士
B15n0088_p0040a02║俗無不惡之李德裕相公性好元門往往冠褐修彭
B15n0088_p0040a03║祖房中之術求茅君點化之功沙汰緇徒超升術士
B15n0088_p0040a04║但無所就身死朱崖議者以裴李二公累代台鉉不
B15n0088_p0040a05║守諸儒之行各迷二教之宗翻成點污空門妖婬元
B15n0088_p0040a06║教自莊老之後彭黃以來未有因少女以長生皆向
B15n0088_p0040a07║陰丹而損壽夫欲心之難制氣之難防者也至若心
B15n0088_p0040a08║中造業身外求真梁武帝為寺奴豈禳困死長孫后
B15n0088_p0040a09║號觀音婢難懺產亡所謂善不可不修財不可不捨
B15n0088_p0040a10║惑之與黨者非也近二公之行識者笑焉所以時人
B15n0088_p0040a11║譏晉公曰趙氏兒皆尼氏女師翁兒即晉公兒却教
B15n0088_p0040a12║術士難推算胎月分張與阿誰
B15n0088_p0040a13║愧郯錄中興以後駐蹕浙右大剎如徑山淊慈靈隱
B15n0088_p0040a14║天竺宮觀如太一開元佑聖皆降勅劄差主首至於
B15n0088_p0040a15║遐陬禪席如雪峰南華之屬亦多用黃牒選補珂按
B15n0088_p0040a16║李文簡燾續長編熙寧八年八月戊申詔內外宮觀
B15n0088_p0040a17║寺院主首及僧道正舊降宣勅差補者自今尚書祠
B15n0088_p0040a18║部給帖神祖之意凡以為不足辱制旨而已其制不
B15n0088_p0040a19║知更於何時要鄰於瀆也
B15n0088_p0040a20║齊東野語理宗朝有待詔馬遠畵三教圖黃面老子
B15n0088_p0040a21║則跏趺中坐猶龍翁儼立於傍吾夫子乃作禮於前
B15n0088_p0040a22║此葢內璫故令作此以侮聖人也一日傳旨俾古心
B15n0088_p0040a23║江子遠作贊亦故以此戲之公即贊之曰釋氏趺坐
B15n0088_p0040a24║老聃傍睨惟吾夫子絕倒在地遂大稱旨其辭亦可
B15n0088_p0040a25║謂微而婉矣
B15n0088_p0040a26║識遺三教各植門庭互有詆訾儒者闢天堂地獄輪
B15n0088_p0040a27║廻懺悔之非據理執正而論也若二氏互相詆訾則
B15n0088_p0040b01║釋氏云摩訶迦葉下生世間號曰老子老氏云老君
B15n0088_p0040b02║遣尹真人喜乘月精曰象下天竺於淨飯夫人口中
B15n0088_p0040b03║托生為佛又云老聃入秦西歷流沙化胡成佛蓋各
B15n0088_p0040b04║相軋以求勝之論也至二氏於儒教莊子首言孔子
B15n0088_p0040b05║問禮老聃釋氏天地經云寶曆菩薩下生號伏羲吉
B15n0088_p0040b06║祥菩薩下生號女媧儒童菩薩下生號孔子月明儒
B15n0088_p0040b07║童往為顏回昌黎原道佞佛者曰孔子吾師之弟子
B15n0088_p0040b08║也本此南唐景福二年易漂水縣南孔子祠為孔子
B15n0088_p0040b09║寺以孔子適楚嘗經之地後復改為儒童寺意孔子
B15n0088_p0040b10║真佛派吁不能訂其謬過矣又從而溺焉豈不甚哉
B15n0088_p0040b11║古今論衡著周書異紀周昭王之二十四年甲寅歲
B15n0088_p0040b12║四月八日井泉溢宮殿震夜恆星不見太史蘇繇占
B15n0088_p0040b13║為西方聖人生乃周書紀佛生之異也則又安有前
B15n0088_p0040b14║唐虞夏商預託生為伏羲女媧等理乎況春秋書恆
B15n0088_p0040b15║星不見於莊王十年甲午歲上去昭王甲寅三百四
B15n0088_p0040b16║十年周紀亦附會無稽之談也陳太建五年恆星不
B15n0088_p0040b17║見史占為法度消天子失政諸侯暴橫國亡之象又
B15n0088_p0040b18║豈生異人之祥乎
B15n0088_p0040b19║續文獻通考丘氏曰天之主宰曰帝天之神莫尊於
B15n0088_p0040b20║昊天上帝也人君居天之位為天之子則當主天之
B15n0088_p0040b21║祭其所當祀者一帝而已漢武帝聽姦人之言舍圜
B15n0088_p0040b22║丘之位而開八通之鬼道舍冬至之月而用春秋二
B15n0088_p0040b23║時果何所據哉雖然此猶天之神也後世尚佛道二
B15n0088_p0040b24║教躋人鬼於天帝之上何居
B15n0088_p0040b25║賢奕馬端臨曰朱文公常言佛家偷得老子好處后
B15n0088_p0040b26║來道家只偷得佛家不好處因是說而推究之仁義
B15n0088_p0040b27║禮法者聖賢之說也老氏以為不足為而主於清淨
B15n0088_p0040c01║清淨無為者老氏之說也佛氏以為不足為而主於
B15n0088_p0040c02║寂滅蓋清淨者求以超出乎仁義禮法而寂滅者又
B15n0088_p0040c03║求以超出乎清淨無為者也然曰寂滅而已則不足
B15n0088_p0040c04║以垂世立教於是緣業之說因果之說六根六塵四
B15n0088_p0040c05║大十二緣生之說層見疊出宏遠微妙然推其所自
B15n0088_p0040c06║實本老子高虛元妙之旨增而高之鑿而深之遂自
B15n0088_p0040c07║成一家之言而后來之道經反從而依託之然較其
B15n0088_p0040c08║詞采則鄙劣彌甚者葢瞿曇設教最久屬付其徒亦
B15n0088_p0040c09║甚至又能鼓舞天下之文人才士以羽翼之推原其
B15n0088_p0040c10║旨意之所從來而潤色其辭語之所未備故其為書
B15n0088_p0040c11║博大奇偉不可以淺窺若老子則其初固未嘗欲以
B15n0088_p0040c12║道德五千言設教也羽人方士借其名以自重而實
B15n0088_p0040c13║不能知其說於是就佛經脚根下竊其緒餘作諸經
B15n0088_p0040c14║懺而復無羽翼潤色之者故無足觀蓋佛襲老之精
B15n0088_p0040c15║微泝而上之其說愈精微道襲佛之粗淺沿而下之
B15n0088_p0040c16║其說愈粗淺矣
B15n0088_p0040c17║耄餘雜識東方日出之地主生故老氏言長生而訪
B15n0088_p0040c18║神仙者於東海東木位木陽也故老氏之教還真陽
B15n0088_p0040c19║西方日入之地主滅故釋氏言寂滅而修淨土者皈
B15n0088_p0040c20║西方西方金位金陰也故釋氏之教證真空
B15n0088_p0040c21║太平清話蘇子由每云多疾病則學道宐多憂患則
B15n0088_p0040c22║學佛宐
B15n0088_p0040c23║古言教即學也教人之教乃學中之一事耳修道之
B15n0088_p0040c24║謂教自明誠謂之教皆自學也佛家亦云頓教漸教
B15n0088_p0040c25║頓自誠明漸自明誠俗云儒釋道三教教之為言學
B15n0088_p0040c26║也
B15n0088_p0040c27║儒言無極之真佛言真如道言全真皆是言體佛言
B15n0088_p0041a01║空道言虛儒言太極只一個空圈中間再無些子為
B15n0088_p0041a02║學只要還此本體不須添出萬千種私智去得一分
B15n0088_p0041a03║私智本體乾淨一分克己復禮非二事佛家言但盡
B15n0088_p0041a04║凡心即為聖解近之
B15n0088_p0041a05║老佛虛無寂滅是去人欲不為一毫勢利情愛所染
B15n0088_p0041a06║以故莫可絆繫天理完固真如元如不增不除無欠
B15n0088_p0041a07║無餘強名曰太極太虛惟虛惟極抑又何居體認到
B15n0088_p0041a08║此天地錙銖今之講聖學者專徇人欲汩於勢利情
B15n0088_p0041a09║愛而可非罵老佛乎
B15n0088_p0041a10║林泉隨筆梅聖俞贈郭功甫采石月一首言功甫是
B15n0088_p0041a11║李白後身生為郭氏子以報子儀納官貰死之恩今
B15n0088_p0041a12║按前後身之說始於佛老漢以前未有也歐陽公平
B15n0088_p0041a13║生不喜佛老詩文中未嘗不辨而斥之聖俞與公交
B15n0088_p0041a14║最久而其言乃如此何耶
B15n0088_p0041a15║沆瀣子儒以明神佛以明鬼佛曰無生是畏死之說
B15n0088_p0041a16║也老曰不死是貪生之說也
B15n0088_p0041a17║無用閒談老氏與佛本亦善人其徒學之者不善耳
B15n0088_p0041a18║孔氏之徒豈皆盡善哉學老佛之不善僅足以蠧貨
B15n0088_p0041a19║財學孔氏之不善乃至於殺天下在我操殺天下之
B15n0088_p0041a20║具而猶嘵嘵然以闢佛老自任哀哉
B15n0088_p0041a21║鴻苞溟涬子曰近世士大夫資性近於清虛者頗好
B15n0088_p0041a22║習二氏而陽附孔孟如朱子註大學明德曰虛靈不
B15n0088_p0041a23║昧四字全用佛經程子作定性書如反鑑索照等語
B15n0088_p0041a24║其精處純是佛學至陸象山及近世王陽明之學盡
B15n0088_p0041a25║用佛氏二乘禪而皆顯然攻佛不幾于操戈入室乎
B15n0088_p0041a26║殊不知見理苟真三教一理本無同異何有是非故
B15n0088_p0041a27║世之陰習而陽攻者皆起於不見道之故也
B15n0088_p0041b01║佛家般若道家靈光儒家明德總之所謂性也朱紫
B15n0088_p0041b02║陽註明德拈出虛靈二字甚善人心虛而量廣然後
B15n0088_p0041b03║能容人心靈而機活然後能應物實則有碍鏡昏則
B15n0088_p0041b04║不照所謂虛靈乃本然之體不以私欲窒其府不以
B15n0088_p0041b05║私欲昏其鑑則本然之虛靈在我矣二氏之修鍊寧
B15n0088_p0041b06║出此二字哉二氏修成圓陀陁光閃閃活潑潑是個
B15n0088_p0041b07║甚麼捉摸一著虛空粉碎此時那里還有甚麼三教
B15n0088_p0041b08║分別
B15n0088_p0041b09║人知生之度世而不知死之度世也道家性命雙修
B15n0088_p0041b10║故形神俱住釋氏修性之極足以該命故其神不壞
B15n0088_p0041b11║形其所不屑者是生而度世者也大忠大孝之人死
B15n0088_p0041b12║於忠孝固未始知修二氏之道也而忠孝大節足以
B15n0088_p0041b13║培之死而神識不亂上帝愍之神明重之亦何嘗死
B15n0088_p0041b14║哉至大聖大賢若周孔顏子雖不學養生言要亦非
B15n0088_p0041b15║死者彼為世立法固不欲示人以不死故曰吾夫子
B15n0088_p0041b16║能之而能不為是死而度世者也
B15n0088_p0041b17║世間士大夫有一等向饒舌闍黎口頭拾得些涕唾
B15n0088_p0041b18║開口便罵仙人是眾生有一等跟著方上油嘴道人
B15n0088_p0041b19║聽得幾句燒煉底死話便罵佛是出不得陽神底靈
B15n0088_p0041b20║鬼又有一等裹青布頭巾思量生豬肉吃底尚自不
B15n0088_p0041b21║識性靈是何物只鑽研故紙提著個孝經論語一兩
B15n0088_p0041b22║句舊話頭便罵菩薩真人做異端邪道若依這些沒
B15n0088_p0041b23║孔鐵椎底見識三教祖師不知在虛空中每日閙了
B15n0088_p0041b24║幾塲誰想這三個老翁每日打做一塊同聲同氣甚
B15n0088_p0041b25║般相好就是一個裏底人却笑後生們沒見識爭著
B15n0088_p0041b26║這閒是非却大家念得一句非吾徒也非吾徒也
B15n0088_p0041b27║白樂天寄王山人詩云聞君減寢食日聽神仙說暗
B15n0088_p0041c01║待非常人潛求長生訣言長本對短未離死生轍假
B15n0088_p0041c02║使得長生纔能勝夭折松樹千年朽槿花一日歇畢
B15n0088_p0041c03║竟共虛空何須誇歲月彭殤徒自異生死終無別不
B15n0088_p0041c04║如學無生無生即無滅王摩詰詩云獨坐悲雙鬢空
B15n0088_p0041c05║堂欲二更雨中山果落燈下草虫鳴白髮終難變黃
B15n0088_p0041c06║金不可成欲知除老病惟有學無生二公之言皆欲
B15n0088_p0041c07║人舍仙學佛其意是也佛道圓通廣大萬劫不壞明
B15n0088_p0041c08║心見性一了百了無有作為無有階級學而成佛何
B15n0088_p0041c09║有於仙然而學佛者未必皆佛也仙道駐景延年離
B15n0088_p0041c10║塵度世清虛灑落亦何可廢長生止對短命說誠有
B15n0088_p0041c11║理然長生道成由仙入佛未為不可故曇鸞未悟從
B15n0088_p0041c12║都水而求丹方紫陽既仙續悟真而明禪理良有以
B15n0088_p0041c13║也仙當尊佛佛不非仙右丞香山止知其一