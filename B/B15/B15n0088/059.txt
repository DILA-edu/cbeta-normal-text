B15n0088_p0042a01║欽定古今圖書集成博物彙編神異典
B15n0088_p0042a02║　第五十九卷目錄
B15n0088_p0042a03║釋教部彙考一
B15n0088_p0042a04║周（莊王一則）
B15n0088_p0042a05║秦（始皇一則）
B15n0088_p0042a06║漢（武帝元狩一則）
B15n0088_p0042a07║後漢（明帝永平二則）
B15n0088_p0042a08║魏（明帝一則）
B15n0088_p0042a09║吳（吳主權赤烏一則　吳主晧一則）
B15n0088_p0042a10║晉（總一則　簡文帝咸安二則　孝武帝太元一則　恭帝一則）
B15n0088_p0042a11║宋（高祖永初一則　太祖元嘉一則　世祖孝建一則　大明三則　太宗二則）
B15n0088_p0042a12║齊（世祖永明三則　高宗一則）
B15n0088_p0042a13║梁（高祖天監一則　大通一則　中大通三則　大同二則　中大同一則　太清一則
B15n0088_p0042a14║　又二則）
B15n0088_p0042a15║陳（高祖永定二則　世祖天嘉一則　高宗太建二則）
B15n0088_p0042a16║北魏（太祖天興一則　太宗泰常一則　世祖神麚一則　太廷一則　太平真君三則
B15n0088_p0042a17║　高宗興安一則　興光一則　太安一則　和平一則　顯祖皇興一則　高祖延興一則
B15n0088_p0042a18║　承明一則　太和七則　又二則　世宗景明二則　正始一則　永平四則　延昌二則
B15n0088_p0042a19║　書宗熙平三則　神龜二則　靜帝元象一則　興和一則　武定一則）
B15n0088_p0042a20║
B15n0088_p0042a21║
B15n0088_p0042a22║
B15n0088_p0042a23║
B15n0088_p0042a24║
B15n0088_p0042a25║
B15n0088_p0042a26║
B15n0088_p0042a27║
B15n0088_p0042b01║神異典第五十九卷
B15n0088_p0042b02║釋教部彙考一
B15n0088_p0042b03║周
B15n0088_p0042b04║莊王九年釋迦生於天竺迦維衛國
B15n0088_p0042b05║按魏書釋老志所謂佛者本號釋迦文者譯言能仁
B15n0088_p0042b06║謂德充道備堪濟萬物也釋迦前有六佛釋迦繼六
B15n0088_p0042b07║佛而成道處今賢劫文言將來有彌勒佛方繼釋迦
B15n0088_p0042b08║而降世釋迦即天竺迦維衛國王之子天竺其總稱
B15n0088_p0042b09║迦維別名也初釋迦於四月八日夜從母右脅而生
B15n0088_p0042b10║既生姿相超異者三十二種天降嘉瑞以應之亦三
B15n0088_p0042b11║十二其本起經說之備矣釋迦生時當周莊王九年
B15n0088_p0042b12║春秋魯莊公七年夏四月恆星不見夜明是也至魏
B15n0088_p0042b13║武定八年凡一千二百三十七年云釋迦年三十成
B15n0088_p0042b14║佛導化羣生四十九載乃於拘尸那城娑羅雙樹間
B15n0088_p0042b15║以二月十五日而入般涅槃涅槃譯云滅度或言常
B15n0088_p0042b16║樂我淨明無遷謝及諸苦累也諸佛法身有二種義
B15n0088_p0042b17║一者真實二者權應真實身謂至極之體妙絕拘累
B15n0088_p0042b18║不得以方處期不可以形量限有感斯應體常湛然
B15n0088_p0042b19║權應身者謂和光六道同塵萬類生滅隨時修短應
B15n0088_p0042b20║物形由感生體非實有權形雖謝真體不遷但時無
B15n0088_p0042b21║妙感故莫得常見耳明佛生非實生滅非實滅也佛
B15n0088_p0042b22║既謝世香木焚尸靈骨分碎大小如粒擊之不壞焚
B15n0088_p0042b23║亦不燋或有光明神驗胡言謂之舍利弟子收奉置
B15n0088_p0042b24║之寶瓶竭香花致敬募建宮宇謂為塔塔亦胡言猶
B15n0088_p0042b25║宗廟也故世稱塔廟於後百年有王阿育以神力分
B15n0088_p0042b26║佛舍利於諸鬼神造八萬四千塔布於世界皆同日
B15n0088_p0042b27║而就今洛陽彭城姑臧臨渭皆有阿育王寺蓋承其
B15n0088_p0042c01║遺迹焉釋迦雖般涅槃而留影迹爪齒於天竺於今
B15n0088_p0042c02║猶在中土來往竝稱見之初釋迦所說教法既涅槃
B15n0088_p0042c03║後有聲聞弟子大迦葉阿難等五百人撰集著錄阿
B15n0088_p0042c04║難親承囑授多聞總持蓋能綜覈深致無所漏失乃
B15n0088_p0042c05║綴文字撰載三藏十二部經如九流之異綂其大歸
B15n0088_p0042c06║終以三乘為本後數百年有羅漢菩薩相繼著論贊
B15n0088_p0042c07║明經義以破外道摩訶衍大小阿毗曇中論十二門
B15n0088_p0042c08║論百法論成實論等是也皆傍諸藏部大義假立外
B15n0088_p0042c09║問而以內法釋之
B15n0088_p0042c10║按隋書經籍志佛經者西域天竺之迦維衛國淨飯
B15n0088_p0042c11║王太子釋迦牟尼所說釋迦當周莊王之九年四月
B15n0088_p0042c12║八日自母右脅而生姿貌奇異有三十二相八十二
B15n0088_p0042c13║好捨太子位出家學道勤行精進覺悟一切種智而
B15n0088_p0042c14║謂之佛亦曰佛陀亦曰浮屠皆胡言也華言譯之為
B15n0088_p0042c15║淨覺其所說云人身雖有生死之異至於精神則恆
B15n0088_p0042c16║不滅此身之前則經無量身矣積而修習精神清淨
B15n0088_p0042c17║則佛道天地之外四維上下更有天地亦無終極然
B15n0088_p0042c18║皆有成有敗一成一敗謂之一劫自此天地以前則
B15n0088_p0042c19║有無量劫矣每劫必有諸佛得道出世教化其數不
B15n0088_p0042c20║同今此劫中當有千佛自初至於釋迦已七佛矣其
B15n0088_p0042c21║次當有彌勒出世必經三會演說法藏開度眾生由
B15n0088_p0042c22║其道者有四等之果一曰須陁洹二曰斯陁含三曰
B15n0088_p0042c23║阿那含四曰阿羅漢至羅漢者則出入生死去來隱
B15n0088_p0042c24║顯而不為累阿羅漢已上至菩薩者深見佛性以至
B15n0088_p0042c25║成道每佛滅度遺法相傳有正象末三等淳醨之異
B15n0088_p0042c26║年歲遠近亦各不同末法已後眾生愚鈍無復佛教
B15n0088_p0042c27║而業行轉惡年壽漸短經數百千載間乃至朝生夕
B15n0088_p0043a01║死然後有大水大火大風之災一切除去之而更立
B15n0088_p0043a02║生人又歸淳朴謂之小劫每一小劫則一佛出世初
B15n0088_p0043a03║天竺中多諸外道竝事水火毒龍而善諸變幻釋迦
B15n0088_p0043a04║之苦行也是諸邪道竝來嬲惱以亂其心而不能得
B15n0088_p0043a05║及佛道成盡皆推伏竝為弟子弟子男曰桑門譯言
B15n0088_p0043a06║息心而摠曰僧譯言行乞女曰比丘尼皆剃落鬚髮
B15n0088_p0043a07║釋累辭家相與和居治心脩淨行乞以自資而防心
B15n0088_p0043a08║攝行僧至二百五十戒尼五百戒俗人信馮佛法者
B15n0088_p0043a09║男曰優婆塞女曰優婆夷皆去殺盜[婬-壬+(工/山)]妄言飲酒是
B15n0088_p0043a10║謂五誡釋迦在世教化四十九年乃至天龍人鬼竝
B15n0088_p0043a11║來聽法弟子得道以百千萬億數然後於拘尸那城
B15n0088_p0043a12║娑羅雙樹間以二月十五日入般涅槃涅槃亦曰泥
B15n0088_p0043a13║洹譯言滅度亦言常樂我淨初釋迦說法以人之性
B15n0088_p0043a14║識根業各差故有大乘小乘之說至是謝世弟子大
B15n0088_p0043a15║迦葉與阿難等五百人追共撰述綴以文字集載為
B15n0088_p0043a16║十二部後數百年有羅漢菩薩相繼著論贊明其義
B15n0088_p0043a17║然佛所說我滅度後正法五百年像法一千年末法
B15n0088_p0043a18║三千年其義如此
B15n0088_p0043a19║秦
B15n0088_p0043a20║始皇三十年西域沙門室利防等始齎梵本經至咸
B15n0088_p0043a21║陽
B15n0088_p0043a22║按史記始皇本紀不載按佛法金湯編始皇三十
B15n0088_p0043a23║年甲申西域沙門室利防等十八人齎梵本經至咸
B15n0088_p0043a24║陽有司以聞帝以其異俗囚之利防等念摩訶般若
B15n0088_p0043a25║波羅蜜多光明照耀瑞氣盤旋滿于囹圄須臾有金
B15n0088_p0043a26║神長丈六持杵揚威擊碎其獄出之帝驚悔即厚禮
B15n0088_p0043a27║之而去
B15n0088_p0043b01║漢
B15n0088_p0043b02║武帝元狩二年始獲佛像
B15n0088_p0043b03║按漢書武帝本紀不載按匈奴傳漢使驃騎將軍
B15n0088_p0043b04║去病將萬騎出隴西過焉耆山千餘里得休屠王祭
B15n0088_p0043b05║天金人
B15n0088_p0043b06║（注）師古曰作金人以為天神之主而祭之即今佛
B15n0088_p0043b07║像是其遺法
B15n0088_p0043b08║按魏書釋老志漢武元狩中遣霍去病討匈奴昆邪
B15n0088_p0043b09║王殺休屠王將其眾五萬來降獲其金人帝以為大
B15n0088_p0043b10║神列於甘泉宮金人率長丈餘不祭祀但燒香禮拜
B15n0088_p0043b11║而已此則佛道流通之漸也及開西域遣張騫使大
B15n0088_p0043b12║夏還傳其旁有身毒國一名天竺始聞有浮屠之教
B15n0088_p0043b13║（按昆邪王來降武帝本紀係元狩二年）
B15n0088_p0043b14║後漢
B15n0088_p0043b15║明帝永平　年始遣使天竺得佛經四十二章始建
B15n0088_p0043b16║白馬寺
B15n0088_p0043b17║按後漢書明帝本紀不載按西域傳天竺國世傳
B15n0088_p0043b18║明帝夢見金人長大頂有光明以問羣臣或曰西方
B15n0088_p0043b19║有神名曰佛其形長丈六尺而黃金色帝於是遣使
B15n0088_p0043b20║天竺問佛道法遂於中國圖書形像焉楚王英始信
B15n0088_p0043b21║其術中國因此頗有奉其道者按楚王英傳註袁
B15n0088_p0043b22║宏漢記浮屠佛也西域天竺國有佛道焉佛者漢言
B15n0088_p0043b23║覺也將以覺悟羣生也其教以脩善慈心為主不殺
B15n0088_p0043b24║生專務清靜其精者為沙門沙門漢言息也蓋息意
B15n0088_p0043b25║去欲而歸於無為又以為人死精神不滅隨復受形
B15n0088_p0043b26║生時善惡皆有報應故貴行善修道以鍊精神以至
B15n0088_p0043b27║無生而得為佛也佛長丈六尺黃金色項中佩日月
B15n0088_p0043c01║光變化無方無所不入而大濟羣生初明帝夢見金
B15n0088_p0043c02║人長大項有日月光以問羣臣或曰西方有神其名
B15n0088_p0043c03║曰佛陛下所夢得無是乎於是遣使天竺問其道術
B15n0088_p0043c04║而圖其形像焉
B15n0088_p0043c05║按魏書釋老志漢哀帝元壽元年博士弟子秦景憲
B15n0088_p0043c06║受大月氏王使伊存口授浮屠經中土聞之未之信
B15n0088_p0043c07║了也後孝明帝夜夢金人頂有白光飛行殿庭乃訪
B15n0088_p0043c08║羣臣傅毅始以佛對帝遣郎中蔡愔博士弟子秦景
B15n0088_p0043c09║等使於天竺寫浮屠遺範愔仍與沙門攝摩騰竺法
B15n0088_p0043c10║蘭東還洛陽中國有沙門及跪拜之法自此始也愔
B15n0088_p0043c11║又得佛經四十二章及釋迦立像明帝令書工圖佛
B15n0088_p0043c12║像置清涼臺及顯節陵上經緘於蘭臺石室愔之還
B15n0088_p0043c13║也以白馬負經而至漢因立白馬寺於洛城雍關西
B15n0088_p0043c14║摩騰法蘭咸卒於此寺浮屠正號曰佛陁佛陁與浮
B15n0088_p0043c15║圖聲相近皆西方言其來轉為二音華言譯之則謂
B15n0088_p0043c16║淨覺言滅穢成明道為聖悟凡其經旨大抵言生生
B15n0088_p0043c17║之類皆因行業而起有過去當今未來歷三世識神
B15n0088_p0043c18║常不滅凡為善惡必有報應漸積勝業陶冶麤鄙經
B15n0088_p0043c19║無數形澡練神明乃致無生而得佛道其間階次心
B15n0088_p0043c20║行等級非一皆緣淺以至深藉微而為著率在於積
B15n0088_p0043c21║仁順蠲嗜慾習虛靜而成通照也故其始脩心則依
B15n0088_p0043c22║佛法僧謂之三歸若君子之三畏也又有五戒去殺
B15n0088_p0043c23║盜婬妄言飲酒大意與仁義禮智信同名為異耳云
B15n0088_p0043c24║奉侍之則生天人勝處虧犯則墜鬼畜諸苦又善惡
B15n0088_p0043c25║生處凡有六道焉諸服其道者則剃落鬚髮釋累辭
B15n0088_p0043c26║家結師資遵律度相與和居治心脩淨行乞以自給
B15n0088_p0043c27║謂之沙門或曰桑門亦聲相近總謂之僧皆胡言也
B15n0088_p0044a01║僧譯為和命眾桑門為息心比丘為行乞俗人之信
B15n0088_p0044a02║憑道法者男曰優婆塞女曰優婆夷其為沙門者初
B15n0088_p0044a03║修十誡曰沙彌而終於二百五十則具足成大僧婦
B15n0088_p0044a04║入道者曰比丘尼其誡至於五百皆以（闕）為本隨事
B15n0088_p0044a05║增數在於防心攝身正口心去貪忿癡身除殺婬盜
B15n0088_p0044a06║口斷妄襍諸非正言緫謂之十善道能具此謂之三
B15n0088_p0044a07║業清淨凡人修行粗為極云可以達惡善報漸階聖
B15n0088_p0044a08║迹初階聖者有三種人其根業太差謂之三乘聲聞
B15n0088_p0044a09║乘緣覺乘大乘取其可乘運以至道為名此三人惡
B15n0088_p0044a10║迹已盡但脩心盪累濟物進德初根人為小乘行四
B15n0088_p0044a11║諦法中根人為中乘受十二因緣上根人為大乘則
B15n0088_p0044a12║脩六度雖階三乘而要由脩進萬行拯度億流彌長
B15n0088_p0044a13║遠乃可登佛境矣
B15n0088_p0044a14║末平八年楚王英奉縑紈贖愆詔以助伊蒲塞桑門
B15n0088_p0044a15║之盛饌
B15n0088_p0044a16║按後漢書明帝本紀不載按楚王英傳英少時好
B15n0088_p0044a17║游俠交通賓客晚節更喜黃老學為浮屠齋戒祭祀
B15n0088_p0044a18║八年詔令天下死罪皆入縑贖英遣郎中令奉黃縑
B15n0088_p0044a19║白紈三十匹詣國相曰託在蕃輔過惡累積歡喜大
B15n0088_p0044a20║恩奉送縑帛以贖愆罪國相以聞詔報曰楚王誦黃
B15n0088_p0044a21║老之微言尚浮屠之仁祠潔齋三月與神為誓何嫌
B15n0088_p0044a22║何疑當有悔吝其還贖以助伊蒲塞桑門之盛饌因
B15n0088_p0044a23║以班示諸國中傅
B15n0088_p0044a24║魏
B15n0088_p0044a25║明帝　　　年始徙宮西佛圖作周閣百間天竺沙
B15n0088_p0044a26║門曇柯迦羅始譯誡律傳於中國
B15n0088_p0044a27║按三國志魏明帝本紀不載按魏書釋老志魏明
B15n0088_p0044b01║帝曾欲壞宮西佛圖外國沙門乃金盤盛水置於殿
B15n0088_p0044b02║前以佛舍利投之於木乃有五色光起於是帝歎曰
B15n0088_p0044b03║自非靈異安得爾乎遂徙於道（周）為作周閣百間佛
B15n0088_p0044b04║圖故處鑿為濛汜池種芙蓉於中後有天竺沙門曇
B15n0088_p0044b05║柯迦羅入洛宣譯誡律中國誡律之始也
B15n0088_p0044b06║吳
B15n0088_p0044b07║吳主權赤烏四年建塔於佛陀里又造寺奉僧會居
B15n0088_p0044b08║按三國志吳主孫權傳不載按佛法金湯編吳赤
B15n0088_p0044b09║烏四年康居國三藏康僧會至金陵立茆茨設像行
B15n0088_p0044b10║道國人初見咸驚異之有司以聞權召問之會進曰
B15n0088_p0044b11║如來大帥化已千年然靈骨舍利神應無方昔阿育
B15n0088_p0044b12║王奉之為八萬四千塔此其遺化也權以為誇誕曰
B15n0088_p0044b13║舍利可得當為塔之苟其無驗國有常刑會乃以銅
B15n0088_p0044b14║瓶置几上請期七日無驗乃展二七日無驗權曰趣
B15n0088_p0044b15║烹之會默念佛名真慈豈違我哉更請展期七日五
B15n0088_p0044b16║鼓矣聞瓶中鏘然有聲視之乃舍利也黎明進之權
B15n0088_p0044b17║與公卿聚觀歎曰希世之瑞也會言舍利威神無能
B15n0088_p0044b18║壞者權使力士槌之無損而光自若權為建塔於佛
B15n0088_p0044b19║陀里又造寺奉會居賜額曰建初
B15n0088_p0044b20║吳主晧　　　年詔毀佛宇
B15n0088_p0044b21║按三國志吳主孫晧傳不載按續文獻通考吳主
B15n0088_p0044b22║晧嘗詔毀神祠及佛宇
B15n0088_p0044b23║晉
B15n0088_p0044b24║晉時洛中佛圖四十二所僧人始服雜色衣
B15n0088_p0044b25║按魏書釋老志自洛中構白馬寺盛飾佛圖畫迹甚
B15n0088_p0044b26║妙為四方式凡宮塔制度猶依天竺舊狀而重構之
B15n0088_p0044b27║從一級至三五七九世人相承謂之浮圖或云佛圖
B15n0088_p0044c01║晉世洛中佛圖有四十二所矣漢世沙門皆衣赤布
B15n0088_p0044c02║後乃易以雜色
B15n0088_p0044c03║簡文帝咸安元年以星變詔僧法曠禳之
B15n0088_p0044c04║按晉書簡文帝本紀不載按續文獻通考簡文帝
B15n0088_p0044c05║為會稽王時好談名理支道林許詢諸人常在齋頭
B15n0088_p0044c06║支為法師許為都講支通一義四坐皆厭心許送一
B15n0088_p0044c07║難眾人皆忭舞及即帝位有星變詔僧法曠禳之
B15n0088_p0044c08║咸安二年勅長干寺造塔
B15n0088_p0044c09║按晉書簡文帝本紀不載按佛法金湯編簡文帝
B15n0088_p0044c10║咸安二年勅長干寺造塔壯麗殊偉畢工之日光照
B15n0088_p0044c11║簷宇帝每讀佛經以為陶鍊精神則聖人可至
B15n0088_p0044c12║孝武帝太元六年春正月帝始立精舍於殿內
B15n0088_p0044c13║按晉書孝武帝本紀太元六年春正月帝初奉佛法
B15n0088_p0044c14║立精舍於殿內引諸沙門以居之
B15n0088_p0044c15║恭帝　　　年造丈六佛像親於瓦官寺迎之
B15n0088_p0044c16║按晉書恭帝本紀帝深信浮屠道鑄貨千萬造丈六
B15n0088_p0044c17║金像親於瓦官寺迎之步從十許里
B15n0088_p0044c18║宋
B15n0088_p0044c19║高祖末初元年設齋內殿施僧襯資三萬
B15n0088_p0044c20║按宋書高祖本紀不載按佛法金湯編宋武帝微
B15n0088_p0044c21║時遊京口竹林寺獨臥講堂前有五色龍章眾僧見
B15n0088_p0044c22║之以白帝帝喜曰上人無妄言帝為宋公時以京口
B15n0088_p0044c23║故宅為普照寺末初元年設齋內殿沙門道照陳詞
B15n0088_p0044c24║至百年迅速苦樂俄頃帝善之別施襯資三萬帝嘗
B15n0088_p0044c25║手寫戒經口誦梵本造靈根法王等四寺又建東山
B15n0088_p0044c26║寺
B15n0088_p0044c27║太祖元嘉十二年詔禁興造寺塔沙汰沙門罷道者
B15n0088_p0045a01║按宋書太祖本紀不載按天竺諸國傳佛道自後
B15n0088_p0045a02║漢明帝法始東流自此以來其教稍廣自帝王至於
B15n0088_p0045a03║民庶莫不歸心經誥充積訓義深遠別為一家之學
B15n0088_p0045a04║焉元嘉十二年丹陽尹蕭摩之奏曰佛化被於中國
B15n0088_p0045a05║已歷四代形像塔寺所在千數進可以繫心退足以
B15n0088_p0045a06║招勸而自頃以來情敬浮末不以精誠為至更以奢
B15n0088_p0045a07║競為重舊宇頹弛曾莫之脩而各務造新以相姱尚
B15n0088_p0045a08║甲第顯宅於茲殆盡材竹銅綵糜損無極無關神祇
B15n0088_p0045a09║有累人事建中越制宜加裁檢不為之防流道未息
B15n0088_p0045a10║請自今以後有欲鑄銅像者悉詣臺自聞興造塔寺
B15n0088_p0045a11║精舍皆先詣在所二千石通辭郡依事列言本州須
B15n0088_p0045a12║許報然後就功其有輙造寺舍者皆依不承用詔書
B15n0088_p0045a13║律銅宅林苑悉沒入官詔可又沙汰沙門罷道者數
B15n0088_p0045a14║百人
B15n0088_p0045a15║世祖孝建　年周朗奏請申嚴佛律不聽
B15n0088_p0045a16║按宋書世祖本紀不載按周朗傳世祖即位普責
B15n0088_p0045a17║百官讜言朗上書言釋氏流教其來有源淵檢精測
B15n0088_p0045a18║固非深矣舒引容潤既亦廣矣然習慧者日替其脩
B15n0088_p0045a19║束誡者月繁其過遂至糜散錦帛侈飾車從復假粗
B15n0088_p0045a20║醫術托雜卜數延妹滿室置酒浹堂寄夫托妻者不
B15n0088_p0045a21║無殺子乞兒者繼有而猶倚靈假像背親傲君欺廢
B15n0088_p0045a22║疾老震損宮邑是乃外刑之所不容戮內教之所不
B15n0088_p0045a23║悔罪今宜申嚴佛律裨重國令其疵惡顯著者悉皆
B15n0088_p0045a24║罷遣餘則隨其藝行各為之條使禪義經誦人能其
B15n0088_p0045a25║一食不過蔬衣不出布若應更度者則令先習義行
B15n0088_p0045a26║本其神心必能草腐人天竦精以往者雖侯王家子
B15n0088_p0045a27║亦不宜拘書奏忤旨自解去職
B15n0088_p0045b01║大明二年詔沙汰沙門
B15n0088_p0045b02║按宋書世祖本紀不載按天竺傳世祖大明二年
B15n0088_p0045b03║有曇標道人與羌人高闍謀反上因是下詔曰佛法
B15n0088_p0045b04║訛替沙門混雜未足扶濟鴻教而專成逋藪加姦心
B15n0088_p0045b05║頻發凶狀屢聞敗亂風俗神人交怨可付所在精加
B15n0088_p0045b06║沙汰後有違犯嚴加誅坐於是設諸條禁自非誡行
B15n0088_p0045b07║精苦並使還俗而諸寺尼出入宮掖交關妃后此制
B15n0088_p0045b08║竟不能行
B15n0088_p0045b09║大明四年於中興寺設齋以異僧言改中興為天安
B15n0088_p0045b10║寺
B15n0088_p0045b11║按宋書世祖本紀不載按天竺傳世祖大明四年
B15n0088_p0045b12║於中興寺設齋有一異僧眾莫之識問其名答言名
B15n0088_p0045b13║明慧從天安寺來忽然不見天下無此寺名乃改中
B15n0088_p0045b14║興曰天安寺
B15n0088_p0045b15║大明六年秋九月戊寅制沙門致敬人主
B15n0088_p0045b16║按宋書世祖本紀云云按天竺傳先是晉世庾冰
B15n0088_p0045b17║始創議欲使沙門敬王者後桓元復述其義並不果
B15n0088_p0045b18║行大明六年世祖使有司奏曰臣聞邃宇崇居非期
B15n0088_p0045b19║宏峻拳跪槃伏非止敬恭將以施張四維締制八㝢
B15n0088_p0045b20║故雖儒法枝派名墨條分至於崇親嚴上厥繇靡爽
B15n0088_p0045b21║唯浮屠為教逷自龍堆反經提傳訓遐事遠練生瑩
B15n0088_p0045b22║識恆俗稱難宗旨緬謝微言淪隔拘文蔽道在末彌
B15n0088_p0045b23║扇遂乃陵越典度偃倨尊戚失隨方之𦕈迹迷製化
B15n0088_p0045b24║之淵義夫佛法以謙儉自牧忠虔為道不輕比丘遭
B15n0088_p0045b25║道人斯拜目連桑門過長則禮寧有屈膝四輩而簡
B15n0088_p0045b26║禮二親稽顙耆臘而直體萬乘者哉故成康創議元
B15n0088_p0045b27║興載述而事屈偏黨道挫餘分今鴻源遙洗羣流仰
B15n0088_p0045c01║鏡九仙費寶百神聳職而畿輦之內舍弗臣之氓陛
B15n0088_p0045c02║席之間延抗禮之客懼非所以澄一風範詳示景則
B15n0088_p0045c03║者也臣等參議以為沙門接見比當盡虔禮敬之容
B15n0088_p0045c04║依其本俗則朝徽有序乘方兼遂矣詔可前廢帝初
B15n0088_p0045c05║復舊
B15n0088_p0045c06║太宗　　　年詔諸僧寺隨宜修復
B15n0088_p0045c07║按宋書太宗本紀不載按天竺傳世祖寵姬殷貴
B15n0088_p0045c08║妃薨為之立寺貴妃子子鸞封新安王故以新安為
B15n0088_p0045c09║寺號前廢帝殺子鸞乃毀廢新安寺驅斥僧徒尋又
B15n0088_p0045c10║毀中興天寶諸寺太宗定亂下令曰先帝建中興及
B15n0088_p0045c11║新安諸寺所以長世垂範弘宣盛化頃遇昬虐法像
B15n0088_p0045c12║殘毀師徒奔迸甚以矜懷妙訓淵謨有扶名教可招
B15n0088_p0045c13║集舊僧普各還本並使材官隨宜修復
B15n0088_p0045c14║泰始七年以故第為湘宮寺
B15n0088_p0045c15║按宋書太宗本紀不載按南史虞愿傳明帝以故
B15n0088_p0045c16║宅起湘宮寺費極奢侈以孝武莊嚴剎七層帝欲起
B15n0088_p0045c17║十層不可立分為兩剎各五層新安太守巢尚之罷
B15n0088_p0045c18║郡還見帝曰卿至湘宮寺未我起此寺是大功德愿
B15n0088_p0045c19║在側曰陛下起此寺皆是百姓賣兒貼婦佛若有知
B15n0088_p0045c20║當悲哭哀愍罪高佛圖有何功德帝大怒
B15n0088_p0045c21║按續文獻通考泰始七年以故第為湘宮寺
B15n0088_p0045c22║齊
B15n0088_p0045c23║世祖永明六年勅沙門法獻元暢為天下僧主會又
B15n0088_p0045c24║勅僧於帝前稱名為定式
B15n0088_p0045c25║按南齊書世祖本紀不載按續文獻通考末明六
B15n0088_p0045c26║年帝勅沙門法獻元暢為天下僧主會帝前稱名不
B15n0088_p0045c27║坐他日中興寺僧鍾於帝前稱貧道乃詔稱名為定
B15n0088_p0046a01║式
B15n0088_p0046a02║末明十年竟陵王子良啟進沙門於殿戶前誦經
B15n0088_p0046a03║按南齊書世祖本紀不載按竟陵王子良傳末明
B15n0088_p0046a04║十年世祖不豫詔子良甲仗入延昌殿侍醫藥子良
B15n0088_p0046a05║啟進沙門於殿戶前誦經世祖為感夢見優曇鉢華
B15n0088_p0046a06║子良按佛經宣旨使御府以銅為華插御牀四角
B15n0088_p0046a07║末明十一年詔公私不得出家及起立塔寺惟年六
B15n0088_p0046a08║十聽朝賢選序
B15n0088_p0046a09║按南齊書世祖本紀末明十一年秋七月上不豫戊
B15n0088_p0046a10║寅大漸詔曰我識滅之後靈上慎勿以牲為祭惟設
B15n0088_p0046a11║餅茶飲干飯酒脯而已顯陽殿玉像諸佛及供養具
B15n0088_p0046a12║如別牒可盡心禮拜供養之應有功德事可專在中
B15n0088_p0046a13║自今公私皆不得出家為道及起立塔寺以宅為精
B15n0088_p0046a14║舍並嚴斷之惟年六十必有道心聽朝賢選序
B15n0088_p0046a15║高宗　　　年建皈依寺造千佛金像
B15n0088_p0046a16║按南齊書高宗本紀不載按佛法金湯編齊明帝
B15n0088_p0046a17║嘗持六齋修十善誦法華般若等經建皈依寺造千
B15n0088_p0046a18║佛金像
B15n0088_p0046a19║梁
B15n0088_p0046a20║高祖天監四年作水陸大齋詔天下寺院擊鐘以救
B15n0088_p0046a21║地獄之苦
B15n0088_p0046a22║按梁書高祖本紀不載按佛祖綱目初武帝夢神
B15n0088_p0046a23║僧告曰六道四生受大苦惱何不為作水陸大齋救
B15n0088_p0046a24║拔之帝乃扣沙門惟誌勸帝尋經必有因緣帝乃取
B15n0088_p0046a25║佛經躬自披覽創造儀文三年乃成於夜捧文停燭
B15n0088_p0046a26║白佛曰若此文理協聖凡願拜起時此燈自明或儀
B15n0088_p0046a27║式未祥燈暗如故言訖投地一禮初起燈燭盡明天
B15n0088_p0046b01║監四年二月十五日於鎮江金山依議修設誌又嘗
B15n0088_p0046b02║假帝神力令見地獄苦相問何以救之曰夙生定業
B15n0088_p0046b03║不可頓滅惟聞鐘聲其苦暫息於是詔天下寺院擊
B15n0088_p0046b04║鐘當舒徐其聲
B15n0088_p0046b05║大通元年車駕幸同泰寺捨身
B15n0088_p0046b06║按梁書高祖本紀大通元年三月辛禾輿駕幸同泰
B15n0088_p0046b07║寺捨身甲戌還宮赦天下
B15n0088_p0046b08║中大通元年輿駕幸同泰寺捨身公卿以下以錢奉
B15n0088_p0046b09║贖
B15n0088_p0046b10║按梁書高祖本紀中大通元年秋九月癸巳輿駕幸
B15n0088_p0046b11║同泰寺設四部無遮大會因捨身公卿以下以錢一
B15n0088_p0046b12║億萬奉贖冬十月己酉輿駕還宮大赦改元
B15n0088_p0046b13║按魏書蕭衍傳衍崇信佛道於建業起同泰寺又於
B15n0088_p0046b14║故宅立光宅寺於鍾山立大愛敬寺兼營長干二寺
B15n0088_p0046b15║皆窮工極巧殫竭財力百姓苦之曾設齋會自以身
B15n0088_p0046b16║施同泰寺為奴其朝臣三表不許於是內外百官共
B15n0088_p0046b17║斂珍寶而贖之衍每禮佛捨其法服著乾陁袈裟令
B15n0088_p0046b18║其王侯子弟皆受佛誡有事佛精苦者輒加以菩薩
B15n0088_p0046b19║之號其臣下奏表上書亦稱衍為皇帝菩薩衍自以
B15n0088_p0046b20║持戒乃至祭其祖禰不設牢牲時人皆竊云雖僭司
B15n0088_p0046b21║王者然其宗廟實不血食矣衍未敗前災其同泰寺
B15n0088_p0046b22║衍祖父墓前石麟一旦亡失識者咸知其將滅也
B15n0088_p0046b23║中大通三年兩幸同泰寺說經
B15n0088_p0046b24║按梁書高祖本紀中大通三年冬十月己酉行幸同
B15n0088_p0046b25║泰寺高祖升法座為四部眾說大般涅槃經義訖於
B15n0088_p0046b26║乙卯十一月乙未行幸同泰寺高祖升法座為四部
B15n0088_p0046b27║眾說摩訶般若波羅蜜經義訖於十二月辛丑
B15n0088_p0046c01║中大通五年幸同泰寺發摩訶般若經題
B15n0088_p0046c02║按梁書高祖本紀中大通五年二月癸未行幸同泰
B15n0088_p0046c03║寺設四部大會高祖升法座發金字摩訶般若經題
B15n0088_p0046c04║訖於己丑
B15n0088_p0046c05║按學佛考訓梁武帝自披袈裟講放光般若經感天
B15n0088_p0046c06║雨花地變金色時謂之佛心天子
B15n0088_p0046c07║大同三年修長干寺阿育王塔輿駕幸寺設無礙大
B15n0088_p0046c08║會請佛舍利還臺供養
B15n0088_p0046c09║按梁書高祖本紀大同三年八月辛卯輿駕幸阿育
B15n0088_p0046c10║王寺赦天下
B15n0088_p0046c11║按續文獻通考大同三年八月脩長干寺阿育王塔
B15n0088_p0046c12║出佛爪髮舍利幸寺設無礙會大赦帝自受具寢處
B15n0088_p0046c13║略同沙門帝改造阿育王佛塔出舊塔下舍利及佛
B15n0088_p0046c14║爪髮髮青紺色眾僧以手伸之隨手長短放之則旋
B15n0088_p0046c15║屈為蠡形按僧伽經云佛髮青而細猶如藕莖絲佛
B15n0088_p0046c16║三昧經云我昔在宮沐頭以尺量髮長一丈二尺放
B15n0088_p0046c17║己右旋還成蠡文則與帝所得同也阿育王即鐵輪
B15n0088_p0046c18║王王閻浮提一天下佛滅度後一日一夜役鬼神造
B15n0088_p0046c19║八萬四千塔此即其一吳時有尼居其地為小精舍
B15n0088_p0046c20║孫綝尋毀除之塔亦同滅吳平後諸道人復於舊處
B15n0088_p0046c21║建立焉晉元帝初年更脩飾之至簡文咸安中使沙
B15n0088_p0046c22║門安法程造小塔未及成而亡弟子僧二繼而脩立
B15n0088_p0046c23║至孝武太元九年上金相輪及承露其後有西河離
B15n0088_p0046c24║石縣胡人劉薩何遇疾暴亡而心猶暖其家未敢便
B15n0088_p0046c25║殯經七日更蘇說云有兩吏見錄向西北行不測遠
B15n0088_p0046c26║近至十八地獄隨報重輕度諸楚毒觀世音語云汝
B15n0088_p0046c27║緣未盡若得活可作沙門洛下齊城丹陽會稽竝有
B15n0088_p0047a01║阿育王塔可往禮拜乃若壽終則不墮地獄語竟如
B15n0088_p0047a02║墜高巖忽然醒寤因此出家名慧達遊行禮塔次至
B15n0088_p0047a03║丹陽未知塔處及見越城四望見長千里有異氣因
B15n0088_p0047a04║就禮拜果是先阿育王塔所屢放光明由是定知必
B15n0088_p0047a05║有舍利乃集眾就掘入一丈得三石碑並長六尺中
B15n0088_p0047a06║一碑有鐵函函中有銀函函中又有金函盛三舍利
B15n0088_p0047a07║及髮爪各一枚髮長數尺即遷舍利近北對簡文所
B15n0088_p0047a08║造塔西造一塔十六年又使沙門仁尚加為三層即
B15n0088_p0047a09║是武帝所開者也初穿土四尺得龍窟及昔人所捨
B15n0088_p0047a10║金銀環釧釵鑷等諸雜寶物可深九尺許至石磉磉
B15n0088_p0047a11║下有石函函內有鐵壺以盛銀坩坩內有金鏤甖盛
B15n0088_p0047a12║三舍利如粟粒大圓正光潔函內有琉璃盌盌內有
B15n0088_p0047a13║四舍利及髮爪爪有四枚竝為沉香色至其月二十
B15n0088_p0047a14║七日帝又到寺禮拜設無礙大會大赦是日以金鉢
B15n0088_p0047a15║盛水泛舍利其最小者隱不出帝禮數十拜舍利乃
B15n0088_p0047a16║於鉢內放光旋回久之乃當中而止帝問大僧正慧
B15n0088_p0047a17║念曰見不可思議事不慧念答曰法身常住湛然不
B15n0088_p0047a18║動帝曰弟子欲請一舍利還臺供養至九月五日又
B15n0088_p0047a19║設無礙大會遣皇太子王侯朝貴等奉迎是日風景
B15n0088_p0047a20║明淨傾覩觀屬所設金銀供具等物並留寺供養并
B15n0088_p0047a21║施錢一千萬為寺基業
B15n0088_p0047a22║大同四年詔以東冶徒李引之降如來真形舍利大
B15n0088_p0047a23║赦幸長干寺設無礙大會𥪡二剎
B15n0088_p0047a24║按梁書高祖本紀大同四年秋七月癸亥詔以東冶
B15n0088_p0047a25║徒李引之降如來真形舍利大赦天下
B15n0088_p0047a26║按續文獻通考大同四年九月十五日帝至長干寺
B15n0088_p0047a27║設無礙大會𥪡二剎各以金甖次玉甖盛舍利及爪
B15n0088_p0047b01║髮內七寶塔內又以石函盛寶塔分入兩剎剎下及
B15n0088_p0047b02║王侯妃主百姓富室所捨環釧等珍寶充積
B15n0088_p0047b03║中大同元年幸同泰寺講經設法會
B15n0088_p0047b04║按梁書高祖本紀中大同元年三月庚戌法駕出同
B15n0088_p0047b05║泰寺大會停寺省講金字三慧經夏四月丙戌於同
B15n0088_p0047b06║泰寺解講設法會大赦改元是夜同泰寺災又帝篤
B15n0088_p0047b07║信正法猶長釋典製涅槃大品淨名三慧諸經義記
B15n0088_p0047b08║復數百卷聽覽餘閑即於重雲殿及同泰寺講說名
B15n0088_p0047b09║僧碩學四部聽眾常萬餘人按何敬容傳中大同
B15n0088_p0047b10║元年三月高祖幸同泰寺講金字三慧經敬容請預
B15n0088_p0047b11║聽勅許之又有勅聽朔朢問訊
B15n0088_p0047b12║太清元年又幸同泰寺捨身公卿以錢奉贖
B15n0088_p0047b13║按梁書高祖本紀太清元年三月庚子高祖幸同泰
B15n0088_p0047b14║寺設無遮大會捨身公卿等以錢一億萬奉贖夏四
B15n0088_p0047b15║月丁亥輿駕還宮大赦天下改元
B15n0088_p0047b16║　　　年勅劉勰與沙門慧震於定林寺撰經證
B15n0088_p0047b17║按梁書高祖本紀不載按劉勰傳勰早孤家貧不
B15n0088_p0047b18║婚娶依沙門僧祐與之居處積十餘年遂博通經論
B15n0088_p0047b19║因區別部類錄而序之勰為文長於佛理京師寺塔
B15n0088_p0047b20║及名僧碑誌必請勰製文武帝時有勅與慧震沙門
B15n0088_p0047b21║於定林寺撰經證功畢遂啟求出家先燔鬢髮以自
B15n0088_p0047b22║誓勅許之乃於寺變服改名慧地未期而卒
B15n0088_p0047b23║　　　年賜江革覺意詩革因啟乞受菩薩戒
B15n0088_p0047b24║按梁書高祖本紀不載按江革傳高祖盛於佛教
B15n0088_p0047b25║朝賢多啟求受戒革精信因果而高祖未知謂革不
B15n0088_p0047b26║奉佛教乃賜革覺意詩五百字云惟當勤精進自疆
B15n0088_p0047b27║行勝脩豈可作底突如彼必死囚以此告江革并及
B15n0088_p0047c01║諸貴遊又手勅云世間果報不可不信豈得底突如
B15n0088_p0047c02║對元延明邪革因啟乞受菩薩戒
B15n0088_p0047c03║陳
B15n0088_p0047c04║高祖永定元年詔出佛牙設無遮大會
B15n0088_p0047c05║按陳書高祖本紀末定元年冬十月乙亥即皇帝位
B15n0088_p0047c06║庚辰詔出佛牙於杜姥宅集四部設無遮大會高祖
B15n0088_p0047c07║親出闕前禮拜初齊故僧綂法獻於烏纏國得之常
B15n0088_p0047c08║在定林上寺梁天監末為攝山慶雲寺沙門慧興保
B15n0088_p0047c09║藏慧興將終以屬弟慧志承聖末慧志密送於高祖
B15n0088_p0047c10║至是乃出
B15n0088_p0047c11║末定二年夏五月輿駕幸大莊嚴寺捨身冬十月發
B15n0088_p0047c12║金光明經題十二月又幸大莊嚴寺捨乘輿法物
B15n0088_p0047c13║按陳書高祖本紀末定二年夏五月辛酉輿駕幸大
B15n0088_p0047c14║莊嚴寺捨身壬戌羣臣表請還宮冬十月乙亥輿駕
B15n0088_p0047c15║幸莊嚴寺發金光明經題十二月甲子輿駕幸大莊
B15n0088_p0047c16║嚴寺設無碍大會捨乘輿法物羣臣備法駕奉迎即
B15n0088_p0047c17║日輿駕還宮
B15n0088_p0047c18║世祖天嘉四年夏四月辛丑設無碍大會於太極前
B15n0088_p0047c19║殿
B15n0088_p0047c20║按陳書世祖本紀云云
B15n0088_p0047c21║高宗太建二年建靈剎
B15n0088_p0047c22║按陳書高宗本紀不載按學佛考訓陳太建二年
B15n0088_p0047c23║建靈剎高十有五丈下安佛爪長二寸闊一寸藏諸
B15n0088_p0047c24║寶篋光飛五色焰起一尋傳以為異
B15n0088_p0047c25║太建十四年後主即位設無碍大會
B15n0088_p0047c26║按陳書後主本紀太建十四年正月丁巳即皇帝位
B15n0088_p0047c27║甲戌設無碍大會於太極前殿秋九月丙午設無碍
B15n0088_p0048a01║大會於太極殿捨身及乘輿御服大赦天下
B15n0088_p0048a02║北魏
B15n0088_p0048a03║太祖天興元年詔京城作五級佛圖脩禪堂及沙門
B15n0088_p0048a04║座
B15n0088_p0048a05║按魏書太祖本紀不載按釋老志魏先建國於元
B15n0088_p0048a06║朔風俗淳一無為以自守與西域殊絕莫能往來故
B15n0088_p0048a07║浮屠之教未之得聞或聞而未信也及神元與魏晉
B15n0088_p0048a08║通聘文帝又在洛陽昭成又至襄國乃備究南夏佛
B15n0088_p0048a09║法之事太祖平中山經略燕趙所逕郡國佛寺見諸
B15n0088_p0048a10║沙門道士皆致精敬禁軍旅無有所犯帝好黃老頗
B15n0088_p0048a11║覽佛經但天下初定戎車屢動庶事草刱未建圖宇
B15n0088_p0048a12║招延僧眾也然時時旁求先是有沙門僧朗與其徒
B15n0088_p0048a13║隱於泰山之琨[王*而]谷帝遣使致書以繒素旃罽鉢錫
B15n0088_p0048a14║為禮今猶號曰朗公谷焉天興元年下詔曰夫佛法
B15n0088_p0048a15║之興其來遠矣濟益之功冥及存沒神蹤遺軌信可
B15n0088_p0048a16║依憑其勅有司於京城建飾容範修整宮舍令信向
B15n0088_p0048a17║之徒有所居止是歲始作五級佛圖耆闍崛山及須
B15n0088_p0048a18║彌山殿加以繢飾別構講堂禪堂及沙門座莫不嚴
B15n0088_p0048a19║具焉
B15n0088_p0048a20║太宗泰常　年贈沙門法果老壽將軍又加沙門曇
B15n0088_p0048a21║證老壽將軍之號
B15n0088_p0048a22║按魏書太宗本紀不載按釋老志太宗踐位遵太
B15n0088_p0048a23║祖之業亦好黃老又崇佛法京邑四方建立圖像仍
B15n0088_p0048a24║令沙門敷導民俗初皇始中趙郡有沙門法果誡行
B15n0088_p0048a25║精至開演法籍太祖聞其名詔以禮徵赴京師後以
B15n0088_p0048a26║為道人綂綰攝僧徒每與帝言多所愜允供施甚厚
B15n0088_p0048a27║至太宗彌加崇敬末興中前後授以輔國宜城子忠
B15n0088_p0048b01║信侯安成公之號皆固辭帝常親幸其居以門小狹
B15n0088_p0048b02║不容輿輦更廣大之年八十餘泰常中卒未殯帝三
B15n0088_p0048b03║臨其喪追贈老壽將軍趙胡靈公初法果每言太祖
B15n0088_p0048b04║明叡好道即是當今如來沙門宜應盡禮遂常致拜
B15n0088_p0048b05║謂人曰能鴻道者人主也我非拜天子乃是禮佛耳
B15n0088_p0048b06║法果四十始為沙門有子曰猛詔令襲果所加爵帝
B15n0088_p0048b07║後幸廣宗有沙門曇證年且百歲邀見於路奉致果
B15n0088_p0048b08║物帝敬其年老志力不衰亦加以老壽將軍號
B15n0088_p0048b09║世祖神䴥　年詔沮渠蒙遜送沙門曇摩讖詣京師
B15n0088_p0048b10║不至
B15n0088_p0048b11║按魏書世祖本紀不載按釋老志世祖初即位亦
B15n0088_p0048b12║遵太祖太宗之業每引高德沙門與共談論於四月
B15n0088_p0048b13║八日輿諸佛像行於廣衢帝親御門樓臨觀散花以
B15n0088_p0048b14║致禮敬先是沮渠蒙遜在涼州亦好佛法有罽賓沙
B15n0088_p0048b15║門曇摩讖習諸經論於姑臧與沙門智嵩等譯涅槃
B15n0088_p0048b16║諸經十餘部又曉術數禁呪歷言他國安危多所中
B15n0088_p0048b17║驗蒙遜每以國事諮之神䴥中帝命蒙遜送讖詣京
B15n0088_p0048b18║師惜而不遣既而懼魏威責遂使人殺讖讖死之日
B15n0088_p0048b19║謂門徒曰今時將有客來可早食以待之食訖而走
B15n0088_p0048b20║使至時人謂之知命
B15n0088_p0048b21║太延五年以沙門眾多詔罷年五十以下者
B15n0088_p0048b22║按魏書世祖本紀不載按釋老志涼州自張軌後
B15n0088_p0048b23║世信佛教敦煌地接西域道俗交得其舊式村塢相
B15n0088_p0048b24║屬多有塔寺太延中涼州平徙其國人於京邑沙門
B15n0088_p0048b25║佛事皆俱東象教彌增矣尋以沙門眾多詔罷年五
B15n0088_p0048b26║十以下者（按徙涼州民於京師本紀係本廷五年）
B15n0088_p0048b27║太平真君五年詔禁私養沙門
B15n0088_p0048c01║按魏書世祖本紀太平真君五年春正月戊申詔曰
B15n0088_p0048c02║愚民無識信惑妖邪私養師巫挾藏讖記陰陽圖緯
B15n0088_p0048c03║方伎之書又沙門之徒假西戎虛誕生致妖孳非所
B15n0088_p0048c04║以一齊政化布淳德於天下也自王公已下至於庶
B15n0088_p0048c05║人有私養沙門師巫及金銀工巧之人在其家者皆
B15n0088_p0048c06║遣詣官曹不得容匿限今年二月十五日過期不出
B15n0088_p0048c07║師巫沙門身死主人門誅明相宣告咸使聞知
B15n0088_p0048c08║太平真君六年制城內不得留瘞沙門乃移葬惠始
B15n0088_p0048c09║南郊外送者六千餘人
B15n0088_p0048c10║按魏書世祖本紀不載按釋老志世祖初平赫連
B15n0088_p0048c11║昌得沙門惠始姓張家本清河聞羅什出新經遂詣
B15n0088_p0048c12║長安見之觀習經典坐禪於白渠北晝則入城聽講
B15n0088_p0048c13║夕則還處靜坐三輔有識多宗之劉裕滅姚泓留子
B15n0088_p0048c14║義真鎮長安義真及寮佐皆敬重焉義真之去長安
B15n0088_p0048c15║也赫連屈丐追敗之道俗少長咸見坑戮惠始身被
B15n0088_p0048c16║白刃而體不傷眾大怪異言於屈丐屈丐大怒召惠
B15n0088_p0048c17║始於前以所持寶劍擊之又不能害乃懼而謝罪綂
B15n0088_p0048c18║萬平惠始到京都多所訓導時人莫測其迹世祖甚
B15n0088_p0048c19║重之每加禮敬始自習禪至於沒世稱五十餘年未
B15n0088_p0048c20║嘗寢臥或時跣行雖履泥塵初不污足色愈鮮白世
B15n0088_p0048c21║號之曰白脚師太延中臨終於八角寺齊潔端坐僧
B15n0088_p0048c22║徒滿側凝泊而絕停屍十餘日坐既不改容色如一
B15n0088_p0048c23║舉世神異之遂瘞寺內至真君六年制城內不得留
B15n0088_p0048c24║瘞乃葬於南郊之外始死十年矣開殯儼然初不傾
B15n0088_p0048c25║壞送葬者六千餘人莫不感慟中書監高允為傳頌
B15n0088_p0048c26║其德即惠始冢上立石精舍圖其形像經毀法時猶
B15n0088_p0048c27║自全立
B15n0088_p0049a01║太平真君七年詔諸州坑沙門毀諸佛像及佛圖
B15n0088_p0049a02║按魏書世祖本紀太平真君七年春三月詔諸州坑
B15n0088_p0049a03║沙門毀諸佛像徙長安城工巧二千家於京師夏四
B15n0088_p0049a04║月戊子鄴城毀五層佛圖於泥像中得玉璽二其文
B15n0088_p0049a05║皆曰受命於天既壽末昌其一刻其旁曰魏所受漢
B15n0088_p0049a06║傳國璽按釋老志世祖即位富於春秋既而銳志
B15n0088_p0049a07║武功每以平定禍亂為先雖歸宗佛法敬重沙門而
B15n0088_p0049a08║未存覽經教深求緣報之意及得寇謙之道帝以清
B15n0088_p0049a09║淨無為有仙化之證遂信行其術時司徒崔浩博學
B15n0088_p0049a10║多聞帝每訪以大事浩奉謙之道尤不信佛與帝言
B15n0088_p0049a11║數加非毀常謂虛誕為世費害帝以其辯博頗信之
B15n0088_p0049a12║會蓋吳反杏城關中騷動帝乃西伐至於長安先是
B15n0088_p0049a13║長安沙門種麥寺內御騶牧馬於麥中帝入觀馬沙
B15n0088_p0049a14║門飲從官酒從官入其便室見大有弓矢矛楯出以
B15n0088_p0049a15║奏聞帝怒曰此非沙門所用當與蓋吳通謀規害人
B15n0088_p0049a16║耳命有司案誅一寺閱其財產大得釀酒具及州郡
B15n0088_p0049a17║牧守富人所寄藏物葢以萬計又為窟室與貴室女
B15n0088_p0049a18║私行淫亂帝既忿沙門非法浩時從行因進其說詔
B15n0088_p0049a19║誅長安沙門焚破佛像勅留臺下四方令一依長安
B15n0088_p0049a20║行事又詔曰彼沙門者假西戎虛誕妄生妖孽非所
B15n0088_p0049a21║以一齊政化布淳德於天下也自王公以下有私養
B15n0088_p0049a22║沙門者皆送官曹不得隱匿限今年二月十五日過
B15n0088_p0049a23║期不出沙門身死容止者誅一門時恭宗為太子監
B15n0088_p0049a24║國素敬佛道頻上表陳刑殺沙門之濫又非圖像之
B15n0088_p0049a25║罪今罷其道杜諸寺門世不脩奉土木丹青自然毀
B15n0088_p0049a26║滅如是再三不許乃下詔曰昔後漢荒君信惑邪偽
B15n0088_p0049a27║妄假睡夢事胡妖鬼以亂天常自古九州之中無此
B15n0088_p0049b01║也夸誕大言不本人情叔季之世闇君亂主莫不眩
B15n0088_p0049b02║焉由是政教不行禮義大壞鬼道熾盛視王者之法
B15n0088_p0049b03║蔑如也自此以來代經亂禍天罰亟行生民死盡五
B15n0088_p0049b04║服之內鞠為丘墟千里蕭條不見人迹皆由於此朕
B15n0088_p0049b05║承天緒屬當窮運之敝欲除偽定真復義農之治其
B15n0088_p0049b06║一切盪除胡神滅其蹤迹庶無謝於風氏矣自今以
B15n0088_p0049b07║後敢有事胡神及造形像泥人銅人者門誅雖言胡
B15n0088_p0049b08║神問今胡人共云無有皆是前世漢人無賴子弟劉
B15n0088_p0049b09║元真呂伯疆之徒乞胡之誕言用老莊之虛假附而
B15n0088_p0049b10║益之皆非真實至使王法廢而不行葢大姦之魁也
B15n0088_p0049b11║有非常之人然後能行非常之事非朕孰能去此歷
B15n0088_p0049b12║代之偽物有司宣告征鎮諸軍刺史諸有佛圖形像
B15n0088_p0049b13║及胡經盡皆擊破焚燒沙門無少長悉坑之是歲真
B15n0088_p0049b14║君七年三月也恭宗言雖不用然猶緩宣詔書遠近
B15n0088_p0049b15║皆豫聞知得各為計四方沙門多亡匿獲免在京邑
B15n0088_p0049b16║者亦蒙全濟金銀寶像及諸經論大得祕藏而土木
B15n0088_p0049b17║宮塔聲教所及莫不畢毀矣始謙之與浩同從車駕
B15n0088_p0049b18║苦與浩諍浩不肯謂浩曰卿今促年受戮滅門戶矣
B15n0088_p0049b19║後四年浩誅備五刑時年七十浩既誅死帝頗悔之
B15n0088_p0049b20║業已行難中修復恭宗潛欲興之未敢言也佛淪廢
B15n0088_p0049b21║終帝世積七八年然禁稍寬弛篤信之家得密奉事
B15n0088_p0049b22║沙門專至者猶竊法服誦習焉唯不得顯行於京都
B15n0088_p0049b23║矣先是沙門曇曜有操尚又為恭宗所知禮佛法之
B15n0088_p0049b24║滅沙門多以餘能自效還俗求見曜誓欲守死恭宗
B15n0088_p0049b25║親加勸喻至於再三不得已乃止密持法服器物不
B15n0088_p0049b26║暫離身聞者歎重之
B15n0088_p0049b27║高宗興安元年詔復佛法州郡聽建佛圖一區
B15n0088_p0049c01║按魏書高宗本紀興安元年冬十有二月乙卯初復
B15n0088_p0049c02║佛法按釋老志高宗踐極下詔曰夫為帝王者必
B15n0088_p0049c03║祇奉明靈顯彰仁道其能惠著生民濟益羣品者雖
B15n0088_p0049c04║在古昔猶序其風烈是以春秋嘉崇明之禮祭典載
B15n0088_p0049c05║功施之族况釋迦如來功濟大千惠流塵境等生死
B15n0088_p0049c06║者歎其達觀覽文義者貴其妙明助王政之禁律益
B15n0088_p0049c07║仁智之善性排斥羣邪開演正覺故前代以來莫不
B15n0088_p0049c08║崇尚亦我國家常所尊事也世祖太武皇帝開廣邊
B15n0088_p0049c09║荒德澤遐及沙門道士善行純誠惠始之倫無遠不
B15n0088_p0049c10║至風義相感往往如林夫山海之深怪物多有姦淫
B15n0088_p0049c11║之徒得容假託講寺之中致有兇黨是以先朝因其
B15n0088_p0049c12║瑕釁戮其有罪有司失旨一切禁斷景穆皇帝每為
B15n0088_p0049c13║慨然值軍國多事未遑脩復朕承洪緒君臨萬邦思
B15n0088_p0049c14║述先志以隆斯道今制諸州郡縣於眾居之所各聽
B15n0088_p0049c15║建佛圖一區任其財用不制會限其好樂道法欲為
B15n0088_p0049c16║沙門不問長幼出於良家性行素篤無諸嫌穢鄉里
B15n0088_p0049c17║所明者聽其出家率大州五十小州四十人其郡遙
B15n0088_p0049c18║遠臺者十人各當局分皆足以化惡就善播揚道教
B15n0088_p0049c19║也天下承風朝不及夕往時所毀圖寺仍還脩矣佛
B15n0088_p0049c20║像經論皆復得顯京師沙門師賢本罽賓國王種人
B15n0088_p0049c21║少入道東遊涼城涼平赴京罷佛法時師賢假為醫
B15n0088_p0049c22║術還俗而守道不改於脩復日即反沙門其同輩五
B15n0088_p0049c23║人帝乃親為下髮師賢仍為道人綂是年詔有司為
B15n0088_p0049c24║石像令如帝身既成顏上足下各有黑石冥同帝體
B15n0088_p0049c25║上下黑子論者以為純誠所感
B15n0088_p0049c26║興光元年秋勅為太祖以下五帝鑄釋迦像
B15n0088_p0049c27║按魏書高宗本紀不載按釋老志興光元年秋勅
B15n0088_p0050a01║有司於五緞大寺內為太祖已下五帝鑄釋迦立像
B15n0088_p0050a02║五各長一丈六尺都用赤金二萬五千斤
B15n0088_p0050a03║太安　年師子國沙門奉佛像三至京師又沙勒胡
B15n0088_p0050a04║沙門致佛鉢及像迹
B15n0088_p0050a05║按魏書高宗本紀不載按釋老志太安初有師子
B15n0088_p0050a06║國胡沙門邪奢遺多浮陁難提等五人奉佛像三到
B15n0088_p0050a07║京都皆云備歷西域諸國見佛影迹及肉髻外國諸
B15n0088_p0050a08║王相承咸遣工匠摹寫其容莫能及難提所造者去
B15n0088_p0050a09║十餘步視之炳然轉近轉微又沙勒胡沙門赴京師
B15n0088_p0050a10║致佛鉢迸畫像迹
B15n0088_p0050a11║和平　年帝奉沙門曇曜以師禮以輪穀入僧曹者
B15n0088_p0050a12║為僧祇戶粟犯罪者為佛圖戶
B15n0088_p0050a13║按魏書高宗本紀不載按釋老志和平初師賢卒
B15n0088_p0050a14║曇曜代之更名沙門綂初曇曜以復佛法之明年自
B15n0088_p0050a15║中山被命赴京值帝出見於路御馬前銜曜衣時以
B15n0088_p0050a16║為馬識善人帝後奉以師禮曇曜白帝於京城西武
B15n0088_p0050a17║州塞鑿山石壁開窟五所鐫建佛像各一高者七十
B15n0088_p0050a18║尺次六十尺雕飾奇偉冠於一世曇曜奏平齊戶及
B15n0088_p0050a19║諸民有能歲輸穀六十斛入僧曹者即為僧祇戶粟
B15n0088_p0050a20║為僧祇粟至於儉歲賑給饑民又請民犯重罪及官
B15n0088_p0050a21║奴以為佛圖戶以供諸寺掃洒歲兼營田輸粟高宗
B15n0088_p0050a22║竝許之於是僧祗戶粟及寺戶徧於州鎮矣曇曜又
B15n0088_p0050a23║與天竺沙門常那邪含等譯出新經十四部又有沙
B15n0088_p0050a24║門道進僧超法存等竝有名於時演唱諸異
B15n0088_p0050a25║顯祖皇興元年幸石窟寺又起永寧寺搆七級佛圖
B15n0088_p0050a26║高三百餘尺造釋迦立像高四十三尺
B15n0088_p0050a27║按魏書顯祖本紀皇興元年秋八月丁酉行幸武州
B15n0088_p0050b01║山石窟寺按釋老志顯祖即位敦信尤深覽諸經
B15n0088_p0050b02║論好老莊每引諸沙門及能談元之士與論理要初
B15n0088_p0050b03║高宗太安末劉駿於丹陽中興寺設齋有一沙門容
B15n0088_p0050b04║止獨秀舉眾往目皆莫識焉沙門惠璩起問之答名
B15n0088_p0050b05║惠明又問所住答云從天安寺來語訖忽然不見駿
B15n0088_p0050b06║君臣以為靈感改中興為天安寺是後七年而帝踐
B15n0088_p0050b07║祚號天安元年是年劉彧徐州刺史薛安都始以城
B15n0088_p0050b08║地來降明年盡有淮北之地其歲高祖誕載於是起
B15n0088_p0050b09║永寧寺搆七級浮圖高三百餘尺基架博敞為天下
B15n0088_p0050b10║第一又於天宮寺造釋迦立像高四十三尺用赤金
B15n0088_p0050b11║十萬斤黃金六百斤（按高祖生本紀係皇興元年）
B15n0088_p0050b12║高祖延興二年詔沙門不得浮遊民間行者仰以公
B15n0088_p0050b13║文又詔造立圖寺不得費竭財產又以東平郡佛像
B15n0088_p0050b14║變成金銅色普告天下
B15n0088_p0050b15║按魏書高祖本紀延興二年夏四月詔沙門不得去
B15n0088_p0050b16║寺浮游民間行者仰以公文按釋老志高祖踐位
B15n0088_p0050b17║顯祖移御北苑崇光宮覽習元籍建鹿野佛圖於苑
B15n0088_p0050b18║中之西山去崇光右十里巖房禪堂禪僧居其中焉
B15n0088_p0050b19║延興二年夏四月詔曰比丘不在寺舍遊涉村落交
B15n0088_p0050b20║通姦猾經歷年歲令民間五五相保不得容止無籍
B15n0088_p0050b21║之僧精加隱括有者送付州鎮其在畿郡送付本曹
B15n0088_p0050b22║若為三寶巡民教化者在外齎州鎮維那文移在臺
B15n0088_p0050b23║者齎都維那等印牒然後聽行違者加罪又詔曰內
B15n0088_p0050b24║外之人興建福業造立圖寺高敞顯博亦足以輝隆
B15n0088_p0050b25║至教矣然無知之徒各相高尚貧富相競費竭財產
B15n0088_p0050b26║務存高廣傷殺昆蟲含生之類苟能精致累土聚沙
B15n0088_p0050b27║福鍾不朽欲建為福之因未知傷生之業朕為民父
B15n0088_p0050c01║母慈養是務自今一切斷之又詔曰夫信誠則應遠
B15n0088_p0050c02║行篤則感深歷觀先世靈瑞乃有禽獸易色草木移
B15n0088_p0050c03║性濟州東平郡靈像發輝變成金銅之色殊常之事
B15n0088_p0050c04║絕於往古熙隆妙法理在當今有司與沙門綂曇曜
B15n0088_p0050c05║令州送像達都使道俗咸覩實相之容普告天下皆
B15n0088_p0050c06║使聞知
B15n0088_p0050c07║承明元年幸永寧寺度僧尼百餘人又詔起建明寺
B15n0088_p0050c08║按魏書高祖本紀承明元年冬十月辛未輿駕幸建
B15n0088_p0050c09║明佛寺大宥罪人　按釋老志承明元年八月高祖
B15n0088_p0050c10║於未寧寺設大法供度良家男女為僧尼者百有餘
B15n0088_p0050c11║人帝為剃髮施以僧服令脩道戒資福於顯祖是月
B15n0088_p0050c12║又詔起建明寺
B15n0088_p0050c13║太和元年幸永寧寺設齋聽講
B15n0088_p0050c14║按魏書高祖本紀不載按釋老志太和元年二月
B15n0088_p0050c15║幸永寧寺設齋赦死罪囚三月又幸永寧寺設會行
B15n0088_p0050c16║道聽講命中祕二省與僧徒討論佛義施僧衣服寶
B15n0088_p0050c17║器有差又於方山太祖營壘之處建思遠寺自正光
B15n0088_p0050c18║至此京城內寺新舊且百所僧尼二千餘人四方諸
B15n0088_p0050c19║寺六千四百七十八僧尼七萬七千二百五十八人
B15n0088_p0050c20║太和四年春正月丁巳罷畜鷹鷂之所以其地為報
B15n0088_p0050c21║德佛寺
B15n0088_p0050c22║按魏書高祖本紀云云按釋老志太和四年春詔
B15n0088_p0050c23║以鷹師為報德寺
B15n0088_p0050c24║按續文獻通考太和四年詔以鷹師地為報德寺為
B15n0088_p0050c25║文明皇太后資福也
B15n0088_p0050c26║太和十年冬簡遣僧尼凡麤者令還俗
B15n0088_p0050c27║按魏書高祖本紀不載按釋老志太和十年冬有
B15n0088_p0051a01║司奏前被勅以勒籍之初愚民僥倖假稱入道以避
B15n0088_p0051a02║輸課其無籍僧尼罷遣還俗重被旨所檢僧尼寺主
B15n0088_p0051a03║維那當寺隱審其有道行精勤者聽仍在道為行凡
B15n0088_p0051a04║麤者有籍無籍悉罷歸齊民令依旨簡遣其諸州還
B15n0088_p0051a05║俗者僧尼合一千三百二十七人奏可
B15n0088_p0051a06║太和十六年詔以四月八日七月十五日聽度僧尼
B15n0088_p0051a07║按魏書高祖本紀不載按釋老志太和十六年詔
B15n0088_p0051a08║四月八日七月十五日聽大州度一百人為僧尼中
B15n0088_p0051a09║州五十人下州二十人以為常準著於令
B15n0088_p0051a10║太和十七年詔立僧制四十七條
B15n0088_p0051a11║按魏書高祖本紀不載按釋老志云云
B15n0088_p0051a12║太和二十年詔準師義哭僧登於門外又詔為沙門
B15n0088_p0051a13║跋陁立少林寺
B15n0088_p0051a14║按魏書高祖本紀不載按釋老志太和十九年四
B15n0088_p0051a15║月帝幸徐州白塔寺顧謂諸王及侍官曰此寺近有
B15n0088_p0051a16║名僧嵩法師受成實論於羅什在此流通後授淵法
B15n0088_p0051a17║師淵法師授登紀二法師朕每翫成實論可以釋人
B15n0088_p0051a18║深情故至此寺焉時沙門道登雅有義業為高祖眷
B15n0088_p0051a19║賞恆侍講論曾於禁內與帝夜談同見一鬼二十年
B15n0088_p0051a20║卒高祖甚悼惜之詔施帛一千匹又設一切僧齋并
B15n0088_p0051a21║命京城七日行道又詔朕師登法師奄至徂背痛怛
B15n0088_p0051a22║摧慟不能已已比藥治慎喪未容即赴便準師義哭
B15n0088_p0051a23║諸門外續素之又有西域沙門名跋陁有道業深為
B15n0088_p0051a24║高祖所敬信詔於少室山陰立少林寺而居之公給
B15n0088_p0051a25║衣供
B15n0088_p0051a26║太和二十一年詔於僧羅什舊堂所建三級浮圖又
B15n0088_p0051a27║令訪其子以聞是年改監福曹為昭元以斷僧務
B15n0088_p0051b01║按魏書高祖本紀不載按釋老志太和二十一年
B15n0088_p0051b02║五月詔曰羅什法師可謂神出五才志入四行者也
B15n0088_p0051b03║今常住寺猶有遺地欽悅脩蹤情深遐邇可於舊堂
B15n0088_p0051b04║所為建三級浮圖又見逼昏虐為道殄軀既暫同俗
B15n0088_p0051b05║禮應有子嗣可推訪以聞當加敘接
B15n0088_p0051b06║按續文獻通考是年改監福曹為昭元備官屬以斷
B15n0088_p0051b07║僧務
B15n0088_p0051b08║　　　年京兆王太興請為沙門詔皇太子於四月
B15n0088_p0051b09║八日為之下髮
B15n0088_p0051b10║按魏書高祖本紀不載按京兆王太興傳初太興
B15n0088_p0051b11║遇患請諸沙門行道所有資財一時布施乞求病愈
B15n0088_p0051b12║名曰散生齋及齋後僧皆四散有一沙門方云乞齋
B15n0088_p0051b13║餘食太興戲之曰齋食既盡惟有酒肉沙門曰亦能
B15n0088_p0051b14║食之因出酒一斗羊脚一雙食盡猶言不飽及辭出
B15n0088_p0051b15║後酒肉俱在出門追之無所見太興遂佛前乞願向
B15n0088_p0051b16║者之師當非俗人若此病得差即舍王爵入道未幾
B15n0088_p0051b17║便愈遂請為沙門表十餘上乃見許時高祖南討在
B15n0088_p0051b18║軍詔皇太子於四月八日為之下髮施帛二千匹
B15n0088_p0051b19║　　　年起七覺殿為四禪室
B15n0088_p0051b20║按魏書高祖本紀不載按佛法金湯編魏文帝每
B15n0088_p0051b21║運慈悲常行信捨口誦法華身持淨戒起七覺殿為
B15n0088_p0051b22║四禪室
B15n0088_p0051b23║世宗景明　年詔準代京靈巖寺石窟於窟南伊闕
B15n0088_p0051b24║山為高祖文昭皇太后營窟二所
B15n0088_p0051b25║按魏書世宗本紀不載按釋老志景明初世宗詔
B15n0088_p0051b26║大長秋卿白整準代京靈巖寺石窟於洛南伊闕山
B15n0088_p0051b27║為高祖文昭皇太后營石窟二所初建之始窟頂去
B15n0088_p0051c01║地三百一十尺至正始二年中始出斬山二十三丈
B15n0088_p0051c02║至大長秋卿王質謂斬山太高費功難就奏求下移
B15n0088_p0051c03║就平去地一百尺南北一百四十尺
B15n0088_p0051c04║景明四年夏四月庚寅南天竺國獻辟支佛牙
B15n0088_p0051c05║按魏書世宗本紀云云
B15n0088_p0051c06║正始　年詔孫惠蔚於禁內夜講佛經
B15n0088_p0051c07║按魏書世宗本紀不載按孫惠蔚傳惠蔚先單名
B15n0088_p0051c08║蔚正始中侍講禁內夜論佛經有愜帝旨詔使加惠
B15n0088_p0051c09║號惠蔚法師焉
B15n0088_p0051c10║末平元年詔僧人犯殺人已上罪者依俗斷餘犯付
B15n0088_p0051c11║昭元曹
B15n0088_p0051c12║按魏書世宗本紀不載按釋老志先是立監福曹
B15n0088_p0051c13║及改為昭元備有官屬以斷僧務高祖時沙門道順
B15n0088_p0051c14║惠覺僧意惠紀僧範道弁惠度智誕僧顯僧義僧利
B15n0088_p0051c15║竝以義行知重世宗即位末平元年秋詔曰緇素既
B15n0088_p0051c16║殊法律亦異故道教彰於互顯禁勸各有所宜自今
B15n0088_p0051c17║已後眾僧犯殺人已上罪者仍依俗斷餘犯悉付昭
B15n0088_p0051c18║元以內律僧制之
B15n0088_p0051c19║末平二年冬帝為諸僧朝臣講維摩詰經沙門綂惠
B15n0088_p0051c20║深請定僧尼法禁從之
B15n0088_p0051c21║按魏書世宗本紀末平二年冬十有一月己丑帝於
B15n0088_p0051c22║式乾殿為諸僧朝臣講維摩詰經按釋老志二年
B15n0088_p0051c23║冬沙門綂惠深上言僧尼浩曠清濁混流不遵禁典
B15n0088_p0051c24║精麤莫別輒與經律法師羣議立制諸州鎮郡維那
B15n0088_p0051c25║上坐寺主各令戒律自修咸依內禁若不解律者退
B15n0088_p0051c26║其本次又出家之人不應犯法積八不淨物然經律
B15n0088_p0051c27║所制通塞有方依律車牛淫人不淨之物不得為己
B15n0088_p0052a01║私畜唯有老病年六十已上者限聽一乘又比來僧
B15n0088_p0052a02║尼或因三寶出貸私財募緣州外又出家捨著本無
B15n0088_p0052a03║凶儀不應廢道從俗其父母三師遠聞凶問聽哭三
B15n0088_p0052a04║日若在見前限以七日或有不安寺舍遊止民間亂
B15n0088_p0052a05║道生過皆由此等若有犯者脫服還民其有造寺者
B15n0088_p0052a06║限僧五十以上啟聞聽造若有輙管置者處以違勅
B15n0088_p0052a07║之罪其僧寺僧眾擯出外州僧尼之法不得為俗人
B15n0088_p0052a08║所使若有犯者還配本屬其外國僧尼來歸化者求
B15n0088_p0052a09║精檢有德行合三藏者聽住若無德行遣還本國若
B15n0088_p0052a10║其不去依此僧制治罪詔從之
B15n0088_p0052a11║末平三年迎置玉像於洛濱報德寺
B15n0088_p0052a12║按魏書世宗本紀不載按釋老志先是於𢘆農荊
B15n0088_p0052a13║山造珉玉丈六像一末平三年冬迎置於洛濱之報
B15n0088_p0052a14║德寺世宗躬觀致敬
B15n0088_p0052a15║末平四年夏詔僧祗粟不得專委維那令刺史共加
B15n0088_p0052a16║監括又詔遣僧祗戶趙苟子等還鄉
B15n0088_p0052a17║按魏書世宗本紀不載按釋老志末平四年夏詔
B15n0088_p0052a18║曰僧祗之粟本期濟施儉年出貸豐則收入山林僧
B15n0088_p0052a19║尼隨以給施民有窘敝亦即賑之但主司冒利規取
B15n0088_p0052a20║贏息及其徵責不計水旱或償利過本或翻改券契
B15n0088_p0052a21║侵蠢貧下莫知紀極細民嗟毒歲月滋深非所以矜
B15n0088_p0052a22║此窮乏宗尚慈拯之本意也自今已後不得專委維
B15n0088_p0052a23║那都尉可令刺史共加監括尚書檢諸僧祗有穀之
B15n0088_p0052a24║處州別列其元數出入贏息賑給多少并貸償歲月
B15n0088_p0052a25║見在未收上臺錄紀若收利過本及翻改初券依律
B15n0088_p0052a26║免之勿復徵責或有私債轉施償僧即以丏民不聽
B15n0088_p0052a27║收檢後有出貸先盡貧窮徵債之科一準舊格富有
B15n0088_p0052b01║之家不聽輙貸脫仍冒濫依法治罪又尚書令高肇
B15n0088_p0052b02║奏言謹案故沙門綂曇曜昔於承明元年奏涼州軍
B15n0088_p0052b03║戶趙苟子等二百家為僧祗戶立課積粟擬濟饑年
B15n0088_p0052b04║不限道俗皆以拯施又依內律僧祗戶不得別屬一
B15n0088_p0052b05║寺而都維那僧暹僧頻等進違成旨退乖內法肆意
B15n0088_p0052b06║任情奏求逼召致使吁嗟之怨盈於行道棄子傷生
B15n0088_p0052b07║自縊溺死五十餘人豈是仰贊聖明慈育之意深失
B15n0088_p0052b08║陛下皈依之心遂令此等行號巷哭叫訴無所至乃
B15n0088_p0052b09║白羽貫耳列訟宮闕悠悠之人尚為哀痛况慈悲之
B15n0088_p0052b10║士而可安之請聽苟子等還鄉課輸儉乏之年周給
B15n0088_p0052b11║貧寡若有不虞以擬邊捍其暹等違旨背律謬奏之
B15n0088_p0052b12║愆請付昭元依僧律推處詔曰暹等特可原之餘如
B15n0088_p0052b13║奏
B15n0088_p0052b14║延昌　年天下僧尼寺舍至一萬三千七百二十七
B15n0088_p0052b15║所
B15n0088_p0052b16║按魏書世宗本紀不載按釋老志世宗篤好佛理
B15n0088_p0052b17║每年常於禁中親講經論廣集名僧摽明義旨沙門
B15n0088_p0052b18║條錄為內起居焉上既崇之下彌企尚至延昌中天
B15n0088_p0052b19║下州郡僧尼寺積有一萬三千七百二十七所徒侶
B15n0088_p0052b20║逾眾
B15n0088_p0052b21║延昌　年靈太后以李瑒言佛為鬼教罰金一兩
B15n0088_p0052b22║按魏書世宗本紀不載按李孝伯傳李瑒字琚羅
B15n0088_p0052b23║涉歷史傳頗有文才氣尚豪爽公強當世延昌末司
B15n0088_p0052b24║徒行參軍遷司徒長兼主簿太師高陽王雍表薦瑒
B15n0088_p0052b25║為其友正主簿于時民多絕戶而為沙門瑒上言禮
B15n0088_p0052b26║以教世法導將來跡用既殊區流亦別故三千之罪
B15n0088_p0052b27║莫大不孝不孝之大無過於絕祀然則絕祀之罪重
B15n0088_p0052c01║莫甚焉安得輕縱背禮之情而肆其向法之意也正
B15n0088_p0052c02║使佛道亦不應然假令聽然猶須裁之以禮一身親
B15n0088_p0052c03║老棄家絕養既非人理尢乖禮情堙滅大倫且闕王
B15n0088_p0052c04║貫交缺當世之禮而求將來之益孔子云未知生焉
B15n0088_p0052c05║知死斯言之至亦為備矣安有棄堂堂之政而從鬼
B15n0088_p0052c06║教乎又今南服未靜眾役仍煩百姓之情方多避役
B15n0088_p0052c07║若復聽之恐捐棄孝慈比屋而是沙門都統僧暹等
B15n0088_p0052c08║忿瑒鬼教之言以瑒為毀謗佛法泣訴靈太后太后
B15n0088_p0052c09║責之瑒自理曰竊欲清明佛法使道俗兼通非敢排
B15n0088_p0052c10║棄真學妄為訾毀且鬼神之名皆通靈達稱自百代
B15n0088_p0052c11║正典敘三皇五帝皆號為鬼天地曰神祇人死曰鬼
B15n0088_p0052c12║易曰知鬼神之情狀周公自美亦云能事鬼神禮曰
B15n0088_p0052c13║明則有禮樂幽則有鬼神是以明者為堂堂幽者為
B15n0088_p0052c14║鬼教非天非地本出于人應世導俗其道幽隱名之
B15n0088_p0052c15║為鬼愚謂非謗且心無不善以佛道為教者正可謂
B15n0088_p0052c16║達眾妙之門耳靈太后雖知瑒言為允然不免暹等
B15n0088_p0052c17║之意獨罰瑒金一兩
B15n0088_p0052c18║肅宗熙平元年詔遣沙門惠生使西域採經律
B15n0088_p0052c19║按魏書肅宗本紀不載按釋老志熙平元年詔暹
B15n0088_p0052c20║沙門惠生使西域採諸經律正光三年冬還京師所
B15n0088_p0052c21║得經論一百七十部行於世
B15n0088_p0052c22║熙平二年靈太后令度僧不得濫取非人僧尼不得
B15n0088_p0052c23║私度犯者以違旨論
B15n0088_p0052c24║按魏書肅宗本紀熙平二年夏四月乙卯皇太后幸
B15n0088_p0052c25║伊闕石窟寺即日還宮按釋老志熙平二年春靈
B15n0088_p0052c26║太后令曰年常度僧依限大州應三百人者州郡於
B15n0088_p0052c27║前十日解送三百人其中州二百人小州一百人州
B15n0088_p0053a01║統維那與官精練簡取充數若無精行不得濫採若
B15n0088_p0053a02║取非人刺史為首以違旨論太守縣令綱寮節級連
B15n0088_p0053a03║坐統及維那移五百里外異州為僧自今奴婢悉不
B15n0088_p0053a04║聽出家諸王及親貴亦不得輒啟請有犯者以違旨
B15n0088_p0053a05║論其僧尼輒度他人奴婢者亦移五百里外為僧僧
B15n0088_p0053a06║尼多養親識及他人奴婢子年大私度為弟子自今
B15n0088_p0053a07║斷之有犯還俗被養者歸本寺寺主聽容一人出寺
B15n0088_p0053a08║五百里二人千里私度之僧皆由三長罪不及已容
B15n0088_p0053a09║多隱濫自今有一人私度皆以違旨論鄰長為首里
B15n0088_p0053a10║黨各相降一等縣滿十五人郡滿三十人州鎮滿三
B15n0088_p0053a11║十人免官寮吏節級連坐私度之身配當州下役時
B15n0088_p0053a12║法禁寬褫不能改肅也
B15n0088_p0053a13║熙平　年於城內起末寧寺立佛圖高四十餘丈
B15n0088_p0053a14║按魏書肅宗本紀不載按釋老志肅宗熙平中於
B15n0088_p0053a15║城內大社西起末寧寺靈太后親率百寮表基立剎
B15n0088_p0053a16║佛圖九層高四十餘丈其諸費用不可勝計景明寺
B15n0088_p0053a17║佛圖亦其亞也至於官私寺塔其數甚眾
B15n0088_p0053a18║神龜元年夏詔為胡國珍設齋令人出家冬以尼禮
B15n0088_p0053a19║葬皇太后於北邙任城王澄奏請禁城內建寺僧不
B15n0088_p0053a20║滿五十不得別造
B15n0088_p0053a21║按魏書肅宗本紀神龜元年秋九月戊申皇太后高
B15n0088_p0053a22║氏崩於瑤光寺冬十月丁卯以尼禮葬於北邙按
B15n0088_p0053a23║釋老志元年冬司空公尚書令任城王澄奏曰仰惟
B15n0088_p0053a24║高祖定鼎嵩瀍卜世悠遠慮括終始制洽天人造物
B15n0088_p0053a25║開符垂之萬葉故都城制云城內唯擬一永寧寺地
B15n0088_p0053a26║郭內唯擬尼寺一所餘悉城郭之外欲令永遵此制
B15n0088_p0053a27║無敢踰矩逮景明之初微有犯禁故世宗仰修先志
B15n0088_p0053b01║爰發明旨城內不造立浮圖僧尼寺舍亦欲絕其希
B15n0088_p0053b02║覬文武二帝豈不愛尚佛法葢以道俗殊歸理無相
B15n0088_p0053b03║亂故也但俗眩虛聲僧貪厚潤雖有顯禁猶自冒營
B15n0088_p0053b04║至正始三年沙門綂惠深有違景明之禁便云營就
B15n0088_p0053b05║之寺不忍移毀求自今已後更不聽立先旨含寬抑
B15n0088_p0053b06║典從請前班之詔仍卷不行後來私謁彌以奔競永
B15n0088_p0053b07║平二年深等復立條制啟云自今已後欲造寺者限
B15n0088_p0053b08║僧五十已上聞輙聽造若有輙營置者依俗違勅之
B15n0088_p0053b09║罪其寺僧眾擯出外州邇來十年私營轉盛罪擯之
B15n0088_p0053b10║事寂爾無聞豈非朝格雖明恃福共毀僧制徒立顧
B15n0088_p0053b11║利莫從者也不俗不道務為損法人而無厭其可極
B15n0088_p0053b12║乎夫學迹沖妙非浮識所辯元門曠寂豈短辭能究
B15n0088_p0053b13║然淨居塵外道家所先功緣冥深匪尚華遁苟能誠
B15n0088_p0053b14║信童子聚沙可邁於道場純陁儉設足薦於雙樹何
B15n0088_p0053b15║必縱其盜竊資營寺觀此乃民之多幸非國之福也
B15n0088_p0053b16║然比日私造動盈百數或乘請公地輙樹私福或啟
B15n0088_p0053b17║得造寺限外廣制如此欺罔非可稍計臣以才劣誠
B15n0088_p0053b18║沗工務奉遵成規裁量是總所以披尋舊旨研究圖
B15n0088_p0053b19║格輙遣府司馬陸昶屬崔孝芬都城之中及郭邑之
B15n0088_p0053b20║內檢括寺舍數乘五百空地表剎未立塔宇不在其
B15n0088_p0053b21║數民不畏法乃至於斯自遷都已來年踰二紀寺奪
B15n0088_p0053b22║民居三分且一高祖立制非徒欲使緇素殊途抑亦
B15n0088_p0053b23║防微深慮世宗述之亦不錮禁營福當在杜塞未萌
B15n0088_p0053b24║今之僧寺無處不有或比滿城邑之中或連溢屠沽
B15n0088_p0053b25║之肆或三五少僧共為一寺梵唱屠音連簷接響像
B15n0088_p0053b26║塔纏於腥臊性靈沒於嗜慾真偽混居往來紛雜下
B15n0088_p0053b27║司因習而莫非僧曹對制而不問其於汙染真行塵
B15n0088_p0053c01║穢練僧薰蕕同器不亦甚歟往在北代有法秀之謀
B15n0088_p0053c02║近日冀州遭大乘之變皆初假神教以惑眾心終設
B15n0088_p0053c03║姦誑用逞私悖太和之制因法秀而杜遠景明之禁
B15n0088_p0053c04║慮大乘之將亂始知祖宗叡聖防遏處深履霜堅冰
B15n0088_p0053c05║不可不慎昔如來闡教多依山林今此僧徒戀著城
B15n0088_p0053c06║邑豈湫隘是經行所宜浮諠必栖禪之宅當由利引
B15n0088_p0053c07║其心莫能自止處者既失其真造者或損其福乃釋
B15n0088_p0053c08║氏之糟糠法中之社鼠內戒所不容王典所應棄矣
B15n0088_p0053c09║非但京邑如此天下州鎮僧寺亦然侵奪細民廣占
B15n0088_p0053c10║田宅有傷慈矜用長嗟苦且人心不同善惡亦異或
B15n0088_p0053c11║有栖心真趣道業清遠者或外假法服內懷悖德者
B15n0088_p0053c12║如此之徒宜辨涇渭若雷同一貫何以勸善然覩法
B15n0088_p0053c13║贊善凡人所知矯俗避嫌物情同趣臣獨何為孤議
B15n0088_p0053c14║獨發誠以國典一廢追理至難法網暫失條縐將亂
B15n0088_p0053c15║是以冒陳愚見兩願其益臣聞設令在於必行立罰
B15n0088_p0053c16║貴能肅物令而不行不如無令罰不能肅孰與亡罰
B15n0088_p0053c17║頃明詔屢下而造者更滋嚴限驟施而違犯不息者
B15n0088_p0053c18║豈不以假福託善幸罪不加人殉其私吏難苟劾前
B15n0088_p0053c19║制無追往之辜後旨開自今之恕悠悠世情遂忽成
B15n0088_p0053c20║法今宜加以嚴科特設重禁糾其來違懲其往失脫
B15n0088_p0053c21║不峻檢方垂容借恐今旨雖明復如往日又旨令所
B15n0088_p0053c22║斷標榜禮拜之處悉聽不禁愚以為樹榜無常禮處
B15n0088_p0053c23║難驗欲云有造立榜證公須營之辭指言嘗禮如此
B15n0088_p0053c24║則徒有禁名實通造路且徒御已後斷詔四行而私
B15n0088_p0053c25║造之徒不懼制旨豈是百官有司怠於奉法將由網
B15n0088_p0053c26║漏禁寬容託有他故耳如臣愚意都城之中雖有標
B15n0088_p0053c27║榜營造麤功事可改立者請依先制在於郭外任擇
B15n0088_p0054a01║所便其地若買得券證分明者聽其轉之若官地盜
B15n0088_p0054a02║作即令還官若靈像既成不可移撤請依今勅如舊
B15n0088_p0054a03║不禁悉令坊內行止不聽毀坊開門以妨里內通巷
B15n0088_p0054a04║若被旨者不在斷限郭內準此商量其廟像嚴立而
B15n0088_p0054a05║逼近屠沽請斷旁屠殺以潔靈居雖有僧數而事在
B15n0088_p0054a06║可移者令就閑敞以避隘陋如今年正月赦後造者
B15n0088_p0054a07║求依僧制案法科治若僧不滿五十者共相通容小
B15n0088_p0054a08║就大寺必令充限其地賣還一如上式自今外州若
B15n0088_p0054a09║欲造寺僧滿五十已上先令本州表列昭元量審奏
B15n0088_p0054a10║聽乃立若有違犯悉依前科州郡已下容而不禁罪
B15n0088_p0054a11║同違旨庶仰遵先皇不朽之業俯奉今旨慈悲之令
B15n0088_p0054a12║則繩墨可全聖道不墜矣奏可未幾天下喪亂加以
B15n0088_p0054a13║河陰之酷朝士死者其家多捨居宅以施僧尼京邑
B15n0088_p0054a14║第舍略為寺矣前日禁令不復行焉按任城王澄
B15n0088_p0054a15║傳靈太后銳於繕興在京師則起永寧太上公等佛
B15n0088_p0054a16║寺功費不少外州各造五級佛圖又數為一切齋會
B15n0088_p0054a17║施物動至萬計百姓疲於土木之功金銀之價為之
B15n0088_p0054a18║踊上削奪百官事力費損庫藏澄上表切諫雖卒不
B15n0088_p0054a19║從常優禮答之按胡國珍傳國珍女即靈太后也
B15n0088_p0054a20║國珍年雖篤老而雅敬佛法時事齋潔自彊禮拜神
B15n0088_p0054a21║龜元年四月七日步從所建佛像發第至閶闔門四
B15n0088_p0054a22║五里八日又立觀像晚乃肯坐勞熱增甚因遂寢疾
B15n0088_p0054a23║十二日薨肅宗詔自始薨至七七皆為設千僧齋令
B15n0088_p0054a24║七人出家百日設萬人齋二七人出家
B15n0088_p0054a25║神龜二年崔光以皇太后登佛圖又幸嵩高上表切
B15n0088_p0054a26║諫不從
B15n0088_p0054a27║按魏書肅宗本紀神龜二年九月庚寅皇太后幸嵩
B15n0088_p0054b01║高山癸巳還宮按崔光傳神龜二年八月靈太后
B15n0088_p0054b02║幸末寧寺躬登九層佛圖光表諫曰內經寶塔高華
B15n0088_p0054b03║堪室千萬唯盛言香花禮拜豈有登上之義獨稱三
B15n0088_p0054b04║寶階從上而下人天交接兩得相見超世奇絕莫可
B15n0088_p0054b05║而擬恭敬拜跪悉在下級遠存矚眺周見山河因其
B15n0088_p0054b06║所盼增發嬉笑未能級級加虔步步崇慎徒使京邑
B15n0088_p0054b07║士女公私湊集上行下從理勢必然伏願息躬親之
B15n0088_p0054b08║勞廣風靡之化勿踐勿履顯固億齡九月靈太后幸
B15n0088_p0054b09║嵩高光上表諫太后不從
B15n0088_p0054b10║靜帝元象元年詔城中新立寺皆毀廢又詔牧守令
B15n0088_p0054b11║長造寺以枉法論
B15n0088_p0054b12║按魏書靜帝本紀不載按釋老志元象元年秋詔
B15n0088_p0054b13║曰梵境幽元義歸清曠伽藍淨土理絕塵囂前朝城
B15n0088_p0054b14║內先有禁斷自聿來遷鄴率由舊章而百辟士民屆
B15n0088_p0054b15║都之始城外新城並皆給宅舊城中暫時普借更擬
B15n0088_p0054b16║後須非為永久如聞諸人多以二處得地或捨舊城
B15n0088_p0054b17║所借之宅擅立為寺知非己有假此一名終恐因習
B15n0088_p0054b18║滋甚有虧𢘆式宜付有司精加隱括且城中舊寺及
B15n0088_p0054b19║宅並有定帳其新立之徒悉從毀廢冬又詔天下牧
B15n0088_p0054b20║守令長悉不聽造寺若有違者不問財之所出并計
B15n0088_p0054b21║所營功庸悉以枉法論
B15n0088_p0054b22║興和二年春詔以鄴城舊宮為天平寺
B15n0088_p0054b23║按魏書靜帝本紀不載按釋老志興和二年春詔
B15n0088_p0054b24║以鄴城舊宮為天平寺世宗以來至武定末沙門知
B15n0088_p0054b25║名者有惠猛惠辨惠深僧邏道欽僧獻道晞僧深惠
B15n0088_p0054b26║光惠顯法榮道長並見重於當世自魏有天下至於
B15n0088_p0054b27║禪讓佛經流通大集中國凡有四百一十五部合一
B15n0088_p0054c01║千九百一十九卷正光以後天下多虞王役尢甚於
B15n0088_p0054c02║是所在編民相與入道假慕沙門實避調役猥濫之
B15n0088_p0054c03║極自中國之有佛法未之有也略而計之僧尼大眾
B15n0088_p0054c04║二百萬矣其寺三萬有餘流弊不歸一至於此識者
B15n0088_p0054c05║所以歎息也
B15n0088_p0054c06║武定六年集名僧於顯陽殿講說佛經
B15n0088_p0054c07║按魏書靜帝本紀不載按北齊書杜弼傳武定六
B15n0088_p0054c08║年四月八日魏帝集名僧於顯陽殿講說佛理弼與
B15n0088_p0054c09║吏部尚書楊愔中書令邢邵祕書監魏收等並侍法
B15n0088_p0054c10║筵勅弼昇師子座當眾敷演昭元都僧達及僧道順
B15n0088_p0054c11║並緇林之英問難鋒至往復數十番莫有能屈帝曰
B15n0088_p0054c12║此賢若生孔門則何如也