B15n0088_p0055a01║欽定古今圖書集成博物彙編神異典
B15n0088_p0055a02║　第六十卷目錄
B15n0088_p0055a03║釋教部彙考二
B15n0088_p0055a04║北齊（總一則　顯祖天保二則　世祖大寧一則　後主天統三則　幼主承光一則）
B15n0088_p0055a05║隋（高祖開皇一則　仁壽一則　煬帝大業一則）
B15n0088_p0055a06║唐（高祖武德一則　太宗貞觀三則　高宗永徹一則　顯慶一則　龍朔一則　中宗嗣
B15n0088_p0055a07║聖三則　景龍一則　睿宗先天一則　元宗開元一則　肅宗至德一則　上元一則　又
B15n0088_p0055a08║一則　代宗永泰一則　大曆三則　又一則　德宗建中一則　興元一則　貞元三則
B15n0088_p0055a09║　憲宗元和四則　穆宗長慶四則　敬宗寶曆一則　文宗太和二則　開成一則　武宗會
B15n0088_p0055a10║昌五則　宣宗大中一則　懿宗咸通四則　僖宗一則）
B15n0088_p0055a11║
B15n0088_p0055a12║
B15n0088_p0055a13║
B15n0088_p0055a14║
B15n0088_p0055a15║
B15n0088_p0055a16║
B15n0088_p0055a17║
B15n0088_p0055a18║
B15n0088_p0055a19║神異典第六十卷
B15n0088_p0055a20║釋教部彙考二
B15n0088_p0055a21║北齊
B15n0088_p0055a22║北齊置昭元寺設大綂諸員以掌佛教
B15n0088_p0055a23║按隋書百官志後齊昭元寺掌諸佛教置大綂一人
B15n0088_p0055a24║綂一人都維那三人亦置功曹主簿員以管諸州郡
B15n0088_p0055a25║縣沙門曹
B15n0088_p0055a26║顯祖天保二年詔稠禪師至鄴都建寺居之帝請受
B15n0088_p0055a27║菩薩戒
B15n0088_p0055b01║按北齊書顯祖本紀不載按佛祖統紀北齊文宣
B15n0088_p0055b02║帝天保二年詔稠禪師至鄴都建雲門寺以居之師
B15n0088_p0055b03║宴坐一室未嘗送迎帝至弟子勸之師曰賓頭盧迎
B15n0088_p0055b04║王七步致王失國吾德雖不逮儀相似之所以不敢
B15n0088_p0055b05║自欺冀致福於帝耳帝惑左右以師慢己欲躬加害
B15n0088_p0055b06║師旦出寺二十里拱立道旁帝怪問之師曰恐血汙
B15n0088_p0055b07║伽藍耳帝即悔謝謂僕射楊遵彥曰如此真人何可
B15n0088_p0055b08║謗耶遂同輦還宮問曰弟子前身何人師曰曾作羅
B15n0088_p0055b09║剎王今猶好殺祝盆水使視之見羣剎在後帝大敬
B15n0088_p0055b10║信請受菩薩戒末不食肉盡停五坊鷹犬傷生之具
B15n0088_p0055b11║及境內屠殺
B15n0088_p0055b12║天保十年帝如甘露寺禪居深觀
B15n0088_p0055b13║按北齊書顯祖本紀天保十年春正月甲寅帝如遼
B15n0088_p0055b14║陽甘露寺二月丙戌帝於甘露寺禪居深觀惟軍國
B15n0088_p0055b15║大政奏聞
B15n0088_p0055b16║世祖大寧二年夏五月壬午詔以城南雙堂閏位之
B15n0088_p0055b17║苑廻造大總持寺秋八月辛丑詔以三臺宮為大興
B15n0088_p0055b18║聖寺
B15n0088_p0055b19║按北齊書世祖本紀云云
B15n0088_p0055b20║後主天統二年春三月乙巳太上皇帝詔以三臺施
B15n0088_p0055b21║興聖寺
B15n0088_p0055b22║按北齊書後主本紀云云
B15n0088_p0055b23║天統三年太上皇詔悉蠲諸寺雜戶一准平人
B15n0088_p0055b24║按北齊書後主本紀天綂三年秋九月己酉太上皇
B15n0088_p0055b25║帝詔諸寺署所綰雜保戶姓高者天保之初雖有優
B15n0088_p0055b26║勅權假力用未免者今可悉蠲雜戶任屬郡縣一准
B15n0088_p0055b27║平人
B15n0088_p0055c01║天綂五年春正月辛亥詔以金鳳等三臺未入寺者
B15n0088_p0055c02║施大興聖寺夏四月甲子詔以并州尚書省為大基
B15n0088_p0055c03║聖寺晉祠為大崇皇寺
B15n0088_p0055c04║按北齊書後主本紀云云
B15n0088_p0055c05║幼主承光元年鑿晉陽西山為大佛像又起大寶林
B15n0088_p0055c06║寺
B15n0088_p0055c07║按北齊書幼主本紀帝每災異寇盜水旱亦不貶損
B15n0088_p0055c08║惟諸處設齋以此為修德嘗鑿晉陽西山為大佛像
B15n0088_p0055c09║一夜然油萬盆光照宮內又為胡昭儀起大慈寺未
B15n0088_p0055c10║成改為穆皇后大寶林寺窮極工巧運石填泉勞費
B15n0088_p0055c11║億計人牛死者不可勝紀
B15n0088_p0055c12║隋
B15n0088_p0055c13║高祖開皇四年建興善寺居僧靈藏勅僕射參問起
B15n0088_p0055c14║居
B15n0088_p0055c15║按隋書高祖本紀不載按佛祖綂紀隋開皇四年
B15n0088_p0055c16║靈藏律師始與帝為布衣交及即位建大興善寺以
B15n0088_p0055c17║居之勅左右僕射每旦參問起居嘗陪駕洛州歸之
B15n0088_p0055c18║者眾帝手勅曰弟子是俗人天子律師是道人天子
B15n0088_p0055c19║有欲離俗者任師度之由是度人至數萬有疑之者
B15n0088_p0055c20║帝曰律師化人為善朕禁人為惡意則一也
B15n0088_p0055c21║仁壽元年夏六月頒舍利於諸州
B15n0088_p0055c22║按隋書高祖本紀云云
B15n0088_p0055c23║煬帝大業二年詔沙門致敬王者以僧明瞻等不從
B15n0088_p0055c24║而止
B15n0088_p0055c25║按隋書煬帝本紀不載按佛祖綂紀大業二年詔
B15n0088_p0055c26║沙門道士致敬王者沙門明瞻等抗詔不從帝詰之
B15n0088_p0055c27║對曰陛下若使準制罷道則不敢不奉如知大法可
B15n0088_p0056a01║崇則法服之下僧無敬俗之典帝默然而止
B15n0088_p0056a02║唐
B15n0088_p0056a03║高祖武德七年傅奕上疏極詆佛法帝善之
B15n0088_p0056a04║按唐書高祖本紀不載按傅奕傳高祖拜奕太史
B15n0088_p0056a05║令武德七年上疏極詆浮圖法曰西域之法無君臣
B15n0088_p0056a06║父子以三塗六道嚇愚欺庸追既往之罪窺將來之
B15n0088_p0056a07║福至有身陷惡逆獄中禮佛口誦梵言以圖偷免且
B15n0088_p0056a08║生死壽夭本諸自然刑德威福繫之人主今其徒矯
B15n0088_p0056a09║托皆云由佛攘天理竊主權書曰惟辟作福惟辟作
B15n0088_p0056a10║威惟辟玉食臣有作福作威玉食害于而家凶于而
B15n0088_p0056a11║國五帝三王未有佛法君明臣忠年祚長久至漢明
B15n0088_p0056a12║帝始立胡祠然惟西域桑門自傳其教西晉以上不
B15n0088_p0056a13║許中國髠髮事胡至石苻亂華乃弛厥禁主庸臣佞
B15n0088_p0056a14║政虐祚短事佛致然梁武齊襄尢足為戒昔褒姒一
B15n0088_p0056a15║女營惑幽王能亡其國况今僧尼十萬刻繪泥像以
B15n0088_p0056a16║惑天下有不亡乎陛下以十萬之眾自相夫婦十年
B15n0088_p0056a17║滋產十年教訓兵農兩足利可勝既邪昔高齊章仇
B15n0088_p0056a18║子他言僧尼塔廟外見毀宰臣內見嫉妃嬙陽讒陰
B15n0088_p0056a19║謗卒死都市周武帝入齊封寵其墓臣竊賢之又上
B15n0088_p0056a20║十二論言益痛切帝下奕議有司唯道源佐其請中
B15n0088_p0056a21║書令蕭瑀曰佛聖人也非聖人者無法請誅之奕曰
B15n0088_p0056a22║禮始事親終事君而佛逃父出家以匹夫抗天子以
B15n0088_p0056a23║繼體悖所親瑀非出空桑乃尊其言蓋所謂非孝者
B15n0088_p0056a24║無親瑀不答但合爪曰地獄正為是人設矣帝善奕
B15n0088_p0056a25║對未及行會傳位止太宗即位常問奕卿拒佛法奈
B15n0088_p0056a26║何弈曰佛西胡黠人爾欺訹夷狄以自神至入中國
B15n0088_p0056a27║而孅兒幻夫摸象莊老以文飾之有害國家而無補
B15n0088_p0056b01║百姓也帝異之
B15n0088_p0056b02║太宗貞觀十六年幸弘福寺為穆太后追福
B15n0088_p0056b03║按唐書太宗本紀不載按佛祖綂紀貞觀十六年
B15n0088_p0056b04║上幸弘福寺為穆太后追福自製疏稱皇帝菩薩戒
B15n0088_p0056b05║弟子謂寺主道懿曰朕頃以老子是朕先宗故令居
B15n0088_p0056b06║釋氏先卿等能無憾乎對曰陛下尊祖宗降成式詎
B15n0088_p0056b07║敢有怨上曰佛老尊卑通人自鑑豈一時在上即以
B15n0088_p0056b08║為勝朕宗自柱下故先老子凡有功德僉向釋門往
B15n0088_p0056b09║日所在戰塲皆立佛寺太原舊第亦以奉佛初未嘗
B15n0088_p0056b10║創立道觀存心若此卿等應知
B15n0088_p0056b11║貞觀十九年沙門元奘等自西域歸京師詔於弘福
B15n0088_p0056b12║寺翻譯諸經
B15n0088_p0056b13║按唐書太宗本紀不載按舊唐書方技傳僧元奘
B15n0088_p0056b14║姓陳氏大業未出家博涉經論嘗謂翻譯者多有訛
B15n0088_p0056b15║謬故就西域廣求異本以參驗之貞觀初隨商人往
B15n0088_p0056b16║遊西域元奘既辯博出羣所在必為講釋論難番人
B15n0088_p0056b17║遠近咸尊服之在西域十七年經百餘國悉解其國
B15n0088_p0056b18║之語仍採其山川謠俗土地所有撰西域記十二卷
B15n0088_p0056b19║貞觀十九年歸至京師太宗見之大悅與談論於是
B15n0088_p0056b20║詔將梵本六百五十七部於弘福寺翻譯仍勅右僕
B15n0088_p0056b21║射房元齡太子左庶子許敬宗廣召碩學沙門五十
B15n0088_p0056b22║餘人相助整比
B15n0088_p0056b23║貞觀二十二年勅有司寫元奘新譯佛經御製序文
B15n0088_p0056b24║頒賜九道總管
B15n0088_p0056b25║按唐書太宗本紀不載按佛祖綂紀貞觀二十二
B15n0088_p0056b26║年上幸坊州玉華宮召奘法師既至上曰朕在京苦
B15n0088_p0056b27║熱故就此山泉石之凉憶見法師故遣相屈此日所
B15n0088_p0056c01║翻何經奘曰近譯彌勒瑜伽師地論帝宣論親覽謂
B15n0088_p0056c02║侍臣曰佛教廣大猶瞻天瞰海莫極高深九流典籍
B15n0088_p0056c03║猶汀瀅方溟渤耳世言三教齊致者此妄談也因勅
B15n0088_p0056c04║有司寫新譯經論頒賜九道總管御製大唐三藏聖
B15n0088_p0056c05║教序以冠其首詔皇太子撰菩薩藏經後序上自是
B15n0088_p0056c06║平章法義不輟於口敬侍法師親於家人
B15n0088_p0056c07║高宗永徽二年九月癸巳廢玉華宮以為佛寺
B15n0088_p0056c08║按唐書高宗本紀不載按舊唐書高宗本紀云云
B15n0088_p0056c09║顯慶元年詔左僕射于志寧等潤色元奘所定之經
B15n0088_p0056c10║御安福門觀元奘迎御製慈恩寺碑文詔皇子於奘
B15n0088_p0056c11║師寺授歸戒
B15n0088_p0056c12║按唐書高宗本紀不載按舊唐書高宗本紀元年
B15n0088_p0056c13║夏四月戊申御安福門觀僧元奘迎御製并書慈恩
B15n0088_p0056c14║寺碑文導從以天竺法儀其徒甚盛按方技傳高
B15n0088_p0056c15║宗東宮為文德太后追福造慈恩寺及翻經院內出
B15n0088_p0056c16║大幡勅九部樂及京城諸寺幡蓋眾伎送元奘及所
B15n0088_p0056c17║翻經像諸高僧等入住慈恩寺顯慶元年高宗又令
B15n0088_p0056c18║左僕射于志寧侍中許敬宗中書令來濟李義府杜
B15n0088_p0056c19║正倫黃門侍郎薛元超共潤色元奘所定之經國子
B15n0088_p0056c20║博士范義頵太子洗馬郭瑜弘文館學士高若思等
B15n0088_p0056c21║助加翻譯成七十五部上之後以京城人眾競來禮
B15n0088_p0056c22║謁元奘乃奏請逐靜翻譯勅移於宜君山故玉華宮
B15n0088_p0056c23║六年卒時年五十六歸葬於白鹿原士女送葬者數
B15n0088_p0056c24║萬人
B15n0088_p0056c25║按佛祖統紀元年十一月武后生皇子神光滿室賜
B15n0088_p0056c26║名佛光王踰月詔於奘法師寺出家落髮授歸戒
B15n0088_p0056c27║龍朔元年幸天宮寺度僧二十人
B15n0088_p0057a01║按唐書高宗本紀不載按舊唐書高宗本紀龍朔
B15n0088_p0057a02║元年九月幸天宮寺是高祖潛龍時舊宅上周歷殿
B15n0088_p0057a03║宇感愴久之度僧二十人
B15n0088_p0057a04║中宗嗣聖六年（即太后永昌元年）五月己巳白馬寺僧薛懷
B15n0088_p0057a05║義為新平道行軍總管以擊突厥
B15n0088_p0057a06║按唐書武后本紀云云
B15n0088_p0057a07║嗣聖七年（即太后天授元年）頒大雲經於天下令諸州各置
B15n0088_p0057a08║大雲寺
B15n0088_p0057a09║按唐書武后本紀天授元年七月頒大雲經於天下
B15n0088_p0057a10║按舊唐書武后本紀有沙門十人偽撰大雲經表上
B15n0088_p0057a11║之盛言神皇受命之事制頒於天下令諸州各置大
B15n0088_p0057a12║雲寺總度僧千人
B15n0088_p0057a13║嗣聖十七年（即太后久視元年）斂天下僧錢為佛祠大像以
B15n0088_p0057a14║張廷珪諫罷役
B15n0088_p0057a15║按唐書武后本紀久視元年八月庚申斂天下僧錢
B15n0088_p0057a16║作大像按張廷珪傳武后稅天下浮屠錢營佛祠
B15n0088_p0057a17║於白司馬坂作大像廷珪諫以為傾四海之財殫萬
B15n0088_p0057a18║民之力窮山之木為塔極冶之金為象然猶有為之
B15n0088_p0057a19║法不足高也填塞澗穴覆壓蟲蟻且巨億計工員窮
B15n0088_p0057a20║窶驅役為勞饑渴所致疾疹方作又僧尼乞匃自贍
B15n0088_p0057a21║而州縣督輪星火迫切鬻賣以充非浮屠所謂隨喜
B15n0088_p0057a22║者今天下虛竭蒼生彫弊謂宜先邊境實府庫養人
B15n0088_p0057a23║力后善之召見長生殿賞慰良厚因是罷役
B15n0088_p0057a24║景龍　年盛興佛寺
B15n0088_p0057a25║按唐書中宗本紀不載按辛替否傳景龍中盛興
B15n0088_p0057a26║佛寺公私疲匱替否上疏曰今疆場危駭倉稟空虛
B15n0088_p0057a27║卒輪不充士賞不及而大建寺宇廣造第宅伐木空
B15n0088_p0057b01║山不給棟梁運土滿路不充牆壁所謂佛者清淨慈
B15n0088_p0057b02║悲體道以濟物不欲利以損人不榮身以害教今三
B15n0088_p0057b03║時之月掘山穿地損命也殫府虛帑損人也廣殿長
B15n0088_p0057b04║廊榮身也損命則不慈悲損人則不愛物榮身則不
B15n0088_p0057b05║清淨寧佛者之心乎昔夏為天子二十餘世而商受
B15n0088_p0057b06║之商二十餘世而周受之周三十餘世而漢受之由
B15n0088_p0057b07║漢而後歷代可知已咸有道之長無道之短豈窮金
B15n0088_p0057b08║玉修塔廟享久長之祚乎臣以為減彫琢之費以賙
B15n0088_p0057b09║不足是有佛之德息穿掘之苦以全昆蟲是有佛之
B15n0088_p0057b10║仁罷營構之直以給邊垂是有湯武之功回不急之
B15n0088_p0057b11║祿以購廉清是有唐虞之治陛下緩其所急急其所
B15n0088_p0057b12║緩親未來疏見在失真實冀虛無重俗人之所為而
B15n0088_p0057b13║輕天子之業臣竊痛之今出財依勢避役亡命類度
B15n0088_p0057b14║為沙門其未度者窮民善人耳拔親樹知豈離朋黨
B15n0088_p0057b15║畜妻養孥非無私愛是致人毀道非廣道求人也陛
B15n0088_p0057b16║下常欲填池壍捐苑囿以賑貧人今天下之寺無數
B15n0088_p0057b17║一寺當陛下一宮壯麗用度尚或過之十分天下之
B15n0088_p0057b18║財而佛有七八陛下何有之矣雖役不食之人不衣
B15n0088_p0057b19║之士猶尚不給况必待天生地養風動雨潤而後得
B15n0088_p0057b20║之乎臣聞國無九年之儲曰非其國今計倉廩度府
B15n0088_p0057b21║庫百僚共給萬事用度臣恐不能卒歲假如兵旱相
B15n0088_p0057b22║乘則沙門不能擐甲冑寺塔不足穰饑饉矣帝不省
B15n0088_p0057b23║睿宗先天元年西天沙門婆羅請然燈供佛帝臨觀
B15n0088_p0057b24║燈輪
B15n0088_p0057b25║按唐書睿宗本紀不載按佛祖綂紀睿宗先天元
B15n0088_p0057b26║年西天沙門婆羅請然燈供佛帝御延熹門臨觀燈
B15n0088_p0057b27║輪高二十丈點金銀燈五百盞望之若華樹
B15n0088_p0057c01║元宗開元二年詔檢責天下僧尼
B15n0088_p0057c02║按唐書元宗本紀不載按姚崇傳元宗時崇封梁
B15n0088_p0057c03║國公遷紫微令中宗時近戚奏度僧尼溫戶疆丁因
B15n0088_p0057c04║避賦役至是崇建言佛不在外悟之於心行事利益
B15n0088_p0057c05║使蒼生安穩是謂佛理烏用姦人以汩真教帝善之
B15n0088_p0057c06║詔天下汰僧偽濫髮而農者二萬餘人
B15n0088_p0057c07║按舊唐書元宗本紀開元二年春正月丙寅紫微令
B15n0088_p0057c08║姚崇上言請檢責天下僧尼以偽濫還俗者二萬餘
B15n0088_p0057c09║人
B15n0088_p0057c10║肅宗至德元載詔沙門諷頌祈福
B15n0088_p0057c11║按唐書肅宗本紀不載按佛祖綂紀肅宗至德元
B15n0088_p0057c12║載帝在靈武以軍需不足宰相裴冕請鬻僧道度牒
B15n0088_p0057c13║謂之香水錢時寇難方盛或勸帝宜憑佛祐詔沙門
B15n0088_p0057c14║百人入行宮朝夕諷唄帝一夕夢沙門身金色誦寶
B15n0088_p0057c15║勝如來以問左右或對曰賀蘭白草谷有新羅僧無
B15n0088_p0057c16║漏常誦此名召見行在既而不空至遂并留之託以
B15n0088_p0057c17║祈福
B15n0088_p0057c18║上元二年皇后以帝不康刺血寫佛經百僚復於佛
B15n0088_p0057c19║寺齋僧
B15n0088_p0057c20║按唐書肅宗本紀不載按舊唐書肅宗本紀上元
B15n0088_p0057c21║二年正月甲午上不康皇后張氏刺血寫佛經九月
B15n0088_p0057c22║上不康百僚於佛寺齋僧
B15n0088_p0057c23║　　　年以南陽為國師
B15n0088_p0057c24║按唐書肅宗本紀不載按學佛考訓唐肅宗志慕
B15n0088_p0057c25║禪宗禮南陽為國師晨夕問道
B15n0088_p0057c26║代宗永泰元年九月命百官觀浮圖像於光順門復
B15n0088_p0057c27║勅於資聖西明二寺講仁王佛經閏十月斂民貲作
B15n0088_p0058a01║浮圖供
B15n0088_p0058a02║按唐書代宗本紀末泰元年九月庚寅命百官觀浮
B15n0088_p0058a03║圖像於光順門閏十月癸丑斂民貲作浮圖供按
B15n0088_p0058a04║王縉傳縉素奉佛不茹葷食肉晚節尤謹妻死以道
B15n0088_p0058a05║政里第為佛祠諸道節度觀察使來朝必邀至其所
B15n0088_p0058a06║諷令出財佐營作初代宗喜祠祀而未重浮屠法每
B15n0088_p0058a07║從容問所以然縉與元載盛陳福業報應帝意向之
B15n0088_p0058a08║由是禁中祀佛諷唄齋薰號內道塲引內沙門日百
B15n0088_p0058a09║餘饌供珍滋出入乘廄馬度支具廩給或夷狄入寇
B15n0088_p0058a10║必合眾沙門誦護國仁王經為禳厭幸其去則橫加
B15n0088_p0058a11║錫與不知紀極胡人官至卿監封國公者著籍禁省
B15n0088_p0058a12║勢傾公王羣居賴寵更相陵奪凡京畿上田美產多
B15n0088_p0058a13║歸浮屠雖藏奸宿亂踵相逮而帝終不悟詔天下官
B15n0088_p0058a14║司不得箠辱僧尼初五臺山祠鑄銅為瓦金塗之費
B15n0088_p0058a15║億萬計縉給中書符遣浮屠數十輩行州縣斂丐貲
B15n0088_p0058a16║貨縉為上言國家慶祚靈長福報所馮雖時多難無
B15n0088_p0058a17║足道者祿山思明毒亂方煽而皆有子禍僕固懷恩
B15n0088_p0058a18║臨亂而踣西戎內寇未及擊輙去非人事也故帝信
B15n0088_p0058a19║愈篤七月望日宮中造盂蘭盆綴飾鏐琲設高祖以
B15n0088_p0058a20║下七聖位幡節衣冠皆具各以帝號識其幡自禁內
B15n0088_p0058a21║分詣道佛祠鐃吹鼓舞奔走相屬是日立仗百官班
B15n0088_p0058a22║光順門奉迎導從歲以為常羣臣承風皆言生死報
B15n0088_p0058a23║應故人事置而不修大曆政刑日以堙陵由縉與元
B15n0088_p0058a24║載杜鴻漸倡之也
B15n0088_p0058a25║按舊唐書代宗本紀末泰元年九月內出仁王佛經
B15n0088_p0058a26║兩與付資聖西明二佛寺置百尺高座講之及奴虜
B15n0088_p0058a27║寇逼京畿方罷講冬十月己未復講仁王佛經於資
B15n0088_p0058b01║聖寺
B15n0088_p0058b02║大曆三年詔杭州僧惠崇內賜紫袈裟
B15n0088_p0058b03║按唐書代宗本紀不載按代宗實錄云云
B15n0088_p0058b04║大曆四年帝建道塲感佛光現
B15n0088_p0058b05║按唐書代宗本紀不載按佛祖統紀代宗大曆四
B15n0088_p0058b06║年帝於大明宮建道塲感佛光現諸王公主近侍諸
B15n0088_p0058b07║臣竝覩光相自子夜至鷄鳴宰相裴冕上表稱賀
B15n0088_p0058b08║大曆九年勅建七級浮圖於牛首山
B15n0088_p0058b09║按唐書代宗本紀不載按佛祖統紀大曆九年帝
B15n0088_p0058b10║夢建康牛首山辟支佛來見勅太子詹事古侁於山
B15n0088_p0058b11║中建七級浮圖
B15n0088_p0058b12║　　　年詔僧徒入內道塲禮萬佛山
B15n0088_p0058b13║按唐書代宗本紀不載按杜陽雜編代宗崇奉釋
B15n0088_p0058b14║氏每春百品香和銀粉以塗佛室遇新羅國獻五彩
B15n0088_p0058b15║氍毹製度巧麗亦冠絕一時每方寸之內即有歌舞
B15n0088_p0058b16║伎樂列國山川之象忽微風入室其上復有蜂蝶動
B15n0088_p0058b17║搖燕雀飛舞俯而視之莫辨真假又獻萬佛山可高
B15n0088_p0058b18║一丈因置山於佛室以氍毹藉其地焉萬佛山則彫
B15n0088_p0058b19║沉檀珠玉以成之其佛之形大者或逾寸小者七八
B15n0088_p0058b20║分其佛之首有如黍米者有如半菽者其眉目口耳
B15n0088_p0058b21║螺髻毫相無不悉具而更鏤金玉水精為幡葢流蘇
B15n0088_p0058b22║庵羅薝蔔等樹構百瑤為樓閣臺殿其狀雖微而勢
B15n0088_p0058b23║若飛動又前有行道僧徒不啻千數下有紫金鐘徑
B15n0088_p0058b24║闊三寸上以龜口銜之每擊其鐘則行道之僧禮首
B15n0088_p0058b25║至地其中隱隱謂之梵音葢關戾在乎鐘也其山雖
B15n0088_p0058b26║以萬佛為名其數則不可勝紀上因置九光扇於巖
B15n0088_p0058b27║巘間四月八日召兩眾僧徒入內道塲禮萬佛山是
B15n0088_p0058c01║時觀者歎非人工及覩九色光於殿中咸謂之佛光
B15n0088_p0058c02║即九光扇也由是上令三藏僧不空念天竺密語千
B15n0088_p0058c03║口而退
B15n0088_p0058c04║德宗建中元年秋七月丁丑罷內出盂蘭盆不命僧
B15n0088_p0058c05║為內道塲
B15n0088_p0058c06║按唐書德宗本紀不載按舊唐書德宗本紀云云
B15n0088_p0058c07║興元元年迎法照法師入禁中教宮人念佛及五會
B15n0088_p0058c08║按唐書德宗本紀不載按佛祖統紀德宗興元元
B15n0088_p0058c09║年法照法師於并州行五會教人念佛帝於中宮常
B15n0088_p0058c10║聞東北方有念佛聲遣使尋至太原果見師勸化之
B15n0088_p0058c11║盛乃迎入禁中教宮人念佛亦及五會
B15n0088_p0058c12║貞元三年宇文炫奏以鄉落廢寺為學舍材勅以侵
B15n0088_p0058c13║毀三寶罪之
B15n0088_p0058c14║按唐書德宗本紀不載按佛祖統紀貞元三年京
B15n0088_p0058c15║兆尹宇文炫奏乞以鄉落廢寺為學舍材勅曰奉佛
B15n0088_p0058c16║之宮轉為儒館此侵毀三寶之漸罪在不宥炫慙懼
B15n0088_p0058c17║即日自解歸
B15n0088_p0058c18║貞元六年詔送佛骨還無憂王寺
B15n0088_p0058c19║按唐書德宗本紀不載按舊唐書德宗本紀貞元
B15n0088_p0058c20║六年二月岐州無憂王寺有佛指骨寸餘先是取來
B15n0088_p0058c21║禁中供養乙亥詔送還本寺
B15n0088_p0058c22║貞元十三年以霍仙鳴病令於諸寺齋僧
B15n0088_p0058c23║按唐書德宗本紀不載按舊唐書德宗本紀貞元
B15n0088_p0058c24║十三年秋七月己丑右神策中尉霍仙鳴病賜馬十
B15n0088_p0058c25║匹令於諸寺齋僧
B15n0088_p0058c26║憲宗元和六年勅孟簡等翻譯觀音經
B15n0088_p0058c27║按唐書憲宗本紀不載按舊唐書憲宗本紀元和
B15n0088_p0059a01║六年春正月勅諫議大夫孟簡給事中劉伯芻工部
B15n0088_p0059a02║侍郎歸登右補闕蕭俛等於豐泉寺翻譯大乘本生
B15n0088_p0059a03║心地觀音經
B15n0088_p0059a04║元和十三年十二月庚戌迎佛骨於鳳翔
B15n0088_p0059a05║按唐書憲宗本紀云云
B15n0088_p0059a06║元和十四年迎佛骨至京師
B15n0088_p0059a07║按唐書憲宗本紀不載按韓愈傳愈遷刑部侍郎
B15n0088_p0059a08║時憲宗遣使者往鳳翔迎佛骨入禁中三日乃送佛
B15n0088_p0059a09║祠王公士人奔走膜唄至為夷法灼體膚委珍貝騰
B15n0088_p0059a10║沓係路愈聞惡之乃上表曰佛者夷狄之一法耳自
B15n0088_p0059a11║後漢時始入中國上古未嘗有也昔黃帝在位百年
B15n0088_p0059a12║年百一十歲少昊在位八十年年百歲顓頊在位七
B15n0088_p0059a13║十九年年九十歲帝嚳在位七十年年百五歲堯在
B15n0088_p0059a14║位九十八年年百一十八歲帝舜在位及禹年皆百
B15n0088_p0059a15║歲此時天下太平百姓安樂壽考然而中國未有佛
B15n0088_p0059a16║也其後湯亦年百歲湯孫太戊在位七十五年武丁
B15n0088_p0059a17║在位五十年書史不言其壽推其年數葢不減百歲
B15n0088_p0059a18║周文王年九十七歲武王年九十三歲穆王在位百
B15n0088_p0059a19║年此時佛法亦未至中國非因事佛而致然也漢明
B15n0088_p0059a20║帝時始有佛法明帝在位纔十八年其後亂亡相繼
B15n0088_p0059a21║運祚不長宋齊梁陳元魏以下事佛漸謹年代尤促
B15n0088_p0059a22║惟梁武帝在位四十八年前後三捨身施佛宗廟祭
B15n0088_p0059a23║不用牲牢晝日一食止於菜果後為侯景所逼餓死
B15n0088_p0059a24║臺城國亦尋滅事佛求福乃更得禍由此觀之佛不
B15n0088_p0059a25║足信亦可知矣高祖始受隋禪則議除之當時羣臣
B15n0088_p0059a26║識見不遠不能深究先王之道古今之宜推闡聖明
B15n0088_p0059a27║以救斯弊其事遂止臣常恨焉伏惟睿聖文武皇帝
B15n0088_p0059b01║陛下神聖英武數千百年以來未有倫比即位之初
B15n0088_p0059b02║即不許度人為僧尼道士又不許別立寺觀臣當時
B15n0088_p0059b03║以為高祖之志必行於陛下今縱未能即行豈可恣
B15n0088_p0059b04║之令盛也今陛下令羣僧迎佛骨於鳳翔御樓以觀
B15n0088_p0059b05║舁入大內又令諸寺遞加供養臣雖至愚必知陛下
B15n0088_p0059b06║不惑於佛作此崇奉以祈福祥也直以豐年之樂徇
B15n0088_p0059b07║人之心為京都士庶設詭異之觀戲玩之具耳安有
B15n0088_p0059b08║聖明若此而肯信此等事哉然百姓愚冥易惑難曉
B15n0088_p0059b09║苟見陛下如此將謂真心信佛皆云天子大聖猶一
B15n0088_p0059b10║心信向百姓微賤於佛豈合更惜身命以至灼頂燔
B15n0088_p0059b11║指十百為羣解衣散錢自朝至暮轉相倣效惟恐後
B15n0088_p0059b12║時老幼奔波棄其生業若不即加禁遏更歷諸寺必
B15n0088_p0059b13║有斷臂臠身以為供養者傷風敗俗傳笑四方非細
B15n0088_p0059b14║事也佛本夷狄之人與中國言語不通衣服殊製口
B15n0088_p0059b15║不道先王之法言身不服先王之法服不知君臣之
B15n0088_p0059b16║義父子之情假如其身尚在奉其國命來朝京師陛
B15n0088_p0059b17║下容而接之不過宣政一見禮賓一設賜衣一襲衛
B15n0088_p0059b18║而出之於境不令貳於眾也况其身死已久枯朽之
B15n0088_p0059b19║骨凶穢之餘豈宜以入宮禁孔子曰敬鬼神而遠之
B15n0088_p0059b20║古之諸侯弔於其國必令巫祝先以桃茢祓除不祥
B15n0088_p0059b21║然後進弔今無故取朽穢之物親臨觀之巫祝不先
B15n0088_p0059b22║桃茢不用羣臣不言其非御史不舉其失臣實恥之
B15n0088_p0059b23║乞以此骨付之水火未絕根本斷天下之疑絕前代
B15n0088_p0059b24║之惑使天下之人知大聖人之所作為出於尋常萬
B15n0088_p0059b25║萬也佛如有靈能作禍祟凡有殃咎宜加臣身上天
B15n0088_p0059b26║鑒臨臣不怨悔表入帝大怒持示宰相將抵以死裴
B15n0088_p0059b27║度崔羣曰愈言訐牾罪之誠宜然非內懷至忠安能
B15n0088_p0059c01║及此願少寬假以來諫爭帝曰愈言我奉佛太過猶
B15n0088_p0059c02║可容至謂東漢奉佛以後天子咸夭促言何乖刺邪
B15n0088_p0059c03║愈人臣狂妄敢爾固不可赦於是中外駭懼雖戚里
B15n0088_p0059c04║諸貴亦為愈言乃貶潮州刺史
B15n0088_p0059c05║按舊唐書憲宗本紀元和十四年春正月丁亥迎鳳
B15n0088_p0059c06║翔法門寺佛骨至京師留禁中三日乃送諸寺王公
B15n0088_p0059c07║士庶奔走捨施如不及刑部侍郎韓愈上疏極陳其
B15n0088_p0059c08║弊癸巳貶愈為潮州刺史
B15n0088_p0059c09║元和十五年穆宗即位幸安國寺觀盂蘭盆又盛飾
B15n0088_p0059c10║諸佛寺
B15n0088_p0059c11║按唐書穆宗本紀不載按舊唐書穆宗本紀元和
B15n0088_p0059c12║十五年正月丙午帝即位七月乙卯上幸安國寺觀
B15n0088_p0059c13║盂蘭盆壬戌盛飾安國慈恩千福開業章敬等寺縱
B15n0088_p0059c14║吐蕃使者觀之
B15n0088_p0059c15║穆宗長慶元年劉總奏請為僧以私第為佛寺詔賜
B15n0088_p0059c16║寺額及僧衣又賜號大覺
B15n0088_p0059c17║按唐書穆宗本紀不載按舊唐書穆宗本紀長慶
B15n0088_p0059c18║元年二月己卯幽州節度使劉總奏請去位落髮為
B15n0088_p0059c19║僧三月甲子劉總請以私第為佛寺乃遣中使賜寺
B15n0088_p0059c20║額曰報恩幽州奏劉總堅請為僧又賜以僧衣賜號
B15n0088_p0059c21║大覺總是夜遁去幽州人不知所之夏四月庚午易
B15n0088_p0059c22║定奏劉總已為僧三月二十七日卒於當道界贈太
B15n0088_p0059c23║尉
B15n0088_p0059c24║長慶二年幸善因寺施僧錢百萬又命景王侍從皇
B15n0088_p0059c25║太后幸石甕寺
B15n0088_p0059c26║按唐書穆宗本紀不載按舊唐書穆宗本紀長慶
B15n0088_p0059c27║二年十月己卯上由複道幸咸陽止於善因佛寺施
B15n0088_p0060a01║僧錢百萬十一月庚午命景王率禁軍五百騎侍從
B15n0088_p0060a02║皇太后幸華清宮又幸石甕寺癸酉上幸華清宮迎
B15n0088_p0060a03║太后即日馳還太后翌日方還十二月己未兩軍容
B15n0088_p0060a04║內司公主戚屬之家竝以上疾痊平詣寺為僧齋
B15n0088_p0060a05║長慶三年賜僧絹二百匹又賜五百匹
B15n0088_p0060a06║按唐書穆宗本紀不載按舊唐書穆宗本紀長慶
B15n0088_p0060a07║三年八月上由複道幸興慶宮至通化門賜持盂僧
B15n0088_p0060a08║絹二百匹十一月上御通化門觀作毗沙門神因賜
B15n0088_p0060a09║絹五百匹
B15n0088_p0060a10║長慶四年敬宗即位徐泗王智典請置僧尼戒壇
B15n0088_p0060a11║按唐書敬宗本紀不載按舊唐書敬宗本紀長慶
B15n0088_p0060a12║四年正月癸酉皇太子即位十二月乙未徐泗王智
B15n0088_p0060a13║典請置僧尼戒壇浙西觀察使李德裕奏狀論其姦
B15n0088_p0060a14║幸時自憲宗朝有敕禁私度戒壇智興冒禁陳請蓋
B15n0088_p0060a15║緣久不興置由是天下沙門奔走如不及智興邀其
B15n0088_p0060a16║厚利由是致富時議醜之
B15n0088_p0060a17║敬宗寶曆二年以殷侑違制請置僧尼戒壇敕罰俸
B15n0088_p0060a18║料
B15n0088_p0060a19║按唐書敬宗本紀不載按舊唐書敬宗本紀寶曆
B15n0088_p0060a20║二年三月辛未江西觀察使殷侑請於洪州寶曆寺
B15n0088_p0060a21║置僧尼戒壇敕殷侑故違制令擅置戒壇罰一季俸
B15n0088_p0060a22║料
B15n0088_p0060a23║文宗太和三年沈傳師請為僧尼起戒壇詔罰一月
B15n0088_p0060a24║俸料
B15n0088_p0060a25║按唐書文宗本紀不載按舊唐書文宗本紀太和
B15n0088_p0060a26║三年十月己酉江西沈傳師奏皇帝誕月請為僧尼
B15n0088_p0060a27║起方等戒壇詔曰不度僧尼累有敕命傳師忝為藩
B15n0088_p0060b01║守合奉詔條誘致愚妄庸非禮道宜罰一月俸料
B15n0088_p0060b02║太和九年詔不得度人為僧尼以李訓言罷內道塲
B15n0088_p0060b03║出靈像尋復之
B15n0088_p0060b04║按唐書文宗本紀不載按舊唐書文宗本紀太和
B15n0088_p0060b05║九年秋七月丁巳詔不得度人為僧尼
B15n0088_p0060b06║按佛祖統紀太和九年四月翰林學士李訓請罷長
B15n0088_p0060b07║生殿內道塲沙汰僧尼偽濫者是日出大內靈像夜
B15n0088_p0060b08║大風含元殿四鴟吻皆震墜拔殿前樹者三壞金吾
B15n0088_p0060b09║仗館舍內外樓觀城門數十所光化門西城俱壞士
B15n0088_p0060b10║民震恐帝以訓所請忤天意亟下勅停前沙汰復立
B15n0088_p0060b11║大內儀像風始息
B15n0088_p0060b12║開成二年詔慶成節勿廣置齋筵大集僧眾
B15n0088_p0060b13║按唐書文宗本紀不載按舊唐書文宗本紀開成
B15n0088_p0060b14║二年八月甲申詔曰慶成節朕之生辰天下錫宴庶
B15n0088_p0060b15║同歡泰不欲屠宰用表好生非是信尚空門將希無
B15n0088_p0060b16║妄之福恐中外臣庶不諭朕懷廣置齋筵大集僧眾
B15n0088_p0060b17║非獨凋耗物力兼恐致惑生靈自今宴會蔬食任陳
B15n0088_p0060b18║酺醢末為常例
B15n0088_p0060b19║武宗會昌元年廢浮屠法
B15n0088_p0060b20║按唐書武宗本紀不載按食貨志武宗即位廢浮
B15n0088_p0060b21║屠法天下毀寺四千六百招提蘭若四萬籍僧尼為
B15n0088_p0060b22║民二十六萬五千人奴婢十五萬人田數千萬頃大
B15n0088_p0060b23║秦穆護祆二千餘人上都東都每街留寺二每寺僧
B15n0088_p0060b24║三十人諸道留僧以三等不過二十人腴田鬻錢送
B15n0088_p0060b25║戶部中下田給寺家奴婢丁壯者為兩稅戶人十畝
B15n0088_p0060b26║以僧尼既盡兩京悲田養病坊給寺田十頃諸州七
B15n0088_p0060b27║頃主以耆壽
B15n0088_p0060c01║會昌三年詔廻紇破滅令在京外宅及東都修功德
B15n0088_p0060c02║按唐書武宗本紀不載按舊唐書武宗本紀會昌
B15n0088_p0060c03║三年二月詔廻紇既以破滅應在京外宅及東都修
B15n0088_p0060c04║功德其廻紇及摩尼寺莊宅錢物等竝委功德使以
B15n0088_p0060c05║御史臺及京兆府各差官點檢收抽不得容諸色人
B15n0088_p0060c06║影占如犯者竝處極法錢物納官摩尼寺僧委中書
B15n0088_p0060c07║門下條疏聞奏
B15n0088_p0060c08║會昌四年勅斷屠出於釋氏正月及三元日宜各斷
B15n0088_p0060c09║三日列聖忌斷一日餘不禁
B15n0088_p0060c10║按唐書武宗本紀不載按舊唐書武宗本紀會昌
B15n0088_p0060c11║四年春正月敕齋月斷屠出於釋氏國家創業猶近
B15n0088_p0060c12║梁隋卿相大臣或沿茲弊鼓刀者既獲厚利糾察者
B15n0088_p0060c13║潛受請求正月以萬物生植之初宜斷三日列聖忌
B15n0088_p0060c14║斷一日仍准開元二十二年敕三元日各斷三日餘
B15n0088_p0060c15║月不禁時帝志學神仙師趙歸真歸真乘寵每對排
B15n0088_p0060c16║毀釋氏言非中國之教蠹耗生靈盡宜除去帝頗信
B15n0088_p0060c17║之
B15n0088_p0060c18║會昌五年八月壬午大毀佛寺復僧尼為民
B15n0088_p0060c19║按唐書武宗本紀云云
B15n0088_p0060c20║按舊唐書武宗本紀會昌五年道士趙歸真特承恩
B15n0088_p0060c21║禮遂舉羅浮道士鄧元起有長年之術帝遣中使迎
B15n0088_p0060c22║之由是與衡山道士劉元靖及歸真膠固排毀釋氏
B15n0088_p0060c23║而拆寺之請行焉夏四月敕祠部檢括天下寺及僧
B15n0088_p0060c24║尼人數凡大寺四千六百蘭若四萬僧尼二十六萬
B15n0088_p0060c25║五百秋七月庚子敕併省天下佛寺中書門下條疏
B15n0088_p0060c26║聞奏據令式諸上州國忌日官吏行香於寺其上州
B15n0088_p0060c27║望各留寺一所有列聖尊容便令移於寺內其下州
B15n0088_p0061a01║寺竝廢其上都東都兩街請留十寺寺僧十人勅曰
B15n0088_p0061a02║上州各留寺工作精妙者留之如破落亦宜廢毀其
B15n0088_p0061a03║合行香日官吏宜於道觀其上都下都每街留寺兩
B15n0088_p0061a04║所寺留僧三十人上都左街留慈恩薦福右街留西
B15n0088_p0061a05║明莊嚴中書又奏天下廢寺銅像鐘磬委鹽鐵使鑄
B15n0088_p0061a06║錢其鐵像委本州鑄為農器金銀鍮石等像銷付度
B15n0088_p0061a07║支衣冠士庶之家所有金銀銅鐵之像勅出後限一
B15n0088_p0061a08║月納官如違委鹽鐵使依禁銅法處分其土木石等
B15n0088_p0061a09║像合留寺內依舊又奏僧尼不合隸祠部請隸鴻臚
B15n0088_p0061a10║寺其大秦穆護祆等祠釋教既已釐革邪法不可獨
B15n0088_p0061a11║存其人竝勒還俗遞歸本貫充稅戶如外國人送還
B15n0088_p0061a12║本處收管八月制朕聞三代已前未嘗言佛漢魏之
B15n0088_p0061a13║後像教𥧲興是由季時傳此異俗因緣染習蔓衍滋
B15n0088_p0061a14║多以至於蠹耗國風而漸不覺誘惑人意而眾益迷
B15n0088_p0061a15║洎於九州山原兩京城闕僧徒日廣佛寺日崇勞人
B15n0088_p0061a16║力於土木之工奪人利於金寶之飾遺君親於師資
B15n0088_p0061a17║之際違配偶於戒律之間壞法害人無逾此道且一
B15n0088_p0061a18║夫不田有受其饑者一婦不蠶有受其寒者今天下
B15n0088_p0061a19║僧尼不可勝數皆待農而食待蠶而衣寺宇招提莫
B15n0088_p0061a20║知紀極皆雲構藻飾僭擬宮居晉宋齊梁物力凋療
B15n0088_p0061a21║風俗澆詐莫不由是而致也况我高祖太宗以武定
B15n0088_p0061a22║禍亂以文理華夏執此二柄是以經邦豈可以區區
B15n0088_p0061a23║西方之教與我抗衡哉貞觀開元亦常釐革剗除不
B15n0088_p0061a24║盡流衍轉滋朕博覽前言旁求輿議弊之可革斷在
B15n0088_p0061a25║不疑而中外誠臣協予至意條疏至當宜在必行懲
B15n0088_p0061a26║千古之蠹源成百王之典法濟人利眾予何讓焉其
B15n0088_p0061a27║天下所拆寺四千六百餘所還俗僧尼二十六萬五
B15n0088_p0061b01║百人收充兩稅戶拆招提蘭若四萬餘所收膏腴上
B15n0088_p0061b02║田數千萬頃收奴婢為兩稅戶十五萬人隸僧尼屬
B15n0088_p0061b03║主客顯明外國之教勒大秦穆護祓二千餘人還俗
B15n0088_p0061b04║不雜中華之風於戲前古未行似將有待及今盡去
B15n0088_p0061b05║豈謂無時驅游惰不業之徒已踰十萬廢丹雘無用
B15n0088_p0061b06║之室何啻億千自此清淨訓人慕無為之理簡易齊
B15n0088_p0061b07║政成一俗之功將使六合黔黎同歸皇化尚以革弊
B15n0088_p0061b08║之始日用不知下制明廷宜體予意十一月甲辰勅
B15n0088_p0061b09║悲田養病坊緣僧尼還俗無人主持恐殘疾無以取
B15n0088_p0061b10║給兩京量給寺田賑濟諸州府七頃至十頃各於本
B15n0088_p0061b11║管選耆壽一人勾當以充粥料
B15n0088_p0061b12║會昌六年宣宗即位勅上都兩街舊留四寺外更添
B15n0088_p0061b13║置八所
B15n0088_p0061b14║按唐書宣宗本紀不載按舊唐書宣宗本紀會昌
B15n0088_p0061b15║六年三月帝即位五月左右街功德使奏准今月五
B15n0088_p0061b16║日赦書節文上都兩街舊留四寺外更添置八所兩
B15n0088_p0061b17║所依舊名興福寺保壽寺六所請改舊名寶應寺改
B15n0088_p0061b18║為資聖寺青龍寺改為護國寺菩提寺改為保唐寺
B15n0088_p0061b19║清禪寺改為安國寺法雲尼寺改為唐安寺崇敬尼
B15n0088_p0061b20║寺改為唐昌寺右街添置八所西明寺改為福壽寺
B15n0088_p0061b21║莊嚴寺改為聖壽寺舊留寺二所舊名千福寺改為
B15n0088_p0061b22║興元寺化度寺改為崇福寺永泰寺改為萬壽寺溫
B15n0088_p0061b23║國寺改為崇聖寺經行寺改為龍興寺奉恩寺改為
B15n0088_p0061b24║興福寺勅旨依奏誅道士劉元靖等十二人以其說
B15n0088_p0061b25║惑武宗排毀釋氏故也
B15n0088_p0061b26║宣宗大中元年閏三月大復佛寺
B15n0088_p0061b27║按唐書宣宗本紀云云
B15n0088_p0061c01║按舊唐書宣宗本紀大中元年閏三月敕會昌季年
B15n0088_p0061c02║併省寺宇雖云異方之教無損致理之源中國之人
B15n0088_p0061c03║久行其道釐革過當事體未弘其靈山勝境天下州
B15n0088_p0061c04║府應會昌五年四月所廢寺宇有宿舊名僧復能修
B15n0088_p0061c05║創一任住持所司不得禁止
B15n0088_p0061c06║懿宗咸通　年令沙門入禁中為禱祠事
B15n0088_p0061c07║按唐書懿宗本紀不載按蕭倣傳倣咸通初為左
B15n0088_p0061c08║散騎常侍懿宗怠政事喜佛道引桑門入禁中為禱
B15n0088_p0061c09║祠事數幸佛廬廣施予倣諫以為天竺法割愛取滅
B15n0088_p0061c10║非帝王所尚慕今筆梵言口佛音不若懲謬賞濫罰
B15n0088_p0061c11║振殃祈福况佛者可以悟取不可以相求帝雖昏縱
B15n0088_p0061c12║猶嘉歎其言
B15n0088_p0061c13║咸通五年裴坦以興佛寺上疏切諫優詔答之
B15n0088_p0061c14║按唐書懿宗本紀不載按舊唐書懿宗本紀咸通
B15n0088_p0061c15║五年春正月諫議大夫裴坦上疏論天下徵兵財賦
B15n0088_p0061c16║方匱不宜過興佛寺以困國力優詔答之
B15n0088_p0061c17║咸通十二年五月上幸安國寺賜講經僧沉香高座
B15n0088_p0061c18║按唐書懿宗本紀不載按舊唐書懿宗本紀云云
B15n0088_p0061c19║按杜陽雜編上敬天竺教十二年冬製二高座賜新
B15n0088_p0061c20║安國寺一為講座一曰唱經座各高二丈砑沈檀為
B15n0088_p0061c21║骨以漆塗之鏤金銀為龍鳳花木之形徧覆其上又
B15n0088_p0061c22║置小方座前陳經案次設香盆四隅立金穎伽高三
B15n0088_p0061c23║丈磴道欄檻無不悉具前繡錦襜褥精巧奇絕冠於
B15n0088_p0061c24║一時即設萬人齋勅大德僧撤首為講論上刱修安
B15n0088_p0061c25║國寺臺殿廊宇制度宏麗就中三間華飾祕邃天下
B15n0088_p0061c26║稱之為最工人以夜繼日而成之上親幸賞勞觀者
B15n0088_p0061c27║如堵降誕日於宮中結綵為寺賜升朝官以下錦袍
B15n0088_p0062a01║李可及嘗教數百人作四方菩薩蠻隊
B15n0088_p0062a02║咸通十四年三月迎佛骨於鳳翔
B15n0088_p0062a03║按唐書懿宗本紀云云
B15n0088_p0062a04║按舊唐書懿宗本紀咸通十四年三月庚午詔兩街
B15n0088_p0062a05║僧於鳳翔法門寺迎佛骨四月八日佛骨至京自開
B15n0088_p0062a06║遠門達安福門綵棚夾道念佛之音震地上登安福
B15n0088_p0062a07║門迎禮之迎入內道塲三日出於京城諸寺士女雲
B15n0088_p0062a08║合威儀盛飾古無其比制曰朕以寡德纘承鴻業十
B15n0088_p0062a09║有四年頃屬寇猖狂王師未息朕憂勤在位愛育生
B15n0088_p0062a10║靈遂乃尊崇釋教至重元門迎請真身為萬姓祈福
B15n0088_p0062a11║今觀覩之眾隘塞路岐載念狴牢寢興在慮嗟我黎
B15n0088_p0062a12║人陷於刑辟况漸當暑毒繫於縲絏或積幽凝滯有
B15n0088_p0062a13║傷和氣或關連追擾有妨農務京畿及天下州府縣
B15n0088_p0062a14║禁囚徒除十惡忤逆故意殺人官典犯贓合造毒藥
B15n0088_p0062a15║放火持杖開發墳墓外餘罪輕重節級遞減一等其
B15n0088_p0062a16║京城軍鎮限兩日內疏理訖聞奏天下州府勅到三
B15n0088_p0062a17║日內疏理聞奏
B15n0088_p0062a18║按杜陽雜編十四年春詔大德僧數十軰於鳳翔法
B15n0088_p0062a19║門寺迎佛骨百官上疏諫有言憲宗故事者上曰但
B15n0088_p0062a20║生得見歿而無恨也遂以金銀為寶剎以珠玉為寶
B15n0088_p0062a21║帳香舁仍用孔雀氄毛飾其寶剎小者高一丈大者
B15n0088_p0062a22║二丈刻香檀為飛簾花檻瓦木階砌之類其上徧以
B15n0088_p0062a23║金銀覆之舁一剎則用夫數百其寶帳香舁不可勝
B15n0088_p0062a24║紀工巧輝煥與日爭麗又悉珊瑚瑪瑙珍珠瑟瑟綴
B15n0088_p0062a25║為幡幢計用雜珍寶不啻百斛其剪綵為幡為傘約
B15n0088_p0062a26║以萬隊四月八日佛骨入長安自開遠門安福樓夾
B15n0088_p0062a27║道佛聲震地士女瞻禮僧徒道從上御安福寺親自
B15n0088_p0062b01║頂禮泣下霑臆即召兩街供奉僧賜金帛各有差仍
B15n0088_p0062b02║京師耆老元和迎真體者悉賜銀椀錦綵長安豪家
B15n0088_p0062b03║競飾車服駕肩彌路四方挈老扶幼來觀者莫不蔬
B15n0088_p0062b04║素以待恩福時有軍卒斷左臂於佛前以手執之一
B15n0088_p0062b05║步一禮血流灑地至肘行膝步齧指截髮不可算數
B15n0088_p0062b06║又有僧以艾覆頂上謂之鍊頂火發痛作即掉其首
B15n0088_p0062b07║呼叫坊市少年擒之不令動搖而痛不可忍乃號哭
B15n0088_p0062b08║臥於道上頭頂焦爛舉止窘迫凡見者無不大哂焉
B15n0088_p0062b09║上迎佛骨入內道塲即設金花帳溫凊牀龍鱗之席
B15n0088_p0062b10║鳳毛之褥焚玉髓之香薦瓊膏之乳皆九年訶陵國
B15n0088_p0062b11║所貢獻也初迎佛骨有詔令京城及畿甸於路傍壘
B15n0088_p0062b12║土為香剎或高一二丈迨八九尺悉以金翠飾之京
B15n0088_p0062b13║城之內約及萬數時妖言香剎搖動有佛光慶雲現
B15n0088_p0062b14║路衢說者迭相為異又坊市豪家相為無遮齋大會
B15n0088_p0062b15║通衢間結綵為樓閣臺殿或水銀以為池金玉以為
B15n0088_p0062b16║樹競聚僧徒廣設佛像吹螺擊鈸燈燭相繼又令小
B15n0088_p0062b17║兒玉帶金額白脚呵唱於其間恣為嬉戲又結錦繡
B15n0088_p0062b18║為小車輿以載歌舞如是充於輦轂之下而延壽里
B15n0088_p0062b19║特為繁華之最是歲秋七月天子宴駕公主薨而上
B15n0088_p0062b20║崩同昌之號明矣
B15n0088_p0062b21║僖宗　　　年詔歸佛骨於法門
B15n0088_p0062b22║按唐書僖宗本紀不載按杜陽雜編僖宗皇帝即
B15n0088_p0062b23║位詔歸佛骨於法門其道從威儀十無其一具體而
B15n0088_p0062b24║已然京城耆耄士女爭為送別執手相謂曰六十年
B15n0088_p0062b25║一度迎真身不知再見復在何時即伏首於前嗚咽
B15n0088_p0062b26║流涕所在香剎詔悉鏟除近甸百無一二焉