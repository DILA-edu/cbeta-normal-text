B15n0088_p0072a01║欽定古今圖書集成博物彙編神異典
B15n0088_p0072a02║　第六十二卷目錄
B15n0088_p0072a03║釋教部彙考四
B15n0088_p0072a04║宋二（仁宗天聖七則　景祐一則　寶元一則　慶曆六則　皇祐三則　至和一則
B15n0088_p0072a05║　嘉祐二則　又一則　英宗治平一則　神宗熙寧四則　元豐四則　哲宗元祐四則　紹
B15n0088_p0072a06║聖一則　元符一則　徽宗建中靖國一則　崇寧三則　大觀一則　政和一則　宣和四
B15n0088_p0072a07║則　欽宗靖康一則　高宗建炎一則　紹興十二則　孝宗乾道六則　淳熙九則　光宗
B15n0088_p0072a08║紹熙一則　寧宗慶元一則　嘉定一則　理宗寶慶一則　淳祐二則　度宗咸淳一則）
B15n0088_p0072a09║金（太宗天會一則　海陵貞元一則　正隆一則　世宗大定三則　章宗承安一則　宣
B15n0088_p0072a10║宗貞祐一則）
B15n0088_p0072a11║
B15n0088_p0072a12║
B15n0088_p0072a13║
B15n0088_p0072a14║
B15n0088_p0072a15║
B15n0088_p0072a16║
B15n0088_p0072a17║
B15n0088_p0072a18║
B15n0088_p0072a19║神異典第六十二卷
B15n0088_p0072a20║釋教部彙考四
B15n0088_p0072a21║宋二
B15n0088_p0072a22║仁宗天聖元年勅內侍降香入天竺靈山為國祈福
B15n0088_p0072a23║南海駐輦國進金葉天竺梵經
B15n0088_p0072a24║按宋史仁宗本紀不載按佛祖統紀天聖元年勅
B15n0088_p0072a25║內侍楊懷古降香入天竺靈山為國祈福慈雲式法
B15n0088_p0072a26║師復以天台教文入藏為請懷古為奏上知南海駐
B15n0088_p0072a27║輦國遣使進金葉天竺梵經詔三藏法護譯之
B15n0088_p0072b01║天聖二年詔賜天台教文入藏及賜白金百兩飯靈
B15n0088_p0072b02║山千眾西天沙門愛賢護賢來進貝葉梵經詔賜紫
B15n0088_p0072b03║服
B15n0088_p0072b04║按宋史仁宗本紀不載按佛祖統紀云云
B15n0088_p0072b05║天聖三年夏竦等進新譯經音義七十卷詔不許收
B15n0088_p0072b06║度曾犯真刑及文身者
B15n0088_p0072b07║按宋史仁宗本紀不載按佛祖統紀天聖三年翰
B15n0088_p0072b08║林學士夏竦同三藏惟淨等進新譯經音義七十卷
B15n0088_p0072b09║判都省馬亮言佛道貴重人天所師請無得收度曾
B15n0088_p0072b10║犯真刑及文身者詔從之
B15n0088_p0072b11║天聖五年西域僧獻梵書惟淨進大藏經目錄賜名
B15n0088_p0072b12║天聖釋教錄
B15n0088_p0072b13║按宋史仁宗本紀天聖五年二月丁丑西域僧法吉
B15n0088_p0072b14║祥等來獻梵書
B15n0088_p0072b15║按佛祖統紀五年三藏惟淨進大藏經目錄二表賜
B15n0088_p0072b16║名天聖釋教錄凡六千一百九十七卷
B15n0088_p0072b17║天聖六年罷兩川歲貢織佛御製三寶讚
B15n0088_p0072b18║按宋史仁宗本紀天聖六年春正月己酉罷兩川乾
B15n0088_p0072b19║元節歲貢織佛
B15n0088_p0072b20║按佛祖綂紀天聖六年御製三寶讚以賜宰輔及譯
B15n0088_p0072b21║經院
B15n0088_p0072b22║天聖七年勅建慈化寺為先帝薦福
B15n0088_p0072b23║按宋史仁宗本紀不載按佛祖統紀天聖七年勅
B15n0088_p0072b24║於京師大建慈化寺謂宰臣曰此蓋為先帝薦福之
B15n0088_p0072b25║舉今後毋得無故擅興力役
B15n0088_p0072b26║天聖九年勅迎六祖衣鉢奉安大內清淨堂詔僧懷
B15n0088_p0072b27║問往西天建塔迎開寶寺佛牙置禁中尋奉還寺
B15n0088_p0072c01║按宋史仁宗本紀不載按佛祖統紀天聖九年勅
B15n0088_p0072c02║韶州守臣詣寶林山南華寺迎六祖衣鉢入京闕供
B15n0088_p0072c03║養及至奉安大內清淨堂勅兵部侍郎晏殊撰六祖
B15n0088_p0072c04║衣鉢記傳法院言沙門懷問嘗往天竺為真宗皇帝
B15n0088_p0072c05║建塔於佛金剛座之側今欲再往為皇太后今上更
B15n0088_p0072c06║建二塔乞賜先朝聖教序皇太后發願文聖上三寶
B15n0088_p0072c07║讚刊石塔下及製袈裟奉釋迦像詔可仍令詞臣撰
B15n0088_p0072c08║沙門懷問三往西天記初太祖疑宣律師佛牙非真
B15n0088_p0072c09║遣使取自洛烈火煅之色不變心敬神異遂製發願
B15n0088_p0072c10║文太宗朝復取驗以火製偈讚以申敬因奉安大相
B15n0088_p0072c11║國寺法華院真宗嘗迎供開寶寺靈感塔下瞻拜之
B15n0088_p0072c12║夕神光洞發遂製偈讚上以三朝敬事遂迎置禁中
B15n0088_p0072c13║以薔薇水灌之忽於穴中得舍利一五色映人因為
B15n0088_p0072c14║製讚以金䀃二重藏之奉以還寺
B15n0088_p0072c15║景祐元年毀天下無額寺院賜趙元昊佛經詔試童
B15n0088_p0072c16║行誦法華經中選者始得度
B15n0088_p0072c17║按宋史仁宗本紀景祐元年閏六月乙亥毀天下無
B15n0088_p0072c18║額寺院十二月癸酉賜西平王趙元昊佛經
B15n0088_p0072c19║按佛祖統紀景祐元年詔試天下童行誦法華經中
B15n0088_p0072c20║選者得度命參政宋綬夏竦同監試有童行誦經不
B15n0088_p0072c21║過問習業幾年對曰十年矣二公笑且閔之約歸各
B15n0088_p0072c22║取經誦綬十日竦七日不遺一字是歲天下僧三十
B15n0088_p0072c23║八萬五千五百二十人尼四萬八千七百四十人
B15n0088_p0072c24║寶元二年僧懷問等自中天竺還召見慰勞賜號及
B15n0088_p0072c25║紫衣金幣
B15n0088_p0072c26║按宋史仁宗本紀不載按佛祖統紀寶元二年五
B15n0088_p0072c27║月三往西天懷問同沙門得濟永定得安自中天竺
B15n0088_p0073a01║摩竭陀國還進佛骨舍利貝葉梵經貝多子菩提樹
B15n0088_p0073a02║葉無憂樹葉菩提子念珠西天碑十九本召見慰勞
B15n0088_p0073a03║賜號顯教大師紫衣金幣
B15n0088_p0073a04║慶曆元年僧惟淨中丞孔輔道請罷譯經不許
B15n0088_p0073a05║按宋史仁宗本紀不載按佛祖統紀慶曆元年三
B15n0088_p0073a06║藏法師惟淨言西土進經新舊萬軸鴻臚之設有費
B15n0088_p0073a07║廩祿欲乞停罷譯經上曰三聖舊謨焉敢即廢且琛
B15n0088_p0073a08║貢之籍非鴻臚則不可識未幾中丞孔輔道上疏請
B15n0088_p0073a09║罷譯經上出淨疏示之諭以先朝盛典不可輙廢
B15n0088_p0073a10║慶曆二年賜僧本如號及紫方袍又賜白蓮社額
B15n0088_p0073a11║按宋史仁宗本紀不載按佛祖統紀慶曆二年初
B15n0088_p0073a12║東掖山本如法師結百僧修法華長懺一年是年七
B15n0088_p0073a13║月駙馬都尉李尊勗以聞於朝賜號神照紫方袍嘗
B15n0088_p0073a14║於山西南見一虎臥以杖擊之曰非汝住處也虎俛
B15n0088_p0073a15║首而去後於虎臥處結屋為庵以是年歸閒此中慕
B15n0088_p0073a16║盧山之風與郇公章得象諸賢結白蓮社六七年間
B15n0088_p0073a17║寖成巨剎主上素聞道風因賜白蓮之額
B15n0088_p0073a18║慶曆三年詔迎佛牙入內殿禱雨作金殿奉藏
B15n0088_p0073a19║按宋史仁宗本紀不載按佛祖統紀慶曆三年六
B15n0088_p0073a20║月久旱詔迎相國寺佛牙入內殿躬禱須臾雨大注
B15n0088_p0073a21║乃作金殿四門以象天宮用以奉藏復製發願文以
B15n0088_p0073a22║見歸敬宰相章得象兼譯經潤文使
B15n0088_p0073a23║按學佛考訓三年詔迎佛牙於禁中禱雨以海上薔
B15n0088_p0073a24║薇水灌之得舍利一顆貯琉璃瓶中七寶嚴飾藉以
B15n0088_p0073a25║白㲲覆以瓔珞龍鳳衣供奉踰月
B15n0088_p0073a26║慶曆四年靈感塔災勅取塔基舍利入內供養
B15n0088_p0073a27║按宋史仁宗本紀不載按佛祖統紀慶曆四年六
B15n0088_p0073b01║月開寶寺靈感塔災勅中使取塔基所藏舍利多入
B15n0088_p0073b02║內供養將事再建諫臣余靖力諫上不說
B15n0088_p0073b03║慶曆七年詔封紫服神僧為慈忍寧濟大師御製譯
B15n0088_p0073b04║經頌賜僧法護
B15n0088_p0073b05║按宋史仁宗本紀不載按佛祖統紀慶曆七年春
B15n0088_p0073b06║不雨遣使往隨州大洪山祈雨使人晨興叩殿遇紫
B15n0088_p0073b07║服神僧以目視之翌日大雨詔封慈忍寧濟大師御
B15n0088_p0073b08║製譯經頌賜三藏法護
B15n0088_p0073b09║慶曆八年詔請僧法華於化成殿齋
B15n0088_p0073b10║按宋史仁宗本紀不載按佛祖統紀諫臣司馬光
B15n0088_p0073b11║屢疏乞立儲嗣上聞開寶寺法華有異行夜焚香默
B15n0088_p0073b12║祝翌日請法華大士於化成殿齋暨旦上道衣凝佇
B15n0088_p0073b13║俄內侍奏言法華自右掖門趨入將至寢殿訶不能
B15n0088_p0073b14║止上笑曰朕召之耳至則徑升御榻趺坐受齋上問
B15n0088_p0073b15║儲嗣事索紙連書十三十三字後英宗繼統乃濮王
B15n0088_p0073b16║第十三子
B15n0088_p0073b17║皇祐元年詔再建靈感塔勅中使往陳留八關寺迎
B15n0088_p0073b18║佛指舍利
B15n0088_p0073b19║按宋史仁宗本紀不載按佛祖統紀皇祐元年詔
B15n0088_p0073b20║再建靈感塔奉藏舍利勅中使往陳留八關寺迎佛
B15n0088_p0073b21║指舍利或以為偽上命試以烈火擊以金椎了無所
B15n0088_p0073b22║損俄而舍利流迸光照西方上曰功德欲歸闡教乎
B15n0088_p0073b23║乃以水晶寶匣盛之御製發願文奉迎歸寺初是陳
B15n0088_p0073b24║留邑人為沙門義津建寺請額為闡教俄有梵僧至
B15n0088_p0073b25║曰我自天竺擕佛指舍利欲求吉祥處奉安非師不
B15n0088_p0073b26║能護施之而去既而瑞光屢發祈禱頻應
B15n0088_p0073b27║皇祐二年以宰相文彥博兼譯經潤文使詔僧懷璉
B15n0088_p0073c01║等入對化成殿賜舜老夫依舊為僧
B15n0088_p0073c02║按宋史仁宗本紀不載按佛祖統紀皇祐二年宰
B15n0088_p0073c03║相文彥博兼譯經潤文使彥博在京師與淨嚴禪師
B15n0088_p0073c04║結僧俗十萬人念佛為往生淨土之願詔左街淨因
B15n0088_p0073c05║禪寺懷璉禪師入對化成殿升座右街僧錄智林等
B15n0088_p0073c06║問話奏對稱旨賜號大覺初舜老夫住廬山棲賢南
B15n0088_p0073c07║康守以私忿民其衣大覺迎至淨因居以正室上每
B15n0088_p0073c08║召師入內未嘗言之一日嘉王至寺見大覺侍立舜
B15n0088_p0073c09║旁甚恭怪問左右知大覺曾入舜室歸以奏上上召
B15n0088_p0073c10║對便殿道貌奇偉敬之曰山林之高人也即於扇上
B15n0088_p0073c11║書賜曉舜依舊為僧再住棲賢寺賜紫衣銀鉢
B15n0088_p0073c12║皇祐五年西天沙門智吉祥等來朝進梵經各賜紫
B15n0088_p0073c13║服
B15n0088_p0073c14║按宋史仁宗本紀不載按佛祖統紀云云
B15n0088_p0073c15║至和元年勅賜諸僧號
B15n0088_p0073c16║按宋史仁宗本紀不載按佛祖統紀至和元年勅
B15n0088_p0073c17║三藏法護戒德高勝可特賜六字師號曰普明慈覺
B15n0088_p0073c18║傳梵大師上夢至景德寺門見龍蟠地上驚而寤遣
B15n0088_p0073c19║使往視之見一僧臥門外其名道隆明日召見奏對
B15n0088_p0073c20║詳敏賜號明悟禪師勅曹門外建華嚴院以居之
B15n0088_p0073c21║嘉祐元年乾元節勅開寶寺福勝塔院建大齋施僧
B15n0088_p0073c22║袈裟
B15n0088_p0073c23║按宋史仁宗本紀不載按佛祖統紀云云
B15n0088_p0073c24║嘉祐三年西夏國奏國內新建伽藍乞賜大藏經典
B15n0088_p0073c25║詔許之
B15n0088_p0073c26║按宋史仁宗本紀不載按佛祖統紀云云
B15n0088_p0073c27║　　　年以歲度僧太多始三分減一
B15n0088_p0074a01║按宋史仁宗本紀不載按張洞傳洞判祠部時天
B15n0088_p0074a02║下戶口日蕃民去為僧者眾洞奏至和元年勅增歲
B15n0088_p0074a03║度僧舊勅諸路三百人度一人後率百人度一人又
B15n0088_p0074a04║文武官內臣墳墓得置寺撥放近歲滋廣若以勳勞
B15n0088_p0074a05║宜假之者當依古給戶守冢禁勿樵採而已今祠部
B15n0088_p0074a06║帳至三十餘萬僧失不裁損後不勝其弊朝廷用其
B15n0088_p0074a07║言始三分減一
B15n0088_p0074a08║英宗治平四年神宗即位給陝西轉運司度僧牒令
B15n0088_p0074a09║糴穀賑旱賜天下寺院額
B15n0088_p0074a10║按宋史神宗本紀治平四年正月帝即位冬十月庚
B15n0088_p0074a11║戌給陝西轉運司度僧牒令糴穀賑霜旱州縣
B15n0088_p0074a12║按佛祖統紀四年勅天下私造寺院及三十間者並
B15n0088_p0074a13║賜壽聖之額
B15n0088_p0074a14║神宗熙寧元年始鬻僧度牒
B15n0088_p0074a15║按宋史神宗本紀不載按佛祖統紀熙寧元年七
B15n0088_p0074a16║月司諫錢公輔言祠部遇歲饑河決乞鬻度牒以佐
B15n0088_p0074a17║一時之急自今聖節恩賜並與裁損鬻牒自此始是
B15n0088_p0074a18║歲天下僧二十二萬六百六十人尼三萬四千三十
B15n0088_p0074a19║人
B15n0088_p0074a20║熙寧三年夏四月丁卯給兩浙轉運司度僧牒募民
B15n0088_p0074a21║入粟
B15n0088_p0074a22║按宋史神宗本紀云云
B15n0088_p0074a23║熙寧五年勅錢唐天竺觀音院歲度一僧以奉香火
B15n0088_p0074a24║按宋史神宗本紀不載按佛祖統紀云云
B15n0088_p0074a25║熙寧七年八月丁丑賜環慶安撫司度僧牒以募粟
B15n0088_p0074a26║振漢蕃饑民
B15n0088_p0074a27║按宋史神宗本紀云云
B15n0088_p0074b01║元豐三年勅設千僧齋改賜譯經僧試少卿者為三
B15n0088_p0074b02║藏法師
B15n0088_p0074b03║按宋史神宗本紀不載按佛祖統紀元豐三年正
B15n0088_p0074b04║月勅大內設千僧齋施袈裟金剛經為慈聖太后追
B15n0088_p0074b05║福詳定官制朝儀以自唐至本朝譯經僧官皆授試
B15n0088_p0074b06║光祿卿或鴻臚卿今後改賜譯經三藏法師試少卿
B15n0088_p0074b07║者賜三藏法師革江州東林律院為禪席命常總禪
B15n0088_p0074b08║師居之
B15n0088_p0074b09║元豐五年詔僧宗本入對延和殿
B15n0088_p0074b10║按宋史神宗本紀不載按佛祖統紀元豐五年詔
B15n0088_p0074b11║相國寺闢六十四院為八禪二律以東西序為慧林
B15n0088_p0074b12║智海二巨剎詔淨慈宗本禪師住慧林東林常總禪
B15n0088_p0074b13║師住智海總固辭許之本入對延和殿山呼即就榻
B15n0088_p0074b14║加趺侍衛驚顧師方自若賜茶舉盞撼蕩之上問受
B15n0088_p0074b15║業對曰承天永安上大喜語論久之既退上目之曰
B15n0088_p0074b16║僧中寶也侍者問主上何語曰吃茶閑話耳
B15n0088_p0074b17║按可談元豐間詔僧慈本住慧林禪院召見賜茶以
B15n0088_p0074b18║為榮遇先公侍上見宣諭慈本上云京師繁盛細民
B15n0088_p0074b19║逐末朕要卿來勸人作善別無他語
B15n0088_p0074b20║元豐七年王安石請以江寧府園廬為僧寺賜額報
B15n0088_p0074b21║本禪院
B15n0088_p0074b22║按宋史神宗本紀不載按佛祖綂紀云云
B15n0088_p0074b23║按熙豐日曆王安石劄子奏幸遇聖運超拔等夷知
B15n0088_p0074b24║獎眷怜逮兼父子載天負地感涕難勝顧迫衰殘糜
B15n0088_p0074b25║捐何補不勝螻蟻微願臣今所居江寧府上元縣園
B15n0088_p0074b26║屋為僧寺一所永遠祝延聖壽如蒙矜許特賜名額
B15n0088_p0074b27║廣昭希曠榮遇一時仰憑威神誓報無已取進止奉
B15n0088_p0074c01║聖旨依所乞以報本禪寺為名額
B15n0088_p0074c02║元豐八年皇太子手寫佛書為帝祈福
B15n0088_p0074c03║按宋史哲宗本紀元豐八年二月神宗寢疾宰相王
B15n0088_p0074c04║珪乞早建儲為宗廟社稷計又奏請皇太后權同聽
B15n0088_p0074c05║政神宗首肯三月甲午朔皇太后垂簾於福寧殿諭
B15n0088_p0074c06║珪等曰皇子性莊重從學穎悟自皇帝服藥手寫佛
B15n0088_p0074c07║書為帝祈福因出以示珪等所書字極端謹珪等稱
B15n0088_p0074c08║賀遂奉制立為皇太子
B15n0088_p0074c09║哲宗元祐元年高麗僧義天來朝
B15n0088_p0074c10║按宋史哲宗本紀不載按佛祖統紀元祐元年高
B15n0088_p0074c11║麗王子祐世僧統義天來朝勅禮部蘇軾館伴有司
B15n0088_p0074c12║供帳甚設義天四上表乞傳華嚴教乃勅主客楊傑
B15n0088_p0074c13║送至錢唐受法於慧因淨源法師復往天竺謁慈辯
B15n0088_p0074c14║諫法師傳天台教見靈芝照律師請戒法及資持記
B15n0088_p0074c15║至金山謁佛印元禪師坐納其禮楊傑驚問其故元
B15n0088_p0074c16║師曰義天異域僧耳若屈道徇俗何以示華夏師法
B15n0088_p0074c17║朝廷聞之以師為知大體義天既還國乃建剎傳教
B15n0088_p0074c18║奉慈辯為始祖復寄金書華嚴經新舊三譯於慧因
B15n0088_p0074c19║建閣以藏
B15n0088_p0074c20║元祐三年勅內侍齎黃金往東林妝飾神運五殿佛
B15n0088_p0074c21║像
B15n0088_p0074c22║按宋史哲宗本紀不載按佛祖統紀云云
B15n0088_p0074c23║元祐五年詔賜僧昇號曰神智
B15n0088_p0074c24║按宋史哲宗本紀不載按佛祖統紀元祐五年神
B15n0088_p0074c25║智昇法師來居越之興福時趙清獻公抃為帥適亢
B15n0088_p0074c26║旱大疫久禱不應遂請師迎大士入府治懇禱一夕
B15n0088_p0074c27║雨如霔疫病亦息抃奏於朝賜所居曰圓通錫師號
B15n0088_p0075a01║曰神智
B15n0088_p0075a02║元祐七年詔賜佛陀波利塔院額
B15n0088_p0075a03║按宋史哲宗本紀不載按佛祖統紀元祐七年潁
B15n0088_p0075a04║川守臣蘇軾言佛陀波利塔院祈禱屢驗乞降勅額
B15n0088_p0075a05║詔賜光梵之院波利在唐儀鳳初復回西竺取尊勝
B15n0088_p0075a06║呪經再來譯傳後至潁而亡里人漆其身造塔以嚴
B15n0088_p0075a07║事之
B15n0088_p0075a08║紹聖元年召僧於禁中為宣仁作小祥道塲
B15n0088_p0075a09║按宋史哲宗本紀不載按道山清話紹聖改元九
B15n0088_p0075a10║月禁中為宣仁作小祥道塲宣隆報長老陞座上設
B15n0088_p0075a11║御幄於旁以聽其僧祝曰伏願皇帝陛下愛國如身
B15n0088_p0075a12║視民如子每念太皇之保佑常如先帝之憂勤庶尹
B15n0088_p0075a13║百僚謹守漢家之法度四方萬里永為趙氏之封疆
B15n0088_p0075a14║既而有僧問話云太皇今居何處答云身居佛法龍
B15n0088_p0075a15║天上心在兒孫社稷中當時傳播人莫不稱嘆於戲
B15n0088_p0075a16║太皇之聖華夷稱為女堯舜方其垂簾每有號令天
B15n0088_p0075a17║下人謂之快活條貫
B15n0088_p0075a18║元符三年徽宗即位詔修嵩高少陵道塲
B15n0088_p0075a19║按宋史徽宗本紀元符三年正月帝即位按佛祖
B15n0088_p0075a20║統紀元符三年詔治泰陵登封令樓异請因餘力脩
B15n0088_p0075a21║嵩高少林道塲官民同役一朝而具名曰面壁蘭若
B15n0088_p0075a22║既而林中產芝草十二本雨甘露於池上夜有光屬
B15n0088_p0075a23║於天後山陳無己為之記
B15n0088_p0075a24║徽宗建中靖國元年召僧詣禁中講經
B15n0088_p0075a25║按宋史徽宗本紀不載按可談建中靖國元年召
B15n0088_p0075a26║僧詣禁中講經賜十禪師號及御製僧惟白續燈錄
B15n0088_p0075a27║序釋徒尤以為盛事
B15n0088_p0075b01║崇寧二年勅天下建崇寧寺賜諸僧諡
B15n0088_p0075b02║按宋史徽宗本紀崇寧二年九月癸巳令天下郡皆
B15n0088_p0075b03║建崇寧寺
B15n0088_p0075b04║按佛祖統紀二年賜終南山唐澄照律師道宣諡法
B15n0088_p0075b05║慧大師天竺山慈雲大師遵式諡法寶大師南屏梵
B15n0088_p0075b06║臻諡實相大師孤山智圓諡法海大師
B15n0088_p0075b07║崇寧三年勅迎相國寺佛牙入內供養賜諸僧諡
B15n0088_p0075b08║按宋史徽宗本紀不載按佛祖統紀崇寧三年勅
B15n0088_p0075b09║迎相國寺三朝御讚釋伽佛牙入內供養隔水晶匣
B15n0088_p0075b10║舍利出如雨點詔諡白馬寺摩騰三藏啟道圓通法
B15n0088_p0075b11║師竺法蘭開教總持法師雙林傅大士等空紹覺大
B15n0088_p0075b12║士方山李長者顯教妙嚴長者
B15n0088_p0075b13║崇寧五年詔除佛法
B15n0088_p0075b14║按宋史徽宗本紀不載按佛祖統紀崇寧五年十
B15n0088_p0075b15║月徽宗詔曰有天下者尊事上帝敢有弗虔而釋氏
B15n0088_p0075b16║之教乃以天帝置於鬼神之列瀆神逾分莫此之甚
B15n0088_p0075b17║有司其除削之又勅水陸道塲內設三清等位元豐
B15n0088_p0075b18║降詔止絕務在檢舉施行舊來僧居多設三教像遂
B15n0088_p0075b19║為院額殿名釋迦居中老君居左孔聖居右非所以
B15n0088_p0075b20║奉天真與儒教之意可迎其像歸道觀學舍以正其
B15n0088_p0075b21║名洛京沙門永道讀詔泣曰域中孔老法天制教故
B15n0088_p0075b22║不違天佛出世法天人所師故不違佛自古明王奉
B15n0088_p0075b23║佛以事上帝者為知此理也佛法平等故其垂教雖
B15n0088_p0075b24║聖凡俱會而君臣尊卑之分莫不自殊祖宗以來奉
B15n0088_p0075b25║法已定一旦除削吾恐毀法之禍兆於此矣聞者為
B15n0088_p0075b26║之憮然
B15n0088_p0075b27║大觀三年禁勳戚指占有額寺院充墳寺功德
B15n0088_p0075c01║按宋史徽宗本紀不載按佛祖統紀大觀三年勅
B15n0088_p0075c02║勳臣戚里應功德墳寺自造屋置田止賜名額蠲免
B15n0088_p0075c03║科敷從本家請僧住持不許指占有額寺院充墳寺
B15n0088_p0075c04║功德許御史臺內侍省彈劾施行
B15n0088_p0075c05║大觀四年春正月辛酉詔士庶拜僧者論以大不恭
B15n0088_p0075c06║二月庚午朔禁然頂煉臂刺血斷指五月壬寅停僧
B15n0088_p0075c07║牒三年
B15n0088_p0075c08║按宋史徽宗本紀云云
B15n0088_p0075c09║政和四年取驗陳留八關寺佛指
B15n0088_p0075c10║按宋史徽宗本紀不載按佛祖統紀政和四年方
B15n0088_p0075c11║士言陳留八關寺佛指乃海狗指耳有詔取驗火焚
B15n0088_p0075c12║鐵捶十餘日色不變勅加禮還之
B15n0088_p0075c13║宣和元年詔毀佛法
B15n0088_p0075c14║按宋史徽宗本紀宣和元年正月乙卯詔佛改號大
B15n0088_p0075c15║覺金仙餘為仙人大士僧為德士易服飾稱姓氏寺
B15n0088_p0075c16║為宮院為觀尼為女德
B15n0088_p0075c17║按佛祖統紀元年正月詔曰自先王之澤竭而胡教
B15n0088_p0075c18║始行於中國雖其言不同要其歸與道為一教雖不
B15n0088_p0075c19║可廢而猶為中國禮義害故不可不革其以佛為大
B15n0088_p0075c20║覺金仙服天尊服菩薩為大士僧為德士尼為女德
B15n0088_p0075c21║士服巾冠執木笏寺為宮院為觀住持為知宮觀事
B15n0088_p0075c22║禁毋得留銅鈸塔像初釋氏之廢外廷莫有承向者
B15n0088_p0075c23║開封尹盛章為奸人激以利害始為之從乃以上旨
B15n0088_p0075c24║諭蔡京京曰國家安平日久英雄無所用多隱於此
B15n0088_p0075c25║徒一旦毀其居而奪之衣食是將安所歸乎必大啟
B15n0088_p0075c26║怨咨聚而為變諸君他日將使誰任其咎上聞之怒
B15n0088_p0075c27║曰是輩欲懼我耳京家人勸之曰上怒矣京曰吾以
B15n0088_p0076a01║身當之以報佛會僧徒將投牒於京求辨論盛章廉
B15n0088_p0076a02║得之捕其首高僧日華嚴明覺二律師凡七十杖殺
B15n0088_p0076a03║之左街寶覺大師永道上書曰自古佛法未嘗不與
B15n0088_p0076a04║國運同為盛衰魏太武崔浩滅佛法未三四年浩竟
B15n0088_p0076a05║赤族文成大興之周武衛元嵩滅佛法不五六年元
B15n0088_p0076a06║嵩貶死隋文帝大興之唐武宗趙歸真李德裕滅佛
B15n0088_p0076a07║法不一年歸真誅德裕竄死宣宗大興之我國家太
B15n0088_p0076a08║祖太宗列聖相承譯經試僧大興佛法成憲具在雖
B15n0088_p0076a09║萬世可守也陛下何忍一旦用奸人之言為驚世之
B15n0088_p0076a10║舉陛下不思太武見弒於閹人之手乎周武為鐵獄
B15n0088_p0076a11║之囚乎唐武受奪壽去位之報乎此皆前監可觀者
B15n0088_p0076a12║陛下何蹈惡君之禍而違祖宗之法乎書奏上大怒
B15n0088_p0076a13║勅流道州上以京執不肯行遂罷輔相之議專決於
B15n0088_p0076a14║左右盛章逼僧錄洪炳上表奉旨於是盡改僧為德
B15n0088_p0076a15║士悉從冠服否則毀之京數懇列於上前曰天下佛
B15n0088_p0076a16║像非諸僧自為之皆子為其父臣為其君以祈福報
B15n0088_p0076a17║恩耳今大毀之適足以動人心念非社稷之利也上
B15n0088_p0076a18║意為之少回
B15n0088_p0076a19║宣和二年詔復釋氏名稱
B15n0088_p0076a20║按宋史徽宗本紀宣和二年六月丁亥復寺院額九
B15n0088_p0076a21║月乙巳復德士為僧
B15n0088_p0076a22║按佛祖統紀宣和二年八月下詔曰向緣奸人建議
B15n0088_p0076a23║改釋氏之名稱深為未允前旨改德士女德士者依
B15n0088_p0076a24║舊稱為僧尼九月詔大復天下僧尼
B15n0088_p0076a25║宣和七年六月道州永道得旨放回勅住昭先禪院
B15n0088_p0076a26║賜名法道以旌護法
B15n0088_p0076a27║按宋史徽宗本紀不載按佛祖統紀云云
B15n0088_p0076b01║宣和八年勅禁毀辱僧尼
B15n0088_p0076b02║按宋史徽宗本紀不載按佛祖統紀宣和八年七
B15n0088_p0076b03║月吳國公主敬重空門勅品官庶民如有毀辱僧尼
B15n0088_p0076b04║罵稱禿字者照祥符三年指揮治罪
B15n0088_p0076b05║欽宗靖康二年高宗即位召僧克勤詣行在說法命
B15n0088_p0076b06║僧法道為宣教郎總管司參謀軍事
B15n0088_p0076b07║按宋史高宗本紀不載按佛祖統紀靖康二年五
B15n0088_p0076b08║月康王即位於宋州十月上幸揚州遣使八輩召金
B15n0088_p0076b09║山克勤禪師詣行在所演說禪法賜號圓悟東京留
B15n0088_p0076b10║守宗澤承制命法道法師住左街天清寺補宣教郎
B15n0088_p0076b11║總管司叅謀軍事為國行法護佑軍旅師往淮潁勸
B15n0088_p0076b12║化豪右出糧助國軍賴以濟
B15n0088_p0076b13║高宗建炎四年以林靈素故居為資福院詔加僧法
B15n0088_p0076b14║道為圓通法濟大師
B15n0088_p0076b15║按宋史高宗本紀不載按佛祖統紀建炎四年二
B15n0088_p0076b16║月乙亥上次江心寺有旨以林靈素故居為資福教
B15n0088_p0076b17║院丞相呂頤浩舉圓辨法師道琛主之三月己未上
B15n0088_p0076b18║發江心詔法道法師隨駕陪議軍國事上欲加以冠
B15n0088_p0076b19║冕師力辭詔加圓通法濟大師四月上駐蹕於會稽
B15n0088_p0076b20║天旱詔道法師禱於圓通寺即日雨至上大說
B15n0088_p0076b21║紹興二年帝於禁中書佛經披讀詔建觀音殿
B15n0088_p0076b22║按宋史高宗本紀不載按佛祖統紀紹興二年正
B15n0088_p0076b23║月上駐蹕於錢唐升為臨安府上每於禁中書金剛
B15n0088_p0076b24║圓覺普門品心經七佛偈暇日常自披讀以發聖解
B15n0088_p0076b25║又御書阿育王山舍利塔曰佛頂光明之塔二月詔
B15n0088_p0076b26║再建天竺觀音大士殿
B15n0088_p0076b27║紹興三年詔僧居道上
B15n0088_p0076c01║按宋史高宗本紀不載按佛祖統紀紹興三年二
B15n0088_p0076c02║月廬山道法師申劄都省稱崇觀之後道士叨冒資
B15n0088_p0076c03║品林靈素王冲道輩視兩府者甚眾遂令道士冒居
B15n0088_p0076c04║僧上靖康建炎道士視官已行追毀而國忌行香寺
B15n0088_p0076c05║院聚會猶敢傲然居上其蔑視國法有若此者今欲
B15n0088_p0076c06║復還祖宗舊制僧史略具載每當朝集僧先道後並
B15n0088_p0076c07║立殿廷僧東道西凡遇郊天道左僧右尋送禮部取
B15n0088_p0076c08║到太常寺狀稱因革禮乾德元年宣德門肆赦故事
B15n0088_p0076c09║道左僧右又檢照嘉祐編勅并紹興新書並以僧道
B15n0088_p0076c10║立文為次其政和條內道僧觀僧及道士位在僧上
B15n0088_p0076c11║並已刪去不行尋蒙朝旨依條改正以僧居上十一
B15n0088_p0076c12║月太常寺徧符諸路應行香立班諸處聚會並依祖
B15n0088_p0076c13║宗成法以僧居左
B15n0088_p0076c14║紹興四年勅建水陸大齋濟度戰沒之人
B15n0088_p0076c15║按宋史高宗本紀不載按佛祖統紀紹興四年偽
B15n0088_p0076c16║齊劉豫同金虜入寇上下詔親征九月上親詣天竺
B15n0088_p0076c17║大士殿焚香恭禱早平北虜既而淮東宣撫使韓世
B15n0088_p0076c18║忠敗金人齊人於承州世忠獻俘行在因陳戰沒之
B15n0088_p0076c19║人乞加贈恤上蹙然曰死於鋒鏑誠為可憫即勅直
B15n0088_p0076c20║學士院胡松年具詞建水陸大齋以為濟度是夕也
B15n0088_p0076c21║有見鬼神來會甚眾有夢戰死者咸忻然相慶以為
B15n0088_p0076c22║自此得生善趣者上聞之大說
B15n0088_p0076c23║紹興五年詔道法師入內祈雨賜金鉢又賜僧應如
B15n0088_p0076c24║度牒銀幣
B15n0088_p0076c25║按宋史高宗本紀不載按佛祖統紀紹興五年彌
B15n0088_p0076c26║月大旱詔道法師入內祈雨結壇作法以四金瓶各
B15n0088_p0076c27║盛鮮鯽噀水默祝遣四急足投諸江使未回而雨已
B15n0088_p0077a01║洽上大悅特賜金鉢九月上幸天竺大士殿炷香住
B15n0088_p0077a02║山應如奏對如流上悅賜萬歲香山以供大士及度
B15n0088_p0077a03║牒銀幣之類
B15n0088_p0077a04║紹興七年詔有額寺院充墳寺功德者並令改正
B15n0088_p0077a05║按宋史高宗本紀不載按佛祖統紀紹興七年左
B15n0088_p0077a06║司諫陳公輔上疏乞照祖宗成法不許執政指射有
B15n0088_p0077a07║額寺院應臣僚前曾陳乞有額寺院充墳寺功德者
B15n0088_p0077a08║並令改正許與無額小院詔可初是知院李綱占常
B15n0088_p0077a09║州普利及邵武興聖臺臣論奏以兩處俱為有額有
B15n0088_p0077a10║所違礙詔令別占無額小院士論為快又樞密沈與
B15n0088_p0077a11║求奏稱墳寺妙嚴院雖本家建造既元有勅額不當
B15n0088_p0077a12║撥賜上以為自造之屋不必改正時諫臣謂與求能
B15n0088_p0077a13║體祖宗法意革今日之弊宜從所請有旨許之
B15n0088_p0077a14║紹興九年勅天下州郡立報恩光孝禪寺為徽宗專
B15n0088_p0077a15║建追嚴之所
B15n0088_p0077a16║按宋史高宗本紀不載按佛祖統紀云云
B15n0088_p0077a17║紹興十二年五月停給度僧牒
B15n0088_p0077a18║按宋史高宗本紀云云
B15n0088_p0077a19║按佛祖統紀十二年左脩職郎詹叔義上財賦表乞
B15n0088_p0077a20║住賣度牒朝廷從之時臨安府乞度牒脩天竺大士
B15n0088_p0077a21║殿敕給錢五萬緡謂侍臣曰朕觀古者人主欲除釋
B15n0088_p0077a22║老二教或毀其像或廢其徒皆不及久往往愈熾今
B15n0088_p0077a23║不放度牒則自可漸銷而制勝
B15n0088_p0077a24║紹興十三年勅建佛寺壽星院僧乞撥度牒不許
B15n0088_p0077a25║按宋史高宗本紀不載按佛祖統紀十三年勅西
B15n0088_p0077a26║湖北山建天申萬壽圓覺寺再脩西湖壽星院主事
B15n0088_p0077a27║者乞撥度牒上曰言者皆欲賣牒以資國用然一牒
B15n0088_p0077b01║所得不過二百緡而一夫不耕矣若住撥十年則其
B15n0088_p0077b02║徒自少矣
B15n0088_p0077b03║紹興二十四年詔以上天竺為御前道塲特免科敷
B15n0088_p0077b04║等事
B15n0088_p0077b05║紹興三十年十一月住靈隱道昌禪師上表乞頒行
B15n0088_p0077b06║度牒不報
B15n0088_p0077b07║紹興三十一年禮部侍郎吳子才奏乞頒行度牒言
B15n0088_p0077b08║事者以佞佛斥之罷歸田里
B15n0088_p0077b09║按以上宋史高宗本紀俱不載按佛祖統紀云云
B15n0088_p0077b10║紹興三十二年孝宗即位出內府玉器施大士殿
B15n0088_p0077b11║按宋史孝宗本紀不載按佛祖統紀紹興三十二
B15n0088_p0077b12║年五月禪位於太子十月淫雨不止上遣內侍禱於
B15n0088_p0077b13║上天竺燎烟始升曉日開霽上喜出內府玉器三品
B15n0088_p0077b14║以施大士殿壽成太后施七寶冠
B15n0088_p0077b15║孝宗乾道元年召僧子琳入見勅禁毀辱僧尼
B15n0088_p0077b16║按宋史孝宗本紀不載按佛祖綂紀乾道元年二
B15n0088_p0077b17║月召靈山子琳法師入見問曰朕欲讀經以何為要
B15n0088_p0077b18║師曰金剛圓覺最為要道問參禪之法師曰直須自
B15n0088_p0077b19║悟上悅賜號慈受三月以鄭國公主出家勅品官庶
B15n0088_p0077b20║民有毀辱僧尼罵稱禿字者依祥符宣和勅旨品官
B15n0088_p0077b21║勅停庶民流千里仰天下州軍徧榜曉諭仍許僧尼
B15n0088_p0077b22║錄白指揮與度牒隨身永同公據應僧尼過犯官司
B15n0088_p0077b23║不得私理須奏聞取旨施行
B15n0088_p0077b24║乾道三年幸上天竺授僧若訥右街僧錄勅建內觀
B15n0088_p0077b25║堂於禁中一遵上竺制度
B15n0088_p0077b26║按宋史孝宗本紀不載按佛祖統紀乾道三年二
B15n0088_p0077b27║月駕幸上天竺禮敬大士問住山若訥曰大士之前
B15n0088_p0077c01║合拜不合拜師曰不拜則各自稱尊拜則遞相恭敬
B15n0088_p0077c02║上欣然致拜又問歲旦脩光明懺之意師曰佛為梵
B15n0088_p0077c03║釋四王說金光明三昧之道囑其護國護人後世祖
B15n0088_p0077c04║師立為懺儀於歲旦奉行其法為國祈福此盛世之
B15n0088_p0077c05║典也上悅授右街僧錄復賜錢即道翊法師故居建
B15n0088_p0077c06║十六觀堂命內翰樓鑰作記三月勅於禁中建內觀
B15n0088_p0077c07║堂一遵上竺制度
B15n0088_p0077c08║乾道四年召僧若訥領五十僧入內觀堂修佛事
B15n0088_p0077c09║按宋史孝宗本紀不載按佛祖統紀乾道四年四
B15n0088_p0077c10║月八日召上竺訥法師領五十僧入內觀堂行護國
B15n0088_p0077c11║金光明三昧齋罷說法上曰佛法固妙安得如許經
B15n0088_p0077c12║卷師曰有本者如是上悅進授左街僧錄慧光法師
B15n0088_p0077c13║自是歲歲佛生日賜入內僧帛五十匹修舉佛事
B15n0088_p0077c14║乾道七年召僧慧遠入對選德殿
B15n0088_p0077c15║按宋史孝宗本紀不載按佛祖統紀乾道七年二
B15n0088_p0077c16║月靈隱慧遠禪師入對選德殿上曰如何免得生死
B15n0088_p0077c17║對曰不悟大乘終未能免上曰如何得悟對曰本有
B15n0088_p0077c18║之性磨以歲月自然得悟上曰悟後如何對曰悟後
B15n0088_p0077c19║始知今日問答皆非上曰一切處不是後如何對曰
B15n0088_p0077c20║脫體現前更無可見之相上有省首肯之
B15n0088_p0077c21║乾道八年幸天竺寺召諸僧集內觀堂賜齋
B15n0088_p0077c22║按宋史孝宗本紀乾道八年春正月丁酉幸天竺寺
B15n0088_p0077c23║玉津園
B15n0088_p0077c24║按佛祖統紀八年正月車駕幸靈隱錫賚有加八月
B15n0088_p0077c25║召天竺訥法師徑山印禪師靈隱遠禪師及三教之
B15n0088_p0077c26║士集內觀堂賜齋復令遠禪師獨對東閣賜坐問曰
B15n0088_p0077c27║前日睡中忽聞鐘聲不知夢覺是同是別對曰夢覺
B15n0088_p0078a01║無殊教誰分別上曰鐘聲從何處起對曰從陛下問
B15n0088_p0078a02║處起十月賜靈隱慧遠佛海禪師
B15n0088_p0078a03║乾道九年幸天竺寺召訥法師獨對選德殿
B15n0088_p0078a04║按宋史孝宗本紀乾道九年正月辛酉幸天竺寺玉
B15n0088_p0078a05║津園
B15n0088_p0078a06║按佛祖統紀九年正月召上竺訥法師獨對選德殿
B15n0088_p0078a07║賜坐問大士歷代靈跡及法華經旨
B15n0088_p0078a08║淳熙元年詔於上竺建藏殿召僧入對禁中
B15n0088_p0078a09║按宋史孝宗本紀不載按佛祖統紀淳熙元年二
B15n0088_p0078a10║月賜內帑於上竺建藏殿及賜大藏經皇太子為書
B15n0088_p0078a11║殿榜四月召鴈山靈峰中仁禪師入對禁中五月召
B15n0088_p0078a12║靈隱遠禪師入對便殿
B15n0088_p0078a13║淳熙二年詔建護國金光明道塲召僧若訥入對遣
B15n0088_p0078a14║中使迎佛舍利塔
B15n0088_p0078a15║按宋史孝宗本紀不載按佛祖統紀淳熙二年三
B15n0088_p0078a16║月駕幸上竺炷香禮敬大士詔建護國金光明道塲
B15n0088_p0078a17║賜白雲堂印令天下三教諸宗並詣白雲堂公舉用
B15n0088_p0078a18║印申明有司六月召上竺訥法師獨對內觀堂十二
B15n0088_p0078a19║月遣中使至阿育王山迎佛舍利塔上瞻禮之頃見
B15n0088_p0078a20║塔上有如月輪他日復見如水晶者勅迎往東宮皇
B15n0088_p0078a21║太子見相輪上纍纍若水晶貫珠
B15n0088_p0078a22║淳熙三年迎舍利於碧琳堂詔以天台教文入藏召
B15n0088_p0078a23║僧德光入對選德殿
B15n0088_p0078a24║按宋史孝宗本紀不載按佛祖統紀淳熙三年正
B15n0088_p0078a25║月迎舍利於碧琳堂上見塔角有光若金珠者勅內
B15n0088_p0078a26║侍奉塔還山具齋以謝靈貺又勅福州依天聖二年
B15n0088_p0078a27║已降聖旨天台一宗教部付開元東禪鏤版入藏先
B15n0088_p0078b01║是慈雲式法師奏乞天台教文入藏詔可之二月詔
B15n0088_p0078b02║台州報恩德光禪師入住靈隱十一月入對選德殿
B15n0088_p0078b03║上問曰釋迦雪山六年所成者何事師曰將謂陛下
B15n0088_p0078b04║忘卻上說賜號佛照禪師
B15n0088_p0078b05║淳熙四年召光禪師入對內殿
B15n0088_p0078b06║按宋史孝宗本紀不載按佛祖統紀淳熙四年召
B15n0088_p0078b07║靈隱光禪師入對內殿進宗門直指上問浙東名山
B15n0088_p0078b08║太白玉几之外以何為勝師曰保國護聖國清萬年
B15n0088_p0078b09║上悅當時侍臣咸皆歎賞以為名對
B15n0088_p0078b10║淳熙五年御書太白名山賜住山了朴禪師
B15n0088_p0078b11║按宋史孝宗本紀不載按佛祖統紀云云
B15n0088_p0078b12║淳熙七年召僧雪竇等入對內殿
B15n0088_p0078b13║按宋史孝宗本紀不載按佛祖統紀淳熙七年召
B15n0088_p0078b14║明州雪竇寶印禪師入見上問曰三教聖人本同此
B15n0088_p0078b15║理師曰譬如虛空初無南北上曰但所立門戶異耳
B15n0088_p0078b16║故孔子以中庸設教師曰非中庸何以立世間華嚴
B15n0088_p0078b17║有云不壞世間相而成出世間法上曰今時學者祇
B15n0088_p0078b18║觀文字不識夫子心師曰非獨今之學者當時顏子
B15n0088_p0078b19║為具體祇說得瞻之在前忽焉在後如有所立卓爾
B15n0088_p0078b20║亦未足以識夫子心夫子亦曰二三子以我為隱乎
B15n0088_p0078b21║吾無隱乎爾以此而觀當時弟子尚不識夫子心况
B15n0088_p0078b22║今人乎張商英有云唯吾學佛然後能知儒上曰朕
B15n0088_p0078b23║意常作此見上又問曰老莊之教何如師曰可比佛
B15n0088_p0078b24║門中小乘人耳小乘厭身如桎梏棄智如雜毒化火
B15n0088_p0078b25║焚身入無為界正如莊子形固可使如槁木心固可
B15n0088_p0078b26║使如死灰老子曰吾有大患為吾有身大乘人則不
B15n0088_p0078b27║然度眾生盡方證菩提正如伊尹所謂予天民之先
B15n0088_p0078c01║覺者也將以斯道覺斯民也如有一夫不被其澤者
B15n0088_p0078c02║若己推而內之溝中也上大悅即日詔住徑山又詔
B15n0088_p0078c03║佛照禪師德光住阿育王山十一月召對內殿賜妙
B15n0088_p0078c04║勝之殿四字為釋迦舍利殿額
B15n0088_p0078c05║淳熙十年上親注圓覺經賜徑山寶印禪師刊行於
B15n0088_p0078c06║世
B15n0088_p0078c07║按宋史孝宗本紀不載按佛祖統紀云云
B15n0088_p0078c08║淳熙十一年僧錄若訥請試經以行古道貴牒以限
B15n0088_p0078c09║常人詔下僧司具格式以供申不明不果行
B15n0088_p0078c10║按宋史孝宗本紀不載按佛祖統紀淳熙十一年
B15n0088_p0078c11║上竺左街僧錄若訥劄子洪惟聖朝遵用唐制立試
B15n0088_p0078c12║經度僧之科竊詳太宋高僧傳洪覺範僧寶傳所載
B15n0088_p0078c13║自建隆開國至於南渡名德高行皆先策試法華然
B15n0088_p0078c14║後得度以由此經是如來出世一化之妙唱羣生之
B15n0088_p0078c15║宗趣袠惟七卷繁簡適中故學者誦習無過與不及
B15n0088_p0078c16║之患自唐至今五百年來昭垂令典雖下及萬世可
B15n0088_p0078c17║舉而行唐世之式遠矣及我朝而甚詳如文瑩湘山
B15n0088_p0078c18║錄載國初潭州僧童試經此州郡比試也歐陽歸田
B15n0088_p0078c19║錄載執政宋綬夏竦同試童行此朝廷開試也若僧
B15n0088_p0078c20║史略載朱梁時不許私度願出家者入京比試竊詳
B15n0088_p0078c21║三書之意當是天下童行先就州郡試中然後入京
B15n0088_p0078c22║執政開塲親監覆試第名奏上乃下祠部給牒若特
B15n0088_p0078c23║詔疏恩如建隆八千僧太平普度十七萬則又不在
B15n0088_p0078c24║試經之限或謂有虧國用者則將對之曰但於每歲
B15n0088_p0078c25║以千牒為試經之擬即以千牒之資均於餘牒俾不
B15n0088_p0078c26║能誦經而裕於財者亦得求度厥今天下僧冗矣試
B15n0088_p0078c27║經以行古道貴牒以限常人誠足以復祖宗之成法
B15n0088_p0079a01║救末流之冗弊也上可其奏付執政下僧司具格式
B15n0088_p0079a02║以供申不明竟為中書所沮
B15n0088_p0079a03║淳熙十六年光宗即位尊孝宗號壽皇壽皇召慧光
B15n0088_p0079a04║若訥法師注金剛般若經
B15n0088_p0079a05║按宋史光宗本紀淳熙十六年二月壬戌孝宗行內
B15n0088_p0079a06║禪禮帝上尊號曰至尊壽皇聖帝
B15n0088_p0079a07║按佛祖統紀壽皇召慧光若訥法師入內殿注金剛
B15n0088_p0079a08║般若經書成上積日披覽益有省發
B15n0088_p0079a09║光宗紹熙二年十月慧光法師入寂諡宗教廣慈法
B15n0088_p0079a10║師塔曰普照
B15n0088_p0079a11║按宋史光宗本紀不載按佛祖統紀云云
B15n0088_p0079a12║寧宗慶元三年勅加封隋僧智者為靈惠大師
B15n0088_p0079a13║按宋史寧宗本紀不載按佛祖統紀慶元三年荊
B15n0088_p0079a14║門軍申忠翊郎趙善瑩狀當陽縣玉泉山景德禪寺
B15n0088_p0079a15║為隋智者禪師開山道塲蜀將軍關王奉智者為師
B15n0088_p0079a16║祈禱屢應乞賜加封勅宜賜靈惠大師
B15n0088_p0079a17║嘉定十一年正月乙未以度僧牒千給四川軍費
B15n0088_p0079a18║按宋史寧宗本紀云云
B15n0088_p0079a19║理宗寶慶二年勅天申萬壽圓覺寺改為天台教以
B15n0088_p0079a20║師贊法師主之
B15n0088_p0079a21║按宋史理宗本紀不載按佛祖統紀云云
B15n0088_p0079a22║淳祐六年勅以僧澄照諸記附入大藏
B15n0088_p0079a23║按宋史理宗本紀不載按佛祖統紀淳祐六年十
B15n0088_p0079a24║一月臨安明慶聞思律師奏南山澄照律師戒疏業
B15n0088_p0079a25║疏事鈔等并大智律師述三部諸記共七十三卷乞
B15n0088_p0079a26║附入大藏制可續據省部下諸郡經坊鏤板頒行
B15n0088_p0079a27║淳祐十年勅指占有額寺院充守墳功德者並與追
B15n0088_p0079b01║正
B15n0088_p0079b02║按宋史理宗本紀不載按佛祖統紀淳祐十年三
B15n0088_p0079b03║月臣寮上言國家優禮元勳大臣近貴戚里聽陳乞
B15n0088_p0079b04║守墳寺額蓋謂自造屋宇自置田產欲以資薦祖父
B15n0088_p0079b05║因與之額故大觀降旨不許近臣指射有額寺院充
B15n0088_p0079b06║守墳功德及紹興新書不許指射有額寺院著在令
B15n0088_p0079b07║甲凡勳臣戚里有功德院止是賜額蠲免科敷之類
B15n0088_p0079b08║聽從本家請僧住持初非以國家有額寺院與之邇
B15n0088_p0079b09║年士夫一登政府便萌規利指射名剎改充功德侵
B15n0088_p0079b10║奪田產如置一莊子弟無狀多受庸僧財賄用為住
B15n0088_p0079b11║持米鹽薪炭隨時供納以一寺而養一家其為汙辱
B15n0088_p0079b12║祖宗多矣况宰執之家所在為多若人占數寺則國
B15n0088_p0079b13║家名剎所餘無幾官中一有科需則必均諸人戶豈
B15n0088_p0079b14║不重為民害臣愚欲望睿旨申嚴舊制應指占勅額
B15n0088_p0079b15║寺院並與追正仍從官司請僧庶以杜絕私家交通
B15n0088_p0079b16║寺院賄貨之弊制可
B15n0088_p0079b17║度宗咸淳九年五月丁卯申禁奸民妄立經會私刱
B15n0088_p0079b18║菴舍以避征徭保伍容庇不覺察坐之
B15n0088_p0079b19║按宋史度宗本紀云云
B15n0088_p0079b20║金
B15n0088_p0079b21║太宗天會元年十月己亥上京慶元寺僧獻佛骨却
B15n0088_p0079b22║之
B15n0088_p0079b23║按金史太宗本紀云云
B15n0088_p0079b24║海陵貞元三年以張浩張暉見僧法寶失大臣體命
B15n0088_p0079b25║各杖之
B15n0088_p0079b26║按金史海陵本紀貞元三年三月壬子以左丞相張
B15n0088_p0079b27║浩平章政事張暉每見僧法寶必坐其下失大臣體
B15n0088_p0079c01║各杖二十僧法寶妄自尊大杖二百乙卯命以大房
B15n0088_p0079c02║山雲峰寺為山陵建行宮其麓
B15n0088_p0079c03║正隆元年二月庚辰御宣華門觀迎佛賜諸寺僧絹
B15n0088_p0079c04║五百匹綵五十段銀五百兩十一月癸巳禁二月八
B15n0088_p0079c05║日迎佛
B15n0088_p0079c06║按金史海陵本紀云云
B15n0088_p0079c07║世宗大定二年正月甲戌除迎賽神佛禁令
B15n0088_p0079c08║按金史世宗本紀云云
B15n0088_p0079c09║大定十四年諭民無建佛寺
B15n0088_p0079c10║按金史世宗本紀大定十四年四月乙丑上諭宰臣
B15n0088_p0079c11║曰聞愚民祈福多建佛寺雖已條禁尚多犯者宜申
B15n0088_p0079c12║約束無令徒費財用
B15n0088_p0079c13║大定二十六年幸諸佛寺
B15n0088_p0079c14║按金史世宗本紀大定二十六年三月癸巳香山寺
B15n0088_p0079c15║成幸其寺賜名大永安給田二千畝粟七千株錢二
B15n0088_p0079c16║萬貫九月辛丑幸仙洞寺壬寅幸香林淨名二寺甲
B15n0088_p0079c17║辰朔幸盤山上方寺因徧歷中盤天香感化諸寺
B15n0088_p0079c18║章宗承安四年二月庚午御宣華門觀迎佛
B15n0088_p0079c19║按金史章宗本紀云云
B15n0088_p0079c20║宣宗貞祐三年五月壬戌降空名宣勅紫衣師德號
B15n0088_p0079c21║度牒以補軍儲八月丙申諭樞密院撒合輦所簽軍
B15n0088_p0079c22║有具戒僧人可罷遣之
B15n0088_p0079c23║按金史宣宗本紀云云