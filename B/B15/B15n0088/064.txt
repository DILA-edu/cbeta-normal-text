B15n0088_p0093a01║欽定古今圖書集成博物彙編神異典
B15n0088_p0093a02║　第六十四卷目錄
B15n0088_p0093a03║釋教部彙考六
B15n0088_p0093a04║明（太祖洪武七則　惠宗建文一則　成祖永樂十則　仁宗洪熙一則　宣宗宣德二則
B15n0088_p0093a05║　英宗正統三則　代宗景泰一則　英宗天順二則　憲宗成化十二則　孝宗弘治七則
B15n0088_p0093a06║　武宗正德九則　世宗嘉靖七則　神宗萬曆一則）
B15n0088_p0093a07║皇清（天聰一則　崇德一則　順治三則　康熙二則）
B15n0088_p0093a08║
B15n0088_p0093a09║
B15n0088_p0093a10║神異典第六十四卷
B15n0088_p0093a11║釋教部彙考六
B15n0088_p0093a12║明
B15n0088_p0093a13║太祖洪武四年詔徵高僧廣薦佛會
B15n0088_p0093a14║按宋濂蔣山寺廣薦佛會記洪武四年冬十有二月
B15n0088_p0093a15║詔徵江南高僧十人欽天監擇日於蔣山太平興國
B15n0088_p0093a16║禪寺建薦法會上宿齋室却葷肉弗御者一月復勅
B15n0088_p0093a17║中書右丞相汪廣洋左丞相胡惟庸移書城社之神
B15n0088_p0093a18║具宣上意俾達諸冥期以畢集
B15n0088_p0093a19║洪武五年大建鍾山法會
B15n0088_p0093a20║按列朝詩集洪武五年正月十五日朝廷就鍾山寺
B15n0088_p0093a21║大建法會普濟幽冥四年十二月十五日上御奉天
B15n0088_p0093a22║殿集公侯百官宣諭建會之因禁天下屠宰上先齋
B15n0088_p0093a23║戒一月以嚴法至正月十三日三鼓時上御奉天殿
B15n0088_p0093a24║集公侯百官奉上佛表命禮部尚書齎赴鍾山啟建
B15n0088_p0093a25║法會焚之十五日上服袞冕乘輦輅赴法會至日夕
B15n0088_p0093a26║迎佛上率公侯百官臨法筵供佛行大禮樂用善世
B15n0088_p0093a27║等曲先是十四日微雪呈祥尋即開霽是夕星月在
B15n0088_p0093b01║天風露湛寂絲竹迭奏燈火交輝禮儀之盛前古莫
B15n0088_p0093b02║及
B15n0088_p0093b03║洪武六年封番僧為灌頂國師及贊善等王俱賜金
B15n0088_p0093b04║章誥命
B15n0088_p0093b05║按明通紀洪武六年八月詔西番土番各族酋長舉
B15n0088_p0093b06║故有官職者至京受職賜印俾因俗為治以故元攝
B15n0088_p0093b07║帝師喃加巴藏卜為熾盛佛寶國師分設烏思藏甘
B15n0088_p0093b08║朵衛二都指揮使司自指揮宣慰招討等司及萬戶
B15n0088_p0093b09║府千戶所凡三十三處以官其酋長自是番僧有封
B15n0088_p0093b10║為灌頂國師及贊善王闡化王正覺大乘法王如來
B15n0088_p0093b11║大寶法王者俱賜金章誥命領其人民間歲朝貢
B15n0088_p0093b12║洪武十五年改善世院為僧錄司設左右善世闡教
B15n0088_p0093b13║講經覺義以司釋教之事是歲詔選高僧分侍諸王
B15n0088_p0093b14║按明會典國初置善世院洪武十五年改僧錄司正
B15n0088_p0093b15║六品衙門設左右善世左右闡教左右講經左右覺
B15n0088_p0093b16║義職專釋教之事屬禮部其衙門南京建於天界寺
B15n0088_p0093b17║永樂後北京建於大興隆寺今大興隆寺燬徙於大
B15n0088_p0093b18║隆善寺凡本司官俱選精通經典戒行端潔者為
B15n0088_p0093b19║之不支俸如有文移以僧人掌行僕從以佃戶充役
B15n0088_p0093b20║凡僧有三等曰禪曰講曰教在外僧人府屬僧綱
B15n0088_p0093b21║司州屬僧正司縣屬僧會司管領皆綂於本司　凡
B15n0088_p0093b22║本司官每月止朝朔望班列於西如遇慶賀頒詔等
B15n0088_p0093b23║事行禮皆預班列於東凡在京祭祀本司官皆不
B15n0088_p0093b24║預在外同凡內外僧官專一檢束天下僧人恪守
B15n0088_p0093b25║戒律清規違者從本司懲治若犯與軍民相干者從
B15n0088_p0093b26║有司懲治
B15n0088_p0093b27║按明通紀十五年詔選高僧分侍諸王僧道衍往燕
B15n0088_p0093c01║府住持慶壽禪寺
B15n0088_p0093c02║洪武二十年令民年二十以上者不許為僧
B15n0088_p0093c03║按明會典云云
B15n0088_p0093c04║洪武二十五年定僧官僧人服色又令造周知冊頒
B15n0088_p0093c05║示天下僧寺
B15n0088_p0093c06║按明會典凡僧官僧人服色洪武二十五年令瑜珈
B15n0088_p0093c07║僧許穿靴凡僧人給授度牒洪武二十五年令本
B15n0088_p0093c08║司造周知冊編次在京在外寺院僧人備開各年甲
B15n0088_p0093c09║姓名字行及為僧年月并所給度牒字號頒示天下
B15n0088_p0093c10║僧寺備照凡遊方行脚至者以冊驗之其有不同許
B15n0088_p0093c11║獲送有司解京治以重罪容畱者罪如之其後不造
B15n0088_p0093c12║歲久仍有詐偽者至正綂五年令照舊造冊
B15n0088_p0093c13║洪武二十六年令試僧能通經典者給牒
B15n0088_p0093c14║按明會典洪武二十六年令各司每三年考試能通
B15n0088_p0093c15║經典者申送到部具奏出給度牒凡各處額設寺
B15n0088_p0093c16║俱有僧人住持從各寺僧人保舉有戒行通經典者
B15n0088_p0093c17║僧綱等司申本司給與劄付其有錢糧大寺轉申禮
B15n0088_p0093c18║部出給劄付
B15n0088_p0093c19║惠宗建文四年六月燕王即位十月以僧道衍為僧
B15n0088_p0093c20║錄司左善世
B15n0088_p0093c21║按明通紀云云
B15n0088_p0093c22║成祖永樂二年擢僧道衍為太子少保
B15n0088_p0093c23║按明通紀永樂二年四月擢左善世僧道衍為太子
B15n0088_p0093c24║少保始復姓姚賜名廣孝上自是稱為姚少師而不
B15n0088_p0093c25║名亦終不蓄髮娶妻居止多在僧寺常賜二宮人亦
B15n0088_p0093c26║不近上乃召還之
B15n0088_p0093c27║永樂四年迎西僧尚師哈立麻至京師
B15n0088_p0094a01║按明通紀永樂四年迎西僧尚師哈立麻至京師先
B15n0088_p0094a02║是上在藩邸聞烏思藏有尚師哈立麻者異僧也及
B15n0088_p0094a03║即位遣中官侯顯齎書幣往迎五歷寒暑乃至車駕
B15n0088_p0094a04║往視之無拜跪禮合掌而已
B15n0088_p0094a05║按明外史方技傳釋子智光武定人洪武時奉命兩
B15n0088_p0094a06║使烏斯藏榜葛剌泥八剌地湧塔諸國永樂時又使
B15n0088_p0094a07║烏斯藏迎尚師哈立麻遂通番國諸經多所翻譯歷
B15n0088_p0094a08║事六朝寵錫冠羣僧
B15n0088_p0094a09║永樂五年以諸郡請度牒僧千八百人發戍遼東甘
B15n0088_p0094a10║肅命西僧尚師哈立麻啟建法壇尋加封使領天下
B15n0088_p0094a11║釋教
B15n0088_p0094a12║按明通紀永樂五年正月直隸及浙江諸郡軍民子
B15n0088_p0094a13║弟披剃為僧赴京請度牒者千八百人禮部以聞上
B15n0088_p0094a14║怒曰皇考之制民年四十以上始聽出家今犯禁若
B15n0088_p0094a15║此是不知有朝廷矣命悉付兵部編軍籍發戍遼東
B15n0088_p0094a16║甘肅二月命西僧尚師哈立麻於靈谷寺啟建法壇
B15n0088_p0094a17║薦祀皇考皇妣尚師率天下僧伽舉場普度大齋科
B15n0088_p0094a18║十有四日卿雲天花甘雨甘露舍利祥光青鳥白鶴
B15n0088_p0094a19║連日畢集一夕檜柏生金色花徧於都城金仙羅漢
B15n0088_p0094a20║變現雲表白象青獅莊嚴妙相天燈導引旛葢旋繞
B15n0088_p0094a21║種種不絕又聞梵唄空樂自天而降羣臣上表稱賀
B15n0088_p0094a22║學士胡廣等獻聖孝瑞應歌頌自是之後上潛心釋
B15n0088_p0094a23║典作為佛曲使宮中歌舞之三月封西僧哈立麻為
B15n0088_p0094a24║萬行具足十分最勝圓覺妙智慧普應祐國演教如
B15n0088_p0094a25║來大寶法王西天大善自在佛領天下釋教賜金百
B15n0088_p0094a26║兩銀千兩彩幣寶鈔織金珠袈裟金銀器皿鞍馬賜
B15n0088_p0094a27║儀仗與郡王同其徒孛羅等皆封為大國師並賜印
B15n0088_p0094b01║誥金幣等物宴之於華葢殿
B15n0088_p0094b02║永樂六年禁軍民子弟僮奴自削髮為僧
B15n0088_p0094b03║按明會典永樂六年令軍民子弟僮奴自削髮為僧
B15n0088_p0094b04║者并其父兄送京師發五臺山做工畢日就北京為
B15n0088_p0094b05║民種田及盧龍牧馬寺主僧擅容畱者亦發北京為
B15n0088_p0094b06║民種田
B15n0088_p0094b07║永樂八年命番僧為國師又遣使往西土徵尚師昆
B15n0088_p0094b08║澤思巴
B15n0088_p0094b09║按明大政紀永樂八年九月庚申命番僧綿思吉等
B15n0088_p0094b10║為淨慈妙濟國師各給護勅俾自在修行遣內官關
B15n0088_p0094b11║僧齎書及銀幣往西土徵尚師昆澤思巴十月命番
B15n0088_p0094b12║僧班丹藏卜等為淨覺弘濟等國師把弁等為禪師
B15n0088_p0094b13║各給誥印
B15n0088_p0094b14║永樂十年十二月烏思藏尚師昆澤思巴來朝先遣
B15n0088_p0094b15║人進舍利佛像
B15n0088_p0094b16║按明大政紀云云
B15n0088_p0094b17║永樂十五年禁僧尼私創菴院
B15n0088_p0094b18║按明會典云云
B15n0088_p0094b19║永樂十六年定度僧例并僧人額數
B15n0088_p0094b20║按明會典永樂十六年定凡度僧例以十年一次先
B15n0088_p0094b21║期禮部奏准在京行童從本寺具名在外從僧綱等
B15n0088_p0094b22║司造冊給批俱由本司轉申禮部施行本部考試能
B15n0088_p0094b23║通經典者給與度牒其僧人額數府不過四十人州
B15n0088_p0094b24║三十人縣二十人
B15n0088_p0094b25║永樂十七年頒佛經佛曲
B15n0088_p0094b26║按明通紀永樂十七年秋御製佛曲成並刊佛經以
B15n0088_p0094b27║傳九月十二日欽頒佛經至大報恩寺當日夜本寺
B15n0088_p0094c01║塔見舍利光如寶珠十三日現五色毫光卿雲捧日
B15n0088_p0094c02║千佛觀音菩薩羅漢妙相畢集續頒佛經佛曲至淮
B15n0088_p0094c03║安給散又現五色圓光彩雲滿天雲中現菩薩羅漢
B15n0088_p0094c04║天花寶塔龍鳳獅象又有紅鳥白鶴盤旋飛繞續又
B15n0088_p0094c05║命尚書呂震都御史王彰齎捧諸佛世尊如來菩薩
B15n0088_p0094c06║尊者名稱歌曲往陝西河南頒給神明協應屢現卿
B15n0088_p0094c07║雲圓光寶塔之祥文武羣臣上表稱賀上甚喜悅中
B15n0088_p0094c08║官因是益重佛禮僧建立梵剎以祈福者徧兩京城
B15n0088_p0094c09║內外云
B15n0088_p0094c10║永樂十九年西僧大寶法王來朝
B15n0088_p0094c11║按明通紀永樂十九年西僧大寶法王來朝或請駕
B15n0088_p0094c12║親勞之夏原吉曰夷人慕義遠來宜示以倫義若萬
B15n0088_p0094c13║乘一屈下必有走死而不顧者矣上曰爾欲效韓愈
B15n0088_p0094c14║耶乃不出勞他日法王入見上命原吉拜之原吉曰
B15n0088_p0094c15║王人雖微序於諸侯之上况夷狄耶長揖而已
B15n0088_p0094c16║仁宗洪熙元年賜釋智光號大國師錫以金印
B15n0088_p0094c17║按明外史方技傳仁宗頗信異教釋子有智光者亦
B15n0088_p0094c18║賜號圓融妙慧淨覺弘濟輔國光範衍教灌頂廣善
B15n0088_p0094c19║大國師錫以金印英宗嗣位復加號西天佛子錫以
B15n0088_p0094c20║玉印其崇信如此
B15n0088_p0094c21║宣宗宣德四年吳忠奏修圓果寺塔不許
B15n0088_p0094c22║按明通紀宣德四年二月工部尚書吳忠言昨山西
B15n0088_p0094c23║圓果寺奏本寺是古蹟道塲為國祝聖之所舊塔損
B15n0088_p0094c24║壞乞役民為之上曰卿欲藉此求福乎朕以安民為
B15n0088_p0094c25║福其止之勿勞吾民
B15n0088_p0094c26║宣德八年令天下有司關津但遇削髮之人捕送原
B15n0088_p0094c27║籍治罪如律
B15n0088_p0095a01║按明會典云云
B15n0088_p0095a02║英宗正綂元年復造僧人周知冊
B15n0088_p0095a03║按明通紀英宗正綂元年十月令僧錄司復照洪武
B15n0088_p0095a04║舊制造僧人周知冊洪武中凡僧人給受度牒令本
B15n0088_p0095a05║司造周知冊自在京及在外寺院僧名以次編之其
B15n0088_p0095a06║年甲姓名字行及始為僧年月與所授度牒字號俱
B15n0088_p0095a07║載於僧名以下頒示天下僧寺凡遊脚至者以冊驗
B15n0088_p0095a08║之其不同許拿送有司解京治以重罪容畱者罪如
B15n0088_p0095a09║之其後不造歲久詐偽者多至是令覆照舊造（按前洪武
B15n0088_p0095a10║二十五年會典云正綂五年令照舊造冊與此年分互異）
B15n0088_p0095a11║正綂十年賜大藏經於甘露寺
B15n0088_p0095a12║按續文獻通考正綂十年春二月賜大藏經於甘露
B15n0088_p0095a13║寺勅曰朕體天地保民之心恭成皇曾祖考之志刊
B15n0088_p0095a14║印大藏經典頒賜天下用廣流傳茲以大藏安置直
B15n0088_p0095a15║隸鎮江府甘露禪寺永充供養所在僧官僧徒看誦
B15n0088_p0095a16║讚揚上為國家祝釐下為生民祈福須務敬奉守護
B15n0088_p0095a17║不許縱容閒雜之人私借觀玩輕慢褻瀆致有損壞
B15n0088_p0095a18║遺失敢有違者必重究之故諭
B15n0088_p0095a19║正綂十三年修大興隆寺作佛事
B15n0088_p0095a20║按名山藏典謨記正綂十三年二月修大興隆寺禁
B15n0088_p0095a21║城西作佛事上臨幸焉寺初名慶壽金章宗時所創
B15n0088_p0095a22║王振言其朽敝上大役軍民重修費物料鉅萬既成
B15n0088_p0095a23║壯麗甲於京師
B15n0088_p0095a24║代宗景泰五年車駕擇日臨幸隆福寺以楊浩等上
B15n0088_p0095a25║疏即日罷行
B15n0088_p0095a26║按明通紀景泰五年四月新建隆福寺成車駕擇日
B15n0088_p0095a27║臨幸有司已夙駕除道太學生濟寧楊浩上疏言陛
B15n0088_p0095b01║下即位之初首幸太學海內之士聞風快覩今又棄
B15n0088_p0095b02║儒術而重佛教豈有聖明之主事夷狄之鬼而可垂
B15n0088_p0095b03║範後世者耶儀制郎中章綸亦上疏言佛者夷狄之
B15n0088_p0095b04║法非聖人之道以萬乘之尊臨非聖之地史官書之
B15n0088_p0095b05║傳之萬世實累聖德帝覽疏即日罷行
B15n0088_p0095b06║按名山藏典謨記景泰四年三月大隆福寺成寺甲
B15n0088_p0095b07║京師費以數十萬（按通紀作五年四月此作四年三月互異）
B15n0088_p0095b08║英宗天順元年勅賜中外寺額
B15n0088_p0095b09║按名山藏典謨記天順元年十月勅中外寺額曰真
B15n0088_p0095b10║慶嘉福圓林觀音淨覺普壽南泉雲間慶寧永慶妙
B15n0088_p0095b11║亨常樂顯寧惠明昭靈昭寧碧峰護國景會福巖靈
B15n0088_p0095b12║雲報因報國大勝清源普利英臺慈會興善淨業廣
B15n0088_p0095b13║福崇化法空廣惠延壽龍泉普濟靜仁業慶龍興凡
B15n0088_p0095b14║四十寺十一月賜中外寺額曰清光永泰龍泉靈巖
B15n0088_p0095b15║歸義隆安地藏重熙法幢延供華光普陀大雲海會
B15n0088_p0095b16║智安福勝普應青塔陽坡穀積石佛夕照普安通法
B15n0088_p0095b17║普仁嘉福法寧開化大寧法寶罔極永峰圓廣觀音
B15n0088_p0095b18║顯法永福保安崇慶廣福圓真凡四十寺
B15n0088_p0095b19║天順二年勅今後僧徒每十年一度
B15n0088_p0095b20║按明大政紀天順二年正月勅今後僧徒每十年一
B15n0088_p0095b21║度景泰間太監興安崇信佛教每三年度僧數萬於
B15n0088_p0095b22║是僧徒多濫天順二年又如期天下僧徒復來京師
B15n0088_p0095b23║聚集數萬上召李賢曰僧徒豈可如此泛濫賢對曰
B15n0088_p0095b24║陛下明見最是宜禁之遂出榜曉諭今後每十年一
B15n0088_p0095b25║度擅自披剃二十以上者俱令還俗違者發邊衛充
B15n0088_p0095b26║軍度者俱照定額考送於是僧徒散去
B15n0088_p0095b27║天順八年令僧年二十以上無度牒者勒還俗
B15n0088_p0095c01║按明會典天順八年令各處僧人年二十以上無度
B15n0088_p0095c02║牒者即便還俗有隱瞞年歲者并其師治罪
B15n0088_p0095c03║憲宗成化二年三月命禮部給度牒鬻僧以賑濟饑
B15n0088_p0095c04║民
B15n0088_p0095c05║按明大政紀云云
B15n0088_p0095c06║成化四年封西僧為法王佛子國師
B15n0088_p0095c07║按名山藏典謨記成化四年四月封西僧劄巴堅參
B15n0088_p0095c08║為萬行莊嚴功德最勝智慧圓明能仁感應顯國光
B15n0088_p0095c09║教弘妙大悟法王西天至善金剛普濟大智慧佛劄
B15n0088_p0095c10║實巴為清修正覺妙慈普濟護國衍教灌頂弘善西
B15n0088_p0095c11║天佛子大國師鎖南堅參為靜修弘善國師九月癸
B15n0088_p0095c12║亥彗星見六科給事中魏元等言僧徒過為信待每
B15n0088_p0095c13║遇生愍之辰輒費無限貲財建無益齋醮而西番劄
B15n0088_p0095c14║實巴等又加以法王名號賞賚隆厚出乘椶轎導用
B15n0088_p0095c15║金吾計其奉養過於親王又朝廷賞賚無節玩好太
B15n0088_p0095c16║多或印施經懺或填寫佛經或為繪畫之像或造寶
B15n0088_p0095c17║石之具雲南等處鑛塲採辦不止如此而欲民富國
B15n0088_p0095c18║安不可得也伏惟陛下革去法王等號勅止寺觀不
B15n0088_p0095c19║得建醮修齋節無益之賞罷不急之好十三道御史
B15n0088_p0095c20║康永韶等亦奏佛之無益從古論之今寵遇番僧有
B15n0088_p0095c21║佛子國師法王名號儀衛過於王侯服玩擬於供御
B15n0088_p0095c22║錦衣玉食徒類數百竭閭閻之脂膏奉虛幻之妄徒
B15n0088_p0095c23║又多中國之人習為番教圖寵貴者伏望資遣番僧
B15n0088_p0095c24║使之還國若繫中國人追奪成命使供稅役如是則
B15n0088_p0095c25║民生厚上納之命西天佛子劄實巴出所求田地歸
B15n0088_p0095c26║民禮部請發遣番僧上曰恐失遠人心惟禁僭耳監
B15n0088_p0095c27║察御史左鈺言比者言官陳言請革番僧名號斷天
B15n0088_p0096a01║下之疑絕後代之惑陛下是之及禮部欲行發遣又
B15n0088_p0096a02║復停罷伏望師周孔之格言行堯舜之常道佛若有
B15n0088_p0096a03║知必是臣言不報
B15n0088_p0096a04║成化六年上欲於西山建佛閣以六科給事中諫已
B15n0088_p0096a05║之
B15n0088_p0096a06║按明大政紀成化六年五月上欲於西山建佛閣六
B15n0088_p0096a07║科給事中言四方旱暵夏秋無收百姓嗷嗷待哺荊
B15n0088_p0096a08║襄流民強梗陝西虜寇侵掠致勞宸慮分遣大臣巡
B15n0088_p0096a09║視動調官軍今乃起無名之工為不急之務徒費國
B15n0088_p0096a10║用有傷治體若謂建閣果有福利孰若以之賑濟饑
B15n0088_p0096a11║民賞勞軍士其為福利豈不大哉上曰歲荒民饑西
B15n0088_p0096a12║山佛閣其亟已之
B15n0088_p0096a13║成化十年勅建塔葬大應法王撥官軍四千供役
B15n0088_p0096a14║按名山藏典謨記成化十年三月崇王之國大應法
B15n0088_p0096a15║王劄實巴死有旨如大慈法王例建塔葬之撥官軍
B15n0088_p0096a16║四千供役禮科給事中王坦言劄實巴夷狄之人假
B15n0088_p0096a17║名釋氏陛下待之殊禮封之顯號特借此以撫其種
B15n0088_p0096a18║類使不患邊耳如例祭葬之足矣而祭祀之品逾於
B15n0088_p0096a19║王者造塔之費幾於山陵今畿甸饑饉連年餓殍載
B15n0088_p0096a20║路即以是費拯流離垂死之民豈不愈於厚一荒誕
B15n0088_p0096a21║之胡僧哉上曰給事中言濫矣大應法王造塔比大
B15n0088_p0096a22║慈法王已減三之二不許
B15n0088_p0096a23║成化十二年大學士商輅等請禁給番僧金銀印信
B15n0088_p0096a24║及造塔
B15n0088_p0096a25║按名山藏典謨記成化十二年七月大學士商輅等
B15n0088_p0096a26║條陳時政六事其一言哈密等處番人來京攜帶玉
B15n0088_p0096a27║石多被細人誘引進貢計囑行戶高直賣官規取厚
B15n0088_p0096b01║利閑住番僧往往自都綱禪師陞至國師佛子法王
B15n0088_p0096b02║等給與金銀印信圖書其有死亡徒弟承襲更求造
B15n0088_p0096b03║塔二者皆侵耗朝廷財物宜行禁治
B15n0088_p0096b04║成化十四年六月大慈恩寺禪師喃渴領占等乞給
B15n0088_p0096b05║銀印許之
B15n0088_p0096b06║按名山藏典謨記云云
B15n0088_p0096b07║成化十五年以傳奉得官者二十餘人
B15n0088_p0096b08║按名山藏典謨記成化十五年九月傳奉陞禪師結
B15n0088_p0096b09║幹領占為國師冠帶十月傳奉陞僧繼曉為僧錄司
B15n0088_p0096b10║左覺義閏十月陞大慈恩寺國師乳奴班丹為灌頂
B15n0088_p0096b11║大國師覺義綽吉堅參為國師大隆善護國寺灌頂
B15n0088_p0096b12║大國師班卓兒藏卜為佛子國師著癿領占為灌頂
B15n0088_p0096b13║國師其以傳奉得官者四人十一月以傳奉得官者
B15n0088_p0096b14║十七人
B15n0088_p0096b15║成化十八年九月大慈恩寺灌頂大國師劄實堅剉
B15n0088_p0096b16║乳奴班班丹得陞為西天佛子賜誥命衣帽等物
B15n0088_p0096b17║成化十九年二月命襄城侯李瑾統軍夫萬人修大
B15n0088_p0096b18║慈恩寺
B15n0088_p0096b19║按以上俱名山藏典謨記云云
B15n0088_p0096b20║成化二十年建大鎮國永昌寺是年以傳奉得官者
B15n0088_p0096b21║三十有七人
B15n0088_p0096b22║按明通紀成化二十年建大鎮國永昌寺下刑部員
B15n0088_p0096b23║外郎林俊及後軍都督府經歷張黻獄并謫遠州先
B15n0088_p0096b24║是僧繼曉者始以淫術欺誑楚府事敗走匿京師夤
B15n0088_p0096b25║緣梁芳等引入禁中其術得售尊為法王賜美珠十
B15n0088_p0096b26║餘金寶不可勝計乃言於上發內庫銀數十萬兩西
B15n0088_p0096b27║華門外拆毀民居刱建佛寺大臣畏罪皆不言於是
B15n0088_p0096c01║林俊上疏言今年以來災異迭興兩京地震陵寢動
B15n0088_p0096c02║搖日月繼蝕野熊入城監戒之昭莫此為甚陝西山
B15n0088_p0096c03║西河南連年饑饉人民流離餓死填路賑濟無從可
B15n0088_p0096c04║為流涕而僧繼曉乃欺罔聖德發內庫銀數十萬建
B15n0088_p0096c05║大鎮國永昌寺以有用之財供無益之費工役不息
B15n0088_p0096c06║人怨日興臣謂不斬繼曉異日之禍未可言也然縱
B15n0088_p0096c07║之者梁芳也芳傾覆陰狠引用奸邪排斥忠良數年
B15n0088_p0096c08║之間假以進貢買辦為名盜祖宗百餘年之府庫殆
B15n0088_p0096c09║盡家貲山積尚銘不足多所在風擾汪直莫能過今
B15n0088_p0096c10║內而朝臣以及閭井之徒亦皆痛心饑民之死莫不
B15n0088_p0096c11║欲食梁芳繼曉之肉而卒不敢以此言進者所惜者
B15n0088_p0096c12║官所畏者死耳臣何忍畏死不言以為陛下仁聖之
B15n0088_p0096c13║累耶上覽疏大怒下俊錦衣衛獄張黻上疏論救并
B15n0088_p0096c14║逮赴獄各杖數十謫俊雲南姚州判官黻降宗州知
B15n0088_p0096c15║州
B15n0088_p0096c16║按名山藏典謨記成化二十年十一月大陞法王國
B15n0088_p0096c17║師禪師以傳奉得官者三十有七人
B15n0088_p0096c18║成化二十一年正月繼曉革去國師為民追奪其誥
B15n0088_p0096c19║勅
B15n0088_p0096c20║按名山藏典謨記云云
B15n0088_p0096c21║成化二十三年九月僧繼曉發原籍為民四川番僧
B15n0088_p0096c22║國師法王領占竹等悉降革職事并追奪累次降勅
B15n0088_p0096c23║印信儀仗發回四川原居光相寺居住
B15n0088_p0096c24║按明通紀云云
B15n0088_p0096c25║孝宗弘治三年八月詔毀黃村尼寺禮部尚書耿裕
B15n0088_p0096c26║侍郎倪岳周經皆正人力贊毀之
B15n0088_p0096c27║按明大政紀云云
B15n0088_p0097a01║弘治六年詔行取番僧領占竹以倪岳柴昇等上疏
B15n0088_p0097a02║極論遂罷
B15n0088_p0097a03║按名山藏典謨記弘治六年十月行取番僧領占竹
B15n0088_p0097a04║來居大慈恩寺禮部尚書倪岳等言領占竹被劾遣
B15n0088_p0097a05║還復承召命騷驛傳啟倖門後難杜也上曰毋傳令
B15n0088_p0097a06║自來禮科右給事中夏昂劾奏領占竹先因獻頂骨
B15n0088_p0097a07║數珠骷髏法盌叨冒陞賞皇上登御革職遣還遠近
B15n0088_p0097a08║稱快岳所諫阻豈區區一傳哉願皇上嚴邪正治忽
B15n0088_p0097a09║之防也上猶未允工科給事中柴昇等上疏極論遂
B15n0088_p0097a10║罷
B15n0088_p0097a11║弘治八年王雲鳳等上疏禁給度牒
B15n0088_p0097a12║按明大政紀弘治八年二月禮部祠祭郎中王雲鳳
B15n0088_p0097a13║疏禁給度牒不報初尚書倪岳因災異疏弊政用四
B15n0088_p0097a14║事曰懲邪慝禁給度牒停減齋醮議處宗室言甚剴
B15n0088_p0097a15║切後度僧不止乃獨疏列千餘言三上皆不報及旨
B15n0088_p0097a16║下度僧不多人皆嘉其有回天之力
B15n0088_p0097a17║弘治十二年以清寧宮成詔國師設壇慶讚
B15n0088_p0097a18║按名山藏典謨記弘治十二年十月以清寧宮成命
B15n0088_p0097a19║大能仁寺灌頂國師那卜堅參等設壇慶讚三日大
B15n0088_p0097a20║學士劉健等言佛老異教宮庭禁地胡羯妄徒累日
B15n0088_p0097a21║連朝喧雜掖庭驚動寢廟廢祖宗之法重聖德之累
B15n0088_p0097a22║且以皇上至孝純誠保佑自天豈必假異術於宮禁
B15n0088_p0097a23║然後可以上奉重慈祈永福壽哉臣平日尸素臨事
B15n0088_p0097a24║乏規此等詔旨猝不與聞伏望速頒明詔撤壇斥僧
B15n0088_p0097a25║臣不勝待罪俟命時科道官皆以為言上曰卿言是
B15n0088_p0097a26║顧永樂朝亦有之既府部科道皆極言上曰有舊事
B15n0088_p0097a27║姑胥後
B15n0088_p0097b01║弘治十四年太監李興請建寺賜額隆禧陞僧錄司
B15n0088_p0097b02║定錡右講經
B15n0088_p0097b03║按名山藏典謨記弘治十四年五月太監李興請建
B15n0088_p0097b04║寺大興縣東臯村以祝聖更乞賜額護勅以僧錄司
B15n0088_p0097b05║左覺義定錡住持得旨陞定錡右講經額寺曰隆禧
B15n0088_p0097b06║弘治十五年五月行取番僧國師領占竹於大慈恩
B15n0088_p0097b07║寺禮部尚書張昇諫不允
B15n0088_p0097b08║按名山藏典謨記云云
B15n0088_p0097b09║弘治十六年詔建壽塔既而罷之
B15n0088_p0097b10║按明通紀弘治十六年詔建壽塔於朝陽門外既而
B15n0088_p0097b11║罷之時大學士劉健等上言前代人主信佛莫如梁
B15n0088_p0097b12║武帝卒餓死臺城本以求福反以致禍觀諸往事可
B15n0088_p0097b13║為明鑒我祖宗相傳以治天下堯舜周孔之道而已
B15n0088_p0097b14║浮屠異端蠹財惑眾何關於治欲造佛塔非所以訓
B15n0088_p0097b15║天下垂後世也疏入有旨報罷
B15n0088_p0097b16║武宗正德二年造新寺於內苑陞慈恩能仁護國三
B15n0088_p0097b17║寺禪師為國師
B15n0088_p0097b18║按名山藏典謨記正德二年三月造新寺於內苑上
B15n0088_p0097b19║習佛門焉因陞大慈恩寺禪師領占竹為灌頂大國
B15n0088_p0097b20║師大能仁寺禪師麻的寶哩塔西麻㭮耶𨚗卜堅參
B15n0088_p0097b21║大隆善護國寺禪師普肖藏卜為國師皆予誥
B15n0088_p0097b22║正德四年八月陞大隆善護國寺國師普肖藏卜為
B15n0088_p0097b23║法王剌麻羅竹班卓班丹端竹班卓羅竹朵而只堅
B15n0088_p0097b24║參俱為左覺義
B15n0088_p0097b25║按名山藏典謨記云云
B15n0088_p0097b26║正德五年陞諸僧為法王佛子及覺義都綱帝自命
B15n0088_p0097b27║為大慶法王給僧度牒數萬以廣番教
B15n0088_p0097c01║按名山藏典謨記正德五年四月陞大能仁寺國師
B15n0088_p0097c02║𨚗小堅參禪師劄巴藏播為法王都綱𨚗卜領占為
B15n0088_p0097c03║佛子公葛端竹堅播札失為禪師大隆善護國寺剌
B15n0088_p0097c04║毛綽即羅竹為佛子大慈恩寺國師乳如領占為西
B15n0088_p0097c05║天佛子革職國師哈剌札為佛子剌麻也舍窩為禪
B15n0088_p0097c06║師六月陞大隆善寺禪師星吉班丹為國師左覺義
B15n0088_p0097c07║羅竹班等為禪師剌麻癿竹為左覺義三竹捨剌為
B15n0088_p0097c08║右覺義倫竹堅參為都綱大慈恩寺佛子乳奴領占
B15n0088_p0097c09║捨剌札俱為法王剌麻捨列星吉為佛子也夫短竹
B15n0088_p0097c10║為禪師大能仁寺剌麻領占播為都綱上自命曰大
B15n0088_p0097c11║慶法王因鑄大慶法王西天覺道圓明自在大定慧
B15n0088_p0097c12║佛金印兼給誥命鐫印曰天一十月陞國師羅竹班
B15n0088_p0097c13║卓丹端竹為灌頂大國師禪師領占陸竹為國師給
B15n0088_p0097c14║番僧度牒三萬漢僧道士各五千以廣番教
B15n0088_p0097c15║正德六年番僧奏討田百頃為大慶法王下院
B15n0088_p0097c16║按明通紀正德六年上方好佛自名大慶法王外廷
B15n0088_p0097c17║無敢諫會番僧奏討田百頃為大慶法王下院傅珪
B15n0088_p0097c18║因劾僧曰法王何為者至與尊號並列大不道當誅
B15n0088_p0097c19║有詔不問其妄求亦止
B15n0088_p0097c20║正德七年十一月大慈恩寺法王乞修造僧房許之
B15n0088_p0097c21║工部諫不聽
B15n0088_p0097c22║按名山藏典謨記云云
B15n0088_p0097c23║正德八年為番僧修寺造塔賜大慶法王行童度牒
B15n0088_p0097c24║聽其收度自便
B15n0088_p0097c25║按明大政紀正德八年七月西僧欲奪甘州民田地
B15n0088_p0097c26║遣官督建僧寺禮部尚書劉春執不可止之時關中
B15n0088_p0097c27║饑春力爭以為不可大略謂非止病民邊警至不可
B15n0088_p0098a01║支持必致擾害疏入幾兩月報下竟停之
B15n0088_p0098a02║按名山藏典謨記正德八年四月大役軍士為番僧
B15n0088_p0098a03║修大慈恩寺鬻爵贖罪以充費十月大慈恩寺灌頂
B15n0088_p0098a04║大國師也舍窩死命造塔葬之工部及工科給事中
B15n0088_p0098a05║執奏曰非故事上曰著為令十一月賜大慶法王領
B15n0088_p0098a06║占班丹番行童度牒聽其收度自便
B15n0088_p0098a07║正德九年正月吏部尚書楊一清上言不宜創梵宇
B15n0088_p0098a08║於西內時不能行
B15n0088_p0098a09║按明通紀云云
B15n0088_p0098a10║正德十年給大德法王國師誥命賜胡僧知三生法
B15n0088_p0098a11║王金印袈裟
B15n0088_p0098a12║按名山藏典謨記正德十年二月保安寺大德法王
B15n0088_p0098a13║綽吉我些兒為其徒領占綽節兒綽供劄失請得為
B15n0088_p0098a14║正副使還居烏斯藏比大乘法王例入貢并給與國
B15n0088_p0098a15║師誥命得入番熬設廣茶下禮部尚書劉春議不可
B15n0088_p0098a16║令覆議春執奏詔與誥命罷設茶勅是時上習番經
B15n0088_p0098a17║被番僧服綽吉我些兒輩出入豹房參廁權貂及領
B15n0088_p0098a18║占綽節兒等歸輜重相屬傳郵煩費焉五月大護國
B15n0088_p0098a19║保安寺右覺義班丹倫竹為其師祖大善法王星吉
B15n0088_p0098a20║班丹乞祭葬禮部執奏無故事特許之十一月嬖倖
B15n0088_p0098a21║言西域胡僧有知三生者西人謂之活佛上使太監
B15n0088_p0098a22║劉充往迎率指揮千戶百餘人甲士千人以珠琲為
B15n0088_p0098a23║幡幢黃金為七供賜法王金印袈裟及其徒饋賜鉅
B15n0088_p0098a24║萬計勅以十年往返得便宜處置錢物益發官軍護
B15n0088_p0098a25║送之
B15n0088_p0098a26║正德十三年遣中官劉充迎活佛賜西域番僧食茶
B15n0088_p0098a27║遣番僧封烏斯藏國酋為闡教王
B15n0088_p0098b01║按明大政紀正德十三年三月上遣中官劉充迎活
B15n0088_p0098b02║佛使烏斯藏巡撫淮揚都御史叢蘭疏斥佛老無益
B15n0088_p0098b03║乞還充勿遣不報時番國烏斯藏傳聞國西有童子
B15n0088_p0098b04║記其生前事者以為活佛上遣使迎之所過誅求百
B15n0088_p0098b05║計勢張甚蘭檄有司毋徇所欲至淮謁辭之南京兵
B15n0088_p0098b06║部尚書喬宇上疏諫遣使迎活佛甚傷國體宇云國
B15n0088_p0098b07║朝祖宗相承所以不絕番僧朝貢者不過羈縻遠夷
B15n0088_p0098b08║而已非崇奉信惑之也陛下天縱聖明無微不燭抑
B15n0088_p0098b09║豈不知西方之佛教無益中國之治乎不報
B15n0088_p0098b10║按名山藏典謨記正德十三年五月賜西域番僧食
B15n0088_p0098b11║茶八萬九千餘斤人許帶六千斤下番不為例七月
B15n0088_p0098b12║遣番僧覺義領占劄巴等封烏斯藏國酋為闡教王
B15n0088_p0098b13║劄巴等乞給馬快船三十載食鹽為入番買路資部
B15n0088_p0098b14║科執奏詔特許之
B15n0088_p0098b15║世宗嘉靖十四年燬興隆寺併慈恩寺一應修齋俱
B15n0088_p0098b16║革
B15n0088_p0098b17║按明會典嘉靖十四年大興隆寺燬令永不許復併
B15n0088_p0098b18║大慈恩寺一應修齋俱革僧徒聽告就各寺依住有
B15n0088_p0098b19║歸化者量給原寺田畝仍免差徭六年
B15n0088_p0098b20║嘉靖十五年除禁中佛殿併毀佛像佛骨佛牙諸物
B15n0088_p0098b21║按明大政紀嘉靖十五年五月帝欲除去禁中釋殿
B15n0088_p0098b22║以其地奉建慈慶慈寧二宮命廷臣集議僉以為可
B15n0088_p0098b23║帝即命撤之尋召李時夏言入視大善殿見金範佛
B15n0088_p0098b24║像不下千百皆命銷毀其几案懸鍍金函藏貯尚多
B15n0088_p0098b25║佛骨佛牙諸物言退上疏力請焚瘞帝從之於是禁
B15n0088_p0098b26║中邪穢迸斥殆盡
B15n0088_p0098b27║按春明夢餘錄宗伯夏言議瘞佛骨疏比者恭遇皇
B15n0088_p0098c01║上諮及羣臣欲除去禁中釋殿奉建兩宮以備一代
B15n0088_p0098c02║之制一時廷議仰贊皇上篤養盡制之孝闢邪崇正
B15n0088_p0098c03║之化盛德大業光前振後矣今月十一日伏奉聖旨
B15n0088_p0098c04║命大學士李時同臣言入看即所謂大善殿者臣等
B15n0088_p0098c05║看得殿內有鑄金銀像鉅細不下千百且多邪鬼淫
B15n0088_p0098c06║褻之狀仰惟聖明燭其誕妄不經一旦奮然舉而除
B15n0088_p0098c07║之甚盛舉也但臣見諸几案之上及懸庋梁栱之間
B15n0088_p0098c08║與夫金函之所藏貯者為物尚多不可識辨問之守
B15n0088_p0098c09║者且云是為佛骨是為佛牙枯朽摧裂奇離磈礧計
B15n0088_p0098c10║不下千斤臣惟佛法之入中國自漢明帝時始然不
B15n0088_p0098c11║過人誦其書習其教而已至唐憲宗時乃迎佛骨至
B15n0088_p0098c12║京師其臣韓愈極言其不祥不宜以入宮禁憲宗不
B15n0088_p0098c13║能聽且深辠愈竟遠斥之臣意自後人莫敢矯其非
B15n0088_p0098c14║凡番僧持以誑惑中國之人而名為佛顱佛骨者相
B15n0088_p0098c15║屬於道由是流入天子宮禁之內歷世皆然不以為
B15n0088_p0098c16║異今殿中所有未必非勝國所遺累朝以來亦必以
B15n0088_p0098c17║為彼法則然未嘗深究以延至今茲者恭惟皇上躬
B15n0088_p0098c18║堯舜禹湯文武之資行堯舜禹湯文武之道始議毀
B15n0088_p0098c19║佛屋毀除穢像使詭異之行不得瀆畱清禁此真卓
B15n0088_p0098c20║越千古之見出於尋常萬萬者也然殿宇像設既除
B15n0088_p0098c21║所有前項佛頭佛牙之類皆屬污穢不宜使之尚存
B15n0088_p0098c22║臣請乞以此物勅下所司瘞之草野一切掃而淨之
B15n0088_p0098c23║以杜愚冥疑惑之端實為大聖人非常作為有補名
B15n0088_p0098c24║教甚大功德罔極臣不勝幸甚後世幸甚疏入答曰
B15n0088_p0098c25║大善殿所貯佛骨諸不經之物瘞之草野恐後日好
B15n0088_p0098c26║事之人仍為啟視不如焚之以杜永患遂命禮部俱
B15n0088_p0098c27║於城外焚之
B15n0088_p0099a01║嘉靖十六年勅聽僧徒還俗禁修葺寺院及私自披
B15n0088_p0099a02║剃為僧
B15n0088_p0099a03║按明會典嘉靖十六年題准各該有司欽遵聖諭化
B15n0088_p0099a04║正僧徒願自還俗者聽其自求安便各處寺院年久
B15n0088_p0099a05║宮殿任其頹壞不許修葺民間幼童不許捨入為僧
B15n0088_p0099a06║私自披剃如有此等罪其父母及其鄰佑
B15n0088_p0099a07║嘉靖二十二年令燬大慈恩寺
B15n0088_p0099a08║按明會典云云
B15n0088_p0099a09║嘉靖四十二年十月罷遣番僧封諸藏著為令
B15n0088_p0099a10║按名山藏典謨記云云
B15n0088_p0099a11║嘉靖四十三年十二月詔番僧入貢者限人入邊如
B15n0088_p0099a12║成化弘治故事
B15n0088_p0099a13║按名山藏典謨記云云
B15n0088_p0099a14║嘉靖四十五年詔禁僧尼戒壇
B15n0088_p0099a15║按明會典凡禁止戒壇嘉靖四十五年令在外行撫
B15n0088_p0099a16║按衙門督率有司各查本處僧寺若干僧徒若干明
B15n0088_p0099a17║白登簿不時查點不到者罪坐住持立限投銷一切
B15n0088_p0099a18║寄住遊僧發回原籍當差在京廠衛衙門及五城御
B15n0088_p0099a19║史將京城內外地方大小僧寺嚴加巡緝有指稱受
B15n0088_p0099a20║戒奸淫不法者訪拏重治
B15n0088_p0099a21║按明通紀嘉靖四十五年九月詔順天府按官嚴禁
B15n0088_p0099a22║僧尼戒壇說法仍令廠衛巡城御史通查勘京城內
B15n0088_p0099a23║外僧寺如有仍前受戒寄寓者收捕下獄四方遊僧
B15n0088_p0099a24║並聽所在有司遞回原籍當是時白蓮教盛行御史
B15n0088_p0099a25║鮑承蔭以妖盜本為一途恐投邪鼓眾釀成大患遂
B15n0088_p0099a26║令禁之
B15n0088_p0099a27║神宗萬曆七年烏思藏僧鎖南堅錯求通貢
B15n0088_p0099b01║按明通紀萬曆七年烏思藏僧鎖南堅錯求通貢堅
B15n0088_p0099b02║錯者即闡化王答賴剌麻也故號稱活佛以傳經說
B15n0088_p0099b03║法戒淫殺為虜所尊禮稱輪廻轉法功德世界佛大
B15n0088_p0099b04║國師萬曆五年套酋切近黃台吉約俺答迎堅錯西
B15n0088_p0099b05║海上飲長生水俺答所從部落數十萬人徒以奉堅
B15n0088_p0099b06║錯教無淫逞者其教化可知矣
B15n0088_p0099b07║
B15n0088_p0099b08║
B15n0088_p0099b09║
B15n0088_p0099b10║皇清
B15n0088_p0099b11║天聰七年
B15n0088_p0099b12║大清會典凡喇嘛禁例天聰七年定喇嘛班第出居
B15n0088_p0099b13║城外清淨處所有請喇嘛念經治病者家主治
B15n0088_p0099b14║罪又定喇嘛班第有容畱婦女及不呈明禮
B15n0088_p0099b15║部私為喇嘛蓋寺廟者治罪
B15n0088_p0099b16║崇德五年
B15n0088_p0099b17║大清會典崇德五年題准新收僧人納銀送戶部查
B15n0088_p0099b18║收隨給用印度牒令僧綱司分發
B15n0088_p0099b19║順治四年
B15n0088_p0099b20║大清會典順治四年定喇嘛不許私自遊方有遊方
B15n0088_p0099b21║到京者著發回原籍
B15n0088_p0099b22║順治十一年
B15n0088_p0099b23║大清會典順治十一年定禁止創建寺廟其修理頹
B15n0088_p0099b24║壞寺廟聽從其便
B15n0088_p0099b25║順治十八年
B15n0088_p0099b26║大清會典順治十八年題准京城內白塔居住喇嘛
B15n0088_p0099b27║九名西大達廟居住喇嘛八名及額木齊喇嘛
B15n0088_p0099c01║應照舊畱住外其餘喇嘛班第俱令於京城外
B15n0088_p0099c02║居住如有擅進京城居住者將喇嘛送刑部照
B15n0088_p0099c03║違法例治罪
B15n0088_p0099c04║康熙六年
B15n0088_p0099c05║大清會典康熙六年議准凡喇嘛班第令該管大喇
B15n0088_p0099c06║嘛逐日詳查禮部每月詳查有請念經治病者
B15n0088_p0099c07║於大喇嘛處說明准去仍令交還大喇嘛
B15n0088_p0099c08║康熙二十三年
B15n0088_p0099c09║大清會典康熙二十三年覆准嗣後喇嘛所到處不
B15n0088_p0099c10║過三日即令起程違者畱住家長寺廟住持及
B15n0088_p0099c11║失察官員俱行治罪喇嘛除犯死罪外所犯別
B15n0088_p0099c12║罪停其入官仍照律治罪遞解原籍　又定班
B15n0088_p0099c13║第不許服用金黃色黃色吳巴什吳巴三察不
B15n0088_p0099c14║許服用金黃色黃紅色如
B15n0088_p0099c15║上賜者准用違者治罪