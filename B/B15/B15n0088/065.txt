B15n0088_p0101a01║欽定古今圖書集成博物彙編神異典
B15n0088_p0101a02║　第六十五卷目錄
B15n0088_p0101a03║釋教部彙考七
B15n0088_p0101a04║佛國記（鄯善國　𠌥夷國　于闐國　子合國　竭叉國　陀歷國　烏萇國　弗樓
B15n0088_p0101a05║沙國　那竭國　羅夷國　跋那國　毗荼國　摩頭羅國　拘薩羅國　摩竭提國　師子
B15n0088_p0101a06║國）
B15n0088_p0101a07║續博物志（釋氏之源）
B15n0088_p0101a08║野客叢談（佛入中國）
B15n0088_p0101a09║墨池浪語（佛法入中國）
B15n0088_p0101a10║釋教部總論一
B15n0088_p0101a11║宋謝康樂集（辨宗論）
B15n0088_p0101a12║
B15n0088_p0101a13║
B15n0088_p0101a14║
B15n0088_p0101a15║
B15n0088_p0101a16║
B15n0088_p0101a17║
B15n0088_p0101a18║
B15n0088_p0101a19║神異典第六十五卷
B15n0088_p0101a20║釋教部彙考七
B15n0088_p0101a21║佛國記
B15n0088_p0101a22║鄯善國
B15n0088_p0101a23║其國王奉法可有四千餘僧悉小乘學諸國俗人及
B15n0088_p0101a24║沙門盡行天竺法但有精粗從此西諸國類皆如是
B15n0088_p0101a25║惟國國胡語不同然出家人皆習天竺書天竺語
B15n0088_p0101a26║𠌥夷國
B15n0088_p0101a27║其國僧有四千餘人皆小乘學法則齊整秦土沙門
B15n0088_p0101b01║至彼都不預其僧例
B15n0088_p0101b02║于闐國
B15n0088_p0101b03║其國人民盡皆奉法以法樂相娛眾僧乃數萬人多
B15n0088_p0101b04║大乘學皆有眾食彼國人民星居家家門前皆起小
B15n0088_p0101b05║塔最小者可高二丈許作四方僧房供給客僧其國
B15n0088_p0101b06║僧伽藍名瞿摩帝是大乘學國中十四大僧伽藍不
B15n0088_p0101b07║數小者從四月一日城裏便灑掃道路莊嚴巷陌其
B15n0088_p0101b08║城門上張大幃幕事事嚴飭王及夫人采女皆住其
B15n0088_p0101b09║中瞿摩帝僧是大乘學王所敬重最先行像離城三
B15n0088_p0101b10║四里作四輪像車高三丈餘狀如行殿七寶莊校懸
B15n0088_p0101b11║繒幡蓋像立車中二菩薩侍作諸天侍從皆金銀雕
B15n0088_p0101b12║瑩懸於虛空像去門百步王脫天冠易著新衣徒跣
B15n0088_p0101b13║持華香翼從出城迎像頭面禮足散華燒香像入城
B15n0088_p0101b14║時門樓上夫人采女搖散眾華紛紛而下如是莊嚴
B15n0088_p0101b15║供具車車各異一僧伽藍則一日行像四月一日為
B15n0088_p0101b16║始至十四日行像乃訖行像訖王及夫人乃還宮耳
B15n0088_p0101b17║其城西七八里有僧伽藍名王新寺作來八十年經
B15n0088_p0101b18║三王方成可高二十五丈雕文刻鏤金銀覆上眾寶
B15n0088_p0101b19║合成塔後作佛堂莊嚴妙好梁柱戶扇窻牖皆以金
B15n0088_p0101b20║薄別作僧房亦嚴麗整飭非言可盡嶺東六國諸王
B15n0088_p0101b21║所有上價寶物多作供養
B15n0088_p0101b22║子合國
B15n0088_p0101b23║其國王精進有千餘僧多大乘學
B15n0088_p0101b24║竭叉國
B15n0088_p0101b25║其國王作般遮越師般遮越師漢言五年大會也會
B15n0088_p0101b26║時請四方沙門皆來雲集莊嚴眾僧坐處懸繒旛蓋
B15n0088_p0101b27║作金銀蓮華著繒座後鋪淨坐具王及羣臣如法供
B15n0088_p0101c01║養或一月二月或三月多在春時王作會已復勸諸
B15n0088_p0101c02║羣臣設供供養或一日二日三日五日供養都畢王
B15n0088_p0101c03║以所乘馬鞍勒自副使國中貴重臣騎之并諸白㲲
B15n0088_p0101c04║種種珍寶沙門所須之物共諸羣臣發願布施布施
B15n0088_p0101c05║已還從僧贖其地山寒不生餘榖唯熟麥耳眾僧受
B15n0088_p0101c06║歲已其晨輙霜故其王每讚眾僧令麥熟然後受歲
B15n0088_p0101c07║其國中有佛唾壺以石作色似佛鉢又有佛一齒國
B15n0088_p0101c08║人為佛齒起塔有千餘僧盡小乘學
B15n0088_p0101c09║陀歷國
B15n0088_p0101c10║其國有眾僧皆小乘學
B15n0088_p0101c11║烏萇國
B15n0088_p0101c12║其國佛法甚盛名眾僧住止處為僧伽藍凡有五百
B15n0088_p0101c13║僧伽藍皆小乘學若有客比丘到悉供養三日三日
B15n0088_p0101c14║過已乃令自求所安
B15n0088_p0101c15║弗樓沙國
B15n0088_p0101c16║其國佛昔將諸弟子遊行佛鉢即在此月氏王大興
B15n0088_p0101c17║兵眾來伐此國欲取佛鉢既伏此國已月氏王篤信
B15n0088_p0101c18║佛法欲持鉢去故興供養供養三寶畢乃校飾大象
B15n0088_p0101c19║置鉢其上象便伏地不能得前更作四輪車載鉢八
B15n0088_p0101c20║象共牽復不能進王知與鉢緣未至深自愧歎即於
B15n0088_p0101c21║此處起塔及僧伽藍并畱鎮守種種供養可有七百
B15n0088_p0101c22║餘僧日將中眾僧則出鉢與白衣等種種供養然後
B15n0088_p0101c23║中食至暮燒香時復爾可容二斗許雜色而黑多四
B15n0088_p0101c24║際分明厚可二分瑩徹光澤貧人以少華投中便滿
B15n0088_p0101c25║有大富者欲以多華而供養正復百千萬斛終不能
B15n0088_p0101c26║滿
B15n0088_p0101c27║那竭國
B15n0088_p0102a01║其國醯羅城中有佛頂骨精舍盡以金薄七寶校飾
B15n0088_p0102a02║國王敬重頂骨慮人抄奪乃取國中豪姓八人人持
B15n0088_p0102a03║一印印封守護清晨八人俱到各視其印然後開戶
B15n0088_p0102a04║開戶已以香汁洗手出佛頂骨置精舍外高座上以
B15n0088_p0102a05║七寶圓碪碪下琉璃鍾覆上皆珠璣校飾骨黃白色
B15n0088_p0102a06║方圓四寸其上隆起每日出後精舍人則登高樓擊
B15n0088_p0102a07║大鼓吹螺敲銅鈸王聞已則詣精舍以華香供養供
B15n0088_p0102a08║養已次第頂戴而去從東門入西門出王朝朝如是
B15n0088_p0102a09║供養禮拜然後聽國政居士長者亦先供養乃修家
B15n0088_p0102a10║事日日如是初無懈倦供養都訖乃還頂骨於精舍
B15n0088_p0102a11║中有七寶解脫塔或開或閉高五尺許以盛之精舍
B15n0088_p0102a12║門前朝朝恆有賣華香人凡欲供養者種種買焉諸
B15n0088_p0102a13║國王亦恆遣使供養精舍處方四十步雖復天震地
B15n0088_p0102a14║裂此處不動
B15n0088_p0102a15║羅夷國
B15n0088_p0102a16║其國近有三千僧兼大小乘學
B15n0088_p0102a17║跋那國
B15n0088_p0102a18║其國亦有三千許僧皆小乘學
B15n0088_p0102a19║毗荼國
B15n0088_p0102a20║其國佛法興盛兼大小乘學見秦道人往乃大憐憫
B15n0088_p0102a21║作是言如何邊地人能知出家為道遠求佛法悉供
B15n0088_p0102a22║給所須待之如法東南諸寺甚多僧眾萬數
B15n0088_p0102a23║摩頭羅國
B15n0088_p0102a24║其國捕那河邊左右有二十僧伽藍可有三千僧佛
B15n0088_p0102a25║法轉盛凡沙河以西天竺諸國國王皆篤信佛法供
B15n0088_p0102a26║養眾僧時則脫天冠共諸宗親羣臣手自行食行食
B15n0088_p0102a27║已鋪氈於地對上座前坐於眾僧前不敢坐牀佛在
B15n0088_p0102b01║世時諸王供養法式相傳至今從是以南名為中國
B15n0088_p0102b02║中國寒暑調和無霜雪人民殷樂無戶籍官法唯耕
B15n0088_p0102b03║王地者乃輸地利欲去便去欲住便住王治不用刑
B15n0088_p0102b04║罔有罪者但罰錢隨事輕重雖復謀為惡逆不過截
B15n0088_p0102b05║右手而已王之侍衛左右皆有供祿舉國人民悉不
B15n0088_p0102b06║殺生不飲酒不食葱蒜唯除旃荼羅旃荼羅名為惡
B15n0088_p0102b07║人與人別居若入城市則擊木以自異人則識而避
B15n0088_p0102b08║之不相搪挨國中不養豬鷄不賣生口市無屠行及
B15n0088_p0102b09║酤酒者貨易則用貝齒唯旃荼羅獵師賣肉耳自佛
B15n0088_p0102b10║般泥洹後諸國王長者居士為眾僧起精舍供養供
B15n0088_p0102b11║給田宅園圃民戶牛犢鐵券書錄後王王相傳無廢
B15n0088_p0102b12║至今不絕眾僧住止房舍牀褥飲食衣服都無缺乏
B15n0088_p0102b13║處處皆爾眾僧常以作功德為業及誦經坐禪客僧
B15n0088_p0102b14║往到舊僧迎逆代擔衣鉢給洗足水塗足油與非時
B15n0088_p0102b15║漿須臾息已復問其臘數次第得房舍臥具種種如
B15n0088_p0102b16║法眾僧住處作舍利佛塔目連阿難塔并阿毗曇律
B15n0088_p0102b17║經塔安居後一月諸希福之家勸化供養僧作非時
B15n0088_p0102b18║漿眾僧大會說法說法已供養舍利佛塔種種香華
B15n0088_p0102b19║通夜然燈使彼人作舍利弗本婆羅門時詣佛求出
B15n0088_p0102b20║家大目連大迦葉亦如是諸比丘尼多供養阿難塔
B15n0088_p0102b21║以阿難請世尊聽女人出家故諸沙彌多供養羅云
B15n0088_p0102b22║阿毗曇師者供養阿毗曇律師者供養律年年一供
B15n0088_p0102b23║養各自有日摩阿衍人則供養般若波羅蜜文殊師
B15n0088_p0102b24║利觀世音等眾僧受歲竟長者居士婆羅門等各持
B15n0088_p0102b25║種種衣物沙門所須以布施僧眾僧亦自各各布施
B15n0088_p0102b26║佛泥洹已來聖眾所行威儀法則相承不絕
B15n0088_p0102b27║拘薩羅國
B15n0088_p0102c01║其國城南門千二百步道西長者須達起祗洹精舍
B15n0088_p0102c02║佛上忉利天為母說法波斯匿王思見佛即刻牛頭
B15n0088_p0102c03║栴檀作佛像置佛坐處祗洹精舍本有七層諸國王
B15n0088_p0102c04║人民競興供養懸繒旛蓋散華燒香然燈續明日日
B15n0088_p0102c05║不絕鼠銜燈炷燒花旛蓋遂及精舍七重都盡諸國
B15n0088_p0102c06║王人民皆大悲惱謂栴檀像已燒却後四五日開東
B15n0088_p0102c07║小精舍戶忽見本像皆大歡喜共治精舍得作兩重
B15n0088_p0102c08║遂移像本處
B15n0088_p0102c09║摩竭提國
B15n0088_p0102c10║其國昔阿育王作小兒時當道戲遇釋迦佛行乞食
B15n0088_p0102c11║小兒歡喜即以一掬土施佛佛持還泥經行地因此
B15n0088_p0102c12║果報作鐵輪王王閻浮提乘鐵輪案行閻浮提見鐵
B15n0088_p0102c13║圍兩山間地獄治罪人即問羣臣此是何等答言是
B15n0088_p0102c14║鬼王閻羅治罪人王自念言鬼王尚能作地獄治罪
B15n0088_p0102c15║人我是人主何不作地獄治罪人耶即問臣等誰能
B15n0088_p0102c16║為我作地獄主治罪人者臣答言唯有極惡人能作
B15n0088_p0102c17║耳王即遣臣遍求惡人見泄水邊有一長壯黑色髮
B15n0088_p0102c18║黃眼青以脚鉤兼魚口哹禽獸禽獸來便射殺無得
B15n0088_p0102c19║脫者得此人已將來與王王密勅之汝作四方高牆
B15n0088_p0102c20║內植種種華果并好谷池莊嚴校飾令人渴仰牢作
B15n0088_p0102c21║門戶有人入者輒捉種種治罪莫使得出設使我入
B15n0088_p0102c22║亦治罪莫放今拜汝作地獄主有比丘次第乞食入
B15n0088_p0102c23║其門獄卒見之便欲治罪比丘惶怖求請須臾聽我
B15n0088_p0102c24║中食俄頃得有人入獄卒內置碓臼中擣之赤沫出
B15n0088_p0102c25║比丘見已思惟此身無常苦空如泡如沫即得阿羅
B15n0088_p0102c26║漢既而獄卒捉內鑊湯中比丘心顏欣悅火滅湯冷
B15n0088_p0102c27║中生蓮華比丘坐上獄卒即往白王獄中奇怪願王
B15n0088_p0103a01║往看王言我前有要今不敢往獄卒言此非小事王
B15n0088_p0103a02║宜疾往更改先要王即隨入比丘為說法王得信解
B15n0088_p0103a03║即壞地獄悔前所作眾惡由是信重三寶常至貝多
B15n0088_p0103a04║樹下悔過自責受八齋王夫人問王常遊何處羣臣
B15n0088_p0103a05║答言恆在貝多樹下夫人伺王不在時遣人伐其樹
B15n0088_p0103a06║倒王來見之迷悶躃地諸臣以水灑面良久乃蘇王
B15n0088_p0103a07║即以塼累四邊以百甖牛乳灌樹根身四布地作是
B15n0088_p0103a08║誓言若樹不生我終不起誓已樹便即根上而生以
B15n0088_p0103a09║至於今今高減十丈
B15n0088_p0103a10║師子國
B15n0088_p0103a11║其國王遣使中國取貝多樹子於佛殿旁種之高可
B15n0088_p0103a12║二十丈其樹東南傾王恐倒故以八九圍柱拄樹樹
B15n0088_p0103a13║當拄處心生遂穿柱而下入地成根大可四圍許柱
B15n0088_p0103a14║雖中裂猶裹在其外人亦不去樹下起精舍中有坐
B15n0088_p0103a15║像道俗敬仰無倦城中又起佛齒精舍皆七寶作王
B15n0088_p0103a16║淨修梵行城內人信敬之情亦篤其國立治以來無
B15n0088_p0103a17║有饑荒喪亂眾僧庫藏多有珍寶無價摩尼其王入
B15n0088_p0103a18║僧庫遊觀見摩尼珠即生貪心欲奪取之三日乃悟
B15n0088_p0103a19║即詣僧中稽首悔前罪心告白僧言願僧立制自今
B15n0088_p0103a20║已後勿聽王入其庫看比丘滿四十臘然後得入其
B15n0088_p0103a21║城中多居士長者薩薄商人屋宇嚴麗巷陌平整四
B15n0088_p0103a22║衢道頭皆作說法堂月八日十四日十五日鋪施高
B15n0088_p0103a23║座道俗四眾皆集聽法其國人云都可五六萬僧悉
B15n0088_p0103a24║有眾食王別於城內供五六千人眾須食者則持本
B15n0088_p0103a25║鉢往取隨器所容皆滿而還佛齒常以三月中出之
B15n0088_p0103a26║未出十日王莊校大象使一辯說人著王衣服騎象
B15n0088_p0103a27║上擊鼓喝言菩薩從三阿僧祗劫苦行不惜身命以
B15n0088_p0103b01║國妻子及挑眼與人割肉貿鴿截頭布施投身餓虎
B15n0088_p0103b02║不恡髓腦如是種種苦行為眾生故成佛在世四十
B15n0088_p0103b03║九年說法教化令不安者安不度者度眾生緣盡乃
B15n0088_p0103b04║般泥洹泥洹已來一千四百九十七年世間眾生長
B15n0088_p0103b05║悲却後十日佛齒當出至無畏山精舍國內道俗欲
B15n0088_p0103b06║植福者各各平治道路嚴飾巷陌辦眾華香供養之
B15n0088_p0103b07║具如是唱已王便夾道兩邊作菩薩五百身種種變
B15n0088_p0103b08║現或作須大挐或作睒變或作象王或作鹿馬如是
B15n0088_p0103b09║形像皆彩畫莊校狀若生人然後佛齒乃出中道而
B15n0088_p0103b10║行隨路供養到無畏精舍佛堂上道俗雲集燒香然
B15n0088_p0103b11║燈種種法事晝夜不息滿九十日乃還城內精舍城
B15n0088_p0103b12║內精舍至齊日則開門戶禮敬如法無畏精舍東四
B15n0088_p0103b13║十里有一山山中有精舍名跋提可有二千僧僧中
B15n0088_p0103b14║有一大德沙門名達摩瞿諦其國人民皆共宗仰住
B15n0088_p0103b15║一石室中四十許年常行慈心能感蛇鼠使同止一
B15n0088_p0103b16║室而不相害城南七里有一精舍名摩訶毗訶羅有
B15n0088_p0103b17║三千僧住有一高德沙門戒行清潔國人咸疑是羅
B15n0088_p0103b18║漢臨終之時王來省視依法集僧而問比丘得道耶
B15n0088_p0103b19║便以實答言是羅漢既終王即案經律以羅漢法葬
B15n0088_p0103b20║之於精舍東四五里積好大薪縱廣可三丈餘高亦
B15n0088_p0103b21║爾近上著栴檀沈水諸香木四邊作階上持淨好白
B15n0088_p0103b22║㲲周帀蒙𧂐上作大轝牀似此間輲車但無龍魚耳
B15n0088_p0103b23║當闍維時王及國人四眾咸集以華香供養從轝至
B15n0088_p0103b24║墓所王自華香供養供養訖轝著𧂐上蘇油遍灌然
B15n0088_p0103b25║後燒之火然之時人人敬心各脫上服及羽儀傘蓋
B15n0088_p0103b26║遙擲火中以助闍維闍維已即檢取骨以起塔王篤
B15n0088_p0103b27║信佛法欲為眾僧作新精舍先設大會飯食僧供養
B15n0088_p0103c01║已乃選好上牛一䨇金銀寶物莊校角上作好金犂
B15n0088_p0103c02║王自耕四邊然後割給民戶田宅書以鐵券自是已
B15n0088_p0103c03║後代代相承無敢廢易
B15n0088_p0103c04║續博物志
B15n0088_p0103c05║釋氏之源
B15n0088_p0103c06║秦二十一年鑄金狄十二釋氏之源本霍去病討休
B15n0088_p0103c07║屠王獲其祭天金人武帝以為神列於甘泉宮魏黃
B15n0088_p0103c08║初元年徙長安銅狄重不可致或言金狄泣因畱霸
B15n0088_p0103c09║城南人有見薊子訓與父老共摩銅狄曰正見鑄此
B15n0088_p0103c10║時計爾日已近五百年矣董卓毀其九為錢苻堅毀
B15n0088_p0103c11║其二為錢其一百姓推置陝北河中或云翁仲頭髻
B15n0088_p0103c12║常出晉軍至髻不復出
B15n0088_p0103c13║野客叢談
B15n0088_p0103c14║佛入中國
B15n0088_p0103c15║傅奕韓退之皆言佛自後漢明帝時始入中國此蓋
B15n0088_p0103c16║論其顯然者不知佛法之入中國其來久矣觀魏略
B15n0088_p0103c17║西戎傳曰昔漢哀元壽元年博士景慮受大月氏王
B15n0088_p0103c18║使伊存口傳浮屠經又觀劉向列僊序曰得仙者百
B15n0088_p0103c19║四十六人其七十四人已在佛經則知漢成哀間已
B15n0088_p0103c20║有佛經矣觀漢武故事昆邪王殺休屠王以其眾降
B15n0088_p0103c21║得金人之神上置之甘泉宮金人皆長丈餘其祭不
B15n0088_p0103c22║用牛羊惟燒香禮拜上使依其國俗又元狩三年穿
B15n0088_p0103c23║昆明池底得黑灰帝問東方朔朔曰可問西域道人
B15n0088_p0103c24║知是劫灰又知佛法自武帝時已入中國矣今人惟
B15n0088_p0103c25║知佛法入中國自明帝始不知自武帝始也薛正己
B15n0088_p0103c26║記仲尼師老耼老耼師竺乾審是則佛入中國又不
B15n0088_p0103c27║止於武帝
B15n0088_p0104a01║墨池浪語
B15n0088_p0104a02║佛法入中國
B15n0088_p0104a03║佛法入中國不始於漢明帝列子西方有聖人老子
B15n0088_p0104a04║師竺乾可証蓋周穆王時文殊目連來化穆王即列
B15n0088_p0104a05║子所謂化人也化人示穆王云高四臺是迦葉佛說
B15n0088_p0104a06║法處因造三會道塲至秦穆公時扶風獲一石佛穆
B15n0088_p0104a07║公不識棄馬坊中公疾令由余往視之曰此真佛神
B15n0088_p0104a08║也公取像澡浴安清淨處像遂放光公宰牲祭之神
B15n0088_p0104a09║擎棄遠處由余又曰臣聞佛清淨所有供養燒香而
B15n0088_p0104a10║已公遂欲造佛像由余於高四臺南村得一老人姓
B15n0088_p0104a11║王名安年百八十自云曾於三會道塲見人造之臣
B15n0088_p0104a12║老無力村北有兄弟四人曾於道塲內為諸匠執作
B15n0088_p0104a13║今請共造成一銅像相好圓備公悅大賞賚之彼人
B15n0088_p0104a14║於土臺上造重閣高三百尺時人號為高四臺其人
B15n0088_p0104a15║姓高兄弟四人同立故也故名高四然則秦穆公時
B15n0088_p0104a16║佛法已入中國矣
B15n0088_p0104a17║
B15n0088_p0104a18║
B15n0088_p0104a19║釋教部總論一
B15n0088_p0104a20║宋謝康樂集
B15n0088_p0104a21║辯宗論（問答附）
B15n0088_p0104a22║同遊諸道人竝業心神道求解言外余枕疾務寡頗
B15n0088_p0104a23║多暇日聊申由來之意庶定求宗之悟釋氏之論聖
B15n0088_p0104a24║道雖遠積學能至累盡鑒生不應漸悟孔氏之論聖
B15n0088_p0104a25║道既妙雖顏殆庶體無鑒周理歸一極有新論道士
B15n0088_p0104a26║以為寂鑒微妙不容階級積學無限何為自絕今去
B15n0088_p0104a27║釋氏之漸悟而取其能至去孔氏之殆庶而取其一
B15n0088_p0104b01║極一極異漸悟能至非殆庶故理之所去雖合各取
B15n0088_p0104b02║然其離孔釋矣余謂二談救物之言道家之唱得意
B15n0088_p0104b03║之說敢以折中自許竊謂新論為然聊答下意遲有
B15n0088_p0104b04║所悟
B15n0088_p0104b05║法勖問敬覽清論明宗極雖微而一悟頓了雖欣新
B15n0088_p0104b06║剖竊有所疑夫明達者以體理絕欲悠悠者以迷惑
B15n0088_p0104b07║嬰累絕欲本乎見理嬰累由於乖宗何以言之經云
B15n0088_p0104b08║新學者離般若便如失明者無導是為懷理蕩患於
B15n0088_p0104b09║茲顯矣若涉求未漸於大宗希仰猶累於塵垢則永
B15n0088_p0104b10║劫劬勞期果緬邈既懷猶豫伏遲嘉訓初答道與俗
B15n0088_p0104b11║反理不相關故因權以通之權雖是假旨在非假智
B15n0088_p0104b12║雖是真能為非真非真不傷真本在於濟物非假不
B15n0088_p0104b13║遂假濟物則反本如此之劫無空勤期果有如皎日
B15n0088_p0104b14║勖再問案論孔釋其道既同救物之假亦不容異而
B15n0088_p0104b15║神道之域雖顏也孔子所不誨實相之妙雖愚也釋
B15n0088_p0104b16║氏所必教然則二聖建言何乖背之甚哉再答二教
B15n0088_p0104b17║不同者隨方應物所化地異也大而挍之華民易於
B15n0088_p0104b18║見理難於受教故閉其累學而開其一極夷人易於
B15n0088_p0104b19║受教難於見理故閉其頓了而開其漸悟漸悟雖可
B15n0088_p0104b20║至昧頓了之實一極雖知寄絕累學之冀良由華人
B15n0088_p0104b21║悟理無漸而誣道無學夷人悟理有學而誣道有漸
B15n0088_p0104b22║是故權實雖同其用各異昔向子期以儒道為壹應
B15n0088_p0104b23║吉甫謂孔老可齊皆欲窺宗而況真實者乎
B15n0088_p0104b24║勖三問重尋答以華夷有險易之性故二聖敷異同
B15n0088_p0104b25║之教重方附俗可謂美矣然淵極朗鑒作則於上愚
B15n0088_p0104b26║民蒙昧伏從於下故作則宜審其政伏從必是其宗
B15n0088_p0104b27║令孔廢聖學之路而釋開漸悟之逕筌蹄既已紛錯
B15n0088_p0104c01║羣黎何由歸真三答冬夏異性資春秋為始末晝夜
B15n0088_p0104c02║殊用緣辰暮以往復況至精之理豈可逕接至粗之
B15n0088_p0104c03║人是故傍漸悟者所以密造頓解倚孔教者所以潛
B15n0088_p0104c04║成學聖學聖不出六經六經而得頓解不見三藏而
B15n0088_p0104c05║以三藏果筌蹄歷然何疑紛錯魚兔既獲羣黎以濟
B15n0088_p0104c06║僧維問承新論法師以宗極微妙不容階級使夫學
B15n0088_p0104c07║者窮有之極自然之無有若無契何須言無也若資
B15n0088_p0104c08║無以盡有者焉得不謂之漸悟耶初答夫累既未盡
B15n0088_p0104c09║無不可得盡累之弊始可得無耳累盡則無誠如符
B15n0088_p0104c10║契將除其累要須傍教在有之時學而非悟悟在有
B15n0088_p0104c11║表託學以至但階級教愚之談一悟得意之論矣
B15n0088_p0104c12║維再問論云悟在有表得不以漸使夫涉學希宗當
B15n0088_p0104c13║日進其明不若使明不日進與不言同若日進其明
B15n0088_p0104c14║者得非漸悟乎再答夫明非漸至信由教發何以言
B15n0088_p0104c15║之由教而信則有日進之功非漸所明則無入照之
B15n0088_p0104c16║分然向道善心起損累出垢伏伏似無同善似惡乖
B15n0088_p0104c17║此所務不俱非心本無累至夫一悟萬滯同盡耳
B15n0088_p0104c18║維三問答云由教而信則有日進之功非漸所明則
B15n0088_p0104c19║無入照之分夫尊教而推宗者雖不永用當推之時
B15n0088_p0104c20║豈可不蹔令無耶若許其蹔合猶自賢於不合非漸
B15n0088_p0104c21║如何三答蹔者假也真者常也假知無常常知無假
B15n0088_p0104c22║今豈可以假知之蹔而侵常知之真哉今蹔合賢於
B15n0088_p0104c23║不合誠如來言竊有微證巫臣諫莊王之言物賒於
B15n0088_p0104c24║己故理為情先及納夏姬之時己交於物故情居理
B15n0088_p0104c25║上情理雲互物己相傾亦中智之率任也若以諫日
B15n0088_p0104c26║為悟豈容納時之惑耶且南為聖也北為愚也背北
B15n0088_p0104c27║向南非停北之謂向南背北非至南之稱然向南可
B15n0088_p0105a01║以至南背北非是停北非是停北故愚可去矣可以
B15n0088_p0105a02║至南故悟可得矣
B15n0088_p0105a03║慧驎演僧維問當假知之壹合與真知同異初答與
B15n0088_p0105a04║真知異
B15n0088_p0105a05║驎再問以何為異再答假知者累伏故理暫為用用
B15n0088_p0105a06║暫在理不恆其知真知者照寂故理常為用用常在
B15n0088_p0105a07║理故𣱵為真知
B15n0088_p0105a08║驎三問累不自除故求理以除累今假知之一合理
B15n0088_p0105a09║實在心在心而累不去將何以去之乎三答累起因
B15n0088_p0105a10║心心觸成累累怕觸者心日昏教為用者心日伏伏
B15n0088_p0105a11║累彌久至於滅累然滅之時在累伏之後也伏累滅
B15n0088_p0105a12║累貌同實異不可不察滅累之體物我同忘有無壹
B15n0088_p0105a13║觀伏累之狀他己異情空實殊見殊實空異己他者
B15n0088_p0105a14║入於滯矣壹無有同我物者出於照也
B15n0088_p0105a15║驎維問三世長於百年三千廣於赤縣四部多於戶
B15n0088_p0105a16║口七寶妙於石沙此亦方有小大故化有遠近得不
B15n0088_p0105a17║謂之然乎初答事理不同恆成四端自有小大各得
B15n0088_p0105a18║其宜亦有賢愚違方而處所謂世同時異物是人非
B15n0088_p0105a19║譬割鷄之政亦有牛刀佩璽而聽豈皆唐虞今謂言
B15n0088_p0105a20║游體盡於武城長世皆覃於天下未之聞也且俱稱
B15n0088_p0105a21║妙覺而國土精粗不可以精粗國土而言聖有優劣
B15n0088_p0105a22║景迹之應本非所徵矣
B15n0088_p0105a23║維再問論曰或道廣而事狹或事是而人非今不可
B15n0088_p0105a24║以事之大小而格道之粗妙誠哉斯言但所疑不在
B15n0088_p0105a25║此耳設令周孔實未盡極以之應世故自居宗此自
B15n0088_p0105a26║是世去聖遠未足明極夫降妙數階以接羣粗則粗
B15n0088_p0105a27║者所不測然數階之妙非極妙之謂推此而言撫世
B15n0088_p0105b01║者於粗為妙然於妙猶粗矣以妙求粗則無往不盡
B15n0088_p0105b02║以粗求妙則莫覩其源無往不盡故謂之窮理莫覩
B15n0088_p0105b03║其源故仰之彌高今豈可就顏氏所崇而同之極妙
B15n0088_p0105b04║耶再答今不藉顏所推而謂之為極但謂顏為庶幾
B15n0088_p0105b05║則孔知幾矣且許禹昌言孔非本談以堯則天體無
B15n0088_p0105b06║是同同體至極豈計有之小大耶
B15n0088_p0105b07║維三問凡世人所不測而又昌言者皆可以為聖耶
B15n0088_p0105b08║三答夫昌言賢者尚許其賢昌言聖者豈得反非聖
B15n0088_p0105b09║耶日用不知百姓之迷蒙唯佛究盡實相之崇高今
B15n0088_p0105b10║欲以崇高之相而令迷蒙所知未之有也苟所不知
B15n0088_p0105b11║焉得不以昌言為信既以釋昌為是何以孔昌為非
B15n0088_p0105b12║耶
B15n0088_p0105b13║法綱問云敬披高論探研宗極妙判權實存旨儒道
B15n0088_p0105b14║遺教孔釋昌言折中允然新論可謂激流導源瑩拂
B15n0088_p0105b15║發揮矣詳復答勖維之問或謂因權以通或學而非
B15n0088_p0105b16║悟爾為元句徒設無關於胷情焉竊所未安何以言
B15n0088_p0105b17║之夫道形天隔幾二險絕學不漸宗曾無髣髴馳騁
B15n0088_p0105b18║有端思不出位神崖曷由而登機峰何從而超哉若
B15n0088_p0105b19║勤務於有而坐體於無者譬猶揮毫鍾張之則功侔
B15n0088_p0105b20║羿養之能不然明矣蓋同有非甚礙尚不可以翫此
B15n0088_p0105b21║而善彼豈況乎有無之至背而反得以相通者耶又
B15n0088_p0105b22║云累既未盡無不可得盡累之弊始可得無耳論曰
B15n0088_p0105b23║夫膏肓大道摧輈元路莫尚於封有之累也葢有不
B15n0088_p0105b24║能袪有袪有者必無未有先盡有累然後得無也就
B15n0088_p0105b25║如所言累盡則無爾為累之自去實不無待實不無
B15n0088_p0105b26║待則不能不無故無無貴矣如彼重闇自晞無假火
B15n0088_p0105b27║日無假火日則不能不設亦明無尚焉落等級而奇
B15n0088_p0105c01║頓悟將於是乎躓矣暇任之餘幸思嘉釋來難云同
B15n0088_p0105c02║有非甚礙尚不可以翫此而善彼豈況乎有無之至
B15n0088_p0105c03║背而反得以相通者耶此是拘於所習以生此疑耳
B15n0088_p0105c04║夫專翫筆札者自可不工於弧矢弧矢既工復翫筆
B15n0088_p0105c05║札者何為不兼哉若封有而不向宗自是封者之失
B15n0088_p0105c06║造無而去滯何為不可得背借不兼之有以詰能兼
B15n0088_p0105c07║之無非惟鍾胡愧射於更李羿養慙書於羅趙觸類
B15n0088_p0105c08║之躓始充巧歷之歎今請循其本夫憑無以伏有伏
B15n0088_p0105c09║久則有忘伏時不能知知則不復辯是以坐忘日損
B15n0088_p0105c10║之談近出老莊數緣而滅經有舊說如此豈累之自
B15n0088_p0105c11║去實無之所濟且明為晦新功在火日但火日不稱
B15n0088_p0105c12║功於幽闇般若不言惠於愚蠢耳推此而往詎俟多
B15n0088_p0105c13║云
B15n0088_p0105c14║慧琳問云三復精議辯㦎二家斟酌儒道實有懷於
B15n0088_p0105c15║論矣至於去釋漸悟遺孔殆庶蒙竊惑焉釋云有漸
B15n0088_p0105c16║故是自形者有漸孔之無慚亦是自道者無漸何以
B15n0088_p0105c17║知其然耶中人可以語上久習可以移性孔氏之訓
B15n0088_p0105c18║也一合於道場非卜地之所階釋家之唱也如此漸
B15n0088_p0105c19║絕文論二聖詳言豈獨夷束於教華拘於理將恐斥
B15n0088_p0105c20║離之辯辭長於新論乎勖道人難云絕欲由於體理
B15n0088_p0105c21║當謂日損者以理自悟也論曰道與俗反本不相關
B15n0088_p0105c22║故因權以通之物濟則反本問曰權之所假習心者
B15n0088_p0105c23║亦終以為慮乎為曉悟之日與經之空理都自反耶
B15n0088_p0105c24║若其永背空談翻為末說若始終相扶可循教而至
B15n0088_p0105c25║不答維驎假知中殊為藻豔但與立論有違假者以
B15n0088_p0105c26║旋迷喪理不以鑽火致惑苟南向可以造越背北可
B15n0088_p0105c27║以棄燕信燕北越南矣慮空可以洗心捐有可以袪
B15n0088_p0106a01║累亦有愚而空聖矣如此但當勤般若以日忘瞻郢
B15n0088_p0106a02║路而驟進復何憂於失所乎將恐一悟之唱更躓於
B15n0088_p0106a03║南北之譬耶孔雖曰語上而云聖無階級釋雖曰一
B15n0088_p0106a04║合而云物有佛性物有佛性其道有歸所疑者漸教
B15n0088_p0106a05║聖無階級其理可貴所疑者殆庶豈二聖異塗將地
B15n0088_p0106a06║使之然斥離之歎始是有在辭長之論無乃角弓耶
B15n0088_p0106a07║難云若其末背空談翻與末說若始終相扶可循教
B15n0088_p0106a08║而至可謂公孫之辭辯者之囿矣夫智為權本權為
B15n0088_p0106a09║智用今取聖之意則智即經之辭則權傍權以為檢
B15n0088_p0106a10║故三乘咸蹄筌既意以歸宗故般若為魚兔良由民
B15n0088_p0106a11║多愚也故教迂矣若人皆得意亦何貴於攝悟假知
B15n0088_p0106a12║之論旨明在有者能為達理之諫是為交賒相傾非
B15n0088_p0106a13║悟道之謂與其立論有何相違燕北越南有愚空聖
B15n0088_p0106a14║其理既當頗獲於心矣若勤者日忘瞻者驟進亦實
B15n0088_p0106a15║如來言但勤未是得瞻未是至當其此時可謂向宗
B15n0088_p0106a16║既得既至可謂一悟將無同轡來馳而云異轍耶
B15n0088_p0106a17║論曰由教而信有日進之功非漸所明無入照之分
B15n0088_p0106a18║問曰由教而信而無入照之分則是闇信聖人若闇
B15n0088_p0106a19║信聖人理不關心政可無非聖之尢何由有日進之
B15n0088_p0106a20║功答曰顏子體二未及於照則向善已上莫非闇信
B15n0088_p0106a21║但教有可由之理我有求理之志故曰關心賜以知
B15n0088_p0106a22║二回以知十豈直免尢而已實有日進之功（以下王衛軍問
B15n0088_p0106a23║答）
B15n0088_p0106a24║論曰蹔者假也真者常也假知無常常知無假又曰
B15n0088_p0106a25║假知累伏理蹔為用用蹔在理不恆其知問曰蹔知
B15n0088_p0106a26║為假知者則非不知矣但見理尚淺未能常用耳雖
B15n0088_p0106a27║不得與真知等照然寧無入照之分耶若蹔知未是
B15n0088_p0106b01║見理豈得云理蹔為用又不知以何稱知答曰不知
B15n0088_p0106b02║而稱知者正以假知得名耳假者為名非蹔知如何
B15n0088_p0106b03║不恆其用豈常之謂既非常用所以交賒相傾故諫
B15n0088_p0106b04║人則言政理悅己則犯所知若以諫時為照豈有悅
B15n0088_p0106b05║時之犯故知言理者浮談犯知者沈惑推此而判自
B15n0088_p0106b06║聖已下無淺深之照然中人之性有崇替之心矣
B15n0088_p0106b07║論曰教為用者心日伏伏累彌久至於滅累問曰教
B15n0088_p0106b08║為用而累伏為云何伏耶若都未見理專心闇信當
B15n0088_p0106b09║其專心惟信而已謂此為累伏者此是慮不能竝為
B15n0088_p0106b10║此則彼廢耳非為理累相權能使累伏也凡厥心數
B15n0088_p0106b11║孰不皆然如此之伏根本未異一倚一伏循環無已
B15n0088_p0106b12║雖復彌久累何由滅答曰累伏者屬此則廢彼實如
B15n0088_p0106b13║來告凡厥心數孰不皆然亦如來旨更恨不就學人
B15n0088_p0106b14║設言而以恆物為譏耳譬如藥驗者疾易痊理妙者
B15n0088_p0106b15║吝可洗洗吝豈復循環疾痊安能起滅則事不侔居
B15n0088_p0106b16║然已辯但無漏之功故資世俗之善善心雖在五品
B15n0088_p0106b17║之數能出三界之外矣平叔所謂冬日之陰輔嗣亦
B15n0088_p0106b18║云遠不必攜聊借此語以况入無果無阻隔