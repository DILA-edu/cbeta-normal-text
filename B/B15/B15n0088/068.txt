B15n0088_p0134a01║欽定古今圖書集成博物彙編神異典
B15n0088_p0134a02║　第六十八卷目錄
B15n0088_p0134a03║釋教部藝文一
B15n0088_p0134a04║西域傳後諭　後漢書
B15n0088_p0134a05║喻道論　晉孫綽
B15n0088_p0134a06║達性論　宋何承天
B15n0088_p0134a07║答顏光祿書　前人
B15n0088_p0134a08║重答顏光祿書　前人
B15n0088_p0134a09║與宗居士論釋慧琳白黑論書　前人
B15n0088_p0134a10║又答宗居士書　前人
B15n0088_p0134a11║重答宗居士書　前人
B15n0088_p0134a12║答王衛軍問辨宗論書　謝靈運
B15n0088_p0134a13║維摩經十譬贊　前人
B15n0088_p0134a14║
B15n0088_p0134a15║
B15n0088_p0134a16║
B15n0088_p0134a17║
B15n0088_p0134a18║
B15n0088_p0134a19║神異典第六十八卷
B15n0088_p0134a20║釋教部藝文一
B15n0088_p0134a21║西域傳後論後漢書
B15n0088_p0134a22║論曰西域風土之載前古未聞也漢世張騫懷致遠
B15n0088_p0134a23║之略班超奮封侯之志終能立功西遐羈服外域自
B15n0088_p0134a24║兵威之所肅服財賂之所懷誘莫不獻方奇納愛質
B15n0088_p0134a25║露頂肘行東向而朝天子故設戊己之官分任其事
B15n0088_p0134a26║建都護之帥總領其權先馴則賞籯金而賜龜綬後
B15n0088_p0134a27║服則繫頭顙而釁北闕立屯田于膏腴之野列郵置
B15n0088_p0134b01║于要害之路馳命走驛不絕于時月商胡販客日款
B15n0088_p0134b02║于塞下其後甘英乃抵條支而歷安息臨西海以望
B15n0088_p0134b03║大秦拒玉門陽關者四萬餘里靡不周盡焉若其境
B15n0088_p0134b04║俗性智之優薄產載物類之區品川河嶺障之基源
B15n0088_p0134b05║節氣涼暑之通隔梯山棧谷繩行沙度之道身熱首
B15n0088_p0134b06║痛風災鬼難之域莫不備寫情形審求根實至于佛
B15n0088_p0134b07║道神化興自身毒而二漢方志莫有稱焉張騫但著
B15n0088_p0134b08║地多暑濕乘象而戰班勇雖列其奉浮圖不殺伐而
B15n0088_p0134b09║精文善法導達之功靡所傳述余聞之後說也其國
B15n0088_p0134b10║則殷乎中土玉燭和氣靈聖之所降集賢懿之所挺
B15n0088_p0134b11║生神迹詭怪則理絕人區感驗明顯則事出天外而
B15n0088_p0134b12║騫超無聞者豈其道閑往運數開叔葉乎不然何誣
B15n0088_p0134b13║異之甚也漢自楚英始盛齋戒之祀桓帝又修華葢
B15n0088_p0134b14║之飾將微義未譯而但神明之邪詳其清心釋累之
B15n0088_p0134b15║訓空有兼遣之宗道書之流也且好仁惡殺蠲敝崇
B15n0088_p0134b16║善所以賢達君子多愛其法焉然好大不經奇譎無
B15n0088_p0134b17║已雖鄒衍談天之辨莊周蝸角之論尚未足以概其
B15n0088_p0134b18║萬一又精靈起滅因報相尋若曉而昧者故通人多
B15n0088_p0134b19║惑焉葢導俗無方適物異會取諸同歸措夫疑說則
B15n0088_p0134b20║大道通矣贊曰遏矣西胡天之外區土物琛麗人性
B15n0088_p0134b21║淫虛不率華禮莫有典書若微神道何恤何拘
B15n0088_p0134b22║喻道論晉孫綽
B15n0088_p0134b23║或有疑至道者喻之曰夫六合遐邈庶類殷充千
B15n0088_p0134b24║變萬化渾然無端是以有方之識各期所見鱗介
B15n0088_p0134b25║之物不達臯壤之事毛羽之族不識流浪之勢自
B15n0088_p0134b26║得於窞井者則怪游溟之量翻翥於數仞者則疑
B15n0088_p0134b27║冲天之力纏束世教之內肆觀周孔之跡謂至德
B15n0088_p0134c01║窮於堯舜微言盡乎老易焉復覩夫方外之妙趣
B15n0088_p0134c02║寰中之元照乎悲夫章甫之委裸俗韶夏之棄鄙
B15n0088_p0134c03║俚至真絕於漫習大道廢於曲士也若窮迷而不
B15n0088_p0134c04║遷者非辭喻之所感試明其旨庶乎有悟於其聞
B15n0088_p0134c05║者焉
B15n0088_p0134c06║夫佛也者體道者也道也者導物者也應感順通無
B15n0088_p0134c07║為而無不為者也無為故虛寂自然無不為故神化
B15n0088_p0134c08║萬物萬物之求卑高不同故訓致之術或精或麤悟
B15n0088_p0134c09║上識則舉其宗本不順者復殃放酒者羅刑婬為大
B15n0088_p0134c10║罰盜者抵罪三辟五刑犯則無赦此王者之常制宰
B15n0088_p0134c11║牧之所司也若聖王御世百司明達則向之罪人必
B15n0088_p0134c12║見窮測無逃形之地矣使奸惡者不得容其私則國
B15n0088_p0134c13║無違民而賢善之流必見旌敘矣且君明臣公世清
B15n0088_p0134c14║理治猶能令善惡得所曲直不濫況神明所蒞無遠
B15n0088_p0134c15║近幽深聰明正直罰惡祐善者哉故毫釐之功錙銖
B15n0088_p0134c16║之釁報應之期不可得而差矣歷觀古今禍福之證
B15n0088_p0134c17║皆有由緣載籍昭然豈可掩哉何者陰謀之門子孫
B15n0088_p0134c18║不昌三世之將道家明忌斯非兵凶戰危積殺之所
B15n0088_p0134c19║致邪若夫魏顆從治而致結草之報子都守信而受
B15n0088_p0134c20║驄驥之錫齊襄委罪故有墜車之禍晉惠棄禮故有
B15n0088_p0134c21║弊韓之困斯皆死者報生之驗也至于宣孟愍翳桑
B15n0088_p0134c22║之饑漂母哀淮陰之憊並以一餐拯其懸餒而趙蒙
B15n0088_p0134c23║倒戈之祐母荷千金之賞斯一獲萬報不踰世故立
B15n0088_p0134c24║德闇昧之中而慶彰萬物之上陰行陽曜自然之勢
B15n0088_p0134c25║譬猶灑粒於土壤而納百倍之收地穀無情於人而
B15n0088_p0134c26║自然之利至也
B15n0088_p0134c27║或難曰報應之事誠皆有徵則周孔之教何不去殺
B15n0088_p0135a01║而少正卯刑二叔伏誅邪答曰客可謂達教聲而不
B15n0088_p0135a02║體教情者也謂聖人有殺心乎曰無也答曰子誠知
B15n0088_p0135a03║其無心於殺殺固百姓之心耳夫時移勢異物有薄
B15n0088_p0135a04║淳結繩之前陶然太和暨於唐虞禮法始興爰逮三
B15n0088_p0135a05║代刑網滋彰刀斧雖嚴而猶不懲至於君臣相滅父
B15n0088_p0135a06║子相害吞噬之甚過於豺虎聖人知人情之固於殺
B15n0088_p0135a07║不可一朝而息故漸抑以求厥中猶蝮蛇螫足斬之
B15n0088_p0135a08║以全身癰疽附體決之以救命亡一以存十亦輕重
B15n0088_p0135a09║之所權故刑依秋冬所以順時殺春蒐夏苗所簡胎
B15n0088_p0135a10║乳三驅之禮禽來則韜弓聞聲覩生肉至則不食釣
B15n0088_p0135a11║而不綱弋不射宿其于蜫蟲每加隱惻至于議獄緩
B15n0088_p0135a12║死眚災肆赦刑疑從輕寧失有罪流涕授鉞哀矜勿
B15n0088_p0135a13║喜生育之恩篤矣仁愛之道盡矣所謂為而不恃長
B15n0088_p0135a14║而不宰德被而功不在我日用而萬物不知舉茲以
B15n0088_p0135a15║求足以悟其歸矣
B15n0088_p0135a16║或難曰周孔適時而教佛欲頓去之將何以懲暴止
B15n0088_p0135a17║姦統理羣生者哉答曰不然周孔即佛佛即周孔蓋
B15n0088_p0135a18║外內名之耳故在皇為皇在王為王佛者梵語晉訓
B15n0088_p0135a19║覺也覺之為義悟物之謂猶孟軻以聖人為先覺其
B15n0088_p0135a20║旨一也應世軌物蓋亦隨時周孔救極弊佛教明其
B15n0088_p0135a21║本耳其為首尾其致不殊即如外聖有深淺之跡堯
B15n0088_p0135a22║舜世夷故二后高讓湯武時難故兩君揮戈淵默之
B15n0088_p0135a23║與赫斯其跡則胡越然其所以跡者何嘗有際哉故
B15n0088_p0135a24║逆尋者每見其二順通者無往不一
B15n0088_p0135a25║或難曰周孔之教以孝為首孝德之至百行之本本
B15n0088_p0135a26║立道生通于神明故子之事親生則致其養沒則奉
B15n0088_p0135a27║其祀三千之責莫大無後體本父母不敢夷毀是以
B15n0088_p0135b01║樂正傷足終身含愧也而沙門之道委離所生棄親
B15n0088_p0135b02║即疎刓剔鬚髮殘其天貌生廢色養終絕血食骨肉
B15n0088_p0135b03║之親等之行路背理傷情莫此之甚而云弘道敦仁
B15n0088_p0135b04║廣濟羣生斯何異斬刈根本而修枝幹而言不殞碩
B15n0088_p0135b05║茂未之聞見皮之不存毛將安附此大乖于世教子
B15n0088_p0135b06║將何以祛之答曰此誠窮俗之所甚惑倒見之為大
B15n0088_p0135b07║謬諮嗟而不能默已者也夫父子一體惟命同之故
B15n0088_p0135b08║母嚙其指兒心懸駭者同氣之感也其同無間矣故
B15n0088_p0135b09║惟得其歡心孝之盡也父隆則子貴子貴則父尊故
B15n0088_p0135b10║孝之為貴貴能立身行道永光厥親若匍匐懷袖日
B15n0088_p0135b11║御三牲而不能令萬物尊己舉世我賴以之養親其
B15n0088_p0135b12║榮近矣夫緣督以為經守柔以為常形名兩絕親我
B15n0088_p0135b13║交忘養親之道也既已明其宗且復為客言其次者
B15n0088_p0135b14║夫忠孝名不並立穎叔違君書稱純孝石碏戮子武
B15n0088_p0135b15║節乃全傳曰子之能仕父教之忠策名委質二乃辟
B15n0088_p0135b16║也然則結纓公朝者子道廢矣何見危授命誓不顧
B15n0088_p0135b17║親皆名注史筆事標教首記注者豈復以不孝為罪
B15n0088_p0135b18║故諺曰求忠臣必于孝子之門明其雖小違于此而
B15n0088_p0135b19║大順于彼矣且鯀放遐裔而禹不告退若令委堯命
B15n0088_p0135b20║以尋父屈至公于私慼斯一介之小善非大者遠者
B15n0088_p0135b21║矣周之泰伯遠棄骨肉託跡殊域祝髮文身存亡不
B15n0088_p0135b22║反而論稱至德書著大賢誠以其忽南面之尊保沖
B15n0088_p0135b23║虛之貴三讓之功遠而毀傷之過微也故能大革夷
B15n0088_p0135b24║俗流風垂訓夷齊同餓首陽之上不恤孤竹之裔仲
B15n0088_p0135b25║尼目之為仁賢評當者寧復可言悖德乎梁之高行
B15n0088_p0135b26║毀容守節宋之伯姬順理忘生並名冠烈婦德範諸
B15n0088_p0135b27║姬秉二婦之倫免愚悖之譏耳率此以談在乎所守
B15n0088_p0135c01║之輕重可知也昔佛為太子棄國學道欲全形以遁
B15n0088_p0135c02║恐不免維縶故釋其鬚髮變其章服既外示不及內
B15n0088_p0135c03║修簡易于是捨華殿而即曠林解龍袞以衣鹿裘遂
B15n0088_p0135c04║垂條為宇藉草為茵去櫛梳之勞息湯沐之煩頓馳
B15n0088_p0135c05║騖之轡塞欲動之門目遏元黃耳絕淫聲口忘甘苦
B15n0088_p0135c06║意放休戚心去于累胷中抱一載乎營魄內思安般
B15n0088_p0135c07║一數二隨三止四觀五還六淨遊志三四出入十二
B15n0088_p0135c08║門禪定拱默山停淵淡神若寒灰形猶枯木端坐六
B15n0088_p0135c09║年道成號佛三達六通正覺無上雅身丈六金色焜
B15n0088_p0135c10║燿光遏日月聲協八風相三十二好姿八十形偉羣
B15n0088_p0135c11║有神足無方于是游步三界之表恣化無窮之境廻
B15n0088_p0135c12║天儛地飛山結流存忘倏忽神變緜邈意之所指無
B15n0088_p0135c13║往不通大範羣邪遷之正路眾覽小道靡不遵服于
B15n0088_p0135c14║斯時也天清地潤品物咸亨蠢蠕之生浸毓靈液枯
B15n0088_p0135c15║槁之類改瘁為榮還照大國廣敷法音父王感悟亦
B15n0088_p0135c16║升道場以此榮親何孝如之于是後進篤志之士被
B15n0088_p0135c17║服弘訓思齊高軌皆由父老不異所尚承歡心而後
B15n0088_p0135c18║動耳若有昆弟之列者則服養不廢既得弘修大業
B15n0088_p0135c19║而恩紀不替且令逝沒者得福報以生天不復顧歆
B15n0088_p0135c20║于世祀斯豈非兼善大通之道乎夫東鄰宰牛西鄰
B15n0088_p0135c21║禴祀殷美黍稷周尚明德興喪之期于茲著矣佛有
B15n0088_p0135c22║十二部經其四部專以勸孝為事慇懃之旨可謂至
B15n0088_p0135c23║矣而俗人不詳其源流未涉其場肆便瞽言妄說輙
B15n0088_p0135c24║生攻難以螢燭之見疑三光之盛芒隙之滴怪淵海
B15n0088_p0135c25║之量以誣罔為辨以果敢為名可謂狎大人而侮天
B15n0088_p0135c26║命者也
B15n0088_p0135c27║達性論宋何承天
B15n0088_p0136a01║夫兩儀既位帝王參之宇中莫尊焉天以陰陽分地
B15n0088_p0136a02║以剛柔用人以仁義立人非天地不生天地非人不
B15n0088_p0136a03║靈三才同體相須而成者也故能稟氣清和神明特
B15n0088_p0136a04║達情綜古今智周萬物妙思窮幽賾制作侔造化歸
B15n0088_p0136a05║仁與能是為君長撫養黎元助天宣德日月淑清四
B15n0088_p0136a06║靈來格祥風協律玉燭揚輝九穀芻豢陸產水育酸
B15n0088_p0136a07║鹹百品備其膳羞棟宇舟車銷金合土絲紵元黃供
B15n0088_p0136a08║其器服文以禮度娛以八音庇物殖生罔不備設夫
B15n0088_p0136a09║民用儉則易足易足則力有餘力有餘則志情泰樂
B15n0088_p0136a10║治之心於是生焉事簡則不擾不擾則神明靈神明
B15n0088_p0136a11║靈則謀慮審濟治之務於是成焉故天地以儉素訓
B15n0088_p0136a12║民乾坤以易簡示人所以訓示慇懃若此之篤也安
B15n0088_p0136a13║得與夫飛蛾蠉蠕竝為眾生哉若夫眾生者取之有
B15n0088_p0136a14║時用之有道行火俟風暴畋漁候豺獺所以順天時
B15n0088_p0136a15║也大夫不麛卵庶人不數罟行葦作歌霄魚垂化所
B15n0088_p0136a16║以愛人用也庖廚不邇五犯是翼殷后改祀孔釣不
B15n0088_p0136a17║綱所以明仁道也至於生必有死形斃神散猶春榮
B15n0088_p0136a18║秋落四時代換奚有於更受形哉詩云愷悌君子求
B15n0088_p0136a19║福不回言弘道之在己也三后在天言精靈之升遐
B15n0088_p0136a20║也若乃內懷嗜欲外憚權教慮深方生施而望報在
B15n0088_p0136a21║昔先師未之或言余固不敏罔知請事焉矣
B15n0088_p0136a22║答顏光祿書前人
B15n0088_p0136a23║敬覽芳訊研復淵旨區別三才步驗精粹宣演道心
B15n0088_p0136a24║褒賞施士貫綜幽明推誠及物行之於己則美敷之
B15n0088_p0136a25║於教則弘殆無所聞退尋嘉誨之來將欲令參觀斗
B15n0088_p0136a26║極復迷反逕思或昧然未全曉洽故復重伸本懷足
B15n0088_p0136a27║下所謂共成三才者是必合德之稱上哲之人亦何
B15n0088_p0136b01║為其然夫立人之道取諸仁義惻隱為仁者之表恥
B15n0088_p0136b02║惡為義心之端牛山之木剪性於鑿斧恬漠之想汩
B15n0088_p0136b03║慮於利害誠宜滋其萌蘗援其善心遂乃存而不算
B15n0088_p0136b04║得無過與又云議三才者無取於氓隸言眾生者亦
B15n0088_p0136b05║何濫於聖智既已聞命獨未知二塗當以何為判將
B15n0088_p0136b06║伊顏下麗寧喬札上附企望不倦以祛未了必令兩
B15n0088_p0136b07║籍俱舉宮和符合豈不盡善又曰大德日生有萬之
B15n0088_p0136b08║所同同於所方萬豈得生之可異非謂不然人生雖
B15n0088_p0136b09║均被大德不可謂之眾生譬聖人雖同稟五常不可
B15n0088_p0136b10║謂之眾人奚取於不異之生必宜為眾哉來告云人
B15n0088_p0136b11║則役物以為養物則見役以養人大判如此便是顧
B15n0088_p0136b12║同圖議至於情嗜不禁害生慘物所謂甚者泰者聖
B15n0088_p0136b13║人固已去之又云以道為心者或不劑此而止請問
B15n0088_p0136b14║不止者將自己不殺邪令受教咸同邪若自己不殺
B15n0088_p0136b15║取足市鄽是故遠庖廚意必欲推之於編戶吾見雅
B15n0088_p0136b16║論之不可立矣又云若同草木便當煙盡精靈在天
B15n0088_p0136b17║將何憑以立夫神魄恍惚遊魂為變發揚悽愴亦於
B15n0088_p0136b18║何不之仲由屈於知死賜也失於所問不更受形前
B15n0088_p0136b19║論之所明言所憑之方請附夫子之對及施報之道
B15n0088_p0136b20║必然之符當謂于氏高門俟積善之慶博陽不伐膺
B15n0088_p0136b21║公候之祚何關於後身乎又云經世恆談施者勿憶
B15n0088_p0136b22║士子服義惠而弗有誠哉斯言微恨設報以要惠說
B15n0088_p0136b23║徒之所先悅報而為惠舉世之常務疑經受累劫之
B15n0088_p0136b24║罪勤施獲積倍之報不似吾黨之為道者是以怏怏
B15n0088_p0136b25║耳知欲引之上濟亦甚所不惜但丈夫處實者頗陋
B15n0088_p0136b26║前識之華故不為也若此施非周急惠存功譽揆諸
B15n0088_p0136b27║高明亦有恥乎此吾率其恆心久而不化內慚璩予
B15n0088_p0136c01║未暇有所誚也何承天白
B15n0088_p0136c02║重答顏光祿書前人
B15n0088_p0136c03║吾少信管見老而彌篤既言之難云將湮腐方寸故
B15n0088_p0136c04║願憑流颺以託鱗翮厚故意垂懷惠以重釋稽證周
B15n0088_p0136c05║明華辭博贍夫良玉時玷賤夫指其瑕望舒抱魂野
B15n0088_p0136c06║人睨其缺豈伊好辯未獲云已復進請益之問庶以
B15n0088_p0136c07║研盡所滯來告云三才之論故當本諸三畫三畫既
B15n0088_p0136c08║陳中稱君德所以神致太上崇一元首若如論旨以
B15n0088_p0136c09║三畫為三才則初擬地爻三議天位然而遯世無悶
B15n0088_p0136c10║非厚載之目君子乾乾非蒼蒼之稱果兩儀罔託亦
B15n0088_p0136c11║何取於立人但爻在中和宜應蓄德耳又云惻隱窮
B15n0088_p0136c12║博愛之量恥惡盡祐直之方則為上仁上義便是計
B15n0088_p0136c13║體仁義者為三才尋又云喬札未獲上附伊顏宜其
B15n0088_p0136c14║下麗則黃裳之人其猶弗及雖賾之旨高下無淮故
B15n0088_p0136c15║惑者未悟也夫陰陽陶氣剛柔賦性圓首方足容貌
B15n0088_p0136c16║匪殊惻隱恥惡悠悠皆是但參體二儀必舉仁義為
B15n0088_p0136c17║端取知欲限以名器慎其所假遂令惠人潔士比性
B15n0088_p0136c18║於毛羣庶幾之賢同氣於介族立象之意豈其然哉
B15n0088_p0136c19║又云已均被同眾復何諱眾同故當殊其特靈不應
B15n0088_p0136c20║異其得生夫特靈之神既異於眾得生之理何嘗暫
B15n0088_p0136c21║同生本於理而理異焉同眾之生名將安附若執此
B15n0088_p0136c22║生名必使從眾則混成之物亦將在例邪又云謹為
B15n0088_p0136c23║垣防猶患踰盜況乃罔不設備以充侈志方開所泰
B15n0088_p0136c24║何議去甚足下始云皇聖設候物之教謹順時之經
B15n0088_p0136c25║將以反漸息泰今復以方開所泰為難未詳此將難
B15n0088_p0136c26║鄙議將譏聖人也又云市庖之外豈無御養神農所
B15n0088_p0136c27║書中散所述何必以刲刳為稟和爓淪為翼善夫禋
B15n0088_p0137a01║瘞繭栗宗社三牲膮膷豆俎以供賓客七十之老俟
B15n0088_p0137a02║肉而飽豈得唯陳列草石取備上藥而已吾所憂不
B15n0088_p0137a03║立者非謂洪論難持退嫌此事不可頓去於世耳又
B15n0088_p0137a04║云天下寧有無形之有顧此惟疑宜見正定尋來旨
B15n0088_p0137a05║似不嫌有鬼當謂鬼宜有質得無求天竺之書說鬼
B15n0088_p0137a06║別為生類故邪昔人以鬼神為教乃列於典經布在
B15n0088_p0137a07║方策鄭僑吳札亦以為然是以雲和六變實降天神
B15n0088_p0137a08║龍門九成人鬼或格足下雅秉周禮近忽此義方詰
B15n0088_p0137a09║無形之有為支離之辯乎又云後身著戒可不敬與
B15n0088_p0137a10║慈護之人深見此數未詳所謂慈護者誰氏之子若
B15n0088_p0137a11║據外書報應之說皆吾所謂權教者耳凡講求至理
B15n0088_p0137a12║曾不析以聖言多採譎怪以相扶翼得無似以水濟
B15n0088_p0137a13║水邪又云物無妄然必以類感常善以救善亦從之
B15n0088_p0137a14║勢猶影表不慮自來斯言果然則類感之物輕重必
B15n0088_p0137a15║侔影表之勢修短有度制飾土木不發慈愍之心順
B15n0088_p0137a16║時蒐守未報慘虐之性天宮華樂焉賞而上升地獄
B15n0088_p0137a17║幽苦奚罰而淪陷唱言窮軒輊立法無衡石一至於
B15n0088_p0137a18║此且阿保傅愛慎及溷腴良庖提刀情怵介族彼聖
B15n0088_p0137a19║人者明竝日月化關三綂若令報應必符亦何妨於
B15n0088_p0137a20║教而緘扃羲唐之紀埋閉周孔之世肇結網罟興累
B15n0088_p0137a21║億之罪仍制牲牢開長夜之罰遺彼天廚甘此芻豢
B15n0088_p0137a22║曾無拯溺之仁橫成納隍之酷其為不然宜簡淵慮
B15n0088_p0137a23║若謂窮神之知猶有所不盡雖高情愛奇想亦未至
B15n0088_p0137a24║於侮聖也足下論仁義則云情之者少利之者多言
B15n0088_p0137a25║施惠則許其遺賢忘報在情既少孰能遺賢利之者
B15n0088_p0137a26║多曷云忘報若能推樂施之士以期欲仁之疇演忘
B15n0088_p0137a27║報之意引向義之心則義實在斯求仁不遠至於濟
B15n0088_p0137b01║有生之類入無死之地慶周兆物尊冠百神斯旨宏
B15n0088_p0137b02║誕非本論所及無乃秦師將遁行人言肆乎豈其相
B15n0088_p0137b03║迫居吾語子聖人在上不與百神爭長有始有卒焉
B15n0088_p0137b04║得無死之地夫辯章幽明研精庶物反初結繩終繁
B15n0088_p0137b05║文教性以道率故絕親譽之名範圍造化無傷博愛
B15n0088_p0137b06║之量以畋以漁養兼賢鄙三品之獲實充賓庖金石
B15n0088_p0137b07║發華笙籥協節醉酒飽德介茲萬年處者弘日親之
B15n0088_p0137b08║業仕者數先王之教誠著明君澤被萬年龍章表觀
B15n0088_p0137b09║鳴玉節趨斯亦堯孔之樂地也及其不遇考槃阿澗
B15n0088_p0137b10║以善其身殺鷄為黍聊寄懷抱或負鼎割烹揚隆名
B15n0088_p0137b11║於長世或屠羊鼓刀陵高志於浮雲此又君子之處
B15n0088_p0137b12║心也何必陋積善之延祚希無驗於來世生背當年
B15n0088_p0137b13║之真懽徒疲役而靡歸繫風捕影非中庸之美慕夷
B15n0088_p0137b14║眩妖違通人之致蹲膜揖讓終不竝立竊願吾子捨
B15n0088_p0137b15║兼而遵一也及蜀梁二叔甘人驛胥之譬非本義所
B15n0088_p0137b16║繼故不復具云
B15n0088_p0137b17║與宗居士論釋慧琳白黑論書前人
B15n0088_p0137b18║近得賢從中郎書說足下勤西方法事賢者志其大
B15n0088_p0137b19║豈以萬刦為奢但恨短生無以測冥靈耳冶城慧琳
B15n0088_p0137b20║道人作白黑論乃為眾僧所排擯賴蒙值明主善救
B15n0088_p0137b21║得免波羅夷耳既作比丘乃不應明此白徒亦何為
B15n0088_p0137b22║不言足下試尋二家誰為長者吾若昧然望有以佳
B15n0088_p0137b23║悟何承天白
B15n0088_p0137b24║又答宗居士書前人
B15n0088_p0137b25║何承天前送均善論并諮求雅旨來答周至及以為
B15n0088_p0137b26║茲理興喪宜明不可但處以可否之間吾雖不能一
B15n0088_p0137b27║切依附亦不甚執偏見但求夜光於巨海正自未得
B15n0088_p0137c01║耳以為佛經者善九流之別家雜以道墨慈悲愛施
B15n0088_p0137c02║與中國不異大人君子仁為己任心無憶念且以形
B15n0088_p0137c03║像彩飾將諧常人耳目其為糜損尚微其所弘益或
B15n0088_p0137c04║著是以兼而存之至於好事者遂以為超孔越老唯
B15n0088_p0137c05║此為貴斯未能求立言之本而眩惑於末說者也知
B15n0088_p0137c06║其言者當俟忘言之人若唯取信天堂地獄之應因
B15n0088_p0137c07║緣不滅之驗抑情菲食盡勸禮拜庶幾廕羅帳之蓋
B15n0088_p0137c08║升彌鐙之座淳于生所以大謔也論云眾聖老莊皆
B15n0088_p0137c09║云有神明復何以斷其不如佛言答曰明有禮樂幽
B15n0088_p0137c10║有鬼神聖王所以為教初不昧其有也若果有來生
B15n0088_p0137c11║報應周孔寧當緘默而無片言邪若夫嬰兒之臨坑
B15n0088_p0137c12║凡人為之駭怛聖者豈獨不仁哉又云人形至粗人
B15n0088_p0137c13║神實妙以形從人豈得齊終答曰形神相資古人譬
B15n0088_p0137c14║以薪火薪敝火微薪盡火滅雖有其妙豈有獨傳又
B15n0088_p0137c15║云心之所感崩城隕霜白虹貫日太白入昴氣禁之
B15n0088_p0137c16║醫冷煖輙應專誠妙感以受身更生七寶之土何為
B15n0088_p0137c17║不可哉答曰崩城隕霜貫日入昴不明來生之譬非
B15n0088_p0137c18║今論所宜引也又見水火之禁冀其能生七寶之鄉
B15n0088_p0137c19║猶觀大冶銷金冀其能自陶鑄終不能亦可知也又
B15n0088_p0137c20║曰有諦無諦此唱居然甚安自古千變萬化有俄然
B15n0088_p0137c21║皆已空矣當其盛有之時豈不常必有空之實愚者
B15n0088_p0137c22║不知其理唯見其有答曰如論云當其盛有之時已
B15n0088_p0137c23║必有空之實然則即物常空空物為一矣今空有未
B15n0088_p0137c24║殊而賢愚異稱何哉昔之所謂道者於形為無形於
B15n0088_p0137c25║事為無事恬漠沖粹養智怡神豈獨愛欲未除宿緣
B15n0088_p0137c26║是畏唯見其有豈復是過以此嗤齊侯猶五十步笑
B15n0088_p0137c27║百步耳又云舟壑潛謝佛經所謂見在不住誠能明
B15n0088_p0138a01║之則物我常虛答曰潛謝不住豈非自生入死自有
B15n0088_p0138a02║入無之謂乎故其言曰有駭形而無損心有旦宅而
B15n0088_p0138a03║無憤死賈生亦云化為異物又何足患此達乎死生
B15n0088_p0138a04║之變者也而區區去就在生慮死心繫無量志生天
B15n0088_p0138a05║堂吾黨之常虛異於是焉又云神光靈變及無量之
B15n0088_p0138a06║壽皆由誠信幽奇故映其明今沒於邪見理固天隔
B15n0088_p0138a07║答曰今亦不從慢化者求其光明但求之於誠信者
B15n0088_p0138a08║耳尋釋迦之教以善權救物若果應驗若斯何為不
B15n0088_p0138a09║見其靈變以曉邪見之徒豈獨不愛數十百萬之說
B15n0088_p0138a10║而吝俄頃神光徒為化聲之辯竟無明於真智終年
B15n0088_p0138a11║疲役而不知所歸豈不哀哉又云內懷虔仰故拜禮
B15n0088_p0138a12║悔罪達夫無常故情無所吝委妻子而為施豈有邀
B15n0088_p0138a13║於百倍答曰繁巧以興事未若除貪欲而息競遵戒
B15n0088_p0138a14║以洗悔未若剪榮冀以全朴況乃誘所尚以祈利忘
B15n0088_p0138a15║天屬以要譽謂之無邀吾不信也又云泥洹以無樂
B15n0088_p0138a16║為樂法身以無身為身若誠能餐仰則躭逸稍除獲
B15n0088_p0138a17║利於無利矣答曰泥洹以離苦為樂法身以接苦為
B15n0088_p0138a18║身所以使餐仰之徒不能自絕耳果歸於無利勤者
B15n0088_p0138a19║何獲而云獲於無利邪此乃形神俱盡之證恐非雅
B15n0088_p0138a20║論所應明言也又云欲此道者可謂有欲於無欲矣
B15n0088_p0138a21║至若啟導麄近者有影響之實亦猶于公以仁活致
B15n0088_p0138a22║封嚴氏以好殺致誅厲妙行以希天堂謹五戒以遠
B15n0088_p0138a23║地獄雖有欲於可欲實踐日損之塗此亦西行而來
B15n0088_p0138a24║郢何患其不至答曰謂麄近為啟導比報應於影響
B15n0088_p0138a25║不亦善乎但影響所因必稱形聲尋常之形安得八
B15n0088_p0138a26║萬由旬之影乎所滯若有欲於無欲猶是常滯於所
B15n0088_p0138a27║欲夫耳目殊司工藝異業末技所存慮信不竝是以
B15n0088_p0138b01║金石克諧泰山不能呈其高鴻鵠方集冥秋不能傳
B15n0088_p0138b02║其旨而欲以有欲成無欲希望就日損雖云西行去
B15n0088_p0138b03║郢滋遠如之何又云若身死神滅是物之真性但當
B15n0088_p0138b04║與周孔并力致教何為誑以不滅欺以物理使燒祝
B15n0088_p0138b05║髮膚絕其牉合以盡傷性之美答曰華戎自有不同
B15n0088_p0138b06║何者中國之人秉氣清和含仁抱義故周孔明性習
B15n0088_p0138b07║之教外國之徒受性剛弱貪欲忿戾故釋氏嚴五戒
B15n0088_p0138b08║之科來論所謂聖無常心就物之性者也徵暴之戒
B15n0088_p0138b09║莫苦乎地獄誘善之勸莫美乎天堂將盡殘害之根
B15n0088_p0138b10║非中庸之謂周孔則不然順其天性去其甚泰婬盜
B15n0088_p0138b11║著於五刑酒辜明於周誥春田不圍澤見生不忍死
B15n0088_p0138b12║五犯三驅釣而不綱是以仁愛普洽澤及㹠魚嘉禮
B15n0088_p0138b13║有常俎老者得食肉春耕秋收蠶織以時三靈格思
B15n0088_p0138b14║百神咸秩方彼之所為者豈不弘哉又甄供灌之賞
B15n0088_p0138b15║嚴疑法之罰述蒱宰之問為勸化之本演焄蒿之答
B15n0088_p0138b16║明來生之驗𥙆服盱衡而矜斯說者其處心亦悍矣
B15n0088_p0138b17║論又稱著陁尸梨之屬神理風操不在琳比丘後足
B15n0088_p0138b18║下既明常人不能料度近事今何以了其勝否於百
B15n0088_p0138b19║年之前數千里之外邪若琳比丘者僧貌而天虛似
B15n0088_p0138b20║夫深識真偽殊不肯忌經護師崇飾巧說吾以是敬
B15n0088_p0138b21║之孫興公論云竺法護之淵遠于法蘭之純博足下
B15n0088_p0138b22║欲比中土何士也及楚英之修仁寺笮融之賙行饉
B15n0088_p0138b23║寧復有清真風操乎昔在東邑有道含沙門自吳中
B15n0088_p0138b24║來深見勸譬甚有懇誠因留三宿相為說鍊形澄神
B15n0088_p0138b25║之緣罪福起滅之驗皆有條貫吾拱聽讜言申旦忘
B15n0088_p0138b26║寢退以為士所以立身揚名著信行道者實賴周孔
B15n0088_p0138b27║之教子路稱聞之而未之能行唯恐有聞吾所行者
B15n0088_p0138c01║多矣何遽捨此而務彼又尋稱情立文之制知來生
B15n0088_p0138c02║之為奢究終身不已之哀悟受形之難再稱聖人我
B15n0088_p0138c03║師周公豈欺我哉緣足下情篤故具陳始末想耆舊
B15n0088_p0138c04║大智誨人不倦於此未默耳前已遣取明佛論遲尋
B15n0088_p0138c05║至冀或朗然於心何承天白
B15n0088_p0138c06║重答宗居士書前人
B15n0088_p0138c07║重告并省大論置陣如項籍既足下以賤漢祖況弱
B15n0088_p0138c08║士乎證譬堅明文詞淵富誠欲廣其利澤施及凡民
B15n0088_p0138c09║深知君子之用心也足下方欲影響以神其教故宜
B15n0088_p0138c10║緘默成人之美但當為外國之事或非中華所務是
B15n0088_p0138c11║以有前言耳果令中外宜同余則陋矣敢謝不敏雖
B15n0088_p0138c12║然猶有所懷夫明天地之性者不致惑於迂怪識盛
B15n0088_p0138c13║衰之逕者不役心於理表儻令雅論不因善權篤誨
B15n0088_p0138c14║皆繇情發豈非通人之蔽哉未緣言對聊以代面何
B15n0088_p0138c15║承天白
B15n0088_p0138c16║答王衛軍問辨宗論書謝靈運
B15n0088_p0138c17║靈運白一悟理質以經誥可謂俗文之談然書不盡
B15n0088_p0138c18║意亦前世格言幽僻無事聊與同行道人共求其衷
B15n0088_p0138c19║偎辱高難詞微理析莫不精究尋覽彌日欣若暫對
B15n0088_p0138c20║輒復更伸前論雖不辨酧釋來問且以示懷耳海嶠
B15n0088_p0138c21║岨廻披示無期臨白增懷眷歎良深
B15n0088_p0138c22║維摩經十譬贊前人
B15n0088_p0138c23║聚沫泡合
B15n0088_p0138c24║水性本無泡激流遂聚沫即異成貌狀消散歸虛壑
B15n0088_p0138c25║君子識根本安事勞與奪愚俗駭變化橫服生欣怛
B15n0088_p0138c26║燄
B15n0088_p0138c27║性內相表狀非炎安知火新新相推移熒熒非向我
B15n0088_p0139a01║如何滯著人終歲迷因果
B15n0088_p0139a02║芭蕉
B15n0088_p0139a03║生分本多端芭蕉知不一含萼不結核敷華何有實
B15n0088_p0139a04║至人善取譬無宰誰能律莫昵緣合時當視分散日
B15n0088_p0139a05║聚幻
B15n0088_p0139a06║幻工作同異誰謂復非真一從逝物過既往亦何陳
B15n0088_p0139a07║謬者疑久近遠者皆自賓勿起離合情曾無百代人
B15n0088_p0139a08║夢
B15n0088_p0139a09║覺謂寢無知寐中非無見意狀盈眼前好惡迭萬變
B15n0088_p0139a10║既悟眇已往惜為浮物戀孰視婆娑盡寧當非赤縣
B15n0088_p0139a11║影響合
B15n0088_p0139a12║影響順形聲資物故生理一旦揮霍去何因相像似
B15n0088_p0139a13║羣有靡不然昧漠呼自己四色尚無本八微欲安恃
B15n0088_p0139a14║浮雲
B15n0088_p0139a15║泛濫明月陰薈蔚南山雨能為變動用在我竟無取
B15n0088_p0139a16║俄已就飛散豈復得攢聚諸法既無我何由有我所
B15n0088_p0139a17║電
B15n0088_p0139a18║倏爍驚電過可見不可逐恆物生滅後誰復覈遲速
B15n0088_p0139a19║慎勿空留念橫使神理恧發己道易孚忘情長之福