B15n0088_p0140a01║欽定古今圖書集成博物彙編神異典
B15n0088_p0140a02║　第六十九卷目錄
B15n0088_p0140a03║釋教部藝文二
B15n0088_p0140a04║釋何衡陽達性論書　宋顏延之
B15n0088_p0140a05║重釋何衡陽書　前人
B15n0088_p0140a06║又釋何衡陽書　前人
B15n0088_p0140a07║與孔中丞釋疑惑書　齊蕭子良
B15n0088_p0140a08║又
B15n0088_p0140a09║與南郡太守劉景蕤書　前人
B15n0088_p0140a10║法門頌啟　王融
B15n0088_p0140a11║謝竟陵王示法制啟　前人
B15n0088_p0140a12║淨行頌三十一首　前人
B15n0088_p0140a13║出古育王塔下佛舍利詔　梁武帝
B15n0088_p0140a14║淨業賦　同前
B15n0088_p0140a15║答皇太子請御講勅　同前
B15n0088_p0140a16║又
B15n0088_p0140a17║又
B15n0088_p0140a18║答菩提樹頌手勅　同前
B15n0088_p0140a19║答晉安王請開講啟敕　同前
B15n0088_p0140a20║答晉安王謝開講般若啟勅　同前
B15n0088_p0140a21║勅答臣下神滅論　同前
B15n0088_p0140a22║勅沈約撰佛記序　同前
B15n0088_p0140a23║與周捨論斷肉勅　同前
B15n0088_p0140a24║又
B15n0088_p0140a25║又
B15n0088_p0140a26║又
B15n0088_p0140a27║又
B15n0088_p0140b01║答曹思文勅　同前
B15n0088_p0140b02║喻智藏勅　同前
B15n0088_p0140b03║唱斷肉經竟制　同前
B15n0088_p0140b04║立神明成佛義記　同前
B15n0088_p0140b05║捨道歸佛文　同前
B15n0088_p0140b06║金剛般若懺文　同前
B15n0088_p0140b07║摩訶般若懺文　同前
B15n0088_p0140b08║斷酒肉文　同前
B15n0088_p0140b09║
B15n0088_p0140b10║神異典第六十九卷
B15n0088_p0140b11║釋教部藝文二
B15n0088_p0140b12║釋何衡陽達性論書宋顏延之
B15n0088_p0140b13║前得所論深見弘慮崇致人道黜遠生類物有明微
B15n0088_p0140b14║事不愆義維情輔教足使異門掃軌況在靳同豈忘
B15n0088_p0140b15║所附徒恐琴瑟專一更失闡諾故略廣數條取盡後
B15n0088_p0140b16║報足下云同體二儀共成三才者是必合德之稱非
B15n0088_p0140b17║遭人之目然總庶類同號眾生亦含識之名豈上哲
B15n0088_p0140b18║之諡然則議三才者無取於氓隸言眾生者亦何濫
B15n0088_p0140b19║於聖智雖情在序別自不患亂倫若能兩籍方教俱
B15n0088_p0140b20║舉達義節彼離文採此共實則可便倍害自和析符
B15n0088_p0140b21║復合何詎怏怏執呂以毀律且大德曰生有萬之所
B15n0088_p0140b22║同同於所方萬豈得生之可異不異之生宜其為眾
B15n0088_p0140b23║但眾品之中愚慧羣差人則役物以為養物則見役
B15n0088_p0140b24║以養人雖始或因順終至裁殘庶端萌起情嗜不禁
B15n0088_p0140b25║生害繁慘天理鬱滅皇聖哀其若此而不能頓奪所
B15n0088_p0140b26║滯故設候物之教謹順時之經將以開仁育識反漸
B15n0088_p0140b27║息泰耳與道為心者或不劑此而止又知大制生死
B15n0088_p0140c01║同之榮落類諸區有誠亦宜然然神理存沒儻異於
B15n0088_p0140c02║枯荄變謝就同草木便當煙盡而復云三后升遐精
B15n0088_p0140c03║靈在天若精靈必在果異於草木則受形之論無乃
B15n0088_p0140c04║更資來說將由三后粹善報在生天邪欲毀後生反
B15n0088_p0140c05║立升遐當毀更立固知非立所除若徒有精靈尚無
B15n0088_p0140c06║體狀未知在天當何憑以立吾怯於庭斷故務求依
B15n0088_p0140c07║倣而進退思索未獲所安凡氣數之內無不感對施
B15n0088_p0140c08║報之道必然之符言其必符何猜有望故遺惠者無
B15n0088_p0140c09║要在功者有期期存未善去惠乃至人有賢否則意
B15n0088_p0140c10║有公私不可見物或期報因謂樹德皆要且經世恆
B15n0088_p0140c11║談貴施者勿憶士子服義猶惠而勿有況在聞道要
B15n0088_p0140c12║更不得虛心而動必懷嗜事盡憚權邪曾不能引之
B15n0088_p0140c13║上濟每驅之下淪雖深誚校責亦已後言不代足下
B15n0088_p0140c14║嬰城素堅難為飛書而吾自居憂患情理無託近辱
B15n0088_p0140c15║褒告欲其布意裁往釋慮不或值顏延之白
B15n0088_p0140c16║重釋何衡陽書前人
B15n0088_p0140c17║薄從歲事躬斂山田田家節隙野老為儔言止穀稼
B15n0088_p0140c18║務盡耕牧談年計耦無聞達義重獲微辨得用招慰
B15n0088_p0140c19║啟告精至愈慙固結今復妄書往懷以輸未述夫藉
B15n0088_p0140c20║意探理不若析之聖文三才之論故當本之三畫三
B15n0088_p0140c21║畫既陳中稱君德所以神致太上崇一元首故前謂
B15n0088_p0140c22║自非體合天地無以元應斯弘知研其清慮未肯存
B15n0088_p0140c23║同猶以兼容罔棄廣載不遺篤物之志誠為優贍恐
B15n0088_p0140c24║理位雜越疑陽遂眾若惻隱所發窮博愛之量恥惡
B15n0088_p0140c25║所加盡祐直之正則上仁上義吾無間然但情之者
B15n0088_p0140c26║寡利之者眾預有其分而未臻其極者不得以配擬
B15n0088_p0140c27║二儀耳今方使極者為師不極者為資扶其敬讓去
B15n0088_p0141a01║其忮爭令鑿斧鑄刀利害寢端驅百代之民出信厚
B15n0088_p0141a02║之塗則何萌不滋何善不援而誣以不算未值其意
B15n0088_p0141a03║三才等列不得取偏才之器眾生為號不可濫無生
B15n0088_p0141a04║之人故此去氓隸彼甄聖智兩籍俱舉旨在於斯若
B15n0088_p0141a05║喬札未能道一皇王豈獲上附伊顏猶共賴氣化宜
B15n0088_p0141a06║乎下麗二塗之判易於頤指又知以人生雖均被大
B15n0088_p0141a07║德不可謂之眾生譬聖人雖同稟五常不可謂之眾
B15n0088_p0141a08║人夫不可謂之眾人以茂人者神明也今已均被同
B15n0088_p0141a09║眾復何諱眾同故當殊其特靈不應異其得生徒忌
B15n0088_p0141a10║眾名未虧眾實得無似蜀梁逃畏卒不能避所謂役
B15n0088_p0141a11║物為養見役養人者欲言愚慧相傾惛筭相制事由
B15n0088_p0141a12║智出作非天理是以始矜萌起終哀鬱滅豈與足下
B15n0088_p0141a13║芻豢百品共其指歸凡動而益流下民之性化而裁
B15n0088_p0141a14║之上聖之功謹為垣防猶患踰盜况乃罔不備設以
B15n0088_p0141a15║充侈志方開所泰何議去甚故知慘物之談不得與
B15n0088_p0141a16║薄夫同憂樂殺意偏好生情博所云與道為心者博
B15n0088_p0141a17║乎生情將使虛排率遂跖實莫反利澤通天而不為
B15n0088_p0141a18║惠庸適恩止麝卵事法豺獺邪推此往也非惟自己
B15n0088_p0141a19║不復往咎市鄽乎庖廚且市庖之外非無御養神農
B15n0088_p0141a20║所書中散所述公理美其事仲彥精其業是亦古有
B15n0088_p0141a21║其傳今聞其人何必以刲刳為稟和之性爓瀹為翼
B15n0088_p0141a22║善之具哉若以編戶難齊憂鄙論未立是見二叔不
B15n0088_p0141a23║咸慮周德先亡儻能伸以遠圖要之長世則日計可
B15n0088_p0141a24║滿歲功可期精靈草木果已區別遊魂之答亦精靈
B15n0088_p0141a25║之說若雖有無形天下寧有無形之有顧此惟疑宜
B15n0088_p0141a26║見正定仲尼不答有無未辨足下既辨其有豈得同
B15n0088_p0141a27║不辨之答雖子嗜學懼未獲所附或是曉晦塗隔隱
B15n0088_p0141b01║著事懸遂令明月廢照世智限心知謂必符之言體
B15n0088_p0141b02║之極於罔講求反意如非相盡或世人守璞受讓玉
B15n0088_p0141b03║市將譯胥牽俗還說國情苟未照盡請復具伸近釋
B15n0088_p0141b04║報施首稱氣數者以為物無妄然各以類感感類之
B15n0088_p0141b05║中人心為大心術之動隸歷所不能得及其積致烏
B15n0088_p0141b06║可勝原而當斷取世見據為高證莊周云鹵莽滅裂
B15n0088_p0141b07║報亦如之孫卿曰報應之勢各以類至後身著戒可
B15n0088_p0141b08║不敬與慈護之人深見此數故正言其本非邀其末
B15n0088_p0141b09║長美遏惡反民大順濟有生之類入無死之地令慶
B15n0088_p0141b10║周兆物尊冠百神安宜祚極子嗣福限卿相而已常
B15n0088_p0141b11║善以救善亦從之勢猶影表不應自來何言乎要惠
B15n0088_p0141b12║悅報疑罪勤施似由近驗吝情遠猜德教故方罰矜
B15n0088_p0141b13║功而濫咎亡賢遺存異義公私殊意已備前白若不
B15n0088_p0141b14║重云想處實陋華者復見其居厚去薄耳若施非周
B15n0088_p0141b15║急惠而期譽乃如之人誠道之蠹惟子之恥丘亦恥
B15n0088_p0141b16║之
B15n0088_p0141b17║又釋何衡陽書前人
B15n0088_p0141b18║聖慮難原神應不測中散所云中人自竭莫得其端
B15n0088_p0141b19║豈其淺斥所可深抽徒以魏文大布見刊異世滕修
B15n0088_p0141b20║蝦鬚取愧當時故於度外之事怯以意裁耳足下已
B15n0088_p0141b21║審其虛實方書之不朽獨鑒堅精難復疑問聊寫餘
B15n0088_p0141b22║懷依答條釋事緯殃福義雜胡華雖存簡章自至煩
B15n0088_p0141b23║文過此已往余欲無言
B15n0088_p0141b24║答曰若如論旨以三畫為三才則初擬地爻三議天
B15n0088_p0141b25║位然而遯世無悶非厚載之目君子乾乾非蒼蒼之
B15n0088_p0141b26║稱果兩儀罔託亦何取於立人但爻在中和宜應君
B15n0088_p0141b27║德耳釋曰聞之前學淳象始於三畫兼卦終於六爻
B15n0088_p0141c01║三畫立本三才之位六爻未變羣龍所經是以重卦
B15n0088_p0141c02║之後則以出處明之故遯世乾乾潛藏皆行聖人適
B15n0088_p0141c03║時之義兼之道也若以初爻非地三位非天以為兩
B15n0088_p0141c04║儀罔託立人無取未知足下前論三才同體何因而
B15n0088_p0141c05║生若猶受之繫說不軼師訓何獨得之複卦喪之單
B15n0088_p0141c06║象如羲文之外更有三才此自春秋新意吾無識焉
B15n0088_p0141c07║且遯世乾乾雖非覆載之名一體之中未失卑高之
B15n0088_p0141c08║實豈得以變動之辭廢立本之義又知以爻在中和
B15n0088_p0141c09║宜應君德若徒有中和之爻竟無中和之人則爻將
B15n0088_p0141c10║何放若中和在德則不得人皆中和體合之論固未
B15n0088_p0141c11║可殊越
B15n0088_p0141c12║答曰上仁上義便是計體仁義者為三才尋又云僑
B15n0088_p0141c13║札未獲上附伊顏宜其下麗則黃裳之人其猶弗及
B15n0088_p0141c14║雖賾之旨高下無准故惑者未悟釋曰所云上仁上
B15n0088_p0141c15║義謂兼總仁義之極可以對饗天地者耳非謂少有
B15n0088_p0141c16║恥愛便為三才前釋已具怪復是問肆彼域中惟王
B15n0088_p0141c17║是體知三才兩儀非聖不居易者同歸可無重惑案
B15n0088_p0141c18║東魯階差僑札理不允備何由上附至位依西方準
B15n0088_p0141c19║墨伊顏未護法身故當下麗生品來論挾姬議釋故
B15n0088_p0141c20║兩解此意冀以取了反致辭費聖作君師賢為臣資
B15n0088_p0141c21║接暢神功影響大業行藏可共默語亦同體分至此
B15n0088_p0141c22║何負黃裳議者徒見不得等位元首橫生誚恨而不
B15n0088_p0141c23║知引之極地更非守節之情指斷如斯何謂無準
B15n0088_p0141c24║答曰夫陰陽陶氣剛柔賦性圓首方足容貌非殊惻
B15n0088_p0141c25║隱恥惡悠悠皆是但參體二儀必舉仁義為端耳釋
B15n0088_p0141c26║曰若謂圓首方足必同恥惡惻隱之實容貌匪殊皆
B15n0088_p0141c27║可參體二儀蹻跖之徒亦當在三才之數邪若誠不
B15n0088_p0142a01║得則不可見橫目之同便與大人同列悠悠之倫品
B15n0088_p0142a02║量難齊既云仁者安仁智者利仁又云力行近仁畏
B15n0088_p0142a03║罪強仁若一之正位將真偽相冒莊周云天下之善
B15n0088_p0142a04║人寡不善人多其分若此何謂皆是
B15n0088_p0142a05║答曰知欲限以名器慎其所假遂令惠人潔士比性
B15n0088_p0142a06║於毛羣庶幾之賢同氣於介族立象之意豈其然乎
B15n0088_p0142a07║釋曰名器有限良由資體不備雖欲假之疑陽謂何
B15n0088_p0142a08║含靈為人毛羣所不能同稟氣成生潔士有不得異
B15n0088_p0142a09║象放其靈非象其生一之而已無乃誣漫
B15n0088_p0142a10║答曰己均被同眾云云特靈之神既異於眾得生之
B15n0088_p0142a11║理何嘗暫同生本於理而理異焉同眾之生名將安
B15n0088_p0142a12║附若執此生名必使從眾則混成之物亦將在例邪
B15n0088_p0142a13║釋曰吾前謂同於所方豈得生之可異足下答云非
B15n0088_p0142a14║謂不然又曰奚取不異之生必宜為眾是則去吾為
B15n0088_p0142a15║眾而取吾不異豈有不異而非眾哉所以復云故當
B15n0088_p0142a16║殊其特靈不應異其得生耳今答又謂得生之理何
B15n0088_p0142a17║嘗暫同生本於理而理異焉請問得生之理故是陰
B15n0088_p0142a18║陽邪吾不見其異而足下謂未嘗暫同若有異理非
B15n0088_p0142a19║復煦蒸邪則陰陽之表更有受生塗趣三世詎宜堅
B15n0088_p0142a20║立使混成之生與物同氣豈混成之謂若徒假生名
B15n0088_p0142a21║莫見生實則非向言之匹言生非生即是有物不物
B15n0088_p0142a22║李叟此說或更有其義以無詰有頗為未類
B15n0088_p0142a23║答曰謹為垣坊云云始云皇聖設候物之教謹順時
B15n0088_p0142a24║之經將以反漸息泰今復以方開所泰為難未詳此
B15n0088_p0142a25║將難鄙議為譏聖人也釋曰前觀本論自九穀以下
B15n0088_p0142a26║至孔釣不綱始知高議謂凡有宰作皆出聖人躬為
B15n0088_p0142a27║尸匠以率先下民也孤鄙拙意自謂每所施為動必
B15n0088_p0142b01║有因聖人從為之節使不遷越此二懷之大斷彼我
B15n0088_p0142b02║所不同吾將節其奢流故有息泰之說足下方明備
B15n0088_p0142b03║設未知於何去甚而中答又云所謂甚者聖人固已
B15n0088_p0142b04║去之不了此意故近復以所泰為問答云未詳誰難
B15n0088_p0142b05║或自忌前報
B15n0088_p0142b06║答曰市庖之外云云夫禋瘞繭栗宗社三牲膮膷（音鴞
B15n0088_p0142b07║香牛羹也）豆俎以供賓客七十之老俟肉而飽豈得惟陳
B15n0088_p0142b08║草石取備上藥而已而憂不立者非謂洪論難持退
B15n0088_p0142b09║嫌此事不可頓去於世耳釋曰神農定生周人備教
B15n0088_p0142b10║既倡粒食又言上藥既用犧牢又稱蘋蘩祭膳之道
B15n0088_p0142b11║故無定方前舉市庖之外復有御養者捐奪刳瀹之
B15n0088_p0142b12║滯以明延性不一非謂經世之事皆當取備草石然
B15n0088_p0142b13║芻豢之功希至百齡芝术之懿亟問千歲由是言之
B15n0088_p0142b14║七十之老何必謝恩於肉食但自封一域者捨此無
B15n0088_p0142b15║術耳想不可頓去於世猶是前釋所云不能頓奪所
B15n0088_p0142b16║滯也始獲符同敢不歸美既知不可頓去或不謂道
B15n0088_p0142b17║盡於此
B15n0088_p0142b18║答曰天下寧有無形之有云云尋來旨似不嫌有鬼
B15n0088_p0142b19║當謂鬼宜有質得無惑天竺之書說鬼別為生類邪
B15n0088_p0142b20║昔人以鬼神為教乃列於典經布在方策鄭僑吳札
B15n0088_p0142b21║亦以為然是以雲和六變實降天神龍門九成人鬼
B15n0088_p0142b22║咸格足下雅秉周禮近忽此義方詰無形之有為支
B15n0088_p0142b23║離之辯乎釋曰非惟不嫌有鬼乃謂有必有形足下
B15n0088_p0142b24║不無是同處有復異是以比及質詰欲以求盡請捨
B15n0088_p0142b25║天竺之說謹依中土之經又置別為生類其議登遐
B15n0088_p0142b26║精靈體狀有無固然宜報定典策之中鬼神累萬所
B15n0088_p0142b27║不了者非其名號比獲三論每來益眾萬鬼畢至竟
B15n0088_p0142c01║未片答雖啟告周博非解企渴無形之有既不匠立
B15n0088_p0142c02║徒謂支離以為通說若以覈正為支離者將以浮漫
B15n0088_p0142c03║為直達乎
B15n0088_p0142c04║答曰後身著戒云云未詳所謂慈護者誰氏之子若
B15n0088_p0142c05║據外書報應之說皆吾所謂權教者耳凡講求至理
B15n0088_p0142c06║曾不析之聖言多採譎怪以相扶翼得無似以水濟
B15n0088_p0142c07║水乎釋曰慈護之主計亦久聞其人責以誰子將以
B15n0088_p0142c08║文殊釋氏知謂報應之說皆是權教權道隱深非聖
B15n0088_p0142c09║不盡雖子通識慮亦未見其極吾疲於推求而足下
B15n0088_p0142c10║逸於獨了良有惡然若權教所言皆為欺妄則自然
B15n0088_p0142c11║之中無復報應吾懦於擊決足下烈於專斷亦又懼
B15n0088_p0142c12║焉神高聽卑庸可誣哉想云聖言者必姬孔之誥今
B15n0088_p0142c13║之所談皆其信順之事而謂曾不析之復是未經詳
B15n0088_p0142c14║思來論立姬廢釋故吾引釋符姬答不越問未覺多
B15n0088_p0142c15║採由金日磾不生華壤何限九服之外不有窮理之
B15n0088_p0142c16║人內外為判誠亦難乎若自信其度獨思耳目習識
B15n0088_p0142c17║之表皆為譎怪則吾亦已矣
B15n0088_p0142c18║答曰又云物無妄然必以類感云云斯言果然則類
B15n0088_p0142c19║感之物輕重必侔影表之勢修短有度致飾土木不
B15n0088_p0142c20║發慈愍之心順時蒐狩未根慘虐之性天宮華樂焉
B15n0088_p0142c21║賞而上升地獄幽苦奚罰而淪陷唱言窮軒輊立法
B15n0088_p0142c22║無衡石一至於此釋曰影表之說以徵感報來意疑
B15n0088_p0142c23║不必侔嫌其無度即復除福應也福應非他氣數所
B15n0088_p0142c24║生若滅福應即無氣數矣足下功存步驗而還伐所
B15n0088_p0142c25║知想信道為心者必不至此若謂不慈於土木之飾
B15n0088_p0142c26║有甚於順時之殺者無乃大負夫人之心黃屋玉璽
B15n0088_p0142c27║非必堯舜之情崇居麗養豈是釋迦之意責天宮之
B15n0088_p0143a01║賞求地獄之罰頗類昔人亞夫之詰英布之問有味
B15n0088_p0143a02║乎其言此蓋眾息心之所詳吾可得而略之
B15n0088_p0143a03║答曰且阿保傅愛慎及涵腴良庖提刀情怵介族彼
B15n0088_p0143a04║聖人者明並日月化關三統若令報應必符亦何妨
B15n0088_p0143a05║於教而緘扃羲唐之紀埋閉周孔之世肇結網罟興
B15n0088_p0143a06║累億之罪仍制牲牢開長夜之罰遺彼天廚甘此芻
B15n0088_p0143a07║豢曾無拯溺之仁橫成納隍之酷其為不然宜簡淵
B15n0088_p0143a08║慮若謂窮神之智猶有不盡雖高情愛奇想亦未至
B15n0088_p0143a09║於侮聖釋曰知謂報應之義緘羲周之世以此推求
B15n0088_p0143a10║為不符之證羲唐邈矣人莫之詳尚書所載不過數
B15n0088_p0143a11║篇方言德刑之美遑記禍福之源今帝典王策猶不
B15n0088_p0143a12║書性命之事而微闕文以為古必無之斯亦師心之
B15n0088_p0143a13║過也且信順殃慶咸列姬孔之籍謂之埋閉如小逕
B15n0088_p0143a14║并但言有遠近教有淺深故使智者與此而奪彼邪
B15n0088_p0143a15║夫生必有欲欲必有求欲歉則爭求給則恬爭則相
B15n0088_p0143a16║害恬則相安網罟之設將蠲害以取安乎且畋漁牲
B15n0088_p0143a17║牢其事不異足下前答已知牲牢不可頓去於今世
B15n0088_p0143a18║復謂畋漁不可獨棄於古未為通類矣好生惡死每
B15n0088_p0143a19║下愈篤故宥其死者順其情奪其生者逆其性至人
B15n0088_p0143a20║尚矣何為犯順而居逆哉是知不能頓奪所滯故因
B15n0088_p0143a21║為之制耳聖靈雖茂無以叡懵惛之心弱喪之民何
B15n0088_p0143a22║可勝論罪罰之來將物自取之事遠難致不由天廚
B15n0088_p0143a23║見遺物近易躭故常芻豢自甘拯溺出隍眾哲所共
B15n0088_p0143a24║但化物不同非道之異不盡之讓亦如過當子長愛
B15n0088_p0143a25║奇本不類此
B15n0088_p0143a26║答曰足下論仁義則云情之者少利之者多言施惠
B15n0088_p0143a27║則許其遺賢忘報在情既少孰能遺賢利之者多曷
B15n0088_p0143b01║云忘報若能推樂施之士以期欲仁之疇演忘報之
B15n0088_p0143b02║意引向義之心則義實在斯求仁不遠釋曰情仁義
B15n0088_p0143b03║者寡利仁義者眾聞之莊書非直孤說未獲詳校遽
B15n0088_p0143b04║見彈責夫在情既少利之者多不能遺賢曷云忘報
B15n0088_p0143b05║實吾前後勤勤以為不得配擬二儀者耳復非篤論
B15n0088_p0143b06║所應據正若樂施忘報即為體仁忘報而施便為合
B15n0088_p0143b07║義可去欲字并除向名在斯不遠誰不是慕
B15n0088_p0143b08║答曰濟有生之類云云斯旨宏誕非本論所及無乃
B15n0088_p0143b09║秦師將遁行人言肆乎釋曰足下論挾姬釋吾亦答
B15n0088_p0143b10║兼戎周足下以此抑彼謂福及高門吾伸彼釋此云
B15n0088_p0143b11║慶周兆物足下據此所見謂祚止公侯吾信彼所聞
B15n0088_p0143b12║云尊冠百神本議是爭曷云不及夫論難之本以易
B15n0088_p0143b13║奪為體失之己外輙云宏誕求理之塗幾乎塞矣師
B15n0088_p0143b14║遁言肆或不在此
B15n0088_p0143b15║答曰豈其相迫居吾語子聖人在上不與百神爭長
B15n0088_p0143b16║有始有卒焉得無死之地云云釋曰豈其相迫一何
B15n0088_p0143b17║務德居吾語子又何壯辭凡為物之長豈爭之所得
B15n0088_p0143b18║非惟不爭必將下之不可見尊冠百神便謂與百神
B15n0088_p0143b19║爭長無乃取之滕薛棄之體仁知謂物有始卒無不
B15n0088_p0143b20║死之地求之域內實如來趣前釋所謂勝類諸區有
B15n0088_p0143b21║誠亦宜然者也至如山經所圖仙傳所記事關世載
B15n0088_p0143b22║己不可原况復道絕恆情理隔常照必以於我不然
B15n0088_p0143b23║皆當絕棄此又所不得安
B15n0088_p0143b24║答曰夫辯章幽明研精庶物云云釋曰逮省此章盛
B15n0088_p0143b25║陳列代文博體周頗善師法歌誦聖世足為繁聲討
B15n0088_p0143b26║求道義未是要說耳昔在幼壯微涉羣紀皇王之軌
B15n0088_p0143b27║賢智之迹側聞其略敢辱其詳惠示之篤實勤執事
B15n0088_p0143c01║答曰何必陋積慶之延祚希無驗於來生蹲膜揖讓
B15n0088_p0143c02║終不並足竊願吾子捨兼而遵一云云釋曰不陋積
B15n0088_p0143c03║慶已伸信順之條貫希來生之驗亦具感報之說藻
B15n0088_p0143c04║袞大裘同用一體蹲膜揖讓何為不俱行一世理有
B15n0088_p0143c05║可兼無謂宜捨
B15n0088_p0143c06║答曰蜀梁二叔甘人譯胥之譬非本論所經故不復
B15n0088_p0143c07║具云釋曰近此數條聊發戲端亦猶越人問布見採
B15n0088_p0143c08║於前談肆業及之無相多怪然二叔為問欲以却編
B15n0088_p0143c09║戶之疑沒而不答誠有望焉足下連國雲從宏論風
B15n0088_p0143c10║行吾幽生孤說每獲竊議此之不侔事有固然實由
B15n0088_p0143c11║通才所共者理歘忘其煩貪復息心
B15n0088_p0143c12║與孔中丞釋疑惑書齊蕭子良
B15n0088_p0143c13║覽君書具一二每患浮言之妨正道激烈之傷純和
B15n0088_p0143c14║亦已久矣孟子有云君王無好智君王無好勇勇智
B15n0088_p0143c15║之過生乎患禍所遵正當仁義為本今因修釋訓始
B15n0088_p0143c16║見斯行之所發誓念履行欲卑高同其美且取解脫
B15n0088_p0143c17║之喻不得不小失存其大至於形外之間自不足及
B15n0088_p0143c18║言真俗之教其致一耳取之者未達故橫起異同君
B15n0088_p0143c19║云積業棲信便是言行相舛豈有奉親一毀一敬而
B15n0088_p0143c20║云大孝未之前聞夫仁人之行非是殘害加其美廉
B15n0088_p0143c21║潔之操不藉貪竊成其德如此則三歸五戒豈得一
B15n0088_p0143c22║念而可捨十善八正寧有瞥想之可遺未見輕其本
B15n0088_p0143c23║而能重其末所謂本既傾矣而後枝葉從之今云二
B15n0088_p0143c24║途雖異何得相順此言故是見其淺近之談耳君非
B15n0088_p0143c25║不覩經律所辨何為偏志一方埋沒通路夫士未嘗
B15n0088_p0143c26║離俗施訓即世之教可以知之若云斯法空成詭妄
B15n0088_p0143c27║更增疑惑應當毀滅就即因而言閨門孝悌者連鄉
B15n0088_p0144a01║接黨竟有幾人今可得以無其多絓諸訓誥經史箴
B15n0088_p0144a02║誡悉可焚之不君今遲疑於內教亦復與此何殊哉
B15n0088_p0144a03║所以歸心勝法者本不以禮敬標其心兢仰祇崇者
B15n0088_p0144a04║不以在我故忘物今之慇懃克己者政為君輩之徒
B15n0088_p0144a05║耳欲今相與去憍矜除慢傲節情欲制貪求修禮讓
B15n0088_p0144a06║習謙恭奉仁義敦孝悌課之以博施廣之以汎愛賞
B15n0088_p0144a07║之以英賢拔之以儁異復何慙於鬼神乎孜孜策勵
B15n0088_p0144a08║良在於斯雖未能奉遵亦意不忘之今未有夜炎之
B15n0088_p0144a09║投而按劍已起欲相望於道德寧不多愧當繇未見
B15n0088_p0144a10║此情故常信斯心耳在懷則不然每苦其不及司徒
B15n0088_p0144a11║之府本五教是勸方共敦斯美行以率無慾使之詭
B15n0088_p0144a12║譎諂佞望門而自殄浮偽蕩逸踐庭而變迹等彼息
B15n0088_p0144a13║心之館齊此無慾之臺不亦善乎一則仰順宸極普
B15n0088_p0144a14║天之慈二則敬奉儲皇垂愛之善宵旦而警惕者正
B15n0088_p0144a15║患此心無遂耳悠悠之語好自多端其云願善政言
B15n0088_p0144a16║未知傷化之重儻令詭事以忠孝佞悅以仁義虛設
B15n0088_p0144a17║以禮讓假柱以方直乃至一日克己天下歸仁况能
B15n0088_p0144a18║旬則有餘所望過矣本自開心所納正若此矯不多
B15n0088_p0144a19║如其此煩未廣故鄙薄深慨君正應規諫其乖開發
B15n0088_p0144a20║未達云何言傷孝本語損義基於邑有懷非所望也
B15n0088_p0144a21║若此事可棄則欣聞餘善又云未必勸人持戒當令
B15n0088_p0144a22║善繇下發必如此而弘教者放勳須四凶革而啟聖
B15n0088_p0144a23║虞舜待商均賢而德明如斯而遂美其可望乎君之
B15n0088_p0144a24║此意則應廣有所折便當詰堯以土階之儉嘉離宮
B15n0088_p0144a25║之麗貶禹以茅茨之陋崇阿房之貴恥汲黯之正容
B15n0088_p0144a26║榮祝鮀之媚色其餘節義貞信謙恭之德皆當改途
B15n0088_p0144a27║而反面復何行之可修也凡聞於言必察其行覩於
B15n0088_p0144b01║行必求於理若理不乖而行不越者請無造於異端
B15n0088_p0144b02║真殊途同歸未必孱然一貫頃亦多有與君此意同
B15n0088_p0144b03║者今寄言此紙情不專一者厝心於疑罔國君普宣
B15n0088_p0144b04║示之略言其懷無見髣髴翰迹易煩中不盡意比見
B15n0088_p0144b05║君別更委悉也
B15n0088_p0144b06║又
B15n0088_p0144b07║夫人心之不同猶若其貌豈其容一而等其智乎鑒
B15n0088_p0144b08║有待之參差足見情靈之乖舛矣一得其志者非言
B15n0088_p0144b09║談之所盡一背其途者豈游說之所翻見君雖復言
B15n0088_p0144b10║面委盡而不及此處者良由彼我之見既異幸可各
B15n0088_p0144b11║保其方差無須空構是非橫起謗議耳棲心入信者
B15n0088_p0144b12║前良不無此志今以效善之為樂故挫憍陵以待物
B15n0088_p0144b13║君若以德越往賢聖逾前修智超羣類位極人貴者
B15n0088_p0144b14║自可逍遙世表以道化物高其懷無求自足而退於
B15n0088_p0144b15║前良恐未能懸絕空秉兩途獨異勝法若悠悠相期
B15n0088_p0144b16║本不及言意在不薄為復示斯懷耳比面別一二近
B15n0088_p0144b17║聊有此釋滯兩卷想於外已當見之今送相示若已
B15n0088_p0144b18║覽者付反幸無勞形目脫未覩者為可一歷意本不
B15n0088_p0144b19║期他翻正是自釋疑滯耳君見之必當撫掌也
B15n0088_p0144b20║與南郡太守劉景蕤書前人
B15n0088_p0144b21║去冬因君與劉居士書今春得其返价辭趣翩翩足
B15n0088_p0144b22║有才藻實子雲之筆札元瑜之書記伸復咨嗟彌用
B15n0088_p0144b23║欽想此子含真抱璞比調雲霞背俗居幽寓歡林敘
B15n0088_p0144b24║養志南荊可與卞寶爭價韜光梵服固同隋照共明
B15n0088_p0144b25║雖顏段之棲遲偃仰楊鄭之寂寞恬淡取之若人信
B15n0088_p0144b26║可同日而語矣且道性天悠禪心自謐敦悅九部研
B15n0088_p0144b27║味三乘在家菩薩行之而不難白衣居士即之而匪
B15n0088_p0144c01║易逝將燭昏霾於慧炬拯淪溺於法橋扇靈萼之留
B15n0088_p0144c02║風鏡貞林之絕影僕棲尚既同情契彌至而悠悠京
B15n0088_p0144c03║苑間以江山假復神通遠邇冥交曉曙疇得寫析深
B15n0088_p0144c04║襟辨明幽旨迹生滅之中談究真俗之諦義故重有
B15n0088_p0144c05║別書招來畿邑居問道之次具為敦請此蘭山桂水
B15n0088_p0144c06║既足逍遙儒侶元宗復多朋往非以一爵相加豈其
B15n0088_p0144c07║旌蒲為分直闇投誠素庶必能元了脫悠爾來儀想
B15n0088_p0144c08║時加資遣也
B15n0088_p0144c09║法門頌啟王融
B15n0088_p0144c10║伏以迦文啟聖道冠百靈常住置言理高萬乘神儀
B15n0088_p0144c11║挺發非望雲就日所追睿識獨尊豈生明弱言能企
B15n0088_p0144c12║鹿苑金輪弘汲引以濟俗鶴林雙樹顯究竟以開氓
B15n0088_p0144c13║惜乎祇園滅影鷲嶽淪光微辭既遙大義如綴自不
B15n0088_p0144c14║宣遊十地擁接九區豈有導覺水之塞源拯法雲於
B15n0088_p0144c15║落仞明公覽四諦之必空悟三業之暫有應務屈己
B15n0088_p0144c16║則仁兼旦爽隨方申道則慧一淨名驅率土於福林
B15n0088_p0144c17║入蒼黔於正術
B15n0088_p0144c18║謝竟陵王示法制啟前人
B15n0088_p0144c19║翔慧燭於昏塗灑法水於塵路至夫澄心洗累之規
B15n0088_p0144c20║莊情束影之制解網出界之訓滅惑淨照之旨固以
B15n0088_p0144c21║行首霜威字端風厲信可以糟滓五書糠氛百氏昇
B15n0088_p0144c22║罩聃周筲竿尼旦所謂窺七澤而狹潢汙登泰山而
B15n0088_p0144c23║小天下
B15n0088_p0144c24║淨行頌三十一首前人
B15n0088_p0144c25║皇覺辨德篇頌
B15n0088_p0144c26║紫實昧朱狂斯濫哲舛逕揚鑣分源競枻麗景或幽
B15n0088_p0144c27║澄舒每缺水激波生烟深火滅情端徒總理向空徹
B15n0088_p0145a01║不有明心誰驅聖轍
B15n0088_p0145a02║開物歸信篇頌
B15n0088_p0145a03║生浮命舛識罔情違業雲結影慧日潛暉逶迤修道
B15n0088_p0145a04║極夜無歸登山小魯泛海難沂參珉見璧辨礫知璣
B15n0088_p0145a05║迷其未遠匪正何依
B15n0088_p0145a06║滌除三業篇頌
B15n0088_p0145a07║樂由生滅患以身全業資意造事假言筌利名畢倚
B15n0088_p0145a08║榮辱茲纏燕驥匪躡周鍇徒鐫惑端風緒愛境旌懸
B15n0088_p0145a09║不勤一至何階四禪
B15n0088_p0145a10║修理六根篇頌
B15n0088_p0145a11║傾都麗佳繞梁之曲肥馬輕裘蕙肴芳醁晦黑滋生
B15n0088_p0145a12║昏嚚競欲貌蕩魂浮身甘意觸靈龜攝根晴葵衛足
B15n0088_p0145a13║蟲草或虞人如不勖
B15n0088_p0145a14║生老病死篇頌
B15n0088_p0145a15║穠華易遷繁蕉不實星髮鮐肌鄰光愒日二䜿潛言
B15n0088_p0145a16║十巫空術生之往矣高松蕭瑟即化翻靈從緣墜質
B15n0088_p0145a17║噬臍有譏嗟然何汩
B15n0088_p0145a18║尅責身心篇頌
B15n0088_p0145a19║瞻彼進德莫敢或遑顧咨小智徒以大康豈無通術
B15n0088_p0145a20║跋此榛荒雖有重離迹照螢光循情內負撫事外傷
B15n0088_p0145a21║層羅一舉空念高翔
B15n0088_p0145a22║檢覆三業篇頌
B15n0088_p0145a23║潭風緬沒旅俗膠加競文內疾誰靦心瑕再惟情反
B15n0088_p0145a24║三省身華貴危窮濫貧懾豪奢邅廻六蔽紛綸七邪
B15n0088_p0145a25║不圖厥始逸馬難罝
B15n0088_p0145a26║訶詰四大篇頌
B15n0088_p0145a27║迅矣百齡綿茲六入出沒昏疑與居愛習矻矻子求
B15n0088_p0145b01║營營爾給匪德日歸惟殃斯集貪人敗類無厭自及
B15n0088_p0145b02║昭回不希元墟何泣
B15n0088_p0145b03║出家順善篇頌
B15n0088_p0145b04║澡身浴德晦迹埋名將安寶地誰留化城道塲曠謐
B15n0088_p0145b05║禪逕閒清風飄弗響震瞮徒驚嘯傲焉慮脫落何營
B15n0088_p0145b06║長捐有結永寘無生
B15n0088_p0145b07║在家從惡篇頌
B15n0088_p0145b08║石磨則磷玉生雖堅維居必徙豈曰能賢冰開春日
B15n0088_p0145b09║蘭敗秋年教隨類反習乃情遷命符三漏生偕十纏
B15n0088_p0145b10║茲焉遂往憂畏方延
B15n0088_p0145b11║沉冥地獄篇頌
B15n0088_p0145b12║冥津殊復曉高聽亦能卑陰牆雖兩密幽夜有四知
B15n0088_p0145b13║炎山翻烈火冰澗帀寒澌羅城振雲幕鋒樹鬱霜枝
B15n0088_p0145b14║茹荼非云苦集木豈稱危求仁曾已得長歎欲何為
B15n0088_p0145b15║出家懷道篇頌
B15n0088_p0145b16║韞石諒非真飾瓶信為假竊服臯門上濫吹溜軒下
B15n0088_p0145b17║鳳祀徒驚心騶交終好野實相豈或照浮榮未能捨
B15n0088_p0145b18║迹殊冠冕客事襲驅馳者已矣歇鄭聲無然亂周雅
B15n0088_p0145b19║在家懷善篇頌
B15n0088_p0145b20║處塵貴不染被褐重懷珠美玉曜幽石芳蘭挺叢芻
B15n0088_p0145b21║四民不為侶三界豈能渝諒茲親愛染寧以財利拘
B15n0088_p0145b22║煩流捨智寶榛路坦夷途萬物竟何匹烈火樹紅芙
B15n0088_p0145b23║三界內苦篇頌
B15n0088_p0145b24║心怨動紛遶情怡輙遷互歡愛一離遠傷憂坐衰暮
B15n0088_p0145b25║連幌結清陰高臺起風露腐毒緣芳旨夭伐實修嫭
B15n0088_p0145b26║慾網必虧生繁罝或全免眇眇夜何期悠悠終肯悟
B15n0088_p0145b27║出三界外樂篇頌
B15n0088_p0145c01║端襟測煩海矯步寫埃氛三受猶絕雨八苦若浮雲
B15n0088_p0145c02║輪心仰圓極罄質委方墳朝遊淨國侶暮集靈山羣
B15n0088_p0145c03║燈祗開遠照香字薦嘉熏俛首睇人俗信矣靜為君
B15n0088_p0145c04║斷絕疑惑篇頌
B15n0088_p0145c05║生塗非一理識緒固饒津徒駭東陵富空嗟北郭貧
B15n0088_p0145c06║國生曾已戾顏氏信為仁逢尤昭往業習善會茲身
B15n0088_p0145c07║勤憂永夷泰晏安終苦辛合名且云重豈若樹良因
B15n0088_p0145c08║十種慚愧篇頌
B15n0088_p0145c09║神膏施惟重元酒恩未隆明璣隋水上潤玉藍田中
B15n0088_p0145c10║稟天性所極資敬道攸崇羽毛共以勢輪軌相為通
B15n0088_p0145c11║報德愴前雅酬言愛餘風遵途每多舛顧省能無忡
B15n0088_p0145c12║極大慚愧篇頌
B15n0088_p0145c13║冬狐理豐毳春蠶緒輕絲形骸翻為阻心識還自欺
B15n0088_p0145c14║華容羈卯日生平少年時驅車追俠客酌酒弄妖姬
B15n0088_p0145c15║但念目前好安知身後悲惕然一以愧永與情愛辭
B15n0088_p0145c16║善友獎勸篇頌
B15n0088_p0145c17║蘭室改蓬心栴崖變伊草丹青有必渝絲皪豈常皓
B15n0088_p0145c18║曲轅且繩直詭木遂雕藻一簣或成山百里倦中道
B15n0088_p0145c19║隆漢乃王臣失楚信元保勉矣德不孤至言匪虛造
B15n0088_p0145c20║戒法攝心篇頌
B15n0088_p0145c21║金山嚴寶仞瓊畹烈瑤荑牆狐議不窟檐燕豈能棲
B15n0088_p0145c22║淨花莊思序慧沼盥身倪六羣儻未一七眾固恆齊
B15n0088_p0145c23║端儀有直景正道無傾蹊維宮超以悟襄野竟何迷
B15n0088_p0145c24║自慶畢故止新篇頌
B15n0088_p0145c25║春非我春秋非秋一經長夜每悠悠陶形練氣住元
B15n0088_p0145c26║造啟蒙夷阻出重幽榮公三樂非為曠箕生五福豈
B15n0088_p0145c27║能求靈姿妙境往難集微言至道此云修年逢生幸
B15n0088_p0146a01║曾以慶盈愆貳過儻知憂畢故斷新別苦海希賢庶
B15n0088_p0146a02║善憑智流
B15n0088_p0146a03║大忍惡對篇頌
B15n0088_p0146a04║春山之下玉抵禽漢水之陽璧千金清業神居德非
B15n0088_p0146a05║重潔己愚侶道已深愛憎喜怒生而習榮華芳旨世
B15n0088_p0146a06║所欽鴻才巨力萬夫敵誰肯制此方寸心逸驥狂兕
B15n0088_p0146a07║獷不御繁羈密柙儻能禁遣情遺事復何想寂然無
B15n0088_p0146a08║待恣幽情
B15n0088_p0146a09║緣境無礙篇頌
B15n0088_p0146a10║怳象惚物終不名龍舉鸞集竟誰辨絕智亡身孰為
B15n0088_p0146a11║礙韜名戢曜故能顯匪日匪月灼以懸安飛安翔虛
B15n0088_p0146a12║而踐璧石無間恣出沒水火有性任舒卷敷教應俗
B15n0088_p0146a13║鶩泉流現迹依方迅風轉大哉超世莫與羣希轅慕
B15n0088_p0146a14║舜宜自勉
B15n0088_p0146a15║一志努力篇頌
B15n0088_p0146a16║像北二山尚有移河中一洲亦可為精誠必至霜塵
B15n0088_p0146a17║下意氣所感金石離有子刺掌修名立王生擢髮美
B15n0088_p0146a18║譽垂自來勤心少騫墜何不努力出憂危勝幡法鼓
B15n0088_p0146a19║縈且擊智師道眾紛以馳有常無我儼既列無明有
B15n0088_p0146a20║縛孰能窺
B15n0088_p0146a21║禮舍利寶塔篇頌
B15n0088_p0146a22║越人鑄金誠有思魏后妝木亦云悲中賢小節猶可
B15n0088_p0146a23║戀去聖彌遠情彌滋祗樹蕭條多宿楚王宮寂寞尠
B15n0088_p0146a24║遺基設像居室若有望間儀駐景曖如之連卿共日
B15n0088_p0146a25║獨先後道悠命舛將無時傾懷結想惻以慕乖靈寫
B15n0088_p0146a26║照拂塵疑
B15n0088_p0146a27║敬重正法篇頌
B15n0088_p0146b01║出不自戶將何由行不以法欲焉修之燕入楚待駿
B15n0088_p0146b02║足陵河越海寄輕舟仁言為利壯已博聖道弘濟邈
B15n0088_p0146b03║難求通明洞燭煥層景深凝廣潤湛淵流翼善開賢
B15n0088_p0146b04║敷教義照蒙啟惑滌煩憂功成弗有名弗居淡然無
B15n0088_p0146b05║執與化遊
B15n0088_p0146b06║奉養僧田篇頌
B15n0088_p0146b07║五玉已潤談而信八桂雖芳風乃掃妙理至言唯聖
B15n0088_p0146b08║實不自伊人孰弘道照空觀法識遷流撫俗瞻光厭
B15n0088_p0146b09║生老絕滅情嗜斷歡怡縱落豪華棄雕藻親愛倏忽
B15n0088_p0146b10║信風烟財利悠悠若塵草測以龍雲豈曰高濯足江
B15n0088_p0146b11║漢更慚皓
B15n0088_p0146b12║勸請增進篇頌
B15n0088_p0146b13║俟河之清逢聖朝靈智俯接一其遙白日馳光不流
B15n0088_p0146b14║照葵雚微志徒傾翹遍盈空有盡三界綿塞宇宙罄
B15n0088_p0146b15║八遼德光業遠升至覺寂寞常住獨能超煎灼欲火
B15n0088_p0146b16║思雲露沈汩使水望舟橋弘慈廣度昔有誓法輪道
B15n0088_p0146b17║御且徐鑣
B15n0088_p0146b18║隨喜萬善篇頌
B15n0088_p0146b19║聞善若己燭良書見賢思齊美通誥感幽動地孝有
B15n0088_p0146b20║誠殞首流腸忠為操振禮摛文弘憲則機謀飆勇靜
B15n0088_p0146b21║姦暴明白入素志冲聞高論窮微契神奧捐軀濟物
B15n0088_p0146b22║不邀名輕財貴義豈期報百行萬善紛塗軌求誠罄
B15n0088_p0146b23║想畢歡蹈
B15n0088_p0146b24║廻向佛道篇頌
B15n0088_p0146b25║悠悠九土各異形擾擾四俗非一情驅車秣馬徇世
B15n0088_p0146b26║業市交鬻義街虛名三墨紛紜殊不會七儒委鬱曾
B15n0088_p0146b27║未并吉凶拘忌迺數術取與離合實縱橫朝日夕月
B15n0088_p0146c01║竟何取投巖赴火空捐生咄嗟失道爾廻駕沔彼流
B15n0088_p0146c02║水趣東瀛
B15n0088_p0146c03║發願莊嚴篇頌
B15n0088_p0146c04║心所期兮彼之岸何事浮俗久淹逭照慧日兮駕法
B15n0088_p0146c05║雲騰危城兮出塵館芳珠煜兮聞歲時寶樹䬙兮警
B15n0088_p0146c06║昏旦清露摶甘末以挹喜園流采常為翫無待殷鼎
B15n0088_p0146c07║方丈羞安用秦箏纖指彈勒誠款願長不渝習苦塵
B15n0088_p0146c08║勞從此捍
B15n0088_p0146c09║出古育王塔下佛舍利詔梁武帝
B15n0088_p0146c10║天地盈虛與時消息萬物不得齊其蠢生二儀不得
B15n0088_p0146c11║恆其覆載故勞逸異年懽慘殊日去歲失稔斗粟貴
B15n0088_p0146c12║騰民有困窮遂臻斯濫原情察咎或有可矜下車問
B15n0088_p0146c13║罪聞諸往誥貴歸元首實在朕躬若皆以法繩則自
B15n0088_p0146c14║新無路書云與殺不辜寧失不經易曰隨時之義大
B15n0088_p0146c15║矣哉今真形舍利復現於世逢希有之事起難遭之
B15n0088_p0146c16║想今出阿育王寺設無礙會耆年童齒莫不欣悅如
B15n0088_p0146c17║積飢得食如久別見親幽顯歸心遠近馳仰因時布
B15n0088_p0146c18║德允叶神靈凡天下罪無輕重皆赦除之
B15n0088_p0146c19║淨業賦（有序）同前
B15n0088_p0146c20║少愛山水有懷丘壑身羈俗羅不獲遂志舛獨往
B15n0088_p0146c21║之行乖任縱之心因爾登庸以從王事屬時多故
B15n0088_p0146c22║世路屯蹇有事戎旅略無寧歲上政昬虐下䜿姦
B15n0088_p0146c23║亂君子道消小人道長御刀應敕梅蟲兒茹法珍
B15n0088_p0146c24║俞靈韻豐勇之如是等多輩誌公所謂亂戴頭者
B15n0088_p0146c25║也誌公者是沙門寶誌形服不定示見無方於時
B15n0088_p0146c26║羣小疑其神異乃羈之華林外閤公亦怒而言曰
B15n0088_p0146c27║亂戴頭亂戴頭各執權軸人出號令威福自由生
B15n0088_p0147a01║殺在口忠良被屠馘之害功臣受無辜之誅服色
B15n0088_p0147a02║齊同分頭各驅皆稱帝主人主尊極用其詭詐疑
B15n0088_p0147a03║亂眾心出入盤遊無忘昏曉屏除京邑不脫日夜
B15n0088_p0147a04║屬纊者絕氣道旁子不遑哭臨月者行產路側母
B15n0088_p0147a05║不及抱百姓懍懍如崩厥角長沙宣武王有大功
B15n0088_p0147a06║於國禮服無報酷害奄及至於弟姪亦罹其禍遂
B15n0088_p0147a07║復遣桓神與杜伯符等六七輕使以至雍州就諸
B15n0088_p0147a08║軍帥欲見謀害眾心不與故事無成後遣劉山陽
B15n0088_p0147a09║灼然見取壯士貙虎器甲精銳君親無校便欲束
B15n0088_p0147a10║身待戮此之橫暴出自羣小畏壓溺三不弔况復
B15n0088_p0147a11║姦豎乎若默然就死為天下笑俄而山陽至荊州
B15n0088_p0147a12║為蕭穎胄所執即遣馬驛傳道至雍州乃赫然大
B15n0088_p0147a13║號建牙豎旗四方同心如響應聲以齊永元二年
B15n0088_p0147a14║正月發自襄陽義勇如雲舳艫翳漢竟陵太守曹
B15n0088_p0147a15║宗馬軍主殷昌等各領騎步夾岸迎候波浪逆流
B15n0088_p0147a16║亦四十里至朕所乘舫乃止有雙白魚跳入䑽前
B15n0088_p0147a17║義等孟津事符冥應雲動天行雷震風馳郢城尅
B15n0088_p0147a18║定江州降款姑熟甲冑望風退散新亭李居士稽
B15n0088_p0147a19║首歸降獨夫既除蒼生甦息便欲歸志園林任情
B15n0088_p0147a20║草澤下逼民心上畏天命事不獲已遂膺大寶如
B15n0088_p0147a21║臨深淵如履薄冰猶欲避位以俟能者若其遜讓
B15n0088_p0147a22║必復魚漬非直身死名辱亦負累幽顯乃作賦曰
B15n0088_p0147a23║日夜常思維循環亦已窮終之或得離離之必不
B15n0088_p0147a24║終負扆臨朝冕旒四海昧旦乾乾夕惕若厲朽索
B15n0088_p0147a25║御六馬方此非譬世論者以朕方之湯武然朕不
B15n0088_p0147a26║得以比湯武湯武亦不得以比朕湯武是聖人朕
B15n0088_p0147a27║是凡人此不得以比湯武但湯武君臣義未絕而
B15n0088_p0147b01║有南巢白旗之事朕君臣義已絕然後掃定獨夫
B15n0088_p0147b02║為天下除患以是二途故不得相比朕布衣之時
B15n0088_p0147b03║唯知禮義不知信向烹宰眾生以接賓客隨物肉
B15n0088_p0147b04║食不識菜味及至南面富有天下遠方珍羞貢獻
B15n0088_p0147b05║相繼海內異食莫不畢至方丈滿前百味盈俎乃
B15n0088_p0147b06║方食輟筯對案流泣恨不得以及溫凊朝夕供養
B15n0088_p0147b07║何心獨甘此膳因爾蔬食不噉魚肉雖自內行不
B15n0088_p0147b08║使外知至於禮宴羣臣餚膳按常菜食味習體過
B15n0088_p0147b09║黃羸朝中班班始有知者謝朏孔彥穎等屢勸解
B15n0088_p0147b10║素乃是忠至未達朕心朕又自念有天下本非宿
B15n0088_p0147b11║志杜恕有云刳心擲地數片肉耳所賴明達君子
B15n0088_p0147b12║亮其本心誰知我不貪天下唯當行人所不能行
B15n0088_p0147b13║者令天下有以知我心復斷房室不與嬪侍同屋
B15n0088_p0147b14║而處四十餘年矣於時四體小惡問上省師劉澄
B15n0088_p0147b15║之姚菩提疾候所以劉澄之云澄之知是飲食過
B15n0088_p0147b16║度所致答劉澄之云我是布衣甘肥恣口劉澄之
B15n0088_p0147b17║云官昔日食那得及今日食姚菩提含笑搖頭云
B15n0088_p0147b18║唯菩提知官房室過多所以致爾於時久不食魚
B15n0088_p0147b19║肉亦斷房室以其智非和緩術無扁華默然不言
B15n0088_p0147b20║不復詰問猶令為治劉澄之處酒姚菩提處丸服
B15n0088_p0147b21║之病逾增甚以其無所知故不復服因爾有疾常
B15n0088_p0147b22║自為方不服醫藥亦四十餘年矣本非精進既不
B15n0088_p0147b23║食眾生無復殺害障既不御內無復欲惡障除此
B15n0088_p0147b24║二障意識稍明內外經書讀便解悟從是已來始
B15n0088_p0147b25║知歸向禮云人生而靜天之性也感物而動性之
B15n0088_p0147b26║欲也有動則心垢有靜則心淨外動既止內心亦
B15n0088_p0147b27║明始自覺悟患累無所由生也乃作淨業賦云爾
B15n0088_p0147c01║觀人生之天性抱妙氣而清靜感外物以動欲心攀
B15n0088_p0147c02║緣而成眚過恆發於外塵累必由於前境若空谷之
B15n0088_p0147c03║應聲似遊形之有影懷貪心而不厭縱內意而自騁
B15n0088_p0147c04║目隨色而變易眼逐貌而轉移觀五色之元黃翫七
B15n0088_p0147c05║寶之陸離著華麗之窈窕躭冶容之逶迤在寢興而
B15n0088_p0147c06║不捨亦日夜而忘疲如英媒之在摘若駿馬之帶羈
B15n0088_p0147c07║類白日之麗天乃歷年之不虧觀耳識之愛聲亦如
B15n0088_p0147c08║飛鳥之歸林既流連於絲竹亦繁會於五音經昏明
B15n0088_p0147c09║而不絕歷四時而相尋或亂情而惑慮或慆耳而堙
B15n0088_p0147c10║心至如香氣馞起觸鼻發識婉娩追隨氤氳無極蘭
B15n0088_p0147c11║麝夾飛如鳥二翼若渴飲毒如寒披𣗥舌之嗜味眾
B15n0088_p0147c12║塵無有大苦鹹酸莫不甘口噉食眾生虐及飛走唯
B15n0088_p0147c13║日不足長夜飲酒悖亂明行罔慮幽咎身之受觸以
B15n0088_p0147c14║自安怡美目清揚巧笑蛾眉細腰纖手弱骨豐肌附
B15n0088_p0147c15║身芳潔觸體如脂狂心迷惑倒想自欺至如意識攀
B15n0088_p0147c16║緣亂念無邊靡懷善想皆起惡筌如是六塵同障善
B15n0088_p0147c17║道方紫奪朱如風靡草抱惑而生與之偕老隨逐無
B15n0088_p0147c18║明莫非煩惱輪廻火宅沈溺苦海長夜執固終不能
B15n0088_p0147c19║改迍否相隨災異互起內懷邪信外縱淫祀排虛枉
B15n0088_p0147c20║命蹠實橫死妄生神祐以招福祉前輪折軸後車覆
B15n0088_p0147c21║軌殃國禍家亡身絕祀初不內訟責躬反己皇天無
B15n0088_p0147c22║親唯與善人外清眼境內淨心塵不與不取不愛不
B15n0088_p0147c23║嗔如玉有潤如竹有筠如芙蓉之在池若芳蘭之生
B15n0088_p0147c24║春淤泥不能汙其體重昏不能覆其真霧露集而珠
B15n0088_p0147c25║流光風動而生芬為善多而歲積明行動而日新常
B15n0088_p0147c26║與德而相隨恆與道而為鄰見淨業之愛果以不殺
B15n0088_p0147c27║而為因離欲惡而自修故無障於精神患累已除障
B15n0088_p0148a01║礙亦淨如久澄水如新磨鏡外照多像內見眾病既
B15n0088_p0148a02║除客塵又還自性三途長乖八難永滅止善既修行
B15n0088_p0148a03║善無缺清淨一道無有異轍唯有哲人乃能披襟如
B15n0088_p0148a04║石投水莫逆於心心清冷其若冰志皎潔其如雪在
B15n0088_p0148a05║欲結其既除懷憂畏其亦滅與恩愛而長違顧生死
B15n0088_p0148a06║而永別覽當今之逸少想後來之英童懷荊玉而未
B15n0088_p0148a07║剖藏神器而存躬修聖行其不已信善積而無窮永
B15n0088_p0148a08║劫揚其美名萬代流於清風豈伏強而稱勇乃道勝
B15n0088_p0148a09║而為雄
B15n0088_p0148a10║答皇太子請御講敕同前
B15n0088_p0148a11║省啟欲須吾講具汝等意書云一日二日惟日萬機
B15n0088_p0148a12║今復過之年耆根熟氣力衰耗荷此黼扆有踰重負
B15n0088_p0148a13║日中或得一食或不得食周旦吐握未足為勞楚君
B15n0088_p0148a14║旰食方今非切未明求衣聿來弗休晝勞夜思精華
B15n0088_p0148a15║已竭數術多事未獲垂拱兼國務靡寄豈得坐談須
B15n0088_p0148a16║道行民安乃當議耳越敕
B15n0088_p0148a17║又
B15n0088_p0148a18║省重啟猶欲須吾講說具汝等所懷亦不異前答緣
B15n0088_p0148a19║邊未入國度多乏如是等事恆須經計其餘繁碎非
B15n0088_p0148a20║可具言率土未寧菜食者眾兼款附相繼賞與未周
B15n0088_p0148a21║怨望者多懷音者少漢世渾并賈誼亦且流慟魏室
B15n0088_p0148a22║無虞楊阜猶云可悲况今爪牙腹心不二之臣又論
B15n0088_p0148a23║道帷幄之士四聰不開八達路壅王侯雖多維城靡
B15n0088_p0148a24║寄晝厲夕惕如履霜刃以朽索馭六馬豈是為喻詩
B15n0088_p0148a25║不云乎知我者謂我心憂不知我者謂我何求方今
B15n0088_p0148a26║信非談日汝等必欲爾者自可令諸僧於重雲中講
B15n0088_p0148a27║道義也越敕
B15n0088_p0148b01║又
B15n0088_p0148b02║省汝等啟復具所懷汝等未達稼穡之艱難安知天
B15n0088_p0148b03║下負重庸主少君所以繼踵顛覆皆由安不思危况
B15n0088_p0148b04║復未安者耶殷鑒不遠在於前代吾今所行雖異曩
B15n0088_p0148b05║日但知講說不憂國事則與彼人異術同亡易言其
B15n0088_p0148b06║亡繫于苞桑斯則乾乾夕惕僅而後免汝等思之一
B15n0088_p0148b07║二具如前敕越敕
B15n0088_p0148b08║答菩提樹頌手敕同前
B15n0088_p0148b09║省啟覽所上菩提樹頌捃採致佳辭味清淨仰讚法
B15n0088_p0148b10║王稱歎道樹意思口說乃至手書極得三業之善但
B15n0088_p0148b11║所言國美皆非事實不無綺語過也越敕
B15n0088_p0148b12║答晉安王請開講啟敕同前
B15n0088_p0148b13║省啟具汝所懷法事既善豈不欣然吾內外眾緣憂
B15n0088_p0148b14║勞紛總食息無暇廢事論道是所未遑汝便為未體
B15n0088_p0148b15║國也越敕
B15n0088_p0148b16║答晉安王謝開講般若啟敕同前
B15n0088_p0148b17║省啟具之為汝講金字般若波羅蜜經發題始竟四
B15n0088_p0148b18║眾雲合華夷畢集連雨累日深慮廢事景物開明幽
B15n0088_p0148b19║顯同慶實相之中本無去來身雖不到心靡不在善
B15n0088_p0148b20║自調養慎勿牽勞尚有兩旬日數猶奢今雖不同後
B15n0088_p0148b21║會未晚也吾始還臺不復多敕越敕
B15n0088_p0148b22║敕答臣下神滅論同前
B15n0088_p0148b23║位現致論要當有體欲談無佛應設賓主標其宗旨
B15n0088_p0148b24║辨其短長來就佛理以屈佛理則有佛之義既躓神
B15n0088_p0148b25║滅之論自行豈有不求他意妄作異端運其隔心鼓
B15n0088_p0148b26║其騰口虛畫瘡痏空致詆訶篤時之蟲驚疑於往來
B15n0088_p0148b27║滯甃之鼃河漢於遠大其故何也淪蒙怠而爭一息
B15n0088_p0148c01║抱孤陋而守井𠏉豈知天地之長久溟海之壯闊孟
B15n0088_p0148c02║軻有云人之所知不如人之所不知信哉觀三聖設
B15n0088_p0148c03║教皆云不滅其文浩博難可具載止舉二事試以為
B15n0088_p0148c04║言祭義云惟孝子為能饗親禮運云三日齊必見所
B15n0088_p0148c05║祭若謂饗非所饗見非所見違經背親言語可息神
B15n0088_p0148c06║滅之論朕所未詳
B15n0088_p0148c07║敕沈約撰佛記序同前
B15n0088_p0148c08║去歲令虞闡等撰佛記并令作序序體不稱頻治改
B15n0088_p0148c09║猶未盡致尋佛教因三假以寄法藉二諦以明理達
B15n0088_p0148c10║相求宗不著會道論其旨歸似未至極乃不應以此
B15n0088_p0148c11║相煩亦是一途善事可得為厝筆不以故指敕闡等
B15n0088_p0148c12║結序未體又似小異
B15n0088_p0148c13║與周捨論斷肉敕同前
B15n0088_p0148c14║法寵所言慚愧而食眾生此是經中所明羅剎婦女
B15n0088_p0148c15║云我念汝我食汝法寵此心即是經之羅剎
B15n0088_p0148c16║又
B15n0088_p0148c17║僧辯所道自死肉若如此說䲭鴉鳩鴿觸處不死那
B15n0088_p0148c18║不見有一自死者麞鹿雉兔充滿野澤亦不曾見有
B15n0088_p0148c19║一自死者而覓死肉其就屠殺家覓死魚必就罾網
B15n0088_p0148c20║處若非殺生豈有死肉經言買肉與自殺此罪一等
B15n0088_p0148c21║我本不自為正為諸僧尼作離苦因緣
B15n0088_p0148c22║又
B15n0088_p0148c23║眾生所以不可殺生凡一眾生具八萬戶蟲經亦說
B15n0088_p0148c24║有八十億萬戶蟲若斷一眾生命即是斷八萬戶蟲
B15n0088_p0148c25║命自死眾生又不可食者前所附蟲雖已滅謝後所
B15n0088_p0148c26║附蟲其數復眾若煑若炙此斷附蟲皆無復命利舌
B15n0088_p0148c27║端少味害無量眾生其中小者非肉眼能觀其中大
B15n0088_p0149a01║者灼然共見滅慈悲心增長惡毒此實非沙門釋子
B15n0088_p0149a02║所可應行
B15n0088_p0149a03║又
B15n0088_p0149a04║眾僧食肉罪劇白衣白衣食肉乃不免地獄而止是
B15n0088_p0149a05║一罪至於眾僧食肉既犯性罪又傷戒律以此為言
B15n0088_p0149a06║有兩重罪若是學問眾僧食肉者此為惡業復倍於
B15n0088_p0149a07║前所以如此既親達經教為人講說口稱慈悲心懷
B15n0088_p0149a08║毒害非是不知知而故犯言行既違即成詭妄論學
B15n0088_p0149a09║問人食肉則罪有三重所以貴於解義正為如說修
B15n0088_p0149a10║行反復噉食魚肉侵酷生類作惡知識起眾怨對墜
B15n0088_p0149a11║墮地獄疾於䂎矛善惡報應必也不亡凡出家人實
B15n0088_p0149a12║宜深思
B15n0088_p0149a13║又
B15n0088_p0149a14║聲聞受律儀戒本制身口七支一受之後乃至睡眠
B15n0088_p0149a15║悶等律儀恆生念念得未曾有律儀所以爾者睡眠
B15n0088_p0149a16║等非起惡心故不損不失乃至常生若起欲殺心於
B15n0088_p0149a17║聲聞法雖不失身口戒而於戒有損非唯損不殺戒
B15n0088_p0149a18║亦兼污餘戒至於手挾齒齧動身口業則失身口戒
B15n0088_p0149a19║爾時律儀無作即斷不續既失不殺戒亦損污餘戒
B15n0088_p0149a20║所以爾者旃陀羅人為屠肉時為何等人殺正為食
B15n0088_p0149a21║肉者若食肉者即有殺分於不殺戒即成有缺若謂
B15n0088_p0149a22║於善律儀受殺生分於不殺戒無所缺者是不善律
B15n0088_p0149a23║儀人持八戒齋是惡律儀猶應相續若惡律儀人持
B15n0088_p0149a24║八戒齋惡律儀不復相續者是知善律儀人受諸殺
B15n0088_p0149a25║分是不殺戒即時便缺別解脫戒不復解脫惡律儀
B15n0088_p0149a26║人無論持八戒齋但起一念善心惡律儀即斷若一
B15n0088_p0149a27║念不斷多念亦應不斷若多念斷是知一念時斷善
B15n0088_p0149b01║律儀人其事亦爾無論受諸殺分有少殺分不殺律
B15n0088_p0149b02║儀即時亦斷菩薩人持心戒故自無有食眾生理若
B15n0088_p0149b03║缺聲聞戒終不免地獄等苦
B15n0088_p0149b04║答曹思文敕同前
B15n0088_p0149b05║具一二縝既背經以起義乖理以致談滅聖難以聖
B15n0088_p0149b06║責乖理難以理詰如此則言語之論略成可息
B15n0088_p0149b07║喻智藏敕同前
B15n0088_p0149b08║求空自閒依空入慧高蹈養神實是勝樂不違三乘
B15n0088_p0149b09║亦以隨喜惟別之際能無恨然岐路贈言古人所重
B15n0088_p0149b10║猶勸法師行無礙心大悲為首方便利益隨時用舍
B15n0088_p0149b11║不宜頓杜以隔礙心行菩薩道無有是處
B15n0088_p0149b12║唱斷肉經竟制同前
B15n0088_p0149b13║諸僧道諸小僧輩看經未遍互言無斷肉語今日此
B15n0088_p0149b14║經言何所道所以唱此革屣文者本意乃不在此正
B15n0088_p0149b15║為此三十三日法雲法師講涅槃斷肉事於時僧正
B15n0088_p0149b16║慧超法寵法師難云若經文究竟斷一切肉乃至自
B15n0088_p0149b17║死不得食者此則同尼乾斷皮革不得著革屣若開
B15n0088_p0149b18║皮革得著革屣者亦應開食肉法雲法師乃己有通
B15n0088_p0149b19║釋而二法師難意未了於時自仍通云若是聖人故
B15n0088_p0149b20║自云著此物若中行人亦不著此著此皆是下行人
B15n0088_p0149b21║所以不同尼乾者諸有所舍若無麻紵之鄉亦有開
B15n0088_p0149b22║皮革義論有麻紵處大慈者乃實應不著但此事與
B15n0088_p0149b23║食肉不得頓同凡著一革屣經久不壞若食噉眾生
B15n0088_p0149b24║就一食中便害無量身命况日日餐咀數若恆沙亦
B15n0088_p0149b25║不可得用革屣以並斷肉於時諸僧乃無復往復恐
B15n0088_p0149b26║諸小僧執以為疑方成巨弊所以唱此不受革屣文
B15n0088_p0149b27║正欲釋一日所疑非關前制凡噉肉者是大罪障經
B15n0088_p0149c01║文道昔與眾生經為父母親屬眾僧那不思此猶忍
B15n0088_p0149c02║食噉眾生已不能投身餓虎割肉貿鷹云何反更噉
B15n0088_p0149c03║他身命諸僧及領徒眾法師諸尼及領徒眾者各還
B15n0088_p0149c04║本寺宣告諸小僧尼令知此意
B15n0088_p0149c05║立神明成佛義記同前
B15n0088_p0149c06║夫涉行本乎立信信立由乎正解解正則外邪莫擾
B15n0088_p0149c07║信立則內識無疑然信解所依其宗有在何者願神
B15n0088_p0149c08║明以不斷為精精神必歸妙果妙果體極常住精神
B15n0088_p0149c09║不免無常無常者前滅後生剎那不住者也若心用
B15n0088_p0149c10║於攀緣前識必異後者斯則與境俱往誰成佛乎經
B15n0088_p0149c11║云心為正因終成佛果又言若無明轉則變成明案
B15n0088_p0149c12║此經意理如可求何者夫心為用本本一而用殊殊
B15n0088_p0149c13║用自有興廢一本之性不移一本者即無明神明也
B15n0088_p0149c14║尋無明之稱非太虛之目土石無情豈無明之謂故
B15n0088_p0149c15║知識慮應明體不免惑惑慮不知故曰無明而無明
B15n0088_p0149c16║體上有生有滅生滅是其異用無明心義不改將恐
B15n0088_p0149c17║見其用異便謂心隨境滅故繼無明名下加以住地
B15n0088_p0149c18║之目此顯無明即是神明神明性不遷也何以知然
B15n0088_p0149c19║如前心作無間重惡後識起非想妙善善惡之理大
B15n0088_p0149c20║懸而前後相去甚迥斯用果無一本安得如此相續
B15n0088_p0149c21║是知前惡自滅惑識不移後善雖生暗心莫改故經
B15n0088_p0149c22║言若與煩惱諸結俱者名為無明若與一切善法俱
B15n0088_p0149c23║者名之為明豈非心識性一隨緣異乎故知生滅變
B15n0088_p0149c24║遷酬於往因善惡交謝生乎現境而心為其本未曾
B15n0088_p0149c25║異矣以其用本不斷故成佛之理皎然隨境遷謝故
B15n0088_p0149c26║生死可盡明矣
B15n0088_p0149c27║捨道歸佛文同前
B15n0088_p0150a01║維天監三年四月八日梁國皇帝蘭陵蕭衍稽首和
B15n0088_p0150a02║南十方諸佛十方尊法十方聖僧伏見經云發菩提
B15n0088_p0150a03║心者即是佛心其餘諸善不得為喻能使眾生出三
B15n0088_p0150a04║界之苦門入無為之勝路故如來漏盡智凝成覺至
B15n0088_p0150a05║道通機德圓取聖登慧炬以照迷鏡法流以澄垢啟
B15n0088_p0150a06║瑞迹於天中爍靈義於象外度羣迷於慾海引含識
B15n0088_p0150a07║於涅槃登常樂之高山出愛河之深際言乖四句語
B15n0088_p0150a08║絕百非應迹娑婆示生淨飯王宮誕相步三界而為
B15n0088_p0150a09║尊道樹成光普大千而流照但以機心淺薄好生厭
B15n0088_p0150a10║怠自期二月當至雙林遂乃湛說圓常且復潛輝鶴
B15n0088_p0150a11║樹闍王滅罪婆藪除殃若不逢值大聖法王誰能救
B15n0088_p0150a12║接在迹雖隱其道無虧弟子經遲迷荒躭事老子歷
B15n0088_p0150a13║葉相承染此邪法習因善發棄迷知返今捨舊翳歸
B15n0088_p0150a14║憑正覺願使未來世中童男出家廣弘經教化度含
B15n0088_p0150a15║識同共成佛寧在正法之中長淪惡道不樂依老子
B15n0088_p0150a16║教暫得生天涉大乘心離二乘念正願諸佛證明菩
B15n0088_p0150a17║薩弟子蕭衍和南
B15n0088_p0150a18║金剛般若懺文同前
B15n0088_p0150a19║菩薩戒弟子皇帝稽首和南十方諸佛無量尊法一
B15n0088_p0150a20║切賢聖如來以四十年中所說般若本末次第略有
B15n0088_p0150a21║五時大品小品枝條分散仁王天王宗源派別金剛
B15n0088_p0150a22║道行隨義制名須真法才以人標題雖復前說後說
B15n0088_p0150a23║應現不同至理至言其歸一揆莫非無相妙法悉是
B15n0088_p0150a24║智慧深經以有取之既為殊失就無求也彌見深乖
B15n0088_p0150a25║義異去來道非內外遣之又遣之不能得其真空之
B15n0088_p0150a26║益空之未足明其妙真俗同棄本迹俱冥得之於心
B15n0088_p0150a27║然後為法是以無言童子妙得不言之妙不說菩薩
B15n0088_p0150b01║深見無說之深弟子習學空無修行智慧早窮尊道
B15n0088_p0150b02║克己行法方欲以家刑國自近及遠一念之善千里
B15n0088_p0150b03║斯應一心之力萬國皆歡恆沙眾生皆為法侶微塵
B15n0088_p0150b04║世界悉是道場今謹於某處建如千僧如千日金剛
B15n0088_p0150b05║般若懺現前大眾至心敬禮釋迦牟尼佛金剛般若
B15n0088_p0150b06║禮長老須菩提願諸佛菩薩以般若因緣同時集會
B15n0088_p0150b07║哀憐萬品護念羣生引入慧流同歸佛海得金剛之
B15n0088_p0150b08║妙寶見金牒之深經頂戴奉持終不捨離逮得己利
B15n0088_p0150b09║盡諸有結心行自在無復塵勞稽首敬禮常住三寶
B15n0088_p0150b10║摩訶般若懺文同前
B15n0088_p0150b11║菩薩戒弟子皇帝稽首和南十方諸佛及無量尊法
B15n0088_p0150b12║一切賢聖觀夫常樂我淨蓋真常之妙本無常苦空
B15n0088_p0150b13║乃世相之累法而苦樂殊見分別之路興真俗異名
B15n0088_p0150b14║計著之情反顛倒我人之所彌見愚癡取舍有無之
B15n0088_p0150b15║間轉成專附豈知妙道無相至理絕言實法唯一真
B15n0088_p0150b16║如不二諸佛以慈悲之力開方便之門教之以遣蕩
B15n0088_p0150b17║示之以冥滅百非俱棄四句皆亡然後無復塵勞解
B15n0088_p0150b18║脫清淨但般若之說唯有五時而智慧之旨終歸一
B15n0088_p0150b19║趣莫非第一義諦悉是無上法門弟子頗學空無深
B15n0088_p0150b20║知虛假王領四海不以萬乘為尊攝受兆民彌覺萬
B15n0088_p0150b21║機成累每時丕顯嗟三有之洞然終日乾乾歎四生
B15n0088_p0150b22║之俱溺常願以智慧燈照朗世間般若舟濟渡凡識
B15n0088_p0150b23║今謹於某處建如千僧如千日大品懺現前大眾至
B15n0088_p0150b24║心敬禮慧命須菩提願諸眾生離染著相迴向法喜
B15n0088_p0150b25║安住禪悅同到香城共見寶臺般若識諸法之無相
B15n0088_p0150b26║見自性之恆空無生法忍自然具足稽首敬禮常住
B15n0088_p0150b27║三寶
B15n0088_p0150c01║斷酒肉文同前
B15n0088_p0150c02║弟子蕭衍敬白諸大德僧尼諸義學僧尼諸寺三官
B15n0088_p0150c03║向已粗陳魚肉障累招致苦果今重復欲通白一言
B15n0088_p0150c04║閻浮提壽云百二十至於世間罕聞其人遷變零落
B15n0088_p0150c05║亦無宿少經言以一念頃有六十剎那生老無常謝
B15n0088_p0150c06║不移時暫有諸根俄然衰滅三途等苦倏忽便及欲
B15n0088_p0150c07║離地獄其事甚難戒德清淨猶懼不免況於毀犯安
B15n0088_p0150c08║可免乎雖復長齋菜食不勤方便欲免苦報亦無是
B15n0088_p0150c09║處何以故爾此生雖可不犯眾罪後報業強現無方
B15n0088_p0150c10║便二途等苦不能遮止況復飲酒噉食眾生諸僧尼
B15n0088_p0150c11║必信佛語宜自力勵若云菜食為難此是信心薄少
B15n0088_p0150c12║若有信心宜應自強有決定心菜食何難菜蔬魚肉
B15n0088_p0150c13║俱是一惑心若能安便是甘露上味心若不安便是
B15n0088_p0150c14║臭穢下食所以涅槃經言受食之時令作子肉想如
B15n0088_p0150c15║俱非惑豈須此法且置遠事止借近喻今已能蔬食
B15n0088_p0150c16║者厭惡血腥其餘不能蔬食者厭惡菜茹事等如此
B15n0088_p0150c17║宜應自力迴不善惑以為善惑就善惑中重為方便
B15n0088_p0150c18║食菜子想以如是心便得決定凡不能離魚肉者皆
B15n0088_p0150c19║云菜蔬冷令人虛乏魚肉溫於人補益作如是說皆
B15n0088_p0150c20║是倒見今試復粗言其事不爾若久食菜人榮衛流
B15n0088_p0150c21║通凡如此人法多患熱榮衛流通則能飲食以飲食
B15n0088_p0150c22║故氣力充滿是則菜蔬不冷能有補益諸苦行人亦
B15n0088_p0150c23║皆菜蔬多悉患熱類皆堅強神明清爽少於昏疲凡
B15n0088_p0150c24║魚為生類皆多冷血腥為法增長百疾所以食魚肉
B15n0088_p0150c25║者神明理當昏濁四體法皆沈重無論方招後報有
B15n0088_p0150c26║三途苦即時四大交有不及此豈非惑者因心各有
B15n0088_p0150c27║所執甘魚肉者便謂為溫為補此是倒見事不可信
B15n0088_p0151a01║復有一種人食菜以為冷便復解素此是行者未得
B15n0088_p0151a02║菜意菜與魚肉如水與火食菜纔欲得力復噉魚肉
B15n0088_p0151a03║魚肉腥臊能滅菜力所以惑者云菜為性冷凡數解
B15n0088_p0151a04║素人進不得菜蔬之力退不得魚肉邪益法多羸冷
B15n0088_p0151a05║少有堪能是諸僧尼復當知一事凡食魚肉是魔境
B15n0088_p0151a06║界行於魔行心不決定多有留難內外眾魔共相繞
B15n0088_p0151a07║作所以行者思念魚肉酒是魔漿故不待言凡食魚
B15n0088_p0151a08║肉嗜飲酒者善神遠離內無正氣如此等人法多衰
B15n0088_p0151a09║惱復有一種人雖能菜食恃此憍慢多於瞋恚好生
B15n0088_p0151a10║貪求如是之人亦墜魔界多於衰惱又有一種人外
B15n0088_p0151a11║行似熟內心麤惡見人勝己常懷忿嫉所行不善皆
B15n0088_p0151a12║悉覆相如是等人亦行魔界雖復菜蔬亦多衰惱若
B15n0088_p0151a13║心力決正蔬食苦到如是等人多為善力所扶法多
B15n0088_p0151a14║堪能有不直者冥應思覺勿以不決定心期決定人
B15n0088_p0151a15║諸大德僧尼有行業已成者今日已去善相開導令
B15n0088_p0151a16║未得者今去皆得若已習行願堅志力若未曾行願
B15n0088_p0151a17║皆改革今日相與共為菩提種子勿怪弟子蕭衍向
B15n0088_p0151a18║來所白