B15n0088_p0152a01║欽定古今圖書集成博物彙編神異典
B15n0088_p0152a02║　第七十卷目錄
B15n0088_p0152a03║釋教部藝文三
B15n0088_p0152a04║答元圃園講頌令　梁蕭統
B15n0088_p0152a05║上大法頌表　簡文帝
B15n0088_p0152a06║上武帝菩提樹頌啟　同前
B15n0088_p0152a07║謝勅齎錢并白檀香充法會啟　同前
B15n0088_p0152a08║謝勅齎苦行像并佛蹟啟　同前
B15n0088_p0152a09║謝賚納袈裟啟　同前
B15n0088_p0152a10║謝勅聽從舍利入殿禮拜啟　同前
B15n0088_p0152a11║謝勅使入光嚴殿禮拜啟　同前
B15n0088_p0152a12║謝勅為建涅槃懺啟　同前
B15n0088_p0152a13║答湘東王書　同前
B15n0088_p0152a14║又答湘東王書　同前
B15n0088_p0152a15║八關齋制序　同前
B15n0088_p0152a16║大法頌　同前
B15n0088_p0152a17║元圃園講頌　同前
B15n0088_p0152a18║菩提樹頌　同前
B15n0088_p0152a19║悔高慢文　同前
B15n0088_p0152a20║六根懺文　同前
B15n0088_p0152a21║唱導文　同前
B15n0088_p0152a22║千佛願文　同前
B15n0088_p0152a23║為諸寺檀越願疏　同前
B15n0088_p0152a24║
B15n0088_p0152a25║
B15n0088_p0152a26║
B15n0088_p0152a27║
B15n0088_p0152b01║神異典第七十卷
B15n0088_p0152b02║釋教部藝文三
B15n0088_p0152b03║答元圃園講頌令梁蕭統
B15n0088_p0152b04║得書并所製講頌首尾可觀殊成佳作辭典文豔既
B15n0088_p0152b05║溫且雅豈直斐然有意可謂卓爾不羣覽以廻環良
B15n0088_p0152b06║同愈疾至於雙因八辯彌有法席之致銀草金雲殊
B15n0088_p0152b07║得物色之美吾在原之意甚用欣懌遲面乃悉此不
B15n0088_p0152b08║盡言綂報
B15n0088_p0152b09║上大法頌表簡文帝
B15n0088_p0152b10║臣綱言臣聞至理隆而德音闡成功臻而頌聲作在
B15n0088_p0152b11║乎奚斯考甫神雀嘉樹或止事乎區中慶昭乎一物
B15n0088_p0152b12║猶且手舞足蹈傳式方來况乃道出百非義高三代
B15n0088_p0152b13║而可閣筆韜詞詠歌不作者也伏惟陛下天上天下
B15n0088_p0152b14║妙覺之理獨圓三千大千無緣之慈普被慧舟匪隔
B15n0088_p0152b15║法力無垠躬紆尊極降宣至理澤雨無偏心田受潤
B15n0088_p0152b16║是以九圍共溺竝識歸涯萬國均夢一日俱曉佛法
B15n0088_p0152b17║之勝事國家之至美稽之上古未有斯盛雅頌之作
B15n0088_p0152b18║不可闕也謹上大法頌一首曹丕從征之賦劉坦遊
B15n0088_p0152b19║侍之談曾無連類伏兼悚恧不勝喜悅之誠謹遣狀
B15n0088_p0152b20║詔鍾超寶奉表獻頌以聞
B15n0088_p0152b21║上武帝菩提樹頌啟同前
B15n0088_p0152b22║臣聞擊轅小唱有慕風雅巴人淺曲實仰陽春是以
B15n0088_p0152b23║葑葵細葉有傾朝景爝火微光不能自息伏惟陛下
B15n0088_p0152b24║至德欽明元猷廣運乃神乃聖道跨軒媯正覺正真
B15n0088_p0152b25║功符圓極常住為樂法喜為甘慈雨被於無垠睿化
B15n0088_p0152b26║覃於幽顯故八風調四氣正天下定海外安弘龍窟
B15n0088_p0152b27║之威紹鷲山之法無為不住實愍蒼生無相乃宣引
B15n0088_p0152c01║歸真域製茲道樹顯此金容使誓願者結因頂禮者
B15n0088_p0152c02║增福會途已一古今誰二伏以器表承露東阿薦銘
B15n0088_p0152c03║瑞啟黃龍中山興頌臣雖不敏實有愚心謹上菩提
B15n0088_p0152c04║樹頌一首學謝稽古思非沈鬱不足以光揚盛德髣
B15n0088_p0152c05║髴一隅願恧芻言伏祗慙震謹啟
B15n0088_p0152c06║謝敕齎錢并白檀香充法會啟同前
B15n0088_p0152c07║臣綱啟傳詔奉宣敕旨以臣明法會垂齎錢二十萬
B15n0088_p0152c08║白檀薰陸𦺐香各十斤黃紙詔書先開泉府青雲好
B15n0088_p0152c09║氣次集桂宮貨重文龜芳踰麗草散金廡下止及軍
B15n0088_p0152c10║吏積穀充家纔班親族未若資此良田方開五蓋入
B15n0088_p0152c11║茲法度長出四流假詞敬祖尚慚難述借辯君卿猶
B15n0088_p0152c12║知非謝不任荷戴謹啟事以聞
B15n0088_p0152c13║謝敕賷苦行像并佛跡啟同前
B15n0088_p0152c14║臣綱啟舍人顧𢈻奉宣敕旨以金銅苦行佛并佛跡
B15n0088_p0152c15║供養具等賷使供養伏以六年道樹超出四魔千輻
B15n0088_p0152c16║足輪德圓萬善故能聞見悟解逢遇祛塵天聽恩隆
B15n0088_p0152c17║曲加獎被謹修飾櫩宇齋潔身心翹仰慈光伏待昭
B15n0088_p0152c18║降千唱四辯尚不宣心輕毫弱簡豈能陳謝不任下
B15n0088_p0152c19║情謹啟事謝聞
B15n0088_p0152c20║謝賚納袈裟啟同前
B15n0088_p0152c21║臣綱啟宣傳左右俞景茂奉宣勅旨垂賚鬱泥真納
B15n0088_p0152c22║九條袈裟一緣精同織縷巧均結毳邁彼良疇成斯
B15n0088_p0152c23║妙服雖復貴比千金輕踰二兩無以匹此洪恩方斯
B15n0088_p0152c24║殊賚臣臥疾累旬未堪行踐不獲即被新染陪侍寶
B15n0088_p0152c25║坊塵緣穢體愧荷相集不任慙悚之至謹啟事謝聞
B15n0088_p0152c26║謝敕聽從舍利入殿禮拜啟同前
B15n0088_p0152c27║臣綱啟舍人王景曜至奉宣敕旨曲垂逮問并聽臣
B15n0088_p0153a01║隨從舍利入殿禮拜謹奉秋色照澄預表光瑞臣比
B15n0088_p0153a02║身心得無障惱明陪扈寶函謹鞠躬恭到但不生羽
B15n0088_p0153a03║翼無假神通身升淨土高排閶闔足踐蓮華方茲非
B15n0088_p0153a04║喻行躡寶梯比斯未重誘導殊恩實廻始望顧茲塵
B15n0088_p0153a05║縛喜戴不勝謹啟
B15n0088_p0153a06║謝敕使入光嚴殿禮拜啟同前
B15n0088_p0153a07║臣綱啟舍人王景曜奉宣敕旨曲垂勞問并使明入
B15n0088_p0153a08║光嚴殿禮拜法身謹奉臣粗蒙恩造明守開恭到遂
B15n0088_p0153a09║以勞屢升淨土風積水厚不足為喻微心悚躍上謝
B15n0088_p0153a10║無辭不任下情謹啟事謝聞
B15n0088_p0153a11║謝敕為建涅槃懺啟同前
B15n0088_p0153a12║臣綱啟伏聞敕旨垂為臣於同泰寺瑞應殿建涅槃
B15n0088_p0153a13║懺臣障雜多災身穢饒疾鍼艾湯液每黷天覽重蒙
B15n0088_p0153a14║曲慈降斯大福冀慧雨微垂即滅身火梵風纔起私
B15n0088_p0153a15║得清涼無事非恩伏枕何答不任下情謹奉啟謝聞
B15n0088_p0153a16║答湘東王書同前
B15n0088_p0153a17║暮春美景風雲韶麗蘭葉堪把沂川可浴弟召南寡
B15n0088_p0153a18║訟時綴甘棠之陰冀州為政暫止褰䄡之務唐景薦
B15n0088_p0153a19║大言之賦安汰述連環之辯盡遊翫之美致足樂耶
B15n0088_p0153a20║吾春初臥疾極成委弊雖西山白鹿懼不能瘉子預
B15n0088_p0153a21║赤丸尚憂未振高臥六安每思扁鵲之問靜然四屋
B15n0088_p0153a22║念絕修都之香豈望文殊之來獨思吳客之辨屬以
B15n0088_p0153a23║皇上慈被率土甘露聿宣鳴銀鼓於寶坊轉金輪於
B15n0088_p0153a24║香地法雷驚夢慧日暉朝道俗輻輳遠邇畢集聽眾
B15n0088_p0153a25║白黑日可兩三萬獨以疾障致隔聞道豈止楊僕有
B15n0088_p0153a26║關外之傷周南起畱滯之恨第十三日始侍法筵所
B15n0088_p0153a27║以君長近還未堪執筆敬祖前邁裁欲勝衣每自念
B15n0088_p0153b01║此愍然失慮江之遠矣寤寐相思每得弟書輕疴遺
B15n0088_p0153b02║疾尋別有信此無所伸
B15n0088_p0153b03║又答湘東王書同前
B15n0088_p0153b04║十八日晚於華林閣外省中得弟九月一日書甚慰
B15n0088_p0153b05║懸想秋節淒清比如常也州事多少無足疲勞濠梁
B15n0088_p0153b06║之氣不異恆日差盡怡悅時有樂事游士文賓比得
B15n0088_p0153b07║談賞終宴追隨何如近日注漢功夫轉有次第思見
B15n0088_p0153b08║此書有甚饑惄吾蒙受菩薩禁戒簉預大士此十二
B15n0088_p0153b09║日便於東城私懺十七日旦早入寶雲壁門照日銅
B15n0088_p0153b10║龍吐霧紅泉含影青蓮吐芳法侶成羣金山滿座身
B15n0088_p0153b11║心快樂得未曾有昨旦平等寺法會中後無礙受持
B15n0088_p0153b12║天儀臨席睟容親證拜伏雖多疲勞頓遣剃頂之時
B15n0088_p0153b13║此心特至心口自謀併欲剪落無疑馬援遣蝨之談
B15n0088_p0153b14║不辭應氏赤壺之諷僧璡典議不異昔日竟日問璡
B15n0088_p0153b15║殊均子路探鉤取名名曰因理皇情印可今便奉行
B15n0088_p0153b16║昨晡後方還所住徐摛庾吾羌恆日夕鏡遠在直時
B15n0088_p0153b17║來左右但不得倜儻殊異盤下之時稍習節文欲避
B15n0088_p0153b18║酒泉之職尹王相去既爾伸款對臨汝侯比多屬疾
B15n0088_p0153b19║來宮小稀其間信使差得其簡[暘-勿+((傘-(企-止))-┬+(一/ㄎ))]兼詹事暕為洗馬
B15n0088_p0153b20║時伸話言數語論辯句之侯東撫復成離闊衡山九
B15n0088_p0153b21║嶷尋應引邁臨岐有歎望水興嗟但吾自至都已來
B15n0088_p0153b22║意志忽怳雖開口而笑不得真樂不復飲酒垂二十
B15n0088_p0153b23║旬次公醒狂自成無理知耆艾數信述吾經過適憶
B15n0088_p0153b24║途遵江夏路出西浮日月易來已涉秋暮而韋述有
B15n0088_p0153b25║長沮之弊必笑之災術異葛仙形均荀序弟復資其
B15n0088_p0153b26║糧餼特為經營轉禍為福事均北叟分別已來每增
B15n0088_p0153b27║慨憶歎因月積想逐時旋每有西郵事同撫䏶相見
B15n0088_p0153c01║之期未知何日瞻言玉嶺靜對金關懷勞之深未嘗
B15n0088_p0153c02║弭歇善自保惜及此不多綱疏
B15n0088_p0153c03║八關齋制序同前
B15n0088_p0153c04║夫五宅易昏四流不汩業動心風情漂愛燄自非識
B15n0088_p0153c05║達真空照靈珠於難曉神緣妙境蓄慈根於未化無
B15n0088_p0153c06║以却此四魔登茲十善今列筵肅靜高宇間邃香吐
B15n0088_p0153c07║六銖烟浮五色目對金容耳餐玉韻無容使情緣異
B15n0088_p0153c08║染形不肅恭類倚於鴛宮同力於羊角宜制此心虵
B15n0088_p0153c09║祛斯醉象立制如左咸勉聽思謹條八關齋制如左
B15n0088_p0153c10║睡眠籌至不覺罰禮二十拜擎香鑪聽經三契一出
B15n0088_p0153c11║不請刺罰禮十拜二出過三契經不還罰禮十拜三
B15n0088_p0153c12║鄰座睡眠維那至而不語者罰禮十拜四鄰座睡眠
B15n0088_p0153c13║私相容隱不語維那者罰禮十拜五維那不勤聽察
B15n0088_p0153c14║有犯制者不即糺舉為眾座所發覺者維那罰禮二
B15n0088_p0153c15║十拜擎香鑪聽經三契六白黑維那更相糺察若有
B15n0088_p0153c16║阿隱罰禮二十拜七聽經契終有不唱讚者罰禮十
B15n0088_p0153c17║拜八請刺無次第罰禮十拜九請刺白黑刺有誤者
B15n0088_p0153c18║罰禮十拜
B15n0088_p0153c19║大法頌（有序）同前
B15n0088_p0153c20║皇帝以湛然法身不捨本誓神力示現降應茲土
B15n0088_p0153c21║龍顏日角參漏重瞳衡表連珠文為玉斗自納麓
B15n0088_p0153c22║開基天地之德已布封唐啟迹日月之照先明百
B15n0088_p0153c23║揆之序方舜九河之導均禹尚弘事殷之禮且屈
B15n0088_p0153c24║在田之則自五昴朝飛告赤文之瑞其雨七日受
B15n0088_p0153c25║綠色之符神器有歸鼎運斯集焦門厭棄德之君
B15n0088_p0153c26║鮪水發白旄之陣然後受皇天之眷命當四海之
B15n0088_p0153c27║樂推豈假祀蚩尤於沛庭託河冰於王霸於時鳳
B15n0088_p0154a01║鳳裂序蒼蒼舛度乃選五石以補之坤軸傾斜積
B15n0088_p0154a02║冰發坼乃緯九藪而正之陰兔兩重陽烏三足乃
B15n0088_p0154a03║定王業以暉之攝提乖方孟陬失紀乃置清臺而
B15n0088_p0154a04║辨之維冠冕於已頹綴珩珮於既毀自憑玉几握
B15n0088_p0154a05║天鏡履璿璣而端拱居巖廊而淵默於今三十有
B15n0088_p0154a06║二載也是以天德一於上地數二於下復朗參辰
B15n0088_p0154a07║不易日月兩曜如合璧五精如連珠禋宗類昊虔
B15n0088_p0154a08║丘禮澤敬行五祀功被百神川嶽呈祥風烟効祉
B15n0088_p0154a09║青雲干呂黃氣出翼聽隃山之威鳳製大夏之貞
B15n0088_p0154a10║筠陽管叶春雌鍾應律上林之課匪疎相府之占
B15n0088_p0154a11║無謬奏六英於若水張咸池於洞庭秉翟動和天
B15n0088_p0154a12║之樂建華宣易俗之奏協律有渢渢之序典樂致
B15n0088_p0154a13║雍雍之節詩書乃陳緗縹斯備蒲輪受伏生之誦
B15n0088_p0154a14║科斗薦魯宅之文蒸栗殺青玉牒石記填委廣內
B15n0088_p0154a15║暉煥麒麟置台命袞法河依嶽建職樹司區雲祥
B15n0088_p0154a16║火高山容與赤黻邐迤色麗文翬章研織烏諫鼓
B15n0088_p0154a17║高懸芻言不棄肺石通惋書謗橋板草名指佞便
B15n0088_p0154a18║辟去朝獸稱觸罪奸回放黜是以龍翔鳳集河溓
B15n0088_p0154a19║海夷露下若飴泉浮如醴桂薪不斧而丹甑自熟
B15n0088_p0154a20║玉臯詎率而銀甕斯滿河光似幕樹彩成車氛氳
B15n0088_p0154a21║四照暉麗五色神明磊落徵祥布濩金鱗鐵面貢
B15n0088_p0154a22║碧砮之賝航海梯山奉白環之使戴日戴斗靡不
B15n0088_p0154a23║來王太平太蒙無思不服方叔召虎之臣均鼙應
B15n0088_p0154a24║鼓之將秉龍虎之祕韜握朱元之異略受脤於廟
B15n0088_p0154a25║堂之上揚威於關塞之下出玉門而直指度金城
B15n0088_p0154a26║而奏策蕩雜種之殘妖匡中原之塗炭北臨地脉
B15n0088_p0154a27║西出天渠昆夷罷患夙沙自服獲邊陲之鹿懸密
B15n0088_p0154b01║須之鼓藁街有受纓之虜詔水觀受降之首四表
B15n0088_p0154b02║無塵六合共貫皇德隆矣太平之風浹乎無外矣
B15n0088_p0154b03║天子內韜無生之至慧外應體乾之弘迹將欲改
B15n0088_p0154b04║權教示實道遣方便之說導化城之迷乃端扆神
B15n0088_p0154b05║居吁而言曰若夫眇夢華胥怡然姑射服齊宮於
B15n0088_p0154b06║元扈想至治於汾陽輕九鼎於褰裳視萬乘如脫
B15n0088_p0154b07║屣斯蓋示至公之要道未臻於出世也至於藏金
B15n0088_p0154b08║玉於川岫棄琴瑟乎大壑卑宮菲食茨堂土階彤
B15n0088_p0154b09║車非巧鹿裘靡飾斯蓋示物以儉亦未階於出世
B15n0088_p0154b10║也解網放禽穿泉掩胔起泣辜之澤行扇暍之慈
B15n0088_p0154b11║推溝之念有如不足納隍之心無忘宿寤蓋所以
B15n0088_p0154b12║示物以為仁亦未階乎出世也紫府青丘陘山漳
B15n0088_p0154b13║木敦河上之道文悅岐伯之章句甘泉啟太一之
B15n0088_p0154b14║壇嵩山置奉高之邑碣石刻羨門之誓不期作交
B15n0088_p0154b15║門之歌斯蓋止愛久齡事在諸己篤而為論彌有
B15n0088_p0154b16║未弘雖獲巃嵷之禪終墮長生之難徒階三清之
B15n0088_p0154b17║樂不祛八倒之境豈若燃智慧之炬照生死之闇
B15n0088_p0154b18║出五陰之聚升六度之舟浮眾德之海踐不生之
B15n0088_p0154b19║岸於是莊嚴國界建立道塲廣行利益開闡佛事
B15n0088_p0154b20║驅彼眾生同躋仁壽引茲具縛俱入大乘九有傾
B15n0088_p0154b21║心十方草靡如憑津濟咸賴歸依[暘-勿+((傘-(企-止))-┬+(一/ㄎ))]乎若朝日之
B15n0088_p0154b22║聞眾華霈乎若農夫之遇膏雨功德之翼已圓智
B15n0088_p0154b23║慧之門必備以為般若經者方等大法峻極靡際
B15n0088_p0154b24║深邃無底籠萬善乎無相兆九垓而無邊譬由枝
B15n0088_p0154b25║川派別入大海而同味眾芳雜彩到須彌而一色
B15n0088_p0154b26║空空不著如如俱會不合不散無去無來種覺可
B15n0088_p0154b27║生允茲佛母羣典弗逮是號經王乃欲震一音雨
B15n0088_p0154c01║法雨示五眼引重昏昭陽紀歲元枵次星夾鍾應
B15n0088_p0154c02║乎仲春甲申在乎吉日將幸同秦大轉法輪茲寺
B15n0088_p0154c03║者我皇之所建立改大理之署成伽藍之所化鐵
B15n0088_p0154c04║繩為金沼變鐵網為香城照神光於熱沙起清涼
B15n0088_p0154c05║於炎火千櫨嶻孼百栱穹隆紅璧元梁華榱玉砌
B15n0088_p0154c06║三階齊列四注周流上玉翼而捫天飛銀楹而蔽
B15n0088_p0154c07║景虹拖蜿垂承甍繞𣠚蓮抽井倒冒宇臨窻彤彤
B15n0088_p0154c08║寶塔既等法華之座峩峩長表更同意樂之國下
B15n0088_p0154c09║鑿白銀之塹傍暉金薄之甎高門洞啟不因銅馬
B15n0088_p0154c10║之飾寶殿霞開無假鳳皇之瑞金輪燭日妙臨淄
B15n0088_p0154c11║之地下層臺累駕邁宛委之空飛夏宇凝霜溫室
B15n0088_p0154c12║含暖雕樓之內滴動而響生洞扉之裏鷦歸而氣
B15n0088_p0154c13║激幢號摩尼旛懸金縷盤徑十丈鈴圍四斛舒七
B15n0088_p0154c14║寶之交枝流八功之淨水地芝候月天華逆風法
B15n0088_p0154c15║鼓夜鳴聲中聞法瓊枝旦動葉裏成音妙德陽之
B15n0088_p0154c16║宮麗未央之閫故銅櫩三丈追嗤井幹玉樓十二
B15n0088_p0154c17║遙恥神仙譬彼清凉之臺同符蘭臺之寺忉利照
B15n0088_p0154c18║園之東帝釋天城之北故以辛壬癸甲緜蠻霮䨴
B15n0088_p0154c19║吁哉其不可狀鏘鏘旰旰瓌譎雜錯邈乎其不可
B15n0088_p0154c20║名於是璧日揚精景雲麗色薰風徐動淵露微垂
B15n0088_p0154c21║後距屯威前茆警列武較星連鴻鐘吐響運天官
B15n0088_p0154c22║之法駕啟天路之威神百靈扶持千乘雷動六虬
B15n0088_p0154c23║齊軫七斗垂暉雲罕乘空勾陳翼駕超光躡景日
B15n0088_p0154c24║被天廻金葢玉舉豹服鼉鼓纖驪沃若天馬半漠
B15n0088_p0154c25║綠弓黃弩象飾魚文佽飛案節不勞斬蛟之劍虎
B15n0088_p0154c26║賁弢羽豈假鳴烏之射湛湛奕奕轔轔赫赫出乎
B15n0088_p0154c27║大通之門天子降雕輦之貴行接足之禮頂拜金
B15n0088_p0155a01║山歸依月面如聞萬歲之聲若觀六變之動於是
B15n0088_p0155a02║乃披如來之衣登獅子之座均百慮之紛總愍三
B15n0088_p0155a03║請之慇懃啟真慧之深宗明度彼之弘教二諦現
B15n0088_p0155a04║空有之津二智包權實之底大乘豁其靡礙道心
B15n0088_p0155a05║究其歸涯因果之攝不運而行真俗莫求弗動斯
B15n0088_p0155a06║到不以二法會乎中道盡佛淵海入佛法藏極修
B15n0088_p0155a07║妬之妙典研龍宮之祕法宣娑婆之奧旨闡眾聖
B15n0088_p0155a08║之微言正水既沾邪難自息慧日普照毒霜並消
B15n0088_p0155a09║除黑闇於四生遣無明於三界巍巍乎若彌樓之
B15n0088_p0155a10║在巨海穆穆乎譬眾星之遶圓月於時天龍八部
B15n0088_p0155a11║側塞空界積衣成座散華至膝三千化穢土之質
B15n0088_p0155a12║火宅有離苦之期惡道蒙休泥犂普息詵詵學侶
B15n0088_p0155a13║濟濟名僧皆樂說如辨才智慧如身子踰乎青目
B15n0088_p0155a14║黑齒高彼廣膝赤髭咸符寫瓶之思並沾染㲲之
B15n0088_p0155a15║施如金復冶似玉更雕聞所未聞得未曾得鬱搖
B15n0088_p0155a16║動色請益無倦百司俱列簪履相趨豐豹焜煌華
B15n0088_p0155a17║綬苒蒻謂舍衛之集大林之講無以過也將令一
B15n0088_p0155a18║一佛性逢了因而俱出一一佛土咸遣二而除三
B15n0088_p0155a19║比夫歌南風尚黃老臨辟雍講孔宅幺魔安足而
B15n0088_p0155a20║語哉距於三月甲辰法席圓滿如來放大光明現
B15n0088_p0155a21║希有事雄雄吐色珠火非儔曈曈上映丹紫競發
B15n0088_p0155a22║榮河恥其祥潤汾陰陋其暉影掩入殿之紫雲奪
B15n0088_p0155a23║鴻門之妙氣昔法華初唱毫照普林般若聿宣通
B15n0088_p0155a24║身盡笑王城之瑞千載更逢豈非聖主同諸佛身
B15n0088_p0155a25║降茲妙相等諸佛力若符契焉猶秉淵默之謙虛
B15n0088_p0155a26║弘懍焉之至誠為而不宰推而勿居以百姓之心
B15n0088_p0155a27║為心非關諸己荷負無倦攝受四生皇太子臣綱
B15n0088_p0155b01║視膳東廂親承大法以為西巡東狩讚頌以興柴
B15n0088_p0155b02║山望祀詠歌斯作况頂開而受露鞠躬而聞道敢
B15n0088_p0155b03║述盛德之形容以為頌曰
B15n0088_p0155b04║玉牒悠敻青史綿長道㳂五勝風殊百王商丘命瑱
B15n0088_p0155b05║姬水開璜河澄待聖海謐期皇方天譬地功歸有梁
B15n0088_p0155b06║垂拱南面克己巖廊權輿教義製造衣裳九韶革響
B15n0088_p0155b07║六樂改張儀鳳婉婉擊石鏘鏘廣修璧水洞啟膠庠
B15n0088_p0155b08║輕軺徵聘旌帛搜揚蘭臺且富廣內斯藏芸香蘭馥
B15n0088_p0155b09║綠字摛章文功既被武跡斯彰題雕臆鏤舌紫支黃
B15n0088_p0155b10║南街請質北闕來王飛旌集翰勒跡書狼銀車引附
B15n0088_p0155b11║黑節招荒文同海截化普龍鄉西踰月屈東漸扶桑
B15n0088_p0155b12║卑宮類禹解網如湯衢室納異明臺引良善旌弗卷
B15n0088_p0155b13║諫鼓其鏜萬符集祉百神啟祥黑丹吐潤朱草舒芳
B15n0088_p0155b14║珠懷鏡像星含喜光液池下鶴高梧集凰赤熊旦繞
B15n0088_p0155b15║素雉朝翔觀玉伯友訪道西王遊經建木巡指盛唐
B15n0088_p0155b16║終非運出豈曰津梁我有無礙共向圓常玉鑾徐動
B15n0088_p0155b17║金輪曉莊紫虬翼軑綠驥騰驤虎文駐蹕龍驂啟行
B15n0088_p0155b18║闌千玉馬照曜天狼元旄映日翠鳳晞暘前飛格澤
B15n0088_p0155b19║後擁陸梁風移霆掃參差焜煌峩峩寶座郁郁名香
B15n0088_p0155b20║法徒學侶塵沙堵牆慈雲吐澤法雨垂凉三密不限
B15n0088_p0155b21║四辨難量猶茲海寶譬彼山王慧流總被藥木開芒
B15n0088_p0155b22║佛日出世同遣惑霜帝釋歌詠幽祗贊揚空華競下
B15n0088_p0155b23║天琴自張山含影色地入毫光非烟繞氣陸藕開房
B15n0088_p0155b24║澤普三界恩均八方巍巍蕩蕩為舟為航伊臣稽首
B15n0088_p0155b25║萬壽無疆
B15n0088_p0155b26║元圃園講頌（井序）同前
B15n0088_p0155b27║竊以寶山峻極駘足未窺慧海遙波輕舟詎泛故
B15n0088_p0155c01║以探沙亂妙類杵迷形百代同昏千年誰啟皇上
B15n0088_p0155c02║託應金輪均符玉鏡低矜苦習續照慈燈鶴樹還
B15n0088_p0155c03║春龍泉更曉元水三祥丹陵瀉電功韜火宅德覆
B15n0088_p0155c04║雲衢智慧之光猶初日照忍辱之力如明月珠天
B15n0088_p0155c05║成地平遐肅邇睦澤漏無底化行靡外滄河鏡淥
B15n0088_p0155c06║碧海調風停瑞氣於三辰汎祥烟於五節鱗羽被
B15n0088_p0155c07║解羅之澤黎元沐仁壽之慈於是正化潛通法輪
B15n0088_p0155c08║常轉類空境之傳虛猶懸河之瀉潤儲君德彰妙
B15n0088_p0155c09║象體睿春瓊視膳問晨遊心法犍搦管摛章既㛹
B15n0088_p0155c10║娟錦縟清談論辨亦參差玉照夏啟恧德周頌慙
B15n0088_p0155c11║風乃於元圃園棲聚息心之英並命陳徐之士摳
B15n0088_p0155c12║談𣱵日講道終朝賓從無聲芳香動氣七辨懸流
B15n0088_p0155c13║雙因俱啟情遊彼岸理愜祗園靈塔將涌天華乍
B15n0088_p0155c14║落於時藏秋仲節麗景妍晨氣冷金扉霜浮玉管
B15n0088_p0155c15║茲園邃密獨華勝地畫堂玉砌碧水銀沙鳥頡頏
B15n0088_p0155c16║於瓊音樹葳蕤於妙葉液水穿流蓬山寫狀風生
B15n0088_p0155c17║月殿日照槐烟綱叨藉殊寵陪奉塵末預入寶樓
B15n0088_p0155c18║竊窺妙簡鳧興藻抃獨瑩心靈敢作頌曰
B15n0088_p0155c19║皇儀就日帝道昌雲化隆垂拱德曼鴻芬機乘八解
B15n0088_p0155c20║道照三墳巍巍蕩蕩萬代一君重離照景玉潤舒華
B15n0088_p0155c21║七淨標美三善稱嘉降茲法雨普洽生芽漣漪義水
B15n0088_p0155c22║照曜文華芳園靉靆天宮類寶析論冥空元機入道
B15n0088_p0155c23║密宇浮清重閣相藻日映金雲風搖銀草肩隨接武
B15n0088_p0155c24║握寶靈珠皆抽四照並掞九衢顧惟多缺徒奉瑛瑜
B15n0088_p0155c25║終如燕石更似齊竽
B15n0088_p0155c26║菩提樹頌（并序）同前
B15n0088_p0155c27║竊以因緣假有眾生之滯根法本不然至人之妙
B15n0088_p0156a01║理是以三界六趣遶業障而自迷八解十智導歸
B15n0088_p0156a02║宗而虛豁是以能仁大師隨緣布道愍燄宅之既
B15n0088_p0156a03║焚傷欲流之永騖託白淨之宮照黃金之色居茲
B15n0088_p0156a04║三惑示畫篋之非真出彼四門驚浮雲之易滅於
B15n0088_p0156a05║是佛日啟法雷震設漸教降權迹三寶現世一道
B15n0088_p0156a06║知歸大接羣蒼救茲未度法雨法水之潤等世界
B15n0088_p0156a07║於無邊智燈智炬之光同虛空於莫限物因難量
B15n0088_p0156a08║化緣將息林開白樹目映青枝悲哉六識沉淪八
B15n0088_p0156a09║苦不有大聖誰拯慧橋皇帝體乾元之叡德合天
B15n0088_p0156a10║地之純誠照玉鏡之神握太平之運吞虞孕夏罩
B15n0088_p0156a11║漢籠周御六氣而子蒼生扇二儀而布亭毒緯樂
B15n0088_p0156a12║經禮偃武修文秋荼不設廢九律之嚴科春雨愛
B15n0088_p0156a13║生解三驅之密網固以咸池之靈自失汾水之德
B15n0088_p0156a14║知慙少陽懋善於元真蕃臣變和於槐袞八凱三
B15n0088_p0156a15║座九𣗥四科之士內宣王事運策橫行專城推轂
B15n0088_p0156a16║之將外守封疆一同文軌萬方共貫穿胷鏤臆之
B15n0088_p0156a17║酋短身長臂之師南越鑠石北極天沙東邁日枝
B15n0088_p0156a18║西踰月紀莫不梯峰挂迥越繩度之山航海跨深
B15n0088_p0156a19║汎浮毛之浪奉方入貢進忠請職獻同心之鳥貢
B15n0088_p0156a20║比肩之獸爾乃嘉祥競發寶瑞咸委靈芝潏露月
B15n0088_p0156a21║萃郊園義鳳仁虎日聞郡國如珠如璧既照燭於
B15n0088_p0156a22║中畿若雲非雲亦徘徊於宮雉於是驅黎民於仁
B15n0088_p0156a23║壽濟動植於幽隍歲樂民殷家給戶足斑白不提
B15n0088_p0156a24║挈童穉有謳歌從善如流應風猶草開農務本鑄
B15n0088_p0156a25║刃銷鋒紅粒盈箱青蚨委貫上照天下漏泉天既
B15n0088_p0156a26║成矣地既平矣天子乃均一子愍四先示正行之
B15n0088_p0156a27║因標出要之路廣設道塲大弘妙法涅槃寶棹接
B15n0088_p0156b01║眾惑於背流慈悲光明照羣迷於未曉法輪遍乎
B15n0088_p0156b02║大千清凉被於小葉故天人舞鳳去照園而讚善
B15n0088_p0156b03║菩薩飛象越香土而來儀五百寶蓋騰光自合十
B15n0088_p0156b04║千纓絡縣空下墜龕室莊嚴國界殊特製三時之
B15n0088_p0156b05║殿聳四柱之臺雖漢后望神之宮軒轅待仙之觀
B15n0088_p0156b06║曾何足擬髣髴寶雲儀形等覺於是想成道之初
B15n0088_p0156b07║建菩提之樹四海呈珍百工薦巧雕金鏤碧綴鏡
B15n0088_p0156b08║懸珠製似雪山形同飛蓋四布垂陰五面益物名
B15n0088_p0156b09║高滿月德踰普覆並艷千光之樹連英五色之華
B15n0088_p0156b10║璧日垂彩玉帶生烟微風徐動寶枝成樂儼然妙
B15n0088_p0156b11║色蔭此曲枝顯若金山尊如聚月信女百味之初
B15n0088_p0156b12║諸天四鉢之狀散漫祥草連翩青雀伏吐電之魔
B15n0088_p0156b13║却擔山之鬼奇姿瓌質不可勝言此實生善之妙
B15n0088_p0156b14║緣進行之深福當今盛美曩代未聞方應照德不
B15n0088_p0156b15║窮懸諸日月巍巍永樂萬萬斯年敢作頌曰
B15n0088_p0156b16║綿史載觀靈篇眇鏡寶冊葳蕤帝圖掩映鳥紀稱祥
B15n0088_p0156b17║龍書表慶九州布德五絃作詠蒸哉至矣有梁啟聖
B15n0088_p0156b18║功覆終古業高受命金輪降道玉衡齊政無思不服
B15n0088_p0156b19║有德斯盛一乘運出五眼清淨稟識康歌昆蟲得性
B15n0088_p0156b20║舜廚靈蓮堯庭神莢豈如道樹覆潤弘浹靡密垂光
B15n0088_p0156b21║芬芳委疊時動百華乍開千葉現彼法身圖茲瑞牒
B15n0088_p0156b22║海度六舟城安四攝惠澤既播淳風普叶休明智鏡
B15n0088_p0156b23║清朗法泉百神嗟仰千佛稱傳榮光動照玉燭調年
B15n0088_p0156b24║菩提永立波若長宣穆穆明后萬壽如天
B15n0088_p0156b25║悔高慢文同前
B15n0088_p0156b26║弟子蕭綱又重至心歸依三寶竊聞禮稱弗傲表洙
B15n0088_p0156b27║泗之遺文經云不慢驗踰闍之妙典故一遇恆神陵
B15n0088_p0156c01║伽尚生餘習上賓天帝淮南猶有誤辭亦有才曰隱
B15n0088_p0156c02║淪調惟高俗猶足座庳晉君立前齊主况復道隆三
B15n0088_p0156c03║學法兼五眾如過前殿似出北門而不密室致恭遺
B15n0088_p0156c04║弓接足敢藉勝緣願起弘誓從今日始乃至菩提于
B15n0088_p0156c05║諸出家悉表虔敬方欲削除七慢折制六根賓頭下
B15n0088_p0156c06║步庶無厥咎耆達棄車方思景慕幽顯大眾咸為證
B15n0088_p0156c07║明
B15n0088_p0156c08║六根懺文同前
B15n0088_p0156c09║今日此眾誠心懺悔六根障業眼識無明易傾朱紫
B15n0088_p0156c10║一隨浮染則千紀莫歸雖復天肉異根法慧殊美故
B15n0088_p0156c11║因見前境隨事起惡今願舍此肉眸俱瞬佛眼如抉
B15n0088_p0156c12║目王見淨名方丈之室多寶踊塔之瑞牟尼鷲嶽之
B15n0088_p0156c13║光彌勒龍華之始常遊淨土永步天宮耳根闇鈍多
B15n0088_p0156c14║種眾惡悅染絲歌聞勝法善音昏然欲睡聽鄭衛淫
B15n0088_p0156c15║靡聳身側耳知勝善之事樂之者希淫靡之聲欣之
B15n0088_p0156c16║者眾願捨此穢耳得彼天聰聞開塔關籥之聲彈指
B15n0088_p0156c17║謦咳之響諸佛所說悉皆總持香風淨土之聲寶樹
B15n0088_p0156c18║鏗鏘之響於一念中怳然入悟鼻根過患彌復頑嚚
B15n0088_p0156c19║耽染六蘭流連百和鬱金易著薝蔔難排雖復一薰
B15n0088_p0156c20║一蕕叶性難遺空中海上彌不自覺至如雕鑪在彼
B15n0088_p0156c21║翠霧霏烟識染相牽彌生織累所以蝍蛆甘帶自謂
B15n0088_p0156c22║馨香烏鵶嗜鼠不疑穢惡今願捨此鼻根得彼天受
B15n0088_p0156c23║振裳躧步跨栴檀之迥林提囊拭鉢捧香積之寶飯
B15n0088_p0156c24║長離穢濁永保清升舌根障重染惡尤深毒刺爭與
B15n0088_p0156c25║惡虵競起既貪五黃六禽之旨又甘九鼎八珍之味
B15n0088_p0156c26║所以焚山破卵涸水枯鱗黿臛不斟有染指之過羊
B15n0088_p0156c27║羹不及致入陣之苦雖復鴝䐿鹿胃猶不稱甘鳳肺
B15n0088_p0157a01║龍胎更云不美雖羅鼎俎未必皆嘗在彼眾生於命
B15n0088_p0157a02║已酷或復間朋亂友破俗傷真變紫奪朱反白為黑
B15n0088_p0157a03║所以讒言三至曾母投杼端木一說越霸吳亡故知
B15n0088_p0157a04║三寸之舌未易可掉駟馬既出於事難追願斷煩惑
B15n0088_p0157a05║入清淨境既同阿難乞乳之譏又等淨名寂默之致
B15n0088_p0157a06║餐禪悅之六味服法喜之三德形恭心到永趣菩提
B15n0088_p0157a07║身根頑觸唯貪細軟質體塵礙不重戈矛莫不愛我
B15n0088_p0157a08║輕他陵人傲物縱此裸蟲不羈醉象六塵四倒自此
B15n0088_p0157a09║而生五蓋十纏因斯而致所以象簟清潤遨遊於夏
B15n0088_p0157a10║室重衾狐白溫煦於冬房結駟廣廈動靜必安鷁首
B15n0088_p0157a11║翠樓去來有託所以三業之過出自機關四大假成
B15n0088_p0157a12║豈有真我願捨此畫瓶得彼金色淨寶珠之法飾煦
B15n0088_p0157a13║琉璃之慧體長歸五分末等十身意識攀緣其罪山
B15n0088_p0157a14║積險同夢幻譬若猴猿懸鏡高堂一念難淨走丸索
B15n0088_p0157a15║上百慮先馳至如二十五有紛繞不息九十八使驚
B15n0088_p0157a16║騖無已所以灰心滅智行拔於三乘風禪露飲道高
B15n0088_p0157a17║於六度今願斷此意根祛累斯盡心當恬泊洞煦無
B15n0088_p0157a18║生一切眾罪悉滅俗門三界異途歸之真域懺悔已
B15n0088_p0157a19║竟誠心作禮
B15n0088_p0157a20║唱導文同前
B15n0088_p0157a21║夫十惡緣巨易惑心塗萬善力微難感靈性是以摩
B15n0088_p0157a22║鉗赴火立志道塲薩埵投身必之妙覺眾生積染流
B15n0088_p0157a23║浪不歸苦海易沈慈波空蕩渴愛與生死共門無朋
B15n0088_p0157a24║與結網同路各趣百非纏茲四苦人思戮力昭彼三
B15n0088_p0157a25║明是以如來因機致化如大醫王隨病施藥當今王
B15n0088_p0157a26║化之基格天網地扇仁風於萬古改世季於百王覆
B15n0088_p0157a27║載蒼生慈育黎首天涯海外奉道餐風抱嗉吹脣含
B15n0088_p0157b01║仁飲德民無賢肖愛均一子眾等宜各克己丹誠澄
B15n0088_p0157b02║心慊到奉為至尊敬禮娑婆世界釋迦文佛歡喜世
B15n0088_p0157b03║界旃檀德尊水精剎土月電如來寶明世界山海慧
B15n0088_p0157b04║佛奉願聖御與天地比隆慈明與日月齊照九有被
B15n0088_p0157b05║康哉之澤八方延仁壽之恩玉燭之美日著遐方擊
B15n0088_p0157b06║壤之歌遍聞天下敬由心起五體所以外恭情發於
B15n0088_p0157b07║中六識所以單到故一善染心萬劫不朽百燈曠照
B15n0088_p0157b08║千里通明憑法致安積善延慶今日幸遇茲訓誘豈
B15n0088_p0157b09║得不罄竭心途奉為皇太子敬禮東方寶海南方燈
B15n0088_p0157b10║明西方無量壽北方相德奉願離明內映合璧外和
B15n0088_p0157b11║玉震雲浮金聲海鏡日朝顏色四善流風既擅溫文
B15n0088_p0157b12║之德實著監國之重蒼生飲德有識餐仁燮和內化
B15n0088_p0157b13║事炳周經讚德含章訓高惇史故以配正奉天表七
B15n0088_p0157b14║教於仁德宣風緝惠闡六服於溫慈各宜攝心奉為
B15n0088_p0157b15║貴嬪歸命敬禮五十三佛三十五尊當來賢劫千劫
B15n0088_p0157b16║在百七十奉願月相與萬善同休金聲與四時並祐
B15n0088_p0157b17║興七覺以炳照冏十智於當樂閨守奉仁宮儲欽德
B15n0088_p0157b18║暉同疊璧煥若崑瓊蓋聞嵩高惟嶽作屏皇家宗子
B15n0088_p0157b19║維城克固磐石所以戚均魯衛任等蕭曹三台正席
B15n0088_p0157b20║坐而論道九𣗥勤王恪居連事宜各運心奉為臨川
B15n0088_p0157b21║安成建安鄱陽始興豫章南康廬陵湘東武陵諸王
B15n0088_p0157b22║家國戚屬六司鼎貴歸命敬禮舍利形像菩提妙塔
B15n0088_p0157b23║多寶踴現釋迦碎身奉願心鏡凝深身清嶽峙克隆
B15n0088_p0157b24║帝祉永茂皇枝眾各一心歸命三寶三界異術五道
B15n0088_p0157b25║分逕天人植業各歸一果鬼神牽報事炳冥途上善
B15n0088_p0157b26║華果既乖正力五濁煩心彌多惱累雖復聰明正直
B15n0088_p0157b27║三牲之祀未虧陰陽不測六根之滯猶染眾等宜各
B15n0088_p0157c01║露誠逮為天龍八部護塔善王乃至修羅八臂摩醯
B15n0088_p0157c02║三目盡為敬禮尊經正典清淨波若究竟涅槃法華
B15n0088_p0157c03║會一之文淨名不二之說願一切善神永斷無明長
B15n0088_p0157c04║遵正本臥處寶宮坐甘香積帝釋淵廣泛般若之舟
B15n0088_p0157c05║淨居深沈駕牛車之美澤及三界明照四天大悲拔
B15n0088_p0157c06║苦事炳前經弘慈與樂義高名訓是以靈權降迹出
B15n0088_p0157c07║沒不同菩薩位懷顯晦多術無邊劇惱扇八苦於修
B15n0088_p0157c08║途有縛纏情繞六趣於危道金鎖玉牀猶念解脫雕
B15n0088_p0157c09║珠飾綺不及途中至如飄颻熱風滄浪冰水暗室千
B15n0088_p0157c10║重黑城百仞鐵輪碎骨銅柱焦腸傷出刀鋒橫抽劍
B15n0088_p0157c11║鍔如斯眾苦尤為險脆一息不追則萬劫永別剎那
B15n0088_p0157c12║暫斷則千代長離相與共託閻浮泡生幻處危脆之
B15n0088_p0157c13║質有險蜉蝣風電之馳誠難可駐况復三相併蹙二
B15n0088_p0157c14║鼠攢危毒箭惡蛇尤為可畏庶憑正法拔茲累染長
B15n0088_p0157c15║享百福永斷六塵對至無疆唯佛可恃今為六道四
B15n0088_p0157c16║生三途八難慈悲懇倒一心遍禮十住菩薩三行聲
B15n0088_p0157c17║聞禮救世觀音獻葢寶積西方大勢東國妙音四辨
B15n0088_p0157c18║淨名二土螺髻珠頂善宿彌勒文殊金剛藏解脫月
B15n0088_p0157c19║棄陰蓋常舉手十大弟子五百羅漢願囹圄空虛疾
B15n0088_p0157c20║惱消息城中百縣方外千城凡在幽執一同寬蕩人
B15n0088_p0157c21║協覆蛇俗化匡蟻類服鴆之不死同拔劍之無傷含
B15n0088_p0157c22║生不縷轉死自溫渭橋日飽翳桑無餓打塞三塗填
B15n0088_p0157c23║碎地獄破魔兵眾壤生死軍閻羅發十善之心牛傍
B15n0088_p0157c24║啟五戒之業如魚少水若鴈窮林一聽法音即捨穢
B15n0088_p0157c25║質人運五體歸命三寶
B15n0088_p0157c26║千佛願文同前
B15n0088_p0157c27║蓋聞九土區分四民殊俗昏波易染慧業難基故法
B15n0088_p0158a01║身寂鏡有照斯感滌無明於欲海度蒼生於寶船或
B15n0088_p0158a02║輕慈導捨薄笑牽悲曲艷口宣斜光頂入自鹿樹表
B15n0088_p0158a03║光金河匿曜故象法眾生希向有形雖千聖異迹一
B15n0088_p0158a04║智同塗弟子某甲久沒迷波長流苦沫不生意樹未
B15n0088_p0158a05║啟心燈而蓋生一念敬造千佛雖復無上無為極相
B15n0088_p0158a06║難辨非空非有妙智難觀而紺髮日光蓮眸月面庶
B15n0088_p0158a07║可長表誠敬永寄心期
B15n0088_p0158a08║為諸寺檀越願疏同前
B15n0088_p0158a09║菩薩戒弟子蕭綱歸依十方盡虛空界一切諸佛歸
B15n0088_p0158a10║依十方盡虛空界一切尊法歸依十方盡虛空界一
B15n0088_p0158a11║切聖僧積習長夜輪轉覆灰末劫易危煩流難拯不
B15n0088_p0158a12║樹兩門豈修二翼常恐虛蕉染惑永結駛河愛藤懸
B15n0088_p0158a13║網長垂苦岸敢承三寶覺悟之方於幽顯前發弘誓
B15n0088_p0158a14║願今願為武當山大平寺并此鎮望楚白塔同安習
B15n0088_p0158a15║善延明頭陀上鳳林下鳳林廣嚴等寺皆盡形壽永
B15n0088_p0158a16║為檀越雖七寶四事多謝往賢一念片言庶符般若
B15n0088_p0158a17║方類不滅之燈終非起烟之密以此功德仰福皇帝
B15n0088_p0158a18║春宮家國內外咸同此善乃至天龍八部六道四生
B15n0088_p0158a19║普皆蒙福