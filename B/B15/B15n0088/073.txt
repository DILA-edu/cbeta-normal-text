B15n0088_p0180a01║欽定古今圖書集成博物彙編神異典
B15n0088_p0180a02║　第七十三卷目錄
B15n0088_p0180a03║釋教部藝文六（詩）
B15n0088_p0180a04║念佛三昧詩四首　晉王齊之
B15n0088_p0180a05║五月長齋詩　釋支遁
B15n0088_p0180a06║八關齋詩三首（并序）　前人
B15n0088_p0180a07║詠大德詩　前人
B15n0088_p0180a08║十喻詩　釋鳩羅摩什
B15n0088_p0180a09║報羅什偈一首　釋惠遠
B15n0088_p0180a10║觀化決疑　廬山諸沙彌
B15n0088_p0180a11║秋夜講解　齊謝朓
B15n0088_p0180a12║同泰僧正講（并序）　梁蕭綂
B15n0088_p0180a13║講席將訖賦三十韻詩依次用　前人
B15n0088_p0180a14║開善寺法會　前人
B15n0088_p0180a15║蒙預懺悔詩　簡文帝
B15n0088_p0180a16║蒙華林園戒詩　同前
B15n0088_p0180a17║旦出興業寺講詩　同前
B15n0088_p0180a18║十空六首　同前
B15n0088_p0180a19║賦詠五陰識枝詩　同前
B15n0088_p0180a20║和劉尚書侍五明集　元帝
B15n0088_p0180a21║迎舍利　宣帝
B15n0088_p0180a22║和王衛軍解講　沈約
B15n0088_p0180a23║吳中禮石佛　江淹
B15n0088_p0180a24║和太子重雲殿受戒　庾肩吾
B15n0088_p0180a25║八關齋夜賦四城門　前人
B15n0088_p0180a26║奉和皇太子懺悔應詔（有序）　王筠
B15n0088_p0180a27║又和皇太子懺悔　前人
B15n0088_p0180b01║和受戒詩　釋惠令
B15n0088_p0180b02║道樹經讚　陳張君祖
B15n0088_p0180b03║三昧經讚　前人
B15n0088_p0180b04║答庾僧淵　前人
B15n0088_p0180b05║通士人篇　何處士
B15n0088_p0180b06║五苦詩　北周釋無名
B15n0088_p0180b07║五盛陰　前人
B15n0088_p0180b08║奉和法筵應詔　庾信
B15n0088_p0180b09║再入道塲紀事應制　唐沈佺期
B15n0088_p0180b10║飯覆釜山僧　王維
B15n0088_p0180b11║宿瑩公禪房聞梵　李頎
B15n0088_p0180b12║同禹太守聽九思法師講金剛經　高適
B15n0088_p0180b13║與元丹丘方城寺談元作　李白
B15n0088_p0180b14║別李祕書始興寺所居　杜甫
B15n0088_p0180b15║過盧四員外宅看飯僧共題七韻　前人
B15n0088_p0180b16║秋夜北山精舍觀體如師梵　劉長卿
B15n0088_p0180b17║聽藍谿僧為元居士說維摩經　孟郊
B15n0088_p0180b18║晨詣超師院讀禪經　柳宗元
B15n0088_p0180b19║詣願公問道　耿湋
B15n0088_p0180b20║清閒上人自蜀入洛於長壽寺說法度人
B15n0088_p0180b21║　白居易
B15n0088_p0180b22║定水寺行香　鄭谷
B15n0088_p0180b23║水精念珠　曹松
B15n0088_p0180b24║智達上人水精念珠歌　歐陽詹
B15n0088_p0180b25║飯僧　王建
B15n0088_p0180b26║送至弘沙彌赴上元受戒　僧皎然
B15n0088_p0180b27║奉和開元寺佛鉢　陸龜蒙
B15n0088_p0180c01║開元寺佛鉢詩　皮日休
B15n0088_p0180c02║乞數珠贈南禪湜老　宋蘇軾
B15n0088_p0180c03║劉器之好譚禪不喜遊山山中笋出戲語器之
B15n0088_p0180c04║可同參玉版長老　前人
B15n0088_p0180c05║久雨齋居誦經　朱熹
B15n0088_p0180c06║讀瑜珈論　僧惠洪
B15n0088_p0180c07║石勒問道圖　金元好問
B15n0088_p0180c08║退之留別大顛圖　段克己
B15n0088_p0180c09║方丈坐中　史肅
B15n0088_p0180c10║禪頌　王彧
B15n0088_p0180c11║禪頌七言二首　前人
B15n0088_p0180c12║逃禪室述懷十六韻　元丁鶴年
B15n0088_p0180c13║子英云玉山顧隱君今于同里法喜寺樓居日
B15n0088_p0180c14║抄佛書至午而止餘暇則吟咏不輟雖親舊來
B15n0088_p0180c15║訪亦不往答焉余因子英復去作此代簡
B15n0088_p0180c16║　謝應芳
B15n0088_p0180c17║賡僧韻　明太祖
B15n0088_p0180c18║鍾山法會詩八首　僧夷簡
B15n0088_p0180c19║讀佛書　歸有光
B15n0088_p0180c20║和聞梵　曹學佺
B15n0088_p0180c21║舍利塔　周永年
B15n0088_p0180c22║車駕臨蔣山于崇禧寺賜高僧齋議設無遮會
B15n0088_p0180c23║謾成口號二首　僧來復
B15n0088_p0180c24║吳僧日章講師赴召修蔣山普度佛寺既罷東
B15n0088_p0180c25║歸送別　高啟
B15n0088_p0180c26║開元寺石鉢　前人
B15n0088_p0180c27║夜坐喜晏伯謙談禪　方太古
B15n0088_p0181a01║悟道吟二首　周憲王
B15n0088_p0181a02║山居偈　釋智旭
B15n0088_p0181a03║警眾友　前人
B15n0088_p0181a04║釋教部選句
B15n0088_p0181a05║
B15n0088_p0181a06║
B15n0088_p0181a07║
B15n0088_p0181a08║
B15n0088_p0181a09║
B15n0088_p0181a10║神異典第七十三卷
B15n0088_p0181a11║釋教部藝文六（詩）
B15n0088_p0181a12║念佛三昧詩四首晉王齊之
B15n0088_p0181a13║妙用在幽涉有覽無神由昧徹識以照麄積微自引
B15n0088_p0181a14║因功本虛泯彼三觀忘此毫餘
B15n0088_p0181a15║寂漠何始理元通微融然忘適乃廓靈暉心悠緬域
B15n0088_p0181a16║得不踐機用之以冲會之以希
B15n0088_p0181a17║神資天凝圓映朝雲與化而感與物斯羣應不以方
B15n0088_p0181a18║受者自分寂爾淵鏡金水塵紛
B15n0088_p0181a19║慨自一生夙乏惠識託崇𬇴人庶藉冥力思轉毫功
B15n0088_p0181a20║在深不測至哉之念主心西極
B15n0088_p0181a21║五月長齋詩釋支遁
B15n0088_p0181a22║炎精育仲氣朱離吐凝陽廣漢潛凉變凱風乘和翔
B15n0088_p0181a23║令月肇清齋德澤潤無疆四部欽嘉期潔己升雲堂
B15n0088_p0181a24║靜晏和春暉夕惕厲秋霜蕭條詠林澤恬愉味城傍
B15n0088_p0181a25║逸容研冲賾綵綵運宮商匠者握神標乘風吹元芳
B15n0088_p0181a26║淵汪道行深婉娩化理長亹亹維摩虛德音暢遊方
B15n0088_p0181a27║卓犖妙傾元絕致由近藏略略微容簡八言振道綱
B15n0088_p0181b01║掇煩練陳句臨危折婉章浩若驚飈散逈若揮夜光
B15n0088_p0181b02║寓言豈所託意得筌自喪霑濡妙習融靡靡輕塵兦
B15n0088_p0181b03║蕭索情牖頹寥朗神軒張誰謂冥津遐一悟可以航
B15n0088_p0181b04║願為海遊師櫂柂入滄浪騰波濟漂客元歸會道塲
B15n0088_p0181b05║八關齋詩三首（并序）前人
B15n0088_p0181b06║間與何驃騎期當為合八關齋以十月二十二日
B15n0088_p0181b07║集同意者在吳縣土山墓下三日清晨為齋始道
B15n0088_p0181b08║士白衣凡二十四人清和肅穆莫不靜暢至四日
B15n0088_p0181b09║朝眾賢各去余既樂野室之寂又有掘藥之懷遂
B15n0088_p0181b10║便獨往于是乃揮手送歸有望路之想靜拱虛房
B15n0088_p0181b11║悟外身之真登山採藥集巖水之娛遂援筆染翰
B15n0088_p0181b12║以慰二三之情
B15n0088_p0181b13║建意營法齋里仁契朋儔相與期良晨沐浴造閑丘
B15n0088_p0181b14║穆穆升堂賢皎皎清心修窈窕八關客無楗自綢繆
B15n0088_p0181b15║寂默五習真亹亹勵心柔法鼓進三勸激切清訓流
B15n0088_p0181b16║悽愴願弘濟闔堂皆同舟明明元表聖應此童蒙求
B15n0088_p0181b17║存誠夾室裏三界讚清休嘉祥歸宰相藹若慶雲浮
B15n0088_p0181b18║其二
B15n0088_p0181b19║三悔啟前朝雙懺暨中夕鳴禽戒朗旦備禮寢元役
B15n0088_p0181b20║蕭索庭賓離飄颻隨風適踟躕岐路隅揮手謝內析
B15n0088_p0181b21║輕軒馳中田習習臨電擊息心投佯步零零振金策
B15n0088_p0181b22║引領望征人悵恨孤思積咄矣形非我外物固已寂
B15n0088_p0181b23║吟詠歸虛房守真玩幽賾雖非一往遊且以閑自釋
B15n0088_p0181b24║其三
B15n0088_p0181b25║靖一潛蓬廬愔愔詠初九廣漠排林篠流飇灑隙牖
B15n0088_p0181b26║從容遐想逸採藥登崇阜崎嶇升千尋蕭條臨萬畞
B15n0088_p0181b27║望山樂榮松瞻澤哀素柳解帶長陵坡婆娑清川右
B15n0088_p0181c01║冷風解煩懷寒泉濯溫手寥寥神氣暢欽若盤春藪
B15n0088_p0181c02║達度冥三才恍惚喪神偶遊觀同隱丘愧無連化肘
B15n0088_p0181c03║詠大德詩前人
B15n0088_p0181c04║遐想存元哉冲風一何敞品物緝榮熙生塗連惚恍
B15n0088_p0181c05║既喪大澄真物誘則智蕩昔聞庖丁子揮戈在神往
B15n0088_p0181c06║苟能嗣冲音攝生猶指掌乘彼來物間投此默照朗
B15n0088_p0181c07║邁度推卷舒忘懷附罔象交樂盈胷襟神會流俯仰
B15n0088_p0181c08║大同羅萬殊蔚若充甸網寄旅海漚鄉委化同天壤
B15n0088_p0181c09║十喻詩釋鳩羅摩什
B15n0088_p0181c10║一喻以喻空空必待此喻借言以會意意盡無會處
B15n0088_p0181c11║既得出長羅住此無所住若能映斯照萬象無來去
B15n0088_p0181c12║報羅什偈一首釋惠遠
B15n0088_p0181c13║本端竟何從起滅有無際一微涉動境成此頹山勢
B15n0088_p0181c14║惑相更相乘觸理自生滯因緣雖無主開途非一世
B15n0088_p0181c15║時無悟宗匠誰謂握元契末問尚悠悠相與期暮歲
B15n0088_p0181c16║觀化決疑廬山諸沙彌
B15n0088_p0181c17║謀始創大業問道叩元篇妙唱發幽蒙觀化悟自然
B15n0088_p0181c18║觀化化已及尋化無間然生皆由化化化化更相纏
B15n0088_p0181c19║宛轉隨化流漂浪入化淵五道化為海孰為知化仙
B15n0088_p0181c20║萬化同歸盡離化化乃元悲哉化中客焉識化表年
B15n0088_p0181c21║秋夜講解齊謝朓
B15n0088_p0181c22║四緣去誰肇七識習未央沈沈倒營魄苦蔭蹙愁腸
B15n0088_p0181c23║琴瑟徒爛熳姱容空滿堂春顏遽幾日秋壟終茫茫
B15n0088_p0181c24║孰云濟沈溺假願託津梁惠唱摛泉湧妙演發金相
B15n0088_p0181c25║空有定無執賓實固相忘自來乘首夏及此申暮霜
B15n0088_p0181c26║雲物清晨景衣巾引夕凉風振蕉薘裂露下梧楸傷
B15n0088_p0181c27║六龍且無借三相寧久長何時接靈應及子同舟航
B15n0088_p0182a01║同泰僧正講（并序）梁蕭統
B15n0088_p0182a02║大正以貞俗兼解鬱為善歌璡師以行有餘力緣
B15n0088_p0182a03║情繼響余自法席既闕便思和寂杼軸二年濡翰
B15n0088_p0182a04║雨器大正今春復為同泰建講法輪將半此作方
B15n0088_p0182a05║成所以物色不同序事或異
B15n0088_p0182a06║放光聞鷲岳金牒祕香城窮源絕有際離照歸無名
B15n0088_p0182a07║若人聆至寂寄說表真冥能令梵志遣亦使羣魔驚
B15n0088_p0182a08║寶珠分水相須彌會色形學徒均染疊遊士譬春英
B15n0088_p0182a09║伊予寡空智徒深愛恡情舒金起祗苑開筵慕肅成
B15n0088_p0182a10║年鍾倏從變弦朢驟舒盈今聞火林聚淨土接承明
B15n0088_p0182a11║掖影連高塔法鼓亂嚴更雷聲芳樹長月出地芝生
B15n0088_p0182a12║已知法味樂復悅元言清何因動飛轡暫使塵勞輕
B15n0088_p0182a13║講席將訖賦三十韻詩依次用前人
B15n0088_p0182a14║法苑稱嘉柰慈園美修竹靈覺相招影神仙共棲宿
B15n0088_p0182a15║惠義比瑤瓊薰染等蘭菊理元方十算功深似九築
B15n0088_p0182a16║華水警銀舟方衢列金軸微言絕已久煩勞多累蓄
B15n0088_p0182a17║因茲闡慧雲欲使心塵伏八水潤焦芽三明啟羣目
B15n0088_p0182a18║寶鐸旦參差名香晚芬郁暫捨六龍駕微祛二鼠蹙
B15n0088_p0182a19║意樹發空花心蓮吐輕馥喻斯滄海變譬彼庵羅熟
B15n0088_p0182a20║妙智方縟錦深詞同霧穀善學同梵爪真言異銅腹
B15n0088_p0182a21║逶迤合蓋城葳蕤布金郁珠華蔭八溪玉流通九谷
B15n0088_p0182a22║青禽乍下上雲鴈飛翻覆高談屬時聽寡聞終自恧
B15n0088_p0182a23║日麗鴛鴦瓦風度踟躕屋落蘤散遠香霏雲卷遙族
B15n0088_p0182a24║曠濟同象園中乘如佇獨後燄難堅明初心易驚縮
B15n0088_p0182a25║應當離花水無令乖漆木投巖不足貴棘林安可宿
B15n0088_p0182a26║器月希畱影心灰庶方撲視愛同採蜂遊善如原菽
B15n0088_p0182a27║八邑仙人山四寶神龍澳藥樹永繁稠禪枝詎凋槭
B15n0088_p0182b01║以茲悅聞道庶此優馳逐願追露寶車脫屣親推轂
B15n0088_p0182b02║開善寺法會前人
B15n0088_p0182b03║棲烏猶未翔命駕出山莊詰屈登馬嶺回互入羊腸
B15n0088_p0182b04║稍看原藹藹漸見岫蒼蒼落星埋遠樹新霧起朝陽
B15n0088_p0182b05║陰池宿早鴈寒風催夜霜茲地信閒寂清曠惟道場
B15n0088_p0182b06║玉樹琉璃水羽帳鬱金牀紫柱珊瑚地神幢明月璫
B15n0088_p0182b07║牽蘿下石磴攀桂陟松梁澗斜日欲隱烟生樓半藏
B15n0088_p0182b08║千祀終何邁百代歸我皇神功照不極睿鏡湛無方
B15n0088_p0182b09║法輪明暗室慧海渡慈航塵根久未洗希霑垂露光
B15n0088_p0182b10║蒙預懺悔詩簡文帝
B15n0088_p0182b11║皇情矜幻俗聖德愍重昏制書開攝受絲綸廣慧門
B15n0088_p0182b12║時英滿君囿法侶盛天園俱銷五道縛共蕩四生怨
B15n0088_p0182b13║三修祛愛馬六念靜心猿庭深林彩豔地寂鳥聲喧
B15n0088_p0182b14║上風吹法鼓垂鈴鳴晝軒新梅含未發落桂聚還翻
B15n0088_p0182b15║早烟藏石磴寒潮浸水門一朝蒙善誘方願遣籠樊
B15n0088_p0182b16║蒙華林園戒詩同前
B15n0088_p0182b17║庸夫躭世樂俗士重虛名三空既難了八風恆易傾
B15n0088_p0182b18║伊余久齊物本自一枯榮弱齡愛箕潁由來重伯成
B15n0088_p0182b19║非為樂肥遁特是厭逢迎執珪守蕃國主器作元貞
B15n0088_p0182b20║昔日書銀字久自恧宗英斯焉佩金璽何由廣德聲
B15n0088_p0182b21║居高常慮缺持滿每憂盈茲言信非矯丹心良可明
B15n0088_p0182b22║舟航奉睿訓接引降皇情心燈朗暗室牢舟出愛瀛
B15n0088_p0182b23║是節高秋晚泬寥天氣清郊門光景麗祈年雲霧生
B15n0088_p0182b24║紅蕖間青瑣紫霧濕丹楹葉疎行逕出泉溜遠山鳴
B15n0088_p0182b25║綠衿依浦戌絳顙拂林征庶蒙八解益方使六塵輕
B15n0088_p0182b26║脫聞時可去非吝舍重城
B15n0088_p0182b27║旦出興業寺講詩同前
B15n0088_p0182c01║沐芳肅朝帶駕言抵淨宮羽旗承去影鐃吹雜還風
B15n0088_p0182c02║吳戈夏服箭驥馬綠沈弓水照柳初碧烟含桃半紅
B15n0088_p0182c03║由來六塵縛宿昔五纏朦見鶴徒知謬察象理難同
B15n0088_p0182c04║方知恧四辨奚用語三空
B15n0088_p0182c05║十空六首同前
B15n0088_p0182c06║如幻
B15n0088_p0182c07║漢安設大響周穆置高臺三里生雲霧瞬息起冰雷
B15n0088_p0182c08║空持生識縛徒用長心災慧人恆棄捨庸識屢遭廻
B15n0088_p0182c09║六塵俱不實三界信悠哉
B15n0088_p0182c10║水月
B15n0088_p0182c11║圓輪既照水初生亦暎流溶溶如漬璧的的似沈鉤
B15n0088_p0182c12║非關顧兔沒豈是桂枝浮空令誰雅識還用喜騰猴
B15n0088_p0182c13║萬累若消蕩一相更何求
B15n0088_p0182c14║如響
B15n0088_p0182c15║疊障廻參差連峰欝相拒遠聞如句味遙應成言語
B15n0088_p0182c16║竟無五聲實誰謂八音所空成顛倒羣徒迷塵縛侶
B15n0088_p0182c17║愍哉火宅中茲心良可去
B15n0088_p0182c18║如夢
B15n0088_p0182c19║祕駕良難辨司夢並成虛未驗周為蝶安知人作魚
B15n0088_p0182c20║空聞延壽賦徒勞岐伯書潛令六識擾安能二惑除
B15n0088_p0182c21║當須耳應滿然後會真如
B15n0088_p0182c22║如影
B15n0088_p0182c23║朝光照皎皎夕漏轉駸駸晝花斜色去夜樹有輕陰
B15n0088_p0182c24║並能興眼入俱持動惑心息形影方止逐物慮恆侵
B15n0088_p0182c25║若悟假名淺方知實相深
B15n0088_p0182c26║鏡象
B15n0088_p0182c27║精金宛成器懸鏡在高堂後挂七龍網前發四珠光
B15n0088_p0183a01║廻望疑垂月傍瞻譬璧璫仁壽含萬類淮南辨四鄉
B15n0088_p0183a02║終歸一亡有何關至道塲
B15n0088_p0183a03║賦詠五陰識枝詩同前
B15n0088_p0183a04║澆淳混神因心形復依色欲浪逐情飄愛網隨心織
B15n0088_p0183a05║鑄金雖改狀斬籌方未極鴿歡既無辨猿攀此焉息
B15n0088_p0183a06║和劉尚書侍五明集元帝
B15n0088_p0183a07║帝德洽區宇垂衣彰太平黃唐慚懋實子姒惡嘉聲
B15n0088_p0183a08║治家陳五禮功成奏六英汲引為宸鑒舟航動睿情
B15n0088_p0183a09║法王唯一法無生信不生因因從此見果果自斯明
B15n0088_p0183a10║元良仰副后含一震鴻名龜藏踰啟魯笙史冠春卿
B15n0088_p0183a11║日宮佳氣滿月殿善風清綺錢蔽西觀緹慢卷南榮
B15n0088_p0183a12║金門練朝鼓玉壺休夜更宮槐當曉合城烏侵曙鳴
B15n0088_p0183a13║露光枝上動霞影水中輕虛薄今何事徒知戀法城
B15n0088_p0183a14║迎舍利宣帝
B15n0088_p0183a15║釋迦稱散體多寶號金軀白玉誠非比黃金良不踰
B15n0088_p0183a16║變見絕言象端異乃冥符靈知雖隱顯妙色豈榮枯
B15n0088_p0183a17║唯當十劫後方成無價珠
B15n0088_p0183a18║和王衛軍解講沈約
B15n0088_p0183a19║妙輪輟往駕寶樹未開音甘露為誰演得一標道心
B15n0088_p0183a20║眇眇元塗曠高義總成林七花屏塵相八解濯芳襟
B15n0088_p0183a21║吳中禮石佛江淹
B15n0088_p0183a22║幻生太浮詭長思多沉疑疑思不慚炤詭生寧盡時
B15n0088_p0183a23║敬承積劫下金花爍海湄火宅斂焚炭藥草匝卉滋
B15n0088_p0183a24║常願樂此道誦經空山坻禪心暮不雜寂行好無私
B15n0088_p0183a25║軒騎久已決親愛不留遲憂傷漫漫情靈意終不緇
B15n0088_p0183a26║誓尋青蓮界永入梵庭期
B15n0088_p0183a27║和太子重雲殿受戒庾肩吾
B15n0088_p0183b01║皇明執東曜帝扆居北辰小乘開治道大覺拯蒼民
B15n0088_p0183b02║殊塗同義路分流合智津傳香引上德列伎進名臣
B15n0088_p0183b03║連閣翻如畫圖雲更似真鏡山銜殿影梅梁落梵塵
B15n0088_p0183b04║苑桂恆留雪天花不待春萬年逢瑞應千生值法身
B15n0088_p0183b05║天衣初拂石豆火欲燃薪重善無論報輕毛庶有因
B15n0088_p0183b06║八關齋夜賦四城門前人
B15n0088_p0183b07║殿下即簡文時為皇太子府君即肩吾為太子中
B15n0088_p0183b08║庶子
B15n0088_p0183b09║東城門病
B15n0088_p0183b10║伏枕愛危光痾纏生易折無因雪岸草慮及硭山穴
B15n0088_p0183b11║（徐防）消渴腠腸腑疼蹇嬰肢節如何促齡內憂苦無暫
B15n0088_p0183b12║缺（孔壽）
B15n0088_p0183b13║南城門老
B15n0088_p0183b14║虛蕉誠易犯危藤復將囓一隨柯已微當年信長訣
B15n0088_p0183b15║（諸葛暟）已同白駒去復類紅花熱妍容一旦罷孤燈行
B15n0088_p0183b16║自設（府君）
B15n0088_p0183b17║西城門死
B15n0088_p0183b18║綏心雖殊用滅景寧優劣一隨業風盡終歸虛妄設
B15n0088_p0183b19║（王臺卿）五陰誠為假六趣寧有截零落竟同歸憂思空
B15n0088_p0183b20║相結（李鏡遠）
B15n0088_p0183b21║北城門沙門
B15n0088_p0183b22║俗幻生影空憂繞心塵噎於茲排四纏去矣求三涅
B15n0088_p0183b23║（殿下）下學輩留心方從窈冥別已悲境相空復作泡雲
B15n0088_p0183b24║滅（府君）
B15n0088_p0183b25║奉和皇太子懺悔應詔（有序）王筠
B15n0088_p0183b26║奉和皇太子懺悔詩仍上皇宸極聖旨即疏降同
B15n0088_p0183b27║所用十韻私心慶躍得未曾有招採餘韻更題鄙
B15n0088_p0183c01║拙
B15n0088_p0183c02║一聖智比明帝德光四海荷負誠悠屬度脫實斯在
B15n0088_p0183c03║懺說濟蒙愚推心屏欺殆名僧引定慧朝纓列元凱
B15n0088_p0183c04║還迷依善導反心由真宰和鈴混吹音勝幡榮雪彩
B15n0088_p0183c05║早蒲欲抽葉新篁向舒䈚翹勤諒懇到歸誠信兼倍
B15n0088_p0183c06║睿豔似烟霞欄杆若珠琲善誘雖欲繼含亳愧文彩
B15n0088_p0183c07║又和皇太子懺悔前人
B15n0088_p0183c08║習惡歸禮懺有過稱能改聖德及羣生唱說信兼採
B15n0088_p0183c09║翹心蕩十惡邈誠銷五罪三縛解智門六塵清法海
B15n0088_p0183c10║超然故無著逍遙新有待
B15n0088_p0183c11║和受戒詩釋惠令
B15n0088_p0183c12║泬寥秋氣爽搖落寒林疎風散飛廉雀浪動昆明魚
B15n0088_p0183c13║是日何為盛證戒奉皇儲願陪升自在神通任卷舒
B15n0088_p0183c14║道樹經讚陳張君祖
B15n0088_p0183c15║峨峨王舍國鬱鬱靈竹園中有神化長空觀體善權
B15n0088_p0183c16║私呵晞光景豈識真迹端恢恢道明元解發至神歡
B15n0088_p0183c17║飄忽凌虛起無云受慧難
B15n0088_p0183c18║三昧經讚前人
B15n0088_p0183c19║迹超十三燒戒由三昧成賢行極妙住道志慧以明
B15n0088_p0183c20║九本既殊動四禪不同冥淵哉不起滅始自無從生
B15n0088_p0183c21║借問道氣倫安測泥洹靈
B15n0088_p0183c22║答庾僧淵前人
B15n0088_p0183c23║茫茫混成始豁矣四天朗三辰還須彌百億同一像
B15n0088_p0183c24║靈和陶氤氳會之有妙常大慈濟羣生冥感如影響
B15n0088_p0183c25║蔚蔚沙彌眾粲粲萬心仰誰不欣大乘兆定於元曩
B15n0088_p0183c26║三法雖成林居士亦有黨不見虬與龍灑鱗凌霄上
B15n0088_p0183c27║冲心超遠寄浪懷邈獨往眾妙常所晞維摩余所賞
B15n0088_p0184a01║苟未體善權與子同髴髣悠悠誠滿域所遺在廢想
B15n0088_p0184a02║通士人篇何處士
B15n0088_p0184a03║龍宮既入道鳳闕且辭榮禪龕八想淨義窟四塵輕
B15n0088_p0184a04║香蓋法雲起花燈慧火明自然忘有著非止悟無生
B15n0088_p0184a05║五苦詩北周釋無名（本名宋闕）
B15n0088_p0184a06║生苦
B15n0088_p0184a07║可患身為患生將憂共生心神恆獨苦寵辱橫相驚
B15n0088_p0184a08║朝光非久照夜燭幾時明終成一聚土強覔千年名
B15n0088_p0184a09║老苦
B15n0088_p0184a10║少日欣日益老至苦年侵紅顏既罷豔白髮寧久吟
B15n0088_p0184a11║階庭唯仰杖朝府不勝簪甘肥與妖麗徒有壯時心
B15n0088_p0184a12║病苦
B15n0088_p0184a13║拔劍平四海橫戈却萬夫一朝牀枕上廻轉仰人扶
B15n0088_p0184a14║壯色隨肌減呻吟與痛俱綺羅雖滿目愁眉獨向隅
B15n0088_p0184a15║死苦
B15n0088_p0184a16║可惜凌雲氣忽隨朝露終長辭白日下獨入黃泉中
B15n0088_p0184a17║池臺既已沒墳隴向應空唯當松柏裏千年恆勁風
B15n0088_p0184a18║愛離
B15n0088_p0184a19║誰忍心中愛分為別後思幾時相握手嗚噎不能辭
B15n0088_p0184a20║雖言萬里隔猶有望還期如何九泉下更無相見時
B15n0088_p0184a21║五盛陰前人
B15n0088_p0184a22║佛書有五陰譬喻謂以聚沫喻色水中泡喻痛熱
B15n0088_p0184a23║時欿喻想芭蕉喻行幻喻識言皆空虛也
B15n0088_p0184a24║先去非長別後來非久親新墳將舊塚相次似魚鱗
B15n0088_p0184a25║茂陵誰辨漢驪山詎識秦千年與昨日一種併成塵
B15n0088_p0184a26║定知今世土還是昔時人焉能取他骨復持埋我身
B15n0088_p0184a27║奉和法筵應詔庾信
B15n0088_p0184b01║五城鄰北極百雉壯西昆鉤陳橫複道閶闔抵靈軒
B15n0088_p0184b02║千柱蓮花塔由旬紫紺園佛影胡人記經文漢語翻
B15n0088_p0184b03║星窺朱鳥牖雲宿鳳凰門新禽解雜囀春柳臥生根
B15n0088_p0184b04║早雷驚蟄戶流雪長河源建始移交讓徽音種合昬
B15n0088_p0184b05║風飛扇天辨泉湧屬絲言羈臣從散木無以預中天
B15n0088_p0184b06║（闕二字）遙可望終類仰鵾弦
B15n0088_p0184b07║再入道塲紀事應制唐沈佺期
B15n0088_p0184b08║南方歸去再生天內殿今年異昔年見闢乾坤新定
B15n0088_p0184b09║位看題日月更高懸行隨香輦登仙路坐近爐烟講
B15n0088_p0184b10║法筵自喜恩深陪侍從兩朝長在聖人前
B15n0088_p0184b11║飯覆釜山僧王維
B15n0088_p0184b12║晚知清淨理日與人羣疎將候遠山僧先期掃敝廬
B15n0088_p0184b13║果從雲峰裏顧我蓬蒿居藉草飯松屑焚香看道書
B15n0088_p0184b14║燃燈晝欲盡鳴磬夜方初一悟寂為樂此生閒有餘
B15n0088_p0184b15║思歸何必深身世猶空虛
B15n0088_p0184b16║宿瑩公禪房聞梵李頎
B15n0088_p0184b17║花宮仙梵遠微微月隱高城鐘漏稀夜動霜林驚落
B15n0088_p0184b18║葉曉聞天籟發清機蕭條已入寒空靜颯沓仍隨秋
B15n0088_p0184b19║雨飛始覺浮生無住著頓令心地欲皈依
B15n0088_p0184b20║同馬太守聽九思法師講金剛經高適
B15n0088_p0184b21║吾師晉陽寶傑出山河最途經世諦間心到空王外
B15n0088_p0184b22║鳴鐘山虎伏說法天龍會了義同建瓴梵法若吹籟
B15n0088_p0184b23║深知億劫苦善喻恆沙大捨施割肌膚攀援去親愛
B15n0088_p0184b24║招提何清淨良牧駐輕蓋露冕眾香中臨人覺苑內
B15n0088_p0184b25║心持佛印久標割魔軍退願開初地因永奉彌天對
B15n0088_p0184b26║與元丹丘方城寺談元作李白
B15n0088_p0184b27║茫茫大夢中惟我獨先覺騰轉風火來假合作容貌
B15n0088_p0184c01║滅除昬疑盡領略入精要澄慮觀此身因得通寂照
B15n0088_p0184c02║朗悟前後際始知金仙妙幸逢禪居人酌玉坐相召
B15n0088_p0184c03║彼我俱若喪雲山豈殊調清風生虛空明月見談笑
B15n0088_p0184c04║怡然青蓮宮永願恣遊眺
B15n0088_p0184c05║別李祕書始興寺所居杜甫
B15n0088_p0184c06║不見祕書心若失及見祕書失心疾安為動主理信
B15n0088_p0184c07║然我獨覺子神充實重聞西方止觀經老身古寺風
B15n0088_p0184c08║泠泠妻兒待米且歸去他日杖藜來細聽
B15n0088_p0184c09║過盧四員外宅看飯僧共題七韻前人
B15n0088_p0184c10║三賢異七賢青眼慕青蓮乞飯從香積裁衣學水田
B15n0088_p0184c11║上人飛錫杖檀越施金錢趺坐簷前日焚香竹下烟
B15n0088_p0184c12║寒空法雲地秋色淨居天身逐因緣法心過次第禪
B15n0088_p0184c13║不須愁日暮自有一燈燃
B15n0088_p0184c14║秋夜北山精舍觀體如師梵劉長卿
B15n0088_p0184c15║焚香奏仙唄向夕遍空山清切兼秋遠威儀對月間
B15n0088_p0184c16║靜分巖響答散逐海潮還幸得風吹去隨人到世間
B15n0088_p0184c17║聽藍溪僧為元居士說維摩經孟郊
B15n0088_p0184c18║古樹少枝葉真僧亦相依山木自曲直道人無是非
B15n0088_p0184c19║手持維摩偈心向居士歸空景忽開霽雪花猶在衣
B15n0088_p0184c20║洗然水谿晝寒物生光輝
B15n0088_p0184c21║晨詣超師院讀禪經柳宗元
B15n0088_p0184c22║汲井漱寒齒清心拂塵服閑持貝葉書步出東齋讀
B15n0088_p0184c23║真源了無取妄跡世所逐遺言冀可冥繕性何由熟
B15n0088_p0184c24║道人庭宇靜苔色連深竹日出霧露餘青松如膏沐
B15n0088_p0184c25║澹然離言說悟悅心自足
B15n0088_p0184c26║詣順公問道耿津
B15n0088_p0184c27║此身知是妄遠遠詣支公何法住持後能逃生死中
B15n0088_p0185a01║秋苔經古徑蘀葉滿疎叢方便如開誘南宗與北宗
B15n0088_p0185a02║清閒上人自蜀入洛於長壽寺說法度人
B15n0088_p0185a03║白居易
B15n0088_p0185a04║梓潼眷屬何年別長壽壇塲近日開度是蜀人皆度
B15n0088_p0185a05║了法輪移向洛中來
B15n0088_p0185a06║定水寺行香鄭谷
B15n0088_p0185a07║聽松看畫繞虛廊風拂金爐待賜香丞相未來春雪
B15n0088_p0185a08║密暫偷閒臥老僧牀
B15n0088_p0185a09║水精念珠曹松
B15n0088_p0185a10║等量紅縷貫晶熒盡道勻圓別未勝鑿斷玉潭盈尺
B15n0088_p0185a11║水琢成金地兩條冰輪時祇恐星侵佛挂處常疑露
B15n0088_p0185a12║滴僧幾度夜深尋不著琉璃為殿月為燈
B15n0088_p0185a13║智達上人水精念珠歌歐陽詹
B15n0088_p0185a14║水已清清中不易當其精精華極何宜更復加磨拭
B15n0088_p0185a15║良工磨拭成貫珠泓澄洞澈看如無星輝月耀莫之
B15n0088_p0185a16║逾駭鷄照乘徒稱殊上人念佛泛真諦一佛一珠以
B15n0088_p0185a17║為計既指其珠當佛身亦欲珠明像佛智咨董母訪
B15n0088_p0185a18║朱公得之玓瓅羣奇中龍龕鷲嶺長隨躬朝自手持
B15n0088_p0185a19║纖掌透夜來月照紅絛空窮川極陸難為寶孰說車
B15n0088_p0185a20║渠將瑪瑙連連寒溜下陰軒熒熒泫露垂秋草皎晶
B15n0088_p0185a21║晶彰煌煌陸離電烻紛不常凌眸暈目生光芒我來
B15n0088_p0185a22║借問修行術數日殷勤羨茲物上人視日授微言心
B15n0088_p0185a23║淨如斯即是佛
B15n0088_p0185a24║飯僧王建
B15n0088_p0185a25║別屋炊香飯薰辛不入家溫泉調葛麫淨手摘藤花
B15n0088_p0185a26║蒲鮓除青葉芹虀帶紫芽願師常伴食消氣有薑茶
B15n0088_p0185a27║送至弘沙彌赴上元受戒僧皎然
B15n0088_p0185b01║不肯資章甫勝衣被木蘭今隨秣陵信欲及蔡州壇
B15n0088_p0185b02║野寺鐘聲遠春山戒足寒歸來次第學應見後心難
B15n0088_p0185b03║奉和開元寺佛鉢陸龜蒙
B15n0088_p0185b04║空王初受逞神功四鉢須臾現一重持次想添香積
B15n0088_p0185b05║飯覆時應帶步羅鐘光寒好照金毛鹿響靜堪降白
B15n0088_p0185b06║耳龍從此寶函香裏見不須西去詣靈峰
B15n0088_p0185b07║開元寺佛鉢詩皮日休
B15n0088_p0185b08║帝青石作綠冰姿曾得金人手自持拘律樹邊齋散
B15n0088_p0185b09║後提羅花下洗來時乳糜味斷中天覺麥麨香消大
B15n0088_p0185b10║劫知從此共君親頂戴斜風應不等閒吹
B15n0088_p0185b11║乞數珠贈南禪湜老宋蘇軾
B15n0088_p0185b12║從君覔數珠老境仗消遣未能轉千佛且從千佛轉
B15n0088_p0185b13║儒生推變化乾策數大衍道士守元牝龍虎看舒卷
B15n0088_p0185b14║我老安能為萬劫付一喘嘿坐閱塵界往來十八返
B15n0088_p0185b15║區區我所寄蹙縮蠶在繭適從海上回蓬萊又清淺
B15n0088_p0185b16║劉器之好譚禪不喜遊山山中笋出戲語器之
B15n0088_p0185b17║可同叅玉版長老前人
B15n0088_p0185b18║叢林真百丈法嗣有橫枝不怕石頭路來叅玉版師
B15n0088_p0185b19║聊憑柏樹子與問籜龍兒瓦礫猶能說此君那不知
B15n0088_p0185b20║久雨齋居誦經朱熹
B15n0088_p0185b21║端居獨無事聊披釋氏書暫釋塵累牽超然與道俱
B15n0088_p0185b22║門掩竹林幽禽鳴山雨餘了此無為法身心同晏如
B15n0088_p0185b23║讀瑜珈論僧惠洪
B15n0088_p0185b24║此生已無累一席可窮年細嚼寶公飯飽叅彌勒禪
B15n0088_p0185b25║懶修精進定愛作吉祥眠夜久山空寂惟聞繞砌泉
B15n0088_p0185b26║石勒問道圖金元好問
B15n0088_p0185b27║輕比韓彭作李陽高僧久已笑君狂中原果有劉文
B15n0088_p0185c01║叔肯說鈴聲替戾岡
B15n0088_p0185c02║退之留別大顛圖段克己
B15n0088_p0185c03║吏部文章日月光平生忠義著南荒肯因一轉山僧
B15n0088_p0185c04║話換却從來鐵石腸
B15n0088_p0185c05║方丈坐中史肅
B15n0088_p0185c06║紙本功名直幾錢何如付與北牕眠詩書作我閒中
B15n0088_p0185c07║地風月知人醉裏天水底游魚真見性樹頭語鳥小
B15n0088_p0185c08║叅禪平生習氣蓮華社一炷香前結後緣
B15n0088_p0185c09║禪頌王或
B15n0088_p0185c10║吾身非我底為情說著塵勞特地驚五九盡時山更
B15n0088_p0185c11║好澗泉雲鳥自春聲
B15n0088_p0185c12║禪頌七言二首前人
B15n0088_p0185c13║昧己全拋大事憂為渠剛攬等閒愁桑榆晚景無多
B15n0088_p0185c14║子鍼芥人身豈易投閒日搆來忙日用此生迷却再
B15n0088_p0185c15║生休鼻頭捩轉從今始看作回程火裏牛
B15n0088_p0185c16║其二
B15n0088_p0185c17║放下情懷觸處安生涯取取沒多般褐衣襤褸聊遮
B15n0088_p0185c18║赤短髮鬅鬙底用冠一榻省緣資困歇二匙隨分了
B15n0088_p0185c19║飢餐也知苦澀人人笑烈日初心不敢謾
B15n0088_p0185c20║逃禪室述懷十六韻元丁鶴年
B15n0088_p0185c21║出處兩茫然低徊每自憐本無經國術仍乏買山錢
B15n0088_p0185c22║故邑三千里他鄉二十年力微歸計沓身遠客心懸
B15n0088_p0185c23║桃李誰家樹禾麻傍舍田鶉衣秋屢結蝸室歲頻遷
B15n0088_p0185c24║逝水終難復寒灰更不然久要成齟齬多病復沈緜
B15n0088_p0185c25║俛仰衷情倦棲遲野性便延徐誰下榻訪戴獨廻船
B15n0088_p0185c26║恥灑窮途泣閒修淨土緣談元分上下味道悉中邊
B15n0088_p0185c27║有相皆虛妄無才幸苟全棲雲同白鹿飲露效元蟬
B15n0088_p0186a01║高蹈慚真隱狂歌媿昔賢惟餘空念在山寺日逃禪
B15n0088_p0186a02║子英云玉山顧隱君今於同里法喜寺樓居日
B15n0088_p0186a03║抄佛書至午而止餘暇則吟味不輟雖親舊來
B15n0088_p0186a04║訪亦不往答焉余因子英復去作此代簡
B15n0088_p0186a05║謝應芳
B15n0088_p0186a06║客來喜得平安信蕭寺樓居日掩扃湖近浪搖牕影
B15n0088_p0186a07║白地偏苔沒屨痕青羣賢方結蓮花社小楷猶抄貝
B15n0088_p0186a08║葉經歲晚扁舟歸甫里好尋漁父過寒汀
B15n0088_p0186a09║賡僧韻明太祖
B15n0088_p0186a10║天台五百尊方寸皆明月月影彌千江何曾有暫歇
B15n0088_p0186a11║為斯妙用通今古長不滅昔當懸挂時誠非凡可越
B15n0088_p0186a12║住世及應真幾度阿僧劫假錫作梯航泛海濤如雪
B15n0088_p0186a13║一旦杳無蹤暫與沙門別儵忽羣禪中孰能為機泄
B15n0088_p0186a14║禪心曠無跡如海亦何竭僧本具他心宗門常合轍
B15n0088_p0186a15║鍾山法會詩八首僧夷簡
B15n0088_p0186a16║洪武五年正月十五日朝廷就鍾山寺大建法會
B15n0088_p0186a17║普濟幽冥四年十二月十五日上御奉天殿集公
B15n0088_p0186a18║侯百官宣諭建會之因禁天下屠宰上先齋戒一
B15n0088_p0186a19║月以嚴法賦齋戒
B15n0088_p0186a20║玉食金盤去八珍九重齋戒諭羣臣版圖賓貢無中
B15n0088_p0186a21║外鬼錄流亡有故新佛事五天均至化民生四海賀
B15n0088_p0186a22║同仁普通有願長蔬食曾夢神僧水陸因
B15n0088_p0186a23║正月十三日三鼓時上御奉天殿集公侯百官奉
B15n0088_p0186a24║上佛表命禮部尚書齋赴鍾山啟建法會焚之賦
B15n0088_p0186a25║奉表
B15n0088_p0186a26║御手封函出紫宸百靈効職共紛紜尚書夜待三更
B15n0088_p0186a27║漏使者朝持五色雲宣室鬼神徒有問茂林封禪謾
B15n0088_p0186b01║能文陳情此日趨靈鷲萬歲千秋報聖君
B15n0088_p0186b02║十五日上服袞冕乘輦輅赴法會至日夕迎佛上
B15n0088_p0186b03║率公侯百官臨法筵供佛行大禮樂用善世等曲
B15n0088_p0186b04║先是十四日微雪呈祥尋即開霽是夕星月在天
B15n0088_p0186b05║風露湛寂絲竹迭奏燈火交輝禮儀之盛前古莫
B15n0088_p0186b06║及賦迎佛禮佛送佛三首
B15n0088_p0186b07║鷲嶺幡幢下界來先令滕六淨氛埃微風不動燈如
B15n0088_p0186b08║晝明月初昇樂似雷宿衛萬夫嚴虎旅從官千騎駐
B15n0088_p0186b09║龍媒袞衣儼在通明殿一朵紅雲擁不開
B15n0088_p0186b10║天子臨筵禮覺皇衣冠陪位亦侯王寶臺高處金蓮
B15n0088_p0186b11║色珠樹中間玉佩光幣帛奉陳先盥洗荼甌初獻謹
B15n0088_p0186b12║焚香漢庭不必論前夢親覩金容在上方
B15n0088_p0186b13║皓月華星傍九霄夜深端坐聖躬勞樂聲按舞漁山
B15n0088_p0186b14║近花雨飄空鷲嶺高玉冊讀文傳太祝金拌捧奠出
B15n0088_p0186b15║儀曹從容望燎鑾輿動目送中天白玉毫
B15n0088_p0186b16║宣諭鬼魂賜以法食賦諭鬼
B15n0088_p0186b17║萬方殺戮到漁樵三日齋宮德澤饒朽骨又蒙周室
B15n0088_p0186b18║葬游魂不待楚人招千年象教來中國一代威儀出
B15n0088_p0186b19║聖朝慚愧山林何所報耕桑滿野甲兵銷
B15n0088_p0186b20║詔龍灣普放水燈以燭幽暗賦水燈
B15n0088_p0186b21║持節馮夷向夕過遠分燈火出官河斗牛光動天垂
B15n0088_p0186b22║野風露聲沈水息波海族樓臺休罷市鮫人機杼不
B15n0088_p0186b23║停梭九泉無復悲長夜莫問南山白石歌
B15n0088_p0186b24║法會三日上之臨幸十三日天雨娑羅樹子近臣
B15n0088_p0186b25║得之以奏獻焉十四日詔皇太子諸王同觀法會
B15n0088_p0186b26║賦迎駕
B15n0088_p0186b27║千騎東華玉輦來鍾山渾勝妙高臺旌旗寶樹重重
B15n0088_p0186c01║入樓閣香雲一一開仙仗齋從三日幸春官詔許五
B15n0088_p0186c02║王陪近臣共說天顏喜收得娑羅樹子廻
B15n0088_p0186c03║讀佛書歸有光
B15n0088_p0186c04║天竺降靈聖利益其在此雪山真苦行九惱尚纏己
B15n0088_p0186c05║非徒食馬麥空鉢良可恥紛紛旃茶女謗論或未已
B15n0088_p0186c06║不知手指中猶出五獅子
B15n0088_p0186c07║和聞梵曹學佺
B15n0088_p0186c08║山下層層起暮烟山中一點佛燈然僧家功課如常
B15n0088_p0186c09║事只有朝昬無歲年
B15n0088_p0186c10║舍利塔周永年
B15n0088_p0186c11║雲端已暝忽復曙燈燭直如妙高聚舍利光常貫太
B15n0088_p0186c12║虛只今收攝隨心住上界高明受眾朝中宵虛白開
B15n0088_p0186c13║天路佛聲浩浩若潮生人如磨蟻香如霧燈燈深入
B15n0088_p0186c14║夜夜明物身早向光中度傳言影落鮎魚口佛燈漁
B15n0088_p0186c15║火相先後魚目常開魚網沉飲光啖影爭游走喜滅
B15n0088_p0186c16║漁家黑業多旁生所貴非長壽安得華嚴與上方千
B15n0088_p0186c17║燈四炤搖星斗却令蟹舍及魚城惆悵朝朝空發笱
B15n0088_p0186c18║車駕臨蔣山於崇禧寺賜高僧齋議設無遮會
B15n0088_p0186c19║謾成口號僧來復
B15n0088_p0186c20║崇禧寺前風日清鑾輿遙迓定鐘鳴山林有道裨王
B15n0088_p0186c21║化天地無私荷聖情婁約入梁終應詔惠琳居宋豈
B15n0088_p0186c22║貪名金山重感千年夢願濟幽靈答治平
B15n0088_p0186c23║又
B15n0088_p0186c24║祇園花雨曉吹香手綰袈裟近御牀闕下紫雲隨雉
B15n0088_p0186c25║尾座間紅日動龍光金盤蘇合頒殊域玉盌醍醐出
B15n0088_p0186c26║尚方稠疊屢承天上供每慚無德頌陶唐
B15n0088_p0186c27║吳僧日章講師赴召修蔣山普度佛寺既罷東
B15n0088_p0187a01║歸送別高啟
B15n0088_p0187a02║萬人擁坐聽潮音寶剎曾迂玉駕臨佛法曉敷三藏
B15n0088_p0187a03║祕帝恩春及九原深鍾山坐處花為雨練浦歸時樹
B15n0088_p0187a04║欲陰擬問楞伽嗟已別楚江飛錫暮沈沈
B15n0088_p0187a05║開元寺石鉢前人
B15n0088_p0187a06║寶石當年琢帝青浮波不異木杯輕傳靈已歷乾陀
B15n0088_p0187a07║國乞食曾來舍衛城漁父得時初獻洗法王在日每
B15n0088_p0187a08║擎行寺僧見客休頻出恐有藏龍此內驚
B15n0088_p0187a09║夜坐喜晏伯謙談禪方太古
B15n0088_p0187a10║海月未出山清宵起燈燭草坐偕道流談禪暢幽獨
B15n0088_p0187a11║雲嵓一何深心遠境自足泠然忽成悟風吹隔牕竹
B15n0088_p0187a12║悟道吟二首周憲王
B15n0088_p0187a13║慈悲為雨法為航心是蓮華性是香靜裏工夫些子
B15n0088_p0187a14║力閑中議論許多長提攜一氣通金界顛倒三車運
B15n0088_p0187a15║玉漿笑把明珠閑玩弄眉間萬丈白毫光
B15n0088_p0187a16║其二
B15n0088_p0187a17║自從悟得真如理今古空談善有因撒手往來還是
B15n0088_p0187a18║我點頭問訊屬何人安閑常樂勝中勝自在頻觀身
B15n0088_p0187a19║外身大笑西來緣底事等閒識破便休論
B15n0088_p0187a20║山居偈釋智旭
B15n0088_p0187a21║一病五百日形神並已枯緇素偶相值稱我為禪癯
B15n0088_p0187a22║禪癯竟何解佛法從來無倦眠醒便起笑此空頭顱
B15n0088_p0187a23║其二
B15n0088_p0187a24║我愛山中住觀化俯且仰一法不當情萬緣同鏡像
B15n0088_p0187a25║纔言獨露身無端已成兩笑破太虛空巗谷爭酬響
B15n0088_p0187a26║其三
B15n0088_p0187a27║白雲捲還舒清風拂還止問我山中樂從來只如此
B15n0088_p0187b01║懶向蒲團求亦不鑽故紙若作佛法商千里復萬里
B15n0088_p0187b02║其四
B15n0088_p0187b03║世法多崎嶇禁路還存賄枉道或容身直道每招罪
B15n0088_p0187b04║何如野衲閒薇蕨堪充餒風來翠竹鳴雲去青山在
B15n0088_p0187b05║俯仰獨清寧家風常不改
B15n0088_p0187b06║其五
B15n0088_p0187b07║禦寒不䌟績糊口不耕田佛制固如此誰思共息肩
B15n0088_p0187b08║神王翻貝葉形疲且隱眠何須學枯木失此無心禪
B15n0088_p0187b09║其六
B15n0088_p0187b10║言居佛祖先行落凡愚後漫抱法門憂自疾甘無救
B15n0088_p0187b11║恥躬愧儒宗歸焚慚禦寇莫誇日正長瞬息聞更漏
B15n0088_p0187b12║其七
B15n0088_p0187b13║前際不可窮後際不可極現前介爾心邊際渺難測
B15n0088_p0187b14║明明法界宗妙觀胡墨墨奮起金剛拳打碎無生國
B15n0088_p0187b15║其八
B15n0088_p0187b16║佛語即佛心佛心非佛語離此即非關究竟誰為汝
B15n0088_p0187b17║一句了然超萬劫合頭杵若要舌本甜勤取黃連茹
B15n0088_p0187b18║警眾友前人
B15n0088_p0187b19║翹首菩提路悠悠幾陌阡應憐小證後重憶大通前
B15n0088_p0187b20║月指謝緣影鏡像明媸姦自慚說法鳥誡爾莫生天
B15n0088_p0187b21║
B15n0088_p0187b22║
B15n0088_p0187b23║
B15n0088_p0187b24║
B15n0088_p0187b25║
B15n0088_p0187b26║
B15n0088_p0187b27║
B15n0088_p0187c01║釋教部選句
B15n0088_p0187c02║梁沈約內典序禪業定門造次無爽安忍與金石同
B15n0088_p0187c03║固戒行與寶珠等色
B15n0088_p0187c04║元帝內典碑銘集林序夫法性空寂心行處斷感而
B15n0088_p0187c05║遂通隨方引接
B15n0088_p0187c06║北齊魏牧一切經願文寶雲西映法河東瀉甘露橫
B15n0088_p0187c07║流隨風感授皇家統天尊道崇法
B15n0088_p0187c08║隋煬帝寶臺經藏願文獨善且最勝無為第一樂
B15n0088_p0187c09║唐韋臯再修大聖慈寺普賢菩薩記臯受命方鎮十
B15n0088_p0187c10║有七年求所以贊皇猷裨大化嘗以萬人之心不俟
B15n0088_p0187c11║懲戒靡然歸善者釋氏之教弘矣况冥祐昭報大彰
B15n0088_p0187c12║於時崇而守之亦同歸於理也
B15n0088_p0187c13║白居易畫西方幀記諦觀北娑婆世界微塵眾生無
B15n0088_p0187c14║賢愚無貴賤無幼艾有起心歸佛者舉手合掌必先
B15n0088_p0187c15║嚮西方有怖厄苦惱者開口發聲必先念阿彌陀佛
B15n0088_p0187c16║又範金合土刻石織文乃至印本聚沙童子戲者莫
B15n0088_p0187c17║不率以阿彌陀佛為上首不知其然而然由是而觀
B15n0088_p0187c18║是彼如來有大誓願于此眾生眾生有大因緣于彼
B15n0088_p0187c19║國土明矣不然者南北東方遇見未來佛多矣何獨
B15n0088_p0187c20║如是哉
B15n0088_p0187c21║釋真言金剛般若石經記先佛者法法空則境澄後
B15n0088_p0187c22║佛者教教離則言亡
B15n0088_p0187c23║宋陳舜俞經藏記夫輪之名有二一曰法輪佛之所
B15n0088_p0187c24║乘也智慧解脫以動之戒定悲忍以行之小而入乎
B15n0088_p0187c25║微塵而有餘大而御乎虛空而不能容擬諸形容而
B15n0088_p0187c26║莫之能名法輪也其二曰苦輪眾生之所乘也動之
B15n0088_p0187c27║以煩惱貪著行之以嗔亂罪害上驅乎天中驅乎人
B15n0088_p0188a01║下轉乎地散而入乎鬼神之都禽獸之鄉而莫知其
B15n0088_p0188a02║歸擬諸形容亦莫之能名苦輪也噫在佛為法在眾
B15n0088_p0188a03║生為苦度眾生乃有佛非佛不能度眾生然佛之度
B15n0088_p0188a04║眾生也未嘗脫吾輪而載之蓋即其所乘而指其所
B15n0088_p0188a05║向故能方軌同轍而出乎無窮之域焉爾則凡所謂
B15n0088_p0188a06║輪者可以摧止諸苦令法流轉亦幾于佛矣（又）天台
B15n0088_p0188a07║教院記天台氏之建化也以觀心為法以念佛為宗
B15n0088_p0188a08║觀心者觀有心以至乎無心念佛者念彼佛以證乎
B15n0088_p0188a09║我佛或升階納陛同踐堂奧或順風乘航橫絕苦海
B15n0088_p0188a10║真可謂大乘之淵源導師之方便者矣原夫清淨本
B15n0088_p0188a11║然無有空假因緣忽生萬法以起河沙妙門一念而
B15n0088_p0188a12║足所以體同寂照神冥樂域丘陵坑坎悉見嚴淨眾
B15n0088_p0188a13║鳥行樹皆出法音用之則然何遠乎爾
B15n0088_p0188a14║晉支遁詩廓矣千載事消液歸空無無矣復何傷萬
B15n0088_p0188a15║殊歸一途道會貴冥想罔象掇元珠悵怏濁水際幾
B15n0088_p0188a16║忘映清渠反鑒歸澄漠容與含道符（又）崇虛習本照
B15n0088_p0188a17║頓無歸昔神（又）願得無身道高棲沖默情
B15n0088_p0188a18║齊王融詩香風流梵琯澤雨散雲花
B15n0088_p0188a19║陳徐孝克詩五禪清慮表七覺蕩心封
B15n0088_p0188a20║唐宋之問詩淨心遙證果睿想獨超禪（又）釋事懷三
B15n0088_p0188a21║隱清襟謁四禪
B15n0088_p0188a22║王維詩一施傳心法惟將戒定還（又）空居法雲外觀
B15n0088_p0188a23║世得無生
B15n0088_p0188a24║孟浩然詩導以微妙法結為清淨因（又）看取蓮花淨
B15n0088_p0188a25║方知不染心
B15n0088_p0188a26║崔顥詩洗意歸清淨澄心悟空了始知世上人萬物
B15n0088_p0188a27║一何擾
B15n0088_p0188b01║僧廣宣詩南方寶界幾由旬八部同瞻一佛身
B15n0088_p0188b02║杜甫詩老夫貪佛日隨意宿僧房（又）問法看詩妄觀
B15n0088_p0188b03║身向酒慵（又）蘇晉長齋繡佛前醉中往往愛逃禪
B15n0088_p0188b04║顧况詩定中觀有漏言外證無聲
B15n0088_p0188b05║賈島詩王侯皆護法何寺講鐘鳴
B15n0088_p0188b06║曹松詩有為嫌假佛無境是真機
B15n0088_p0188b07║陶翰詩心超諸境外了與懸解同
B15n0088_p0188b08║郎士元詩宰官迎說法童子伴隨緣
B15n0088_p0188b09║張暈詩一從方外遊頓覺塵心變
B15n0088_p0188b10║宋徐照詩詩因圓解堪呈佛棊與禪通可悟人
B15n0088_p0188b11║文同詩曾聽三摩義居常夢曉鐘
B15n0088_p0188b12║金冀禹錫詩我是禪房未歸客阿師休作長官看
B15n0088_p0188b13║元陳旅詩漸覺仙樓近微聞梵鐸揚石壇登案衍瓊
B15n0088_p0188b14║佩雜璆鏘夕渚休蘭櫂春壺瀉桂漿伊蒲頒內供薝
B15n0088_p0188b15║蔔散林香
B15n0088_p0188b16║舒頔詩誓將寂滅心受此清淨福（又）禪心絮沾泥世
B15n0088_p0188b17║味蠟煑粥
B15n0088_p0188b18║郭翼詩心花幽處現天籟靜中聞汩汩紅塵海虛空
B15n0088_p0188b19║念不分
B15n0088_p0188b20║周權詩有為皆是幻無想總成禪
B15n0088_p0188b21║明張羽詩宰官問法留三宿慈母焚香製七條（又）覩
B15n0088_p0188b22║木悟真源聞香解禪悅
B15n0088_p0188b23║薛瑄詩澄心得妙觀忘言契良悟
B15n0088_p0188b24║唐肅詩雨花知佛境流水識禪心
B15n0088_p0188b25║林鴻詩便欲依禪寂塵纓可奈何