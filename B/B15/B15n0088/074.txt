B15n0088_p0189a01║欽定古今圖書集成博物彙編神異典
B15n0088_p0189a02║　第七十四卷目錄
B15n0088_p0189a03║釋教部紀事一
B15n0088_p0189a04║
B15n0088_p0189a05║
B15n0088_p0189a06║
B15n0088_p0189a07║
B15n0088_p0189a08║
B15n0088_p0189a09║
B15n0088_p0189a10║神異典第七十四卷
B15n0088_p0189a11║釋教部紀事一
B15n0088_p0189a12║佛法金湯編牟子融之後蒼梧儒生獻帝興平二年
B15n0088_p0189a13║因世亂無仕宦意銳志佛道乃製理惑論三十七篇
B15n0088_p0189a14║其文有問曰何以正言佛佛為何謂乎牟子曰佛者
B15n0088_p0189a15║覺也猶三皇神五帝聖也佛乃道德之元祖神明之
B15n0088_p0189a16║宗緒佛之言覺者恍惚變化分身散體或存或亡能
B15n0088_p0189a17║小能大能圓能方能老能少能隱能彰蹈火不燒履
B15n0088_p0189a18║刃不傷在污不染在禍不殃不行而到無作而光故
B15n0088_p0189a19║號為佛問曰夫至實不華至詞不飾珠玉少而貴瓦
B15n0088_p0189a20║礫多而賤聖人製七經之本不過三萬言眾事備焉
B15n0088_p0189a21║今佛經卷以萬計言以億數非一人力所能堪也僕
B15n0088_p0189a22║以為煩而不要牟子曰江海所以異於行潦者以其
B15n0088_p0189a23║深廣也五嶽所以別於丘陵者以其高大也若高不
B15n0088_p0189a24║絕山阜跛羊凌其巔深不絕涓流孺子浴其淵麒麟
B15n0088_p0189a25║不處苑囿之中吞舟之魚不游數仞之溪何者小不
B15n0088_p0189a26║能容大也佛經前說億載之事却道萬世之要太素
B15n0088_p0189a27║未起太始未生其微不可握其纖不可入佛悉彌給
B15n0088_p0189b01║其廣大之外剖析其杳渺之內靡不紀之故其經卷
B15n0088_p0189b02║以萬計言以億數多多益具眾眾益富何不要之有
B15n0088_p0189b03║問曰佛道至尊至大堯舜周孔曷不修之乎七經之
B15n0088_p0189b04║中不見其辭子既躭詩書悅禮樂奚為復好佛道竊
B15n0088_p0189b05║為吾子不取牟子曰書不必孔子之言藥不必扁鵲
B15n0088_p0189b06║之方合議者從愈病者良君子博取眾善以輔其身
B15n0088_p0189b07║子貢云夫子何常師之有堯事尹壽舜事務成旦學
B15n0088_p0189b08║呂望丘學老聃亦不具見於七經也况佛身相好變
B15n0088_p0189b09║化神力無方焉能捨而不學乎五經事義或有所缺
B15n0088_p0189b10║佛不見記何足怪哉問曰佛有三十二相八十種好
B15n0088_p0189b11║何其異於人之甚也殆富耳之語非實之云牟子曰
B15n0088_p0189b12║少所見多所怪覩馲駝言馬腫背堯眉八采舜目重
B15n0088_p0189b13║瞳臯陶鳥喙文王四乳禹耳三漏周公背僂伏羲龍
B15n0088_p0189b14║鼻仲尼反宇老子日角目元鼻有雙柱手把十文足
B15n0088_p0189b15║踏二五此非異於人乎佛之相好奚疑哉問曰子以
B15n0088_p0189b16║經傳之辭華麗之說褒贊佛行稱譽其德高者凌青
B15n0088_p0189b17║雲廣者踰地圻得無踰其本過其實乎牟子曰吁吾
B15n0088_p0189b18║之所褒猶以塵埃附嵩岱收朝露投滄海子之所謗
B15n0088_p0189b19║猶握瓢觚欲滅江海操耕耒欲損崑崙側一拳以翳
B15n0088_p0189b20║日光舉土塊以塞河衝吾所褒不能使佛高子之毀
B15n0088_p0189b21║不能令其下也
B15n0088_p0189b22║曹植精通書藝邯鄲淳稱為天人每讀佛經輒畱連
B15n0088_p0189b23║嗟玩以為至道之極宗嘗遊漁山聞空中梵天之響
B15n0088_p0189b24║清揚哀婉因倣其聲寫為梵唄今法事有漁山梵即
B15n0088_p0189b25║其餘奏也嘗著辨道論言仙道虛妄
B15n0088_p0189b26║三國志劉繇傳繇泝江南保豫章駐彭澤笮融先至
B15n0088_p0189b27║殺太守朱皓入居郡中繇進討融為融所破更復招
B15n0088_p0189c01║合屬縣攻破融融敗走入山為民所殺繇尋病卒時
B15n0088_p0189c02║年四十二笮融者丹陽人初聚眾數百往依徐州牧
B15n0088_p0189c03║陶謙謙使督廣陵彭城運漕遂放縱擅殺坐斷三郡
B15n0088_p0189c04║委輸以自入乃大起浮圖祠以銅為人黃金塗身衣
B15n0088_p0189c05║以錦采垂銅槃九重下為重樓閣道可容三千餘人
B15n0088_p0189c06║悉課讀佛經令界內及旁郡人有好佛者聽受道復
B15n0088_p0189c07║其他役以招致之由此前後遠近至者五千餘人戶
B15n0088_p0189c08║每浴佛多設酒飯布席于路經數十里民人來觀及
B15n0088_p0189c09║就食且萬人費以巨億計曹公攻陶謙徐土搔動融
B15n0088_p0189c10║將男女萬口馬三千匹走廣陵廣陵太守趙昱待以
B15n0088_p0189c11║賓禮先是彭城相薛禮為陶謙所逼屯秣陵融利廣
B15n0088_p0189c12║陵之眾因阻誅殺昱放兵大略因載而去過殺禮然
B15n0088_p0189c13║後殺皓
B15n0088_p0189c14║佛法金湯編闞澤會稽山陰人好學居貧為人傭書
B15n0088_p0189c15║自給所寫既畢則能誦記由是博覽羣籍虞飜見而
B15n0088_p0189c16║稱之曰闕生矯傑仲舒子雲流也孫權辟之補西曹
B15n0088_p0189c17║掾復拜太子太傅為尚書令封都鄉侯嘗捨宅為德
B15n0088_p0189c18║潤寺權嘗問曰孔子制述典訓教化來葉老莊修身
B15n0088_p0189c19║自玩放浪山水歸心澹泊何事佛為澤曰孔老二教
B15n0088_p0189c20║法天制用不敢違天佛之設教諸天奉行不敢違佛
B15n0088_p0189c21║以此言之優劣可見也
B15n0088_p0189c22║齊春秋晉安王子懋字雲昌武帝子也年七歲時母
B15n0088_p0189c23║阮叔媛常病危篤請僧行道有獻蓮花供佛者眾僧
B15n0088_p0189c24║以銅甖盛水花更鮮子懋流涕禮佛誓曰若使阿姨
B15n0088_p0189c25║護祐願華竟齋如故七日齋畢華更鮮紅看視甖中
B15n0088_p0189c26║稍有根鬚阮病尋差世稱其孝感
B15n0088_p0189c27║晉書周浚傳浚子嵩拜御史中丞王敦密使妖人李
B15n0088_p0190a01║脫誣嵩及周筵潛相署置遂害之嵩精于事佛臨刑
B15n0088_p0190a02║猶于市誦經云
B15n0088_p0190a03║蔡謨傳彭城王紘上言樂賢堂有先帝手畫佛像經
B15n0088_p0190a04║歷寇難而此堂猶存宜勅作頌帝下其議謨曰佛者
B15n0088_p0190a05║夷狄之俗非經典之制先帝量同天地多才多藝聊
B15n0088_p0190a06║因臨時而畫此像至于雅好佛道所未承聞也盜賊
B15n0088_p0190a07║奔突王都隳敗而此堂塊然獨存斯誠神靈保祚之
B15n0088_p0190a08║徵然未是大晉盛德之形容歌頌之所先也人臣覩
B15n0088_p0190a09║物興義私作賦頌可也今欲發王命勅史官上稱先
B15n0088_p0190a10║帝好佛之志下為夷狄作一象之頌于義有疑焉于
B15n0088_p0190a11║是遂寢
B15n0088_p0190a12║王珣傳珣弟珉名出珣右時有外國沙門名提婆妙
B15n0088_p0190a13║解法理為珣兄弟講毗曇經珉時尚幼講未半便云
B15n0088_p0190a14║已解即於別室與法門法綱等數人自講法綱歎曰
B15n0088_p0190a15║大義皆是但小未精耳
B15n0088_p0190a16║顧眾傳穆帝即位何充執政復徵眾為領軍不起服
B15n0088_p0190a17║闋乃就是時充與武陵王不平眾會通其間遂得和
B15n0088_p0190a18║釋充崇信佛教眾議其糜費每以為言嘗與充同載
B15n0088_p0190a19║經佛寺充要眾入門眾不下車充以眾州里宿望每
B15n0088_p0190a20║優遇之
B15n0088_p0190a21║何充傳充性好釋典崇修佛寺供給沙門以百數糜
B15n0088_p0190a22║費巨億而不吝也親友至于貧乏無所施遺以此獲
B15n0088_p0190a23║譏于世阮裕嘗戲之曰卿志大宇宙勇邁終古充問
B15n0088_p0190a24║其故裕曰我圖數千戶郡尚未能得卿圖作佛不亦
B15n0088_p0190a25║大乎于時郄愔及弟曇奉天師道而充與弟準崇信
B15n0088_p0190a26║釋氏謝萬譏之云二郄諂於道二何佞於佛
B15n0088_p0190a27║何準傳準字幼道穆章皇后父也高尚寡欲弱冠知
B15n0088_p0190b01║名州府交辟並不就兄充為驃騎將軍勸其令仕準
B15n0088_p0190b02║曰第五之名何減驃騎準兄弟中第五故有此言充
B15n0088_p0190b03║居宰輔之重權傾一時而準散帶衡門不及人事唯
B15n0088_p0190b04║誦佛經修營塔廟而已
B15n0088_p0190b05║佛法金湯編郄超為桓溫府掾超問謝安曰支遁所
B15n0088_p0190b06║談何如嵇中散安曰嵇盡力道纔得半耳超著五戒
B15n0088_p0190b07║文更修歲月齋戒凡齋不得嘗魚肉不御妻妾迎中
B15n0088_p0190b08║而食既食之後美味甘香一不得嘗洗心念道皈依
B15n0088_p0190b09║三寶
B15n0088_p0190b10║晉書王湛傳湛孫述述子坦之與沙門竺法甚厚每
B15n0088_p0190b11║共論幽明報應便要先死者當報其事後經年師忽
B15n0088_p0190b12║來云貧道已死罪福皆不虛惟當勤修道德以昇濟
B15n0088_p0190b13║神明耳言訖不見坦之尋亦卒
B15n0088_p0190b14║佛圖澄傳石季龍僭位傾心事澄百姓因澄故多奉
B15n0088_p0190b15║佛皆營造寺廟相競出家真偽混淆多生愆過季龍
B15n0088_p0190b16║下書料簡其著作郎王度奏曰佛方國之神非諸華
B15n0088_p0190b17║所應祠奉漢代初傳其道惟聽西域人得立寺都邑
B15n0088_p0190b18║以奉其神漢人皆不出家魏承漢制亦循前軌今可
B15n0088_p0190b19║斷趙人悉不聽詣寺燒香禮拜以遵典禮其百辟卿
B15n0088_p0190b20║士逮眾隸例皆禁之其有犯者與淫祠同罪其趙人
B15n0088_p0190b21║為沙門者還服百姓朝士多同度所奏季龍以澄故
B15n0088_p0190b22║下書曰朕出自邊戎沗君諸夏至于饗祀應從本俗
B15n0088_p0190b23║佛是戎神所應兼奉其夷趙百姓有樂事佛者特聽
B15n0088_p0190b24║之
B15n0088_p0190b25║王恭傳恭將奔桓元至長塘湖遇商人錢強強以告
B15n0088_p0190b26║湖浦尉尉收之以送京師即于建康之倪塘斬之恭
B15n0088_p0190b27║信佛道調役百姓修營佛寺務在壯麗士庶怨嗟臨
B15n0088_p0190c01║刑猶誦佛經謂監刑者曰我闇于信人所以致此
B15n0088_p0190c02║苻堅載記堅游于東苑命沙門道安同輦權翼諫曰
B15n0088_p0190c03║臣聞天子法駕侍中陪乘清道而行進止有度三代
B15n0088_p0190c04║末主或虧大倫適一時之情書惡來世故班姬辭輦
B15n0088_p0190c05║垂美無窮道安毀形賤士不宜叅穢神輿堅作色曰
B15n0088_p0190c06║安公道冥至境德為時尊朕舉天下之重未足以易
B15n0088_p0190c07║之非公與輦之榮此乃朕之顯也命翼扶安升輦
B15n0088_p0190c08║姚興載記興托意于佛道公卿已下莫不欽附沙門
B15n0088_p0190c09║自遠而至者五千餘人起浮圖于永貴里立波若臺
B15n0088_p0190c10║于中宮沙門坐禪者恆有千數州郡化之事佛者十
B15n0088_p0190c11║室而九矣
B15n0088_p0190c12║搜神後記晉淮南胡茂回能見鬼雖不喜見而不可
B15n0088_p0190c13║止後行至揚州還歷陽城東有神祠中正值民將巫
B15n0088_p0190c14║祝祀之至須臾頃有羣鬼相叱曰上官來各迸走出
B15n0088_p0190c15║祠去廻顧見二沙門來入祠中諸鬼兩兩三三相抱
B15n0088_p0190c16║持在祠邊草中伺望望見沙門皆有怖懼須臾二沙
B15n0088_p0190c17║門去後諸鬼皆還祠中茂回於是信佛遂精誠奉事
B15n0088_p0190c18║佛法金湯編顧凱之字長康小字虎頭工畫桓溫引
B15n0088_p0190c19║為大司馬叅軍時沙門慧力建瓦官寺朝賢施者不
B15n0088_p0190c20║過十萬長康素貧諾錢百萬人皆笑之一日於殿壁
B15n0088_p0190c21║畫維摩像將點眸子曰第一日見者貴施十萬第二
B15n0088_p0190c22║日見者五萬第三日任例責施及開戶光明照寺施
B15n0088_p0190c23║者填塞果得錢百萬
B15n0088_p0190c24║何無忌崇信佛法造枳園寺以安帝西還皇運凱泰
B15n0088_p0190c25║勸帝興起釋門修營功德
B15n0088_p0190c26║弘明集宋武帝始登位夢一道人提鉢就乞因而言
B15n0088_p0190c27║曰君子前世施維衛佛一鉢之飯今居斯位帝遺問
B15n0088_p0191a01║嚴公徵其虛實嚴公即送七佛經呈聞
B15n0088_p0191a02║宋書張敷傳元嘉初敷為員外散騎侍郎祕書丞江
B15n0088_p0191a03║夏王羲恭鎮江陵以為撫軍功曹轉記室叅軍時義
B15n0088_p0191a04║恭就太祖求一學義沙門比沙門求見發遣會敷赴
B15n0088_p0191a05║假還江陵太祖謂沙門曰張敷應西當令相載及敷
B15n0088_p0191a06║辭上謂曰撫軍須一意懷道人卿可以後編載之道
B15n0088_p0191a07║中可得言晤敷不奉旨曰臣性不耐雜上甚不悅
B15n0088_p0191a08║范泰傳泰暮年事佛甚精于宅西立祗洹精舍
B15n0088_p0191a09║北山錄宋文帝謂求那跋摩曰弟子常欲齋戒不殺
B15n0088_p0191a10║以身徇物不獲從志跋摩曰刑不夭命役無勞力則
B15n0088_p0191a11║使風雨順時寒暖應節百穀滋繁桑麻鬱茂如此持
B15n0088_p0191a12║齋齋亦大矣如此不殺德亦眾矣寧在缺半日之餐
B15n0088_p0191a13║全一禽之命然後方為弘濟耶
B15n0088_p0191a14║太平廣記宋王淮之字元會瑯琊人也世尚儒業不
B15n0088_p0191a15║信佛法常謂身神俱滅寧有三世耶元嘉中為丹陽
B15n0088_p0191a16║令十年得病氣絕少時還復暫蘇時建康令賀道力
B15n0088_p0191a17║省疾適會下牀惟之語道力曰始知釋教不虛人死
B15n0088_p0191a18║神存信有徵矣道力曰明府生平置論不爾今何見
B15n0088_p0191a19║而乃異之耶淮之斂眉答云神實不盡佛教不得不
B15n0088_p0191a20║信語訖而終
B15n0088_p0191a21║宋尚書謝晦為荊州刺史謂塔寺不宜在人間當移
B15n0088_p0191a22║之郭外乃自率部下至新寺門遣隊士八十持刀斧
B15n0088_p0191a23║毀壞浮圖尊像縱橫瓦木傾墜俄而雲霧暗天風塵
B15n0088_p0191a24║勃起晦即怖走隊人驚散莫知所以晦等夜夢咸見
B15n0088_p0191a25║沙門飛騰空中光明顯赫又見二人形悉丈餘容姿
B15n0088_p0191a26║甚偉厲聲嗔曰所行反道尋當自知其後隊人滿身
B15n0088_p0191a27║著癩疾經時而死餘人並犯法就終謝晦連年患瘠
B15n0088_p0191b01║病後因謀叛合家被誅皆非命而卒
B15n0088_p0191b02║宋劉齡不知何許人居晉陵東路城村頗奉佛法於
B15n0088_p0191b03║宅中立精舍時設齋元嘉九年三月二十七日父暴
B15n0088_p0191b04║亡時巫祝並云家當更有三人喪亡鄰家有事道祭
B15n0088_p0191b05║酒魏巨常為章符誑誘村里語齡曰君家喪禍未已
B15n0088_p0191b06║由不奉明神也若改事大道必蒙福祐不改意者將
B15n0088_p0191b07║滅其門齡遂敬延祭酒罷不奉法巨云宜焚經像災
B15n0088_p0191b08║乃當除耳遂𤑔精舍炎熾移日唯屋而已經像幡座
B15n0088_p0191b09║儼然如故像於中夜大放赤光其時諸祭酒有二十
B15n0088_p0191b10║許人有懼靈驗密委去者巨等師徒意猶不止披髮
B15n0088_p0191b11║禹步執持刀索云斥佛還故國不得畱中夏為民害
B15n0088_p0191b12║也齡於其處如有人毆打頓仆於地家人扶起方餘
B15n0088_p0191b13║氣息遂痿躄不能行魏巨體內發疽日出血三升不
B15n0088_p0191b14║一月苦死自外同伴並患癩疾鄰人東安太守水立
B15n0088_p0191b15║和傳於東陽時多見者
B15n0088_p0191b16║宋魏世子梁郡人奉佛精進兒女尊修唯婦執迷不
B15n0088_p0191b17║信女年十四病死七日而蘇云可安施高座并無量
B15n0088_p0191b18║壽經世子即為具設經座女雖持齋戒未常看經今
B15n0088_p0191b19║即升座誦聲清利下啟父言兒死便往無量國見父
B15n0088_p0191b20║兄及己三人池中已有芙蓉大花後當化生其中唯
B15n0088_p0191b21║母獨無不勝此苦故歸啟報語竟復絕母於是敬信
B15n0088_p0191b22║法教
B15n0088_p0191b23║宋書袁粲傳粲初名愍孫為太子右衛率侍中孝建
B15n0088_p0191b24║元年世祖率羣臣並於中興寺八關齋中食竟愍孫
B15n0088_p0191b25║別與黃門郎張淹更進魚肉食尚書令何尚之奉法
B15n0088_p0191b26║素謹密以白世祖世祖使御史中丞王謙之糾奏並
B15n0088_p0191b27║免官
B15n0088_p0191c01║張暢傳暢子淹黃門郎封廣晉縣子太子右衛率東
B15n0088_p0191c02║陽太守逼郡吏燒臂照佛百姓有罪使禮佛贖刑動
B15n0088_p0191c03║至數千并免官禁錮
B15n0088_p0191c04║宣驗記車母者遭宋廬陵王青泥之難為虜所得在
B15n0088_p0191c05║賊營中其母先來奉佛即燃七燈於佛前夜精心念
B15n0088_p0191c06║觀世音願子得脫如是經年其子忽叛還七日七夜
B15n0088_p0191c07║獨行自南走常值天陰不知東西遙見有七段火光
B15n0088_p0191c08║望火而走似村欲投終不可至如是七夕不覺到家
B15n0088_p0191c09║見其母猶在佛前伏地又見七燈因乃發悟母子共
B15n0088_p0191c10║談知是佛力自後懇禱專行慈悲
B15n0088_p0191c11║南齊書周顒傳宋明帝頗好言理以顒有辭義引入
B15n0088_p0191c12║殿內親近宿直帝所為慘毒之事顒不敢顯諫輒誦
B15n0088_p0191c13║經中因緣罪福事帝亦為之小止顒音辭辯麗出言
B15n0088_p0191c14║不窮宮商朱紫發口成句汎涉百家長於佛理著三
B15n0088_p0191c15║宗論立空假名立不空假名設不空假名難空假名
B15n0088_p0191c16║設空假名難不空假名假名空難二宗又立假名空
B15n0088_p0191c17║西涼州智林道人遺顒書曰此義旨趣似非始開妙
B15n0088_p0191c18║聲中絕六七十載貧道年二十時便得此義竊每歡
B15n0088_p0191c19║喜無與共之年少見長安耆老多云關中高勝乃舊
B15n0088_p0191c20║有此義常法集盛時能深得斯趣者本無多人過江
B15n0088_p0191c21║東略是無一貧道捉麈尾來四十餘年東西講說謬
B15n0088_p0191c22║重一時餘義頗見宗錄唯有此塗白黑無一人得者
B15n0088_p0191c23║為之發病非意此音猥來入耳始是真實行道第一
B15n0088_p0191c24║功德其論見重如此時何引亦精信佛法無妻妾太
B15n0088_p0191c25║子又問顒卿精進何如何引顒曰三塗八難共所未
B15n0088_p0191c26║免然各有其累太子曰所累伊何對曰周妻何肉其
B15n0088_p0191c27║言辭應變皆如此也何引言斷食生猶欲食肉白魚
B15n0088_p0192a01║䱇脯糖蟹以為非見生物疑食蚶蠣使學生議之學
B15n0088_p0192a02║生鍾岏曰䱇之就脯驟於屈伸蟹之將糖躁擾彌甚
B15n0088_p0192a03║仁人用意深懷如怛至於車螯蚶蠣眉目內闕慙渾
B15n0088_p0192a04║沌之奇礦殼外緘非金人之慎不悴不榮曾草木之
B15n0088_p0192a05║不若無馨無臭與瓦礫莫何算故宜長充庖廚末為
B15n0088_p0192a06║口實竟陵王子良見岏議大怒引兄點亦遁節清信
B15n0088_p0192a07║顒與書勸令菜食曰丈人之所以未極遐蹈或在不
B15n0088_p0192a08║近全菜邪脫灑離析之討鼎俎網罟之興載策其來
B15n0088_p0192a09║實遠誰敢干議觀聖人之設膳脩仍復為之品飾蓋
B15n0088_p0192a10║以茹毛飲血與生民共始縱而勿裁將無厓畔善為
B15n0088_p0192a11║士者豈不以恕己為懷是以各靜封疆罔相陵軼况
B15n0088_p0192a12║乃變之大者莫過死生生之所重無踰性命性命之
B15n0088_p0192a13║於彼極切滋味之在我可賒而終身朝脯資之以味
B15n0088_p0192a14║彼就冤殘莫能自列我業久長吁哉可畏且區區微
B15n0088_p0192a15║卵脆薄易矜歂彼弱麑顧步宜愍觀其飲喙飛行人
B15n0088_p0192a16║應憐悼况可心心撲褫加復恣忍吞嚼至乃野牧盛
B15n0088_p0192a17║羣閉豢重圈量肉揣毛以挨枝剝如土委地僉謂常
B15n0088_p0192a18║理百為愴息事豈一塗若云三世理誣則幸矣更快
B15n0088_p0192a19║如使此道果然而形未息則一往一來一生一死輪
B15n0088_p0192a20║廻是常事雜報如家人天如客遇客日尠在家日多
B15n0088_p0192a21║吾儕信業未足長免則傷心之慘行亦息念丈人於
B15n0088_p0192a22║血氣之類雖無身踐至於晨鳧夜鯉不能不取備屠
B15n0088_p0192a23║門財貝之經盜手猶為廉士所棄生性之一啟鸞刀
B15n0088_p0192a24║寧復慈心所忍騶虞雖饑非自死之草不食聞其風
B15n0088_p0192a25║者豈不使人多愧眾生之稟此形質以畜肌膋皆由
B15n0088_p0192a26║其積壅癡迷沈流莫反報受穢濁歷苦酸長此甘與
B15n0088_p0192a27║肥皆無明之報聚也何至復引此滋腴自汗腸胃丈
B15n0088_p0192b01║人得此有素聊復寸言發起耳
B15n0088_p0192b02║竟陵王子良傳子良招致名僧講語佛法造經唄新
B15n0088_p0192b03║聲道俗之盛江左未有也又與文惠太子同好釋氏
B15n0088_p0192b04║甚相友悌子良敬信尤篤數於邸園營齋戒大集朝
B15n0088_p0192b05║臣眾僧至於賦食行水或躬親其事世頗以為失宰
B15n0088_p0192b06║相體
B15n0088_p0192b07║顧歡傳文惠太子竟陵王子良並好釋法吳興孟景
B15n0088_p0192b08║翼為道士太子召入元圃園眾僧大會子良使景翼
B15n0088_p0192b09║禮佛景翼不肯子良送十地經與之景翼造正一論
B15n0088_p0192b10║大略曰寶積云佛以一音廣說法老子云聖人抱一
B15n0088_p0192b11║以為天下式一之為妙空元絕于有景神化瞻于無
B15n0088_p0192b12║窮為萬物而無為處一數而無數莫之能名強號為
B15n0088_p0192b13║一在佛曰實相在道曰元牝道之大象即佛之法身
B15n0088_p0192b14║以不守之守守法身以不執之執執大象但物有八
B15n0088_p0192b15║萬四千行說有八萬四千法法乃至于無數行亦達
B15n0088_p0192b16║于無央等級隨緣須導歸一歸一曰回向向正即無
B15n0088_p0192b17║邪邪觀既遣億善日新三五四六隨用而施獨立不
B15n0088_p0192b18║改絕學無憂曠劫諸聖共遵斯一老釋未始于常分
B15n0088_p0192b19║迷者分之而未合億善遍修修遍成聖雖十號千稱
B15n0088_p0192b20║終不能盡終不能盡豈可思議
B15n0088_p0192b21║王奐傳奐遷散騎常侍領軍將軍欲請車駕幸府上
B15n0088_p0192b22║晚信佛法御膳不宰牲使王晏謂奐曰吾去年為斷
B15n0088_p0192b23║殺事不復幸詣大臣已判無容歘爾也奐出為使持
B15n0088_p0192b24║節散騎常侍都督雍梁南北秦四州郢州之竟陵司
B15n0088_p0192b25║州之隨郡軍事鎮北將軍雍州刺史上謂王晏曰奐
B15n0088_p0192b26║於釋氏實自專至其在鎮或以此妨務卿相見言次
B15n0088_p0192b27║及之勿道吾意也
B15n0088_p0192c01║豫章文獻王嶷傳嶷字宣儼太祖第二子臨終召二
B15n0088_p0192c02║子子廉子恪曰後堂樓可安佛供養外國二僧餘皆
B15n0088_p0192c03║如舊與汝遊戲後堂船乘吾所乘牛馬送二宮及司
B15n0088_p0192c04║徒服飾衣裘悉為功德
B15n0088_p0192c05║劉虯傳虯精信釋氏衣麤布衣禮佛長齋注法華經
B15n0088_p0192c06║自講佛義以江陵西沙洲去人遠乃徙居之建武二
B15n0088_p0192c07║年詔徵國子博士不就其冬蚪病正晝有白雲徘徊
B15n0088_p0192c08║檐戶之內又有香氣及磬聲其日卒年五十八
B15n0088_p0192c09║隋書突厥傳齊有沙門惠琳被掠入突厥中因謂佗
B15n0088_p0192c10║鉢曰齊國富強者為有佛法耳遂說以因緣果報之
B15n0088_p0192c11║事佗鉢聞而信之建一伽藍遣使聘于齊氏求淨名
B15n0088_p0192c12║涅槃華嚴等經并十誦律佗鉢亦躬自齋戒遶塔行
B15n0088_p0192c13║道恨不生內地
B15n0088_p0192c14║梁書范縝傳縝在齊世嘗侍竟陵王子良子良精信
B15n0088_p0192c15║釋教而縝盛稱無佛子良問曰君不信因果世間何
B15n0088_p0192c16║得有富貴何得有貧賤縝答曰人之生譬如一樹花
B15n0088_p0192c17║同發一枝俱開一蒂隨風而墮自有拂簾幌墜於茵
B15n0088_p0192c18║席之上自有關籬牆落於溷糞之側墜茵席者殿下
B15n0088_p0192c19║是也落糞溷者下官是也貴賤雖復殊途因果竟在
B15n0088_p0192c20║何處子良不能屈
B15n0088_p0192c21║干陁利國傳干陁利國在南海洲上其俗與林邑扶
B15n0088_p0192c22║南略同出班布吉貝檳榔檳榔特精好為諸國之極
B15n0088_p0192c23║宋孝武世王釋婆羅那憐陁遣長史竺留陁獻金銀
B15n0088_p0192c24║寶器天監元年其王瞿曇修跋陁羅以四月八日夢
B15n0088_p0192c25║見一僧謂之曰中國今有聖主十年之後佛法大興
B15n0088_p0192c26║汝若遣使貢奉敬禮則土地豐樂商旅百倍若不信
B15n0088_p0192c27║我則境土不得自安修跋陁羅初未能信既而又夢
B15n0088_p0193a01║此僧曰汝若不信我當與汝往觀之乃於夢中來至
B15n0088_p0193a02║中國拜覲天子既覺心異之陁羅本工畫乃寫夢中
B15n0088_p0193a03║所見高祖容質飾以丹青仍遣使并畫工奉表獻玉
B15n0088_p0193a04║盤等物使人既至模寫高祖形以還其國比本畫則
B15n0088_p0193a05║符同焉因盛以寶函日加禮敬
B15n0088_p0193a06║任孝恭傳孝恭少從蕭寺雲法師讀經論明佛理至
B15n0088_p0193a07║是蔬食持戒信受甚篤而性頗自伐以才能尚人於
B15n0088_p0193a08║時輩中多有忽略世以此少之
B15n0088_p0193a09║建平王大球傳高祖素歸心釋教每發誓願恆云若
B15n0088_p0193a10║有眾生應受諸苦悉衍身代當時大球年甫七歲聞
B15n0088_p0193a11║而驚謂母曰官家尚爾兒安敢辭乃六時禮佛亦云
B15n0088_p0193a12║凡有眾生應獲苦報悉大球代受其早慧如此
B15n0088_p0193a13║到溉傳溉家門雍睦兄弟特相友愛初與弟洽常共
B15n0088_p0193a14║居一齋洽卒後便捨為寺因斷腥羶終身蔬食別營
B15n0088_p0193a15║小室朝夕從僧徒禮誦高祖每月三致淨饌恩禮甚
B15n0088_p0193a16║篤蔣山有延賢寺者慨家世創立故生平公俸咸以
B15n0088_p0193a17║供焉略無所取
B15n0088_p0193a18║劉杳傳杳治身清儉無所嗜好為性不自伐不論人
B15n0088_p0193a19║短長及覩釋氏經教常行慈忍天監十七年自居母
B15n0088_p0193a20║憂便畏斷腥羶持齋蔬食及臨終遺命斂以法服載
B15n0088_p0193a21║以露車還葬舊墓隨得一地容棺而已不得設靈筵
B15n0088_p0193a22║祭醊其子遵行之
B15n0088_p0193a23║滕曇恭傳曇恭豫章南昌人也年五歲母楊氏患熱
B15n0088_p0193a24║思食寒瓜土俗所不產曇恭歷訪不能得銜悲哀切
B15n0088_p0193a25║俄值一桑門問其故曇恭具以告桑門曰我有兩瓜
B15n0088_p0193a26║分一相遺曇恭拜謝因捧瓜還以薦其母舉室驚異
B15n0088_p0193a27║尋訪桑門莫知所在及父母卒曇恭水漿不入口者
B15n0088_p0193b01║旬日感慟嘔血絕而復蘇隆冬不著璽絮蔬食終身
B15n0088_p0193b02║每至忌日思慕不自堪晝夜哀慟其門外有冬生樹
B15n0088_p0193b03║二株時忽有神光自樹而起俄見佛像及夾侍之儀
B15n0088_p0193b04║容光顯著自門而入曇恭家人大小咸共禮拜久之
B15n0088_p0193b05║乃滅遠近道俗咸傳之
B15n0088_p0193b06║昭明太子傳高祖大弘佛教親自講說太子亦崇信
B15n0088_p0193b07║三寶遍覽眾經乃於宮內別立慧義殿專為法集之
B15n0088_p0193b08║所招引名僧談論不絕太子自立三諦法身義並有
B15n0088_p0193b09║新意普通元年四月甘露降于慧義殿咸以為至德
B15n0088_p0193b10║所感焉
B15n0088_p0193b11║南平元襄王偉傳偉晚年崇信佛理尤精元學著二
B15n0088_p0193b12║旨義別為新通又製性情幾神等論其義僧寵及周
B15n0088_p0193b13║捨殷鈞陸倕並名精解而不能屈
B15n0088_p0193b14║鄱陽忠烈王恢傳恢有孝性初鎮蜀所生費太妃猶
B15n0088_p0193b15║停都後於都下不豫恢未之知一夜忽夢還侍疾既
B15n0088_p0193b16║覺憂皇便廢寢食俄而都信至太妃已瘳後又目有
B15n0088_p0193b17║疾久廢視瞻有北渡道人慧龍得治眼術恢請之既
B15n0088_p0193b18║至空中忽見聖僧及慧龍下鍼豁然開朗咸謂精誠
B15n0088_p0193b19║所致
B15n0088_p0193b20║何點傳點字子皙廬江灊人也少時嘗患渴痢積歲
B15n0088_p0193b21║不愈後在吳中石佛寺建講于講所晝寢夢一道人
B15n0088_p0193b22║形貌非常授丸一掬夢中服之自此而差時人以為
B15n0088_p0193b23║淳德所感
B15n0088_p0193b24║引字子季點之弟也嘗至吳居虎丘西寺講經論學
B15n0088_p0193b25║徒復隨之東境守宰經途者莫不畢至引常禁殺有
B15n0088_p0193b26║虞人逐鹿鹿徑來趨引伏而不動又有異鳥如鶴紅
B15n0088_p0193b27║色集講堂馴狎如家禽焉初開善寺藏法師與引遇
B15n0088_p0193c01║于秦望後還都卒于鍾山其死日引在般若寺見一
B15n0088_p0193c02║僧授引香奩并函書云呈何居士言訖失所在引開
B15n0088_p0193c03║函乃是大莊嚴論世中未有又于寺內立明珠柱乃
B15n0088_p0193c04║七日七夜放光太守何遠以狀啟昭明太子欽其德
B15n0088_p0193c05║遣舍人何思澄致手令以褒美之中大通三年卒年
B15n0088_p0193c06║八十六
B15n0088_p0193c07║劉慧斐傳慧斐字文宣彭城人也嘗遊于匡山過處
B15n0088_p0193c08║士張孝秀相得甚歡遂有終焉之志因不仕居于東
B15n0088_p0193c09║林寺慧斐尤明釋典工篆隸在山手寫佛經二千餘
B15n0088_p0193c10║卷常所誦者百餘卷晝夜行道孜孜不怠遠近欽慕
B15n0088_p0193c11║之論者云自遠法師沒後將二百年始有張劉之盛
B15n0088_p0193c12║矣
B15n0088_p0193c13║劉訏傳訏字彥度平原人也訏善元言尤精釋典曾
B15n0088_p0193c14║與族兄劉歊聽講于鍾山諸寺因共卜築宋熙寺東
B15n0088_p0193c15║澗有終焉之志
B15n0088_p0193c16║劉歊傳歊字士光訏族兄也幼時嘗獨坐空室有一
B15n0088_p0193c17║老公至門謂歊曰心力勇猛能精死生但不得久滯
B15n0088_p0193c18║一方耳因彈指而去歊既長精心學佛有道人釋寶
B15n0088_p0193c19║誌者時人莫測也遇歊于興皇寺驚起曰隱居學道
B15n0088_p0193c20║清淨登佛如此三說
B15n0088_p0193c21║庾詵傳詵字彥寶新野人也晚年以後尤遵釋教宅
B15n0088_p0193c22║內立道場環繞禮懺六時不輟誦法華經每日一遍
B15n0088_p0193c23║後夜中忽見一道人自稱願公容止甚異呼詵為上
B15n0088_p0193c24║行先生授香而去中大通四年因晝寢忽驚覺曰願
B15n0088_p0193c25║公復來不可久住顏色不變言終而卒時年七十八
B15n0088_p0193c26║舉室咸聞空中唱上行先生已生彌陁淨域矣
B15n0088_p0193c27║張孝秀傳孝秀字文逸南陽宛人也博涉羣書專精
B15n0088_p0194a01║釋典普通三年卒時年四十二室中皆聞有非常香
B15n0088_p0194a02║氣
B15n0088_p0194a03║孔休源傳休源長子雲章篤信佛理遍持經戒官至
B15n0088_p0194a04║岳陽王府諮議東揚州別駕
B15n0088_p0194a05║謝舉傳舉少博涉多通尤長元理及釋氏義為晉陵
B15n0088_p0194a06║郡時常與義僧遞講經論徵士何引自虎丘山赴之
B15n0088_p0194a07║其盛如此
B15n0088_p0194a08║裴子野傳子野末年深信釋氏持其教戒終身飯麥
B15n0088_p0194a09║食蔬中大通二年卒高祖勅撰眾僧傳二十卷
B15n0088_p0194a10║陶弘景傳弘景曾夢佛授其菩提記名為勝力菩薩
B15n0088_p0194a11║乃詣鄮縣阿育王塔自誓受五大戒後太宗臨南徐
B15n0088_p0194a12║州欽其風素召至後堂與談論數日而去太宗甚敬
B15n0088_p0194a13║異之
B15n0088_p0194a14║獨異志梁武帝酷好佛法然性多含恕勅天下貢獻
B15n0088_p0194a15║綾羅錦綺不令織鳥獸之形恐裁翦之時有傷生物
B15n0088_p0194a16║之意也
B15n0088_p0194a17║佛法金湯編梁簡文帝委心妙法徧覽元章撰法集
B15n0088_p0194a18║記二百卷法寶聯璧四百餘篇造資敬報恩二寺
B15n0088_p0194a19║元帝為湘東王時捨宮造天宮寺請法聰居之修崇
B15n0088_p0194a20║佛事即位于江陵改元承聖嘗著書曰金樓子
B15n0088_p0194a21║佛祖統紀陳鍼智者之兄為梁晉安王中兵參軍年
B15n0088_p0194a22║四十仙人張果相之曰死在朞月師令行方等懺鍼
B15n0088_p0194a23║見天堂門牌曰陳鍼之堂後十五年當生於此果後
B15n0088_p0194a24║見鍼驚問曰君服何藥答曰但修懺耳果曰若非道
B15n0088_p0194a25║力安能超死竟延十五年而終智者嘗為其撰小止
B15n0088_p0194a26║觀咨受修習夙夜不怠
B15n0088_p0194a27║陳書江總傳總嘗自敘其略曰歷升清顯備位朝列
B15n0088_p0194b01║不邀世利不涉權幸嘗撫躬仰天太息曰莊青翟位
B15n0088_p0194b02║至丞相無迹可紀趙元叔為上計吏光乎列傳官陳
B15n0088_p0194b03║以來未嘗逢迎一物干預一事悠悠風塵流俗之士
B15n0088_p0194b04║頗致怨憎榮枯寵辱不以介意太建之世權移羣小
B15n0088_p0194b05║諂嫉作威屢被摧黜奈何命也後主昔在東朝留意
B15n0088_p0194b06║文藝夙荷昭晉恩紀契闊嗣位之日時寄謬隆儀形
B15n0088_p0194b07║天府釐正庶績八法六典無所不統昔晉武帝策荀
B15n0088_p0194b08║公曾曰周之冢宰今之尚書令也况復才未半古尸
B15n0088_p0194b09║素若茲晉太尉陸玩云以我為三公知天下無人矣
B15n0088_p0194b10║軒冕儻來之一物豈是預要乎弱歲歸心釋教年二
B15n0088_p0194b11║十餘入鍾山就靈曜寺則法師受菩薩戒暮齒官陳
B15n0088_p0194b12║與攝山布上人遊款深悟苦空更復練戒運善於心
B15n0088_p0194b13║行慈於物頗知自勵而不能蔬菲尚染塵勞以此負
B15n0088_p0194b14║愧生平耳總之自敘時人謂之實錄
B15n0088_p0194b15║姚察傳察幼年嘗就鍾山明慶寺尚禪師受菩薩戒
B15n0088_p0194b16║及官陳祿俸皆捨寺起造并追為禪師樹碑文甚遒
B15n0088_p0194b17║麗及是遇見梁國子祭酒蕭子雲書此寺禪齋詩覽
B15n0088_p0194b18║之愴然乃用蕭韻述懷為詠詞又哀切法俗益以此
B15n0088_p0194b19║稱之察願讀一藏經並已究竟將終曾無痛惱但西
B15n0088_p0194b20║向坐正念云一切空寂其後身體柔軟顏色如恆察
B15n0088_p0194b21║諳識內典所撰寺塔及眾僧文章特為綺密
B15n0088_p0194b22║王固傳固清虛寡欲居喪以孝聞又崇信佛法及丁
B15n0088_p0194b23║所生母憂遂終身蔬食夜則坐禪晝誦佛經兼習成
B15n0088_p0194b24║實論義而於元言非所長嘗聘於西魏因宴饗之際
B15n0088_p0194b25║請停殺一羊羊於固前跪拜又宴於昆明池魏人以
B15n0088_p0194b26║南人嗜魚大設罟網固以佛法呪之遂一鱗不獲
B15n0088_p0194b27║傅縡傳縡篤信佛教從興皇寺惠朗法師受三論盡
B15n0088_p0194c01║通其學時有大心暠法師著無諍論以詆之縡乃為
B15n0088_p0194c02║明道論用釋其難其略曰無諍論言比有弘三論者
B15n0088_p0194c03║雷同訶詆恣言罪狀歷毀諸師非斥眾學論中道而
B15n0088_p0194c04║執偏心語忘懷而競獨勝方學數論更為讎敵讎敵
B15n0088_p0194c05║既搆諍鬬大生以此之心而成罪業罪業不止豈不
B15n0088_p0194c06║重增生死太苦聚集答曰三論之興為日久矣龍樹
B15n0088_p0194c07║創其源除內學之偏見提婆揚其旨蕩外道之邪執
B15n0088_p0194c08║欲使大化流而不壅元風闡而無墜其言曠其意遠
B15n0088_p0194c09║其道博其流深斯固龍象之騰驤鯤鵬之搏運寋乘
B15n0088_p0194c10║決羽豈能觖望其間哉頃代澆薄時無曠士苟習小
B15n0088_p0194c11║學以化蒙心漸染成俗遂迷正路唯競穿鑿各肆營
B15n0088_p0194c12║造枝葉徒繁本源日翳一師解釋復異一師更改舊
B15n0088_p0194c13║宗各立新意同學之中取寤復別如是展轉添糅倍
B15n0088_p0194c14║多總而用之心無的准擇而行之何者為正豈不渾
B15n0088_p0194c15║沌傷竅嘉樹弊牙雖復人說非馬家握靈虵以無當
B15n0088_p0194c16║之巵同畫地之餅矣其於失道不亦宜乎攝山之學
B15n0088_p0194c17║則不如是守一遵本無改作之過約文申意杜臆斷
B15n0088_p0194c18║之情言無預說理非宿構覩緣爾乃應見敵然後動
B15n0088_p0194c19║縱橫絡繹忽怳杳冥或彌綸而不窮或消散而無所
B15n0088_p0194c20║煥乎有文章蹤朕不可得深乎不可量即事而非遠
B15n0088_p0194c21║凡相酬對隨理詳覈有何嫉詐干犯諸師且諸師所
B15n0088_p0194c22║說為是可毀為不可毀若可毀者毀故為衰若不可
B15n0088_p0194c23║毀毀自不及法師何獨蔽護不聽毀乎且教有大小
B15n0088_p0194c24║備在聖誥大乘之文則指斥小道今弘大法寧得不
B15n0088_p0194c25║言大乘之意耶斯則褒貶之事從弘放學與奪之辭
B15n0088_p0194c26║依經議論何得見佛說而信順在我語而忤逆無諍
B15n0088_p0194c27║平等心如是耶且忿恚煩惱凡夫恆性失禮之徒率
B15n0088_p0195a01║皆有此豈可以三修未愜六師懷恨而蘊涅槃妙法
B15n0088_p0195a02║永不宣揚但冀其忿憤之心既極恬淡之寤自成耳
B15n0088_p0195a03║人面不同其心亦異或有辭意相反或有心口相符
B15n0088_p0195a04║豈得必謂他人說中道而心偏執己行無諍外不違
B15n0088_p0195a05║而內平等讎敵鬬訟豈我事焉罪業聚集鬬諍者所
B15n0088_p0195a06║畏耳無諍論言攝山大師誘進化導則不如此即習
B15n0088_p0195a07║行於無諍者也導悟之德既往淳一之風已澆競勝
B15n0088_p0195a08║之心阿毀之曲盛於茲矣吾願息諍以通道讓勝以
B15n0088_p0195a09║忘德何必排拂異家生其恚怒者乎若以中道之心
B15n0088_p0195a10║行於成實亦能不諍若以偏著之心說於中論亦得
B15n0088_p0195a11║有諍固知諍與不諍偏在一法答曰攝山大師寔無
B15n0088_p0195a12║諍矣但法師所賞未衷其節彼靜守幽谷寂爾無為
B15n0088_p0195a13║凡有訓勉莫匪同志從容語嘿物無間然故其意雖
B15n0088_p0195a14║深其言甚約今之敷暢地勢不然處王城之隅居聚
B15n0088_p0195a15║落之內呼吸顧望之客脣吻縱橫之士奮鋒頴勵羽
B15n0088_p0195a16║翼明目張膽被堅執銳騁異家衒別解窺伺間隙邀
B15n0088_p0195a17║冀長短與相酬對捔其輕重豈得默默無言唯唯應
B15n0088_p0195a18║命必須掎摭同異發擿玼瑕忘身而弘道忤俗而通
B15n0088_p0195a19║教以此為病益知未達若令大師當此之地亦何必
B15n0088_p0195a20║默已而為法師所貴耶法師又言吾願息諍以通道
B15n0088_p0195a21║讓勝以忘德道德之事不止在諍與不諍讓與不讓
B15n0088_p0195a22║也此語直是人間所重法師慕而言之竟未知勝若
B15n0088_p0195a23║為可讓也若他人道高則自勝不勞讓矣他人道劣
B15n0088_p0195a24║則雖讓而無益矣欲讓之辭將非虛設中道之心無
B15n0088_p0195a25║處不可成寔三論何事致乖但須息守株之解除膠
B15n0088_p0195a26║柱之意是事皆中也來旨言諍與不諍偏在一法何
B15n0088_p0195a27║為獨褒無諍耶詎非矛楯無諍論言邪正得失勝負
B15n0088_p0195b01║是非必生於心矣非謂所說之法而有定相論勝劣
B15n0088_p0195b02║也若異論是非以偏著為失言無是無非消彼得失
B15n0088_p0195b03║以此論為勝妙者他論所不及此亦為失也何者凡
B15n0088_p0195b04║心所破豈無心於能破則勝負之心不忘寧不存勝
B15n0088_p0195b05║者乎斯則矜我為得棄他之失即有取舍大生是非
B15n0088_p0195b06║便是增諍答曰言為心使心受言詮和合根塵鼓動
B15n0088_p0195b07║風氣故成語也事必由心實如來說至於心造偽以
B15n0088_p0195b08║使口口行詐以應心外和而內險言隨而意逆求利
B15n0088_p0195b09║養引聲名入道之人在家之士斯輩非一聖人所以
B15n0088_p0195b10║曲陳教誡深致防杜說見在之殃咎敘將來之患害
B15n0088_p0195b11║此文明著甚於日月猶有亡愛軀冒峻制蹈湯炭甘
B15n0088_p0195b12║虀粉必行而不顧也豈能悅無諍之作而回首革音
B15n0088_p0195b13║耶若弘道之人宣化之士心知勝也口言勝也心知
B15n0088_p0195b14║劣也口言劣也亦無所苞藏亦無所忌憚但直心而
B15n0088_p0195b15║行之耳他道雖劣聖人之教也己德雖優亦聖人之
B15n0088_p0195b16║教也我勝則聖人勝他劣則聖人劣聖人之優劣蓋
B15n0088_p0195b17║根緣所宜爾於彼於此何所厚薄哉雖復終日按劍
B15n0088_p0195b18║極夜擊柝瞋目以爭得失作氣以求勝負在誰處乎
B15n0088_p0195b19║有心之與無心徒欲分別虛空耳何意不許我論說
B15n0088_p0195b20║而使我謙退此謂鷦鵬已翔於寥廓而虞者猶窺藪
B15n0088_p0195b21║澤而求之嗟乎丈夫當弘斯道矣無諍論言無諍之
B15n0088_p0195b22║道通于內外子所言須諍者此用末而救本失本而
B15n0088_p0195b23║營末者也今為子言之何則若依外典尋書契之前
B15n0088_p0195b24║至淳之世朴質其心行不言之教當于此時民至老
B15n0088_p0195b25║死不相往來而各得其所復有何諍乎固知本來不
B15n0088_p0195b26║諍是物之真矣答曰諍與無諍不可偏執本之與末
B15n0088_p0195b27║又安可知由來不諍寧知非末於今而諍何驗非本
B15n0088_p0195c01║夫居後而望前則為前居前而望後則為後而前後
B15n0088_p0195c02║之事猶如彼此彼呼此為彼此呼彼為彼彼此之名
B15n0088_p0195c03║的居誰處以此言之萬事可知矣本末前後是非善
B15n0088_p0195c04║惡可恆守邪何得自信聰明廢他耳目夫水泡生滅
B15n0088_p0195c05║火輪旋轉入牢穽受羈紲生憂畏起煩惱其失何哉
B15n0088_p0195c06║不與道相應而起諸見故也相應者則不然無為也
B15n0088_p0195c07║無不為也善惡不能偕而未曾離善惡生死不能至
B15n0088_p0195c08║亦終然在生死故得永離而任放焉是以聖人念繞
B15n0088_p0195c09║桎之不脫愍黏膠之難離故殷勤教示備諸便巧希
B15n0088_p0195c10║向之徒涉求有類雖驎角難成象形易失寧得不髣
B15n0088_p0195c11║髴遐路勉勵短晨且當念己身之善惡莫揣他物而
B15n0088_p0195c12║欲分別而言我聰明我知見我計校我思維以此而
B15n0088_p0195c13║言亦為疎矣他人者實難測或可是凡夫真爾亦可
B15n0088_p0195c14║是聖人俯同時俗所宜見果報所應覩安得肆胷衿
B15n0088_p0195c15║盡情性而生譏誚乎正應虛己而遊乎世俛仰於電
B15n0088_p0195c16║露之間耳明月在天眾木咸見清風在林羣籟畢響
B15n0088_p0195c17║吾豈逆物哉不入鮑魚不甘腐鼠吾豈同物哉誰能
B15n0088_p0195c18║知我共行斯路浩浩堂堂乎豈復見有諍為非無諍
B15n0088_p0195c19║為是此則諍者自諍無諍者自無諍吾俱取而用之
B15n0088_p0195c20║寧勞法師費功夫點筆紙但申於無諍弟子疲脣舌
B15n0088_p0195c21║消晷漏唯對於明道戲論於糟粕哉必欲且考真偽
B15n0088_p0195c22║暫觀得失無過依賢聖之言檢行藏之理始終研究
B15n0088_p0195c23║表裏綜覈使浮辭無所用詐道自然消請待後筵以
B15n0088_p0195c24║觀其妙矣
B15n0088_p0195c25║徐陵傳陵少而崇信釋教經論多所精解後主在東
B15n0088_p0195c26║宮令陵講大品經義學名僧自遠雲集每講筵商較
B15n0088_p0195c27║四座莫能與抗目有青睛時人以為聰慧之相也
B15n0088_p0196a01║孝克陵之第三弟也東遊居于錢塘之佳義里與諸
B15n0088_p0196a02║僧討論釋典遂通三論每日二時講佛經晚講禮傳
B15n0088_p0196a03║道俗受業者數百人天嘉中除郯令非其好也尋復
B15n0088_p0196a04║去職太建四年徵為祕書丞不就乃蔬食長齋持菩
B15n0088_p0196a05║薩戒晝夜講誦法華經高宗甚嘉其操行孝克以疾
B15n0088_p0196a06║卒時年七十三臨終正坐念佛室內有非常異香氣
B15n0088_p0196a07║鄰里皆驚異之
B15n0088_p0196a08║佛祖統紀陳永陽王伯智字策之文帝第八子至德
B15n0088_p0196a09║初出為東陽刺史請大師出鎮開講致書至三師遂
B15n0088_p0196a10║往王與子湛家人同稟菩薩戒執弟子禮晝聆講說
B15n0088_p0196a11║夜習坐禪講事將解立法名曰靜智製疏文設大會
B15n0088_p0196a12║度人出家鑄大士像其疏有云願生生世世與天台
B15n0088_p0196a13║闍黎及講眾黑白恆結善友俱向一乘師謂門人智
B15n0088_p0196a14║越曰吾欲勸玉修福禳禍越曰府僚非舊或有炎凉
B15n0088_p0196a15║遂止其後王出遊墜馬將絕師為率眾行觀音懺法
B15n0088_p0196a16║遂覺微醒凭几而坐見一梵僧手擎香爐遶王一匝
B15n0088_p0196a17║香氣徘徊痛惱頓釋
B15n0088_p0196a18║沈君理字仲倫吳興人尚陳武帝女會稽長公主位
B15n0088_p0196a19║儀同受大師菩薩戒製疏請住瓦官開法華經題宣
B15n0088_p0196a20║帝勅停朝一日令羣臣往聽時光祿王固侍中孔煥
B15n0088_p0196a21║尚書毛喜僕射周弘正俱服戒香同餐妙法仍請一
B15n0088_p0196a22║夏剖釋元義道俗俱會開悟為多
B15n0088_p0196a23║毛喜字伯父陽武人少好學善草隸陳宣帝時為五
B15n0088_p0196a24║兵尚書瓦官法會獲預聽眾懇求禪要躬執弟子禮
B15n0088_p0196a25║受六妙門及四十二字法門旦夜研習不因事廢
B15n0088_p0196a26║魏書崔浩傳浩非毀佛法而妻郭氏敬好釋典時時
B15n0088_p0196a27║誦讀浩怒取而焚之捐灰於廁中及浩幽執置之檻
B15n0088_p0196b01║內送於城南使衛士數十人溲其上呼聲嗷嗷聞於
B15n0088_p0196b02║行路自宰司之被戮辱未有如浩者世皆以為報應
B15n0088_p0196b03║之驗也始浩與冀州刺史頤滎陽太守模等年皆相
B15n0088_p0196b04║次浩為長次模次頤三人別祖而模頤為親浩恃其
B15n0088_p0196b05║家世魏晉公卿常侮模頤模謂人曰桃簡正可欺我
B15n0088_p0196b06║何合輕我家周兒也浩小名桃簡頤小名周兒世祖
B15n0088_p0196b07║頗聞之故誅浩時二家獲免浩既不信佛道模深所
B15n0088_p0196b08║歸向每雖糞土之中禮拜形像浩大笑之云持此頭
B15n0088_p0196b09║顱不淨處跪是胡神也
B15n0088_p0196b10║法苑珠林宋文帝元嘉二十三年丙戌是北魏太平
B15n0088_p0196b11║真君七年太武皇帝信任崔浩邪佞諂諛崇重寇謙
B15n0088_p0196b12║號為天師殘害釋種毀破浮圖廢棄法事諸臣僉曰
B15n0088_p0196b13║康僧感瑞太皇創寺若也除毀恐貽後悔又於後宮
B15n0088_p0196b14║內掘地得一金像浩乃穢之陰處尤痛叫聲難忍太
B15n0088_p0196b15║史卜曰由犯大神故於是廣祈名山多賽祠廟而痛
B15n0088_p0196b16║苦尤重內痛彌甚有信宮人屢設諫曰陛下所痛由
B15n0088_p0196b17║犯釋像請祈佛者容可止苦浩曰佛為大神耶試可
B15n0088_p0196b18║求之一請便愈欣慶易心乃以車馬迎康僧會法師
B15n0088_p0196b19║請求洗懺從受五戒深加敬重方知寇謙陰用邪悞
B15n0088_p0196b20║乃加重罰以置四郊埋身出口今四衢行人皆用口
B15n0088_p0196b21║廁以盡形命徒黨之流並皆斬決至庚寅年太武遭
B15n0088_p0196b22║疾方始感悟兼有曇始白足禪師來相啟發生愧悔
B15n0088_p0196b23║心即誅崔浩到壬辰歲太武帝崩孫文成立即起浮
B15n0088_p0196b24║圖七年還興三寶至和平三年昭元都統沙門釋曇
B15n0088_p0196b25║曜慨前陵廢欲今再興故於此臺石室寺集諸僧眾
B15n0088_p0196b26║譯經傳流通後賢之徒使法藏住持千載不墜准此
B15n0088_p0196b27║掘地獲像明知秦周已有佛教驗矣
B15n0088_p0196c01║魏書高允傳允年十餘奉祖父喪還本郡推財與二
B15n0088_p0196c02║弟而為沙門名法淨未久而罷
B15n0088_p0196c03║釋老志沙門統曇曜與天竺沙門常那邪含等譯出
B15n0088_p0196c04║新經十四部又有沙門道進僧超法存等演唱諸異
B15n0088_p0196c05║顯祖即位敦信尤深覽諸經論好老莊每引諸沙門
B15n0088_p0196c06║及能談元之士與論理要
B15n0088_p0196c07║佛法金湯編獻文帝雅好佛學每引朝士沙門共談
B15n0088_p0196c08║元理有遺世之心延興元年六月詔傳位太子徙居
B15n0088_p0196c09║崇光宮稱上皇建鹿野寺于北苑與禪僧居之講習
B15n0088_p0196c10║元要
B15n0088_p0196c11║魏書韋纘傳纘字遵彥年十三補中書學士聰敏明
B15n0088_p0196c12║辨為博士李彪所稱除祕書中散遷侍御中散高祖
B15n0088_p0196c13║每與名德沙門談論往復纘掌綴錄無所遺漏頗見
B15n0088_p0196c14║知賞
B15n0088_p0196c15║楊謙之傳謙之以父舅氏沮渠蒙遜曾據涼土國書
B15n0088_p0196c16║漏闕謙之乃修涼書十卷行於世涼國盛事佛道為
B15n0088_p0196c17║論貶之因稱佛是九流之一家當世名士競以佛理
B15n0088_p0196c18║來難謙之還以佛義對之竟不能屈
B15n0088_p0196c19║馮熙傳熙文明太后之兄也除車騎大將軍開府都
B15n0088_p0196c20║督洛州刺史侍中太師如故洛陽雖經破亂而舊三
B15n0088_p0196c21║字石經宛然猶在至熙與常伯夫相繼為州廢毀分
B15n0088_p0196c22║用大至頹落熙為政不能仁厚而信佛法自出家財
B15n0088_p0196c23║在諸州鎮建佛圖精舍合七十二處寫一十六部一
B15n0088_p0196c24║切經延致名德沙門日與講論精勤不倦所費亦不
B15n0088_p0196c25║貲而在諸州營塔寺多在高山秀阜傷殺人牛有沙
B15n0088_p0196c26║門勸止之熙曰成就後人惟見佛圖焉知殺人牛也
B15n0088_p0196c27║城陽王長壽傳長壽次子鸞世宗初除平東將軍青
B15n0088_p0197a01║州刺史後轉安北將軍定州刺史鸞愛樂佛道修持
B15n0088_p0197a02║五戒不飲酒食肉積歲長齋繕起佛寺勸率百姓共
B15n0088_p0197a03║為土木之勞公私費擾頗為民患
B15n0088_p0197a04║裴叔業傳植字文遠叔業兄叔寶子也少而好學覽
B15n0088_p0197a05║綜經史尤長釋典善談理義臨終神志自若遺令子
B15n0088_p0197a06║弟命盡之後翦落鬚髮被以法服以沙門禮葬于嵩
B15n0088_p0197a07║高之陰年五十
B15n0088_p0197a08║李同軌傳同軌趙郡高邑人陽夏太守義深之弟體
B15n0088_p0197a09║貌魁岸腰帶十圍學綜諸經多所治誦兼讀釋氏又
B15n0088_p0197a10║好醫術年二十二舉秀才射策除奉朝請領國子助
B15n0088_p0197a11║教轉著作郎典儀注修國史遷國子博士加征虜將
B15n0088_p0197a12║軍永熙二年出帝幸平等寺僧徒講法勅同軌論難
B15n0088_p0197a13║音韻閑朗往復可觀出帝善之興和中兼通直散騎
B15n0088_p0197a14║常侍使蕭衍衍深躭釋學遂集名僧于其愛敬同泰
B15n0088_p0197a15║二寺講涅槃大品經引同軌預席衍兼遣其朝臣並
B15n0088_p0197a16║共觀聽同軌論難久之道俗咸以為善盧景裕卒齊
B15n0088_p0197a17║獻武王引同軌在館教諸公子甚加禮之每旦入授
B15n0088_p0197a18║日暮始歸緇素請業者同軌夜為說解四時恆爾不
B15n0088_p0197a19║以為倦
B15n0088_p0197a20║酉陽雜俎魏使陸操至梁梁王坐小輿使再拜遣中
B15n0088_p0197a21║書舍人殷炅宣旨勞問至重雲殿引昇殿梁王著菩
B15n0088_p0197a22║薩衣北面太子已下皆菩薩衣侍衛如法操西向以
B15n0088_p0197a23║次立其人悉西廂東面一道人贊禮佛詞凡有三卷
B15n0088_p0197a24║其贊第三卷中稱為魏主魏相高并南北二境士女
B15n0088_p0197a25║禮佛訖臺使其羣臣俱再拜矣
B15n0088_p0197a26║魏李騫崔劼至梁同泰寺主客王克舍人賀季友及
B15n0088_p0197a27║三僧迎門引接至浮圖中佛傍有執板筆者僧謂騫
B15n0088_p0197b01║曰此是尸頭專記人罪騫曰便是僧之董狐復入二
B15n0088_p0197b02║堂佛前有銅鉢中燃燈劼曰可謂日月出矣爝火不
B15n0088_p0197b03║息
B15n0088_p0197b04║先覺宗乘北魏楊衒之為期城太守早慕佛乘達磨
B15n0088_p0197b05║至魏住禹門千聖寺衒之問曰弟子歸心三寶亦有
B15n0088_p0197b06║年矣而智慧昏蒙尚迷真理願師慈悲開示宗旨達
B15n0088_p0197b07║磨說偈曰亦不覩惡而生嫌亦不觀善而勤措亦不
B15n0088_p0197b08║捨智而近愚亦不拋迷而就悟達大道兮過量通佛
B15n0088_p0197b09║心兮出度不與凡聖同躔超然名之曰祖衒之悲喜
B15n0088_p0197b10║交并曰惟願久住世間化導羣有
B15n0088_p0197b11║佛祖統紀孝靜帝天平元年洛州刺史韓賢素不信
B15n0088_p0197b12║佛白馬寺有漢明帝時經函時放光明世藏為寶賢
B15n0088_p0197b13║往寺斫破之未幾州人韓木蘭作亂一賊自屍中起
B15n0088_p0197b14║以刀斫賢脛斷而死人謂毀函之報若是其速
B15n0088_p0197b15║北齊書陸法和傳法和衣食居處一與苦行沙門同
B15n0088_p0197b16║有小弟子戲截虵頭來詣法和法和曰汝何意殺虵
B15n0088_p0197b17║因指以示之弟子乃見虵頭齚袴襠而不落法和使
B15n0088_p0197b18║懺悔為虵作功德又有人以牛試刀一下而頭斷來
B15n0088_p0197b19║詣法和法和曰有一斷頭牛就卿徵命殊急若不為
B15n0088_p0197b20║作功德一月內報至其人弗信少日果死
B15n0088_p0197b21║上洛王思宗傳思宗子元海周建德七年於鄴城謀
B15n0088_p0197b22║逆伏誅元海好亂樂禍然詐仁慈不飲酒噉肉文宣
B15n0088_p0197b23║天保末年敬信內法乃至宗廟不血食皆元海所謀
B15n0088_p0197b24║及為右僕射又說後主禁屠宰斷酤酒然本心非靖
B15n0088_p0197b25║故終致覆敗
B15n0088_p0197b26║杜弼傳弼加通直散騎常侍中軍將軍奉使詣闕魏
B15n0088_p0197b27║帝見之於九龍殿曰朕始讀莊子便直秦名定是體
B15n0088_p0197c01║道得真元同齊物聞卿精學聊有所問經中佛性法
B15n0088_p0197c02║性為一為異弼對曰佛性法性止是一理詔又問曰
B15n0088_p0197c03║佛性既非法性何得為一對曰性無不在故不說二
B15n0088_p0197c04║詔又問曰說者皆言法性寬佛性狹寬狹既別非二
B15n0088_p0197c05║如何弼又對曰在寬成寬在狹成狹若論性體非寬
B15n0088_p0197c06║非狹詔問曰既言成寬成狹何得非寬非狹若定是
B15n0088_p0197c07║狹亦不能成寬對曰以非寬狹故能成寬狹寬狹所
B15n0088_p0197c08║成雖異能成恆一上說稱善乃引入經書庫賜地持
B15n0088_p0197c09║經一部帛一百匹
B15n0088_p0197c10║崔暹傳暹為度支尚書兼僕射魏梁通和要貴皆遣
B15n0088_p0197c11║人隨聘使交易暹惟寄求佛經梁武帝聞之為繕寫
B15n0088_p0197c12║以幡花寶蓋贊唄送至館焉然而好大言調戲無節
B15n0088_p0197c13║密令沙門明藏著佛性論而署己名傳諸江表
B15n0088_p0197c14║佛法金湯編顏之推武平中為黃門郎仕至光祿大
B15n0088_p0197c15║夫舉家蔬食深信佛教有顏氏家訓行于世其歸心
B15n0088_p0197c16║篇曰神仙之事有金玉之費頗為虛放縱使得仙終
B15n0088_p0197c17║當有死不能出世不勸汝曹學之佛家三世之事信
B15n0088_p0197c18║而有徵家素歸心勿輕慢也其間妙旨具於經論不
B15n0088_p0197c19║復於此贊述但懼汝曹猶未牢固略重勸誘爾其戒
B15n0088_p0197c20║殺訓曰儒家君子見其生不忍見其死聞其聲不忍
B15n0088_p0197c21║食其肉高柴曾皙未知內教皆能不殺此皆仁者自
B15n0088_p0197c22║然用心也含生之類莫不愛命去殺之事必勉行之
B15n0088_p0197c23║原夫四塵五廕剖析形有六舟三駕運載羣生萬行
B15n0088_p0197c24║俱空千門入善辨才智慧豈徒七經百氏之博哉明
B15n0088_p0197c25║非堯舜周孔老莊之所及也內外兩教本為一體漸
B15n0088_p0197c26║極為異深淺不同內典初門設五種之禁與外典五
B15n0088_p0197c27║常符同仁者不殺之禁義者不盜之禁禮者不邪之
B15n0088_p0198a01║禁智者不酒之禁信者不妄之禁歸周孔而背釋宗
B15n0088_p0198a02║何其迷也
B15n0088_p0198a03║周書薛善傳善弟慎選侍太祖讀書太祖雅好談論
B15n0088_p0198a04║并簡名僧深識元宗者一百人于第內講說又命慎
B15n0088_p0198a05║等十二人兼學佛義使內外俱通由是四方競為大
B15n0088_p0198a06║乘之學
B15n0088_p0198a07║盧光傳光歷陝州總管府長史性崇佛道至誠信敬
B15n0088_p0198a08║嘗從太祖狩于檀臺山時獵圍既合太祖遙指山上
B15n0088_p0198a09║謂羣公等曰公等有所見不咸曰無所見光獨曰見
B15n0088_p0198a10║一桑門太祖曰是也即解圍而還令光於桑門立處
B15n0088_p0198a11║造浮圖掘基一丈得瓦鉢錫杖各一太祖稱歎因立
B15n0088_p0198a12║寺焉
B15n0088_p0198a13║佛祖統紀建德元年時長安有李練者神異不測每
B15n0088_p0198a14║夜於街上大哭釋迦牟尼佛如此屢月後二年果有
B15n0088_p0198a15║廢釋之事
B15n0088_p0198a16║啟顏錄隋令盧思道聘陳陳主用觀世音語弄思道
B15n0088_p0198a17║曰是何商人齎持重寶思道即以觀世音語報曰忽
B15n0088_p0198a18║遇惡風漂墮羅剎鬼國陳主大慚
B15n0088_p0198a19║隋書李士謙傳謙善談元理嘗有一客在坐不信佛
B15n0088_p0198a20║家應報之義以為外典無聞焉士謙喻之曰積善餘
B15n0088_p0198a21║慶積惡餘殃高門待封掃墓望喪豈非休咎之應邪
B15n0088_p0198a22║佛經云輪轉五道無復窮已此則賈誼所言千變萬
B15n0088_p0198a23║化未始有極忽然為人之謂也佛道未東而賢者已
B15n0088_p0198a24║知其然矣至若鯀為黃熊杜宇為鶗鴂襃君為龍牛
B15n0088_p0198a25║哀為獸君子為鵠小人為猿彭生為豕如意為犬黃
B15n0088_p0198a26║母為黿宣武為龜鄧艾為牛徐伯為魚鈴下為烏書
B15n0088_p0198a27║生為蛇羊祜前身李家之子此非佛家變受異形之
B15n0088_p0198b01║謂邪客曰邢子才云豈有松柏後身化為樗櫟僕以
B15n0088_p0198b02║為然士謙曰此不類之談也變化皆由心而作木豈
B15n0088_p0198b03║有心乎客又問三教優劣士謙曰佛日也道月也儒
B15n0088_p0198b04║五星也客亦不能難而止
B15n0088_p0198b05║辛彥之傳彥之遷洛州刺史前後俱有惠政彥之又
B15n0088_p0198b06║崇信佛道於城內立浮圖二所並十五層
B15n0088_p0198b07║佛法金湯編楊素字處道奇策高文為一時之傑累
B15n0088_p0198b08║官上柱國封越國公尊重佛法造光明寺又于華嶽
B15n0088_p0198b09║造思覺寺素嘗行道觀見壁間畵像問道士曰此何
B15n0088_p0198b10║圖也道士曰老子化胡成佛圖素曰承聞老子化胡
B15n0088_p0198b11║胡人不受老子變身作佛胡人方受是則佛能化胡
B15n0088_p0198b12║道不能化何言老子化胡乎老子安用化胡為佛何
B15n0088_p0198b13║不化胡為道道流不能對
B15n0088_p0198b14║裴寂字元真蒲州桑泉人隋大業中為晉陽宮副監
B15n0088_p0198b15║高祖即位謂寂曰使我至此者公也拜尚書右僕射
B15n0088_p0198b16║高祖一日問羣臣曰傅奕每言佛教無用卿等何如
B15n0088_p0198b17║寂對曰陛下昔創義師志馮三寶言登九五誓啟元
B15n0088_p0198b18║門今六合歸仁富有四海而欲納奕之言豈不虧往
B15n0088_p0198b19║德而彰今過乎
B15n0088_p0198b20║唐書蕭瑀傳瑀好浮屠法間請捨家為桑門帝許之
B15n0088_p0198b21║矣復奏自度不能為又足疾不入謁帝曰瑀豈不得
B15n0088_p0198b22║其所邪乃詔奪爵下除商州刺史未幾復其封加特
B15n0088_p0198b23║進
B15n0088_p0198b24║佛法金湯編虞世南越州餘姚人貞觀八年世南上
B15n0088_p0198b25║疏曰弟子早年忽遇重患當時運心差愈之日奉設
B15n0088_p0198b26║千人齋今謹于道塲供千僧蔬食以其願力希生生
B15n0088_p0198b27║世世常無病惱七世久遠六道冤親並同今願後世
B15n0088_p0198c01║南卒太宗夢見之因詔曰世南德行純備志存忠益
B15n0088_p0198c02║奄從物化良用悲傷昨因夜夢倏覩斯人兼進讜言
B15n0088_p0198c03║有若平生之舊可即其家造五百僧齋佛像一軀以
B15n0088_p0198c04║資冥福以申朕思舊之意
B15n0088_p0198c05║酉陽雜俎國初僧元奘往五印取經西域敬之成式
B15n0088_p0198c06║見倭國僧金剛三昧言嘗至中天寺中多畫元奘麻
B15n0088_p0198c07║屩及匙筯以綵雲乘之蓋西域所無者每至齋日輒
B15n0088_p0198c08║膜拜焉
B15n0088_p0198c09║唐書蘇瓌傳瓌為同州刺史武后鑄浮屠立廟塔役
B15n0088_p0198c10║無虛歲瓌以為縻損浩廣雖不出國用要自民產日
B15n0088_p0198c11║殫百姓不足君孰與足天下僧尼濫偽相半請併寺
B15n0088_p0198c12║著僧常員數缺則補后善其言
B15n0088_p0198c13║魏元忠傳中宗復位元忠輔政譽望大減陳郡男子
B15n0088_p0198c14║袁楚客者以書規之曰今度人既多緇衣半道不本
B15n0088_p0198c15║行業專以重寶附權門皆有定直昔之賣官錢入公
B15n0088_p0198c16║府今之賣度錢入私家以茲入道徒為遊食元忠得
B15n0088_p0198c17║書益慚
B15n0088_p0198c18║張鎬傳鎬拜中書侍郎同中書門下平章事時引內
B15n0088_p0198c19║浮屠數百居禁中號內道塲諷唄外聞鎬諫曰天子
B15n0088_p0198c20║之福要在養人以一函寓美風化未聞區區佛法而
B15n0088_p0198c21║致太平願陛下以無為為心不以小乘撓聖慮帝然
B15n0088_p0198c22║之
B15n0088_p0198c23║杜暹傳暹族子鴻漸自蜀還食千僧以為有報縉紳
B15n0088_p0198c24║效之病甚令僧剃頂髮遺命依浮圖葬不為封樹
B15n0088_p0198c25║劉元佐傳元佐為汴宋節度使汴有相國寺或傳佛
B15n0088_p0198c26║軀汗流元佐自往大施金帛於是將吏商賈奔走輪
B15n0088_p0198c27║金錢惟恐後十日元佐敕止籍所入得巨萬因以贍
B15n0088_p0199a01║軍其權譎類若此
B15n0088_p0199a02║方技傳師夜光者薊州人少為浮屠至長安因九仙
B15n0088_p0199a03║公主得召見溫泉帝奇其辯賜冠帶授四門博士
B15n0088_p0199a04║王維傳維兄弟皆篤志奉佛食不葷衣不文綵別墅
B15n0088_p0199a05║在輞川地奇勝有華子岡欹湖竹里館柳浪茱萸沜
B15n0088_p0199a06║辛夷塢與裴迪遊其中賦詩相酬為樂喪妻不娶孤
B15n0088_p0199a07║居三十年母亡表輞川第為寺終葬其西
B15n0088_p0199a08║嚴挺之傳挺之溺志于佛與浮屠惠義善義卒衰服
B15n0088_p0199a09║送其喪已乃自葬於其塔左君子以為偏
B15n0088_p0199a10║佛法金湯編張說字道濟或字說之洛陽人武后策
B15n0088_p0199a11║賢良方正說對策第一遷左補闕開元中為中書令
B15n0088_p0199a12║封燕國公諡文貞說為文精壯尤善釋典著般若心
B15n0088_p0199a13║經序略曰萬行起于心心者人之主三乘歸於一一
B15n0088_p0199a14║者法之宗知心無所得是真得見一無不通是圓通
B15n0088_p0199a15║又製法地院法堂讚曰是佛虛空相是法微妙光定
B15n0088_p0199a16║慧不相離是僧和合眾人空法亦空二空亦復空住
B15n0088_p0199a17║心三空寶是名三皈處見若不染色知若不取識是
B15n0088_p0199a18║名真實見亦名解脫知佛觀離生滅諸法等如是說
B15n0088_p0199a19║嘗寄香十觔附武平一至曹溪禮六祖有詩曰大師
B15n0088_p0199a20║捐世去空留法身在願寄無碍香隨心到南海
B15n0088_p0199a21║唐書裴休傳休嗜浮屠法居常不御酒肉講求其說
B15n0088_p0199a22║演繹附著數萬言習歌唄以為樂與紇干泉素善至
B15n0088_p0199a23║為桑門號以相字當世嘲薄之而所好不衰
B15n0088_p0199a24║北夢瑣言唐裴相公休留心釋氏精於禪律師圭峰
B15n0088_p0199a25║密禪師得達摩頓問密師注法界觀禪詮皆相國撰
B15n0088_p0199a26║序常被毳衲於歌妓院持鉢乞食自言曰不為俗情
B15n0088_p0199a27║所染可以說法為人每自發願世世為國王弘護佛
B15n0088_p0199b01║法後于闐國王生一子手文有裴休二字聞於中朝
B15n0088_p0199b02║有子弟欲迎之彼國不允而止
B15n0088_p0199b03║唐書裴寬傳天寶間稱舊德以寬為首然惑于佛喜
B15n0088_p0199b04║與桑門遊習誦其書老彌篤云
B15n0088_p0199b05║酉陽雜俎開元末裴寬為河南尹深信釋氏師事普
B15n0088_p0199b06║寂禪師日夕造焉居一日寬詣寂寂云方有小事未
B15n0088_p0199b07║暇款語且請遲回休憩也寬乃屏息止于空室見寂
B15n0088_p0199b08║潔正堂焚香端坐坐未久忽聞叩門連云天師一行
B15n0088_p0199b09║和尚至矣一行入詣寂作禮禮訖附耳密語其貌絕
B15n0088_p0199b10║恭但額云無不可者語訖禮禮訖又語如是者三寂
B15n0088_p0199b11║惟云是是無不可者一行語訖降階入南室自闔其
B15n0088_p0199b12║戶寂乃徐命弟子云遣鐘一行和尚滅度矣左右疾
B15n0088_p0199b13║走視之一行如其言滅度後寬乃服衰絰葬之自徒
B15n0088_p0199b14║步出城送之
B15n0088_p0199b15║元宗既召見一行謂曰師何能對曰惟善記覽元宗
B15n0088_p0199b16║因詔掖庭取宮人籍以示之周覽既畢覆其本記念
B15n0088_p0199b17║精熟如素所習讀數幅之後元宗不覺降御榻為之
B15n0088_p0199b18║作禮呼為聖人
B15n0088_p0199b19║先覺宗乘唐天寶三年中使楊光庭造本淨禪師丈
B15n0088_p0199b20║室禮問曰弟子慕道斯久願和尚慈悲略垂開示淨
B15n0088_p0199b21║曰天下禪宗碩學咸會京師天使歸朝足可咨決貧
B15n0088_p0199b22║道隈山傍水無所用心光庭泣拜淨曰休禮貧道天
B15n0088_p0199b23║使為求佛耶問道耶曰弟子智識昏昧未審佛之與
B15n0088_p0199b24║道其義云何淨曰若欲求佛即心是佛若欲會道無
B15n0088_p0199b25║心是道曰云何即心是佛淨曰佛因心悟心以佛彰
B15n0088_p0199b26║若悟無心佛亦不有曰云何無心是道淨曰道本無
B15n0088_p0199b27║心無心名道若了無心無心即道光庭作禮信受
B15n0088_p0199c01║佛祖統紀李華字遐叔趙州贊皇人累中進士宏辭
B15n0088_p0199c02║科天寶十一年徙右補闕安祿山亂屏居江南李峴
B15n0088_p0199c03║表置幕府擢吏部員外郎苦風痹去官客山陽勒子
B15n0088_p0199c04║弟農安於窮槁晚事浮圖法不甚著書唯士大夫家
B15n0088_p0199c05║傳墓版州縣碑頌時時齎金帛往請乃強為應嘗從
B15n0088_p0199c06║荊溪受止觀為述大意一篇大曆初卒於家
B15n0088_p0199c07║東城老父傳老父姓賈名昌元宗時為鷄坊五百小
B15n0088_p0199c08║兒長祿山䧟洛大駕幸成都昌變姓名依于佛舍除
B15n0088_p0199c09║地擊鐘施力于佛洎太上皇歸興慶宮肅宗受命于
B15n0088_p0199c10║別殿昌還舊里居室為兵掠家無遺物布衣顦顇不
B15n0088_p0199c11║復得入禁門矣明日復出長安南門道見妻兒于招
B15n0088_p0199c12║國里菜色黯焉兒荷薪妻負故絮昌聚哭訣于道遂
B15n0088_p0199c13║長逝息長安佛寺學大師佛旨大曆元年依資聖寺
B15n0088_p0199c14║大德僧運平往東市海池立陁羅尼石幢書能紀姓
B15n0088_p0199c15║名讀釋氏經亦能了其深義至道以善心化市井人
B15n0088_p0199c16║建僧房佛舍植美草甘木晝把土擁根汲水灌竹夜
B15n0088_p0199c17║止觀于禪室建中三年僧運平人壽盡服禮畢奉舍
B15n0088_p0199c18║利塔于長安東門外鎮國寺東偏手植松柏百株搆
B15n0088_p0199c19║小舍居于塔下朝夕焚香灑掃事師如生順宗在東
B15n0088_p0199c20║宮捨錢三十萬為昌立大師影堂及齋舍又立外屋
B15n0088_p0199c21║居遊民取備給昌因日食粥一杯漿水一升臥草席
B15n0088_p0199c22║絮衣過是悉歸于佛
B15n0088_p0199c23║佛祖綂紀德宗興元三年翰林學士梁肅學天台教
B15n0088_p0199c24║于荊溪禪師深得心要以止觀文義弘博覽者費日
B15n0088_p0199c25║乃刪定為六卷行于世吏部郎中李華嘗從荊溪學
B15n0088_p0199c26║止觀荊溪為述止觀大意一篇包括大部若指諸掌
B15n0088_p0199c27║時士夫同學者散騎常侍崔恭諫議大夫田敦皆學
B15n0088_p0200a01║止觀于荊溪云
B15n0088_p0200a02║憲宗時初舍利入大內夜放光明早朝羣臣皆賀曰
B15n0088_p0200a03║陛下聖德所感韓愈獨不言上問愈愈曰微臣曾見
B15n0088_p0200a04║佛經佛光非青黃赤白等相此是龍神衛護之光上
B15n0088_p0200a05║曰如何是佛光愈無對
B15n0088_p0200a06║河東節度使裴度奏五臺佛光寺慶雲見文殊大士
B15n0088_p0200a07║乘獅子于空中從者萬眾上遣使供萬菩薩是日復
B15n0088_p0200a08║有慶雲見于寺中
B15n0088_p0200a09║唐書柳渾傳渾早孤方十餘歲有巫告曰兒相夭且
B15n0088_p0200a10║淺為浮屠道可緩死諸父欲從其言渾曰去聖教為
B15n0088_p0200a11║異術不若速死學愈篤
B15n0088_p0200a12║韓愈傳時有賈島韓門弟子范陽人初為浮屠名無
B15n0088_p0200a13║本來東都時洛陽令禁僧午後不得出島為詩自傷
B15n0088_p0200a14║愈憐之因教其為文遂去浮屠舉進士
B15n0088_p0200a15║李罕之傳罕之陳州項城人少拳捷初為浮屠行匄
B15n0088_p0200a16║市窮日無得者抵鉢褫祗衼去聚眾攻剽五臺下
B15n0088_p0200a17║鍾傳傳傳凡出軍攻戰必禱佛祠積餌餅為犀象高
B15n0088_p0200a18║數尋
B15n0088_p0200a19║妝樓記有女子卸冠者奉觀音大士甚肅比丘尼往
B15n0088_p0200a20║往勸其修淨土云當作觀音觀觀其法身愈大愈妙
B15n0088_p0200a21║自此夜恆夢見之然甚小若婦人釵頭玉佛狀一日
B15n0088_p0200a22║其夫寄一玉觀音類夢中所見自是奉之益篤
B15n0088_p0200a23║玉泉子楊希古性酷嗜佛法常置僧於第陳列佛事
B15n0088_p0200a24║雜以幡蓋是謂道塲者每凌晨輒入其內以身俛地
B15n0088_p0200a25║俾僧璩其上誦金剛經三遍性又潔淨內逼如廁必
B15n0088_p0200a26║撒衣無所有然後高履以往
B15n0088_p0200a27║唐書孟簡傳簡晚路殊躁急佞佛過甚為時所誚常
B15n0088_p0200b01║與劉伯芻歸登蕭俛譯次梵言者
B15n0088_p0200b02║劉伯芻傳伯芻子寬夫轉左補闕陳岵注浮屠書因
B15n0088_p0200b03║供奉僧以聞除濠州刺史寬夫劾狀敬宗怒謂宰相
B15n0088_p0200b04║曰岵不繇僧得州諫臣安受此言寬夫曰眾劾岵獨
B15n0088_p0200b05║臣草狀應伏誅推言所從恐累國體帝讜其言釋之
B15n0088_p0200b06║李德裕傳德裕敬宗時為浙西觀察使元和後天下
B15n0088_p0200b07║禁母私度僧徐州王智興紿言天子誕月請築壇度
B15n0088_p0200b08║人以資福詔可即顯募江淮間民皆奔走因牟擷其
B15n0088_p0200b09║財以自入德裕劾奏智興為壇泗州募願度者人輸
B15n0088_p0200b10║錢二千則不復勘詰普加髠落自淮而右戶三丁男
B15n0088_p0200b11║必一男剃髮規影徭賦所度無筭臣閱度江者日數
B15n0088_p0200b12║百蘇常齊民十固八九若不加禁遏則前至誕月江
B15n0088_p0200b13║淮失丁男六十萬不為細變有詔徐州禁止
B15n0088_p0200b14║酉陽雜俎相傳云釋道欽往徑山有問道者率爾而
B15n0088_p0200b15║對皆造宗極劉忠州晏嘗乞心偈令執爐而聽再三
B15n0088_p0200b16║稱諸惡莫作眾善奉行晏曰此三尺童子皆知之欽
B15n0088_p0200b17║曰三尺童子皆知之百歲老人行不得至今以為名
B15n0088_p0200b18║理
B15n0088_p0200b19║興元城固縣有韋氏女兩歲能語自然識字好讀佛
B15n0088_p0200b20║經至五歲一縣所有經悉讀遍至八歲忽清晨薰衣
B15n0088_p0200b21║靚妝默存牖下父母訝移時不出視之已蛻衣而失
B15n0088_p0200b22║竟不知何之荊州處士許卑得于韋氏鄰人張弘郢
B15n0088_p0200b23║續酉陽雜俎李正己本名懷玉侯希逸之內弟也侯
B15n0088_p0200b24║鎮淄青署懷玉為兵馬使尋搆飛語侯怒囚之將寘
B15n0088_p0200b25║于法懷玉抱冤無訴于獄中纍石象佛默期冥報時
B15n0088_p0200b26║近臘日心慕同儕嘆吒而睡覺有人在頭上語曰李
B15n0088_p0200b27║懷玉汝富貴時至即驚覺顧不見人天尚黑意甚怪
B15n0088_p0200c01║之復睡又聽人謂曰汝看牆上有青烏子噪即是富
B15n0088_p0200c02║貴時及覺不復見人有頃天曙忽有青烏數十如雀
B15n0088_p0200c03║飛集牆上俄聞三軍叫喚逐出希逸壞鍊取懷玉扶
B15n0088_p0200c04║知留後
B15n0088_p0200c05║佛祖統紀宣宗大中三年正月齋日四明道俗八千
B15n0088_p0200c06║人于阿育王寺供養佛舍利塔感天華紛墜有如雪
B15n0088_p0200c07║色至手即融入夜放五色光明大眾喜躍
B15n0088_p0200c08║北夢瑣言唐崔侍中安潛崇奉釋氏鮮茹葷血唯於
B15n0088_p0200c09║刑辟常自躬親雖僧人犯罪未嘗屈法於廳事前慮
B15n0088_p0200c10║囚必溫顏恤惻以盡其情有大辟者俾先示以判語
B15n0088_p0200c11║賜以酒食而付於法鎮西川三年唯多蔬食宴諸司
B15n0088_p0200c12║以麪及蒟蒻之類染作顏色用象豚肩羊臑膾炙之
B15n0088_p0200c13║屬皆逼真也時人比於梁武而頻於使宅堂前弄傀
B15n0088_p0200c14║儡子軍人百姓穿宅觀看一無禁止而中壺預政以
B15n0088_p0200c15║玷盛德惜哉
B15n0088_p0200c16║唐國史補李丹為虔州刺史與妹書曰釋迦生中國
B15n0088_p0200c17║設教如周孔周孔生西方設教如釋迦天堂無則已
B15n0088_p0200c18║有則君子生地獄無則已有則小人入聞者以為知
B15n0088_p0200c19║言
B15n0088_p0200c20║東觀奏記上校獵城西漸入渭水見父老一二十人
B15n0088_p0200c21║于村佛祠設齋上問之父老曰臣醴泉縣百姓本縣
B15n0088_p0200c22║令李君奭有異政考秩已滿百姓借留詣府乞未替
B15n0088_p0200c23║兼此祈佛力也上默然還宮後于御扆上大書君奭
B15n0088_p0200c24║名中書兩擬醴泉令上皆抹去之踰歲以懷州刺史
B15n0088_p0200c25║闕請用人御筆曰醴泉令李君奭可懷州刺史莫測
B15n0088_p0200c26║也君奭中謝宸旨獎勵始聞其事
B15n0088_p0200c27║投荒雜錄南人率不信釋氏雖有一二佛寺吏課其
B15n0088_p0201a01║為僧以督責釋之土田及施財間有一二僧喜擁婦
B15n0088_p0201a02║食肉但居其家不能少解佛事土人以女配僧呼之
B15n0088_p0201a03║為師郎或有疾以紙為圓錢置佛像旁或請僧設食
B15n0088_p0201a04║翌日宰羊豕以噉之目曰除齋
B15n0088_p0201a05║清異錄懿代崇佛法館宇踰制佛骨至起不思議堂
B15n0088_p0201a06║將奉遺體工半帝升遐
B15n0088_p0201a07║雲仙雜記封少卿問禪於龍華厚參師曰金鷄抱卵
B15n0088_p0201a08║時如何少卿歸而默坐三年不能領解至於發狂而
B15n0088_p0201a09║死