B15n0088_p0202a01║欽定古今圖書集成博物彙編神異典
B15n0088_p0202a02║　第七十五卷目錄
B15n0088_p0202a03║釋教部紀事二
B15n0088_p0202a04║
B15n0088_p0202a05║
B15n0088_p0202a06║
B15n0088_p0202a07║
B15n0088_p0202a08║
B15n0088_p0202a09║
B15n0088_p0202a10║神異典第七十五卷
B15n0088_p0202a11║釋教部紀事二
B15n0088_p0202a12║五代史石昂傳昂父好學平生不喜佛說父死昂於
B15n0088_p0202a13║柩前誦尚書曰此吾先人之所欲聞也禁其家不可
B15n0088_p0202a14║以佛事污吾先人
B15n0088_p0202a15║唐莊宗皇后劉氏傳莊宗自滅梁志意驕怠宦官伶
B15n0088_p0202a16║人亂政后特用事於中自以出於賤微踰次得立以
B15n0088_p0202a17║為佛力又好聚斂分遣人為商賈至於市肆之間薪
B15n0088_p0202a18║芻果茹皆稱中宮所賣四方貢獻必分為二一以上
B15n0088_p0202a19║天子一以入中宮宮中貨賄山積惟寫佛書饋賂僧
B15n0088_p0202a20║尼而莊宗由此亦佞佛有胡僧自于闐來莊宗率皇
B15n0088_p0202a21║后及諸子迎拜之僧遊五臺山遣中使供頓所至傾
B15n0088_p0202a22║動城邑又有僧誠惠自言能降龍嘗過鎮州王鎔不
B15n0088_p0202a23║為之禮誠惠怒曰吾有毒龍五百當遣一龍揭片石
B15n0088_p0202a24║常山之人皆魚鼈也會明年滹沱大水壞鎮州關城
B15n0088_p0202a25║人皆以為神莊宗及后率諸子諸妃拜之誠惠安坐
B15n0088_p0202a26║不起由是士無貴賤皆拜之獨郭崇韜不拜也是時
B15n0088_p0202a27║皇太后及皇后交通藩鎮太后稱誥令皇后稱教命
B15n0088_p0202b01║兩宮使者旁午於道許州節度使溫韜以后佞佛因
B15n0088_p0202b02║請以私第為佛寺為后薦福
B15n0088_p0202b03║馬引孫傳引孫既學韓愈為文故多斥浮屠氏之說
B15n0088_p0202b04║及罷歸乃反學佛撰法喜集佛國記行于世時人誚
B15n0088_p0202b05║之曰佞清泰不徹乃來佞佛清泰廢帝年號也人有
B15n0088_p0202b06║戲引孫曰公素慕韓愈為人而常誦傅奕之論今反
B15n0088_p0202b07║佞佛是佛佞公邪公佞佛邪引孫答曰豈知非佛佞
B15n0088_p0202b08║我也時人傳以為笑
B15n0088_p0202b09║北夢瑣言涇原帥李金全累歷藩鎮所在掊斂非時
B15n0088_p0202b10║進馬上問其為治如何莫專以進馬為事雖黽勉受
B15n0088_p0202b11║之聖旨不懌張虔釗多貪鎮滄州日因亢旱民饑發
B15n0088_p0202b12║廩賑之方上聞帝甚嘉獎他日秋成倍斗徵斂朝論
B15n0088_p0202b13║鄙之虔釗好與禪毳謎語自云知道心與口背唯利
B15n0088_p0202b14║是求只以飯僧更希福利議者以渠於佛上希利愚
B15n0088_p0202b15║之甚也後叛入蜀取人產業黷貨無厭蜀民怨之或
B15n0088_p0202b16║說在蜀問一禪僧云如何是舍利對曰剩置僦居即
B15n0088_p0202b17║得舍利清河慚笑而已
B15n0088_p0202b18║佛法金湯編初太祖目擊周世宗鎔範鎮州大悲菩
B15n0088_p0202b19║薩銅像鑄為錢太祖密訪麻衣和尚問曰自古有毀
B15n0088_p0202b20║佛天子乎麻衣曰何必問古事請以柴官家目擊可
B15n0088_p0202b21║驗太祖曰主上神武聰明善任人日夜圖治以混一
B15n0088_p0202b22║為心有唐太宗之風不知天下何日定矣麻衣曰甲
B15n0088_p0202b23║子至將大定太祖因問古天子毀佛法與大周何如
B15n0088_p0202b24║麻衣曰魏太武毀寺焚經像坑沙門故父子不得其
B15n0088_p0202b25║死周武帝毀佛寺籍僧歸民未五年遽縈風疹北伐
B15n0088_p0202b26║年三十六崩于乘輿國亦尋滅唐武宗毀天下佛寺
B15n0088_p0202b27║在位六年年三十二神器再傳而黃巢羣盜並起太
B15n0088_p0202c01║祖曰天下久厭兵毀佛法非社稷福奈何麻衣曰白
B15n0088_p0202c02║氣已兆不逾數月至甲辰當有聖帝大興興則佛法
B15n0088_p0202c03║賴之亦興傳世無窮請太尉默記之及即位屢建佛
B15n0088_p0202c04║寺歲度僧人
B15n0088_p0202c05║五國故事徐氏將移楊氏之祚稱楊氏欲入道乃營
B15n0088_p0202c06║室于茆山遷溥居之冊白受禪老臣知誥上尊號曰
B15n0088_p0202c07║高尚思元崇古讓皇帝溥既渡江賦詩略曰煙凝楚
B15n0088_p0202c08║岫愁千點雨滴吳江淚萬行兄弟四人三百口不堪
B15n0088_p0202c09║端坐細思量及將遇弒方誦佛書於樓上使者前趨
B15n0088_p0202c10║溥以香爐擲之俄而見害
B15n0088_p0202c11║王延鈞審知次子延翰殂遂襲其位僭稱大號號國
B15n0088_p0202c12║曰大閩改元龍啟即位日既被袞冕遂恍惚不能自
B15n0088_p0202c13║知久之方蘇乃心許飯僧三百萬繕經三百藏尋而
B15n0088_p0202c14║稍安後於諸寺賽所許願文疏中明述其事聞者哂
B15n0088_p0202c15║之曰大閩其應天順人有如此者
B15n0088_p0202c16║佛法金湯編王延鈞素奉佛法度僧萬人由是閩中
B15n0088_p0202c17║多僧嘗請羅山和尚開堂說法升座斂衣左右顧視
B15n0088_p0202c18║便下座王近前執羅山手曰靈山一會何異今日
B15n0088_p0202c19║江南野錄李後主酷信浮屠有僧與后頂僧伽帽衣
B15n0088_p0202c20║袈裟誦佛書拜跪頓顙至為瘤贅親為桑門削作廁
B15n0088_p0202c21║簡子試之腮頰少有澀滯者再為治之其手不扠學
B15n0088_p0202c22║佛握印而行僧犯姦有司具牘還俗後主令禮佛三
B15n0088_p0202c23║百拜免刑王師尅池州令僧俗兵士念救苦觀世音
B15n0088_p0202c24║菩薩
B15n0088_p0202c25║宋史錢氏世家俶崇信釋氏前後造寺數百歸朝又
B15n0088_p0202c26║以愛子為僧
B15n0088_p0202c27║佛法金湯編錢弘佐文穆王元瓘子也襲封吳越國
B15n0088_p0203a01║王諡忠獻嘗遣僧慧龜往雙林啟善慧大士傅公塔
B15n0088_p0203a02║得靈骨十六片如紫金色舍利無數乃迎靈骨并淨
B15n0088_p0203a03║瓶香爐扣門槌諸物至錢塘安光冊殿供養建龍華
B15n0088_p0203a04║寺以靈骨塑大士像於寺
B15n0088_p0203a05║錢弘俶文穆第九子襲封吳越國王諡忠懿嘗慕阿
B15n0088_p0203a06║育王造八萬四千塔中藏寶篋篋中置印心呪經十
B15n0088_p0203a07║年功訖布散部內福州支提山有天冠菩薩一千眷
B15n0088_p0203a08║屬王施七寶鑄天冠像一千尊仍造寺宇
B15n0088_p0203a09║邊鎬初生父母夢謝靈運入室故小名康樂仕南唐
B15n0088_p0203a10║以都虞候從查文徽克建州凡所俘獲皆全之建人
B15n0088_p0203a11║謂之邊佛子及克潭州市不易肆謂之邊菩薩既而
B15n0088_p0203a12║為節度使日設齋供盛修佛事潭人謂之邊和尚
B15n0088_p0203a13║三楚新錄吳命邊鎬將兵救楚其實伐也先是吳欲
B15n0088_p0203a14║加兵於楚以鎬多藝使詐為僧以遊長沙弄鈸行乞
B15n0088_p0203a15║未幾亡去故吳以為將而鎬非將材每出師皆載佛
B15n0088_p0203a16║而行祝以請福由是三軍解體及王逵兵至竟宵遁
B15n0088_p0203a17║焉
B15n0088_p0203a18║楚王馬希範死弟希廣立異母弟希萼自鼎州舉兵
B15n0088_p0203a19║叛將襲長沙希廣聞之命將許可瓊拒之可瓊倒戈
B15n0088_p0203a20║以降希廣計無所出然素好釋氏乃披緇服召僧念
B15n0088_p0203a21║佛以禳比城陷不輟其愚昧皆此類也尋為希萼縊
B15n0088_p0203a22║之
B15n0088_p0203a23║羣居解頤偽蜀王先主未開國前西域胡僧到蜀蜀
B15n0088_p0203a24║人瞻敬如見釋迦舍於大慈三學院蜀主復謁坐於
B15n0088_p0203a25║廳傾國士女就院不令止之婦女列次拜俳優王舍
B15n0088_p0203a26║城揚言曰女弟子勤禮拜願後身面孔一似和尚蜀
B15n0088_p0203a27║主大笑
B15n0088_p0203b01║遼史義宗傳太祖問侍臣曰受命之君當事天敬神
B15n0088_p0203b02║有大功德者朕欲祀之何先皆以佛對太祖曰佛非
B15n0088_p0203b03║中國教宗曰孔子大聖萬世所尊宜先太祖大悅即
B15n0088_p0203b04║建孔子廟
B15n0088_p0203b05║馬哥傳馬哥字訛特懶興宗時以散職入見上問卿
B15n0088_p0203b06║奉佛乎對曰臣每旦誦太祖太宗及先臣遺訓未暇
B15n0088_p0203b07║奉佛帝悅
B15n0088_p0203b08║宋史王仁鎬傳仁鎬在周為山南東道節度宋初加
B15n0088_p0203b09║檢校太師仁鎬性端謹儉約崇信釋氏所得俸祿多
B15n0088_p0203b10║奉佛飯僧每晨誦佛經五卷或至日旰方出視事從
B15n0088_p0203b11║事劉謙貴仁鎬曰公貴為藩侯不能勤恤百姓孜孜
B15n0088_p0203b12║事佛何也仁鎬斂容遜謝無慍色當時稱其長者
B15n0088_p0203b13║鐵圍山叢談藝祖始受命久之陰計釋氏何神靈而
B15n0088_p0203b14║患苦天下今我嘗抑之不然廢其教矣日且暮則微
B15n0088_p0203b15║行出徐入大相國寺將昏黑俄至一小院戶旁望見
B15n0088_p0203b16║一髠大醉吐穢於道左右方惡罵不可聞藝祖陰怒
B15n0088_p0203b17║適從旁過忽不覺為醉髠攔胷腹抱定曰莫發惡心
B15n0088_p0203b18║且夜矣懼有人害汝汝宜歸內可亟去也藝祖默然
B15n0088_p0203b19║心動以手加額而禮焉髠乃舍之去藝祖還內密召
B15n0088_p0203b20║忠謹小璫爾行往某所覘此髠在否且以其所吐物
B15n0088_p0203b21║狀來及至則已不見小璫獨爬取地上所吐狼籍至
B15n0088_p0203b22║御前視之悉乳香也釋氏教因不廢
B15n0088_p0203b23║三楚新錄初周行逢以淫祀為患管內祠廟非前代
B15n0088_p0203b24║有功及民者皆毀拆一時有識之士忻然以為明斷
B15n0088_p0203b25║及來年酷信釋氏每歲設大會齋者四破耗國用仍
B15n0088_p0203b26║度僧建寺所在不輟因暇復召羣僧於府中講唱而
B15n0088_p0203b27║已自執爐焚香以聽凡披緇之士雖三尺童子皆搶
B15n0088_p0203c01║地伏拜之雖梁武篤好未之加也故君子知其不克
B15n0088_p0203c02║永世矣
B15n0088_p0203c03║佛祖統紀宋太祖建隆三年楚王周行逢據潭州果
B15n0088_p0203c04║于殺戮然知事佛度僧齋懺未嘗輟見沙門輒作禮
B15n0088_p0203c05║親手行食謂左右曰吾殺人多矣不假佛力何以解
B15n0088_p0203c06║怨
B15n0088_p0203c07║乾德四年樞密使沈義倫事佛長齋夏中危坐以飼
B15n0088_p0203c08║蚊或以為苦者曰餓蚊相投豈忍拂去時執政多自
B15n0088_p0203c09║陳起第獨義倫乞為母修寺上嗟嘆許之
B15n0088_p0203c10║宋史孔承恭傳承恭授將作監致仕承恭奉佛多蔬
B15n0088_p0203c11║食所得俸祿大半以飯僧嘗勸上不殺人又請於征
B15n0088_p0203c12║戰地修寺及普度僧尼人言其迂闊云
B15n0088_p0203c13║陳思讓傳思讓累歷方鎮無敗政然酷信釋氏所至
B15n0088_p0203c14║多禁屠宰奉祿悉以飯僧人目為陳佛子身沒之後
B15n0088_p0203c15║家無餘財
B15n0088_p0203c16║李崇矩傳崇矩信奉釋氏飯僧至七十萬造像建寺
B15n0088_p0203c17║尤多
B15n0088_p0203c18║學佛考訓宋太祖嘗奉佛牙于東京大相國寺太宗
B15n0088_p0203c19║因為之讚讚曰數重金色潤一片玉光寒廷臣一時
B15n0088_p0203c20║稱善
B15n0088_p0203c21║宋太宗每設問端考驗禪者時駙馬李遵勖頗擅元
B15n0088_p0203c22║學帝加寵眷
B15n0088_p0203c23║筆記太宗白溝河大戰陣亡軍士積骸遍野上念之
B15n0088_p0203c24║命收其頭骨規成數珠分賜內官念佛冀其輪廻又
B15n0088_p0203c25║有腦骨深大者則以盛淨水供佛名天靈盌
B15n0088_p0203c26║佛祖統紀淳化四年上幸開寶塔院問僧卿是何人
B15n0088_p0203c27║僧云塔主上曰朕塔云何卿作主僧無對因僧朝見
B15n0088_p0204a01║上曰甚處來對云廬山臥雲菴上曰臥雲深處不朝
B15n0088_p0204a02║天僧無對上嘗夢天人云請陛下發菩提心翌旦宣
B15n0088_p0204a03║問西街菩提心如何發俱無對
B15n0088_p0204a04║佛法金湯編王旦字子明大名莘人也相真宗諡文
B15n0088_p0204a05║正淳化二年杭州昭慶寺僧省常刺血書華年淨行
B15n0088_p0204a06║品結社修淨業旦為之首參政蘇易簡一百三十二
B15n0088_p0204a07║人一時士大夫皆稱淨行社弟子比丘預者千眾人
B15n0088_p0204a08║謂廬山蓮社莫如此日之盛也天禧元年九月旦薨
B15n0088_p0204a09║先一日囑翰林楊億曰吾深厭勞生願來世為僧晏
B15n0088_p0204a10║坐林間觀心為學幸於死後為我請大德施戒剃髮
B15n0088_p0204a11║鬚著三衣火葬勿以金寶置棺內億為諸孤議曰公
B15n0088_p0204a12║三公也斂贈公袞豈可加於僧體但以三衣置柩中
B15n0088_p0204a13║不藏寶玉
B15n0088_p0204a14║國老談苑王旦在中書二十年常日罷歸徑趨書閣
B15n0088_p0204a15║闔扉以自息雖家人之親密者不復接焉常以蝗旱
B15n0088_p0204a16║憂愧辭位俄而疾發不食真宗命內饔為肉糜宸翰
B15n0088_p0204a17║緘器以賜日常三四旦疾亟聚家人謂曰吾無狀久
B15n0088_p0204a18║坐台司今且死矣當祝髮緇衣以塞吾平昔之志未
B15n0088_p0204a19║幾而絕家人輩皆欲從其言惟壻蘇耆力排止之
B15n0088_p0204a20║李允則守雄州匈奴不敢南牧朝廷無北顧之憂一
B15n0088_p0204a21║日出官庫錢千緡復斂民間錢起浮圖即時飛謗至
B15n0088_p0204a22║京師至於監司亦屢有奏削真宗悉封付允則然執
B15n0088_p0204a23║政者尚喧沸真宗遣中人密諭之允則謂使者曰某
B15n0088_p0204a24║非留心釋氏實為邊地起望樓耳蓋是時北鄙方議
B15n0088_p0204a25║寢兵罷斥堠允則不欲顯為其備然後毀謗不入畢
B15n0088_p0204a26║其所為
B15n0088_p0204a27║佛祖統紀天禧四年十二月翰林學士楊億卒億留
B15n0088_p0204b01║心禪觀自屬疾即屏軰茹臨終之日為空門偈以見
B15n0088_p0204b02║志識者知其有得佛氏之學
B15n0088_p0204b03║晝墁錄丁晉公南遷過潭州雲山海會寺供僧致獼
B15n0088_p0204b04║猴無數滿山谷林木皆折不可致詰也
B15n0088_p0204b05║國老談苑丁謂既竄朱崕路由湘潭佛寺飯僧為文
B15n0088_p0204b06║以自敘其略曰補仲山之袞雖盡巧心和傳說之羹
B15n0088_p0204b07║難調眾口既至貶所教民陶兀先為公宇次營所居
B15n0088_p0204b08║之第為小樓日遊其上閱書焚香怡然以自得
B15n0088_p0204b09║宋史陳恕傳恕素不喜釋氏嘗請廢譯經院辭甚激
B15n0088_p0204b10║切真宗曰三教之興其來已久前代毀之者多矣但
B15n0088_p0204b11║存而不論可也
B15n0088_p0204b12║呂大臨傳富弼致政於家為佛氏之學大臨與之書
B15n0088_p0204b13║曰古者三公無職事惟有德者居之內則論道于朝
B15n0088_p0204b14║外則主教于鄉古之大人當是任者必將以斯道覺
B15n0088_p0204b15║斯民成己以成物豈以爵位進退體力盛衰為之變
B15n0088_p0204b16║哉今大道未明人趨異學不入於莊則入於釋疑聖
B15n0088_p0204b17║人為未盡善輕禮義為不足學人倫不明萬物憔悴
B15n0088_p0204b18║此老成大人惻隱存心之時以道自任振起壞俗在
B15n0088_p0204b19║公之力宜無難矣若夫移精變氣務求長年此山谷
B15n0088_p0204b20║避世之士獨善其身者之所好豈世之所以望於公
B15n0088_p0204b21║者哉弼謝之
B15n0088_p0204b22║周沆傳沆進樞密直學士知成德軍俗方棄親事佛
B15n0088_p0204b23║沆閱按斥數千人還其家
B15n0088_p0204b24║程顥傳顥父珦徙知漢州嘗宴客開元僧舍酒方行
B15n0088_p0204b25║人讙言佛光見觀者相騰踐不可禁珦安坐不動頃
B15n0088_p0204b26║之遂定
B15n0088_p0204b27║佛祖統紀仁宗天聖元年上常頂玉冠上琢觀音像
B15n0088_p0204c01║左右以玉重請易之上曰三公百官揖於下者皆天
B15n0088_p0204c02║下英賢豈朕所敢當特君臣之分不得不爾朕冠此
B15n0088_p0204c03║冠將令回禮於大士也
B15n0088_p0204c04║佛法金湯編李覯字泰伯盱江人皇祐二年范文正
B15n0088_p0204c05║公表薦之就門除一官復充太學說書未幾而卒嘗
B15n0088_p0204c06║著潛書力於排佛明教嵩公攜輔教編謁之覯方留
B15n0088_p0204c07║意讀佛經乃悵然曰吾輩議論尚未及一卷心經佛
B15n0088_p0204c08║道豈易知耶其門下士黃漢傑者以書詰之覯答之
B15n0088_p0204c09║略曰民之欲善蓋其天性古之儒者用于世必有以
B15n0088_p0204c10║教道之民之耳目口鼻心智百骸皆有所主其異端
B15n0088_p0204c11║何暇及哉後之儒者用于世則無以教道之民之耳
B15n0088_p0204c12║目口鼻心智百骸皆無所主舍浮圖何適哉
B15n0088_p0204c13║學佛考訓歐陽永叔每誹斥佛氏已而參知政事輙
B15n0088_p0204c14║病夢至一所十人冠冕環坐一人曰參政安得至此
B15n0088_p0204c15║宜速反舍公出門數步復往問之曰君等豈非釋氏
B15n0088_p0204c16║所稱十王者乎曰然公由是篤信佛法
B15n0088_p0204c17║宋仁宗雅好禪學嘗閱投子語至僧問如何是露地
B15n0088_p0204c18║白午投子連叱遂有省因作釋典頌十四篇其首章
B15n0088_p0204c19║曰若問主人公真寂合太空三頭并六臂臘月正春
B15n0088_p0204c20║風後以賜大覺璉璉因屬和
B15n0088_p0204c21║道山清話富丞相一日於墳寺鬀度一僧貢父聞之
B15n0088_p0204c22║笑曰彥國壞了幾個才度得一個人問之曰彥國每
B15n0088_p0204c23║與僧對語往往獎予過當其人恃此傲慢反以致禍
B15n0088_p0204c24║者攽目擊數人矣豈非壞了乎皆大笑然亦莫不以
B15n0088_p0204c25║其言為當也
B15n0088_p0204c26║邵康節與富韓公在洛每日晴必同行至僧舍韓公
B15n0088_p0204c27║每過佛寺神祠必躬身致敬康節笑曰無乃為佞乎
B15n0088_p0205a01║韓公亦笑自是不為也
B15n0088_p0205a02║呂晦叔為中丞一日報在假館中諸公因問何事在
B15n0088_p0205a03║假時劉貢父在坐忽大言今日必是一個十齋日蓋
B15n0088_p0205a04║指晦叔好佛也
B15n0088_p0205a05║張天覺好佛而不許諸子誦經云彼讀書未多心源
B15n0088_p0205a06║未明纔拈著經卷便燒香禮拜不能得了
B15n0088_p0205a07║或問范景仁何以不信佛景仁曰爾必待我合掌膜
B15n0088_p0205a08║拜然後為信邪
B15n0088_p0205a09║可談楊傑次公留心釋教嘗因上殿神考頗問佛法
B15n0088_p0205a10║大槩楊並不詳答曰佛法實亦助吾教既歸人咸咎
B15n0088_p0205a11║之或責以聖主難遇次公平生所學如此乃唯唯何
B15n0088_p0205a12║也楊曰朝廷端款明辨吾懼度作導師不敢妄對
B15n0088_p0205a13║春渚紀聞龔彥和正言自貶所歸衛城縣寓居一禪
B15n0088_p0205a14║林日持鉢隨堂供暇日偶過庫司見僧雛具湯餅問
B15n0088_p0205a15║其故云具殿院晚間藥食龔自此不復晚飡云
B15n0088_p0205a16║吹劍錄溫公不好佛謂其微言不出儒書而家法則
B15n0088_p0205a17║云十月就寺齋僧誦經追薦祖先
B15n0088_p0205a18║澠水燕談錄近士大夫多修佛學司馬溫公患之嘗
B15n0088_p0205a19║為解禪偈六篇云忿怒如烈火利欲如銛鋒終朝長
B15n0088_p0205a20║戚戚是名阿鼻獄顏回甘陋巷孟軻安自然富貴如
B15n0088_p0205a21║浮雲是名極樂國孝悌通神明忠信行蠻貊積善來
B15n0088_p0205a22║百祥是名作因果仁人之安宅義人之正路行之誠
B15n0088_p0205a23║且久是名不壞身道德修一身功德被萬物為賢為
B15n0088_p0205a24║大聖是名菩薩佛言為百世師行為天下法久久不
B15n0088_p0205a25║可揜是名光明藏
B15n0088_p0205a26║佛祖統紀司馬光嘗讀文中子謂佛為聖人乃曰審
B15n0088_p0205a27║如是則佛之心可見矣乃作禪偈六首其卒章云言
B15n0088_p0205b01║為百世師行為天下法為賢為大聖是名佛菩薩暇
B15n0088_p0205b02║日遊洛陽諸寺廊廡寂寂忽聲鐘伐鼓至齋堂見沙
B15n0088_p0205b03║門端坐默默方進匕箸光欣然謂左右曰不謂三代
B15n0088_p0205b04║禮樂在緇衣中
B15n0088_p0205b05║祁公杜衍以張方平佞佛常笑怪之有醫者朱生遊
B15n0088_p0205b06║二公間一日祁公呼朱生胗脉生謂使者曰往白公
B15n0088_p0205b07║但言看楞嚴未了及至揖坐謂曰老夫以君疏通不
B15n0088_p0205b08║意近亦闐茸聖人微言無出孔孟所謂楞嚴者何等
B15n0088_p0205b09║語耶生曰公未讀此經何知不及孔孟因袖中出其
B15n0088_p0205b10║卷祁公觀之不覺終軸大驚曰安道知之而不以告
B15n0088_p0205b11║我即命駕就見之安道曰譬如失物忽已得之但當
B15n0088_p0205b12║喜其得不必悔其晚也
B15n0088_p0205b13║佛法金湯編王安石問張方平曰孔子去世百年生
B15n0088_p0205b14║孟子後絕無人或有之而非醇儒方平曰豈為無人
B15n0088_p0205b15║亦有過孔孟者公曰何人方平曰馬祖一汾陽無業
B15n0088_p0205b16║雪峰存巖頭奯丹霞然雲門偃王公意未解方平曰
B15n0088_p0205b17║儒門淡薄收拾不住皆歸釋氏公欣然歎服後以語
B15n0088_p0205b18║張商英商英撫几賞之曰至哉此論也
B15n0088_p0205b19║青箱雜記張尚書方平尤達性理有人問祖師西來
B15n0088_p0205b20║意張作偈答之曰自從無始千千刧萬法本來無一
B15n0088_p0205b21║法祖師來意我不知一夜西風掃黃葉
B15n0088_p0205b22║唾玉集張商英字天覺號無盡嘗見梵冊整齊嘆吾
B15n0088_p0205b23║儒之不若夜執筆妻向氏問何作曰欲作無佛論向
B15n0088_p0205b24║曰既曰無又何論公駭其言而止後閱藏經翻然有
B15n0088_p0205b25║悟乃作護法論
B15n0088_p0205b26║佛祖統紀慶曆四年諫議歐陽修為言事者所中下
B15n0088_p0205b27║詔獄窮治左遷滁州明年將歸廬陵舟次九江因託
B15n0088_p0205c01║意遊廬山入東林圓通謁祖印禪師居訥與之論道
B15n0088_p0205c02║師出入百家而折衷於佛法修肅然心服聳聽忘倦
B15n0088_p0205c03║至夜分不能已默默首肯平時排佛為之內銷遲回
B15n0088_p0205c04║踰旬不忍去或謂此與退之見大顛正相類修初至
B15n0088_p0205c05║師揖就坐曰足下遠臨豈以西竺聖人之道有合於
B15n0088_p0205c06║心乎修盛氣以答曰修學孔孟之道竊有慕於韓子
B15n0088_p0205c07║之攘斥佛老者西竺之法何所取焉師正色而詰曰
B15n0088_p0205c08║退之排佛老自比孟子之距楊墨佛老大聖非楊墨
B15n0088_p0205c09║比退之尚不可排况今欲慕之者昔者文中子之言
B15n0088_p0205c10║佛聖人也而退之斥為夷鬼此大慢之言也修曰學
B15n0088_p0205c11║者廢中說史家不立傳退之絕口而弗稱今師援之
B15n0088_p0205c12║謂佛聖人者天下孰從之乎師曰文中子醇儒也其
B15n0088_p0205c13║得佐太宗當不媿三代之治其職居修史必能列佛
B15n0088_p0205c14║老於聖人昔陳叔達撰隋史避嫌於當世而司馬君
B15n0088_p0205c15║實作傳以補之退之蔽賢而弗稱豈天下之公心皮
B15n0088_p0205c16║日休謂孟子荀卿翼傳孔道至於文中子司空圖謂
B15n0088_p0205c17║天生文中子以致聖人之用故房杜之徒恢張文武
B15n0088_p0205c18║以濟貞觀之治此皆足以知文中子也荀卿之徒韓
B15n0088_p0205c19║非尚刑名以害世李斯焚詩書以亡秦楊墨之禍未
B15n0088_p0205c20║至是也文中子之門人能以仁義之道輔成唐家以
B15n0088_p0205c21║致治乎若子雲退之徒立空言不聞其徒有佐漢興
B15n0088_p0205c22║唐之效者然則文中子之道豈不愈於荀楊韓子而
B15n0088_p0205c23║後世學者顧不之知邪修曰韓子之道文中子不合
B15n0088_p0205c24║者鮮矣使其遇太宗必大發所蘊師曰憲宗中興之
B15n0088_p0205c25║君也退之不聞此時有所裨贊乃以排佛老為己功
B15n0088_p0205c26║欲自比于孟子之距楊墨其好勝取名若是之甚且
B15n0088_p0205c27║退之斥佛為夷鬼者請略辨之佛聖人降自兜率天
B15n0088_p0206a01║託生中天竺聖王之家何以夷稱佛聖人不生不滅
B15n0088_p0206a02║曠刧常存人天之宗仰何以鬼稱此非退之大慢語
B15n0088_p0206a03║乎退之七世祖韓耆當後魏永興自赫連屈丐來降
B15n0088_p0206a04║拓跋由西戎歸北狄獨不為祖諱而反敢訕佛聖人
B15n0088_p0206a05║乎退之畏修史褒貶之過而不思貶佛之過為尤可
B15n0088_p0206a06║畏排老子為己任而兄事毛仙服其丹卒疽發而殂
B15n0088_p0206a07║子昶校書不材卒黜歸未數世而絕滅其亦天刑人
B15n0088_p0206a08║禍之不能免乎退之倡排佛老足下今又和之將使
B15n0088_p0206a09║後世好名之士援韓氏歐陽氏以為法豈不為盛德
B15n0088_p0206a10║之累諺言善罵者人亦善罵之足下舊著本論孜孜
B15n0088_p0206a11║以毀佛為務安得眾口不毀公于天聽之前乎足下
B15n0088_p0206a12║之言以蒐狩喪祭鄉射之禮為勝佛之本是猶退之
B15n0088_p0206a13║原道而實未知道也修大驚赧為之謝曰修胷中已
B15n0088_p0206a14║釋然將何以見教師曰佛道以悟心為本足下屢生
B15n0088_p0206a15║體道特以失念生東華為名儒偏執世教故忘其本
B15n0088_p0206a16║誠能運聖凡平等之心默默體會頓祛我慢悉悔昨
B15n0088_p0206a17║非觀榮辱之本空了死生於一致則淨念當明天真
B15n0088_p0206a18║獨露始可問津於斯道耳修自此頗有省發及後入
B15n0088_p0206a19║參大政每譽於公卿之前歲時書問未嘗絕
B15n0088_p0206a20║佛法金湯編呂公著熙寧中知河南尹元祐中與溫
B15n0088_p0206a21║公並相歷事四朝封申公諡正獻晚年多讀釋典益
B15n0088_p0206a22║究禪禮溫公不喜佛公每勸之曰佛學心術簡要掇
B15n0088_p0206a23║其至要而議之大率以正心無念為宗溫公然之
B15n0088_p0206a24║熙寧間王安石行青苗法其子雱為崇政殿說書陰
B15n0088_p0206a25║為父佐務新法必行雱卒公亦罷相宴間中一如夢
B15n0088_p0206a26║寐見一使領雱荷鐵枷號泣公前謂獲譴由行青苗
B15n0088_p0206a27║法公問使者乞解脫使曰建寺齋僧可免由是捨宅
B15n0088_p0206b01║建寺為薦冥福熙寧八年公復相一日奏事退上曰
B15n0088_p0206b02║佛法於中國有補乎公曰君子小人皆知畏而從善
B15n0088_p0206b03║豈小補哉
B15n0088_p0206b04║竹坡詩話錢塘關子東為余言熙寧中有長老重喜
B15n0088_p0206b05║會稽人少以捕魚為生然日誦觀世音菩薩不少休
B15n0088_p0206b06║舊不識字一日輙能書又能作偈頌嘗作頌云地爐
B15n0088_p0206b07║無火一囊空雪似楊花落歲窮乞得苧麻縫破衲不
B15n0088_p0206b08║知身在寂寥中此豈捕魚者之所能哉解悟如此蓋
B15n0088_p0206b09║得觀音智慧力也
B15n0088_p0206b10║青箱雜記陳文惠公悟性理嘗至一古寺作偈曰殿
B15n0088_p0206b11║古寒爐空流塵暗金碧獨坐偶無人又得真消息
B15n0088_p0206b12║富文忠公尤達性理熙寧余官洛下公時為毫守遺
B15n0088_p0206b13║余書記為訪荷澤諸禪師影像余因以偈戲之曰是
B15n0088_p0206b14║身如泡幻盡非真實相况茲紙上影妄外更生妄到
B15n0088_p0206b15║岸不須船無風休起浪唯當清靜觀妙法了無象公
B15n0088_p0206b16║答偈曰執相誠非破相亦妄不執不破是名實相既
B15n0088_p0206b17║又以手筆貺余曰承此偈見警美則美矣理則未然
B15n0088_p0206b18║所謂無可無不可者畫亦得不畫亦得就其中觀像
B15n0088_p0206b19║者為不得不觀像者所得如何禪在甚麼處似不以
B15n0088_p0206b20║有無為礙者近乎通也思之思之
B15n0088_p0206b21║避暑錄話范蜀公素不飲酒又詆佛教在許下與韓
B15n0088_p0206b22║持國兄弟往還而諸韓皆崇此二事每燕集蜀公未
B15n0088_p0206b23║嘗不與極飲盡歡少間則必以談禪相勉蜀公頗病
B15n0088_p0206b24║之蘇子瞻時在黃州乃以書問救之當以何術曰麯
B15n0088_p0206b25║糵有毒平地生出醉鄉土偶作祟眼前妄見佛國子
B15n0088_p0206b26║瞻報之曰請公試觀能惑之性何自而生欲救之心
B15n0088_p0206b27║作何形相此猶不立彼復何依正恐黃面瞿曇亦須
B15n0088_p0206c01║斂袵况學之者耶意亦將有以曉公而公終不領亦
B15n0088_p0206c02║可見其篤信自守不肯奪於外物也
B15n0088_p0206c03║續明道雜志范蜀公不信佛說大蘇公嘗與公論佛
B15n0088_p0206c04║法詰其所以不信之說范公云鎮平生事非目所見
B15n0088_p0206c05║者未嘗信蘇公曰公亦安能然哉設公有疾令醫切
B15n0088_p0206c06║脉醫曰寒則服熱藥曰熱則餌寒藥公何嘗見脉而
B15n0088_p0206c07║信之如此何獨至于佛而必待見耶
B15n0088_p0206c08║東坡志林蘇臺定惠院淨人卓契順不遠數千里陟
B15n0088_p0206c09║嶺渡海候無恙於東坡東坡問將什麼土物來順展
B15n0088_p0206c10║兩手坡云可惜許數千里空手來順作荷擔勢信步
B15n0088_p0206c11║而出
B15n0088_p0206c12║曇秀來惠州見坡將去坡曰山中見公還必求一物
B15n0088_p0206c13║何以與之秀曰鵝城清風鶴嶺明月人人送與只恐
B15n0088_p0206c14║他無著處坡曰不如將幾紙字去每人與一紙但向
B15n0088_p0206c15║道此是言法華書裏頭有災福
B15n0088_p0206c16║石塔來別東坡坡云經過草草恨不一見石塔塔起
B15n0088_p0206c17║立云遮著是磚浮圖耶坡云有縫塔塔云若無縫何
B15n0088_p0206c18║以容世間螻蟻坡首肯之
B15n0088_p0206c19║賢奕濟南監鎮宋保國出觀荊公華嚴解東坡曰華
B15n0088_p0206c20║嚴有八十一卷今獨其一何也保國云公言此佛語
B15n0088_p0206c21║至深妙他皆菩薩語耳東坡曰予於藏經中取佛語
B15n0088_p0206c22║數句雜菩薩語中取菩薩語數句雜佛語中子能識
B15n0088_p0206c23║其非是乎曰不能也東坡曰予昔在岐下聞河陽猪
B15n0088_p0206c24║肉甚美使人往市之使者醉猪夜逸去貿他猪以償
B15n0088_p0206c25║客皆大詫以為非他產所及既而事敗客皆慙今荊
B15n0088_p0206c26║公之猪未敗耳若一念清淨牆壁瓦礫皆說無上妙
B15n0088_p0206c27║法而云佛語深妙菩薩不及豈非夢中語邪
B15n0088_p0207a01║黃龍寺晦堂老子嘗問山谷以吾無隱乎爾之義山
B15n0088_p0207a02║谷詮釋再三晦堂終不然其說時暑退凉生秋香滿
B15n0088_p0207a03║院晦因問曰木樨香乎山谷曰聞晦堂曰吾無隱乎
B15n0088_p0207a04║爾山谷乃服
B15n0088_p0207a05║韓侍郎宗古以書問晦堂曰昔聞和尚開悟曠然無
B15n0088_p0207a06║疑但無始以來煩惱習氣未能頓盡晦堂曰心外無
B15n0088_p0207a07║剩法不知煩惱習氣是何物而欲盡之從上以來但
B15n0088_p0207a08║有言說乃是隨病設藥若定有習氣可治如靈龜曳
B15n0088_p0207a09║尾于塗拂迹迹生可謂將心用心轉見病深苟明達
B15n0088_p0207a10║心外無法法外無心心法既無更欲教誰頓盡耶
B15n0088_p0207a11║漫笑錄佛印禪師為王觀文陞座云此一瓣香奉為
B15n0088_p0207a12║掃烟塵博士護世界大王殺人不睫眼上將軍立地
B15n0088_p0207a13║成佛大居士王公大喜為其久帥多專殺也
B15n0088_p0207a14║聞見近錄咸平縣僧藏佛牙一株其大兩指許淡金
B15n0088_p0207a15║色予嘗請而供之須臾舍利自牙中出初如露巡行
B15n0088_p0207a16║牙上或遠數十步求者輙得予請至四十八粒欲求
B15n0088_p0207a17║為四十九粒也經夕不可得明日發篋則已足其數
B15n0088_p0207a18║又或謂有自甘露穴中出者明日再往請之不得遂
B15n0088_p0207a19║出陳州門十數里請竟不得因拜辭而歸拜起一粒
B15n0088_p0207a20║自甘露穴出其大如菉豆光彩炳然後神宗迎之禁
B15n0088_p0207a21║中遂御封篋而歸之今人罕得見者
B15n0088_p0207a22║史朝請琳云通判許州有路分都監郭虞卿妻乳母
B15n0088_p0207a23║禮塔數年禮數將滿嘗以薏苡記其數薏苡忽自器
B15n0088_p0207a24║中跳躑視之舍利滿前皆自薏苡中出凡得數勺須
B15n0088_p0207a25║臾所禮銀塔中靈光煥然舍利如雨又須臾乳媼兩
B15n0088_p0207a26║膝生舍利無數禮塔則舍利隱痛媼益勤不懈數日
B15n0088_p0207a27║失塔所在
B15n0088_p0207b01║筆記山谷移監德平鎮過泗州僧伽塔作發願文戒
B15n0088_p0207b02║酒色肉但朝粥午飯如浮屠法
B15n0088_p0207b03║冷齋夜話陳了翁罪予不當稱甘露滅近不還曰得
B15n0088_p0207b04║甘露滅覺道成者如來識也子凡夫與僕輩俯仰其
B15n0088_p0207b05║去佛地如天淵也奈何冒其美名而有之耶予應之
B15n0088_p0207b06║曰使我不得稱甘露滅者如言蜜不得稱甜金不得
B15n0088_p0207b07║稱色黃世尊以大方便曉諸眾生令知根本而妙意
B15n0088_p0207b08║不可以言盡故言甘露滅滅者寂滅甘露不死之藥
B15n0088_p0207b09║如寂滅之體而不死者也人人具焉而獨僕不得稱
B15n0088_p0207b10║何也公今閑放且不肯以甘露滅名我脫為宰相寧
B15n0088_p0207b11║能飾予以美官乎瑩中愕然思所為折難予不可得
B15n0088_p0207b12║乃笑而已
B15n0088_p0207b13║陳瑩中謫合浦時予在長沙以書抵予為負華嚴入
B15n0088_p0207b14║嶺有偈曰大士遊方興盡回家山風月絕塵埃杖頭
B15n0088_p0207b15║多少閑田地挑取華嚴入嶺來予和之曰因法相逢
B15n0088_p0207b16║一笑開俯看人世過飛埃湘江廟外休分別常寂光
B15n0088_p0207b17║中歸去來又聞嶺外大雪作二偈寄之曰傳聞嶺下
B15n0088_p0207b18║雪壓倒千年樹老人拊手笑有眼未嘗覩故應潤物
B15n0088_p0207b19║林一洗瘴江霧寄語牧牛人莫教頭角露又曰遍界
B15n0088_p0207b20║不曾藏處處光皎皎開眼失却蹤都緣大分曉園林
B15n0088_p0207b21║忽生春萬瓦粲一笑遙知忍凍人未悟安心了
B15n0088_p0207b22║朱世英言予昔從文公定林數夕聞所未聞嘗曰子
B15n0088_p0207b23║曾讀游俠傳否移此心學無上菩提孰能禦哉又曰
B15n0088_p0207b24║成周三代之際聖人多生儒中兩漢以下聖人多生
B15n0088_p0207b25║佛中此不易之論也又曰吾止以雪峰一句語作宰
B15n0088_p0207b26║相世英曰願聞雪峰之語公曰這老子嘗為眾生自
B15n0088_p0207b27║是什麼
B15n0088_p0207c01║欒城遺言公悟悅禪定門人有以漁家傲祝生日及
B15n0088_p0207c02║濟川者以非其志也乃賡和之七十餘年真一夢朝
B15n0088_p0207c03║來壽斝兒孫奉憂患已空無復痛心不動此間自有
B15n0088_p0207c04║千鈞重蚤歲文章供世用中年禪味疑天縱石塔成
B15n0088_p0207c05║時無一縫誰與共人間天上隨他送
B15n0088_p0207c06║避暑錄話歐陽氏子孫奉釋氏尤嚴于它士大夫家
B15n0088_p0207c07║余在汝陰嘗訪公之子棐於其家入門聞歌唄鐘磬
B15n0088_p0207c08║聲自堂而發棐移時出手猶持數珠諷佛名具謝今
B15n0088_p0207c09║日適齋日與家人共為佛事方畢問之云公無恙時
B15n0088_p0207c10║薛夫人已自爾公不禁也及公薨遂率其家無良賤
B15n0088_p0207c11║悉行之汝陰有老書生猶及從公游為予言公晚聞
B15n0088_p0207c12║富韓公得道於淨慈本老執禮甚恭以為富公非苟
B15n0088_p0207c13║下人者因心動時與法師住薦福寺所謂頤華嚴者
B15n0088_p0207c14║本之高弟公稍從問其說顒使觀華嚴讀未終而薨
B15n0088_p0207c15║則知韓退之與大顛事真不誣公雖為世教立言要
B15n0088_p0207c16║之其不可奪處不唯少貶於老氏雖佛亦不得不心
B15n0088_p0207c17║與也
B15n0088_p0207c18║墨莊漫錄晁文元公迥深明理性嘗作七審於四威
B15n0088_p0207c19║儀中嘗自考校以代曾子三省之義道力淺深自審
B15n0088_p0207c20║方知一一切妄念能息否二一切外緣稍簡省否三
B15n0088_p0207c21║一切觸境能不動否四一切語言能慎密否五一切
B15n0088_p0207c22║黑白減分別否六夢想之間不顛倒否七方寸之間
B15n0088_p0207c23║得恬愉否予讀公所作內典諸書得此若有所省當
B15n0088_p0207c24║書座右以警昏憒
B15n0088_p0207c25║蒙齋筆談晁文元公年四十始娶前此未嘗知有女
B15n0088_p0207c26║色早從劉海蟾道自言得長生之術故末年康健精
B15n0088_p0207c27║明視聽不少衰六十後即兼窮佛理然多從經論講
B15n0088_p0208a01║師以分別名相為主意將以儒釋道通為一其自著
B15n0088_p0208a02║書號法藏碎金累數萬言反覆不出此義書成繼作
B15n0088_p0208a03║道院集三卷過八十又為耄志餘書余不及見而道
B15n0088_p0208a04║院集亦但申前意而歸要爾妙湛師嘗為吾云江民
B15n0088_p0208a05║表嘗惜此公不一見正明眼每有遺恨然論其忠實
B15n0088_p0208a06║和厚無一點世間情偽處則第一等人也其子孫數
B15n0088_p0208a07║世愈盛天固有以報之法藏碎金自記其所得處云
B15n0088_p0208a08║耳嘗聞天樂和雅之音有不可勝言者自見其形每
B15n0088_p0208a09║每在前既久而加小類數寸不違眉睫之間此恐是
B15n0088_p0208a10║海蟾所得佛氏則無是事此諸人之所疑也乃知脫
B15n0088_p0208a11║黏除網大是難事如此公果有未至則他人可不勉
B15n0088_p0208a12║乎
B15n0088_p0208a13║佛法金湯編晁說之字以道濟北人自號景遷官至
B15n0088_p0208a14║待制嘗撰仁王般若經序明智法師碑論監明州鹽
B15n0088_p0208a15║塲日常往南湖訪明智聞三千境觀之說欣然願學
B15n0088_p0208a16║通其旨晚年日誦法華自號天台教僧
B15n0088_p0208a17║石林燕語王元之素不喜釋氏始為知制誥名振一
B15n0088_p0208a18║時丁晉公孫何皆遊門下元之亦極力延譽由是眾
B15n0088_p0208a19║多側目有偽為元之請汰釋氏疏及何無佛論者未
B15n0088_p0208a20║幾有商洛之貶
B15n0088_p0208a21║國老談苑李遵勖楊億劉筠嘗聚高僧論宗性遵勖
B15n0088_p0208a22║命畫工各繪其像成圖目曰禪會
B15n0088_p0208a23║宜春傳信錄朝議大夫李觀字夢符排斥釋教至老
B15n0088_p0208a24║不衰鄉人嘗請公作崇勝院佛殿記中間曰天子愛
B15n0088_p0208a25║民澤至渥也使供租稅若有難色至奉異方之教則
B15n0088_p0208a26║倒廩竭囊忻然無辭施者頗多其後多寶塔成有欲
B15n0088_p0208a27║求記於公者公於是又曰今之人父母甘旨之養往
B15n0088_p0208b01║往未能銖錙惟惑報應捨萬金唾如也眾益慚故二
B15n0088_p0208b02║文至今不果刻石
B15n0088_p0208b03║佛法金湯編劉安世字器之大名人號元城元祐中
B15n0088_p0208b04║為中書舍人嘗曰孔子佛氏之言相為終始孔子之
B15n0088_p0208b05║言毋意毋必毋固毋我佛之言無我無人無眾生無
B15n0088_p0208b06║壽者其言若出一人但孔子以三綱五常為道故色
B15n0088_p0208b07║色空空之說微開其端令人自得耳孔子之心佛心
B15n0088_p0208b08║也假若天下無三綱五常則禍亂又作人無噍類矣
B15n0088_p0208b09║豈佛之心乎故儒釋道其心皆一門庭施設不同耳
B15n0088_p0208b10║又曰古今大儒著論毀佛法者蓋有說也且彼尾重
B15n0088_p0208b11║則此首輕今為儒佛弟子者各主其教猶鼎足也今
B15n0088_p0208b12║一足失可乎則鼎必覆矣彼世之小儒不知此理見
B15n0088_p0208b13║前輩或毀佛教亦從而詆之以為佛法皆無足取非
B15n0088_p0208b14║也士大夫多以禪為戲此事乃佛究竟之法豈可戲
B15n0088_p0208b15║而為一笑之資乎此亦宜戒所謂禪之一字於六經
B15n0088_p0208b16║中亦有此理佛易其名達磨西來此話大行佛法到
B15n0088_p0208b17║今果弊矣只認色相若渠不來佛法之滅久矣又上
B15n0088_p0208b18║根聰悟多喜其說故其說流通某之南遷雖平日於
B15n0088_p0208b19║吾儒及老先生得力然亦不可謂於此事不得力世
B15n0088_p0208b20║事有大於生死者乎此事獨一味理會生死有箇見
B15n0088_p0208b21║處則貴賤禍福輕矣老先生極通曉但不言耳又曰
B15n0088_p0208b22║溫公著論詆釋氏云其妙不能出吾書其誕吾不信
B15n0088_p0208b23║也某問如何是妙曰無我千經萬論只辨一箇我字
B15n0088_p0208b24║又問如何是誕曰其言天堂地獄不足信曰佛之設
B15n0088_p0208b25║此俾人易惡向善耳且鄒衍謂天地之外如神州赤
B15n0088_p0208b26║縣者八九莊子言六合之外聖人存而不論凡人耳
B15n0088_p0208b27║目所不及安知其無公曰吾欲扶教耳
B15n0088_p0208c01║玉照新志宣和間上皇南幸閱歲時上皇駕還皆親
B15n0088_p0208c02║至塔下燒香每入寺寺中人皆驅出施僧伽鉢孟袈
B15n0088_p0208c03║裟至親與著於身先是以普照寺大半為神霄玉清
B15n0088_p0208c04║宮至是御筆畫圖以半還寺寺僧送駕出城得御筆
B15n0088_p0208c05║歡喜上皇初至之時寺之緊要屋宇還之益多始所
B15n0088_p0208c06║還道流盡拆去門牕及再還即并所拆門牕得之道
B15n0088_p0208c07║流褫氣矣
B15n0088_p0208c08║拊掌錄趙閱道罷政閒居每見僧接之甚恭一日士
B15n0088_p0208c09║人以書贄見公讀之終卷正色謂士人曰朝廷有學
B15n0088_p0208c10║校有科舉何不勉以卒業却與閒退人說他朝廷利
B15n0088_p0208c11║害士人惶恐而退後再往門下人不為通士人謂閽
B15n0088_p0208c12║者曰參政便直得如此敬重和尚閽者曰尋常來見
B15n0088_p0208c13║諸僧亦只是平平人但相公道是重他袈裟士人笑
B15n0088_p0208c14║曰我這領白襴直是不直錢財閽者曰也半看佛面
B15n0088_p0208c15║士人曰更那輟不得些少來看孔夫子面人傳以為
B15n0088_p0208c16║笑
B15n0088_p0208c17║貴耳錄陳習菴名塤其父母求子於佛照光禪師就
B15n0088_p0208c18║寫一偈末後二句云諸佛菩提齊著力只今生箇大
B15n0088_p0208c19║男兒此十月三十日書十二月三十日習菴生父母
B15n0088_p0208c20║乞名於佛照光曰覺老余親見其狀習菴無髭有則
B15n0088_p0208c21║去之凡有除日即先夢見住院前身即一尊宿也
B15n0088_p0208c22║括異志臨江軍惠曆寺初造輪藏成僧限千錢則轉
B15n0088_p0208c23║一匝有婦喪夫家極貧念欲轉藏以資冥福累月辛
B15n0088_p0208c24║苦求捨隨緣終不滿一千迫於貧乏無以自存且嫁
B15n0088_p0208c25║有日矣此心眷眷不能已乃攜所聚之錢號泣藏前
B15n0088_p0208c26║擲錢拜地輪藏自轉闔寺駭異自是不復限數矣
B15n0088_p0208c27║聞見近錄金州推官母王氏朱道誠之妻也日誦十
B15n0088_p0209a01║句觀音心呪時年四十九病篤家人方治後事王氏
B15n0088_p0209a02║恍然見青衣人曰爾平生持觀世音心呪但復少十
B15n0088_p0209a03║九字增之當益壽王曰我不識字奈何青衣曰隨聲
B15n0088_p0209a04║誦記之乃曰天羅神地羅人人離難難離身一切災
B15n0088_p0209a05║殃化為塵久之而醒疾亦尋愈後至七十九其孫浩
B15n0088_p0209a06║信厚士也為予道其詳如此
B15n0088_p0209a07║宋史張九成傳九成守邵州中丞何鑄言其矯偽欺
B15n0088_p0209a08║俗傾附趙鼎落職丁父憂既免喪秦檜取旨上曰自
B15n0088_p0209a09║古朋黨畏人主知之此人獨無所畏可與宮觀先是
B15n0088_p0209a10║徑山僧宗杲善談禪理從遊者眾九成時往來其間
B15n0088_p0209a11║檜恐其議己令司諫詹大方論其與宗杲謗訕朝政
B15n0088_p0209a12║謫居南安軍九成研思經學多有訓解然早與學佛
B15n0088_p0209a13║者遊故其議論多偏
B15n0088_p0209a14║黃潛善傳潛善進左僕射兼門下侍郎鄆濮相繼陷
B15n0088_p0209a15║沒宿泗屢警右丞許景衡以扈衛單弱請帝避其鋒
B15n0088_p0209a16║潛善以為不足慮率同列聽浮屠克勤說法
B15n0088_p0209a17║佛祖統紀史魏公過金山覽梁武帝水陸儀軌之盛
B15n0088_p0209a18║謂報恩度世之道在是乃於月波山創殿設十界像
B15n0088_p0209a19║與名僧講究製儀文四卷以四時修供為普度大齋
B15n0088_p0209a20║俎豆之器繁約折衷讚唄之音抑揚有節鄉城諸剎
B15n0088_p0209a21║莫不視此為法
B15n0088_p0209a22║侍郎邊知白自京師至臨川觸暑成病忽夢白衣天
B15n0088_p0209a23║人以木洒之頂踵清寒覺而頓爽於是集古今靈驗
B15n0088_p0209a24║作觀音感應集四卷行於世
B15n0088_p0209a25║高宗建炎四年正月丙午上次台州章安鎮入金鼇
B15n0088_p0209a26║山寺有老僧禱佛前皆憂時保國之語上問何典答
B15n0088_p0209a27║曰護國金光明懺上因宿於寺後駐蹕臨安歲賜輦
B15n0088_p0209b01║下諸寺金帛修舉此法
B15n0088_p0209b02║紹興二十七年八月禮部侍郎賀允中上殿上問天
B15n0088_p0209b03║下僧道幾何答曰僧二十萬道士萬人上曰朕見士
B15n0088_p0209b04║大夫奉佛者多乞放度牒今田業多荒不耕而食者
B15n0088_p0209b05║二十萬人若更給度牒是驅農為僧也佛法自漢明
B15n0088_p0209b06║入中國其道廣大終不可廢朕非有意絕之正恐僧
B15n0088_p0209b07║徒多則不耕者眾故暫停度僧耳
B15n0088_p0209b08║觀音持驗宋紹興戊辰三月史越王浩初為餘姚尉
B15n0088_p0209b09║偕鄱陽程休甫詣潮音洞叅禮觀音大士心求靈應
B15n0088_p0209b10║初寂無所覩晡時再至一僧指曰巖頂有寶可以下
B15n0088_p0209b11║瞰扳援而上顧瞻之際忽現瑞相金光照耀眉宇瞭
B15n0088_p0209b12║然
B15n0088_p0209b13║宋都官員外郎呂宏妻吳氏夫婦各齋戒清修曉悟
B15n0088_p0209b14║佛理吳虔事觀音有靈感每於淨室列置瓶缶數十
B15n0088_p0209b15║以水注滿手持楊枝誦呪輒見觀音放光入瓶缶中
B15n0088_p0209b16║病苦者飲水多愈所呪水積歲不壞大寒不凍世號
B15n0088_p0209b17║觀音縣君
B15n0088_p0209b18║賢奕宋孝宗召雪竇寺禪師寶印入對選德殿問曰
B15n0088_p0209b19║三教聖人本同一理但所立門戶不同孔子以中庸
B15n0088_p0209b20║設教耳印曰非中庸何以安立世間故法華曰治世
B15n0088_p0209b21║語言資生業等皆與實相不相違背華嚴曰不壞世
B15n0088_p0209b22║間相而成出世間法帝曰今士大夫學孔子者多只
B15n0088_p0209b23║工文字語言不見夫子之道不識夫子之心惟釋氏
B15n0088_p0209b24║不立文字直指心源頓命悟入不亂於死生此為殊
B15n0088_p0209b25║勝印曰非獨今世學者不見夫子之心當時顏子號
B15n0088_p0209b26║為具體盡平生力量只道得個瞻之在前忽焉在後
B15n0088_p0209b27║如有所立卓爾竟捉摸未著而聖人分明八字打開
B15n0088_p0209c01║向諸弟子曰二三子以我為隱乎吾無隱乎爾吾無
B15n0088_p0209c02║行而不與二三子是丘也以此觀之聖人未嘗迴避
B15n0088_p0209c03║諸弟子諸弟子自錯過了昔張商英曰吾學佛然後
B15n0088_p0209c04║知儒此言實為至當帝曰莊老何如人印曰是佛法
B15n0088_p0209c05║中小乘聲聞以下人蓋小乘厭身如桎梏棄智如雜
B15n0088_p0209c06║毒化火焚身入無為界即莊子所謂形固可使如槁
B15n0088_p0209c07║木心固可使如死灰若大乘人則不然度眾生盡方
B15n0088_p0209c08║證菩提正伊尹所謂予天民之先覺者也予將以斯
B15n0088_p0209c09║道覺斯民也一夫不被其澤若己推而內之溝中帝
B15n0088_p0209c10║大悅
B15n0088_p0209c11║佛祖綱目尤袤字延之梁溪人舉進士聞釋氏出世
B15n0088_p0209c12║法見歸宗禪師欲謀隱計朱熹寄詩有逃禪公勿遽
B15n0088_p0209c13║且畢區中緣之句出守台州上臨軒遣曰南台有何
B15n0088_p0209c14║勝槩曰太平洪福國清萬年曰聞石橋應真是五百
B15n0088_p0209c15║強漢時忽出現卿以何法處之袤執拳曰臣有金剛
B15n0088_p0209c16║王寶劍在上喜書遂初老人賜之
B15n0088_p0209c17║天定錄王處厚字元美益州華陽縣人嘗遇一老僧
B15n0088_p0209c18║論浮世苦空事登第後出部徘徊古陌軫懷長吟曰
B15n0088_p0209c19║誰言今古事難窮大祗榮枯總是空算得生前隨夢
B15n0088_p0209c20║蝶爭如雲外指冥鴻暗添雪色眉根白旋落花光臉
B15n0088_p0209c21║上紅惆悵荒原懶回首暮林蕭索起悲風及暮還家
B15n0088_p0209c22║心疾而卒
B15n0088_p0209c23║金史世宗本紀大定八年正月謂祕書監移刺子敬
B15n0088_p0209c24║等曰朕於佛法尤所未信梁武帝為同泰寺奴遼道
B15n0088_p0209c25║宗以民戶賜寺僧復加以三公之官其惑深矣
B15n0088_p0209c26║元史速哥傳速哥子忽蘭性純篤然酷好佛嘗施千
B15n0088_p0209c27║金修龍宮寺建金輪大會供僧萬人
B15n0088_p0210a01║輟畊錄累朝皇帝先受佛戒九次方正大寶而近侍
B15n0088_p0210a02║陪位者必九人或七人譯語謂之煖答世此國俗然
B15n0088_p0210a03║也今上之初入戒壇時見馬哈剌佛前有物為供因
B15n0088_p0210a04║問學士沙剌班曰此何物曰羊心上曰曾聞用人心
B15n0088_p0210a05║肝者有諸曰嘗聞之而未嘗目睹請問剌馬剌馬者
B15n0088_p0210a06║帝師也上遂命沙剌班傳旨問之答曰有之凡人萌
B15n0088_p0210a07║歹心害人者事覺則以其心肝作供耳以此言復奏
B15n0088_p0210a08║上再命問曰此羊會害人乎帝師無答
B15n0088_p0210a09║世祖一日命廉文正王受戒於國師王曰臣已受孔
B15n0088_p0210a10║子戒上曰汝孔子亦有戒邪對曰為臣當忠為子當
B15n0088_p0210a11║孝孔門之戒如是而已上喜
B15n0088_p0210a12║至元間釋氏豪橫改宮觀為寺削道士為髠且各處
B15n0088_p0210a13║陵墓發掘殆盡孤山林和靖處士墓屍骨皆空惟遺
B15n0088_p0210a14║一玉簪時有人作詩以悼之曰生前不繫黃金帶身
B15n0088_p0210a15║後空餘白玉簪
B15n0088_p0210a16║今上皇太子之正位東宮也設諭德置端木堂以處
B15n0088_p0210a17║太子講讀忽一日帝師來啟太子母后曰向者太子
B15n0088_p0210a18║學佛法頓覺開悟今乃使習孔子之教恐壞太子真
B15n0088_p0210a19║性后曰我雖居於深宮不明道德嘗聞自古及今治
B15n0088_p0210a20║天下者須用孔子之道捨此他求即為異端佛法雖
B15n0088_p0210a21║好乃餘事耳不可以治天下安可使太子不讀書帝
B15n0088_p0210a22║師赧服而退
B15n0088_p0210a23║大德間僧膽巴者一時朝貴咸敬之德壽太子病斑
B15n0088_p0210a24║薨不魯罕皇后遣人問曰我夫婦崇信佛法以師事
B15n0088_p0210a25║汝止有一子寧不能延其壽耶答曰佛法譬猶燈籠
B15n0088_p0210a26║風雨至乃可蔽若燭盡則無如之何矣
B15n0088_p0210a27║佛法金湯編柳貫字道傳東陽人嘗為太常博士撰
B15n0088_p0210b01║竺元道公語錄序略曰禪有機而兵有法故談禪如
B15n0088_p0210b02║用兵必至於客主兼對迹用雙泯而後忘法証法忘
B15n0088_p0210b03║機契機勝妙圓明有不足言矣
B15n0088_p0210b04║西使記有佛國名乞石迷西在印毒西北蓋傳釋迦
B15n0088_p0210b05║氏衣鉢者其人儀狀甚古如世所繪達磨像不茹葷
B15n0088_p0210b06║酒日啖粳一合所談皆佛法
B15n0088_p0210b07║瑯嬛記張夫人暮年不茹葷日誦彌陀家人皆笑之
B15n0088_p0210b08║謂老人宜滋補頤養而已僕僕如此恐無益而有損
B15n0088_p0210b09║夫人修之愈篤年七十九每夜暗中見四壁皆纓絡
B15n0088_p0210b10║光輝燭人恍若白晝臨卒焚香几上煙宛轉結成一
B15n0088_p0210b11║彌陀小象初猶煙色漸覺淡黃遂作真金色眉目若
B15n0088_p0210b12║畫一手下垂若今塑接引像眾皆下拜誦佛號煙像
B15n0088_p0210b13║甫消而夫人屬纊矣
B15n0088_p0210b14║應元博訪元門了無所得一日謁悟師問如何是佛
B15n0088_p0210b15║師曰無心是佛應元曰師兄假我十日當即成佛若
B15n0088_p0210b16║不成非應元也既歸自恨根性遲鈍靜居一室有一
B15n0088_p0210b17║念起即自掐其臂肉肉盡出血雜念即隨日大減至
B15n0088_p0210b18║第十日大雨閃電一照豁然念斷無心可得矣遂見
B15n0088_p0210b19║悟悟喝曰無心不是佛應元言下大悟人視其臂無
B15n0088_p0210b20║完膚矣
B15n0088_p0210b21║大政紀永樂五年五月癸酉上與侍臣論近俗崇佛
B15n0088_p0210b22║簡先之弊上謂侍臣曰聞近俗之弊嚴於事佛而簡
B15n0088_p0210b23║於事其先果有之乎對曰間有之上歎曰此蓋教化
B15n0088_p0210b24║不明之過朕於奉先殿旦夕祗謁未嘗敢慢或有微
B15n0088_p0210b25║恙亦力疾行禮世人於佛老竭力崇奉而于奉先之
B15n0088_p0210b26║禮簡略者蓋溺於禍福之說而昧其本也率而正之
B15n0088_p0210b27║正當自朕始耳
B15n0088_p0210c01║明通紀宣德九年十二月有僧自陳欲化緣修寺祝
B15n0088_p0210c02║延聖壽者上斥之既罷朝顧謂侍臣曰人情莫不欲
B15n0088_p0210c03║壽古之人君若商中宗高宗祖甲周文王皆享國綿
B15n0088_p0210c04║遠其時豈有僧道豈有神仙之說秦皇漢武求神仙
B15n0088_p0210c05║梁武帝宋徽宗崇僧道效驗可見矣世之人終不悟
B15n0088_p0210c06║甚可嘆
B15n0088_p0210c07║瀛涯勝覽西洋國銅範佛像曰納兒佛殿以銅瓦座
B15n0088_p0210c08║傍穿井汲泉浴佛而禮之取牛糞調水塗地及壁臣
B15n0088_p0210c09║民大家晨起亦用牛糞塗地煆牛糞灰囊於身每旦
B15n0088_p0210c10║水調灰抹額及股謂敬佛也
B15n0088_p0210c11║續文獻通考周文襄公忱性喜佛及巡撫吳中徜徉
B15n0088_p0210c12║梵剎所至鐘鼓交接入佛殿則膜拜致敬人或誚之
B15n0088_p0210c13║公曰即如以年齒論彼長吾皆二三千年豈得不一
B15n0088_p0210c14║二拜也行之自若
B15n0088_p0210c15║賢奕有僧居嘗誦經不輟其徒遊方叅悟歸思度其
B15n0088_p0210c16║師一日指櫺間蠅曰咄汝不向寥廓奮飛而日日汩
B15n0088_p0210c17║汩然鑽此故紙安得出頭其師乃有省
B15n0088_p0210c18║學佛考訓祁忠敏公家世學佛捨宅為寺兄弟並從
B15n0088_p0210c19║愚菴老人大弘西來之教公諱彪以大中丞殉節
B15n0088_p0210c20║談言李覯賢而有文章素不喜佛不喜孟子好飲酒
B15n0088_p0210c21║一日有達官送酒數斗泰伯家釀亦熟一士人知其
B15n0088_p0210c22║富有酒然無計得飲乃作詩數首罵孟子其一云完
B15n0088_p0210c23║廩捐階未可知孟軻深信亦還癡岳翁方且為天子
B15n0088_p0210c24║女壻如何弟殺之李見之大喜留連數日所與談莫
B15n0088_p0210c25║非罵孟子也無何酒盡乃辭去既而聞又有寄酒者
B15n0088_p0210c26║士人再往作仁義正論三篇大率皆詆釋氏李覽之
B15n0088_p0210c27║笑云公文采甚奇但前次被公喫了酒後極索寞今
B15n0088_p0211a01║次不敢相留留此酒以遣懷聞者大笑
B15n0088_p0211a02║權子一衲子捧鉢來盱江近溪羅先生遇之甚謹居
B15n0088_p0211a03║數年一日辭去近溪把其手請曰和尚慈悲今別我
B15n0088_p0211a04║去願一言濟我衲子曰沒得說你官人家常有好光
B15n0088_p0211a05║景有好光景便有不好光景等待在俺出家人只這
B15n0088_p0211a06║等近溪爽然會心伏地數十頓首以謝
B15n0088_p0211a07║大政紀嘉靖十四年四月乙未初緣佛氏說是月八
B15n0088_p0211a08║日賜羣臣食不落夾帝厭其名不馴命於五日薦新
B15n0088_p0211a09║麥於內殿因為麥餅賜羣臣食自是歲以為常
B15n0088_p0211a10║諸寺奇物記天界寺有佛牙闊寸長倍寸之五萬曆
B15n0088_p0211a11║中僧人真淳獻之尚書五臺陸公公因具金函檀龕
B15n0088_p0211a12║盛之迎供于寺之毘盧閣牙得之天台山中
B15n0088_p0211a13║嘉興府志萬曆中太學胡日華女常節婦十九而寡
B15n0088_p0211a14║于樂善庵後築慈孝堂以奉父母同尼焚修