B15n0088_p0212a01║欽定古今圖書集成博物彙編神異典
B15n0088_p0212a02║　第七十六卷目錄
B15n0088_p0212a03║釋教部雜錄
B15n0088_p0212a04║釋教部外編
B15n0088_p0212a05║
B15n0088_p0212a06║
B15n0088_p0212a07║
B15n0088_p0212a08║
B15n0088_p0212a09║
B15n0088_p0212a10║神異典第七十六卷
B15n0088_p0212a11║釋教部雜錄
B15n0088_p0212a12║顏氏家訓內外兩教本為一體內典五禁外典五德
B15n0088_p0212a13║適相符也仁者不殺義者不盜禮者不邪智者不淫
B15n0088_p0212a14║信者不妄至如畋狩軍旅燕享刑罰因民之性不可
B15n0088_p0212a15║卒除就為之節使不淫濫歸周孔而背釋宗抑何迷
B15n0088_p0212a16║也
B15n0088_p0212a17║內教多途出家自是一法耳若能誠孝在心仁惠為
B15n0088_p0212a18║本須達流水不必剃落鬚髮豈令罄井田為塔廟窮
B15n0088_p0212a19║編戶為僧尼也若謂僧寺眾多賦役衰少執此而論
B15n0088_p0212a20║是大不然昔妙樂之世穰佉之國自然稻米無盡寶
B15n0088_p0212a21║藏時和年豐未必盡由農織也若能偕化黔首悉入
B15n0088_p0212a22║道塲康樂和平實始於此
B15n0088_p0212a23║酉陽雜俎釋老志亦曰佛於西域得道陶勝力言小
B15n0088_p0212a24║方諸國多奉佛不死服五笙精讀夏歸藏用之以飛
B15n0088_p0212a25║行也
B15n0088_p0212a26║孝億國舉俗事妖不識佛法有妖祠三百餘所
B15n0088_p0212a27║乾陀國頭河岸有繫白象樹花葉似棗香季冬方熟
B15n0088_p0212b01║相傳此樹滅佛法亦滅
B15n0088_p0212b02║雲仙雜記旃檀寺悟本說春秋二會斂牛乳為龍華
B15n0088_p0212b03║飯供獻結綵錢為幡蓋設客以吳興臠團糟授戒者
B15n0088_p0212b04║施以般若錢求男者解密珠璫
B15n0088_p0212b05║尚書故實某經云佛教上屬鬼宿蓋鬼神之事鬼暗
B15n0088_p0212b06║則佛教衰吳先生嘗稱有靈鬼錄佛乃一靈鬼耳
B15n0088_p0212b07║北夢瑣言武宗嗣位宣宗居皇叔之行密遊外方或
B15n0088_p0212b08║止江南名山多識高道僧人初聽政謂宰相曰佛者
B15n0088_p0212b09║雖異方之教深助理本所可存而勿論不欲過毀以
B15n0088_p0212b10║傷令德乃遣下詔會昌中靈仙跡招提弃廢之地並
B15n0088_p0212b11║令復之委長史擇僧之高行者居之唯出家者不得
B15n0088_p0212b12║妄度也懿宗即位唯以崇佛為事相國蕭倣裴坦時
B15n0088_p0212b13║為常侍諫議上疏極諫其略云臣等聞元祖之道用
B15n0088_p0212b14║慈儉為先素王之風以仁義是首相沿百世作則千
B15n0088_p0212b15║年至聖至明不可易也如佛者生於天竺去彼王宮
B15n0088_p0212b16║割愛中之至難取滅後之殊勝名歸象外理出塵中
B15n0088_p0212b17║非為帝王所能慕也廣引無益有損之義文多不錄
B15n0088_p0212b18║文理婉順與韓愈元和中上請除佛骨表不異也懿
B15n0088_p0212b19║皇雖聽覽稱獎竟不能止末年迎佛骨纔至京師俄
B15n0088_p0212b20║而晏駕識者謂喪之兆也
B15n0088_p0212b21║清異錄人出家學佛始衣礬墨連裙黮謂之氅裝
B15n0088_p0212b22║法藏碎金錄前言有云習禮之家名為聚訟予謂說
B15n0088_p0212b23║禪之家名為起諍夫禪觀之理無言而自識者上也
B15n0088_p0212b24║無心而自得者上之又上也
B15n0088_p0212b25║筆記余謂佛西方之達人也其言汪茫漫誕貫生死
B15n0088_p0212b26║鬼神無有濱涯合萬物之妄以為一真真立而妄隨
B15n0088_p0212b27║又去真掊妄以無修無證為極若曰無修乃修也無
B15n0088_p0212c01║證乃證也雖修而未嘗修雖證而未嘗證故舉天下
B15n0088_p0212c02║眾生皆入無餘涅槃而滅度之者如是無量實無眾
B15n0088_p0212c03║生得滅度者又曰如來說即非眾生是名眾生於以
B15n0088_p0212c04║脫滯縛泯有無自放於太空無垠之所雖然法待言
B15n0088_p0212c05║而立不得無言迷待法而悟不得無法故惟釋迦文
B15n0088_p0212c06║殊剟言之瘢刮法之痕矣自文殊而下自執所見所
B15n0088_p0212c07║見差駮纖垢淫夷故維摩詰以一嘿對之乃皆悟入
B15n0088_p0212c08║佛與中國老聃莊周列禦寇之言相出入大抵至於
B15n0088_p0212c09║道者無今古華戎若符契然
B15n0088_p0212c10║嬾真子今之僧尼戒牒云知月黑白大小及結解夏
B15n0088_p0212c11║之制皆五印度之法也中國以月晦為一月而天竺
B15n0088_p0212c12║以月滿為一月唐西域記云月生至滿謂之白月月
B15n0088_p0212c13║虧至晦謂之黑月又十二月所建各以所直二十八
B15n0088_p0212c14║宿名之如中國建寅之類是也故夏三月自四月十
B15n0088_p0212c15║六日至五月十五日為額沙茶月即鬼宿名也自五
B15n0088_p0212c16║月十六日至六月十五日謂之室羅伐拏月即柳星
B15n0088_p0212c17║名也自六月十六日至七月十五日謂之婆達羅鉢
B15n0088_p0212c18║陁月即翼星名也黑月或十四日或十五日月有大
B15n0088_p0212c19║小故也故中國節氣與印度遞爭半月中國以二十
B15n0088_p0212c20║九日為小盡印度以十四日為小盡中國之十六日
B15n0088_p0212c21║乃印度之初一日也然結夏之制宜如西域記用四
B15n0088_p0212c22║月十六日蓋四月十五日乃屬道瑟吒月乃印度四
B15n0088_p0212c23║月盡日也僕因讀藏經故謾錄出之
B15n0088_p0212c24║僕友王彥法善談名理嘗謂世人但知韓退之不好
B15n0088_p0212c25║佛反不知此老深明此意觀其送高閑上人序云今
B15n0088_p0212c26║閑師浮屠氏外死生解外膠是其為心必泊然無所
B15n0088_p0212c27║起其於世必淡然無所嗜泊與淡相遭頹隳委靡潰
B15n0088_p0213a01║敗不可收拾觀此言語乃深得歷代祖師向上休歇
B15n0088_p0213a02║一路其所見處大勝裴休且休嘗為圓覺經序考其
B15n0088_p0213a03║造詣不及退之遠甚唐士大夫中裴休最號為奉佛
B15n0088_p0213a04║退之最號為毀佛兩人所得淺深乃相反如此知循
B15n0088_p0213a05║名失實世間如此者多矣彥法名抃高郵人慕清憲
B15n0088_p0213a06║之為人卒於布衣僕今日偶讀圓覺經序因追書之
B15n0088_p0213a07║東坡志林耳如芭蕉心如蓮花百節疏通萬竅玲瓏
B15n0088_p0213a08║來時一去時八萬四千此義出楞嚴世未有知之者
B15n0088_p0213a09║也元符三年九月二十一日書贈都嶠邵道士
B15n0088_p0213a10║袁宏漢紀曰浮屠佛也西域天竺國有佛道焉佛者
B15n0088_p0213a11║漢言覺也將以覺悟羣生也其教也以修善慈心為
B15n0088_p0213a12║主不殺生專務清淨其精者為沙門沙門漢言息也
B15n0088_p0213a13║蓋息意去欲歸於無為又以為人死精神不滅隨復
B15n0088_p0213a14║受形生時善惡皆有報應故貴行修善道以煉精神
B15n0088_p0213a15║以至無生而得為佛也東坡居士曰此殆中國始知
B15n0088_p0213a16║有佛時語也雖淺近大略具足矣野人得鹿正爾煑
B15n0088_p0213a17║食之耳其後賣與市人遂入公庖中饌之百方然鹿
B15n0088_p0213a18║之所以美未有絲毫加於煑食時也
B15n0088_p0213a19║西軒客談唐狄梁文獻公臨薨屬其家人曰佛以清
B15n0088_p0213a20║淨慈悲為本而愚者乃寫經造佛冀以求福女曹勿
B15n0088_p0213a21║終身迷惑而不悟也此語不惟知佛亦可謂善學佛
B15n0088_p0213a22║矣自韓愈以下凡號斥佛者其見俱未及此
B15n0088_p0213a23║避暑錄話裴休得道於黃蘗圓覺經等諸序文皆深
B15n0088_p0213a24║入佛理雖為佛者亦假其言以行而吾儒不道以其
B15n0088_p0213a25║為言者佛也李翱復性書即佛氏所常言而一以吾
B15n0088_p0213a26║儒之說文之晚見藥山疑有與契而為佛者不道以
B15n0088_p0213a27║其為言者儒也此道豈有二以儒言之則為儒以佛
B15n0088_p0213b01║言之則為佛而士大夫每患不能自求其所聞必取
B15n0088_p0213b02║之佛故不可行於天下所以紛然交相詆卒莫了脫
B15n0088_p0213b03║其實也韓退之答孟簡書論大顛以為實能外形骸
B15n0088_p0213b04║以理自勝不為事物侵亂胷中無隔礙果爾安得更
B15n0088_p0213b05║別有佛法是自在其說中而不悟退之原性不逮李
B15n0088_p0213b06║翱復性書遠甚蓋別而為二必有知者然後信之李
B15n0088_p0213b07║翱作復性書時年二十九猶未見藥山也然求於吾
B15n0088_p0213b08║儒者皆與當時佛者之言無二故自言志於道者四
B15n0088_p0213b09║年則其學之久矣然無一言近佛而猶微外之與老
B15n0088_p0213b10║莊並列蓋以世方力詆其說不可與之爭亦不必爭
B15n0088_p0213b11║故爾吾謂唐人善學佛而能不失其為儒者無如翱
B15n0088_p0213b12║若王縉杜鴻漸以宰相傾心為佛事蓋本於因果報
B15n0088_p0213b13║應之說猶有意徼幸以求福乃其流之下槩而王摩
B15n0088_p0213b14║詰白樂天為佛則可矣而非儒也是召干戈而求不
B15n0088_p0213b15║鬬雖欲使退之不作可乎孟簡反欲乘其間而屈之
B15n0088_p0213b16║亦陋矣復性書上篇儒與佛者之常言也其中篇以
B15n0088_p0213b17║齋戒其心為未離乎靜知本無有思則動靜皆離視
B15n0088_p0213b18║聽昭昭不起於聞見而其心寂然光照天地此吾儒
B15n0088_p0213b19║所未嘗言非自佛發之乎末篇論鳥獸蟲魚之類謂
B15n0088_p0213b20║受形一氣一為物一為人得之甚難生乎世又非深
B15n0088_p0213b21║長之年使人知年非深長而身為難得則今釋氏所
B15n0088_p0213b22║謂人身難得無常迅速之二言也翱言之何傷而必
B15n0088_p0213b23║欲操釋語以誨人宜其從之者既不自覺而詆之者
B15n0088_p0213b24║亦不悟其學之所同也
B15n0088_p0213b25║林下衲子談禪類以吾儒為未盡彼固未知吾言之
B15n0088_p0213b26║深然吾儒拒之亦太過易曰精氣為物游魂為變是
B15n0088_p0213b27║故知鬼神之情狀原始要終故知死生之說此何等
B15n0088_p0213c01║語乎若作善降之百祥作不善降之百殃積善之家
B15n0088_p0213c02║必有餘慶積不善之家必有餘殃則因果報應之說
B15n0088_p0213c03║亦未嘗廢也晉宋間佛學始入中國而未知禪一時
B15n0088_p0213c04║名流乃有為神不滅之論又有非之者何其陋乎自
B15n0088_p0213c05║唐言禪者浸廣而其術亦少異大抵儒以言傳而佛
B15n0088_p0213c06║以意解非不可以言傳謂以言得者未必真解其守
B15n0088_p0213c07║之必不堅信之必不篤且墮於言以為對執而不能
B15n0088_p0213c08║變通旁達爾此不幾吾儒所謂默而識之不言而信
B15n0088_p0213c09║者乎兩者未嘗不通自言而達其意者吾儒世間法
B15n0088_p0213c10║也以意而該其言者佛氏出世間法也若朝聞道夕
B15n0088_p0213c11║可以死則意與言兩莫為之礙亦何彼是之辨哉吾
B15n0088_p0213c12║嘗謂其徒高勝者言之彼亦心以為然而有不得同
B15n0088_p0213c13║者其教然也
B15n0088_p0213c14║冷齋夜話孔叢子有言昔有人聞遠方能不死之術
B15n0088_p0213c15║者裹糧往從之及至而其人已死矣然猶歎恨不得
B15n0088_p0213c16║聞其道予愛其事有中禪者之病佛法浸遼真偽相
B15n0088_p0213c17║半唯死生禍福之際不容偽耳今目識其偽猶惑之
B15n0088_p0213c18║可笑也
B15n0088_p0213c19║孔氏雜說佛果何如以舍身為福則梁武以天子奴
B15n0088_p0213c20║之不免侯景之禍以莊嚴為功則晉之王恭修營佛
B15n0088_p0213c21║寺務在壯麗其後斬於倪唐以持誦為獲報則周嵩
B15n0088_p0213c22║事佛精進王敦害之臨刑猶如市誦經竟死刃下佛
B15n0088_p0213c23║果何如哉佛出於西胡言語不通華人譯之成文謂
B15n0088_p0213c24║之經而晉人諸君子甚好於此今世所謂經說性理
B15n0088_p0213c25║者大抵多晉人文章也謝靈運繙經臺今尚存焉唐
B15n0088_p0213c26║傅奕謂佛入中國孅兒丐夫模象莊老以文飾之姚
B15n0088_p0213c27║元崇治令其說亦甚詳霍去病破匈奴獲休屠祭天
B15n0088_p0214a01║金人注祭天以金人為主休屠祠金人也師古曰今
B15n0088_p0214a02║之佛像是也其後休屠王太子歸漢以金人之故賜
B15n0088_p0214a03║姓金氏即日磾也據此則前漢時佛像已入中國矣
B15n0088_p0214a04║凡今之佛像皆祭天之主也其盛有天助焉爾後漢
B15n0088_p0214a05║明帝夢見金人以為佛於是遣使天竺國圖其形像
B15n0088_p0214a06║楚王英始信其術齋戒祭祀陶謙傳笮融大起浮屠
B15n0088_p0214a07║寺作黃金塗像浴佛設飯前漢西域傳塞王南君罽
B15n0088_p0214a08║賓塞種分散往往為數國自疏勒以西北休循捐毒
B15n0088_p0214a09║之屬皆故塞種捐毒即身毒天竺也後漢襄楷傳注
B15n0088_p0214a10║浮屠即佗聲之轉耳史記大月氏傳身毒國在大夏
B15n0088_p0214a11║東南數千里其俗土著與大夏同而卑瀝暑熱按後
B15n0088_p0214a12║漢西域傳天竺一名身毒今浮屠像多赤足此卑瀝
B15n0088_p0214a13║暑熱之驗也又云其民乘象以戰今浮屠像亦跨象
B15n0088_p0214a14║云
B15n0088_p0214a15║讀書隅見靜中所得最多動時所損不少惟能以動
B15n0088_p0214a16║為靜者僅得之矣周孝王元年佛入涅槃是時佛已
B15n0088_p0214a17║有因果法第王化未熄佛法未敢彰露自漢以來與
B15n0088_p0214a18║徼外諸國通佛法至中國遂大昌熾焉以南史傳海
B15n0088_p0214a19║南諸國攷之其莊嚴金碧正如今佛事去處吳時中
B15n0088_p0214a20║朱泰應從事泰應嘗使於尋國泰應謂國中實佳但
B15n0088_p0214a21║人表露可怪耳師子國乃天竺旁國也其國舊無人
B15n0088_p0214a22║止有鬼神及龍居之諸國商賈來市易鬼神不見其
B15n0088_p0214a23║形視出珍寶顯其所堪價商人依價取之諸怪事大
B15n0088_p0214a24║率如此今中國人往往奉佛欲死後超至西方極樂
B15n0088_p0214a25║世界但未曾攻究不知其境耳佛書言語有可取俗
B15n0088_p0214a26║人却不知之豈知中土即佛土耶所謂佛國者人多
B15n0088_p0214a27║詭怪俱是褻露並無衣冠止有鬼神及龍居之有何
B15n0088_p0214b01║可樂緯思所以為佛國者必其人機械心忘故也
B15n0088_p0214b02║桯史余嘗得東坡所書司馬溫公解禪偈其精義深
B15n0088_p0214b03║韞真足以得儒釋之同特表其語而出之偈之言曰
B15n0088_p0214b04║文中子以佛為西方之聖人信如文中子之言則佛
B15n0088_p0214b05║之心可知也今之言禪者好為隱語以相迷大言以
B15n0088_p0214b06║相勝使學者倀倀然益入於迷妄故余廣文中子之
B15n0088_p0214b07║言而解之作解禪偈六首若其果然則雖中國行矣
B15n0088_p0214b08║何必西方若其不然則非余之所知也忿氣如烈火
B15n0088_p0214b09║利欲如銛鋒終朝常戚戚是名阿鼻獄顏回安陋巷
B15n0088_p0214b10║孟軻養浩然富貴如浮雲是名極樂國孝弟通神明
B15n0088_p0214b11║忠信行蠻貊積善來百祥是名作因果仁人之安宅
B15n0088_p0214b12║義人之正路行之誠且久是名光明藏言為百世師
B15n0088_p0214b13║行為天下法久久不可掩是名不壞身道義修一身
B15n0088_p0214b14║功德被萬物為賢為大聖是名菩薩佛於虖妄者以
B15n0088_p0214b15║虛辭亂實理以外慕易內修滔滔皆是也豈若是偈
B15n0088_p0214b16║之坦明無隱乎盍反而觀之
B15n0088_p0214b17║希通錄佛名上加南無南謨按韻祖十虞韻內謨字
B15n0088_p0214b18║注胡人拜稱南謨音無因知佛胡神也胡人拜而并
B15n0088_p0214b19║誦其號故就錄之譯經者誤作南謨
B15n0088_p0214b20║燕翼貽謀錄喪家命僧道誦經設齋作醮作佛事曰
B15n0088_p0214b21║資冥福也出葬用以導引此何義耶至於鐃鈸乃胡
B15n0088_p0214b22║樂也胡俗燕樂則擊之而可用於喪柩乎世俗無知
B15n0088_p0214b23║至用鼓吹作樂又何忍也
B15n0088_p0214b24║行營雜錄道教之方盛也一時詔命章表皆指佛為
B15n0088_p0214b25║金虜焉試舉其略政和元年四月詔曰朕每澄神默
B15n0088_p0214b26║受帝命訂正訛俗閔中華被金虜之教盛行而至真
B15n0088_p0214b27║之道未正宣和三年十一月詔曰噫金虜胡風陰邪
B15n0088_p0214c01║之氣源流派分使信者以寂滅為樂豈非陰氣襲而
B15n0088_p0214c02║陽魄散邪林靈素凡四五表皆以金虜為語如賀神
B15n0088_p0214c03║霄降云蠢金虜之成羣干丹霄之正法如謝駕幸寶
B15n0088_p0214c04║籙院聽講大洞經云幸際玉霄之主是膺金虜之風
B15n0088_p0214c05║又云金虜至而華風變又云期銷金虜之魔而宣和
B15n0088_p0214c06║元年道德院方奏金芝生車駕幸觀因幸蔡京家鳴
B15n0088_p0214c07║鸞堂置酒時蔡京有詩徽宗即席賜和曰道德方今
B15n0088_p0214c08║喜迭興萬邦從化本天成定知金帝來為主不待春
B15n0088_p0214c09║風便發生其後金虜起海上滅遼陷中原以金為國
B15n0088_p0214c10║號讖金虜之禍而金帝之來不待春風蓋金以靖康
B15n0088_p0214c11║元年冬犯京師以閏十一月二十五日城陷時太史
B15n0088_p0214c12║預借春出土牛以迎新歲竟無補於事則徽宗賜和
B15n0088_p0214c13║之句甚符其讖可深歎哉
B15n0088_p0214c14║癸辛雜識唐世士大夫重浮屠見之碑銘多自稱弟
B15n0088_p0214c15║子此已可笑柳子厚道州文宣廟記云春秋師晉陵
B15n0088_p0214c16║蔣堅易師沙門凝安有先聖之宮而可使桑門橫經
B15n0088_p0214c17║於講筵哉此又可笑者然樊川集有燉煌郡僧正除
B15n0088_p0214c18║徐州學博士僧慧苑除臨壇大德制則知當時此事
B15n0088_p0214c19║不以為異也
B15n0088_p0214c20║墨莊漫錄近時士大夫學佛者不行佛之心而行佛
B15n0088_p0214c21║之迹者皆是談慈悲而行若蜂蠆乃望無上菩提吾
B15n0088_p0214c22║之未信梁武帝之奉佛可謂篤矣至捨身為寺奴宗
B15n0088_p0214c23║廟供麪牲乃築浮山堰灌壽春欲取中原一夕而殺
B15n0088_p0214c24║數萬人其心豈佛也哉
B15n0088_p0214c25║吹劍錄溫公曰世俗信浮屠以初死七日至七七日
B15n0088_p0214c26║百日小祥大祥必作道塲功德則滅罪生天否則入
B15n0088_p0214c27║地獄受剉燒舂磨之苦夫死則形朽腐而神飄散雖
B15n0088_p0215a01║剉舂磨燒又安得施唐李舟曰天堂無則已有則賢
B15n0088_p0215a02║人生地獄無則已有則小人入今以父母死而禱佛
B15n0088_p0215a03║是以其親為小人為罪人也
B15n0088_p0215a04║伊川曰吾家治喪不用浮屠蓋鳴鑼鈸鼓人樂也天
B15n0088_p0215a05║竺人見僧必飯之因作此樂今用之於喪家可乎文
B15n0088_p0215a06║豹謂外方道場惟啟散時用鐃鼓終夕諷唄講說猶
B15n0088_p0215a07║有懇切懺悔之意今京師用瑜珈法事惟即從事鼓
B15n0088_p0215a08║鈸震動驚感生人尚有聞之頭疼腦裂况亡靈乎至
B15n0088_p0215a09║其誦念則時復數語仍以梵語演為歌諷如降黃龍
B15n0088_p0215a10║等曲至出殯之夕則美少年長指爪之僧出弄花鈸
B15n0088_p0215a11║花鼓鎚專為悅婦人掠錢物之計見者常恨不能揮
B15n0088_p0215a12║碎其首此東山所以決意不用而室人交謫羣議沸
B15n0088_p0215a13║騰雖屹立不動而負謗不少予嘗舉示諸明達是者
B15n0088_p0215a14║十八九獨一老師曰魯人獵較孔子亦獵較注云較
B15n0088_p0215a15║奪禽獸時俗所尚孔子從之者為祭祀也漢符融曰
B15n0088_p0215a16║古葬者衣之以薪惟妻子可以行志自佛入中國以
B15n0088_p0215a17║來世俗相承修設道場今吾欲矯俗行志施之妻子
B15n0088_p0215a18║可也施之父母人不謂我以禮送終而謂我薄於其
B15n0088_p0215a19║親也溫公至不信佛而有十月齋僧誦經追薦祖考
B15n0088_p0215a20║之訓朱壽昌灼臂燃頂刺血寫經求得其母公及韓
B15n0088_p0215a21║蘇諸公歌詠其事江西尚理學黃少卿斝卒其子堮
B15n0088_p0215a22║欲不用僧道親族內外羣起而排之遂從半今半古
B15n0088_p0215a23║之說祭享用葷食追修用緇黃孝子順孫追慕誠切
B15n0088_p0215a24║號泣昊天無所籲哀雖俗禮之教猶屈意焉余謂此
B15n0088_p0215a25║又是一見惟識者擇焉
B15n0088_p0215a26║竹坡詩話世所傳退之遺文其中載嘲鼾睡二詩語
B15n0088_p0215a27║極怪譎退之平日未嘗用佛家語作詩今云有如阿
B15n0088_p0215b01║鼻尸長喚忍眾罪其非退之作決矣有如鐵佛聞皺
B15n0088_p0215b02║眉石人戰搖體之句太似鄙陋退之何嘗作是語小
B15n0088_p0215b03║兒輩亂真如此者甚眾烏可不辨
B15n0088_p0215b04║青溪𭁵軌喫菜事魔其法斷葷酒不事神佛又謂人
B15n0088_p0215b05║生為苦若殺之是救其苦也謂之度人度人多者則
B15n0088_p0215b06║可成佛故結集既眾乘亂而起日嗜殺人最為大患
B15n0088_p0215b07║尤憎惡釋氏蓋以不殺與之為戾耳
B15n0088_p0215b08║清波雜志自昔名公下世太學生必相率至佛宮薦
B15n0088_p0215b09║悼王荊公薨太學錄朱朝偉作薦文以公好佛其間
B15n0088_p0215b10║多用佛語東坡訃至京師黃定及李豸皆有疏文門
B15n0088_p0215b11║人張耒時知穎州聞坡卒出己俸於薦福禪寺修供
B15n0088_p0215b12║以致師尊之哀乃遭論列責授房州別駕黃州安置
B15n0088_p0215b13║雖名竄責馨香多矣山谷在南康落星寺一日凭欄
B15n0088_p0215b14║忽傳坡亡痛惜入之已而顧寺僧拈几上香匾合在
B15n0088_p0215b15║手曰此香匾子自此卻屬老夫矣豈名素相軋而然
B15n0088_p0215b16║或傳之過
B15n0088_p0215b17║吳長文不喜釋氏父卒不召僧營佛果閭巷常與父
B15n0088_p0215b18║往還者各贈二縑韓魏公謂事親之際為尢難建安
B15n0088_p0215b19║劉同知居留建康薨於官遺戒不事梵唄其家恪遵
B15n0088_p0215b20║治命興化陳丞相當屬纊之際亦以手筆示其子謂
B15n0088_p0215b21║追修無益於逝者豈二公自信平生踐履必可升躋
B15n0088_p0215b22║初不假薦助冥福抑矯世俗溺信浮屠氏之說歟長
B15n0088_p0215b23║文名奎嘗參機政於熙寧
B15n0088_p0215b24║捫蝨新話艾慎幾嘗為予言咸平中王沂公狀元及
B15n0088_p0215b25║第日嘗於佛寺供僧一年人以為難近逮建炎初李
B15n0088_p0215b26║顒之廷對第一以為離亂之後亦於揚州僧寺特施
B15n0088_p0215b27║錢二緡轉大輪藏欲為陣亡戰士追福由是聞者笑
B15n0088_p0215c01║之謂其所欲者奢也予謂李公平生滑稽玩侮無所
B15n0088_p0215c02║不至乃欲以二千錢為陣亡追福便可想見其為人
B15n0088_p0215c03║然王李優劣於是可見
B15n0088_p0215c04║予讀僧寶傳見南昌潘延之嘗與英邵武同遊西山
B15n0088_p0215c05║夜宿雙嶺因語英曰龍潭見天皇時節宜合孔子英
B15n0088_p0215c06║曰子何以驗之曰聞龍潭在天皇座下日久未蒙發
B15n0088_p0215c07║藥一日啟曰弟子服膺師問非不盡心卒未聞一言
B15n0088_p0215c08║之賜願丐慈悲天皇曰十二時中何嘗不告汝汝擎
B15n0088_p0215c09║茶來我為汝接汝行食來並為汝受汝問訊我舉手
B15n0088_p0215c10║負汝何事潭於言下有契孔子曰二三子以我為隱
B15n0088_p0215c11║乎吾無隱乎爾吾無行而不與二三子者是丘也豈
B15n0088_p0215c12║不然哉英曰楚人以山鷄為鳳凰人以為笑不意吾
B15n0088_p0215c13║子此論似之潘遂休去予謂學佛者知佛而不知孔
B15n0088_p0215c14║子其以孔子為山鷄佛為鳳凰固無足怪復讀萬善
B15n0088_p0215c15║同歸論見壽禪師云孔子老子皆是菩薩化身孔子
B15n0088_p0215c16║乃儒童菩薩老子乃迦葉菩薩忽念英師所言不覺
B15n0088_p0215c17║失笑因戲語學佛者曰奈何反令爾鳳化為山鷄乎
B15n0088_p0215c18║其人無以應
B15n0088_p0215c19║學道之士未聞有自儒書入者或者以為此治世語
B15n0088_p0215c20║言非道蹟谿徑彼宗門建立要須一句中具三元一
B15n0088_p0215c21║元中具三要乃能啟悟學者作將來耳目予以為不
B15n0088_p0215c22║然世尊在日有比丘鈍根無多聞性佛令誦苕箒二
B15n0088_p0215c23║字旦夕誦之言苕則已忘箒言箒則已忘苕每自尅
B15n0088_p0215c24║責繫念不休忽一日能言曰苕箒於此大悟得無礙
B15n0088_p0215c25║學中使學者用心能如誦苕箒則雖笑跳擊竹豬肉
B15n0088_p0215c26║滿案猶可以悟而况治世語言乎
B15n0088_p0215c27║子在川上曰逝者如斯夫不舍晝夜此意甚妙惜夫
B15n0088_p0216a01║當時弟子無能發問者故未盡夫子之意予讀楞嚴
B15n0088_p0216a02║經波斯匿王問佛言我昔未承諸佛誨敕見迦旃延
B15n0088_p0216a03║毘羅胝子咸言此身死後斷滅名為涅槃我雖值佛
B15n0088_p0216a04║今猶狐疑云何發揮証知此心不生滅地佛告大王
B15n0088_p0216a05║汝此肉身為同金剛常住不朽為復變壞王言世尊
B15n0088_p0216a06║我今此身終從變滅我觀現前念念遷謝新新不住
B15n0088_p0216a07║如火成灰漸漸消滅決知此身當從滅盡佛言汝今
B15n0088_p0216a08║生齡已從衰老顏貌何如童子之時王言世尊我昔
B15n0088_p0216a09║孩孺膚腠潤澤年至長成血氣充滿而今頹齡迫於
B15n0088_p0216a10║衰耄形色枯悴精神昏昧髮白面皺殆將不久如何
B15n0088_p0216a11║見比充盛之時佛言大王汝之形容應不頓朽王言
B15n0088_p0216a12║世尊變化密移我誠不覺寒暑遷流漸至於此何以
B15n0088_p0216a13║故我年二十雖號年少顏貌已老初十歲時三十之
B15n0088_p0216a14║年又衰二十於今六十又過於二觀五十時宛然強
B15n0088_p0216a15║壯世尊我見密移雖此殂落其間變易且限十年若
B15n0088_p0216a16║復令我微細思維其變寧惟一紀二紀實惟年變豈
B15n0088_p0216a17║惟年變亦兼月化何直月化兼又日遷沈思諦觀剎
B15n0088_p0216a18║那剎那念念之間不得停住故知我身終從變滅佛
B15n0088_p0216a19║告大王汝見變滅遷改不停悟知汝滅亦於滅時知
B15n0088_p0216a20║汝身中有不滅耶波斯匿王合掌白佛我實不知佛
B15n0088_p0216a21║言我今示汝不生滅性大王汝年幾時見恆河水王
B15n0088_p0216a22║言我生三歲慈母擕我謁耆婆天經過此流爾時即
B15n0088_p0216a23║知是恆河水佛言大王如汝所說二十之時衰於十
B15n0088_p0216a24║歲乃知六十日月歲時年年遷變則汝三歲見此河
B15n0088_p0216a25║時至年十三其水云何王言如三歲時宛然無異乃
B15n0088_p0216a26║至於今年六十二亦無有異佛言汝今自傷髮白面
B15n0088_p0216a27║皺其面必定皺於童年則汝今時觀此恆河與昔同
B15n0088_p0216b01║時觀河之見有童耄否王言不也世尊佛言大王汝
B15n0088_p0216b02║面雖皺而此見情性未嘗皺皺者為變不皺非變變
B15n0088_p0216b03║者受滅彼不變者元無生滅云何於中受汝生死而
B15n0088_p0216b04║猶以彼末伽梨等都言此身死後全滅王聞此言信
B15n0088_p0216b05║知身後捨生趣生得未曾有予以此語足盡夫子之
B15n0088_p0216b06║意蓋孔子說前段佛說後段合是二說其意乃全
B15n0088_p0216b07║楊次公道號無為子一日見金山佛印禪師佛印問
B15n0088_p0216b08║其說次公曰我生無為軍故自稱無為子佛印曰公
B15n0088_p0216b09║若生廬州則自稱廬子乎佛印滑稽如此近佛某和
B15n0088_p0216b10║尚有弟子自言因看庭前柏樹子話頭有省遂自號
B15n0088_p0216b11║柏樹徑山杲聞之笑曰使其因乾屎撅話亦自號乾
B15n0088_p0216b12║屎耶此尤可笑
B15n0088_p0216b13║李翱問藥山如何是道藥山以手指上下翱不會山
B15n0088_p0216b14║云雲在天水在瓶予始讀此而悟中庸鳶飛戾天魚
B15n0088_p0216b15║躍于淵言其上下察之文
B15n0088_p0216b16║韓文公在潮州與僧大顛往還今集中有與大顛書
B15n0088_p0216b17║三首世以為非是予讀宗門統要初憲宗迎佛舍利
B15n0088_p0216b18║入大內供養夜放光明早朝宣示羣臣皆賀陛下聖
B15n0088_p0216b19║德所感惟文公不賀上問羣臣皆賀惟卿不賀何也
B15n0088_p0216b20║文公奏微臣嘗看佛書見佛光非青黃赤白等相此
B15n0088_p0216b21║是神龍護衛之光上問公如何是佛光文公無對因
B15n0088_p0216b22║以罪謫出至潮州遇大顛公問和尚春秋多少顛乃
B15n0088_p0216b23║提起數珠示之云會麼公云不會顛云晝夜一百八
B15n0088_p0216b24║文公歸宅怏怏而已夫人問侍郎情思不懌復有何
B15n0088_p0216b25║事遂舉前話夫人云何不進問晝夜一百八意旨如
B15n0088_p0216b26║何公明日凌晨遂去纔到門首乃遇首座云侍郎入
B15n0088_p0216b27║寺何早公云特去堂頭通話座云堂頭有何言句開
B15n0088_p0216c01║示侍郎公舉前話座云侍郎怎生會公云晝夜一百
B15n0088_p0216c02║八意旨何如座乃叩齒三聲公至堂頭復進前話晝
B15n0088_p0216c03║夜一百八意旨如何顛亦叩齒三聲公云信却佛法
B15n0088_p0216c04║一同顛云見甚道理乃云一般公云適來門首接見
B15n0088_p0216c05║首座亦復如此遂喚首座適來祗對侍郎佛法是否
B15n0088_p0216c06║座云是顛遂打首座赶出院文公一日復白大顛曰
B15n0088_p0216c07║弟子軍州事多佛法要省處乞師一句顛良久文公
B15n0088_p0216c08║未會時三平為侍者乃敲禪牀三聲顛云作麼平云
B15n0088_p0216c09║先以定動然後智拔公乃領謝三平云和尚門風高
B15n0088_p0216c10║峻弟子於侍者邊得個入處觀與大顛往還事迹如
B15n0088_p0216c11║此今史傳但載公論佛骨而不知其始對佛光已自
B15n0088_p0216c12║不合上意其實未知佛法大義既見顛師遂有入處
B15n0088_p0216c13║而世復以公答孟簡書為疑以公與大顛遊是與文
B15n0088_p0216c14║暢意義等無異非信其道也予謂顛古尊宿非二師
B15n0088_p0216c15║比况聞文公論佛骨來使文公不見則已見之必有
B15n0088_p0216c16║以啟悟公者今觀大顛與首座侍者三人互相引法
B15n0088_p0216c17║皆迥絕言議之表所謂為上根者說大乘法因果報
B15n0088_p0216c18║應文字語言固不論也今世所傳韓退之別傳乃一
B15n0088_p0216c19║切掎摭昌黎集中文義長短以為問答如市俚稽較
B15n0088_p0216c20║然彼欲以伸大顛之辨而抑文公不知公於大顛所
B15n0088_p0216c21║以相與開示悟入蓋如此予欲學者盡見文公始末
B15n0088_p0216c22║故備錄於此雖然答孟簡書公應不妄作必有能辨
B15n0088_p0216c23║之者
B15n0088_p0216c24║山谷嘗約釋氏法作士大夫食時五觀此古人一飯
B15n0088_p0216c25║不忘君終食不違仁之意近時士大夫乃多效浮屠
B15n0088_p0216c26║家以鉢盂而食之時謂之衣鉢無乃好奇之過
B15n0088_p0216c27║傅奕與蕭瑀論佛瑀曰地獄正為是人設耳張唐卿
B15n0088_p0217a01║著唐史發潛遂曰蒼天之上何人見其有堂黃泉之
B15n0088_p0217a02║下何人見其有獄然予觀國史補李肇云天堂無則
B15n0088_p0217a03║已有則賢人生地獄無則已有則小人入如此則又
B15n0088_p0217a04║何必較其有無耶
B15n0088_p0217a05║退之原道闢佛老欲人其人火其書廬其居於是儒
B15n0088_p0217a06║者咸宗其語及歐陽公作本論謂莫若修其本以勝
B15n0088_p0217a07║之又何必人其人火其書廬其居也哉此論一出而
B15n0088_p0217a08║原道之語幾廢予觀魯直所云毘盧遮那宮殿樓閣
B15n0088_p0217a09║充遍十方普入三世於諸境界無所分別彼又安能
B15n0088_p0217a10║廬吾居有大經卷量等三千大千世界藏在一微塵
B15n0088_p0217a11║中彼又安能火吾書無我無人無佛無眾生彼又安
B15n0088_p0217a12║能人吾人耶然儒者猶云我不讀佛書安用如此語
B15n0088_p0217a13║由是讀者笑之予聞釋氏之論曰欲破彼宗先善彼
B15n0088_p0217a14║宗故佛在世日西域有三十六種外道每種各以其
B15n0088_p0217a15║藝咸來難佛佛固晏然不動聲色即以彼藝還與之
B15n0088_p0217a16║較皆出其上於是外道藝窮乃始揚佛今之與佛老
B15n0088_p0217a17║辨者皆未嘗涉其流者也乃欲以一己之見破二氏
B15n0088_p0217a18║之宗譬如與人訟初不置詞曲直所在而曰吾理勝
B15n0088_p0217a19║其誰肯信之
B15n0088_p0217a20║僧惠洪覺範嘗言東坡言語文字理頗通曉蓋從般
B15n0088_p0217a21║若中來然嘗恨窺幻夢如隔霧見月雖老而死者聖
B15n0088_p0217a22║達所不免譬之晝則有夜而東坡欲白日仙去竟以
B15n0088_p0217a23║病而歿蓋師徐川亦云予以為不然坡公胷次韜藏
B15n0088_p0217a24║萬象洞觀八表視天下萬物無足以易其樂者顧常
B15n0088_p0217a25║好寫字畫竹談笑之餘猶復留意養生蓋游戲為之
B15n0088_p0217a26║與道不妨也公詩云平生萬事足所欠唯一死此豈
B15n0088_p0217a27║死生夢幻所能障蔽乎覺範之言良亦未是然予笑
B15n0088_p0217b01║覺範亦自是有癖常好作詩陳瑩中以書痛戒之曰
B15n0088_p0217b02║比丘以寂滅為事五十三善知識中惟法雲等五人
B15n0088_p0217b03║可名比丘彼於行住坐臥所為所念永與世隔公既
B15n0088_p0217b04║不忘僧事直欲追侶先覺則於世間文字不宜貪著
B15n0088_p0217b05║太深書數千言然覺範為之不衰惟古之達者無物
B15n0088_p0217b06║非真無不可以寓其意者養生作詩比之古人結髻
B15n0088_p0217b07║蠟屐聊當一戲亦復何害哉
B15n0088_p0217b08║侯鯖錄東坡云皎然禪師贈吳憑處士詩云世人不
B15n0088_p0217b09║知心是道只羨道在他方妙還如瞽者望長安長安
B15n0088_p0217b10║在西東向笑東坡代答云寒時便是熱時風饑漢那
B15n0088_p0217b11║知食藥功莫怪禪師西向笑緣師身在長安東
B15n0088_p0217b12║崖下放言常上人來吾問如來會中阿那律多無目
B15n0088_p0217b13║而見難咤龍無耳而聽曉伽神女非鼻聞香驗梵鉢
B15n0088_p0217b14║提無舌知味舜若多神無身覺觸此自根塵中來為
B15n0088_p0217b15║復在根塵外若言根塵中來彼自無有誰為受者若
B15n0088_p0217b16║言在外我既無內云誰為外常子大笑若能解此則
B15n0088_p0217b17║老氏言視之不見名曰希搏之不得名曰微猶是落
B15n0088_p0217b18║第二義人生十二時要須常體會此一段事勿令冷
B15n0088_p0217b19║地有人看見
B15n0088_p0217b20║道山清話司馬君實嘗言呂晦叔之信佛近夫佞歐
B15n0088_p0217b21║陽末叔之不信近夫躁皆不須如此信與不信纔有
B15n0088_p0217b22║形迹便不是
B15n0088_p0217b23║姑蘇筆記東坡言梅二丈長身秀眉大耳紅頰飲酒
B15n0088_p0217b24║過百盞輒正坐高拱此其醉也然不可謂之能飲蓋
B15n0088_p0217b25║謂聖俞剛正不為酒所動矣馮當世好佛知太原以
B15n0088_p0217b26║書寄王平甫曰并門歌舞妙麗但閉目不觀惟自以
B15n0088_p0217b27║談禪為事平甫答曰若如所論即明公未達禪理閉
B15n0088_p0217c01║目不觀已是一重公案平甫此論與東坡意合
B15n0088_p0217c02║欒城遺言東坡求龍井辨才師塔碑於黃門書云兄
B15n0088_p0217c03║自覺談佛不如弟今此文見欒城後集又天竺海月
B15n0088_p0217c04║塔碑以坡與之遊故銘云我不識師面知其心中事
B15n0088_p0217c05║儒者談佛為坡公所取因火失其書翰
B15n0088_p0217c06║三柳軒雜識沈丞相說為樓貯書時禮佛其上人謂
B15n0088_p0217c07║之五體投地之樓以對秦檜一德格天之閣
B15n0088_p0217c08║佛祖統紀高宗謂輔臣曰自佛法入中國士大夫靡
B15n0088_p0217c09║然從之上者信於清淨之說下者信於禍福之報殊
B15n0088_p0217c10║不知六經廣大靡不周盡如易無思無為寂然不動
B15n0088_p0217c11║感而遂通禮之正心誠意者非佛氏清淨之化乎積
B15n0088_p0217c12║善之家必有餘慶積不善之家必有餘殃與書作善
B15n0088_p0217c13║降之百祥作不善降之百殃非佛氏禍福之報乎
B15n0088_p0217c14║真君傳結壇之法有九上三壇為國家上曰順天興
B15n0088_p0217c15║國壇星位三千六百為普天大醮中曰延祚保生壇
B15n0088_p0217c16║星位二千四百為周天大醮下曰祈穀福時壇星位
B15n0088_p0217c17║一千二百為羅天大醮中三壇為臣寮上曰黃籙延
B15n0088_p0217c18║壽壇星位六百四十中曰黃籙臻慶壇星位四百九
B15n0088_p0217c19║十下曰黃籙去邪壇星位三百六十下三壇為士庶
B15n0088_p0217c20║上曰續命壇星位二百四十中曰集福壇星位百二
B15n0088_p0217c21║十下曰卻灾壇星位八十一旌旗鑒劍弓矢法物具
B15n0088_p0217c22║列儀範各有差降真君曰諸天萬靈仙眾梵佛悉朝
B15n0088_p0217c23║上帝於通明殿又曰佛在三清之中別有梵天居之
B15n0088_p0217c24║於上帝如九卿奉天子也
B15n0088_p0217c25║魏書釋老志云生生之類三世識神常不滅凡為善
B15n0088_p0217c26║惡必有報應漸積勝業陶冶粗鄙經無數形澡鍊神
B15n0088_p0217c27║明乃致無生而得佛道其始修心則依佛法僧謂之
B15n0088_p0218a01║三歸若君子之三畏也又有五戒去殺盜婬妄言飲
B15n0088_p0218a02║酒大意與仁義禮智信同又說六道受生六度進行
B15n0088_p0218a03║及佛身真應不生不滅舍利塔廟教法流廣之義最
B15n0088_p0218a04║為深密
B15n0088_p0218a05║佛祖綱目陳貴謙答真德秀問禪書曰承問話頭合
B15n0088_p0218a06║看與否以某觀之初無定說若能一念無生全體是
B15n0088_p0218a07║佛何處別有話頭祇因背覺合塵念念生滅佛祖方
B15n0088_p0218a08║便令咬嚼無義味語然須徹見自己本地風光方為
B15n0088_p0218a09║究竟此雖人人本有但妄想所覆若不痛加煆煉終
B15n0088_p0218a10║不明淨
B15n0088_p0218a11║瑯嬛記修西方第一要發信心信得實有是處實有
B15n0088_p0218a12║是理方可往生故雖一生勤行苦行受諸波羅提木
B15n0088_p0218a13║又毗尼藏而加之以伽陀作陀那鉢底臨終之時一
B15n0088_p0218a14║念猶豫即入底栗車泥梨迦道雖一生淪污濁蓋作
B15n0088_p0218a15║阿僧祗黑業臨終之時生一念信堅如金剛不可移
B15n0088_p0218a16║易則能往生向之黑業如冰遇火不能為累故第一
B15n0088_p0218a17║要發信心也注云波羅提木又戒也毗尼藏律也伽
B15n0088_p0218a18║陀諷誦也陀那鉢底施主也底栗車畜生也泥犂迦
B15n0088_p0218a19║地獄也阿僧祗無數也
B15n0088_p0218a20║草木于佛氏謂一切眾生種種幻化皆生如來圓覺
B15n0088_p0218a21║妙心譬如從空而有幻化雖滅空性不壞此東坡言
B15n0088_p0218a22║性之本旨也
B15n0088_p0218a23║輪廻舉世皆言之可見佛教入人之深也此理能窮
B15n0088_p0218a24║造化之理者始足語之
B15n0088_p0218a25║妮古錄唐道徵游心禪乘有鈍榜狀元印蓋取大慧
B15n0088_p0218a26║語
B15n0088_p0218a27║偃曝談餘嚴滄浪云學漢魏晉與盛唐詩者臨濟下
B15n0088_p0218b01║也學大曆以還之詩者曹洞下也此老以禪論詩瞠
B15n0088_p0218b02║門霄外不知臨濟曹洞有何高下而乃勦其門庭影
B15n0088_p0218b03║響之語抑勒詩法真可謂杜撰禪
B15n0088_p0218b04║竹憲隨筆道塲中放赦僧道二門時有之夫道崇天
B15n0088_p0218b05║帝不知此赦何人自忉利天宮領下人世今羽士自
B15n0088_p0218b06║為之不幾於偽傳聖旨耶僧奉佛而佛在常寂光中
B15n0088_p0218b07║畢竟王何國土都何城邑統何臣民詔勅制誥出何
B15n0088_p0218b08║官僚而亦效彼道流作為赦書此大可笑今僧莫覺
B15n0088_p0218b09║其非齋家亦莫覺其非何也無已則有一焉奏請於
B15n0088_p0218b10║天乞其頒赦允與否惟天主之而已若佛則慈悲普
B15n0088_p0218b11║覆猶如虛空無一眾生不度而奚以赦為也
B15n0088_p0218b12║讀書鏡侍郎梅溪王公見人禮塔呼而告之曰汝有
B15n0088_p0218b13║在家佛何不供養宋大本圓照禪師人有飯僧者必
B15n0088_p0218b14║告之曰汝先養父母次辦官租如欲供僧以有餘及
B15n0088_p0218b15║之徒眾在此豈無望檀那之施須先為其大者蓋古
B15n0088_p0218b16║人透徹佛事故能為此不作佛事語乃知通佛法未
B15n0088_p0218b17║有不通世法犯王法未有不犯佛法
B15n0088_p0218b18║續文獻通考葉文莊云宣德正統問名卿若楊東里
B15n0088_p0218b19║先生雅不喜道釋楊文定公則嘗以母疾有集慶寺
B15n0088_p0218b20║之禱于節菴巡撫河南山西每旱輙有雷壇丹詞亦
B15n0088_p0218b21║見各不同如此李賢天順日錄曰予在學讀聖賢書
B15n0088_p0218b22║知佛老為異端同類有掛其像者即斥其非以為名
B15n0088_p0218b23║公鉅儒決不如此後居驗封造冢宰宅見正寢東嚴
B15n0088_p0218b24║整一室疑必家廟問之則曰佛堂也不覺駭歎又以
B15n0088_p0218b25║為文章名世者必不爾既而見石首先生庭中高掛
B15n0088_p0218b26║一幅視之乃觀音像也不覺失笑嗚呼人其人火其
B15n0088_p0218b27║書果誰望耶清江敖英曰予為水曹郎嘗勾當公事
B15n0088_p0218c01║過江北憩六合西郊僧舍見禪榻上有蓮花經取閱
B15n0088_p0218c02║之字盡紺碧不類墨痕署其尾曰比丘法秀刺血書
B15n0088_p0218c03║噫經何靈哉法秀乃忘其軀而刺血書之惑亦甚矣
B15n0088_p0218c04║近讀半山文集載王安國因母病刺血寫佛經噫儒
B15n0088_p0218c05║者且然於法秀乎何尢
B15n0088_p0218c06║賢奕昔有衲子持鉢來盱江羅近溪遇之甚謹居數
B15n0088_p0218c07║年辭去近溪把其手請曰和尚慈悲今別我去願一
B15n0088_p0218c08║言度我衲子曰沒得說伱官人家常有好光景有好
B15n0088_p0218c09║光景便有不好光景等待在喒出家人只這等近溪
B15n0088_p0218c10║子聆已大會於心頓首數十以謝夫衲子所云只這
B15n0088_p0218c11║等是吾儒家所云不加不損處也吾黨於此等處多
B15n0088_p0218c12║是錯過即高者或在道理上支撐下者惟在書冊上
B15n0088_p0218c13║見解以此隨境流轉著風動搖而所謂不加不損者
B15n0088_p0218c14║成虛談已彼異教家流乃能於此當下理會議取譬
B15n0088_p0218c15║之典午之祚甘心偏安江左而中原一片田土反為
B15n0088_p0218c16║五胡占據豈不悲哉近溪子所謂禮失而求之野者
B15n0088_p0218c17║知言哉
B15n0088_p0218c18║陸司寇論宋儒獨推無垢謂其邃於禪宗云按史述
B15n0088_p0218c19║無垢在越作幕官辭供給錢在館進書辭轉官人訝
B15n0088_p0218c20║為好名無垢曰既請月俸又受供給偶然進書即便
B15n0088_p0218c21║受賞於心不安何名之好貪者往往不曾尋思此心
B15n0088_p0218c22║病也心有病人安得知我知之當自醫別人既不自
B15n0088_p0218c23║知病又惡人醫病其惑甚矣即無垢此論其學亦以
B15n0088_p0218c24║正本心為則聖學原如是也抑聞無垢之言曰人於
B15n0088_p0218c25║倉卒患難中處事不亂未必才識了得必其胷中器
B15n0088_p0218c26║局不凡素有定力不然胷中先亂何以臨事古人平
B15n0088_p0218c27║日欲涵養器局者此也又曰處事速不如思便不如
B15n0088_p0219a01║當用意不如平心即此語觀之無垢未嘗離事言心
B15n0088_p0219a02║也噫如此談禪吾於禪無間然矣
B15n0088_p0219a03║蘇子瞻云范景仁平生不好佛晚年清謹無慾一物
B15n0088_p0219a04║不芥蒂於心真卻是學佛作家然至死常不取佛法
B15n0088_p0219a05║某謂景仁雖不學佛而達佛理雖毀佛罵祖可也
B15n0088_p0219a06║楚侗耿先生曰觀其作用處便作兩截一語此非伯
B15n0088_p0219a07║子不能道竊詳彼教大端以寂滅滅己處為宗若孔
B15n0088_p0219a08║孟之教惟以此不容己之仁根為宗耳試觀自古聖
B15n0088_p0219a09║人所以開物成務經世宰物俾爾我見在受享於覆
B15n0088_p0219a10║載間種種作用孰非此不容己之仁根為之者然即
B15n0088_p0219a11║此不容己之仁根原自虛無中來顧此虛無何可以
B15n0088_p0219a12║言詮侈言之者由有這見在也著見便自是兩截矣
B15n0088_p0219a13║聖人第于不容己處立教使人由之不使知之如宰
B15n0088_p0219a14║我欲短喪夫子第即其不安處省之墨氏貴薄葬孟
B15n0088_p0219a15║子第原其顙有泚處省之至其所以不安處所以有
B15n0088_p0219a16║泚處非不欲使知不可加知也余觀楞嚴經中嘵嘵
B15n0088_p0219a17║然於不可加知處欲使人知蓋猶寠人丐子偶見富
B15n0088_p0219a18║貴家服食華靡便為張皇夸詡若孔孟便只以為家
B15n0088_p0219a19║常茶飯第令人朝夕饔飡耳且今世之談虛無者何
B15n0088_p0219a20║曾能虛能無深之傍見高談淺之口足背馳大都皆
B15n0088_p0219a21║兩截也程伯子之言非今古同慨哉
B15n0088_p0219a22║今俗人食三長月素按釋氏智論天帝釋以大寶鏡
B15n0088_p0219a23║照四大神洲每月一移察人善惡正五九月照南贍
B15n0088_p0219a24║部洲唐人於此三月不行死刑曰三長月節鎮因戒
B15n0088_p0219a25║屠宰不上官是以天帝釋為可欺也妄誕可笑
B15n0088_p0219a26║蒙泉雜言浮屠氏學不立文字文字學已非矣不文
B15n0088_p0219a27║字者學於他學又非之非者矣唐以前其學近古文
B15n0088_p0219b01║字不傳難以口舌授受相悟以意故釋言者曰佛者
B15n0088_p0219b02║覺也宋有契嵩者出既文字其學又預人家國事譬
B15n0088_p0219b03║之戲劇官府縱令逼真畢竟優立其後圓至者祖之
B15n0088_p0219b04║夸詡矜敖力與儒鬨甚至詆訾伊洛假佛為飾其諸
B15n0088_p0219b05║扶已醜正稍有識者亦知非之顧犯而不校吾家家
B15n0088_p0219b06║學而猶喋喋者好文字者或駸化於鮑肆則所憂也
B15n0088_p0219b07║深矣
B15n0088_p0219b08║儒書雜記人以大覺為歸世之迷人塵勞妄想而不
B15n0088_p0219b09║悟雖生而喪其所以生矣此達者之所哀佛氏之所
B15n0088_p0219b10║以有大悲之號也
B15n0088_p0219b11║井觀瑣言東坡勝相院記云治其說者大抵務為不
B15n0088_p0219b12║可知設械以應敵匿形以備敗窘則推墮滉漾中不
B15n0088_p0219b13║可捕捉如是而已矣此數句頗說盡禪學自欺欺人
B15n0088_p0219b14║之情狀然蘇公終身陷溺其中而不自覺其說道理
B15n0088_p0219b15║亦未免蹈此病目睫之論信哉
B15n0088_p0219b16║岩棲幽事了心即了生死余徵心二十年覺眼前有
B15n0088_p0219b17║歷歷者以為心在是矣而不知此正是生死之根忽
B15n0088_p0219b18║晚臥雷霆主人公皆無措頓處此時心路迸絕難以
B15n0088_p0219b19║言喻其後讀中峰見無所見剩雙眸聞無所聞餘兩
B15n0088_p0219b20║耳更覺痛切乃知一切老禪痛棒熱喝與余迅雷無
B15n0088_p0219b21║異趙清獻五十九聞雷得道自號知非子世人不省
B15n0088_p0219b22║以為改過之辭嗟乎真摸象人也
B15n0088_p0219b23║白骨觀法想右脚大指腫爛流惡水漸漸至脛至膝
B15n0088_p0219b24║至腰左脚亦如此漸漸爛過腰至腹至胷以至頸頂
B15n0088_p0219b25║盡皆爛了惟有白骨須分明歷歷觀看白骨一一盡
B15n0088_p0219b26║見靜心觀看良久乃思觀白骨者是誰白骨是誰是
B15n0088_p0219b27║知身體與我常為二物矣又漸漸離白骨觀看先離
B15n0088_p0219c01║一丈以至五丈十丈乃至百丈千丈是知白骨與我
B15n0088_p0219c02║了不相干也常作此想則我與形骸本為二物我暫
B15n0088_p0219c03║在於形骸中豈可謂此形骸終久不壞而我常住其
B15n0088_p0219c04║中如此便可齊死生矣
B15n0088_p0219c05║佛法金湯編帝王略論云釋教者出世之津梁絕塵
B15n0088_p0219c06║之軌躅運於方寸之內超於有無之表塵累既盡攀
B15n0088_p0219c07║緣已息然後入於解脫之門至若化俗之法則有布
B15n0088_p0219c08║施持戒忍辱精進禪定智慧與夫仁義禮智信亦何
B15n0088_p0219c09║異焉
B15n0088_p0219c10║學佛考訓黃帝訪道崆峒得天真皇人之書其言與
B15n0088_p0219c11║佛乘合
B15n0088_p0219c12║沈休文著六道相續作佛義有云佛知不異眾生知
B15n0088_p0219c13║語亦有本
B15n0088_p0219c14║王元美嘗云赫連勃勃畫佛於背迫僧禮拜為雷震
B15n0088_p0219c15║死魏太武誅僧毀寺見弒人手周武帝除佛法次年
B15n0088_p0219c16║晏駕子夭國亡唐武宗去塔寺亦崩無子宋徽宗改
B15n0088_p0219c17║佛為金仙約僧留髮尋有播遷之禍吁可畏已
B15n0088_p0219c18║游定夫與呂本中書曰佛書所說世儒亦未深考前
B15n0088_p0219c19║輩不看佛書往往詆之殊不知其所屬者皆佛自以
B15n0088_p0219c20║為不然者也
B15n0088_p0219c21║日知錄古之聖人所以教人之說其行在孝弟忠信
B15n0088_p0219c22║其職在灑掃應對進退其文在詩書禮易春秋其用
B15n0088_p0219c23║之身在出處去就交際其施之天下在政令教化刑
B15n0088_p0219c24║罰雖其和順積中而英華發外亦有體用之分然並
B15n0088_p0219c25║無用心於內之說自老莊之學行於戰國之時而外
B15n0088_p0219c26║義者告子也外天下外物外生者莊子也於是高明
B15n0088_p0219c27║之士厭薄詩書以為此先王所以治天下之糟粕而
B15n0088_p0220a01║佛氏晚入中國其所言清淨慈悲之說適有以動乎
B15n0088_p0220a02║世人之慕嚮者六朝諸君子從而好之其傳寖盛後
B15n0088_p0220a03║之學者遂謂其書為內典推其立言之旨不將內釋
B15n0088_p0220a04║而外吾儒乎夫內釋而外吾儒此自緇流之語豈得
B15n0088_p0220a05║士人亦云爾乎
B15n0088_p0220a06║黃氏日抄云論語曾子三省章集注載尹氏曰曾子
B15n0088_p0220a07║守約故動必求諸身語意已足矣又載謝氏曰諸子
B15n0088_p0220a08║之學皆出於聖人其後愈遠而愈失其真獨曾子之
B15n0088_p0220a09║學專用心於內故傳之無弊夫心所以具眾理而應
B15n0088_p0220a10║萬事正其心者正欲施之治國平天下孔門未有專
B15n0088_p0220a11║用心於內之說也用心於內近世禪學之說耳象山
B15n0088_p0220a12║陸氏因謂曾子之學是裏面出來其學不傳諸子是
B15n0088_p0220a13║外面入去今傳於世者皆外入之學非孔子之真遂
B15n0088_p0220a14║於論語之外自謂得不傳之學凡皆源於謝氏之說
B15n0088_p0220a15║也後有朱子當於集注中去此一條
B15n0088_p0220a16║褚少孫補滑稽傳以傳記雜說為外家是以六經為
B15n0088_p0220a17║內也東漢儒者則以七緯為內學六經為外學舉圖
B15n0088_p0220a18║識之文一歸之性與天道不可得聞而今百世之下
B15n0088_p0220a19║曉然皆悟其非今之所謂內學則又不在圖識之書
B15n0088_p0220a20║而移之釋氏矣
B15n0088_p0220a21║晉許榮上疏言臣聞佛者清遠元虛之神今僧尼往
B15n0088_p0220a22║往依傍法服五戒蠢灋尚不能遵而流惑之徒競加
B15n0088_p0220a23║敬事又侵漁百姓取財為惠亦未合布施之道也雒
B15n0088_p0220a24║陽伽藍記有比丘惠凝死去復活見閻羅王閱一比
B15n0088_p0220a25║丘是靈覺寺寶明自云出家之前嘗作隴西太守造
B15n0088_p0220a26║靈覺寺成棄官入道閻羅王曰卿作太守之日曲理
B15n0088_p0220a27║枉法刼奪民財假作此寺非卿之力何勞說此付司
B15n0088_p0220b01║送入黑門此雖寓言乃居官佞佛者之箴砭也
B15n0088_p0220b02║梁武帝問達磨曰朕自即位以來造寺寫經度僧不
B15n0088_p0220b03║可勝紀有何功德答曰並無功德帝曰何以無功德
B15n0088_p0220b04║答曰此但人天小果有漏之因如影隨形雖有非實
B15n0088_p0220b05║在彼灋中已有能為是言者
B15n0088_p0220b06║笑禪錄舉遵布衲浴佛布衲曰這個從汝浴還浴得
B15n0088_p0220b07║那個麼遵曰把將那個來說一人途中肚饑至一家
B15n0088_p0220b08║誑飯喫曰我能補破針鼻子但要些飯喫其家即與
B15n0088_p0220b09║之飯遍尋出許多破鼻子針來喫飯畢請補之其人
B15n0088_p0220b10║曰拿那邊針鼻子來頌曰那個那個快去尋取有垢
B15n0088_p0220b11║則浴有破則補若還尋不出來我亦忙忙無主
B15n0088_p0220b12║舉舍多那尊者將入鳩摩羅多舍即時閉戶祖良久
B15n0088_p0220b13║扣其門羅多曰此舍無人祖曰答無者誰說一秀才
B15n0088_p0220b14║投宿於路傍人家其家止一婦人倚門答曰我家無
B15n0088_p0220b15║人秀才曰你復曰我家無男人秀才曰我頌曰舍內
B15n0088_p0220b16║分明有個人無端答應自相親扣門借宿非他也你
B15n0088_p0220b17║我原來是一身
B15n0088_p0220b18║舉臨濟示眾云有一無位真人常向汝等面門出入
B15n0088_p0220b19║初心未証據者看看時有僧問如何是無位真人濟
B15n0088_p0220b20║下禪牀擒住這僧擬議濟托開云無位真人是甚乾
B15n0088_p0220b21║屎橛說一人晚向寺中借宿云我有個世世用不盡
B15n0088_p0220b22║的物件送與寶寺寺僧喜而留之且為加敬至次早
B15n0088_p0220b23║請問世世用不盡的是甚麼物件其人指佛前一樹
B15n0088_p0220b24║破簾子云此以之作剔燈棒可世世用不盡頌曰人
B15n0088_p0220b25║人有個用不盡說出那值半文錢無位真人何處是
B15n0088_p0220b26║一燈不滅最元元
B15n0088_p0220b27║舉楞嚴經云縱滅一切見聞覺知內守幽閑猶為法
B15n0088_p0220c01║塵分別影事說一禪師教一齋公屏息萬緣閉目靜
B15n0088_p0220c02║坐偶一夜坐至五更陡然想起某日某人借了一斗
B15n0088_p0220c03║大麥未還遂喚醒齋婆曰果然禪師教我靜坐有益
B15n0088_p0220c04║幾乎被某人騙了一斗大麥頌曰兀坐靜思陳麥帳
B15n0088_p0220c05║何曾討得自如如若知諸相原非相應物如同井轆
B15n0088_p0220c06║轤
B15n0088_p0220c07║舉圓覺經云此無明者非實有體如夢中人夢時非
B15n0088_p0220c08║無及至於醒了無所得說一癡人夢拾得白布一匹
B15n0088_p0220c09║緊緊持定天明即蓬頭走往染匠家急呼云我有匹
B15n0088_p0220c10║布做顏色匠曰挐布來看癡人驚曰啐錯了是我昨
B15n0088_p0220c11║夜夢見在頌曰這個人癡不當癡有人夢布便縫衣
B15n0088_p0220c12║更嗔布惡思羅綺問是夢麼答曰非
B15n0088_p0220c13║舉金剛經云如來說有我者則非有我而凡夫之人
B15n0088_p0220c14║以為有我說一秀才夏日至一寺中叅一禪師禪師
B15n0088_p0220c15║趺坐不起秀才怪問之師答曰我不起身便是起身
B15n0088_p0220c16║秀才即以扇柄擊師頭一下師亦怪問之秀才曰我
B15n0088_p0220c17║打你就是不打你頌曰有我即無我不起即是起起
B15n0088_p0220c18║來相見有何妨而我見性尚無止秀才們禪和子那
B15n0088_p0220c19║個真是自如如莫弄嘴頭禪而已
B15n0088_p0220c20║舉或問藥山如何得不被諸境惑山曰聽他何礙汝
B15n0088_p0220c21║曰不會山曰何境惑汝說諸少年聚飲歌妓侑酒唯
B15n0088_p0220c22║首席一長者閉目叉手危坐不顧酒畢歌妓重索賞
B15n0088_p0220c23║於長者長者拂衣而起曰我未曾看汝歌妓以手攀
B15n0088_p0220c24║之曰看的何妨閉眼想的獨狠頌曰水澆鴨背風過
B15n0088_p0220c25║樹佛子宜作如是觀何妨對境心數起閉目不窺一
B15n0088_p0220c26║公案
B15n0088_p0220c27║舉起信論云猶如迷人依方故迷若離於方則無有
B15n0088_p0221a01║迷眾生亦爾說我邑中羅文學泛舟下荊州命癡奴
B15n0088_p0221a02║名二生者盪槳答曰我不盪頭槳文學啞之答曰我
B15n0088_p0221a03║怕不曉得路頌曰夾岸輕舟行似馳只因方所自生
B15n0088_p0221a04║疑海天空闊無人境星落風平去問誰又曰但得稍
B15n0088_p0221a05║公把柁正何愁盪槳不悠悠任他風雨和江湧穩坐
B15n0088_p0221a06║船頭看浪頭
B15n0088_p0221a07║舉僧問大隋如何是學人自己隋曰是我自己曰如
B15n0088_p0221a08║何是和尚自己曰是汝自己說一少年好作反語偶
B15n0088_p0221a09║騎馬向鄰翁索酒翁曰我有斗酒恨無下物少年曰
B15n0088_p0221a10║殺我馬翁曰君將何騎少年即指堦下鷄曰騎他翁
B15n0088_p0221a11║笑曰有鷄可殺無柴可煑少年曰脫我布衫去煮翁
B15n0088_p0221a12║曰君將何穿少年即指門前籬笆曰穿他頌曰指鷄
B15n0088_p0221a13║說馬指衫說籬誰穿誰煑誰殺誰騎叅叅如何是自
B15n0088_p0221a14║己當面不語時
B15n0088_p0221a15║舉壇經云諸佛妙理非關文字說一道學先生教人
B15n0088_p0221a16║只體貼得孔子一兩句言語便受用不盡有一少年
B15n0088_p0221a17║向前一恭云某體貼孔子兩句極親切自覺心廣體
B15n0088_p0221a18║胖問是那兩句曰食不厭精膾不厭細頌曰自有諸
B15n0088_p0221a19║佛妙義莫拘孔子定本若向言下參求非徒無益反
B15n0088_p0221a20║損
B15n0088_p0221a21║舉睦州問一秀才先輩治甚經秀才曰治易經師曰
B15n0088_p0221a22║易中道百姓日用而不知且道不知個甚麼曰不知
B15n0088_p0221a23║其道師曰作麼生是道說一僧曾與眾友戲集問音
B15n0088_p0221a24║字下著一心字是甚麼字座中有云生平未見此字
B15n0088_p0221a25║者有云曾在某古書上見此字者有云常常見此字
B15n0088_p0221a26║只記不起者有以手畫几案云必無此字者後明說
B15n0088_p0221a27║出一座皆笑頌曰最平常是最神奇說出懸空人不
B15n0088_p0221b01║知好笑紛紛求道者意中疑是又疑非
B15n0088_p0221b02║舉雲芝再至翠巖求入室巖曰佛法不怕爛却天氣
B15n0088_p0221b03║正冷且化炭去說老山寗長者離城二百餘里冬月
B15n0088_p0221b04║大雪忽早起披裘上馬有老奴名供耕者頭蓬舌僵
B15n0088_p0221b05║擁馬首而前曰天氣正冷爹爹今日往那里去長者
B15n0088_p0221b06║曰我往二程祠上大會講學耕曰我也要去聽講學
B15n0088_p0221b07║長者呵之曰你曉得聽講甚麼學耕以手自指腰下
B15n0088_p0221b08║曰我也去聽講冬九臘月該有褲兒穿不頌曰冷時
B15n0088_p0221b09║燒炭併穿裩這是修行喫緊人朳朳桔桔何為也空
B15n0088_p0221b10║向叢林走一生
B15n0088_p0221b11║舉桂琛見一僧來豎起拂子示之僧便作禮讚嘆云
B15n0088_p0221b12║謝和尚指示琛打云我終日在掃牀掃地為甚麼不
B15n0088_p0221b13║道謝和尚指示說一老學究訓蒙門不亂出一日戒
B15n0088_p0221b14║其徒曰你們莫頑我去講學與後生輩聽有一徒出
B15n0088_p0221b15║云先生每日在學堂裏講底是甚麼又要去那裏講
B15n0088_p0221b16║學頌曰那時不在指禪機何必讚禮豎拂子好笑峨
B15n0088_p0221b17║冠赴講堂良知良能而已矣
B15n0088_p0221b18║舉崔相國入殿見雀拋糞於佛頭上問如會云一切
B15n0088_p0221b19║眾生皆有佛性為甚却拋糞於佛頭上會云他終不
B15n0088_p0221b20║向鷂子頭上拋糞說大盜夜刼人家其家驚跪稱大
B15n0088_p0221b21║王盜曰莫叫大王可叫我們做好漢忽聽鷄鳴便喚
B15n0088_p0221b22║起馬其家云好漢好漢只管請喫了早飯去頌曰盜
B15n0088_p0221b23║怕天明雀怕鷂可知佛性通諸竅若分惡類與禽門
B15n0088_p0221b24║大地眾生皆不肖
B15n0088_p0221b25║舉楞伽云觀察世妄想如幻夢芭蕉雖有貪嗔癡而
B15n0088_p0221b26║實無有人從愛生諸陰有皆如幻夢說一人告友云
B15n0088_p0221b27║我昨夜夢見大哭此必不祥其友解云無妨無妨夜
B15n0088_p0221c01║裏夢見大哭日裏便是大笑其人復云若果然夜裏
B15n0088_p0221c02║夢見有我在哭日裏豈不是無我在笑頌曰夢時有
B15n0088_p0221c03║我哭醒時無我笑貪嗔癡何在正好自觀照
B15n0088_p0221c04║舉一僧問雪峰乞師指示佛法峰云是甚麼說甲乙
B15n0088_p0221c05║兩友平素極厚一月甲偶病不勝愁苦乙來問云兄
B15n0088_p0221c06║是何病所須何物我皆能辦甲云我是害了銀子的
B15n0088_p0221c07║病只得二三錢便彀了乙即佯為未聞乃吞嚥云你
B15n0088_p0221c08║說甚麼頌曰黃金貴似佛法佛法貴似黃金覓時了
B15n0088_p0221c09║不可得吾已與汝安心
B15n0088_p0221c10║舉盤山積師行於市肆見一人買猪肉語屠家曰精
B15n0088_p0221c11║的割一斤來屠家放下屠刀叉手曰長史那個不是
B15n0088_p0221c12║精的說友人勸監生讀書生因閉門翻閱數日出謝
B15n0088_p0221c13║友人曰果然書該讀我往常只說是寫的原來都是
B15n0088_p0221c14║印的頌曰個個是精心心有印放下屠刀証菩提揭
B15n0088_p0221c15║開書本悟性命咄不煩閱藏叅禪即此授記已竟
B15n0088_p0221c16║舉或問龍牙古人得個甚麼便休去牙曰如賊入空
B15n0088_p0221c17║室說一盜夜挖入貧家無物可取因開門徑出貧人
B15n0088_p0221c18║從牀上呼曰那漢子為我關上門去盜曰你怎麼這
B15n0088_p0221c19║等懶難怪你家一毫也沒有得貧人曰且不得我勤
B15n0088_p0221c20║快只做到與你倫頌曰本來無一物何事惹賊入縱
B15n0088_p0221c21║使多珍寶刧去還空室
B15n0088_p0221c22║
B15n0088_p0221c23║
B15n0088_p0221c24║
B15n0088_p0221c25║
B15n0088_p0221c26║
B15n0088_p0221c27║
B15n0088_p0222a01║釋教部外編
B15n0088_p0222a02║太平廣記唐敬宗皇帝御曆以天下無事視政之餘
B15n0088_p0222a03║因廣浮屠教由是長安中緇徒益多及文宗嗣位親
B15n0088_p0222a04║閱萬幾思除其害於人者嘗顧左右曰自吾為天子
B15n0088_p0222a05║未能有補於人今天下幸無兵革吾將盡除害物者
B15n0088_p0222a06║使億兆之民指今日為堯舜之世足矣有不能補化
B15n0088_p0222a07║而蠢於物者但言之左右或對曰獨浮屠氏不能有
B15n0088_p0222a08║補於大化而蠢於物亦甚可以斥去於是文宗病之
B15n0088_p0222a09║始命有司詔中外罷緇徒說佛書義又有請斥其不
B15n0088_p0222a10║修教者詔命將行會尚食廚吏脩御膳以鼎烹鷄卵
B15n0088_p0222a11║方燃火於其下忽聞鼎中有聲極微如人言者迫而
B15n0088_p0222a12║聽之乃羣卵呼觀世音菩薩也聲甚悽咽似有所訴
B15n0088_p0222a13║尚食吏異之具其事上聞文宗命左右驗之如尚食
B15n0088_p0222a14║所奏文宗嘆曰吾不知浮屠氏之力乃如是耶翌日
B15n0088_p0222a15║敕尚食吏無以鷄卵為膳因頒詔郡國各於精舍塑
B15n0088_p0222a16║觀世音菩薩像
B15n0088_p0222a17║學佛考訓隋文帝常與后食從齒下得舍利以銀盌
B15n0088_p0222a18║水浮其一示百官須臾忽化二粒先後得舍利十九
B15n0088_p0222a19║粒盡放光明