B15n0088_p0237a01║欽定古今圖書集成博物彙編神異典
B15n0088_p0237a02║　第七十八卷目錄
B15n0088_p0237a03║佛菩薩部彙考二
B15n0088_p0237a04║彌勒佛
B15n0088_p0237a05║阿彌陀佛
B15n0088_p0237a06║藥師佛
B15n0088_p0237a07║地藏菩薩
B15n0088_p0237a08║普賢菩薩
B15n0088_p0237a09║
B15n0088_p0237a10║神異典第七十八卷
B15n0088_p0237a11║佛菩薩部彙考二
B15n0088_p0237a12║彌勒佛
B15n0088_p0237a13║按佛說觀彌勒菩薩下生經聞如是一時佛在舍衛
B15n0088_p0237a14║國祗樹給孤獨園與大比丘眾千五百人俱爾時阿
B15n0088_p0237a15║難偏袒右臂右膝著地白世尊言如來元鑒無事不
B15n0088_p0237a16║察當來過去現在三世皆悉明了過去諸佛姓字名
B15n0088_p0237a17║號弟子菩薩翼從多少皆悉知之一刧百劫若無數
B15n0088_p0237a18║劫皆悉觀察亦復知國王大臣人民姓字悉能分別
B15n0088_p0237a19║如今現在國界若干亦復明了將來久遠彌勒出現
B15n0088_p0237a20║至真等正覺欲聞其變弟子翼從佛境豐樂為經幾
B15n0088_p0237a21║時佛告阿難汝還就坐聽我所說彌勒出現國土豐
B15n0088_p0237a22║樂弟子多少善思念之執在心懷是時阿難從佛受
B15n0088_p0237a23║教即還就坐爾時世尊告阿難曰將來久遠於此國
B15n0088_p0237a24║界當有城郭名曰雞頭東西十二由旬南北七由旬
B15n0088_p0237a25║土地豐熟人民熾盛街巷成行爾時城中有龍王名
B15n0088_p0237a26║曰水光夜雨香澤晝則清和是時雞頭城中有羅剎
B15n0088_p0237a27║鬼名曰葉華所行順法不違正教每伺人民寢寐之
B15n0088_p0237b01║後除去穢惡諸不淨者又以香汁而灑其地極為香
B15n0088_p0237b02║淨阿難當爾之時閻浮提地東西南北十萬由旬諸
B15n0088_p0237b03║山河石壁皆自消滅四大海水各據一方時閻浮地
B15n0088_p0237b04║極為平整如鏡清明舉閻浮地內穀食豐賤人民熾
B15n0088_p0237b05║盛多諸珍寶諸村聚落雞鳴相接是時弊華果樹枯
B15n0088_p0237b06║竭穢惡亦自消滅其餘甘美果樹香氣殊好者皆生
B15n0088_p0237b07║於地爾時時氣和適四時順節人身之中無有百八
B15n0088_p0237b08║之患貪欲瞋恚愚癡不大殷勤人心均平皆同一意
B15n0088_p0237b09║相見歡悅善言相向言辭一類無有差別如彼鬱單
B15n0088_p0237b10║越人而無有異是時閻浮地內人民大小皆同一響
B15n0088_p0237b11║無有若干差別異也彼時男女之類意欲大小便時
B15n0088_p0237b12║地自然開事訖之後地復還合爾時閻浮地內自然
B15n0088_p0237b13║生粳米亦無皮裹極為香美食無患苦所謂金銀珍
B15n0088_p0237b14║寶硨磲瑪瑙真珠琥珀各散在地無人省錄是時人
B15n0088_p0237b15║民手執此寶自相謂言昔者之人由此寶故更相傷
B15n0088_p0237b16║害繫閉在獄受無數苦惱如今此寶與瓦石同流無
B15n0088_p0237b17║人守護爾時法王出現名曰儴佉正法治化七寶成
B15n0088_p0237b18║就所謂七寶者金輪寶象寶馬寶珠寶玉女寶典兵
B15n0088_p0237b19║寶守藏寶是謂七寶鎮此閻浮地內不以刀仗自然
B15n0088_p0237b20║靡伏如今阿難四珍之藏乾陀越國伊羅鉢寶藏多
B15n0088_p0237b21║諸珍寶異物不可稱計第二彌提羅國般綢大藏亦
B15n0088_p0237b22║多珍寶第三須賴吒大國有大寶藏亦多珍寶第四
B15n0088_p0237b23║波羅捺國儴佉大寶藏亦多諸珍寶不可稱計此四
B15n0088_p0237b24║大藏自然應現諸守藏人各來白王唯願大王以此
B15n0088_p0237b25║寶藏之物惠施貧窮爾時儴佉大王得此寶已亦復
B15n0088_p0237b26║不省錄之竟無財物之想時閻浮地內自然樹上生
B15n0088_p0237b27║衣極細柔輭人取著之如今鬱單越人自然樹上生
B15n0088_p0237c01║衣而無有異爾時彼王有大臣名曰修梵摩是王少
B15n0088_p0237c02║小同好王甚愛敬又且顏貌端正不長不短不肥不
B15n0088_p0237c03║瘦不白不黑不老不少是時修梵摩有妻名梵摩越
B15n0088_p0237c04║玉女中最極殊妙如天帝妃口作優鉢羅華香身作
B15n0088_p0237c05║旃檀香諸婦人八十四態永無復有亦無疾病亂想
B15n0088_p0237c06║之念爾時彌勒菩薩於兜率天觀察父母不老不少
B15n0088_p0237c07║便降神下應從右脅生如我今日右脅生無異彌勒
B15n0088_p0237c08║菩薩亦復如是兜率諸天各各唱令彌勒菩薩已降
B15n0088_p0237c09║神生是時修梵摩即與子立字名曰彌勒彌勒菩薩
B15n0088_p0237c10║有三十二相八十種好莊嚴其身身黃金色爾時人
B15n0088_p0237c11║壽極長無有諸患皆壽八萬四千歲女人五百歲然
B15n0088_p0237c12║後出𡣪爾時彌勒在家未經幾時便當出家學道爾
B15n0088_p0237c13║時去雞頭城不遠有道樹名曰龍華高一由旬廣五
B15n0088_p0237c14║百步時彌勒菩薩坐彼樹下成無上道果當其夜半
B15n0088_p0237c15║彌勒出家即其夜分成無上道應時三千大千剎土
B15n0088_p0237c16║六反震動地神各各而相告曰今彌勒已成佛道其
B15n0088_p0237c17║聲轉至聞四天王宮彌勒已成佛道轉聞徹於三十
B15n0088_p0237c18║三天燄摩天兜率陀天化樂天他化化自在天乃至
B15n0088_p0237c19║梵天彌勒已成佛道爾時魔王名曰大將以法治化
B15n0088_p0237c20║聞如來名音響之聲歡喜踊躍不能自勝七日七夜
B15n0088_p0237c21║不眠不寐是時魔王將欲界無數人天至彌勒佛所
B15n0088_p0237c22║恭敬禮拜彌勒聖尊與諸人天漸漸說法微妙之論
B15n0088_p0237c23║所謂論者施論戒論生天之論欲不淨想出要為妙
B15n0088_p0237c24║爾時彌勒見諸人民已發心歡喜諸佛世尊常所說
B15n0088_p0237c25║法苦集盡道與諸天人廣分別其義爾時座上八萬
B15n0088_p0237c26║四千天子諸塵垢盡得法眼淨爾時大將魔王告彼
B15n0088_p0237c27║界人民之類曰汝等速出家所以然者彌勒今日已
B15n0088_p0238a01║度彼岸亦當度汝等使至彼岸爾時雞頭城中有一
B15n0088_p0238a02║長者名曰善財聞魔王教令又聞佛音響將八萬四
B15n0088_p0238a03║千眾至彌勒佛所頭面禮足在一面坐爾時彌勒漸
B15n0088_p0238a04║為說法微妙之論所謂論者施論戒論生天之論欲
B15n0088_p0238a05║不淨想出要為妙爾時彌勒見諸人民心開意解如
B15n0088_p0238a06║諸佛世尊常所說法苦集盡道為諸天人廣分別其
B15n0088_p0238a07║義爾時座上八萬四千人諸塵垢盡得法眼淨是時
B15n0088_p0238a08║善財與八萬四千人等即前白佛求索出家善修梵
B15n0088_p0238a09║行盡成羅漢道果爾時彌勒初會八萬四千人得阿
B15n0088_p0238a10║羅漢是時儴佉王聞彌勒已成佛道便往至佛所欲
B15n0088_p0238a11║得聞法時彌勒佛與王說法初善中善後善義理深
B15n0088_p0238a12║邃爾時大王復於異時立太子為王賜剃頭師珍寶
B15n0088_p0238a13║復以雜寶與諸梵志將八萬四千眾往至佛所求作
B15n0088_p0238a14║沙門盡成道果得阿羅漢是時修梵摩大長者聞彌
B15n0088_p0238a15║勒已成佛道將八萬四千梵志之眾往至佛所求作
B15n0088_p0238a16║沙門得羅漢道果唯修梵摩一人斷三結使必盡苦
B15n0088_p0238a17║際是時佛母梵摩越復將八萬四千婇女之眾往至
B15n0088_p0238a18║佛所求作沙門爾時諸女盡得羅漢唯有梵摩越一
B15n0088_p0238a19║人斷三結使成須陀洹爾時諸剎利婦聞彌勒如來
B15n0088_p0238a20║出現世間成等正覺數千萬眾往至佛所頭面禮足
B15n0088_p0238a21║在一面坐各各生心求作沙門出家學道或有越次
B15n0088_p0238a22║取證或有不取證者爾時阿難其不越次取證者盡
B15n0088_p0238a23║是奉法之人厭患一切世間不可樂想爾時彌勒當
B15n0088_p0238a24║說三乘教如我今也弟子之中大迦葉者行十二頭
B15n0088_p0238a25║陀過去諸佛所善修梵行此人當佐彌勒佛勸化人
B15n0088_p0238a26║民爾時迦葉去如來不遠結跏趺坐正身正意繫念
B15n0088_p0238a27║在前爾時世尊告迦葉曰吾今年已衰耗向八十餘
B15n0088_p0238b01║然今如來有四大聲聞堪任遊化智慧無盡眾德具
B15n0088_p0238b02║足云何為四所謂大迦葉比丘君屠鉢歎比丘賓頭
B15n0088_p0238b03║盧比丘羅云比丘汝等四大聲聞要不般涅槃須吾
B15n0088_p0238b04║法沒盡然後乃當般涅槃大迦葉亦不應般涅槃須
B15n0088_p0238b05║待彌勒出現世間所以然者彌勒所化弟子盡是釋
B15n0088_p0238b06║迦文佛弟子由我遺化得盡有漏摩竭國界毗提村
B15n0088_p0238b07║中大迦葉於彼山中住又彌勒如來將無數千人前
B15n0088_p0238b08║後圍繞往至此山中遂蒙佛恩諸鬼神當與開門使
B15n0088_p0238b09║得見迦葉禪窟是時彌勒伸右手指示迦葉告諸人
B15n0088_p0238b10║民過去久遠釋迦文佛弟子名曰迦葉今日現在頭
B15n0088_p0238b11║陀苦行最為第一是時諸人見是事已歎未曾有無
B15n0088_p0238b12║數百千眾生諸塵垢盡得法眼淨或有眾生見迦葉
B15n0088_p0238b13║身已此名為最初之會九十六億人皆得阿羅漢斯
B15n0088_p0238b14║等之人皆是我弟子所以然者悉由受我教訓之所
B15n0088_p0238b15║致也亦由四事因緣惠施仁愛利人等利阿難爾時
B15n0088_p0238b16║彌勒如來當取迦葉僧伽棃著之是時迦葉身體奄
B15n0088_p0238b17║然星散是時彌勒復取種種華香供養迦葉所以然
B15n0088_p0238b18║者諸佛世尊有敬心於正法故彌勒亦由我所受正
B15n0088_p0238b19║法化得成無上正真之道阿難當知彌勒佛第二會
B15n0088_p0238b20║時有九十四億人皆得阿羅漢亦復是我遺教弟子
B15n0088_p0238b21║行四事供養之所致也又彌勒第三之會九十二億
B15n0088_p0238b22║人得阿羅漢亦復是我遺教弟子爾時比丘姓號皆
B15n0088_p0238b23║曰慈氏弟子如我今日諸聲聞皆稱釋迦弟子爾時
B15n0088_p0238b24║彌勒為諸弟子說法汝等比丘當思維無常之想樂
B15n0088_p0238b25║有苦想計我無我想實有空想色變之想青瘀之想
B15n0088_p0238b26║膖脹之想食不消想膿血想一切世間不可樂想所
B15n0088_p0238b27║以然者比丘當知此十想者皆是過去釋迦文佛為
B15n0088_p0238c01║汝等說令得盡有漏心得解脫若此眾中釋迦文佛
B15n0088_p0238c02║弟子過去之時修於梵行來至我所或於釋迦文佛
B15n0088_p0238c03║所奉持其法來至我所或復於釋迦文佛所供養三
B15n0088_p0238c04║寶來至我所或於釋迦文佛所彈指之頃修於善本
B15n0088_p0238c05║來至此間或於釋迦文佛所行四等心來至此者或
B15n0088_p0238c06║於釋迦文佛所受持五戒三自歸法來至我所或於
B15n0088_p0238c07║釋迦文佛所起立寺廟來至我所或於釋迦文佛所
B15n0088_p0238c08║補治故寺來至我所或於釋迦文佛所受八關齋法
B15n0088_p0238c09║來至我所或於釋迦文佛所香華供養來至此者或
B15n0088_p0238c10║復於彼聞法悲泣墮淚來至我所或復於釋迦文佛
B15n0088_p0238c11║所專心聽法來至我所或復盡形壽善持禁戒來至
B15n0088_p0238c12║我所或復盡形壽善持梵行來至我所或復有書讀
B15n0088_p0238c13║諷誦來至我所或復承事供養來至我所者爾時彌
B15n0088_p0238c14║勒便說偈言增益戒聞德禪及思惟業善修於梵行
B15n0088_p0238c15║而來至我所勸施發歡心修行心原本意無若干想
B15n0088_p0238c16║皆來至我所欲發平等心承事於諸佛飯食於聖眾
B15n0088_p0238c17║皆來至我所所誦戒契經善習與人說然熾於法本
B15n0088_p0238c18║今來至我所釋種善能化供養諸舍利承事法供養
B15n0088_p0238c19║今來至我所若有書寫經頒宣於素上其有供養者
B15n0088_p0238c20║皆來至我所繒綵及諸物供養於塔寺自稱南無佛
B15n0088_p0238c21║皆來至我所供養於現在諸佛過去者禪定正平等
B15n0088_p0238c22║亦無有增減是故於佛法承事於聖眾專心事三寶
B15n0088_p0238c23║必至無為處阿難當知彌勒如來在彼眾中當說此
B15n0088_p0238c24║偈爾時彼眾中諸天人民思惟此十想十一垓人諸
B15n0088_p0238c25║塵垢盡得法眼淨彌勒如來千歲之中眾僧無有瑕
B15n0088_p0238c26║穢爾時恆以一偈已為禁戒口意不行惡身亦無所
B15n0088_p0238c27║犯當除此三行速脫生死關過千歲後當有犯戒之
B15n0088_p0239a01║人遂復立戒彌勒如來當壽八萬四千歲般涅槃後
B15n0088_p0239a02║遺法當存八萬四千歲所以然者爾時眾生皆是利
B15n0088_p0239a03║根其有善男子善女人欲得見彌勒佛及三會聲聞
B15n0088_p0239a04║眾及雞頭城及見儴佉王并四大藏珍寶者欲食自
B15n0088_p0239a05║然粳米者并著自然衣裳身壞命終生天上者彼善
B15n0088_p0239a06║男子善女人當勤加精進無得懈怠亦當供養承事
B15n0088_p0239a07║諸法師名華擣香種種供養無令有失如是阿難當
B15n0088_p0239a08║作是學爾時阿難及諸大會聞佛所說歡喜奉行
B15n0088_p0239a09║按酉陽雜俎五月五日彌勒下生
B15n0088_p0239a10║按諸經要集彌勒菩薩為白衣時師名婆跋棃有三
B15n0088_p0239a11║種相一眉間白毫相二舌覆面相三陰藏相
B15n0088_p0239a12║按三藏法教彌勒菩薩往昔刧中于日月燈明佛所
B15n0088_p0239a13║而得出家修習唯心識定至然燈佛出世方乃得成
B15n0088_p0239a14║無上妙圓識心三昧了一切如來國土淨穢有無皆
B15n0088_p0239a15║是我心變化所現而悟入圓通故云我以諦觀十方
B15n0088_p0239a16║唯識識心圓明得無生忍斯為第一
B15n0088_p0239a17║按指月錄天親菩薩從彌勒內宮而下無著菩薩問
B15n0088_p0239a18║曰人間四百年彼天為一晝夜彌勒於一時中成就
B15n0088_p0239a19║五百億天子證無生法忍未審說甚麼法天親曰祗
B15n0088_p0239a20║說這个法祗是梵音清雅令人樂聞
B15n0088_p0239a21║阿彌陀佛
B15n0088_p0239a22║按佛說阿彌陀經如是我聞一時佛在舍衛國祗樹
B15n0088_p0239a23║給孤獨園與大比丘尼僧千二百五十人俱皆是大
B15n0088_p0239a24║阿羅漢眾所知識長老舍利弗摩訶目犍連摩訶迦
B15n0088_p0239a25║葉摩訶迦旃延摩訶俱絺羅離婆多周利槃陀伽難
B15n0088_p0239a26║陀阿難陀羅睺羅憍梵波提賓頭盧頗羅墮迦留陀
B15n0088_p0239a27║夷摩羅訶刧賓那薄拘羅阿㝹樓馱如是等諸大弟
B15n0088_p0239b01║子并諸菩薩摩訶薩文殊師利法王子阿逸多菩薩
B15n0088_p0239b02║乾陀訶提菩薩常精進菩薩與如是等諸大菩薩及
B15n0088_p0239b03║釋提桓因等無量諸天大眾俱爾時佛告長老舍利
B15n0088_p0239b04║弗從是西方過十萬億佛土有世界名曰極樂其土
B15n0088_p0239b05║有佛號阿彌陀今現在說法舍利弗彼土何故名為
B15n0088_p0239b06║極樂其國眾生無有眾苦但受諸樂故名極樂又舍
B15n0088_p0239b07║利弗極樂國土七重欄楯七重羅網七重行樹皆是
B15n0088_p0239b08║四寶周帀圍遶是故彼國名為極樂又舍利弗極樂
B15n0088_p0239b09║國土有七寶池八功德水充滿其中池底純以金沙
B15n0088_p0239b10║布地四邊階道金銀瑠璃玻瓈合成上有樓閣亦以
B15n0088_p0239b11║金銀瑠璃玻瓈硨磲赤珠碼瑙而嚴飾之池中蓮華
B15n0088_p0239b12║大如車輪青色青光黃色黃光赤色赤光白色白光
B15n0088_p0239b13║微妙香潔舍利弗極樂國土成就如是功德莊嚴又
B15n0088_p0239b14║舍利弗彼佛國土常作天樂黃金為地晝夜六時雨
B15n0088_p0239b15║天曼陀羅華其土眾生常以清旦各以衣裓盛眾妙
B15n0088_p0239b16║華供養地方十萬億佛即以食時還到本國飯食經
B15n0088_p0239b17║行舍利弗極樂國土成就如是功德莊嚴復次舍利
B15n0088_p0239b18║弗彼國常有種種奇妙雜色之鳥白鶴孔雀鸚鵡舍
B15n0088_p0239b19║利迦陵頻伽共命之鳥是諸眾鳥晝夜六時出和雅
B15n0088_p0239b20║音其音演暢五根五力七菩提分八聖道分如是等
B15n0088_p0239b21║法其土眾生聞是音已皆悉念佛念法念僧舍利弗
B15n0088_p0239b22║汝勿謂此鳥實是罪報所生所以者何彼佛國土無
B15n0088_p0239b23║三惡道舍利弗其佛國土尚無惡道之名何况有實
B15n0088_p0239b24║是諸眾鳥皆是阿彌陀佛欲令法音宣流變化所作
B15n0088_p0239b25║舍利弗彼佛國土微風吹動諸寶行樹及寶羅網出
B15n0088_p0239b26║微妙音譬如百千種樂同時俱作聞是音者自然皆
B15n0088_p0239b27║生念佛念法念僧之心舍利弗其佛國土成就如是
B15n0088_p0239c01║功德莊嚴舍利弗于汝意云何彼佛何故號阿彌陀
B15n0088_p0239c02║舍利弗彼佛光明無量照十方國無所障礙是故號
B15n0088_p0239c03║為阿彌陀又舍利弗彼佛壽命及其人民無量無邊
B15n0088_p0239c04║阿僧祗刧故名阿彌陀舍利弗阿彌陀佛成佛已來
B15n0088_p0239c05║于今十劫
B15n0088_p0239c06║按瑯嬛記張夫人暮年不茹葷日誦彌陀家人皆笑
B15n0088_p0239c07║之謂老人宜滋補頤養而已僕僕如此恐無益而有
B15n0088_p0239c08║損夫人修之愈篤年七十九每夜暗中見四壁皆纓
B15n0088_p0239c09║絡光輝燭人恍若白晝臨卒焚香几上烟宛轉結成
B15n0088_p0239c10║一彌陀小像初猶烟色漸覺淡黃遂作真金色眉目
B15n0088_p0239c11║若畫一手下垂若今塑接引像眾皆下拜誦佛號烟
B15n0088_p0239c12║像甫消而夫人屬纊矣
B15n0088_p0239c13║藥師佛
B15n0088_p0239c14║按藥師經如是我聞一時薄伽梵遊化諸國至廣嚴
B15n0088_p0239c15║城住樂音樹下與大苾蒭眾八千人俱菩薩摩訶薩
B15n0088_p0239c16║三萬六千及國王大臣婆羅門居士天龍八部人非
B15n0088_p0239c17║人等無量大眾恭敬圍遶而為說法爾時曼殊室利
B15n0088_p0239c18║法王子承佛威神從座而起偏袒一肩右膝著地向
B15n0088_p0239c19║薄伽梵曲躬合掌白佛言世尊惟願演說如是相類
B15n0088_p0239c20║諸佛名號及本大願殊勝功德令諸聞者業障消除
B15n0088_p0239c21║為欲利樂像法轉時諸有情故爾時世尊讚曼殊室
B15n0088_p0239c22║利童子言善哉善哉曼殊室利汝以大悲勸請我說
B15n0088_p0239c23║諸佛名號本願功德為拔業障所纏有情利益安樂
B15n0088_p0239c24║像法轉時諸有情故汝今諦聽極善思惟當為汝說
B15n0088_p0239c25║曼殊室利言唯然願說我等樂聞佛告曼殊室利東
B15n0088_p0239c26║方去此過十殑伽沙等佛土有世界名淨璢璃佛號
B15n0088_p0239c27║藥師璢璃光如來應正等覺明行圓滿善逝世間解
B15n0088_p0240a01║無上士調御丈夫天人師佛薄伽梵曼殊室利彼世
B15n0088_p0240a02║尊藥師璢璃光如來本行菩薩道時發十二大願會
B15n0088_p0240a03║諸有情所求皆得第一大願願我來世得阿耨多羅
B15n0088_p0240a04║三藐三菩提時自身光明熾然照耀無量無數無邊
B15n0088_p0240a05║世界以三十二大丈夫相八十隨形莊嚴其身令一
B15n0088_p0240a06║切有情如我無異第二大願願我來世得菩提時身
B15n0088_p0240a07║如璢璃內外明徹淨無瑕穢光明廣大功德巍巍身
B15n0088_p0240a08║善安住燄網莊嚴過於日月幽冥眾生悉蒙開曉隨
B15n0088_p0240a09║意所趣作諸事業第三大願願我來世得菩提時以
B15n0088_p0240a10║無量無邊智慧方便令諸有情皆得無盡所受用物
B15n0088_p0240a11║莫令眾生有所乏少第四大願願我來世得菩提時
B15n0088_p0240a12║若諸有情行邪道者悉令安住菩提道中若行聲聞
B15n0088_p0240a13║獨覺乘者皆以大乘而安立之第五大願願我來世
B15n0088_p0240a14║得菩提時若有無量無邊有情於我法中修行梵行
B15n0088_p0240a15║一切皆令得不缺戒具三聚戒設有毀犯聞我名已
B15n0088_p0240a16║還得清淨不墮惡趣第六大願願我來世得菩提時
B15n0088_p0240a17║若諸有情其身下劣諸根不具醜陋頑愚盲聾瘖瘂
B15n0088_p0240a18║攣躃背僂白癩顛狂種種病苦聞我名已一切皆得
B15n0088_p0240a19║端正黠慧諸根完具無諸疾苦第七大願願我來世
B15n0088_p0240a20║得菩提時若諸有情眾病逼切無救無歸無醫無藥
B15n0088_p0240a21║無親無家貧窮多苦我之名號一經其耳眾病悉除
B15n0088_p0240a22║身心安樂家屬資具悉皆豐足乃至證得無上菩提
B15n0088_p0240a23║第八大願願我來世得菩提時若有女人為女百惡
B15n0088_p0240a24║之所逼惱極生厭離願捨女身聞我名已一切皆得
B15n0088_p0240a25║轉女成男具丈夫相乃至證得無上菩提第九大願
B15n0088_p0240a26║願我來世得菩提時會諸有情出魔骨網解脫一切
B15n0088_p0240a27║外道纏縛若墮種種惡見稠林皆當引攝置於正見
B15n0088_p0240b01║漸令修習諸菩薩行速證無上正等菩提第十大願
B15n0088_p0240b02║願我來世得菩提時若諸有情王法所加縛錄鞭撻
B15n0088_p0240b03║繫閉牢獄或當刑戮及餘無量災難陵辱悲愁煎逼
B15n0088_p0240b04║身心受苦若聞我名以我福德威神力故皆得解脫
B15n0088_p0240b05║一切憂苦第十一大願願我來世得菩提時若諸有
B15n0088_p0240b06║情饑渴所惱為求食故造諸惡業得聞我名專念受
B15n0088_p0240b07║持我當先以上妙飲食飽足其身後以法味畢竟安
B15n0088_p0240b08║樂而建立之第十二大願願我來世得菩提時若諸
B15n0088_p0240b09║有情貧無衣服蚊蝱寒熱晝夜逼惱若聞我名專念
B15n0088_p0240b10║受持如其所好即得種種上妙衣服亦得一切寶莊
B15n0088_p0240b11║嚴具華鬘塗香鼓樂眾伎隨心所翫皆令滿足曼殊
B15n0088_p0240b12║室利是為彼世尊藥師璢璃光如來應正等覺行菩
B15n0088_p0240b13║薩道時所發十二微妙上願復次曼殊室利彼世尊
B15n0088_p0240b14║藥師璢璃光如來行菩薩道時所發大願及彼佛土
B15n0088_p0240b15║功德莊嚴我若一刧若一刧餘說不能盡然彼國土
B15n0088_p0240b16║一向清淨無有女人亦無惡趣及苦音聲璢璃為地
B15n0088_p0240b17║金繩界道城闕宮閣軒牕羅網皆七寶成亦如西方
B15n0088_p0240b18║極樂世界功德莊嚴等無差別於其國中有二菩薩
B15n0088_p0240b19║摩訶薩一名日光徧照二名月光徧照是彼無量無
B15n0088_p0240b20║數菩薩眾之上首次補佛處悉能持彼世尊藥師璢
B15n0088_p0240b21║璃光如來正法寶藏是故曼殊室利諸有信心善男
B15n0088_p0240b22║子善女人等應當願生彼佛世界
B15n0088_p0240b23║地藏菩薩
B15n0088_p0240b24║按地藏菩薩本願經釋迦牟尼佛告文殊師利法王
B15n0088_p0240b25║子菩薩摩訶薩汝觀是一切諸佛菩薩及天龍鬼神
B15n0088_p0240b26║此世界他世界此國土他國土如是今來集會到忉
B15n0088_p0240b27║利天者汝知數不文殊師利白佛言世尊若以我神
B15n0088_p0240c01║力千刧測度不能得知佛告文殊師利吾以佛眼觀
B15n0088_p0240c02║故猶不盡數此皆是地藏菩薩久遠刧來已度當度
B15n0088_p0240c03║未度已成就當成就未成就文殊師利白佛言世尊
B15n0088_p0240c04║我已過去久修善根證無礙智聞佛所言即當信受
B15n0088_p0240c05║小果聲聞天龍八部及未來世諸眾生等雖聞如來
B15n0088_p0240c06║誠實之語必懷疑惑設使頂受未免興謗唯願世尊
B15n0088_p0240c07║廣說地藏菩薩摩訶薩因地作何行立何願而能成
B15n0088_p0240c08║就不思議事佛告文殊師利譬如三千大千世界所
B15n0088_p0240c09║有草木叢林稻麻竹葦山石微塵一物一數作一恆
B15n0088_p0240c10║河一恆河沙一沙之界一界之內一塵一刧一刧之
B15n0088_p0240c11║內所積塵數盡充為刧地藏菩薩證十地果位已來
B15n0088_p0240c12║千倍多於上喻何況地藏菩薩在聲聞辟支佛地文
B15n0088_p0240c13║殊師利此菩薩威神誓願不可思議若未來世有善
B15n0088_p0240c14║男子善女人聞是菩薩名字或贊歎或瞻禮或稱名
B15n0088_p0240c15║或供養乃至彩畫刻鏤塑漆形像是人當得百返生
B15n0088_p0240c16║於三十三天永不墮惡道文殊師利是地藏菩薩摩
B15n0088_p0240c17║訶薩於過去久遠不可說不可說刧前身為大長者
B15n0088_p0240c18║子時世有佛號曰師子奮迅具足萬行如來時長者
B15n0088_p0240c19║子見佛相好千福莊嚴因問彼佛作何行願而得此
B15n0088_p0240c20║相時師子奮迅具足萬行如來告長者子欲證此身
B15n0088_p0240c21║當須久遠度脫一切受苦眾生文殊師利時長者子
B15n0088_p0240c22║因發願言我今盡未來際不可計刧為是罪苦六道
B15n0088_p0240c23║眾生廣設方便盡令解脫而我自身方成佛道以是
B15n0088_p0240c24║於彼佛前立斯大願于今百千萬億那由他不可說
B15n0088_p0240c25║刧尚為菩薩又於過去不可思議阿僧祇刧時世有
B15n0088_p0240c26║佛號曰覺華定自在王如來彼佛壽命四百千萬億
B15n0088_p0240c27║阿僧祗刧像法之中有一婆羅門女宿福深厚眾所
B15n0088_p0241a01║欽敬行住坐臥諸天衛護其母信邪常輕三寶是時
B15n0088_p0241a02║聖女廣說方便勸誘其母令生正見而此女母未全
B15n0088_p0241a03║生信不久命終魂神墮在無間地獄時婆羅門女知
B15n0088_p0241a04║母在世不信因果計當墮業必生惡趣遂賣家宅廣
B15n0088_p0241a05║求香華及諸供具於先佛塔寺大興供養見覺華定
B15n0088_p0241a06║自在王如來其形像在一寺中塑畫威容端嚴畢備
B15n0088_p0241a07║時婆羅門女瞻禮尊容倍生敬仰私自念言佛名大
B15n0088_p0241a08║覺具一切智若在世時我母死後儻來問佛必知處
B15n0088_p0241a09║所時婆羅門女垂泣良久瞻戀如來忽聞空中聲曰
B15n0088_p0241a10║泣者聖女勿至悲哀我今示汝母之去處婆羅門女
B15n0088_p0241a11║合掌向空而白空曰是何神德寬我憂慮我自失母
B15n0088_p0241a12║已來晝夜憶戀無處可問知母生界時空中有聲再
B15n0088_p0241a13║報女曰我是汝所瞻禮者過去覺華定自在王如來
B15n0088_p0241a14║見汝憶母倍於常情眾生之分故來告示婆羅門女
B15n0088_p0241a15║聞此聲已舉身自撲支節皆損左右扶侍良久方蘇
B15n0088_p0241a16║而白空曰願佛慈愍速說我母生界我今身心將死
B15n0088_p0241a17║不久時覺華定自在王如來告聖女曰汝供養畢但
B15n0088_p0241a18║早返舍端坐思惟吾之名號即當知母所生去處時
B15n0088_p0241a19║婆羅門女尋禮佛已即歸其舍以憶母故端坐念覺
B15n0088_p0241a20║華定自在王如來經一日一夜忽見自身到一海邊
B15n0088_p0241a21║其水涌沸多諸惡獸盡復鐵身飛走海上東西馳逐
B15n0088_p0241a22║見諸男子女人百千萬數出沒海中被諸惡獸爭取
B15n0088_p0241a23║食噉又見夜又其形各異或多手多眼多足多頭口
B15n0088_p0241a24║牙外出利刃如劍驅諸辠人使近惡獸復自搏攫頭
B15n0088_p0241a25║足相就其形萬類不敢久視時婆羅門女以念佛力
B15n0088_p0241a26║故自然無懼有一鬼王名曰無毒稽首來迎白聖女
B15n0088_p0241a27║曰善哉菩薩何緣來此時婆羅門女問鬼王曰此是
B15n0088_p0241b01║何處無毒答曰此是大鐵圍山西面第一重海聖女
B15n0088_p0241b02║問曰我聞鐵圍之內地獄在中是事實不無毒答曰
B15n0088_p0241b03║實有地獄聖女問曰我今云何得到獄所無毒答曰
B15n0088_p0241b04║若非威神即須業力非此二事終不能到聖女又問
B15n0088_p0241b05║此水何緣而乃涌沸多諸罪人及以惡獸無毒答曰
B15n0088_p0241b06║此是閻浮提造惡眾生新死之者經四十九日後無
B15n0088_p0241b07║人繼嗣為作功德救拔苦難生時又無善因當據本
B15n0088_p0241b08║業所感地獄自然先渡此海海東十萬由旬又有一
B15n0088_p0241b09║海其苦倍此彼海之東又有一海其苦復倍三業惡
B15n0088_p0241b10║因之所招感共號業海其處是也聖女又問鬼王無
B15n0088_p0241b11║毒曰地獄何在無毒答曰三海之內是大地獄其數
B15n0088_p0241b12║百千各各差別所謂大者具有十八次有五百苦毒
B15n0088_p0241b13║無量次有千百亦無量苦聖女又問大鬼王曰我母
B15n0088_p0241b14║死來未久不知魂神當至何處鬼王問聖女曰菩薩
B15n0088_p0241b15║之母在生習何行業聖女答曰我母邪見譏毀三寶
B15n0088_p0241b16║設或暫信旋又不敬死雖日淺未知生處無毒問曰
B15n0088_p0241b17║菩薩之母姓氏何等聖女答曰我父我母俱婆羅門
B15n0088_p0241b18║種父號尸羅善現母號悅帝利無毒合掌啟菩薩曰
B15n0088_p0241b19║願聖者卻返本處無至憂憶悲戀悅帝利罪女生天
B15n0088_p0241b20║以來經今三日云承孝順之子為母設供修福布施
B15n0088_p0241b21║覺華定自在王如來塔寺非惟菩薩之母得脫地獄
B15n0088_p0241b22║應是無間罪人此日悉得受樂俱同生訖鬼王言畢
B15n0088_p0241b23║合掌而退婆羅門女尋如夢歸悟此事已便於覺華
B15n0088_p0241b24║定自在王如來塔像之前立弘誓願願我盡未來刧
B15n0088_p0241b25║應有罪苦眾生廣設方便使令解脫佛告文殊師利
B15n0088_p0241b26║時鬼王無毒者當今財首菩薩是婆羅門女者即地
B15n0088_p0241b27║藏菩薩是
B15n0088_p0241c01║按宋高僧傳釋地藏姓金氏新羅國王之支屬也慈
B15n0088_p0241c02║心而貌惡穎悟天然七尺成軀頂聳奇骨特高才力
B15n0088_p0241c03║可敵十夫嘗曰六籍寰中三清術內唯第一義與方
B15n0088_p0241c04║寸合於時落髮涉海捨舟而徒振錫觀方邂逅至池
B15n0088_p0241c05║陽覩九子山焉心甚樂之乃徑造其峰得谷中之地
B15n0088_p0241c06║面陽而寬平其土黑壤其泉滑甘巖棲磵汲趣爾度
B15n0088_p0241c07║日藏嘗為毒螫端坐無念俄有美婦人作禮饋藥云
B15n0088_p0241c08║小兒無知願出泉以補過言訖不見視坐左右間潗
B15n0088_p0241c09║潛然時謂為九子山神為湧泉資用也其山天寶中
B15n0088_p0241c10║李白遊此號為九華焉俗傳山神婦女也其峯多冒
B15n0088_p0241c11║雲霧罕曾露頂藏素願持四大部經遂下山至南陵
B15n0088_p0241c12║有信士為繕寫得以歸山至德年初有諸葛節率村
B15n0088_p0241c13║父自麓登高深極無人雲日鮮明唯藏孤然閉目石
B15n0088_p0241c14║室其房有折足鼎鼎中白土和少米烹而食之羣老
B15n0088_p0241c15║驚歎曰和尚如斯苦行我曹山下列居之咎耳相與
B15n0088_p0241c16║同構禪宇不累載而成大伽藍建中初張公嚴典是
B15n0088_p0241c17║邦仰藏之高風因移舊額奏置寺焉本國聞之率以
B15n0088_p0241c18║渡海相尋其徒且多無以資歲藏乃發石得土其色
B15n0088_p0241c19║青白不𥕺如麪而供眾食其眾請法以資神不以食
B15n0088_p0241c20║而養命南方號為枯槁眾莫不宗仰龍潭之側有白
B15n0088_p0241c21║墡硎取之無盡以貞元十九年夏忽召眾告別罔知
B15n0088_p0241c22║攸往但聞山鳴石隕扣鐘嘶嗄跏趺而滅春秋九十
B15n0088_p0241c23║九其屍坐於函中洎三稔開將入塔顏貌如生舉舁
B15n0088_p0241c24║之動骨節若撼金鏁焉乃立小浮圖於南臺是藏晏
B15n0088_p0241c25║坐之地也時徵士右拾遺費冠卿序事存焉
B15n0088_p0241c26║普賢菩薩
B15n0088_p0241c27║按大乘瑜伽金剛性海大教王經是時釋迦牟尼如
B15n0088_p0242a01║來在舍衛國中祗園精舍大道塲大會眾中有百億
B15n0088_p0242a02║菩薩摩訶薩眾五萬億聲聞緣覺眾八萬億比丘比
B15n0088_p0242a03║丘尼沙彌式叉四部弟子眾五萬億龍神八部眾八
B15n0088_p0242a04║千億鬼神夜叉眾世主四天王及諸轉輪聖王有七
B15n0088_p0242a05║萬億眾八千億天帝六欲諸天眾九萬億大梵天王
B15n0088_p0242a06║諸天眾四萬億人王世主小王眾三萬億善男子善
B15n0088_p0242a07║女人眾爾時釋迦牟尼世尊在大會中踞獅子座坐
B15n0088_p0242a08║百寶蓮華臺入金剛三摩地放金色三昧光普照一
B15n0088_p0242a09║切大千法界地方諸佛國土微塵數佛剎靡不周徧
B15n0088_p0242a10║是時他方淨土諸佛世界諸大菩薩同時盡見金色
B15n0088_p0242a11║大光明見斯光已驚覺身心而來集會向娑婆世界
B15n0088_p0242a12║大道塲會為作證明諸大菩薩摩訶薩有百千萬億
B15n0088_p0242a13║眾其時菩薩眾會之中有一菩薩名曰普眼稽首頂
B15n0088_p0242a14║禮釋迦牟尼如來足而白佛言普賢菩薩今何所在
B15n0088_p0242a15║世尊報言普眼普賢菩薩今見在此道塲眾會親近
B15n0088_p0242a16║我住在吾左邊初無動移是時普眼及諸菩薩復更
B15n0088_p0242a17║觀察道塲眾會周徧求覓不可得見普眼菩薩而白
B15n0088_p0242a18║佛言世尊我等今者猶未能見普賢菩薩其身及於
B15n0088_p0242a19║座處佛言如是普眼善男子汝等何故而不得見耶
B15n0088_p0242a20║世尊語普眼曰普賢菩薩住於法性之身甚深微妙
B15n0088_p0242a21║不可說見是故普賢菩薩獲無邊智慧金剛性身普
B15n0088_p0242a22║賢菩薩在於師子奮迅之定住首楞嚴三昧得無上
B15n0088_p0242a23║菩提神通自在同於如來法身清淨證得無礙實際
B15n0088_p0242a24║普賢菩薩得住如來十種聖性聖力以得智藏法界
B15n0088_p0242a25║為一身諸佛如來共所護念爾時普賢菩薩對如來
B15n0088_p0242a26║前則現聖性自在神力於一念頃悉能證入微塵佛
B15n0088_p0242a27║剎三千大千世界三世諸佛無礙無別智身法身同
B15n0088_p0242b01║體一性是故佛語普眼汝等諸眾不能見爾是時普
B15n0088_p0242b02║眼菩薩聞如來說普賢菩薩甚深聖智微妙清淨功
B15n0088_p0242b03║德之身普眼菩薩便對如來前證入十千阿僧祗三
B15n0088_p0242b04║昧以三昧力復更徧照觀察渴仰不已欲得願見普
B15n0088_p0242b05║賢菩薩普眼乃更重觀亦不能覩其餘一切諸菩薩
B15n0088_p0242b06║大眾等俱亦不能得見普賢身形相好是故普眼菩
B15n0088_p0242b07║薩從三昧起向如來前白佛言世尊我已入十千阿
B15n0088_p0242b08║僧祇三昧求欲願見普賢菩薩而復畢竟不可得見
B15n0088_p0242b09║其身相好普賢之行及是身業語業意業坐立行住
B15n0088_p0242b10║悉皆求覓都無所見佛言如是如是佛語普眼菩薩
B15n0088_p0242b11║譬如幻中種種幻相所幻住處尚不可得見何况普
B15n0088_p0242b12║賢普薩祕密身相體同虛空身亦祕密語亦祕密意
B15n0088_p0242b13║亦秘密當知普賢聖力自在不可思議而於法界能
B15n0088_p0242b14║入能出能顯能現能隱能沒何以故普賢菩薩境界
B15n0088_p0242b15║甚深不可比度難思難測惟佛能知無有量已過量
B15n0088_p0242b16║舉要言之普賢菩薩以金剛慧三昧普入聖性同一
B15n0088_p0242b17║切法性法界於一切世界無所依止普賢知一切眾
B15n0088_p0242b18║生身心皆空無去無來性同普賢無有差別無依無
B15n0088_p0242b19║作性無動轉至於法界到究竟處譬如虛空虛空之
B15n0088_p0242b20║性不可得見普賢身心亦復如是
B15n0088_p0242b21║按佛說觀普賢菩薩行法經如是我聞一時佛在毗
B15n0088_p0242b22║舍離國大林精舍重閣講堂告諸比丘却後三月我
B15n0088_p0242b23║當般涅槃尊者阿難即從座起整衣服叉手合掌繞
B15n0088_p0242b24║佛三帀為佛作禮胡跪合掌諦觀如來目不暫捨長
B15n0088_p0242b25║老摩訶迦葉彌勒菩薩摩訶薩亦從座起合掌作禮
B15n0088_p0242b26║瞻仰尊顏時三大士異口同音而白佛言世尊如來
B15n0088_p0242b27║滅後云何眾生起菩薩心修行大乘方等經典正念
B15n0088_p0242c01║思惟一實境界云何不失無上菩提之心云何復當
B15n0088_p0242c02║不斷煩惱不離五欲得淨諸根滅除諸罪父母所生
B15n0088_p0242c03║清淨常眼不斷五欲而能得見諸障外事佛告阿難
B15n0088_p0242c04║諦聽諦聽善思念之如來昔于耆闍崛山及餘住處
B15n0088_p0242c05║已廣分別一實之道今于此處為未來世諸眾生等
B15n0088_p0242c06║欲行大乘無上法者欲學普賢行者我今當說其憶
B15n0088_p0242c07║念法若見普賢及不見者除却罪數今為汝等當廣
B15n0088_p0242c08║分別阿難普賢菩薩乃生東方淨妙國土其國土相
B15n0088_p0242c09║雜華經中已廣分別我今于此略而解說阿難若比
B15n0088_p0242c10║丘比丘尼優婆塞優婆夷天龍八部一切眾生誦大
B15n0088_p0242c11║乘經者修大乘行者發大乘意者樂見普賢菩薩色
B15n0088_p0242c12║身者樂見多寶佛塔者樂見釋迦牟尼佛及分身諸
B15n0088_p0242c13║佛者樂得六根清淨者當學是觀此觀功德除諸障
B15n0088_p0242c14║礙見上妙色不入三昧但誦持故專心修習心心相
B15n0088_p0242c15║次不離大乘一日至三七日得見普賢有重障者七
B15n0088_p0242c16║七日然後得見復有重者一生得見復有重者二生
B15n0088_p0242c17║得見復有重者三生得見如是種種業報不同是故
B15n0088_p0242c18║異說普賢菩薩身量無邊音聲無邊色像無邊欲來
B15n0088_p0242c19║此國入自在神通促身令小閻浮提人三障重故以
B15n0088_p0242c20║智慧力化乘白象其象六牙七支拄地其七支下生
B15n0088_p0242c21║七蓮華其象色鮮白白中上者玻瓈雪山不得為比
B15n0088_p0242c22║象身長四百五十由旬高四百由旬于六牙端有六
B15n0088_p0242c23║浴池一一池中生十四蓮華與池正等其華開敷樹
B15n0088_p0242c24║如天王一一華上有一玉女顏色紅輝有過天女乎
B15n0088_p0242c25║中自然化五箜篌一一箜篌有五百樂器以為眷屬
B15n0088_p0242c26║有五百鳥鳧鴈鴛鴦皆是寶色生華葉間象鼻有華
B15n0088_p0242c27║其莖譬如赤真珠色其華金色含而未敷見是事已
B15n0088_p0243a01║復更懺悔至心諦觀思惟大乘心不休廢見華即敷
B15n0088_p0243a02║金色金光其蓮花臺是甄叔迦寶如梵摩尼以為華
B15n0088_p0243a03║鬘金剛寶珠以為華鬚見有化佛坐蓮華臺眾多菩
B15n0088_p0243a04║薩坐蓮花鬚化佛眉間亦出金光入象鼻中從象鼻
B15n0088_p0243a05║出入象眼中從象眼出入象耳中從象耳出照象頂
B15n0088_p0243a06║上化作金臺當象頭上有三化人一捉金輪一持摩
B15n0088_p0243a07║尼珠一執金剛杵舉杵擬象象即能行脚不履地躡
B15n0088_p0243a08║虛而遊離地七尺地有印文于印文中千輻轂輞皆
B15n0088_p0243a09║悉具足一一輞間生一大蓮華此蓮華上生一化象
B15n0088_p0243a10║亦有七支隨大象行舉足下足生七千象以為眷屬
B15n0088_p0243a11║隨從大象象鼻紅蓮花色上有化佛放眉間光其光
B15n0088_p0243a12║金色如前入象鼻中從象鼻出入象眼中從象眼出
B15n0088_p0243a13║還入象耳從象耳出至象頸上漸漸上至象背化成
B15n0088_p0243a14║金鞍七寶校具于鞍四面有七寶柱眾寶校飾以成
B15n0088_p0243a15║寶臺臺中有一七寶蓮華其蓮華鬚百寶共成其蓮
B15n0088_p0243a16║華臺是大摩尼有一菩薩結跏趺坐名曰普賢身白
B15n0088_p0243a17║玉色五十種光光五十種色以為項光身諸毛孔流
B15n0088_p0243a18║出金光其金光端無量化佛諸化菩薩以為眷屬安
B15n0088_p0243a19║詳徐步雨大寶花至行者前其象開口于象牙上諸
B15n0088_p0243a20║池玉女鼓樂絃歌其聲微妙讚歎大乘一實之道行
B15n0088_p0243a21║者見已歡喜敬禮復更讀誦甚深經典徧禮十方無
B15n0088_p0243a22║量諸佛禮多寶佛塔及釋迦牟尼并禮普賢諸大菩
B15n0088_p0243a23║薩發是誓願若我宿福應見普賢願尊者徧告示我
B15n0088_p0243a24║色身作是願已晝夜六時禮十方佛行懺悔法誦大
B15n0088_p0243a25║乘經讀大乘經思大乘義念大乘事恭敬供養持大
B15n0088_p0243a26║乘者視一切人猶如佛想于諸眾生如父母想作是
B15n0088_p0243a27║念已普賢菩薩即于眉間放大人相白毫光明此光
B15n0088_p0243b01║現時普賢菩薩身相端嚴如紫金山端正微妙三十
B15n0088_p0243b02║二相皆悉備有身諸毛孔放大光明照其大象令作
B15n0088_p0243b03║金色一切化象亦作金色諸化菩薩亦作金色其金
B15n0088_p0243b04║色光照于東方無量世界皆同金色南西北方四維
B15n0088_p0243b05║上下亦復如是爾時十方一一方面有一菩薩乘六
B15n0088_p0243b06║牙白象王亦如普賢等無有異如是十方無量無邊
B15n0088_p0243b07║滿中化象普賢菩薩神通力故令持經者皆悉得見
B15n0088_p0243b08║是時行者見諸菩薩身心歡喜為其作禮白言大慈
B15n0088_p0243b09║大悲愍念我故為我說法說是語時諸菩薩等異口
B15n0088_p0243b10║同音各說清淨大乘經法作諸偈頌讚歎行者是名
B15n0088_p0243b11║始觀普賢菩薩最初境界爾時行者見是事已心念
B15n0088_p0243b12║大乘晝夜不捨于睡眠中夢見普賢為其說法如覺
B15n0088_p0243b13║無異安慰其心而作是言汝所誦持忘失是句忘失
B15n0088_p0243b14║是偈爾時行者聞普賢說深解義趣憶持不忘日日
B15n0088_p0243b15║如是其心漸利普賢菩薩教其憶念十方諸佛隨普
B15n0088_p0243b16║賢教正心正意漸以心眼見東方佛身黃金色端嚴
B15n0088_p0243b17║微妙見一佛已復見一佛如是漸漸徧見東方一切
B15n0088_p0243b18║諸佛心想利故徧見十方一切諸佛見諸佛已心生
B15n0088_p0243b19║歡喜而作是言因大乘故得見大士因大士力故得
B15n0088_p0243b20║見諸佛雖見諸佛猶未了了閉目則見開目則失作
B15n0088_p0243b21║是語已五體投地徧禮十方佛禮諸佛已胡跪合掌
B15n0088_p0243b22║而作是言諸佛世尊十力無畏十八不共法大慈大
B15n0088_p0243b23║悲三念處常在世間色中上色我有何罪而不得見
B15n0088_p0243b24║說是語已復更懺悔懺悔清淨已普賢菩薩復更現
B15n0088_p0243b25║前行住坐臥不離其側乃至夢中常為說法此人覺
B15n0088_p0243b26║已得法喜樂如是晝夜經三七日然後方得旋陀羅
B15n0088_p0243b27║尼得陀羅尼故諸佛菩薩所說妙法憶持不失亦常
B15n0088_p0243c01║夢見過去七佛惟釋迦牟尼佛為其說法是諸世尊
B15n0088_p0243c02║各各稱讚大乘經典爾時行者復更懺悔徧禮十方
B15n0088_p0243c03║佛禮十方佛已普賢菩薩在其人前教說宿世一切
B15n0088_p0243c04║業緣發露黑惡一切罪事向諸世尊口自發露既發
B15n0088_p0243c05║露已尋時即得諸佛現前三昧得是三昧已見東方
B15n0088_p0243c06║阿閦佛及妙喜國了了分明如是十方各見諸佛上
B15n0088_p0243c07║妙國土了了分明既見十方佛已夢象頭上有一金
B15n0088_p0243c08║剛人以金剛杵徧擬六根擬六根已普賢菩薩為于
B15n0088_p0243c09║行者說六根清淨懺悔之法如是懺悔一日至七日
B15n0088_p0243c10║以諸佛現前三昧力故普賢菩薩說法莊嚴力故耳
B15n0088_p0243c11║漸漸聞障外聲眼漸漸見障外事鼻漸漸聞障外香
B15n0088_p0243c12║廣說如妙法華經得是六根清淨已身心歡喜無諸
B15n0088_p0243c13║惡相心純是法與法相應復更得百千萬億旋陀羅
B15n0088_p0243c14║尼復更廣見百千萬億無量諸佛是諸世尊各伸右
B15n0088_p0243c15║手摩行者頭而作是言善哉善哉行大乘者發大莊
B15n0088_p0243c16║嚴心者念大乘者我等昔日發菩提心時皆亦如汝
B15n0088_p0243c17║慇懃不失我等先世行大乘故今成清淨正徧知身
B15n0088_p0243c18║汝今亦當勤修不懈此大乘典諸佛寶藏十方三世
B15n0088_p0243c19║諸佛眼目出生三世諸如來種持此經者即持佛身
B15n0088_p0243c20║即行佛事當知是人即是諸佛所使諸佛世尊衣之
B15n0088_p0243c21║所覆諸佛如來真實法子汝行大乘不斷法種汝今
B15n0088_p0243c22║諦觀東方諸佛說是語時行者即見東方一切無量
B15n0088_p0243c23║世界地平如掌無諸塠阜丘陵荊棘璢璃為地黃金
B15n0088_p0243c24║間廁十方世界亦復如是見是地已即見寶樹寶樹
B15n0088_p0243c25║高妙五千由旬其樹常出黃金白銀七寶莊嚴樹下
B15n0088_p0243c26║自然而有寶師子座其師子座高二十由旬座上亦
B15n0088_p0243c27║出百寶光明如是諸樹及餘寶座一一寶座皆有百
B15n0088_p0244a01║寶光明如是寶座一一皆有自然五百白象象上皆
B15n0088_p0244a02║有普賢菩薩爾時行者禮諸普賢而作是言我有何
B15n0088_p0244a03║罪但見寶地寶樹及寶座不見諸佛作是語已一一
B15n0088_p0244a04║座上有一世尊端嚴微妙而坐寶座見諸佛已心大
B15n0088_p0244a05║歡喜復更誦習大乘經典大乘力故空中有聲而讚
B15n0088_p0244a06║歎言善哉善哉善男子汝行大乘功德因緣能見諸
B15n0088_p0244a07║佛今雖得見諸佛世尊而不能見釋迦牟尼佛分身
B15n0088_p0244a08║諸佛及多寶佛塔聞空中聲已復勤誦習大乘經典
B15n0088_p0244a09║以誦大乘方等經故即于夢中見釋迦牟尼佛與諸
B15n0088_p0244a10║大眾在耆闍崛山說法華經演一實義覺已懺悔渴
B15n0088_p0244a11║仰欲見合掌胡跪向耆闍崛山而作是言如來世雄
B15n0088_p0244a12║常在世間愍念我故為我現聲作是語已見耆闍崛
B15n0088_p0244a13║山七寶莊嚴無數比丘聲聞大眾寶樹行列寶地平
B15n0088_p0244a14║正復敷妙寶師子之座釋迦牟尼佛放眉間光其光
B15n0088_p0244a15║徧照十方世界復過十方無量世界此光至處十方
B15n0088_p0244a16║分身釋迦牟尼佛一時雲集廣說如妙法華經一一
B15n0088_p0244a17║分身佛身紫金色身量無邊坐師子座百億無量諸
B15n0088_p0244a18║大菩薩以為眷屬一一菩薩行同普賢如此十方無
B15n0088_p0244a19║量諸佛菩薩眷屬亦復如是大眾集已見釋迦牟尼
B15n0088_p0244a20║佛舉身毛孔放金色光一一光中有百億化佛諸分
B15n0088_p0244a21║身佛放眉間白毫大人相光其光流入釋迦牟尼佛
B15n0088_p0244a22║頂見此相時分身諸佛一切毛孔出金色光一一光
B15n0088_p0244a23║中復有恆河沙微塵數化佛爾時普賢菩薩復放眉
B15n0088_p0244a24║間大人相光入行者心既入心已行者自憶過去無
B15n0088_p0244a25║數百千佛所受持讀誦大乘經典自見故身了了分
B15n0088_p0244a26║明如宿命通等無有異豁然大悟得旋陀羅尼百千
B15n0088_p0244a27║萬億諸陀羅尼門從三昧起面見一切分身諸佛眾
B15n0088_p0244b01║寶樹下坐師子座復見璢璃地妙蓮華藂從下方空
B15n0088_p0244b02║中湧出一一華間有微塵數菩薩結跏趺坐亦見普
B15n0088_p0244b03║賢分身菩薩在彼眾中讚說大乘時諸菩薩異口同
B15n0088_p0244b04║音教于行者清淨六根行者復至普賢菩薩所合掌
B15n0088_p0244b05║敬禮白言大師教我懺悔普賢復言汝于多劫耳根
B15n0088_p0244b06║因緣隨逐外聲聞妙音時心生惑著聞惡聲時起百
B15n0088_p0244b07║八種煩惱賊害如此惡耳報得惡事恆聞惡聲生諸
B15n0088_p0244b08║攀緣顛倒聽故當墮惡道邊地邪見不聞法處汝于
B15n0088_p0244b09║今日誦持大乘功德海藏以是因緣見十方佛多寶
B15n0088_p0244b10║佛塔現為汝證汝應自當說己過惡懺悔諸罪是時
B15n0088_p0244b11║行者聞是語已復更合掌五體投地而作是言正徧
B15n0088_p0244b12║知世尊現為我證方等經典為慈悲主惟願觀我聽
B15n0088_p0244b13║我所說我從多刧乃至今身耳根因緣聞聲惑著如
B15n0088_p0244b14║膠著草聞惡聲時起煩惱毒處處惑著無暫停時坐
B15n0088_p0244b15║此竅聲勞我神識墜墮三塗今始覺知向諸世尊發
B15n0088_p0244b16║露懺悔既懺悔已見多寶佛放大光明其光金色徧
B15n0088_p0244b17║照東方及十方界無量諸佛身真金色東方空中作
B15n0088_p0244b18║是唱言此佛世尊號曰善德亦有無數分身諸佛坐
B15n0088_p0244b19║寶樹下師子座上結跏趺坐是諸世尊一切皆入普
B15n0088_p0244b20║現色身三昧皆作是言善哉善哉善男子汝今讀誦
B15n0088_p0244b21║大乘經典汝所誦者是佛境界說是語已普賢菩薩
B15n0088_p0244b22║復更為說懺悔之法汝于前世無量劫中以貪香故
B15n0088_p0244b23║分別諸識處處貪著墮落生死汝今應當觀大乘因
B15n0088_p0244b24║大乘因者諸法實相聞是語已五體投地復更懺悔
B15n0088_p0244b25║既懺悔已當作是語南無釋迦牟尼佛南無多寶佛
B15n0088_p0244b26║塔南無十方釋迦牟尼分身諸佛作是語已徧禮十
B15n0088_p0244b27║方佛南無東方善德佛及分身諸佛如眼所見一一
B15n0088_p0244c01║心禮香華供養供養畢已胡跪合掌以種種偈讚歎
B15n0088_p0244c02║諸佛既讚歎已說十惡業懺悔諸罪既懺悔已而作
B15n0088_p0244c03║是言我於先世無量劫時貪香味觸造作眾惡以是
B15n0088_p0244c04║因緣無量世來恆受地獄餓鬼畜生邊地邪見諸不
B15n0088_p0244c05║善身如此惡業今日發露歸向諸佛正法之王說罪
B15n0088_p0244c06║懺悔行此懺悔者身心清淨不住法中猶如流水念
B15n0088_p0244c07║念之中得見普賢菩薩及十方佛
B15n0088_p0244c08║按蓮社高賢傳曇翼餘杭人初入廬山依遠公後入
B15n0088_p0244c09║關中見羅什東還會稽入秦望山誦法華經十二年
B15n0088_p0244c10║感普賢大士化女子身披采服攜筠籠一白豕大蒜
B15n0088_p0244c11║兩根至師前曰妾入山采薇日已斜豺狼縱橫歸無
B15n0088_p0244c12║生理敢託一宿師却之力女復哀鳴不已遂令居草
B15n0088_p0244c13║牀上夜半號呼腹痛告師按摩師辭以持戒不應手
B15n0088_p0244c14║觸女號呼愈甚師乃布裹錫杖遙為按之翊日女以
B15n0088_p0244c15║采服化祥雲豕變白象蒜化雙蓮凌空而上謂師曰
B15n0088_p0244c16║我普賢菩薩特來相試郡太守孟顗聞於朝勑建法
B15n0088_p0244c17║華寺
B15n0088_p0244c18║按太平廣記開元初同州界有數百家為東西普賢
B15n0088_p0244c19║邑社造普賢菩薩像而每日設齋東社邑家青衣以
B15n0088_p0244c20║齋日生子於其齋次名之曰普賢年至十八任為愚
B15n0088_p0244c21║豎廝役之事蓋所備嘗後因設齋之日此豎忽推普
B15n0088_p0244c22║賢身像而坐其處邑老觀者咸用怒焉既加詬罵又
B15n0088_p0244c23║苦鞭撻普賢笑曰吾以汝志心故生此中汝見真普
B15n0088_p0244c24║賢不能加敬而求此土像何益於是忽變其質為普
B15n0088_p0244c25║賢菩薩身身黃金色乘六牙象空中飛去放大光明
B15n0088_p0244c26║天花綵雲五色相映於是遂滅邑老方悟賢聖大用
B15n0088_p0244c27║驚慚其西社為普賢邑齋者僧徒方集忽有婦人懷
B15n0088_p0245a01║姙垂產云欲生子因入菩薩堂中人呵怒之不可禁
B15n0088_p0245a02║止因產一男子於座之前既初產生甚為汙穢諸人
B15n0088_p0245a03║不可提挈出深用詬辱忽失婦人所在男變為普賢
B15n0088_p0245a04║菩薩光明照燭相好端麗其所汙穢皆成香花於是
B15n0088_p0245a05║乘象騰空稍稍而滅諸父老自恨愚闇不識普賢刺
B15n0088_p0245a06║眇其目者十餘人
B15n0088_p0245a07║按佛祖統紀唐德宗時安國寺二尼持法惠忍同修
B15n0088_p0245a08║法華三昧忽有尼號空姑來止宿中夜身光赫然人
B15n0088_p0245a09║謂是普賢
B15n0088_p0245a10║乾德四年敕內侍張重進往峨眉山普賢寺莊嚴佛
B15n0088_p0245a11║像因嘉州屢奏白水寺普賢相見也峨眉志云昔有
B15n0088_p0245a12║蒲翁因採藥入山望峯頂五色雲放白光忽一鹿前
B15n0088_p0245a13║導至岩上見普賢大士真相自茲顯迹
B15n0088_p0245a14║雍熙四年敕內侍送寶冠瓔珞袈裟往峨眉山普賢
B15n0088_p0245a15║寺是日眾見普賢大士乘紫雲行空中久之方沒