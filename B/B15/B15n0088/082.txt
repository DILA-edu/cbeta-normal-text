B15n0088_p0275a01║欽定古今圖書集成博物彙編神異典
B15n0088_p0275a02║　第八十二卷目錄
B15n0088_p0275a03║佛菩薩部彙考六
B15n0088_p0275a04║二十祖闍夜多尊者
B15n0088_p0275a05║二十一祖婆修盤頭尊者
B15n0088_p0275a06║二十二祖摩拏羅尊者
B15n0088_p0275a07║二十三祖鶴勒那尊者
B15n0088_p0275a08║二十四祖師子比丘尊者
B15n0088_p0275a09║二十五祖婆舍斯多尊者
B15n0088_p0275a10║二十六祖不如密多尊者
B15n0088_p0275a11║二十七祖般若多羅尊者
B15n0088_p0275a12║二十八祖菩提達磨大師
B15n0088_p0275a13║二十九祖慧可大師
B15n0088_p0275a14║三十祖僧璨大師
B15n0088_p0275a15║三十一祖道信大師
B15n0088_p0275a16║三十二祖弘忍大師
B15n0088_p0275a17║三十三祖慧能大師
B15n0088_p0275a18║
B15n0088_p0275a19║神異典第八十二卷
B15n0088_p0275a20║佛菩薩部彙考六
B15n0088_p0275a21║二十祖闍夜多尊者
B15n0088_p0275a22║按景德傳燈錄二十祖闍夜多者北天竺國人也智
B15n0088_p0275a23║慧淵冲化導無量後至羅閱城敷揚頓教彼有學眾
B15n0088_p0275a24║惟尚辯論為之首者名婆修盤頭嘗一食不臥六時
B15n0088_p0275a25║禮佛清淨無欲為眾所歸尊者將欲度之先問彼眾
B15n0088_p0275a26║曰此徧行頭陀能修梵行可得佛道乎眾曰我師精
B15n0088_p0275a27║進何故不可尊者曰汝師與道遠矣設苦行歷於塵
B15n0088_p0275b01║刧皆虛妄之本也眾曰尊者蘊何德行而譏我師尊
B15n0088_p0275b02║者曰我不求道亦不顛倒我不禮佛亦不輕慢我不
B15n0088_p0275b03║長坐亦不懈怠我不一食亦不雜食我不知足亦不
B15n0088_p0275b04║貪欲心無所希名之曰道時徧行聞已發無漏智歡
B15n0088_p0275b05║喜讚嘆尊者又語彼眾曰會吾語否吾所以然者為
B15n0088_p0275b06║其求道心切夫絃急即斷故吾不贊令其住安樂地
B15n0088_p0275b07║入諸佛智復告徧行曰吾適對眾挫抑仁者得無惱
B15n0088_p0275b08║於衷乎曰我憶念七刧前生常安樂國師於智者月
B15n0088_p0275b09║淨記我非久當證斯陀含果時有大光明菩薩出世
B15n0088_p0275b10║我以老故策杖禮謁師叱我曰重子輕父一何鄙哉
B15n0088_p0275b11║時我自謂無過請師示之師曰汝禮大光明菩薩以
B15n0088_p0275b12║杖倚壁畫佛面以此過慢遂失二果我責躬悔過已
B15n0088_p0275b13║來聞諸惡言如風如響况今獲飲無上甘露而反生
B15n0088_p0275b14║熱惱耶惟願大慈以妙道垂誨尊者曰汝久植眾德
B15n0088_p0275b15║當繼吾宗聽吾偈曰言下合無生同於法界性若能
B15n0088_p0275b16║如是解通達事理竟尊者付法已不起座奄然歸寂
B15n0088_p0275b17║闍維收舍利建塔當後漢明帝十七年甲戌歲也
B15n0088_p0275b18║按指月錄初月氏國王聞師德風躬詣問法修敬已
B15n0088_p0275b19║請開演祖曰大王來時好道今去亦如來時王歎服
B15n0088_p0275b20║彼遇婆修盤頭付法已于其座上以首倒植象娑羅
B15n0088_p0275b21║樹枝奄然而化眾欲闍維百千人舉之不能乃至諸
B15n0088_p0275b22║羅漢以神力舉之亦不能動眾乃炷香祝之遂頹然
B15n0088_p0275b23║委地闍維收舍利建塔
B15n0088_p0275b24║二十一祖婆修盤頭尊者
B15n0088_p0275b25║按景德傳燈錄二十一祖婆修盤頭者羅閱城人也
B15n0088_p0275b26║姓毘舍佉父光蓋母嚴一家富而無子父母禱於佛
B15n0088_p0275b27║塔而求嗣焉一夕母夢吞明暗二珠覺而有孕經七
B15n0088_p0275c01║日有一羅漢名賢眾至其家光蓋設禮賢眾端坐受
B15n0088_p0275c02║之嚴一出拜賢眾避席云回禮法身大士光蓋罔測
B15n0088_p0275c03║其由遂取一寶珠跪獻賢眾試其真偽賢眾即受之
B15n0088_p0275c04║殊無遜謝光蓋不能忍問曰我是丈夫致禮不顧我
B15n0088_p0275c05║妻何德尊者避之賢眾曰我受禮納珠貴福汝耳汝
B15n0088_p0275c06║婦懷聖子生當為世燈慧日故吾避之非重女人也
B15n0088_p0275c07║賢眾又曰汝婦當生二子一名婆修盤頭則吾所尊
B15n0088_p0275c08║者也二名芻尼昔如來在雪山修道芻尼巢於頂上
B15n0088_p0275c09║佛既成道芻尼受報為那提國王佛記云汝至第二
B15n0088_p0275c10║五百年生羅閱城毗舍佉家與聖同胞今無爽矣後
B15n0088_p0275c11║一月果產二子尊者婆修盤頭年至十五禮光度羅
B15n0088_p0275c12║漢出家感毗婆訶菩薩與之授戒行化至那提國彼
B15n0088_p0275c13║王名常自在有二子一名摩訶羅次名摩挐羅王問
B15n0088_p0275c14║尊者曰羅閱城土風與此何異尊者曰彼土曾三佛
B15n0088_p0275c15║出世今王國有二師化導曰二師者誰尊者曰佛記
B15n0088_p0275c16║第二五百年有一神力大士出家繼聖即王之次子
B15n0088_p0275c17║摩挐羅其一也吾雖德薄敢當其一王曰誠如尊者
B15n0088_p0275c18║所言當捨此子作沙門尊者曰善哉大王能遵佛旨
B15n0088_p0275c19║即與授具付法偈曰泡幻同無礙如何不了悟達法
B15n0088_p0275c20║在其中非今亦非古尊者付法已踴身高半由旬屹
B15n0088_p0275c21║然而住四眾仰瞻虔請復坐跏趺而逝茶毗得舍利
B15n0088_p0275c22║建塔當後漢殤帝十二年丁巳歲也
B15n0088_p0275c23║按指月錄婆修盤頭尊者行化至那提國彼王有二
B15n0088_p0275c24║子長名摩訶羅次名摩挐羅初那提國有惡象為害
B15n0088_p0275c25║挐羅生而象息至是三十年矣人尚不知其所以息
B15n0088_p0275c26║王方同祖語忽使者報有象巨萬逼城王憂之祖曰
B15n0088_p0275c27║挐羅出患解矣王試命挐羅出挐羅遂出城南向象
B15n0088_p0276a01║撫腹大喝城為震動羣象顛仆頃皆馳散至是人始
B15n0088_p0276a02║知三十年之安以挐羅也王大敬信命挐羅依祖出
B15n0088_p0276a03║家
B15n0088_p0276a04║二十二祖摩挐羅尊者
B15n0088_p0276a05║按景德傳燈錄二十二祖摩挐羅者那提國常自在
B15n0088_p0276a06║王之子也年三十遇婆修祖師出家傳法至西印度
B15n0088_p0276a07║彼國王名得度即瞿曇種族歸依佛乘勤行精進一
B15n0088_p0276a08║日於行道處見一小塔欲取供養眾莫能舉王即大
B15n0088_p0276a09║會梵行禪觀呪術等三眾欲問所疑時尊者亦赴此
B15n0088_p0276a10║會是三眾皆莫能辨尊者即為王廣說塔之所因今
B15n0088_p0276a11║之出現王福力之所致也王聞是說乃曰至聖難逢
B15n0088_p0276a12║世樂非久即傳位太子投祖出家七日而證四果尊
B15n0088_p0276a13║者深加慰誨曰汝居此國善自度人今異域有大法
B15n0088_p0276a14║器吾當化令得度曰師應跡十方動念當至寧勞往
B15n0088_p0276a15║耶尊者曰然於是焚香遙語月氏國鶴勒那比丘曰
B15n0088_p0276a16║汝在彼國教導鶴眾道果將證宜自知之時鶴勒那
B15n0088_p0276a17║為彼國王寶印說修多羅偈忽覩異香成穗王曰是
B15n0088_p0276a18║何祥也曰此是西印度傳佛心印祖師摩挐羅將至
B15n0088_p0276a19║先降信香耳曰此師神力何如答曰此師遠承佛記
B15n0088_p0276a20║當於此土廣宣元化時王與鶴勒那俱遙作禮尊者
B15n0088_p0276a21║知已即辭得度比丘往月氏國受王與鶴勒那供養
B15n0088_p0276a22║後鶴勒那問尊者曰我止林間已經九白（印度以一年為一白）
B15n0088_p0276a23║有弟子龍子者幼而聰慧我於三世推窮莫知其本
B15n0088_p0276a24║尊者曰此子於第五劫中生妙喜國婆羅門家曾以
B15n0088_p0276a25║栴檀施於佛宇作槌撞鐘受報聰敏為眾欽仰又問
B15n0088_p0276a26║我有何緣而感鶴眾尊者曰汝第四劫中嘗為比丘
B15n0088_p0276a27║當赴會龍宮汝諸弟子咸欲隨從汝觀五百眾中無
B15n0088_p0276b01║有一人堪任妙供時諸弟子曰師嘗說法於食等者
B15n0088_p0276b02║於法亦等今既不然何聖之有汝即令赴會自汝捨
B15n0088_p0276b03║生趣生轉化諸國其五百弟子以福微德薄生於羽
B15n0088_p0276b04║族今感汝之惠故為鶴眾相隨鶴勒那聞語曰以何
B15n0088_p0276b05║方便令彼解脫尊者曰吾有無上法寶汝當聽受化
B15n0088_p0276b06║未來際而說偈曰心隨萬境轉轉處實能幽隨流認
B15n0088_p0276b07║得性無喜復無憂時鶴眾聞偈飛鳴而去尊者跏趺
B15n0088_p0276b08║寂然奄化鶴勒那與寶印王起塔當後漢桓帝十九
B15n0088_p0276b09║年乙巳歲也
B15n0088_p0276b10║按指月錄摩挐羅尊者至西印度彼國王一日於行
B15n0088_p0276b11║道處忽現一塔高尺四寸欲舉以供養竭眾力莫能
B15n0088_p0276b12║舉王大會四眾問所由眾莫能知祖曰此阿育王塔
B15n0088_p0276b13║感王精進故現耳王曰敢問法要祖曰佛法能具七
B15n0088_p0276b14║事去三物乃可學王問三物七事為何祖曰所去三
B15n0088_p0276b15║物貪嗔癡所具七事大慈歡喜無我勇猛饒益降魔
B15n0088_p0276b16║無證人所以明了不明了以此耳王聞乃投祖出家
B15n0088_p0276b17║祖即辭往月氏國鶴勒那迎祖供養授無上法寶祖
B15n0088_p0276b18║即踊身空中呈十八變返座指地發一神泉說偈曰
B15n0088_p0276b19║心地清淨泉能潤于一切從地而湧出徧濟十方世
B15n0088_p0276b20║偈已泊然寂滅
B15n0088_p0276b21║二十三祖鶴勒那尊者
B15n0088_p0276b22║按景德傳燈錄二十三祖鶴勒那者月氏國人也姓
B15n0088_p0276b23║婆羅門父千勝母金光以無子故禱於七佛金幢即
B15n0088_p0276b24║夢須彌山頂一神童持金環云我來也覺而有孕年
B15n0088_p0276b25║七歲遊行聚落覩民間淫祀乃入廟叱之曰汝妄興
B15n0088_p0276b26║禍福幻惑於人歲費牲牢傷害斯甚言訖廟貌忽然
B15n0088_p0276b27║而壞由是鄉黨謂之為聖子年二十二出家三十遇
B15n0088_p0276c01║摩挐羅尊者付法眼藏行化至中印度彼國王名無
B15n0088_p0276c02║畏海崇信佛道尊者為說正法次王忽見二人緋素
B15n0088_p0276c03║服拜尊者王問曰此何人也師曰此是日月天子吾
B15n0088_p0276c04║昔曾為說法故來禮耳良久不見惟聞異香王曰日
B15n0088_p0276c05║月國土總有多少尊者曰千釋迦佛所化世界各有
B15n0088_p0276c06║百億迷盧日月我若廣說即不能盡王聞忻然時尊
B15n0088_p0276c07║者演無上道度有緣眾以上足龍子早夭有兄師子
B15n0088_p0276c08║博通強記事婆羅門厥師既逝弟復云亡乃歸依尊
B15n0088_p0276c09║者而問曰我欲求道當何用心尊者曰汝欲求道無
B15n0088_p0276c10║所用心曰既無用心誰作佛事尊者曰汝若有用即
B15n0088_p0276c11║非功德汝若無作即是佛事經云我所作功德而無
B15n0088_p0276c12║我所故師子聞是言已即入佛慧時尊者忽指東北
B15n0088_p0276c13║問云是何氣象師子曰我見氣如白虹貫乎天地復
B15n0088_p0276c14║有黑氣五道橫亙其中尊者曰其兆云何曰莫可知
B15n0088_p0276c15║矣尊者曰吾滅後五十年北天竺國當有難起嬰在
B15n0088_p0276c16║汝身吾將滅矣今以法眼付囑於汝善自護持乃說
B15n0088_p0276c17║偈曰認得心性時可說不思議了了無可得得時不
B15n0088_p0276c18║說知師子比丘聞偈欣愜然未曉將罹何難尊者乃
B15n0088_p0276c19║密示之言訖現十八變而歸寂闍維畢分舍利各欲
B15n0088_p0276c20║興塔尊者復現空中而說偈曰一法一切法一切一
B15n0088_p0276c21║法攝吾身非有無何分一切塔大眾聞偈遂不復分
B15n0088_p0276c22║就馱都塲而建塔焉即後漢獻帝二十年己丑歲也
B15n0088_p0276c23║按指月錄鶴勒那尊者月氏國人誕而天雨花國王
B15n0088_p0276c24║以其有神徵乳於宮中宮嬪育之即分身各為其子
B15n0088_p0276c25║有千許王曰我無儲嗣將育爾為太子今者千身孰
B15n0088_p0276c26║為正子哉言已一子放光忽皆不見而見於其父母
B15n0088_p0276c27║家王莫能如何年二十二出家三十得法行化至中
B15n0088_p0277a01║印度有上足龍子早夭其兄師子博通強記事婆羅
B15n0088_p0277a02║門將葬龍子而眾力舉其柩不能動祖謂師子曰昔
B15n0088_p0277a03║汝弟欲冥福汝而塑一佛像汝方信婆羅門投於地
B15n0088_p0277a04║今汝弟雖謝世猶欲感悟汝故示斯異汝亟供像柩
B15n0088_p0277a05║斯舉矣師子奉命而柩舉未幾婆羅門師死師子乃
B15n0088_p0277a06║歸依尊者
B15n0088_p0277a07║二十四祖師子比丘尊者
B15n0088_p0277a08║按景德傳燈錄二十四祖師子比丘者中印度人也
B15n0088_p0277a09║姓婆羅門得法遊方至罽賓國有波利迦者本習禪
B15n0088_p0277a10║觀故有禪定知見執相捨相不語之五眾尊者詰而
B15n0088_p0277a11║化之四眾皆默然心服惟禪定師達磨達者聞四眾
B15n0088_p0277a12║被責憤悱而來尊者曰仁者習定何當來此既至於
B15n0088_p0277a13║此胡云習定彼曰我雖來此心亦不亂定隨人習豈
B15n0088_p0277a14║在處所尊者曰仁者既來其習亦至既無處所豈在
B15n0088_p0277a15║人習曰定習人故非人習定我雖來此其定嘗習尊
B15n0088_p0277a16║者曰人非習定定習人故當自來時其定誰習彼曰
B15n0088_p0277a17║如淨明珠內外無翳定若通達必當如此師曰定若
B15n0088_p0277a18║通達一似明珠今見仁者非珠之徒彼曰其珠明徹
B15n0088_p0277a19║內外悉定我心不亂猶若此淨祖曰其珠無內外仁
B15n0088_p0277a20║者何能定穢物非動搖此定不是淨達磨達蒙尊者
B15n0088_p0277a21║開悟心地朗然尊者既攝五眾名聞遐邇方求法嗣
B15n0088_p0277a22║遇一長者引其子問尊者曰此子名斯多當生便拳
B15n0088_p0277a23║左手今既長矣而終未能舒願尊者示其宿因尊者
B15n0088_p0277a24║覩之即以手接曰可還我珠童子遽開手奉珠眾皆
B15n0088_p0277a25║驚異尊者曰吾前報為僧有童子名婆舍吾嘗赴西
B15n0088_p0277a26║海齋受䞋珠付之今還吾珠理固然矣長者遂捨其
B15n0088_p0277a27║子出家尊者即與受具以前緣故名婆舍斯多尊者
B15n0088_p0277b01║即謂之曰吾師密有懸記罹難非久如來正法眼藏
B15n0088_p0277b02║今轉付汝汝應保護普潤來際偈曰正說知見時知
B15n0088_p0277b03║見俱是心當心即知見知見即於今尊者說偈已以
B15n0088_p0277b04║僧伽棃衣密付斯多俾之他國隨機演化斯多受教
B15n0088_p0277b05║直抵南天尊者以難不可以苟免獨留罽賓時本國
B15n0088_p0277b06║有外道二人一名摩目多二名都落遮學諸幻法欲
B15n0088_p0277b07║共謀亂乃盜為釋子形像潛入王宮且曰不成即罪
B15n0088_p0277b08║歸佛子妖既自作禍亦旋踵事既敗王果怒曰吾素
B15n0088_p0277b09║歸心三寶何乃搆害一至於斯即命破毀伽藍祛除
B15n0088_p0277b10║釋眾又自秉劍至尊者所問曰師得蘊空否尊者曰
B15n0088_p0277b11║已得蘊空曰離生死否尊者曰已離生死曰既離生
B15n0088_p0277b12║死可施我頭尊者曰身非我有何惜於頭王即揮刀
B15n0088_p0277b13║斷尊者首涌白乳高數尺王之右臂旋亦墮地七日
B15n0088_p0277b14║而終太子光首歎曰我父何故自取其禍時有象白
B15n0088_p0277b15║山仙人者深明因果即為光首廣宣宿因解其疑網
B15n0088_p0277b16║遂以師子尊者報體而建塔焉當魏齊王二十年己
B15n0088_p0277b17║卯歲也
B15n0088_p0277b18║二十五祖婆舍斯多尊者
B15n0088_p0277b19║按景德傳燈錄二十五祖婆舍斯多者罽賓國人也
B15n0088_p0277b20║姓婆羅門父寂行母常安樂初母夢得神劍因而有
B15n0088_p0277b21║孕既誕拳左手遇師子尊者顯發宿因密受心印後
B15n0088_p0277b22║適南天至中印度彼國王名迦勝設禮供養時有外
B15n0088_p0277b23║道無我尊先為王禮重嫉祖之至欲與論義幸而勝
B15n0088_p0277b24║之以固其事乃於王前謂祖曰我解默論不假言說
B15n0088_p0277b25║祖曰孰知勝負曰不爭勝負但取其義祖曰汝以何
B15n0088_p0277b26║為義曰無心為義祖曰汝既無心安得義乎曰我說
B15n0088_p0277b27║無心當名非義祖曰汝說無心當名非義我說非心
B15n0088_p0277c01║當義非名曰當義非名誰能辨義祖曰汝名非義此
B15n0088_p0277c02║名何名曰為辨非義是名無名祖曰名既非名義亦
B15n0088_p0277c03║非義辨者是誰當辨何物如是往返五十九番外道
B15n0088_p0277c04║杜口信伏於時祖忽面北合掌長吁曰我師師子尊
B15n0088_p0277c05║者今日遇難斯可傷焉即辭王南邁達於南天潛隱
B15n0088_p0277c06║山谷時彼國王名天德迎請供養王有二子一凶暴
B15n0088_p0277c07║而色力充盛一柔和而常嬰疾苦祖乃為陳因果王
B15n0088_p0277c08║即頓釋所疑有呪術師忌祖之道乃潛置毒藥於飲
B15n0088_p0277c09║食中祖知而食之彼反受禍遂投祖出家祖即與受
B15n0088_p0277c10║具後六十載太子德勝即位復信外道致難於祖太
B15n0088_p0277c11║子不如密多以進諫被囚王遽問祖曰予國素絕妖
B15n0088_p0277c12║訛師所傳者當是何宗祖曰王國昔來實無邪法我
B15n0088_p0277c13║所得者即是佛宗王曰佛滅已千二百載師從誰得
B15n0088_p0277c14║耶祖曰飲光大士親受佛印展轉至二十四祖師子
B15n0088_p0277c15║尊者我從彼得王曰予聞師子比丘不能免於刑戮
B15n0088_p0277c16║何能傳法後人祖曰我師難未起時密授我信衣法
B15n0088_p0277c17║偈以顯師承王曰其衣何在祖即於囊中出衣示王
B15n0088_p0277c18║王命焚之五色相鮮薪盡如故王即追悔致禮師子
B15n0088_p0277c19║真嗣既明乃赦太子太子遂求出家祖問太子曰汝
B15n0088_p0277c20║欲出家當為何事曰我若出家不為別事祖曰不為
B15n0088_p0277c21║何事曰不為俗事祖曰當為何事曰當為佛事祖曰
B15n0088_p0277c22║太子智慧天生必諸聖降迹即度出家六年侍奉後
B15n0088_p0277c23║於王宮受具羯磨之際大地震動頗多靈異祖乃命
B15n0088_p0277c24║之曰吾已衰朽安可久留汝當善護正法眼藏普濟
B15n0088_p0277c25║羣有聽吾偈曰聖人說知見當境無是非我今悟真
B15n0088_p0277c26║性無道亦無理不如密多受偈再啟祖曰法衣宜可
B15n0088_p0277c27║傳授祖曰此衣為難故假以證明汝身無難何假其
B15n0088_p0278a01║衣化被十方人自信向不如密多聞語作禮而退祖
B15n0088_p0278a02║現神變化三昧火自焚平地舍利可高一尺德勝王
B15n0088_p0278a03║創浮圖而祕之當東晉明帝太寧三年乙酉歲也
B15n0088_p0278a04║按三才圖會婆舍斯多尊者從師子尊者出家至中
B15n0088_p0278a05║天竺國其王曰迦勝問曰此苑有泉熱不可探願為
B15n0088_p0278a06║決之祖曰此為湯泉有三緣所致其一神業其二鬼
B15n0088_p0278a07║業其三熱石王曰幸尊者驗之三緣此果何者而致
B15n0088_p0278a08║之尊者曰此神業所致也即命爇香臨水為其懺悔
B15n0088_p0278a09║須臾瀕水現一長人禮尊者曰我有微祐得遇尊者
B15n0088_p0278a10║即生人中故來辭耳已而遂隱後七日其水果清冷
B15n0088_p0278a11║如常泉
B15n0088_p0278a12║二十六祖不如蜜多尊者
B15n0088_p0278a13║按景德傳燈錄二十六祖不如蜜多者南印度德勝
B15n0088_p0278a14║王之太子也既受度得法至東印度彼王名堅固奉
B15n0088_p0278a15║外道師長爪梵志暨尊者將至王與梵志同覩白氣
B15n0088_p0278a16║貫於上下王曰斯何瑞也梵志預知尊者入境恐王
B15n0088_p0278a17║遷善乃曰此是魔來之兆耳何瑞之有即鳩諸徒眾
B15n0088_p0278a18║議曰不如蜜多將入都城誰能挫之弟子曰我等各
B15n0088_p0278a19║有呪術可以動天地入水火何患哉尊者至先見宮
B15n0088_p0278a20║牆有黑氣乃曰小難耳直詣王所王曰師來何為尊
B15n0088_p0278a21║者曰將度眾生曰以何法度尊者曰各以其類度之
B15n0088_p0278a22║時梵志聞言不勝其怒即以幻法化大山於尊者頂
B15n0088_p0278a23║上尊者指之忽在彼眾頭上梵志等怖懼投尊者尊
B15n0088_p0278a24║者愍其愚惑再指之化山隨滅乃為王演說法要俾
B15n0088_p0278a25║趣真乘又謂王曰此國當有聖人而繼于我是時有
B15n0088_p0278a26║婆羅門子年二十許幼失父母不知名氏或自言瓔
B15n0088_p0278a27║珞故人謂之瓔珞童子遊行閭里丐求度日人問汝
B15n0088_p0278b01║何行急即答云汝何行慢或問何姓乃曰與汝同姓
B15n0088_p0278b02║莫知其故後王與尊者同車而出見瓔珞童子稽首
B15n0088_p0278b03║於前尊者曰汝憶往事否曰我念遠刧中與師同居
B15n0088_p0278b04║師演摩訶般若我轉甚深修多羅今日之事葢契昔
B15n0088_p0278b05║因尊者又謂王曰此童子非他即大勢至菩薩是也
B15n0088_p0278b06║此聖之後復出二人一人化南印度一人緣在震旦
B15n0088_p0278b07║四五年內却返此方遂以昔因故名般若多羅付法
B15n0088_p0278b08║眼藏偈曰真性心地藏無頭亦無尾應緣而化物方
B15n0088_p0278b09║便呼為智尊者付法已即辭王曰吾化緣已終當歸
B15n0088_p0278b10║寂滅願王於最上乘無忘外護即還本座跏趺而逝
B15n0088_p0278b11║化火自焚王收舍利塔而瘞之當東晉孝武帝太元
B15n0088_p0278b12║十三年戊子歲也
B15n0088_p0278b13║按指月錄不如蜜多尊者姓剎帝利得法後至東印
B15n0088_p0278b14║度其王奉外道祖至王問師來何為曰將度眾生王
B15n0088_p0278b15║異日大治齋集諸外道懇祖預會祖初不欲行而知
B15n0088_p0278b16║所會地將陷乃往王曰師肯來耶祖曰吾非應供來
B15n0088_p0278b17║救死耳此地已為龍窟須臾當下陷王恐與其眾如
B15n0088_p0278b18║高原反顧其地已淵然成湫矣王益敬信
B15n0088_p0278b19║二十七祖般若多羅尊者
B15n0088_p0278b20║按景德傳燈錄二十七祖般若多羅者東印度人也
B15n0088_p0278b21║既得法已行化至南印度彼王名香至崇奉佛乘尊
B15n0088_p0278b22║重供養度越倫等又施無價寶珠時王有三子其季
B15n0088_p0278b23║開士也尊者欲試其所得乃以所施珠問三王子曰
B15n0088_p0278b24║此珠圓明有能及此否第一子目淨多羅第二子功
B15n0088_p0278b25║德多羅皆曰此珠七寶中尊固無踰也非尊者道力
B15n0088_p0278b26║孰能受之第三子菩提多羅曰此是世寶未足為上
B15n0088_p0278b27║於諸寶中法寶為上此是世光未足為上於諸光中
B15n0088_p0278c01║智光為上此是世明未足為上於諸明中心明為上
B15n0088_p0278c02║此珠光明不能自照要假智光光辨於此既辨此已
B15n0088_p0278c03║即知是珠既知是珠即明其寶若明其寶寶不自寶
B15n0088_p0278c04║若辨其珠珠不自珠珠不自珠者要假智珠而辨世
B15n0088_p0278c05║珠寶不自寶者要假智寶以明法寶然則師有其道
B15n0088_p0278c06║其寶即現眾生有道心寶亦然尊者歎其辯慧復問
B15n0088_p0278c07║曰於諸物中何物無相曰於諸物中不起無相又問
B15n0088_p0278c08║於諸物中何物最高曰於諸物中人我最高又問於
B15n0088_p0278c09║諸物中何物最大曰於諸物中法性最大尊者知是
B15n0088_p0278c10║法嗣以時尚未至且默而混之及香至王厭世眾皆
B15n0088_p0278c11║號絕惟第三子菩提多羅於柩前入定經七日而出
B15n0088_p0278c12║乃求出家既受具戒尊者告曰如來以正法眼付大
B15n0088_p0278c13║迦葉如是展轉乃至於我我今囑汝聽吾偈曰心地
B15n0088_p0278c14║生諸種因事復生理果滿菩提圓花開世界起尊者
B15n0088_p0278c15║付法已即於座上起立舒左右手各放光明二十七
B15n0088_p0278c16║道五色光耀又踊身虛空高七多羅樹化火自焚空
B15n0088_p0278c17║中舍利如雨收以建塔當宋孝武帝大明元年丁酉
B15n0088_p0278c18║歲也
B15n0088_p0278c19║按指月錄祖因東印度國王請齋次王乃問諸人盡
B15n0088_p0278c20║轉經師獨為何不轉祖曰貧道出息不隨眾緣入息
B15n0088_p0278c21║不居蘊界常轉如是經百千萬億卷非但一卷兩卷
B15n0088_p0278c22║二十八祖菩提達磨大師
B15n0088_p0278c23║按景德傳燈錄第二十八祖菩提達磨者南天竺國
B15n0088_p0278c24║香至王第三子也姓剎帝利本名菩提多羅後遇二
B15n0088_p0278c25║十七祖般若多羅至本國受王供養知師密迹因試
B15n0088_p0278c26║令與二兄辨所施寶珠發明心要既而尊者問曰汝
B15n0088_p0278c27║於諸法已得通量夫達磨者通大之義也宜名達磨
B15n0088_p0279a01║因改號菩提達磨師乃告尊者曰我既得法當往何
B15n0088_p0279a02║國而作佛事願垂開示尊者曰汝雖得法未可遠遊
B15n0088_p0279a03║且止南天竺待吾滅後六十七載當往震旦設大法
B15n0088_p0279a04║藥直接上根慎勿速行衰于日下師又曰彼有大士
B15n0088_p0279a05║堪為法器否千載之下有留難否尊者曰汝所化之
B15n0088_p0279a06║方獲菩提者不可勝數吾滅後六十餘年彼國有難
B15n0088_p0279a07║水中文布自善降之汝至時南方勿住彼唯好有為
B15n0088_p0279a08║功業不見佛理汝縱到彼亦不可久留聽吾偈曰路
B15n0088_p0279a09║行跨水復逢羊獨自悽悽暗渡江日下可憐雙象馬
B15n0088_p0279a10║二株嫩桂久昌昌復演八偈皆預讖佛教隆替師恭
B15n0088_p0279a11║稟教義服勤左右垂四十年未嘗廢闕逮尊者順世
B15n0088_p0279a12║遂演化本國時有二師一名佛大先一名佛大勝多
B15n0088_p0279a13║本與師同學佛陀跋陀小乘禪觀佛大先既遇般若
B15n0088_p0279a14║多羅尊者捨小趣大與師竝化時號二甘露門矣而
B15n0088_p0279a15║佛大勝多更分途而為六宗第一有相宗第二無相
B15n0088_p0279a16║宗第三定慧宗第四戒行宗第五無得宗第六寂靜
B15n0088_p0279a17║宗各封已解別展化源聚落崢嶸徒眾甚盛大師喟
B15n0088_p0279a18║然而嘆曰彼之一師已陷牛迹况復支離繁盛而分
B15n0088_p0279a19║六宗我若不除永纏邪見言已微現神力至第一有
B15n0088_p0279a20║相宗所問曰一切諸法何名實相彼眾中有一尊長
B15n0088_p0279a21║薩婆羅答曰於諸相中不互諸相是名實相師曰一
B15n0088_p0279a22║切諸相而不互者若明實相當何定耶彼曰於諸相
B15n0088_p0279a23║中實無有定若定諸相何名為實師曰諸相不定便
B15n0088_p0279a24║名實相汝今不定當何得之彼曰我言不定不說諸
B15n0088_p0279a25║相當說諸相其義亦然師曰汝言不定當為實相定
B15n0088_p0279a26║不定故即非實相彼曰定既不定即非實相知我非
B15n0088_p0279a27║故不定不變師曰汝今不變何名實相已變已往其
B15n0088_p0279b01║義亦然彼曰不變當在在不在故故變實相以定其
B15n0088_p0279b02║義師曰實相不變變即非實於有無中何名實相薩
B15n0088_p0279b03║婆羅心知聖師懸解潛達即以手指虛空曰此是世
B15n0088_p0279b04║間有相亦能空故當我此身得似否師曰若解實相
B15n0088_p0279b05║即見非相若了非相其色亦然當於色中不失色體
B15n0088_p0279b06║於非相中不礙有故若能是解此名實相彼眾聞已
B15n0088_p0279b07║心意朗然欽禮信受師又瞥然匿跡至第二無相宗
B15n0088_p0279b08║所問曰汝言無相當何證之彼眾中有智者波羅提
B15n0088_p0279b09║答曰我明無相心不現故師曰汝心不現當何明之
B15n0088_p0279b10║彼曰我明無相心不取捨當於明時亦無當者師曰
B15n0088_p0279b11║於諸有無心不取捨又無當者諸明無故彼曰入佛
B15n0088_p0279b12║三昧尚無所得何况無相而欲知之師曰相既不知
B15n0088_p0279b13║誰云有無尚無所得何名三昧彼曰我說不證證無
B15n0088_p0279b14║所證非三昧故我說三昧師曰非三昧者何當名之
B15n0088_p0279b15║汝既不證非證何證波羅提聞師辨析即悟本心禮
B15n0088_p0279b16║謝於師懺悔往謬師記曰汝當得果不久證之此國
B15n0088_p0279b17║有魔非久降之言已忽然不現至第三定慧宗所問
B15n0088_p0279b18║曰汝學定慧為一為二彼眾中有婆蘭陀者答曰我
B15n0088_p0279b19║此定慧非一非二師曰既非一二何名定慧彼曰在
B15n0088_p0279b20║定非定處慧非慧一即非一二亦不二師曰當一不
B15n0088_p0279b21║一當二不二既非定慧約何定慧彼曰不一不二定
B15n0088_p0279b22║慧能知非定非慧亦復然矣師曰慧非定故然何知
B15n0088_p0279b23║哉不一不二誰定誰慧婆蘭陀聞之疑心冰釋至第
B15n0088_p0279b24║四戒行宗所問曰何者名戒云何名行當此戒行為
B15n0088_p0279b25║一為二彼眾中有一賢者答曰一二二一皆彼所生
B15n0088_p0279b26║依教無染此名戒行師曰汝言依教即是有染一二
B15n0088_p0279b27║俱破何言依教此二違背不及於行內外非明何名
B15n0088_p0279c01║為戒彼曰我有內外彼已知竟既得通達便是戒行
B15n0088_p0279c02║若說違背俱是俱非言及清淨即戒即行師曰俱是
B15n0088_p0279c03║俱非何言清淨既得通故何談內外賢者聞之即自
B15n0088_p0279c04║慙服至第五無得宗所問曰汝云無得無得何得既
B15n0088_p0279c05║無所得亦無得得彼眾中有寶淨者答曰我說無得
B15n0088_p0279c06║非無得得當說得得無得是得師曰得既不得得亦
B15n0088_p0279c07║非得既云得得得得何得彼曰見得非得非得是得
B15n0088_p0279c08║若見不得名為得得師曰得既非得得得無得既無
B15n0088_p0279c09║所得當何得得寶淨聞之頓除疑網至第六寂靜宗
B15n0088_p0279c10║所問曰何名寂靜於此法中誰靜誰寂彼有尊者答
B15n0088_p0279c11║曰此心不動是名為寂於法無染名之為靜師曰本
B15n0088_p0279c12║心不寂要假寂靜本來寂故何用寂靜彼曰諸法本
B15n0088_p0279c13║空以空空故於彼空空故名寂靜師曰空空已空諸
B15n0088_p0279c14║法亦爾寂靜無相何靜何寂彼尊者聞師指誨豁然
B15n0088_p0279c15║開悟既而六眾咸誓歸依由是化被南天聲馳五印
B15n0088_p0279c16║遠近學者靡然嚮風經六十餘載度無量眾後值異
B15n0088_p0279c17║見王輕毀三寶每云我之祖宗皆信佛道陷於邪見
B15n0088_p0279c18║壽年不末運祚亦促且我身是佛何更外求善惡報
B15n0088_p0279c19║應皆因多智者妄構其說至於國內耆舊為前王所
B15n0088_p0279c20║奉者悉從廢黜師知已歎彼德薄當何救之又念無
B15n0088_p0279c21║相宗中二首領其一波羅提者與王有緣將證其果
B15n0088_p0279c22║其二宗勝者非不博辯而無宿因時六宗徒眾亦各
B15n0088_p0279c23║念言佛法有難師何自安師遙知眾意即彈指應之
B15n0088_p0279c24║六眾聞之云此是我師達磨信響我等宜須速行以
B15n0088_p0279c25║副慈命言已至師所禮拜問訊師曰今一葉翳虛孰
B15n0088_p0279c26║能剪拂宗勝曰我雖淺薄敢憚其行師曰汝雖辯慧
B15n0088_p0279c27║而道力未全宗勝自念我師恐我見王作大佛事名
B15n0088_p0280a01║譽顯達暎奪尊威縱彼福慧為王我是沙門受佛教
B15n0088_p0280a02║旨豈難敵也言訖潛去至王所廣說法要及世界苦
B15n0088_p0280a03║樂人天善惡等事王與之往返徵詰無不詣理王曰
B15n0088_p0280a04║汝今所解其法何在宗勝曰如王治化當合其道王
B15n0088_p0280a05║所有道何在王曰我所有道將除邪法汝所有法將
B15n0088_p0280a06║伏何人師不起於座懸知宗勝義墮遽告波羅提曰
B15n0088_p0280a07║宗勝不稟吾教潛化於王須臾即屈汝可速救波羅
B15n0088_p0280a08║提恭稟師旨云順假神力言已雲生足下至王前默
B15n0088_p0280a09║然而住時王正問宗勝忽見波羅提乘雲而至愕然
B15n0088_p0280a10║忘其問答曰乘空來者是正是邪答曰我非邪正而
B15n0088_p0280a11║來正邪王心若正我無邪正王雖驚異而憍慢方熾
B15n0088_p0280a12║即擯宗勝令出波羅提曰王既有道何擯沙門我雖
B15n0088_p0280a13║無解願王致問王怒而問曰何者是佛答曰見性是
B15n0088_p0280a14║佛王曰師見性否答曰我見佛性王曰性在何處答
B15n0088_p0280a15║曰性在作用王曰是何作用我今不見答曰今見作
B15n0088_p0280a16║用王自不見王曰於我有否答曰王若作用無有不
B15n0088_p0280a17║是王若不用體自難見王曰若當用時幾處出現答
B15n0088_p0280a18║曰若出現時當有其八王曰其八出現當為我說波
B15n0088_p0280a19║羅提即說偈曰在胎為身處世名人在眼曰見在耳
B15n0088_p0280a20║曰聞在鼻辨香在口談論在手執捉在足運奔徧現
B15n0088_p0280a21║俱該沙界收攝在一微塵識者知是佛性不識喚作
B15n0088_p0280a22║精魂王聞偈已心即開悟乃悔謝前非咨詢法要朝
B15n0088_p0280a23║夕忘倦迄於九旬時宗勝既被斥逐退藏深山念曰
B15n0088_p0280a24║我今百歲八十為非二十年來方歸佛道性雖愚昧
B15n0088_p0280a25║行絕瑕疵不能禦難生何如死言訖即自投崖俄有
B15n0088_p0280a26║一神人以手捧承置於巖石之上安然無損宗勝曰
B15n0088_p0280a27║我忝沙門當與正法為主不能抑絕王非是以捐身
B15n0088_p0280b01║自責何神祐助一至於斯願垂一語以保餘年於是
B15n0088_p0280b02║神人乃說偈曰師壽於百歲八十而造非為近至尊
B15n0088_p0280b03║故熏修而入道雖具少智慧而多有彼我所見諸賢
B15n0088_p0280b04║等未嘗生珍敬二十年功德其心未恬靜聰明輕慢
B15n0088_p0280b05║故而獲至於此得王不敬者當感果如是自今不疎
B15n0088_p0280b06║怠不久成奇智諸聖悉存心如來亦復爾宗勝聞偈
B15n0088_p0280b07║欣然即於巖間宴坐時異見王復問波羅提曰仁者
B15n0088_p0280b08║智辯當師何人答曰我所出家即婆羅寺烏沙婆三
B15n0088_p0280b09║藏為授業師其出世師者即大王叔菩提達磨是也
B15n0088_p0280b10║王聞師名驚駭久之曰鄙薄忝嗣王位而趣邪背正
B15n0088_p0280b11║忘我尊叔遽勅近臣特加迎請師即隨使而至為王
B15n0088_p0280b12║懺悔往非王聞規誡泣謝於師又詔宗勝歸國大臣
B15n0088_p0280b13║奏曰宗勝被謫投崖今已亡矣王告師曰宗勝之死
B15n0088_p0280b14║皆自於吾如何大慈令免斯罪師曰宗勝今在巖間
B15n0088_p0280b15║宴息但遣使召當即至矣王即遣使入山果見宗勝
B15n0088_p0280b16║端居禪寂宗勝蒙召乃曰深愧王意貧道誓處巖泉
B15n0088_p0280b17║且王國賢德如林達磨是王之叔六眾所師波羅提
B15n0088_p0280b18║法中龍象願王崇仰二聖以福皇基使者復命未至
B15n0088_p0280b19║師謂王曰知取得宗勝否王曰未知師曰一請未至
B15n0088_p0280b20║再命必來良久使還果如師語師遂辭王曰當善修
B15n0088_p0280b21║德不久疾作吾且去矣經七日王乃得疾國醫診治
B15n0088_p0280b22║有加無瘳貴戚近臣憶師前記急發使告師曰王疾
B15n0088_p0280b23║殆至彌留願叔慈悲遠來診救師即至王所慰問其
B15n0088_p0280b24║疾時宗勝再承王召即別巖間波羅提久受王恩亦
B15n0088_p0280b25║來問疾波羅提曰當何施為令王免苦師即令太子
B15n0088_p0280b26║為王宥罪施恩崇奉僧寶復為王懺悔云願罪消滅
B15n0088_p0280b27║如是者三王疾有間師心念震旦緣熟行化時至乃
B15n0088_p0280c01║先辭祖塔次別同學然後至王所慰而勉之曰當勤
B15n0088_p0280c02║修白業護持三寶吾去非晚一九即迴王聞師言涕
B15n0088_p0280c03║淚交集曰此國何罪彼土何祥叔既有緣非吾所止
B15n0088_p0280c04║唯願不忘父母之國事畢早回王即具大舟實以眾
B15n0088_p0280c05║寶躬率臣寮送至海壖師汎重溟凡三周寒暑達於
B15n0088_p0280c06║南海實梁普通八年丁未歲九月二十一日也廣州
B15n0088_p0280c07║刺史蕭昂具主禮迎接表聞武帝帝覽奏遣使齋詔
B15n0088_p0280c08║迎請十月一日至金陵帝問曰朕即位以來造寺寫
B15n0088_p0280c09║經度僧不可勝紀有何功德師曰竝無功德帝曰何
B15n0088_p0280c10║以無功德師曰此但人天小果有漏之因如影隨形
B15n0088_p0280c11║雖有非實帝曰如何是真功德答曰淨智妙圓體自
B15n0088_p0280c12║空寂如是功德不以世求帝又問如何是聖諦第一
B15n0088_p0280c13║義師曰廓然無聖帝曰對朕者誰師曰不識帝不領
B15n0088_p0280c14║悟師知機不契是月十九日潛迴江北十一月二十
B15n0088_p0280c15║三日屆於洛陽當後魏孝明太和十年也寓止於嵩
B15n0088_p0280c16║山少林寺面壁而坐終日默然人莫之測謂之壁觀
B15n0088_p0280c17║婆羅門時有僧神光者曠達之士也久居伊洛博覽
B15n0088_p0280c18║羣書善談元理每嘆曰孔老之教禮術風規莊易之
B15n0088_p0280c19║書未盡妙理近聞達磨大士住止少林至人不遙當
B15n0088_p0280c20║造元境乃往彼晨夕叅承師常端坐面牆莫聞誨勵
B15n0088_p0280c21║光自惟曰昔人求道敲骨取髓刺血濟饑布髮掩泥
B15n0088_p0280c22║投崖飼虎古尚若此我又何人其年十二月九日夜
B15n0088_p0280c23║天大雨雪光堅立不動遲明積雪過膝師憫而問曰
B15n0088_p0280c24║汝久立雪中當求何事光悲淚曰惟願和尚慈悲開
B15n0088_p0280c25║甘露門廣度羣品師曰諸佛無上妙道曠劫精勤難
B15n0088_p0280c26║行能行非忍而忍豈以小德小智輕心慢心欲冀真
B15n0088_p0280c27║乘徒勞勤苦光聞師誨勵潛取利刀自斷左臂置於
B15n0088_p0281a01║師前師知是法器乃曰諸佛最初求道為法忘形汝
B15n0088_p0281a02║今斷臂吾前求亦何在師遂因與易名曰慧可光曰
B15n0088_p0281a03║諸佛法印可得聞乎師曰諸佛法印匪從人得光曰
B15n0088_p0281a04║我心未寧乞師與安師曰將心來與汝安曰覓心了
B15n0088_p0281a05║不可得師曰我與汝安心竟後孝明帝聞師異跡遣
B15n0088_p0281a06║使齎詔徵前後三至師不下少林帝彌加欽尚就賜
B15n0088_p0281a07║摩衲袈裟二領金鉢銀水瓶繒帛等師牢讓三返帝
B15n0088_p0281a08║意彌堅師乃受之自爾緇白之眾倍加信向迄九年
B15n0088_p0281a09║已欲西返天竺乃命門人曰時將至矣汝等盍各言
B15n0088_p0281a10║所得乎時門人道副對曰如我所見不執文字不離
B15n0088_p0281a11║文字而為道用師曰汝得吾皮尼總持曰我今所解
B15n0088_p0281a12║如慶喜見阿閦佛國一見更不再見師曰汝得吾肉
B15n0088_p0281a13║道育曰四大本空五陰非有而我見處無一法可得
B15n0088_p0281a14║師曰汝得吾骨最後慧可禮拜後依位而立師曰汝
B15n0088_p0281a15║得吾髓乃顧慧可而告之曰昔如來以正法眼付迦
B15n0088_p0281a16║葉大士展轉累囑而至於我我今付汝汝當護持并
B15n0088_p0281a17║授汝袈裟以為法信各有所表宜可知矣可曰請師
B15n0088_p0281a18║指陳師曰內傳法印以契證心外付袈裟以定宗旨
B15n0088_p0281a19║後代澆薄疑慮競生云吾西天之人言汝此方之子
B15n0088_p0281a20║憑何得法以何證之汝今授此衣法卻後難生但出
B15n0088_p0281a21║此衣并吾法偈用以表明其化無礙至吾滅後二百
B15n0088_p0281a22║年衣止不傳法周沙界明道者多行道者少說理者
B15n0088_p0281a23║多通理者少潛符密證千萬有餘汝當闡揚勿輕未
B15n0088_p0281a24║悟一念迴機便同本得聽吾偈曰吾本來茲土傳法
B15n0088_p0281a25║救迷情一華開五葉結果自然成師又曰吾有楞伽
B15n0088_p0281a26║經四卷亦用付汝即是如來心地要門令諸眾生開
B15n0088_p0281a27║示悟入吾自到此凡五度中毒我常自出而試之置
B15n0088_p0281b01║石石裂緣吾本離南印來此東土見赤縣神州有大
B15n0088_p0281b02║乘氣象遂踰海越漠為法求人際會未諧如愚若訥
B15n0088_p0281b03║今得汝傳授吾意已終言已乃與徒眾往禹門千聖
B15n0088_p0281b04║寺止三日有期城太守楊衒之早慕佛乘問師曰西
B15n0088_p0281b05║天五印師承為祖其道如何師曰明佛心宗行解相
B15n0088_p0281b06║應名之曰祖又問此外如何師曰須明他心知其今
B15n0088_p0281b07║古不厭有無於法無取不賢不愚無迷無悟若能是
B15n0088_p0281b08║解故稱為祖又曰弟子歸心三寶亦有年矣而智慧
B15n0088_p0281b09║昏蒙尚迷真理適聽師言罔知攸措願師慈悲開示
B15n0088_p0281b10║宗旨師知懇到即說偈曰亦不覩惡而生嫌亦不觀
B15n0088_p0281b11║善而勤措亦不捨智而近愚亦不拋迷而就悟達大
B15n0088_p0281b12║道兮過量通佛心兮出度不與凡聖同踱超然名之
B15n0088_p0281b13║曰祖衒之聞偈悲喜交并曰願師久住世間化導羣
B15n0088_p0281b14║有師曰吾即逝矣不可久留根性萬差多逢患難衒
B15n0088_p0281b15║之曰未審何人弟子為師除得師曰吾以傳佛祕密
B15n0088_p0281b16║利益迷途害彼自安必無此理衒之曰師若不言何
B15n0088_p0281b17║表通變觀照之力師不獲已乃為識曰江槎分玉浪
B15n0088_p0281b18║管炬開金鎖五口相共行九十無彼我衒之聞語莫
B15n0088_p0281b19║究其端默記於懷禮辭而去師之所識雖當時不測
B15n0088_p0281b20║而後皆符驗時魏氏奉釋禪雋如林光統律師流支
B15n0088_p0281b21║三藏者乃僧中之鸞鳳也覩師演道斥相指心每與
B15n0088_p0281b22║師論議是非蜂起師遐振元風普施法雨而偏局之
B15n0088_p0281b23║量自不堪任競起害心數加毒藥至第六度以化緣
B15n0088_p0281b24║已畢傳法得人遂不復救之端居而逝即後魏孝明
B15n0088_p0281b25║帝太和十九年丙辰歲十月五日也其年十二月二
B15n0088_p0281b26║十八日葬熊耳山起塔於定林寺後三歲魏宋雲奉
B15n0088_p0281b27║使西域迴遇師於葱嶺見手擕隻履翩翩獨逝雲問
B15n0088_p0281c01║師何往師曰西天去又謂雲曰汝主已厭世雲聞之
B15n0088_p0281c02║茫然別師東邁暨復命即明帝已登遐矣逮孝莊即
B15n0088_p0281c03║位雲具奏其事帝令啟壙惟空棺一隻革履存焉舉
B15n0088_p0281c04║朝為之驚嘆奉詔取遺履于少林寺供養至唐開元
B15n0088_p0281c05║十五年丁卯歲為信道者竊在五臺華嚴寺今不知
B15n0088_p0281c06║所在初梁武遇師因緣未契及聞化行魏邦遂欲自
B15n0088_p0281c07║撰師碑而未暇也後聞宋雲事乃成之代宗諡圓覺
B15n0088_p0281c08║大師塔曰空觀自魏丙辰歲告寂迄皇宋景德元年
B15n0088_p0281c09║甲辰得四百六十七年矣
B15n0088_p0281c10║二十九祖慧可大師
B15n0088_p0281c11║按景德傳燈錄二十九祖慧可大師者武牢人也姓
B15n0088_p0281c12║姬氏父寂未有子時嘗自念言我家崇善豈無令子
B15n0088_p0281c13║禱之既久一夕感異光照室其母因而懷姙及長遂
B15n0088_p0281c14║以照室之瑞名之曰光自幼志氣不羣博涉詩書尤
B15n0088_p0281c15║精元理而不事家產好遊山水後覽佛書超然自得
B15n0088_p0281c16║即抵洛陽龍門香山依竇淨禪師出家受具於永穆
B15n0088_p0281c17║寺浮游講肆徧學大小乘義年三十二卻返香山終
B15n0088_p0281c18║日宴坐又經八載於寂默中倏見一神人謂曰將欲
B15n0088_p0281c19║受果何滯此耶大道匪遙汝其南矣光知神助因改
B15n0088_p0281c20║名神光翌日覺頭痛如刺其師欲治之空中有聲曰
B15n0088_p0281c21║此乃換骨非常痛也光遂以見神事白於師師視其
B15n0088_p0281c22║頂骨即如五峰秀出矣乃曰汝相吉祥當有所證神
B15n0088_p0281c23║令汝南者斯則少林達磨大士必汝之師也光受教
B15n0088_p0281c24║造于少室其得法傳衣事跡達磨章具之矣自少林
B15n0088_p0281c25║託化西歸大師繼闡元風博求法嗣至北齊天平二
B15n0088_p0281c26║年有一居士年踰四十不言名氏聿來設禮而問師
B15n0088_p0281c27║曰弟子身纏風恙請和尚懺罪師曰將罪來與汝懺
B15n0088_p0282a01║居士良久云覓罪不可得師曰我與汝懺罪竟宜依
B15n0088_p0282a02║佛法僧住曰今見和尚已知是僧未審何名佛法師
B15n0088_p0282a03║曰是心是佛是心是法法佛無二僧寶亦然曰今日
B15n0088_p0282a04║始知罪性不在內不在外不在中間如其心然佛法
B15n0088_p0282a05║無二也大師深器之即為剃髮云是吾寶也宜名僧
B15n0088_p0282a06║眾其年三月十八日於光福寺受具自茲疾漸愈執
B15n0088_p0282a07║侍經二載大師乃告曰菩提達磨遠自竺乾以正法
B15n0088_p0282a08║眼藏密付於吾吾今授汝并達磨信衣汝當守護無
B15n0088_p0282a09║令斷絕聽吾偈曰本來緣有地因地種花生本來無
B15n0088_p0282a10║有種華亦不曾生大師付衣法已又曰汝受吾教宜
B15n0088_p0282a11║處深山未可行化當有國難璨曰師既預知願垂示
B15n0088_p0282a12║誨師曰非吾知也斯乃達磨傳般若多羅懸記云心
B15n0088_p0282a13║中雖吉外頭凶是也吾校年代正在于茲當諦思前
B15n0088_p0282a14║言勿罹世難然吾亦有宿累今要酬之善去善行俟
B15n0088_p0282a15║時傳付大師付囑已即於鄴都隨宜說法一音演暢
B15n0088_p0282a16║四眾歸依如是積三十四載遂韜光混跡變易儀相
B15n0088_p0282a17║或入諸酒肆或過於屠門或習街談或隨廝役人問
B15n0088_p0282a18║之曰師是道人何故如是師曰我自調心何關汝事
B15n0088_p0282a19║又於筦城縣匡救寺三門下談無上道聽者林會時
B15n0088_p0282a20║有辯和法師者於寺中講涅槃經學徒聞師闡法稍
B15n0088_p0282a21║稍引去辯和不勝其憤興謗于邑宰翟仲侃仲侃惑
B15n0088_p0282a22║其邪說加師以非法師怡然委順識真者謂之償債
B15n0088_p0282a23║時年一百七歲即隋文帝開皇十三年癸丑歲三月
B15n0088_p0282a24║十六日也後葬於磁州滏陽縣東北七十里唐德宗
B15n0088_p0282a25║諡大祖禪師自師之化至皇宋景德元年甲辰得四
B15n0088_p0282a26║百一十三年
B15n0088_p0282a27║三十祖僧璨大師
B15n0088_p0282b01║按景德傳燈錄三十祖僧璨大師者不知何許人也
B15n0088_p0282b02║初以白衣謁二祖既受度傳法隱于舒州之皖公山
B15n0088_p0282b03║屬後周武帝破滅佛法師往來太湖縣司空山居無
B15n0088_p0282b04║常處積十餘載時人無能知者至隋開皇十二年壬
B15n0088_p0282b05║子歲有沙彌道信年始十四來禮師曰願和尚慈悲
B15n0088_p0282b06║乞與解脫法門師曰誰縛汝曰無人縛師曰何更求
B15n0088_p0282b07║解脫乎信於言下大悟服勞九載後於吉州受戒侍
B15n0088_p0282b08║奉尤謹師屢試以元微知其緣熟乃付衣法偈曰華
B15n0088_p0282b09║種雖因地從地種華生若無人下種華地盡無生師
B15n0088_p0282b10║又曰昔可大師付吾法後往鄴都行化三十年方終
B15n0088_p0282b11║今吾得汝何滯此乎即適羅浮山優游二載卻旋舊
B15n0088_p0282b12║址逾月士民奔趨大設檀供師為四眾廣宣心要訖
B15n0088_p0282b13║於法會大樹下合掌立終即隋煬帝大業二年丙寅
B15n0088_p0282b14║十月十五日也唐元宗諡鑑智禪師覺寂之塔至皇
B15n0088_p0282b15║宋景德元年甲辰凡四百載矣初唐河南尹李常素
B15n0088_p0282b16║仰祖風深得元旨天寶乙酉歲遇菏澤神會問曰三
B15n0088_p0282b17║祖大師葬在何處或聞入羅浮不迴或說終於山谷
B15n0088_p0282b18║未知孰是會曰璨大師自羅浮歸山谷得月餘方示
B15n0088_p0282b19║滅今舒州見有三祖墓常未之信也常謫為舒州別
B15n0088_p0282b20║駕因詢問山谷寺眾僧曰聞寺後有三祖墓是否時
B15n0088_p0282b21║上座慧觀對曰有之常欣然與寮佐同往瞻禮又啟
B15n0088_p0282b22║壙取真儀闍維之得五色舍利三百粒以百粒出己
B15n0088_p0282b23║俸建塔焉百粒寄荷澤神會以徵前言百粒隨身後
B15n0088_p0282b24║於洛中私第設齋以慶之時有西域三藏揵那等在
B15n0088_p0282b25║會中常問三藏天竺禪門祖師多少揵那答曰自迦
B15n0088_p0282b26║葉至般若多羅有二十七祖若敘師子尊者傍出達
B15n0088_p0282b27║磨達四世二十二人總有四十九祖若從七佛至此
B15n0088_p0282c01║璨大師不括橫枝凡三十七世常又問會中者德曰
B15n0088_p0282c02║嘗見祖圖或引五十餘祖至於支派差殊宗族不定
B15n0088_p0282c03║或但有空名者以何為驗時有智本禪師者六祖門
B15n0088_p0282c04║人也答曰斯乃後魏初佛法淪替有沙門曇曜於紛
B15n0088_p0282c05║紜中以素絹單錄得諸祖名字或忘失次第藏衣領
B15n0088_p0282c06║中隱于巖穴經三十五載至文成帝即位法門中與
B15n0088_p0282c07║曇曜名行俱崇遂為僧統乃集諸沙門重議結集目
B15n0088_p0282c08║為付法藏傳其間小有差互即曇曜抄錄時怖懼所
B15n0088_p0282c09║致又經一十三年帝令國子博士黃元真與北天竺
B15n0088_p0282c10║三藏佛陀扇多吉弗煙等重究梵文甄別宗旨次敘
B15n0088_p0282c11║師承得無紕繆也
B15n0088_p0282c12║三十一祖道信大師
B15n0088_p0282c13║按景德傳燈錄三十一祖道信大師者姓司馬氏世
B15n0088_p0282c14║居河內後徙於靳州之廣濟縣師生而超異幼慕空
B15n0088_p0282c15║宗諸解脫門宛如宿習既嗣祖風攝心無寐脅不至
B15n0088_p0282c16║席者僅六十年隋大業十三載領徒眾抵吉州值羣
B15n0088_p0282c17║盜圍城七旬不解萬眾惶怖師愍之教令念摩訶般
B15n0088_p0282c18║若時賊眾望雉堞間若有神兵乃相謂曰城內必有
B15n0088_p0282c19║異人不可攻矣稍稍引去唐武德甲申歲師卻返斬
B15n0088_p0282c20║春住破頭山學侶雲臻一日往黃梅縣路逢一小兒
B15n0088_p0282c21║骨相奇秀異乎常童師問曰子何姓答曰性即有不
B15n0088_p0282c22║是常性師曰是何姓答曰是佛性師曰汝無姓耶答
B15n0088_p0282c23║曰性空故師默識其法器即俾侍者至其家於父母
B15n0088_p0282c24║所乞令出家父母以宿緣故殊無難色遂捨為弟子
B15n0088_p0282c25║以至付法傳衣偈曰華種有生性因地華生生大緣
B15n0088_p0282c26║與信合當生生不生遂以學徒委之一日告眾曰吾
B15n0088_p0282c27║武德中遊廬山登絕頂望破頭山見紫雲如葢下有
B15n0088_p0283a01║白氣橫分六道汝等會否眾皆默然忍曰莫是和尚
B15n0088_p0283a02║他後橫出一枝佛法否師曰善後貞觀癸卯歲太宗
B15n0088_p0283a03║嚮師道味欲瞻風彩詔赴京師上表遜謝前後三返
B15n0088_p0283a04║竟以疾辭第四度命使曰如果不起即取首來使至
B15n0088_p0283a05║山諭旨師乃引頸就刃神色儼然使異之迴以狀聞
B15n0088_p0283a06║帝彌加歎慕就賜珍繒以遂其志迄高宗永徽辛亥
B15n0088_p0283a07║歲閏九月四日忽垂誡門人曰一切諸法悉皆解脫
B15n0088_p0283a08║汝等各自護念流化未來言訖安坐而逝壽七十有
B15n0088_p0283a09║二塔于本山明年四月八日塔戶無故自開儀相如
B15n0088_p0283a10║生爾後門人不敢復閉代宗諡大醫禪師慈雲之塔
B15n0088_p0283a11║自圓寂至皇宋景德元年甲辰凡三百五十六載
B15n0088_p0283a12║三十二祖弘忍大師
B15n0088_p0283a13║按景德傳燈錄三十二祖弘忍大師者靳州黃梅人
B15n0088_p0283a14║也姓周氏生而岐嶷童遊時逢一智者歎曰此子闕
B15n0088_p0283a15║七種相不逮如來後遇信大師得法嗣化於破頭山
B15n0088_p0283a16║咸亨中有一居士姓盧名慧能自新州來參謁師問
B15n0088_p0283a17║曰汝自何來曰嶺南師曰欲須何事曰唯求作佛師
B15n0088_p0283a18║曰嶺南人無佛性若為得佛曰人即有南北佛性豈
B15n0088_p0283a19║然師知是異人乃訶曰著槽廠去能禮足而退便入
B15n0088_p0283a20║碓坊服勞於杵臼之間晝夜不息經八月師知付授
B15n0088_p0283a21║時至遂告眾曰正法難解不可徒記吾言持為己任
B15n0088_p0283a22║汝等各自隨意述一偈若語意冥符則衣法皆付時
B15n0088_p0283a23║會下七百餘僧上座神秀者學通內外眾所宗仰咸
B15n0088_p0283a24║共推稱云若非尊秀疇敢當之神秀竊聆眾譽不復
B15n0088_p0283a25║思惟乃於廊壁書一偈云身是菩提樹心如明鏡臺
B15n0088_p0283a26║時時勤拂拭莫遣有塵埃師因經行忽見此偈知是
B15n0088_p0283a27║神秀所述乃讚歎曰後代依此修行亦得勝果其壁
B15n0088_p0283b01║本欲令處士盧珍繪楞伽變相及見題偈在壁遂止
B15n0088_p0283b02║不畵各令誦念能在碓坊忽聆誦偈乃問同學是何
B15n0088_p0283b03║章句同學曰汝不知和尚求法嗣令各述心偈此則
B15n0088_p0283b04║秀上座所述和尚深加歎賞必將付法傳衣也能曰
B15n0088_p0283b05║其偈云何同學為誦能良久曰美則美矣了則未了
B15n0088_p0283b06║同學訶曰庸流何知勿發狂言能曰子不信耶願以
B15n0088_p0283b07║一偈和之同學不答相視而笑能至夜密告一童子
B15n0088_p0283b08║引至廊下能自秉燭令童子於秀偈之側寫一偈云
B15n0088_p0283b09║菩提本非樹心鏡亦非臺本來無一物何假拂塵埃
B15n0088_p0283b10║大師後見此偈云此是誰作亦未見性眾聞師語遂
B15n0088_p0283b11║不之顧逮夜乃潛令人自碓坊召能行者入室告曰
B15n0088_p0283b12║諸佛出世為一大事故隨機小大而引導之遂有十
B15n0088_p0283b13║地三乘頓漸等旨以為教門然以無上微妙祕密圓
B15n0088_p0283b14║明真實正法眼藏付于上首大迦葉尊者展轉傳授
B15n0088_p0283b15║二十八世至達磨屆于此土得可大師承襲以至于
B15n0088_p0283b16║吾今以法寶及所傳袈裟用付於汝善自保護無令
B15n0088_p0283b17║斷絕聽吾偈曰有情來下種因地果還生無情既無
B15n0088_p0283b18║種無性亦無生能居士跪受衣法啟曰法則既授衣
B15n0088_p0283b19║付何人師曰昔達磨初至人未知信故傳衣以明得
B15n0088_p0283b20║法今信心已熟衣乃爭端止於汝身不復傳也且當
B15n0088_p0283b21║遠隱俟時行化所謂授衣之人命如懸絲也能曰當
B15n0088_p0283b22║隱何所師曰逢懷即止遇會且藏能禮足已捧衣而
B15n0088_p0283b23║出是夜南邁大眾莫知忍大師自此不復上堂凡三
B15n0088_p0283b24║日大眾疑怪致問祖曰吾道行矣何更詢之復問衣
B15n0088_p0283b25║法誰得耶師曰能者得於是眾議盧行者名能尋訪
B15n0088_p0283b26║既失懸知彼得即共奔逐忍大師既付衣法復經四
B15n0088_p0283b27║載至上元二年忽告眾曰吾今事畢時可行矣即入
B15n0088_p0283c01║室安坐而逝壽七十有四建塔於黃梅之東山代宗
B15n0088_p0283c02║皇帝諡大滿禪師法雨之塔自大師滅度至皇宋景
B15n0088_p0283c03║德元年甲辰凡三百三十年
B15n0088_p0283c04║三十三祖慧能大師
B15n0088_p0283c05║按景德傳燈錄三十三祖慧能大師者俗姓盧氏其
B15n0088_p0283c06║先范陽人父行瑫武德中左宦于南海之新州遂占
B15n0088_p0283c07║籍焉三歲喪父其母守志鞠養及長家尤貧窶師樵
B15n0088_p0283c08║采以給一日負薪至市中聞客讀金剛經悚然問其
B15n0088_p0283c09║客曰此何法也得於何人客曰此名金剛經得於黃
B15n0088_p0283c10║梅忍大師師遽告其母以為法尋師之意直抵韶州
B15n0088_p0283c11║遇高行士劉志略結為交友尼無盡藏者即志略之
B15n0088_p0283c12║姑也常讀涅槃經師暫聽之即為解說其義尼遂執
B15n0088_p0283c13║卷問字師曰字即不識義即請問尼曰字尚不識曷
B15n0088_p0283c14║能會義師曰諸佛妙理非關文字尼驚異之告鄉里
B15n0088_p0283c15║者艾云能是有道之人宜請供養於是居人競來瞻
B15n0088_p0283c16║禮近有寶林古寺舊地眾議營葺俾師居之四眾霧
B15n0088_p0283c17║集俄成寶坊師一日忽自念曰我求大法豈可中道
B15n0088_p0283c18║而止明日遂行至昌樂縣西山石室間遇智遠禪師
B15n0088_p0283c19║師遂請益遠曰觀子神姿爽拔殆非常人吾聞西域
B15n0088_p0283c20║菩提達磨傳心印於黃梅汝當往彼叅決師辭去直
B15n0088_p0283c21║造黃梅之東禪即唐咸亨二年也忍大師一見默而
B15n0088_p0283c22║識之後傳衣法令隱于懷集四會之間至儀鳳元年
B15n0088_p0283c23║丙子正月八日屆南海遇印宗法師於法性寺講涅
B15n0088_p0283c24║槃經師寓止廊廡間暮夜風颺剎旛聞二僧對論一
B15n0088_p0283c25║云旛動一云風動往復酬答未曾契理師曰可容俗
B15n0088_p0283c26║流輙預高論否直以風旛非動動自心耳印宗竊聆
B15n0088_p0283c27║此語竦然異之翌日邀師入室徵風旛之義師具以
B15n0088_p0284a01║理告印宗不覺起立云行者定非常人師為是誰師
B15n0088_p0284a02║更無所隱直敘得法因由於是印宗執弟子之禮請
B15n0088_p0284a03║受禪要乃告四眾曰印宗具足凡夫今遇肉身菩薩
B15n0088_p0284a04║即指座下盧居士云即此是也因請出所傳信衣悉
B15n0088_p0284a05║令瞻禮至正月十五日會諸名德為之剃髮二月八
B15n0088_p0284a06║日就法性寺智光律師受滿分戒其戒壇即宋朝求
B15n0088_p0284a07║那跋陀三藏之所置也三藏記云後當有肉身菩薩
B15n0088_p0284a08║在此壇受戒又梁末真諦三藏於壇之側手植二菩
B15n0088_p0284a09║提樹謂眾曰卻後一百二十年有大開士於此樹下
B15n0088_p0284a10║演無上乘度無量眾師具戒已於此樹下開東山法
B15n0088_p0284a11║門宛如宿契明年二月八日忽謂眾曰吾不願此居
B15n0088_p0284a12║要歸舊隱時印宗與緇白千餘人送師歸寶林寺韶
B15n0088_p0284a13║州刺史韋據請於大梵寺轉妙法輪并受無相心地
B15n0088_p0284a14║戒門人紀錄目為壇經盛行於世然返曹谿雨大法
B15n0088_p0284a15║雨學者不下千數中宗神龍元年降詔云朕請安秀
B15n0088_p0284a16║二師宮中供養萬機之暇每究一乘二師竝推讓云
B15n0088_p0284a17║南方有能禪師密受忍大師衣法可就彼問今遣內
B15n0088_p0284a18║侍薛簡馳詔迎請願師慈念速赴上京師上表辭疾
B15n0088_p0284a19║願終林麓薛簡曰京城禪德皆云欲得會道必須坐
B15n0088_p0284a20║禪習定若不因禪定得而解脫者未之有也未審師
B15n0088_p0284a21║所說法如何師曰道由心悟豈在坐也經云若見如
B15n0088_p0284a22║來若坐若臥是行邪道何故無所從來亦無所去若
B15n0088_p0284a23║無生滅是如來清淨禪諸法空寂是如來清淨坐究
B15n0088_p0284a24║竟無證豈况坐耶簡曰弟子之迴主上必問願和尚
B15n0088_p0284a25║慈悲指示心要師曰道無明暗明暗是代謝之義明
B15n0088_p0284a26║明無盡亦是有盡簡曰明喻智慧暗况煩惱修道之
B15n0088_p0284a27║人儻不以智慧照破煩惱無始生死憑何出離師曰
B15n0088_p0284b01║若以智慧照煩惱者此是二乘小兒羊鹿等機上智
B15n0088_p0284b02║大根悉不如是簡曰如何是大乘見解師曰明與無
B15n0088_p0284b03║明其性無二無二之性即是實性實性者處凡愚而
B15n0088_p0284b04║不減在聖賢而不增住煩惱而不亂居禪定而不寂
B15n0088_p0284b05║不斷不常不來不去不在中間及其內外不生不滅
B15n0088_p0284b06║性相如如常住不遷名之曰道簡曰師說不生不滅
B15n0088_p0284b07║何異外道師曰外道所說不生不滅者將滅止生以
B15n0088_p0284b08║生顯滅滅猶不滅生說無生我說不生不滅者本自
B15n0088_p0284b09║無生今亦無滅所以不同外道汝若欲知心要但一
B15n0088_p0284b10║切善惡都莫思量自然得入清淨心體湛然常寂妙
B15n0088_p0284b11║用恆沙簡蒙指教豁然大悟禮辭歸闕表奏師語有
B15n0088_p0284b12║詔謝師并賜摩衲袈裟絹五百匹寶鉢一口十二月
B15n0088_p0284b13║十九日敕改古寶林為中興寺三年十一月十八日
B15n0088_p0284b14║又敕韶州刺史重加崇飾賜額為法泉寺師新州舊
B15n0088_p0284b15║居為國恩寺一日師謂眾曰諸善知識汝等各各淨
B15n0088_p0284b16║心聽吾說法汝等諸人自心是佛更莫狐疑外無一
B15n0088_p0284b17║物而得建立皆是本心生萬種法故經云心生種種
B15n0088_p0284b18║法生心滅種種法滅若欲成就種智須達一相三昧
B15n0088_p0284b19║一行三昧若於一切處而不住相彼相中不生憎愛
B15n0088_p0284b20║亦無取捨不念利益成壞等事安靜閑恬虛融澹泊
B15n0088_p0284b21║此名一相三昧若於一切處行住坐臥純一直心不
B15n0088_p0284b22║動道場真成淨土名一行三昧若人具二三昧如地
B15n0088_p0284b23║有種能含藏長養成就其實一相一行亦復如是我
B15n0088_p0284b24║今說法猶如時雨溥潤大地汝等佛性譬諸種子遇
B15n0088_p0284b25║茲霑洽悉得發生承吾旨者決獲菩提依吾行者定
B15n0088_p0284b26║證妙果先天元年告諸徒眾曰吾忝受忍大師衣法
B15n0088_p0284b27║今為汝等說法不付其衣蓋汝等信根淳熟決定不
B15n0088_p0284c01║疑堪任大事聽吾偈曰心地含諸種普雨悉皆生頓
B15n0088_p0284c02║悟華情已菩提果自成師說偈已復曰其法無二其
B15n0088_p0284c03║心亦然其道清淨亦無諸相汝等慎勿觀淨及空其
B15n0088_p0284c04║心此心本淨無可取捨各自努力隨緣好去師說法
B15n0088_p0284c05║利生經四十載其年七月六日命弟子往新州國恩
B15n0088_p0284c06║寺建報恩塔仍令倍工又有蜀僧名方辯來謁師云
B15n0088_p0284c07║善捏塑師正色曰試塑看方辯不領旨乃塑師真可
B15n0088_p0284c08║高七寸曲盡其妙師觀之曰汝善塑性不善佛性酬
B15n0088_p0284c09║以衣物僧禮謝而去先天二年七月一日謂門人曰
B15n0088_p0284c10║吾欲歸新州汝速理舟檝時大眾哀慕乞師且住師
B15n0088_p0284c11║曰諸佛出現猶示涅槃有來必去理亦常然吾此形
B15n0088_p0284c12║骸歸必有所眾曰師從此去早晚卻迴師曰葉落歸
B15n0088_p0284c13║根來時無口又問師之法眼何人傳受師曰有道者
B15n0088_p0284c14║得無心者通又問後莫有難否曰吾滅後五六年當
B15n0088_p0284c15║有一人來取吾首聽吾記曰頭上養親口裏須餐遇
B15n0088_p0284c16║滿之難楊柳為棺又云吾去七十年有二菩薩從東
B15n0088_p0284c17║方來一在家一出家同時興化建立吾宗締緝伽藍
B15n0088_p0284c18║昌隆法嗣言訖往新州國恩寺沐浴訖跏趺而化異
B15n0088_p0284c19║香襲人白虹屬地即其年八月三日也時韶新兩郡
B15n0088_p0284c20║各修靈塔道俗莫決所之兩郡刺史共焚香祝云香
B15n0088_p0284c21║煙引處即師之欲歸焉時罏香騰涌直貫曹谿以十
B15n0088_p0284c22║一月十三日入塔壽七十六前韶州刺史韋據撰碑
B15n0088_p0284c23║門人憶念取首之記遂先以鐵葉漆布固護師頸塔
B15n0088_p0284c24║中有達磨所傳信衣中宗賜摩衲寶鉢方辯塑真道
B15n0088_p0284c25║具等主塔侍者尸之開元十年壬戌八月三日夜半
B15n0088_p0284c26║忽聞塔中如拽鐵索聲僧眾驚起見一孝子從塔中
B15n0088_p0284c27║走出尋見師頸有傷具以賊事聞於州縣縣令楊侃
B15n0088_p0285a01║刺史柳無忝得牒切加擒捉五日於石角村捕得賊
B15n0088_p0285a02║人送韶州鞫問云姓張名淨滿汝州梁縣人於洪州
B15n0088_p0285a03║開元寺受新羅僧金大悲錢二十千令取六祖大師
B15n0088_p0285a04║首歸海東供養柳守聞狀未即加刑乃躬至曹谿問
B15n0088_p0285a05║師上足令韜曰如何處斷韜曰若以國法論理須誅
B15n0088_p0285a06║夷但以佛教慈悲冤親平等况彼求欲供養罪可恕
B15n0088_p0285a07║矣柳守嘉歎曰始知佛門廣大遂赦之上元元年肅
B15n0088_p0285a08║宗遣使就請師衣鉢歸內供養至永泰元年五月五
B15n0088_p0285a09║日代宗夢六祖大師請衣鉢七日敕刺史楊瑊云朕
B15n0088_p0285a10║夢感能禪師請傳法袈裟卻歸曹谿今遣鎮國大將
B15n0088_p0285a11║軍劉崇景頂戴而送朕謂之國寶卿可於本寺如法
B15n0088_p0285a12║安置專令僧眾親承宗旨者嚴加守護勿令遺墜後
B15n0088_p0285a13║或為人偷竊皆不遠而獲如是者數四憲宗諡大鑒
B15n0088_p0285a14║禪師塔曰元和靈照皇朝開寶初王師平南海劉氏
B15n0088_p0285a15║殘兵作梗師之塔廟鞠為煨燼而真身為守塔僧保
B15n0088_p0285a16║護一無所損尋有制興修功未竟會太宗即位畱心
B15n0088_p0285a17║禪門頗增壯麗焉大師自唐先天二年癸丑入滅至
B15n0088_p0285a18║今景德元年甲辰歲凡二百九十二年矣