B15n0088_p0352a01║欽定古今圖書集成博物彙編神異典
B15n0088_p0352a02║　第八十九卷目錄
B15n0088_p0352a03║佛菩薩部總論
B15n0088_p0352a04║梁沈隱侯集（答陶華陽）
B15n0088_p0352a05║竹窻隨筆（菩薩不現今時）
B15n0088_p0352a06║竹窻二筆（菩薩）
B15n0088_p0352a07║佛菩薩部藝文一
B15n0088_p0352a08║佛影銘（并序）　宋謝靈運
B15n0088_p0352a09║彌勒菩薩讚　傅亮
B15n0088_p0352a10║文殊師利菩薩讚　前人
B15n0088_p0352a11║佛影頌　鮑照
B15n0088_p0352a12║千佛頌　梁忱約
B15n0088_p0352a13║彌勒讚　前人
B15n0088_p0352a14║彌陀佛銘　前人
B15n0088_p0352a15║釋迦文佛像銘　前人
B15n0088_p0352a16║佛知不異眾生知義　前人
B15n0088_p0352a17║千佛因緣述意　唐釋道世
B15n0088_p0352a18║千佛述意　前人
B15n0088_p0352a19║達磨大師法門義讚　釋皎然
B15n0088_p0352a20║普賢應夢記　宋孫覿
B15n0088_p0352a21║釋迦成道賦　金丁暐仁
B15n0088_p0352a22║釋迦牟尼佛文　明太祖
B15n0088_p0352a23║禪海羅漢讚　同前
B15n0088_p0352a24║佛菩薩部藝文二（詩）
B15n0088_p0352a25║四月八日讚佛詩　晉釋支遁
B15n0088_p0352a26║詠八日詩三首　前人
B15n0088_p0352a27║法樂辭十二首　齊王融
B15n0088_p0352b01║吳中禮石佛　梁江淹
B15n0088_p0352b02║舍利佛　隋闕名
B15n0088_p0352b03║僧伽歌　唐李白
B15n0088_p0352b04║贊佛牙　宋太宗
B15n0088_p0352b05║前題　真宗
B15n0088_p0352b06║前題　仁宗
B15n0088_p0352b07║前題　徽宗
B15n0088_p0352b08║佛菩薩部選句
B15n0088_p0352b09║佛菩薩部紀事
B15n0088_p0352b10║佛菩薩部雜錄
B15n0088_p0352b11║佛菩薩部外編
B15n0088_p0352b12║
B15n0088_p0352b13║
B15n0088_p0352b14║
B15n0088_p0352b15║
B15n0088_p0352b16║
B15n0088_p0352b17║
B15n0088_p0352b18║
B15n0088_p0352b19║神異典第八十九卷
B15n0088_p0352b20║佛菩薩部總論
B15n0088_p0352b21║梁沈隱候集
B15n0088_p0352b22║答陶華陽
B15n0088_p0352b23║難云釋迦之現近在莊王唐虞夏殷何必已有周公
B15n0088_p0352b24║不言恐由未出非關宜隱育王造塔始敬王之世閻
B15n0088_p0352b25║浮有四則東國不容都無答曰釋迦出世年月不可
B15n0088_p0352b26║得知佛經既無年曆注記此法又未東流何以得知
B15n0088_p0352b27║是周莊之時不過以春秋魯莊七年四月辛卯恆星
B15n0088_p0352c01║不見為據三代年既不同不知外國用何曆法何因
B15n0088_p0352c02║知魯莊之四月是外國之四月乎若外國用周正邪
B15n0088_p0352c03║則四月辛卯長曆推是五日了非八日若用殷正邪
B15n0088_p0352c04║周之四月殷之三月用夏正邪周之四月夏之二月
B15n0088_p0352c05║都不與佛家四月八日同也若以魯之四月為證則
B15n0088_p0352c06║日月參差不可為定若不以此為證則佛生年月無
B15n0088_p0352c07║證可尋且釋迦初誕惟空中自明不云星辰不見也
B15n0088_p0352c08║瑞相又有日月星辰停住不行又云明星出時墮地
B15n0088_p0352c09║行七步初無星辰不現之語與春秋恆星不現意趣
B15n0088_p0352c10║永乖若育王造塔是敬王之世閻浮有四此道已流
B15n0088_p0352c11║東國者敬王以來至於六國記注繁密曾無一槩育
B15n0088_p0352c12║王立塔非敬王之時又分明也以此而推則釋迦之
B15n0088_p0352c13║興不容在近周世公旦之情何得未有
B15n0088_p0352c14║竹牕隨筆
B15n0088_p0352c15║菩薩不現今時
B15n0088_p0352c16║竊怪今時造業者多信道者寡菩薩既度生無已何
B15n0088_p0352c17║不分身示現化誘羣迷且昔佛法東流自漢魏以迄
B15n0088_p0352c18║宋元善知識出世若鱗次然元季國初猶見一二近
B15n0088_p0352c19║朝寥寥無聞如地藏願度盡眾生觀音稱無剎不現
B15n0088_p0352c20║豈其忍遺未度之生亦有不現之剎耶久而思之乃
B15n0088_p0352c21║知菩薩隨緣度生眾生無緣則不能度譬諸月在天
B15n0088_p0352c22║上本無絕水之心木自不清月則不現况今末法漸
B15n0088_p0352c23║深心垢彌甚菩薩固時時度生而生無受度之地是
B15n0088_p0352c24║則臨濁水而求明月奚可得乎
B15n0088_p0352c25║竹牕二筆
B15n0088_p0352c26║菩薩
B15n0088_p0352c27║人見如來彈斥偏小讚歎大乘知菩薩道所當行矣
B15n0088_p0353a01║然不審其實而徒假其名為害滋甚是故未能自度
B15n0088_p0353a02║先能度人者菩薩也因是而己事不明好為人師則
B15n0088_p0353a03║非矣六度齊修萬行兼備者菩薩也因是而專務有
B15n0088_p0353a04║為全拋心地則非矣無惡名怖乃至無大眾威德怖
B15n0088_p0353a05║坦然自在者菩薩也因是而聞過不悛輕世傲物則
B15n0088_p0353a06║非矣即殺為慈即盜為施乃至即妄言成實語種種
B15n0088_p0353a07║權宜方便不可以常情局者菩薩也因是而毒害刧
B15n0088_p0353a08║奪欺誑甚而破滅律儀撥無因果如古謂飲酒食肉
B15n0088_p0353a09║不礙菩提行盜行婬無妨般若則非矣此則徇名失
B15n0088_p0353a10║實不善學柳下惠而學步於邯鄲者也大道無成業
B15n0088_p0353a11║果先就慎之慎之
B15n0088_p0353a12║
B15n0088_p0353a13║
B15n0088_p0353a14║
B15n0088_p0353a15║
B15n0088_p0353a16║
B15n0088_p0353a17║
B15n0088_p0353a18║
B15n0088_p0353a19║佛菩薩部藝文一
B15n0088_p0353a20║佛影銘（并序）宋謝靈運
B15n0088_p0353a21║夫大慈弘物因感而接接物之緣端緒不一難以
B15n0088_p0353a22║形檢易以理測故已備載經傳具著記論矣雖舟
B15n0088_p0353a23║壑緬謝像法猶在感運欽風日月彌深法顯道人
B15n0088_p0353a24║至自祗洹具說佛影偏為靈奇幽巖嵌壁若有存
B15n0088_p0353a25║形容儀端莊相好具足莫知始終常自湛然廬山
B15n0088_p0353a26║法師聞風而悅於是隨喜幽室即考空巖北杭峻
B15n0088_p0353a27║嶺南映滮澗摹擬遺量寄託青彩豈惟像形也篤
B15n0088_p0353b01║故亦傳心者極矣道秉道人遠宣意旨命余製銘
B15n0088_p0353b02║以充刊刻石銘所始寔由功被未有道宗崇大若
B15n0088_p0353b03║此之比豈淺思膚學所能宣述事經徂謝永眷罔
B15n0088_p0353b04║已輙罄竭劣薄以諾心許徽猷祕奧萬不寫一庶
B15n0088_p0353b05║推誠心頗感羣物飛鶚有革音之期闡提獲自拔
B15n0088_p0353b06║之路當相尋於淨土解顏於道塲聖不我欺致果
B15n0088_p0353b07║必報援筆興言情迫其慨
B15n0088_p0353b08║羣生因染六趣牽纏七識迭用九居屢遷劇哉五陰
B15n0088_p0353b09║卷矣四緣遍使轉輪苦根迍邅迍邅未已轉輪在己
B15n0088_p0353b10║四緣雲薄五陰火起亹亹正覺是極是理動不傷寂
B15n0088_p0353b11║行不乖止曉爾長夢貞爾沈詖以我神明成爾靈智
B15n0088_p0353b12║我無自我實承其義爾無自爾必祛其偽偽既殊塗
B15n0088_p0353b13║義故多端因聲成韻即色開顏望影知易尋響非難
B15n0088_p0353b14║形聲之外復有可觀觀遠表相就近曖景匪質匪空
B15n0088_p0353b15║莫測莫領倚巖煇林傍潭鑿并借空傳翠激光發冏
B15n0088_p0353b16║金好冥漠白豪幽曖日月居諸胡寧斯慨曾是望僧
B15n0088_p0353b17║擁誠俟對承風遺則曠若有槩敬圖遺蹤疏鑿峻峯
B15n0088_p0353b18║周流步欄窈窕房櫳激波映墀引月入窻雲往拂山
B15n0088_p0353b19║風來過松地勢既美像形亦篤彩淡浮色羣視沈覺
B15n0088_p0353b20║若滅若無在摹在學由其潔精能感靈獨誠之云孚
B15n0088_p0353b21║惠亦孔續嗟爾懷道慎勿中惕弱喪之推闡提之役
B15n0088_p0353b22║反路今覩發蒙茲覿式厲厥心時逝流易敢銘靈宇
B15n0088_p0353b23║敬告震錫
B15n0088_p0353b24║彌勒菩薩讚傅亮
B15n0088_p0353b25║時無並后道不二司龍潛兜率按轡候時翳翳長夜
B15n0088_p0353b26║懷而慕思思樂朗旦屬想靈期
B15n0088_p0353b27║文殊師利菩薩讚前人
B15n0088_p0353c01║在昔龍種今也童真業化游方罔識厥津高會維那
B15n0088_p0353c02║研微盡神發揮幽賾導達天人
B15n0088_p0353c03║佛影頌鮑照
B15n0088_p0353c04║形生麗怪神照潭寂驗幽以明考心者迹六塵煩苦
B15n0088_p0353c05║五道綿劇乃炳舟梁爰悟淪溺色丹貌繢留相瓊石
B15n0088_p0353c06║金光絕見玉毫遺覿俾昏作朗効順去逆
B15n0088_p0353c07║千佛頌梁沈約
B15n0088_p0353c08║道有偕適理無二歸照寂同是形相俱非千覺俯應
B15n0088_p0353c09║遞叩冥機七尊緬矣感謝先違既過已滅未來無像
B15n0088_p0353c10║一剎靡停三念齊往不常不住非今非曩賢刧雖遼
B15n0088_p0353c11║倏焉如響栖林藉樹背室違家前佛後佛迹罔隆窳
B15n0088_p0353c12║或遊堅固或蔭龍華能達斯旨可類恆沙甡甡羣有
B15n0088_p0353c13║均此妙極先晚參差各願隨力密迹弘道數終乃陟
B15n0088_p0353c14║誓覩來運永傳今識
B15n0088_p0353c15║彌勒讚前人
B15n0088_p0353c16║乘教本一法門不二業基累明功由積地渺渺長津
B15n0088_p0353c17║遙遙遐轡道有常尊神無恆器脫屣王家來承寶位
B15n0088_p0353c18║慧日晨開香雨宵墜藉感必從憑緣斯至曰我聖儲
B15n0088_p0353c19║儀天作貳尚想龍柯瞻言思媚鐫石圖徽雕金寫祕
B15n0088_p0353c20║望極齊工舉光等邃超矣福臻融然理備敬勒元蹤
B15n0088_p0353c21║式傳遐懿
B15n0088_p0353c22║彌陀佛銘前人
B15n0088_p0353c23║法身無象常住非形理空反應智滅為靈窮寂震響
B15n0088_p0353c24║大夜開冥眇哉遐壽非歲非齡物愛彫彩人榮寶飾
B15n0088_p0353c25║事儉欲興情充累息至矣淵聖流仁動惻順彼世心
B15n0088_p0353c26║成茲願力於惟淨土既麗且莊琪路異色林沼焜煌
B15n0088_p0353c27║靡胎靡娠化自餘方託生在焉紫帶青房眷言安養
B15n0088_p0354a01║興言遐適報路雖長由心咫尺幽誠曷寄刊靈表跡
B15n0088_p0354a02║髣髴尊儀圖金寫石瀢沱玉沙乍來乍往玲瓏寶樹
B15n0088_p0354a03║因風韻響願遊彼國晨翹暮想七珍非羨三達斯仰
B15n0088_p0354a04║釋迦文佛像銘前人
B15n0088_p0354a05║積智成朗積因成業能仁爽感將吼妙法駐景上天
B15n0088_p0354a06║降生右脅始出四門終超九劫眇求靈性曠追元軫
B15n0088_p0354a07║道雖有門跡無可朕物我兼謝心行同泯一去後心
B15n0088_p0354a08║百非寧盡式資理悟悟以言陳言不自布出之者身
B15n0088_p0354a09║有來必應如泥在鈞形酬響荅且物且人應我以形
B15n0088_p0354a10║而余朦瞽守茲大夜焉拔斯苦仰尋靈相法言攸吐
B15n0088_p0354a11║不有尊儀蔓焉誰覩
B15n0088_p0354a12║佛知不異眾生知義前人
B15n0088_p0354a13║佛者覺也覺者知也凡夫之與佛地立善知惡未始
B15n0088_p0354a14║不同也但佛地所知者得善之正路凡夫所知者失
B15n0088_p0354a15║善之邪路凡夫得正路之知與佛之知不異也正謂
B15n0088_p0354a16║以所善非善故失正路耳故知凡夫之知與佛之知
B15n0088_p0354a17║不異由於所知之事異知不異也凡夫之所知不謂
B15n0088_p0354a18║所知非善在於求善而至於不善若積此求善之心
B15n0088_p0354a19║會得歸善之路或得路則至於佛也此眾生之為佛
B15n0088_p0354a20║性實在其知性常傳也
B15n0088_p0354a21║千佛因緣述意唐釋道世
B15n0088_p0354a22║夫千佛乘暉萬靈景燭觀機適務極聖弘恩所以聖
B15n0088_p0354a23║人陳福以勸善示禍以戒惡小人謂善無益而不為
B15n0088_p0354a24║謂惡無傷而不去然有殃有福之言乃華而不實無
B15n0088_p0354a25║益無傷之論則信而有徵是以大聖慈愍哀斯愚惑
B15n0088_p0354a26║廣施六度接引四生弘宣二諦停毒三有故垂無限
B15n0088_p0354a27║之悲計賢刧之緣也
B15n0088_p0354b01║千佛述意前人
B15n0088_p0354b02║蓋聞九土區分四生殊俗昏波易染慧業難基久覆
B15n0088_p0354b03║愛河長流苦海不生意樹未啟心燈故三明大聖八
B15n0088_p0354b04║解至人總法界而為智竟虛空以作身形無不在量
B15n0088_p0354b05║極規矩之外智無不為用絕思議之表不可以人事
B15n0088_p0354b06║測豈得以處所論將欲啟愚夫之視聽須示真人之
B15n0088_p0354b07║影迹其猶谷風之隨嘯虎慶雲之逐騰龍感應相招
B15n0088_p0354b08║仰惟常理自鹿樹表光金河匿曜故像法眾生歸向
B15n0088_p0354b09║有徵雖千佛異迹一智同途大悲平等隨性欲而利
B15n0088_p0354b10║生弘誓莊嚴運慈舟而濟溺眾生有感機緣契會也
B15n0088_p0354b11║達磨大師法門義讚釋皎然
B15n0088_p0354b12║我師西來傳于真訣大輪當路小乘亡轍冥冥世人
B15n0088_p0354b13║初見日月權迹有歸光雲不滅
B15n0088_p0354b14║普賢應夢記宋孫覿
B15n0088_p0354b15║西方有聖人懸隔山海累數十譯不能通而學道之
B15n0088_p0354b16║士秉心端嚴不入諸相一念瞥起遂撫四海於俛仰
B15n0088_p0354b17║之中矣予嘗過松江無礙院兵火凋殘寺之入於草
B15n0088_p0354b18║莽者十九獨有普賢一堂像設中峙輪奐炳然余問
B15n0088_p0354b19║其故僧曰邑人宋泌者營築此室為公媼追福之地
B15n0088_p0354b20║泌夢一大士戴華冠被珠珞乘白象手執如意而公
B15n0088_p0354b21║媼導其前神情安隱蕭散如平生不見留滯冥幽之
B15n0088_p0354b22║態既寤歎曰此普賢菩薩也於是敬信之心日以精
B15n0088_p0354b23║進又圖其像於家事之益虔道俗咸共瞻仰焉余聞
B15n0088_p0354b24║惟聖人而後知死生之說鬼神之情狀人子念親屬
B15n0088_p0354b25║纊之後影響昧昧然不知其所之也歸依佛祖涕淚
B15n0088_p0354b26║請救援之火宅為清凉山出之苦海為極樂國解六
B15n0088_p0354b27║結為解脫門破十習為無上道諸佛赴感示現神通
B15n0088_p0354c01║起幽作匿捷逾響報無可疑者答曰如是請書其末
B15n0088_p0354c02║紹興二十年正月望日
B15n0088_p0354c03║釋迦成道賦金丁暐仁
B15n0088_p0354c04║原夫佛者覺也神而化之修六年而得道統三界以
B15n0088_p0354c05║稱師帝釋梵王尚有歸敬老聃宣父寧不叅隨昔如
B15n0088_p0354c06║來下兜率天生中印土降身而大地動搖應跡而諸
B15n0088_p0354c07║天擁護九龍吐水滿身而花落紛紛七寶祥雲舉足
B15n0088_p0354c08║而蓮生步步蓋以玉輦呈瑞金輪啟圖思霑九有行
B15n0088_p0354c09║洽三無寶殿之龍顏大悅春闈之鳳德何虞方知灌
B15n0088_p0354c10║頂之靈心興王後嗣必為萬類之化主作帝中樞豈
B15n0088_p0354c11║不知海量無邊天情極廣厭六宮珠翠之色惡千妃
B15n0088_p0354c12║絲竹之響雪山深處全拋有漏之身心海月圖時頓
B15n0088_p0354c13║悟無為之法相莫不魔軍震動法界奔驚覺閻浮之
B15n0088_p0354c14║日出覩優鉢之華生十方調御皆來圓光自在六趣
B15n0088_p0354c15║含靈盡喜金色分明暨乎萬法歸空雙林告滅演摩
B15n0088_p0354c16║訶般若之教示阿耨多羅之談普光殿裏會十地之
B15n0088_p0354c17║華嚴耆闍山中授三乘之記莂是知靈覺無盡神理
B15n0088_p0354c18║莫聞芥子納三千之國藕絲藏百萬之軍目容修廣
B15n0088_p0354c19║於青蓮寒生定水毫相分明於皓月照破迷雲羣機
B15n0088_p0354c20║而不覩靈蹤萬世而空留聖跡嗟釋迦之末法將盡
B15n0088_p0354c21║仰慈氏何日調伏我今迴向菩提一心歸命圓寂
B15n0088_p0354c22║釋迦牟尼佛文明太祖
B15n0088_p0354c23║天下大道惟善無上其善無上者釋迦是也固大慈
B15n0088_p0354c24║忍志立大悲願心行無所不至化無所不被論性原
B15n0088_p0354c25║情談心妙理潔六塵之無垢淨六根之無翳去諸魔
B15n0088_p0354c26║而清法界制外道以樂人天斯行斯修而歷刧無量
B15n0088_p0354c27║乃降兜率至於梵宮既捨金輪而猶苦行於雪嶺時
B15n0088_p0355a01║道成午夜明星相符朕觀如來以己之大覺而欲盡
B15n0088_p0355a02║覺諸法界眾生其為慈也大其為悲也深可謂無上
B15n0088_p0355a03║者歟昔釋迦之為道孤處雪嶺於世俗無干及其道
B15n0088_p0355a04║成也善被兩間靈通上下使鬼神護衛而聽從故世
B15n0088_p0355a05║人良善者愈多頑惡者漸少所以治世人主每減刑
B15n0088_p0355a06║法而天下治斯非君減刑法而由佛化博被之然也
B15n0088_p0355a07║所以柳子厚有云陰翊王度是也
B15n0088_p0355a08║禪海羅漢讚同前
B15n0088_p0355a09║爾怪且元海氣如烟拂塵蕩垢鼎足而禪薄天飛浪
B15n0088_p0355a10║何處宿緣宜哉尊者處危自然
B15n0088_p0355a11║
B15n0088_p0355a12║
B15n0088_p0355a13║
B15n0088_p0355a14║
B15n0088_p0355a15║
B15n0088_p0355a16║
B15n0088_p0355a17║
B15n0088_p0355a18║
B15n0088_p0355a19║佛菩薩部藝文二（詩）
B15n0088_p0355a20║四月八日讚佛詩晉釋支遁
B15n0088_p0355a21║三春迭云謝首夏含朱明祥祥今日泰朗朗元夕清
B15n0088_p0355a22║菩薩彩靈和眇然因化生四王應期來矯掌承玉形
B15n0088_p0355a23║飛天鼓弱羅騰擢散芝英緣瀾頹龍首縹蘂翳流泠
B15n0088_p0355a24║芙葉育神葩傾柯獻朝榮芬津霈四境甘露凝玉瓶
B15n0088_p0355a25║珍祥盈四八元黃曜紫庭感降非情想恬泊無所營
B15n0088_p0355a26║元根泯靈府神條秀形名圓光朗東旦金姿艷春精
B15n0088_p0355a27║含和總八音吐納流芳馨跡隨因澑浪心與太虛冥
B15n0088_p0355b01║六度啟窮俗八解濯世纓慧澤融無外空同忘化情
B15n0088_p0355b02║詠八日詩三首前人
B15n0088_p0355b03║大塊揮冥樞昭昭兩儀映萬品誕遊華澄清凝元聖
B15n0088_p0355b04║釋迦乘虛會圓神秀機正交養衛恬和靈知溜性命
B15n0088_p0355b05║動為務下尸寂為無中鏡
B15n0088_p0355b06║真人播神化流渟良有因龍潛兜術邑漂景閻浮濱
B15n0088_p0355b07║佇駕三春謝飛轡朱明旬八維披重藹九霄落芳津
B15n0088_p0355b08║元祗獻萬舞般遮奏伶倫淳白凝神宇蘭泉渙色身
B15n0088_p0355b09║投步三才泰揚聲五道泯不為故為貴忘奇故奇神
B15n0088_p0355b10║緬哉元古思想託因事生相與圖靈器像也像彼形
B15n0088_p0355b11║黃裳羅帕質元服拖緋青神為恭者惠跡為動者行
B15n0088_p0355b12║虛堂陳藥餌蔚然起奇榮疑似垂嚱微我諒作者情
B15n0088_p0355b13║於焉遺所尚肅心擬太清
B15n0088_p0355b14║法樂辭十二首齊王融
B15n0088_p0355b15║天長命自短世促道悠悠禪衢開遠駕愛海亂輕舟
B15n0088_p0355b16║累塵曾未極心樹豈能籌情埃何用洗正水有清流
B15n0088_p0355b17║（右歌本起）
B15n0088_p0355b18║百神肅以虔三靈震旦越恆曜揜芳宵薰風動蘭月
B15n0088_p0355b19║丹榮藻玉墀翠羽文珠闕皓毳非虛來交輪豈徒發
B15n0088_p0355b20║（右歌靈瑞）
B15n0088_p0355b21║韶年春已仲明星夜未央千祀鍾休曆萬國會嘉祥
B15n0088_p0355b22║金容涵夕景翠鬢佩晨光表塵維淨覺汎俗乃輪皇
B15n0088_p0355b23║（右歌下生）
B15n0088_p0355b24║襲氣變離宮重柝驚層殿曼響感心神修容轉懽宴
B15n0088_p0355b25║生老終已縈死病行當薦方為淨國遊豈結危城戀
B15n0088_p0355b26║（右歌在宮）
B15n0088_p0355b27║春枝多病夭秋葉少欣榮心骸終委滅親愛暫平生
B15n0088_p0355c01║長風吹北隴迅瀑急東瀛知三既情暢得一乃身貞
B15n0088_p0355c02║（右歌四遊）
B15n0088_p0355c03║飛策辭國門端儀偃郊樹慈愛徒相思閏中空戀慕
B15n0088_p0355c04║夙隷乖往塗駿足獨歸路舉袂謝時人得道且還去
B15n0088_p0355c05║（右歌出國）
B15n0088_p0355c06║明心弘十力寂慮安四禪青禽承逸軌文驪鏡重川
B15n0088_p0355c07║鷲巗標遠勝鹿野究清元不有希世寶何以導濛泉
B15n0088_p0355c08║（右歌得道）
B15n0088_p0355c09║亭亭雙月流朏朏晨霜結川上不徘徊條間亟渝滅
B15n0088_p0355c10║靈知常湛然符應有盈缺感運復來儀且厭人間世
B15n0088_p0355c11║（右歌雙樹）
B15n0088_p0355c12║春山玉所府檀林芳所棲引火歸炎燧挹水自清隄
B15n0088_p0355c13║菴園無異轍祗館有同躋比肩非今古接武豈燕齊
B15n0088_p0355c14║（右歌賢眾）
B15n0088_p0355c15║昔余輕歲月茲也重光陰閏中屏鉛黛闕下挂纓簪
B15n0088_p0355c16║禪悅兼芳旨法言戀清琴一異非能辨寵辱誰為心
B15n0088_p0355c17║（右歌學徒）
B15n0088_p0355c18║峻宇臨層穹苕苕疎遠風騰芳清漢裏響梵高雲中
B15n0088_p0355c19║金華紛苒若瓊樹鬱菁葱貞心延淨境邃業嗣天宮
B15n0088_p0355c20║（右歌供具）
B15n0088_p0355c21║影響未嘗隔晦明殊復親弘慈邈已遠睿后扇高塵
B15n0088_p0355c22║區中禔景福㝢外沐深仁萬祀留國祚億兆慶唐民
B15n0088_p0355c23║（右歌福應）
B15n0088_p0355c24║吳中禮石佛梁江淹
B15n0088_p0355c25║幻生太浮詭長思多沉疑疑思不慙焰詭生寧盡時
B15n0088_p0355c26║敬承積劫下金光爍海湄火宅斂焚炭藥草匝卉滋
B15n0088_p0355c27║嘗願樂此道誦經空山坻禪心暮不雜寂行好無私
B15n0088_p0356a01║軒騎久已決親愛不留遲憂傷漫漫情靈意終不緇
B15n0088_p0356a02║誓尋青蓮界永人梵庭期
B15n0088_p0356a03║舍利佛隋闕名
B15n0088_p0356a04║金繩界寶地珍木蔭瑤池雲間妙音奏天際法蠡吹
B15n0088_p0356a05║僧伽歌唐李白
B15n0088_p0356a06║真僧法號號僧伽有時與我論三車問言誦呪幾千
B15n0088_p0356a07║遍口道恆河沙復沙此僧本住南天竺為法頭陀來
B15n0088_p0356a08║此國戒得長天秋月明心如世上青蓮色意清淨貌
B15n0088_p0356a09║稜稜亦不減亦不增瓶裏千年舍利骨手中萬歲胡
B15n0088_p0356a10║孫藤嗟余落魄江淮久罕遇真僧說空有一言散盡
B15n0088_p0356a11║波羅夷再禮渾除犯輕垢
B15n0088_p0356a12║贊佛牙宋太宗
B15n0088_p0356a13║功成積刧印文端不是南山得恐難眼覩數重金色
B15n0088_p0356a14║潤手擎一片玉光寒鍊時百火精神透藏處千年瑩
B15n0088_p0356a15║彩完定果熏心真祕密正心莫作等閒看
B15n0088_p0356a16║前題真宗
B15n0088_p0356a17║西方大聖號迦文接物垂慈世所尊常願進修增妙
B15n0088_p0356a18║果庶幾饒益在黎元
B15n0088_p0356a19║前題仁宗
B15n0088_p0356a20║三皇掩質皆歸土五帝潛形已化塵夫子域中誇是
B15n0088_p0356a21║聖老君世上亦言真理軀祇見空遺塚何處將身示
B15n0088_p0356a22║後人唯有吾師金骨在曾經百鍊色長新
B15n0088_p0356a23║前題徽宗
B15n0088_p0356a24║大聖釋迦文虛空等一塵有求皆赴感無剎不分身
B15n0088_p0356a25║玉瑩千輪在金剛百鍊新我今恭敬禮普願濟羣倫
B15n0088_p0356a26║
B15n0088_p0356a27║
B15n0088_p0356b01║佛菩薩部選句
B15n0088_p0356b02║梁沈約內典序千佛摩頂七住齊功
B15n0088_p0356b03║北周庾信經藏碑如來說法萬萬恆沙菩薩轉輪生
B15n0088_p0356b04║生世界
B15n0088_p0356b05║隋煬帝寶臺經藏願文無容棄稷离而同園綺變菩
B15n0088_p0356b06║薩而作聲聞
B15n0088_p0356b07║唐李商隱上河東公啟儒童菩薩始作仲尼金粟如
B15n0088_p0356b08║來方為摩詰
B15n0088_p0356b09║王維詩無著天親弟與兄嵩丘蘭若一峰晴
B15n0088_p0356b10║杜甫詩不復知天人空餘見佛尊
B15n0088_p0356b11║白居易詩如來說偈讚菩薩著論議
B15n0088_p0356b12║李適詩塔似神功造龕疑佛影留
B15n0088_p0356b13║皮日休詩貝多紙上經文動如意瓶中佛爪飛
B15n0088_p0356b14║元史載東昏寺詩清鐘夜半法王語曉日天空老佛
B15n0088_p0356b15║心
B15n0088_p0356b16║趙彥昭詩皇心滿塵界佛迹現空虛
B15n0088_p0356b17║張昱詩古佛儼香閣真詮積華軒
B15n0088_p0356b18║葛邏祿迺賢詩世尊寧妄福天道本無私
B15n0088_p0356b19║明王穉登詩試向白毫光裏看聖人前世是如來
B15n0088_p0356b20║
B15n0088_p0356b21║
B15n0088_p0356b22║
B15n0088_p0356b23║
B15n0088_p0356b24║
B15n0088_p0356b25║
B15n0088_p0356b26║
B15n0088_p0356b27║
B15n0088_p0356c01║佛菩薩部紀事
B15n0088_p0356c02║蓮社高賢傳僧濟入廬山問道精悟深要遠公嘆曰
B15n0088_p0356c03║紹隆大法其在汝乎及在疾遠公以燭遺之曰汝可
B15n0088_p0356c04║憑此建心安養師執燭停想延僧誦淨土經至五更
B15n0088_p0356c05║以燭授弟子元弼隨僧行道頃之覺自秉一燭浮空
B15n0088_p0356c06║而行見阿彌陀佛接至於掌徧示諸佛須臾而覺喜
B15n0088_p0356c07║曰吾以一夕觀念便蒙接引明日復於空中見佛菩
B15n0088_p0356c08║薩謂弼曰佛來也即舉首西顧一息而終時方炎歊
B15n0088_p0356c09║體三日不變異香郁然
B15n0088_p0356c10║慧恭豫章豐城人與僧光慧堪慧蘭同志為學光等
B15n0088_p0356c11║學力不逮恭而於淨土繫想則過人後七年蘭等先
B15n0088_p0356c12║逝去時並有奇應又五年恭病且篤曰大道沿洄何
B15n0088_p0356c13║時可止死生去來吾何歸哉於是叩頭雨泣誓心安
B15n0088_p0356c14║養念不少間忽見無量壽佛以金臺前迎恭乘其上
B15n0088_p0356c15║見蘭等於臺上光明中而告之曰長生已居上品吾
B15n0088_p0356c16║等不勝慰喜但恨五濁淹延相依之晚耳恭於是日
B15n0088_p0356c17║告眾欣然奮迅而滅義熙十一年也
B15n0088_p0356c18║慧遠法師居山三十年迹不入俗惟以淨土克勤於
B15n0088_p0356c19║念初十一年澄心繫想三覩聖相沈厚不言後十九
B15n0088_p0356c20║年七月晦夕於般若臺之東龕方從定起見阿彌陀
B15n0088_p0356c21║佛身滿虛空圓光中有諸化佛觀音勢至左右侍立
B15n0088_p0356c22║又見水流光明分十四支流注上下演說苦空無常
B15n0088_p0356c23║無我之音佛告之曰我以本願力故來安慰汝汝後
B15n0088_p0356c24║七日當生我國又見佛馱邪舍慧持劉遺民在佛之
B15n0088_p0356c25║側乃揖師曰師志在先何來之晚師語法淨惠寶曰
B15n0088_p0356c26║吾始居此十一年中三見佛相今復見之吾生淨土
B15n0088_p0356c27║必矣又曰七日之期斯為漸矣即寢疾至期始順寂
B15n0088_p0357a01║劉程之性好佛理始涉半載即於定中見佛光照地
B15n0088_p0357a02║皆作金色居十五年於正念佛中見阿彌陀佛玉毫
B15n0088_p0357a03║光照垂手慰接程之曰安得如來為我摩頂覆我以
B15n0088_p0357a04║衣俄而佛為摩頂引袈娑以披之他日念佛又見入
B15n0088_p0357a05║七寶池蓮青白其水湛湛有人項有圓光胷出卍字
B15n0088_p0357a06║指池水曰八功德水汝可飲之程之飲水甘美及寤
B15n0088_p0357a07║猶覺異香發於毛孔乃自慰曰吾淨土之緣至矣復
B15n0088_p0357a08║請僧轉法華經近數百遍後即與眾別臥牀上面西
B15n0088_p0357a09║合手氣絕
B15n0088_p0357a10║法苑珠林宋沙門曇遠廬江人也父萬壽御史中丞
B15n0088_p0357a11║遠奉法精至持菩薩戒年十八元嘉九年丁父艱哀
B15n0088_p0357a12║毀致招疾殆將滅性號踊之外便歸心淨土庶祈感
B15n0088_p0357a13║應遠時請僧常有數人師僧含亦在焉遠常向含悔
B15n0088_p0357a14║懺宿業恐有煩緣終無感徹僧含每獎勵勸以莫怠
B15n0088_p0357a15║至十年二月十六日夜轉經竟眾僧已眠四更中忽
B15n0088_p0357a16║自唱言歌誦歌誦僧含驚而問之遠曰見佛身黃金
B15n0088_p0357a17║色形狀大小如今行像金光周身浮焰丈餘旛華翼
B15n0088_p0357a18║從充牣虛空瓌妙麗極事絕言稱遠時住西廂中云
B15n0088_p0357a19║佛自西來轉身西向當宁而立呼其速去
B15n0088_p0357a20║姚秦沙門釋道冏弘始十八年師道梵遣至河南霍
B15n0088_p0357a21║山采鍾乳與同道道朗等四人共行持炬深穴入且
B15n0088_p0357a22║三里遇一深流橫木而過冏最先濟後輩墜水而死
B15n0088_p0357a23║時火又滅冥然昏闇冏生念已盡慟哭而已猶固一
B15n0088_p0357a24║心呼觀世音誓願若蒙出路供百人會表報威神經
B15n0088_p0357a25║一宿而見小光炯然狀若螢火倏忽之間穴中盡明
B15n0088_p0357a26║於是見路得出巖下由此信悟彌深屢覩靈異元嘉
B15n0088_p0357a27║十九年臨川王作鎮廣陵請冏供養其年九月於西
B15n0088_p0357b01║齋中作十日觀世音齋已得九日夜四更盡眾僧皆
B15n0088_p0357b02║眠冏起禮拜謝欲坐禪忽見四壁有無數沙門悉半
B15n0088_p0357b03║身出現一佛螺髻分明了了有一長人著平上幘布
B15n0088_p0357b04║袴褶手把長刀貌極雄異捻香授道間道冏時不肯
B15n0088_p0357b05║受壁中沙門語云冏公可為受香以覆護主人俄而
B15n0088_p0357b06║霍然無所復見當此之時都不見眾會諸僧唯覩所
B15n0088_p0357b07║置釋迦文聖像而已
B15n0088_p0357b08║齊上定林寺有釋普明姓張臨渭人少出家稟性清
B15n0088_p0357b09║純素食布衣以懺誦為業誦法華維摩二經及諷誦
B15n0088_p0357b10║之時有別衣別座未嘗穢雜每至勸發品輒見普賢
B15n0088_p0357b11║乘象立在其前誦維摩經亦聞空中唱樂又善神呪
B15n0088_p0357b12║所救皆愈
B15n0088_p0357b13║司徒竟陵王文宣王幼舍勝慧結志隆雲誠感懇徵
B15n0088_p0357b14║亟發靈應以末明七年二月八日於西第在內堂法
B15n0088_p0357b15║會見佛從東來威容顯曜文宣望身頂禮因而侍立
B15n0088_p0357b16║自覺已冠裁及趺踝佛俛而微笑既而咳唾白如凝
B15n0088_p0357b17║雪以手承捧變為玉稻
B15n0088_p0357b18║梁書滕曇恭傳曇恭豫章南昌人也父母卒曇恭水
B15n0088_p0357b19║漿不入口者旬日感慟嘔血絕而復蘇隆冬不著繭
B15n0088_p0357b20║絮蔬食終身每至忌日思慕不自堪晝夜哀慟其門
B15n0088_p0357b21║外有冬青樹二株時忽有神光自樹而起俄見佛像
B15n0088_p0357b22║及夾侍之儀容光顯著自門而入曇恭家人大小咸
B15n0088_p0357b23║共禮拜久之乃滅遠近道俗咸傳之
B15n0088_p0357b24║佛祖統紀陳文帝天嘉二年善慧大士於山中行道
B15n0088_p0357b25║常見七佛在前維摩在後唯釋迦常與大士語
B15n0088_p0357b26║法苑珠林唐潞州法住寺釋曇榮俗姓張氏定州人
B15n0088_p0357b27║也貞觀七年清信士常凝保等請榮於州治法住寺
B15n0088_p0357c01║行方等懺法至七月十四日有本寺沙門僧定者戒
B15n0088_p0357c02║行精問於道塲內見大光明五色間起從上而下中
B15n0088_p0357c03║有七佛相好非常語僧定云我是毗婆尸如來無所
B15n0088_p0357c04║著至真等正覺以汝罪銷故來為證然非本師不與
B15n0088_p0357c05║受記如是六佛皆同此詞最後一佛云我是汝本師
B15n0088_p0357c06║釋迦牟尼也為汝罪銷故來授記曇榮是汝滅罪良
B15n0088_p0357c07║緣於賢刧中名普寧佛汝身器清淨後當作佛名為
B15n0088_p0357c08║普明若斯之應現感靈祥信難圖矣
B15n0088_p0357c09║坊州玉華宮寺南二十里有古塔基周文王為起輒
B15n0088_p0357c10║塔一十三級左近村墟常聞鐘聲龍朔元年京師大
B15n0088_p0357c11║慈恩寺沙門慧貴聞之便往將事修理感異僧曰我
B15n0088_p0357c12║是南方淨土菩薩行化至此塔自古至今已經四造
B15n0088_p0357c13║勿辭牢倦功用必成唯須勞作不事華侈三層便止
B15n0088_p0357c14║貴聞此告親事經營
B15n0088_p0357c15║宋高僧傳釋佛陀波利忘身徇道徧觀靈跡聞文殊
B15n0088_p0357c16║師利在清凉山遠涉流沙躬來禮謁以天皇儀鳳元
B15n0088_p0357c17║年丙子仗錫五臺虔誠禮拜悲泣雨淚冀覩聖容倏
B15n0088_p0357c18║焉見一老翁從山而出作婆羅門語謂波利曰師何
B15n0088_p0357c19║所求耶波利答曰聞文殊大士隱迹此山從印度來
B15n0088_p0357c20║欲求瞻禮翁曰師從彼國將佛頂尊勝陀羅尼經來
B15n0088_p0357c21║否此土眾生多造諸罪出家之輩亦多所犯佛頂神
B15n0088_p0357c22║呪除罪祕方若不齎經徒來何益縱見文殊亦何能
B15n0088_p0357c23║識師可還西國取彼經來流傳此土即是徧奉眾聖
B15n0088_p0357c24║廣利羣生拯接幽冥報諸佛恩也師取經來至弟子
B15n0088_p0357c25║當示文殊居住處波利聞已不勝喜躍裁抑悲淚向
B15n0088_p0357c26║山更禮舉頭之頃不見老人波利驚愕倍增虔恪
B15n0088_p0357c27║華嚴持驗唐永隆中長安人郭神亮梵行清淨忽一
B15n0088_p0358a01║日暴卒有天人引至兜率天宮敬禮彌勒一菩薩謂
B15n0088_p0358a02║郭曰何不受持華嚴對曰以無人講演故菩薩曰有
B15n0088_p0358a03║人現講何以言無既而郭甦向薄塵法師述其事始
B15n0088_p0358a04║知賢首之弘轉法輪其感通神異若此
B15n0088_p0358a05║太平廣記有先天菩薩憕本起成都妙積寺開元初
B15n0088_p0358a06║有尼魏八師者常念大悲呪雙流縣百姓劉乙名意
B15n0088_p0358a07║兒年十一自欲事魏尼尼遣之不去嘗於奧室禪堂
B15n0088_p0358a08║白魏云先天菩薩見身此地遂篩灰於庭一夕有巨
B15n0088_p0358a09║跡數尺輪理成就
B15n0088_p0358a10║宋高僧傳釋懷玉天寶元年六月九日俄見西方聖
B15n0088_p0358a11║像數若恆沙有一人擎白銀臺從窻而入玉云我合
B15n0088_p0358a12║得金臺銀臺却出玉倍虔志後空中報云頭上已有
B15n0088_p0358a13║光暈矣請跏趺結彌陀佛印時佛光充室玉手約人
B15n0088_p0358a14║退曰莫觸此光明至十三日丑時再有白毫光現聖
B15n0088_p0358a15║眾滿空玉云若聞異香我報將盡
B15n0088_p0358a16║釋法照大曆二年棲止衡州雲峯寺勤修不懈於僧
B15n0088_p0358a17║堂內粥鉢中忽覩五彩祥雲雲內現山寺寺之東北
B15n0088_p0358a18║五十里已來有山山下有澗澗北有石門入可五里
B15n0088_p0358a19║有寺金牓題云大聖竹林寺雖目擊分明而心懷隕
B15n0088_p0358a20║穫他日齋時還於鉢中五色雲內現其五臺諸寺盡
B15n0088_p0358a21║是金地無有山林穢惡純是池臺樓觀眾寶莊嚴文
B15n0088_p0358a22║殊一萬眾聖而處其中又現諸佛淨國食畢方滅心
B15n0088_p0358a23║疑未決歸院問僧還有曾遊五臺山者否時有嘉延
B15n0088_p0358a24║曇暉二師言曾到言與鉢內所見一皆符合然尚未
B15n0088_p0358a25║得臺山消息暨四年夏於衡州湖東寺內有高樓臺
B15n0088_p0358a26║九旬起五會念佛道場六月二日未時遙見祥雲彌
B15n0088_p0358a27║覆臺寺雲中有諸樓閣閣中有數梵僧各長丈許執
B15n0088_p0358b01║錫行道衡州舉郭咸見彌陀佛與文殊普賢一萬菩
B15n0088_p0358b02║薩俱在此會其身高大見之者皆深泣血設禮至酉
B15n0088_p0358b03║方滅照其日晚於道場外遇一老人告照云師先發
B15n0088_p0358b04║願往金色世界奉覲大聖今何不去照怪而答曰時
B15n0088_p0358b05║難路艱何可往也老人言但亟去道路固無留難言
B15n0088_p0358b06║訖不見照驚入道場重發誠願夏滿約往前任是火
B15n0088_p0358b07║聚冰河終無退衂至八月十三日於南嶽與同志數
B15n0088_p0358b08║人惠然肯來果無阻礙則五年四月五日到五臺縣
B15n0088_p0358b09║遙見佛光寺南數道白光六日到佛光寺果如鉢中
B15n0088_p0358b10║所見略無差脫其夜四更見一道光從北山下來射
B15n0088_p0358b11║照照忙入堂內乃問眾云此何祥也吉凶焉在有僧
B15n0088_p0358b12║答言此大聖不思議光常答有緣照聞已即具威儀
B15n0088_p0358b13║尋光至寺東北五十里間果有一山山下有澗澗北
B15n0088_p0358b14║有一石門見二青衣可年八九歲顏貌端正立於門
B15n0088_p0358b15║首一稱善財二曰難陀相見歡喜問訊設禮引照入
B15n0088_p0358b16║門向北行五里已來見一金門樓漸至門所乃是一
B15n0088_p0358b17║寺寺前有大金牓題曰大聖竹林寺一如鉢中所見
B15n0088_p0358b18║者方圓可二十里一百二十院皆有寶塔莊嚴其地
B15n0088_p0358b19║純是黃金流渠華樹充滿其中照入寺至講堂中見
B15n0088_p0358b20║文殊在西普賢在東各據獅子之座說法之音歷歷
B15n0088_p0358b21║可聽文殊左右菩薩萬餘普賢亦無數菩薩圍繞照
B15n0088_p0358b22║至二賢前作禮問言末代凡夫去聖時遙知識轉劣
B15n0088_p0358b23║垢障尤深佛性無由顯現佛法浩瀚未審修行於何
B15n0088_p0358b24║法門最為真要唯願大聖斷我疑網文殊報言汝今
B15n0088_p0358b25║念佛今正是時諸修行門無過念佛供養三寶福慧
B15n0088_p0358b26║雙修此之二門最為徑要所以者何我於過去刧中
B15n0088_p0358b27║因觀佛故因念佛故因供養故今得一切種智是故
B15n0088_p0358c01║一切諸法般若波羅蜜甚深禪定乃至諸佛皆從念
B15n0088_p0358c02║佛而生故知念佛諸法之王汝當常念無上法王令
B15n0088_p0358c03║無休息照又問當云何念文殊言此世界西有阿彌
B15n0088_p0358c04║陀佛彼佛願力不可思議汝當繼念令無間斷命終
B15n0088_p0358c05║之後決定往生永不退轉說是語已時二大聖各舒
B15n0088_p0358c06║金手摩照頂為授記謂汝以念佛故不久證無上正
B15n0088_p0358c07║等菩提若善男女等願疾成佛者無過念佛則能速
B15n0088_p0358c08║證無上菩提語已時二大聖互說伽陀照聞已歡喜
B15n0088_p0358c09║踴躍疑網悉除又更作禮禮已合掌文殊言汝可往
B15n0088_p0358c10║詣諸菩薩院次第巡禮授教已次第瞻禮遂至七寶
B15n0088_p0358c11║果園其果纔熟其大如盌便取食之食已身意泰然
B15n0088_p0358c12║造大聖前作禮辭退還見二青衣送至門外禮已舉
B15n0088_p0358c13║頭遂失所在倍增悲感乃立石記至今存焉
B15n0088_p0358c14║酉陽雜俎建中末百姓屈儼患瘡且死夢一菩薩摩
B15n0088_p0358c15║其瘡曰我住靈華寺儼驚覺汗流數日而愈因詣寺
B15n0088_p0358c16║尋檢至聖畫堂見菩薩一如夢覩傾城百姓瞻禮儼
B15n0088_p0358c17║遂立社建堂移之
B15n0088_p0358c18║蘇州府志孫覿智積菩薩殿記梁天監中以吳王館
B15n0088_p0358c19║娃宮故地為靈巖寺寺成有異僧負鉢囊以入憩殿
B15n0088_p0358c20║廡下長身黧面梵相奇古其徒莫之省夜半索筆墨
B15n0088_p0358c21║自圖其像於殿之東北壁而去黎明不知所在眾始
B15n0088_p0358c22║驚異之居無幾有胡僧顧見其畫惜曰此西土智積
B15n0088_p0358c23║菩薩像也何為在此於是道俗奔走來觀稽首歸依
B15n0088_p0358c24║如師出世唐宰相陸象先吳人也有弟失其名得危
B15n0088_p0358c25║疾國醫不能療一日有僧扣門問疾象先引至臥內
B15n0088_p0358c26║僧索杯水噀之一噀而病良已象先驚謝出金帛數
B15n0088_p0358c27║牀弗受顧謂其弟曰我靈巖僧它日還吳來遇我遂
B15n0088_p0359a01║去不復見其年象先弟入尚書為郎觀察桂管道吳
B15n0088_p0359a02║中趨靈巖如約問僧所舍無有遍從寺僧求之亦非
B15n0088_p0359a03║是方悵然欲還俄見壁間所畫像肖焉如言如笑如
B15n0088_p0359a04║見師友驚喜亟拜施錢五十萬修供作佛事徘徊數
B15n0088_p0359a05║日而後去
B15n0088_p0359a06║集神州三寶感通錄案別傳云西域天竺黑蜂山龍
B15n0088_p0359a07║猛菩薩等者二十四依中此大士最為宏冠威加異
B15n0088_p0359a08║道德洽王臣藝術智能無不通練號佛滅度後一切
B15n0088_p0359a09║智人也王為立寺鑿石為龕擬於終天不可改壞龕
B15n0088_p0359a10║各立像并一化主經累年運功府藏已竭而寺不成
B15n0088_p0359a11║王來拜曰藏庫已空寺猶未立徒有志願力不遂心
B15n0088_p0359a12║如何菩薩曰王之德化無思不服福報如影隨作有
B15n0088_p0359a13║功何慮財盡寺不成也可案行寺側功用若為菩薩
B15n0088_p0359a14║先以要術為藥筆取點之無不成金隨石小大金塊
B15n0088_p0359a15║亦爾王依言尋果見金聚大悅即以造寺今猶現在
B15n0088_p0359a16║故西域出金名有多種龍樹金者紫光外發俗為第
B15n0088_p0359a17║一自餘諸金光色少減昔菩薩長年七百餘歲山寺
B15n0088_p0359a18║來往無由固留自隱以來將及千歲俗知有之其道
B15n0088_p0359a19║重阻從地穴入方到其崖近有一僧被召夏坐徧歷
B15n0088_p0359a20║龕像無不真金所有經匣充牣崖窟方知三寶住持
B15n0088_p0359a21║幽明兩會也夏滿欲持經出寺人不許曰本擬住法
B15n0088_p0359a22║不得缺漏空手入穴行經數里乃得出焉
B15n0088_p0359a23║佛祖統紀建隆元年十月太祖親征揚州李重進十
B15n0088_p0359a24║二月城陷上以其固拒欲盡坑之俄有異僧詣行宮
B15n0088_p0359a25║門自稱龍興寺清範表乞恩宥上許之翊日駕幸尋
B15n0088_p0359a26║問見殿上一羅漢手擎草表上大悟勅建別殿安其
B15n0088_p0359a27║像
B15n0088_p0359b01║太平興國七年嘉州通判王袞奏近往峨眉提點白
B15n0088_p0359b02║水寺修造見瓦屋山皆變金色中有丈六金身普賢
B15n0088_p0359b03║次日午中見羅漢二身乘紫雲行空中
B15n0088_p0359b04║仁宗天聖二年四明名儒衛開遊學至洛陽遇道人
B15n0088_p0359b05║李士寧于逆旅謂開曰君鄉城戒香寺有瘂女者過
B15n0088_p0359b06║去維衛佛也若歸可往禮拜問其狀則曰縮臂掃地
B15n0088_p0359b07║者是也開歸亟往寺訪之一老尼曰聖姑坐化年餘
B15n0088_p0359b08║矣因示以畫像炷香作禮自以不見尊容為之媿恨
B15n0088_p0359b09║明年過錢塘客書吏陳式家忽見小兒十數擁一尼
B15n0088_p0359b10║童入門譁傳云瘂女瘂女開方驚顧遽索紙書偈曰
B15n0088_p0359b11║大地山河是阿誰了無一法可思惟夜來處處鳴鐘
B15n0088_p0359b12║鼓敲破髑髏人不知復於偈後書無去來開前禮足
B15n0088_p0359b13║略述戒香得瞻遺像之意復書偈云須彌山上擺鐸
B15n0088_p0359b14║大洋海底搖鈴若問瘂女姓字祗此便是真名出門
B15n0088_p0359b15║竟去追問小兒瘂女何人兒曰維衛佛也問兒何人
B15n0088_p0359b16║曰問取瘂女忽俱不見
B15n0088_p0359b17║陝西通志倒流菩薩不知何許人坐蒲團逆涇而上
B15n0088_p0359b18║旋涅槃於邠州之景村相傳為宋天聖中事有塔存
B15n0088_p0359b19║佛祖綂紀元符元年袁州木平山有舍利石塔自然
B15n0088_p0359b20║出現五色虹光有丈六佛在月輪中觀音羅漢列侍
B15n0088_p0359b21║左右
B15n0088_p0359b22║元符二年袁州東山石崖有羅漢尊像出現夏四月
B15n0088_p0359b23║不雨袁州守臣王古往禱於木平山聖塔巖中放光
B15n0088_p0359b24║見白衣大士身金瓔珞獲舍利五色大如棗中有臺
B15n0088_p0359b25║觀之狀復往仰山塔所見泗州大士維摩羅漢列居
B15n0088_p0359b26║左右已而大雨霑足
B15n0088_p0359b27║玉照新志政和五年十二月己亥宣德郎王恬等言
B15n0088_p0359c01║本貫遂州按九域志都督府遂州為遂寧郡武信軍
B15n0088_p0359c02║節度使元豐八年陛下初封遂寧郡王紹聖元年復
B15n0088_p0359c03║以遂寧郡王出閣與蘇潤二州時同而事均緣本州
B15n0088_p0359c04║遂寧縣元符二年縣下慧明院秋冬間忽觀佛像五
B15n0088_p0359c05║次出現父老咸曰遂寧佛出越三年奉陛下即位此
B15n0088_p0359c06║其祥兆乞改府額詔升為遂寧府
B15n0088_p0359c07║宋高僧傳釋亡名先因入寺見瑞應交現遂誓捨身
B15n0088_p0359c08║尅苦為期忽於殿中焚香次俄覩地屋皆為琉璃色
B15n0088_p0359c09║有菩薩乘五色雲下庭中曰汝極堅至必當得道吾
B15n0088_p0359c10║來證汝亡名叩頭禮拜斯須不見
B15n0088_p0359c11║佛祖綂紀尼法盛居金陵道場寺習十六觀想一夕
B15n0088_p0359c12║禮像遇病假寐見大士乘雜華雲出寶色光前來相
B15n0088_p0359c13║迎時諸尼款門問疾咸見光明迸溢盛曰佛及菩薩
B15n0088_p0359c14║放光度我言竟而絕
B15n0088_p0359c15║尼法藏居金陵勤志念佛夜間見佛菩薩來慰問光
B15n0088_p0359c16║明照寺奄然而化
B15n0088_p0359c17║河南府志唐緊那羅西天菩薩也至正初忽有一僧
B15n0088_p0359c18║至少林蓬頭裸背跣足止著單裩在廚中作務數年
B15n0088_p0359c19║慇懃莫曉姓名至十一年穎州紅巾賊率眾突至少
B15n0088_p0359c20║林欲行刧掠僧乃持一火棍出變形數十丈獨立高
B15n0088_p0359c21║峯賊見驚怖遁僧大叫曰吾緊那羅王也言訖遂歿
B15n0088_p0359c22║人始知為菩薩化身塑像寺中遂為少林護法伽藍
B15n0088_p0359c23║明通紀永樂十七年秋御製佛曲成併刊佛經以傳
B15n0088_p0359c24║九月十二日欽頒佛經至大報恩寺當日夜本寺塔
B15n0088_p0359c25║見舍利光如寶珠十三日現五色毫光卿雲捧日千
B15n0088_p0359c26║佛觀音菩薩羅漢妙相畢集續頒佛經佛曲至淮安
B15n0088_p0359c27║散給又現五色圓光彩雲滿天雲中現菩薩羅漢天
B15n0088_p0360a01║花寶塔龍鳳獅象又有紅鳥白鶴盤旋飛繞續又命
B15n0088_p0360a02║尚書呂震都御史王彰齊捧諸佛世尊如來菩薩尊
B15n0088_p0360a03║者名稱歌曲往陝西河南頒給神明協應屢現卿雲
B15n0088_p0360a04║圓光寶塔之祥文武羣臣上表稱賀上甚喜悅中官
B15n0088_p0360a05║因是益重佛禮僧建立梵剎以祈福者徧兩京城內
B15n0088_p0360a06║外云
B15n0088_p0360a07║指月錄賓頭盧尊者因阿育王內宮齋三萬大阿羅
B15n0088_p0360a08║漢躬自行香見第一座無人王問其故海意尊者曰
B15n0088_p0360a09║此是賓頭盧位此人近見佛來王曰今在何處尊者
B15n0088_p0360a10║曰且待須臾言訖賓頭盧從空而下王請就座禮敬
B15n0088_p0360a11║尊者不顧王乃問承聞尊者親見佛來是否尊者以
B15n0088_p0360a12║手策起眉曰會麼王曰不會尊者曰阿耨達池龍王
B15n0088_p0360a13║曾請佛齋吾是時亦預其數
B15n0088_p0360a14║障蔽魔王領諸眷屬一千年隨金剛齊菩薩覓起處
B15n0088_p0360a15║不得忽一日得見乃問曰汝當依何而住我一千年
B15n0088_p0360a16║覓汝起處不得齊曰我不依有住而住不依無住而
B15n0088_p0360a17║住如是而住
B15n0088_p0360a18║那吒太子析骨還父析肉還母後現本身運大神力
B15n0088_p0360a19║為父母說法
B15n0088_p0360a20║學佛考訓瓦屋山嘗現辟支佛乃普賢瑞相夜有神
B15n0088_p0360a21║燈
B15n0088_p0360a22║
B15n0088_p0360a23║
B15n0088_p0360a24║
B15n0088_p0360a25║
B15n0088_p0360a26║
B15n0088_p0360a27║
B15n0088_p0360b01║佛菩薩部雜錄
B15n0088_p0360b02║列子仲尼篇太宰問孔子曰夫子聖人歟對曰丘也
B15n0088_p0360b03║博識強記非聖人也又問三王聖人歟對曰三王善
B15n0088_p0360b04║用智勇聖非丘所知又問五帝聖人歟對曰五帝善
B15n0088_p0360b05║用仁義聖非丘所知又問三皇聖人歟對曰三皇善
B15n0088_p0360b06║用時政聖非丘所知太宰駭曰然則孰為聖人乎夫
B15n0088_p0360b07║子動容有間曰丘聞西方有聖者焉不治而不亂不
B15n0088_p0360b08║言而自信不化而自行蕩蕩乎民無能名焉
B15n0088_p0360b09║三寶感通錄案別傳云佛令九十九億大阿羅漢三
B15n0088_p0360b10║明六通住持正法於三千界四大洲中綂通加護極
B15n0088_p0360b11║人壽六十歲時雖遇三災諸聖暫隱至壽百歲聖人
B15n0088_p0360b12║還出廣通佛法如是漸臻千歲萬歲終六萬歲方涅
B15n0088_p0360b13║槃七萬歲時辟支佛現八萬歲時慈佛方降云
B15n0088_p0360b14║佛祖統紀佛為三界師為天中尊佛所住處梵天帝
B15n0088_p0360b15║釋皆來衛從
B15n0088_p0360b16║諸如來者皆是法身若在世若滅後所有供養福無
B15n0088_p0360b17║有異
B15n0088_p0360b18║如來於周穆王五十三年二月十五日入滅凡在伽
B15n0088_p0360b19║藍必修供設禮謂之佛忌
B15n0088_p0360b20║瑯嬛記一人問應元曰觀音大士女子乎答曰女子
B15n0088_p0360b21║也又一人曰經云觀音菩薩勇猛丈夫何也答曰男
B15n0088_p0360b22║子也又一人曰觀音一人而子一男之一女之者非
B15n0088_p0360b23║矛盾乎答曰非也觀世音無形故普門品述現眾身
B15n0088_p0360b24║為人說法既能現眾身則飛走之物以至蠛蠓醯雞
B15n0088_p0360b25║皆可耳豈直男女乎
B15n0088_p0360b26║避暑錄話釋氏論佛菩薩號皆以南謨冠之自不能
B15n0088_p0360b27║言其義夷狄謂拜為膜音謨穆天子傳膜拜而受蓋
B15n0088_p0360c01║三代已有此稱若云居南方而拜爾既訛為謨又因
B15n0088_p0360c02║之為南無南摩後漢楚王英傳伊蒲塞之饌伊蒲塞
B15n0088_p0360c03║即梵語優婆塞時佛語猶未至中國蓋西域之譯云
B15n0088_p0360c04║然如身毒與天竺其國名尚訛况於語乎
B15n0088_p0360c05║坦齋通編列子述孔子曰西方有聖人佞佛者以為
B15n0088_p0360c06║指釋氏而言皆妄也國語姜氏曰西方之書有之曰
B15n0088_p0360c07║懷與安實疾大事注云周詩誰將西歸西方之人皆
B15n0088_p0360c08║謂周也予謂孔子果有是言謂昔文王也於佛何與
B15n0088_p0360c09║至王通直指佛為西方聖人其學可知矣
B15n0088_p0360c10║識遺按列子仲尼篇曰西方之人有聖者焉詳禦𡨥
B15n0088_p0360c11║鄭人在孔子後孟子先其時已說西方聖人則佛傳
B15n0088_p0360c12║中國晚周也
B15n0088_p0360c13║三藏法數三迦葉梵語迦葉華言光波謂身光炎涌
B15n0088_p0360c14║暎餘光故也毘婆尸佛時三人共立剎柱以是因緣
B15n0088_p0360c15║感報遂為兄弟一優樓頻螺迦葉梵語優樓頻螺華
B15n0088_p0360c16║言木爪林謂其居處近於此林故以名之將護四眾
B15n0088_p0360c17║供給四事令無所乏最為第一二伽耶迦葉梵語伽
B15n0088_p0360c18║耶華言城謂其居家在王舍城南七由旬故以名之
B15n0088_p0360c19║觀了諸法都無所著教化眾生最為第一三那提迦
B15n0088_p0360c20║葉梵語那提華言河謂其居止近於此河故以名之
B15n0088_p0360c21║心意寂然降伏結業精進修行最為第一
B15n0088_p0360c22║佛法金湯編晁說之嘗答趙子和書略曰我釋迦牟
B15n0088_p0360c23║尼佛與阿彌陀佛憫此眾生乃同一願力於無量無
B15n0088_p0360c24║邊法門之外建立此法門釋迦賓之也彌陀主之也
B15n0088_p0360c25║釋迦生之也彌陀家之也釋迦於病藥之也彌陀使
B15n0088_p0360c26║之終身不死也釋迦之土猶逆旅也彌陀之土猶鄉
B15n0088_p0360c27║閭也自西竺以望安樂國與震旦之望安樂國一也
B15n0088_p0361a01║淨土晨鐘論云菩薩未得無生法忍不能度生須求
B15n0088_p0361a02║生淨土得無生忍已方克有濟故初心菩薩必先捨
B15n0088_p0361a03║此苦處生彼樂處
B15n0088_p0361a04║學佛考訓須彌四域經謂伏羲即寶曆菩薩女媧即
B15n0088_p0361a05║吉祥菩薩辨正論亦稱太昊為應聲菩薩破邪論云
B15n0088_p0361a06║孔子即儒童菩薩顏子即光淨菩薩老子即迦葉菩
B15n0088_p0361a07║薩法行經亦稱顏子為月光菩薩
B15n0088_p0361a08║宣律師傳云周穆王時文殊目連來化穆王乃迦葉
B15n0088_p0361a09║佛第三會說法也
B15n0088_p0361a10║蜀都雜抄峨嵋古今之勝境也山中光怪若虹霓然
B15n0088_p0361a11║每見於雲日映射之際俗所謂佛光者是也予自陝
B15n0088_p0361a12║入川巡撫陝西黃都憲臣伯鄰為予言曩為川轄時
B15n0088_p0361a13║親登其上觀佛光光未發時有鳥先飛過若言施主
B15n0088_p0361a14║發心菩薩來到光既散復來作聲施主布施菩薩去
B15n0088_p0361a15║了又拾藏山中白石大小皆六稜照燿有光采疑光
B15n0088_p0361a16║怪即此石所為也理當或然但鳥聲何為者耶近余
B15n0088_p0361a17║編修承勛懋昭為余言嘗從楊修撰慎用修兩宿其
B15n0088_p0361a18║上登絕頂亦見光具五色俯視在雲壑中其言白石
B15n0088_p0361a19║與黃都憲同惟云鳥聲只三字若言佛現了其鳥類
B15n0088_p0361a20║雀而稍大只有三枚別無種類三鳥飛入佛殿中嘗
B15n0088_p0361a21║就僧食但不見有長育耳
B15n0088_p0361a22║木人剩稿善男子諸佛世尊本為一大事因緣故出
B15n0088_p0361a23║現於世所謂開佛知見示佛知見悟佛知見入佛知
B15n0088_p0361a24║見故說無量法門八萬修多羅藏法門雖復眾多而
B15n0088_p0361a25║總歸三學所謂戒定慧也然慧由定發定藉戒生是
B15n0088_p0361a26║知戒為三學之首萬善之基眾聖因茲而趣菩提諸
B15n0088_p0361a27║佛從斯而成正覺所以欲得無上妙道須當至誠而
B15n0088_p0361b01║稟受之
B15n0088_p0361b02║菩薩利生必以般若大慧為舟楫六度萬行為櫓棹
B15n0088_p0361b03║恆順眾生為風帆煩惱苦海無邊非開般若慈航莫
B15n0088_p0361b04║能濟度羣有眾生未盡行願匪窮苟不堅固萬行之
B15n0088_p0361b05║鐵橈櫓棹豈能超登彼岸者哉
B15n0088_p0361b06║太平清話如來眉間有白毫相猶如珂雪長一丈五
B15n0088_p0361b07║尺毫有八楞周圍五寸其毫中空右旋宛轉如琉璃
B15n0088_p0361b08║洞
B15n0088_p0361b09║珍珠船三昧經佛咽喉如琉璃筒
B15n0088_p0361b10║大智論佛舌色相如珊瑚色
B15n0088_p0361b11║竹窻隨筆經言菩薩未能自度先能度人愚夫遂謂
B15n0088_p0361b12║菩薩但度眾生不復度己不知己亦眾生數也焉有
B15n0088_p0361b13║度盡眾生而獨遺自己一眾生乎何得藉口菩薩逐
B15n0088_p0361b14║外忘內
B15n0088_p0361b15║三迦葉目揵連諸阿羅漢先師外道已有成驗自負
B15n0088_p0361b16║不淺淺矣而一聞佛一見佛幡然改圖積歲所尊所
B15n0088_p0361b17║崇棄之如鴻毛故能續佛慧命師表萬世也向使先
B15n0088_p0361b18║入之言牢主於中硬𥪡剎竿堅壁自固喻如病者死
B15n0088_p0361b19║守舊醫縱有新方掉首不顧雖千佛出世其將若之
B15n0088_p0361b20║何
B15n0088_p0361b21║念佛號者西方有佛號阿彌陀憶佛念佛必定見佛
B15n0088_p0361b22║竹窻二筆佛未出世人皆以天為師佛既出世始知
B15n0088_p0361b23║奉佛故佛號天人師獨王於三界而無倫者也
B15n0088_p0361b24║相傳孔子號儒童菩薩或曰吾夫子萬代斯文之祖
B15n0088_p0361b25║而童之童之者幼之也幼之者小之也彼且幼小吾
B15n0088_p0361b26║師何怪乎儒之闢佛也又僧號比丘丘夫子諱也比
B15n0088_p0361b27║者並也僧佛弟子而與夫子並彼且弟子吾師何怪
B15n0088_p0361c01║乎儒之闢佛也是不然童者純一無偽之稱也文殊
B15n0088_p0361c02║為七佛師而曰文殊師利童子善財一生得無上菩
B15n0088_p0361c03║提而曰善財童子乃至四十二位賢聖有童真性皆
B15n0088_p0361c04║歎德之極非幼小之謂也故曰大人者不失其赤子
B15n0088_p0361c05║之心者也若夫比丘者梵語也梵語比丘此云乞士
B15n0088_p0361c06║亦云破惡亦云怖魔比非比並之謂丘非丘陵之謂
B15n0088_p0361c07║蓋僅取音不取字也例如梵語南無此云歸命南不
B15n0088_p0361c08║取南北之南無不取有無之無也噫使夫子而生竺
B15n0088_p0361c09║國必演揚佛法以度眾生使釋迦而現魯邦必闡明
B15n0088_p0361c10║儒道以教萬世蓋易地則皆然大聖人所作為凡情
B15n0088_p0361c11║固不識也為儒者不可毀佛為佛者獨可毀儒乎哉
B15n0088_p0361c12║經云聲聞人於罵者害者或嘿然或遠離菩薩則不
B15n0088_p0361c13║然更加慈心愛之如子方便濟度故遠勝聲聞不可
B15n0088_p0361c14║為比予惟世人恆苦辱之難忍况不惟忍辱而更慈
B15n0088_p0361c15║愛之乎經又云眾生無恩於菩薩而菩薩常欲利益
B15n0088_p0361c16║眾生予惟世人尚有受恩不報况無恩於己而乃利
B15n0088_p0361c17║益之乎得斯旨者天下無一人不可與天下無一人
B15n0088_p0361c18║不可化
B15n0088_p0361c19║竹窻三筆一人問釋迦如來以足指按地即成金色
B15n0088_p0361c20║世界佛具如是神力何不即變此娑婆土石諸山穢
B15n0088_p0361c21║惡充滿之處便成七寶莊嚴之極樂國乃必令眾生
B15n0088_p0361c22║馳驅於十萬億佛土之迢迢也噫佛不能度無緣子
B15n0088_p0361c23║知之乎淨緣感淨土眾生心不淨雖有淨土何由得
B15n0088_p0361c24║生喻如來十善生天即變地獄為天堂而彼十惡眾
B15n0088_p0361c25║生如來垂金色臂牽之彼終不能一登其閾也是故
B15n0088_p0361c26║剎那金色世界佛攝神力而依然娑婆矣
B15n0088_p0361c27║
B15n0088_p0362a01║佛菩薩部外編
B15n0088_p0362a02║桂苑叢談王梵志衛州黎陽人也黎陽城東十五里
B15n0088_p0362a03║有王德祖者當隋之時家有林檎樹生癭大如斗經
B15n0088_p0362a04║三年其癭朽爛德祖見之乃撤其皮遂見一孩兒抱
B15n0088_p0362a05║胎而出因收養之至七歲能語問曰誰人育我及問
B15n0088_p0362a06║姓名德祖具以實告因林木而生曰梵天後改曰志
B15n0088_p0362a07║我家長育可姓王也作詩諷人甚有義旨蓋菩薩示
B15n0088_p0362a08║化也
B15n0088_p0362a09║續元怪錄昔延州有婦人白晢頗有姿貌年可二十
B15n0088_p0362a10║四五孤行城市年少之子悉與之遊狎昵薦枕一無
B15n0088_p0362a11║所却數年而歿州人莫不悲惜共醵喪具為之葬焉
B15n0088_p0362a12║以其無家瘞於道左大曆中忽有僧自西域來見墓
B15n0088_p0362a13║遂趺坐具敬禮焚香圍繞讚歎數日人見謂曰此一
B15n0088_p0362a14║淫縱女子人盡夫也以其無屬故瘞於此和尚何敬
B15n0088_p0362a15║耶僧曰非檀越所知斯乃大聖慈悲喜捨世俗之欲
B15n0088_p0362a16║無不徇焉此即鏁骨菩薩順緣已盡聖者云耳不信
B15n0088_p0362a17║即啟以驗之眾人即開墓視遍身之骨鉤結皆如鎖
B15n0088_p0362a18║狀果如僧言州人異之為設大齋起塔焉
B15n0088_p0362a19║宋高僧傳釋恆政入太一山中甫行風教文宗皇帝
B15n0088_p0362a20║酷嗜蜃蛤沿海官吏先時遞進人亦勞止一日御饌
B15n0088_p0362a21║中盈柈而進有擘不張呀者帝觀其異即焚香祝之
B15n0088_p0362a22║俄為菩薩形梵相克全儀容可愛遂致於金粟檀香
B15n0088_p0362a23║合以玉縣錦覆之賜興善寺令致禮之始宣問羣臣
B15n0088_p0362a24║斯何瑞也相國李德裕奏曰臣不足知唯知聖德昭
B15n0088_p0362a25║應其諸佛理聞終南山有恆政禪師大明佛法博聞
B15n0088_p0362a26║強識詔入宣問政曰貧道聞物無虛應此乃啟沃陛
B15n0088_p0362a27║下之信心耳故契經中應以此身得度者即現此身
B15n0088_p0362b01║而為說法也帝曰菩薩身已現未聞說法政曰陛下
B15n0088_p0362b02║覩此為常非常耶信非信耶帝曰希奇事朕深信焉
B15n0088_p0362b03║政曰陛下已聞說法了皇情悅豫得未曾有勅天下
B15n0088_p0362b04║寺院各立觀音像以答殊休其菩薩至會昌毀佛舍
B15n0088_p0362b05║乃亡所在