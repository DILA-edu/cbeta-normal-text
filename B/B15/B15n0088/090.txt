B15n0088_p0363a01║欽定古今圖書集成博物彙編神異典
B15n0088_p0363a02║　第九十卷目錄
B15n0088_p0363a03║佛像部彙考
B15n0088_p0363a04║漢書（匈奴傳）
B15n0088_p0363a05║後漢書（楚王英傳注）
B15n0088_p0363a06║魏書（釋老志）
B15n0088_p0363a07║冥祥記（佛像）
B15n0088_p0363a08║尚書故實（佛像雕飾自戴顒始）
B15n0088_p0363a09║孔氏雜說（佛像）
B15n0088_p0363a10║墨池浪語（秦穆公獲石佛）
B15n0088_p0363a11║釋迦氏譜（閻浮始有二像）
B15n0088_p0363a12║日下舊聞（栴檀佛像）
B15n0088_p0363a13║佛像部總論
B15n0088_p0363a14║歷代名畫記（論佛像）
B15n0088_p0363a15║佛像部藝文一
B15n0088_p0363a16║和范光祿祇洹像讚三首　宋謝靈運
B15n0088_p0363a17║吳郡石像碑　梁簡文帝
B15n0088_p0363a18║為人造丈八夾紵金薄像疏　同前
B15n0088_p0363a19║釋迦文佛像銘　同前
B15n0088_p0363a20║彌陁佛像銘　同前
B15n0088_p0363a21║維衛佛像銘　同前
B15n0088_p0363a22║式佛像銘　同前
B15n0088_p0363a23║迦葉佛像銘　同前
B15n0088_p0363a24║梁安寺釋迦文佛像銘　同前
B15n0088_p0363a25║謝勅送齊王瑞像還啟　元帝
B15n0088_p0363a26║荊州長沙寺阿育王像碑　同前
B15n0088_p0363a27║齊竟陵王題佛光記　沈約
B15n0088_p0363b01║瑞石像銘（并序）　前人
B15n0088_p0363b02║繡像題贊（有序）　前人
B15n0088_p0363b03║雍州金像寺無量壽佛像碑　劉潛
B15n0088_p0363b04║文襄金像銘　北齊邢邵
B15n0088_p0363b05║秦州天水郡麥積崖佛龕銘（有序）
B15n0088_p0363b06║　北周庾信
B15n0088_p0363b07║相樂夫人檀龕寶相讚（并序）　唐盧照鄰
B15n0088_p0363b08║燕然軍人畫像銘（并序）　陳子昂
B15n0088_p0363b09║諫造大像疏　狄仁傑
B15n0088_p0363b10║諫白司馬坂營大像表　張廷珪
B15n0088_p0363b11║又
B15n0088_p0363b12║洛州昭覺寺釋迦牟尼佛金銅瑞像碑
B15n0088_p0363b13║　李嶠
B15n0088_p0363b14║為韋駙馬奉為先聖繡阿彌陀像讚（并序）
B15n0088_p0363b15║　蘇頲
B15n0088_p0363b16║為宰相賀趙郡鑄天尊及佛有諸瑞表
B15n0088_p0363b17║　孫逖
B15n0088_p0363b18║為宰相賀開元寺鑄釋迦牟尼佛白光等瑞表
B15n0088_p0363b19║　前人
B15n0088_p0363b20║百官賀佛放光表　常袞
B15n0088_p0363b21║潤州江寧縣瓦棺寺維摩詰畫像碑
B15n0088_p0363b22║　元黃之
B15n0088_p0363b23║
B15n0088_p0363b24║
B15n0088_p0363b25║
B15n0088_p0363b26║
B15n0088_p0363b27║
B15n0088_p0363c01║神異典第九十卷
B15n0088_p0363c02║佛像部彙考
B15n0088_p0363c03║漢書
B15n0088_p0363c04║匈奴傳
B15n0088_p0363c05║漢驃騎將軍將萬騎出隴西過焉耆山千餘里得休
B15n0088_p0363c06║屠王祭天金人
B15n0088_p0363c07║（注）師古曰作金人以為天神而祭之即今佛像是
B15n0088_p0363c08║其遺法
B15n0088_p0363c09║後漢書
B15n0088_p0363c10║楚王英傳注
B15n0088_p0363c11║佛長丈六尺黃金色項中佩日月光初明帝夢見金
B15n0088_p0363c12║人長大項有日月光以問羣臣或曰西方有神其名
B15n0088_p0363c13║曰佛陛下所夢得無是乎于是遣使天竺問其道術
B15n0088_p0363c14║而圖其形像焉
B15n0088_p0363c15║魏書
B15n0088_p0363c16║釋老志
B15n0088_p0363c17║漢霍去病討匈奴獲其金人帝以為大神列于甘泉
B15n0088_p0363c18║宮金人率長丈餘不祭祀但燒香禮拜而已此則佛
B15n0088_p0363c19║道流通之漸也後漢明帝夜夢金人頂有白光飛行
B15n0088_p0363c20║殿庭乃訪羣臣傅毅始以佛對帝遣郎中蔡愔博士
B15n0088_p0363c21║弟子秦景等使于天竺寫浮屠遺範愔得釋迦立像
B15n0088_p0363c22║明帝令畫工圖佛像置清涼臺及顯節陵上
B15n0088_p0363c23║冥祥記
B15n0088_p0363c24║佛像
B15n0088_p0363c25║漢蔡愔將西域沙門迦葉摩騰等齎優填王畫釋迦
B15n0088_p0363c26║佛像明帝重之乃遣畫工圖數本又于白馬寺壁畫
B15n0088_p0363c27║千乘萬騎遶塔三帀之像
B15n0088_p0364a01║尚書故實
B15n0088_p0364a02║佛像雕飾自戴顒始
B15n0088_p0364a03║佛像本朴陋人不生敬今之藻繪雕刻自戴顒始也
B15n0088_p0364a04║顒嘗刻一像自隱帳中聽人臧否隨而改之如是者
B15n0088_p0364a05║積十年厥功方就
B15n0088_p0364a06║孔氏雜說
B15n0088_p0364a07║佛像
B15n0088_p0364a08║霍去病獲休屠祭天金人注祭天以金人為主休屠
B15n0088_p0364a09║祠金人也師古曰今之佛像是也其後休屠王太子
B15n0088_p0364a10║歸漢以金人之故賜姓金氏即日磾也據此則前漢
B15n0088_p0364a11║時佛像已入中國矣凡今之佛像皆祭天之主也後
B15n0088_p0364a12║漢明帝夢見金人以為佛於是遣使天竺國圖其形
B15n0088_p0364a13║像楚王英始信其術齋戒祭祀陶謙傳笮融大起浮
B15n0088_p0364a14║屠寺作黃金塗像浴佛設飯前漢西域傳塞王南君
B15n0088_p0364a15║罽賓塞種分散往往為數國自疏勒以西北休循捐
B15n0088_p0364a16║毒之屬皆故塞種捐毒即身毒天竺也後漢襄楷傳
B15n0088_p0364a17║注浮屠即佗聲之轉耳史記大月氏傳身毒國在太
B15n0088_p0364a18║夏東南數千里其俗土著與大夏同而卑瀝暑熱按
B15n0088_p0364a19║後漢西域傳天竺一名身毒今浮屠像多赤足此卑
B15n0088_p0364a20║瀝暑熱之驗也又云其民乘象以戰今浮屠像亦跨
B15n0088_p0364a21║象云
B15n0088_p0364a22║墨池浪語
B15n0088_p0364a23║秦穆公獲石佛
B15n0088_p0364a24║周穆王時文殊目連來化穆王即列子所謂化人也
B15n0088_p0364a25║化人示穆王云高四臺是迦葉佛說法處因造三會
B15n0088_p0364a26║道場至秦穆公時扶風獲一石佛穆公不識棄馬坊
B15n0088_p0364a27║中公疾令由余往視之曰此真佛神也公取像澡浴
B15n0088_p0364b01║安清淨處像遂放光公宰牲祭之神擎棄遠處由余
B15n0088_p0364b02║又曰臣聞佛清淨所有供養燒香而已公遂欲造佛
B15n0088_p0364b03║像由余于高四臺南村得一老人姓王名安年百八
B15n0088_p0364b04║十自云曾于三會道塲見人造之臣老無力村北有
B15n0088_p0364b05║兄弟四人曾于道塲內為諸匠執作今請共造成一
B15n0088_p0364b06║銅像相好圓備公悅大賞賚之彼人于土臺上造重
B15n0088_p0364b07║閣高三百尺時人號為高四臺其人姓高兄弟四人
B15n0088_p0364b08║同立故也故名高四然則秦穆公時佛法已入中國
B15n0088_p0364b09║矣
B15n0088_p0364b10║釋迦氏譜
B15n0088_p0364b11║閻浮始有二像
B15n0088_p0364b12║增一云帝釋請佛在天為母說法時優填王等咸思
B15n0088_p0364b13║如來即勅巧工以旃檀作佛形高五尺觀佛三昧云
B15n0088_p0364b14║優填鑄金像佛從天下載像來迎為佛作禮佛言汝
B15n0088_p0364b15║于來世大作佛事我諸弟子咸付囑汝空中化佛言
B15n0088_p0364b16║若有造佛形像供養必得念佛清淨三昧增一云波
B15n0088_p0364b17║斯匿王思佛久遂得病苦聞優填作佛便召匠工以
B15n0088_p0364b18║金作之煌若天金高五尺爾時閻浮始有二像
B15n0088_p0364b19║日下舊聞
B15n0088_p0364b20║栴檀佛像
B15n0088_p0364b21║唐淤泥寺即今鷲峯寺寺在京城西隅中有栴檀瑞
B15n0088_p0364b22║相體製衣紋踽踽欲動非近代人所能辦
B15n0088_p0364b23║京師栴檀寺以靈異著聞海宇王侯公相士庶婦女
B15n0088_p0364b24║捐金莊嚴以丐福利者歲無虛日故老相傳云其像
B15n0088_p0364b25║四體無所倚著人君有道則至其國元初時尚可通
B15n0088_p0364b26║一綫無礙後則不然矣
B15n0088_p0364b27║鷲峯寺在京城西牆畔寺頗湫隘然供有栴檀佛其
B15n0088_p0364c01║中像為紫檀木衣無縫天衣目上視手左昂右頫相
B15n0088_p0364c02║好端嚴敻異常造歷代以來每隨建都之地而供養
B15n0088_p0364c03║之元鐫栴檀佛像于石而樹碑墀間恣人謁請
B15n0088_p0364c04║京都城隍廟之南有鷲峯寺栴檀佛像高五尺許色
B15n0088_p0364c05║近沉碧萬曆中慈聖太后始傅以金
B15n0088_p0364c06║京師鷲峰寺有栴檀釋迦接引像其足立處幾於交
B15n0088_p0364c07║趾不作八字衣紋多作直褶如出水衣附著股臂間
B15n0088_p0364c08║面目向上絕不似今滿月相也
B15n0088_p0364c09║
B15n0088_p0364c10║佛像部總論
B15n0088_p0364c11║歷代名畫記
B15n0088_p0364c12║論佛像
B15n0088_p0364c13║張彥遠曰漢明帝使蔡愔取天竺國優填王畫釋迦
B15n0088_p0364c14║倚像命工人圖于南宮清凉臺及顯節陵上以形制
B15n0088_p0364c15║古朴未足瞻敬阿育王像至今亦有存者可見矣後
B15n0088_p0364c16║晉明帝衛協皆善畫像未盡其妙洎戴氏父子皆善
B15n0088_p0364c17║丹青又崇釋氏範金賦采動有楷模至如安道潛思
B15n0088_p0364c18║于帳內仲若懸知其臂胛何天機神巧也其後北齊
B15n0088_p0364c19║曹仲達梁朝張僧繇唐朝吳道元周昉各有損益聖
B15n0088_p0364c20║賢肸蠁有足動人瓔珞天衣創意各異至今刻畫之
B15n0088_p0364c21║家列其模範曰曹曰張曰吳曰周斯萬古不易矣
B15n0088_p0364c22║
B15n0088_p0364c23║
B15n0088_p0364c24║
B15n0088_p0364c25║
B15n0088_p0364c26║
B15n0088_p0364c27║
B15n0088_p0365a01║佛像部藝文一
B15n0088_p0365a02║和范光祿祗洹像讚三首宋謝靈運
B15n0088_p0365a03║范侯遠送像讚命余同作神道希微願言所屬輙
B15n0088_p0365a04║總三首期之道塲
B15n0088_p0365a05║佛讚
B15n0088_p0365a06║惟此大覺因心則靈垢盡智照數極慧明三達非我
B15n0088_p0365a07║一援羣生理阻心行道絕形聲
B15n0088_p0365a08║菩薩讚
B15n0088_p0365a09║若人仰宗發性遺慮以定養慧和理斯附爰初四等
B15n0088_p0365a10║終然十住涉求至矣在外皆去
B15n0088_p0365a11║緣覺聲聞合讚
B15n0088_p0365a12║厭苦情多兼物志少如彼化城權可得寶誘以涅槃
B15n0088_p0365a13║救爾生老肇元三車翻乘一道
B15n0088_p0365a14║吳郡石像碑梁簡文帝
B15n0088_p0365a15║蓋聞軒后之圖載浮河洛秦王之璧更涌滄溟昭覃
B15n0088_p0365a16║之洲乘清源而西泛蓬萊之岫逐安流而南徙况夫
B15n0088_p0365a17║道由慈善應起靈覺是以無方之迹隨機示現無緣
B15n0088_p0365a18║之力因物成感晉建興元年癸酉之歲吳郡婁縣界
B15n0088_p0365a19║㳂江之下號曰滬瀆此處有居人以漁者為業掛此
B15n0088_p0365a20║詹綸無甄小魪布斯九罭常待六鼇遙望海中若二
B15n0088_p0365a21║人像朝視沉浮疑諸蜃氣夕復顯晦乍若潛火于是
B15n0088_p0365a22║謂為海神即與巫祝同往祈候七盤圓鼓先奏盛唐
B15n0088_p0365a23║之歌百味椒漿屢上東皇之曲遂乃風波駭吐光景
B15n0088_p0365a24║晦明咸起渡河之悲竊有覆舟之懼相顧失色于斯
B15n0088_p0365a25║而返又有受持黃老好尚神仙職在三洞身帶八景
B15n0088_p0365a26║更竭丹款復共奉迎尊像沉軀沒而不見經歷旬日
B15n0088_p0365a27║遐邇普聞吳縣華里朱膺清信士也獨謂大覺大慈
B15n0088_p0365b01║將宏化迹乃沐浴清齋要請同志與東靈寺帛尼及
B15n0088_p0365b02║胡伎數十人乘船至滬瀆口頂禮歸依歌唄贊德于
B15n0088_p0365b03║時微風送棹淑景浮波雲舒蓋而未移浪開花而不
B15n0088_p0365b04║噴雖舟子招招弗能遠騖而靈相峨峨漸來就浦仰
B15n0088_p0365b05║覩神像嶷然雙泛非因鷁首詎假龍橋豈藉銀連寧
B15n0088_p0365b06║須玉軸背各有題一名維衛一名迦葉于是時眾踊
B15n0088_p0365b07║躍得未曾有復懼金仙之姿非凡所徒試就提捧豁
B15n0088_p0365b08║爾勝舟指燕宮而西歸望葑門而一息道俗側塞人
B15n0088_p0365b09║祇協慶膺家住近通元寺迺孫權為乳母陳氏之所
B15n0088_p0365b10║立也亦一邦之勝地胥山之神塔乃遷像于此寺武
B15n0088_p0365b11║夫數百咸不能勝共怪曰朱膺帛尼二人之力而能
B15n0088_p0365b12║捧持不覺為異今人工甚盛確乎不移此必精誠弗
B15n0088_p0365b13║能致也乃復竭心同時稽顙然後乃動至自舟中故
B15n0088_p0365b14║知據井夜飛實無以異石不能重有覺憑焉後有外
B15n0088_p0365b15║國沙門釋法開來稱彼國眾聖所記云東方有二石
B15n0088_p0365b16║像及阿育王塔若能恭往禮覲滅無量罪免離三塗
B15n0088_p0365b17║禮已而去中大通四年歲在壬子臨沙汝靈侯奉勅
B15n0088_p0365b18║更造銅光二枚其一高九尺其一高八尺五寸銅邁
B15n0088_p0365b19║丹陽恥論劉向之術區選攻金無俟嵇康之鍛既鑴
B15n0088_p0365b20║既䤹是磨是銑[暘-勿+((傘-(企-止))-┬+(一/ㄎ))]如光定湛似日輪亦當遠照三千
B15n0088_p0365b21║普瞻色像遙覩十方俱聞說法豈止惜命小鳥欣入
B15n0088_p0365b22║影中重罪眾生還逢愛日而已哉吳郡僧正慧法師
B15n0088_p0365b23║深修五定淨持七支于三寶中盡力宏護立摩尼之
B15n0088_p0365b24║勝殿製飛行之寶塔至于莊嚴妙色實有厥徵夫魯
B15n0088_p0365b25║聖云亡尚追儀于有若楚臣殞世亦託似于優孟放
B15n0088_p0365b26║勳之后更圖長樂之晝文命之君不絕稽命之禩或
B15n0088_p0365b27║傳諸往牘或布在前司載贊述盈耳或壽宮虛置况
B15n0088_p0365c01║遠追應身近規靈迹不銘不勒何以稱揚乃為銘曰
B15n0088_p0365c02║巍巍天像堂堂最勝慧日獨圓無生末證愍此魚鉤
B15n0088_p0365c03║傷茲螺孕乍動慈舟時延寶乘留住待緣獨有傳應
B15n0088_p0365c04║傳應伊何寶茲靈像履冰晨遊凌濤夜上七眾有憑
B15n0088_p0365c05║九垓咸仰照此真容開斯俗網千輪足起萬字胷書
B15n0088_p0365c06║身橫五分衣刻三銖嗟爾末俗心王所驅顙浮水沫
B15n0088_p0365c07║命役馳駒宜宏希嚮必盡勤劬覩相塵滅聞聲惑祛
B15n0088_p0365c08║湛然神迹長處全吳
B15n0088_p0365c09║為人造丈八夾紵金薄像疏同前
B15n0088_p0365c10║竊以慧日潛影慈輪罷應業逐惱飄愛隨情熾徒愍
B15n0088_p0365c11║衣珠抱名珍而弗悟眇歎葉金惑空言而啼止自非
B15n0088_p0365c12║表茲勝業樹彼妙緣何以去此心堂移茲身窟故水
B15n0088_p0365c13║精龍塔永愴恨于遺髦明鏡石龕獨徘徊于留影某
B15n0088_p0365c14║甲久發誓願遍為六道四生造夾紵丈八佛像一軀
B15n0088_p0365c15║年月已流因緣易奪常恐暫有之身忽隨畫水還無
B15n0088_p0365c16║之報飆爾電光今便建立誠心遂茲本誓使聚月見
B15n0088_p0365c17║容金山表迹見形善發聞名惡捨拔六根之痛惱去
B15n0088_p0365c18║五燒之焚灼但四寶屢空七財多匱仰雙蓮而獨慨
B15n0088_p0365c19║覩萬字而無由倘能薄離五家微捐四事結此冥慈
B15n0088_p0365c20║共成因果則素㲲之功非惟昔世散華之報方驗來
B15n0088_p0365c21║緣語善無奢在言多恧謹疏
B15n0088_p0365c22║釋迦文佛像銘同前
B15n0088_p0365c23║至矣調御行備智周滿月為面青蓮在眸心珠可瑩
B15n0088_p0365c24║智流方普永變身田長無沙鹵
B15n0088_p0365c25║彌陁佛像銘同前
B15n0088_p0365c26║玉蓮水開銀花樹落惟聖降神拯彼沉漠
B15n0088_p0365c27║維衛佛像銘同前
B15n0088_p0366a01║灼灼金容巍巍滿月永被人天常留花窟
B15n0088_p0366a02║式佛像銘同前
B15n0088_p0366a03║影生千葉花成四柱塔象單留龕童雙舞
B15n0088_p0366a04║迦葉佛像銘同前
B15n0088_p0366a05║慧雨自垂仁風永扇照曜白毫半容月面惡因有滅
B15n0088_p0366a06║善燈無變
B15n0088_p0366a07║梁安寺釋迦文佛像銘同前
B15n0088_p0366a08║帝為知仰皆規面象敬模螺髮式圖輪掌信根有五
B15n0088_p0366a09║覺枝云七仰福靈祇上生兜率
B15n0088_p0366a10║謝勅送齊王瑞像還啟元帝
B15n0088_p0366a11║臣聞非晦非明法身凝寂有感有見渴仰赴幾伏惟
B15n0088_p0366a12║陛下百姓為心宜觀種覺十方皆見普照王畿將使
B15n0088_p0366a13║化行南國乃睠西顧江水安流大川利涉鮮雲靉靆
B15n0088_p0366a14║暫掩晨離甘雨霏微猶藏宿霧高明可仰與天花而
B15n0088_p0366a15║俱落清梵騰空雜塤篪以相韻頂禮最勝敬謁法王
B15n0088_p0366a16║瞻彼堵牆不足為喻立處針鋒弗云易擬臣身持淨
B15n0088_p0366a17║戒心抃法流接足道周膜拜路左得未曾有喜躍𠑽
B15n0088_p0366a18║遍
B15n0088_p0366a19║荊州長沙寺阿育王像碑同前
B15n0088_p0366a20║蓋聞璇璣玉衡穹昊所以紀物金版玉文淳精所以
B15n0088_p0366a21║播氣何則咸秩社首義盡于寰中鑄鼎馮翊未窮于
B15n0088_p0366a22║糸表况復道冠萬靈理超千聖智周十地行圓四等
B15n0088_p0366a23║變海成蘇移山入芥針鋒廣說藕絲見道惠音八種
B15n0088_p0366a24║面門五色組鉢生華入青樓而吐曜金牀照采出紫
B15n0088_p0366a25║殿而相輝纔度蓮河即處天冠之寺始遊羅衛便居
B15n0088_p0366a26║堅固之林斯蓋俯應閻浮未臻常樂降情誘接豈窮
B15n0088_p0366a27║妄相若乃鏡無引汲智生淺深明同一體惑起十重
B15n0088_p0366b01║七地初刃方稱變易三達後心因窮智種然俱冥四
B15n0088_p0366b02║德脫屣雙林示表金棺現焚檀椁浩浩焉不可知已
B15n0088_p0366b03║卻望五津距青蓮之洞傍臨三天帶明月之流
B15n0088_p0366b04║齊竟陵王題佛光記沈約
B15n0088_p0366b05║夫理貫空寂雖鎔範不能傳業動因應非形相無以
B15n0088_p0366b06║感是故日華月彩炤曜天外方區散景咫尺塵方太
B15n0088_p0366b07║祖皇帝濯襟慧水凝神淨域厭世珍陛遷靈寶地竟
B15n0088_p0366b08║陵王諱泣明臺之下臨慟高山之方遠慕迸玉鑾情
B15n0088_p0366b09║殷雙樹永惟可以炳發神功崇高妙業莫若式金寫
B15n0088_p0366b10║好資巧匠傳儀以皇齊之四年日子敬制釋迦像一
B15n0088_p0366b11║軀尊麗自天工非世造色符留影妙越檀香俾穀林
B15n0088_p0366b12║之思永旌于萬劫用刊徽迹式垂不朽云爾
B15n0088_p0366b13║瑞石像銘（并序）前人
B15n0088_p0366b14║夫靈應微遠無跡可追心路照通有感斯順我皇
B15n0088_p0366b15║體神御極挹睿臨乾幽顯成[〦/失/衣]無思不服若夫二
B15n0088_p0366b16║儀叶德五精翼化下洞淵泉上達蒼昊天無息瑞
B15n0088_p0366b17║地不降祥十住髣髴于林衡應真肸蠁于清夜素
B15n0088_p0366b18║毫月舉騰光于梵室妙趾神行布武于椒殿至于
B15n0088_p0366b19║事符緗牒既表禎圖無不雲霏霧委盈簡被策莫
B15n0088_p0366b20║黑三距眇千齡而再現暠露淳腴望鳳蓋而沾陛
B15n0088_p0366b21║此皆舜日未書堯年罕降豈直朱烏動色元秬相
B15n0088_p0366b22║趣而已哉嘉玉遠自北戎梁弱水而委質潤徹環
B15n0088_p0366b23║奇曠世之所不覩白金近發東山剖幽巖而啟瑞
B15n0088_p0366b24║傍被崖巘鴻靈之所未刊雖復素環之絕貺燭銀
B15n0088_p0366b25║之瑤寶方斯蔑如也若夫金石具剛非游泳之質
B15n0088_p0366b26║自非霈德潛衍感極迴靈豈變堅沉之體顯輕浮
B15n0088_p0366b27║之相維永明七年某月爰有祥石眇發天津浮海
B15n0088_p0366c01║因潮翻流迴至表異浙河獻奇禁圃瓊瑜等潤精
B15n0088_p0366c02║金比色上帝眷幽關之易啟咨元應之無方雖拊
B15n0088_p0366c03║事寂寥而因心咫尺愛其貞恆之性嘉其可久之
B15n0088_p0366c04║姿莫若圖妙像于檀香寫遺影于祇樹乃詔名工
B15n0088_p0366c05║是鐫是琢靈相瑞華煥同神造至于雕削之餘遺
B15n0088_p0366c06║刊委斲方圓大小觸水斯沉駐罕停蹕親加臨試
B15n0088_p0366c07║良由法身是託不溺沉弱之淵剖析既離方須浮
B15n0088_p0366c08║金之水至矣哉禎符若斯之妙也敢銘寶貺永福
B15n0088_p0366c09║天人其詞曰
B15n0088_p0366c10║遙哉上覺曠矣神功四禪無像三達皆空表靈降世
B15n0088_p0366c11║演露開蒙惟聖仁宇寶化潛融道非迹應事以感通
B15n0088_p0366c12║沉精浮質遠自河葱悠悠亙水眇眇因風泛彼遼碣
B15n0088_p0366c13║瑞我國東有符皇德乃眷宸衷永言鷲室栖誠梵宮
B15n0088_p0366c14║載雕載範寫好摛工藉茲妙力祚闡業隆冕旒南面
B15n0088_p0366c15║比壽華嵩
B15n0088_p0366c16║繡像題贊（有序）前人
B15n0088_p0366c17║維齊永明四年歲次丙寅秋八月己未朔二日庚
B15n0088_p0366c18║申第三皇孫所生陳夫人含微宅理炳慧臨空結
B15n0088_p0366c19║言寶位騰心淨覺敬因樂林寺主比丘尼釋寶願
B15n0088_p0366c20║造繡無量壽尊像一軀乃為讚曰
B15n0088_p0366c21║表相異儀傳形匪一鏤玉圖光雕金寫質亦有淑人
B15n0088_p0366c22║含芳上律絢發綺情幽摛寶術縟文內炳靈姿外溢
B15n0088_p0366c23║水耀金沙樹羅瓊實現符淨果來膺妙秩毓藻震閨
B15n0088_p0366c24║騰華梵室有億斯年于萬茲日
B15n0088_p0366c25║雍州金像寺無量壽佛像碑劉潛
B15n0088_p0366c26║昔堯乃則天莫能名其聖丘纔譬日無得稱其道况
B15n0088_p0366c27║復欲宣五品將歎三法固使迦葉恥其無智龍樹羞
B15n0088_p0367a01║其非辯猶聞獻蓋長者頌以七言無學比丘陳其百
B15n0088_p0367a02║句至有九輩性生一身補處塵洗玉池神聞金葉樹
B15n0088_p0367a03║聲繁會趙簡于是未聞地實焜煌周穆之所不見昔
B15n0088_p0367a04║者出城石轉還林現疾夢樹既沉梵花獨反猶有香
B15n0088_p0367a05║杖疊衣紅爪紺髮可得崇以妙利顯用珍函彼彌陁
B15n0088_p0367a06║感化殊攝日輪照曜月面從容毫散珠輝脣開異色
B15n0088_p0367a07║似含微笑俱注目於瞻仰如出輭言咸傾耳於諦聽
B15n0088_p0367a08║像復以其夕出住寺門始則映顯巖間猶對鷲山之
B15n0088_p0367a09║禮末又徘徊間外似救毗城之疾空中生樹豈曰難
B15n0088_p0367a10║思火內披蓮未為多有銘曰奄有淨國寶應多祉葉
B15n0088_p0367a11║產梵童花開釋子玉蓮交映銀荷遞起伊尹慙桑伯
B15n0088_p0367a12║陽羞李
B15n0088_p0367a13║文襄金像銘北齊邢邵
B15n0088_p0367a14║妙形難象至理希詮形之所極理亦在焉悟茲空假
B15n0088_p0367a15║勞此蓋纏式圖往祕用結來緣丹青並飾金玉同鐫
B15n0088_p0367a16║神儀內瑩寶相外宣圓光照耀映被無邊靈應肹響
B15n0088_p0367a17║感發大千鍾福旒纊其永如天歸慶怙恃壽等南山
B15n0088_p0367a18║凡厥親類宜其永年誠歸妙覺標志上元託銘斯在
B15n0088_p0367a19║曠刧方傳
B15n0088_p0367a20║秦州天水郡麥積崖佛龕銘（有序）
B15n0088_p0367a21║北周庾信
B15n0088_p0367a22║麥積崖者乃隴底之名山河西之靈岳高峰尋雲
B15n0088_p0367a23║深谷無量方之鷲島迹遁三禪譬如鶴鳴虛飛六
B15n0088_p0367a24║甲島道乍窮羊腸或斷雲如鵬翼忽已垂天樹若
B15n0088_p0367a25║桂華翻能拂日是以飛錫遙來度杯遠至疏山鑿
B15n0088_p0367a26║洞鬱為淨土拜燈王于石室乃假馭風禮花首于
B15n0088_p0367a27║山龕方資控鶴大都督李允信者籍于宿植深悟
B15n0088_p0367b01║法門乃于壁之南崖梯雲鑿道奉為亡父造七佛
B15n0088_p0367b02║龕似刻浮檀如攻水玉從容滿月照耀青蓮影現
B15n0088_p0367b03║須彌香聞忉利如斯塵野還開說法之堂猶彼香
B15n0088_p0367b04║山更對安居之剎昔者如來追福有報恩之經菩
B15n0088_p0367b05║薩去家有思親之供敢緣斯義乃作銘曰
B15n0088_p0367b06║鎮地鬱盤基乾峻極石關十上銅梁九息百仞崖橫
B15n0088_p0367b07║千尋松直陰兔假道陽烏迴翼載[笑/車]疏山穿龕架嶺
B15n0088_p0367b08║糺紛星漢迴旋光景壁累經文龕重佛影彫輪月殿
B15n0088_p0367b09║刻鏡花堂橫鐫石壁闇鑿山梁雷乘法鼓樹積天香
B15n0088_p0367b10║嗽泉珉谷吹塵石牀集靈真館藏仙冊府芝洞秋房
B15n0088_p0367b11║檀林春乳水谷銀沙山樓石柱異嶺共雲同峰別雨
B15n0088_p0367b12║冀城餘俗河西舊風水聲幽咽山勢崆峒法雲常住
B15n0088_p0367b13║慧日無窮方域芥盡不變天宮
B15n0088_p0367b14║相樂夫人檀龕寶相讚（并序）唐盧照鄰
B15n0088_p0367b15║相樂夫人韋氏者益州都督長史胡公之繼親也
B15n0088_p0367b16║夫人寓跡蘭閨栖情香岫琢磨六行與三明而並
B15n0088_p0367b17║驅馳騖四禪將十訓而齊駕粵以乾封紀歲流火
B15n0088_p0367b18║司辰敬造靈龕奉圖真相青蓮皓月爭華蚊睫之
B15n0088_p0367b19║端寶樹天倡競爽鴻毛之際納須彌于纖芥嘗謂
B15n0088_p0367b20║徒言置由旬于方丈今過其實重宣此義敢為讚
B15n0088_p0367b21║云
B15n0088_p0367b22║猗歟寶相顯允神工規模鹿苑圖寫龍宮分身諦聽
B15n0088_p0367b23║列坐談空羣天颯纚眾寶玲瓏彫牕引月鏤網搖風
B15n0088_p0367b24║一窺妙境高謝塵蒙
B15n0088_p0367b25║燕然軍人畵像銘（并序）陳子昂
B15n0088_p0367b26║龍集丙戌有唐制匈奴五十六載蓋署其君長以
B15n0088_p0367b27║郡縣畜之荒服賴寧古所莫記是歲也金微州都
B15n0088_p0367c01║督僕因始傑驁惑亂其人天子命左豹韜衛將軍
B15n0088_p0367c02║劉敬周發河西騎士自居延海入以討之特勅左
B15n0088_p0367c03║補闕喬知之攝侍御史護其軍事夏五月師舍于
B15n0088_p0367c04║同城方絕大漠以臨瀚海君子曰兵者凶器仁者
B15n0088_p0367c05║惡之醜虜猖狂厥自招咎今至尊不得已而順伐
B15n0088_p0367c06║帝聞西方之聖有能仁者凶殘之業各報以直則
B15n0088_p0367c07║使元惡授首羣甿不孤兵無血刃荒戎底定豈不
B15n0088_p0367c08║在于大雄乎諸將部校僉曰允哉將軍乃飭躬率
B15n0088_p0367c09║士卒因古祠廟圖畵形容有古之彌勒像耶天人
B15n0088_p0367c10║備容丹素畢彩蓋以昭乎景福也乃作頌曰
B15n0088_p0367c11║耀天兵兮征荒服絕雲漢兮出元極白羽斾兮青雲
B15n0088_p0367c12║旗簫鼓鳴兮士馬悲願左右兮浮屠道備丹青兮妙
B15n0088_p0367c13║天寶功既畢兮業既成神之來兮福冥冥
B15n0088_p0367c14║諫造大像疏狄仁傑
B15n0088_p0367c15║臣聞為政之本必先人事陛下矜羣生迷謬溺喪無
B15n0088_p0367c16║歸欲令像教兼行覩相生善非為塔廟必欲崇奢豈
B15n0088_p0367c17║令僧尼皆須擅施得栰尚捨而况其餘今之伽藍制
B15n0088_p0367c18║過宮闕窮奢極壯畫繢盡工寶珠殫于綴飾瓌材竭
B15n0088_p0367c19║于輪奐功不使鬼必在役人物不天來終須地出不
B15n0088_p0367c20║損百姓將何以求生之有時用之無度編戶所奉恆
B15n0088_p0367c21║苦不充痛切肌膚不辭箠楚遊僧一說矯陳禍福剪
B15n0088_p0367c22║髮解衣仍慙其少亦有離間骨肉事均路人身自納
B15n0088_p0367c23║妻謂無彼我皆託佛法詿誤生人里陌動起經坊闤
B15n0088_p0367c24║闠亦立精舍化誘倍急切于官徵法事所須嚴于制
B15n0088_p0367c25║勅膏腴美業倍取其多水碾莊園數亦非少逃丁避
B15n0088_p0367c26║罪併集法門無名之僧凡有幾萬都下檢括已得數
B15n0088_p0367c27║千且一夫不耕猶受其弊浮食者眾又劫人財臣每
B15n0088_p0368a01║思惟實所悲痛往在江表像法盛興梁武簡文捨施
B15n0088_p0368a02║無限及其三淮沸浪五嶺騰煙列剎盈衢無救危亡
B15n0088_p0368a03║之禍緇黃蔽路豈有勤王之師比年以來風塵屢擾
B15n0088_p0368a04║水旱不節征役稍繁家業先空瘡痍未復時興工役
B15n0088_p0368a05║力所未堪伏惟聖朝功德無量何必要營大像而以
B15n0088_p0368a06║勞費為名雖斂僧錢百未支一尊容既廣不可露居
B15n0088_p0368a07║覆以百層尚憂未徧自餘廊廡不得全無又不損國
B15n0088_p0368a08║財不傷百姓以此事主何謂盡忠臣今思惟兼採眾
B15n0088_p0368a09║議咸以為如來設教以慈悲為主丕濟羣品應是本
B15n0088_p0368a10║心豈欲勞人以存虛飾當今有事邊境未寧宜寬征
B15n0088_p0368a11║賦之徭省不急之費設令顧作皆以利趨既失田時
B15n0088_p0368a12║自然棄本今不樹稼來歲必饑役在其中難以取給
B15n0088_p0368a13║况無官助義無得成苦費官財又盡人力一隅有難
B15n0088_p0368a14║將何救之
B15n0088_p0368a15║諫白司馬坂營大像表張廷珪
B15n0088_p0368a16║臣廷珪言夫佛者以覺知為義因心而成不可以諸
B15n0088_p0368a17║相見也故經云若以色見我以聲音求我是人行邪
B15n0088_p0368a18║道不能見如來此明真如之果不外求也陛下信心
B15n0088_p0368a19║歸依發弘誓願壯其塔廟廣其尊容已遍于天下久
B15n0088_p0368a20║矣蓋有住于相而行布施非最上第一希有之法何
B15n0088_p0368a21║以言之經云若人滿三千大千世界七寶以用布施
B15n0088_p0368a22║及恆河沙等身命布施其福甚多若人于此經中受
B15n0088_p0368a23║持及四句偈等為人演說其福勝彼如律所言則陛
B15n0088_p0368a24║下傾四海之財殫萬人之力窮山之木以為塔極冶
B15n0088_p0368a25║之金以為像雖勞則甚矣費則多矣而所獲福緣不
B15n0088_p0368a26║愈于禪房之匹夫沙門之末學受持精進端坐思理
B15n0088_p0368a27║亦明矣臣竊為陛下小之今陛下廣樹薰修又置精
B15n0088_p0368b01║舍則經云菩薩所作福德不應貪著蓋有為之法不
B15n0088_p0368b02║足高也况此營建事殷土木或開發盤礴峻築基陛
B15n0088_p0368b03║或填川澗通轉採斫碾壓蟲蟻動盈巨億豈佛標坐
B15n0088_p0368b04║夏之義愍蠢動而不忍害其生哉今陛下何以為之
B15n0088_p0368b05║又役鬼不可唯人是營通計工匠率多貧窶朝驅暮
B15n0088_p0368b06║役勞筋苦骨簞食瓢飲晨炊星飯饑渴所致疾疹交
B15n0088_p0368b07║集豈佛標徒行之義愍畜獸而不忍傷其力哉今陛
B15n0088_p0368b08║下何以為之又營築之資僧尼是稅雖乞丐所致而
B15n0088_p0368b09║貧闕猶多郡縣徵斂星火逼迫或謀計靡所或鬻賣
B15n0088_p0368b10║以充怨聲載路和氣未洽豈佛標隨喜之義愍愚民
B15n0088_p0368b11║而不忍奪其產哉今陛下何以為之且邊朔未寧軍
B15n0088_p0368b12║旅日給天下虛竭海內勞敝伏惟陛下慎之思菩薩
B15n0088_p0368b13║之行為益一切眾生應如是布施不住聲香味觸法
B15n0088_p0368b14║布施故其福德若東南西北四維上下虛空不可思
B15n0088_p0368b15║量矣何必慇慇于住相凋蒼生之業崇不急之務乎
B15n0088_p0368b16║臣以時政論之則宜安邊境畜府庫養人力以釋教
B15n0088_p0368b17║論之則宜救苦厄滅諸相崇無為伏願陛下察臣之
B15n0088_p0368b18║愚行佛之意務以理為尚不以人廢言幸甚幸甚謹
B15n0088_p0368b19║言
B15n0088_p0368b20║又
B15n0088_p0368b21║臣某言臣奉勅河北道宣勞今發都下從白司馬坂
B15n0088_p0368b22║所遇見轉運材木顧役人夫臣勘問檢校官左藏置
B15n0088_p0368b23║監事馮道得狀奉今月八日勅于坂所修營臣竊以
B15n0088_p0368b24║天后朝僧懷義營剏大像并造天堂安置令王弘義
B15n0088_p0368b25║李昭德等分道採斫大木虐用威勢鞭捶官寮鑿山
B15n0088_p0368b26║填溪以夕繼晝傷殺丁匠不可勝言費散錢數動以
B15n0088_p0368b27║億計其時百姓愁苦四海騷然皇天孔明實茲降鑒
B15n0088_p0368c01║凡所營構並為災火所焚懷義之徒相次伏法而死
B15n0088_p0368c02║自此之後停寢十年近者狡豎張易之昌宗昌儀等
B15n0088_p0368c03║將欲潛圖大逆為國結怨下人兼售私木以規官利
B15n0088_p0368c04║遂又與僧萬壽等設計移此坂營建今逆豎夷滅皇
B15n0088_p0368c05║運中興陛下先發德音頻下明制除不急之務罷土
B15n0088_p0368c06║木之工所以少監楊務廉遠徒屏黜頒示天下凡在
B15n0088_p0368c07║中外不勝忭躍若此像閣重復修營則與制書義殊
B15n0088_p0368c08║乖越尚令二逆遺惡未除臣雖至愚固知不可且窮
B15n0088_p0368c09║土木之作竭倉庫之資將非崇樹勝緣求諸福德者
B15n0088_p0368c10║也今則興起營造採木作坂蠕動含生因緣致死每
B15n0088_p0368c11║遇一日之內算數尚不可知比及累歲而成譬喻豈
B15n0088_p0368c12║復可及廣殺而求福德所獲焉神所亡慈悲之理深
B15n0088_p0368c13║未弘暢方今仲春作候當務農業臣今在路經過全
B15n0088_p0368c14║未見人耕種訪問咸稱乏絕苟求朝夕米糧此則百
B15n0088_p0368c15║姓切急誠若倒懸矣陛下受天明命作民父母可不
B15n0088_p0368c16║先解倒懸之切而反罄財竭力修營不急之務乎特
B15n0088_p0368c17║乞即日停造大像等仍量抽其錢賑濟窮乏如天恩
B15n0088_p0368c18║允臣等所請天下蒼生幸甚謹遞表奏聞伏聽勅旨
B15n0088_p0368c19║洛州昭覺寺釋迦牟尼佛金銅瑞像碑
B15n0088_p0368c20║李嶠
B15n0088_p0368c21║蓋聞法體凝寂離形相之區道心元微同虛空之德
B15n0088_p0368c22║不可以名言說不可以去來改泊矣無繫修焉似存
B15n0088_p0368c23║潛輝匿端而迹滿三界滅識掩智而行該萬法契存
B15n0088_p0368c24║于希夷之表機動于恍惚之中談其空則不盡有為
B15n0088_p0368c25║索其朕則伏歸無物非盡天之至妙其孰能與于此
B15n0088_p0368c26║乎夫權智無方說三應物真乘寂住抱一湛然同天
B15n0088_p0368c27║等人寧累於我淨見病示慘未虧于常樂故能蒙塵
B15n0088_p0369a01║于八邦之路含垢于五濁之津入其輪迴爾乃脫離
B15n0088_p0369a02║生死共其迷復然後顛倒舟航撫神機而獨化擕弱
B15n0088_p0369a03║喪而同歸大悲所薰其利溥矣元德所被可勝言哉
B15n0088_p0369a04║及道隨盈虛教遷正像猶囑累于句偈尚隄防于修
B15n0088_p0369a05║習是以四依弟子深演護持之功十行法師大弘供
B15n0088_p0369a06║養之事爪甲儻盡悉成菩提心口能存俱離煩惱法
B15n0088_p0369a07║雲上際于兜率慧日傍臨于震旦且魯人將聖神契
B15n0088_p0369a08║闍托于西方漢主聖明靈儀夜飛於東苑屈伸變化
B15n0088_p0369a09║其不可思議之致歟皇帝以六龍乘時三獸演法窺
B15n0088_p0369a10║道品於掌握接聖期于旦暮彈壓海際彌綸沙境赤
B15n0088_p0369a11║縣為不祥之宅蒼生沐仁壽之賜瑤函玉檢答宇宙
B15n0088_p0369a12║之隆平寶網珠幢迎天人之勝福丕業以不宰成務
B15n0088_p0369a13║深慈以無緣致功固已合上帝之元符開中天之寶
B15n0088_p0369a14║藏豈徒窮數盡妙越契踰繩而已哉太子左衛率上
B15n0088_p0369a15║柱國相王八卦乾男五行帝子金相玉質鳳毛龍翰
B15n0088_p0369a16║幼承寵異列俎豆于南郊長懋徵音陳粢盛于東陸
B15n0088_p0369a17║孝友隆其三善溫良登其四行貴而思降體易象之
B15n0088_p0369a18║流謙冲而不盈思道家之日損每推太宗之重深讓
B15n0088_p0369a19║元良之德攀紫庭而抗疏懼隔照臨仰元德而申虔
B15n0088_p0369a20║庶通誠感冀因十善之力遂迴九臯之聽跪辭銀版
B15n0088_p0369a21║褰裳下天地之宮拜受玉璜備物坐侯王之國裂山
B15n0088_p0369a22║河于大郡黑社生光屬灌鬯于元昆黃離遐阻欣跗
B15n0088_p0369a23║萼之有序慶宗祏之彌隆載荷今恩永垂曩誓乃發
B15n0088_p0369a24║願造釋迦牟尼佛尊像一軀大菩薩弟子神王各二
B15n0088_p0369a25║身方撤東山之府且摸西竺之容皇嘉迺誠用錫休
B15n0088_p0369a26║命制度廣輪之法咸順私心琢磨鎔範之資盡令官
B15n0088_p0369a27║給于是乎百工獻技九牧輸琛瑞雀棲鑪仙人鍊火
B15n0088_p0369b01║觀祕影于龍窟得真形于鷲山一輪千輻之偉姿七
B15n0088_p0369b02║滿八圓之殊相青毛紺髮蓮目睟容珠纓大士登護
B15n0088_p0369b03║法之筵金杵神王來降魔之座罄崑岑之瑤碧窮蜀
B15n0088_p0369b04║道之丹青黼繢周施莊嚴具足靈儀始畢寶飾纔終
B15n0088_p0369b05║眉宇之間忽呈異彩圓同植璧炯若懸珠合一身之
B15n0088_p0369b06║千光連四門之五色官司駭視而愕立遠近爭途而
B15n0088_p0369b07║交赴廻兩宮之軒騎動七貴之輿輪神變無象真筌
B15n0088_p0369b08║隱乎密微感通有途妙契存乎咫尺自非聖靈合德
B15n0088_p0369b09║忠孝因心何以發金鞍之殊範玉毫之祕相者哉西
B15n0088_p0369b10║域金身既遷于勝妙之塔南宮像畫亦送于清源之
B15n0088_p0369b11║臺揆卜因安有自來矣聿求勝壤用遷斯剎有司制
B15n0088_p0369b12║禮具音樂洛州供車乘內出神幡香轝送至道場于
B15n0088_p0369b13║是士女雲趨衣冠翕集二龍灑道千馬隨軒幡花經
B15n0088_p0369b14║鐵鏁之橋讚唄下金繩之路前後遵從梧宮竹苑之
B15n0088_p0369b15║球琳左右奉持秦圃蔗園之龍象煙霞將囂庭混色
B15n0088_p0369b16║鼓鐘與蠡貝齊音圍繞周旋達于淨境既安象設仍
B15n0088_p0369b17║建齊筵親屈萬乘之尊俯從八關之會日月天子來
B15n0088_p0369b18║侍威儀星辰大夫預陪文物擕麒麟之貴戚入鸚鵡
B15n0088_p0369b19║之仙臺接犧帝龍顏之相謁象王螺髻之容對奉二
B15n0088_p0369b20║宮忽疑釋迦之讓座詳觀兩聖更似多寶之分臺于
B15n0088_p0369b21║時人天盡室法俗傾都眾有稻葉之多地無針鋒之
B15n0088_p0369b22║隟並晞玉鏡咸仰珠輪莫不注目虔心稽首禮足慶
B15n0088_p0369b23║薝蔔之還嗅悅優曇之更開咸訝難思得未曾有爾
B15n0088_p0369b24║乃寶坊四蔽銀關雙闢地如龜甲山似龍鱗羽騎衘
B15n0088_p0369b25║枚列萬隊而清警天龍按部總八神而環衛威容儼
B15n0088_p0369b26║其既肅中外寂而無譁然後借座燈王請飯香士大
B15n0088_p0369b27║乘法匠開不住之宗耆儒禮官獻無庶之式傾中藏
B15n0088_p0369c01║之寶貨移太官之玉廚衣鉢分行簪裾聯事流三川
B15n0088_p0369c02║之水未足方油渠酪池興二室之雲不能媲香烟花
B15n0088_p0369c03║雨大樂驚于寶剎高幢入于梵宮誦經則上界遙聞
B15n0088_p0369c04║彈指則下方俱動用慈悲而行喜捨以清淨而為功
B15n0088_p0369c05║德初中之布施寧比其多南北之虛空未量其果方
B15n0088_p0369c06║見如來種智化成于天寶之基菩薩慧明利見於維
B15n0088_p0369c07║成之業寧止百千閒法咸蒙離垢億萬同會俱證無
B15n0088_p0369c08║生惟抱義含仁顧言慎德文章冠代禮樂在躬以旦
B15n0088_p0369c09║奭之周親踐曹史之名行詩書探四學之奧篆箍殫
B15n0088_p0369c10║六文之功資寬和之性不伐不矜秉夷澹之心無榮
B15n0088_p0369c11║無欲用能體道悟法遺榮去羨讓其天下高名動於
B15n0088_p0369c12║萬方得其環中妙果深於大度解末俗之常愛蹈真
B15n0088_p0369c13║空之遠跡勝上之業所以崇奉君親謙撝之風所以
B15n0088_p0369c14║率先黎獻行可以激貪止競誠可以運神感靈即事
B15n0088_p0369c15║論功因今揆昔則南吳去國心未階於紹隆東海稱
B15n0088_p0369c16║藩福不登於資敬豈足以梗槩風範叅差軌轍昔栒
B15n0088_p0369c17║邑以塵勞樹績猶勒琱戈衛臣以陪隷收功尚銘彝
B15n0088_p0369c18║鼎矧乃調御輪（巽二字）之功翼君王去就之事津洭共
B15n0088_p0369c19║滄溟將廣名節與嵩岱齊高形舞詠而被笙鏞固其
B15n0088_p0369c20║宜矣書版圖而鏤金石夫何愧焉爰命下臣式旌高
B15n0088_p0369c21║躅庶山飛海竭將地軸而無傾火刧風災共金堅而
B15n0088_p0369c22║不朽重宣此義敢作銘曰心行之表虛空之際有物
B15n0088_p0369c23║天成是名真諦非生非滅不巨不細去失其方來無
B15n0088_p0369c24║所繫潛通鑒揆闔發機神大振流俗權開應身非邪
B15n0088_p0369c25║作正導法為輪蟄戶逢照迷途得津天籥含聲衢樽
B15n0088_p0369c26║稱物酌焉不匱動而愈出說果明因談因證實波旬
B15n0088_p0369c27║迴首尼揵頓膝應變開鑿隨方汲引德洞幽深化綿
B15n0088_p0370a01║區畛洽恩洎緣停報斯盡石室韜光金河輟軫慈舟
B15n0088_p0370a02║已謝慧炬俄沈色相俱覩希夷莫尋烝哉睿聖皇矣
B15n0088_p0370a03║君臨更維象法還開佛音有美親賢于嗟擅捨讓踰
B15n0088_p0370a04║斷髮誠均捧馬脫屣青宮分茅黑社道周方外義高
B15n0088_p0370a05║天下將追宿契且樹良緣乃隆皇造爰抽國泉觀形
B15n0088_p0370a06║兜率取法優填大治神化靈儀自然異相紛紜殊姿
B15n0088_p0370a07║掩藹黼黻丹雘莊嚴金塑面似月輪頂如天蓋十位
B15n0088_p0370a08║傍拱四神來會真契何遠心誠則通毫文玉潔額理
B15n0088_p0370a09║金融色動天印輝含帝弓不資睿德孰顯神功象設
B15n0088_p0370a10║既安道塲乃闢玉輿迴軫瓊柯侍席仗擁曲鉤筵羅
B15n0088_p0370a11║飛錫嘉願克成供因無乏百靈衛善千祥護法眇眇
B15n0088_p0370a12║三思悠悠萬劫永固彝器長隆寶葉
B15n0088_p0370a13║為韋駙馬奉為先聖繡阿彌陀像讚（并序）
B15n0088_p0370a14║蘇𩑛
B15n0088_p0370a15║大唐唐隆元年六月二十二日右金吾將軍駙馬
B15n0088_p0370a16║都尉臣韋鐬等奉為先聖三七日繡阿彌陀像一
B15n0088_p0370a17║鋪臣聞北極尊者有在天而捨萬邦西方聖者有
B15n0088_p0370a18║在天而應三界上比義則無不通下抒情則無不
B15n0088_p0370a19║感小臣鐬受恩之極昔也尚主悲鳳聲之莫留中
B15n0088_p0370a20║於事君痛烏號之靡逮徵慕則殞越何補迴向則
B15n0088_p0370a21║精誠所憑爰縷陳于法像仍繡揚于績事伏願蓮
B15n0088_p0370a22║花之地莊嚴盛其樂土穀林之野順預清其梵宮
B15n0088_p0370a23║如是重宣敢稱讚曰
B15n0088_p0370a24║大聖天子去遺舃大師世尊迎讓席布金摛繡圖神
B15n0088_p0370a25║迹厭代乘雲此光宅
B15n0088_p0370a26║為宰相賀趙郡鑄天尊及佛有諸瑞表
B15n0088_p0370a27║孫逖
B15n0088_p0370b01║臣等伏見趙郡奏鑄等身元始天尊其日天氣晴和
B15n0088_p0370b02║祥雲散彩又開模未畢先出白光尊容漸見豪光圓
B15n0088_p0370b03║滿其花冠耀白色如玉遍身衣帔自然雲霞眉上有
B15n0088_p0370b04║兩點白光流轉照耀又鑄等身釋迦牟尼佛螺髻兼
B15n0088_p0370b05║遍身自然玉色唯頂至面為紫金色聖情敦道天心
B15n0088_p0370b06║護法爰降宸儀將崇寶相鑄寫之際禎祥屢臻初法
B15n0088_p0370b07║止于上京遂呈祥于外郡金姿玉色不假琢雕羽袖
B15n0088_p0370b08║霓裳非因藻繪見祥光于眉宇生瑞氣於雲端曲示
B15n0088_p0370b09║明徵宛如合契元貺稠疊用彰萬億之期蒼生何幸
B15n0088_p0370b10║盡登仁壽之域臣等沗奉軒墀倍深欣慶無任抃躍
B15n0088_p0370b11║之至謹奉表陳賀以聞仍望宣示朝廷編諸簡冊
B15n0088_p0370b12║為宰相賀開元寺鑄釋迦牟尼佛白光等瑞表
B15n0088_p0370b13║前人
B15n0088_p0370b14║臣等伏見開元寺所鑄釋迦牟尼佛身現金色頂舍
B15n0088_p0370b15║白光發濃紫于聖容散純黃于佛體未加瑩飾已成
B15n0088_p0370b16║相好殊祥異應昔所未聞伏以聖人為心元妙莫測
B15n0088_p0370b17║至誠所感靈變無方陛下子育羣生弘修正教寫真
B15n0088_p0370b18║容于法界傳寶相于恆沙洎崇建以來禎祥畢集自
B15n0088_p0370b19║有神通之助豈資人妙之功超絕瑞于千古表昌期
B15n0088_p0370b20║于萬邦凡曰士庶不勝慶幸况于臣等倍切常情無
B15n0088_p0370b21║任抃悅之至謹奉表陳賀以間
B15n0088_p0370b22║百官賀佛放光表常袞
B15n0088_p0370b23║臣等言今日董秀奉宣文成殿御功德佛放光明六
B15n0088_p0370b24║宮及諸王公主并近侍等並觀其光從三更四點直
B15n0088_p0370b25║至四更猶在臣聞明主之理本以庇人大聖之教先
B15n0088_p0370b26║於及物合其符契感而遂通伏惟陛下以道法天以
B15n0088_p0370b27║心証佛措六合於無事納羣生於慶聞薰然慈心在
B15n0088_p0370c01║宥天下滌慮恭默齊于穆清以四海之尊勤三乘之
B15n0088_p0370c02║法故得大雅應見變化無方毫光破昏金殿如畵照
B15n0088_p0370c03║恆星而奪彩混圓魄而一色曠代之瑞天人咸覩玉
B15n0088_p0370c04║漏將盡銀河以低仰光明而無際知皇劫之彌遠臣
B15n0088_p0370c05║等謬忝樞近倍萬恆情無任慶抃之至
B15n0088_p0370c06║潤州江寧縣瓦棺寺維摩詰畫像碑
B15n0088_p0370c07║元黃之
B15n0088_p0370c08║夫魁北藏樞秉三奇于紫掖崑西運軸森萬族于黃
B15n0088_p0370c09║輿方領圓冠掉九流而宗學海霓裳羽服乘六甲而
B15n0088_p0370c10║下仙巖雖辰像微茫不能味甘陳之識陬維窅邈不
B15n0088_p0370c11║能拄草元之功仁義與禮樂可遵未出死生之境昏
B15n0088_p0370c12║默與清虛可尚纔居天地之先且造化以六合為功
B15n0088_p0370c13║聖人以二門分教夫豈百千萬刧量其遠近三千七
B15n0088_p0370c14║品語其功業者哉况性相之微不可以名言得虛有
B15n0088_p0370c15║之妙不可以智力知三千之淨土無邊八萬之法門
B15n0088_p0370c16║虛受能住不思義（一作議）解脫者也維摩詰者華言浮
B15n0088_p0370c17║名居士也沒於妙喜之國生於毘耶之城大仙那提
B15n0088_p0370c18║之子常修梵行世號白衣居士焉故總妙圓明現身
B15n0088_p0370c19║方大（一作方丈）無起無住不去不來空色空而取真空滅
B15n0088_p0370c20║生滅而求寂滅或歸之於無物或得之於默然邪正
B15n0088_p0370c21║於是路殊語言由其道斷居士之真宗也若乃家室
B15n0088_p0370c22║不離而教傳緇服天子迴向而身為白衣讓金粟之
B15n0088_p0370c23║尊未即如來之位晦玉毫之相空留長者之名亦猶
B15n0088_p0370c24║百谷之王以下莫能大六虛之相居高而自卑居士
B15n0088_p0370c25║之洪讓也若乃移外方之諸佛一室規乎四天對樂
B15n0088_p0370c26║世之眾生一劫成乎七日毛孔之內鼓大海之波濤
B15n0088_p0370c27║芥子之中鬱須彌之巘㟧擲世界於恆沙之外不覺
B15n0088_p0371a01║不知攝高堂於大會之前同瞻同仰嵐風動地口吸
B15n0088_p0371a02║莫以為難猛火燃天腹（一作腸）貯但聞其一居士之神
B15n0088_p0371a03║通也若乃羣邪作梗諸惡延災眾生茹焚溺之悲寒
B15n0088_p0371a04║識迫傷夷之患由是騁自在之力縱無礙之威破煩
B15n0088_p0371a05║惱而繫慳貪斬毒蛇而擒醉象朦幢暫建面縛四魔
B15n0088_p0371a06║智劍纔揮心降六賊故使波旬振讋不能變帝什之
B15n0088_p0371a07║容外道摧殘不能竊真如之業居士之威力也若乃
B15n0088_p0371a08║非相成光乎是相故見於威儀無言假道於有言方
B15n0088_p0371a09║形於問答弘乞食之理須菩提但覺茫然聞宴坐之
B15n0088_p0371a10║談舍利弗不能加報摩訶迦葉息言於二乘大目揵
B15n0088_p0371a11║連吞聲於四眾亦由明鏡內鑒照之而不疲洪鐘外
B15n0088_p0371a12║發扣之而必應是以五百弟子同稱我不堪任二千
B15n0088_p0371a13║闕人盡得無生發忍居士之靈辨也若乃智總大雄
B15n0088_p0371a14║心行菩薩雖人我無相以拯救為懷憂本無憂憂凡
B15n0088_p0371a15║俗之憂病本無病病眾生之病富室貧里等資其福
B15n0088_p0371a16║田酒肆婬房（一作舍）廣談其善誘則知去重昏之小翳
B15n0088_p0371a17║朗惠日而無私植中根之大莖霑法雨而同潤居士
B15n0088_p0371a18║之慈悲也若乃前際後際無昧於因緣成時化時不
B15n0088_p0371a19║違於本願光嚴悟矣行念其道場新學豁然坐知其
B15n0088_p0371a20║宿命晨持食鉢未息粗言中設飲盂普均香氣有疾
B15n0088_p0371a21║菩薩憂惱於是併除犯律比丘疑悔由其傾蓋居士
B15n0088_p0371a22║之利益也若乃恭承父訓事方便以崇嚴贍望母儀
B15n0088_p0371a23║奉智度而資受結齊眉於法喜坐詠宜家期上足于
B15n0088_p0371a24║塵勞行同入室因風起對共賞慈悲他日趨庭獨推
B15n0088_p0371a25║誠實知識慕善道品所以居先伴侶求真度法由其
B15n0088_p0371a26║見託居士之宗黨也若乃上棟下宇空寂為輪奐之
B15n0088_p0371a27║資淨服名衣慙愧入裁縫之用開八正之路則眾馬
B15n0088_p0371b01║交馳坐四禪之牀則身心不動智慧之果秋垂無漏
B15n0088_p0371b02║之林淨妙之花春發總持之苑禪悅為味詎假珍羞
B15n0088_p0371b03║解脫充漿寧思玉液奏法音之樂則絲竹藏聲燒異
B15n0088_p0371b04║品之香則栴檀罷郁居士之遊處也於是隨意所轉
B15n0088_p0371b05║覺路遐通應緣而攝梁津克懠恢勇猛之志則火內
B15n0088_p0371b06║生蓮廣空虛之因則水中現月法本希有若都優曇
B15n0088_p0371b07║之花道之將行大備貝多之葉舉閻浮之國土禮敬
B15n0088_p0371b08║忘疲想毗耶之人天聲塵不朽居士之遺跡也得其
B15n0088_p0371b09║道者則三乘弟子羞稱多聞行其法者則七種學人
B15n0088_p0371b10║莫不愛樂是致四天讚仰而無假十地攀接而無階
B15n0088_p0371b11║王者資而九有清羣生聞而六念作雖驪龍改地共
B15n0088_p0371b12║尊金粟之儀水土遷行長奉寶臺之供我國家神明
B15n0088_p0371b13║造物聖政調時滌瑕穢而玉鏡清剗澆訛而撝大朴
B15n0088_p0371b14║牢籠七十七代鬱映萬八千年率土之濱罔有弗韙
B15n0088_p0371b15║普天之下共惟帝臣京坻積而銅爵鳴鐘鼓和而玉
B15n0088_p0371b16║羊現將益四生之福爰開十善之因精舍廣祇陁之
B15n0088_p0371b17║園列郡揚淨名之教萬姓資其分別八方暢其休明
B15n0088_p0371b18║天地平成於是乎汲引在江寧縣瓦棺寺變相者晉
B15n0088_p0371b19║虎頭將軍顧愷之所畫也爾其上纏珠斗下控金陵
B15n0088_p0371b20║六代為天子之都二分入王孫之國禮讓流行之地
B15n0088_p0371b21║英靈誕秀之鄉鷲巖分虎踞之山鴈塔枕龍盤之水
B15n0088_p0371b22║總幽閒與形勝則瓦棺之寺焉昔有晉莊嚴淨域時
B15n0088_p0371b23║梵侶以規模雖廣雕飾未周末念粹華每疚懷於須
B15n0088_p0371b24║達共成圓滿而假力於檀那凡厥施財莫匪鳴剎顧
B15n0088_p0371b25║君乃連扣資數百笇逾千萬大眾貽愕不知其然君
B15n0088_p0371b26║習氣精微洗心閒雅雖纓弁混俗而績素通神乃白
B15n0088_p0371b27║緇徒令其粉壁於是登月殿掩雲扉考東漢之圖採
B15n0088_p0371c01║西域之變妙思運則冥會能事畢則功成神光謝而
B15n0088_p0371c02║晝夜名聖容開而道俗覩振動世界謂彌勒菩薩下
B15n0088_p0371c03║兜率之天照耀虛空若多寶如來涌耆闍之地由是
B15n0088_p0371c04║士女駢比擁路爭趨車馬軒轟傾都盛集玉貝交獻
B15n0088_p0371c05║須臾而寶藏忽盈青鳧亂飛俄爾而銅山崛起納繒
B15n0088_p0371c06║帛者繼踵施衣服者接肩當鳴剎而雖則可驚不崇
B15n0088_p0371c07║朝而過其本數非夫精義入神者孰能與此乎雖江
B15n0088_p0371c08║山寂寥居處緬邈年移代改留侯歎過隙之駒物是
B15n0088_p0371c09║人非丁令化遼城之鶴由是觀其道塲妙矣謂應供
B15n0088_p0371c10║而來儀牀枕儼然疑有懷於問疾目若將視眉如忽
B15n0088_p0371c11║嚬口無言而似言鬢不動而疑動豈丹青之所歎詠
B15n0088_p0371c12║相好之有靈哉頂禮者肅如在之心瞻仰者發歸依
B15n0088_p0371c13║之念信受演說之旨大布於人天住持負荷之規實
B15n0088_p0371c14║存於牧宰刺史楊令琛懷軌物之量韞不伐之才五
B15n0088_p0371c15║服當裂土之榮千里負專城之寄移風易俗頻推董
B15n0088_p0371c16║相之帷揖道歸真再擁文侯之篲長史薛宏仁賢雅
B15n0088_p0371c17║望邁德於仲舉之輿司馬成景卿相高才屈跡於士
B15n0088_p0371c18║元之驥俱遊六藝貯籯金而常滿共逢三朋攬衣珠
B15n0088_p0371c19║而永悟縣令陸彥恭丰神俊邁境宇恬虛雖馴雉已
B15n0088_p0371c20║彰實割雞焉用風亭月牖還開見寶之詞石冷泉清
B15n0088_p0371c21║頗恣分襟之賞修菩薩之行則仰之彌高現宰官之
B15n0088_p0371c22║身則威而不猛相門出相茲焉在茲佇聞搏擊鵬衢
B15n0088_p0371c23║栖遲鳳沼豈徒播茲風化奏彼絃歌而已哉丞鄭孝
B15n0088_p0371c24║義逸氣飛騰英懷倜儻擢命世之標幹揮舍人之符
B15n0088_p0371c25║彩我之自出鳳樓鳴五色之雛家之積善牛渚降九
B15n0088_p0371c26║派之族宏才博學再閱康成之門愛客好賢重覩當
B15n0088_p0371c27║時之驛朋友推其令譽人吏偃其高風歷州縣而暫
B15n0088_p0372a01║勞獻鹽梅而詎遠主簿于植才藝早著水鏡長懸將
B15n0088_p0372a02║騁驥於高門先漸鴻於下位尉史惟清以雍容儒雅
B15n0088_p0372a03║門專秉直之風以磊落才雄巖引乘箕之宿則知龍
B15n0088_p0372a04║駒千里非黃綬之所羈鶴子九阜惟青天之是矚箕
B15n0088_p0372a05║裘不墜望台鉉而相輝堂構克隆見公侯而必復寺
B15n0088_p0372a06║主雲影及徒眾并諸寺大德等並法身挺秀覺意圓
B15n0088_p0372a07║明屈拔提之尊號懷盛明之忍辱四十二之賢聖接
B15n0088_p0372a08║踵比肩一十八之虛靈心持目想勇猛精進將意耳
B15n0088_p0372a09║而齊驅博達多聞與阿難而並騖言論辨了有類鵬
B15n0088_p0372a10║著體性利根更嘉鴦崛故能經行不倦拯濟忘疲模
B15n0088_p0372a11║楷四流笙篁二諦邑人左補闕馮宗右拾遺孫處元
B15n0088_p0372a12║等並資忠履孝抱義懷仁疑大江之精靈鬱高山之
B15n0088_p0372a13║景行莫不衡門育德華省馳聲或長揖九徵或光膺
B15n0088_p0372a14║八命所以東南蓄寶江左有人焉既而道俗披誠賓
B15n0088_p0372a15║僚訖款濫見推於相質遠不讓於當仁弟子謬忝詞
B15n0088_p0372a16║塲已擢桂林之秀言瞻法宇早從祇樹之遊覩泡影
B15n0088_p0372a17║之皆虛悟聲色之非實雖心為形役而志與道俱思
B15n0088_p0372a18║惟必在於佛乘夢想無忘於梵行觀居士之迹不可
B15n0088_p0372a19║思議閱居士之言得未曾有恨不親承聖旨捧袂於
B15n0088_p0372a20║不二之門躬奉尊顏跪履於大千之界託菩薩之下
B15n0088_p0372a21║位共拂天花接比丘之末行同窺聖果昔讚舞駕之
B15n0088_p0372a22║化每有願於揄揚今從問鵬之遊豈得默而無述爾
B15n0088_p0372a23║時欲重宣此義是以敢作銘云其詞曰元氣浩浩大
B15n0088_p0372a24║匠存存鎚鑄精粹折托乾坤四生有刧六趣無門愛
B15n0088_p0372a25║流夕漲塵飛晝昏（其一）巍哉世雄應期來現妙矣居士
B15n0088_p0372a26║隨緣利見大庇生靈遂荒臺殿劫塵遐邈恆沙法遍
B15n0088_p0372a27║（其二）空牀寂寂虛寶閒閒文殊奄至波旬遽還拔毛沃
B15n0088_p0372b01║海剖芥藏山地分珠桂天潤玉顏（其三）智慧無邊威靈
B15n0088_p0372b02║具足廣延寶坐高蹈金粟振動人天津梁道浴火宅
B15n0088_p0372b03║垂蔭幽徒炳燭（其四）於赫有晉像教斯傳繢事施矣靈
B15n0088_p0372b04║儀在焉神光夕照瑞相朝闐赩如電掣皎若星懸（其五）
B15n0088_p0372b05║我皇垂拱誕膺寶位控引四流陶鈞萬類法闡妙有
B15n0088_p0372b06║靈通夢寐政事以和物無不利（其六）天陰南斗地擁東
B15n0088_p0372b07║吳江山作固臺壘稱都俗富英傑人多給孤莊嚴結
B15n0088_p0372b08║構炳煥規模（其七）瞻彼邦邑媚茲寮寀化偃一同聲馳
B15n0088_p0372b09║四海冰玉常瑩松筠不改迺睠道塲肅焉如在（其八）薄
B15n0088_p0372b10║遊淨域永念毗耶香如致飯衣似持花嚬容示疾啟
B15n0088_p0372b11║齒降邪室懷方丈會想無遮（其九）杳杳三界茫茫九有
B15n0088_p0372b12║瞻仰睟容思惟受手式刊真石僉圖不朽盛列鴻名
B15n0088_p0372b13║天長地久（其十）