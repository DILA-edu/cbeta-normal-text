B15n0088_p0373a01║欽定古今圖書集成博物彙編神異典
B15n0088_p0373a02║　第九十一卷目錄
B15n0088_p0373a03║佛像部藝文二
B15n0088_p0373a04║釋迦牟尼如來像讚　唐梁肅
B15n0088_p0373a05║三如來畫像讚（并序）　前人
B15n0088_p0373a06║壁畫三像讚（并序）　前人
B15n0088_p0373a07║繡西方像讚（并序）　前人
B15n0088_p0373a08║藥師琉璃光如來畫像讚（并序）　前人
B15n0088_p0373a09║又
B15n0088_p0373a10║藥師琉璃光如來繡像讚（并序）　前人
B15n0088_p0373a11║繡觀世音菩薩像讚（并序）　前人
B15n0088_p0373a12║千手千眼觀世音菩薩像讚（并序）　前人
B15n0088_p0373a13║地藏菩薩讚（并序）　前人
B15n0088_p0373a14║畫元始天尊釋迦牟尼佛讚（并序）　穆員
B15n0088_p0373a15║畫釋迦牟尼佛讚（并序）　前人
B15n0088_p0373a16║繡西方阿彌陀佛讚（并序）　前人
B15n0088_p0373a17║繡藥師琉璃光佛讚（并序）　前人
B15n0088_p0373a18║繡藥師佛觀世音菩薩讚（并序）　前人
B15n0088_p0373a19║繡救苦觀世音菩薩讚（并序）　前人
B15n0088_p0373a20║繡地藏菩薩讚（并序）　前人
B15n0088_p0373a21║繡西方大慈大悲阿彌陀佛記　前人
B15n0088_p0373a22║畫救苦觀世音菩薩讚（并序）　僧皎然
B15n0088_p0373a23║西方變畫讚（并序）　任華
B15n0088_p0373a24║畫釋迦如來讚（并序）　權德輿
B15n0088_p0373a25║藥師如來繡像讚（并序）　呂溫
B15n0088_p0373a26║再修成都府大聖慈寺金銅普賢菩薩記
B15n0088_p0373a27║　韋皐
B15n0088_p0373b01║毗盧遮那佛華藏世界圖讚（并序）　劉禹錫
B15n0088_p0373b02║滄州弓高縣實性寺釋迦像碑　張文成
B15n0088_p0373b03║繡阿彌陀佛讚（并序）　白居易
B15n0088_p0373b04║繡觀世音菩薩像讚（并序）　前人
B15n0088_p0373b05║畫彌勒上生㡠讚（并序）　前人
B15n0088_p0373b06║畫西方幀記　前人
B15n0088_p0373b07║彭城公寫經畫西方像記　盧子駿
B15n0088_p0373b08║易州抱陽山定惠寺新造文殊師利菩薩記
B15n0088_p0373b09║　邵真
B15n0088_p0373b10║興唐寺毗沙門天王記　盧弘正
B15n0088_p0373b11║
B15n0088_p0373b12║
B15n0088_p0373b13║
B15n0088_p0373b14║
B15n0088_p0373b15║
B15n0088_p0373b16║
B15n0088_p0373b17║
B15n0088_p0373b18║
B15n0088_p0373b19║神異典第九十一卷
B15n0088_p0373b20║佛像部藝文二
B15n0088_p0373b21║釋迦牟尼如來像讚唐梁肅
B15n0088_p0373b22║讚曰法王崩于竺乾露寢二千歲矣有像設糟粕畱
B15n0088_p0373b23║示後世上士得之超詣實際其次奉之為祐為道為
B15n0088_p0373b24║津為梁應之遲速視感之深淺觀其所感聖人之情
B15n0088_p0373b25║可見矣杜陵吏鮑君游信道之士也建中興元際君
B15n0088_p0373b26║游丁先大夫憂孝純誠至哀感亦至謂至道杳冥在
B15n0088_p0373b27║擬議之外聖人形容居瞻仰之內有慈力可以追孝
B15n0088_p0373c01║有弘願可以祐神我儀圖之或讚休福于是合用綵
B15n0088_p0373c02║繡煥焉發輝天光照臨睟容肅穆有二元聖為翼以
B15n0088_p0373c03║夫人母德昭聞君游孝思不怠雖欲無利功德能仁
B15n0088_p0373c04║其肯捨諸於戲孝子之志聞一毫之福可以及親者
B15n0088_p0373c05║則竭力而奉之矧夫教行于夷夏理貫于幽明而無
B15n0088_p0373c06║良之徒坐生異論以蕞爾愚管之所不及齪然世籍
B15n0088_p0373c07║之所不書乃死其先人謂作福無益抑犬豕之類爾
B15n0088_p0373c08║何人倫足稱予既美君游之孝因而志之俾不肖者
B15n0088_p0373c09║企及云爾
B15n0088_p0373c10║三如來畫像讚（并序）前人
B15n0088_p0373c11║法王之身有三曰報曰應曰法報身從無邊功德
B15n0088_p0373c12║生應身依無邊眾生生法身從如如無有生分別
B15n0088_p0373c13║說三其極一貫原夫人道之體離一切相視其本
B15n0088_p0373c14║也積大德施大慧合大道成大身是其報也出入
B15n0088_p0373c15║十界隨所利見如水月鏡是其應也自因至果故
B15n0088_p0373c16║不得不有其報病一切病故不得不行其應應亦
B15n0088_p0373c17║名也報亦名也名乎哉其實相之賓乎經云觀身
B15n0088_p0373c18║實相觀佛亦然嘗試思之以為眾生蓋反佛者也
B15n0088_p0373c19║是三相在佛為三德在凡為三障一者生死即空
B15n0088_p0373c20║寂空寂即法身也二者煩惱即智慧智慧即報身
B15n0088_p0373c21║也三者結業即解脫解脫即應身也三德成于悟
B15n0088_p0373c22║三障成于迷迷而不服也遂自絕于佛乘哀哉予
B15n0088_p0373c23║嘗齋心命工裂素作繪聖德之形容可舉目而見
B15n0088_p0373c24║見而後知思思而後知至知至之路蓋由是矣瞻
B15n0088_p0373c25║仰之不足遂為之讚庶觀者有以知三如來不在
B15n0088_p0373c26║心外不可以有無心取云
B15n0088_p0373c27║讚毗盧遮那佛
B15n0088_p0374a01║大哉法體體如虛空不始不終不垢不淨不邊不中
B15n0088_p0374a02║是謂涅槃是謂法身諸佛性海是無上正真
B15n0088_p0374a03║讚盧舍那佛
B15n0088_p0374a04║妙哉報體體法而大由清淨功德色無礙德色無礙
B15n0088_p0374a05║成實智慧範圍法界盡未來際
B15n0088_p0374a06║讚釋迦牟尼佛
B15n0088_p0374a07║神哉化功其化無方休有烈光以百億色身播百億
B15n0088_p0374a08║國土啟權顯實或默或語示我寂滅雙林之下
B15n0088_p0374a09║總讚
B15n0088_p0374a10║三聖一身本無有異恆沙諸佛其道一致眾生唯妄
B15n0088_p0374a11║覺妄斯至懸像著明用鑒心地
B15n0088_p0374a12║壁畫三像讚（并序）前人
B15n0088_p0374a13║貞元元年冬十月會稽龍興寺釋法忍與門弟子
B15n0088_p0374a14║道俗衣冠之眾以五綵色寫釋迦如來像于所居
B15n0088_p0374a15║之宇吉祥天女像在左多聞天王像在右德容威
B15n0088_p0374a16║神煥赫熙怡為佛股肱作人依歸至矣哉聖人無
B15n0088_p0374a17║形以萬利見為形形生功功生名是像元德存乎
B15n0088_p0374a18║前經二上人以予嘗探微言之所緣起資為之讚
B15n0088_p0374a19║以示昧者云
B15n0088_p0374a20║上聖有作體神立德天人遵兮示我妙法清我濁劫
B15n0088_p0374a21║示存存兮日歸月依是準是儀破羣昏兮巍乎北王
B15n0088_p0374a22║休有烈光護下土兮俾爾含識躋彼樂域萬物睹兮
B15n0088_p0374a23║金甲雄姿示威宣慈我何怒兮唯聖所起吉祥止止
B15n0088_p0374a24║天德至兮粵惟首冠佐佑千佛成大事兮高明婉柔
B15n0088_p0374a25║願與道遊滋景福兮息達本二沙門有德有則知聖
B15n0088_p0374a26║知神圖此妙相示後昆兮實以善利與元元兮
B15n0088_p0374a27║繡西方像讚（并序）前人
B15n0088_p0374b01║道無方所以法不垢不淨聖人有以見羣生大迷
B15n0088_p0374b02║也乃方以聚之淨以極之應形主之列聖輔之俾
B15n0088_p0374b03║夫感而通通而應應而不窮其慈善之功乎皇朝
B15n0088_p0374b04║故中書舍人贈華州刺史吳郡朱君夫人扶風馬
B15n0088_p0374b05║氏以淑行為宗姻之表明識通出世之道洎居華
B15n0088_p0374b06║州之喪𥁞哭哀慕慟為律呂既而曰予聞妙覺之
B15n0088_p0374b07║用無幽不燭宜勤上善以福吾夫乃用五綵章施
B15n0088_p0374b08║五色發揮德容及二聖輔煥乎有見聖人之妙相
B15n0088_p0374b09║與夫人之至誠希夷之中協用休福于是乎在矣
B15n0088_p0374b10║肅嘗以文墨從華州之遊爰美成功或感斯慟讚
B15n0088_p0374b11║曰
B15n0088_p0374b12║兌方有國兮至聖居之乃示淨妙兮拯此羣疑美蓮
B15n0088_p0374b13║月兮煥金色色相永思兮不可得夫人洞此幽贊力
B15n0088_p0374b14║祐我往哲福無極人既往道斯存掌王綸沒州尊體
B15n0088_p0374b15║有美德貽後昆誕躋妙域參聖神誰謂至道默昏昏
B15n0088_p0374b16║藥師琉璃光如來畫像讚（并序）前人
B15n0088_p0374b17║於戲至人不可得而見之矣所可見者像設而已
B15n0088_p0374b18║藥師者大醫之號琉璃者大明之道所以洗蕩八
B15n0088_p0374b19║苦振燭六幽巍乎其有功復歸于無物蓋其賾也
B15n0088_p0374b20║皇帝德女唐安公主委化歸真之辰先是命國工
B15n0088_p0374b21║繢佛像爰設妙色載揚耿光以追福祥以迪幽贊
B15n0088_p0374b22║祐我貴主達于真乘至哉聖人之慈也小臣某拜
B15n0088_p0374b23║手稽首而作偈言
B15n0088_p0374b24║藥師妙法王光被于十方惟皇大聖主文命敷下土
B15n0088_p0374b25║二聖合元德廣蓮慈悲力莊嚴成儀形延福于女英
B15n0088_p0374b26║女英受茲福亦以流萬族
B15n0088_p0374b27║又
B15n0088_p0374c01║聖之道無形無名形以感著名以功立蓋物有病
B15n0088_p0374c02║于妄我則喻其醫物有滯于闇我則照其光其行
B15n0088_p0374c03║無方有感必應神哉仁哉惟唐代宗孝武皇帝之
B15n0088_p0374c04║甥某邑長公主之子曰蘭陵蕭位稟靈天潢承訓
B15n0088_p0374c05║家範其性孝其氣醇大曆中丁先人銀青光祿大
B15n0088_p0374c06║夫光祿卿贈汝州刺史府君之憂自反哭至于大
B15n0088_p0374c07║祥哀敬之禮動無違者長公主戒之曰欲報之德
B15n0088_p0374c08║豈止于斯乎歸誠上仁可以微福爾其志之位于
B15n0088_p0374c09║是泣遵德命爰用作繪八十之初十二之願赫然
B15n0088_p0374c10║如見其全身肅然如聞其音聲自外入者或疑亂
B15n0088_p0374c11║怖投體膜拜而不知其粉繪也嘻昔人有一至之
B15n0088_p0374c12║性或通于神祇以致福慶矧夫孝子之哀思大聖
B15n0088_p0374c13║之元運幽讚之力可思量哉安定梁肅悅聞其風
B15n0088_p0374c14║乃為讚曰
B15n0088_p0374c15║披聖籍兮覽元功赫神光兮被無窮勿藥用兮醫之
B15n0088_p0374c16║王感斯應兮萬福彰棄于梁兮出于唐畜純孝兮思
B15n0088_p0374c17║不忘綽大象兮景焜煌洞冥冥兮福穰穰
B15n0088_p0374c18║藥師琉璃光如來繡像讚（并序）前人
B15n0088_p0374c19║得妙道者聖之大感罔極者孝之至孝有欲報之
B15n0088_p0374c20║志聖有善應之功神其願運其力故悲智行焉發
B15n0088_p0374c21║乎心彰乎事故像設作焉誰其為之有齊孝婦孝
B15n0088_p0374c22║婦姓某氏前新城令柳誠之室也先是居皇姑豆
B15n0088_p0374c23║盧氏夫人憂自卒哭及朞呼天之聲不絕自朞至
B15n0088_p0374c24║于大祥追福之功不息乃誦金偈乃瞻粹容爰用
B15n0088_p0374c25║五綵以成大像莊嚴相好昭焯煥爛凜乎若披毫
B15n0088_p0374c26║光而演善願啟清真而屏濁亂至矣夫乃為讚曰
B15n0088_p0374c27║光彼千界赫璢璃兮勿藥之師號大醫兮不形之形
B15n0088_p0375a01║妙相具兮窈冥希夷元功著兮孝婦之烈心不渝兮
B15n0088_p0375a02║章施五彩福皇姑兮
B15n0088_p0375a03║繡觀世音菩薩像讚（并序）前人
B15n0088_p0375a04║蓮華經普門品載菩薩盛德大業詳矣蓋變動不
B15n0088_p0375a05║測之謂神窮神盡性之謂聖慈悲廣運之謂力三
B15n0088_p0375a06║者一貫是謂妙覺功不並化尊無二上故佛為法
B15n0088_p0375a07║王我為素臣或擬諸形容稱其名號資不匱之力
B15n0088_p0375a08║報罔極之思誰其為之有齊孝女初尚書吏部郎
B15n0088_p0375a09║趙郡李公第六女歸于博陵崔綽大曆初居公憂
B15n0088_p0375a10║泣血無聲至于大祥既而思求冥祐徼福上聖針
B15n0088_p0375a11║縷之間成就莊嚴其用心也至矣乎公之立行立
B15n0088_p0375a12║言天下所推焉存為人範沒無鬼責前際之勝因
B15n0088_p0375a13║不可度已此功德也蓋以展蓼莪者蒸蒸之心崔
B15n0088_p0375a14║氏之子以肅嘗獲升公堂以讚述見託痛梁木之
B15n0088_p0375a15║壞慟懷恩之烈故像設之所敢著乎辭讚曰
B15n0088_p0375a16║菩薩之德相炳而茲憑身以儀之女也孝思不可方
B15n0088_p0375a17║思冀冥福于斯欲報之德斯焉取斯
B15n0088_p0375a18║千手千眼觀世音菩薩像讚（并序）前人
B15n0088_p0375a19║不形之形無形神人之形也當法王御世有元聖
B15n0088_p0375a20║曰觀音以感通之妙用運溥博之宏應協讚無上
B15n0088_p0375a21║弼成元功神行無方形亦丕變故此像設施于羣
B15n0088_p0375a22║生此其至矣夫彼聾盲者方駭其手目之多以致
B15n0088_p0375a23║恢詭隨諸毀墮無升濟期可不為大哀乎故壽王
B15n0088_p0375a24║府士曹參軍韋侯修身以仁處順而化夫人京兆
B15n0088_p0375a25║杜氏既孀始虞哀且顧禮追惟冥衽為素為繢相
B15n0088_p0375a26║近而理遠誠著而感深易稱神而明之詩云聿懷
B15n0088_p0375a27║多福盡在是矣讚曰
B15n0088_p0375b01║良人下世杳冥冥兮配德追遠心不寧兮裂素表聖
B15n0088_p0375b02║為丹青兮昭赫綵繪光儀形兮祐彼君子歸福庭兮
B15n0088_p0375b03║地藏菩薩讚（并序）前人
B15n0088_p0375b04║菩薩以大慈運大願弘大道濟大苦俾三界之間
B15n0088_p0375b05║利見大人如大地之無不持載故號曰地藏有祕
B15n0088_p0375b06║書少監兼侍御史李公之甥太原王氏之第某女
B15n0088_p0375b07║頃遭先夫人棄敬養拊擗以暨于小祥或曰此孝
B15n0088_p0375b08║也匪報也以報為功則惟地藏乎乃手針縷之事
B15n0088_p0375b09║黼而黻之則而像之煥乎有成毫相畢觀者然後
B15n0088_p0375b10║知聖善之內訓淑女之孝思至矣哉是可以錫爾
B15n0088_p0375b11║類也祕書向予道之且命讚曰
B15n0088_p0375b12║皇矣上仁乃聖乃神厥功備兮有女伊棘孝思罔極
B15n0088_p0375b13║厥成至兮聖儀彰之景福將之無有既兮
B15n0088_p0375b14║畫元始天尊釋迦牟尼佛讚（并序）穆員
B15n0088_p0375b15║聖人之教有三儒之先師曰孝者德之本教之所
B15n0088_p0375b16║由生又曰立身揚名以顯父母孝之終也若乃崇
B15n0088_p0375b17║樹景福追護既往有無上無邊之力非智智識識
B15n0088_p0375b18║之功則道釋二宗其用一致記曰君子有終身之
B15n0088_p0375b19║憂忌日之謂也歲孟秋晦我王母太原郡夫人棄
B15n0088_p0375b20║養之辰我公霜露末懷發是上願謂夙夜種德以
B15n0088_p0375b21║無忝為念裕蠱垂範立家開國不足以為顯鼎鼐
B15n0088_p0375b22║之豐蘋蘩之潔不足以為饗蓼莪罔極石窌啟封
B15n0088_p0375b23║不足以為報且曰元始天尊大道之原也釋迦牟
B15n0088_p0375b24║尼佛萬聖之祖也以五綵繪圖二睟容及此辰而
B15n0088_p0375b25║就眷命小子贊揚聖功其詞曰
B15n0088_p0375b26║嚴哉煥乎觀者迴向有類夫朝日初昇圓月始望又
B15n0088_p0375b27║若二聖現于空中髣髴乎不知其像我公孝思福應
B15n0088_p0375c01║如響於乎聖力巍巍蕩蕩
B15n0088_p0375c02║畫釋迦牟尼佛讚（并序）前人
B15n0088_p0375c03║貞元八年九月二十八日員傷神之慟至是朞外
B15n0088_p0375c04║姑故河南令裴君夫人鄭氏雅有天性之愛加人
B15n0088_p0375c05║一等而疾視之勤喪慼之甚則又加焉至哉母之
B15n0088_p0375c06║於子也想其方娠想其既育想其乳抱想其雅戲
B15n0088_p0375c07║想其習教想其有行生十九年而夭歲一周矣無
B15n0088_p0375c08║一日不同其十九年之見其遺跡見其同類見其
B15n0088_p0375c09║所從見其所嗜則哀與之新訴于神明而不聞禱
B15n0088_p0375c10║之寤寐而莫覩索于太虛而無像追之往事而日
B15n0088_p0375c11║遠乃求大聖之旨裂表點絢丹青睟容願以己之
B15n0088_p0375c12║深慈託于佛之巨力且曰吾子之生也以至仁為
B15n0088_p0375c13║性積善為行二者之報同期于福今也夭而不深
B15n0088_p0375c14║慈託福施不在于生不在于後宜在于既往矧聖
B15n0088_p0375c15║者以巍巍赫赫從而振之然則是像也金蓮之品
B15n0088_p0375c16║安知非爾往生乎讚曰
B15n0088_p0375c17║生如花兮夭如花先笑後號鍾我家喪有殺兮悼無
B15n0088_p0375c18║涯哀慈母兮晝夜哭歲一朞兮聲相續懇元聖兮降
B15n0088_p0375c19║冥福
B15n0088_p0375c20║繡西方阿彌陀佛讚（并序）前人
B15n0088_p0375c21║唐故監察御史河東裴府君捐館舍二十五月而
B15n0088_p0375c22║祥貞元乙亥歲仲秋再旬有七日其孀員季妹也
B15n0088_p0375c23║號曰吾觀天道日昃月虧幾何而追吾觀四時寒
B15n0088_p0375c24║來暑往往來如奔吾觀萬物秋落春榮榮落相續
B15n0088_p0375c25║吾觀人事禍福倚伏則維其常何天道人事四時
B15n0088_p0375c26║萬物同歸于復其運如環而逝者棄于川流日遠
B15n0088_p0375c27║未亡之酷終于此生恭聞西方之教有三塗報應
B15n0088_p0376a01║之事大聖拯護之功是用發念髣髴有無之間躬
B15n0088_p0376a02║現是像嗚呼若聖功則亦無幽冥之苦蓋魂氣無
B15n0088_p0376a03║不之也其返于太初乎苟有三塗則聖者之力唯
B15n0088_p0376a04║誠是據宜乎罪稍一念福積萬指可思量耶讚曰
B15n0088_p0376a05║嚴哉有赫自爾誠睟容巨力于是并能使往生生彼
B15n0088_p0376a06║國餘及未亡無終極
B15n0088_p0376a07║繡藥師琉璃光佛讚（并序）前人
B15n0088_p0376a08║東方藥師琉璃光佛事具本經今我季妹裴氏嚴
B15n0088_p0376a09║是像也誠而禱之其嚴之何裂素點絢攢針緝縷
B15n0088_p0376a10║以五采章成三十二相八十種好意夫十二上願
B15n0088_p0376a11║從之其祝之何况我太夫人福如上願而壽如縷
B15n0088_p0376a12║數夫以大聖之力加于積善而赴于精誠宜乎其
B15n0088_p0376a13║至也如歸其答也如響其久大無極而不可思量
B15n0088_p0376a14║也如東方虛空抑經之有偈所以啟迪誓願發揚
B15n0088_p0376a15║聖德者也苟以至誠為用員敢讓于文乎讚曰
B15n0088_p0376a16║上天報應為福為極有赫大聖與天同力而我景行
B15n0088_p0376a17║與聖同德存存如山念念如川大聖拯護同符自然
B15n0088_p0376a18║十二願我之事億萬縷我之年
B15n0088_p0376a19║繡藥師佛觀世音菩薩讚（并序）前人
B15n0088_p0376a20║萬聖本願同歸乎慈一致乎至有若東方藥師琉
B15n0088_p0376a21║璃光佛洎大悲觀世音菩薩其威神德力最著于
B15n0088_p0376a22║羣生卓然于人間者也我季妹是用圖厥睟容永
B15n0088_p0376a23║以成功其發念也淚逐聲盡福隨響至其成功也
B15n0088_p0376a24║靈以指集慶將縷延如其經文則曰火不焚水不
B15n0088_p0376a25║溺鬼不災妖不厲矧乃無妄之疾有生之害何從
B15n0088_p0376a26║而來哉且聖功元化陰騭潛護宜于自然動亨元
B15n0088_p0376a27║吉彼解災拯溺攘災祓厲之功又安得而施之讚
B15n0088_p0376b01║曰
B15n0088_p0376b02║伊聖力溥如天吾何願壽百年
B15n0088_p0376b03║繡救苦觀世音菩薩讚（并序）前人
B15n0088_p0376b04║惟元精之和惟元聖之功惟善之報惟人之心順
B15n0088_p0376b05║之則宜感之斯契蓋善積而福會心至而靈應類
B15n0088_p0376b06║夫有開必先之義存乎恍惚杳冥之間天不言神
B15n0088_p0376b07║無像發于寤寐者其昭昭歟我裴氏弱妹疇昔之
B15n0088_p0376b08║夜夢老僧意夫聖者祈太夫人之福懇懇焉聖者
B15n0088_p0376b09║復之曰當繡若繒救苦觀世音菩薩且視其形則
B15n0088_p0376b10║如是覺而念之誠矣未果越旬朔嗣夢如初是用
B15n0088_p0376b11║心宜聖功指集睟容圓光具發朝日瞳曨歲八旬
B15n0088_p0376b12║有六日我慈親生之辰也願于是畢功于是終聖
B15n0088_p0376b13║于是興福于是始同氣不類神明我遺禎夢靡臻
B15n0088_p0376b14║斯文敢闕讚曰
B15n0088_p0376b15║猗經文兮頌聖德非知知兮焉識識我夢願兮末符
B15n0088_p0376b16║巨力如四維虛空兮夫何有極
B15n0088_p0376b17║繡地藏菩薩讚（并序）前人
B15n0088_p0376b18║今年天之不祐我也甚矣春三月謫我以次妹安
B15n0088_p0376b19║國寺律師之喪夏四月繼以伯姊楊氏夫人之酷
B15n0088_p0376b20║季妹前監察御史裴氏妻泣曰人皆有姊妹而我
B15n0088_p0376b21║獨亡所以發于骨髓者深宜格于神明之聽先是
B15n0088_p0376b22║太夫人嘗為安國繡地藏菩薩逮卒哭而就是夜
B15n0088_p0376b23║季妹夢伯姊謂之曰嘗知是像追護于我是用鬻
B15n0088_p0376b24║衣克直緘淚僝工亦逮卒哭而就嗚呼萬聖一致
B15n0088_p0376b25║乎慈悲莫大于救苦苦有生死之異聖者亦隨之
B15n0088_p0376b26║而殊如周之六官分天地四時之職蓋同歸于理
B15n0088_p0376b27║而各有典司若乃拔三塗證六道紓有生追往之
B15n0088_p0376c01║慟則菩薩超羣聖焉時貞元六年孟秋初七日也
B15n0088_p0376c02║將以謹功之始既月而日之且系之以讚
B15n0088_p0376c03║惟我素履景福崇嗟爾至聖元感通有赫大士願力
B15n0088_p0376c04║同五綵萬縷相好備一心十指聖靈萃振幽冥兮如
B15n0088_p0376c05║髣髴
B15n0088_p0376c06║繡西方大慈大悲阿彌陀佛記前人
B15n0088_p0376c07║儒之執喪也極其哀止于毀其于既往也則無及焉
B15n0088_p0376c08║西方聖人以大慈大悲為功追護往生為誓凡爾銜
B15n0088_p0376c09║卹靡至克窮罔極如有求而不獲者何末由斯而洩
B15n0088_p0376c10║之貞元八年百一旬有六日我伯姊前烏程令弘農
B15n0088_p0376c11║楊萃故夫人之喪再周先是哀子泰衡嵩復觀洎女
B15n0088_p0376c12║子相與號曰我之生也自親之生今我報親幾何而
B15n0088_p0376c13║既何先王制禮不即人心何羲和迅節不恤余慕于
B15n0088_p0376c14║是合哀僝聖誠而禱之男冥其心女集其指迨茲日
B15n0088_p0376c15║而阿彌陀佛現嗚呼西方之教念焉斯至矧是像也
B15n0088_p0376c16║一縷一哀一哀一聖凡億萬縷為億萬聖億萬大慈
B15n0088_p0376c17║大悲一之乎爾願其為追護也可訾量哉泰等毀傷
B15n0088_p0376c18║見者之神號墮鄰人之淚是月之慕有逾其初舅氏
B15n0088_p0376c19║員撫而廣之曰親之於子也生三年而免於懷子之
B15n0088_p0376c20║於親氏喪三年而免於服是則服之終也豈哀之終
B15n0088_p0376c21║乎記所謂君子有終身之憂蓋哀之終也此又哀之
B15n0088_p0376c22║終也豈孝之終也經曰立身揚名以顯於後世夙興
B15n0088_p0376c23║夜寐無忝爾所生此孝之終也若然者爾之孝爾之
B15n0088_p0376c24║哀偕爾身齊爾性於是始孝何痛夫終焉員悲不能
B15n0088_p0376c25║文強為之記
B15n0088_p0376c26║畫救苦觀世音菩薩讚（并序）僧皎然
B15n0088_p0376c27║繪工匠意通幽若菩薩出現湛兮凝心於內怡然
B15n0088_p0377a01║示相於表非法王妙用何哉誰其主之即湖州刺
B15n0088_p0377a02║史諫議大夫樊公夫人范陽縣君盧氏所造也初
B15n0088_p0377a03║夫人有恤嗣之兆嘗念觀音夢雲初懷育月方誕
B15n0088_p0377a04║命曰是女且不正名蓋取宜子之意也公以積德
B15n0088_p0377a05║樹仁膺其錫羨雖菩薩大慈不昧亦江漢間氣所
B15n0088_p0377a06║以鍾詩云維嶽降神生甫及申斯蓋申甫之儔乎
B15n0088_p0377a07║於戲至誠既敷上願思答乃於寶勝殿內按經圖
B15n0088_p0377a08║變祗於壁上觀世之門不捨毫端禮分身之國詞
B15n0088_p0377a09║曰
B15n0088_p0377a10║聖人之體兮有而無迹至人之心兮用而常寂公之
B15n0088_p0377a11║小君兮惠性造微我之大士兮慈心莫違保幼子兮
B15n0088_p0377a12║𣱵貞無悔覿真儀兮常明不昧慈為雨兮惠為風灑
B15n0088_p0377a13║芳襟兮襲輕珮
B15n0088_p0377a14║西方變畫讚（并序）任華
B15n0088_p0377a15║離一切相修諸善法夫如是乃得菩薩心心所感
B15n0088_p0377a16║者為應夫如是乃膺多福道無上者歸極感罔極
B15n0088_p0377a17║者報親親在心佛在相唯心與相唇齒相依二事
B15n0088_p0377a18║同源百行宗孝蔣氏兄弟惟孝也哉前殿中侍御
B15n0088_p0377a19║史蔣鍊鍊弟前右拾遺鎮鎮弟前無錫尉鏑鏑弟
B15n0088_p0377a20║前千牛鏠鏠弟前協律郎錡等泣血三年哀過乎
B15n0088_p0377a21║禮願西方上聖未福先人故尚書左丞贈太常卿
B15n0088_p0377a22║汝南侯大祥敬畫妙法蓮華變一鋪惟此經開佛
B15n0088_p0377a23║知見授聲聞記如來祕藏菩薩上緣始發乎鍊也
B15n0088_p0377a24║伯仲之心見乎法如來大事之相終成乎太常無
B15n0088_p0377a25║餘之度孝矣哉太常盛德公才師訓天下朝廷遂
B15n0088_p0377a26║謙冲之德後生興祿士之嘆邦國殄瘁元元安仰
B15n0088_p0377a27║華太常故吏也侍御以華情之拳拳見示經變泣
B15n0088_p0377b01║對靈相祗感遺仁侍御女弟潤州長史京兆王宙
B15n0088_p0377b02║妻次前信州刺史高陽齊[魯*羽]妻季前拾遺東海徐
B15n0088_p0377b03║閟妻哀禮兼極此道也古所難况衰俗乎敬為讚
B15n0088_p0377b04║曰
B15n0088_p0377b05║大孝尊親其次用勞其次用力蔣氏之子三者備極
B15n0088_p0377b06║誠哉孝德匱竭精素哀空上慈乃繢靈相光儀既備
B15n0088_p0377b07║景福隨之並無衡量
B15n0088_p0377b08║畫釋迦如來讚（并序）權德輿
B15n0088_p0377b09║釋迦大聖以無礙應身演一切法後之人跡文字
B15n0088_p0377b10║以為像設誠明以在中而福祉隨之伯舅武進縣
B15n0088_p0377b11║丞府君守儒門言行之訓安貞下位其道未光貞
B15n0088_p0377b12║元三年捐館舍太夫人從子于鍾陵承訃發哀茹
B15n0088_p0377b13║終鮮之痛且痛不得當哭泣之位躬即遠之事朞
B15n0088_p0377b14║喪之禮有加等又曰悲哀鍾于情而不足以為冥
B15n0088_p0377b15║助也乃稽諸釋氏說以為幽贊交感之際不相遠
B15n0088_p0377b16║也是用徼福以作繪事煥以金碧穆然尊嚴瞻仰
B15n0088_p0377b17║之際如至佛剎况孝悌通于神明聖功演乎無方
B15n0088_p0377b18║小子德輿謹繫以贊
B15n0088_p0377b19║五色相宣兮聖質昭明福祥下照兮保佑冥冥
B15n0088_p0377b20║藥師如來繡像讚（并序）呂溫
B15n0088_p0377b21║藥師如來像者余妻蘭陵蕭氏之所繡也貞元二
B15n0088_p0377b22║十年余奉德宗皇帝之命西使吐蕃辭高堂而出
B15n0088_p0377b23║萬死介單車而馳不測國故遽至戎情猜閉坎險
B15n0088_p0377b24║一遇星霜再周夫人盥饋之餘膏鉛不御日亂蓬
B15n0088_p0377b25║首坐銷蕣華異域無期良時自晚始怨冬缸之久
B15n0088_p0377b26║而紅芳已闌方苦夏景之長而碧樹將落書委塵
B15n0088_p0377b27║篋跡淪苔堦漸昧音容孰知存沒黷龜不告因夢
B15n0088_p0377c01║難徵觸慮成端沿情多緒黃昏望絕見偈語而生
B15n0088_p0377c02║疑清旭意新聞疾行而誤喜循環何極刻舟靡尋
B15n0088_p0377c03║浩隔理求窅非計得如聞西方有金界極樂藥師
B15n0088_p0377c04║大雄散琉璃之寶光照河沙之國土能度羣品出
B15n0088_p0377c05║諸幽厄一念必應萬感皆通是用濬發慧根妙求
B15n0088_p0377c06║真相斷鳴機躬織之素染懿筐手續之絲盡瘁莊
B15n0088_p0377c07║嚴彰施綵繡纏苦心于香縷注精意于針鋒指下
B15n0088_p0377c08║而露洗青蓮思盡而雲開白日然後練時潔室華
B15n0088_p0377c09║設珍供夕炬傳照晨爐續烟齊獻至誠泣敷懇願
B15n0088_p0377c10║遂得慈舟密濟覺路潛引當道塲發念之日是荒
B15n0088_p0377c11║裔來歸之辰幽贊冥符一何昭焯乃知織迴文之
B15n0088_p0377c12║錦無補離憂登望歸之臺空為廢日與夫心諧妙
B15n0088_p0377c13║理手結勝因進則有濟渡之功退不離清淨為本
B15n0088_p0377c14║從長擇善豈同日而言哉余感其志効爰用贊敘
B15n0088_p0377c15║雖在妻子亦無媿詞藏諸閨門永以傳信讚曰
B15n0088_p0377c16║地萬里兮天一極往無由兮來不得解脫願兮慈悲
B15n0088_p0377c17║力五色繡兮黃金飾澄氛昏兮圓相開湛水月兮蓮
B15n0088_p0377c18║花臺慈眼睠兮獷心迴死別離兮生歸來海為田兮
B15n0088_p0377c19║刧為灰身念念兮無窮哉
B15n0088_p0377c20║再修成都府大聖慈寺金銅普賢菩薩記
B15n0088_p0377c21║韋皁
B15n0088_p0377c22║真如常寂色相假名法本無緣誠感必應大慈寺普
B15n0088_p0377c23║賢像蓋大照和尚傳教沙門體源之所造也儀合天
B15n0088_p0377c24║表制侔神工蓮開慈顏月滿毫相昔普賢以弘誓願
B15n0088_p0377c25║于南贍部洲贊釋迦文拔羣生苦而塵俗昏智莫覩
B15n0088_p0377c26║真相雖同諸法究竟寂靜而隨所應為現其身即色
B15n0088_p0377c27║即空皆菩薩行自昔鎔于寺之東象成功巨莫能締
B15n0088_p0378a01║構危棟洩雨頹墉生榛狐狸梟鷲號嘯昏晝於戲明
B15n0088_p0378a02║可以照幽晦教可以達羣迷何廢興之變陰鷙于冥
B15n0088_p0378a03║數昔大曆初有高行僧不知何許人曰斯像後十年
B15n0088_p0378a04║而廢二十年而復興我今皇帝神聖纂國詔四方藍
B15n0088_p0378a05║宇修舊起廢斯其明效也臯因降誕慶辰肅羣寮戒
B15n0088_p0378a06║武旅上崇景福齋于斯寺觀像王雄傑天眼慈矚禮
B15n0088_p0378a07║足諦視怳如有神而廢故湫漏殆無人跡將何以昭
B15n0088_p0378a08║誘沉淪發揮誠敬遂南遷百餘步度宏規開正殿因
B15n0088_p0378a09║詔旨諭羣心千夫唱萬夫和奮贔屭負岑穹崇橫絚
B15n0088_p0378a10║運巨力始雷殷而地轉歘雲旋以山廻面西方而聖
B15n0088_p0378a11║教攸歸鎮坤維而蠢類知向于是平坎窞剪蒙籠橫
B15n0088_p0378a12║空準繩審曲面勢連廊靄以雲屬三橋揭其虹指廊
B15n0088_p0378a13║廣庭之漫漫增重門之巘巘是知至道默存于濁劫
B15n0088_p0378a14║元功必啟于康時不然何神像巍巍冠諸有相久而
B15n0088_p0378a15║弛廢將有待而興乎觀其左壓華陽之勝中據雄都
B15n0088_p0378a16║之盛岷江灌其前趾玉壘秀其西偏足以彰會昌之
B15n0088_p0378a17║福地弘一方之善誘安得不大其棟宇規正神居哉
B15n0088_p0378a18║夫像未陵夷去聖彌遠言教者必滯于物遺物者亦
B15n0088_p0378a19║住于空將求乎中弘我至教乃擇釋子達真源之所
B15n0088_p0378a20║歸者于以居之阜受命方鎮十有七年求所以贊皇
B15n0088_p0378a21║猷裨大化嘗以萬人之心不俟懲誡靡然歸善者釋
B15n0088_p0378a22║氏之教弘矣况冥祐昭報大彰于時崇而守之亦同
B15n0088_p0378a23║歸于理也是用上承聖意虔奉天心存像存教以勸
B15n0088_p0378a24║其善貞元十七年十一月二十日劍南西川節度觀
B15n0088_p0378a25║察處置并雲南安撫等使光祿大夫檢校司徒兼中
B15n0088_p0378a26║書令成都尹南康郡王韋臯記并書
B15n0088_p0378a27║毗盧遮那佛華藏世界圖讚（并序）劉禹錫
B15n0088_p0378b01║佛說華嚴經真入沙覺不由諸乘非大圓智不能
B15n0088_p0378b02║信解德宗朝有龍象觀公能于是經了第一義居
B15n0088_p0378b03║上都雲華寺名聞十方沙門嗣肇是其上足以經
B15n0088_p0378b04║中九會纂成華藏圖俾人瞻禮即色生敬因請余
B15n0088_p0378b05║讚之即說讚曰
B15n0088_p0378b06║清淨不染花中蓮捧持世界百億千踴出香海浩無
B15n0088_p0378b07║邊風輪負之晝夜旋大雄九會化諸天釋梵八部來
B15n0088_p0378b08║森然從昬至覺不依緣初初極極性自圓寫之綃素
B15n0088_p0378b09║色相全是色非色言非言
B15n0088_p0378b10║滄州弓高縣實性寺釋迦像碑張文成
B15n0088_p0378b11║詳夫元天北列運斗極于璇樞大地東傾鎮江河于
B15n0088_p0378b12║𡵆玉晝夜則晦明無定曦舒為朝夕之資動靜則虧
B15n0088_p0378b13║缺有時乾坤非久長之器豈湛然常住大雄包混沌
B15n0088_p0378b14║之源寂爾無生正覺出氤氳之表故能使九十六道
B15n0088_p0378b15║紀菩提之一門三十三天貫須彌之四頂振嵐颷而
B15n0088_p0378b16║吹大塊運僧祇于埏埴之前揚智炬而爍洪鑪置賢
B15n0088_p0378b17║劫于陶鈞之上其去也後天而滅故現滅而歸無其
B15n0088_p0378b18║來也先地而生故因生而示有青霄帝座降靈氣于
B15n0088_p0378b19║中胎白淨王宮孕神姿于右脇連乘七步樹下六年
B15n0088_p0378b20║薦玉象于祥符啟金人之瑞夢影流中國大地由其
B15n0088_p0378b21║震動光入太微恆星為之不見法王之應跡也妙覺
B15n0088_p0378b22║常身本無顏色至人垂教遂有型儀開滿月之奇姿
B15n0088_p0378b23║韞中天之異相髻銜龍髮頂秀螺文萬印生于瑞手
B15n0088_p0378b24║千花發于神足蓮開青目毫光照于四天花艷丹脣
B15n0088_p0378b25║頂彩周于十地法王之實相也具一切智號悉達多
B15n0088_p0378b26║通萬物名希有往來不窮之謂聖陰陽不測之謂神
B15n0088_p0378b27║不化而行不言而信持惠燈而耀長夜揚法舸而救
B15n0088_p0378c01║迷津為塵品之醫生作羣生之慈父法王之至仁也
B15n0088_p0378c02║法忍智忍率難忍以皆空無心即心總羣心而俱攝
B15n0088_p0378c03║珊瑚江海一指測于波瀾璢璃日月二手分其晝夜
B15n0088_p0378c04║目連持線天地為之䫋綱舍利投針山石由其絕紐
B15n0088_p0378c05║法王之神力也儒童毓秀闕里生歎鳳之君摩訶降
B15n0088_p0378c06║跡苦縣誕猶龍之彥仲尼禮樂之標首抑至聖于迦
B15n0088_p0378c07║維伯陽道德之真宗訪右皇于天竺故知一乘妙旨
B15n0088_p0378c08║超然居十翼之先二諦微言邈矣出千童之表法王
B15n0088_p0378c09║之威德也率陀天上飛閤神宮舍衛城中香臺造化
B15n0088_p0378c10║百千妙界生于鳥翅之間十二音聲出于象牙之表
B15n0088_p0378c11║金繩百丈下照月宮珠網七重傍臨月殿萍流地上
B15n0088_p0378c12║化為池沼之形花散空中變作樓臺之影法王之壯
B15n0088_p0378c13║觀也佛中佛日天上天人金口振于西方銀函洎乎
B15n0088_p0378c14║東夏無能間細寫鼇滶于波流有外談空運迦維于
B15n0088_p0378c15║宇宙合掌腹內思聞十善之音聲舒翼殼中遙相四
B15n0088_p0378c16║天之說法法王之仁化也高梯直上包括太虛抽針
B15n0088_p0378c17║旁投區分小有貫花之句光如水上之蓮花說偈之
B15n0088_p0378c18║音皎若星中之明月非有相而非無相凡聖莫測其
B15n0088_p0378c19║幽微空是色而色是空聖愚不知其要妙法王之教
B15n0088_p0378c20║化也法身無像故因像以宣功道本無言亦因言而
B15n0088_p0378c21║示教塵俗不可以久處故厭世而歸空真如不可以
B15n0088_p0378c22║道摽故凝神而降跡吾之去也因其辯無常吾之來
B15n0088_p0378c23║也因來談緣起情有所至河海為之編龍神有所歸
B15n0088_p0378c24║叢林為之變鶴從滅至滅能通寂滅之因無生示生
B15n0088_p0378c25║永入長生之地法王之變化也由是八方廻向萬國
B15n0088_p0378c26║歸依惠日被于三千法雨流于百億周穆王之代聖
B15n0088_p0378c27║教方融漢明帝之時慈風漸扇年移晉宋運屬周隋
B15n0088_p0379a01║蒼鵝出而天地屯赤龍發而干戈起秦川涌血羅什
B15n0088_p0379a02║不歸趙郡僵屍圖澄永去西域馱經之路荊棘參天
B15n0088_p0379a03║東郡畫像之郊風塵撲地我高祖神堯皇帝傍廻地
B15n0088_p0379a04║軸蹴崑崙以傾西天太宗文武聖皇帝仰握乾符掃
B15n0088_p0379a05║欃槍而滅南越削平嶽瀆舒卷風雲芟毒樹而建祇
B15n0088_p0379a06║園拔邪山而開福地實性寺則貞觀三年奉勅之所
B15n0088_p0379a07║建也平原控趙渤海臨齊上衝畢昴之星下瞰衡漳
B15n0088_p0379a08║之地浦稱駿瀆馬頰太史之遺蹤地號弓高龍額將
B15n0088_p0379a09║軍之舊業爰於此地廻構乾堂興八會之香臺闢三
B15n0088_p0379a10║休之妙觀龔遂解繩之邑寶線爭長曹丕沉李之郊
B15n0088_p0379a11║天花競落螺宮映水枕藕關于黃河魚梵吟風接蜃
B15n0088_p0379a12║樓于滄海實栖神之祕宅毓善慶之神區者哉寺主
B15n0088_p0379a13║久依定水早庇禪林功濟有緣業優無學意花不染
B15n0088_p0379a14║弘上善于慈心勝果爭攀察中乘于惠眼非色非相
B15n0088_p0379a15║凝神究竟之端無我無人高蹈苦空之外上座都維
B15n0088_p0379a16║那等並尋鷲嶺訪道鷄園歸誠甘露之門自得醍醐
B15n0088_p0379a17║之性鵝珠護戒摽苦節于堅林龍鏡澄空照真歸于
B15n0088_p0379a18║靜域以為修身者福福遂則殃銷堅善者功功施則
B15n0088_p0379a19║緣發旁求大匠廣召山虞粵以儀鳳二年移寶堂于
B15n0088_p0379a20║寺內去舊處三百餘步設奇功於地道神妙無方窮
B15n0088_p0379a21║逸思於天關靈機不測魚鱗翠瓦逐層閣而舟移馬
B15n0088_p0379a22║齒青階帶崇基而轂轉虹梁曜日煥若神行鯨棟凝
B15n0088_p0379a23║煙故非人力寶階星動似忉利之飛來紺殿雲浮同
B15n0088_p0379a24║化城之涌出豈非威神自在不可思議者哉於寶堂
B15n0088_p0379a25║內敬畫釋迦尊像一鋪鎔金範素寫艧圖青𣂪象浦
B15n0088_p0379a26║之靈珠瑑龍泉之羽壁鮫人水織競送霜縑蛾容抽
B15n0088_p0379a27║絲爭投雪線七重交映百寶莊嚴實相端凝粹容圓
B15n0088_p0379b01║[供-八+冉]蜂王獻蜜紛飛紫紺之樓龍女持花出入珊瑚之
B15n0088_p0379b02║殿諸天獻果芙蓉生寶座之前居士焚香柏葉起金
B15n0088_p0379b03║爐之上千驅聖像據六地而揚音八部龍神下三天
B15n0088_p0379b04║而奏樂斯乃元功幽贊故無德而稱焉調露之初邊
B15n0088_p0379b05║烽屢警七重黑暈萬里黃沙旄頭干太白之精素髮
B15n0088_p0379b06║拒中台之翠鄉人等九州令族四海良家提龍劍而
B15n0088_p0379b07║星馳撮犀渠而電激為鵬為鶚輕飛鴈塞之前如虎
B15n0088_p0379b08║如貔廻嘯狼居之表陰山霧廓澣海波清憑慧力而
B15n0088_p0379b09║服魔軍持廟算而摧孺子共申弘願植此豐碑記歷
B15n0088_p0379b10║代而長存惟令名之不朽奉為高宗大帝星珠斂耀
B15n0088_p0379b11║斗電潛輝御鸞鳳於金轝邃攀龍於鼎嶠媧皇誕裔
B15n0088_p0379b12║姬姒降禎斷鼇立極之神功乘龍御天之大業凝情
B15n0088_p0379b13║三昧早慧六通坐蘭若而虔誠仰次山而展慶使持
B15n0088_p0379b14║節滄州諸軍事滄州刺史李公挺堅林之雅操列鳥
B15n0088_p0379b15║啄之殊姿漢太尉之名家履龜文之異相賈琮出刺
B15n0088_p0379b16║下車而肅百城韓壽閑居閉閣而綏千里龐士元之
B15n0088_p0379b17║展足終非百里之材王休徵之佩刀實有三台之望
B15n0088_p0379b18║朝散大夫行弓高縣令晉君嘉禾獻瑞門傳翠葉之
B15n0088_p0379b19║風鬯草襲勳業踐彤弓之錫橫綺琴於膝上翠翟朝
B15n0088_p0379b20║馴攬明鏡於懷中青鸞曉集縣丞太原王愿主簿隴
B15n0088_p0379b21║西李灌尉河東衛神暹常山張行昇等並周靈王之
B15n0088_p0379b22║藏史仙人白鶴之苗裔帝顓頊之儒宗柱史青牛之
B15n0088_p0379b23║華胄羊車映玉煥昇氣於雕川鵲印輝金鬱靈符於
B15n0088_p0379b24║寶軸驥從東道方申逐日之功鵬舉北溟皆戢摩霄
B15n0088_p0379b25║之翼鄉望某等並地鄰鄒魯境接燕齊俗富詩書家
B15n0088_p0379b26║豐禮樂海隅鷗狎猶存射雉之規河朔鷹揚仍帶爽
B15n0088_p0379b27║鳩之氣雋不疑之故里氣調魁梧石神容之舊墟英
B15n0088_p0379c01║靈俊傑德由名顯功以頌宣非筆無以申其功非言
B15n0088_p0379c02║無以敘其德旁求翠琰遠播鴻徽刻龍首于銀鉤鑿
B15n0088_p0379c03║龜文於玉版蓬萊之水三尺孤標碣館之前扶桑之
B15n0088_p0379c04║日再中獨立金臺之上俾夫天銷劫石瓊文寫而無
B15n0088_p0379c05║窮地入微塵寶字書而不滅重宣此意而為頌曰太
B15n0088_p0379c06║虛混沌寂寥沉默二儀既判三才允植地闕東南天
B15n0088_p0379c07║傾西北陵遷谷轉山開水塞月滿則虧日盈則昃大
B15n0088_p0379c08║哉正覺竟元不測先地而極後天而益不滅不生無
B15n0088_p0379c09║聲無色曜魄指掌乾坤胷臆聖人立教用形表則實
B15n0088_p0379c10║相端嚴粹容岐嶷銷滅五苦削平六賊水號連河山
B15n0088_p0379c11║名擅特六度斯闡三明左即牛口西來馬明東陟玉
B15n0088_p0379c12║偈光啟金言允克碣石燕郊平原趙國雀臺西指蜃
B15n0088_p0379c13║樓東逼建此神區爰崇淨域龍圖合兆龜書應墨綺
B15n0088_p0379c14║綴星浮金鋪電絕地神獻果天廚送食八會雲平三
B15n0088_p0379c15║門箭直寶堂移轉神通智力飛簷振羽虹梁重翼閣
B15n0088_p0379c16║似雲行樓如鶴息日逐堦旋天橋縱匿野外塵黃星
B15n0088_p0379c17║間暈黑爰憑淨居剪除荊棘馬塞消氛龍樓受職銀
B15n0088_p0379c18║書玉版鑴名記德臨鴈塔之堦基對峰臺之閫域窮
B15n0088_p0379c19║逸思於圖篆放神功於剪刻孤標九流之間獨立金
B15n0088_p0379c20║臺之側惟令名之不朽或馳芳於百億
B15n0088_p0379c21║繡阿彌陀佛讚（并序）白居易
B15n0088_p0379c22║繡西方阿彌陀佛一軀女弟子京兆杜氏奉為皇
B15n0088_p0379c23║妣范陽縣太君盧夫人八月十一日忌辰所造也
B15n0088_p0379c24║五綵莊嚴一心恭敬願追冥福誓報慈恩讚曰
B15n0088_p0379c25║善始一念千念相屬繡始一縷萬縷相續功績成就
B15n0088_p0379c26║相好具足金身螺髻玉毫紺目報罔極恩薦無量福
B15n0088_p0379c27║繡觀世音菩薩像讚（并序）前人
B15n0088_p0380a01║故尚書膳部郎中太原白府君諱行簡妻京兆杜
B15n0088_p0380a02║氏奉為府君祥齋敬繡救苦觀世音菩薩一軀長
B15n0088_p0380a03║五尺二寸闊一尺八寸紉針縷綵絡金綴珠眾色
B15n0088_p0380a04║彰施諸相具足發大願於哀懇薦景福於幽靈稽
B15n0088_p0380a05║首焚香跪而讚曰
B15n0088_p0380a06║集萬縷兮積千針勒十指兮虔一心嗚呼鑒悲誠兮
B15n0088_p0380a07║介冥福實有望於觀世音
B15n0088_p0380a08║畫彌勒上生㡠讚（并序）前人
B15n0088_p0380a09║南贍部洲大唐國東都城長壽寺大苾芻道嵩存
B15n0088_p0380a10║一惠恭等六十人與優婆塞士良惟儉等八十一
B15n0088_p0380a11║人以太和八年夏受八戒修十善設法供捨淨財
B15n0088_p0380a12║畫兜率陀天宮彌勒菩薩上生內眾一鋪眷屬圍
B15n0088_p0380a13║遶相好莊嚴於是嵩等曲躬合掌焚香作禮發大
B15n0088_p0380a14║誓願願生內宮刧刧生生親近供養按本經云可
B15n0088_p0380a15║以除九十九億刧生死之罪也有彌勒弟子樂天
B15n0088_p0380a16║同是願遇是緣爾時稽首當來下生慈氏世尊足
B15n0088_p0380a17║下致敬無量而說讚曰
B15n0088_p0380a18║百四十心合為一誠百四十口同發一聲仰慈氏形
B15n0088_p0380a19║稱慈氏名願我來世一時上生
B15n0088_p0380a20║畫西方幀記前人
B15n0088_p0380a21║我本師釋迦如來說言從是西方過一十萬億佛土
B15n0088_p0380a22║有世界號極樂以無八苦四惡道故也其國號淨土
B15n0088_p0380a23║以無三毒五濁業故也其佛號阿彌陀以壽無量願
B15n0088_p0380a24║無量功德相好光明無量故也諦觀北娑婆世界微
B15n0088_p0380a25║塵眾生無賢愚無貴賤無幼艾有起心歸佛者舉手
B15n0088_p0380a26║合掌必先嚮西方有怖厄苦惱者開口發聲必先念
B15n0088_p0380a27║阿彌陀佛又範金合土刻石織文乃至印本聚沙童
B15n0088_p0380b01║子戲者莫不率以阿彌陀佛為上首不知其然而然
B15n0088_p0380b02║由是而觀是彼如來有大誓願於此眾生眾生有大
B15n0088_p0380b03║因緣於彼國土明矣不然者南北東方遇見未來佛
B15n0088_p0380b04║多矣何獨如是哉唐中大夫太子少傳上柱國馮翊
B15n0088_p0380b05║縣開國侯賜紫金魚袋白居易當衰暮之歲中風痺
B15n0088_p0380b06║之疾乃捨俸錢三萬命工人杜宗敬按阿彌陀無量
B15n0088_p0380b07║壽二經畫西方世界一部高九尺廣丈有三尺彌勒
B15n0088_p0380b08║尊佛坐中央觀音勢至二大士侍左右天人瞻仰眷
B15n0088_p0380b09║屬圍繞樓臺伎樂水樹花鳥七寶嚴飾五綵彰施爛
B15n0088_p0380b10║爛煌煌功德成就弟子居易焚香稽首跪於佛前起
B15n0088_p0380b11║慈悲心發弘誓願願此功德廻施一切眾生一切眾
B15n0088_p0380b12║生有如我老者如我病者皆願離苦得樂斷惡修善
B15n0088_p0380b13║不越南部便覩西方白毫大光應合來感青蓮上品
B15n0088_p0380b14║隨願往生從見在身盡未來際常得親近而供養也
B15n0088_p0380b15║欲重宣明此願而偈讚云極樂世界清淨土無諸惡
B15n0088_p0380b16║道及眾苦願如老身病苦者同生無量壽佛所開成
B15n0088_p0380b17║五年三月十五日記
B15n0088_p0380b18║彭城公寫經畫西方像記盧子駿
B15n0088_p0380b19║滁州長史盧子駿太和六年十一月十七日自南譙
B15n0088_p0380b20║抵鍾離謁太守彭城劉公公以鯫生文苑之舊常無
B15n0088_p0380b21║疵瑕歡好同昔年宴游無虛日因及開元佛寺指大
B15n0088_p0380b22║乘經藏曰我召傭書人書寫也西墉有西方像焉我
B15n0088_p0380b23║俾畫工圖形也鑿戶牖以為廟我命梓人庀事也厥
B15n0088_p0380b24║功暨秋七月而畢先時公由廷尉評事佐中書令田
B15n0088_p0380b25║公於鎮州田令公將朝天子藉公上請事未訖而田
B15n0088_p0380b26║令公遇害從事者皆死白刃毒流於妻孥亂兵相約
B15n0088_p0380b27║曰評事國士也議師前未嘗不忠遇吾儕未嘗不信
B15n0088_p0380c01║安可負評事耶駭評事家者眾誅之由是良賤獨無
B15n0088_p0380c02║橫禍未幾天子震怒命將討賊鎮州阻絕公莫得知
B15n0088_p0380c03║其家公曰吾孀姊依我少妻從我姊之子吾之子皆
B15n0088_p0380c04║齒稚得脫虎口者非大聖相祐其可保全乎哉遂血
B15n0088_p0380c05║淚橫下歸誠虔禱曰吾姊吾妻吾甥吾兒無恙而出
B15n0088_p0380c06║寇境者畫丹青極樂世界一鋪寫金剛般若波羅蜜
B15n0088_p0380c07║經一千卷以酬焉不則吾終身不祿仕也明年公之
B15n0088_p0380c08║長幼高下咸自賊中至君子曰劉公起諸生擅名文
B15n0088_p0380c09║塲為聖朝博士損益禮樂簪白筆瞻我衣寇者不犯
B15n0088_p0380c10║居粉署大彌綸之績收濠梁著來蘇之謠履道坦夷
B15n0088_p0380c11║濟物平施加以為弟之悌為夫之義為舅之惠為父
B15n0088_p0380c12║之慈其在詩曰允矣君子展也大成公宜延洪我國
B15n0088_p0380c13║家康濟我兆庶有皇天之福祐靈祇之相助化危為
B15n0088_p0380c14║安弭禍為福信修身飭行之報矣非祈佛之效也且
B15n0088_p0380c15║徵之亂日公之同僚無一免者而公不在亂邦祈佛
B15n0088_p0380c16║之辰公之同僚黨屬盡夷滅而公之家恬然無事可
B15n0088_p0380c17║以明矣于公獄吏耳守法能平尚慶流後嗣矧公之
B15n0088_p0380c18║於家也友愛如此於國也賢明如是鎮之狂寇其如
B15n0088_p0380c19║公何而今公捐清俸鳩眾工毫相嚴備心法闡揚緘
B15n0088_p0380c20║之以寶龕邃之以紺殿煌煌焉言言焉斯亦公不欺
B15n0088_p0380c21║夙誠而欲復言也子駿辱公之遊于茲二紀熟公之
B15n0088_p0380c22║懿範仰公之嘉猷因喜幽顯有答故刊石以祗命云
B15n0088_p0380c23║太和六年十二月五日濠州刺史彭城劉茂復建
B15n0088_p0380c24║易州抱陽山定惠寺新造文殊師利菩薩記
B15n0088_p0380c25║邵真
B15n0088_p0380c26║恆北山之鎮也易朔門之衝也山形東下萬嶺相屬
B15n0088_p0380c27║得抱陽之一峰岌然孤標對引雙翼前面豁向陽光
B15n0088_p0381a01║抱中故以抱陽名山山有定惠寺建于隋開皇成於
B15n0088_p0381a02║今大曆左有精舍上有寶坊憑巖架壑崛起堂殿甃
B15n0088_p0381a03║石為趾飛空構梁廻廊盤蹬層閣鬱峙陽崖森疎以
B15n0088_p0381a04║木秀陰壁沮洳以泉灑可以資廕庥可以備飲濯朝
B15n0088_p0381a05║日上海千巖下平晴雲捲霄百里前盡萬靈之所孕
B15n0088_p0381a06║育眾聖之所栖憩賓延真至驅伏魔怪振聾俗於覺
B15n0088_p0381a07║路化空山為金界羌難得而畢載也皇帝御天下之
B15n0088_p0381a08║十三年至化汪濊被於無垠紹興像法荷護釋種我
B15n0088_p0381a09║成德節度使太子太傅尚書左僕射兼御史大夫隴
B15n0088_p0381a10║西郡王李公寶臣光膺朝寄主東之諸侯保和師旅
B15n0088_p0381a11║康靖方夏民既咸理法亦隨建遺功墜跡悉命修復
B15n0088_p0381a12║有若新羅真子曰談藏浮海而至止於山間廻向懇
B15n0088_p0381a13║到發其言願乃於寺內建文殊師利菩薩堂焉又於
B15n0088_p0381a14║堂內立我隴西王洎夫人邠國夫人谷氏真形於其
B15n0088_p0381a15║次所以存相展敬荷恩昭報也規心匠智庀徒藏事
B15n0088_p0381a16║徵工攻木陶瓴窮沙凝鑠人隨悅來事與念就乃畢
B15n0088_p0381a17║土木乃備丹素綵錯翬飛霞張電烻儼八部以營衛
B15n0088_p0381a18║列四天以護持如登化城如入空境作禮端肅則文
B15n0088_p0381a19║殊垂教之跡可歸也潔誠趨奉則隴西護法之恩可
B15n0088_p0381a20║報也夫大雄現世乘化演教陰濟羣動泯而歸無大
B15n0088_p0381a21║賢佐世康物毗政協宣元氣退而不有以性相示不
B15n0088_p0381a22║以文字成元純冥符其理宗一則歸向者不必入毗
B15n0088_p0381a23║耶之會方受真如之旨虔敬者不必趨丞相之府方
B15n0088_p0381a24║承文告之令心念目覩隨而應祉於此堂也息真子
B15n0088_p0381a25║之心廻是顯績樹為介福固我皇極不騫不崩登我
B15n0088_p0381a26║明祚如岡如陵俾我隴西公位尊而壽功業長久俾
B15n0088_p0381a27║我邠國既熾而昌福履穰穰轉輔公朝以作鎮配茲
B15n0088_p0381b01║山以等固宜之哉真實掌中軍之記敢拜嘉命書於
B15n0088_p0381b02║貞石時大曆甲寅歲孟冬既望
B15n0088_p0381b03║興唐寺毗沙門天王記盧弘正
B15n0088_p0381b04║毗沙門天王者佛之臂指也右扼吳鉤左持寶塔其
B15n0088_p0381b05║旨將以摧羣魔護佛事善善惡惡保綏斯人在開元
B15n0088_p0381b06║則元宗圖像於旗章在元和則憲皇交神於夢寐佑
B15n0088_p0381b07║人濟難皆有陰功自時厥後雖百夫之長必資以指
B15n0088_p0381b08║揮十室之邑亦嚴其廟宇戢齊強暴無煩狴牢敏以
B15n0088_p0381b09║為政者必因而證樹之興唐寺僧道契者慧智之人
B15n0088_p0381b10║也眄隟地得勝概肇基厥事始唱而求其和焉前刺
B15n0088_p0381b11║史范陽盧公周仁薪骨塗肉以立之後刺史河南渾
B15n0088_p0381b12║公鋒施丹凝素以完之終而司勳京兆韋公磻揮金
B15n0088_p0381b13║致繢以美之窺三君子同心構物之道顧斯人之肥
B15n0088_p0381b14║瘠豈一朝一夕一手一足之功哉弘正惴惴兢兢大
B15n0088_p0381b15║懼三賢相因之績由我或隳而已余視斯像且未有
B15n0088_p0381b16║增一毫之力視斯人其獲有所施為耶撫事及政為
B15n0088_p0381b17║之記云時開成三年十二月十五日