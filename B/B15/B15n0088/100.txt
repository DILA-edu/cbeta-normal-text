B15n0088_p0461a01║欽定古今圖書集成博物彙編神異典
B15n0088_p0461a02║　第一百卷目錄
B15n0088_p0461a03║佛經部彙考六
B15n0088_p0461a04║大藏聖教法寶標目（聲聞契經藏諸小乘經　菩薩調伏藏　聲聞調伏
B15n0088_p0461a05║藏）
B15n0088_p0461a06║
B15n0088_p0461a07║
B15n0088_p0461a08║
B15n0088_p0461a09║
B15n0088_p0461a10║神異典第一百卷
B15n0088_p0461a11║佛經部彙考六
B15n0088_p0461a12║大藏聖教法寶標目
B15n0088_p0461a13║聲聞契經藏諸小乘經
B15n0088_p0461a14║摩鄧女經一卷
B15n0088_p0461a15║摩鄧女解形中六事經一卷
B15n0088_p0461a16║摩鄧伽經三卷
B15n0088_p0461a17║舍頭諫經一卷
B15n0088_p0461a18║右四經本同譯別前二經但是後經一品說摩鄧
B15n0088_p0461a19║女慕阿難欲以為夫佛為說法受度及說其本因
B15n0088_p0461a20║地有二十八宿等占候灾禍種種法
B15n0088_p0461a21║鬼問目連經一卷
B15n0088_p0461a22║雜藏經一卷
B15n0088_p0461a23║餓鬼報應經一卷
B15n0088_p0461a24║右三經說餓鬼罪苦本因種種因果事
B15n0088_p0461a25║阿難問事佛吉凶經一卷
B15n0088_p0461a26║慢法經一卷
B15n0088_p0461a27║阿難分別經一卷
B15n0088_p0461b01║右三經本同譯別阿難問佛事佛有富貴諧和有
B15n0088_p0461b02║衰耗不偶者報護不同佛為說此經
B15n0088_p0461b03║五母子經一卷
B15n0088_p0461b04║沙彌羅經一卷
B15n0088_p0461b05║右說羅漢見宿命為五母作子五母思子皆涕泣
B15n0088_p0461b06║悲惱欲自殺羅漢見已故笑說此經
B15n0088_p0461b07║玉耶女經一卷
B15n0088_p0461b08║玉耶經一卷
B15n0088_p0461b09║阿遫達經一卷
B15n0088_p0461b10║右三經同本異譯說玉耶女嫁給孤獨長者子而
B15n0088_p0461b11║憍慢無復婦禮長者請佛為說法教戒為婦之道
B15n0088_p0461b12║修行本起經二卷
B15n0088_p0461b13║太子瑞應本起經二卷
B15n0088_p0461b14║過去現在因果經四卷
B15n0088_p0461b15║右並說佛本修因地降生王宮出家成道種種所
B15n0088_p0461b16║示現事三經同本異譯
B15n0088_p0461b17║法海經一卷
B15n0088_p0461b18║海有八德經一卷
B15n0088_p0461b19║右二經同本異譯說大海深廣喻佛法難量
B15n0088_p0461b20║四十二章經一卷
B15n0088_p0461b21║右漢明帝夢金人身長丈六項佩日輪光明赫奕
B15n0088_p0461b22║飛在殿前乃詔郎中蔡愔等十八人往天竺尋訪
B15n0088_p0461b23║佛法永平十年遂與摩騰同來帝甚賞接所將像
B15n0088_p0461b24║馱以白馬因建寺曰白馬譯出此經是漢地經法
B15n0088_p0461b25║之祖也自此釋教相繼雲興以大化初傳人未深
B15n0088_p0461b26║信蘊其妙解不即多翻且撮經要以導時俗
B15n0088_p0461b27║佘女者域因緣經一卷
B15n0088_p0461c01║右奈女者迦葉佛時供佛一奈故九十一劫生奈
B15n0088_p0461c02║華中後生耆城號醫王能愈病起死此經說二人
B15n0088_p0461c03║本起因地
B15n0088_p0461c04║罪業報應教化地獄經一卷
B15n0088_p0461c05║右信相菩薩問眾生受苦之因佛說此經
B15n0088_p0461c06║龍王兄弟經一卷
B15n0088_p0461c07║右說目連降伏二大龍王
B15n0088_p0461c08║長者音悅經一卷
B15n0088_p0461c09║右說長者先富後貧之本因事
B15n0088_p0461c10║禪秘要經三卷
B15n0088_p0461c11║右佛說不淨觀數息法四大觀亦名白骨觀亦名
B15n0088_p0461c12║九次第想亦名雜想觀法所說次第境界甚詳
B15n0088_p0461c13║七女經一卷
B15n0088_p0461c14║右佛說過去世波羅奈國王有七女遊塚間觀死
B15n0088_p0461c15║屍各說無常法偈帝釋來讚喜問所求願七女答
B15n0088_p0461c16║欲得無根無枝無葉樹無形無陰陽地于深山大
B15n0088_p0461c17║呼耳不聞響天不能答往見迦葉佛聞法授記後
B15n0088_p0461c18║皆作佛即涌身空中變為男子
B15n0088_p0461c19║八師經一卷
B15n0088_p0461c20║右說不殺不盜不淫不妄言綺語兩舌惡口不飲
B15n0088_p0461c21║酒覩老病死苦修道離苦是為八師
B15n0088_p0461c22║越難經一卷
B15n0088_p0461c23║右長者名越難家大豪富以慳貪故死為乞婦作
B15n0088_p0461c24║子生盲無目復至其家乞而不獲打撲幾死佛力
B15n0088_p0461c25║使其自知宿命佛言富貴不布施與無財者等
B15n0088_p0461c26║所欲致患經一卷
B15n0088_p0461c27║右呵色欲過患勸修道脫苦
B15n0088_p0462a01║阿闍世王問五逆經一卷
B15n0088_p0462a02║右佛說阿闍世王以作逆罪命終墮地獄如拍鞠
B15n0088_p0462a03║從彼命終生天中二十一劫不趣三惡道最後成
B15n0088_p0462a04║辟支佛以得無根信故在黑繩地獄如人中七日
B15n0088_p0462a05║重罪即畫出薩婆多毗尼明印婆沙第一
B15n0088_p0462a06║五苦章句經一卷
B15n0088_p0462a07║右佛言三界五道生死不絕有五苦八難五苦者
B15n0088_p0462a08║一諸天苦壽盡刧衰相現雖壽大刧要當皆死二
B15n0088_p0462a09║人道苦雖轉輪聖王不免生老病死眾生未脫三
B15n0088_p0462a10║界苦惱災變死有萬端三曰畜生苦四曰餓鬼苦
B15n0088_p0462a11║五曰地獄苦廣如經說八難地者三塗三四邊地
B15n0088_p0462a12║五長壽天六盲聾瘖瘂手足殘跛七世智聰辯學
B15n0088_p0462a13║世經典信衺倒見屠殺田獵不信三尊死入地獄
B15n0088_p0462a14║從冥入冥無有脫時肆心放意誹謗聖道八生在
B15n0088_p0462a15║佛前佛後佛言三惡道是一切眾生家暫得為人
B15n0088_p0462a16║為天如作客日少歸家日多沙門已得出家如何
B15n0088_p0462a17║不能放捨重擔謂著吾我人貪嗔癡慢專求利養
B15n0088_p0462a18║自大輕人外似如法不制六情毀戒犯欲如此種
B15n0088_p0462a19║種皆汝重擔如栴檀香貴于閻浮金又療人病服
B15n0088_p0462a20║之即愈一切眾生莫不願得有人賣之而無買者
B15n0088_p0462a21║佛說經法留在世間無人視者如束栴檀賣之而
B15n0088_p0462a22║無買者父母夫婦兄弟知識奴婢有五因緣一曰
B15n0088_p0462a23║怨家二曰債主三曰償債四曰本願五曰真友給
B15n0088_p0462a24║孤獨長者家有五福德因緣一曰時節不失禮敬
B15n0088_p0462a25║二曰身教長者起時內外小大無不隨者三曰口
B15n0088_p0462a26║言所作福事皆從其教四曰一味衣食平等奴婢
B15n0088_p0462a27║亦然五曰和順上下不相違戾以是五福家中奴
B15n0088_p0462b01║婢牛馬六畜蜎飛蠕動死皆生天門內經聲不絕
B15n0088_p0462b02║不與諸惡共作因緣亦是長者本願所致佛言三
B15n0088_p0462b03║界五道罪垢苦惱非天授非人與亦非鬼神沙門
B15n0088_p0462b04║梵志所與所作罪福如影隨形如響應聲不失毛
B15n0088_p0462b05║髮此經教戒切至明備學者宜數誦讀
B15n0088_p0462b06║堅意經一卷
B15n0088_p0462b07║右說善惡獲報如種穀得穀等
B15n0088_p0462b08║淨飯王般涅槃經一卷
B15n0088_p0462b09║右說王臨終見佛生淨居天及說葬送王事
B15n0088_p0462b10║進學經一卷
B15n0088_p0462b11║右說諸比丘所當進學事
B15n0088_p0462b12║得道梯橙錫杖經一卷
B15n0088_p0462b13║右說比丘持錫法門
B15n0088_p0462b14║貧窮老翁經一卷
B15n0088_p0462b15║右老翁年二百歲而貧窮飢虛佛為說其宿因
B15n0088_p0462b16║三摩竭經一卷
B15n0088_p0462b17║右三摩竭給孤獨長者女也女嫁難國王子國人
B15n0088_p0462b18║不聞佛法三摩竭毀詈外道請佛說法佛勅弟子
B15n0088_p0462b19║得神通者方得赴請于是諸大弟子等各現大神
B15n0088_p0462b20║變往赴此國見佛聞法受度者八萬人經中說賓
B15n0088_p0462b21║頭盧以神力赴集大山隨後孕婦見驚墮胎佛勅
B15n0088_p0462b22║不得入滅待彌勒下生彼國無大器熟食乾緒雖
B15n0088_p0462b23║是佛會中眾僧使人五通已備佛令乾緒背負萬
B15n0088_p0462b24║斛大釜手提百斛大杓飛空先往熟食美備故今
B15n0088_p0462b25║千僧大會處主事人往往畫像供養以祈冥祐
B15n0088_p0462b26║萍沙王五願經一卷
B15n0088_p0462b27║右說國王棄位出家見佛聞法得阿羅漢果
B15n0088_p0462c01║瑠璃王經一卷
B15n0088_p0462c02║右說王殺釋種生陷地獄
B15n0088_p0462c03║生經五卷
B15n0088_p0462c04║右類集五十五經如阿含總曰生經別說人天諸
B15n0088_p0462c05║趣善生善報惡生惡報業生三塗修羅道證聖果
B15n0088_p0462c06║等種種因緣事相
B15n0088_p0462c07║義足經二卷
B15n0088_p0462c08║右類集一十六經總曰義足所說種種緣起善惡
B15n0088_p0462c09║因果事理法義具足故
B15n0088_p0462c10║正法念處經七十卷
B15n0088_p0462c11║右正法念處法門經七十卷皆佛說初十善業道
B15n0088_p0462c12║品說十業善惡因果苦樂等次生死品說一切世
B15n0088_p0462c13║界眾生無始已來生死輪轉諸修行人當隨順正
B15n0088_p0462c14║法思惟觀詧三界諸趣次第捨漏捨不善法修行
B15n0088_p0462c15║善法正住正觀地獄品說一百三十六種地獄種
B15n0088_p0462c16║種苦報事相及元造惡業因緣餓鬼品說三十六
B15n0088_p0462c17║種餓鬼種種苦報壽命長短增減業行種類差別
B15n0088_p0462c18║畜生品說五道中畜生最多有三十四億種類差
B15n0088_p0462c19║別及阿修羅眾與天鬬戰甚詳觀天品說諸天光
B15n0088_p0462c20║明身量壽命飲食服器宮殿園林勝妙欲樂放逸
B15n0088_p0462c21║福盡墮滅隨業流轉天界因緣事相種種甚詳天
B15n0088_p0462c22║宮有壁鏡樹鏡現諸業果夜摩天上有六佛塔有
B15n0088_p0462c23║無量勝妙功德利益天人無量又說比丘三十障
B15n0088_p0462c24║礙法教戒切至若人供養說法師即為供養現在
B15n0088_p0462c25║世尊以聞法故憍慢者心得調伏貪著者信布施
B15n0088_p0462c26║麤䵃者心調柔有癡者得智慧迷因果者得正信
B15n0088_p0462c27║衺見者入正見殺盜婬得遠離終得涅槃故說法
B15n0088_p0463a01║恩甚為難報一者母二者父生身故恩不可報若
B15n0088_p0463a02║令父母住于法中名少報恩三者如來度脫生死
B15n0088_p0463a03║無上大師此恩難報若于佛法深心得不壞信名
B15n0088_p0463a04║報佛恩四者說法師供養此四種人得無量福于
B15n0088_p0463a05║未來世能得菩提又聞法有三十二種功德身念
B15n0088_p0463a06║處品說內外循身觀等種種法及四部洲眾生生
B15n0088_p0463a07║死苦樂因果種種事相此經說三塗諸天事最詳
B15n0088_p0463a08║最廣天品中說夜摩天王鵝王菩薩孔雀王菩薩
B15n0088_p0463a09║說諸佛教戒天人種種法門文義富妙
B15n0088_p0463a10║佛本行集經六十卷
B15n0088_p0463a11║右說佛昔于往昔修因受記出家苦行成道度生
B15n0088_p0463a12║及諸大比丘得度因緣等事
B15n0088_p0463a13║本事經七卷
B15n0088_p0463a14║右弟子集記佛說種種法門一法品二法品三法
B15n0088_p0463a15║品大略如增一阿含經
B15n0088_p0463a16║興起行經二卷
B15n0088_p0463a17║右佛與五百羅漢在阿耨大池說自宿命因緣受
B15n0088_p0463a18║報頭痛背痛擲石受謗木槍馬麥苦行六年等十
B15n0088_p0463a19║事非父作母作非王作天作亦非沙門婆羅門作
B15n0088_p0463a20║自造自受如來猶不免償報宿緣況復愚冥未得
B15n0088_p0463a21║道者偈云因緣終不滅亦不著虛空當護三因緣
B15n0088_p0463a22║莫犯身口意欲示人宿緣不可逃避
B15n0088_p0463a23║業報差別經一卷
B15n0088_p0463a24║右佛說一切眾生繫屬依止于業業有上中下差
B15n0088_p0463a25║別不同壽夭妍醜疾病多少威勢大小族姓資生
B15n0088_p0463a26║衺智正智六道苦樂貧富不等因果報復及禮塔
B15n0088_p0463a27║施蓋幡鈴服器飲食香華靴履燈明等各各十種
B15n0088_p0463b01║功德詞簡事備理趣詳妙
B15n0088_p0463b02║大安般守意經二卷
B15n0088_p0463b03║右說調息守意入禪法
B15n0088_p0463b04║陰持入經二卷
B15n0088_p0463b05║右說十八界三十七品等法
B15n0088_p0463b06║處處經一卷
B15n0088_p0463b07║右說善惡因果等種種法義
B15n0088_p0463b08║罵意經一卷
B15n0088_p0463b09║右說人當制意學道種種善惡因果事
B15n0088_p0463b10║分別善惡所起經一卷
B15n0088_p0463b11║右說五道善惡因果報應後偈說因果詳博及酒
B15n0088_p0463b12║有三十六失
B15n0088_p0463b13║出家因緣經一卷
B15n0088_p0463b14║右說優婆塞持犯佛戒善惡果報
B15n0088_p0463b15║阿含正行經一卷
B15n0088_p0463b16║右說善惡生死人當正行修道
B15n0088_p0463b17║十八泥犂經一卷
B15n0088_p0463b18║右說地獄種種苦事
B15n0088_p0463b19║法受塵經一卷
B15n0088_p0463b20║右說酖著塵染不得無上吉祥之道
B15n0088_p0463b21║禪行法想經一卷
B15n0088_p0463b22║右說彈指間修諸禪法不為愚人虛食人施
B15n0088_p0463b23║長者懊惱三處經一卷
B15n0088_p0463b24║右說忉利天人壽終來生舍衛城為長者子墮樹
B15n0088_p0463b25║死死已生龍中為金翅鳥吞噉三處父母一時啼
B15n0088_p0463b26║哭一切生死因緣如幻如客
B15n0088_p0463b27║犍陀國王經一卷
B15n0088_p0463c01║右說事婆羅門不能免生死惟事佛可以得道
B15n0088_p0463c02║須摩提長者經一卷
B15n0088_p0463c03║右說長者喪子苦惱佛為說無常法人得受度
B15n0088_p0463c04║阿難四事經一卷
B15n0088_p0463c05║右佛說教戒令阿難傳持
B15n0088_p0463c06║未生怨經一卷
B15n0088_p0463c07║右說瓶沙王子阿闍世王受調達惡友教作惡逆
B15n0088_p0463c08║四願經一卷
B15n0088_p0463c09║右說四願不可長保一謂空愛身命死則委去二
B15n0088_p0463c10║謂財產官祿三謂親屬知識四謂不能守意正行
B15n0088_p0463c11║婬于五樂
B15n0088_p0463c12║黑氏梵志經一卷
B15n0088_p0463c13║右說梵志當墮地獄見佛得道
B15n0088_p0463c14║猘狗經一卷
B15n0088_p0463c15║右說誹謗道師當墮惡道
B15n0088_p0463c16║分別經一卷
B15n0088_p0463c17║右說六根塵造十惡業墮十八地獄未法比丘多
B15n0088_p0463c18║作業等
B15n0088_p0463c19║八關齋經一卷
B15n0088_p0463c20║右說受八戒法其福不可稱量
B15n0088_p0463c21║阿鳩留經一卷
B15n0088_p0463c22║右說小施獲大果報
B15n0088_p0463c23║孝子經一卷
B15n0088_p0463c24║右說生育恩重惟化親聞法得道為孝
B15n0088_p0463c25║五百弟子自說本起經一卷
B15n0088_p0463c26║右諸阿羅漢各各自說得果本起種種因行佛亦
B15n0088_p0463c27║自說果報
B15n0088_p0464a01║大迦葉本經一卷
B15n0088_p0464a02║右說大迦葉見佛聞法得道
B15n0088_p0464a03║四自侵經一卷
B15n0088_p0464a04║右四謂夙夜不學老不止婬得財不施不受佛言
B15n0088_p0464a05║四者出心還自苦身
B15n0088_p0464a06║羅云忍辱經一卷
B15n0088_p0464a07║右說舍衛國有輕薄者以沙土著鶖露子鉢中及
B15n0088_p0464a08║擊羅云首流血夜半命終入大地獄受大劇苦佛
B15n0088_p0464a09║說其種種苦報并說忍辱最為大力說忍功德甚
B15n0088_p0464a10║詳
B15n0088_p0464a11║佛為年少比丘說正事經一卷
B15n0088_p0464a12║右為比丘略說法要
B15n0088_p0464a13║沙曷比丘功德經一卷
B15n0088_p0464a14║右沙曷比丘得羅漢果降伏毒龍
B15n0088_p0464a15║時非時經一卷
B15n0088_p0464a16║右說十二月時非時法
B15n0088_p0464a17║自愛經一卷
B15n0088_p0464a18║右說行善得果是為自愛
B15n0088_p0464a19║忠心經一卷
B15n0088_p0464a20║右大目連以神足移石國中八歸仰佛為說法
B15n0088_p0464a21║見正經一卷
B15n0088_p0464a22║右見正者弟子名也問佛人死已識神無還今人
B15n0088_p0464a23║皆不知宿命識神所從來佛為種種喻說深談生
B15n0088_p0464a24║死輪轉流浪變易之理
B15n0088_p0464a25║大魚事經一卷
B15n0088_p0464a26║右喻人貪欲故墮生死如魚罹漁捕
B15n0088_p0464a27║阿難七夢經一卷
B15n0088_p0464b01║右阿難七夢憂怖問佛佛為解脫
B15n0088_p0464b02║呵鵰阿那含經一卷
B15n0088_p0464b03║右說佛子善行功德不欲令人知
B15n0088_p0464b04║燈指因緣經一卷
B15n0088_p0464b05║右說燈指生而指出光明始終富貧種種因緣事
B15n0088_p0464b06║婦人遇辜經一卷
B15n0088_p0464b07║右婦人夫子父母舅姑皆橫死種種大苦惱因發
B15n0088_p0464b08║狂見佛受度事
B15n0088_p0464b09║四天王經一卷
B15n0088_p0464b10║右佛說六齋日天王太子使者諸天日月五星二
B15n0088_p0464b11║十八宿下人間伺察善惡人修五戒六齋等獲福
B15n0088_p0464b12║得度
B15n0088_p0464b13║十二品生死經一卷
B15n0088_p0464b14║右說四果人下至三塗善惡生死有十二品
B15n0088_p0464b15║迦葉度貧母經一卷
B15n0088_p0464b16║右說大迦葉欲度貧老母從乞臭米汁飲之為現
B15n0088_p0464b17║神足母大敬喜以此福生忉利天說布施獲福無
B15n0088_p0464b18║量事
B15n0088_p0464b19║輪轉五道罪福報應經一卷
B15n0088_p0464b20║右說五道罪福因果報應如影隨形事
B15n0088_p0464b21║五無返復經一卷
B15n0088_p0464b22║右舍衛國五人皆得道證父子耕地蛇囓殺其子
B15n0088_p0464b23║父母姊妻奴皆說無常苦空法或者以為不孝慈
B15n0088_p0464b24║問佛佛說此經
B15n0088_p0464b25║佛大僧大經一卷
B15n0088_p0464b26║右二人兄弟也其一出家證羅漢果其一以婬殺
B15n0088_p0464b27║故墮地獄弟婦守貞生天
B15n0088_p0464c01║衺祗經一卷
B15n0088_p0464c02║右婆羅門先事外道後從佛受道復悔還戒佛為
B15n0088_p0464c03║化度證羅漢果
B15n0088_p0464c04║末羅王經一卷
B15n0088_p0464c05║右說王國中有大石方數十里佛以足指挑石因
B15n0088_p0464c06║為說法九億人受度
B15n0088_p0464c07║摩達國王經一卷
B15n0088_p0464c08║右說王錄國人征討比丘得羅漢亦見錄為見神
B15n0088_p0464c09║足玉悔過見佛聞法
B15n0088_p0464c10║旃陀越國王經一卷
B15n0088_p0464c11║右說兒在塚中三年不死佛說本緣
B15n0088_p0464c12║五恐怖世經一卷
B15n0088_p0464c13║右說後世比丘等不修道可恐怖事
B15n0088_p0464c14║弟子死復生經一卷
B15n0088_p0464c15║右說弟子死七日復生說更地獄受苦歸信佛法
B15n0088_p0464c16║佛為說此經
B15n0088_p0464c17║懈怠耕者經一卷
B15n0088_p0464c18║右說耕者見佛欲禮敬問法復念耕種未竟須後
B15n0088_p0464c19║閑時佛說此懈怠人已經九十一劫過六佛不得
B15n0088_p0464c20║受度
B15n0088_p0464c21║辯意長者子經一卷
B15n0088_p0464c22║右長者子問佛六道善惡因果等事佛說此經
B15n0088_p0464c23║無垢優婆夷問經一卷
B15n0088_p0464c24║右說掃塔聖地香華供養禪定歸戒所得果報
B15n0088_p0464c25║賢者五福德經一卷
B15n0088_p0464c26║右說說法人得五福德謂長壽大富端正名譽聰
B15n0088_p0464c27║明
B15n0088_p0465a01║天請問經一卷
B15n0088_p0465a02║右天問佛答種種法義
B15n0088_p0465a03║僧護經一卷
B15n0088_p0465a04║右僧護舍利弗弟子也所見地獄人五十六種佛
B15n0088_p0465a05║說是等比丘往昔罪業之因受是苦報教誡嚴備
B15n0088_p0465a06║佛弟子宜皆觀省
B15n0088_p0465a07║護淨經一卷
B15n0088_p0465a08║右說一比丘墮餓鬼中坐五百歲前以不清淨手
B15n0088_p0465a09║觸僧食器以不清淨食著僧食中不持齋者食法
B15n0088_p0465a10║會食六十萬世墮餓鬼中不得挾齋餘食歸給妻
B15n0088_p0465a11║子設齋會食不得先嘗皆作殘食不如不作
B15n0088_p0465a12║木槵子經一卷
B15n0088_p0465a13║右說持三寶名二十萬遍生第三天滿百萬當得
B15n0088_p0465a14║向初果
B15n0088_p0465a15║無上處經一卷
B15n0088_p0465a16║右謂三寶為無上處
B15n0088_p0465a17║盧至長者因緣經一卷
B15n0088_p0465a18║右盧至富而慳以高慢為帝釋所嬈見佛證果
B15n0088_p0465a19║五王經一卷
B15n0088_p0465a20║右諸國王各酖王樂佛為說八苦即皆得果
B15n0088_p0465a21║出家功德經一卷
B15n0088_p0465a22║右說出家功德及勸障罪福
B15n0088_p0465a23║栴檀樹經一卷
B15n0088_p0465a24║右說背恩伐樹為樹神所殺
B15n0088_p0465a25║頞多和多耆經一卷
B15n0088_p0465a26║右說愚人不知施度
B15n0088_p0465a27║普達王經一卷
B15n0088_p0465b01║右王禮敬道人羣臣諫王王為說法因供佛得果
B15n0088_p0465b02║佛滅度後棺斂葬送經一卷
B15n0088_p0465b03║右說佛葬儀及佛鉢化緣
B15n0088_p0465b04║鬼子母經一卷
B15n0088_p0465b05║右說鬼子母食人子佛夅化受戒
B15n0088_p0465b06║梵摩難國王經一卷
B15n0088_p0465b07║右說王太子出家證阿羅漢說施當平等
B15n0088_p0465b08║父母恩難報經一卷
B15n0088_p0465b09║右說肩負父母經千年便利背上不足報生育恩
B15n0088_p0465b10║彌多耶致經一卷
B15n0088_p0465b11║右說外道聞佛說二十一事得道
B15n0088_p0465b12║新歲經一卷
B15n0088_p0465b13║右說受歲說戒舉過
B15n0088_p0465b14║羣牛譬喻經一卷
B15n0088_p0465b15║右說驢效牛入牛羣為觝殺喻比丘無沙門行微
B15n0088_p0465b16║妙比丘擯出界外
B15n0088_p0465b17║九橫經一卷
B15n0088_p0465b18║右說人有九因緣命未盡而橫死一者食不安食
B15n0088_p0465b19║二多食過度三不知時節方宜四食未消而復食
B15n0088_p0465b20║不時消吐五大小便不隨時六犯戒犯王法或飢
B15n0088_p0465b21║渴捶打驚怖憂死七不隨醫藥教誡八夜行妄衝
B15n0088_p0465b22║冒九房室過差或奔車馬牛蛇虺水火逢拔刀人
B15n0088_p0465b23║醉人惡人涅槃經第二十六卷與此同
B15n0088_p0465b24║三十七品經一卷
B15n0088_p0465b25║右略說三十七菩提分法
B15n0088_p0465b26║避女惡名欲自殺經一卷
B15n0088_p0465b27║右比丘避惡名欲自殺天神為說法使忍辱修道
B15n0088_p0465c01║證阿羅漢
B15n0088_p0465c02║比丘聽施經一卷
B15n0088_p0465c03║右聽施比丘不樂道行樂著睡眠佛為說此經
B15n0088_p0465c04║身觀經一卷
B15n0088_p0465c05║右說幻身種種過患
B15n0088_p0465c06║無常經一卷
B15n0088_p0465c07║八無暇有暇經十卷
B15n0088_p0465c08║右八無暇謂三塗生長壽天生邊地六根不具信
B15n0088_p0465c09║衺倒見不值善導言八難之時無有閑暇可修道
B15n0088_p0465c10║業
B15n0088_p0465c11║長爪梵志請問經一卷
B15n0088_p0465c12║右婆羅門問佛因果種種法
B15n0088_p0465c13║譬喻經一卷
B15n0088_p0465c14║右說怖人墮井為惡象毒龍四毒蛇等迫逼諭生
B15n0088_p0465c15║死五欲等
B15n0088_p0465c16║略教誡經一卷
B15n0088_p0465c17║右說出家人應勤斷無呪
B15n0088_p0465c18║療痔瘻經一卷
B15n0088_p0465c19║右有所持呪療一十六種悉皆消落
B15n0088_p0465c20║摩訶帝經十三卷
B15n0088_p0465c21║右佛因眾問令目揵連說釋種過去所生種姓并
B15n0088_p0465c22║述佛出家成道度人事與本行集經所載同
B15n0088_p0465c23║信佛功德經一卷
B15n0088_p0465c24║右舍利弗對佛稱說佛種種最勝法及神通力
B15n0088_p0465c25║大三摩若心經一卷
B15n0088_p0465c26║右佛于眾會夅伏魔等令住聲聞乘
B15n0088_p0465c27║決定義經一卷
B15n0088_p0466a01║右佛為比丘說五蘊五取十八界至七覺支八正
B15n0088_p0466a02║道諸法名決定義
B15n0088_p0466a03║長者施報經一卷
B15n0088_p0466a04║右佛為給孤獨長者說較量布施功德
B15n0088_p0466a05║四品法門經一卷
B15n0088_p0466a06║右佛為阿難說界處法緣起處非處法不了為愚
B15n0088_p0466a07║人了者為智人
B15n0088_p0466a08║信解智力經一卷
B15n0088_p0466a09║右佛說信解力法能證真實之理謂佛五力十力
B15n0088_p0466a10║惟佛能知非聲聞法
B15n0088_p0466a11║分別善惡報應經一卷
B15n0088_p0466a12║右佛為輸迦長者父作犬說六道善惡眾業受報
B15n0088_p0466a13║差別及飲酒三十六過及種種行施果報
B15n0088_p0466a14║阿羅漢具德經一卷
B15n0088_p0466a15║右佛說聲聞弟子各具功德及比丘尼烏波薩哥
B15n0088_p0466a16║烏波薩吉各具功德
B15n0088_p0466a17║七佛經一卷
B15n0088_p0466a18║右佛為比丘說七佛壽命父母弟子城邑名
B15n0088_p0466a19║金光王童子經一卷
B15n0088_p0466a20║右佛為釋種金光童子說及敘過去造像植福事
B15n0088_p0466a21║頻婆娑羅王經一卷
B15n0088_p0466a22║右與眾等至佛所諸婆羅門長者等見耆舊優樓
B15n0088_p0466a23║頻螺迦葉侍佛有疑佛令迦葉現神變自稱是佛
B15n0088_p0466a24║弟子佛因為王等說法令得見諦
B15n0088_p0466a25║毗婆尸佛經二卷
B15n0088_p0466a26║右說毗婆尸佛為太子出家成佛度人說戒等
B15n0088_p0466a27║帝釋所問經一卷
B15n0088_p0466b01║右帝釋問佛盡愛斷除疑惑佛為說法證果
B15n0088_p0466b02║嗟韈曩法天子受三歸獲免惡道經一卷
B15n0088_p0466b03║右帝釋為天子受三歸命終生覩史多天
B15n0088_p0466b04║大正句王經一卷
B15n0088_p0466b05║右尊者童子迦葉破正句王衺見無有來世復無
B15n0088_p0466b06║有人亦無化生義
B15n0088_p0466b07║戒香經一卷
B15n0088_p0466b08║右佛為阿難說戒戒香徧聞十方
B15n0088_p0466b09║舊城喻經一卷
B15n0088_p0466b10║右佛說觀十二因緣如被昔人所被之甲到昔人
B15n0088_p0466b11║涅槃之城借城為喻也
B15n0088_p0466b12║十二因緣祥瑞經二卷
B15n0088_p0466b13║右佛為大眾說用十二因緣配十二支位占人命
B15n0088_p0466b14║及選日占相以定吉凶
B15n0088_p0466b15║護國經一卷
B15n0088_p0466b16║右護國長者投佛出家證果為父母及俱盧王說
B15n0088_p0466b17║捨親出家法
B15n0088_p0466b18║較量壽命經一卷
B15n0088_p0466b19║右佛說較量六道壽長短
B15n0088_p0466b20║人僊經一卷
B15n0088_p0466b21║右說阿難佛摩伽陀國頻婆娑羅王及諸優婆塞
B15n0088_p0466b22║生何處佛為說王作人僊及人僊所說梵法
B15n0088_p0466b23║右彼天說十二宮分生人吉凶及諸宿攝于三趣
B15n0088_p0466b24║迦葉僊人說醫女人經一卷
B15n0088_p0466b25║右迦葉僊人說女人姙娠逐月安胎所服藥
B15n0088_p0466b26║諸行有為經一卷
B15n0088_p0466b27║右佛為諸苾芻說一切人天聖人外道等皆歸死
B15n0088_p0466c01║滅
B15n0088_p0466c02║薩鉢多野經一卷
B15n0088_p0466c03║右佛說法無常刧盡七日竝出火災燒器界
B15n0088_p0466c04║解憂經一卷
B15n0088_p0466c05║右佛說生死輪迴勸令求斷生死
B15n0088_p0466c06║菩薩調伏藏
B15n0088_p0466c07║菩薩地持經十卷
B15n0088_p0466c08║右說信解行三地亦攝十地此諸地能與諸菩薩
B15n0088_p0466c09║為所依止處復能出生一切諸菩薩行故持者能
B15n0088_p0466c10║任攝持諸菩薩行願諸波羅蜜故名地持經中說
B15n0088_p0466c11║七地六是菩薩地一是菩薩如來共地一者種性
B15n0088_p0466c12║地二解行地三淨心地四行迹地五決定地六決
B15n0088_p0466c13║定行地七畢竟地從初發心及修六度萬行六神
B15n0088_p0466c14║通菩提分法及修相好因果等法門詳妙
B15n0088_p0466c15║菩薩善戒經九卷
B15n0088_p0466c16║右佛說諸菩薩修習六度萬行三昧六通供養三
B15n0088_p0466c17║寶兼利自他修相好業三十七助道品從初發心
B15n0088_p0466c18║至究竟地一切菩薩修學行相法門又名菩薩藏
B15n0088_p0466c19║經
B15n0088_p0466c20║淨業障經一卷
B15n0088_p0466c21║右比丘無垢光犯戒憂悔見佛求哀佛說此經復
B15n0088_p0466c22║為授記未來成佛復說往昔勇施比丘犯淫殺戒
B15n0088_p0466c23║遇彌勒菩薩說法得無生忍勇施今已成佛號寶
B15n0088_p0466c24║月如來是經能破一切惡業結縛除一切闇障
B15n0088_p0466c25║優婆塞戒經六卷
B15n0088_p0466c26║右佛為長者子說是經廣明三歸八戒五戒供養
B15n0088_p0466c27║三寶六波羅蜜四無量心三種菩提修三十二相
B15n0088_p0467a01║業等法門義豐慧廣非惟為在家菩薩修行龜鏡
B15n0088_p0467a02║亦出家菩薩之軌範也趣菩提者所當精勤修學
B15n0088_p0467a03║梵網經二卷
B15n0088_p0467a04║右此經梵本有一百一十二卷六十一品此是第
B15n0088_p0467a05║十菩薩心地一品也羅什法師叅定三乘經論五
B15n0088_p0467a06║十餘部惟梵網經最後誦出別書出此心地一品
B15n0088_p0467a07║什每誦持以為心首當時三百餘人同誦此一品
B15n0088_p0467a08║此經佛說十重四十八輕戒三世如來同說三世
B15n0088_p0467a09║菩薩之所當學
B15n0088_p0467a10║受十善戒經一卷
B15n0088_p0467a11║右佛說受八戒是諸佛為在家人制出家法及說
B15n0088_p0467a12║十業善惡因果報應等事
B15n0088_p0467a13║大乘戒經一卷
B15n0088_p0467a14║右佛說戒為最勝不可犯
B15n0088_p0467a15║菩薩瓔珞本業經二卷
B15n0088_p0467a16║右佛略說四十二位賢聖名字因果行相六入明
B15n0088_p0467a17║門謂十住十行十向十地無垢地妙覺地明觀法
B15n0088_p0467a18║門亦名六堅六忍六慧六觀瓔珞者謂銅寶銀金
B15n0088_p0467a19║璢璃摩尼水精如是六位菩薩以百萬阿僧祗功
B15n0088_p0467a20║德瓔珞嚴持三種法身
B15n0088_p0467a21║佛藏經四卷
B15n0088_p0467a22║右佛說初諸法實相品說諸法無生無滅無相無
B15n0088_p0467a23║為次念佛品說念無分別即是念佛見諸法實相
B15n0088_p0467a24║名為見佛次念法品次念僧品第二卷淨戒品說
B15n0088_p0467a25║破戒比丘有十憂惱箭訶叱種種破戒罪相第三
B15n0088_p0467a26║卷淨法品深戒不淨說法得大罪報往古品淨見
B15n0088_p0467a27║品說佛昔因累劫修學以有所得故不蒙諸佛授
B15n0088_p0467b01║記是經戒勑切至凡學佛者宜熟觀誦
B15n0088_p0467b02║菩薩戒本一卷
B15n0088_p0467b03║右出地持戒品中慈氏菩薩記
B15n0088_p0467b04║菩薩戒本一卷
B15n0088_p0467b05║右出瑜伽論本地分中彌勒菩薩記
B15n0088_p0467b06║菩薩戒羯磨文一卷奘法師譯
B15n0088_p0467b07║菩薩善戒經一卷
B15n0088_p0467b08║右說菩薩戒法持犯行相大略與戒本同
B15n0088_p0467b09║菩薩內戒經一卷
B15n0088_p0467b10║右文殊問佛初發意菩薩以何功德開化眾生佛
B15n0088_p0467b11║說懺罪受戒十二時戒法十住功德
B15n0088_p0467b12║優婆塞五戒威儀經一卷
B15n0088_p0467b13║右說種種戒法
B15n0088_p0467b14║清淨毗尼方廣經一卷
B15n0088_p0467b15║𡧯調音所問經一卷
B15n0088_p0467b16║文殊師利淨律經一卷
B15n0088_p0467b17║右三經本同譯別𡧯調音天子問文殊答大乘法
B15n0088_p0467b18║義菩薩聲聞不同行相等種種譬喻
B15n0088_p0467b19║舍利弗悔過經一卷
B15n0088_p0467b20║菩薩藏經一卷
B15n0088_p0467b21║大乘三聚懺悔經一卷
B15n0088_p0467b22║右三經皆舍利弗問佛懺悔滅罪速得菩提佛為
B15n0088_p0467b23║說滅一切業障懺悔勸請隨喜廻向等法校量所
B15n0088_p0467b24║獲福報
B15n0088_p0467b25║菩薩五法懺悔經一卷
B15n0088_p0467b26║右說懺悔勸請隨喜廻向發願謂之五法
B15n0088_p0467b27║跋陀羅菩薩經一卷
B15n0088_p0467c01║右文殊問跋陀羅菩薩答悔過發願勸請廻向等
B15n0088_p0467c02║法校量所獲福報
B15n0088_p0467c03║文殊悔過經一卷
B15n0088_p0467c04║右文殊說菩薩懺悔勸請隨喜廻向發願等法
B15n0088_p0467c05║法律三昧經一卷
B15n0088_p0467c06║右說學菩薩道退轉過失外學仙人禪定等法
B15n0088_p0467c07║十善業道經一卷
B15n0088_p0467c08║右佛在龍宮說十善業因果功德
B15n0088_p0467c09║聲聞調伏藏
B15n0088_p0467c10║摩訶僧祗律四十卷
B15n0088_p0467c11║右摩訶僧祗者大眾也此根本調伏藏即大眾部
B15n0088_p0467c12║毗奈耶也佛圓寂後尊者迦葉集干應真于王舍
B15n0088_p0467c13║城竹林石室之所結也開元釋教錄云自摩訶僧
B15n0088_p0467c14║祗律已下四十五帙四百四十六卷為聲聞調伏
B15n0088_p0467c15║藏者經云勝故祕故佛獨制故如契經中諸弟子
B15n0088_p0467c16║或諸天說法律則不𠇍一切佛說有十事利益故
B15n0088_p0467c17║諸佛制戒一攝僧故二令僧一心故三令僧安樂
B15n0088_p0467c18║故四折伏高心故五有慙媿人得安穩住故六不
B15n0088_p0467c19║信者令得信故七已信者令增長故八遮今世惱
B15n0088_p0467c20║漏故九未生諸漏令不生故十佛法得久住為諸
B15n0088_p0467c21║天人開甘露施門故
B15n0088_p0467c22║律戒中犯重曰波羅夷次曰僧伽婆尸沙此云僧
B15n0088_p0467c23║殘次曰波逸提次曰波羅提提舍尼次曰突吉羅
B15n0088_p0467c24║皆梵語也云何名波羅夷破壞離散名波羅夷為
B15n0088_p0467c25║刀矟所傷絕滅命根比丘法中斷滅不復更生如
B15n0088_p0467c26║人斫頭更不還活為惡所滅比丘法中更無所成
B15n0088_p0467c27║故名波羅夷僧殘者如人為他所斫殘有咽喉少
B15n0088_p0468a01║在不斷若得好醫良藥可得除差無者不可差也
B15n0088_p0468a02║犯僧殘有少可懺悔之理遇清淨大眾懺悔可得
B15n0088_p0468a03║罪滅云何為波逸提如被斫者少傷其皮不至損
B15n0088_p0468a04║命波逸提傷善處少波羅提提舍尼者非故心作
B15n0088_p0468a05║犯即懺悔故偷蘭遮者欲起大事不成也突吉羅
B15n0088_p0468a06║者此名惡作此出毗尼母論第七卷
B15n0088_p0468a07║十誦律六十一卷
B15n0088_p0468a08║右初誦四波羅夷法名異分若犯一事非沙門非
B15n0088_p0468a09║釋子失比丘法故名異分次僧殘不定捨墮墮法
B15n0088_p0468a10║波羅提提舍尼法眾多學法止諍法名不異分若
B15n0088_p0468a11║犯是事故名比丘故名釋子不失比丘法故名不
B15n0088_p0468a12║異分初誦一至六戒婬盜殺等法二誦七至十三
B15n0088_p0468a13║衣鉢等法三誦十四至二十戒用蟲水九十波逸
B15n0088_p0468a14║提說罪滅諍等法四誦二十一至二十八受具布
B15n0088_p0468a15║薩自恣安居皮革醫藥衣等法五誦二十九至三
B15n0088_p0468a16║十三施衣懺悔驅擯故出精苦切依止羯磨等法
B15n0088_p0468a17║三十四臥具三十五諍事法六雜誦三十六至四
B15n0088_p0468a18║十一種種制戒七誦四十三至四十六尼戒八誦
B15n0088_p0468a19║四十七至五十增一法九誦五十四優波離問事
B15n0088_p0468a20║十誦五十五至五十八善誦五十九說結集事六
B15n0088_p0468a21║十毗尼雜品
B15n0088_p0468a22║波羅夷者名為墮法名為惡法名斷頭法名非沙
B15n0088_p0468a23║門法不共住者如先白衣時犯婬行如針鼻缺不
B15n0088_p0468a24║可復用如人命盡不可復活如石破不可復合如
B15n0088_p0468a25║斷多羅樹心不可復生名非梵行法懈怠法狗法
B15n0088_p0468a26║可惡法
B15n0088_p0468a27║根本說一切有部毘奈耶五十卷
B15n0088_p0468b01║右武后時義淨等譯其序云佛說律為本能生諸
B15n0088_p0468b02║善法如樹根為本枝幹由是生律能遮毀禁如隄
B15n0088_p0468b03║防暴流三世諸賢聖遠離有為縛皆以律為本能
B15n0088_p0468b04║至安穩處若此調伏教安住于世間即是諸如來
B15n0088_p0468b05║正法藏不滅離此即便無安穩涅槃路能生眾功
B15n0088_p0468b06║德如地載羣生不調令善順如象馬釣策律能防
B15n0088_p0468b07║破戒如城禦怨敵律是法中王諸佛之導首善道
B15n0088_p0468b08║之橋梁苦海大舩筏險路之善導直昇無畏城佛
B15n0088_p0468b09║及聖弟子咸依律教住佛云我滅後戒是汝導師
B15n0088_p0468b10║仁等應至心善聽調伏教述制緣起所應學處凡
B15n0088_p0468b11║百餘條末有七佛說戒經偈
B15n0088_p0468b12║根本說一切有部苾芻尼毗奈耶二十卷
B15n0088_p0468b13║右佛制尼學處百八十法義第四第五部眾學法
B15n0088_p0468b14║七滅諍法七佛說戒經偈與前五十卷毗奈耶事
B15n0088_p0468b15║多相涉而詳略有異
B15n0088_p0468b16║毗奈耶雜事四十卷
B15n0088_p0468b17║右四十卷中總有八門九十頌有種種制學處緣
B15n0088_p0468b18║法佛諸弟子勝光等諸國王及勝鬘行雨夫人瑠
B15n0088_p0468b19║璃王誅釋子墮地獄難陀出家證果目連舍利子
B15n0088_p0468b20║入滅訶利底母愛兒等緣末數卷記佛降生入涅
B15n0088_p0468b21║槃結集等事
B15n0088_p0468b22║一切有部尼陀那五卷
B15n0088_p0468b23║一切有部目得迦五卷
B15n0088_p0468b24║右種種制學處多與前部相涉而詳略有異
B15n0088_p0468b25║五分律三十卷
B15n0088_p0468b26║右宋景平元年佛陀什等所譯即化地部毗柰耶
B15n0088_p0468b27║藏佛圓寂後三百年中從說一切有部之所出也
B15n0088_p0468c01║與十誦律根本毗奈耶多相涉此律分作五分分
B15n0088_p0468c02║為部類劑限不同故第一分十卷波羅夷法第二
B15n0088_p0468c03║分尼波羅夷法十一至十四第三分十五至二十
B15n0088_p0468c04║二受戒法衣法藥法食法等第四分第二十三至
B15n0088_p0468c05║二十四滅諍法等第五分二十五至三十初破僧
B15n0088_p0468c06║法雜法等
B15n0088_p0468c07║四分律六十卷
B15n0088_p0468c08║右姚秦佛陀耶舍等譯序偈云眾經億百千戒為
B15n0088_p0468c09║最第一如王治正法如醫治眾病若有捨戒者于
B15n0088_p0468c10║佛法為死持戒如護命守之無毀失譬如得王印
B15n0088_p0468c11║所往無罣礙小毀則不定大毀入三惡
B15n0088_p0468c12║根本說一切有部戒經一卷
B15n0088_p0468c13║十誦比丘戒本一卷
B15n0088_p0468c14║五分比丘戒本一卷
B15n0088_p0468c15║僧祇律比丘戒本一卷
B15n0088_p0468c16║僧祇律比丘尼戒本一卷
B15n0088_p0468c17║十誦律比丘尼戒本一卷
B15n0088_p0468c18║根本說一切有部苾芻尼戒本一卷
B15n0088_p0468c19║右七經同帙僧律四波羅夷十三僧殘二不定三
B15n0088_p0468c20║十捨墮尼薩耆波夜提九十波夜提四悔過波羅
B15n0088_p0468c21║提提舍尼眾學法七滅諍法尼律八波羅夷十九
B15n0088_p0468c22║婆尸沙一百四十一波夜提餘尼薩耆波夜提眾
B15n0088_p0468c23║學滅諍法數同佛制半月布薩說戒即此本也
B15n0088_p0468c24║四分解脫戒本一卷
B15n0088_p0468c25║四分戒本一卷
B15n0088_p0468c26║四分僧戒本一卷
B15n0088_p0468c27║右本同譯別
B15n0088_p0469a01║四分比丘尼戒本一卷
B15n0088_p0469a02║五分比丘尼戒本一卷
B15n0088_p0469a03║右尼律八波羅夷十七僧殘三十捨墮一百七十
B15n0088_p0469a04║八墮法五分二百一十八悔過眾學法七滅諍法
B15n0088_p0469a05║沙彌十戒經并七十二威儀法一卷
B15n0088_p0469a06║沙彌威儀一卷
B15n0088_p0469a07║沙彌尼戒文一卷
B15n0088_p0469a08║沙彌尼戒經一卷
B15n0088_p0469a09║右經題名義自具
B15n0088_p0469a10║舍利弗問經一卷
B15n0088_p0469a11║右佛說涅槃後律分為五部因緣舍利弗問佛制
B15n0088_p0469a12║律或開或遮疑義及八部鬼神何故生于惡道而
B15n0088_p0469a13║見佛聞法等事
B15n0088_p0469a14║根本說一切有部百一羯磨十卷
B15n0088_p0469a15║右梵語羯磨此云時到亦云辦事謂集僧出家授
B15n0088_p0469a16║戒出白眾罪悔過折伏諫擯等法百一者舉其大
B15n0088_p0469a17║數與大律數雖不同無違妨也
B15n0088_p0469a18║大沙門百一羯磨一卷
B15n0088_p0469a19║羯磨上下二卷
B15n0088_p0469a20║曇無德律部雜羯磨一卷
B15n0088_p0469a21║十誦羯磨比丘要用一卷
B15n0088_p0469a22║彌沙塞羯磨本一卷
B15n0088_p0469a23║四分比丘尼羯磨一卷
B15n0088_p0469a24║優波離問佛經一卷
B15n0088_p0469a25║右優波離問戒律種種事
B15n0088_p0469a26║四分律刪補隨機羯磨二卷
B15n0088_p0469a27║右唐宣律師集
B15n0088_p0469b01║四分僧羯磨三卷
B15n0088_p0469b02║右唐懷素集
B15n0088_p0469b03║四分尼羯磨三卷
B15n0088_p0469b04║右懷素集
B15n0088_p0469b05║大愛道比丘尼經二卷
B15n0088_p0469b06║右佛說比丘尼當受八敬法復受十戒行十事等
B15n0088_p0469b07║乃受五百具足大戒佛正法當住千歲以阿難大
B15n0088_p0469b08║愛道累請度尼故滅五百歲然佛言若女人作沙
B15n0088_p0469b09║門精進持戒不犯毛髮現身化成男子復說受請
B15n0088_p0469b10║受食行路入室出戶種種戒法當除滅八十四態
B15n0088_p0469b11║法佛般泥洹後當有三千比丘尼末世時有八萬
B15n0088_p0469b12║比丘尼奉持是法律皆得阿羅漢其餘者却後百
B15n0088_p0469b13║三十劫當復奉是法律得阿羅漢
B15n0088_p0469b14║迦葉禁戒經一卷
B15n0088_p0469b15║右說真沙門持戒行道不惜壽命不求供養有不
B15n0088_p0469b16║行沙門法者不名沙門如貧人稱名大富如醫師
B15n0088_p0469b17║不自愈病如摩尼珠墮不淨中如死人著金銀珍
B15n0088_p0469b18║寶
B15n0088_p0469b19║目連問戒律中五百輕重事經一卷
B15n0088_p0469b20║右佛說戒律中罪犯輕重事理精詳
B15n0088_p0469b21║佛說戒消災經一卷
B15n0088_p0469b22║右說持歸戒人鬼神畏避不敢害犯
B15n0088_p0469b23║優婆塞五戒相經一卷
B15n0088_p0469b24║右戒殺盜婬妄語飲酒可悔不可悔有罪無罪僧
B15n0088_p0469b25║伽婆尸沙二百三十億四十千歲犯波羅夷九百
B15n0088_p0469b26║二十一億六十千歲佛言比丘比罪等事理精詳
B15n0088_p0469b27║根本說毗奈雜事攝頌一卷
B15n0088_p0469c01║一切有部毗奈耶尼陀那頌一卷
B15n0088_p0469c02║根本說一切有部毗奈耶頌五卷
B15n0088_p0469c03║右以少偈頌收戒律廣文總括宏綱使易記憶西
B15n0088_p0469c04║域尊者毗舍佉等造
B15n0088_p0469c05║根本薩婆多部律攝十四卷
B15n0088_p0469c06║右尊者勝友造于佛戒律中以略顯廣明舉持犯
B15n0088_p0469c07║輕重種種學處并佛略教非遮非許清淨不清淨
B15n0088_p0469c08║等諸所有事皆明其義與諸部毘奈耶等多相參
B15n0088_p0469c09║照
B15n0088_p0469c10║毘尼摩得勒迦十卷
B15n0088_p0469c11║右說戒律中持犯輕重種種法參照諸部事理甚
B15n0088_p0469c12║詳
B15n0088_p0469c13║鼻奈耶八卷
B15n0088_p0469c14║右鼻秦言去奈耶言真也去若十非而就真也夅
B15n0088_p0469c15║伏此心息此心忍不起夅伏戒也息定也忍智也
B15n0088_p0469c16║三世佛法藏祕要訓三乘聲聞使得道成佛皆從
B15n0088_p0469c17║戒律始此律一部姚秦世初所譯律也制戒之因
B15n0088_p0469c18║持犯輕重與諸部律多同但詞有詳略耳
B15n0088_p0469c19║善見律毗婆沙十八卷
B15n0088_p0469c20║右律毗婆沙名善具足分別戒相不雜他語于律
B15n0088_p0469c21║中因緣根本所說義味具足善能分別一切律藏
B15n0088_p0469c22║無有障礙故名具足第十八卷舍利弗與優波離
B15n0088_p0469c23║問答律義甚詳
B15n0088_p0469c24║佛阿毗曇經二卷
B15n0088_p0469c25║右出家相品說一千阿僧祇世界眾生所有功德
B15n0088_p0469c26║成佛一毛孔如是徧身毛孔功德成一好如是八
B15n0088_p0469c27║十種好功德增百倍成如來一相三十相功德增
B15n0088_p0470a01║千倍成一毫相千毫相功德增百倍成無見頂相
B15n0088_p0470a02║次說十二因緣四諦等法義甚詳次說佛為眾演
B15n0088_p0470a03║法受具乃至廣說滅惡法度人出家等事
B15n0088_p0470a04║毘尼母論八卷
B15n0088_p0470a05║右毗尼此名滅滅諸惡法故母論者廣攝律義故
B15n0088_p0470a06║律藏外諸義一切經要皆在此中如眾流入海制
B15n0088_p0470a07║戒因本皆在此中
B15n0088_p0470a08║大比丘三千威儀經二卷
B15n0088_p0470a09║右說行住坐臥衣服飲食等種種規繩詞簡事詳
B15n0088_p0470a10║委曲精盡
B15n0088_p0470a11║薩婆多毘尼毘婆沙九卷
B15n0088_p0470a12║右此解十誦律論大解律中九十事及悔罪眾學
B15n0088_p0470a13║滅諍等法
B15n0088_p0470a14║律二十二明了論一卷
B15n0088_p0470a15║右分別解釋律中所立名義