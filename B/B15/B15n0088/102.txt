B15n0088_p0483a01║欽定古今圖書集成博物彙編神異典
B15n0088_p0483a02║　第一百二卷目錄
B15n0088_p0483a03║佛經部藝文一
B15n0088_p0483a04║為亮法師製涅槃經疏序　梁武帝
B15n0088_p0483a05║謝勅賚制旨大涅槃經講疏啟　蕭統
B15n0088_p0483a06║謝勅賚看講啟　前人
B15n0088_p0483a07║謝勅參解講啟　前人
B15n0088_p0483a08║謝勅賚制旨大集經講疏啟　前人
B15n0088_p0483a09║請武帝御講啟　簡文帝
B15n0088_p0483a10║重請御講啟　同前
B15n0088_p0483a11║又請御講啟　同前
B15n0088_p0483a12║奉請上開講啟　同前
B15n0088_p0483a13║謝上降為開講啟　同前
B15n0088_p0483a14║重謝上降為開講啟　同前
B15n0088_p0483a15║謝開講般若經啟　同前
B15n0088_p0483a16║上皇太子元圃園講頌啟　同前
B15n0088_p0483a17║與廣信侯述聽講事書　同前
B15n0088_p0483a18║與廣信侯重述內典書　同前
B15n0088_p0483a19║簡文帝法寶聯壁序　元帝
B15n0088_p0483a20║內典碑銘集林序　同前
B15n0088_p0483a21║內典序　沈約
B15n0088_p0483a22║北齊三部一切經願文　北齊魏收
B15n0088_p0483a23║陝州弘農郡五張寺經藏碑　北周庾信
B15n0088_p0483a24║周經藏願文　王褒
B15n0088_p0483a25║寶臺經藏願文　隋煬帝
B15n0088_p0483a26║金剛經報應述　唐獨孤及
B15n0088_p0483a27║四分律宗記序　王勃
B15n0088_p0483b01║為太平公主請住山陵轉一切經表
B15n0088_p0483b02║　李嶠
B15n0088_p0483b03║虎丘西寺經藏碑　顧況
B15n0088_p0483b04║金剛般若波羅蜜經石幢讚（井序）　梁肅
B15n0088_p0483b05║大唐金剛般若石經記　釋真言
B15n0088_p0483b06║東林寺經藏碑　李肇
B15n0088_p0483b07║法華院石壁經碑　白居易
B15n0088_p0483b08║華嚴經社石記　前人
B15n0088_p0483b09║香山寺新修經藏記　前人
B15n0088_p0483b10║蘇州南禪院千佛堂轉輪經藏石記
B15n0088_p0483b11║　前人
B15n0088_p0483b12║廬州明教寺轉關經藏記　譚銖
B15n0088_p0483b13║上河東公啟　李商隱
B15n0088_p0483b14║
B15n0088_p0483b15║
B15n0088_p0483b16║
B15n0088_p0483b17║
B15n0088_p0483b18║
B15n0088_p0483b19║神異典第一百二卷
B15n0088_p0483b20║佛經部藝文一
B15n0088_p0483b21║為亮法師製涅槃經疏序梁武帝
B15n0088_p0483b22║曰非言無以寄言言即無言之累累言則可以息言
B15n0088_p0483b23║言息則諸見競起所以如來乘本願以託生現慈力
B15n0088_p0483b24║以應化離文字以設教忘心相以通道欲使珉玉異
B15n0088_p0483b25║價涇渭分流制六師而正四倒反八邪而歸一味折
B15n0088_p0483b26║世智之角杜異人之口導求珠之心開觀象之目救
B15n0088_p0483b27║燒灼於火宅振沈溺於浪海故法雨降而燋種更榮
B15n0088_p0483c01║慧日升而長夜蒙曉發迦葉之悱憤吐真實之誠言
B15n0088_p0483c02║雖復二施等於前五大陳於後三十四問參差異辯
B15n0088_p0483c03║方便勸引各隨意答舉要論經不出兩塗佛性開其
B15n0088_p0483c04║本有之源涅槃明其歸極之宗非因非果不起不作
B15n0088_p0483c05║義高萬善事絕百非空空不能測其真際元元不能
B15n0088_p0483c06║窮其妙門自非德均平等心答無生金牆玉室豈易
B15n0088_p0483c07║入哉
B15n0088_p0483c08║謝勅賚制旨大涅槃經講疏啟蕭統
B15n0088_p0483c09║臣統啟後閤應勅木佛子奉宣勅旨垂賚制旨大般
B15n0088_p0483c10║涅槃經講疏一部十[〦/失/衣]合目百一卷寒鄉覩日未足
B15n0088_p0483c11║稱奇採藥逢仙曾何譬喜臣伏以六爻所明至邃窮
B15n0088_p0483c12║於幾象四書所總施命止於域中豈有牢籠因果辨
B15n0088_p0483c13║斯寶城之教網羅真俗開茲月滿之文方當道洽大
B15n0088_p0483c14║千化均百億雲彌識種雨遍身田豈復論唐帝龜書
B15n0088_p0483c15║周王策府何待刊寢孟津屏黜丘索甘露妙典先降
B15n0088_p0483c16║殊恩揣己循愚不勝慶荷不任頂戴之至謹奉啟
B15n0088_p0483c17║謝勅賚看講啟前人
B15n0088_p0483c18║臣統啟主書管萬安奉宣勅旨以臣今講竟曲垂勞
B15n0088_p0483c19║問伏以正言深奧總一群經均斗杓以命四時等太
B15n0088_p0483c20║陽而照萬國臣不涯庸淺輕敢奉宣莫測天文徒觀
B15n0088_p0483c21║玉府慙悚交集寢興無寘仰降中使俯賚光臨榮荷
B15n0088_p0483c22║殊慈靡知啟處不任下情謹附啟事謝聞謹啟
B15n0088_p0483c23║謝勅參解講啟前人
B15n0088_p0483c24║臣統啟主書周昂奉宣勅旨垂參臣今解講伏以至
B15n0088_p0483c25║理希夷微言淵奧非所能鑽仰遂以無庸叨茲宣釋
B15n0088_p0483c26║將應讓齒反降教胄之恩允宜尚學翻荷說經之詔
B15n0088_p0483c27║竊以挾八威之策則神物莫干服九丹之華則仙徒
B15n0088_p0484a01║可役臣仰承皇威訓茲學侶奉揚聖旨洞曉羣儒鼓
B15n0088_p0484a02║冶異師陶鈞久滯方使惠施恧其短長公孫罷其堅
B15n0088_p0484a03║白王生挫辯既盡神氣法開受屈永隱東峰中使曲
B15n0088_p0484a04║臨彌光函席仰戴殊慈不知啟處不任下情謹奉啟
B15n0088_p0484a05║事謝聞謹啟
B15n0088_p0484a06║謝勅賚制旨大集經講疏啟前人
B15n0088_p0484a07║臣綂啟宣詔王慧寶奉宣勅旨垂賚制旨大集經講
B15n0088_p0484a08║疏二[〦/失/衣]十六卷甘露入頂慧水灌心似闇遇明如饑
B15n0088_p0484a09║獲飽伏以非色非欲二界同坊匪文匪理三詮雲集
B15n0088_p0484a10║四辯言而未極八聲闡而莫窮俯應天機垂茲聖作
B15n0088_p0484a11║同真如而無盡與日月而俱懸但觀寶春山獲珠大
B15n0088_p0484a12║海臣寔何能𢘆蒙誘被張奏谷筆豈足陳心抗袖長
B15n0088_p0484a13║言未伸歌舞不任喜荷之至謹奉啟謝聞謹啟
B15n0088_p0484a14║請武帝御講啟簡文帝
B15n0088_p0484a15║臣綱臣綸臣紀言臣聞紫官麗天著明元象軒臺在
B15n0088_p0484a16║嶽逖聽良書是以道彌隆而禮愈縟德彌溥而事愈
B15n0088_p0484a17║泰此葢彰至治之尊牧生民之本也伏以大光嚴殿
B15n0088_p0484a18║侔神垂則冲天開宇功深大壯事協文明儀辰建極
B15n0088_p0484a19║切靈啟構照燭三光含超百堵咸謂心華所表復非
B15n0088_p0484a20║良匠之力神通所現不藉子來而成寔惟淨國固絕
B15n0088_p0484a21║董落之禮高邁釋宮理無鹿鳴之宴竊惟妙勝之堂
B15n0088_p0484a22║本師於茲佛吼摩尼之殿如來亦闡法音伏希躬降
B15n0088_p0484a23║睟容施灑甘露油然慧雲沛然慈雨光斯盛業導彼
B15n0088_p0484a24║蒼生履天居而說無相同真也建佛事而被率土化
B15n0088_p0484a25║俗也同真化俗至矣哉一舉而三美顯豈不大乎與
B15n0088_p0484a26║彼陘山之上仙巗之下西都鳳凰負陽鸑鷟安足同
B15n0088_p0484a27║日而語哉敢露丹愚伏待矜遂輕干聽覽流汗戰懾
B15n0088_p0484b01║謹啟
B15n0088_p0484b02║重請御講啟同前
B15n0088_p0484b03║臣綱臣綸臣紀言一日輕最上聞願垂法雨天鑒凝
B15n0088_p0484b04║遠未蒙降遂預均藥木誠同器水徒美春華還憐秋
B15n0088_p0484b05║藿伏惟陛下德冠受圖道隆言契四三六五不能喻
B15n0088_p0484b06║十堯九舜無以方而秋風動條尚興未息之念一物
B15n0088_p0484b07║失所猶起納隍之仁方雷衢室之情未議石渠之講
B15n0088_p0484b08║竊以神通所現一念萬機大權所行應時三密猶處
B15n0088_p0484b09║禪寂影現十方一起道塲已為八會豈與吹律之后
B15n0088_p0484b10║均熊湘之勞鑄鼎之君切風雨之務伏願以平等慧
B15n0088_p0484b11║行如來慈為度蒼生降希有事使朝滿一乘情皆十
B15n0088_p0484b12║善智珠法炬人人竝持四忍五明家家可望謹冒天
B15n0088_p0484b13║威重以聞啟翹誠注仰伏希允遂使比冀無山豈自
B15n0088_p0484b14║高於曩日南陽廻景不獨隔於當今謹啟
B15n0088_p0484b15║又請御講啟同前
B15n0088_p0484b16║臣綱臣綸臣紀言敢藉寵靈頻干聽覽再降神旨未
B15n0088_p0484b17║垂臨燭伏以皇政廣皇天覆悠遠海河夷晏日月貞
B15n0088_p0484b18║明洛水有稱藩之胡藁街有歸命之虜春戈已戢秋
B15n0088_p0484b19║塵不飛槐棘均多士之詩貂璫有得賢之頌聖德冲
B15n0088_p0484b20║謙劬勞日昃猶以時多禹歎物未堯心百辟慚惶羣
B15n0088_p0484b21║司聳蕩臣等或三善靡聞或一官不効嗜鮑逢宰相
B15n0088_p0484b22║之請學儉得叅軍之譏而自以結根天苑竊高前載
B15n0088_p0484b23║是以匪懼塵黷復敢上聞伏願樂說大慈特垂矜許
B15n0088_p0484b24║放光動地不以法妨俗隨機逗藥不以人廢言俾茲
B15n0088_p0484b25║含生凡厥率土心花成樹共轉六塵鏡裏得珠俱開
B15n0088_p0484b26║三障於其誠願孰不幸甚累冒宸嚴倍增戰息謹啟
B15n0088_p0484b27║奉請上開講啟同前
B15n0088_p0484c01║臣綱言竊以真如無說非筌不悟極果不應注仰斯
B15n0088_p0484c02║通故器有水緣方見圓曦之影藥含長性得墜慧雲
B15n0088_p0484c03║之慈伏惟陛下玉鏡宸居金輪馭世應跡有為俯存
B15n0088_p0484c04║利物不違本誓開導愚蒙驅十方於大乘運萬國於
B15n0088_p0484c05║仁壽豈止冶斤田栗功侔造化疏江決河削成天下
B15n0088_p0484c06║智高九舜明出十堯頻徙鑾蹕降甘露雨天人舞蹈
B15n0088_p0484c07║含生利益是以背流知反迷岸識歸臣自叨預趨聞
B15n0088_p0484c08║渴仰無厭一日冒陳丹款伏希復轉法輪未廻聽卑
B15n0088_p0484c09║之恩尚絕愚臣之願慺慺寸志重敢披祈伏願將降
B15n0088_p0484c10║一音曲矜三請被微言於王舍集妙義於寶坊聖心
B15n0088_p0484c11║等視蒼生猶如一子遂臣之請即是普被無邊如蒙
B15n0088_p0484c12║允許眾望亦足兩肩荷負豈敢為喻不任下願謹啟
B15n0088_p0484c13║事以聞
B15n0088_p0484c14║謝上降為開講啟同前
B15n0088_p0484c15║臣綱啟舍人徐儼奉宣勅旨無礙大慈不違本誓來
B15n0088_p0484c16║歲正月開說三慧經伏奉中詔身心喜躍饑蒙玉膳
B15n0088_p0484c17║比此未踰貧獲寶珠方斯非譬伏以元正慶流大裘
B15n0088_p0484c18║禮畢慧雲續潤法雨仍垂出世洪恩與陽春而布澤
B15n0088_p0484c19║俾茲含生隨藥木而增長懽同萬國福浹九圍豈直
B15n0088_p0484c20║愚臣得未曾有謹宣今勅馳報綸紀具爾相趣無辭
B15n0088_p0484c21║上謝謹啟
B15n0088_p0484c22║重謝上降為開講啟同前
B15n0088_p0484c23║臣綱啟丹願懇誠屢冒宸扆寔希降甘露雨普被三
B15n0088_p0484c24║千天聽孔邈未垂鑒遂早苗傾潤豈比自憐暍鳥思
B15n0088_p0484c25║林寧方渴仰近因大僧正慧令伏敢重祈降逮勅旨
B15n0088_p0484c26║垂許來歲二月開金字波若經題殊特之恩曲應愚
B15n0088_p0484c27║請稽拜恭聞不勝喜躍身心悅樂如觸慈光手足舞
B15n0088_p0485a01║蹈義非餘習伏以香城妙說寔仰神文潤方雲雨明
B15n0088_p0485a02║踰日月能使迷途識正大夢均朝梵志懼來天魔遙
B15n0088_p0485a03║禮提桓所聽而今得聞波崘所求希世復出其為利
B15n0088_p0485a04║益深廣無邊九圍獲悟十方蒙曉雖復識起初流心
B15n0088_p0485a05║窮後念方當共捐五蓋俱照一空巍巍蕩蕩難得為
B15n0088_p0485a06║喻臣仍屈慧令續宣此典大乘普導寔繇聖慈伏筆
B15n0088_p0485a07║罄言寧宣戴荷無任下情謹啟事謝聞
B15n0088_p0485a08║謝開講般若經啟同前
B15n0088_p0485a09║臣綱言伏承輿駕臨同泰寺開金字般若波羅蜜經
B15n0088_p0485a10║題照迷生之慧日導出世之長源百華同陰萬流歸
B15n0088_p0485a11║海幽顯讚揚率土含潤臣身礙以來望舒盈闕甘露
B15n0088_p0485a12║普被人天俱萃波若魔事獨在微躬馳係法輪私深
B15n0088_p0485a13║刻責不任下情謹奉啟奉承
B15n0088_p0485a14║上皇太子元圃園講頌啟同前
B15n0088_p0485a15║竊以舜韶始唱靈儀自舞陳律纔暄風心競萼輕禽
B15n0088_p0485a16║短葉尚識音光沐着歡心寧忘撫抃伏惟殿下體高
B15n0088_p0485a17║元賾養道春禁牢籠文圃漁獵義河注意龍宮研心
B15n0088_p0485a18║寶印雲聚生什之材並命應王之疋探機析理怡然
B15n0088_p0485a19║不倦朱華景月詎此忘罷屬素藏晚節元英初氣霜
B15n0088_p0485a20║竹浮陰風梧散葉從容雅論寔會神衷綱經生多幸
B15n0088_p0485a21║屬此休世躊躕奉渥得[供-八+冉]磐藩而黏蠅未拔迷象不
B15n0088_p0485a22║覊寶沒醉衣珠沈勇額得聞勝善寧忘歌詠謹上元
B15n0088_p0485a23║圃園講頌一首文慚綺發思闕彫英徒懷舞蹈之心
B15n0088_p0485a24║終愧清風之藻冒昧呈聞追深赧汗謹啟
B15n0088_p0485a25║與廣信候述聽講事書同前
B15n0088_p0485a26║王白仰承比往開善聽講涅槃縱賞山中游心人外
B15n0088_p0485a27║青松白露處處可悅奇峰怪石極目忘歸加以法水
B15n0088_p0485b01║晨流天華夜落往而忘反有會昔言王牽物從務無
B15n0088_p0485b02║繇獨往仰此高縱寸心如結謹白
B15n0088_p0485b03║與廣信候重述內典書同前
B15n0088_p0485b04║王白闊絕音旨每用延結風嚴寒勁願比怡和伏承
B15n0088_p0485b05║淨名法席親承金口辭珍鹿苑理愜鷲山微密祕藏
B15n0088_p0485b06║於斯既隆莊嚴道塲自茲彌闡豈止心燈夜炳亦乃
B15n0088_p0485b07║意蕊晨飛况兄慧思弘明本長內教今陪十善之車
B15n0088_p0485b08║開八正之路流般若之水洗意識之塵以此春翹方
B15n0088_p0485b09║為秋實王每憶華林勝集亦叨末位終朝竟夜沐浴
B15n0088_p0485b10║妙言至於席罷日餘退休傍省攜手登臨兼展談笑
B15n0088_p0485b11║仰望九層俯窺百尺金池動月玉樹含風當於此時
B15n0088_p0485b12║足稱法樂今卷帷之部乘傳一隅聞慧雨滂流喜躍
B15n0088_p0485b13║充遍徒挹懸河無伸承稟空無所有不瑩情靈緣癡
B15n0088_p0485b14║有愛自嗟難拔兼下車已來義言蓋少舊憶已盡新
B15n0088_p0485b15║解未餐既慙口誦復非心辨末謝瀉瓶終慙染㲲是
B15n0088_p0485b16║則慈雲既擁智海亦深影末波餘希時灑拂但睽違
B15n0088_p0485b17║轉積興言盈臉願加敬納言不宣意謹白
B15n0088_p0485b18║簡文帝法寶聯璧序元帝
B15n0088_p0485b19║竊以觀乎天文日月所以貞麗觀乎人文藻火所以
B15n0088_p0485b20║昭發况復玉毫朗照出天人之表金牒空解生文章
B15n0088_p0485b21║之外雖境智冥焉言語斯絕詠歌作焉可略談矣粵
B15n0088_p0485b22║乃書稱湯誥篇陳夢說昔則王畿居毫今則帝業維
B15n0088_p0485b23║揚功施天下我之自出豈與姚墟石紐譙城溫縣御
B15n0088_p0485b24║龍居夏唐杜入周而已哉皇帝垂衣負扆辨方正位
B15n0088_p0485b25║車書之所會同南暨交趾風雲之所沾被西漸流沙
B15n0088_p0485b26║武寔止戈秉宜生之劍樂彰治定減庖犧之瑟相兼
B15n0088_p0485b27║二八知微知彰將稱四七如貔如虎寧俟容成翠屋
B15n0088_p0485c01║之遊廣成石室之會故以宗心者忘相歸憑者常樂
B15n0088_p0485c02║昔轉輪護法南宮有金龍之瑞梵天請道東朝開寶
B15n0088_p0485c03║葢之祥盡善盡美獨高皇代古者所以出師入保冬
B15n0088_p0485c04║羽秋籥寔以周頌幼冲用資端士漢盈末學取憑通
B15n0088_p0485c05║議大傅之論孟侯小戴之談司業山川珍異俟郊迎
B15n0088_p0485c06║而可知帷幄後言籍墾田而求驗以金方昔事則不
B15n0088_p0485c07║然我副君業邁宣尼道高啟筮之作聲超姬發寧假
B15n0088_p0485c08║卞蘭之頌譬衡華之峻極如渤澥之波瀾顯忠立孝
B15n0088_p0485c09║行修言道博施尚仁動微成務智察舞雞爻分封蟻
B15n0088_p0485c10║爰初登仕明試以功德加三輔威行九流董師虎據
B15n0088_p0485c11║操鈹蟬冕津鄉沈濟物仰平分之恩沂岱卭岷民思
B15n0088_p0485c12║後來之政陳倉留反裘之化淮海高墨幘之聲威漸
B15n0088_p0485c13║黃支化行赤谷南通舜玉北平堯柳朝鮮航海夜郎
B15n0088_p0485c14║款塞然後體道方震雨施雲行漢用戊申晉維庚午
B15n0088_p0485c15║增暉前曜獨擅元貞恩若春風惠如冬日履道為與
B15n0088_p0485c16║策賢成駟降意韋編留神緗帙許商筭術王圖射譜
B15n0088_p0485c17║南龜異說東馳雜賦任良奕棊羨門式法箴興琴劍
B15n0088_p0485c18║銘自盤盂無不若指諸掌尋涇辨渭重以鳳艷風飛
B15n0088_p0485c19║鸞文飈豎纖者入無倫大者含元氣韻調律呂藻震
B15n0088_p0485c20║元黃豈俟取讚彥先詢聞雅主至於鹿苑深義龍宮
B15n0088_p0485c21║奧說遠命學徒親登講肆詞為憲章言成楷式往復
B15n0088_p0485c22║王粲事軼魏儲酬荅蔡謨道高晉雨似懸鐘之應響
B15n0088_p0485c23║猶衢尊之待酌率邇者踵武逖聽者風聲是使金堅
B15n0088_p0485c24║閉法寶冥夕夢無懷不滅華胥夜感自非建慧橋明
B15n0088_p0485c25║智劍薰戒香沐定水何以空積忽微塵賢劫而終現
B15n0088_p0485c26║黍累廻幹蘊珠藏而方傳加以大泰之籍非符八體
B15n0088_p0485c27║康居之篆有異六爻二乘始闢譬馬傳兔一體同歸
B15n0088_p0486a01║棄犀崇象潤業滋多見思平積本有凝邈了正相因
B15n0088_p0486a02║雖談假績不躡單影即此後心還蹤初焰俱宗出倒
B15n0088_p0486a03║蓮華起乎淤泥竝會集藏明珠曜於貧女性相常空
B15n0088_p0486a04║般若無五時之說不生煩惱涅槃為萬德之宗無不
B15n0088_p0486a05║酌其菁華撮其旨要採彼玳鱗拾茲翠羽潤珠隋水
B15n0088_p0486a06║抵玉崑山每至鶴關旦啟黃綺之儔朝集魚燈夕爛
B15n0088_p0486a07║陳吳之徒晚侍皆仰稟神規躬承睿旨爰錫嘉名謂
B15n0088_p0486a08║之聯璧聯含珠而可擬璧與日而俱升以今歲次攝
B15n0088_p0486a09║提星在監德百法明門於茲總備千金不刊獨高斯
B15n0088_p0486a10║典合二百二十卷號曰法寶聯璧雖玉杯繁露若傍
B15n0088_p0486a11║蒹葭金臺鑿楹似吞雲夢繹自伏櫪西河攝官南國
B15n0088_p0486a12║十廻鳳琯一奉龍光筆削未勤徒榮卜商之序稽古
B15n0088_p0486a13║盛則文慙安國之製謹抄纂爵位陳諸左右
B15n0088_p0486a14║內典碑銘集林序同前
B15n0088_p0486a15║夫法性空寂心行處斷感而遂通隨方引接故鵲園
B15n0088_p0486a16║善誘屬苑弘宣白林將謝青樹已列是宣金牒方寄
B15n0088_p0486a17║銀身自象教東流化行南國吳主至誠歷七霄而光
B15n0088_p0486a18║曜晉王畫像經五帝而彌新次道孝伯嘉賓元度斯
B15n0088_p0486a19║數子者亦一代名人或修理止於伽藍或歸心盡於
B15n0088_p0486a20║談論銘頌所稱興公而已夫披文相質博約溫潤吾
B15n0088_p0486a21║聞斯語未見其人班固碩學尚云讚頌相似陸機鉤
B15n0088_p0486a22║深猶聞碑賦如一唯伯喈作銘林宗無媿德祖能誦
B15n0088_p0486a23║元常善書一時之盛莫得係踵况般若元淵真如妙
B15n0088_p0486a24║密觸言成累係境非真金石何書銘頌誰闡然建塔
B15n0088_p0486a25║紀功招提立寺或興造有由或誓願所記故鐫之立
B15n0088_p0486a26║石傳諸不朽亦有息心應供是曰桑門或謂智囊或
B15n0088_p0486a27║稱印手高座擅名預伊師之席道林見重陪飛龍之
B15n0088_p0486b01║座峨眉廬阜之賢鄴中宛鄧之哲昭哉史冊可得而
B15n0088_p0486b02║詳故碑文之興斯焉尚矣夫世代亟改論文之理非
B15n0088_p0486b03║一時事推移屬詞之體或異但繁則傷弱率則恨省
B15n0088_p0486b04║存華則失體從寔則無味或引事雖博其意猶同或
B15n0088_p0486b05║新意雖奇無所倚約或首尾倫帖事似牽課或（闕）復
B15n0088_p0486b06║博涉體製不工能使艷而不華質而不野博而不繫
B15n0088_p0486b07║省而不率文而有質約而能潤事隨意轉理逐言深
B15n0088_p0486b08║所謂菁華無以間也予幼好雕蟲長而彌篤遊心釋
B15n0088_p0486b09║典寓目詞林頃常搜聚有懷著述譬諸怯海無讓波
B15n0088_p0486b10║瀾亦等須彌同歸一色故不擇高卑唯能是與倘未
B15n0088_p0486b11║詳悉隨而足之名為內典碑銘集林合三十卷庶將
B15n0088_p0486b12║來君子或裨觀見焉
B15n0088_p0486b13║內典序沈約
B15n0088_p0486b14║尚矣哉羣生之始也義隱三藏之外事非二乘所窺
B15n0088_p0486b15║自並識同奔隨緣受業人天異軌翾動殊貫苦樂翻
B15n0088_p0486b16║回愚智相襲莫不宅火輪騖擬燄颷遷以寸陰之短
B15n0088_p0486b17║晷馳末劫之延路精靈起伏萬緒千名如來發源恆
B15n0088_p0486b18║品葢亦含生之一並首爭馳斯固未或異也至於覆
B15n0088_p0486b19║簣無始之初成功斷籌之末塗遙業遠妙軫遐長累
B15n0088_p0486b20║明積慧靈覺獨曉巨相四八照曜於大千尊法二九
B15n0088_p0486b21║包籠乎無外六度之業既深十力之功自遠濟物以
B15n0088_p0486b22║權降魔匪力妙法輪轉甘露啟霏舟輿六趣津梁五
B15n0088_p0486b23║道登四衢之長陌遊一乘之廣路斯既已事盈方等
B15n0088_p0486b24║義滿神宣逮於大權協化對揚宗極徇物兆於慈悲
B15n0088_p0486b25║亡身著乎非己行符四等道昇十地若乃靈性特達
B15n0088_p0486b26║得自懷抱神功妙力無待學成孤策獨騖莫知所限
B15n0088_p0486b27║結習紛綸一隨理悟又有捐情屏慮身心靡欲厭生
B15n0088_p0486c01║死之長勤眷寂滅而投軫遙然自得漏累烟銷且津
B15n0088_p0486c02║心適道功非一業雖會理共源而萌情或異是故高
B15n0088_p0486c03║心邈行分路同趨忘懷屏欲殊塗一致或草礫身體
B15n0088_p0486c04║投骸林澤內亡形相外馴兕虎或坐臥行立迹不違
B15n0088_p0486c05║眾禪業定門造次無爽安忍與金石同固戒行與寶
B15n0088_p0486c06║珠等色雖秋禽年至春鮪時登而耿介長蔬忡怛在
B15n0088_p0486c07║念妙迹匪遐神塗密邇有悟必通由之斯至故能藉
B15n0088_p0486c08║智探虛乘心照理區區懷抱融然靡執俱處三界獨
B15n0088_p0486c09║與神遊包括四天卷舒萬劫聞片議而陟道塲受一
B15n0088_p0486c10║言而升彼岸長夜未開心關自曉淹廻聖迹寢息神
B15n0088_p0486c11║光既負橐以從師亦棲林以綜業足蹈慧門學通龍
B15n0088_p0486c12║葳妙吼遐徹鸞音自遠若夫又跪運心期誠匪迹而
B15n0088_p0486c13║導達神功照啟未悟唱說之美義兼在斯暨九土殊
B15n0088_p0486c14║風八方舛俗遊化所包事出弘獎皆足以遷光淨域
B15n0088_p0486c15║登儀寶地並黜華剪飾破愛辭親鼓枻無生之流方
B15n0088_p0486c16║軌俗表之路固已千佛摩頂七住齊功至夫清信士
B15n0088_p0486c17║女植緣曠劫雖復容服未改而戒德內弘瞻毗耶而
B15n0088_p0486c18║聳轡望波斯而迴軫駕四禪之眇眇汎八解之悠悠
B15n0088_p0486c19║若乃十號尊崇三達靡礙雖法身非有而常住在躬
B15n0088_p0486c20║能仁權迹四門既非悟道之始假滅雙樹寧有薪盡
B15n0088_p0486c21║之窮而天人瞻慕髣髴興情雕金範玉圖容寫狀靈
B15n0088_p0486c22║儀炫日寶剎臨雲或役鬼神之功或資髓腦之力製
B15n0088_p0486c23║非人匠寶以合成莫不龍章八彩瓊華九色至乃齒
B15n0088_p0486c24║髮傳靈衣履遺證聖迹彪炳日煥於閻浮神光陸離
B15n0088_p0486c25║星繁於淨剎若乃乘此直心推誠闇往則半息可追
B15n0088_p0486c26║一念斯至感降參差雲霏霧委此又昭被象譯輝映
B15n0088_p0486c27║縑圖夫秉牘書事其流已遠蓋所以彪著往迹煥述
B15n0088_p0487a01║遐聲雖篆籀異文胡華舛則至于叶暢心靈抑揚訓
B15n0088_p0487a02║義固亦內外同規人神一揆墳典丘索域中之史策
B15n0088_p0487a03║本起下生方外之紀傳統而為言未始或異也而經
B15n0088_p0487a04║記繁廣條流舛散一事始末[〦/失/衣]理卷分或詞義離斷
B15n0088_p0487a05║或文字互出甫涉後條已昧前覽尋源討流未知攸
B15n0088_p0487a06║適雖精理瑩心止乎句偈而初悟始學致惑者多且
B15n0088_p0487a07║中外羣聖咸載訓典雖教有殊門而理無異趣故真
B15n0088_p0487a08║俗兩書遞相扶獎孔發其端釋窮其致撒網去綱仁
B15n0088_p0487a09║惠斯在變民遷俗宜以漸至精粗抑引各有由然是
B15n0088_p0487a10║故曲辨情靈棲心妙典伏膺空有之說博綜兼忘之
B15n0088_p0487a11║書該括羣流集成茲典事以例分義隨理合功約悟
B15n0088_p0487a12║廣莫尚於斯可以理求證成妙果若乃載司南之車
B15n0088_p0487a13║猶稱靡惑服四照之草得用不迷况乎六馬同鑣萬
B15n0088_p0487a14║流共貫日月經天方斯未已河海帶地夫豈足云蓋
B15n0088_p0487a15║人道之筌蹄羣生有悟於此也
B15n0088_p0487a16║北齊三部一切經願文北齊魏收
B15n0088_p0487a17║三有分區四生稟性共遊火宅俱淪欲海所以法王
B15n0088_p0487a18║當洲渚之運覺者應車乘之期導彼沈迷歸茲勝地
B15n0088_p0487a19║自寶雲西映法河東瀉甘露橫流隨風感授皇家統
B15n0088_p0487a20║天尊道崇法拔羣品于有待驅眾生于不二所以刻
B15n0088_p0487a21║檀作繢搆石彫金遍于萬國塵沙數等復詔司存有
B15n0088_p0487a22║事緇素精誠踰于皮骨句偈盡于龍宮金口所宣總
B15n0088_p0487a23║勒繕寫各有三部合若干卷用此功德心若虛空以
B15n0088_p0487a24║平等施無思不洽藉我願力同登上果
B15n0088_p0487a25║陝州弘農郡五張寺經藏碑北周庾信
B15n0088_p0487a26║蓋聞如來說法萬萬恆沙菩薩轉輪生生世界豈直
B15n0088_p0487a27║優波提舍祗夜修多而已哉是以熙連禪河質多羅
B15n0088_p0487b01║樹七處八會三清四說皮紙骨筆木葉山花象負之
B15n0088_p0487b02║所未勝龍藏之所不盡雖復銀函東度金㲲南翻秦
B15n0088_p0487b03║景遙傳竺蘭私記譬猶海水之一珠不下崑山之片
B15n0088_p0487b04║玉若夫法雲深藏師子雷音梵志往生聲聞說戒雪
B15n0088_p0487b05║山羅漢之輪鷲嶺菩提之法本無極際何可勝言弘
B15n0088_p0487b06║農五張寺者南陽張元高寓居于此地昔者千金之
B15n0088_p0487b07║族見徙五陵大姓之民移家六郡蓋其流也元高五
B15n0088_p0487b08║子負荷遺訓離經辨志並是成名入室生光咸能顯
B15n0088_p0487b09║德加以尊承慧業敬受法門兄弟同居共捨為寺伽
B15n0088_p0487b10║藍肇建即以五張為名是知城居趙信仍名趙信之
B15n0088_p0487b11║城殿入蕭何即號蕭何之殿加以象馬無恡衣裘是
B15n0088_p0487b12║捨春園柳路變入禪林蠶月霜津廻成定水平輿雖
B15n0088_p0487b13║盛豈可獨擅二龍扶風最良不得專稱五馬寺主三
B15n0088_p0487b14║藏大法師法映邑主洛州刺史張隆等財行法檀身
B15n0088_p0487b15║心罄竭兼化鄉邑道俗數千敬造一功德輪見成三
B15n0088_p0487b16║百餘部琅笈雲書金繩玉檢削蒸栗之簡裝酸棗之
B15n0088_p0487b17║珠竝入香城咸封禪閣坐堂伏檻羌非湘水之神綠
B15n0088_p0487b18║房紫的足擬恭王之殿高掌西望長河北臨鼎氣常
B15n0088_p0487b19║浮爐烟咸起戶牖寥廓吹萬龍門之風梁棟崢嶸落
B15n0088_p0487b20║寔河源之樹僧徒雲集不遠燉煌之城學侶相奔更
B15n0088_p0487b21║合華陰之市兩陝昔分寔基王化二陵今阻翻馳羽
B15n0088_p0487b22║檄虞公屈產交亂風塵召伯甘棠彫零霜露雖復兼
B15n0088_p0487b23║能共治未遣渡河之獸烽柝是警實擾移關之民是
B15n0088_p0487b24║以法王御世天人論道汲引四流周圓五怖故能調
B15n0088_p0487b25║伏怨憎消除結縛法水津梁得無砥柱之難香山轍
B15n0088_p0487b26║迹非復終南之險天子命我試守此邦墨竈未黔孔
B15n0088_p0487b27║席無暖纔臨都尉之境即有樓船之役既而南風不
B15n0088_p0487c01║競北道言旋幕府既開邦君且止鄉俗耆老依然此
B15n0088_p0487c02║別屬茲法事須余制文聊以課虛為銘云爾舍衛之
B15n0088_p0487c03║國祇洹之園三明極地八會窮源連河競說勝辨爭
B15n0088_p0487c04║論波提東渡祗夜南翻非空即色離有無言達人止
B15n0088_p0487c05║是獨悟重昬身雖繫馬心避騰猿禪樓却月義殿翔
B15n0088_p0487c06║鵾廻風香蓋反露珠幡西臨砥柱東背轘轅河鳴陽
B15n0088_p0487c07║硤山嚮蘇門翔禽歌囀流澗絃喧度河餘獸移關舊
B15n0088_p0487c08║村昔為畿服今成塞垣城疑廣武地似樓煩爟烽竝
B15n0088_p0487c09║照象馬單奔無鍾襲莒有雨圍原不資十方誰識三
B15n0088_p0487c10║怨風傾地柱火及天元銀鉤永固金牒長存封君馬
B15n0088_p0487c11║首方事南蕃言從陽僕請謝劉昆
B15n0088_p0487c12║周經藏願文王褒
B15n0088_p0487c13║蓋聞九河疏迹策蘊靈丘四徹中繩書藏羣玉亦有
B15n0088_p0487c14║青丘紫府三皇刻石之文綠檢黃繩六甲靈飛之字
B15n0088_p0487c15║豈若如來祕藏譬彼明珠諸佛所師同夫淨鏡鹿苑
B15n0088_p0487c16║四諦之法尼園八犍之文香山巨力豈云能負以歲
B15n0088_p0487c17║在昭陽龍集天井奉為云云奉造一切經藏始乎生
B15n0088_p0487c18║滅之教訖于泥洹之說論議希有短偈長行青首銀
B15n0088_p0487c19║函元文玉匣陵陽餌藥止觀仙字關尹望氣裁受元
B15n0088_p0487c20║言未有龍樹利根看題不遍斯陀淺行同座未聞盡
B15n0088_p0487c21║天竺之音窮貝多之葉灰分八國文徙罽賓石盡六
B15n0088_p0487c22║銖書還大海仰願過去神靈乘茲道力得無生忍具
B15n0088_p0487c23║足威儀又願國祚遐長臣民休慶四方內附萬福現
B15n0088_p0487c24║前六趣怨親同登正覺
B15n0088_p0487c25║寶臺經藏願文隋煬帝
B15n0088_p0487c26║菩薩戒弟子楊廣和南仰惟如來應世聲教被物慇
B15n0088_p0487c27║懃微密結集法藏帝釋輪王既被付囑菩薩聲聞得
B15n0088_p0488a01║揚大化度脫無量以迄于今至尊拯溺百王混一四
B15n0088_p0488a02║海平陳之日道俗無虧而東南愚民餘熸相煽爰受
B15n0088_p0488a03║廟略重清海濱役不勞師以時寧復深慮靈像尊經
B15n0088_p0488a04║多同煨燼結鬘繩墨湮滅溝渠是以遠命眾軍隨方
B15n0088_p0488a05║收聚未及朞月輕舟總至乃命學司依名次錄并延
B15n0088_p0488a06║道塲義府覃思澄明所由用意推比多得本類莊嚴
B15n0088_p0488a07║修葺其舊維新寶臺四藏將十萬軸因發弘誓永事
B15n0088_p0488a08║流通仍書願文悉連卷後頻屬朝覲著功始畢今止
B15n0088_p0488a09║寶臺正藏親躬受持其次藏己下則慧日法靈道塲
B15n0088_p0488a10║日嚴弘善靈剎此外京都寺塔諸方精舍而梵宮互
B15n0088_p0488a11║有小大僧徒亦各眾寡並隨經部多少斟酌分付授
B15n0088_p0488a12║者既其懇至受者亦宜殷重長存法本遠布達摩必
B15n0088_p0488a13║欲傳文來入寺寫勿使零落兩失無作前佛後佛諒
B15n0088_p0488a14║同金口即教當教寧殊玉牒須彌山上眾聖共持金
B15n0088_p0488a15║剛海底天龍盡護散在閻浮亦復如是追念繕寫之
B15n0088_p0488a16║者厥誠至隆心手勤到何量功德捨撤淨財豈可稱
B15n0088_p0488a17║計所資甘雨用沃焦芽能生是佛本是般若人能弘
B15n0088_p0488a18║法非道弘人恕己深恩即是自為今陳此意乃似執
B15n0088_p0488a19║著若不開警則不深固自行化他備在經律顧循菲
B15n0088_p0488a20║識誠媿通方因果相推何殊眼見豈不知獨善且最
B15n0088_p0488a21║勝無為第一樂內典法奧自關眾僧何事區區橫相
B15n0088_p0488a22║負荷但慶憑宿植生長王宮謁陛趨庭勗存遠大出
B15n0088_p0488a23║受藩寄每用祗兢非惟禮樂政刑一遵成旨而舟航
B15n0088_p0488a24║運出彌奉弗墜無容棄稷卨而同園綺變菩薩而作
B15n0088_p0488a25║聲聞越用乖方既其不可篤信受付竊敢當仁然五
B15n0088_p0488a26║種法師俱得六根清淨而如說修行涅槃最近徒守
B15n0088_p0488a27║經律不依佛戒口便說空心滯於有無上醫王隨病
B15n0088_p0488b01║逗藥開乳含酥為方既異甜冷苦熱取療亦殊譬前
B15n0088_p0488b02║後教門別赴機性根莖枝葉受潤終齊總會津梁無
B15n0088_p0488b03║不入道猶如問孝問仁孔酬難別治身治國老意無
B15n0088_p0488b04║乖殊途同歸一致百慮內外相融義同泯合何處有
B15n0088_p0488b05║學毘曇而不成聖執黎耶即能悟真師子嚴鎧反貽
B15n0088_p0488b06║毀於蠃目象足至底翻取誚於蜂房心同劍戟諍踰
B15n0088_p0488b07║水火經意論意都不如斯通經通論何因若此恐施
B15n0088_p0488b08║甘露更成毒藥儻均味海則致醍醐聖御紺寶天飛
B15n0088_p0488b09║金輪雲動納萬善於仁壽總一乘於普會開發含識
B15n0088_p0488b10║濟度群生今所傳經遍于宇內眾聖潛力必運他方
B15n0088_p0488b11║共登菩提早證常樂則是弟子之伸順弘誓于無窮
B15n0088_p0488b12║平等坦然通遣唱白達識體之念隨喜也
B15n0088_p0488b13║金剛經報應述唐獨孤及
B15n0088_p0488b14║洪州牧刑部尚書兼御史大夫魏公身挂元冕心冥
B15n0088_p0488b15║真如昔常奉般若法以弘正見雖顛沛造次心與經
B15n0088_p0488b16║俱十有若干年矣皇帝中元年冬十月車駕有避狄
B15n0088_p0488b17║之師百僚倉皇南馳商於公為盜所攘而亡其經其
B15n0088_p0488b18║往也匪家之念唯經是悼行與其獲七寶也寧見經
B15n0088_p0488b19║生與其亡四句也寧捨身明年王正月大駕返正公
B15n0088_p0488b20║為京兆尹痛弘誓之未從也則惟書籍是圖求經於
B15n0088_p0488b21║元法寺之藏藏人以送公發函披卷乃商於所亡之
B15n0088_p0488b22║本也問守藏亦曰不知其所自而能得公瞻禮悲喜
B15n0088_p0488b23║捧持而泣然後知精專感達故隨心而至昭報肸蠁
B15n0088_p0488b24║其疾若答顧謂孟子太常博士友順志之或曰得與
B15n0088_p0488b25║喪偶然爾何必謂誠感乎及對曰誠于此者形于彼
B15n0088_p0488b26║故出其言善千里之外應之此以仁義忠信感於物
B15n0088_p0488b27║者也况第一義諦超貫仁義自在慧力不啻忠信則
B15n0088_p0488c01║因發而果從心誠而經還是法味幽贊非思議所及
B15n0088_p0488c02║不然何心境元合若律呂相召歲在乙酉公以異見
B15n0088_p0488c03║告及跪而述之曰上士勤道精應若馳願形於心報
B15n0088_p0488c04║亦隨之至感無礙經斯來歸護公身田俾公斷疑公
B15n0088_p0488c05║之善根疇可度思
B15n0088_p0488c06║四分律宗記序王勃
B15n0088_p0488c07║昔在調御利見迦維光宅淨都撫臨法界仰揚垢路
B15n0088_p0488c08║之業以疆理情田闡導毗尼之藏以隄防性海二邊
B15n0088_p0488c09║雲徹方知寔相之尊十剎風行乃識真如之貴將使
B15n0088_p0488c10║龍象緇服維明克允鶖鷺元明有恥且格五篇垂範
B15n0088_p0488c11║豈同訓夏之科七聚分宗寧比歌虞之制功存離欲
B15n0088_p0488c12║道在降魔仙苑創基因善果以調物提河滅跡憑淨
B15n0088_p0488c13║戒以為師誠拯溺之舟航而禦黠之銜策者矣故能
B15n0088_p0488c14║莊嚴百福粉繪三身推憍慢山拔生死樹覆簣菩薩
B15n0088_p0488c15║之道濫觴正覺之源除惑箭而斷愛枝銷恚刀而解
B15n0088_p0488c16║疑網自銀棺揜耀金杖殊珍五師烟騰四分雲譎波
B15n0088_p0488c17║離睿旨明而更明飲光妙跡盛而愈盛其後卑摩覃
B15n0088_p0488c18║思猶沉赤水之輝惠遠研精尚玷元巖之彩遂使瓊
B15n0088_p0488c19║編浩汗利涉迷於要津瑤軸紛綸登高暗於飛陛熟
B15n0088_p0488c20║習者博而寡用志學者勞而少功七眾所以遲迴八
B15n0088_p0488c21║部由其大息丕應冥發睿感潛融爰挺異才武扶象
B15n0088_p0488c22║訓有西京太原寺索律師俗姓范氏其先南陽人也
B15n0088_p0488c23║殷霸洪裔周藩茂族八鸞與四牡競馳紫繪與青蝸
B15n0088_p0488c24║疊照六軍卿胄績著於鐘彝三傳儒門業流於訓詁
B15n0088_p0488c25║律師冲襟霞映峻局霜凄筠抱顯於髫齡蘭芬凝於
B15n0088_p0488c26║丱齒由是糠粃禮樂錙銖名教以堯舜為塵勞以周
B15n0088_p0488c27║孔為桎梏爰依白法遂托元徒探鷲嶺之微言得龍
B15n0088_p0489a01║宮之祕藏咸亨之祀椒房諒陰捨槐里而構箞關因
B15n0088_p0489a02║金穴而開銀地伽藍肇建號曰太原明陽所及咸收
B15n0088_p0489a03║時望自價隆康會譽重摩騰竺法猷之苦節支道林
B15n0088_p0489a04║之遠致將何以發明禪宇光應綸言律師乃以道眾
B15n0088_p0489a05║羽儀釋門棟幹粵自弘濟來遊太原經行德人於斯
B15n0088_p0489a06║為盛既而懼六和之紊緒悼三聚之乖宗稽法令之
B15n0088_p0489a07║遺文討惠猷之舊業網羅近護吞含覺明原始要終
B15n0088_p0489a08║探賾索隱芟夷龐贅剪截駢枝收絕代之精微詰往
B15n0088_p0489a09║聖之紕繆葭灰屢變槐燧驟遷開遮持犯之異同廢
B15n0088_p0489a10║立止作之輕重故以該象牙之扇窮貝葉之圖鑽研
B15n0088_p0489a11║刊削五載而就名曰開四分律宗記凡十卷三十七
B15n0088_p0489a12║萬六百三十言律師又以為仲尼述易申妙典於繫
B15n0088_p0489a13║辭元凱談經託餘文於釋例爰因多暇更輯舊章牢
B15n0088_p0489a14║籠祕密之宗發揮沉欝之旨名曰開四分律宗拾遺
B15n0088_p0489a15║鈔凡十卷四十萬餘言所以裨助三明抑揚四謗弘
B15n0088_p0489a16║八正之道成一家之言庶使眾善雷奔羣疑霧斂照
B15n0088_p0489a17║歡戚之兩鏡蕩欣憂之二瓶憑此戒田方躋定境豈
B15n0088_p0489a18║直功周沙甸道制鐵圍而已哉弟子才非元度識劣
B15n0088_p0489a19║真長本乏凌雲之詞虛荷彌天之眷揄揚盛烈顧孫
B15n0088_p0489a20║綽而多慚歸依勝侶仰郄愔面自勵輒牽庸陋輕序
B15n0088_p0489a21║德音豈比夫公理昌言資繆實之引太冲作賦假士
B15n0088_p0489a22║安之談蓋所謂觀博而識班聞樂而竊抃者矣故曰
B15n0088_p0489a23║四分律宗記序
B15n0088_p0489a24║為太平公主請住山陵轉一切經表
B15n0088_p0489a25║李嶠
B15n0088_p0489a26║妾某言妾生涯有緣仰繫皇極孝行無感上傾乾蔭
B15n0088_p0489a27║號天罔極扣地不追集蓼崩心茹荼泣血自攢開東
B15n0088_p0489b01║洛紼下西秦氣朔遄移光靈寖遠怨晨昏之易隔悲
B15n0088_p0489b02║節序之難留舉目摧傷觸途殞裂今橋山已祔灤水
B15n0088_p0489b03║還封二曜停臨九天絕仰慟遺弓于此日思稅駕其
B15n0088_p0489b04║何年追想平居末惟曩載粵自襁褓迄于成立鍾慈
B15n0088_p0489b05║結愛殆欲蒙攜于掌中候色承顏何嘗暫離于膝下
B15n0088_p0489b06║方倚南山之固長承北極之尊豈圖就養之歡遽乖
B15n0088_p0489b07║于扇枕問安之地翻類于過隙念凶妨而自咎思顧
B15n0088_p0489b08║復以何酬所冀扶杖墳塋結廬山隧瞻奉觴奠依憑
B15n0088_p0489b09║園寢終三年之禮企及通喪轉一切之經庶邀冥福
B15n0088_p0489b10║上以資未來之果下以攄罔極之心伏惟陛下孝通
B15n0088_p0489b11║神明仁洎草木乞體荒疾特垂憐許使烏鳥微志獲
B15n0088_p0489b12║與耘禽致哀犬馬孤誠得從耕象申慕則窮喘無恨
B15n0088_p0489b13║餘生知幸無任哀切之至謹附使具官某奉表陳請
B15n0088_p0489b14║以聞
B15n0088_p0489b15║虎丘西寺經藏碑顧况
B15n0088_p0489b16║闔閭之葬海浦也水銀為溟渤黃金為鳧鴈精氣為
B15n0088_p0489b17║白虎是名虎丘東晉王珣王珉捨山造寺生公忍死
B15n0088_p0489b18║待西國經來之所也山中塔廟叔父有功叔諱七覺
B15n0088_p0489b19║字惟舊容相端靜神龍初八歲剃度萬言一覽無際
B15n0088_p0489b20║天人嘗以唵部林萬法之母法從數起乃讀外書小
B15n0088_p0489b21║餘大餘以為證據惟摩所謂通達善道法華所謂通
B15n0088_p0489b22║達大智况受經于叔父根鈍智短曾不得乎少分至
B15n0088_p0489b23║德三年示終本山付囑門人澹交曰此山法事莫不
B15n0088_p0489b24║圓對而經藏猶闕澹交僧瑤俗姓何廬江次宗其胄
B15n0088_p0489b25║奉佛不敢廢師之命自至德貞元龍在戊寅紹建方
B15n0088_p0489b26║畢瞿曇教迹不捨有表示住無表般若用中壇攝其
B15n0088_p0489b27║六頂攝其六譬如無根安得有華故覺華長者得定
B15n0088_p0489c01║光如來授記鹿仙長者得釋迦如來授記寶手菩薩
B15n0088_p0489c02║者得空王如來授記皆因造藏而得作佛從虛空藏
B15n0088_p0489c03║流出一切藏一切藏流出四大藏四大藏一億大藏
B15n0088_p0489c04║四億小藏圍繞湧出狀如蓮花灌于四藏流出十二
B15n0088_p0489c05║藏從十二藏分為三藏一聲聞藏二菩薩藏三真如
B15n0088_p0489c06║性海藏海水可量虛空不可量虛空可量菩薩摩訶
B15n0088_p0489c07║薩成就眾生變化隨感不可量菩薩摩訶薩修行地
B15n0088_p0489c08║位有分劑故故可量諸佛真如性海無分劑故故不
B15n0088_p0489c09║可量又于三藏流出八萬四千藏修多羅藏摩訶藏
B15n0088_p0489c10║為上首于是有法藏寶藏甚深微密藏妙花光雲等
B15n0088_p0489c11║藏無盡在色究竟天眾生眾生福薄不得瞻睹謨呼
B15n0088_p0489c12║羅摩海鹹首羅大自在神天樹雲音日輪速疾執金
B15n0088_p0489c13║剛神淨光香雲最上光嚴身眾神清淨華髻栴檀樹
B15n0088_p0489c14║元足行神雷音幢相雨花妙眼道塲神淨花普照無
B15n0088_p0489c15║等光燄主空神永斷迷惑普遊淨空主方神示現宮
B15n0088_p0489c16║殿樂勝莊嚴主晝神普得淨光諸根嘗喜平等護音
B15n0088_p0489c17║寂靜海音主夜神其摩竭提國有金剛藏中有摩尼
B15n0088_p0489c18║瑤王變現自在兩無盡瑤嚴好花是諸菩薩演說如
B15n0088_p0489c19║來廣大境界慈目瑤髻發生喜樂可愛樂正念天王
B15n0088_p0489c20║十方海中一切瑤王吐雲彌覆流出教綱其佛號法
B15n0088_p0489c21║水覺空如來嚴持器仗夜叉王力懷高山夜叉王毘
B15n0088_p0489c22║樓博叉燄口海光龍王等甚可怖畏鳩槃茶王美目
B15n0088_p0489c23║端嚴鳩槃茶王日光天子月光天子星宿王天子威
B15n0088_p0489c24║德光明天子各各恆沙眷屬相與掌護其南海楞伽
B15n0088_p0489c25║山下娑竭羅龍宮其光明藏大地刧淨諸方等諸經
B15n0088_p0489c26║納于龍宮其善部州大藏六萬卷中六千卷小藏四
B15n0088_p0489c27║十卷大悉地有空有不空廣略平等譬如萬法出一
B15n0088_p0490a01║塵中千論百疏又于一塵流出如帝釋宮殿因陀羅
B15n0088_p0490a02║網一珠映八十億珠法界義中法身法性百佛世界
B15n0088_p0490a03║網一毛端扸一毛端成微塵數世界一一世界法身
B15n0088_p0490a04║演無量百千萬億諸佛法藏是身為陀羅尼藏湧法
B15n0088_p0490a05║海藏眾法瑤藏舍乘敷藏花頂眾藏密耶護藏言頓
B15n0088_p0490a06║顯也此皆奢摩他毗鉢舍那定慧之力觀見如來等
B15n0088_p0490a07║藏藏依識攝有舍藏理發于心而形于藏內外俱朗
B15n0088_p0490a08║不其然乎斯文純一非敢戲論光佛相好贊佛功德
B15n0088_p0490a09║從佛知見中來頌曰雪山紺宮等虛空耶叔父付囑
B15n0088_p0490a10║澹交續耶妙華光雲香普薰耶娑碣所措摩醢護耶
B15n0088_p0490a11║喝剌呼嚧歸命護耶
B15n0088_p0490a12║金剛般若波羅蜜經石幢讚（并序）梁肅
B15n0088_p0490a13║二十五有之內根塵相磨生滅相蕩斡流旋轉往
B15n0088_p0490a14║復無際如來憫之於是開智慧門示諸法如義俾
B15n0088_p0490a15║夫即動而寂即寂而照假文字以筌意一色空而
B15n0088_p0490a16║觀妙然後離一切相得無住心二乘遠而不見十
B15n0088_p0490a17║住見而不辨如是信解乎難哉隴西李氏先夫人
B15n0088_p0490a18║常州刺史獨孤公之姊聖善之德自天而植不捨
B15n0088_p0490a19║母訓受持是經內涵道機外順物化十一年八月
B15n0088_p0490a20║即世于晉陵郡舍公茹尚右之痛追無作之福纘
B15n0088_p0490a21║微言于金石庶幽贊乎妙報嘻傾沙界以施而施
B15n0088_p0490a22║有窮等山王之大而大有終唯金剛空印永不壞
B15n0088_p0490a23║滅蓋夫人福慧之所以臻也於是乎讚
B15n0088_p0490a24║脫三解軛入一相地資慧力兮追琢道妙為祐與道
B15n0088_p0490a25║實懿德兮石可轉而字有磷福不極兮
B15n0088_p0490a26║大唐金剛般若石經記釋真言
B15n0088_p0490a27║有唐相國寺大德曰景融建金剛般若石經於大梁
B15n0088_p0490b01║當唐氏帝天下百六十有八祀貞元元年龍集乙丑
B15n0088_p0490b02║皇帝拜南郊之來月壬戌立於寺奉國報慈從昔願
B15n0088_p0490b03║也夫先佛者法法空則境證後佛者教教離則言亡
B15n0088_p0490b04║雖至德而無形亦假名而有後由是脫靈之源流重
B15n0088_p0490b05║華於漢土慧命之懸解載頌于魯文融公宣之與慧
B15n0088_p0490b06║命俟（疑）矣公性惟明敏量秉淳固生而好學幼則老
B15n0088_p0490b07║成孝傳鄉黨名冠緇宿心堅不玷之玉行滿上弦之
B15n0088_p0490b08║月為儒之龜鏡則在三之義全紹佛之弓冶則第一
B15n0088_p0490b09║之道立加以才高利用迹著通方掌僧有火光之烈
B15n0088_p0490b10║待客有泉水之稱不求虛飾外以浮榮異世同流聯
B15n0088_p0490b11║芳並美公以出塵而不為宗之嗣毀服而不為邦之
B15n0088_p0490b12║吏常追吳天之報每蓄維桑之敬遭逢世故蕩溺兵
B15n0088_p0490b13║間定亂之術非孫吳不可問安之禮非荀趙不大君
B15n0088_p0490b14║親之効我復何有遂乃恭己懇志建言有謀以為至
B15n0088_p0490b15║聖無私會感必通正智無情在幾必兆因疇遺訓歷
B15n0088_p0490b16║考故實願欲寫誦章句潛融觀照持三輪空成萬象
B15n0088_p0490b17║印禍不却而自抑福不招而自尅本無為以寧家體
B15n0088_p0490b18║淳化以建國則知刑賞之內權衡制之刑賞之外我
B15n0088_p0490b19║法綏之事無績而有忠功不伐而多義斷其今古度
B15n0088_p0490b20║以優劣苟折骨刺血於皮紙則節苦而難就欲垂露
B15n0088_p0490b21║懸針於竹素則工費而易朽所以徵藍田之美璞擬
B15n0088_p0490b22║繁昌之麗刻庶暫勞而永固與天長以地久於是月
B15n0088_p0490b23║殿西次雕楹南嚮四序光景六時香烟模可以廣千
B15n0088_p0490b24║萬經觀可以更億兆眾公與真言十年之長三紀之
B15n0088_p0490b25║故假詞抒意難讓課虛謝命含毫感事題記者也
B15n0088_p0490b26║東林寺經藏碑李肇
B15n0088_p0490b27║釋迦者流有十二部經猶儒之詩書易禮樂春秋皆
B15n0088_p0490c01║立言垂教之本儒無文字則天下大壞三藏之說不
B15n0088_p0490c02║行西方聖人之教幾乎息矣若聲聞乘之四諦門緣
B15n0088_p0490c03║覺乘之十二因緣門菩薩乘之六波羅蜜門以至佛
B15n0088_p0490c04║乘之一切種智生而知之則已學而知之者向微斯
B15n0088_p0490c05║文是必懵然不自知其術也人主擅萬乘之權富有
B15n0088_p0490c06║四海至於生死報應之際常必瞿然有生之徒奔走
B15n0088_p0490c07║之不暇實由斯言之恆赫而致化夫塔廟莊嚴之為
B15n0088_p0490c08║像教其用大矣佛有天龍大會未嘗不以契經為事
B15n0088_p0490c09║佛滅後大迦葉召千羅漢結集法藏阿難傳焉西土
B15n0088_p0490c10║以胡文紀之謂之梵書蝌蚪文字之類也著于貝葉
B15n0088_p0490c11║謂之梵夾殺青為簡之類也後漢天竺人摩騰始至
B15n0088_p0490c12║中國出其文四十二章翻為隷書其後稍稍不絕至
B15n0088_p0490c13║晉沙門法護遍遊西國達言語之不通者究三十六
B15n0088_p0490c14║書之體而還梵書之詁訓音義然後大備雖為道滋
B15n0088_p0490c15║廣而難能亦甚蓋以事生六合之外教出五常之後
B15n0088_p0490c16║時人無能知者小則誤于文句大則失其宗旨道安
B15n0088_p0490c17║嘗嘆釋經有五失本三不易故信奉之代亦以名臣
B15n0088_p0490c18║佐而成之自漢永平至唐開元祖述之士凡一百七
B15n0088_p0490c19║十六人有桑門之重譯有居士之覃思有長老之辨
B15n0088_p0490c20║論有才人之撰集校其經律論傳記文集刪改之惣
B15n0088_p0490c21║五千四十八卷號為實錄其中貞觀法師元奘作居
B15n0088_p0490c22║多五分其數有其一其為該博首出前輩而歷代精
B15n0088_p0490c23║舍能者藏之方之蘭臺祕閣而不繫之官府也五都
B15n0088_p0490c24║之市十室之邑必設書寫之肆惟王公達於眾庶靡
B15n0088_p0490c25║不求之以至徼福祐防患難嚴之堂室載之舟車此
B15n0088_p0490c26║其所以浩瀚於九流也廬山山嶽之神秀而東西林
B15n0088_p0490c27║為海內名剎有惠遠道安之遺風四百餘年鐘磬之
B15n0088_p0491a01║音不絕然而三藏經論闕而無補元和四年雲門僧
B15n0088_p0491a02║靈澈流竄而歸棲泊此山將去言於廉問武陽韋公
B15n0088_p0491a03║公應之如響往年公夫人蘭陵蕭氏終有釵梳珮服
B15n0088_p0491a04║之資而於荊州買良田數頃收其租入以奉檀施至
B15n0088_p0491a05║是取之增以清白之俸而經營焉爰即洪州諸寺雜
B15n0088_p0491a06║理其事琱函飾軸潰蘗磨墨僧謀而吏書署兆而寒
B15n0088_p0491a07║就先命度地之宜以圖建置默設規制懸成剞劂乃
B15n0088_p0491a08║結構而浮於江以至於東林施為殿堂用尊祕藏得
B15n0088_p0491a09║浮槎大德義彤為之主受持灑掃者七人以備名山
B15n0088_p0491a10║之闕而資學者公之素志爾初彤公受具于廬山浮
B15n0088_p0491a11║槎寺常討大藏惡其部帙繁亂將理之不可遂發弘
B15n0088_p0491a12║誓四十餘夏果得至焉于是搜遠近之遺函墜卷目
B15n0088_p0491a13║在辭亡者得之互文合部者兼之斷品獨行者類之
B15n0088_p0491a14║本同名異者存之以偽亂真者標之又病前賢編次
B15n0088_p0491a15║不以註疏入藏非尊師之意并開元庚午之後洎德
B15n0088_p0491a16║宗神武孝文皇帝之季年相繼新譯大凡七萬四千
B15n0088_p0491a17║九百餘卷立為別藏著雜錄七卷以條貫之合開元
B15n0088_p0491a18║崇福舊錄惣一萬卷舉藏以志函隨函以命軸微塵
B15n0088_p0491a19║句偈如在常中然後金石之說流于娑婆者盡在於
B15n0088_p0491a20║茲山也五年韋公薨七年博陵崔公以仁和政成憫
B15n0088_p0491a21║沒舊績由是東林以遺公得請篆刻之盛其成公故
B15n0088_p0491a22║家府從事李肇為之文曰多羅之教神道不測迦葉
B15n0088_p0491a23║承之布西域兮毗尼之用其法翼翼優波受之垂作
B15n0088_p0491a24║則兮阿曇之文演暢宗極苾芻龍象甚奇特兮三者
B15n0088_p0491a25║之藏傾如翰墨王公大人為之飾兮韋公之績崔公
B15n0088_p0491a26║之德及茲寶藏何崱屴兮崇崇二公合發願力傳之
B15n0088_p0491a27║歷劫千百億兮鑪峰之北靈壇之側系之迦陁金石
B15n0088_p0491b01║刻兮
B15n0088_p0491b02║法華院石壁經碑白居易
B15n0088_p0491b03║碑在石壁東次石壁在廣德法華院西南隅院在重
B15n0088_p0491b04║元寺西若干步寺在蘇州城北若干里以華言唐文
B15n0088_p0491b05║譯刻釋氏經典自經品眾佛號以降宇加金焉夫開
B15n0088_p0491b06║上悟入諸佛知見以了義度無邊以圓教垂無窮莫
B15n0088_p0491b07║尊於妙法蓮華經凡六萬九千五百五言證無生忍
B15n0088_p0491b08║造不二門住不可思議解脫莫極於維摩詰經凡二
B15n0088_p0491b09║萬七千九十二言攝四生九類入無餘涅槃實無得
B15n0088_p0491b10║度者莫先於金剛般若波羅蜜經凡五千二百八十
B15n0088_p0491b11║七言壞罪集福淨一切惡道莫急於佛頂尊勝陀羅
B15n0088_p0491b12║尼經凡三千二十言應念順願願生極樂土莫疾於
B15n0088_p0491b13║阿彌陀經凡一千八百言用正見觀真相莫出於觀
B15n0088_p0491b14║音普賢菩薩法行經凡六千九百九十言詮自性認
B15n0088_p0491b15║本覺莫深於寔相法蜜經凡三千一百五言空法塵
B15n0088_p0491b16║依佛智莫過於般若波羅蜜多心經凡二百五十八
B15n0088_p0491b17║言是八種經具十二部合一十一萬六千八百五十
B15n0088_p0491b18║七言三乘之要旨萬佛之祕藏盡矣是石壁積四重
B15n0088_p0491b19║高三尋長十有五丈厚尺有咫有石蓮敷覆其上下
B15n0088_p0491b20║有石神固護其前後火水不能燒漂風日不能搖消
B15n0088_p0491b21║所謂施無上法盡未來際者也唐長慶二年冬作太
B15n0088_p0491b22║和三年春成律德沙門清晃矢厥謀清海繼厥志門
B15n0088_p0491b23║弟子南容成之道則終之寺僧契元捨藝而書之郡
B15n0088_p0491b24║守居易施詞而讚之讚曰佛涅槃後世界空虛惟是
B15n0088_p0491b25║經典與眾生俱設有人書貝葉上藏檀龕中非堅非
B15n0088_p0491b26║久如蠟印空假使人刺血為墨剝膚為紙即壞即滅
B15n0088_p0491b27║如筆畫水噫畫水不若文石印蠟不若字金其功不
B15n0088_p0491c01║朽其義甚深故吾謂石經功德契如來付囑之心
B15n0088_p0491c02║華嚴經社石記前人
B15n0088_p0491c03║有杭州龍興寺僧南操當長慶二年請靈隱寺僧道
B15n0088_p0491c04║峰講大方廣佛華嚴經至華嚴世界品聞廣博嚴淨
B15n0088_p0491c05║事操大喜發願于白黑眾中勸十萬人轉華嚴經一
B15n0088_p0491c06║部十萬人中又勸千人諷華嚴經一卷每歲四季月
B15n0088_p0491c07║其眾大聚會于是攝之以社齊之以齋自二年夏至
B15n0088_p0491c08║今年秋凡十有四齋每齋操捧香跪啟于佛曰願我
B15n0088_p0491c09║來世生華嚴藏世界大香水海上寶蓮金輪中毗盧
B15n0088_p0491c10║遮那如來前與十萬人俱斯足矣又于眾中募財置
B15n0088_p0491c11║良田十頃歲取其利永給齋用予前牧杭州時見操
B15n0088_p0491c12║發是願今牧蘇州時見操成是功操自杭詣蘇凡三
B15n0088_p0491c13║請于予曰操八十二矣朝夕待盡恐社與齋來者不
B15n0088_p0491c14║能繼其志乞為記誡俾無廢墜予即十萬人中一人
B15n0088_p0491c15║也宜乎志而贊之噫吾聞一毛之施一飯之供終不
B15n0088_p0491c16║壞滅况田千畝齋四時用不竭之征備無窮之供乎
B15n0088_p0491c17║噫吾聞一願之力一偈之功終不壞滅况十二部經
B15n0088_p0491c18║常出于百千人口乎况十萬部經常入于百千人耳
B15n0088_p0491c19║乎吾知操徒必果是願若經之句義若經之功神則
B15n0088_p0491c20║存乎本傳若社人之姓字若財施之名數則列于別
B15n0088_p0491c21║碑斯石之文但敘見願即來緣而已寶曆二年九月
B15n0088_p0491c22║二十五日前蘇州刺史白居易記
B15n0088_p0491c23║香山寺新修經藏記前人
B15n0088_p0491c24║先是樂天發願修香山寺既就迨今七八年寺有佛
B15n0088_p0491c25║像有僧徒而無經典寂寥精舍不聞法音三寶闕一
B15n0088_p0491c26║我願未滿乃于諸寺藏外雜散經中得遺編墜軸者
B15n0088_p0491c27║數百卷帙以開元經緣按而校之于是絕者續之亡
B15n0088_p0492a01║者補之稽諸藏目名數乃足合新舊大小乘經律論
B15n0088_p0492a02║集凡五千二百七十卷乃作六藏分而護焉寺西北
B15n0088_p0492a03║隅有隙屋三間土木將壞乃增修改飾為經藏堂堂
B15n0088_p0492a04║東西間闢四窻置六藏藏二門啟閉有時出納有籍
B15n0088_p0492a05║堂中間置高廣佛座一座上列金色像五百像後畵
B15n0088_p0492a06║西方極樂世界圖一菩薩影二環座懸文旛二十有
B15n0088_p0492a07║四榻席巾几洎供養之器咸具焉各為道場簡儉嚴
B15n0088_p0492a08║淨開成五年九月二十五日堂成藏成道場成以香
B15n0088_p0492a09║火釁之以飲食樂之以管磬歌舞供養之與閑振源
B15n0088_p0492a10║濟釗操洲暢八長老及比丘眾百二十人圍繞讚歎
B15n0088_p0492a11║之又別募清淨七人日日供齋粥給香燭十二部經
B15n0088_p0492a12║次第諷讀俾夫經梵之音晝夜相續洋洋乎盈耳哉
B15n0088_p0492a13║忻忻乎滿目哉爾時道場主佛弟子香山居士白樂
B15n0088_p0492a14║天欲使浮屠之徒游者歸依居者護持故刻石以記
B15n0088_p0492a15║之
B15n0088_p0492a16║蘇州南禪院千佛堂轉輪經藏石記
B15n0088_p0492a17║前人
B15n0088_p0492a18║千佛堂轉輪經藏者先是郡守居易發心蜀沙門清
B15n0088_p0492a19║閑挾謨吳僧常敬弘正神益等僝功檀主鄧子成梁
B15n0088_p0492a20║華等施財院僧法弘惠滿契元惠雅等藏事太和二
B15n0088_p0492a21║年秋作開成元年春成堂之費計緡萬藏與經之費
B15n0088_p0492a22║計緡三千六百堂之中上蓋下藏藏蓋之間轉九層
B15n0088_p0492a23║佛千龕綵繪金碧以為飾環藏蓋懸鏡六十有二藏
B15n0088_p0492a24║八面面二門丹漆銅鍇以為固環藏敷座六十有四
B15n0088_p0492a25║藏之內轉以輪止以柅經函二百五十有六經卷五
B15n0088_p0492a26║千五十有八藏成經具之明年蘇之緇徒聚謀曰今
B15n0088_p0492a27║之功德如是誰其尸之宜請有福智僧越之妙喜寺
B15n0088_p0492b01║長老遂禪師為之主宜初發心人前本郡守白少傅
B15n0088_p0492b02║為之記僉曰然遂既來教行如流僧至如歸供施達
B15n0088_p0492b03║䞋隨日而集堂有羨食路無饑僧遊者學者得以安
B15n0088_p0492b04║給惠利饒益不可思量既而遂隨緣西去又請本郡
B15n0088_p0492b05║乾元寺禪僧德暉大師嗣之暉既至師又日與苾芻
B15n0088_p0492b06║徒升堂焚香合十指禮于佛然後啟藏發函鳴犍椎
B15n0088_p0492b07║唱伽陁受持諷誦十二部經經聲洋洋充滿虛空上
B15n0088_p0492b08║下遠近有情識者法音所及無不蒙福法力所攝鮮
B15n0088_p0492b09║不歸心佻然吳風一變至道所得功德不自覺知繇
B15n0088_p0492b10║是而言是堂是藏是經之用信有以表旌覺路也脂
B15n0088_p0492b11║轄法輪也示火宅長者之便門也開毛道凡夫之大
B15n0088_p0492b12║實也亶其然乎亶其然乎又明年院之僧徒三詣洛
B15n0088_p0492b13║都請予為記夫記者不唯紀年月述作為亦在乎辨
B15n0088_p0492b14║興廢示勸誡也我釋迦如來有言一切佛及一切經
B15n0088_p0492b15║皆從何出然則法依於經經依於藏藏依於堂若堂
B15n0088_p0492b16║壞則藏廢藏廢則經墜經墜則法隱法隱則無上之
B15n0088_p0492b17║道幾乎息矣嗚呼凡我國土宰官支提上首暨摩揭
B15n0088_p0492b18║帝輩得不虔奉而護念之乎得不保持而增修之乎
B15n0088_p0492b19║經有缺必補藏有隟必葺堂有壞必支若然者真佛
B15n0088_p0492b20║弟子得福無量反是者非佛弟子得罪如律開成四
B15n0088_p0492b21║年二月二日記
B15n0088_p0492b22║廬州明教寺轉關經藏記譚銖
B15n0088_p0492b23║大唐咸通庚寅歲廬之佛寺曰明教有禪那僧文珦
B15n0088_p0492b24║創轉關經藏成命銖記其事銖常學釋氏因錄其義
B15n0088_p0492b25║以喻之曰經曰佛滅度後像法存焉夫像似也俾迷
B15n0088_p0492b26║者觀其像得其意乃曰經心也藏藏也如心之含藏
B15n0088_p0492b27║萬法者也故曰一心生萬法萬法由一心其動靜弛
B15n0088_p0492c01║張在我而寧窮其義略舉其大斯藏也本於一心靈
B15n0088_p0492c02║通無礙功用自在靜則萬法空寂動則三界彌綸虛
B15n0088_p0492c03║偽唯心所造作其在斯乎周廻八角角覺也佛以眼
B15n0088_p0492c04║為八邪耳為八患鼻為八苦舌為八難廻八邪為八
B15n0088_p0492c05║覺廻八患為八解脫廻八苦為八安樂廻八難為八
B15n0088_p0492c06║王子指四八為三十二相由此八關返邪歸正成佛
B15n0088_p0492c07║之境矣止則寂然無用引則轉而不窮動雖有聲靜
B15n0088_p0492c08║乃無跡以此現相俾人歸依知佛之心體道之要使
B15n0088_p0492c09║迷徒瞻禮自識根源移於身心可見微密迷者若悟
B15n0088_p0492c10║知三乘妙旨未脫輪廻一法正宗不離真性性而非
B15n0088_p0492c11║性真何所真乃知三界本空十方一相相而無相知
B15n0088_p0492c12║何所知語言道斷心行起滅其藏貯修多羅教千軸
B15n0088_p0492c13║募金數長者禪那弟子蘄州長史殿中侍御史上柱
B15n0088_p0492c14║國王師貞特力營構果獲成就噫己丑歲屬徐方兵
B15n0088_p0492c15║亂援軍屯集雖存根本幾失護持今則色相端嚴典
B15n0088_p0492c16║教漸備所表法輪常轉心不動搖略諭因緣以示道
B15n0088_p0492c17║俗云耳讚曰修多羅教函于藏輪周廻八角正道斯
B15n0088_p0492c18║陳動用一心為萬法因忘因無法得本歸真鑴于金
B15n0088_p0492c19║石用導迷人
B15n0088_p0492c20║上河東公啟李商隱
B15n0088_p0492c21║商隱啟某聞周朝貝葉列妙隱于王褒梁日枳園洒
B15n0088_p0492c22║芳詞於沈約必資乎鴻筆藻麗刻乎真金翠珉然後
B15n0088_p0492c23║可以充足人天發揮龍象苟其曖昧即匪莊嚴爰託
B15n0088_p0492c24║亨塗夙聞妙喻雖從幕府常在道塲猶恨出俗情微
B15n0088_p0492c25║破邪工少二百日斷酒有謝蕭綱十一年長齋多慙
B15n0088_p0492c26║王奐仰戀東閣未歸西林近者財俸有餘津梁是念
B15n0088_p0492c27║適依勝絕微復經營伏以妙法蓮華經者諸經中王
B15n0088_p0493a01║最尊最勝始自童幼常所護持或公幹漳濱有時疾
B15n0088_p0493a02║疹或謝安海上此日風波恍惚之間感驗非少今年
B15n0088_p0493a03║于此州長平山慧義精舍經藏院特剏石壁五間金
B15n0088_p0493a04║字勒上件經七卷既成勝果思託洪音伏惟尚書有
B15n0088_p0493a05║夫子之文章備如來之行願不逢惠遠已飛廬岳之
B15n0088_p0493a06║書未見簡栖便制頭陀之頌是敢右繞三匝仰希一
B15n0088_p0493a07║言庶使䲭殿增輝龍宮發色流傳沙界震動風輪報
B15n0088_p0493a08║思於蓮目果脣奪美於江毫蔡絹伏希道念得降神
B15n0088_p0493a09║鋒瞻望旌幢擕持碪斧曝身布髮以俟還辭無任懇
B15n0088_p0493a10║迫之至謹啟