B15n0088_p0494a01║欽定古今圖書集成博物彙編神異典
B15n0088_p0494a02║　第一百三卷目錄
B15n0088_p0494a03║佛經部藝文二
B15n0088_p0494a04║金山楞伽阿跋多羅寶經集註題辭
B15n0088_p0494a05║　宋蘇軾
B15n0088_p0494a06║南安軍常樂院新作經藏銘　前人
B15n0088_p0494a07║讀楞嚴金剛二經　蘇轍
B15n0088_p0494a08║經藏記　陳舜俞
B15n0088_p0494a09║遺教經跋　真德秀
B15n0088_p0494a10║藏經記略　元釋行中
B15n0088_p0494a11║半塘壽聖禪寺血書華嚴經讚　明宋濂
B15n0088_p0494a12║雲巖寺勅賜藏經閣記　周忱
B15n0088_p0494a13║藏經閣碑記　左國璣
B15n0088_p0494a14║楞嚴寺刻大藏緣起序　王世貞
B15n0088_p0494a15║佛經部藝文三（詩）
B15n0088_p0494a16║同馬太守聽九思法師講金剛經
B15n0088_p0494a17║　唐高適
B15n0088_p0494a18║聽藍谿僧為元居士說維摩經　孟郊
B15n0088_p0494a19║觀楚國寺璋上人寫一切經院南有曲池深竹
B15n0088_p0494a20║　岑參
B15n0088_p0494a21║聽僧雲端講經　賈島
B15n0088_p0494a22║晨詣超師院讀禪經　柳宗元
B15n0088_p0494a23║同清江師月夜聽堅正二上人為懷州轉法華
B15n0088_p0494a24║經歌　朱灣
B15n0088_p0494a25║題香山新經堂招僧　白居易
B15n0088_p0494a26║和李澧州題韋開州經藏詩　前人
B15n0088_p0494a27║讀禪經　前人
B15n0088_p0494b01║翻經臺　前人
B15n0088_p0494b02║聽素法師講法華經　僧皎然
B15n0088_p0494b03║聞誦法華經歌　僧修雅
B15n0088_p0494b04║贈持法華經僧　僧齊己
B15n0088_p0494b05║贈念法華經僧　前人
B15n0088_p0494b06║題取經詩　無名氏
B15n0088_p0494b07║題焚經臺　無名氏
B15n0088_p0494b08║贈念經僧　周朴
B15n0088_p0494b09║誦經偈　宋法昇
B15n0088_p0494b10║久雨齋居誦經　朱熹
B15n0088_p0494b11║讀傳燈錄　金史肅
B15n0088_p0494b12║予寫金剛經與王正道正道與朱少章復以詩
B15n0088_p0494b13║來輙次二公韻　宇文虛中
B15n0088_p0494b14║夜聞吳女誦經　明高啟
B15n0088_p0494b15║楊儀部君謙纂述之餘頗修靜業瞻對無由悵
B15n0088_p0494b16║然成詠　文徵明
B15n0088_p0494b17║春日焦山閱楞嚴　僧通潤
B15n0088_p0494b18║讀華嚴合論　陶望齡
B15n0088_p0494b19║牛首山閱楞嚴夜坐　殷邁
B15n0088_p0494b20║讀佛書　歸有光
B15n0088_p0494b21║佛經部選句
B15n0088_p0494b22║佛經部紀事一
B15n0088_p0494b23║
B15n0088_p0494b24║
B15n0088_p0494b25║
B15n0088_p0494b26║
B15n0088_p0494b27║
B15n0088_p0494c01║神異典第一百三卷
B15n0088_p0494c02║佛經部藝文二
B15n0088_p0494c03║金山楞伽阿跋多羅寶經集註題辭
B15n0088_p0494c04║宋蘇軾
B15n0088_p0494c05║楞伽阿跋多羅寶經先佛所說微妙第一真寔了義
B15n0088_p0494c06║故謂之佛語心品祖師達摩以付二祖曰吾觀震旦
B15n0088_p0494c07║所有經教惟楞伽四卷可以印心祖祖相授以為心
B15n0088_p0494c08║法如醫之難經句句皆理字字皆法後世達者神而
B15n0088_p0494c09║明之如盤走珠如珠走盤無不可者若出新意而棄
B15n0088_p0494c10║舊學以為無用非愚無知則狂而已近歲學者各宗
B15n0088_p0494c11║其師務從簡便得一句一偈自謂了證至使婦人孺
B15n0088_p0494c12║子抵掌嬉笑爭談禪說高者為名下者為利餘波末
B15n0088_p0494c13║流無所不至而佛法微矣譬如俚俗醫師不由經論
B15n0088_p0494c14║直授方藥以之療病非不或中至於遇病輙應懸斷
B15n0088_p0494c15║生死則與知經學古者不可同日語矣世人徒見其
B15n0088_p0494c16║有一至之功或捷於古人謂難經不學而可豈不誤
B15n0088_p0494c17║哉楞伽義趣幽眇文字簡古讀者或不能句而况遺
B15n0088_p0494c18║文以得義忘義以了心者乎此其所以寂寥於世幾
B15n0088_p0494c19║廢而僅存也太子太保樂全先生張公安道以廣大
B15n0088_p0494c20║心得清淨覺慶曆中嘗為滁州至一僧舍偶見此經
B15n0088_p0494c21║入手恍然如獲舊物開卷未終夙障冰解細視筆畫
B15n0088_p0494c22║手跡宛然悲喜太息從是悟入常以經首四偈發明
B15n0088_p0494c23║心要軾遊於公之門三十年矣今年二月過南都見
B15n0088_p0494c24║公于私第公時年七十九幻滅都盡惠光渾園而軾
B15n0088_p0494c25║亦老于憂患百念灰冷公以為可教者乃授此經且
B15n0088_p0494c26║以錢三十萬使印施于江淮問而金山長老佛印大
B15n0088_p0494c27║師了元曰印施有盡若書而刻之則無盡軾乃為書
B15n0088_p0495a01║之而了元使其侍者曉機走錢塘求善工刻之板遂
B15n0088_p0495a02║以為金山常住元豐八年九月九日
B15n0088_p0495a03║南安軍常樂院新作經藏銘前人
B15n0088_p0495a04║佛以一口而說千法千佛千口則為幾說我法不然
B15n0088_p0495a05║非千非一如百千燈共照一室雖各徧滿不相壞雜
B15n0088_p0495a06║咨爾學者云何覽閱自非正眼表裏洞達已受將受
B15n0088_p0495a07║則相陵奪惟回屢空無所不悅是名耳順亦號莫逆
B15n0088_p0495a08║以此轉經有轉無竭道人山居僻介楚越常樂我靜
B15n0088_p0495a09║一食破衲達磨耶藏勤苦建設我無一錢檀波羅蜜
B15n0088_p0495a10║施此法水以灌爾睫
B15n0088_p0495a11║讀楞嚴金剛二經蘇轍
B15n0088_p0495a12║楞嚴經如來諸大弟子多從六根入至返流全一六
B15n0088_p0495a13║用不行混入性海雖凡夫可以直造佛地矣予讀楞
B15n0088_p0495a14║嚴知六根原出於一外緣六塵流而為六隨物淪逝
B15n0088_p0495a15║不能自返如來憐愍眾生為設方便使知出門即是
B15n0088_p0495a16║歸路故於此經指涅槃門初無隱蔽若眾生能洗心
B15n0088_p0495a17║行法使塵不相緣根無所偶返流全一六用不行晝
B15n0088_p0495a18║夜中中流入與如來法流水接則自其內身便可成
B15n0088_p0495a19║佛如來猶恐眾生於六根中未知所從乃使二十五
B15n0088_p0495a20║弟子各說所證而觀世音以聞思修為圓通第一其
B15n0088_p0495a21║言曰初于聞中入流無所所入既寂動靜二相了然
B15n0088_p0495a22║不生如是漸增聞所聞盡盡聞不住覺所覺空空覺
B15n0088_p0495a23║極圓空所空滅生滅既滅寂滅見前若能如是圜拔
B15n0088_p0495a24║一根則諸根皆脫于一彈指頃遍歷三空即與諸佛
B15n0088_p0495a25║無異矣既又讀金剛經說四果人須陀洹名為入流
B15n0088_p0495a26║而無所入不入色聲臭味觸法是名須陀洹乃廢經
B15n0088_p0495a27║而嘆曰須陀洹所證則觀世音所謂初於聞中入流
B15n0088_p0495b01║無所者耶入流非有法也唯不入六塵安然常住斯
B15n0088_p0495b02║入流矣至於斯陀含名一往來而實無往來阿那含
B15n0088_p0495b03║名為不來而實無來葢往則入塵來則返本斯陀含
B15n0088_p0495b04║雖能來矣而未能無往阿那含非徒不往而亦無來
B15n0088_p0495b05║至阿羅漢則往來意盡無法可得然則所謂四果者
B15n0088_p0495b06║其寔一法也但歷三空有淺深之異耳予觀二經之
B15n0088_p0495b07║言本若符契而世或不喻故明言之
B15n0088_p0495b08║經藏記陳舜俞
B15n0088_p0495b09║秀州𭬥李之奧壤華亭縣唳鶴之名邑白牛村在其
B15n0088_p0495b10║西有人烟之富海慧院于其間為蘭若之勝先是賜
B15n0088_p0495b11║紫僧奉英智力膚敏傑為主者乃募藏書所傳之經
B15n0088_p0495b12║其函八百其卷五千四十有八居人吳氏子行義施
B15n0088_p0495b13║仁號為長者為之募財僝工作轉輪而藏經其屋若
B15n0088_p0495b14║干楹載礱載琢飾以金碧以某年某日落其成也白
B15n0088_p0495b15║牛居士陳舜俞敘其義而贊之曰天下之險東有泰
B15n0088_p0495b16║華南有衡岷西有崑崙龍門北有太行羊腸此天所
B15n0088_p0495b17║以限方域也然而寶貨出焉而負重者至草木禽獸
B15n0088_p0495b18║生焉而樵蘇弋獵者往馮者蹶而傷下者踣而死又
B15n0088_p0495b19║生生之大患也聖人為之觀轉蓬而作車以載之嵯
B15n0088_p0495b20║峨決而蹊通崒屼碎而塵飛視千仞以為坦化顛踣
B15n0088_p0495b21║以為安其車之為利蓋遠矣無明之山慳貪之阻嗔
B15n0088_p0495b22║恚之岡癡暗之崔嵬詐妄之叢棘深林淫亂之坑谷
B15n0088_p0495b23║谿澗而眾生莫之能免也於是教之以法為車以布
B15n0088_p0495b24║施為輈以禪定為軫以忍辱為轂以持戒為轄以勇
B15n0088_p0495b25║猛精進為輻以般若為輪度脫諸險不墮生死始於
B15n0088_p0495b26║自載終於載人故此經之輪不為無意也况夫我為
B15n0088_p0495b27║法輪致遠由己有相雖外發心必內心轉輪駛心止
B15n0088_p0495c01║輪抳舉真如之性海一指而遍盡塵沙之法門有念
B15n0088_p0495c02║斯足須彌納於芥子滄海入於毛端真體道之樞機
B15n0088_p0495c03║利物之關鍵作之可謂妙用施之者不為無窮之利
B15n0088_p0495c04║乎若夫山澗同平安險一致馳騁乎無傲之駕遨遊
B15n0088_p0495c05║乎無方之機非作非止孰溺孰載吾非斯人之徒其
B15n0088_p0495c06║誰與遊然殊塗同歸何遠之有
B15n0088_p0495c07║遺教經跋真德秀
B15n0088_p0495c08║遺教經蓋瞿曇氏最後教諸弟子語今學佛者罕常
B15n0088_p0495c09║誦而習之也蓋自禪教既分學者往往以為不階言
B15n0088_p0495c10║語文字而佛可得于是脫略經教而求所謂禪者高
B15n0088_p0495c11║則高矣至其身心顛倒有不堪檢點者則反不如誦
B15n0088_p0495c12║經持律之徒循循規矩中猶不至大謬也今觀此經
B15n0088_p0495c13║以端心正念為首而深言持戒為禪定智慧之本至
B15n0088_p0495c14║謂制心之道如牧牛如馭馬不使縱逸去瞋止妄息
B15n0088_p0495c15║欲寡求然由遠離以至精進由禪定以造智慧俱有
B15n0088_p0495c16║漸次梯級非如今之談者以為一超可到如來地位
B15n0088_p0495c17║也宜學佛者患其迂而不若禪之捷歟以吾儒觀之
B15n0088_p0495c18║聖門教人以下學為本然後可以上達亦此理也學
B15n0088_p0495c19║佛者不由持戒而欲至定慧亦猶吾儒捨離經辨志
B15n0088_p0495c20║而急於大成去灑掃應對而語性與天道之妙其可
B15n0088_p0495c21║得哉余謂佛氏之有此經猶儒家之有論語而金剛
B15n0088_p0495c22║楞嚴圓覺等經則易中庸之比未有不先論語而可
B15n0088_p0495c23║遽及易中庸者也釋儒之教其趣固不同而為學之
B15n0088_p0495c24║序則有不可易者
B15n0088_p0495c25║藏經記略元釋行中
B15n0088_p0495c26║有為天台之教者妙智師主松江永定之八年為至
B15n0088_p0495c27║正甲午新作藏殿成而庋經之藏未具聞嘉禾之廢
B15n0088_p0496a01║寺曰妙智其輪藏獨存購致之視其識乃宋端平甲
B15n0088_p0496a02║午建也先是里人濮仁甫閔其寺廢購其藏之經奉
B15n0088_p0496a03║於家且與妻沈誓曰苟得其藏者以是經歸之既聞
B15n0088_p0496a04║師得藏而或沮師乃禱觀音求之沈忽夢一僧指其
B15n0088_p0496a05║胷曰何忘施經之誓耶乃悔悟以經歸永定嗚呼異
B15n0088_p0496a06║哉向之寺名與師名適同向之藏建之歲與師得之
B15n0088_p0496a07║歲又同何其冥符之若是耶濮與沈能護是經卒復
B15n0088_p0496a08║於原藏其亦宿為法中之人乎宋少保張安道嘗遊
B15n0088_p0496a09║瑯琊山藏院發木匣得經乃悟其前身為知藏僧書
B15n0088_p0496a10║楞伽未終而化因續書之筆蹟與前無少異今夫是
B15n0088_p0496a11║藏也是經也一旦完復若合符契夫豈無其故哉乃
B15n0088_p0496a12║書以識至正乙未夏六月
B15n0088_p0496a13║半塘壽聖禪寺血書華嚴經讚明宋濂
B15n0088_p0496a14║上人善繼嚴持梵行欲求無上真如之道嘗自念言
B15n0088_p0496a15║華嚴大經實中天調御第一時所說一乘頓教最為
B15n0088_p0496a16║尊勝欲爇松為煤入以香藥搗和成劑以書此經而
B15n0088_p0496a17║彼松煤者假物所就具黑暗相有染白法欲鍛汞為
B15n0088_p0496a18║丹承以空露研潤如法以書此經而彼汞丹者炫燿
B15n0088_p0496a19║可觀能盲人目非助道者欲椎赤金素銀者雖曰重
B15n0088_p0496a20║寶外塵為體初不自內以是思惟身外諸物若勝若
B15n0088_p0496a21║劣若非勝非劣若一若多若非一非多皆不足以稱
B15n0088_p0496a22║此殊利維我一身內而心膂肺肝外而毛髮膚爪資
B15n0088_p0496a23║血以生資血以成資血以長資血以至壯老暨死是
B15n0088_p0496a24║則諸血眾生甚愛如梵摩尼一滴之微莫肯捨者我
B15n0088_p0496a25║今誓發弘願于世雄前以所難捨而作佛事從十指
B15n0088_p0496a26║端刺出鮮丹盛于清淨器中養以溫火澄去白液取
B15n0088_p0496a27║其真純蘸以霜毫志心繕寫滿八十卷尊閣半塘壽
B15n0088_p0496b01║聖教寺昔者樂法比丘當無佛時欲聞佛語了不能
B15n0088_p0496b02║得乃信婆羅門言以皮為紙以骨為筆以血為墨願
B15n0088_p0496b03║書一偈况今百千妙頌十萬正文不止于一縱捐軀
B15n0088_p0496b04║命以報佛恩無足為異于血何吝惟願法界有情或
B15n0088_p0496b05║見或聞證入雜華藏海已即得六根清淨得六根清
B15n0088_p0496b06║淨已即得自性清淨自性清淨已即得四天下微塵
B15n0088_p0496b07║剎土中一切眾生皆悉清淨無相居士未出母胎母
B15n0088_p0496b08║夢異僧手寫是經來謂母曰吾乃末明延壽宜假一
B15n0088_p0496b09║室以終此卷母夢覺已居士即生今逢勝因頓憶前
B15n0088_p0496b10║事于是親炳五分妙香香雲輪囷結為寶網徧覆經
B15n0088_p0496b11║上乃復合爪向佛散花作禮而稱讚曰雜華淨智海
B15n0088_p0496b12║九會之所說一音所演唱十處放光明信解行證門
B15n0088_p0496b13║總攝無復餘如是具五周如是辯六相如是分十元
B15n0088_p0496b14║妙義皆充足以至四法界二十重華藏無邊香水海
B15n0088_p0496b15║教條有差別性相了無礙圓融與行布非異亦非同
B15n0088_p0496b16║一可為無量無量亦為一重重無有盡是為功德聚
B15n0088_p0496b17║如來最上乘龍宮所祕藏上人出身血嚴飭書此經
B15n0088_p0496b18║于一滴血中普含十方界于一一界中普現光明臺
B15n0088_p0496b19║于一一臺中普成獅子座于一一座中普現分身佛
B15n0088_p0496b20║如上無數佛皆具大威德眉間白毫光徧滿一切處
B15n0088_p0496b21║共宣大乘法聞者應解脫譬如日月王照三千大千
B15n0088_p0496b22║悉見種種色法能破暗故譬如大洋海一平乃如掌
B15n0088_p0496b23║無丘陵堆阜法能平等故譬如陽春至大地盡發生
B15n0088_p0496b24║諸根各萌芽法能霑溉故譬如梵志夢一夢千劫事
B15n0088_p0496b25║不過剎那間法能融攝故譬如子憶母未見心已至
B15n0088_p0496b26║形神皆兩忘法能無離故譬如黃金色金色不相分
B15n0088_p0496b27║金亡即色空法能不二故譬如石性堅初不從外得
B15n0088_p0496c01║石性自圓滿法能修證故能如斯見解見經不見血
B15n0088_p0496c02║若加精進力見佛不見經及至成道已見性不見佛
B15n0088_p0496c03║我性如虛空了無能見者無見中有見全體即呈露
B15n0088_p0496c04║苟執于此見亦非我本性見見二俱泯此為真見見
B15n0088_p0496c05║真見復何有性本無物故一心歸命禮祇夜以為讚
B15n0088_p0496c06║諸妙樓閣門彈指一時啟無相居士金華宋濂拜讚
B15n0088_p0496c07║雲巖寺勅賜藏經閣記周忱
B15n0088_p0496c08║欽惟我朝奄有萬邦列聖相承廟謨迭出爰乃叅用
B15n0088_p0496c09║真乘助宣皇度廣資福利昭薦國釐故凡神州赤縣
B15n0088_p0496c10║必鼎建梵宇增飾莊嚴復有詔校修大藏經典至是
B15n0088_p0496c11║事竣頒勅降經于天下寺之暴著者而蘇之虎丘雲
B15n0088_p0496c12║巖禪寺與焉適忱叨蒙上命巡撫京畿齎勅護送至
B15n0088_p0496c13║寺當正綂戊辰正月望日也主寺照師因聚緇眾大
B15n0088_p0496c14║啟寶函同音閱誦忱幸躬逢勝事猗歟盛哉然則天
B15n0088_p0496c15║章元文之重奚可不珍而藏之所司以帑廩羨餘度
B15n0088_p0496c16║材庀工為層屋五楹高下十五尺廣九十七尺深如
B15n0088_p0496c17║高函以龕匱設供以几案雕繪金碧靡不堅完于是
B15n0088_p0496c18║臣忱謹題曰勅賜藏經之閣閣後照師復構一軒以
B15n0088_p0496c19║待往來休息又建香積堂伽藍殿海泉亭相峙殿塔
B15n0088_p0496c20║之左右前後可謂得人矣既而師遠來江右求識其
B15n0088_p0496c21║事予已衰老獲乞骸骨歸里文思凋落曷足以慰其
B15n0088_p0496c22║求耶且春秋之法常事不書今天恩如此之被佛典
B15n0088_p0496c23║如此之全誠曠世盛典其可不書乎師嘗奉詔內庭
B15n0088_p0496c24║校經名煚字照巖林隱其別號也
B15n0088_p0496c25║藏經閣碑記左國璣
B15n0088_p0496c26║佛宇凡堂後有閣閣藏其言蓋五千四百八十卷焉
B15n0088_p0496c27║浮屠何因而藏其言邪彼見吾儒者之道自堯舜禹
B15n0088_p0497a01║湯文武周孔相延而來者其書遭秦熾幾至不振幸
B15n0088_p0497a02║而藏于山巖屋壁之間者乃出于既燼之餘是故其
B15n0088_p0497a03║徒亦惴惴焉思以保其言于不墜乃相率而為之閣
B15n0088_p0497a04║以藏之然又豈不私相謂曰彼儒者之道為天下綱
B15n0088_p0497a05║常倫理斯民日用生養之計秦猶惡而焚之矧吾徒
B15n0088_p0497a06║之所講者尤閎闊高大入于虛寂而不屑屑于日用
B15n0088_p0497a07║生養之務有不吾忌焚之者乎吾徒又敢帖然自以
B15n0088_p0497a08║為天下方奉信吾道而不為之所乎是故陸海之內
B15n0088_p0497a09║窮僻險絕之地地無不寺焉寺無不閣焉幸其有藏
B15n0088_p0497a10║而獲存者茲其所用之心嗚呼傑人不作習謬踵弊
B15n0088_p0497a11║二家之藏其可信乎吾聞上古聖人以元默恭己而
B15n0088_p0497a12║天下向化佛氏闡教亦不立文字而直指人心以見
B15n0088_p0497a13║其性今藏之閣者有五千四百八十卷以醒悟後覺
B15n0088_p0497a14║開誨羣生此所以馳華軒而涉要津于宇內者皆以
B15n0088_p0497a15║言辭為相競也習謬踵弊夫豈今日也哉雖然人不
B15n0088_p0497a16║皆上智也教不皆無言也藏經于閣懼往者遠來者
B15n0088_p0497a17║放也因言以識教因教以入道演法者所以待下士
B15n0088_p0497a18║也茲閣也肇于元尋迨我皇明幾廢僧古峰禮于周
B15n0088_p0497a19║定王王為新之嘉靖癸巳復壞義官李孟和僧道悅
B15n0088_p0497a20║民張佐輩為述先王舊德請于今王王又為發財興
B15n0088_p0497a21║事孟和董之各捐己資以協其工匝歲而閣告成左
B15n0088_p0497a22║國璣乃述二家之意交感互激以所以告吾儒者以
B15n0088_p0497a23║告浮屠氏使閣之藏得以為人心之藏焉斯可矣豈
B15n0088_p0497a24║獨巍然而照輝于眾目者直為霄漢之美觀也耶
B15n0088_p0497a25║楞嚴寺刻大藏緣起序王世貞
B15n0088_p0497a26║昔我薄伽梵之宰世闡化也以大慈力攝諸天龍鬼
B15n0088_p0497a27║神咸集而收之大瀍門佛子菩薩阿羅漢隨緣叅發
B15n0088_p0497b01║贊歎顯密圓通之妙葢四十九年而所說何啻百千
B15n0088_p0497b02║萬言所度之人因聲入悟者何啻百千萬眾薄伽梵
B15n0088_p0497b03║遷化大迦葉阿難陀繼起而紹明之尚慮登壇之述
B15n0088_p0497b04║不能逮遠而沒身之後微言泯而漸失其真相弁結
B15n0088_p0497b05║集成篇以梵音寄梵書以梵書寄貝多羅葉上至國
B15n0088_p0497b06║王宮下至婆羅門家遠至娑竭龍藏靡不轉寓流布
B15n0088_p0497b07║而大教之盛如日中天矣後千餘年而震旦之文明
B15n0088_p0497b08║日盛緣亦漸起所謂菩薩阿羅漢者多下降於此方
B15n0088_p0497b09║而竺法蘭摩騰遂以四十二章經來其後鳩摩羅什
B15n0088_p0497b10║佛陀耶舍輩為姚秦主翻譯葢以漢兒習梵語作梵
B15n0088_p0497b11║字則甚難而法不廣以漢語度漢字傳佛印則甚易
B15n0088_p0497b12║而法亦流至唐而法師元奘西遊天竺諸方遂悉奉
B15n0088_p0497b13║諸經及慈氏所撰唯識諸論來釐為三藏官置司翻
B15n0088_p0497b14║譯易世之後得房融所譯楞嚴而教典備矣然法語
B15n0088_p0497b15║既繁傳寫亦不易自通都大邑之外貧賤鮮事力之
B15n0088_p0497b16║家有畢生不能見見而不能自致於是始知壽之梓
B15n0088_p0497b17║而印行之流傳亦復廣矣顧諸經之流傳見者頂禮
B15n0088_p0497b18║供養焚香唄誦而象引隆崇簡[〦/失/衣]重大將攜遠致則
B15n0088_p0497b19║有所不能循環咀諷則有所不便丹鉛注乙則有所
B15n0088_p0497b20║不敢於是開士密藏始發心倣弘道比丘尼磧砂故
B15n0088_p0497b21║事以儒書例募梓而尚書陸與繩太史馮開之相與
B15n0088_p0497b22║贊助成大因緣而二公仍各敘之太史所云彼梵筴
B15n0088_p0497b23║者以敬奉為瀍事今梓以流行為瀍事其辭甚皙而
B15n0088_p0497b24║盡余復何贅獨余向者疑觀世音大士以一人之身
B15n0088_p0497b25║而具八萬四千爍迦羅首母陀羅臂清淨寶目以三
B15n0088_p0497b26║千大千之界而無所不應隨應隨足以為萬萬無此
B15n0088_p0497b27║事今以梓經一端而驗之固可推也夫百應者化身
B15n0088_p0497c01║也不能者瀍身也梓者瀍身也流傳者化身也昔梓
B15n0088_p0497c02║圓也今梓圓而滿也以目為耳是即觀世音如如不
B15n0088_p0497c03║動即又曰觀自在也或謂觀世音之轉而為菩提達
B15n0088_p0497c04║磨教外別傳不立文字而今乃以梓經擬之不亦左
B15n0088_p0497c05║乎是不然當同泰永寧之際南北人主徇於有漏之
B15n0088_p0497c06║果而泥於文言之麤其用益繁其浸益遠故達磨出
B15n0088_p0497c07║而救之五六傳而後即心非心之教大行而弔奇者
B15n0088_p0497c08║至焚像棄經書七佛名於衵服而流至於倡狂自恣
B15n0088_p0497c09║併其跡而失之葢棒喝之教窮而教典與宗皆兩屈
B15n0088_p0497c10║矣若觀世音之再轉而為達磨也寧不思所以更救
B15n0088_p0497c11║之乎余不敢遽謂密藏為觀世音轉要亦能不失其
B15n0088_p0497c12║意耳或又謂此末瀍時也薄伽梵嘗授記矣念不久
B15n0088_p0497c13║且歸之娑竭龍藏而何以梓為即梓豈復有如迦葉
B15n0088_p0497c14║阿難者能得佛印也則又不然後慈氏而成佛者非
B15n0088_p0497c15║我瞿曇記耶一奮迅而立超三刧夫焉知末法之中
B15n0088_p0497c16║無龍女者出彼龍女寧受記者哉密藏其勉之諸為
B15n0088_p0497c17║密藏緣者亦俱勉之
B15n0088_p0497c18║
B15n0088_p0497c19║佛經部藝文三（詩）
B15n0088_p0497c20║司馬太守聽九思法師講金剛經
B15n0088_p0497c21║唐高適
B15n0088_p0497c22║吾師晉陽寶傑出山河最途經世諦間心到空王外
B15n0088_p0497c23║鳴鐘山虎伏說法天龍會了義同建瓴梵法若吹籟
B15n0088_p0497c24║深知億刧苦善喻恆沙大捨施割肌膚攀緣去親愛
B15n0088_p0497c25║招提何清淨良牧駐輕蓋露冕眾香中臨人覺苑內
B15n0088_p0497c26║心持佛印久標割魔軍退願開初地因末奉彌天對
B15n0088_p0497c27║聽藍谿僧為元居士說維摩經孟郊
B15n0088_p0498a01║古樹少枝葉真僧亦相依山木自曲直道人無是非
B15n0088_p0498a02║手持維摩偈心向居士歸空景忽開霽雪花猶在衣
B15n0088_p0498a03║洗然水谿晝寒物生光輝
B15n0088_p0498a04║觀楚國寺璋上人寫一切經院南有曲池深竹
B15n0088_p0498a05║岑參
B15n0088_p0498a06║璋公不出院羣木閉深居誓寫一切經欲向萬卷餘
B15n0088_p0498a07║揮毫散林鵲研墨警池魚音翻四句偈字譯五天書
B15n0088_p0498a08║鳴鐘竹陰晚汲水桐花初雨氣潤衣鉢香煙泛庭除
B15n0088_p0498a09║此地日清淨諸天應未如不知將錫杖早晚躡空虛
B15n0088_p0498a10║聽僧雲端講經賈島
B15n0088_p0498a11║無生深旨誠難解惟有師言得正真遠近持齋來諦
B15n0088_p0498a12║聽酒坊魚市盡無人
B15n0088_p0498a13║晨詣超師院讀禪經柳宗元
B15n0088_p0498a14║汲井漱寒齒清心拂塵服閒持貝葉書步出東齋讀
B15n0088_p0498a15║真源了無取妄跡世所逐遺言冀可冥繕性何由熟
B15n0088_p0498a16║道人庭宇靜苔色連深竹日出霧露餘青松如膏沐
B15n0088_p0498a17║澹然離言說悟悅心自足
B15n0088_p0498a18║同清江師月夜聽堅正二上人為懷州轉法華
B15n0088_p0498a19║經歌朱灣
B15n0088_p0498a20║若耶谿畔雲門僧夜閑燕坐聽真乘蓮花祕偈藥草
B15n0088_p0498a21║喻二師身住口不住鑿井求泉會到源閉門避火終
B15n0088_p0498a22║迷路前心後心皆此心梵音妙音柔軟音清泠霜磬
B15n0088_p0498a23║有時動寂歷空堂宜夜深向來不寐何所事一念纔
B15n0088_p0498a24║生百慮息風翻亂葉林有聲雪映閒庭月無色元關
B15n0088_p0498a25║密跡難可思醒人悟兮醉人疑衣中繫寶覺者誰臨
B15n0088_p0498a26║川內史字得之
B15n0088_p0498a27║題香山新經堂招僧白居易
B15n0088_p0498b01║煙滿秋堂月滿庭香花漠漠磬泠泠誰能來此尋真
B15n0088_p0498b02║諦白老新開一藏經
B15n0088_p0498b03║和李澧州題韋開州經藏詩前人
B15n0088_p0498b04║既悟蓮花藏須遺貝葉書菩提無處所文字本空虛
B15n0088_p0498b05║觀指非知月忘筌是得魚聞君登彼岸捨筏復何如
B15n0088_p0498b06║讀禪經前人
B15n0088_p0498b07║須知諸相皆非相若住無餘却有餘言下忘言一時
B15n0088_p0498b08║了夢中說夢兩重虛空花豈得兼求果陽（一作物）燄如
B15n0088_p0498b09║何更覓魚攝動是禪禪是動不禪不動即如如
B15n0088_p0498b10║翻經臺前人
B15n0088_p0498b11║一會靈山猶未散重翻貝葉有來由是名精進纔開
B15n0088_p0498b12║眼巖石無端亦點頭
B15n0088_p0498b13║聽素法師講法華經僧皎然
B15n0088_p0498b14║法子出西秦名齊漆道人纔敷藥草義便見雪山春
B15n0088_p0498b15║護講龍來遠聞經鶴下頻應機如一雨誰不滌心塵
B15n0088_p0498b16║聞誦法華經歌僧修雅
B15n0088_p0498b17║山色沈沈松煙羃羃空林之下盤陀之石石上有僧
B15n0088_p0498b18║結跏橫膝誦白蓮經從旦至夕左之右之虎跡狼跡
B15n0088_p0498b19║十片五片異花狼籍偶然相見未深相識知是古之
B15n0088_p0498b20║人今之人是曇彥是曇翼我聞此經有深旨覺帝稱
B15n0088_p0498b21║之有妙義合目冥心子細聽醍醐滴入焦腸裏佛之
B15n0088_p0498b22║意兮祖之髓我之心兮經之旨可憐彈指及舉手不
B15n0088_p0498b23║達目前今正是大矣哉甚奇特空王要使羣生得光
B15n0088_p0498b24║輝一萬八千土土土皆作黃金色四生六道一光中
B15n0088_p0498b25║狂夫猶自問彌勒我亦當年學空寂一得無心便休
B15n0088_p0498b26║息今日親聞誦此經始覺驢乘匪端的我亦當年不
B15n0088_p0498b27║出戶不欲紅塵沾步武今日親聞誦此經始覺行行
B15n0088_p0498c01║皆寶所我亦當年愛吟咏將謂冥搜亂神定今日親
B15n0088_p0498c02║聞誦此經何妨筆硯資真性我亦當年狎兒戲將謂
B15n0088_p0498c03║光陰半虛棄今日親聞誦此經始覺聚沙非小事我
B15n0088_p0498c04║昔曾遊山與水將謂他山非故里今日親聞誦此經
B15n0088_p0498c05║始覺山河無寸地我昔心猿未調伏常將金鎖虛拘
B15n0088_p0498c06║束今日親聞誦此經始覺無物為拳拳師誦此經經
B15n0088_p0498c07║一字字字爛嚼醍醐味醍醐之味珍且美不在脣不
B15n0088_p0498c08║在齒只在勞生方寸裏師誦此經經一句句句白牛
B15n0088_p0498c09║親動步白牛之步疾如風不在西不在東只在浮生
B15n0088_p0498c10║日用中日用不知一何苦酒之腸飯之腑長者揚聲
B15n0088_p0498c11║喚不廻何異聾何異瞽世人之耳非不聰耳聰特向
B15n0088_p0498c12║經中聾世人之目非不明目明特向經中盲合聰不
B15n0088_p0498c13║聰合明不明轆轤上下浪死虛生世人縱識師之音
B15n0088_p0498c14║誰人能識師之心世人縱識師之形誰人能識師之
B15n0088_p0498c15║名師名醫王行佛令來與眾生治心病能使迷者醒
B15n0088_p0498c16║狂者定垢者淨邪者正凡者聖如是則非但天恭敬
B15n0088_p0498c17║人恭敬亦合龍讚𮘀鬼讚𮘀佛讚𮘀豈得背覺合塵
B15n0088_p0498c18║之徒不稽首而歸命
B15n0088_p0498c19║贈持法華經僧僧齊己
B15n0088_p0498c20║眾人有口不說是即說非吾師有口何所為蓮經七
B15n0088_p0498c21║軸六萬九千字日日夜夜終復始乍吟乍諷何悠揚
B15n0088_p0498c22║風篁古松含秋霜但恐天龍夜又乾闥眾㽬塞虛空
B15n0088_p0498c23║耳皆聳我聞念經功德緣舌根可等金剛堅他時刧
B15n0088_p0498c24║火洞燃後神光璨璨如紅蓮受持身心苟精潔尚能
B15n0088_p0498c25║使煩惱大海水枯竭魔王輪幢自摧折何况更如理
B15n0088_p0498c26║行如理說
B15n0088_p0498c27║贈念法華經僧前人
B15n0088_p0499a01║念念念兮入惡易念念念兮入善難念經念佛能一
B15n0088_p0499a02║般愛河竭處生波瀾言公少年真法器白晝不出夜
B15n0088_p0499a03║不睡心心緣經口緣字一室寥寥燈照地沈檀卷軸
B15n0088_p0499a04║寶函盛薝蔔香薰水精記空山木落古寺閑松枝鶴
B15n0088_p0499a05║眠霜霰乾牙根舌根水滴寒珊瑚搥打紅琅玕但恐
B15n0088_p0499a06║蓮花七朵一時折朵朵似君心地白又恐天風吹天
B15n0088_p0499a07║花繽紛如雨飄袈裟况聞此經甚微妙百千諸佛真
B15n0088_p0499a08║祕要靈山說後始傳來聞者雖多持者少更堪誦入
B15n0088_p0499a09║陀羅尼（此云總持）唐音梵音相雜時舜絃和雅薰風吹文
B15n0088_p0499a10║王武王絃更悲如此爭不遺碧空中有龍來聽有鬼
B15n0088_p0499a11║來聽亦使人間聞者敬見者敬自然心虛空性清淨
B15n0088_p0499a12║此經真體即毘盧（此云種種光）雪嶺白牛君識無
B15n0088_p0499a13║題取經詩（載翻譯名義集云唐義淨三藏作）無名氏
B15n0088_p0499a14║晉宋齊梁唐代間高僧求法離長安去人成百歸無
B15n0088_p0499a15║十後者安知前者難路遠碧天唯冷結沙河遮日力
B15n0088_p0499a16║疲殫後賢如未諳斯旨往往將經容易看
B15n0088_p0499a17║題焚經臺（有序）無名氏
B15n0088_p0499a18║譯經圖紀云漢明帝世佛法初入中國于末平十
B15n0088_p0499a19║四年正月十五日大集白馬寺南門會道士齎靈
B15n0088_p0499a20║寶諸經與佛經像舍利置兩壇舉火焚燒佛舍利
B15n0088_p0499a21║放光道經獨燬燼無存後人因其處稱焚經臺也
B15n0088_p0499a22║此詩載翻譯名義集云唐太宗作其聲調不類要
B15n0088_p0499a23║是後人妄托
B15n0088_p0499a24║門徑蕭蕭長綠苔一回登此一徘徊青牛謾說函關
B15n0088_p0499a25║去白馬親從印土來確寔是非憑烈焰要分真偽築
B15n0088_p0499a26║高臺春風也解嫌狼籍吹盡當年道教灰
B15n0088_p0499a27║贈念經僧周朴
B15n0088_p0499b01║菴前古折碑夜靜念經時月皎（一作皓）海霞散露濃山
B15n0088_p0499b02║草垂鬼聞拋故塚禽聽離寒枝想得天花墜馨香拂
B15n0088_p0499b03║白眉
B15n0088_p0499b04║誦經偈宋法昇
B15n0088_p0499b05║我誦光明經自得三昧力舉起便周圓何用高聲覓
B15n0088_p0499b06║一日三百部日輪猶未出見者總生疑我心自堅寔
B15n0088_p0499b07║久雨齋居誦經朱熹
B15n0088_p0499b08║端居獨無事聊披釋氏書暫釋塵累牽超然與道俱
B15n0088_p0499b09║門掩竹林幽禽鳴山雨餘了此無為法身心同晏如
B15n0088_p0499b10║讀傳燈錄金史肅
B15n0088_p0499b11║閉戶懶不出真成住夏僧肝腸雖自苦面目得人憎
B15n0088_p0499b12║處世若大夢學禪猶小乘早知文字悞更用讀傳燈
B15n0088_p0499b13║予寫金剛經與王正道正道與朱少章復以詩
B15n0088_p0499b14║來輙次二公韻宇文虛中
B15n0088_p0499b15║平生幸識繫珠衣窮走他鄉未得歸有客為傳祇樹
B15n0088_p0499b16║法此心便息漢陰機百千三昧一門入四十九年諸
B15n0088_p0499b17║事非寄與香山老居士要馮二義發餘輝（次正道韻）
B15n0088_p0499b18║前世曾為粥飯僧此生隨處且騰騰經年因認人我
B15n0088_p0499b19║相教外都忘大小乘寫去欲云居士頌信來如續祖
B15n0088_p0499b20║師燈他年辱贈茅庵句誰謂因緣昔未曾（次少章韻）
B15n0088_p0499b21║夜聞吳女誦經明高啟
B15n0088_p0499b22║雲窻月帳散花多閒讀金經夜若何嬌舌乍彈鸚學
B15n0088_p0499b23║語芳心已定井銷波尼師曾教青蓮偈女伴徒為白
B15n0088_p0499b24║苧歌聽處若迷空色相應須愁殺病維摩
B15n0088_p0499b25║楊儀部君謙纂述之餘頗修靜業瞻對無由悵
B15n0088_p0499b26║然成詠文徵明
B15n0088_p0499b27║不見高人動經月似聞觀道獨澄懷一函自課維摩
B15n0088_p0499c01║品百日方持白傅齋春到梅花開小閣夢回凉月印
B15n0088_p0499c02║空階從知不受風塵累二十年前已乞骸
B15n0088_p0499c03║春日焦山閱楞嚴僧通潤
B15n0088_p0499c04║一枝懸笠處三月聚糧時日出人初醒春深燕不知
B15n0088_p0499c05║細風梳石髮新水扈江籬未入空王室冥然尚有疑
B15n0088_p0499c06║讀華嚴合論陶望齡
B15n0088_p0499c07║禪心端合一生休偈價真堪萬死酬虛有身形似腰
B15n0088_p0499c08║鼓愧無手指發箜篌謾繙小本華嚴論為送初凉葉
B15n0088_p0499c09║落秋頂髮欲斑除未得祗應枯瘦擬比丘
B15n0088_p0499c10║牛首山閱楞嚴夜坐殷邁
B15n0088_p0499c11║一軸楞嚴閱未終四山風靜暮林空忽逢華屋身能
B15n0088_p0499c12║入自得神珠道不窮樹影欲迷雲度處經聲遙聽月
B15n0088_p0499c13║明中共傳鹿鳥春深後猶向烟蘿禮法融
B15n0088_p0499c14║讀佛書歸有光
B15n0088_p0499c15║天竺降靈聖利益其在此雪山真苦行九惱尚纏己
B15n0088_p0499c16║非徒食馬麥空鉢良可恥紛紛旃茶女謗論或未已
B15n0088_p0499c17║不知手指中猶出五獅子
B15n0088_p0499c18║
B15n0088_p0499c19║佛經部選句
B15n0088_p0499c20║唐司空曙詩講席舊逢山鳥至梵經初向竺僧求
B15n0088_p0499c21║劉禹錫詩身無彼我那懷土心會真如不讀經
B15n0088_p0499c22║皮日休詩桂寒自落飜經案石冷空消洗鉢泉
B15n0088_p0499c23║皇甫曾詩秋夜聞清梵餘音逐海潮（又）口翻貝葉古
B15n0088_p0499c24║字經手持金策聲泠泠
B15n0088_p0499c25║劉長卿詩歸共臨川史同飜貝葉文（又）却對香煙閒
B15n0088_p0499c26║誦經春泉漱玉寒泠泠雲房寂寂夜鐘後吳音清切
B15n0088_p0499c27║令人聽
B15n0088_p0500a01║戎昱詩問經翻貝葉論法指蓮花
B15n0088_p0500a02║鮑溶詩滿山雨色應難見隔澗經聲又不聞
B15n0088_p0500a03║孟郊詩茗啜綠淨花經誦清柔音
B15n0088_p0500a04║熊孺登詩栴檀刻像今猶少白石鐫經古未曾
B15n0088_p0500a05║李商隱詩憶奉蓮花座兼聞貝葉經
B15n0088_p0500a06║許渾詩錫隨山鳥動經附海船回（又）吳僧誦經罷敗
B15n0088_p0500a07║衲倚蒲團
B15n0088_p0500a08║宋范仲淹詩得食鴉朝聚聞經虎夜回
B15n0088_p0500a09║蘇軾詩山中老宿依然在案上楞嚴已不看
B15n0088_p0500a10║蘇轍詩調心開貝葉救病讀仙經
B15n0088_p0500a11║孫覿詩老僧渾不語危坐卷殘經
B15n0088_p0500a12║朱繼芳詩過夏功勞眠與食誰能展卷看楞伽
B15n0088_p0500a13║金李俊民詩泉因龍吐出經自兔銜來
B15n0088_p0500a14║柳貫詩空聞白馬馱經去幾見黃龍聽法來
B15n0088_p0500a15║元袁桷詩拾薪供茗具滴露寫經籤
B15n0088_p0500a16║周伯琦詩牀上貝書多譯梵門前海舶直通燕
B15n0088_p0500a17║宋无詩鵲供銜來果猿看誦罷經（又）像禮栴檀千古
B15n0088_p0500a18║佛經翻貝葉五天書
B15n0088_p0500a19║陳植詩馱經馬跡遠念佛鳥聲微
B15n0088_p0500a20║明童珮詩翻經對靈鷲日日鳥聲中
B15n0088_p0500a21║張羽詩案上梵經皆貝葉手中談塵是青松
B15n0088_p0500a22║王野詩春花乞食雲門寺秋葉飜經瓦屋山
B15n0088_p0500a23║
B15n0088_p0500a24║
B15n0088_p0500a25║
B15n0088_p0500a26║
B15n0088_p0500a27║
B15n0088_p0500b01║佛經部紀事一
B15n0088_p0500b02║佛法金湯編劉向成帝時為光祿大夫鴻嘉二年校
B15n0088_p0500b03║書天祿閣往往見有佛經向著列仙傳云吾披檢藏
B15n0088_p0500b04║書緬尋太史撰列仙圖自黃帝已下迄至於今得仙
B15n0088_p0500b05║道者一百四十九人其七十四人乃見佛經
B15n0088_p0500b06║法苑珠林濟陰丁承字德慎建安中北界居民婦詣
B15n0088_p0500b07║外井汲水有胡人長鼻深目左過井上從婦人乞飲
B15n0088_p0500b08║飲訖忽然不見婦則腹痛遂加轉劇啼呼有頃卒然
B15n0088_p0500b09║起坐胡語指麾邑中有數十家悉共觀視婦呼索紙
B15n0088_p0500b10║筆來欲作書得筆便作胡書橫行或如乙或如己滿
B15n0088_p0500b11║五紙投著地教人讀此書邑中無能讀者有一小兒
B15n0088_p0500b12║十餘歲婦即指此小兒能讀小兒得書便胡語讀之
B15n0088_p0500b13║觀者驚愕不知何謂婦教小兒起舞小兒即起翹足
B15n0088_p0500b14║以手弄相和須臾各休即以白德慎德慎召見婦及
B15n0088_p0500b15║兒問之云當時忽忽不自覺知德慎欲驗其事即遣
B15n0088_p0500b16║吏齎書詣許下寺以示舊胡胡大驚言佛經中間亡
B15n0088_p0500b17║失道遠憂不能得雖口誦不具足此乃本書遂畱寫
B15n0088_p0500b18║之
B15n0088_p0500b19║沙門仕行者潁川人也姓朱氏氣志方遠識宇沉正
B15n0088_p0500b20║修心真詣榮辱不能動焉時經典未備唯有小品而
B15n0088_p0500b21║章句闕略義致弗顯魏甘露五年發迹雍州西至于
B15n0088_p0500b22║闐尋求經藏踰歷諸國西域僧徒多小乘學聞仕行
B15n0088_p0500b23║求方等諸經咸駭怪不與曰邊人不識正法將多惑
B15n0088_p0500b24║亂仕行曰經云千載將未法當東流若疑非佛說請
B15n0088_p0500b25║以至誠驗之乃焚柴灌油煙炎方盛仕行捧經涕淚
B15n0088_p0500b26║稽顙誓曰若果出金口應宣布漢地諸佛菩薩宜為
B15n0088_p0500b27║證明於是投經火中騰燎移景既而一積煨燼文字
B15n0088_p0500c01║無毀皮牒若故舉國欣敬因留供養遣弟子法饒齎
B15n0088_p0500c02║送梵本還至陳畱浚儀倉垣諸寺出之凡九十篇二
B15n0088_p0500c03║十萬言河南居士竺叔蘭練解方俗深善法味親共
B15n0088_p0500c04║傳譯今放光首品是也
B15n0088_p0500c05║華嚴持驗魏蜀僧法建禪行高特素持華嚴時武陵
B15n0088_p0500c06║王東下令弟規守益州魏遣將軍尉遲迥來伐蜀規
B15n0088_p0500c07║既降款城內各僧皆被拘禁至夜忽有光明燭天迥
B15n0088_p0500c08║遣人尋光乃見諸僧並睡惟師端坐誦經光從口出
B15n0088_p0500c09║迥聞自到師所頂禮坐聽達旦始休因問法師夜誦
B15n0088_p0500c10║何經師曰華嚴經迥問誦得幾許師曰貧僧發心欲
B15n0088_p0500c11║誦一藏情多懈怠今始得千卷耳迥驚疑不信將欲
B15n0088_p0500c12║試之曰屈誦一遍應不勞損否師曰誦經沙門常事
B15n0088_p0500c13║豈憚勞苦乃設高座令諸僧眾並執經本聽師登座
B15n0088_p0500c14║宣誦七日夜數乃滿足迥起謝別因並釋放諸僧既
B15n0088_p0500c15║而嘆曰如來滅後阿難是為總持未能過此蜀中乃
B15n0088_p0500c16║有此人所以常保安樂豈偶然哉
B15n0088_p0500c17║蓮社高賢傳初餘杭山沙門法志常誦法華有雉巢
B15n0088_p0500c18║於庵側翔集座隅若聽受狀如是七年一日忽憔悴
B15n0088_p0500c19║志曰汝能聽經必生人道明旦雉殞即為瘞之夜夢
B15n0088_p0500c20║童子拜曰因聽經得脫羽類今生山前王氏后其家
B15n0088_p0500c21║設齋志方踵門兒曰我和尚來也志撫之曰汝我雉
B15n0088_p0500c22║兒也解衣視掖下有雉毳三莖七歲令入山出家十
B15n0088_p0500c23║六落髮以掖有毳因名以翼
B15n0088_p0500c24║法苑珠林晉周閔汝南人也晉護軍將軍家世奉法
B15n0088_p0500c25║蘇峻之亂都邑人士皆東西播遷閔家有大品一部
B15n0088_p0500c26║以半幅八丈素反覆書之又有餘經數臺大品亦雜
B15n0088_p0500c27║在其中既當避難單行不能得盡持去尤惜大品不
B15n0088_p0501a01║知在何臺中倉卒應去不遑尋搜徘徊歎咤不覺大
B15n0088_p0501a02║品忽自出外閔驚喜持去周氏遂世寶之今云尚在
B15n0088_p0501a03║一說云周嵩婦胡母氏有素書大品素廣五寸而大
B15n0088_p0501a04║品一部盡在焉又并有舍利銀甖貯之並緘於深篋
B15n0088_p0501a05║永嘉之亂胡母將避兵南奔經及舍利自出篋外因
B15n0088_p0501a06║取懷之以渡江東又嘗遇火不暇取經及屋盡火滅
B15n0088_p0501a07║得之于灰燼之下儼然如故會稽王道子就嵩曾云
B15n0088_p0501a08║求以供養後嘗蹔在新渚寺劉敬叔云曾親見此經
B15n0088_p0501a09║字如麻大巧密分明新渚寺今天安寺也此經蓋得
B15n0088_p0501a10║道僧釋慧則所寫也或云嘗在簡靖寺靖首尼讀
B15n0088_p0501a11║法華持驗晉天竺比丘摩訶羅讀摩訶衍德行彌著
B15n0088_p0501a12║國王正信常布髮掩泥令蹈其上或白王此人不多
B15n0088_p0501a13║讀經何大供養王曰我曾於夜半欲見此比丘即到
B15n0088_p0501a14║其所見彼在一窟中讀法華經有金色光明人乘白
B15n0088_p0501a15║象王合掌供養我方近即不見因問比丘以我來故
B15n0088_p0501a16║金色人滅耶比丘云此是徧吉菩薩徧吉自言若有
B15n0088_p0501a17║人誦法華經當乘白象來教導之我讀是經徧吉自
B15n0088_p0501a18║來矣徧吉即經中普賢菩薩也我聞是已禮足而退
B15n0088_p0501a19║是故我今勤當供養
B15n0088_p0501a20║法苑珠林晉董吉者於潛人也奉法三世至吉尤精
B15n0088_p0501a21║進恆齋戒誦首楞嚴經村中有病輙請吉讀經所救
B15n0088_p0501a22║多愈同縣何晃者亦奉法士也咸和中卒得山毒之
B15n0088_p0501a23║病甚困晃兄惶遽馳往請吉董何二舍相去六七十
B15n0088_p0501a24║里復隔大溪五月中大雨晃兄初渡時水尚未至吉
B15n0088_p0501a25║與期投中食比往而山水暴漲不復可涉吉不能泅
B15n0088_p0501a26║遲迴歎息坐岸良久欲下不敢渡吉既信直必欲赴
B15n0088_p0501a27║期乃惻然發心自誓曰吾救人苦急不計軀命尅冀
B15n0088_p0501b01║如來大士當照乃誠便脫衣以囊經戴置頭上逕入
B15n0088_p0501b02║水中量其深淺乃應至頸及吉渡止著膝耳既得上
B15n0088_p0501b03║岸失囊經甚惋恨進至晃家三禮懺悔流涕自責俛
B15n0088_p0501b04║仰之間便見經囊在高座上吉悲喜取看浥浥如有
B15n0088_p0501b05║濕氣開囊視經尚燥如故於是村人一時奉法
B15n0088_p0501b06║西晉蜀郡沙門靜僧生小出家以苦行致稱為蜀三
B15n0088_p0501b07║賢寺主誦法華經每誦經時常感虎來蹲前聽誦訖
B15n0088_p0501b08║乃去又恆見左右有四人為侍年雖衰老而精勤彌
B15n0088_p0501b09║勵遂終其業云
B15n0088_p0501b10║冥祥記晉周璫會稽剡人也家世奉法璫年十六便
B15n0088_p0501b11║蔬食誦經正月長齋竟延僧設八關齋及請其師竺
B15n0088_p0501b12║佛密支法階佛密令持小品齋轉讀三日僧赴齋忘
B15n0088_p0501b13║持小品至中食畢欲讀經方憶甚惆悵璫家在坂怡
B15n0088_p0501b14║村去寺三十里無人遣取至人定燒香畢本家恨不
B15n0088_p0501b15║得經密益踧踖有頃聞叩門者言送小品經璫愕然
B15n0088_p0501b16║心喜開門見一年少著單衣裌先所不識又非時人
B15n0088_p0501b17║疑其神異便長跪受經要使前坐年少不肯進曰斯
B15n0088_p0501b18║夜當來聽經比出不復見香氣滿宅既而視之乃是
B15n0088_p0501b19║密經也道俗驚喜密經先在廚中緘鑰甚謹還視其
B15n0088_p0501b20║鑰儼然如故於是村中十餘家咸皆奉佛璫遂出家
B15n0088_p0501b21║字曇嶷諷誦眾經二十萬言
B15n0088_p0501b22║法苑珠林晉沙門釋開達隆安二年登隴採甘草為
B15n0088_p0501b23║羌所執時年大饑羌胡相噉乃置達柵中將食之先
B15n0088_p0501b24║在柵者十有餘人羌日夕烹葅唯達尚存自達被執
B15n0088_p0501b25║便潛誦觀世音經不懈於心及明日當見噉其晨始
B15n0088_p0501b26║曙忽有大虎遙逼羣羌奮怒號吼羌各駭怖迸走虎
B15n0088_p0501b27║乃前嚙柵木得成小缺可容人過已而徐去達初見
B15n0088_p0501c01║虎嚙柵謂必見害柵既穿不入心疑其異謂是觀世
B15n0088_p0501c02║音力計諸羌未及便即穿柵逃走夜行晝伏遂得免
B15n0088_p0501c03║脫
B15n0088_p0501c04║謝敷字慶緒會稽山陰人鎮軍將軍輶之兄子也少
B15n0088_p0501c05║有高操隱于東山篤信大法精勤不倦手寫首楞嚴
B15n0088_p0501c06║經嘗置都下白馬寺中寺為鄰火所延什物餘經並
B15n0088_p0501c07║成煨燼而此經止燒紙頭界畫外而已文字悉存無
B15n0088_p0501c08║所毀失敷死時友人疑其得道及聞此經彌加驚異
B15n0088_p0501c09║晉法門竺法純山陰顯義寺主也元興中起寺買材
B15n0088_p0501c10║路經湖道材主是婦人與同船俱行既入湖日暮暴
B15n0088_p0501c11║風波浪如山船小水入又與婦人同行命在瞬息乃
B15n0088_p0501c12║一心誦觀世音經時既入夜行旅已絕俄有大船流
B15n0088_p0501c13║至純即乘渡之而此小船應時淪沒大舟隨波鼓盪
B15n0088_p0501c14║俄得達岸也
B15n0088_p0501c15║昔揚州江畔有亭湖神嚴峻甚惡於時有一客僧婆
B15n0088_p0501c16║羅門名曰法藏善能持呪辟諸邪毒竝皆有驗別有
B15n0088_p0501c17║小僧就藏學呪經數年學業成就亦能降伏諸邪毒
B15n0088_p0501c18║惡故詣亭湖神廟止宿誦呪伏神其夜見神遂致殞
B15n0088_p0501c19║命藏師聞弟子誦呪致死懷忿自來夜到神廟瞋意
B15n0088_p0501c20║誦呪神來出見自亦致死同寺有僧每恆受持般若
B15n0088_p0501c21║聞師徒竝亡遂來神所於廟夜誦金剛般若至夜半
B15n0088_p0501c22║中聞有風聲極大迅速之間見有一物其形偉大壅
B15n0088_p0501c23║聳驚人奇特可畏口齒長利眼光如電種種神變不
B15n0088_p0501c24║可具述經師端坐正念誦經剎那匪懈情無怯怕都
B15n0088_p0501c25║不憂懼神見形泰攝諸威勢來至師前右膝著地合
B15n0088_p0501c26║掌恭敬聽經訖師問神曰檀越是何神靈初來猛峻
B15n0088_p0501c27║後乃容豫神答云弟子惡業報得如是是此湖神然
B15n0088_p0502a01║甚信敬經師又問若神信敬何以前二師竝皆打死
B15n0088_p0502a02║答云前二師死者為不能受持大乘經典瞋心誦呪
B15n0088_p0502a03║見弟子來逆前放罵專誦惡語欲降弟子弟子不伏
B15n0088_p0502a04║於時二僧見弟子形惡自然怖死亦非弟子故殺二
B15n0088_p0502a05║僧左近道俗見前二僧被殺謂經師亦死相率往看
B15n0088_p0502a06║且見平安容儀歡泰時人甚怪競共問由具答前意
B15n0088_p0502a07║實因般若威力聖教不虛諸人因此發心受持般若
B15n0088_p0502a08║者眾
B15n0088_p0502a09║晉書姚興載記興如逍遙園引諸沙門於澄元堂聽
B15n0088_p0502a10║鳩摩羅什演說佛經羅什通辨夏言尋覽舊經多有
B15n0088_p0502a11║乖謬不與胡本相應興與羅什及沙門僧略僧遷道
B15n0088_p0502a12║樹僧叡道坦僧肇曇順等八百餘人更出大品羅什
B15n0088_p0502a13║持胡本興執舊經以相考校其新文異舊者皆會於
B15n0088_p0502a14║理義續出諸經并諸論三百餘卷今之新經皆羅什
B15n0088_p0502a15║所譯興既託意於佛道公卿已下莫不欽附沙門自
B15n0088_p0502a16║遠而至者五千餘人起浮圖於永貴里立般若臺於
B15n0088_p0502a17║中宮沙門坐禪者恆有千數州郡化之事佛者十室
B15n0088_p0502a18║而九矣
B15n0088_p0502a19║苻丕載記丕以徐義為右丞相兵敗為慕容永所獲
B15n0088_p0502a20║械埋其足將殺之義誦觀世音經至夜中土開械脫
B15n0088_p0502a21║於重禁之中若有人導之者遂奔楊佺期佺期以為
B15n0088_p0502a22║洛陽令
B15n0088_p0502a23║華嚴持驗東晉沙門支法領志樂大乘捐軀求法聞
B15n0088_p0502a24║于闐東南二千餘里有拘遮盤國國君相傳敬禮大
B15n0088_p0502a25║乘王宮內有華嚴摩訶般若大集等經並十萬偈王
B15n0088_p0502a26║躬受持莊嚴供養於是裹糧抗策備歷艱途至拘盤
B15n0088_p0502a27║國竭誠請禱遂得華嚴前分三萬六千偈齎還即東
B15n0088_p0502b01║晉朝所譯經也此華嚴入東土之始
B15n0088_p0502b02║佛祖通載沙門惠觀與惠嚴謝靈運等詳定大涅槃
B15n0088_p0502b03║經頗增損其辭因夢為神人呵之曰乃敢妄以凡情
B15n0088_p0502b04║輕瀆聖典觀等惶懼而止
B15n0088_p0502b05║法苑珠林宋元嘉初有黃龍沙門曇無竭者誦觀世
B15n0088_p0502b06║音經淨修苦行與徒屬二十五人往尋佛國備經艱
B15n0088_p0502b07║險既達天竺舍衛路逢山象一羣竭齎經誦念稱名
B15n0088_p0502b08║歸命有獅子從林中出象驚奔走後有野牛一羣鳴
B15n0088_p0502b09║吼而來將欲加害竭又如初歸命有大鷲飛來牛便
B15n0088_p0502b10║驚散遂得免
B15n0088_p0502b11║宋魏世子者梁郡人也奉法精進兒子遵修唯婦迷
B15n0088_p0502b12║閉不信釋教元嘉初女年十四病死七日而甦云可
B15n0088_p0502b13║安施高座并無量壽經世子即為具設經座女先雖
B15n0088_p0502b14║齋戒禮拜而未嘗看經即升座轉讀聲句清利下啟
B15n0088_p0502b15║父言兒死便往無量壽國見父兄及己三人池中已
B15n0088_p0502b16║有芙蓉大華後當化生其中唯母獨無不勝此苦乃
B15n0088_p0502b17║心故歸啟報語竟復絕母於是乃敬法云
B15n0088_p0502b18║宋王球字叔達太原人為涪陵太守以元嘉元年于
B15n0088_p0502b19║郡失守繫在刑獄防鎖堅固球先精進用心尤至獄
B15n0088_p0502b20║中百餘人並多饑餓球每食皆分施之日自持齋至
B15n0088_p0502b21║心念觀世音夜夢升高座見一沙門以一卷經與之
B15n0088_p0502b22║題名光明按行品併諸菩薩名球得而披讀忘第一
B15n0088_p0502b23║菩薩名第二觀音第三大勢至又見一車輪沙門曰
B15n0088_p0502b24║此五道門也既覺鎖皆斷脫球心知神力彌增專志
B15n0088_p0502b25║因自釘治其鎖經三日而被原宥
B15n0088_p0502b26║宋沙門竺惠慶廣陵人也經行修明元嘉十二年荊
B15n0088_p0502b27║揚大水惠慶將入廬山船至江而暴風忽起同旅已
B15n0088_p0502c01║得依浦唯惠慶船飄颺江中風急浪湧唯待淪覆惠
B15n0088_p0502c02║慶正心端意誦觀世音經洲際之人望見其船迎颷
B15n0088_p0502c03║截流如有數十人牽挽之者逕到其岸一舫全濟
B15n0088_p0502c04║冥祥記宋居士卞悅之濟陰人也作朝請居在潮溝
B15n0088_p0502c05║行年五十未有子息婦為取妾復積載不孕將祈求
B15n0088_p0502c06║繼嗣發願誦觀音經千遍其數垂竟妾即有娠遂生
B15n0088_p0502c07║一男時即元嘉十四年也
B15n0088_p0502c08║法苑珠林宋慧和沙門者京師眾造寺僧也元嘉之
B15n0088_p0502c09║難和猶為白衣屬劉胡部下胡常遣將士數十人作
B15n0088_p0502c10║諜東下和亦預行行至鵲渚而值臺軍西上諜眾離
B15n0088_p0502c11║散各逃草澤和得竄下至新林見野老衣服縷敝和
B15n0088_p0502c12║乃以貌整袴褶易其衣提籃負擔若類田人時諸遊
B15n0088_p0502c13║軍捕此散諜視和形色疑而問之和答對謬略因被
B15n0088_p0502c14║笞掠登時見斬和自散走便恆誦念觀世音經至將
B15n0088_p0502c15║斬時祈懇彌至既而軍人揮刃屢跌三舉三折並驚
B15n0088_p0502c16║而釋之和於是出家遂成精業
B15n0088_p0502c17║談藪宋張暢常奉持觀世音經南譙之搆逆也暢不
B15n0088_p0502c18║從王欲害之夜夢觀世音曰汝不可殺暢遂不敢害
B15n0088_p0502c19║及王敗暢繫獄誦觀世音經千遍鏁寸寸斷獄司易
B15n0088_p0502c20║之復斷吏白釋之
B15n0088_p0502c21║太平廣記宋太原王元謨爽邁不羣北征失律軍法
B15n0088_p0502c22║當死夢人謂之曰汝誦觀世音千遍可得免禍謨曰
B15n0088_p0502c23║命懸旦夕千遍何日可得授云觀世音南無佛與佛
B15n0088_p0502c24║有因與佛有緣佛法相緣常樂我淨朝念觀世音暮
B15n0088_p0502c25║念觀世音念念從心起念佛不離心既而誦滿千遍
B15n0088_p0502c26║將就戮將軍沈慶之諫遂免歷位尚書金紫豫州刺
B15n0088_p0502c27║史
B15n0088_p0503a01║法苑珠林宋邢懷明河間人為大將軍參軍嘗隨南
B15n0088_p0503a02║郡太守朱循之北伐同見陷沒伺候間隙俱遁南歸
B15n0088_p0503a03║夜行晝伏三日猶懼追捕乃遣人前覘虜候數日不
B15n0088_p0503a04║還一夕將雨陰暗所遣人將曉忽至乃驚曰向遙見
B15n0088_p0503a05║火光甚明故來投之那得至而反暗循等驚愕懷明
B15n0088_p0503a06║先奉法自出征恆頂戴觀世音經誦讀不廢夕亦暗
B15n0088_p0503a07║誦咸疑是經神力遂得脫免居於京師忽有沙門詣
B15n0088_p0503a08║懷明云貧道見此巷中及君家有血氣宜移避語畢
B15n0088_p0503a09║去懷明追而目之出門便不見意甚惡之經二旬鄰
B15n0088_p0503a10║人張景秀傷父及殺妻懷明以為血氣之徵庶得無
B15n0088_p0503a11║事時與劉斌劉敬文同在一巷其年竝以劉湛之黨
B15n0088_p0503a12║被誅夷
B15n0088_p0503a13║宋釋慧慶廣陵人出家止廬山寺學通經律清潔有
B15n0088_p0503a14║戒行誦法華經十地思益維摩每夜吟誦常聞空中
B15n0088_p0503a15║有彈指讚嘆之聲會大雷雨風濤船將覆沒慶惟誦
B15n0088_p0503a16║經不輟覺船在浪中如有人牽之倏忽至岸於是篤
B15n0088_p0503a17║勵彌復精勤矣
B15n0088_p0503a18║述異記宋羅璵妻費氏者寧蜀人父悅為寧州刺史
B15n0088_p0503a19║費少而敬信誦法華經數年勤至不倦後得病忽苦
B15n0088_p0503a20║心痛闔門惶懼屬纊待時費心念我誦經勤苦宜有
B15n0088_p0503a21║善祐庶不遂致死也既而睡臥食頃而寤乃夢見佛
B15n0088_p0503a22║於牕中援手以摩其心應時即愈一堂男女婢僕悉
B15n0088_p0503a23║覩金光亦聞香氣璵從妺於時省疾牀前亦具聞見
B15n0088_p0503a24║於是大興信悟虔戒至終每以此端進化子姪焉
B15n0088_p0503a25║法苑珠林宋釋慧嚴京師東安寺僧也理思該暢見
B15n0088_p0503a26║器道俗嘗嫌大涅槃經文字繁多遂加刊削就成數
B15n0088_p0503a27║卷寫兩三通以示同好因寢寤之際忽見一人身長
B15n0088_p0503b01║二丈餘形氣偉壯謂之曰涅槃尊經眾藏之宗何得
B15n0088_p0503b02║以君瑣思輕加斟酌嚴悵然不釋猶以發意苟覓多
B15n0088_p0503b03║知明夕將臥復見昨人甚有怒色謂曰過而知改是
B15n0088_p0503b04║謂非過昨故相告猶不已乎此經既無行理且君禍
B15n0088_p0503b05║亦將及嚴驚覺失措未及申旦便馳信求還悉燒除
B15n0088_p0503b06║之
B15n0088_p0503b07║宋韓徽者未詳何許人也居於支江其叔幼宗宋末
B15n0088_p0503b08║為湘州府中兵昇明元年荊州刺史沈攸之舉兵東
B15n0088_p0503b09║下湘府長史庾佩玉阻甲自守未知所赴以幼宗猜
B15n0088_p0503b10║貳殺之戮及妻拏徽以兄子繫於郡獄鐵木竟體鉗
B15n0088_p0503b11║梏甚嚴須拷畢情黨將悉誅滅徽惶迫無計待斬而
B15n0088_p0503b12║已徽本嘗事佛頗諷讀觀世音經於是晝夜誦經至
B15n0088_p0503b13║數百遍方晝而鎖忽自鳴若燒炮石瓦爆咤之聲已
B15n0088_p0503b14║而視其鎖鏙然自解徽懼獄司謂其解截遽呼告之
B15n0088_p0503b15║吏雖驚異而猶更釘鍱徽如常諷誦又經一日鎖復
B15n0088_p0503b16║鳴解狀如初時吏乃具告佩玉玉取鎖詳視服其通
B15n0088_p0503b17║感即免釋之
B15n0088_p0503b18║法華持驗宋釋道生鉅鹿人幼從竺法汰出家初入
B15n0088_p0503b19║廬山幽棲七年時誦法華經嘗以入道之要慧解為
B15n0088_p0503b20║本于是鑽仰羣經不憚疲苦往關中稟承羅什辨問
B15n0088_p0503b21║超卓咸稱神悟後入虎丘山講經至闡提皆有佛性
B15n0088_p0503b22║頑石皆為點頭又在半塘誦法華經有一童子從師
B15n0088_p0503b23║出家亦誦法華無何童子命終因瘞于林一夕聞誦
B15n0088_p0503b24║經聲鄉人異之啟視乃獲一舌生青蓮花因此起塔
B15n0088_p0503b25║後葺成寺
B15n0088_p0503b26║法苑珠林彭子喬者益陽縣人也任本郡主簿事太
B15n0088_p0503b27║守沈文龍建元元年以罪被繫子喬少年嘗出家還
B15n0088_p0503c01║俗後常誦觀世音經時文龍盛怒防械稍急必欲殺
B15n0088_p0503c02║之子喬憂懼無復餘計唯至誠誦經至百餘遍疲而
B15n0088_p0503c03║晝寢同繫者有十許人亦俱睡有湘西縣吏杜道榮
B15n0088_p0503c04║亦繫在獄乍寐不甚得熟忽見有雙白鶴集子喬雙
B15n0088_p0503c05║械上有頃道榮起見子喬雙械脫在脚外而械痕猶
B15n0088_p0503c06║在焉道榮驚視子喬亦寤共視械咨嗟道榮問曰有
B15n0088_p0503c07║所夢不答曰不夢道榮以所見說之子喬雖知必已
B15n0088_p0503c08║尚慮獄家疑其欲叛乃取械著之經四五日而蒙釋
B15n0088_p0503c09║放
B15n0088_p0503c10║祥異記永明中揚都高座寺釋慧進者少雄勇游俠
B15n0088_p0503c11║年四十忽悟非常因出家蔬食布衣誓誦法華用心
B15n0088_p0503c12║勞苦執卷便病乃發願造百部以悔先障始聚錢一
B15n0088_p0503c13║千六百文賊來索物進示經錢賊慙而退爾後遂成
B15n0088_p0503c14║百部故病亦愈誦經既廣情願又滿廻此誦業願生
B15n0088_p0503c15║安養聞空中告曰法願已足必得往生無病而卒八
B15n0088_p0503c16║十餘矣
B15n0088_p0503c17║高僧傳齊武帝時東山人掘土見一物狀如兩脣其
B15n0088_p0503c18║中舌鮮紅赤色以事奏聞帝問道俗沙門法尚對曰
B15n0088_p0503c19║此持法華者兦相不壞也誦滿千遍其驗徵矣乃集
B15n0088_p0503c20║持法華者圍繞誦經纔發聲其脣舌一時鼓動見者
B15n0088_p0503c21║毛𥪡以事奏聞詔石函緘之
B15n0088_p0503c22║法苑珠林齊釋弘明會稽山陰人也少出家貞苦有
B15n0088_p0503c23║戒節止山陰雲門寺誦法華習禪定精勤禮懺六時
B15n0088_p0503c24║不輟每旦則水瓶自滿實感諸天童子以為給使也
B15n0088_p0503c25║每明坐禪虎常伏於室內