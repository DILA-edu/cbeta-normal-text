B15n0088_p0504a01║欽定古今圖書集成博物彙編神異典
B15n0088_p0504a02║　第一百四卷目錄
B15n0088_p0504a03║佛經部紀事二
B15n0088_p0504a04║
B15n0088_p0504a05║
B15n0088_p0504a06║
B15n0088_p0504a07║
B15n0088_p0504a08║
B15n0088_p0504a09║
B15n0088_p0504a10║神異典第一百四卷
B15n0088_p0504a11║佛經部紀事二
B15n0088_p0504a12║梁書高祖本紀高祖篤信正法尤長釋典製涅盤大
B15n0088_p0504a13║品淨名三慧諸經義記復數百卷聽覽餘閑即於重
B15n0088_p0504a14║雲殿及同泰寺講說名僧碩學四部聽眾常萬餘人
B15n0088_p0504a15║劉勰傳勰字彥和東莞莒人祖靈真宋司空秀之弟
B15n0088_p0504a16║也父尚越騎校尉勰早孤篤志好學家貧不婚娶依
B15n0088_p0504a17║沙門僧祐與之居處積十餘年遂博通經論因區別
B15n0088_p0504a18║部類錄而序之今定林寺經藏勰所定也
B15n0088_p0504a19║劉慧斐傳慧斐明釋典工篆隷在山手寫佛經二千
B15n0088_p0504a20║餘卷常所誦者百餘卷晝夜行道孜孜不怠遠近欽
B15n0088_p0504a21║慕之論者云自遠法師沒後將二百年始有張劉之
B15n0088_p0504a22║盛矣
B15n0088_p0504a23║劉霽傳霽母明氏寢疾霽年已五十衣不解帶者七
B15n0088_p0504a24║旬誦觀世音經數至萬遍夜因感夢見一僧謂曰夫
B15n0088_p0504a25║人算盡君精誠篤至當相為申延後六十餘日乃亡
B15n0088_p0504a26║法苑珠林梁有廣州南海郡人何規以歲次協洽月
B15n0088_p0504a27║呂黃鍾天監十四年十月二十三日採藥于豫章胡
B15n0088_p0504b01║翼山幸非放子逐臣乃類尋仙招隱登峰十所里屑
B15n0088_p0504b02║若有來將循曲陌先限清澗或如止水乍有潔流方
B15n0088_p0504b03║從揭厲且就褰攬未濟之間忽不自覺見澗之西隅
B15n0088_p0504b04║有一長者語規勿渡規于時即留其人面色正青徒
B15n0088_p0504b05║跣捨履年可八九十面已皺斂鬚長五六寸髭半於
B15n0088_p0504b06║鬢耳過于眉眉皆下被眉之長毛長二三寸隨風相
B15n0088_p0504b07║靡脣色甚赤語響而清手爪正黃指毛亦長二三寸
B15n0088_p0504b08║著布帔下赭有泥洹僧手提書一卷遙投與規規即
B15n0088_p0504b09║奉持望禮三拜語規可以此經與建安王兼言王之
B15n0088_p0504b10║姓字此經若至宜作三七日慶齋若不曉齋法可問
B15n0088_p0504b11║下林寺副公副法師者戒行精苦恬憺無為遺嗜欲
B15n0088_p0504b12║等豪賤蔬藿自充禪寂無怠此長者言畢便去行十
B15n0088_p0504b13║餘步間忽然不覩規開示卷內題名為慧印三昧經
B15n0088_p0504b14║經旨以至極法身無相為體理出百非義逾名相寂
B15n0088_p0504b15║同法相妙等真如言其慧照此理有若全印心冥凝
B15n0088_p0504b16║寂故以三昧為名
B15n0088_p0504b17║金剛持驗梁天監中有琰法師居長安招提寺年十
B15n0088_p0504b18║一出家偶同寺僧往相士家相士謂琰曰可惜聰明
B15n0088_p0504b19║止十八歲耳琰聞不樂歸詣藏經殿焚香禮佛願賜
B15n0088_p0504b20║經一卷畢世受持隨手於藏函內抽得金剛經晝夜
B15n0088_p0504b21║持誦忽一日更深房中有五色光明須臾見一梵僧
B15n0088_p0504b22║身長丈五許語琰曰汝壽十八當亡以真誠持大乘
B15n0088_p0504b23║經力增延矣言訖不見琰年踰十九復遇相士愕然
B15n0088_p0504b24║曰吾師夭相全消何修至此琰曰專心持念金剛經
B15n0088_p0504b25║相士曰師壽當至九十二矣屆期坐化異香滿室
B15n0088_p0504b26║法華持驗梁雲光法師未詳姓氏普通二年詔于內
B15n0088_p0504b27║殿講法華經天雨寶華天監中帝以亢陽問誌公公
B15n0088_p0504c01║曰雲能致雨帝因請講法華至其澤普洽雨即大霔
B15n0088_p0504c02║高下霑足
B15n0088_p0504c03║梁釋道琳山陰人有戒行善法華涅槃吳國張緒禮
B15n0088_p0504c04║事之天監中居富陽泉林寺寺有鬼怪師至鬼即銷
B15n0088_p0504c05║滅弟子慧韶為屋所壓頭陷入胷師為誦法華經禱
B15n0088_p0504c06║之韶夜夢兩胡道人拔出其頭旦遂平復眾咸服其
B15n0088_p0504c07║神感
B15n0088_p0504c08║梁釋法懍姓嚴枝江人出家玉泉山寺常誦法華分
B15n0088_p0504c09║衛一食不臥常坐荷錫遠遊廬峰台頂衡嶺羅浮無
B15n0088_p0504c10║遠不届棲息窮巖一志禪定嘗往岱嶽過徐州縣令
B15n0088_p0504c11║問以公驗師止齋得法華一函令怒而閉之七日不
B15n0088_p0504c12║食誦經聲不徹令感惡夢便頂禮悔過後還幽棲以
B15n0088_p0504c13║禪誦為業卒時異香繽紛旬日乃歇
B15n0088_p0504c14║法苑珠林梁鍾山開善寺沙門智藏俗姓顧氏吳郡
B15n0088_p0504c15║吳人也有墅姥工相人為記吉凶百不失一謂藏曰
B15n0088_p0504c16║法師聰辯蓋世天下流名但恨年命不長可至三十
B15n0088_p0504c17║一矣時年二十有九聞斯促報於是講解頓息竭誠
B15n0088_p0504c18║修道發大誓願不出寺門遂探經藏得金剛般若受
B15n0088_p0504c19║持讀誦畢命奉之至所厄暮年以香湯洗浴淨室誦
B15n0088_p0504c20║經以待死至俄而聞空中聲曰善男子汝往年三十
B15n0088_p0504c21║一者是報盡期由般若經力得倍壽矣藏後出山試
B15n0088_p0504c22║過前相者乃大驚起曰何因尚在世也前見短壽之
B15n0088_p0504c23║相今年一事無沙門誠不可相矣藏問今得至幾答
B15n0088_p0504c24║曰色相貴法年六十有餘藏曰五十為命已為不夭
B15n0088_p0504c25║况復過也乃以由緣告之相者欣然敬伏後記畢壽
B15n0088_p0504c26║于是江左道俗競誦此經多有徵瑞因藏通感矣以
B15n0088_p0504c27║普通三年九月十五日卒于本寺春秋六十有五
B15n0088_p0505a01║無錫縣志釋法超邑孟氏子年十一出家住靈根寺
B15n0088_p0505a02║修習經論雅有深思武帝勅為都邑僧正命徧尋戒
B15n0088_p0505a03║檢網羅眾部譔出要律儀普通六年講律平等殿帝
B15n0088_p0505a04║臨坐聽受三旬而竟七年冬卒勅有司葬於鍾山開
B15n0088_p0505a05║善寺墓
B15n0088_p0505a06║法華持驗梁甄元成中山人博達經史為簡文所知
B15n0088_p0505a07║以錄事參軍隨蕭詧鎮襄陽因江陵甲兵殷盛密書
B15n0088_p0505a08║申款或以告詧詧深信佛法矢願不殺誦法華者元
B15n0088_p0505a09║成素誦法華以此獲免詧後見之常曰甄公好得法
B15n0088_p0505a10║華經力
B15n0088_p0505a11║陳南嶽尊者慧思武津李氏子幼持戒頂禮法華致
B15n0088_p0505a12║忘寢息因久雨蒸濕身患浮腫忍心向經尋即痊愈
B15n0088_p0505a13║魏書崔浩傳浩非毀佛法而妻郭氏敬好釋典時時
B15n0088_p0505a14║讀誦浩怒取而焚之捐灰于廁中及浩幽執置之檻
B15n0088_p0505a15║內送于城南使衛士數十人溲其上呼聲嗷嗷聞十
B15n0088_p0505a16║行路自宰司之被戮辱未有如浩者世皆以為報應
B15n0088_p0505a17║之驗也
B15n0088_p0505a18║趙柔傳隴西王源賀採佛經幽旨作祗洹精舍圖偈
B15n0088_p0505a19║六卷柔為之注解咸得理衷為當時儁僧所欽味焉
B15n0088_p0505a20║又憑立銘讚頗行于世
B15n0088_p0505a21║孫惠蔚傳惠蔚先單名蔚正始中侍講禁內夜論佛
B15n0088_p0505a22║經有愜帝旨詔使加惠號惠蔚法師焉
B15n0088_p0505a23║盧景裕傳景裕好釋氏通其大義天竺胡沙門道悕
B15n0088_p0505a24║每譯諸經論輙託景裕為之序景裕之敗也繫晉陽
B15n0088_p0505a25║獄至心誦經枷鎖自脫是時又有人負辠當死夢沙
B15n0088_p0505a26║門教講經覺時如所夢嘿誦千遍臨刑刀折主者以
B15n0088_p0505a27║聞赦之此經遂行于世號曰高王觀世音
B15n0088_p0505b01║釋老志熈平元年詔遣沙門惠生使西域採諸經律
B15n0088_p0505b02║正光三年冬還京師所得經論一百七十部行于世
B15n0088_p0505b03║洛陽伽藍記白馬寺漢明帝所立也佛入中國之始
B15n0088_p0505b04║寺在西陽門外三里御道南帝夢金人長丈六項皆
B15n0088_p0505b05║日月光明胡神號曰佛遣使向西域求之乃得經像
B15n0088_p0505b06║焉時白馬負經而來因以為名明帝崩起祇洹于陵
B15n0088_p0505b07║上自此以後百姓冢上或作浮圖焉寺上經函至今
B15n0088_p0505b08║猶存常燒香供養之經函時放光明耀于堂宇是以
B15n0088_p0505b09║道俗禮敬之如仰真容
B15n0088_p0505b10║聞義里有燉煌人宋雲宅與惠生向西域取經凡得
B15n0088_p0505b11║一百七十部皆是大乘妙典
B15n0088_p0505b12║法苑珠林後魏末齊州釋志湛者住太山北邃谷中
B15n0088_p0505b13║衘草寺省事少言人鳥不亂恆誦法華經將終時神
B15n0088_p0505b14║僧寶誌謂梁武帝曰北方衘草寺須陁洹聖僧今日
B15n0088_p0505b15║滅度湛之亡也無惱而化兩手各舒一指有梵僧云
B15n0088_p0505b16║斯初果人也還葬山中後發看之惟舌如故眾為立
B15n0088_p0505b17║塔表焉
B15n0088_p0505b18║後魏范陽五侯寺僧失其名誦法華為常業初死權
B15n0088_p0505b19║殮隄下後改葬骸骨並枯唯舌不壞雍州有僧誦法
B15n0088_p0505b20║華隱白鹿山感一童子供給及死置尸巖下餘骸並
B15n0088_p0505b21║枯唯舌不朽
B15n0088_p0505b22║冥祥記東魏孫敬德天平中定州募士奉釋教嘗造
B15n0088_p0505b23║觀音像自加禮敬後為劫賊所引不勝栲楚忽夢一
B15n0088_p0505b24║沙門令誦救生觀世音千遍執縛臨刑誦念數滿刀
B15n0088_p0505b25║自折為三段膚頸不傷三易其刀終折如故所司以
B15n0088_p0505b26║狀奏聞丞相高歡表請免死及歸覩其家觀音像項
B15n0088_p0505b27║有刀迹三敕寫其經布於世今謂高王觀世音經自
B15n0088_p0505c01║晉宋梁陳秦趙國觀音地藏彌勒彌陀稱名念誦得
B15n0088_p0505c02║救者不可勝紀
B15n0088_p0505c03║佛祖統紀孝靜帝天平元年洛州刺史韓賢素不信
B15n0088_p0505c04║佛白馬寺有漢明帝時經函時放光明世藏為寶賢
B15n0088_p0505c05║往寺斫破之未𦮠州人韓木蘭作亂一賊自屍中起
B15n0088_p0505c06║以刀斫賢脛斷而死人謂毀函之報若是其速
B15n0088_p0505c07║北齊書斛律羌舉傳代人劉世清祖拔魏燕州刺史
B15n0088_p0505c08║父巍金紫光祿大夫世清武平末侍中開府儀同三
B15n0088_p0505c09║司任遇與孝卿相亞情性甚整周慎謹密在孝卿之
B15n0088_p0505c10║右能通四夷語為當時第一後主命世清作突厥語
B15n0088_p0505c11║翻涅槃經以遺突厥可汗勅中書侍郎李德林為其
B15n0088_p0505c12║序世清隋開皇中卒於開府親衛驃騎將軍
B15n0088_p0505c13║法苑珠林齊太原釋慧寶氏族未詳誦經得二百卷
B15n0088_p0505c14║德優先達時共知聞以齊武平三年從并向鄴行達
B15n0088_p0505c15║艾州失道尋逕入山暮宿巗下室似人居迥無所見
B15n0088_p0505c16║寶端坐室前上觀松樹見有橫枝懸磬去地丈餘夜
B15n0088_p0505c17║至二更有人身服草衣從外而至口云此中何為有
B15n0088_p0505c18║俗氣寶即具述設敬與共言議問寶云即今何姓統
B15n0088_p0505c19║國答曰姓高氏號齊國寶問曰尊師山居早晚曰吾
B15n0088_p0505c20║後漢時來長老得何經業寶恃已誦博頗以自矜山
B15n0088_p0505c21║僧曰修道者未應如此欲聞何經為誦之寶曰樂聞
B15n0088_p0505c22║華嚴僧即少時誦之便度聲韻諧暢非世所聞更令
B15n0088_p0505c23║誦餘經率皆如此寶驚歎曰何因大部經文倏然即
B15n0088_p0505c24║度報曰汝是有作心我是無作心夫忘懷于萬物者
B15n0088_p0505c25║彼我自得矣寶知為異人也求哀乞住山僧曰國中
B15n0088_p0505c26║利養召汝何能自安且汝情累未遣住亦無補至曉
B15n0088_p0505c27║捨去寶返尋行跡不知去處
B15n0088_p0506a01║周祖滅法經籍從灰以後年中忽見空中如菌大者
B15n0088_p0506a02║有五六飛上空中極目不見全為一段隨風飄飄上
B15n0088_p0506a03║下朝宰立望不測是何久乃翻下墮上土牆視乃是
B15n0088_p0506a04║大品經之十三卷
B15n0088_p0506a05║周書張元傳元年十六其祖喪明三年元恆憂泣晝
B15n0088_p0506a06║夜讀佛經禮拜以祈福祐後讀藥師經見盲者得視
B15n0088_p0506a07║之言遂請七僧然七燈七日七夜轉藥師經行道每
B15n0088_p0506a08║言天人師乎元為孫不孝使祖喪明今以燈光普施
B15n0088_p0506a09║法界願祖目見明元求代闇如此經七日其夜夢見
B15n0088_p0506a10║一老公以金針治其祖目謂元曰勿悲憂也三日之
B15n0088_p0506a11║後汝祖目必差元于夢中喜躍遂即驚覺乃遍告家
B15n0088_p0506a12║人居三日祖果目明其後祖臥疾再周元恆隨祖所
B15n0088_p0506a13║食多少衣冠不解旦夕扶侍及祖歿號踴絕而復蘇
B15n0088_p0506a14║法苑珠林隋開皇十一年大府寺丞趙文昌忽暴卒
B15n0088_p0506a15║唯心上微煖家人不敢斂後復活說云吾初死有人
B15n0088_p0506a16║引至閻羅王所王問曰汝一生已來作何福業昌答
B15n0088_p0506a17║云家貧無力可營功德唯專心持誦金剛般若經王
B15n0088_p0506a18║聞語合掌低首讚言善哉汝既持般若功德甚大王
B15n0088_p0506a19║即使人引文昌向經藏內取金剛般若經文昌向西
B15n0088_p0506a20║行五六里見數十間屋甚華麗其中經典遍滿金軸
B15n0088_p0506a21║寶帙莊飾精好文昌合掌閉目信手抽出一卷開看
B15n0088_p0506a22║乃是金剛般若文昌捧至王所令一人執卷在西文
B15n0088_p0506a23║昌東立面經讀誦一字不遺王大歡喜即放昌還家
B15n0088_p0506a24║令引文昌從南門出至門首見周武帝在門側房內
B15n0088_p0506a25║著三重鉗鏁喚昌云汝是我本國人暫來至此要與
B15n0088_p0506a26║汝語文昌即拜之帝曰汝識我否文昌答云臣昔宿
B15n0088_p0506a27║衛陛下武帝云卿既是我舊臣今還家為吾向隋皇
B15n0088_p0506b01║帝說吾諸罪並欲辯了唯滅佛法罪重未可得免望
B15n0088_p0506b02║興吾營少功德冀茲福祐得離地獄昌受辭而行及
B15n0088_p0506b03║出南門見一大糞坑中有人頭髮上出昌問之引人
B15n0088_p0506b04║答云此是秦將白起寄禁於此罪猶未了昌至家得
B15n0088_p0506b05║活遂以其事上奏帝令天下出口錢為周武帝轉金
B15n0088_p0506b06║剛般若經設大供三日
B15n0088_p0506b07║三寶感通錄隋開皇中蔣州人嚴恭者於郭下造精
B15n0088_p0506b08║舍寫法華經清淨供養若紙若筆必以淨心不行欺
B15n0088_p0506b09║詐倌心而與不行乞覓隨得便營如法經給書生歡
B15n0088_p0506b10║喜嘗有十人道俗送直恭親檢校勞不告倦嘗有人
B15n0088_p0506b11║從貸經錢一萬恭不獲已與之貸者得錢船載中覆
B15n0088_p0506b12║錢失人活是日恭入錢庫見一萬錢濕如水洗怪之
B15n0088_p0506b13║後見所貸錢人方知其沒溺又有商人至䢼亭湖祭
B15n0088_p0506b14║神上物夜夢神云倩君以物送與嚴恭寫法華經用
B15n0088_p0506b15║也及覺所上之物在前又恭曾至市買紙少錢忽有
B15n0088_p0506b16║人持二千錢授恭曰助君買紙言已不見又有漁人
B15n0088_p0506b17║夜見江中火焰焰浮來以船迎之乃是經函及明尋
B15n0088_p0506b18║視乃是嚴家經其後發願略云無一字而不經眼無
B15n0088_p0506b19║一字而不用心及大業末子孫猶傳經業羣盜相約
B15n0088_p0506b20║不入其里里人賴之至今故業猶爾云
B15n0088_p0506b21║報應記隋蒯武安蔡州人有巨力善弓矢常射大蟲
B15n0088_p0506b22║會嵩山南為暴甚往射之漸至深山忽有異物如猪
B15n0088_p0506b23║人手開大蟲皮冒武安身上因推落澗下及起已為
B15n0088_p0506b24║大蟲矣惶怖震駭莫知所為忽聞鐘聲知是僧居往
B15n0088_p0506b25║求救果見一僧念金剛經即閉目俯伏其僧以手摩
B15n0088_p0506b26║頭忽爆作巨聲頭已破矣武安乃從中出即具述前
B15n0088_p0506b27║事又撫其背隨手而開既出全身衣服盡在有少大
B15n0088_p0506c01║蟲毛蓋先炙瘡之所粘也從此遂出家專持金剛經
B15n0088_p0506c02║睦彥通隋人精持金剛經日課十遍李密盜起彥通
B15n0088_p0506c03║宰武牢邑人欲殺之以應義旗彥通先知之遂投城
B15n0088_p0506c04║下賊拔刀以逐之前至深澗迫急躍入如有人接右
B15n0088_p0506c05║臂置盤石上都無傷處空中有言曰汝為念經所致
B15n0088_p0506c06║因得還家所接之臂有奇香之氣經日不滅後位至
B15n0088_p0506c07║方伯九十餘終
B15n0088_p0506c08║隋杜之亮仁壽中為漢王諒府叅軍後諒於并州舉
B15n0088_p0506c09║兵反敗亮與僚屬皆繫獄亮惶懼日夜涕泣忽夜夢
B15n0088_p0506c10║一僧曰汝但念誦金剛經即此厄可度至曉即取經
B15n0088_p0506c11║專誠習念及主者並引就戮亮身在其中唱者皆死
B15n0088_p0506c12║唯無亮姓名主典之者皆坐罰俄而會赦得免顯慶
B15n0088_p0506c13║中卒于黃州刺史
B15n0088_p0506c14║慕容文策隋人常持金剛經不吃酒肉大業七年暴
B15n0088_p0506c15║卒三日復活云初見二鬼把文牒追至一城門頗極
B15n0088_p0506c16║嚴峻入行四五里見有宮殿羽衛王當殿坐僧道四
B15n0088_p0506c17║夷不可勝數使者入見文策最在後一一問在生作
B15n0088_p0506c18║善作惡東西令立乃唱策名問曰作何善對曰小來
B15n0088_p0506c19║持金剛經王聞合掌嘆曰功德甚大且放還忽見二
B15n0088_p0506c20║僧執火引策即捉袈裟角問之僧云緣公持經故來
B15n0088_p0506c21║相衛可隨燭行遂出城門僧曰汝知地獄處否指一
B15n0088_p0506c22║大城門曰此是也策不忍看求速去二僧即領至道
B15n0088_p0506c23║有一橫垣塞路僧以錫扣之即開云可從此去遂活
B15n0088_p0506c24║蕭瑀梁武帝元孫梁王巋之子梁滅入隋仕至中書
B15n0088_p0506c25║令封宋國公女煬帝皇后篤信佛法常持金剛經議
B15n0088_p0506c26║伐高麗不合旨上大怒與賀若弼高穎同禁欲寘于
B15n0088_p0506c27║法瑀就其所八日念金剛經七百遍明日桎梏忽自
B15n0088_p0507a01║脫守者失色復為著至殿前獨宥瑀二人即重罰因
B15n0088_p0507a02║著般若經靈驗一十八條乃造寶塔貯經檀香為之
B15n0088_p0507a03║高三尺感一鍮石像忽在庭中奉安塔中獲舍利百
B15n0088_p0507a04║粒貞觀十一年見普賢菩薩冉冉向西而去
B15n0088_p0507a05║法苑珠林邢州司馬柳儉隋大業十年任岐州岐陽
B15n0088_p0507a06║宮監義寧元年坐誣枉繫大理寺儉至心誦金剛般
B15n0088_p0507a07║若經有兩紙未通不覺眠睡夢一婆羅門僧報云檀
B15n0088_p0507a08║越宜誦經令遍即應得出儉忽寤勤誦不懈經二日
B15n0088_p0507a09║忽有敕喚就朝堂放免又儉別時夜誦經至三更忽
B15n0088_p0507a10║聞有異香散漫滿宅至曉不絕蓋感應所致也儉至
B15n0088_p0507a11║終計誦經得五千餘遍
B15n0088_p0507a12║法華持驗隋益州招提寺釋慧恭與同學僧慧遠結
B15n0088_p0507a13║契後遊荊揚訪道而歸契闊三十年夜話次遠語如
B15n0088_p0507a14║流師默無所對遠曰仁者無所得耶師曰性闇無解
B15n0088_p0507a15║遠曰何不誦一經乎師曰惟誦法華普門品一卷當
B15n0088_p0507a16║為誦之但至心聽乃結壇升高座始發聲唱經題覺
B15n0088_p0507a17║有香氣久之聞天樂振空雨花零亂經已方歇遠敬
B15n0088_p0507a18║禮謝之
B15n0088_p0507a19║隋釋法朗南陽許氏棲止無定多住鄂州時誦讀諸
B15n0088_p0507a20║經志專法華潔誓誦之一坐七遍如是良久聲如雷
B15n0088_p0507a21║動遠近亮徹世因目為法華朗焉有比丘尼為鬼所
B15n0088_p0507a22║著超悟元解莫不稱為聰悟師曰此邪鬼也厲聲呵
B15n0088_p0507a23║之魅即怖去霍然如失
B15n0088_p0507a24║隋雍州釋法喜襄陽李氏七歲出俗志持法華仁壽
B15n0088_p0507a25║中住京師禪定寺欲冥祈靈爽誓誦蓮經千遍因不
B15n0088_p0507a26║止舊室巡繞梵誦數滿八百誓心不散同寺僧忽見
B15n0088_p0507a27║有寶車瓔珞入師房內迫而觀之了無所睹方知幽
B15n0088_p0507b01║通之感
B15n0088_p0507b02║法苑珠林隋鄜州寶室寺沙門法藏戒行精淳為性
B15n0088_p0507b03║質直至隋開皇十三年於洛交縣韋川城造寺一所
B15n0088_p0507b04║佛殿精妙僧房華麗靈像旛華並皆修滿至大業五
B15n0088_p0507b05║年奉勅融併寺塔送州大寺有破壞者藏師並更修
B15n0088_p0507b06║補造堂安置兼造一切經已寫八百卷恐本州無好
B15n0088_p0507b07║手紙筆故就京城舊月愛寺寫至武德二年閏二月
B15n0088_p0507b08║內身患二十餘日乃見一人身著青衣好服在高閣
B15n0088_p0507b09║上手把經卷告法藏云你立身已來雖大造功德悉
B15n0088_p0507b10║皆精妙唯有少分互用三寶物得罪無量我今把者
B15n0088_p0507b11║即是金剛般若汝能自造一卷令汝所用三寶之物
B15n0088_p0507b12║得罪悉滅藏師於時應聲即答言造藏師雖寫餘經
B15n0088_p0507b13║未寫金剛般若但願病瘥不敢違命既能覺悟弟子
B15n0088_p0507b14║更無餘物唯有三衣瓶鉢偏袒祗支等皆悉捨付大
B15n0088_p0507b15║德及諸弟子並造般若得一百卷未經三五日臨欲
B15n0088_p0507b16║捨命具見阿彌陀佛來迎由經威力得生西天不入
B15n0088_p0507b17║三塗
B15n0088_p0507b18║法華持驗隋終南山悟真寺釋法誠雍州樊氏止藍
B15n0088_p0507b19║田王效寺專誦法華負笈歷遊名嶽法華三昧矢心
B15n0088_p0507b20║奉行夢感普賢勸書大乘乃命工書八部般若又造
B15n0088_p0507b21║華嚴堂竭其精志書寫受持時弘文學士張靜夙善
B15n0088_p0507b22║翰墨請至山舍含香繕寫終部時感異鳥飛至經案
B15n0088_p0507b23║自然馴擾貞觀初手寫法華正當露地因事他去未
B15n0088_p0507b24║收值洪雨滂注趨往觀之合案並乾餘便流潦
B15n0088_p0507b25║隋釋法泰眉州隆山人常誦法華手寫經一部數有
B15n0088_p0507b26║靈瑞向益州裝潢俄墮笮橋水中求之不得師悲泣
B15n0088_p0507b27║巡岸上下忽望小洲上有一襆命取之乃經也草木
B15n0088_p0507c01║擎之宛無濕處師不勝歡喜即至成都裝竟以檀香
B15n0088_p0507c02║為軸備極莊嚴還供本寺每夜異香滿室師勤持誦
B15n0088_p0507c03║夜必一遍時有彪法師在彼寺講經夕至師誦經所
B15n0088_p0507c04║見有諸人眾胡跪合掌彪流汗而退
B15n0088_p0507c05║宋高僧傳唐潤州攝山棲霞寺釋智聰嘗住揚州安
B15n0088_p0507c06║樂寺大業之亂思歸無計隱江荻中誦法華經七日
B15n0088_p0507c07║不食恆有虎遶之聰曰吾命須臾卿須可食虎忽發
B15n0088_p0507c08║言曰造天立地無有此禮忽有一老翁榜舟而至翁
B15n0088_p0507c09║曰師欲渡江至棲霞寺可即上船四虎一時淚流聰
B15n0088_p0507c10║曰爾與我有緣耶于是挾四虎利涉既達南岸船及
B15n0088_p0507c11║老人不知所在聰領四虎往棲霞舍利塔西經行坐
B15n0088_p0507c12║禪眾徒八十咸不出院若有所事一虎入寺鳴號以
B15n0088_p0507c13║為恆式聰至貞觀中遷化年九十九矣
B15n0088_p0507c14║法苑珠林唐曇韻禪師定州人隋末喪亂隱于離石
B15n0088_p0507c15║北山常誦法華欲寫其經無人同志如此積年忽有
B15n0088_p0507c16║書生來詣之乃以寫經為請禪師大歡喜清旦食訖
B15n0088_p0507c17║澡浴著淨衣入淨室受八戒口含栴檀燒香懸幡寂
B15n0088_p0507c18║然抄寫至暮方出明復如初曾不告倦及繕寫畢乃
B15n0088_p0507c19║至裝褫一如正法書生告去送至門忽失所在禪師
B15n0088_p0507c20║持誦曾無暫廢後遭胡賊倉卒逃避方箱盛其經置
B15n0088_p0507c21║高岩上經年賊敗乃尋經於岩下獲之巾箱糜爛應
B15n0088_p0507c22║手灰滅撥朽見經如舊鮮好
B15n0088_p0507c23║三寶感通錄益州新繁縣西四十里王李村隋時有
B15n0088_p0507c24║書生姓苟氏善正書而不顯迹人莫能知之嘗于村
B15n0088_p0507c25║東空中四面書金剛般若經擬諸天讀誦人初不之
B15n0088_p0507c26║覺也後值雷雨牧牛小兒於書經處立而不沾濕其
B15n0088_p0507c27║地乾燥可有丈餘及暗村人怪之爾後每雨小兒常
B15n0088_p0508a01║集其中衣服不濕唐武德中有異僧語村人曰此地
B15n0088_p0508a02║空中有金剛般若經諸天於上設寶蓋覆之不可輕
B15n0088_p0508a03║犯自爾於四周設欄楯以阻人畜履踐每至齋日村
B15n0088_p0508a04║人四遠就設佛供常聞天樂聲震泬寥繁會盈耳
B15n0088_p0508a05║法華持驗蔚州釋曇韻定州人少出家恆誦法華遍
B15n0088_p0508a06║遊五臺備見靈相停北臺木瓜寺廿餘載禪誦無輟
B15n0088_p0508a07║隋末喪亂年已七十隱比干山以夜繼晝攝心不怠
B15n0088_p0508a08║常欲寫法華數年未辦積願既久忽有書生至云善
B15n0088_p0508a09║寫經願成師志繇是掃室塗地含香默書出戒入沐
B15n0088_p0508a10║未盈一旬七軸俱了將以䞋施斯須不見後因胡寇
B15n0088_p0508a11║卒至藏經巖窟經年寇靜覔經不獲乃於崖下草中
B15n0088_p0508a12║得之箱襆俱爛卷色如初貞觀十一年宣律師親覩
B15n0088_p0508a13║其事
B15n0088_p0508a14║唐蘇州通元寺釋智琰吳郡朱氏年十二誦通法華
B15n0088_p0508a15║後從秦皇寺延法師進具德瓶儀鉢深護戒根武德
B15n0088_p0508a16║七年返舊山常行法華金光明普賢等懺法誦法華
B15n0088_p0508a17║三千餘遍講涅槃法華各三十遍觀經百十遍苦節
B15n0088_p0508a18║彌勤爐香不𤑔自焚罐水空自滿祥感非一
B15n0088_p0508a19║法苑珠林蘇長武德中為巴州刺史赴任至嘉陵江
B15n0088_p0508a20║風浪覆舟溺其家六十餘人唯一妾常讀法華經水
B15n0088_p0508a21║入船中妾頭戴經函誓與俱溺隨波泛濫頃之著岸
B15n0088_p0508a22║逐經函而出開視其經了無濕污獨存其命
B15n0088_p0508a23║唐武德中醴泉縣人徐善才常修齋戒誦觀音經逾
B15n0088_p0508a24║千遍會往京城延興寺修營功德及還家道逢胡賊
B15n0088_p0508a25║賊所掠漢人千百將向洪崖次第殺之善才知不免
B15n0088_p0508a26║唯至心念觀音經當殺之時了不自覺至初夜方悟
B15n0088_p0508a27║身在深澗樹枝上去岸三百餘尺以手摩項覺微痛
B15n0088_p0508b01║而無傷漸下樹循澗南行可五六十里天漸曉去賊
B15n0088_p0508b02║已遠得官路遂還家琬法師嘗說此事
B15n0088_p0508b03║冥報記唐李山龍馮翊人左監門校尉武德中暴亡
B15n0088_p0508b04║而心不冷家人未忍殯殮至七日而甦自說云當死
B15n0088_p0508b05║時見被收錄至一官署甚廣大庭前有數千囚人枷
B15n0088_p0508b06║鏁杻械皆北面立吏將山龍至庭廳上大官坐高牀
B15n0088_p0508b07║侍衛如王者尋呼山龍至階王問汝生平作何福業
B15n0088_p0508b08║山龍對曰鄉人每設齋恆請施物助之王曰汝身作
B15n0088_p0508b09║何善業山龍曰誦法華經日兩卷王曰大善可升階
B15n0088_p0508b10║來北間有高座王曰可昇座誦經王即起立山龍坐
B15n0088_p0508b11║訖王乃向之坐山龍開經曰妙法蓮華經序品第一
B15n0088_p0508b12║王曰請法師下山龍復立階下顧庭前囚已盡去矣
B15n0088_p0508b13║王曰君誦經之福非唯自利眾囚聞經皆已獲免豈
B15n0088_p0508b14║不善哉今放君還謂吏曰可將此人歷觀諸獄吏即
B15n0088_p0508b15║引東行百餘步見一鐵城甚廣大城旁多小窻見諸
B15n0088_p0508b16║男女從地飛入窻中即不復出山龍怪問之吏曰此
B15n0088_p0508b17║是大地獄中有分隔罪計各隨本業赴獄受罪耳山
B15n0088_p0508b18║龍聞之悲懼稱南無佛請吏求出院見一大鑊火猛
B15n0088_p0508b19║湯沸旁有二人坐臥山龍問之二人曰我罪報入此
B15n0088_p0508b20║湯鑊蒙賢者稱南無佛故獄中諸罪人皆得一日休
B15n0088_p0508b21║息疲睡耳山龍又稱南無佛吏謂山龍曰官府數移
B15n0088_p0508b22║改今王放君去可白王請抄若不爾恐他官不知更
B15n0088_p0508b23║復追錄山龍即謁王請抄王書一行字付吏曰為取
B15n0088_p0508b24║五道等署吏受命將山龍更歷兩曹各廳事侍衛亦
B15n0088_p0508b25║如此吏皆請其官署各書一行訖付山龍出門有三
B15n0088_p0508b26║人謂之曰王放君去各希多少見遺吏謂山龍曰彼
B15n0088_p0508b27║三人者是前收錄使人一人以赤繩縛君者一人以
B15n0088_p0508c01║棒擊君頭者一人以袋吸君氣者今見君還故來求
B15n0088_p0508c02║乞山龍惶懼謝曰愚不識公請至家備物但不知何
B15n0088_p0508c03║處送之三人曰于水邊古樹下燒之山龍諾吏送歸
B15n0088_p0508c04║家見親眷哀哭經營殯具山龍至屍旁即甦曰以紙
B15n0088_p0508c05║錢束帛并酒食自于水邊燒之忽見三人來謝曰愧
B15n0088_p0508c06║君不失信重相贈遺言畢不見
B15n0088_p0508c07║唐武德時河東有練行尼法信常讀法華經訪工書
B15n0088_p0508c08║者一人數倍酬直特為淨室令寫此經一起一浴然
B15n0088_p0508c09║香更衣仍于寫經之室鑿壁通加一竹筒令寫經人
B15n0088_p0508c10║每欲出息徑含竹筒吐氣壁外寫經七卷八年乃畢
B15n0088_p0508c11║供養殷重盡其恭敬龍門僧法端嘗集大眾講法華
B15n0088_p0508c12║經以此尼經本精定遣人請之尼固辭不許法端責
B15n0088_p0508c13║讓之尼不得已乃自送付法端等開讀唯見黃紙了
B15n0088_p0508c14║無文字更開餘卷悉皆如此法端等慚懼即送還尼
B15n0088_p0508c15║尼悲泣受以香水洗函沐浴頂戴遶佛行道七日夜
B15n0088_p0508c16║不暫休息既而開視文字如初故知抄寫深加潔淨
B15n0088_p0508c17║比來無驗只為不勤敬也
B15n0088_p0508c18║金剛持驗唐武德年間江陵人陳昭奉齋持念金剛
B15n0088_p0508c19║經累積功行有大蟒每日在座側聽經畢即退鄰人
B15n0088_p0508c20║力昌勇悍疑為妖擊殺之蛇訴冥司追攝力昌令蛇
B15n0088_p0508c21║纏身噬囓遂託夢告妻曰蛇願聽經百卷便可昇騰
B15n0088_p0508c22║只欠七卷耳我悞殺之令受苦厄速請僧寫金剛經
B15n0088_p0508c23║七卷懺悔救我妻貧甚不能為有五歲男名僧護見
B15n0088_p0508c24║母悲泣謂曰何不賣兒救父乎母遂抱兒出市賣蜀
B15n0088_p0508c25║客得錢兩貫請僧寫經禮祝三寶一願亡夫滅罪二
B15n0088_p0508c26║願母子重逢自是憶子目盲日誦金剛行乞於市其
B15n0088_p0508c27║子隨客往蜀三十年繼父母俱亡忽念生母回江陵
B15n0088_p0509a01║尋覓未見買宅暫居偶值節臘祭祖祝云我不幸幼
B15n0088_p0509a02║孤母賣子薦父今尋母無蹤願父母同超三界適其
B15n0088_p0509a03║母就齋求乞聞此語大呼云我是汝母當年賣契現
B15n0088_p0509a04║在住處籃內護抱母痛哭焚香拜天取水漱口與母
B15n0088_p0509a05║舐目左右皆明
B15n0088_p0509a06║唐括州刺史樂安任義方武德年中死經數日而蘇
B15n0088_p0509a07║自云被引見王王令人引觀地獄與佛經所說不殊
B15n0088_p0509a08║地下晝夜昏暗如霧中行家人以義方心有溫氣即
B15n0088_p0509a09║請僧誦金剛經義方於地下隱隱聞經聲王檢其案
B15n0088_p0509a10║謂吏曰彼筭未盡何錯追遂放歸送者云但隨經聲
B15n0088_p0509a11║即到舍忽見一大坑當道意欲跳越遂落坑中應時
B15n0088_p0509a12║即起既得回生因論說地獄畫地成圖所得俸祿皆
B15n0088_p0509a13║造經像延僧寫金剛般若經千餘部
B15n0088_p0509a14║唐王待制船至漢江風濤洶湧檣傾楫斷人盡驚怖
B15n0088_p0509a15║待制不得已以平日持誦金剛經投江中遂爾風息
B15n0088_p0509a16║浪平待制深憶此經鬱鬱不樂踰兩月抵鎮江見舟
B15n0088_p0509a17║尾百步許有物如毬出沒無時眾異之待制命漁人
B15n0088_p0509a18║網取乃螺螄結聚成團剖之則外濕內乾漢江所投
B15n0088_p0509a19║之經在焉待制歎曰漢水會于九江至南徐動數千
B15n0088_p0509a20║里舟船不可計數經得至此異矣
B15n0088_p0509a21║法苑珠林唐洛陽賈道羨博識多聞尤好內典貞觀
B15n0088_p0509a22║五年為青州司戶參軍事為公館隘窄無處置經乃
B15n0088_p0509a23║以繩繫書案兩脚仰懸屋上置內經六十卷坐臥其
B15n0088_p0509a24║下習讀忘倦日久繩爛一頭遂絕案仍儼然不落亦
B15n0088_p0509a25║不傾動如此良久人始接取道羨子為隰州司戶說
B15n0088_p0509a26║之云爾
B15n0088_p0509a27║唐貞觀五年有隆州巴西縣令狐元軌者信敬佛法
B15n0088_p0509b01║欲寫法華金剛般若涅槃等經無由自撿憑彼土抗
B15n0088_p0509b02║禪師檢校抗乃為在寺如法潔淨寫了下袠還岐州
B15n0088_p0509b03║莊所經留在莊并老子五千文同在一處忽為外火
B15n0088_p0509b04║延燒堂宇是草覆一時灰蕩軌於時任馮翊縣令家
B15n0088_p0509b05║人相命撥灰覓金銅軸既撥灰開其內諸經宛然如
B15n0088_p0509b06║故潢色不改唯箱袠成灰又覓老子便從火化於時
B15n0088_p0509b07║聞見之者鄉村遠近莫不嗟異其金剛般若經一卷
B15n0088_p0509b08║題字焦黑訪聞所由乃初題經時有州官能書其人
B15n0088_p0509b09║雜食行急不獲潔淨直爾立題便去由是色焦其人
B15n0088_p0509b10║現在瑞經亦存京師西明寺主神察目驗說之
B15n0088_p0509b11║華嚴持驗唐苑律師京兆延興寺僧以貞觀初途經
B15n0088_p0509b12║灞橋日夕舍于逆旅俄有異僧至儀服麤敝止宿主
B15n0088_p0509b13║人別房遂取醇酒良肉快意飲噉律師持潔勃然穢
B15n0088_p0509b14║之其僧食已乃索水嗽口閉戶端坐而誦華嚴初標
B15n0088_p0509b15║品題次誦如是我聞一時佛在摩竭提國僧兩口角
B15n0088_p0509b16║俱放光明如金色比至三更四帙欲滿口中光明更
B15n0088_p0509b17║熾至五帙已上其光漸收却入僧口未及五更誦終
B15n0088_p0509b18║六帙僧乃却臥律師側聽元音束身抱愧悲悔交懷
B15n0088_p0509b19║天明入房禮懺詢其名字不答分袂後莫知所之感
B15n0088_p0509b20║應傳云錄感應時適有狂者在傍問曰某不斷酒肉
B15n0088_p0509b21║效彼神僧持誦華嚴可乎答曰汝一夜誦經未至五
B15n0088_p0509b22║更能滿六帙乎汝夜誦經能口放光以代燈燭乎汝
B15n0088_p0509b23║能若酒仙之食蝦誌公之噉鴿吐而復活乎汝皆不
B15n0088_p0509b24║能妄效神僧行事欺誑聖賢罪深滄海其何能逃于
B15n0088_p0509b25║是狂者慚謝而退
B15n0088_p0509b26║報應記唐袁志通天水人常持金剛經年二十被驅
B15n0088_p0509b27║為軍士敗走巖嶮經日不得食而覺二童子持滿盂
B15n0088_p0509c01║飯來與之志通拜忽然不見既食訖累日不饑後得
B15n0088_p0509c02║還鄉貞觀八年病死兩日即蘇曰被人領見王王問
B15n0088_p0509c03║在生善惡答曰常持金剛經王甚喜曰且令送出遂
B15n0088_p0509c04║活
B15n0088_p0509c05║唐韋克勤少持金剛經為中郎將從軍伐遼沒高麗
B15n0088_p0509c06║貞觀中太宗征遼克勤少持金剛經望見官軍乃夜
B15n0088_p0509c07║出投之暗不知路乃至心念經俄見炬火前導克勤
B15n0088_p0509c08║隨火而去遂達漢軍
B15n0088_p0509c09║冥祥記唐冀州封丘縣有老母姓李年七十無子孤
B15n0088_p0509c10║老惟有奴婢兩人鎮沽酒添灰少量分毫經紀貞觀
B15n0088_p0509c11║年中因病死經兩日凶器已具但以心上少溫及甦
B15n0088_p0509c12║說云初有兩人並著赤衣門前召出云有上符遺追
B15n0088_p0509c13║便即隨去行至一城有若州郭引到側院見一官人
B15n0088_p0509c14║衣冠大袖凭案而坐左右甚多階下又有著枷鎖人
B15n0088_p0509c15║防守如生官府者遣問老母何因行濫沽酒多取他
B15n0088_p0509c16║物擬作法華經已向十年何為不造老母俱言酒使
B15n0088_p0509c17║婢作量亦是婢經已付錢一千文與隱師即遣追婢
B15n0088_p0509c18║須臾婢至即笞四十放還遣問隱師報云是實乃語
B15n0088_p0509c19║老母云放汝七日去經了當來得生善處遂爾得活
B15n0088_p0509c20║勘校老母初死之時婢得惡逆久而始蘇腹皆青腫
B15n0088_p0509c21║蓋是四十杖迹隱禪師者本是客僧配寺頓丘年向
B15n0088_p0509c22║六七十自從出家即頭陀乞食常一食齋未嘗暫輟
B15n0088_p0509c23║遠近大德並皆敬慕老母病死之夜隱師夢有赤衣
B15n0088_p0509c24║人來問夢中答云造經是實老母乃屈鄉閭眷屬及
B15n0088_p0509c25║隱禪師行道顧寫經生眾手寫經了正當七日還見
B15n0088_p0509c26║往者二人來前母曰使人已來並皆好住聲絕即死
B15n0088_p0509c27║隱師見存道俗欽敬
B15n0088_p0510a01║宣室志唐貞觀中有王順山悟真寺僧夜如藍溪忽
B15n0088_p0510a02║聞有誦法華經者其聲纖遠時星月迥臨四望數十
B15n0088_p0510a03║里閴然無覩其僧慘然有懼及至寺且白其事于羣
B15n0088_p0510a04║僧明夕俱於藍溪聽之乃聞經聲自地中發于是以
B15n0088_p0510a05║標表其所明日窮表下得一顱骨在積壤中其骨槀
B15n0088_p0510a06║然獨脣吻與舌鮮而且潤遂持歸寺乃以石函置于
B15n0088_p0510a07║千佛殿西軒下自是每夕常有誦法華經聲在石函
B15n0088_p0510a08║中長安士女觀者千數後新羅僧客於寺僅歲餘一
B15n0088_p0510a09║日寺僧盡下山獨新羅僧在遂竊石函而去寺僧跡
B15n0088_p0510a10║其往已歸海東矣時開元末年也
B15n0088_p0510a11║法苑珠林唐釋道俗者不測所由止醴泉山原誦法
B15n0088_p0510a12║華經為業乃至遍數千貞觀中因疾將終告友人慧
B15n0088_p0510a13║廓禪師曰此雖誦經意望有驗吾死之後當以十年
B15n0088_p0510a14║為限試發視之若舌朽滅知誦無功若舌如初為起
B15n0088_p0510a15║一塔庶生俗信言訖而終至十一年依言發之身肉
B15n0088_p0510a16║都盡唯舌不朽一縣士女咸共讚歎乃函盛舌本起
B15n0088_p0510a17║塔於甘谷岸上
B15n0088_p0510a18║唐郊南福水之陰有史村史阿誓者誦法華經職充
B15n0088_p0510a19║令史往還步涉未嘗乘騎以依經云哀愍一切故也
B15n0088_p0510a20║病終本邑香氣充村道俗驚怪而莫測其緣終後十
B15n0088_p0510a21║年其妻死乃發塚合葬見其舌根如本生肉斯誠轉
B15n0088_p0510a22║誦法華之靈驗也
B15n0088_p0510a23║唐王弘之貞觀中為沁州和川令有女適博陵崔軌
B15n0088_p0510a24║崔于和川病卒經數十日其家忽于夜中聞崔語初
B15n0088_p0510a25║時傾家驚恐其後乃以為常云軌是女壻雖不合於
B15n0088_p0510a26║妻家立靈然而苦無所依但為置立也妻從其請朝
B15n0088_p0510a27║夕置食不許置肉唯要素食恆勸禮佛又說地獄中
B15n0088_p0510b01║事云人一生恆不免殺生及不孝其餘之罪蓋亦小
B15n0088_p0510b02║耳又云軌雖無罪然大資福助為軌數設齋供并寫
B15n0088_p0510b03║法華金剛觀音等經各三兩部自茲已後即不復來
B15n0088_p0510b04║王家一依其言寫經設供軌忽更來愧謝因云今即
B15n0088_p0510b05║取別舉家哭而送之軌有遺腹之子已年五六歲軌
B15n0088_p0510b06║云此子必有名宦願善養育自此不復來矣
B15n0088_p0510b07║唐貞觀年中有河東董雄為大理寺丞少來信敬蔬
B15n0088_p0510b08║食十年至十四年中為坐李仙童事主上大怒使侍
B15n0088_p0510b09║御韋琮鞫問甚急因禁數十人大理丞李敬元司直
B15n0088_p0510b10║王欣同連此坐雄與同屋囚鎖專念普門品日得三
B15n0088_p0510b11║千遍夜坐誦經鎖忽自解落地雄驚告欣元欣元共
B15n0088_p0510b12║視鎖堅全在地而鉤鎖相離數尺即告守者其夜監
B15n0088_p0510b13║察御史張守一宿直命吏關鎖以火燭之見鎖不開
B15n0088_p0510b14║而相離甚怪又重鎖紙封書上而去雄如常誦經五
B15n0088_p0510b15║更中鎖又解落有聲雄又告欣元等至明告李敬元
B15n0088_p0510b16║視之封題如故而鎖自相離敬元素不信佛法其妻
B15n0088_p0510b17║讀經常謂曰何為胡神所媚而讀此書耶及見雄此
B15n0088_p0510b18║事乃深悟不信之咎方知佛為大聖也時欣亦誦八
B15n0088_p0510b19║菩薩名滿三萬遍晝鎖解落雄異其事臺中內外具
B15n0088_p0510b20║皆聞見不久俱免
B15n0088_p0510b21║法華持驗唐蒲州釋法徹絳州人少勤苦通法華經
B15n0088_p0510b22║嘗以是經誘化一切邑有孤山師依而結業刱立蘭
B15n0088_p0510b23║若嘗于道中遇一癩者引至山中為鑿穴給食令誦
B15n0088_p0510b24║法華癩者素不識字加又頑鈍句句授之終不辭倦
B15n0088_p0510b25║至第六卷癩病漸愈經完眉鬚復生膚已如故
B15n0088_p0510b26║冥報記唐吳郡陸懷素貞觀二十年失火屋宇焚燒
B15n0088_p0510b27║並從煙滅惟金剛般若波羅蜜經獨存函及標軸亦
B15n0088_p0510c01║盡惟經字竟如故聞者莫不驚歎懷素即高陽許仁
B15n0088_p0510c02║則妻之兄也仁則當時目覩常與人言之
B15n0088_p0510c03║冥報拾遺唐并州石壁寺有一老僧禪誦為業精進
B15n0088_p0510c04║練行貞觀末有鵒巢其房楹上哺養二鶵法師每有
B15n0088_p0510c05║餘食恆就巢哺之鵒鶵後雖漸長羽翼未成因學飛
B15n0088_p0510c06║俱墮地死僧收瘞之經旬後僧夜夢二小兒曰某等
B15n0088_p0510c07║為先有小罪遂受鵒身比來日聞法師誦法華既聞
B15n0088_p0510c08║妙法得受人身兒等今于此寺側十餘里某村姓名
B15n0088_p0510c09║家託生為男十月之外當即誕育僧乃依期視之見
B15n0088_p0510c10║此家婦果同時誕育二子因為作滿月僧呼為鵒兒
B15n0088_p0510c11║並應之曰唯
B15n0088_p0510c12║華嚴持驗孫思邈服流珠丹雲母粉年百五十歲顏
B15n0088_p0510c13║如童子至長安說齊魏間事有如目覩常書寫華嚴
B15n0088_p0510c14║經七百五十部時太宗召見問佛經何經為大孫曰
B15n0088_p0510c15║華嚴經佛所尊大者帝曰近元奘三藏譯大般若六
B15n0088_p0510c16║百卷何不為大而八十卷華嚴經獨得大乎孫曰華
B15n0088_p0510c17║嚴法界具一切門于一門中可演出大千經卷般若
B15n0088_p0510c18║經乃華嚴中一門耳太宗方悟乃受持華嚴
B15n0088_p0510c19║金剛持驗唐廖等觀知善化縣時有婆每日誦金剛
B15n0088_p0510c20║經于街市乞食夜則歸宿山阿忽數日不見群鴉噪
B15n0088_p0510c21║集于其止處人爭往視之則懷金剛經傍巖而化羣
B15n0088_p0510c22║鴉銜土以覆之遂名鴉葬婆
B15n0088_p0510c23║唐永徽元年釋明濬暴死見二青衣引見冥王問一
B15n0088_p0510c24║生何藝濬答以但誦金剛經王曰善哉若誦十萬遍
B15n0088_p0510c25║明年必生淨土弟子不見師也乃放還濬愈加精進
B15n0088_p0510c26║至二年三月坐化咸聞異香
B15n0088_p0510c27║華嚴持驗唐定州中山修德禪師苦節成性守道山
B15n0088_p0511a01║林專以華嚴為業永徽四年發心抄寫別為淨院植
B15n0088_p0511a02║楮樹歷三年灌以香水潔淨造紙復別築淨臺召善
B15n0088_p0511a03║書人溈州王恭齋沐淨衣焚香布花懸諸旛蓋禮經
B15n0088_p0511a04║懺悔方升座寫下筆含香舉筆吐氣每日恆然師仍
B15n0088_p0511a05║入室運想每寫一卷施縑十匹恭皆不受寫畢集眾
B15n0088_p0511a06║設齋慶之師于眾前燒香散花發弘誓願纔開經藏
B15n0088_p0511a07║放大光明周七十餘里照定州城山中齋眾及諸士
B15n0088_p0511a08║女投身懺悔無不敬仰
B15n0088_p0511a09║法苑珠林唐大理司直河內司馬喬卿天性純謹有
B15n0088_p0511a10║志行永徽中為揚州司戶曹丁母憂居喪毀瘠骨立
B15n0088_p0511a11║刺血寫金剛般若經二卷未幾于廬側生芝草二莖
B15n0088_p0511a12║九日長尺有八寸綠莖朱蓋日瀝汁一升食之味甘
B15n0088_p0511a13║如蜜取而復生喬卿同寮數人並目覩其事
B15n0088_p0511a14║嬾真子本朝宰相銜帶譯經潤文使蓋本于唐也顯
B15n0088_p0511a15║慶元年正月元奘法師在大慈恩寺翻譯西天所得
B15n0088_p0511a16║梵本經論時有黃門侍郎薛元超中書侍郎李義府
B15n0088_p0511a17║問古來譯儀式如何師答云苻堅時曇摩瞿譯中書
B15n0088_p0511a18║侍郎趙整執筆姚興時鳩摩羅什譯安城侯姚嵩執
B15n0088_p0511a19║筆後魏時菩提留支譯侍中崔光執筆貞觀中波羅
B15n0088_p0511a20║頗那譯左僕射房元齡趙郡王李孝恭太子詹事杜
B15n0088_p0511a21║正倫太府卿蕭璟等監閱今獨無此正月壬辰勅曰
B15n0088_p0511a22║大慈恩寺僧元奘所翻經論既新傳譯文義須精宜
B15n0088_p0511a23║令太子太傅尚書左僕射燕國公于志寧中書令來
B15n0088_p0511a24║濟禮部尚書許敬宗黃門侍郎薛元超中書侍郎李
B15n0088_p0511a25║義府杜正倫時為看閱有不穩當處即隨事潤色之
B15n0088_p0511a26║法苑珠林顯慶中平州人有孫壽於海濱遊獵遇野
B15n0088_p0511a27║火草木蕩盡唯有一叢茂草獨不焚疑草中有伏獸
B15n0088_p0511b01║遂燭之以火竟不爇壽甚怪之入草中窺視乃獲一
B15n0088_p0511b02║函金剛般若經其傍又有一死僧顏色不變火不延
B15n0088_p0511b03║燎蓋由此也始知經像非凡所測孫壽親自說之
B15n0088_p0511b04║唐隴西李觀顯慶中寓止滎陽丁父憂乃刺血寫金
B15n0088_p0511b05║剛般若心經隨願往生經各一卷自後院中恆有異
B15n0088_p0511b06║香非常馥烈鄰側亦常聞之無不稱歎中山郎徐令
B15n0088_p0511b07║過鄭州見彼親友具陳其事
B15n0088_p0511b08║唐陳國竇公夫人豆盧氏芮公寬之姊也夫人信罪
B15n0088_p0511b09║福常誦金剛般若經未盡卷一紙許忽頭痛至夜逾
B15n0088_p0511b10║甚夫人自念儻死遂不得終經欲起誦之令婢然燭
B15n0088_p0511b11║而火悉已滅婢空還夫人深益歎恨忽見廚中有燭
B15n0088_p0511b12║炬漸升堂陛直入臥內去地三尺許而無人執光明
B15n0088_p0511b13║若晝夫人驚喜取經誦之有頃家人鑽燧得火燭光
B15n0088_p0511b14║即滅自此日誦五遍以為常法後芮公將死夫人往
B15n0088_p0511b15║視公謂夫人曰吾姊以誦經之福當壽百歲生好處
B15n0088_p0511b16║也夫人年至八十無疾而終
B15n0088_p0511b17║唐陳文達梓州郪縣人常持金剛經願與亡父母念
B15n0088_p0511b18║八萬四千卷多有祥瑞為人轉經患難皆免銅山縣
B15n0088_p0511b19║人陳約曾為冥司所追見地下築臺問之云此是般
B15n0088_p0511b20║若臺待陳文達其為冥司所敬如此
B15n0088_p0511b21║冥報記唐龍朔元年洛州景福寺比丘尼修行房中
B15n0088_p0511b22║有侍僮伍五娘死後修行為五娘立靈座經月餘日
B15n0088_p0511b23║其姊及弟于夜中忽聞靈座上呻吟其弟初甚恐懼
B15n0088_p0511b24║後乃問之答曰我生時於寺中食肉坐此大苦痛我
B15n0088_p0511b25║體上有瘡恐污牀席汝可多將灰置牀上也弟依其
B15n0088_p0511b26║言置灰後看牀上大有膿血又語弟曰姊患不能縫
B15n0088_p0511b27║衣汝太藍縷宜將布來我為汝作衫及襪弟置布於
B15n0088_p0511c01║靈牀上經宿即成又語其姊曰兒小時染患遂殺一
B15n0088_p0511c02║螃蟹取汁塗瘡得差今入刀林地獄肉中見有折刀
B15n0088_p0511c03║七枚願姊慈愍為作功德救助之姊煎迫卒難濟辦
B15n0088_p0511c04║但隨身衣服無益死者今併未壞請以用之姊未報
B15n0088_p0511c05║間乃曰兒自取去良久又曰衣服已來現在牀上其
B15n0088_p0511c06║姊試往觀之乃所斂之服也遂送淨土寺寶獻師處
B15n0088_p0511c07║憑寫金剛般若經每寫一卷了即報云已出一刀凡
B15n0088_p0511c08║寫七卷了乃云七刀並得出訖今蒙福業助即往託
B15n0088_p0511c09║生與姊及弟哭別而去吳興沈元法說淨土寺僧智
B15n0088_p0511c10║整所說亦同
B15n0088_p0511c11║法苑珠林唐曹州濟陰縣西二十里村中有精舍至
B15n0088_p0511c12║龍朔二年冬十月野火暴起非常熾盛及至精舍踰
B15n0088_p0511c13║越而過焉比僧房草舍焚燎總盡唯金剛般若經一
B15n0088_p0511c14║卷儼然如舊曹州叅軍說之
B15n0088_p0511c15║報應記高紙隋僕射熲之孫也唐龍朔二年出長安
B15n0088_p0511c16║順義門忽逢二人乘馬曰王喚紙不肯從去亦不知
B15n0088_p0511c17║其鬼使策馬避之又被驅擁紙有兄是化度寺僧欲
B15n0088_p0511c18║往寺內至寺門鬼遮不令入紙乃毆鬼一拳鬼怒即
B15n0088_p0511c19║拽落馬曰此漢大兇粗身遂在地因便昏絕寺僧即
B15n0088_p0511c20║令舁入兄院明旦乃蘇云初隨二使見王王曰汝未
B15n0088_p0511c21║合來汝曾毀謗佛法且令生受其罪令左右拔其舌
B15n0088_p0511c22║以犂耕之都無所傷王問主吏曰彼有何福德如此
B15n0088_p0511c23║曰曾念金剛經王稱善即令放還因與客語言次忽
B15n0088_p0511c24║悶倒如吞物狀咽下有白脉一道流入腹中如此三
B15n0088_p0511c25║度人問之曰少年盜食寺家果子冥司罰令吞鐵丸
B15n0088_p0511c26║後仕為翊衛專以念經為事
B15n0088_p0511c27║唐白仁皙龍朔中為虢州朱陽尉差運米遼東過海
B15n0088_p0512a01║邁風四望昏黑仁皙憂懼急念金剛經得三百遍忽
B15n0088_p0512a02║如夢寐見一梵僧謂曰汝念真經故來救汝須臾風
B15n0088_p0512a03║定八十餘人俱濟
B15n0088_p0512a04║法苑珠林唐龍朔三年長安城內通軌坊三衛劉公
B15n0088_p0512a05║信妻陳氏母先亡陳因患暴死見人將入地獄備見
B15n0088_p0512a06║諸苦不可具述末後見一地獄石門牢固有兩大鬼
B15n0088_p0512a07║形容偉壯守門左右怒目瞋陳汝何人到此見石門
B15n0088_p0512a08║忽開亡母在中受苦不可具述受苦稍歇近門母子
B15n0088_p0512a09║相見遙得共語母語女言汝還努力為吾寫經女諮
B15n0088_p0512a10║孃欲寫何經為吾寫法華言訖石門便閉陳還得蘇
B15n0088_p0512a11║具向夫說夫即憑妹夫趙師子欲寫法華其師子舊
B15n0088_p0512a12║解寫經有一經生將一部新寫法華未裝潢其人先
B15n0088_p0512a13║與他受雇寫經主姓范此生將他法華轉向趙師子
B15n0088_p0512a14║處質二百錢施主不知質錢師子復語婦兄云今既
B15n0088_p0512a15║待經在家有一部法華兄贖取此經向直一千錢陳
B15n0088_p0512a16║夫將四百錢贖得裝潢周訖在家為母供養其女陳
B15n0088_p0512a17║氏後夢見母從女索經吾先遣汝為吾寫一部法華
B15n0088_p0512a18║何因迄今不得女報母言已為孃贖得一部法華現
B15n0088_p0512a19║裝潢了在家供養母語女言止為此經吾轉受苦冥
B15n0088_p0512a20║道中獄卒打吾脊破汝看吾身瘡獄官語云汝何因
B15n0088_p0512a21║取他范家經將為己經汝何有福甚大罪過女見母
B15n0088_p0512a22║說如此更為母別寫法華其經未了女夢中忽見母
B15n0088_p0512a23║來催經即見一僧手捉一卷法華語母云汝女已為
B15n0088_p0512a24║汝寫經第一卷了功德已成何因復來敦遍待寫了
B15n0088_p0512a25║何須忽急後寫經成母來報女因汝為吾寫經今得
B15n0088_p0512a26║出冥道好處受生得汝恩力故來報汝汝當好住善
B15n0088_p0512a27║為婦禮信心為本言訖悲淚共別後時勘問前贖法
B15n0088_p0512b01║華主果是姓范范家雖不得經其經已成施福已滿
B15n0088_p0512b02║後人轉質自得罪咎劉妻贖取微得少福然亡母不
B15n0088_p0512b03║得力
B15n0088_p0512b04║法華持驗唐少常伯崔義起妻父蕭文鏗素持法華
B15n0088_p0512b05║滿數千遍永斷葷茹妻蕭氏以龍朔三年五月亡三
B15n0088_p0512b06║七日修齋婢素王忽作夫人語謂生時不信三寶今
B15n0088_p0512b07║受苦不可言繇汝輩為吾誦經修齋得暫放歸至第
B15n0088_p0512b08║二十日更來將素玉去看我受罪及期玉果死三日
B15n0088_p0512b09║而甦曰見大城宮府夫人入別院須臾火鑊鐵牀併
B15n0088_p0512b10║至備受楚毒忽見鏗坐蓮華臺語素玉曰我女生多
B15n0088_p0512b11║嗔妬不信我言不信因果今受此苦我無能救汝歸
B15n0088_p0512b12║可語家人令修功德庶得解脫又見梵僧從空中下
B15n0088_p0512b13║教玉誦法華經謂曰汝當記持此經為閻浮提人傳
B15n0088_p0512b14║誦當有信者麟德元年正月薛將軍宅設齋迎玉試
B15n0088_p0512b15║誦冥經有梵僧聞之合掌嘆曰如西國本不異眾始
B15n0088_p0512b16║驚服
B15n0088_p0512b17║華嚴持驗唐僧伽彌多羅師子國人證第三果麟德
B15n0088_p0512b18║初來震旦高宗甚加敬禮後往清凉敬禮文殊因至
B15n0088_p0512b19║西太原寺時屬諸僧誦華嚴經師問是何經答曰華
B15n0088_p0512b20║嚴師肅然改容曰不謂此地亦有是經合掌讚嘆久
B15n0088_p0512b21║之曰此大方廣佛功德難思西國相傳有人讀此經
B15n0088_p0512b22║以水盥掌水霑蟲蟻其捨命者皆得生天何况受持
B15n0088_p0512b23║誦讀精進思維者歟
B15n0088_p0512b24║報應記竇德元麟德中為卿奉使揚州渡淮船已離
B15n0088_p0512b25║岸數十步見岸上有一人形容憔悴擎一小襆坐于
B15n0088_p0512b26║地德元曰日將暮更無船渡即令載之中流覺其有
B15n0088_p0512b27║飢色又與飯乃濟及德元上馬去其人即隨行已數
B15n0088_p0512c01║里德元怪之乃問曰今欲何去答曰某非人乃鬼使
B15n0088_p0512c02║也今往揚州追竇大使曰大使何名云名德元德元
B15n0088_p0512c03║驚懼下馬拜曰某即其人也涕泗請計鬼曰甚愧公
B15n0088_p0512c04║容載復又賜食且放公急念金剛經一千遍當來相
B15n0088_p0512c05║報至月餘經數足其鬼果來云經已足保無他慮然
B15n0088_p0512c06║亦終須相隨見王德元于是就枕而絕一宿乃蘇云
B15n0088_p0512c07║初隨使者入一宮城使者曰公且住我當先白王使
B15n0088_p0512c08║者乃入于屏障後聞王遙語曰你與他作計漏泄吾
B15n0088_p0512c09║事遂受杖三十使者却出袒以示公曰喫杖了也德
B15n0088_p0512c10║元再三愧謝遂引入見一著紫衣人下堦相揖云公
B15n0088_p0512c11║大有功德尚未合來請公還出墮坑中于是得活其
B15n0088_p0512c12║使者續至云飢未食及乞錢財並與之司其將來官
B15n0088_p0512c13║爵曰熟記取從此改殿中監次大司憲次太子中允
B15n0088_p0512c14║次司元太常伯次左相年至六十四言訖辭去曰更
B15n0088_p0512c15║不復得來矣後皆如其言
B15n0088_p0512c16║唐宋義倫麟德中為虢王府典籤暴卒三日方蘇云
B15n0088_p0512c17║被追見王王曰君曾殺狗兔鴿今被論君筭合盡然
B15n0088_p0512c18║適見君師主云君持金剛經不惟滅罪更合延年我
B15n0088_p0512c19║今放君君能不喫酒肉持念尊經否義倫拜謝曰能
B15n0088_p0512c20║又見殿內牀上有一僧年可五六十被衲義倫即拜
B15n0088_p0512c21║禮僧曰吾是汝師故相救可依王語義倫曰諾王令
B15n0088_p0512c22║隨使者往看地獄初入一處見大鑊行列其下燃火
B15n0088_p0512c23║鑊中煑人痛苦之聲莫不酸惻更入一處鐵牀甚闊
B15n0088_p0512c24║人臥其上燒炙焦黑形容不辨西顧有三人枯黑佇
B15n0088_p0512c25║立頗似婦人向義倫叩頭云不得食喫已數百年倫
B15n0088_p0512c26║答曰我亦自無何可與汝更入一獄向使者云時熱
B15n0088_p0512c27║恐家人見斂遂去西南行數十步後呼云無文書恐
B15n0088_p0513a01║門司不放出遂得朱書三行字並不識門司果問看
B15n0088_p0513a02║字放出乃蘇
B15n0088_p0513a03║唐兵部尚書李岡得暴疾心上煖三日復蘇云見一
B15n0088_p0513a04║人引見大將軍蒙令坐索案看云錯追公有頃獄卒
B15n0088_p0513a05║擎一盤來中置鐵丸數枚復舁一鐺放庭中鐺下自
B15n0088_p0513a06║然火出鐺中銅汁湧沸煑鐵丸赤如火獄卒進盤將
B15n0088_p0513a07║軍以讓岡岡懼云飽將軍吞之既入口舉身洞然又
B15n0088_p0513a08║飲銅汁身遂火起俯仰之際吞並盡良久復如故岡
B15n0088_p0513a09║乃前問之答云地下更無他饌唯有此物即吸食之
B15n0088_p0513a10║若或不食須臾即為猛火所焚苦甚于此唯與寫佛
B15n0088_p0513a11║經十部轉金剛經千卷公亦不來吾又離此岡既復
B15n0088_p0513a12║生一依所約深加敬異
B15n0088_p0513a13║唐王陁為鷹揚府果毅因病遂斷葷肉發心誦金剛
B15n0088_p0513a14║經日五遍後染瘴疾見羣鬼來陁即急念經鬼聞便
B15n0088_p0513a15║退遙曰王令追汝且止誦經陁即為歇鬼悉向前陁
B15n0088_p0513a16║乃昏迷欲絕須臾又見一鬼來云念經人王令權放
B15n0088_p0513a17║六月既寤遂一心持誦晝夜不息六月雖過鬼亦不
B15n0088_p0513a18║來夜聞空中有聲呼曰汝以持經功德當壽九十矣
B15n0088_p0513a19║唐王令望少持金剛經還邛州臨溪路極險阻忽遇
B15n0088_p0513a20║猛獸震怖非常急念真經猛獸熟視曳尾而去流涎
B15n0088_p0513a21║滿地曾任安州判司過楊子江夜風暴起阻船數百
B15n0088_p0513a22║艘相接盡沒唯令望船獨全後終亳州譙令
B15n0088_p0513a23║唐陳惠妻王氏初未嫁表兄褚敬欲婚王氏父母不
B15n0088_p0513a24║許敬詛曰若不嫁我我作鬼必相致後歸于惠惠為
B15n0088_p0513a25║仁壽尉敬陰恚之卒後王夢敬旋覺有娠經十七月
B15n0088_p0513a26║不產王氏憂懼乃發心持金剛經晝夜不歇敬永絕
B15n0088_p0513a27║交鬼胎亦消從此日持七遍
B15n0088_p0513b01║唐何澋天授初任懷州武德令常持金剛經至河陽
B15n0088_p0513b02║水漲橋倒日已夕人爭上船岸遠未達欲沒澋懼且
B15n0088_p0513b03║急念經須臾近岸遇懸蘆攀援得出餘溺死八十餘
B15n0088_p0513b04║人
B15n0088_p0513b05║唐張元素洛陽人少持金剛經天授初任黃梅宰家
B15n0088_p0513b06║有厄難應念而銷年七十遘疾忽有花蓋垂空遂澡
B15n0088_p0513b07║浴與家人訣別奄然而卒
B15n0088_p0513b08║唐李丘一好鷹狗畋獵萬歲通天元年任揚州高郵
B15n0088_p0513b09║丞忽一旦暴死見兩人來追一人自云姓段時同被
B15n0088_p0513b10║追者百餘人男皆著枷女即反縛丘一被鏁前驅行
B15n0088_p0513b11║可十餘里見大槐樹數十下有馬槽段云五道大神
B15n0088_p0513b12║每巡察人間罪福于此歇馬丘一方知身死至王門
B15n0088_p0513b13║段指一胥云此人姓焦名策是公本頭遂被領見王
B15n0088_p0513b14║曰汝安忍無親好殺他命以為己樂須臾即見所殺
B15n0088_p0513b15║禽獸皆為人語云乞早處分焦策進云丘一未合死
B15n0088_p0513b16║王曰曾作何功德云曾寫造金剛經一卷王即合掌
B15n0088_p0513b17║云冥間號金剛經最上功德君能書寫其福不小即
B15n0088_p0513b18║令焦策領向經藏令驗至一寶殿眾經充滿丘一試
B15n0088_p0513b19║抽一卷果是所造之經既廻見王知造有實乃召所
B15n0088_p0513b20║殺生類令懇陳謝許造功德丘一依王命願寫金剛
B15n0088_p0513b21║經一百卷眾歡喜盡散王曰放去焦策領出城門云
B15n0088_p0513b22║盡力如此豈不相報丘一許錢三百千不受云與造
B15n0088_p0513b23║經二十部至一坑䇿推之遂活身在棺中唯聞哭聲
B15n0088_p0513b24║已三日矣驚呼人至破棺乃起旬日寫經十卷了焦
B15n0088_p0513b25║策來謝致辭而去尋百卷亦畢揚州刺史奏其事敕
B15n0088_p0513b26║加丘一五品仍充嘉州招討使
B15n0088_p0513b27║唐于昶天后朝任并州錄事參軍每至一更後即喘
B15n0088_p0513c01║息流汗二更後愈妻柳氏將召醫工昶密曰自無他
B15n0088_p0513c02║苦但晝決曹務夜判冥司事力不任耳每知有災咎
B15n0088_p0513c03║即陰為備都不形言凡六年後丁母艱持金剛經更
B15n0088_p0513c04║不復為冥吏因極言此功德力令子孫諷轉後為慶
B15n0088_p0513c05║州司馬年八十四將終忽聞異香非代所有謂左右
B15n0088_p0513c06║曰有聖人迎我往西方言訖而沒
B15n0088_p0513c07║唐裴宣禮天后朝為地官侍郎常持金剛經坐事被
B15n0088_p0513c08║繫宣禮憂迫唯至心念經枷鏁一旦自脫推官親訪
B15n0088_p0513c09║之遂得雪免御史任植同禁亦念經獲免
B15n0088_p0513c10║唐吳思元天后朝為太學博士信釋氏持金剛經日
B15n0088_p0513c11║兩遍多有靈應後稍怠日夜一遍思元在京病有巫
B15n0088_p0513c12║褚細兒言事如神星下祈禱思元往就見細兒驚曰
B15n0088_p0513c13║公有何術鬼見皆走思元私負知是經力倍加精勵
B15n0088_p0513c14║日念五遍兄疾醫無效思元至心念經三日而愈思
B15n0088_p0513c15║元曾於渭橋見一老人年八十餘著麤縗服問之曰
B15n0088_p0513c16║為所生母也思元怪之答曰母年四十三時有異僧
B15n0088_p0513c17║教云汝欲長壽否但念金剛經母即發心日念兩遍
B15n0088_p0513c18║終一百七姨及鄰母誦之並過百歲今遵母業已九
B15n0088_p0513c19║十矣
B15n0088_p0513c20║華嚴持驗唐鄧元爽華陰人證聖中有親故暴卒經
B15n0088_p0513c21║七日復甦說冥中欲追爽爽懼其人教寫華嚴經寫
B15n0088_p0513c22║竟爽母墓側先種蜀葵至冬已瘁忽花發燦然榮茂
B15n0088_p0513c23║鄉閭異之聞于朝旌為孝門又華嚴志云鄒極繕寫
B15n0088_p0513c24║華嚴經至半部忽香案前見一比丘鄒問汝何人至
B15n0088_p0513c25║此答曰吾乃華嚴侍者感君至誠特來研墨耳鄒方
B15n0088_p0513c26║禮謝遂不見寫經之靈應如此
B15n0088_p0513c27║唐聖曆中三藏法師實叉難陀云龜茲國惟習小乘
B15n0088_p0514a01║不知釋迦分化百億現種種身雲有梵僧從天竺持
B15n0088_p0514a02║華嚴梵本至其國中小乘師等皆無信受梵僧遂留
B15n0088_p0514a03║經而歸小乘諸師乃以經投棄于井既而井中放光
B15n0088_p0514a04║赫如火聚其夜諸師覩之疑謂金寶至明使人漉取
B15n0088_p0514a05║乃前所棄華嚴經也諸師驚異收歸經藏置中龕內
B15n0088_p0514a06║他日忽見此經在藏中最上隔諸師自言此亦我釋
B15n0088_p0514a07║迦所說吾見有少異乃收入藏中龕何人輒移此上
B15n0088_p0514a08║隔乃更置下龕鎖藏門嚴掌鎖鑰明日開視則仍在
B15n0088_p0514a09║上隔矣諸師方悟一乘大教威靈如此追悔信慕華
B15n0088_p0514a10║嚴一經遂盛行諸國