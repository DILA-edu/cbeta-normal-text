B15n0088_p0515a01║欽定古今圖書集成博物彙編神異典
B15n0088_p0515a02║　第一百五卷目錄
B15n0088_p0515a03║佛經部紀事三
B15n0088_p0515a04║
B15n0088_p0515a05║
B15n0088_p0515a06║
B15n0088_p0515a07║
B15n0088_p0515a08║
B15n0088_p0515a09║
B15n0088_p0515a10║神異典第一百五卷
B15n0088_p0515a11║佛經部紀事三
B15n0088_p0515a12║太平廣記巴南宰韋氏常念金剛經唐光化中至泥
B15n0088_p0515a13║溪遇一女挈二子同登山嶺行人叫噪見是赤狸大
B15n0088_p0515a14║蟲逡巡與韋分路去韋終不覺是持經之力也
B15n0088_p0515a15║唐崔文簡先天中任坊州司馬囑吐蕃奄至州城同
B15n0088_p0515a16║被驅掠鏁械甚嚴至心念經三日鏁忽自開虜疑有
B15n0088_p0515a17║奸箠撻具以實對問云汝有何術答云念金剛經復
B15n0088_p0515a18║令鏁之念未終又解眾皆嘆異遂送出境
B15n0088_p0515a19║唐姚待梓州人常持金剛經并為母造一百部忽有
B15n0088_p0515a20║鹿馴戲見人不驚犬亦不吠逡巡自去有人宰羊呼
B15n0088_p0515a21║待同食食了即死使者引去見一城門上有額遂令
B15n0088_p0515a22║入見王王呼何得食肉待云雖則食肉比元持經王
B15n0088_p0515a23║稱善曰既能持經何不斷肉遂得生為母寫經有屠
B15n0088_p0515a24║兒李迴奴請一卷焚香供養迴奴死後有人見於冥
B15n0088_p0515a25║間枷鎖自脫亦生善道
B15n0088_p0515a26║唐呂文展開元三年任閬中縣丞雅好佛經尤專心
B15n0088_p0515a27║持誦金剛經至三萬餘遍靈應奇異年既衰暮三牙
B15n0088_p0515b01║并落念經懇請牙生如舊在閬中時屬亢旱刺史劉
B15n0088_p0515b02║浚令祈雨僅得一遍遂獲沛然又苦霖潦別駕使祈
B15n0088_p0515b03║晴應時便霽前後証驗非一不能徧舉
B15n0088_p0515b04║廣異記唐長安縣死囚入獄後四十餘日誦金剛經
B15n0088_p0515b05║不輟口臨決脫枷枷頭放光長數十丈照耀一縣縣
B15n0088_p0515b06║令奏聞元宗遂釋其罪
B15n0088_p0515b07║唐開元中有盧氏者寄住滑州晝日閑坐廳事見二
B15n0088_p0515b08║黃衫人入門盧問為誰答曰是里正奉帖追公盧甚
B15n0088_p0515b09║愕然問何故相追因求帖觀見封上作衛縣字遂開
B15n0088_p0515b10║文字錯謬不復似人書怪而詰焉吏言奉命相追不
B15n0088_p0515b11║知何故俄見馬已備在階下不得已上馬去顧見其
B15n0088_p0515b12║屍坐在牀上心甚惡之倉卒之際不知是死又見馬
B15n0088_p0515b13║出不由門皆行牆上乃驚愕下泣方知必死恨不得
B15n0088_p0515b14║與母妹等別行可數十里至一城城甚壯麗問此何
B15n0088_p0515b15║城吏言乃王國即追君所司入城後吏欲將盧見王
B15n0088_p0515b16║經一院過問此何院吏曰是御史大夫院因問院大
B15n0088_p0515b17║夫何姓名云姓李名某盧驚喜白吏曰此我表兄令
B15n0088_p0515b18║吏通刺須臾便出相見甚喜具言平昔延入坐語大
B15n0088_p0515b19║夫謂曰弟之念誦功德甚多良由金剛經是聖教之
B15n0088_p0515b20║骨髓乃深不可思議功德者也盧初入院中見數十
B15n0088_p0515b21║人皆是衣冠其後大半繫在網中或無衣或露頂盧
B15n0088_p0515b22║問此悉何人云是陽地衣冠網中悉緣罪重弟若能
B15n0088_p0515b23║為一說法見之者悉得昇天遂命取高座令盧昇坐
B15n0088_p0515b24║誦金剛般若波羅蜜經網中人已有出頭者至半之
B15n0088_p0515b25║後皆出地上或褒衣大袖或乘車御雲誦經終往生
B15n0088_p0515b26║都盡既入謁見王呼為法師致敬甚厚王云君大不
B15n0088_p0515b27║可思議筭又不盡歎念誦之功尋令向吏送之迴既
B15n0088_p0515c01║至舍見家人披頭哭泣尸臥地上心甚惻然俄有一
B15n0088_p0515c02║婢從庭前入堂吏令隨上階及前魂神忽已入體因
B15n0088_p0515c03║此遂活
B15n0088_p0515c04║陳利賓者會稽人弱冠明經擢第善屬詩文釋褐長
B15n0088_p0515c05║城尉少誦金剛經每至厄難多獲其助開元中賓自
B15n0088_p0515c06║會稽江行之東陽會天久雨江水瀰漫賓與其徒二
B15n0088_p0515c07║十餘船同發乘風掛帆須臾天色昧暗風勢益壯至
B15n0088_p0515c08║界石竇上水閼眾流而下波濤衝擊勢不得泊其前
B15n0088_p0515c09║輩二十餘舟皆至竇口而敗舟人懼利賓忙遽誦金
B15n0088_p0515c10║剛經至潀流所忽有一物狀如赤龍橫出扶舟因得
B15n0088_p0515c11║上議者為誦經之功
B15n0088_p0515c12║唐聖善寺僧道憲俗姓元氏開元中住持於江州大
B15n0088_p0515c13║雲寺法侶稱之時刺史元某欲畫觀世音七鋪以憲
B15n0088_p0515c14║練行委之勾當憲令畫工持齋潔己諸綵色悉以乳
B15n0088_p0515c15║頭香代膠備極清淨元深嘉之事畢往預寧斫排造
B15n0088_p0515c16║文殊堂排成將還忽然墮水江流湍急同侶求拯無
B15n0088_p0515c17║由憲墮水之際便思念觀世音見水底有異光久而
B15n0088_p0515c18║視之見所畫七菩薩立在左右謂憲曰爾但念南無
B15n0088_p0515c19║菩薩憲行李如晝猶知在水底懼未免死乃思計云
B15n0088_p0515c20║念阿彌陀佛又念阿彌佛其七菩薩並來捧足將至
B15n0088_p0515c21║水上衣服無所污染與排相隨俱行四十餘里憲天
B15n0088_p0515c22║寶初滅度今江州大雲寺七菩薩見在兼畫落水事
B15n0088_p0515c23║云
B15n0088_p0515c24║建德縣令李惟燕少持金剛經唐天寶末惟燕為餘
B15n0088_p0515c25║姚郡叅軍秩滿北歸過五丈店屬上虞江埭塘破水
B15n0088_p0515c26║竭中夜晦暝四迴無人此路舊多刧盜惟燕舟中有
B15n0088_p0515c27║吳綾數百疋懼為賊所取因持一劍至船前誦經三
B15n0088_p0516a01║更後見堤上兩炬火自遠而至惟燕疑是村人衛己
B15n0088_p0516a02║火去船百步便却復廻心頗異之愈益厲聲誦經亦
B15n0088_p0516a03║竊自思云火之所為得非金剛經力乎時塘水竭而
B15n0088_p0516a04║塘外水滿惟燕便心念塘破當得水助半夕之後忽
B15n0088_p0516a05║聞船頭有流水聲驚云塘闊數丈何由得破久之稍
B15n0088_p0516a06║覺船浮及明河水已滿對船所一孔大數尺乃知誦
B15n0088_p0516a07║金剛經之助云惟燕弟惟玉見任虔州別駕見其兄
B15n0088_p0516a08║誦經有功因效之後泛舟出峽水急櫓折船將欲敗
B15n0088_p0516a09║乃力念經忽見一櫓隨流而下遂獲濟其族人亦常
B15n0088_p0516a10║誦金剛經遇安祿山之亂伏於荒草賊將至思得一
B15n0088_p0516a11║鞋以走俄有物落其背驚視乃新鞋也
B15n0088_p0516a12║唐孫明者鄭州陽武人也世貧賤為盧氏莊客持金
B15n0088_p0516a13║剛經日誦二十遍經二十年自初持經便絕葷血後
B15n0088_p0516a14║正念誦次忽見二吏來追明意將是縣吏便隨去行
B15n0088_p0516a15║可五六里至一府門門人云王已出巡吏因閉明空
B15n0088_p0516a16║室中其室從廣五六十間蓋若陰雲經七日王方至
B15n0088_p0516a17║吏引明入府王問汝有何福答云持金剛經已二十
B15n0088_p0516a18║年王言此大福也謂左右曰昨得祗洹家牒論明念
B15n0088_p0516a19║誦勤懇請延二十載乃知修道不可思議所延二十
B15n0088_p0516a20║載以償功也令吏送還舍其家殯明已畢神雖復體
B15n0088_p0516a21║家人不之知也會獵者從殯宮過聞號呼之聲報其
B15n0088_p0516a22║家人因爾得活矣天寶末明活已六七年甚無恙也
B15n0088_p0516a23║金剛持驗唐乾元年中廣州僧虔慧自幼受持金剛
B15n0088_p0516a24║經無間寒暑後與十數人泛海往南安都護府風濤
B15n0088_p0516a25║大作舟人覆沒惟虔慧在浪中偶遇蓬蒿一叢以手
B15n0088_p0516a26║緊抱隨浪三日夜得至岸解視蒿中則金剛經一卷
B15n0088_p0516a27║也虔慧拜持彌進年至百三十歲端坐告終其經本
B15n0088_p0516b01║自出香烟漸成五色雲氣徐徐上昇天界僧眾與太
B15n0088_p0516b02║守官僚遠近老幼咸見之
B15n0088_p0516b03║廣異記唐三刀師者俗姓張名伯英乾元中為壽州
B15n0088_p0516b04║健兒性至孝以其父在潁州乃盜官馬往以迎省至
B15n0088_p0516b05║淮陰為守遏者所得刺史崔昭令出城腰斬時屠劊
B15n0088_p0516b06║號能行刀再斬初不傷損乃換利刀罄力砍不損如
B15n0088_p0516b07║故劊者驚曰我用刀砍至其身則手懦不知何也遽
B15n0088_p0516b08║白之昭問所以答曰昔年十五曾絕葷血誦金剛經
B15n0088_p0516b09║十餘年自胡亂以來身在軍中不復念誦昨因被不
B15n0088_p0516b10║測罪唯至心念經爾昭嘆息舍之遂削髮出家著大
B15n0088_p0516b11║鐵鈴乞食修千人齋供一日便辦時人呼為三刀師
B15n0088_p0516b12║謂是起敬菩薩
B15n0088_p0516b13║唐魏恂左庶子尚德之子持金剛經神功初為監門
B15n0088_p0516b14║衛大將軍時京有蔡策者暴亡數日方蘇自云初至
B15n0088_p0516b15║冥司怪以追人不得將撻其使者使者云將軍魏恂
B15n0088_p0516b16║持金剛經善神擁護追之不得即別遣使覆追須臾
B15n0088_p0516b17║還報並同冥官曰且罷追恂聞尤加精進
B15n0088_p0516b18║唐原州龍興寺因大齋會寺主夏臘既高是為宿德
B15n0088_p0516b19║坐麗賓頭之下有小僧者自外後至以無坐所唯寺
B15n0088_p0516b20║主下曠一位小僧欲坐寺主輒叱之如是數次小僧
B15n0088_p0516b21║恐齋失時竟來就坐寺主怒甚倚柱而坐以掌摑之
B15n0088_p0516b22║方欲舉手大袖為柱所壓不得下合掌驚駭小僧慚
B15n0088_p0516b23║沮不齋而還房眾議恐是小僧道德所致寺主遂與
B15n0088_p0516b24║寺眾同往禮敬小僧惶懼自言初無道行不敢濫受
B15n0088_p0516b25║大德禮數逡巡走去因問平生作何行業云二十年
B15n0088_p0516b26║唯持金剛經眾皆讚嘆謂是金剛護持之力便於柱
B15n0088_p0516b27║所焚香頂禮呪云若是金剛神力當還此衣於是隨
B15n0088_p0516c01║手而出也
B15n0088_p0516c02║唐臨安陳哲者家住餘杭精一練行持金剛經廣德
B15n0088_p0516c03║初武康草賊朱潭𡨥餘杭哲富於財將搬移產避之
B15n0088_p0516c04║尋而賊至哲謂是官軍問賊今近遠羣賊大怒曰何
B15n0088_p0516c05║物老狗敢辱我爭以劒刺之每下一劍則有五色圓
B15n0088_p0516c06║光徑五六尺以蔽哲身刺不能中賊驚嘆謂是聖人
B15n0088_p0516c07║莫不慚悔捨之而去
B15n0088_p0516c08║續酉陽雜俎張鎰相公先君齊丘酷信釋氏每旦更
B15n0088_p0516c09║新衣執經於像前念金剛經十五遍數十年不懈永
B15n0088_p0516c10║泰初為朔方節度使衙內有小將負罪懼事露乃扇
B15n0088_p0516c11║動軍人數百定謀反叛齊丘因衙退於小廳閑行忽
B15n0088_p0516c12║有兵數十露刃走入齊丘左右唯奴僕遽奔宅門過
B15n0088_p0516c13║小廳數步廻顧又無人疑是鬼物將及門其妻女奴
B15n0088_p0516c14║婢復叫呼出門云有兩甲士身出廳屋上時衙隊軍
B15n0088_p0516c15║健聞變持兵亂入至小廳前見十餘人仡然庭中垂
B15n0088_p0516c16║手張口投兵於地眾遂擒縛五六人瘖不能言餘者
B15n0088_p0516c17║具首云欲上廳忽見二甲士長數丈嗔目叱之初如
B15n0088_p0516c18║中惡齊丘聞之因斷酒肉張鳳翔即予門吏盧邁親
B15n0088_p0516c19║姨夫邁語予云
B15n0088_p0516c20║劉逸淮在汴時韓弘為右廂虞候王某為左廂虞候
B15n0088_p0516c21║與弘相善或謂二人取軍情將不利於劉劉大怒俱
B15n0088_p0516c22║召詰之弘即劉之甥因控地碎首大言劉意稍解王
B15n0088_p0516c23║某年老股戰不能自辨劉叱令拉坐杖三十時新造
B15n0088_p0516c24║赤棒頭徑數寸固以筋漆拉之不仆數五六當死矣
B15n0088_p0516c25║韓意其必死及昏造其家怪無哭聲又謂其懼不敢
B15n0088_p0516c26║哭訪其門卒即云大使無恙弘素與熟遂至臥內問
B15n0088_p0516c27║之王云我讀金剛經四十年矣今方得力言初被坐
B15n0088_p0517a01║時見巨手如簸箕翕然遮背因袒示韓都無撻痕韓
B15n0088_p0517a02║舊不好釋氏由此始與僧往來日自寫十紙乃積記
B15n0088_p0517a03║數百軸矣後在中書盛署有諫官因事謁見韓方洽
B15n0088_p0517a04║汗寫經怪問之韓乃具道王某事予職在集仙常侍
B15n0088_p0517a05║柳公為予說
B15n0088_p0517a06║永泰初豐州烽子暮出為党項縛入西蕃養馬蕃將
B15n0088_p0517a07║令穴肩骨貫以皮索以馬數百蹄配之經半歲馬息
B15n0088_p0517a08║一倍蕃將賞以羊革數百因轉近牙帳贊普子愛其
B15n0088_p0517a09║了事遂令執纛左右有剩肉餘酪與之又居半年因
B15n0088_p0517a10║與酪肉悲泣不食贊普問之云有老母頻夜夢見贊
B15n0088_p0517a11║普頗仁聞之悵然夜召帳中語云蕃法嚴無放還例
B15n0088_p0517a12║我與爾馬有力者兩疋於某道縱爾歸毋言我也烽
B15n0088_p0517a13║子得馬極騁俱乏死遂晝潛夜走數日後為刺傷足
B15n0088_p0517a14║倒磧中忽有風吹物窸窣過其前因攬之裹足有頃
B15n0088_p0517a15║不復痛試起步走如故經信宿方及豐州界歸家母
B15n0088_p0517a16║尚存悲喜曰自失爾我唯念金剛經寢食不廢以祈
B15n0088_p0517a17║見爾今果其誓因取經拜之縫斷亡數幅不知其由
B15n0088_p0517a18║子因道磧中傷足事母令解足視之所裹瘡物乃數
B15n0088_p0517a19║幅經也其瘡亦愈
B15n0088_p0517a20║廣異記唐王琦太原人也居滎陽自童孺不茹葷血
B15n0088_p0517a21║大曆初為衢州司戶性好善常持誦觀音經自少及
B15n0088_p0517a22║長數患重病其於念誦無不差愈念誦之時必有異
B15n0088_p0517a23║類譎詭之狀來相觸惱以琦心正不能干初琦年九
B15n0088_p0517a24║歲時患病五六日因不能言忽聞門外一人呼名云
B15n0088_p0517a25║我來追汝因便隨去行五十里許至一府舍舍中官
B15n0088_p0517a26║長大驚云何以誤將此小兒來即宜遣還旁人云凡
B15n0088_p0517a27║召人來不合放去當合作使方可去爾官云有狗合
B15n0088_p0517b01║死令琦取狗訴幼小不任獨行官令與使者同去中
B15n0088_p0517b02║路使者受一丸與琦狀如毬子令琦擊狗家門狗出
B15n0088_p0517b03║乃以擲之狗吞丸立死官云使畢可還後又遇病忽
B15n0088_p0517b04║覺四支內有八十二人眉眼口鼻各有所守其在臂
B15n0088_p0517b05║脚內者往來攻其血肉每至腕節之間必互相衝擊
B15n0088_p0517b06║病悶不可忍琦問汝輩欲殺我耶答云為君理病何
B15n0088_p0517b07║殺之有琦言若理病當致盛饌哺爾鬼等大喜叫肉
B15n0088_p0517b08║中翌日為設食食畢皆去所病亦愈琦先畜一淨刀
B15n0088_p0517b09║子長尺餘每念誦即持之及患天行恆置刀牀頭以
B15n0088_p0517b10║自衛護後疾甚暗中乃力起念觀世音菩薩暗忽如
B15n0088_p0517b11║晝見刀刃向上有僧來與琦偶坐問琦此是何刀琦
B15n0088_p0517b12║云是殺魔刀僧遂奄滅俄有鐵鎚空中下擊刀累擊
B15n0088_p0517b13║二百餘下鎚悉破碎而刀不損又見大鐵鍱水罐可
B15n0088_p0517b14║受二百餘石覆向下有二大人執杵旁問琦君識此
B15n0088_p0517b15║否琦答云不識人云此鐵鍱獄也琦云正要此獄禁
B15n0088_p0517b16║魔鬼言畢並滅又見牀舁珍饌可百牀從門而出又
B15n0088_p0517b17║見數百人皆炫服列在宅中因見其兦父手持一刀
B15n0088_p0517b18║怒云無屋處汝其人一時潰散頃之疾愈乾元中在
B15n0088_p0517b19║江陵又疾篤復至心念觀音經遙見數百鬼乘船而
B15n0088_p0517b20║至遠來饑餓就琦求食遂令家人造食施於庭中羣
B15n0088_p0517b21║鬼列坐琦口中有二鬼躍出就坐食訖初云未了琦
B15n0088_p0517b22║云非要衣耶鬼言正爾乃令家人造紙衣數十對又
B15n0088_p0517b23║為緋綠等衫庭中焚之鬼著而散疾亦尋愈永泰中
B15n0088_p0517b24║又病篤乃於燈下澄心誦多心經忽有一聲如鳥飛
B15n0088_p0517b25║從坐處肉中寖淫向上因爾口呿不得合心念此必
B15n0088_p0517b26║有魔相惱乃益澄定須臾如故復見牀前死屍胮脹
B15n0088_p0517b27║有虵大如甕兼諸鬼多是先識死人撩亂爍已琦閉
B15n0088_p0517c01║目至心誦經二十四遍寂然而滅至三十九遍懈而
B15n0088_p0517c02║獲寐翌日復愈又其妻李氏曾遇疫癘琦燈下至心
B15n0088_p0517c03║為誦多心經得四五句忽見燈下有三人頭中間一
B15n0088_p0517c04║頭是李氏近死之婢便聞李氏口中作噫聲因自扶
B15n0088_p0517c05║坐李瞪目不能言但以手指東西及上下狀如見物
B15n0088_p0517c06║琦令奴以長刀隨李所指斬之久乃寤云王三郎耶
B15n0088_p0517c07║蓋以第呼琦琦問所指云何李云見窻中一人鼻長
B15n0088_p0517c08║數尺復見牀前二物狀如駱駝又見屋上悉張朱簾
B15n0088_p0517c09║幕皆被奴刀砍獲斷破一時消散琦却誦經四十九
B15n0088_p0517c10║遍李氏尋愈
B15n0088_p0517c11║金剛持驗唐大曆中夔州推司楊旬常持金剛經正
B15n0088_p0517c12║直積善子年二十三將應試忽夜夢金剛神曰汝子
B15n0088_p0517c13║改名楊椿中第六名次年赴省試又夢試題行王道
B15n0088_p0517c14║而王中九十六名殿試出又夢云汝子策不中主文
B15n0088_p0517c15║意置第三甲吾於御榻上換第一名矣此汝生平來
B15n0088_p0517c16║念經積德之報也
B15n0088_p0517c17║報應記唐崔寧大曆初鎮西蜀時會楊林反健兒張
B15n0088_p0517c18║國英與戰射中腹鏃沒不出醫曰一夕必死家人將
B15n0088_p0517c19║備葬具與同伍泣別國英常持金剛經至夜夢胡僧
B15n0088_p0517c20║與一丸藥至旦瀉箭鏃出瘡便合瘥
B15n0088_p0517c21║續酉陽雜俎大曆中太原偷馬賊誣一王孝廉同情
B15n0088_p0517c22║拷掠旬日苦極強服吏疑其冤未即具獄其人惟念
B15n0088_p0517c23║金剛經其聲哀切晝夜不息忽一日有竹兩節墜獄
B15n0088_p0517c24║中轉至於前他囚爭取之獄卒意藏刃破視內有字
B15n0088_p0517c25║兩行云法尚應捨何况非法書蹟甚工賊首悲悔具
B15n0088_p0517c26║呈以匿嫌誣之（匿一曰舊）
B15n0088_p0517c27║梁崇義在襄州未沮兵時有小將孫咸暴卒信宿却
B15n0088_p0518a01║蘇夢至一處如王者所居儀衛甚嚴有吏引與一僧
B15n0088_p0518a02║對事僧法號懷秀亡已經年在生極犯戒及入冥無
B15n0088_p0518a03║善可錄乃紿云我常囑孫咸寫法華經故咸被追對
B15n0088_p0518a04║咸初不省僧故執之經時不決忽見沙門曰地藏尊
B15n0088_p0518a05║者語云弟子若招承亦自獲祐咸乃依言因得無事
B15n0088_p0518a06║又說對勘時見一戎王衛者數百自外來冥王降階
B15n0088_p0518a07║齊級升殿坐未久乃大風捲去又見一人被拷覆罪
B15n0088_p0518a08║福此人常持金剛經又好食肉左邊有經數千軸右
B15n0088_p0518a09║邊積肉成山以肉多將入重輪俄經堆中有火一星
B15n0088_p0518a10║飛向肉山頃刻消盡此人遂履空而去咸問地藏向
B15n0088_p0518a11║來外國王風吹何處地藏云彼王當入無間向來風
B15n0088_p0518a12║即業風也因引咸看地獄及門烟焰煽赫聲若風雷
B15n0088_p0518a13║懼不敢視臨回鑊湯跳沫滴落左股痛入心髓地藏
B15n0088_p0518a14║乃令一吏送歸不許漏洩冥事及回如夢妻兒環泣
B15n0088_p0518a15║已一日矣遂破家寫經因請出家夢中所滴處成瘡
B15n0088_p0518a16║終身不差
B15n0088_p0518a17║金剛持驗唐徐玘家巨富充浙西府吏每夜五更誦
B15n0088_p0518a18║金剛經三卷方入公門有賊百人劫其家縛玘箭射
B15n0088_p0518a19║玘云金剛不壞身今如之何須臾見佛現空中發箭
B15n0088_p0518a20║百無一中賊驚問知其為誦經之感遂釋之眾賊皆
B15n0088_p0518a21║棄兵改行
B15n0088_p0518a22║唐大曆十一年衛州別駕周伯玉日持念金剛經公
B15n0088_p0518a23║私不易其心一日忽見梵僧來問曰是何尊者答曰
B15n0088_p0518a24║吾是般若會上須菩提也汝誦經數年惜未斷肉若
B15n0088_p0518a25║果至心求佛非長齋不可伯玉自此蔬食誦經後預
B15n0088_p0518a26║事前知至九十坐化
B15n0088_p0518a27║唐房翥生平崇信覺王每日念佛持金剛經一日暴
B15n0088_p0518b01║死至冥司主者謂曰據案簿君有般若功且曾勸一
B15n0088_p0518b02║老人念佛已生淨土君承此福力亦合往生翥曰余
B15n0088_p0518b03║發願誦金剛萬卷今尚未完俟畢願往生可也主云
B15n0088_p0518b04║誦經滿願固為好事不如早生淨土為佳知其志決
B15n0088_p0518b05║遣吏送還
B15n0088_p0518b06║報應記唐李廷光為德州司馬敬佛不茹葷血常持
B15n0088_p0518b07║金剛經每念時即有圓光在前用心苦至則光漸大
B15n0088_p0518b08║少懷懈惰則光漸小暗因此砥礪轉加精進
B15n0088_p0518b09║唐陸康成嘗任京兆府法曹掾不避強禦公退忽見
B15n0088_p0518b10║亡故吏抱案數百紙請押問曰公已去世何得來曰
B15n0088_p0518b11║此幽府文簿康成視之但有人姓名略無他事吏曰
B15n0088_p0518b12║皆來年兵刃死者問曰得無我乎有則檢示吏曰有
B15n0088_p0518b13║因大駭曰君既舊吏得無情耶曰故我來啟明公耳
B15n0088_p0518b14║唯金剛經可脫乃遂讀金剛經日數十遍明年朱泚
B15n0088_p0518b15║果反署為御史康成叱泚曰賊臣敢干國士泚震怒
B15n0088_p0518b16║命數百騎環而射之康成默念金剛經矢無傷者泚
B15n0088_p0518b17║曰儒以忠信為甲冑信矣乃舍去康成遂入隱於終
B15n0088_p0518b18║南山竟不復仕
B15n0088_p0518b19║唐薛嚴忠州司馬蔬食長齋日念金剛經三十遍至
B15n0088_p0518b20║七十二將終見幢蓋音樂來迎其妻崔氏即御史安
B15n0088_p0518b21║儼之姑也屬纊次見嚴隨幢蓋冉冉昇天而去呼之
B15n0088_p0518b22║不顧一家皆聞有異香之氣
B15n0088_p0518b23║任自信嘉州人唐貞元十五年曾往湖南常持金剛
B15n0088_p0518b24║經潔白無點於洞庭湖中有異物如雲冒舟上俄頃
B15n0088_p0518b25║而散舟中遂失自信不知所在久之凌波而去至龍
B15n0088_p0518b26║宮謁龍王四五人命昇殿念金剛經與珠寶數十事
B15n0088_p0518b27║二僧相送出宮一僧憑附少信至衡岳觀音堂紹真
B15n0088_p0518c01║師付之云是汝和尚送來令轉金剛經至南岳訪僧
B15n0088_p0518c02║果見云和尚滅度已五六年矣
B15n0088_p0518c03║續酉陽雜俎貞元十七年先君自荊入蜀應韋南康
B15n0088_p0518c04║辟命洎韋之暮年為賊闢讒構遂攝尉靈池縣韋尋
B15n0088_p0518c05║薨賊闢知留後先君舊與闢不合聞之連夜離縣至
B15n0088_p0518c06║城東門闢尋有帖不令諸縣官離縣其夕陰風及返
B15n0088_p0518c07║出郭二里見火兩炬夾道百步為導初意縣吏迎候
B15n0088_p0518c08║且怪其不前高下遠近不差欲及縣郭方滅及問縣
B15n0088_p0518c09║吏尚未知府帖也時先君念金剛經已五六年數無
B15n0088_p0518c10║虛日信乎至誠必感有感必應向之導火乃經所著
B15n0088_p0518c11║迹也後闢逆節漸露詔以袁公滋為節度使成式再
B15n0088_p0518c12║從叔少從軍知左營事懼及禍與監軍定計以蠟丸
B15n0088_p0518c13║帛書通謀于袁事旋發悉為魚肉賊謂先君知其謀
B15n0088_p0518c14║於一時先君念經夜久不覺困寐門戶悉閉忽覺聞
B15n0088_p0518c15║開戶而入言不畏者再三若物投案嚗然有聲驚起
B15n0088_p0518c16║之際言猶在耳顧視左右吏僕皆睡俾燭樺四索初
B15n0088_p0518c17║無所見向之關扃已開闢矣先君受持此經十餘萬
B15n0088_p0518c18║遍徵應事孔著成式近觀晉宋已來時人咸著傳記
B15n0088_p0518c19║彰明其事又先合受持講解有唐已來金剛經靈驗
B15n0088_p0518c20║記三卷成式當奉先命受持講解太和二年於揚州
B15n0088_p0518c21║僧栖簡處聽平消御注一遍六年於荊州僧靖奢處
B15n0088_p0518c22║聽大雲疏一遍開成元年於上都懷楚法師處聽青
B15n0088_p0518c23║龍疏一遍復日念書寫猶希傳照罔極盡形流通摭
B15n0088_p0518c24║拾遺逸以備闕佛事號金剛經鳩異
B15n0088_p0518c25║貞元中荊州天崇寺僧智燈常持金剛經遇疾死弟
B15n0088_p0518c26║子啟手足猶熱不即入木經七日却活云初見冥中
B15n0088_p0518c27║若王者以念經故合掌降階因問訊言更容上人十
B15n0088_p0519a01║年在世勉出生死又問人間眾僧中後食薏苡仁及
B15n0088_p0519a02║藥食此大違本教燈報云律中有開遮條如何云此
B15n0088_p0519a03║後人加之非佛意也今荊州僧眾中後無飲藥者
B15n0088_p0519a04║公安潺陵林百姓王從貴妹未嫁嘗持金剛經貞元
B15n0088_p0519a05║中忽暴疾卒埋已三日其家復墓聞墓中呻吟遂發
B15n0088_p0519a06║視之果有氣輿歸數日能言云初至冥間冥吏以持
B15n0088_p0519a07║經功德放還王從貴能治木常於公安靈化寺起造
B15n0088_p0519a08║其寺禪師曙中常見從貴說
B15n0088_p0519a09║韋南康鎮蜀時有左營伍伯於西山行營與同火卒
B15n0088_p0519a10║學念金剛經性頑初一日纔得題目其夜堡外拾薪
B15n0088_p0519a11║為番騎縛去行百餘里乃止天未明遂踣之於地以
B15n0088_p0519a12║髮繫橛覆以駞毯寢其上此人惟念經題忽見金一
B15n0088_p0519a13║鋌放光止於前試舉首動身所縛悉脫遂潛起逐金
B15n0088_p0519a14║鋌走計行未得十餘里遲明不覺已至家家在府東
B15n0088_p0519a15║市妻兒初疑其鬼具陳來由到家五六日行營將方
B15n0088_p0519a16║申其逃初韋不信以逃日與至家日不差姑免之
B15n0088_p0519a17║報應記宋衍江淮人應明經舉元和初至河陰縣因
B15n0088_p0519a18║疾病廢業為鹽鐵院書手月錢兩千娶妻安居不議
B15n0088_p0519a19║他業年餘有為米綱過三門者因不識字請衍同去
B15n0088_p0519a20║通管簿書月給錢八千文衍謂妻曰今數月不得八
B15n0088_p0519a21║千苟一月而致極為利也妻楊氏甚賢勸不令往曰
B15n0088_p0519a22║三門舟路頗為險惡身或驚危利亦何救衍不納遂
B15n0088_p0519a23║去至其所果遇暴風所擊彼羣船盡沒唯衍入水捫
B15n0088_p0519a24║得粟藁一束漸漂近岸浮藁以出乃活餘數十人皆
B15n0088_p0519a25║不救因抱藁以謝曰我之微命爾所賜也誓存沒不
B15n0088_p0519a26║相捨遂抱藁疾行數里有孤姥鬻茶之所茅舍兩間
B15n0088_p0519a27║遂詣宿焉具以事白姥憫之乃為設粥及明旦於屋
B15n0088_p0519b01║南曝衣解其藁以曬於藁中得一竹筒開之乃金剛
B15n0088_p0519b02║經也尋以訊姥且不知其詳姥曰是汝妻自汝來後
B15n0088_p0519b03║蓬頭禮念寫經誠切故能救汝衍感泣請歸姥指東
B15n0088_p0519b04║南一徑曰但尋此去校二百里可以後日到家也與
B15n0088_p0519b05║米二升拜謝遂發果二日達河陰見妻媿謝楊媛驚
B15n0088_p0519b06║問曰何以知之盡述根本楊氏疑之衎乃出經楊媛
B15n0088_p0519b07║涕泣拜禮頂戴衎曰用何以為記曰寫時執筆者悞
B15n0088_p0519b08║羅漢字空維上無四遂詣護國寺禪和尚處請添和
B15n0088_p0519b09║尚年老眼昏筆點過濃字皆昏黑但十日來不知其
B15n0088_p0519b10║所在驗之果如其說衎更嗚咽拜其妻每日焚香禮
B15n0088_p0519b11║經於淨室乃謂楊媛曰河濱之姥不可忘也遣使封
B15n0088_p0519b12║茶及絹與之使至其居茅舍及人皆不見詰於牧豎
B15n0088_p0519b13║曰比水漲無涯際何有人鬻茶復云路亦並無乃神
B15n0088_p0519b14║化也數歲相國鄭公絪為東都留守乃召衎及楊媛
B15n0088_p0519b15║往問其本末并令將經來與其男武職食月給五千
B15n0088_p0519b16║因求其經至今為鄭氏所尊奉故岳州刺史丞相弘
B15n0088_p0519b17║農公因覩其事遂敘之名曰楊媛徵驗
B15n0088_p0519b18║續酉陽雜俎元和初漢州孔目典陳昭因患見一人
B15n0088_p0519b19║著黃衣至牀前云趙判官喚爾昭問所因云至自冥
B15n0088_p0519b20║間劉闢與竇懸對事要君為證昭即留坐逡巡又有
B15n0088_p0519b21║一人手持一物如毬胞前吏怪其遲答之曰緣此候
B15n0088_p0519b22║屠行開因笑謂昭曰君勿懼取生人氣須得猪胞君
B15n0088_p0519b23║可東面側臥昭依其言不覺已隨二吏行路甚平可
B15n0088_p0519b24║十餘里至一城大如府城甲士守門焉及入見一人
B15n0088_p0519b25║怒容可駭即趙判官也語云劉闢收東川竇懸捕牛
B15n0088_p0519b26║四十七頭送梓州稱准闢判殺闢又云先無牒君為
B15n0088_p0519b27║孔目典合知事實未及對隔壁聞竇懸呼陳昭好在
B15n0088_p0519c01║及問妻子兄弟存亡昭即欲叅見冥吏云竇使君形
B15n0088_p0519c02║容極惡不欲相見昭乃具說殺牛實奉劉尚書委曲
B15n0088_p0519c03║非牒也紙是麻面見在漢州某司房架即令吏領昭
B15n0088_p0519c04║至漢州取之門館扃鎖乃于節竅中出入委曲至闢
B15n0088_p0519c05║乃無言趙語昭爾自有一過知否竇懸所殺牛爾取
B15n0088_p0519c06║一牛頭昭未及對趙曰此不同人間不可抵假須臾
B15n0088_p0519c07║見一卒挈牛頭而至昭即恐懼求救趙令檢格合決
B15n0088_p0519c08║一百考五十日因謂昭曰爾有何功德昭即自陳曾
B15n0088_p0519c09║設若干齋畫佛像趙云此來生緣耳昭又言曾于表
B15n0088_p0519c10║兄家轉金剛經趙曰可合掌請昭依言有頃見黃幞
B15n0088_p0519c11║箱經自天而下住昭前昭取視即表兄所借本也有
B15n0088_p0519c12║燒處尚在又令合掌其經即滅趙曰此足以免便放
B15n0088_p0519c13║迴復令昭往一司曰生祿檢其修短吏報云昭本名
B15n0088_p0519c14║釗是金傍刀至某年改為昭更得十八年昭聞惆悵
B15n0088_p0519c15║趙笑曰十八年大得作樂事何不悅乎乃令吏送昭
B15n0088_p0519c16║至半道見一馬當路吏云此爾本屬可乘此即騎乃
B15n0088_p0519c17║活死已一日半矣
B15n0088_p0519c18║報應記王偁家於晉州性頑鄙唐元和四年其家疾
B15n0088_p0519c19║疫亡者十八九唯偁偶免方疾食狗肉目遂盲不知
B15n0088_p0519c20║醫藥唯禱鬼神數年無報忽有一異僧請飯謂曰吾
B15n0088_p0519c21║師之文有金剛經能排眾苦報應神速居士能受之
B15n0088_p0519c22║乎偁稱愚又無目固不可記僧勸寫之偁從其言得
B15n0088_p0519c23║七卷請僧誦之數日夢前僧持刀抉其目乃驚寤覺
B15n0088_p0519c24║有所見久而遍明數月如舊偁終身轉經不替
B15n0088_p0519c25║李元一唐元和五年任饒州司馬有女居別院中宵
B15n0088_p0519c26║忽見神人驚悸而卒顏色不改其夫嚴訥自秦來至
B15n0088_p0519c27║蒼湖恍惚見其妻行水上而至訥驚問之妻泣曰某
B15n0088_p0520a01║已亡矣今鬼也訥駭異之曰近此鴈浦村有嚴夫子
B15n0088_p0520a02║教眾學彼有異術公往懇請哀救某庶得復生矣訥
B15n0088_p0520a03║後果見嚴夫子拜謁泣訴盡啟根本嚴初甚怒郎君
B15n0088_p0520a04║風疾何乃見凌訥又拜悲泣久乃方許曰殺夫人者
B15n0088_p0520a05║王將軍也葬在此堂內西北柱下可為寫金剛經令
B15n0088_p0520a06║僧轉讀於其所祠焉小娘子必當還也訥拜謝疾往
B15n0088_p0520a07║郡城明日到具白元一寫經速令讀之七遍女乃開
B15n0088_p0520a08║目久之能言媿謝其夫曰茲堂某柱下有王將軍枯
B15n0088_p0520a09║骨抱一短劒為改葬之劒請使留以報公德發之果
B15n0088_p0520a10║驗遂改瘞留其劒元一因寫經數百卷以施冥寞
B15n0088_p0520a11║魚萬盈京兆市井粗猛之人唐元和七年其所居宅
B15n0088_p0520a12║有大毒蛇其家見者皆驚怖萬盈怒一旦持巨棒伺
B15n0088_p0520a13║其出擊殺之烹炙以食因得疾臟腑痛楚遂卒心尚
B15n0088_p0520a14║微煖七日後蘇云初見冥使三四人追去行暗中十
B15n0088_p0520a15║餘里見一人獨行其光繞身四照數尺口念經隨走
B15n0088_p0520a16║就其光問姓氏云我姓趙名某常念金剛經者汝但
B15n0088_p0520a17║莫離我使者不敢進漸失所在久之至其家萬盈拜
B15n0088_p0520a18║謝曰向不遇至人定不回矣其人授以金剛經念得
B15n0088_p0520a19║遂還及再生持本重念更無遺缺所疾亦失因斷酒
B15n0088_p0520a20║肉不復殺害日念經五十遍
B15n0088_p0520a21║唐強伯達元和九年家于房州世傳惡疾子孫少小
B15n0088_p0520a22║便患風癩之病二百年矣伯達纔冠便患囑於父兄
B15n0088_p0520a23║疾必不起慮貽後患請送山中父兄裹糧送之巗下
B15n0088_p0520a24║泣涕而去絕食無幾忽有僧過傷之曰汝可念金剛
B15n0088_p0520a25║經內四句偈或脫斯苦伯達既念數日不絕方晝有
B15n0088_p0520a26║虎來伯達懼甚但瞑目至誠念偈虎乃遍舐其瘡唯
B15n0088_p0520a27║覺凉冷如傅上藥了無他苦良久自看其瘡悉已乾
B15n0088_p0520b01║合明旦僧復至伯達具說僧即于山邊拾青草一握
B15n0088_p0520b02║以授曰可以洗瘡但歸家煎此以浴乃嗚咽拜謝僧
B15n0088_p0520b03║撫背而別及到家父母大驚異因啟本末浴訖身體
B15n0088_p0520b04║鮮白都無瘡疾從此相傳之疾遂止念偈終身
B15n0088_p0520b05║金剛持驗唐憲宗元和八年三月河南節度使吳少
B15n0088_p0520b06║陽出巡各郡舟行間遠視一驛夫足不蹈地問其名
B15n0088_p0520b07║姓對曰小人全信為公差捉充驛夫問何生理答曰
B15n0088_p0520b08║夫婦賣酒腐營生素食三十餘年每日持誦金剛經
B15n0088_p0520b09║三卷得閒念佛又曰汝所念金剛經肯賣否信曰可
B15n0088_p0520b10║吳曰每月計銀一兩三十餘年共與汝三百六十兩
B15n0088_p0520b11║何如即取銀與信吳再視之信登岸足著地矣至九
B15n0088_p0520b12║年閏月十五日吳病被拘執忽天降一金剛神叱鬼
B15n0088_p0520b13║曰此人買有般若經功不得繩縛既數終任散行可
B15n0088_p0520b14║也鬼吏跪曰諾吳醒告妻子曰我生不持齋罪業甚
B15n0088_p0520b15║大舊年途次買全信經力減罪一半爾等亟宜奉持
B15n0088_p0520b16║金剛經莫到臨終時悔是遲也更囑以延僧虔誦救
B15n0088_p0520b17║我冥中之苦言訖而終
B15n0088_p0520b18║報應記康仲戚元和十一年往海東數歲不歸其母
B15n0088_p0520b19║惟一子日久憶念有僧乞食母具語之僧曰但持金
B15n0088_p0520b20║剛經兒疾回矣母不識字令寫得經乃鑿屋柱以藏
B15n0088_p0520b21║之加漆其上晨暮敬禮一夕雷霆大震拔此柱去月
B15n0088_p0520b22║餘兒果還以錦囊盛巨木以至家入拜跪母母問之
B15n0088_p0520b23║仲戚曰海中遇風舟破墜水忽有雷震投此木於波
B15n0088_p0520b24║上某因就浮之得至岸某命是其所與敢不尊敬母
B15n0088_p0520b25║驚曰必我藏經之柱即破柱得經母子常同誦念
B15n0088_p0520b26║吳可久越人唐元和十五年居長安奉摩尼教妻王
B15n0088_p0520b27║氏亦從之歲餘妻暴亡經三載見夢其夫曰某坐邪
B15n0088_p0520c01║見為蛇在皇子陂浮圖下明旦當死願為請僧就彼
B15n0088_p0520c02║轉金剛經冀免他苦夢中不信叱之妻怒唾其面驚
B15n0088_p0520c03║覺面腫痛不可忍妻復夢於夫之兄曰園中取龍舌
B15n0088_p0520c04║草搗敷立愈兄寤走取授其弟尋愈詰旦兄弟同往
B15n0088_p0520c05║請僧轉金剛經俄有大蛇從塔中出舉首徧視經終
B15n0088_p0520c06║而斃可久歸佛常持此經
B15n0088_p0520c07║唐邢行立陝州人不識字長慶初常持金剛經一卷
B15n0088_p0520c08║隨身到處焚香拜禮忽駞貨出同州遇十餘賊行立
B15n0088_p0520c09║棄貨而逃不五六十斤賊舉之竟不能動相視驚異
B15n0088_p0520c10║追行立問之對曰中有金剛經恐是神力賊發囊果
B15n0088_p0520c11║有經焉却與錢百千請經去誓不作賊受持終身
B15n0088_p0520c12║續酉陽雜俎荊州法性寺僧惟恭三十餘年念金剛
B15n0088_p0520c13║經日五十遍不拘僧儀好酒多是非為眾僧所惡後
B15n0088_p0520c14║遇疾且死同寺有僧靈巋其迹類惟恭為二寺二害
B15n0088_p0520c15║因他故出去寺一里逢五六人年少甚都衣服鮮潔
B15n0088_p0520c16║各執樂器如龜茲部問靈巋惟恭上人何在靈巋即
B15n0088_p0520c17║語其處疑寺中有供也及晚回入寺聞鐘聲惟恭已
B15n0088_p0520c18║死因說向來所見其日合寺聞絲竹聲竟無樂人入
B15n0088_p0520c19║寺當時名僧云惟恭蓋承經之力生不動國亦以其
B15n0088_p0520c20║跡勉靈巋也靈巋感悟折節緇門
B15n0088_p0520c21║董進朝元和中入軍初在軍時宿直城東樓上一夕
B15n0088_p0520c22║月明忽見四人著黃從東來聚立城下說己姓名狀
B15n0088_p0520c23║若追捕因相語曰董進朝常持金剛經以一分功德
B15n0088_p0520c24║祝庇冥司我輩久蒙其惠如何殺之須枉命相代若
B15n0088_p0520c25║此人他去我等無所賴矣其一人云董進朝對門有
B15n0088_p0520c26║一人同姓同年壽限相埒可以代矣因忽不見進朝
B15n0088_p0520c27║驚異之及明已聞對門復魂聲問其故死者父母云
B15n0088_p0521a01║子昨宵暴卒進朝感泣說之因為殯葬供養其父母
B15n0088_p0521a02║焉後出家法號惠通住興元唐安寺
B15n0088_p0521a03║元和中嚴司空綬在江陵時涔陽鎮將王沔常持金
B15n0088_p0521a04║剛經因使歸州勘事迴至咤灘船破五人同溺沔初
B15n0088_p0521a05║入水若有人授竹一竿隨波出沒至下牢鎮著岸不
B15n0088_p0521a06║死視手中物乃受持金剛經也咤灘至下牢三百餘
B15n0088_p0521a07║里
B15n0088_p0521a08║報應記勾龍義開州里人唐長慶中於郪縣傭力自
B15n0088_p0521a09║給常以邑人有疾往省之見寫金剛經龍義無故毀
B15n0088_p0521a10║棄而止絕之歸即喑啞醫不能愈頑嚚無識亦竟不
B15n0088_p0521a11║悔僅五六年忽聞鄰人有念是經者惕然自責曰我
B15n0088_p0521a12║前謗真經得此啞病今若悔謝終身敬奉却能言否
B15n0088_p0521a13║自後每聞念經即倚壁專心而聽之月餘疑如念得
B15n0088_p0521a14║數日偶行入寺逢一僧禮之僧問何事遂指口中啞
B15n0088_p0521a15║僧遂以刀割舌下便能語因與念經乃寫經書須菩
B15n0088_p0521a16║提像終身禮拜
B15n0088_p0521a17║續酉陽雜俎長慶中荊州公安僧會宗姓蔡常中蠱
B15n0088_p0521a18║得病骨立乃發願念金剛經以待盡至五十遍晝夢
B15n0088_p0521a19║有人令開口喉中引出髮十餘莖夜又夢吐大螾長
B15n0088_p0521a20║一肘餘因此遂愈荊山僧行堅見其事
B15n0088_p0521a21║江陵開元寺般若院僧法正每日持金剛經七遍長
B15n0088_p0521a22║慶初得病卒至冥司見若王者問師生平作何功德
B15n0088_p0521a23║答曰常念金剛經乃揖上殿令登繡坐念經七遍侍
B15n0088_p0521a24║衛悉合掌階下拷掠論對皆停息而聽念畢後遣一
B15n0088_p0521a25║吏引還王下堦送曰上人更得三十年在人間勿廢
B15n0088_p0521a26║讀誦因隨吏行數十里至一大坑吏因臨坑自後推
B15n0088_p0521a27║之若隕空焉死已七日惟面不冷法正今尚在年八
B15n0088_p0521b01║十餘荊州僧常靖親見其事
B15n0088_p0521b02║石首縣有沙彌道蔭常持念金剛經寶曆初因他出
B15n0088_p0521b03║夜歸中路忽遇虎吼擲而前沙彌知不免乃閉目而
B15n0088_p0521b04║坐但默念經心期救護虎遂伏草守之及曙村人來
B15n0088_p0521b05║往虎乃去視其蹲處涎流於地
B15n0088_p0521b06║元和三年賊李同捷阻兵滄景州帝命劉祐綂齊德
B15n0088_p0521b07║軍討之初圍德州城城堅不拔翼日又攻之自卯至
B15n0088_p0521b08║未十傷八九竟不能拔時有齊州衙內八將官健兒
B15n0088_p0521b09║王忠幹博野人常念金剛經積二十餘年日數不闕
B15n0088_p0521b10║其日忠幹上飛梯將及堞身中箭如蝟為櫑木擊落
B15n0088_p0521b11║同火卒拽出羊馬城外置之水濠裏岸祐以暮夜命
B15n0088_p0521b12║抽軍其時城下矢落如雨同火人怱忙忘取忠幹屍
B15n0088_p0521b13║忠幹既死夢至荒野遇大河欲渡無因仰天大哭忽
B15n0088_p0521b14║聞人語聲忠幹見一人長丈餘疑其神人因求指營
B15n0088_p0521b15║路其人曰爾莫怕我令爾得渡此河忠幹拜之頭低
B15n0088_p0521b16║未舉神人把腰擲之空中久方著地忽如夢覺聞賊
B15n0088_p0521b17║城上交二更初不記過水亦不知瘡擡手抹面血塗
B15n0088_p0521b18║眉睫方知傷損乃舉身強行百餘步却倒復見向人
B15n0088_p0521b19║持刀叱曰起起忠幹驚懼遂走一里餘坐歇方聞本
B15n0088_p0521b20║軍喝號聲遂及本營訪同火卒方知身死在水濠裏
B15n0088_p0521b21║即夢中所過河也忠幹現在齊德軍
B15n0088_p0521b22║何軫鬻販為業妻劉氏少斷酒肉常持金剛經先焚
B15n0088_p0521b23║香像前願年止四十五臨終心不亂先知死日至太
B15n0088_p0521b24║和四年冬四十五矣悉捨資妝供僧將入歲暮遍別
B15n0088_p0521b25║親故何軫以為病魅不信至歲除日請僧受八關沐
B15n0088_p0521b26║浴易衣獨處一室趺坐高聲念經及辨色悄然兒女
B15n0088_p0521b27║排室入看之已卒頂熱灼手軫以僧禮葬塔在荊州
B15n0088_p0521c01║北郭
B15n0088_p0521c02║蜀左營卒王殷常念金剛經不茹葷飲酒為賞設庫
B15n0088_p0521c03║子前後為人誤累合死者數四皆非意得免至太和
B15n0088_p0521c04║四年郭釗司空鎮蜀郭性嚴急小不如意皆死王殷
B15n0088_p0521c05║因呈錦纈郭嫌其惡弱令袒背將斃之郭有番狗隨
B15n0088_p0521c06║郭臥起非使宅人逢之輒噬忽吠數聲立抱王殷背
B15n0088_p0521c07║驅逐不去郭異之怒遂解
B15n0088_p0521c08║郭司空離蜀之年有百姓趙安常念金剛經因行野
B15n0088_p0521c09║外見衣一襆遺墓側安以無主遂持還至家言於妻
B15n0088_p0521c10║子鄰人即告趙盜物捕送縣曹怒其不承認以大關
B15n0088_p0521c11║挾脛折三段後令杖脊杖下輒折吏意其有他術問
B15n0088_p0521c12║之唯念金剛經及申郭郭亦異之判放及歸其妻云
B15n0088_p0521c13║某日聞君經函中震裂數聲懼不敢發安乃馳視之
B15n0088_p0521c14║帶斷軸折紙盡破裂安今現在
B15n0088_p0521c15║太和五年漢州什邡縣百姓王翰常在市口逐小利
B15n0088_p0521c16║忽暴卒經三日却活云冥中有十六人同被追十五
B15n0088_p0521c17║人散配他處翰獨至一司見一青衫少年稱是己姪
B15n0088_p0521c18║為冥官廳子遂引見推典又云是己兄貌皆不相類
B15n0088_p0521c19║其兄語云有冤牛一頭訴爾燒畬枉燒殺之爾又曾
B15n0088_p0521c20║賣竹與殺狗人作箜篌殺狗兩頭狗亦訴爾今名未
B15n0088_p0521c21║繫死籍猶可以免為作何功德翰欲設齋及寫法華
B15n0088_p0521c22║經金光明經皆曰不可乃請曰持金剛經日七遍與
B15n0088_p0521c23║之其兄喜曰足矣及活遂捨業出家今在什邡縣
B15n0088_p0521c24║太和七年冬給事中李公石為太原行軍司馬孔目
B15n0088_p0521c25║官高涉因宿使院至鼕鼕鼓起時詣鄰房忽遇一人
B15n0088_p0521c26║長六尺餘呼曰行軍喚爾涉遂行行稍遲其人自後
B15n0088_p0521c27║拓之不覺向北約行數十里至野外漸入一谷底後
B15n0088_p0522a01║上一山至頂四望邑屋盡在眼下至一曹司所追者
B15n0088_p0522a02║呼云追高涉到其中人多衣朱綠當案者似崔行信
B15n0088_p0522a03║郎中判云付司對復引出至一處數百人露坐與猪
B15n0088_p0522a04║羊雜處領至一人前乃涉妹壻杜則也逆謂涉曰君
B15n0088_p0522a05║初得書手時作新人局遣某買羊四口記得否今被
B15n0088_p0522a06║相責備嘗苦毒涉遽云爾時祇使市肉非羊也則遂
B15n0088_p0522a07║無言因見羊人立齧則逡巡被領他去倏忽又見一
B15n0088_p0522a08║處露架方梁梁上釘大鐵環有數百人皆持刀以繩
B15n0088_p0522a09║繫人頭牽入環中刳剔之涉懼走出但念金剛經倏
B15n0088_p0522a10║忽逢舊相識楊演云李尚書時杖殺賊李英道為刦
B15n0088_p0522a11║賊事已於諸處受生三十年今却訴前事君常記得
B15n0088_p0522a12║無涉辭以年幼不省又遇舊典段怡先與涉為義兄
B15n0088_p0522a13║弟逢涉云先念金剛經莫廢忘否向來所見未是極
B15n0088_p0522a14║苦處勉樹善業今得還乃經之力因送至家如夢死
B15n0088_p0522a15║已經宿向所拓處數日青腫
B15n0088_p0522a16║興元城固縣有韋氏女兩歲能語自然識字好讀佛
B15n0088_p0522a17║經至五歲一縣所有經悉讀遍至八歲忽清晨薰衣
B15n0088_p0522a18║靚妝默存牖下父母訝移時不出視之已脫衣而失
B15n0088_p0522a19║竟不知何之荊州處士許卑得於韋氏鄰人張弘郢
B15n0088_p0522a20║宣室志甯勉者雲中人年少有勇氣善騎射能以力
B15n0088_p0522a21║格猛獸不用兵仗北都守健其勇署為衙將後以兵
B15n0088_p0522a22║四千軍於飛狐城時薊門帥驕悍棄天子法反書聞
B15n0088_p0522a23║闕下唐文宗皇帝詔北都守攻其南詔未至而薊門
B15n0088_p0522a24║兵夜伐飛狐鉦鼓震地飛狐人洶然不自安謂甯勉
B15n0088_p0522a25║曰薊兵豪健不可敵今且至矣其勢甚急願空其邑
B15n0088_p0522a26║以遁去不然旦暮拔吾城吾不忍父子兄弟盡血賊
B15n0088_p0522a27║刃下悔寧可及雖天子神武安能雪我冤乎幸熟計
B15n0088_p0522b01║之勉自度兵少固不能折薊師之鋒將聽邑人語慮
B15n0088_p0522b02║得罪于天子欲堅壁自守又慮一邑之人悉屠於賊
B15n0088_p0522b03║手憂既甚而策未決忽有諜者告曰賊盡潰矣有棄
B15n0088_p0522b04║甲在城下願取之勉即登城垣望時月明朗見賊兵
B15n0088_p0522b05║馳走顛躓者不可數若有大兵擊其後勉大喜開邑
B15n0088_p0522b06║門縱兵逐之生擒數十人得遺甲甚多先是勉好浮
B15n0088_p0522b07║屠氏常閱佛書金剛經既敗薊師擒其虜以訊焉虜
B15n0088_p0522b08║曰向夕望見城上有巨人數四長二丈餘雄俊可懼
B15n0088_p0522b09║怒目呿吻袒裼執劍薊人見之慘然汗慄即走避又
B15n0088_p0522b10║安有鬬心乎勉悟巨人即金剛也益自奇之勉官御
B15n0088_p0522b11║史中丞後為清塞副使
B15n0088_p0522b12║報應記倪勤梓州人唐太和五年以武略稱因典涪
B15n0088_p0522b13║州興教倉素持金剛經倉有廳事面江甚為勝槩乃
B15n0088_p0522b14║設佛像而誦經其中六月九日江水大漲惟不至此
B15n0088_p0522b15║廳下勤讀誦益勵洎水退周視數里室屋盡溺惟此
B15n0088_p0522b16║廳略不沾漬倉亦無傷人皆禮敬
B15n0088_p0522b17║貴耳集真定大曆寺有藏殿雖小而精巧藏經皆唐
B15n0088_p0522b18║宮人所書經尾題名氏極可觀佛龕上有一匣開鑰
B15n0088_p0522b19║有古錦儼然有開元賜藏經敕書及會昌以前賜免
B15n0088_p0522b20║拆殿敕書有塗金匣藏心經一卷字體尤婉麗其後
B15n0088_p0522b21║題曰善女人楊氏為大唐皇帝李三郎書寺僧珍寶
B15n0088_p0522b22║之
B15n0088_p0522b23║北夢瑣言唐咸通中西川僧法進刺血寫經聚眾教
B15n0088_p0522b24║化寺司申報高燕公判云斷臂既是凶人刺血必非
B15n0088_p0522b25║善事貝多葉上不許塵埃流俗身中豈堪腥膩宜令
B15n0088_p0522b26║出境無得惑人與一繩遞出東界所司不喻繩絞賜
B15n0088_p0522b27║一千錢遂出東郭幸而誤免後卒于荊州玉泉寺
B15n0088_p0522c01║冥祥記僧義孚青社人解琴寓于江陵龍興寺行止
B15n0088_p0522c02║詭譎府主優容之俾齎錢帛詣西川寫藏經或有人
B15n0088_p0522c03║偷竊社戶所造藏經出貨義孚以廉價贖之其羨財
B15n0088_p0522c04║遂為所有一旦發覺賣經者斃於枯木下此僧雖免
B15n0088_p0522c05║罪未久得疾兩唇反引有似驢口其熱痛不可忍也
B15n0088_p0522c06║人皆畏見苦楚備極而死同寺有數輩販鬻經像懼
B15n0088_p0522c07║而捨財修功德以孚為鑒戒
B15n0088_p0522c08║報應記唐元初九江人販薪於市年七十常持金剛
B15n0088_p0522c09║經晚歸江北中流風浪大起同涉者俱沒惟初浮於
B15n0088_p0522c10║水上即漂南岸羣舟泊者悉是大商見初背上光高
B15n0088_p0522c11║數尺意其貴人既得活爭以衣服遺之及更召以與
B15n0088_p0522c12║飯語漸熟乃知村叟因詰光所自云某讀金剛經五
B15n0088_p0522c13║十年矣在背者經也前後厄難無不獲免知是金剛
B15n0088_p0522c14║經之力也
B15n0088_p0522c15║乾符中兗州節度使崔尚書法令嚴峻常有一軍將
B15n0088_p0522c16║衙叅不到崔大怒令就衙門處斬其軍將就戮後顏
B15n0088_p0522c17║色不變眾咸懼之是夜三更歸家妻子驚駭謂是鬼
B15n0088_p0522c18║物軍將曰初遭決斬時一如醉睡無諸痛苦中夜覺
B15n0088_p0522c19║身倒街中因爾還家妻子罔知其由明旦入謝崔驚
B15n0088_p0522c20║曰爾有何幻術能致軍將云素無幻術自少讀金剛
B15n0088_p0522c21║經日三遍昨日誦經所以過期崔問記得斬時否云
B15n0088_p0522c22║初領到戟門外便如沉醉都不記斬時崔又問所讀
B15n0088_p0522c23║經何在云在家鏁函子內及取到鏁如故毀鏁見經
B15n0088_p0522c24║已為兩段崔大驚自悔慰安軍將仍賜衣一襲命寫
B15n0088_p0522c25║金剛經一百卷供養今兗州延壽寺門外蓋軍將衙
B15n0088_p0522c26║門就法井斬斷經之像至今尚存
B15n0088_p0522c27║唐內臣姓楊忘其名復恭之弟也陷秦宗權鹿晏洪
B15n0088_p0523a01║劉巨容賊內二十餘年但念金剛經雖在城中未嘗
B15n0088_p0523a02║廢會宗權男為襄陽節度使楊為監軍使楊因人心
B15n0088_p0523a03║危懼遂誘麾下將趙德言攻殺宗權男發表舉德言
B15n0088_p0523a04║為節度使由是軍府稍定民復舊業楊于課誦之功
B15n0088_p0523a05║益加精勵嘗就牙門外柳樹下焚香課誦之次歘有
B15n0088_p0523a06║金字金剛經一卷自空中飛下楊拜捧而立震駭心
B15n0088_p0523a07║目得非信受精虔獲此善報也故陷于賊黨二十年
B15n0088_p0523a08║間終能梟巨盜立殊勳克保福祿者蓋佛之靈祐也
B15n0088_p0523a09║唐宋汶牧黃州日秦宗權阻命作亂將欲大掠四境
B15n0088_p0523a10║蔡州有念金剛經行者郡人咸敬之宗權差為細作
B15n0088_p0523a11║令入黃州探事行者至黃州未逾旬為人告敗宋汶
B15n0088_p0523a12║大怒令於軍門集眾決殺忽報有加官使到將校等
B15n0088_p0523a13║上言方聞喜慶不欲遽行殺戮由是但令禁錮逾月
B15n0088_p0523a14║使臣不到又命行刑出狴牢次報使入境復且停止
B15n0088_p0523a15║使已發引出就刑值大將入衙見之遽白於宋曰黃
B15n0088_p0523a16║州士馬精強城壘嚴峻何懼姦賊窺覘細作本非惡
B15n0088_p0523a17║黨受制於人將軍曲貸性命足示寬恕汶然之命髠
B15n0088_p0523a18║髮負鉗緣化財物造開元新寺寺宇將就之一夜汶
B15n0088_p0523a19║夢八金剛告曰負鉗僧苦行如此締構既終盍釋其
B15n0088_p0523a20║鉗以旌善類汶覺大異之遂令釋鉗待以殊禮自後
B15n0088_p0523a21║一州悉呼為金剛和尚
B15n0088_p0523a22║唐有一富商恆誦金剛經每以經卷自隨嘗賈販外
B15n0088_p0523a23║國夕宿於海島眾商利其財共殺之盛以大籠加巨
B15n0088_p0523a24║石并經沉於海平明眾商船發而夜來所泊之島乃
B15n0088_p0523a25║是僧院其院僧每夕則聞人念金剛經聲深在海底
B15n0088_p0523a26║僧大異之因命善泅者沉於水訪之見一老人在籠
B15n0088_p0523a27║中讀經乃牽挽而上僧問其故云被殺沉于海不知
B15n0088_p0523b01║是籠中忽覺身處宮殿常有人送飲食安樂自在也
B15n0088_p0523b02║眾僧聞之普加讚詠蓋誦金剛經之靈驗遂投僧削
B15n0088_p0523b03║髮出家於島院
B15n0088_p0523b04║觀音持驗唐衡陽一士人年高無子祈嗣無所不至
B15n0088_p0523b05║忽遇老僧持白衣觀音經授之曰佛說此經有能受
B15n0088_p0523b06║持隨心所願獲福無量若欲求子即生智慧之男有
B15n0088_p0523b07║白衣重包之異於是夫婦竭誠誦滿一藏數年遂生
B15n0088_p0523b08║三子果有白衣重包衡陽太守親覩其事重為刊施
B15n0088_p0523b09║亦以祈嗣不逾年生一子
B15n0088_p0523b10║華嚴持驗唐崇福寺僧慧祐戒行精苦事儼和尚專
B15n0088_p0523b11║業華嚴每清晨良宵焚香虔誦如來出現品忽見十
B15n0088_p0523b12║餘菩薩從地湧出現金色身皆放光明坐蓮花座合
B15n0088_p0523b13║掌聽誦經訖乃隱
B15n0088_p0523b14║唐釋道英蒲州陳氏年十八二親為之娶五載同居
B15n0088_p0523b15║誓不相犯後從并州炬法師聽華嚴經便落髮入太
B15n0088_p0523b16║行山柏梯寺修行止觀嘗因亢旱講華嚴經以祈甘
B15n0088_p0523b17║澤有二老翁各二童子侍時來聽講英異而問之答
B15n0088_p0523b18║云弟子並是海神愛此經故來聽受師曰今為檀越
B15n0088_p0523b19║講經請下微雨翁勑二童童即從牕孔中出須臾大
B15n0088_p0523b20║雨霶霈遠近咸賴焉二翁拜謝倏然而滅
B15n0088_p0523b21║唐釋誠慧靈丘李氏予其親禱五臺山而生既長辭
B15n0088_p0523b22║親詣五臺真容院從法順和尚披剃嘗誦華嚴於李
B15n0088_p0523b23║牛谷草木為食每誦經時有五七儒服者坐聽數持
B15n0088_p0523b24║异華鮮果以獻師怪問之答曰某山神也蒙師法力
B15n0088_p0523b25║無以為報願充執侍師不樂遂捨其處
B15n0088_p0523b26║法華持驗唐衡州釋楚雲生唐末出家衡嶽嘗刺血
B15n0088_p0523b27║寫蓮花經一部長七寸廣四寸而厚半之作栴檀篋
B15n0088_p0523c01║藏於福巖三生藏又刻八字於其上曰若開此經誓
B15n0088_p0523c02║同慈氏皇祐間有貴人遊山見之疑為妄使人鉗發
B15n0088_p0523c03║之有血如綫出焉須臾風雷震山谷煙雲入屋相捉
B15n0088_p0523c04║不相見彌日不止貴人大驚投誠懺悔宋筠溪石門
B15n0088_p0523c05║寺僧覺範嘗經遊往頂戴之細看血綫依然同時禪
B15n0088_p0523c06║月師貫休有詩贈之曰剔皮刺血誠何苦為寫靈山
B15n0088_p0523c07║九會文十指瀝乾終七軸後來求法更無君
B15n0088_p0523c08║唐岑文本字景仁棘陽人少信佛誦法華普門品嘗
B15n0088_p0523c09║乘舟往吳江中流舟覆人俱溺死文本亦沒水中俄
B15n0088_p0523c10║聞有人云能誦法華得不死如是者三遂浮水面須
B15n0088_p0523c11║臾抵岸
B15n0088_p0523c12║唐黃門侍郎王淹生性魯鈍法華一部久方通誦後
B15n0088_p0523c13║病逝見夢於弟新安太守固云予以誦經故得生西
B15n0088_p0523c14║方然因魯鈍尚在鐵葉蓮花胎內告汝等知勤心經
B15n0088_p0523c15║典勿懈怠也言已而別
B15n0088_p0523c16║唐京師人潘果年弱冠任富平縣都水小吏及歸家
B15n0088_p0523c17║與少年數人遊野外見一羊食草果與數人捉之歸
B15n0088_p0523c18║羊中路鳴喚果懼主聞拔其舌殺食之後一年果舌
B15n0088_p0523c19║漸消縮陳牒解吏職縣令鄭餘慶疑其詐使開口驗
B15n0088_p0523c20║之見舌根僅如豆許不盡問其故取紙書以答之縣
B15n0088_p0523c21║令教寫法華經為羊追福果如言發心書寫齋戒不
B15n0088_p0523c22║怠後一年舌漸得生平復如故又詣官陳牒縣令用
B15n0088_p0523c23║為里正
B15n0088_p0523c24║北夢瑣言蜀路白衛嶺多虎豹噬人有選人京兆韋
B15n0088_p0523c25║忘其名唐光化中調授巴南宰常念金剛經赴任至
B15n0088_p0523c26║泥溪遇一女人著緋衣挈二子偕行同登此山前路
B15n0088_p0523c27║嶺頭行人相駐叫噪見此女人乃赤狸大虫也逡巡
B15n0088_p0524a01║與韋分路而去韋終不覺葢持經之力也
B15n0088_p0524a02║成都府廣都縣人陳微自少年嘗誦金剛經與胥姓
B15n0088_p0524a03║馬者有隙一旦事故亡匿馬生揚言欲追捕之陳乃
B15n0088_p0524a04║礪一匕首行坐相隨儻遇馬生必能刺之誓不受其
B15n0088_p0524a05║執錄或一日行於村路蓊蔚間馬胥伏而掩之陳抽
B15n0088_p0524a06║刀一揮馬生仰倒由是獲脫至前方悟手之所揮乃
B15n0088_p0524a07║刀鞘及歸所匿處刀刃宛在本不偕行馬胥亦無所
B15n0088_p0524a08║傷何其異也