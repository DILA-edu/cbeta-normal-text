B15n0088_p0525a01║欽定古今圖書集成博物彙編神異典
B15n0088_p0525a02║　第一百六卷目錄
B15n0088_p0525a03║佛經部紀事四
B15n0088_p0525a04║佛經部雜錄
B15n0088_p0525a05║佛經部外編
B15n0088_p0525a06║
B15n0088_p0525a07║
B15n0088_p0525a08║
B15n0088_p0525a09║
B15n0088_p0525a10║神異典第一百六卷
B15n0088_p0525a11║佛經部紀事四
B15n0088_p0525a12║宋史顧忻傳忻母老目不能覩物忻日夜號泣祈天
B15n0088_p0525a13║刺血寫佛經數卷母目忽明燭下能縫紝九十餘無
B15n0088_p0525a14║疾而終
B15n0088_p0525a15║默記李後主手書金字心經一卷賜其宮人喬氏喬
B15n0088_p0525a16║氏後入太宗禁中聞後主薨自內庭出經捨相國寺
B15n0088_p0525a17║西塔以資薦且自書於後云故李氏國主宮人喬氏
B15n0088_p0525a18║伏遇國主百日謹舍昔時賜妾所書般若心經一卷
B15n0088_p0525a19║在相國寺西塔院伏願彌勒尊前持一花而見佛云
B15n0088_p0525a20║云其後江南僧持歸故國置之天禧寺塔相輪中寺
B15n0088_p0525a21║後大火相輪自火中墮落而經不損金陵寺守王君
B15n0088_p0525a22║玉所得君玉卒子孫不能保之以歸寗鳳子儀家喬
B15n0088_p0525a23║氏書在經後字整潔而詞甚愴惋
B15n0088_p0525a24║華嚴持驗宋眉州中巖華嚴祖覺禪師幼過目成誦
B15n0088_p0525a25║著書排釋氏忽見惡境悔過出家依慧目能禪師未
B15n0088_p0525a26║幾疽發膝上五年醫莫愈因書華嚴合論畢夜感異
B15n0088_p0525a27║夢且即捨杖安步一旦誦至現相品曰佛身無有生
B15n0088_p0525b01║而能示出生法性如虛空諸佛于中住無住亦無去
B15n0088_p0525b02║處處皆見佛遂悟華嚴宗旨府帥請講于千部堂詞
B15n0088_p0525b03║旨弘放眾咸歎服
B15n0088_p0525b04║宋圓淨法師名省常錢塘顏氏十七歲出家受具戒
B15n0088_p0525b05║行謹嚴習天台止觀法門淳化中住錫昭慶慕廬山
B15n0088_p0525b06║之風結社西湖以華嚴淨行品乃成聖之宗要自刺
B15n0088_p0525b07║指血和墨書之每書一字三拜三圍繞三稱佛名又
B15n0088_p0525b08║刊板印施千卷易蓮社為淨行社預會者皆稱淨行
B15n0088_p0525b09║弟子王文正公旦及相國向公敏中為社首一時士
B15n0088_p0525b10║大夫百二十人比丘千人焉翰林蘇易簡作淨行品
B15n0088_p0525b11║序
B15n0088_p0525b12║湘山野錄真宗嘗以御製釋典文字法音集三十卷
B15n0088_p0525b13║天禧中詔學僧二十一人於傳法院箋註楊大年充
B15n0088_p0525b14║提舉註釋院事製中有六種震動之語一僧探而箋
B15n0088_p0525b15║之暗碎繁剝將三百字大年都抹去自下二句止八
B15n0088_p0525b16║字曰地體本靜動必有變其簡當如此
B15n0088_p0525b17║退朝錄翻譯新經始以光祿卿湯公悅兵部員外郎
B15n0088_p0525b18║張公洎潤色之後趙文定楊文公晁文莊李尚書維
B15n0088_p0525b19║皆為譯經潤文官天禧中宰相丁晉公始為使天聖
B15n0088_p0525b20║三年又以宰相王冀公為使自後元宰繼領之然降
B15n0088_p0525b21║麻不入銜又以參政樞密為潤文其事寖重每歲誕
B15n0088_p0525b22║節必進新經前兩月二府皆集以觀翻譯謂之開堂
B15n0088_p0525b23║亦唐之清流盡在也前一月譯經使潤文官又集以
B15n0088_p0525b24║進新經謂之閉堂慶曆三年呂許公羅相以司徒為
B15n0088_p0525b25║譯經潤文使明年致仕章郇公代之自後降麻入銜
B15n0088_p0525b26║聞見後錄慶曆中齊州言有僧如因妖妄惑人輒稱
B15n0088_p0525b27║正法一千年一刧像法一千年一刧末法一千年一
B15n0088_p0525c01║刧今像法已九百六十年才餘四十年即是末刧當
B15n0088_p0525c02║饑饉疾疫刀兵云云事下兩街僧錄司奏正法像法
B15n0088_p0525c03║三災刧等悉出大藏經論非妖皇帝但敕天下大藏
B15n0088_p0525c04║經論勿妄以示人云
B15n0088_p0525c05║佛法金湯編范仲淹慶曆初宣撫河東寓宿寶德傳
B15n0088_p0525c06║舍獲故經一卷名十六羅漢因果識見頌藏經所未
B15n0088_p0525c07║錄也仲淹為之序
B15n0088_p0525c08║金剛持驗范文正公原籍四川城都仕蘇州府尹遂
B15n0088_p0525c09║寄居焉母亡三七夢泣告曰母以陽世造業為泰山
B15n0088_p0525c10║府君所羈日夕受苦難言吾兒素孝順乞誦功德經
B15n0088_p0525c11║一藏救拔母罪幸勿遲疑使母一入地獄便永遠不
B15n0088_p0525c12║得超生矣去復回顧囑云功德經即金剛般若也公
B15n0088_p0525c13║昧旦驚哭而醒即沐浴齋戒躬就元墓禪林延僧諷
B15n0088_p0525c14║經七日至第六日夜又夢母曰緣兒至誠禮懺感白
B15n0088_p0525c15║衣大士降凡持經半卷今母不但消罪更得生天皆
B15n0088_p0525c16║佛力也明晨兒入經堂詢之自知公候法事完滿備
B15n0088_p0525c17║䞋厚酬眾僧因問第六日諷經內有只持半卷者眾
B15n0088_p0525c18║俱失色答曰所禮經典俱如數完豈有只持半卷之
B15n0088_p0525c19║事旁有一僧從容告云昨日大眾念經山僧倚立默
B15n0088_p0525c20║看至第十六分倏大人至拈香便歸廚作務今承問
B15n0088_p0525c21║敢以直對公即稽首下拜僧言莫莫忽騰空不見緇
B15n0088_p0525c22║俗無不瞻仰公因是創設莫莫禪堂以誌靈異至今
B15n0088_p0525c23║不泯
B15n0088_p0525c24║法華持驗宋湖州城南屠戶陸翁年二十三時見一
B15n0088_p0525c25║雲水僧至門口稱教化有緣人陸不領解僧云汝殺
B15n0088_p0525c26║牛羊無數何不改業陸云承襲祖業遽難棄捨僧曰
B15n0088_p0525c27║汝不改後世必墮此類仍受冤報無有出期吾觀汝
B15n0088_p0526a01║宿有善根可亟專心受持蓮華經及金剛經消除惡
B15n0088_p0526a02║業增長善福言訖忽不見陸遂醒悟持齋誓不宰殺
B15n0088_p0526a03║繪阿彌陀佛觀音勢至像一軸虔誠供養投師習誦
B15n0088_p0526a04║二經未及五年自能暗誦每日於佛前焚香誦蓮華
B15n0088_p0526a05║經一部金剛經一卷懺悔願度所殺眾生早生淨土
B15n0088_p0526a06║年八十一將辭世半月前徧約親友于十一月初九
B15n0088_p0526a07║日具蔬相別及期俱赴齋罷忽索沐浴更衣端坐作
B15n0088_p0526a08║頌而化頌曰六十餘年離殺業手拋刀秤暗修行今
B15n0088_p0526a09║朝得趣菩提路水裏蓮花火裏生
B15n0088_p0526a10║宋慶曆間歐陽文忠公修知穎州有官妓盧媚姿貌
B15n0088_p0526a11║端秀口中嘗作蓮花香散越滿座有蜀僧頗知人生
B15n0088_p0526a12║前事云此女前身嘗為尼誦法華經三十年一念之
B15n0088_p0526a13║誤遂至于此公問妓曰曾讀法華經否曰某失身于
B15n0088_p0526a14║此所不暇也公命取經示之一覽輙誦如素習者易
B15n0088_p0526a15║以他經則不能也公於是始信修種之言不妄
B15n0088_p0526a16║蘇州府志殊勝教寺在平望鎮鶯脰湖濱宋治平四
B15n0088_p0526a17║年僧如信開山時蔡京趨朝過寺適信徒法昇書華
B15n0088_p0526a18║嚴經僧以寺額為請京問書經至何品云至殊勝功
B15n0088_p0526a19║德品京笑曰當以殊勝為額遂奏賜焉建炎三年燬
B15n0088_p0526a20║法昇遂閉關十五年誦金光明經積五十萬部乃再
B15n0088_p0526a21║建
B15n0088_p0526a22║聞見後錄王子飛觀文為予言吾使三韓泛海每危
B15n0088_p0526a23║于風濤剪佛書以投異物出沒爭奪以去至投道書
B15n0088_p0526a24║則不顧
B15n0088_p0526a25║樂城遺言公云王介甫解佛經三昧之語用字說示
B15n0088_p0526a26║關西僧法秀秀曰相公文章村和尚不會介甫悻然
B15n0088_p0526a27║又問如何秀曰梵語三昧此云正定相公華言解之
B15n0088_p0526b01║誤也
B15n0088_p0526b02║老學菴筆記元豐中王荊公居半山好觀佛書每以
B15n0088_p0526b03║故金漆版書藏經名遣人就蔣山寺取之
B15n0088_p0526b04║談圃荊公為江西漕夢小龍呼相公求夾註維摩經
B15n0088_p0526b05║十卷久而忘之後至友人家見佛堂中有是經因錄
B15n0088_p0526b06║而送廟及在相府夢小龍來謝
B15n0088_p0526b07║東坡志林東坡食肉誦經或云不誦坡取水漱口或
B15n0088_p0526b08║云一碗水如何漱得坡云慙愧闍黎會得
B15n0088_p0526b09║蔣仲甫聞之孫景修近歲有人鑿山取銀礦至深處
B15n0088_p0526b10║聞有人誦經聲發之得一人云吾亦取礦者以窟壞
B15n0088_p0526b11║不能出居此不知幾年平生誦金剛經自隨每有饑
B15n0088_p0526b12║渴之念即若有人自腋下以餅餌遺之殆此經變現
B15n0088_p0526b13║也
B15n0088_p0526b14║金剛持驗宋蘇州朱進士平生學舉子業未聞佛法
B15n0088_p0526b15║偶遊虎丘寺聞佛印講金剛經至一切有為法四句
B15n0088_p0526b16║喜未曾有因欲叅究全經旨義偶午睡夢青衣押五
B15n0088_p0526b17║人朱隨其後行二里許至一大街竟入巷門內掛青
B15n0088_p0526b18║布簾人家至廚房桶內有湯五人皆飲朱亦將飲青
B15n0088_p0526b19║衣喝曰聽佛法人不得飲遂驚覺乃信步行至大街
B15n0088_p0526b20║入巷果有人家與所夢合朱叩門入主人具言廚房
B15n0088_p0526b21║生六犬內有一死者朱驚怖流汗自謂若不聞佛法
B15n0088_p0526b22║入犬胎矣因專持念金剛經壽至八十九歲八月望
B15n0088_p0526b23║日徧請諸山道友晤別登後園樹枝上說偈曰八十
B15n0088_p0526b24║九年朱公兩手劈破虛空脚踏浮雲粉碎立化菩提
B15n0088_p0526b25║樹東遂化云
B15n0088_p0526b26║宋紹興府寄居郭承恩將之溫州叅軍任詣天寧寺
B15n0088_p0526b27║焚香發願挈家九口到任之日力行方便設禁宰牛
B15n0088_p0526c01║俟考滿回家金書金剛經一卷恭入佛殿供養比三
B15n0088_p0526c02║年考滿與同僚司法元珍買舟涉海還鄉叅軍眷屬
B15n0088_p0526c03║居前倉司法居後倉至紹興府界風濤大作四面昏
B15n0088_p0526c04║黑見海內鬼神鑿船為兩段前倉順風抵岸後倉沉
B15n0088_p0526c05║溺海中蓋司法受賄徇私叅軍奉公執法又承金剛
B15n0088_p0526c06║力耳
B15n0088_p0526c07║學佛考訓呂相國端奉使高麗過海祝曰回日無虞
B15n0088_p0526c08║當以金書摩詰經為謝比風濤輒作遂取經沉之聞
B15n0088_p0526c09║絲竹之聲起於舟下音韻清越非人間比
B15n0088_p0526c10║歸田錄宋宣獻公綬夏英公竦同試童行誦經有一
B15n0088_p0526c11║行者誦法華經不過問其習業幾年矣曰十年也二
B15n0088_p0526c12║公笑且閔之因各取法華經一部誦之宋公十（一作五）
B15n0088_p0526c13║日夏公七日不復遺一字
B15n0088_p0526c14║冷齋夜話舒王嗜佛書曾子固欲諷之未有以發之
B15n0088_p0526c15║也居一日會于南昌少頃潘延之亦至延之談禪舒
B15n0088_p0526c16║王問其所得子固熟視之已而又論人物曰某人可
B15n0088_p0526c17║秤子固曰弇用老而逃佛亦可一秤舒王曰子固失
B15n0088_p0526c18║言也善學者讀其書惟理之求有合吾心者則樵牧
B15n0088_p0526c19║之言猶不廢言而無理周孔所不敢從子固笑曰前
B15n0088_p0526c20║言戲之耳
B15n0088_p0526c21║春渚紀聞湖州安吉縣沈二公者金𡨥未至夢一僧
B15n0088_p0526c22║告之曰汝前生所殺冤報至矣汝家皆可遠避汝獨
B15n0088_p0526c23║守舍見有一人長大以刀破門而入者汝無懼即語
B15n0088_p0526c24║之曰汝是燕山府李立否但延頸受刃俟其不殺則
B15n0088_p0526c25║前冤解矣不數日金人奄至其家先與鄰人竄伏遠
B15n0088_p0526c26║山二公者雖欲往不可得也因坐其家視賊之過明
B15n0088_p0526c27║日果有一少年破門而入見公怒目以視沈安坐不
B15n0088_p0527a01║動仰視之曰汝非燕山府李立耶其人收刀視之曰
B15n0088_p0527a02║我未殺汝汝安知我姓名鄉里如是之詳也沈告以
B15n0088_p0527a03║夢李方歎息未已顧案間有佛經一帙問沈曰何經
B15n0088_p0527a04║也沈曰是我日誦金剛經也李曰汝誦此經何時也
B15n0088_p0527a05║曰二十年矣李即解衣取一竹筒中出細書金剛經
B15n0088_p0527a06║一卷指之曰我亦誦此經五年矣然我以前冤報汝
B15n0088_p0527a07║汝後復殺我冤報轉深何時相解今我不殺汝與結
B15n0088_p0527a08║為義兄弟汝但安坐無怖我畱為汝護至三日賊盡
B15n0088_p0527a09║過取資糧金帛與之而去又方臘據有錢塘時羣賊
B15n0088_p0527a10║散捕官吏慘酷之有任都稅阮者其家居祥符寺之
B15n0088_p0527a11║北遠府十里每曉起赴衙集即道中暗誦金剛經率
B15n0088_p0527a12║得五卷二十年不廢賊七佛子者執之令眾賊射于
B15n0088_p0527a13║郡圃任知不免但默誦經不輟而前後發矢數百無
B15n0088_p0527a14║一中其體者賊驚問之疑有他術語以誦經之力賊
B15n0088_p0527a15║皆合爪歎息釋之且戒餘賊勿得復犯其居也至今
B15n0088_p0527a16║尚在年八十餘矣
B15n0088_p0527a17║閣門宣事陳安上言元豐初安燾厚卿陳睦和叔二
B15n0088_p0527a18║學士奉父三韓濟海舟中安貯佛經及所過收聚敗
B15n0088_p0527a19║經餘軸以備投散於放洋之二日風勢甚惡海濤忽
B15n0088_p0527a20║大洶湧前後舟相失後舟載者俱見海神百怪攀船
B15n0088_p0527a21║而上以經軸為求先舉軸付之繼來者眾度不能給
B15n0088_p0527a22║即拆經隨紙付之又度不給則剪經行與之至剪經
B15n0088_p0527a23║字而得一字之授者莫不頂戴忻悅而去字又隨盡
B15n0088_p0527a24║獨餘一鬼懇求甚切云都綱某所頂之帽願以付我
B15n0088_p0527a25║也舟人詢其由云此人嘗赴傳經之集是帽戴經久
B15n0088_p0527a26║矣此有大功德也亟取付之稱謝而去指顧之間風
B15n0088_p0527a27║濤恬息即安行晚與前舟相及往還皆獲安濟焉
B15n0088_p0527b01║裴亞卿言紹興九年湖州普安院尼沈大師者聞吳
B15n0088_p0527b02║江縣潘氏兄弟析居而家有華嚴經一部惜不忍分
B15n0088_p0527b03║試往求之眾議皆允而尼請歸具香花及舟載迎取
B15n0088_p0527b04║潘老謂尼曰爾往則恐有中變者我今并具小舟假
B15n0088_p0527b05║汝載往如何尼欣然更過所望經既登舟而歲適大
B15n0088_p0527b06║旱川港乾涸不能寸進翁曰我更假汝一牛挽引而
B15n0088_p0527b07║前也經既至院牛船還家公中夜忽語其媼曰吾之
B15n0088_p0527b08║捨經得供養矣而吾牛何慮也媼問之云我適夢牛
B15n0088_p0527b09║作人言曰謝公數年豢養之力又承公遣以挽經之
B15n0088_p0527b10║功今得脫此畜身徑生安樂處感德無窮也亟往視
B15n0088_p0527b11║之牛已死矣
B15n0088_p0527b12║金剛持驗宋柴注青州人為壽春郡司理因鞫謀命
B15n0088_p0527b13║獄一囚言離城三十里歇客為生每過客攜囊重獨
B15n0088_p0527b14║宿夜分殺之投屍於白沙河中前後不知若干人惟
B15n0088_p0527b15║謀一老媼不得注問其故囚曰是年老嫗獨來投宿
B15n0088_p0527b16║某與兄弟見其行李不薄至更深遣長子推戶久乃
B15n0088_p0527b17║還云若有人抵戶不可啟某不信攜刀自行及門穴
B15n0088_p0527b18║壁窺之見紅光中一大人與房上下等背門而立某
B15n0088_p0527b19║驚懼失聲幾於顛仆天將明門方啟嫗理髮誦經不
B15n0088_p0527b20║已問何經曰金剛經也乃知昨夜神人蓋金剛云
B15n0088_p0527b21║宋荊州江陵縣李元宗女十三歲時夢一梵僧謂曰
B15n0088_p0527b22║汝有善根何不持念金剛經又云世間善男子善女
B15n0088_p0527b23║人每日淨心能誦一卷陽間增壽命終即生天界若
B15n0088_p0527b24║能究竟般若直到涅槃彼岸即或未達經意死去陰
B15n0088_p0527b25║府亦不能拘錄當生富貴家受諸勝報元宗女信之
B15n0088_p0527b26║遂日誦金剛經三卷年二十四不願有家忽患傷寒
B15n0088_p0527b27║三日卒冥王照勘無罪及見女子頭上有佛顯現王
B15n0088_p0527c01║云此女有般若功即放還魂臨放時王囑曰汝父造
B15n0088_p0527c02║業致先減陽壽二紀不久追來對證因汝父好取生
B15n0088_p0527c03║魚切膾今有魚七千餘頭狀訴索命歸問汝父每夜
B15n0088_p0527c04║夢落網中晝則頭痛此魚求報也女還魂白父父驚
B15n0088_p0527c05║無措遂偕女往天寧寺齋百僧斷除葷酒手書金剛
B15n0088_p0527c06║經四十九卷書畢元宗忽夢數千青衣童子向之拜
B15n0088_p0527c07║曰我等被君殺戮訴冤索命今蒙寫經功德咸乘善
B15n0088_p0527c08║力出離苦趣生善道矣君既釋冤又添遐算後元宗
B15n0088_p0527c09║自此持誦益虔壽至百二十歲無疾沐浴坐逝
B15n0088_p0527c10║宋紹興九年明州王氏日持念金剛經懷孕二十八
B15n0088_p0527c11║月多病羸瘦深憂難產偶倚門立一異僧示之曰汝
B15n0088_p0527c12║有善根何不印施金剛經千卷王氏印施如數又齋
B15n0088_p0527c13║千僧念金剛經千卷至夜三更見金剛神以杵指王
B15n0088_p0527c14║氏腹及覺已生二男在牀矣相貌圓滿令人欣羨王
B15n0088_p0527c15║氏遂奉齋受持不輟年至九十一歲無疾坐化
B15n0088_p0527c16║宋道寧禪師者潭州開福寺僧也壯為道人於崇果
B15n0088_p0527c17║寺執浴一日將濯足偶誦金剛經至於此章句能生
B15n0088_p0527c18║信心以此為實遂忘所知忽垂足沸湯中後祝髮蔣
B15n0088_p0527c19║山依雪竇老良禪師一年徧歷叢林叅諸名宿
B15n0088_p0527c20║觀音持驗宋建寧人賴省幹之卜天下知名素挾妖
B15n0088_p0527c21║術殺人祭鬼常于浙中覓十餘歲童女養以供用其
B15n0088_p0527c22║母喜誦佛書女隨之習念心經嗣此女當輪祭沐浴
B15n0088_p0527c23║裝飾納空室中鎖其戶而去女自分必死一心誦經
B15n0088_p0527c24║夜半覺有物自天窻下光煜煜然怖甚急念揭諦呪
B15n0088_p0527c25║女口中忽有光出此物逡巡欲進復却良久口中光
B15n0088_p0527c26║漸大出射此物鏗然有聲仆地其室近街值夜巡卒
B15n0088_p0527c27║過女大叫殺人卒報所屬率眾破壁取女見一大白
B15n0088_p0528a01║蟒死矣捕賴及家人鞫問伏辜黥配海外籍其家今
B15n0088_p0528a02║為詹安撫居宅
B15n0088_p0528a03║宋張孝純有孫五歲不能行或告之曰頃淮甸間一
B15n0088_p0528a04║農夫病腿足甚久但日持觀世音名號不輟遂感觀
B15n0088_p0528a05║音示現因畱四句偈曰大智發于心于心無所尋成
B15n0088_p0528a06║就一切義無古亦無今農夫誦偈滿百日痼病頓愈
B15n0088_p0528a07║孝純遂教其孫及乳母齋戒持誦三月而步武如常
B15n0088_p0528a08║兒患腿足者誦之皆驗
B15n0088_p0528a09║元南京大寧坊王玉年踰四十無子至元二年乙丑
B15n0088_p0528a10║於友人馬公酌家神前見白衣觀音經問此經何來
B15n0088_p0528a11║馬云庚申春大軍南還擄帶南人止宿本家遺下而
B15n0088_p0528a12║去玉取回專心持誦不怠丁卯歲四月十四夜岳母
B15n0088_p0528a13║劉氏夢白衣人頭戴金冠攜一童子來曰吾與汝送
B15n0088_p0528a14║聖奴來劉氏接抱恍然而寐明日巳時妻張氏生一
B15n0088_p0528a15║男神氣聳秀果有白衣之異即名子曰聖僧奴夫婦
B15n0088_p0528a16║遂發願刊施五百卷以酬抱送之恩
B15n0088_p0528a17║元陶氏十六娘常熟徐村人年二十六寡居無子願
B15n0088_p0528a18║生淨土恆持念觀音普門品忽夢白衣人手挈白蓮
B15n0088_p0528a19║花一朵與食之覺後心神頗異嗣裝一小閣西向誦
B15n0088_p0528a20║彌陀經念佛甫三年見佛現光明經函上有火團如
B15n0088_p0528a21║彈子大氏恐燒經手撲之乃得舍唎一顆終時化佛
B15n0088_p0528a22║來迎別眾而去
B15n0088_p0528a23║元史吳澄傳英宗即位澄超遷翰林學士進階太中
B15n0088_p0528a24║大夫先是有旨集善書者粉黃金為泥寫浮屠藏經
B15n0088_p0528a25║帝在上都使左丞速速詔澄為序澄曰主上寫經為
B15n0088_p0528a26║民祈福甚盛舉也若用以追薦臣所未知蓋福田利
B15n0088_p0528a27║益雖人所樂聞而輪迴之事彼習其學者猶或不言
B15n0088_p0528b01║不過謂為善之人死則上通高明其極品則與日月
B15n0088_p0528b02║齊光為惡之人死則下淪污穢其極下則與沙蟲同
B15n0088_p0528b03║類其徒遂為薦拔之說以惑世人今列聖之神上同
B15n0088_p0528b04║日月何庸薦拔且國初以來凡寫經追薦不知幾舉
B15n0088_p0528b05║若未效是無佛法矣若已效是誣其祖矣撰為文辭
B15n0088_p0528b06║不可以示後世請俟駕還奏之
B15n0088_p0528b07║必蘭納識里傳必蘭納識里者授開府儀同三司仍
B15n0088_p0528b08║賜三臺銀印兼領功德使司事厚其廩餼俾得以養
B15n0088_p0528b09║母焉至治三年改賜金印特授沙律愛護持且命為
B15n0088_p0528b10║諸國引進使至順二年又賜玉印加號普覺圓明廣
B15n0088_p0528b11║照弘辯三藏國師二年與安西王子月魯帖木兒等
B15n0088_p0528b12║謀為不軌坐誅其所譯經漢字則有楞嚴經西天字
B15n0088_p0528b13║則有大乘莊嚴寶度經乾陀般若經大涅槃經稱讚
B15n0088_p0528b14║大乘功德經西番字則有不思議禪觀經通若干卷
B15n0088_p0528b15║癸辛雜識行御史臺監察御史周維卿以言事忤權
B15n0088_p0528b16║臣得罪遠流西北方名哈剌和林去燕京八千里周
B15n0088_p0528b17║知不免日夕持誦高王觀世音經一夕夢有僧問之
B15n0088_p0528b18║曰汝曾誦高王觀世音經否曰然僧於是口授一呪
B15n0088_p0528b19║與之此觀世音菩薩應現解厄神呪也持誦一萬二
B15n0088_p0528b20║千遍可以免難夢中熟誦及覺即書之紙自是持誦
B15n0088_p0528b21║不輟無何得還燕京而權臣怒猶未已復繫刑部獄
B15n0088_p0528b22║周在獄持誦益勤未幾遣使雲南以自贖至彼合蕃
B15n0088_p0528b23║僧加瓦八遍閱大藏經得梵本呪比夢中惟欠三字
B15n0088_p0528b24║未幾權臣誅遂除刑部郎中還其妻子財物以為誦
B15n0088_p0528b25║呪之力云呪曰答侄他（侄音只他音拖）唵呿羅𠲎哆（呿音區）呿
B15n0088_p0528b26║囉𠲎哆呿呵𠲎多羅呿𠲎哆囉呿𠲎哆娑呵
B15n0088_p0528b27║觀音持驗明刑科李清宇心水廣陵人初有一子痘
B15n0088_p0528c01║殤母姜安人追悼不已日誦白衣觀音經為子祈嗣
B15n0088_p0528c02║未幾心水查盤紹興夢一婦人抱兒入室面帶痘痂
B15n0088_p0528c03║似將愈而落者語心水云如雲如月覺而異之晨起
B15n0088_p0528c04║滴某生以繡觀音贈抱兒如夢上題一詩起有彩雲
B15n0088_p0528c05║香繞海天潮末有還來丹桂月中飄之句恰應雲月
B15n0088_p0528c06║二字時夫人甫孕果生子
B15n0088_p0528c07║明洪武間吉安廬陵縣龍子輩同室蕭氏篤於伉儷
B15n0088_p0528c08║求子甚難己卯十月其妹淑柔得白衣五印心經與
B15n0088_p0528c09║嫂同覽見卷末祈嗣事跡種種靈驗蕭氏悚然敬信
B15n0088_p0528c10║發願持齋誦經併許施白衣經千卷次年八月十六
B15n0088_p0528c11║日舉一子形容清秀名桂生果符所禱又宣德四年
B15n0088_p0528c12║彰德府張貴隨淮王之國於廣東得白衣經六年歸
B15n0088_p0528c13║里偕妻田氏發心施經求嗣未幾得男經願未酬十
B15n0088_p0528c14║二歲忽病故夫婦痛心追悔焚香虔禱施經一千五
B15n0088_p0528c15║百卷丁巳二月復生一子持驗彰彰如是
B15n0088_p0528c16║金剛持驗明永樂間揚州如臯縣城北三十里有孫
B15n0088_p0528c17║公廿二者長齋建菴晨昏莊誦金剛經三十卷如是
B15n0088_p0528c18║者四十年時當草昧邑瀕於海無城郭豺狼為害或
B15n0088_p0528c19║往來村墟聽經聲輒俛首去偶颶風大作鄰屋皆蕩
B15n0088_p0528c20║析公誦經如常菴巋然無恙室無扄鑰諸檀那所施
B15n0088_p0528c21║米穀錢帛勿論僧俗遇乏槩分給之深得不住布施
B15n0088_p0528c22║之義逝後鄉人立祠耑祀二百餘年以來每值春秋
B15n0088_p0528c23║祭賽巫祝必諷誦金剛經以妥其神今鄱亭曰孫公
B15n0088_p0528c24║鋪者其遺址也
B15n0088_p0528c25║明宣德間川西鶴觀道士陳入元志求長生精思日
B15n0088_p0528c26║夜禱神授法夜夢一人形貌異常自稱執金剛神謂
B15n0088_p0528c27║元曰爾求長生速往岷山禮智融和尚當授汝法元
B15n0088_p0529a01║如言往懇指示融云不見金剛經一切有為法如夢
B15n0088_p0529a02║幻泡影如露亦如電應作如是觀乎元問云既如夢
B15n0088_p0529a03║幻何謂長生融云若見諸相非相即見如來又云即
B15n0088_p0529a04║非如來是名如來元於言下大悟遂辭隱於瓦屋山
B15n0088_p0529a05║虎踞巖日必誦金剛經凡滿數藏
B15n0088_p0529a06║明嚴江相城皮工也中年棄業於佛寺擔齋飯在路
B15n0088_p0529a07║專持金剛經併念阿彌陀佛不絕聲年六十餘忽絕
B15n0088_p0529a08║粒飲水一月乃言曰我當以某日某時去至期沐浴
B15n0088_p0529a09║更衣跏趺而化焚之得舍利數合其舌堅如金石扣
B15n0088_p0529a10║之有聲時正德十三年事也
B15n0088_p0529a11║明嘉靖間少保戚公繼光為副總時以倭亂提兵守
B15n0088_p0529a12║禦三江素虔持金剛經雖在行間不廢一夕夢陣亡
B15n0088_p0529a13║親兵某云明日當令妻詣公乞為誦金剛經一卷以
B15n0088_p0529a14║資度脫旦日兵妻果來籲如夢中語公次晨齋素為
B15n0088_p0529a15║誦經訖是夜兵妻夢夫語曰感主帥為我誦經但其
B15n0088_p0529a16║中夾雜不用二字功德不全尚未得脫苦耳兵妻明
B15n0088_p0529a17║旦復以夢籲公大訝因憶誦經時夫人遣婢送茶餅
B15n0088_p0529a18║至公遙見揮手却之口雖不言而意中云不用也公
B15n0088_p0529a19║時以語幕客事遂傳焉
B15n0088_p0529a20║明嘉靖間歸安茅鹿門傭僕馮勤日者占其夭問一
B15n0088_p0529a21║老僧何以延年老僧曰若為下人無力積德惟拾焚
B15n0088_p0529a22║字紙併念續命經庶免短折勤問續命經老僧曰即
B15n0088_p0529a23║金剛經也乃置竹鑷竹簏兩事日間遍歷街巷凡穢
B15n0088_p0529a24║惡字紙悉鑷簏中滌以香水曝乾焚灰包送清流雖
B15n0088_p0529a25║隻字不敢遺忽夜歸跪念金剛經一卷囘向歲以為
B15n0088_p0529a26║常後漸知書通文義鹿門禮貌之家道豐裕子二孫
B15n0088_p0529a27║四壽九十五無疾化
B15n0088_p0529b01║明顏光裕世襲儒業一日同鄉紳耆老入金剛會聽
B15n0088_p0529b02║經講論至暮而歸踴躍嘆服欲究其旨以赴銓未暇
B15n0088_p0529b03║後任太和縣事忽病夢二青衣拘入陰府景象晦冥
B15n0088_p0529b04║森嚴悽慘少頃見王執簿吏曰光裕陽壽已盡在生
B15n0088_p0529b05║業重好殺恣意烹炙且好食牛犬即有無數生靈對
B15n0088_p0529b06║執索命王判押赴油火煎煉牛頭叉入沸鼎祇見蓮
B15n0088_p0529b07║花遮體滾沸澄清鬼判稟王合掌請見果何功德化
B15n0088_p0529b08║斯罪業令察善簿祗有持論般若一日之功植此金
B15n0088_p0529b09║剛不壞之體王曰善哉延爾壽祿還魂普勸世人奉
B15n0088_p0529b10║持返魂已經七日自後課誦不輟刻施金剛經六千
B15n0088_p0529b11║卷官歷大叅年至七十臨終香聞里巷苦口囑戒子
B15n0088_p0529b12║孫世代受持最上經典言畢而逝顏子六十六代孫
B15n0088_p0529b13║博士伯廉記
B15n0088_p0529b14║明崑山周少岳諱之程五十喪明其瞳子反背碧色
B15n0088_p0529b15║晝如黑夜自以為廢於世矣一心皈依佛氏以消宿
B15n0088_p0529b16║諐每日清晨莊誦金剛經三卷誦則高聲讚揚客至
B15n0088_p0529b17║不為禮積十五年忽一日烱然見物旋見旋晦驚疑
B15n0088_p0529b18║未定令家人視之見左目眸子搖動露光一髮二月
B15n0088_p0529b19║餘碧瞳漸轉兩眼清光盡復比之少年更能視遠少
B15n0088_p0529b20║岳感念金剛神力誦經益虔
B15n0088_p0529b21║明南嶽有大德僧楚石博通三藏專持金剛經為業
B15n0088_p0529b22║人有禮之乞佛法者無賢愚貴賤輒大聲曰好持金
B15n0088_p0529b23║剛經去年一百七十一歲始化同時有白藤和尚無
B15n0088_p0529b24║極和尚亦專勸化持金剛經白藤終一百三十歲無
B15n0088_p0529b25║極終一百二十四歲俱正德間事
B15n0088_p0529b26║明嘉靖四十三年東南郡縣大荒蘇州洞庭山某寺
B15n0088_p0529b27║有唐白樂天所書金剛全卷為鎮寺至寶是年寺眾
B15n0088_p0529c01║饑主僧不得已取此經質山塘王宦米五十石為食
B15n0088_p0529c02║越歲王宦呼主僧至家願施前米作齋僧用以經還
B15n0088_p0529c03║寺僧歸過湖對眾稱揚王宦大德舟眾共求一看纔
B15n0088_p0529c04║展開時風大作竟揭經前數幅飄空入雲而去僧懊
B15n0088_p0529c05║悔不已三年後忽有一上官聞此經名陷主僧以他
B15n0088_p0529c06║事禁獄逼獻經至以非全卷不愜意釋僧罪仍以經
B15n0088_p0529c07║還之僧過湖風又大作昏黑艤舟入一深村避風登
B15n0088_p0529c08║岸索火詣一老漁戶家壁間粘前所失經數幅毫無
B15n0088_p0529c09║傷損漁戶姓姚詢之但云前三年有火光一道墮田
B15n0088_p0529c10║中驚視之是字紙因粘於壁僧向經悲泣頂禮呼護
B15n0088_p0529c11║法韋馱不休曰非兩番神風顯異此經必入權門不
B15n0088_p0529c12║得完璧鎮寺矣因備述顛末漁戶驚感遂改業務農
B15n0088_p0529c13║又出重貲裝裹每歲遇得經還經之日必往寺展禮
B15n0088_p0529c14║壽八十二無疾終
B15n0088_p0529c15║明廬山僧普靜年十餘歲便思出家夜夢金剛神撫
B15n0088_p0529c16║其背曰爾後當成善知識獲正果報自此投師剃度
B15n0088_p0529c17║漸通內典朝夕虔念金剛經數十年如一日忽夢神
B15n0088_p0529c18║人告曰經非如是誦遂說一偈曰有相相非真無法
B15n0088_p0529c19║法亦墜撤却舊窠臼即已了大義師豁然醒悟二六
B15n0088_p0529c20║時中止於晨昏朗誦一遍默將三十二分趺坐靜叅
B15n0088_p0529c21║四十年未嘗下榻神復來告曰是在箇中矣年逾九
B15n0088_p0529c22║十示寂芳香竟夕緇眾皆見旛幢導引披紫袈裟持
B15n0088_p0529c23║木槵翔空西去
B15n0088_p0529c24║法華持驗明嘉靖間報恩寺住持僧永寧號西林畜
B15n0088_p0529c25║一馬每自寺騎赴禮部上馬時默誦法華經至禮部
B15n0088_p0529c26║門下馬恰完一卷率以為常本寺對門有孕婦夜夢
B15n0088_p0529c27║此馬入室遂生一男天明向寺訪之馬死正其時也
B15n0088_p0530a01║其家後即以子為西林徒極愚蠢授之書一字不易
B15n0088_p0530a02║識唯口傳法華一卷便能熟誦信為馬聞經得度矣
B15n0088_p0530a03║又當湖有僧誦法華經一蝦蟆聞聲忽作昂首拳跽
B15n0088_p0530a04║狀者移時少頃若禪坐撼之已息斷矣
B15n0088_p0530a05║諸寺奇物記寶光寺有西域來貝多婆力叉經長可
B15n0088_p0530a06║六七寸廣半之葉如細猫竹筍殼而柔膩如芭蕉梵
B15n0088_p0530a07║典言貝多出摩伽陀國長六七丈經冬不彫其葉可
B15n0088_p0530a08║寫字貝多婆力叉此翻樹葉也經字大如小赤豆旁
B15n0088_p0530a09║行蠕蠕如蟲豸不識其為何經也外以二木片夾之
B15n0088_p0530a10║其木如杉而紋細緻可愛南都諸寺中僅有此經而
B15n0088_p0530a11║已記又言此貝葉經保護可六七百年
B15n0088_p0530a12║永慶寺有古藏經板雕刻工雅紙色古澹非宋刊則
B15n0088_p0530a13║元刊也較因南藏本稍低而狹以木函函之今俱為
B15n0088_p0530a14║人所竊去無復存矣
B15n0088_p0530a15║莘野纂聞李應禎先生當憲廟時以中書舍人供奉
B15n0088_p0530a16║內閣有詔命繕寫佛經禎辭以不可其奏略曰臣聞
B15n0088_p0530a17║凡為天下國家有九經未聞有所謂佛經者也憲廟
B15n0088_p0530a18║可其奏遂寢至今諫章猶存余嘗從陳氏得觀之說
B15n0088_p0530a19║者謂其鯁直有古內史之風焉
B15n0088_p0530a20║太平清話朝雲葬惠州栖禪寺結亭覆之榜曰六如
B15n0088_p0530a21║亭以其能誦金剛也
B15n0088_p0530a22║余藏宋紹興所刻書冊華嚴經八十一卷後又得法
B15n0088_p0530a23║華經七卷又得楞嚴十卷圓覺二卷皆宋板也惜無
B15n0088_p0530a24║宋刻金剛配之後得俞仲蔚手寫金剛一卷蠅頭細
B15n0088_p0530a25║書而結法嚴密真光明寶藏也後當分鎮諸山
B15n0088_p0530a26║近峯記略我朝宦官如覃吉在東宮口授大學中庸
B15n0088_p0530a27║等書導以動作威儀開說府部官守天下民情及宦
B15n0088_p0530b01║官專權蠹國之弊時上賜東宮五莊吉備陳不當受
B15n0088_p0530b02║曰天下山河皆殿下所有何以莊為竟辭之一日東
B15n0088_p0530b03║宮誦佛經吉適至驚曰老伴來矣急易孝經誦之吉
B15n0088_p0530b04║跪曰得無誦佛經乎曰非也孝經耳
B15n0088_p0530b05║金剛持驗明萬曆初侍中鍾公復秀徐公遵壽俱住
B15n0088_p0530b06║京城羅家巷奉佛念金剛經別院淨室數間二公聯
B15n0088_p0530b07║坐誦持鍾家有二白鵝聞經聞念佛輒尾二公後作
B15n0088_p0530b08║聲而行逐之不去昂首若聽行止皆隨木魚聲逾數
B15n0088_p0530b09║年二鵝並對經案立化二公為瘞於淨業寺後地號
B15n0088_p0530b10║聽經鵝塚
B15n0088_p0530b11║明王泮山陰人萬曆甲戌進士其伯父抱幼兒戲於
B15n0088_p0530b12║門兒臂帶金鐲忽失之時泮父適在傍疑為所竊泮
B15n0088_p0530b13║父不平引神明為呪取金剛經足踐之泮為諸生屢
B15n0088_p0530b14║試高等不得第一日曉出城外見兩白鬚翁相語曰
B15n0088_p0530b15║大善寺前秀才王泮應登上第為其父褻汙金剛經
B15n0088_p0530b16║今削籍矣泮不知何故歸問父父語以前事泮大驚
B15n0088_p0530b17║懺悔於佛前手書經一部是年登賢書歸欲再書一
B15n0088_p0530b18║部未訖上春官被放至甲戌續書完經始得第赤水
B15n0088_p0530b19║屠隆目擊傳其事
B15n0088_p0530b20║明海鹽漁戶張元與弟貞撒網夜歸至青松塘見水
B15n0088_p0530b21║面有異光掩映星月疑其下有蚌珠遂沒水取焉得
B15n0088_p0530b22║石匣一枚啟之乃金書金剛經光彩異常元置之家
B15n0088_p0530b23║堂中夜夢金甲神語曰汝前生為長水法師講壇作
B15n0088_p0530b24║務人因無道心退墮至此然夙因未泯賜汝大法當
B15n0088_p0530b25║精進持誦元以不識字為辭神令開口以金丸投之
B15n0088_p0530b26║香煖入腹遂驚而覺明旦啟誦熟如久習矣時萬曆
B15n0088_p0530b27║甲申年元叩達觀大師具陳其事師更勉以誦經必
B15n0088_p0530c01║囘向西方至丁丑七月元謂親識曰我殺業除蓮臺
B15n0088_p0530c02║現矣無疾端坐而化
B15n0088_p0530c03║明萬曆間金壇王公方麓病篤時煩躁其子肯堂進
B15n0088_p0530c04║曰大人平日存養功夫正於此際得力願澄心聽兒
B15n0088_p0530c05║轉金剛經方麓首頷頤解命取經朗誦聽至無我相
B15n0088_p0530c06║無人相四句輒笑曰煩惱本無我相誰戀逐合掌長
B15n0088_p0530c07║逝
B15n0088_p0530c08║明沈濟寰居嘉興北麗橋開青果店每晨起必持金
B15n0088_p0530c09║剛經或出外則一袋貯經懸胷前不曠持誦萬曆癸
B15n0088_p0530c10║巳冬往洞庭山販橘太湖中流陡遇龍風湖面昏黑
B15n0088_p0530c11║沈船漂蕩如葉楫櫓盡失巨浪如屋高出於船丈餘
B15n0088_p0530c12║船已陷沒水底呼號間忽有巨力提船而起拔出波
B15n0088_p0530c13║間夾送如飛頃刻達翁家嘴登岸則岸人共見有兩
B15n0088_p0530c14║金甲神行水中左右擎船而來船中人知為金剛拯
B15n0088_p0530c15║救共感沈德號為青果沈佛家
B15n0088_p0530c16║明萬曆間嘉禾沈公光華嘗判兩淮鹽鐵歸田日偶
B15n0088_p0530c17║與同郡運同吳公淞閑坐從容遞問日間所為沈云
B15n0088_p0530c18║晨朝茹素持誦金剛經積二十年已踰二藏吳亦漫
B15n0088_p0530c19║然置之居無何吳忽晨起疾馳詣沈賀云郎君南闈
B15n0088_p0530c20║必第矣沈問何據吳云夜夢神言郡中一士夫以持
B15n0088_p0530c21║金剛經功德其子應得雋覺來惟憶公當酬是夢是
B15n0088_p0530c22║秋沈公子應明果登應天鄉薦
B15n0088_p0530c23║明崑山鄒軏生而朴實未嘗識字雖小本營生好行
B15n0088_p0530c24║方便凡遇饑人殘疾盞飯數文樂施不吝一日途遇
B15n0088_p0530c25║化緣行者誦金剛經軏停腐擔聽之牢記無我相無
B15n0088_p0530c26║人相無眾生相無壽者相四句出入不忘一日偶病
B15n0088_p0530c27║延僧誦金剛經其胞弟軫讀書穎敏有文名放僻不
B15n0088_p0531a01║信鬼神行多刻薄是日以代兄禮懺勉強從事聞誦
B15n0088_p0531a02║經至第十五分心忽有悟合掌稱讚吾儒未嘗有此
B15n0088_p0531a03║自此信心三寶
B15n0088_p0531a04║明嘉興府報忠坊范氏僕失記姓名居士王載生幼
B15n0088_p0531a05║時見其每日肩菜擔行市中喃喃念誦不休其蚤起
B15n0088_p0531a06║營趂必先於佛前焚香跪誦金剛數卷始出晚必赴
B15n0088_p0531a07║金明寺佛殿禮佛囘向乃歸途次遇生命每減錢買
B15n0088_p0531a08║放逢丐乞病者減口食施之家主與之妻不願遂聽
B15n0088_p0531a09║出家投三塔大乘禪師薙髮為弟子數年辛勤作務
B15n0088_p0531a10║凡禪堂苦役悉身任之未嘗告倦忽一日示疾告眾
B15n0088_p0531a11║曰我夙生以誦金剛怠慢故罰作人奴今限滿當往
B15n0088_p0531a12║善地受生矣遂瞑
B15n0088_p0531a13║明萬曆辛亥間淮北大商胡燃關中人妻吳氏挾貲
B15n0088_p0531a14║數十萬年四十好善而無子有僧化之曰爾能刻金
B15n0088_p0531a15║剛經施捨一藏定產麟兒燃慨如其言又施棺木一
B15n0088_p0531a16║藏并掩骴骼之暴露者如是者十餘年功行圓滿延
B15n0088_p0531a17║僧四十九眾建七晝夜道塲忽夢神人告曰爾無憂
B15n0088_p0531a18║子之遲也上帝細察爾願誠否始終無替念否將擇
B15n0088_p0531a19║福壽俱全者以𢌿之越一載姬妾連舉三子皆聰頴
B15n0088_p0531a20║夫婦年踰七十家道益隆
B15n0088_p0531a21║明憲副項希憲初名德棻夢已為辛卯鄉科以汙兩
B15n0088_p0531a22║少婢被主科名籍神削去遂力行種德事捐貲懇友
B15n0088_p0531a23║高松聲精楷寫金剛經刊板歲施之凡十餘年夢至
B15n0088_p0531a24║一所見黃紙第八名項姓中字糊塗下為原字傍一
B15n0088_p0531a25║人曰審視此汝天榜名次也因易名夢原萬曆壬子
B15n0088_p0531a26║中順天鄉試廿九名己未會試第二名共疑名次不
B15n0088_p0531a27║合迨殿試為二甲第五名方悟合鼎甲數之恰是第
B15n0088_p0531b01║八鄉會榜紙俱白殿榜獨黃尤為冥定云
B15n0088_p0531b02║明蔡槐庭楚人守嘉興潔己愛民長齋奉佛公暇惟
B15n0088_p0531b03║持金剛經署內毫無長物公體素羸自言為諸生時
B15n0088_p0531b04║遘危疾貧無醫藥與死為鄰發願盡形誦持是經漸
B15n0088_p0531b05║次痊愈得發科甲今以餘生作官誓願攜此經而來
B15n0088_p0531b06║亦攜此經而去故竟任不畏強禦視民如傷食惟菜
B15n0088_p0531b07║腐未嘗市肉衣但布袍未嘗市絹每以是經併戒殺
B15n0088_p0531b08║文刊行勸化
B15n0088_p0531b09║明萬曆間衛輝二府文襄南元發長洲人素性耿直
B15n0088_p0531b10║不信釋氏後因病夢遊冥府始知地獄非虛遂畱心
B15n0088_p0531b11║內典尤篤信金剛經每日早起莊誦一過家人伺其
B15n0088_p0531b12║誦至二十分後即為具餐如是為常與老友王公洪
B15n0088_p0531b13║岡同在林下相聚即背金剛經差一字罰銀一兩故
B15n0088_p0531b14║兩公念誦極熟日或數十卷長君湛持公震孟為大
B15n0088_p0531b15║魁亦嘗手隷金剛勒石有嘉定吳生者一日臥於館
B15n0088_p0531b16║室夢入幽冥惶怖無措俄有人指入一小門見殿宇
B15n0088_p0531b17║嚴麗中列龍藏旁有甲士護守啟視梵帙莊嚴卷卷
B15n0088_p0531b18║標文元發名字詢之云皆文某平日所誦也覺而述
B15n0088_p0531b19║其夢於同館文先生乃襄南之叔方信靈異如此自
B15n0088_p0531b20║是吳與文亦持誦不輟
B15n0088_p0531b21║明繡木錢末明室張氏素誠心奉佛日織一布於布
B15n0088_p0531b22║機中誦金剛經十卷以為常課一日正織間誦至不
B15n0088_p0531b23║於一佛二佛三四五佛而種善根已於無量千萬佛
B15n0088_p0531b24║所種諸善根句忽停梭合掌子婦覺其有異呼之則
B15n0088_p0531b25║已瞑目坐脫曾無一日疾病時萬曆庚申年七月初
B15n0088_p0531b26║四日也
B15n0088_p0531b27║明鄧少峯江西人生於嘉靖己酉每逢推命者皆謂
B15n0088_p0531c01║其少子少壽遂發心誦金剛經祈壽并祈子至崇禎
B15n0088_p0531c02║壬午壽終九十五歲生十三子三十六孫
B15n0088_p0531c03║明萬曆桐鄉吳君平童年能孝早失怙恃館靈隱寺
B15n0088_p0531c04║韜光房累試不第每念親恩難報痛泣不已有僧言
B15n0088_p0531c05║人子欲報親恩寫經為最君平遂發心茹淡齋四十
B15n0088_p0531c06║九日刺血寫金剛經一卷兩臂胷前共刺十一刀僧
B15n0088_p0531c07║俗齊集觀血經莫不嘆曰先生誠心苦行諸佛靡不
B15n0088_p0531c08║鑒馨以此而酬罔極勝功名之顯揚萬萬也但補闕
B15n0088_p0531c09║真言未寫君平復於胷前刺一刀書訖夜即夢見父
B15n0088_p0531c10║母在雲端謂曰賴兒刺血寫經孝心感格我二人超
B15n0088_p0531c11║生淨土矣爾本無子佛又遣一善童子繼爾嗣其年
B15n0088_p0531c12║果生一男數月後試以葷物閉口不食君平亦誓畢
B15n0088_p0531c13║生持齋誦經身上刀痕斑斑現在也
B15n0088_p0531c14║明太倉高貴居道觀巷業褙硬襯賣製鞋鋪天啟五
B15n0088_p0531c15║年六月壁間所褙之襯劃肰聲如裂帛飛入半空觀
B15n0088_p0531c16║者如堵漸次墮落更有數片直飄向北城外普同塔
B15n0088_p0531c17║始下僧取視之悉為金剛經紙蓋因貴不識字收取
B15n0088_p0531c18║雜紙舊布不分淨穢以之作襯為人踐履圖利而不
B15n0088_p0531c19║知造罪故天神示儆如此
B15n0088_p0531c20║明嘉興府角里街施嶧陽平日與東塔寺僧有恆交
B15n0088_p0531c21║契嶧陽年六十五雖老且病跪誦金剛經日必數卷
B15n0088_p0531c22║為常課崇禎丙子正月初八跪誦金剛經未終卷遽
B15n0088_p0531c23║卒家人開喪受弔已三日將釘棺矣嶧陽忽還魂言
B15n0088_p0531c24║曰我死去以誦金剛力不歷冥王所竟畱地藏王菩
B15n0088_p0531c25║薩處適菩薩謂我有一卷經未竟誦放回急完可來
B15n0088_p0531c26║此也嶧陽氣息奄奄勢不能自誦復語家人必請有
B15n0088_p0531c27║恆上人代誦他人無益偶恆赴別請停一日待之及
B15n0088_p0532a01║恆至嶧陽自掙起聽誦終卷舉手謝恆已笑化去
B15n0088_p0532a02║華嚴持驗明萬曆間辨融禪師以蜚語下獄獄卒以
B15n0088_p0532a03║辨公名重必多金索其厚賄師云僧家那得有錢一
B15n0088_p0532a04║無所與獄卒置師大匣牀中以困之匣竟師向空唱
B15n0088_p0532a05║云大方廣佛華嚴經華嚴會上佛菩薩忽滿匣牀聒
B15n0088_p0532a06║聒作響鎖斷牀碎事聞提牢遂達御前奉詔請出
B15n0088_p0532a07║金剛持驗明萬曆間楚高衲寒灰諷經虔肅句字清
B15n0088_p0532a08║和聞見悚肰起敬嘗於天皇寺以香水金末和墨寫
B15n0088_p0532a09║金剛經至第十六分一夕忘點燈几上若有微光作
B15n0088_p0532a10║楷書經直達子夜偶腹飢思食起憶燈燭則眼前黑
B15n0088_p0532a11║暗矣驚呼同房僧取火視之字畫莊嚴更勝平時手
B15n0088_p0532a12║筆
B15n0088_p0532a13║明楚中戒僧法禪發願往廬山建庵修行至九江適
B15n0088_p0532a14║有西城外王西溪者欲誦金剛經聞僧名即延請諷
B15n0088_p0532a15║誦期滿三年奉經資三百兩後誦畢止與百金不能
B15n0088_p0532a16║建庵且所得之財強半布施僅持空鉢偶值分封藩
B15n0088_p0532a17║王舟抵九江起夫遞送有富室雇僧充縴夫時眾舫
B15n0088_p0532a18║遇逆風不能前獨僧縴挽之舟如駛且足下騰空尺
B15n0088_p0532a19║許王見驚駭進詢其故僧茫不知所對王疑為妖欲
B15n0088_p0532a20║加刑僧益恐怖無措然王雖欲加刑而心終異之再
B15n0088_p0532a21║四詰所從來僧熟思良久答曰貧僧素無他術惟在
B15n0088_p0532a22║王西溪家誦金剛經三年耳因述前事王嘆曰金剛
B15n0088_p0532a23║靈應乃如是哉遂賜銀三百兩終其建庵之願僧受
B15n0088_p0532a24║賜後足不復履空矣
B15n0088_p0532a25║法華持驗明蘇州寶林寺相傳有十三歲童子至寺
B15n0088_p0532a26║云欲得淨室寫經寺僧以別房居之索紙筆書法華
B15n0088_p0532a27║經以半幅高麗繭紙畵作七級浮圖一級一卷紙長
B15n0088_p0532b01║四尺許廣可尺半而經文六萬餘言具焉數日便了
B15n0088_p0532b02║畱寺中童子不知所之里人陳文綱親見此經字如
B15n0088_p0532b03║麻大緻密分明其下左方題云行童海王師光寫今
B15n0088_p0532b04║歸蕩口華氏
B15n0088_p0532b05║明吳門陳濟生字皇士文莊公之長子素力行善事
B15n0088_p0532b06║凡古今嘉言懿行無不手自輯錄幾至充棟尤好內
B15n0088_p0532b07║典每結蓮社持誦法華久而不怠忽夜夢一老者風
B15n0088_p0532b08║神古異手持金字法華經及因果事跡相授陳子踴
B15n0088_p0532b09║躍拜而納之天明鹿城葛氏所刻法華感通錄果載
B15n0088_p0532b10║至陳子遠耀堂流通又一友人以泥金法華經全部
B15n0088_p0532b11║來質同日事也未幾復於途次見新安李正卿所書
B15n0088_p0532b12║泥金法華經并購歸供養以成合璧莊嚴妙勝觀者
B15n0088_p0532b13║嘆為希有
B15n0088_p0532b14║觀音持驗明溫州醫僧法程字無枉少瞽百端治之
B15n0088_p0532b15║不愈但晝夜誦觀世音名號如是十五年夢中聞菩
B15n0088_p0532b16║薩呼之使前若有物縶其足不可動菩薩嘆曰汝前
B15n0088_p0532b17║世為灸師誤損人眼今生當受此報吾憐汝誠心當
B15n0088_p0532b18║使衣食豐足遂探懷中掬寶珠滿手與之既寤醫道
B15n0088_p0532b19║大行衣鉢甚富後享高壽
B15n0088_p0532b20║明崇禎戊寅揚州僧垂髻北遊道經宿遷偶患脇痛
B15n0088_p0532b21║四醫不能治展轉號呼不飲食者三十餘日一晚友
B15n0088_p0532b22║人謂曰汝平日講演經論每勸人稱念觀世音可以
B15n0088_p0532b23║救苦今染此篤疾何不皈命大悲以求自度髻昏憒
B15n0088_p0532b24║間聞言有省急命具香燭高聲持觀音號不絕口至
B15n0088_p0532b25║四更聲忽寂然眾驚謂氣絕矣啟門視之髻正鼾睡
B15n0088_p0532b26║午後忽呼曰我饑甚速為具飯食畢即能起行眾驚
B15n0088_p0532b27║問何緣得愈髻曰我初稱名時痛如刀割久之空中
B15n0088_p0532c01║忽現祥雲見觀音以瓶中甘露灌我頂門清凉沁骨
B15n0088_p0532c02║汗流如水因而熟寐已霍然矣眾咸合掌讚嘆菩薩
B15n0088_p0532c03║之應如是
B15n0088_p0532c04║明劉谷賢黃州人隷虎賁左衛軍嘗從太監鄭和使
B15n0088_p0532c05║海外諸番國舟經大海洋劉忽失脚墮水時風帆迅
B15n0088_p0532c06║駛不可救援和令人升桅竿望之遙見一人隱隱出
B15n0088_p0532c07║沒波濤中相去數十里咸謂無復生理須臾劉追及
B15n0088_p0532c08║舟舟中人大喜速以物引上見大魚長丈餘悠然而
B15n0088_p0532c09║去人皆異之劉曰此魚載我至此將沒者數次魚輒
B15n0088_p0532c10║以鬐鬣負起故水不入口舟中人問爾平生有何善
B15n0088_p0532c11║果致得此報劉云但念觀音經耳
B15n0088_p0532c12║金剛持驗明杭城人張守誠字不易晝夜虔誦金剛
B15n0088_p0532c13║經每出入以囊貯經懸佩胷前崇禎壬午年隨伴北
B15n0088_p0532c14║上貿易途遇響馬同伴受傷張被一箭正中胷前經
B15n0088_p0532c15║袋不致透心因得全命此黃心符參軍語舍桴庵僧
B15n0088_p0532c16║慧雨者心符一號定通禪老少讀三教書寄跡於商
B15n0088_p0532c17║旅仕宦者二十餘年晚修禪行平生持誦金剛屢遭
B15n0088_p0532c18║大難染危症悉得化脫
B15n0088_p0532c19║明蘇州衛揮使朱壽增字叔高持金剛經每日無間
B15n0088_p0532c20║運糧入黃河巫言必宰牲賽河神否則有譴責壽增
B15n0088_p0532c21║不可但日誦經必廻向河神而已一日大風雨龍鬬
B15n0088_p0532c22║空中桅蓬葦蓆捲盡萬艘簸蕩不可制壽增焚香誦
B15n0088_p0532c23║經益虔須臾風止雨霽簡較所部數十百艘無一破
B15n0088_p0532c24║漏者至通州寓舍每飯後必酣寢一室中一日偶不
B15n0088_p0532c25║成寐甫步出梁壞室傾牀亦碎矣壽增每向人說此
B15n0088_p0532c26║余誦金剛經之驗
B15n0088_p0532c27║明如皐冒起宗字宗起崇禎戊辰進士童年列子衿
B15n0088_p0533a01║時輒喜誦金剛經辛巳調補襄陽當獻闖灰燼之餘
B15n0088_p0533a02║降兵窟穴於肘腋驕帥負嵎於腹心羽書日儆夜不
B15n0088_p0533a03║解帶宗起亦自分終隕猶然纂刻金剛經受持果報
B15n0088_p0533a04║乃以奄奄病骨支撐三百六旬瀕死者數四幸免乃
B15n0088_p0533a05║解綬甫三月襄陽復陷當時共事者非膏塗鋒刃即
B15n0088_p0533a06║法吏囊頭公獨得生全歸里豈非金剛之慈蔭哉
B15n0088_p0533a07║明秀水庠生濮可重妻王氏子女各一相繼痘殤氏
B15n0088_p0533a08║哭之過哀雙目成瞽遂專心持念金剛經凡數歲忽
B15n0088_p0533a09║誦經次左目流水痛割如裂則豁然明矣右目過數
B15n0088_p0533a10║日亦然因誦持愈篤夜夢佛語曰汝本無子以誦經
B15n0088_p0533a11║故賜汝一子氏後果生子因名經賜
B15n0088_p0533a12║明湖州府唐別駕時姪女歸海寧楊雲雲能文蚤逝
B15n0088_p0533a13║夫家零替別駕有老妾馬氏善繡佛女相依為命天
B15n0088_p0533a14║啟甲子隨至鳳陽官舍女嘗繡花鳥別駕曰汝既長
B15n0088_p0533a15║齋宜繡佛繡經攝心三寶女發願繡金剛經未果乙
B15n0088_p0533a16║丑正月十三日之夕陡然昏絕馬氏進湯水不納遍
B15n0088_p0533a17║體如冰鼻無出息者竟夜矣至天將曉忽自云我要
B15n0088_p0533a18║繡馬問故女云黃昏就枕時自覺耳目口鼻無不流
B15n0088_p0533a19║血血流遍地身臥其中又見從傍拯救者都無措手
B15n0088_p0533a20║處忽金甲大神振錫一聲蘧然作響問我云汝還能
B15n0088_p0533a21║記繡經之願否答曰能記又振錫一聲問曰汝能繡
B15n0088_p0533a22║經否答云我要繡遂得醒即至心刺繡金剛經女素
B15n0088_p0533a23║羸弱自是雖鍼工勤敏諸病不侵至崇禎壬申歲始
B15n0088_p0533a24║得圓滿精巧密緻如筆寫綾上觀者驟難辨其為繡
B15n0088_p0533a25║也
B15n0088_p0533a26║明吳縣至德鄉計仲偉裔出舊家幼即志超塵俗年
B15n0088_p0533a27║十二父欲為訂姻力辭至十七歲擇日將娶復避入
B15n0088_p0533b01║山中勵志苦修信持般若金剛經父母不得已捐聘
B15n0088_p0533b02║吐親偉乃奉親命而歸孑然一身築室供佛惟諷誦
B15n0088_p0533b03║大乘經三十餘年順治壬辰里有巨惡李禹吾揑人
B15n0088_p0533b04║命誣偉縣令誤斷議絞聞者冤之方審時若聾若憒
B15n0088_p0533b05║絕不辯答一言次日親友進監問故曰我于彼時竟
B15n0088_p0533b06║不省在堂審事又問夾打痛否曰我全不知痛苦眾
B15n0088_p0533b07║視其足毫無所傷但隱隱有金剛二字在上人莫不
B15n0088_p0533b08║贊為誦經之力直指李森先按蘇母氏控冤得白禹
B15n0088_p0533b09║吾反坐斃於獄今著有金剛解現付梓
B15n0088_p0533b10║佛經部雜錄
B15n0088_p0533b11║酉陽雜俎貝多出摩伽陀國長六七丈經冬不彫此
B15n0088_p0533b12║樹有三種一者多羅娑（一曰婆）力叉貝多二者多梨婆
B15n0088_p0533b13║（一曰娑）力叉貝多三者部婆（一曰娑）力叉多羅梨（一曰多梨貝多）
B15n0088_p0533b14║並書其葉部闍一色取其皮畫之貝多是梵語漢翻
B15n0088_p0533b15║為葉貝多婆（一曰娑）力叉者漢言樹葉也西域經書用
B15n0088_p0533b16║此三種皮葉若能保護亦得五六百年
B15n0088_p0533b17║東坡志林近讀六祖壇經指說法報化三身使人心
B15n0088_p0533b18║開目明然尚少一喻試以眼喻見是法身能見是報
B15n0088_p0533b19║身所見是化身何謂見是法身眼之見性非有非無
B15n0088_p0533b20║無眼之人不免見黑眼枯睛亡見性不滅故云見是
B15n0088_p0533b21║法身何謂能見是報身見性雖存眼根不具則不能
B15n0088_p0533b22║見若能安養其根不為物障常使光明洞徹見性乃
B15n0088_p0533b23║全故云能見是報身何謂所見是化身根性既全一
B15n0088_p0533b24║彈指頃所見千萬縱橫變化俱是妙用故云所見是
B15n0088_p0533b25║化身此喻既立三身愈明如此是否
B15n0088_p0533b26║觀音經云呪詛諸毒藥所欲害身者念彼觀音力還
B15n0088_p0533b27║著于本人東坡居士曰觀音慈悲者也今人遭呪詛
B15n0088_p0533c01║念觀音之力而使還著于本人則豈觀音之心哉今
B15n0088_p0533c02║改之曰呪詛諸毒藥所欲害身者念彼觀音力兩家
B15n0088_p0533c03║總沒事
B15n0088_p0533c04║試筆妙論精言不以多為貴而人非聰明不能達其
B15n0088_p0533c05║義余嘗聽人讀佛書每數十萬言而溺其說者以為
B15n0088_p0533c06║欲曉愚下人故如此爾然則六經簡要愚下人獨不
B15n0088_p0533c07║得曉耶
B15n0088_p0533c08║避暑錄話釋氏論佛菩薩號皆以南謨冠之自不能
B15n0088_p0533c09║言其義夷狄謂拜為膜音模穆天子傳膜拜而受蓋
B15n0088_p0533c10║三代已有此稱若云居南方而拜爾既訛為謨又因
B15n0088_p0533c11║之為南無南摩後漢楚王英傳伊蒲塞之饌伊蒲塞
B15n0088_p0533c12║即梵語優婆塞時佛語猶未至中國蓋西域之譯云
B15n0088_p0533c13║然如身毒與天竺其國名尚訛况于語乎
B15n0088_p0533c14║欒城遺言公語韓子蒼云學者觀儒書至于佛書亦
B15n0088_p0533c15║可多讀知其器能也
B15n0088_p0533c16║佛祖綂紀佛經製卍字為如來吉祥萬德之所集音
B15n0088_p0533c17║之為萬
B15n0088_p0533c18║議遇藏只貯藏之義狐兔穴居例名藏老耼為周守
B15n0088_p0533c19║藏吏名柱下史藏乃藏書所漢東觀藏書號柱史藏
B15n0088_p0533c20║室書所在也釋道法其制度佛經遂為二氏之私今
B15n0088_p0533c21║復以事祈禳豈以經典所在福可集乎
B15n0088_p0533c22║劉向列傳序言仙者一百四十六人而七十四人已
B15n0088_p0533c23║見佛經向成哀時人其言如此則前漢有佛經矣向
B15n0088_p0533c24║又曰今覽載籍往見經洪慶善因言周時義流釋典
B15n0088_p0533c25║按列子仲尼篇曰西方之人有聖者焉詳禦寇鄭人
B15n0088_p0533c26║在孔子後孟子先其時已說西方聖人則佛傳中國
B15n0088_p0533c27║晚周也
B15n0088_p0534a01║珍珠船楞嚴經似一器中傾出復入一器中
B15n0088_p0534a02║佛祖通載伊川曰看華嚴經不如看一艮卦
B15n0088_p0534a03║賢奕真西山曰余自少讀普門品雖未能深解其義
B15n0088_p0534a04║然常以意測之曰此佛氏之寓言也昔唐李文公問
B15n0088_p0534a05║藥山禪師曰如何是惡風吹舩飄落鬼國師曰李翱
B15n0088_p0534a06║小子問此何為文公怒形於色師笑曰發此嗔恚心
B15n0088_p0534a07║便是黑風吹舩飄入鬼國也呀藥山可謂善啟發人
B15n0088_p0534a08║矣以是推之則知利欲熾然即是火坑貪愛沉溺便
B15n0088_p0534a09║是苦海一念清淨烈燄成池一念警覺舩到彼岸災
B15n0088_p0534a10║患纏縛隨處而安我無畏怖如械自脫惡人侵凌待
B15n0088_p0534a11║以橫逆我無忿嫉如獸自奔讀是經者作如是觀則
B15n0088_p0534a12║知普陀大士真實為人非浪語者
B15n0088_p0534a13║玉堂漫筆世言大藏經五千四十八卷此自唐開元
B15n0088_p0534a14║間總結經律論之目至貞元間又增新經二百餘卷
B15n0088_p0534a15║宋至道以後惟淨所譯新經又九千五百餘卷予見
B15n0088_p0534a16║南宋藏經與元藏亦不同而本朝藏經又添入元僧
B15n0088_p0534a17║以後諸人文字而卷數仍舊豈亦有添滅歟
B15n0088_p0534a18║病榻手欥佛書以一條為一則洪景盧容齋隨筆史
B15n0088_p0534a19║繩祖學齋呫嗶用之佛典又云多羅葉書凡有二百
B15n0088_p0534a20║四十縳縳古絹字亦借為卷也
B15n0088_p0534a21║竹窻隨筆有俗士聚諸少小沙彌講莊子大言曰南
B15n0088_p0534a22║華義勝首楞嚴一時緇流及居士輩無斥其非者夫
B15n0088_p0534a23║南華於世書誠為高妙而謂勝楞嚴何可笑之甚也
B15n0088_p0534a24║士固村學究其品猥細不足較其言亦無旨趣不足
B15n0088_p0534a25║辯獨恐悞諸沙彌耳然諸沙彌稍明敏者久當自知
B15n0088_p0534a26║如言鍮勝黃金以誑小兒小兒既長必唾其面矣
B15n0088_p0534a27║或曰莊子義則劣矣其文元曠疎逸可喜可愕佛經
B15n0088_p0534b01║所未有也諸為古文辭及舉子業者咸靡然宗之則
B15n0088_p0534b02║何如曰佛經者所謂至辭無文者也而與世人較文
B15n0088_p0534b03║是陽春與百卉爭顏色也置勿論子欲論文不有六
B15n0088_p0534b04║經四子在乎而大成于孔子吾試論之孔子之文正
B15n0088_p0534b05║大而光明日月也彼南華佳者如繁星掣電劣者如
B15n0088_p0534b06║野燒也孔子之文渟蓄而汪洋河海也彼南華佳者
B15n0088_p0534b07║如瀑泉驚濤劣者如亂流也孔子之文融粹而溫潤
B15n0088_p0534b08║良玉也彼南華佳者如水晶琉璃劣者如珉珂珷玞
B15n0088_p0534b09║也孔子之文切近而精實五穀也彼南華佳者如安
B15n0088_p0534b10║南之荔大宛之葡萄劣者如未熟之梨與柿也此其
B15n0088_p0534b11║大較也業文者宜何師也而况乎為僧者之不以文
B15n0088_p0534b12║為業也
B15n0088_p0534b13║曰古尊宿疏經造論有引莊子語者何也曰震旦之
B15n0088_p0534b14║書周孔老莊為最矣佛經來自五天欲借此間語而
B15n0088_p0534b15║發明不是之引而將誰引然多用其言不盡用其義
B15n0088_p0534b16║彷彿而已矣蓋稍似而非真是也南人之北北人不
B15n0088_p0534b17║知舟指其車而曉之曰吾舟之載物而致遠猶此方
B15n0088_p0534b18║之車也借車明舟而非以車為舟也
B15n0088_p0534b19║嘉興府志楞嚴講寺藏經巨細畢舉千函萬帙自佛
B15n0088_p0534b20║教入中國來未有刻成方冊若此之備者可謂盛矣
B15n0088_p0534b21║或謂專利於流通濫觴於語錄司世教者慮其不終
B15n0088_p0534b22║然真經大藏炳如日星豈為物敗哉惟是儒書散佚
B15n0088_p0534b23║誰為裒集者撫茲浩嘆
B15n0088_p0534b24║
B15n0088_p0534b25║
B15n0088_p0534b26║
B15n0088_p0534b27║
B15n0088_p0534c01║佛經部外編
B15n0088_p0534c02║法華持驗明釋明勳徽人原名胡文柱天啟時為中
B15n0088_p0534c03║書舍人以不從魏璫命褫官至丙戌忽患人面瘡痛
B15n0088_p0534c04║不可忍辛卯冬暈絕恍惚聽瘡作人言曰予梁時盧
B15n0088_p0534c05║昭容也在雒陽宮中遭賊戕命今已六百餘年尚滯
B15n0088_p0534c06║鬼籍而君即當日戕予者今既轉身為男子當書法
B15n0088_p0534c07║華等經以自救救予文柱哀祈住痛即書時居儀真
B15n0088_p0534c08║立具紙筆書法華華嚴金剛楞嚴等經及水懺每書
B15n0088_p0534c09║痛即止停筆復痛踰年書經完患遂愈