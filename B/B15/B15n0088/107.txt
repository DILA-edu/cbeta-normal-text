B15n0088_p0535a01║欽定古今圖書集成博物彙編神異典
B15n0088_p0535a02║　第一百七卷目錄
B15n0088_p0535a03║僧寺部彙考一
B15n0088_p0535a04║釋名（寺）
B15n0088_p0535a05║晉書（孝武帝本紀）
B15n0088_p0535a06║魏書（釋光志）
B15n0088_p0535a07║洛陽伽藍記（白馬寺　永寧寺　建中寺　長秋寺　景樂寺　昭儀尼寺　愿
B15n0088_p0535a08║會寺　光明寺　胡統寺　修梵寺　嵩明寺　景林寺　明懸尼寺　龍華寺　瓔珞寺
B15n0088_p0535a09║　宗聖寺　魏昌尼寺　景興尼寺　莊嚴寺　秦太上君寺　正始寺　平等寺　景寧寺
B15n0088_p0535a10║　歸覺寺　景明寺　大貌寺　招福寺　秦太上公二寺　報德寺　大覺寺　三寶寺　寧
B15n0088_p0535a11║遠寺　正覺寺　龍華寺　追聖寺　高陽王寺　崇盧寺　冲覺寺　宣忠寺　王典御寺
B15n0088_p0535a12║　光寶寺　法雲寺　融覺寺　大覺寺　永明寺　疑元寺　河間寺　京師諸寺）
B15n0088_p0535a13║寺塔記（大興善寺　安國寺　東禪院　山庭院　趙景公寺　寶慶寺　菩薩寺
B15n0088_p0535a14║　光宅寺　靜域寺　崇濟寺　資聖寺　慈恩寺）
B15n0088_p0535a15║三寶感通錄（唐述谷寺）
B15n0088_p0535a16║法苑珠林（波提寺　靈味寺　招提寺）
B15n0088_p0535a17║梁京寺記（小莊嚴寺　同泰寺　開善寺　大愛敬寺　法寶寺　寶林寺）
B15n0088_p0535a18║庚寅奏事錄（龍遊寺）
B15n0088_p0535a19║子役志（壽寧寺）
B15n0088_p0535a20║燕翼貽謀錄（相國寺）
B15n0088_p0535a21║揮麈前錄（應天寺　啟聖院　典德禪院）
B15n0088_p0535a22║廬山後錄（西林寺）
B15n0088_p0535a23║吳中勝記（吳山寺　光福寺）
B15n0088_p0535a24║學佛考訓（翠微寺　天官寺　善卷寺）
B15n0088_p0535a25║西干十寺記（水西寺　經藏寺）
B15n0088_p0535a26║
B15n0088_p0535a27║
B15n0088_p0535b01║神異典第一百七卷
B15n0088_p0535b02║僧寺部彙考一
B15n0088_p0535b03║釋名
B15n0088_p0535b04║寺
B15n0088_p0535b05║寺嗣也治事者相續於其內本是司名西僧乍來權
B15n0088_p0535b06║止公司移入別居不忘其本還標寺號
B15n0088_p0535b07║晉書
B15n0088_p0535b08║孝武帝本紀
B15n0088_p0535b09║太元六年春正月帝初奉佛法立精舍於殿內引諸
B15n0088_p0535b10║沙門以居之
B15n0088_p0535b11║魏書
B15n0088_p0535b12║釋老志
B15n0088_p0535b13║後漢明帝遣郎中蔡愔等使於天竺寫浮屠遺範愔
B15n0088_p0535b14║得佛經四十二章以白馬負經而至漢因立白馬寺
B15n0088_p0535b15║於洛城雍關西摩騰法蘭咸卒於此寺自洛中構白
B15n0088_p0535b16║馬寺盛飾佛圖遂為四方式
B15n0088_p0535b17║洛陽伽藍記
B15n0088_p0535b18║白馬寺
B15n0088_p0535b19║白馬寺漢明帝所立也在西陽門外三里御道南帝
B15n0088_p0535b20║夢金人長丈六項皆日月光明胡神號曰佛遣使向
B15n0088_p0535b21║西域求之乃得經像焉時白馬負經而來因以為名
B15n0088_p0535b22║明帝崩起祗洹於陵上自此以後百姓家上或作浮
B15n0088_p0535b23║屠焉寺上經函至今猶存常燒香供養之經函時放
B15n0088_p0535b24║光明耀於堂宇是以道俗禮敬之如仰真容浮圖前
B15n0088_p0535b25║柰林蒲萄異於餘處枝葉繁衍子實甚大柰林實重
B15n0088_p0535b26║七斤蒲萄實偉於棗味並殊美冠於中京帝至熟時
B15n0088_p0535b27║常詣取之或復賜宮人宮入得之轉餉親戚以為奇
B15n0088_p0535c01║味得者不敢輙食乃歷數家京師語曰白馬甜榴一
B15n0088_p0535c02║實直牛
B15n0088_p0535c03║永寧寺
B15n0088_p0535c04║永寧寺熙平元年靈太后胡氏所立也在宮前閶闔
B15n0088_p0535c05║門南一里御道西其寺東有太尉府西對永康里南
B15n0088_p0535c06║界昭元曹北鄰御史臺中有九層浮圖一所架木為
B15n0088_p0535c07║之舉高九十丈有剎復高十丈合去地一千尺去京
B15n0088_p0535c08║師百里遙已見之初掘基至黃泉下得金像三十軀
B15n0088_p0535c09║太后以為信法之徵是以營建過度也剎上有金寶
B15n0088_p0535c10║瓶容二十五石寶瓶下有承露金盤三十重周匝皆
B15n0088_p0535c11║垂金鐸復有鐵鏁四道引剎向浮圖四角鏁上亦有
B15n0088_p0535c12║金鐸鐸大小如一石甕于浮圖有九級角角皆懸金
B15n0088_p0535c13║鐸合上下有一百二十鐸浮圖有四面面有三戶六
B15n0088_p0535c14║窻戶皆朱漆扉上有五行金鈴合有五千四百枚復
B15n0088_p0535c15║有金環鋪首殫土木之功窮造形之力佛事精妙不
B15n0088_p0535c16║可思議繡柱金鋪駭人心目至於高風永夜寶鐸和
B15n0088_p0535c17║鳴鏗鏘之音聞及十餘里浮圖北有佛殿一所形如
B15n0088_p0535c18║太極殿中有丈八金像一軀人中長金像十軀繡珠
B15n0088_p0535c19║像三軀織成五軀作功奇巧冠於當世僧房樓觀一
B15n0088_p0535c20║千餘間雕梁粉壁青璅綺疏難得而言枯椿松柏扶
B15n0088_p0535c21║疎拂檐翠竹香草布濩堦墀是以常景碑云須彌寶
B15n0088_p0535c22║殿兜率淨宮莫尚於斯也外國所獻經像皆在此寺
B15n0088_p0535c23║寺院牆皆施短椽以瓦覆之若今宮牆也四面各開
B15n0088_p0535c24║一門南門樓三重通三道去地二十丈形製似今端
B15n0088_p0535c25║門圖以雲氣畵彩仙靈綺錢青璅赫麗華拱夾門有
B15n0088_p0535c26║四力士四獅子飾以金銀加之珠玉壯麗煥炳世所
B15n0088_p0535c27║未聞東西兩門皆亦如之所可異者唯樓兩重北門
B15n0088_p0536a01║一道不施屋似鳥頭門四門外樹以青槐亙以綠水
B15n0088_p0536a02║京邑行人多庇其下路斷飛塵不由奔雲之潤清風
B15n0088_p0536a03║送凉豈藉合歡之發詔中書舍人常景為寺碑文裝
B15n0088_p0536a04║飾畢功明帝與太后共登之視宮內如常中臨京師
B15n0088_p0536a05║若家庭以其目見宮中禁人不聽升衒之常與河南
B15n0088_p0536a06║君胡孝世共登之下臨雲雨信哉不虛時有西域沙
B15n0088_p0536a07║門菩提達摩者波斯國胡人也起自荒裔來遊中土
B15n0088_p0536a08║見金盤炫日光照雲表寶鐸含風響出天外歌詠贊
B15n0088_p0536a09║歎實是神功自云年一百五十歲歷涉諸國靡不周
B15n0088_p0536a10║遍而此寺精麗遍閻浮所無也極佛界亦未有此口
B15n0088_p0536a11║唱南無或合掌連日至孝昌二年大風發屋拔樹剎
B15n0088_p0536a12║上寶瓶隨風而落入地丈餘復命工匠更著新瓶永
B15n0088_p0536a13║熈三年二月浮圖為火所燒帝登臨雲臺望火遣南
B15n0088_p0536a14║陽王寶炬錄尚書長孫椎將羽林一千救赴火所莫
B15n0088_p0536a15║不悲惜垂淚而去火初從第八級中平旦火發當時
B15n0088_p0536a16║雷雨晦冥雜下霰雪百姓道俗咸來觀火悲哀之聲
B15n0088_p0536a17║振動京邑時有三比丘赴火而死火經三月不滅有
B15n0088_p0536a18║入地柱火尋柱周年猶有烟氣其年五月中有人從
B15n0088_p0536a19║象郡來云見浮圖于海中光明照耀儼然如新海上
B15n0088_p0536a20║之民咸皆見之俄然霧起浮圖遂隱
B15n0088_p0536a21║建中寺
B15n0088_p0536a22║建中寺普泰元年尚書令樂平王尒朱世隆所立也
B15n0088_p0536a23║本是閹官司空劉騰宅屋宇奢侈梁棟踰制一里之
B15n0088_p0536a24║間廊廡充溢堂北宣光殿門西乾明門博敞弘麗諸
B15n0088_p0536a25║王莫及也在西陽門內御道北謂延年里正光年中
B15n0088_p0536a26║元義專權太后幽隔永巷騰為謀主至孝昌年太后
B15n0088_p0536a27║反政遂誅義等沒騰田宅元義誅日騰已物故太后
B15n0088_p0536b01║追思騰罪發墓殘尸使其神靈無所歸聚以宅賜王
B15n0088_p0536b02║雍建義元年尚書令樂平王尒朱世隆為榮追福題
B15n0088_p0536b03║以為寺朱門黃閣所謂仙居也以前廳為佛殿後堂
B15n0088_p0536b04║為講堂金花寶蓋遍滿其中有一凉風堂本騰避暑
B15n0088_p0536b05║之處凄凉常冷經夏無蠅有萬年千歲之樹也
B15n0088_p0536b06║長秋寺
B15n0088_p0536b07║長秋寺劉騰所立也騰初為長秋令因以為名在南
B15n0088_p0536b08║陽門內御道北一里亦在延年里即是晉中朝時金
B15n0088_p0536b09║市處寺北有濛汜池夏則有水冬則竭矣中有三層
B15n0088_p0536b10║浮圖一所金盤靈剎耀諸城內作六牙白象負釋迦
B15n0088_p0536b11║在虛中莊嚴佛事悉用金玉作工之異難可具陳四
B15n0088_p0536b12║月四日此像常出辟邪師子導引其前吞刀吐火騰
B15n0088_p0536b13║驤一面綵幢上索詭譎不常奇伎異服冠于都市像
B15n0088_p0536b14║停之處觀者如堵迭相踐躍常有死人
B15n0088_p0536b15║景樂寺
B15n0088_p0536b16║景樂寺太傅清河文獻王懌所立也在閶闔門南御
B15n0088_p0536b17║道西望永寧寺正相當寺西有司徒府東有大將軍
B15n0088_p0536b18║高肇宅北連義井里義井里北門外有叢樹數株枝
B15n0088_p0536b19║條繁茂下有甘井一所石槽鐵罐供給行人飲水庇
B15n0088_p0536b20║蔭多有憩者有佛殿一所像輦在焉雕刻巧妙冠絕
B15n0088_p0536b21║一時堂廡周環曲房連接輕條拂戶花蕊披庭至于
B15n0088_p0536b22║六齋常設女樂歌聲遶梁舞袖徐轉絲管寥亮諧妙
B15n0088_p0536b23║入神以是尼寺丈夫不得入得往觀者以為至天堂
B15n0088_p0536b24║及文獻王薨寺禁稍寬百姓出入無復限礙後汝南
B15n0088_p0536b25║王悅復修之悅是文獻之弟詔諸音樂逞伎寺內奇
B15n0088_p0536b26║禽怪獸舞忭殿亭飛空幻惑世所未覩異端奇術總
B15n0088_p0536b27║萃其中剝驢扳井植棗種瓜須臾之間皆得賜食士
B15n0088_p0536c01║女觀者目亂精迷自建義以後京師頻有大兵此戲
B15n0088_p0536c02║遂隱也
B15n0088_p0536c03║昭儀尼寺
B15n0088_p0536c04║昭儀尼寺閹官等所立也在東陽門內一里御道南
B15n0088_p0536c05║寺有一佛二菩薩塑工精絕京師所無也四月七日
B15n0088_p0536c06║常出詣景明景明三像恆出迎之伎樂之盛與劉騰
B15n0088_p0536c07║相比堂前有酒樹麪木昭儀寺有池京師學徒謂之
B15n0088_p0536c08║翟泉也衒之按杜預注春秋云翟泉在晉太倉西南
B15n0088_p0536c09║按晉太倉在建春門內今太倉在東陽門內此地今
B15n0088_p0536c10║在太倉西南明非翟泉也後隱士趙逸云此地是晉
B15n0088_p0536c11║侍中石崇家池池南有綠珠樓于是學徒始悟經過
B15n0088_p0536c12║者想見綠珠之容也
B15n0088_p0536c13║愿會寺
B15n0088_p0536c14║愿會寺中書舍人王翊捨宅立也佛堂前有桑樹一
B15n0088_p0536c15║株直上五尺枝條橫遶柯葉傍布形如羽蓋覆高五
B15n0088_p0536c16║尺又葉凡為五重每重葉生椹各異京師道俗謂之
B15n0088_p0536c17║神桑而觀者成市布施者甚眾帝聞而惡之以為惑
B15n0088_p0536c18║眾命給事中黃門侍郎元紀伐殺之其日雲霧晦冥
B15n0088_p0536c19║下斧之處血流至地見者莫不悲泣
B15n0088_p0536c20║光明寺
B15n0088_p0536c21║宜壽里內有苞信縣令段暉宅地下常聞鐘聲時見
B15n0088_p0536c22║五色光明照於堂宇暉甚異之遂掘光所得金像一
B15n0088_p0536c23║軀可高三尺有二菩薩趺坐上銘云晉太始二年五
B15n0088_p0536c24║月十五日侍中中書令荀勖造暉遂捨宅為光明寺
B15n0088_p0536c25║時人咸云此荀勖舊宅其後盜者欲竊此像與菩薩
B15n0088_p0536c26║合聲喝賊盜者驚怖應即殞倒眾僧聞像叫聲遂來
B15n0088_p0536c27║捉得賊
B15n0088_p0537a01║胡統寺
B15n0088_p0537a02║胡綂寺太后從姑所立也入道為尼遂居此寺在永
B15n0088_p0537a03║寧南一里許寶塔五重金剎高聳洞房周匝對戶交
B15n0088_p0537a04║窻朱柱素壁甚為佳麗其寺諸尼帝城名德善于開
B15n0088_p0537a05║導工談義理常入宮與太后說法其資養緇流從無
B15n0088_p0537a06║此也
B15n0088_p0537a07║修梵寺嵩明寺
B15n0088_p0537a08║修梵寺在清陽門內御道北嵩明寺復在修梵寺西
B15n0088_p0537a09║竝漫牆峻宇比屋連甍亦是名寺也修梵寺有金剛
B15n0088_p0537a10║鳩鴿不入鳥雀不棲苦提達磨云得其真相也
B15n0088_p0537a11║景林寺
B15n0088_p0537a12║景林寺在開陽門內御道東講殿疊起房廡連屬丹
B15n0088_p0537a13║楹炫日繡桷迎風實為勝地寺西有園多饒奇果春
B15n0088_p0537a14║鳥秋蟬鳴聲相續中有禪房一所內置祇洹精舍形
B15n0088_p0537a15║製雖小巧構難比加以禪閣虛靜隱室凝邃嘉樹夾
B15n0088_p0537a16║牖芳杜匝堦雖云朝市相同巖谷靜行之僧繩坐其
B15n0088_p0537a17║內餐風服道結跏數息有石銘一所國子博士盧白
B15n0088_p0537a18║頭為其文白頭宇景裕范陽人也
B15n0088_p0537a19║明懸尼寺
B15n0088_p0537a20║明懸尼寺彭城武宣王勰所立也在建春門外石樓
B15n0088_p0537a21║南有三層塔一所未加莊嚴寺東有中朝時常滿倉
B15n0088_p0537a22║高祖令為租場天下貢賦所聚蓄也
B15n0088_p0537a23║龍華寺
B15n0088_p0537a24║龍華寺宿衛羽林虎賁所立也在建春門外陽渠南
B15n0088_p0537a25║寺南有租場陽渠北有建陽里里有土臺高三丈上
B15n0088_p0537a26║作二精舍趙逸云此臺是中朝旗亭也上有二層樓
B15n0088_p0537a27║懸鼓擊之以罷市有鐘一口撞之聞五十里太后以
B15n0088_p0537b01║鐘聲遠聞遂移在宮內置凝閒堂所與內講沙門打
B15n0088_p0537b02║為時節孝昌初蕭衍子豫章王蕭綜來降聞此鐘聲
B15n0088_p0537b03║以為奇異遂造聽鐘歌詞三首傳于世
B15n0088_p0537b04║瓔珞寺
B15n0088_p0537b05║瓔珞寺在建春門外御道北所謂建陽里也即中朝
B15n0088_p0537b06║時白杜地董威輦所居處里內有瓔珞慈善暉和通
B15n0088_p0537b07║覺暉元宗聖魏昌熙平崇真因果等十寺里內士庶
B15n0088_p0537b08║二千餘戶信崇三寶眾僧利養百姓所供也
B15n0088_p0537b09║宗聖寺
B15n0088_p0537b10║宗聖寺有像一軀高三丈八尺端嚴殊特相好畢備
B15n0088_p0537b11║士庶瞻仰目不暫瞬此像一出市井皆空炎光輝赫
B15n0088_p0537b12║獨絕世表妙伎雜樂亞于劉騰城東士女多來此寺
B15n0088_p0537b13║觀看也
B15n0088_p0537b14║魏昌尼寺
B15n0088_p0537b15║魏昌尼寺閹官瀛州刺史李次壽所立即中朝牛馬
B15n0088_p0537b16║市處也刑嵇康之所
B15n0088_p0537b17║景興尼寺
B15n0088_p0537b18║建春門外一里餘至東石橋南北而行石橋南道有
B15n0088_p0537b19║景興尼寺亦閹官等所共立也有金像輦去地三尺
B15n0088_p0537b20║施寶蓋四面垂金鈴七寶珠飛天伎樂望之雲表作
B15n0088_p0537b21║工甚精難可揚確像出之日帝詔羽林一百人舉此
B15n0088_p0537b22║像絲竹雜伎皆由旨給
B15n0088_p0537b23║莊嚴寺
B15n0088_p0537b24║莊嚴寺在東陽門外一里御道北所謂東安里也北
B15n0088_p0537b25║為租塲
B15n0088_p0537b26║秦太上君寺
B15n0088_p0537b27║秦太上君寺胡太后所立也在東陽門御道北所謂
B15n0088_p0537c01║暉文里當時太后正號崇調母天下號父為秦太上
B15n0088_p0537c02║公母為秦太上君為母追福因以名焉中有五層浮
B15n0088_p0537c03║圖一所巨剎入雲高門向街佛事莊飾等于永寧誦
B15n0088_p0537c04║室禪堂周流重疊花林芳草遍滿堦墀常有大德名
B15n0088_p0537c05║僧講一切經受業沙門亦有千數
B15n0088_p0537c06║正始寺
B15n0088_p0537c07║正始寺百官等所立也正始中立因以為名在東陽
B15n0088_p0537c08║門外御道南所謂敬義里也里內有典虞簷宇清淨
B15n0088_p0537c09║美于景林眾僧房前高林對牖青松青檉連枝交映
B15n0088_p0537c10║多有枳樹而不中食有石碑一枚背有侍中崔光施
B15n0088_p0537c11║錢四十萬陳留侯李崇施錢二十萬自餘百官各有
B15n0088_p0537c12║差少者不減五千以下後人刊之
B15n0088_p0537c13║平等寺
B15n0088_p0537c14║平等寺廣平武穆捨宅所立在青陽門外二里御道
B15n0088_p0537c15║北所謂孝敬里也堂宇宏美林木蕭森平臺複道獨
B15n0088_p0537c16║顯當世寺門外金像一軀高二丈八尺相好端嚴常
B15n0088_p0537c17║有神驗國之吉凶先炳祥異孝昌三年十二月中此
B15n0088_p0537c18║像面有悲容兩目垂淚遍體皆濕時人號曰佛汗京
B15n0088_p0537c19║師士女空市里而往觀之有比丘以淨綿拭其淚須
B15n0088_p0537c20║臾之間綿濕都盡更以他綿換俄然復濕如此三日
B15n0088_p0537c21║乃止明年四月爾朱榮入洛陽誅戮百官死亡塗地
B15n0088_p0537c22║永安二年三月此像復汗士庶復往觀之五月北海
B15n0088_p0537c23║王入洛莊帝北巡七月北海王大敗所隨江淮子弟
B15n0088_p0537c24║五千盡被俘虜無一得還永安三年七月此像悲泣
B15n0088_p0537c25║如初每經神驗朝夕惶懼禁人不聽觀之至十二月
B15n0088_p0537c26║爾朱兆入洛陽擒莊帝於晉陽在京宮殿空虛百日
B15n0088_p0537c27║無主永熙元年平陽王入纂大業始造五層塔一所
B15n0088_p0538a01║平陽王武穆王少子詔中書侍郎魏收等為寺碑文
B15n0088_p0538a02║至二年二月五日土木畢功帝率百僚作萬僧會其
B15n0088_p0538a03║日寺門外有石像無故自動低頭復舉竟日乃止帝
B15n0088_p0538a04║躬加禮拜怪其詭異中書舍人靈景曰石立社移上
B15n0088_p0538a05║古有此陛下何怪也帝乃還宮七月中帝為侍中斛
B15n0088_p0538a06║斯椿所使奔于長安至十月終而京師遷鄴焉
B15n0088_p0538a07║景寧寺
B15n0088_p0538a08║景寧寺太保司徒公楊椿所立也在清陽門外三里
B15n0088_p0538a09║御道南所謂景寧里也高祖遷都洛邑椿創居此里
B15n0088_p0538a10║遂分宅為寺因以名之制飾甚美綺柱珠簾椿弟慎
B15n0088_p0538a11║冀州刺史慎弟津司空竝立性寬雅貴義輕財四世
B15n0088_p0538a12║同居一門三從朝貴義居未之有也普泰中為爾朱
B15n0088_p0538a13║世隆所誅後捨宅為建中寺出清陽門外三里御道
B15n0088_p0538a14║北有孝義里里西北角有蘇秦塚塚傍有寶明寺眾
B15n0088_p0538a15║僧常見秦出入此冢車馬羽儀若今宰相也
B15n0088_p0538a16║歸覺寺
B15n0088_p0538a17║孝義里東市北植貨里里有太常民劉胡兄弟四人
B15n0088_p0538a18║以屠為業永安年中胡殺猪猪忽唱乞命聲及四鄰
B15n0088_p0538a19║人謂胡兄弟相鬬而來觀之乃猪也即捨宅為歸覺
B15n0088_p0538a20║寺合家人入道焉普泰元年此寺金像生毛眉髮悉
B15n0088_p0538a21║皆具足尚書左丞魏季景謂人曰張天錫有此事其
B15n0088_p0538a22║國遂滅此亦不祥之徵至明年而廣被廢死
B15n0088_p0538a23║景明寺
B15n0088_p0538a24║景明寺宣武皇帝所立景明年中立因以為名在宣
B15n0088_p0538a25║陽門外一里御道東其寺東西南北方五百步前望
B15n0088_p0538a26║嵩山少室却負帝城青林垂影綠水為文形勝之地
B15n0088_p0538a27║爽塏獨美山縣臺觀光盛一千餘間複殿重房交疎
B15n0088_p0538b01║對霤青臺紫閣浮道相通雖外有四時而內無寒暑
B15n0088_p0538b02║房簷之外皆是山池松竹蘭芷垂列堦墀含風團露
B15n0088_p0538b03║流香吐馥至正光年中太后始造七層浮圖一所去
B15n0088_p0538b04║地百仞是以邢子才碑文云俯仰擊電傍矚奔星是
B15n0088_p0538b05║也糚飾華麗侔于永寧金盤寶鐸煥爛霞表寺有三
B15n0088_p0538b06║池萑蒲菱藕水物生焉或黃甲紫鱗出沒于繁藻或
B15n0088_p0538b07║青鳧白鴈沉浮于綠水碾磑舂簸皆用水功伽藍之
B15n0088_p0538b08║妙最為稱首時世好崇福四月七日京師諸像皆來
B15n0088_p0538b09║此寺尚書祠部曹錄像名有一千餘軀至八日以次
B15n0088_p0538b10║入宣陽門向閶闔宮前受皇帝散花于時金花映日
B15n0088_p0538b11║寶蓋浮雲幡幢若林香烟似霧梵樂法音聒動天地
B15n0088_p0538b12║百戲騰驤所在駢比名僧德眾負錫為群信徒法侶
B15n0088_p0538b13║持花成藪車騎填咽繁衍相傾時有西域胡沙門見
B15n0088_p0538b14║此唱言佛國至永熙年中始詔國子祭酒邢子才為
B15n0088_p0538b15║寺碑文
B15n0088_p0538b16║大統寺招福寺
B15n0088_p0538b17║大綂寺在景明寺西所謂利民里寺南有三公令史
B15n0088_p0538b18║高顯略宅每于夜見赤光行于堂前如此者非一向
B15n0088_p0538b19║光明所掘地丈餘得黃金千斤銘云蘇秦家金得者
B15n0088_p0538b20║為吾造功德顯略遂造招福寺以世人謂此地是蘇
B15n0088_p0538b21║秦舊宅當時元義秉政聞其得金就洛索以十二斤
B15n0088_p0538b22║與之衒之按蘇秦時未有佛法功德者不必是寺應
B15n0088_p0538b23║是碑銘之類頌其聲跡也
B15n0088_p0538b24║秦太上公二寺
B15n0088_p0538b25║秦太上公二寺在景明南一里西寺太后所立東寺
B15n0088_p0538b26║皇姨所造並為父追福因以名之時人號為雙女寺
B15n0088_p0538b27║竝門鄰洛水林木扶疎布葉垂陰各有五層浮圖一
B15n0088_p0538c01║所高五十丈素綵畫工比于景明至於六齋常有中
B15n0088_p0538c02║黃門一人監護僧舍襯施供具諸寺莫及焉
B15n0088_p0538c03║報德寺大覺寺三寶寺寧遠寺
B15n0088_p0538c04║報德寺高祖孝文皇帝所立也為馮太后追福在開
B15n0088_p0538c05║陽門外三里開道門御道東有漢國子學堂堂前有
B15n0088_p0538c06║三種字石經二十五碑表裏刻之寫春秋尚書二部
B15n0088_p0538c07║作篆蝌蚪隷三種字漢中郎蔡邕筆之遺迹也猶有
B15n0088_p0538c08║十八碑餘皆殘毀復有石碑四十八枚亦表裏隷書
B15n0088_p0538c09║寫周易尚書公羊禮記四部又讚學碑一所竝在堂
B15n0088_p0538c10║前魏文帝作典論六碑至太和十七年猶有四高祖
B15n0088_p0538c11║題為勸學里里有大覺三寶寧遠三寺武定四年大
B15n0088_p0538c12║將軍遷石經于鄴周廻有園珍果出焉有棃如承光
B15n0088_p0538c13║寺亦多果木柰味甚美冠于京師
B15n0088_p0538c14║正覺寺
B15n0088_p0538c15║勸學里東有延賢里里內有正覺寺尚書令王肅所
B15n0088_p0538c16║立也肅宇恭懿琅琊人偽齊雍州刺史奐之子也贍
B15n0088_p0538c17║學多通才辭美茂為齊祕書丞太和十八年背逆歸
B15n0088_p0538c18║順時高祖新營洛邑多所造制肅博識舊事大有裨
B15n0088_p0538c19║益高祖甚重之常呼王生延賢之名肅立之肅在江
B15n0088_p0538c20║南之日聘謝氏女為妻及至京師復尚公主謝作五
B15n0088_p0538c21║言詩以贈之其詩曰本為薄上蠶今作機上絲得路
B15n0088_p0538c22║逐勝去頗憶纏綿時公主代肅答謝云鍼是貫綿物
B15n0088_p0538c23║目中恆任絲得帛縫新去何能納故時肅甚有愧謝
B15n0088_p0538c24║之色遂造正覺寺以憩之
B15n0088_p0538c25║龍華寺追聖寺
B15n0088_p0538c26║龍華寺廣陵王所立也追聖寺北海王所立也竝在
B15n0088_p0538c27║報德寺之東法事僧房比秦太上公京師寺皆種雜
B15n0088_p0539a01║果而此三寺園林茂盛莫與之爭
B15n0088_p0539a02║高陽王寺
B15n0088_p0539a03║高陽王寺高陽王雍之宅也在津陽門外三里御道
B15n0088_p0539a04║西傍雍為𠇍朱榮所害也捨宅以為寺
B15n0088_p0539a05║崇盧寺
B15n0088_p0539a06║崇盧寺在城西即漢之躍龍園也延熹九年桓帝祠
B15n0088_p0539a07║老子于躍龍園設華蓋之坐用郊天之樂此其地也
B15n0088_p0539a08║高祖遷京之始以地給民憩者多見妖怪是以人皆
B15n0088_p0539a09║去之遂立寺焉
B15n0088_p0539a10║冲覺寺
B15n0088_p0539a11║冲覺寺太傅清河王懌捨宅所立也在西明門外一
B15n0088_p0539a12║里御道北懌親王之中最有名行世宗愛之特隆諸
B15n0088_p0539a13║弟延昌四年世宗崩懌與高陽王雍廣平王懷竝受
B15n0088_p0539a14║遺詔輔翼孝明時帝年始六歲太后代總萬機以懌
B15n0088_p0539a15║名德茂親體道居正事無大小多諮詢之是以熙平
B15n0088_p0539a16║神龜之際勢傾人主第宅豐大踰於高陽正光初元
B15n0088_p0539a17║義秉權閉太后于後宮懌薨于下省孝昌元年太后
B15n0088_p0539a18║還總萬機追贈懌太子太師大將軍都督中外諸軍
B15n0088_p0539a19║事諡曰文獻圖懌像于建始殿為文獻追福建五層
B15n0088_p0539a20║浮圖一所工作與瑤光寺相似也
B15n0088_p0539a21║宣忠寺
B15n0088_p0539a22║宣忠寺侍中司州牧城陽王徽所立也在西陽門外
B15n0088_p0539a23║一里御道南永安中北海入洛莊帝北巡自餘諸王
B15n0088_p0539a24║各懷二望唯微獨從莊帝至長子城大兵阻河雄雌
B15n0088_p0539a25║未決徽願入洛陽捨宅為寺及北海敗散國道重暉
B15n0088_p0539a26║遂捨宅焉
B15n0088_p0539a27║王典御寺
B15n0088_p0539b01║王典御寺閹官王桃湯所立也時閹官皆為尼寺惟
B15n0088_p0539b02║桃湯獨造僧寺世人稱其英雄門有三層浮圖一所
B15n0088_p0539b03║工踰昭義宦者招提最為人寶至于六齋常擊鼓歌
B15n0088_p0539b04║舞也
B15n0088_p0539b05║光寶寺
B15n0088_p0539b06║光寶寺在西陽門外御道北有三層浮圖一所以石
B15n0088_p0539b07║為基形製甚古畵工雕刻隱士趙逸見而嘆曰晉朝
B15n0088_p0539b08║石塔寺今為光寶寺也人問其故逸曰晉朝三十二
B15n0088_p0539b09║寺盡皆埋滅惟有此寺獨存指園中一處曰此是浴
B15n0088_p0539b10║堂前五步應有一井眾僧掘之果得屋及井焉井雖
B15n0088_p0539b11║填塞甎口如初浴堂下猶有石數十枚當時園地平
B15n0088_p0539b12║衍果菜葱青莫不歎息焉園中有一海號咸池葭芙
B15n0088_p0539b13║被岸菱荷覆水青松翠竹羅生其傍京邑士子至于
B15n0088_p0539b14║良辰美日休沐告歸徵友命朋來遊此寺雲車接軫
B15n0088_p0539b15║羽蓋成陰或置酒林泉題詩花圃折藕浮瓜以為興
B15n0088_p0539b16║適普泰末雍州刺史隴西王𠇍朱天光總士馬于此
B15n0088_p0539b17║寺寺門無何都崩天光見而惡之其年天光戰敗斬
B15n0088_p0539b18║于東市也
B15n0088_p0539b19║法雲寺
B15n0088_p0539b20║法雲寺西域烏陽國胡沙門曇摩羅所立也在光寶
B15n0088_p0539b21║寺西隔牆竝門摩羅聰慧利根學窮釋氏至中國即
B15n0088_p0539b22║曉魏言隷書凡所聞見無不通解是以道俗貴賤同
B15n0088_p0539b23║歸仰之作祇洹一所工制甚精佛殿僧房皆為胡飾
B15n0088_p0539b24║丹素發彩金碧垂輝摹寫真容似丈六之見鹿苑神
B15n0088_p0539b25║光壯麗若金剛之在雙林伽藍之內珍果蔚茂芳草
B15n0088_p0539b26║蔓合嘉木蔽庭京師沙門好胡法者皆就摩羅受持
B15n0088_p0539b27║之戒行真苦難可揄揚祕呪神驗閻浮所無也呪枯
B15n0088_p0539c01║樹能生枝葉呪人變為驢馬見之莫不忻怖西域所
B15n0088_p0539c02║賣舍利骨及佛牙經像皆在此寺
B15n0088_p0539c03║融覺寺
B15n0088_p0539c04║融覺寺清河文獻王懌所立也在閶闔門外御道南
B15n0088_p0539c05║有五層浮圖一所與冲覺寺齊等佛殿僧房充溢里
B15n0088_p0539c06║許比丘曇謨最善於義學講涅槃華嚴僧徒千人天
B15n0088_p0539c07║竺國胡沙門菩提流支見而禮之號為菩薩流支解
B15n0088_p0539c08║佛義知名西土諸夷號為羅漢曉魏言及隷書翻十
B15n0088_p0539c09║地楞伽及諸經論二十三部雖石室之寫金言草堂
B15n0088_p0539c10║之傳真教不能過也流支讀曇謨最義大乘章每彈
B15n0088_p0539c11║指贊歎唱言微妙即為胡書寫之傳之于西域西域
B15n0088_p0539c12║沙門常東向遙禮之號曇謨最為東方聖人
B15n0088_p0539c13║大覺寺
B15n0088_p0539c14║大覺寺廣平王環捨宅所立在融覺寺西一里許北
B15n0088_p0539c15║瞻芒嶺南眺洛汭東望宮闕西顧旗亭神臯顯敞實
B15n0088_p0539c16║為勝地是以溫子昇碑云面水背山左朝右市是也
B15n0088_p0539c17║環所居之堂上置七佛林池飛閣比之景明至於春
B15n0088_p0539c18║風動樹則蘭開紫葉秋霜降草則菊吐黃花名僧大
B15n0088_p0539c19║德寂以遣煩永熙年中平陽王即位造甎浮圖一所
B15n0088_p0539c20║是土石之工窮精極麗詔中書舍人溫子昇以為文
B15n0088_p0539c21║也
B15n0088_p0539c22║永明寺
B15n0088_p0539c23║永明寺宣武皇帝所立也在大覺寺東時佛法經像
B15n0088_p0539c24║盛于洛陽異國沙門咸來輻輳負錫持經適茲洛土
B15n0088_p0539c25║宣武故立此寺俾以憩之廡房連亙一千餘間庭列
B15n0088_p0539c26║修竹簷拂高樬奇花異草駢闐堦砌百國沙門三千
B15n0088_p0539c27║餘人西域遠者乃至大秦國𥁞天地之西陲續紡百
B15n0088_p0540a01║姓野店邑房相望衣服車馬擬儀中國
B15n0088_p0540a02║疑元寺
B15n0088_p0540a03║疑元寺閹官濟州刺史賈燦所立也在廣明門外一
B15n0088_p0540a04║里御道東所謂末平里也即漢太上王廣處遷京之
B15n0088_p0540a05║初創居北里值母亡捨以為寺地形高顯下臨城闕
B15n0088_p0540a06║房廡麗精竹柏成林實是淨行息心之所也王公卿
B15n0088_p0540a07║來遊觀為五言者不可勝數
B15n0088_p0540a08║河間寺
B15n0088_p0540a09║壽丘里民間號為皇子坊當時帝族王侯外戚公主
B15n0088_p0540a10║檀山海之富居川林之饒爭修園宅互相誇競崇門
B15n0088_p0540a11║豐室洞戶連房飛館生風重樓起霧而河間王琛最
B15n0088_p0540a12║為豪首經河陰之役諸元殲盡王侯第宅多題為寺
B15n0088_p0540a13║壽丘里間列剎相望祇洹鬱起寶塔高臨四月八日
B15n0088_p0540a14║京師士女多至河間寺觀其殿廡綺麗無不歎息以
B15n0088_p0540a15║為蓬萊仙室亦不足過入其後園見溝瀆環繞石磴
B15n0088_p0540a16║嶕嶢朱荷出池綠萍浮水飛梁跨樹高棟出雲咸皆
B15n0088_p0540a17║唧唧雖梁王兔苑想之不如也
B15n0088_p0540a18║京師諸寺
B15n0088_p0540a19║京師東西二十里南北十五里戶十萬六千餘廟社
B15n0088_p0540a20║宮室府曹以外方三百步為一里里開四門門置里
B15n0088_p0540a21║正二人吏四人門士八人合有二百二十里寺有一
B15n0088_p0540a22║千三百六十七所天平元年遷都鄴城洛陽餘寺四
B15n0088_p0540a23║百二十一所北芒山上有馮王寺齊獻武王寺京東
B15n0088_p0540a24║石關有元領軍寺劉長秋嵩高中有閒居寺栖禪寺
B15n0088_p0540a25║嵩陽寺道場寺上有中頂寺東有昇道寺栖禪寺京
B15n0088_p0540a26║南關口有石窟寺靈巖寺京西瀍澗有白馬寺照樂
B15n0088_p0540a27║寺如此之寺既郭外不在數限亦詳載之
B15n0088_p0540b01║寺塔記
B15n0088_p0540b02║大興善寺
B15n0088_p0540b03║靖恭坊大興善寺寺取大興兩字坊名一字為名新
B15n0088_p0540b04║記云優填像總章初為火所燒據梁時西域優填在
B15n0088_p0540b05║荊州言隋自臺城移來此寺非也今又有栴檀像開
B15n0088_p0540b06║目其工頗抽尤差謬矣不空三藏塔前多老松歲旱
B15n0088_p0540b07║則官伐其枝為龍骨以祈雨葢三藏役龍意其樹必
B15n0088_p0540b08║有靈也行香院堂後壁上元和中畵人梁洽畵雙松
B15n0088_p0540b09║稍脫俗格曼殊堂工塑極精妙外壁有泥金幀不空
B15n0088_p0540b10║自西域齋來者栴檀像堂中有時非時經界朱寫之
B15n0088_p0540b11║盛以漆龕僧云隋朝舊物寺後先有曲池不空臨終
B15n0088_p0540b12║時忽然涸竭至惟寬禪師止住因潦通泉白蓮藻自
B15n0088_p0540b13║生今復成陸矣東廊之南素和尚院庭有青桐四株
B15n0088_p0540b14║素之手植元和中卿相多遊此院桐至夏有汗污人
B15n0088_p0540b15║衣如輠脂不可洗天王閣長慶中造本在春明門內
B15n0088_p0540b16║與南內連牆其形大為天下之最太和二年敕移就
B15n0088_p0540b17║此寺拆時腹中得布五百端漆數十筩今部落鬼神
B15n0088_p0540b18║形像墮壞唯天王不損
B15n0088_p0540b19║安國寺
B15n0088_p0540b20║長樂坊安國寺紅樓睿宗在藩時舞榭
B15n0088_p0540b21║東禪院
B15n0088_p0540b22║東禪院亦曰木塔院院門北西廊五壁吳道元弟子
B15n0088_p0540b23║釋思道畵釋梵八部不施彩色尚有典型
B15n0088_p0540b24║山庭院
B15n0088_p0540b25║山庭院古木崇阜幽若山谷當時輦土營之
B15n0088_p0540b26║趙景公寺
B15n0088_p0540b27║常樂坊趙景公寺隋開皇三年置本曰弘善寺十八
B15n0088_p0540c01║年改焉南中三門裏東壁上吳道子白畵地獄變筆
B15n0088_p0540c02║力勁怒變狀陰怪覩之不覺毛蛓吳畫中得意處三
B15n0088_p0540c03║階院西廊下范長壽書西方變及十六對事寶池尤
B15n0088_p0540c04║妙絕諦視之覺水入浮壁院門上白畵樹石頗似閻
B15n0088_p0540c05║立德予攜立德行天祠粉本驗之無異西中三門裏
B15n0088_p0540c06║門南吳生畵龍及刷天王鬚筆蹟如鐵有執爐天女
B15n0088_p0540c07║竊眸欲語華嚴院中鍮石盧舍立像高六尺古樣精
B15n0088_p0540c08║巧塔下有舍利三斗四升移塔之時僧守行建道塲
B15n0088_p0540c09║出舍利俾士庶觀之唄讚未畢滿地現舍利士女不
B15n0088_p0540c10║敢踐之悉出寺外守公乃造小泥塔及木塔近十萬
B15n0088_p0540c11║枚葬之今尚有數萬存焉寺有小銀像六百餘軀金
B15n0088_p0540c12║佛一軀長數尺大銀像高六尺餘古樣精巧又有嵌
B15n0088_p0540c13║七寶字多心經小屏風盛以寶函上有雜色珠及白
B15n0088_p0540c14║珠駢甃亂目祿山亂宮人藏於此寺屏風十五牒三
B15n0088_p0540c15║十行經後云發心主司馬恆存願成主上柱國索伏
B15n0088_p0540c16║寶息上柱國真德為法界眾生造黃金牒經善繼疑
B15n0088_p0540c17║外國物也
B15n0088_p0540c18║寶應寺
B15n0088_p0540c19║通政坊寶應寺韓幹藍田人少時常為貰酒家送酒
B15n0088_p0540c20║王右丞兄弟未遇每一貰酒漫遊幹常徵債于王家
B15n0088_p0540c21║戲畫地為人馬右丞精思丹青奇其意趣乃歲與錢
B15n0088_p0540c22║二萬令學畵十餘年今寺中釋梵天女悉齊公妓小
B15n0088_p0540c23║小等寫真也寺有韓幹畵下生幀彌勒衣紫袈裟右
B15n0088_p0540c24║邊仰面菩薩及二獅子尤入神西北角院內有懷素
B15n0088_p0540c25║書顏魯公序張渭侍郎錢起郎中讚
B15n0088_p0540c26║菩薩寺
B15n0088_p0540c27║平康坊菩薩寺食堂東壁上吳道元畫智度論色偈
B15n0088_p0541a01║變偈是吳自題筆跡遒勁如磔鬼神毛髮次堵畫禮
B15n0088_p0541a02║骨仙人天衣飛揚滿壁風動佛殿內槽後壁面吳道
B15n0088_p0541a03║元書消災經事樹石古嶮元和中上欲令移之慮其
B15n0088_p0541a04║摧壞乃下詔擇書手寫進佛殿內槽東壁維摩變舍
B15n0088_p0541a05║利佛角而轉膝元和末俗講僧文淑裝之筆跡盡矣
B15n0088_p0541a06║寺之制度鐘樓在東唯此寺緣李右座林甫宅在東
B15n0088_p0541a07║故建鐘樓于西寺內有郭令玳瑁鞭及郭令王夫人
B15n0088_p0541a08║七寶帳寺主元竟多識釋門故事云李右座每至生
B15n0088_p0541a09║日常轉請此寺僧就宅設齋有僧乙嘗歎佛施鞍一
B15n0088_p0541a10║具賣之材直七萬又僧廣有聲名口經數年次當嘆
B15n0088_p0541a11║佛因極祝右座功德冀獲厚䞋齋畢簾下出綵篚香
B15n0088_p0541a12║羅帕藉一物如朽釘長數寸僧歸失望慚惋數日且
B15n0088_p0541a13║意大臣不容欺己遂攜至西市示于商胡商胡見之
B15n0088_p0541a14║驚曰上人安得此物必貨此不違價僧試求百千胡
B15n0088_p0541a15║人大笑曰未也更極意言之加至五百千胡人曰此
B15n0088_p0541a16║直一千萬遂與之僧訪其名曰此寶骨也又寺先有
B15n0088_p0541a17║一僧不言姓名常負束藁坐臥于寺兩廊下不肯住
B15n0088_p0541a18║院經數年寺綱維或勸其住房曰爾厭我耶其夕遂
B15n0088_p0541a19║以束藁焚身至明唯灰燼耳無血膋之臭眾方知異
B15n0088_p0541a20║人遂塑灰為像今在佛殿上世號束草師
B15n0088_p0541a21║光宅寺
B15n0088_p0541a22║光宅坊光宅寺普賢堂本天后梳洗堂葡萄垂實則
B15n0088_p0541a23║幸此堂今堂中尉遲畵頗有奇處四壁畵像及脫皮
B15n0088_p0541a24║白骨匠意極嶮又變形三魔女身若出壁又佛圓光
B15n0088_p0541a25║均彩相錯亂自成講堂東壁佛座前錦如斷古標西
B15n0088_p0541a26║壁逼之摽摽然
B15n0088_p0541a27║靜域寺
B15n0088_p0541b01║宣揚坊靜域寺本太穆皇后宅寺僧云三階院門外
B15n0088_p0541b02║是神堯皇帝射孔雀處上蟠虵汗煙可懼東廊樹石
B15n0088_p0541b03║嶮怪高僧亦怪
B15n0088_p0541b04║崇濟寺
B15n0088_p0541b05║招國坊崇濟寺寺後有天后織成蛟龍被襖子及繡
B15n0088_p0541b06║衣六事東廊從南第二院有宣律師製袈裟堂曼殊
B15n0088_p0541b07║堂有松數株甚奇
B15n0088_p0541b08║資聖寺
B15n0088_p0541b09║崇聖坊資聖寺淨土院門外相傳吳生一夕秉燭醉
B15n0088_p0541b10║畵就中戟手視之惡駭院門裏盧楞伽畵盧常學吳
B15n0088_p0541b11║畵吳亦授以手訣乃畵總持三門寺方半吳大賞之
B15n0088_p0541b12║謂人曰楞伽不得心訣用思太苦其能久乎畵畢而
B15n0088_p0541b13║卒
B15n0088_p0541b14║慈恩寺
B15n0088_p0541b15║慈恩寺本淨覺故伽藍因而營建焉凡十餘院總一
B15n0088_p0541b16║千八百九十七間勑度三百僧初三藏自西域廻詔
B15n0088_p0541b17║太常卿江夏王道宗設九部樂迎經像入寺綵車凡
B15n0088_p0541b18║千餘輛上御安福門觀之太宗常賜三藏衲約直百
B15n0088_p0541b19║餘金其工無鍼綖之迹寺中柿樹白牡丹是法力上
B15n0088_p0541b20║人手植
B15n0088_p0541b21║三寶感通錄
B15n0088_p0541b22║唐述谷寺
B15n0088_p0541b23║晉初河州唐述谷寺者在今河州西北五十里度風
B15n0088_p0541b24║林津登長夷嶺南望名積石山即禹貢導之極地也
B15n0088_p0541b25║眾峯競出各有異勢或如寶塔或如層樓松柏映巖
B15n0088_p0541b26║丹青飾岫自非造化神功何因綺麗若此南行二十
B15n0088_p0541b27║里得其谷焉鑿山構室接梁通水繞寺華藥果菜充
B15n0088_p0541c01║滿今有僧住南有石門濱於河上鐫石文曰晉太始
B15n0088_p0541c02║年之所立也寺東谷中有一天寺窮討處所略無定
B15n0088_p0541c03║指常聞鐘聲又有異僧故號此谷名為唐述羌云鬼
B15n0088_p0541c04║神也所以古今諸人入積石者每逢仙聖行住怳惚
B15n0088_p0541c05║現寺現僧東北嶺上出醴泉甜而且白服者不老
B15n0088_p0541c06║法苑珠林
B15n0088_p0541c07║波提寺
B15n0088_p0541c08║晉南京寺記云波提寺在秣陵縣昔晉咸安二年簡
B15n0088_p0541c09║文皇帝起造本名新林寺時歷陽郡烏江寺尼道容
B15n0088_p0541c10║苦行通靈預知禍福世傳為聖𡡉咸安初有烏巢殿
B15n0088_p0541c11║屋帝使掌筮人占之曰西南有女人師當能伏此怪
B15n0088_p0541c12║即遣使至烏江迎聖𡡉問此吉凶焉在𡡉曰修德可
B15n0088_p0541c13║以禳災齋戒亦能轉障帝乃建齋七日禮懺精勤法
B15n0088_p0541c14║席未終忽有羣烏運巢而去一時淨盡帝深加敬信
B15n0088_p0541c15║因為聖𡡉起此寺焉
B15n0088_p0541c16║靈味寺
B15n0088_p0541c17║靈味寺建康鍾山蔣林里宋永初三年沙門法意起
B15n0088_p0541c18║造晉末有高逸沙門莫顯名迹巖栖谷飲常在鍾山
B15n0088_p0541c19║之阿一夜忽聞怪石崩墜聲振林薄明旦履行唯見
B15n0088_p0541c20║清泉湛然因聚徒結宇號曰靈味
B15n0088_p0541c21║招提寺
B15n0088_p0541c22║廬山招提寺有釋僧瑜姓周吳興餘杭人弱冠出家
B15n0088_p0541c23║業素純粹宋元嘉十五年與同學曇溫慧光等於廬
B15n0088_p0541c24║山南嶺共建精舍名曰招提
B15n0088_p0541c25║梁京寺記
B15n0088_p0541c26║小莊嚴寺
B15n0088_p0541c27║小莊嚴寺在建業定陰里本是晉零陵王廟地梁天
B15n0088_p0542a01║監六年道度禪師起造時有邵文立者世以烹屠為
B15n0088_p0542a02║業常欲殺一鹿鹿跪而流淚以為不祥鹿懷一麑尋
B15n0088_p0542a03║當產育就庖哀切同被刳割因斯患疾眉鬚皆落身
B15n0088_p0542a04║瘡竝壞後乃深起悔責求道度禪師發大誓願罄捨
B15n0088_p0542a05║家資迺買此地為立伽藍
B15n0088_p0542a06║同泰寺
B15n0088_p0542a07║梁武帝改年號大通起同泰寺在臺城內窮極帑藏
B15n0088_p0542a08║造大佛閣七層為火所焚武帝捨身施財以祈佛福
B15n0088_p0542a09║自大通以後無年不幸
B15n0088_p0542a10║開善寺
B15n0088_p0542a11║梁武帝天監十三年以錢二十萬易定林前岡獨龍
B15n0088_p0542a12║阜以葬誌公永定公主以湯沐之資造浮圖五級於
B15n0088_p0542a13║其上十四年即塔前建開善寺
B15n0088_p0542a14║大愛敬寺
B15n0088_p0542a15║梁武帝普通元年造在蔣山之北高峯上
B15n0088_p0542a16║法寶寺
B15n0088_p0542a17║梁同泰寺基之半也建康剎錄梁武帝大通元年創
B15n0088_p0542a18║同泰寺寺處宮後別開一門名大通門帝晨夕講議
B15n0088_p0542a19║多遊此門
B15n0088_p0542a20║寶林寺
B15n0088_p0542a21║梁天監中武帝與寶公同遊此山見林巒殊勝命建
B15n0088_p0542a22║精藍
B15n0088_p0542a23║庚寅奏事錄
B15n0088_p0542a24║龍遊寺
B15n0088_p0542a25║金山龍遊寺長老寶印川人有眾二百棟宇鼎新寺
B15n0088_p0542a26║遶山臨水為屋故諺云金山屋裏山焦山山裏屋蓋
B15n0088_p0542a27║實錄也三門借石碑山為案乃江中三石峯也寺有
B15n0088_p0542b01║雄跨堂頗雄偉洪景伯書額觀音殿下臨龍淵長老
B15n0088_p0542b02║云頃年軍士習水戰嘗墜石測之深三十二丈而揚
B15n0088_p0542b03║子江心深七十餘丈云
B15n0088_p0542b04║于役志
B15n0088_p0542b05║壽寧寺
B15n0088_p0542b06║寺本徐知誥故第李氏建國以為孝先寺太平興國
B15n0088_p0542b07║改今名寺甚宏壯畵壁尢妙問老僧云周世宗入揚
B15n0088_p0542b08║州時以為行宮盡污墁之唯經藏院畵元奘取經一
B15n0088_p0542b09║壁獨在尢為絕筆
B15n0088_p0542b10║燕翼貽謀錄
B15n0088_p0542b11║相國寺
B15n0088_p0542b12║東京相國寺乃瓦市也僧房散處而中庭兩廡可容
B15n0088_p0542b13║萬人凡商旅交易皆萃其中四方趨京師以貨物求
B15n0088_p0542b14║售轉售他物者必由於此太宗皇帝至道二年命重
B15n0088_p0542b15║建三門為樓其上甚雄宸墨親填書金字額曰大相
B15n0088_p0542b16║國寺五月壬寅賜之
B15n0088_p0542b17║揮麈前錄
B15n0088_p0542b18║應天寺啟聖院興德禪院
B15n0088_p0542b19║西京應天寺本後唐夾馬營大中祥符二年以太祖
B15n0088_p0542b20║誕聖之地建寺賜名東京啟聖院本晉護聖營以太
B15n0088_p0542b21║宗誕聖之地太平興國六年建寺雍熙二年寺成賜
B15n0088_p0542b22║名二寺皆奉祖宗神御英宗以齊州防禦使入繼大
B15n0088_p0542b23║綂治平二年建齊州為興德軍熙寧八年八月詔潛
B15n0088_p0542b24║邸為佛寺以本鎮封賜名興德禪院仍給淤田三十
B15n0088_p0542b25║頃
B15n0088_p0542b26║廬山後錄
B15n0088_p0542b27║西林寺
B15n0088_p0542c01║廬山西林寺即慧末道塲也流水㶁㶁循堦除寺不
B15n0088_p0542c02║經火但不葺耳牛僧孺書寺額佛像獨被冠纓
B15n0088_p0542c03║吳中勝記
B15n0088_p0542c04║吳山寺
B15n0088_p0542c05║吳山嶺腰有寺寺有井僧言鑿石得之宋時龜蛇怪
B15n0088_p0542c06║見寺以井勝病者汲飲之多愈故名分水嶺又曰施
B15n0088_p0542c07║水院一碑篆龜蛇記甚古記多與僧言合
B15n0088_p0542c08║光福寺
B15n0088_p0542c09║光福寺燬堂宇獨存而結構迥異碑多唐僧書書皆
B15n0088_p0542c10║善有唐進士顧士彥者題石剝落而子昂復書之題
B15n0088_p0542c11║曰蒼島孤生白浪中倚天高塔勢翻空煙凝遠岫崩
B15n0088_p0542c12║寒翠霜染疎林墮碎紅汀沼或棲彭澤鴈樓臺深貯
B15n0088_p0542c13║洞庭風六時金磬落何處偏傍葦蘆驚釣翁字句交
B15n0088_p0542c14║輝當時為光福二絕僧言士彥葬宇下施地為寺五
B15n0088_p0542c15║子官皆太守寺左祠之號為五神而禱祈不絕近山
B15n0088_p0542c16║今有顧氏二百餘家某年澗底露銅觀音像雩有異
B15n0088_p0542c17║靈而寺以起元至千僧今市皆其舍也故傳銅鐘千
B15n0088_p0542c18║斤其靈亦異國初籍寺產歸之民寺以二異得免
B15n0088_p0542c19║學佛考訓
B15n0088_p0542c20║翠微寺　天宮寺
B15n0088_p0542c21║唐太宗捨終南舊宮為龍田寺更名翠微寺又以太
B15n0088_p0542c22║原舊第為天宮寺
B15n0088_p0542c23║善卷寺
B15n0088_p0542c24║善卷寺去祝陵一里長松夾道今漸少亭跨澗曰涌
B15n0088_p0542c25║金入寺門有閣曰圓通古碑離立閣下唐殿制作甚
B15n0088_p0542c26║古科斗葳蕤數百重罘罳堅樸前榮承塵雕鏤作連
B15n0088_p0542c27║錢文使不穴鼠大中初創建庭中左紐柏一
B15n0088_p0543a01║西干十寺記
B15n0088_p0543a02║水西寺
B15n0088_p0543a03║淳熙志云太平興國寺在縣西南唐至德二載建號
B15n0088_p0543a04║興唐寺寺門踞兩峯間下瞰溪流州西勝處也唐末
B15n0088_p0543a05║楊氏改為延壽寺而民間亦呼為水西寺寺有戒壇
B15n0088_p0543a06║國朝之制歲以誕聖日開壇為沙彌受三百六十戒
B15n0088_p0543a07║祠部給戒牒凡天下壇七十有二云
B15n0088_p0543a08║經藏寺
B15n0088_p0543a09║余徧歷名剎藏經閣所在而有興唐以經藏命寺蓋
B15n0088_p0543a10║從陝州五張寺經藏碑得名耳碑文出庾子山之筆
B15n0088_p0543a11║南陽張元高五子同居共捨為寺伽藍肇建即以五
B15n0088_p0543a12║張為名寺主三藏大法師法映邑主洛州刺史張隆
B15n0088_p0543a13║等財法行檀身心罄竭兼化鄉邑黑白數千造一功
B15n0088_p0543a14║德輪見成三百餘部故得雲書金檢並入香城