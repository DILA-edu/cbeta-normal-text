B15n0088_p0544a01║欽定古今圖書集成博物彙編神異典
B15n0088_p0544a02║　第一百八卷目錄
B15n0088_p0544a03║僧寺部彙考二
B15n0088_p0544a04║畿輔通志（大興隆寺　大隆福寺　報國寺　鷲峰寺　明因寺　法藏寺　愍忠
B15n0088_p0544a05║寺　隆安寺　大功德寺　韋公寺　觀音寺　天寧寺　千佛寺　極樂寺　真覺寺　萬
B15n0088_p0544a06║壽寺　雙林寺　慈慧寺　皇姑寺　慈壽寺　法雲寺　碧雲寺　廣濟寺　洪福寺　法
B15n0088_p0544a07║華寺　昭化寺　龍興寺　大安寺　普濟寺　觀難寺　智度寺　普壽寺　雲居寺　靈
B15n0088_p0544a08║集寺　隆教寺　秋月寺　望海寺　崇慶寺　大覺寺　龍泉寺　鐵瓦寺　沙丘寺　法
B15n0088_p0544a09║雲寺　演法寺　白馬寺　稽古寺　雙泉寺　興化寺　保安寺　湧泉寺　玉佛寺　福
B15n0088_p0544a10║泉寺　龍興寺　天寧寺　開元寺　舍利寺　極果寺　勝樂寺　廣勝寺　開化寺　天
B15n0088_p0544a11║寧萬壽寺　開元寺　汎愛寺　金剛寺　保慶寺　泉亭寺　文殊寺　匡教寺　霧覩寺
B15n0088_p0544a12║　隆興寺　龍行寺　壓沙寺　興隆寺　大安寺　白馬寺　石佛寺　福興寺　龍骨寺
B15n0088_p0544a13║　興國寺　閣院寺）
B15n0088_p0544a14║山東通者（太平寺　千佛寺　普照寺　靈巖寺　鬱蔥寺　空杏寺　興隆寺
B15n0088_p0544a15║　靈芝寺　光善寺　普照寺　興化禪寺　大覺禪院　獨山寺　天寧萬壽禪寺　大覺寺
B15n0088_p0544a16║　大雲寺　興國寺　萊山寺）
B15n0088_p0544a17║山西通志（崛崛寺　壽寧寺　崇善寺　延慶寺　永舴寺　寶林禪院　法華寺
B15n0088_p0544a18║　童子寺　天龍寺　淨明寺　奉聖寺　華塔寺　崇聖寺　永寧寺　天寧寺　圓果寺
B15n0088_p0544a19║　顯通寺　娑婆寺　壽寧寺　文殊寺　龍泉寺　金閣寺　圓照寺　塔院寺　廣宗寺
B15n0088_p0544a20║　鳳林寺　普救寺　羅漢寺　凉馬寺　慈氏院　露巖寺　太平興國寺　清凉寺　大
B15n0088_p0544a21║雲寺　萬固寺　普救寺　延祚寺　仁壽寺　法雲寺　天寧寺　太平興國寺　柏塔寺
B15n0088_p0544a22║　太子寺　誌公寺　廣教寺　香山寺　大善寺　西福昌寺　東福昌寺　昭遠寺　黃
B15n0088_p0544a23║雲寺　百毅寺　昭覺寺　翠巖寺　能仁寺　大雲寺　天宮寺　靈巖寺　實際寺　太
B15n0088_p0544a24║子寺　慈祥寺　溪福院　寶泉寺　江猪寺　石窟十寺　南堂寺　華巖寺　懸空寺
B15n0088_p0544a25║　天賜禪林　佛宮寺　大安寺　龍泉寺　崔家寨寺　閔子院寺　青蓮寺　崇果寺　金
B15n0088_p0544a26║峯寺　石室寺　龍泉寺　靈泉寺　崇安寺　響堂寺）
B15n0088_p0544a27║
B15n0088_p0544b01║神異典第一百八卷
B15n0088_p0544b02║僧寺部彙考二
B15n0088_p0544b03║畿輔通志
B15n0088_p0544b04║大興隆寺
B15n0088_p0544b05║寺俗名雙塔寺在順天府西長安街雙磚塔若長少
B15n0088_p0544b06║而肩隨立者其長九級而右其少七級而左九級者
B15n0088_p0544b07║額曰特贈光天普照佛日圓明海雲祐聖國師之塔
B15n0088_p0544b08║七級者額曰佛日圓照大禪師可菴之靈塔或乃曰
B15n0088_p0544b09║地元之舊獄夜多冤苦鬼聲塔以鎮之又曰地唐憫
B15n0088_p0544b10║忠寺之墳院二師者憫忠寺一二代祖非矣雙塔寺
B15n0088_p0544b11║元慶壽寺也海雲可菴元僧也今僧室中有碑矣燕
B15n0088_p0544b12║京編修官王萬慶撰略云今寺尚有海雲可菴二像
B15n0088_p0544b13║衣皆團龍魚袋海雲像門弟子劉秉忠贊之按今射
B15n0088_p0544b14║所亦慶壽寺址也明成祖初欲為姚少師建第少師
B15n0088_p0544b15║固辭居慶壽後更名大興隆寺舊有石刻金章宗飛
B15n0088_p0544b16║渡橋飛虹橋六大字嘉靖十七年寺災石刻亦燬二
B15n0088_p0544b17║十九年錦衣衛都督陸炳請改大興隆寺址為射所
B15n0088_p0544b18║尋以金鼓聲徹大內擬改建元明宮其射所別置于
B15n0088_p0544b19║大慈恩寺址在海子橋今廢為廠炳言慈恩亦近禁
B15n0088_p0544b20║城請移民兵教塲於安定門外移射所於民兵教塲
B15n0088_p0544b21║而興隆故地於以演象良便得旨允行故今人並稱
B15n0088_p0544b22║射所演象所云
B15n0088_p0544b23║大隆福寺
B15n0088_p0544b24║寺為明景帝立三世佛三大士處殿二層三層左殿
B15n0088_p0544b25║藏經右殿轉輪中經毘盧殿至第五層乃大法堂白
B15n0088_p0544b26║石臺欄周圍殿堂上下階陛旋繞牕櫳踐不及地曙
B15n0088_p0544b27║不因天蓋取用南內翔鳳等殿石欄干也殿中藻井
B15n0088_p0544c01║制本西來八部天龍一華藏界云
B15n0088_p0544c02║報國寺
B15n0088_p0544c03║送客出廣寧門者率置酒報國寺雙松下初入天王
B15n0088_p0544c04║殿覩殿墀數株偃蓋顧而喜之既瞻二松所目偃蓋
B15n0088_p0544c05║松猶病其翹楚奇情未逮年齒未促逼也左之偃不
B15n0088_p0544c06║過簷甃右之偃不俯欄石影無遠移遙枝相及鱗鱗
B15n0088_p0544c07║蹲石針針亂棘駭嘆久之松理出蓋藤脛而蔓枝傍
B15n0088_p0544c08║引數丈勢不得更前急却而折紆者亦輪轉然無意
B15n0088_p0544c09║臻上也被於地則已耳人朱柱支其肘乃得跼蹐行
B15n0088_p0544c10║影中僧視客顏定導之上毗盧閣望三殿日光四壇
B15n0088_p0544c11║雨色意氣始得揚每日霽樹開風定塵短指盧溝輿
B15n0088_p0544c12║騎載負者井井下閣禮觀音僧前通曰窑變也像可
B15n0088_p0544c13║尺寶冠綠帔瞑而右倚偃左膝膝承左手手梵字輪
B15n0088_p0544c14║植右膝植右肘右腕支頤焉右倚不端坐者晏坐也
B15n0088_p0544c15║右肘微瀉者肘屈植也準頰微偏右者支頤也維化
B15n0088_p0544c16║身自定故豈意匠所能識所敢欐指禮罷送客別意
B15n0088_p0544c17║滿胷奇情滿胷明季都城隍廟有市甚盛今移于寺
B15n0088_p0544c18║鷲峯寺
B15n0088_p0544c19║寺在城隍廟之南齊簷小構者鷲峯寺以旃檀像應
B15n0088_p0544c20║化集此緇素瞻禮無虛日寺遂以名像高五尺許寒
B15n0088_p0544c21║暑晨昏不一色大抵近沉碧萬曆中慈聖太后始傳
B15n0088_p0544c22║以金相傳為栴檀香本似木耳扣之若磬然者濡者
B15n0088_p0544c23║石堅者金輕者髹漆柔可受爪者乃木鵠立上視後
B15n0088_p0544c24║瞻若仰前瞻若俯衣紋水波骨法見其表左手舒而
B15n0088_p0544c25║植右手舒而垂肘掌皆微弓指微張而膚合三十二
B15n0088_p0544c26║相中鵝王掌也按瑞像記云釋迦如來初為大子誕
B15n0088_p0544c27║七日母摩耶棄世生忉利天佛既成道思念母恩遂
B15n0088_p0545a01║升忉利為母說法優填國王欲見無從乃刻栴檀為
B15n0088_p0545a02║像目犍連尊者以神力攝三十二匠升忉利天諦觀
B15n0088_p0545a03║相好三返乃成及佛返人間王率臣庶自往迎佛此
B15n0088_p0545a04║像騰步空中向佛稽首佛為摩頂受記曰我滅度千
B15n0088_p0545a05║年汝從震旦利人天像由是閱歷西土一千二百八
B15n0088_p0545a06║十五年龜茲六十八年涼州一十四年長安一十七
B15n0088_p0545a07║年江左一百七十三年淮安三百一十七年復至江
B15n0088_p0545a08║南二十一年北至汴京一百七十七年北至燕京十
B15n0088_p0545a09║二年北至上京二十年南還燕京內殿五十四年燕
B15n0088_p0545a10║宮火迎還聖安寺十九年元世祖迎入仁智殿十五
B15n0088_p0545a11║年遷于萬安寺一百四十餘年以上元學士程鉅夫
B15n0088_p0545a12║記復居慶壽寺一百二十餘年明嘉靖戊戌慶壽寺
B15n0088_p0545a13║災奉迎鷲峯寺迄天啟丁卯共居八十八年計優闐
B15n0088_p0545a14║造像當周穆王辛卯至熹宗丁卯凡一千六百一十
B15n0088_p0545a15║餘年
B15n0088_p0545a16║明因寺
B15n0088_p0545a17║京師正陽門外三里河東之明因寺乃行僧樂居之
B15n0088_p0545a18║明萬曆二十九年紫柏大師自五臺來夜夢十六僧
B15n0088_p0545a19║請挂瓶鉢于寺亭午有負巨軸售者軸十六貫休所
B15n0088_p0545a20║畵羅漢也軸軸展視面面若夜請挂瓶鉢者師嘆異
B15n0088_p0545a21║購之各係以贊傳寺中今絹素敝墨如脫痕纁黃如
B15n0088_p0545a22║現身煙雲中非承日光展視則蒼蒼無所見乃日下
B15n0088_p0545a23║視久眩眩目睛勞目前見黑矣無能竟閱十六軸者
B15n0088_p0545a24║寺先是有李伯時渡海尊者卷不知何年何人脫賺
B15n0088_p0545a25║去存者贗本而僧不知天啟二年董宗伯其昌過此
B15n0088_p0545a26║書佛成道記筆秀勁似李北海宗伯三十年前見紫
B15n0088_p0545a27║柏此寺中索書成道記尋前諾也今搨石矣置寮左
B15n0088_p0545b01║壁
B15n0088_p0545b02║法藏寺
B15n0088_p0545b03║寺有塔高十丈窻面面級盤盤人蟻上而闚觀牕牕
B15n0088_p0545b04║方望九門之堞焉牕置一佛佛設一燈凡牕八凡級
B15n0088_p0545b05║七凡五十八燈歲上元夜塔遍燈僧遍繞奏樂佛金
B15n0088_p0545b06║光明空樂作天上矣寺舊名彌陀金大定中立明景
B15n0088_p0545b07║泰二年太監裴善靜修之更曰法藏有祭酒胡濙沙
B15n0088_p0545b08║門道孚二碑道孚戒壇第一代戒師世人稱鵝頭祖
B15n0088_p0545b09║師也
B15n0088_p0545b10║愍忠寺
B15n0088_p0545b11║唐史稱貞觀十八年太宗以張亮李世勣為行軍大
B15n0088_p0545b12║總管詔戰亡士卒遺骸集柳城帝自為文祭之臨哭
B15n0088_p0545b13║盡哀抵幽州復作佛寺以資冥福賜名愍忠有高閣
B15n0088_p0545b14║著聞故志稱愍忠閣也自貞觀至今九百八十七年
B15n0088_p0545b15║寺非復舊高閣者其址三斷碑砌今殿壁間一碑上
B15n0088_p0545b16║半斷裂其下段字有淨光寶塔頌有至德二載十月
B15n0088_p0545b17║十五日建有叅軍張不矜撰叅軍蘇靈芝書蘇靈芝
B15n0088_p0545b18║者李北海自鐫名也文書石不書丹故從左讀夫然
B15n0088_p0545b19║寺嘗塔矣一碑下半斷裂其上段字有燕京大憫忠
B15n0088_p0545b20║寺觀音地宮舍利函記有金大安十年沙門善製撰
B15n0088_p0545b21║一碑全而剝其字殆畫不可讀其年月處又剝字惟
B15n0088_p0545b22║有重藏舍利函記采師倫書則塔且舍利矣寺經明
B15n0088_p0545b23║正綂七年重修改額崇福有翰林院待詔陳贊碑萬
B15n0088_p0545b24║曆三十五年又修有諭德公鼐碑至四十六年鎮江
B15n0088_p0545b25║大會和尚開律堂寺中依式說戒受者數百人註菩
B15n0088_p0545b26║薩懺未竟而卒於斯時寺幾可復興之而中廢註未
B15n0088_p0545b27║竟者亦不復傳今無閣無塔無舍利寺直僅存
B15n0088_p0545c01║隆安寺
B15n0088_p0545c02║天順間廢寺也萬曆己酉僧翠林自蜀來覩寺荒圮
B15n0088_p0545c03║憫嘆彌日乃製巨鐵索與韋馱共鎖項曝烈日中而
B15n0088_p0545c04║韋馱汗出於面珠珠下滴金錢大集佛殿得更新殿
B15n0088_p0545c05║後堂三楹曰淨土社堂列龕五十三結僧念佛六時
B15n0088_p0545c06║觀想六時稱號其稱號也為哀曼聲一字數轉千號
B15n0088_p0545c07║半百刻淵淵悠悠如大江海波也林曰稱佛名號聲
B15n0088_p0545c08║促則觀想不備聲舒則有昏雜心者首座端聽乃可
B15n0088_p0545c09║識之戒尺及其頂堂廣縱五丈磚方以尺火道旋其
B15n0088_p0545c10║下罏牕外四端日燄煤三百觔堂溫始滿溫周晝夜
B15n0088_p0545c11║而冷定又新煤矣以燠念佛者曰地炕也歲元旦設
B15n0088_p0545c12║果餌享佛盤千數費各一金此千金矣曰千盤會也
B15n0088_p0545c13║林歿乃罷其後一閣則崇禎元年僧大為立者都城
B15n0088_p0545c14║諸寺僧律隆安為尢肅一在香河縣治東置僧會司
B15n0088_p0545c15║於內
B15n0088_p0545c16║大功德寺
B15n0088_p0545c17║寺在府西三十里舊名護聖寺宣德間重建改今名
B15n0088_p0545c18║車駕省斂因駐蹕焉景物略曰道西堤行湖光中至
B15n0088_p0545c19║青龍橋湖則窮已行左右水田至玉泉山山則出已
B15n0088_p0545c20║際湖山而剎者功德寺寺今一搭閒地也存者門耳
B15n0088_p0545c21║門外二三古木各三四十圍根半肘土外喝蔭者坐
B15n0088_p0545c22║差差如几如凳如養和滑其上膚及骨蟲鼠穴其下
B15n0088_p0545c23║亦滑垤壤巒如不知幾十國蟻古幹支日老葉鼓風
B15n0088_p0545c24║兩側偃柏不成蓋陰亦助其響傍地餘水田僧無寺
B15n0088_p0545c25║業農事破屋數楹供一木球施以丹堊李西涯記云
B15n0088_p0545c26║寺故金護聖寺寺七殿殿九楹楹以金地彩其上宣
B15n0088_p0545c27║德中板菴禪師重建也師能役木球大如斗轉輪行
B15n0088_p0546a01║馳登下委折如目脛具逢人躍躍如稽首叩師曰入
B15n0088_p0546a02║某侯門則入募金若干曰入某戚里則入募金若干
B15n0088_p0546a03║宣宗召入命為木球使者賜金錢遂建巨剎曰功德
B15n0088_p0546a04║寺時臨幸焉
B15n0088_p0546a05║韋公寺
B15n0088_p0546a06║寺在左安門外二里正德時常侍韋霦建貲竭不能
B15n0088_p0546a07║竟詔水衡佐焉賜額弘善寺寺東行三折有堂堂三
B15n0088_p0546a08║折有亭亭後假山亭前深溪溪里許蘆荻滿中可舟
B15n0088_p0546a09║爾而無舟寺無香火田地以果實歲樹周帀層列可
B15n0088_p0546a10║千萬數寺南觀音閣蘋婆一株高五六丈花時鮮紅
B15n0088_p0546a11║新綠五六丈皆花葉光實時早秋果著日色燄燄於
B15n0088_p0546a12║春花時實成而葉竭矣但見垂累紫白丸丸五六丈
B15n0088_p0546a13║也寺內二西府海棠樹二尋左右列遊者左右目其
B15n0088_p0546a14║盛年年次第之花不敢懈寺後五里柰子樹歲柰花
B15n0088_p0546a15║開柰旁人家擔負几案酒殽具以待遊者賃賣旬日
B15n0088_p0546a16║卒歲為業樹旁枝低亞入樹中曠然容十數席花陰
B15n0088_p0546a17║暗日花光明之看花日暮多就宿韋公寺者海棠蘋
B15n0088_p0546a18║婆柰子色二紅白花淡蕊濃柎長多態海棠紅於蘋
B15n0088_p0546a19║婆蘋婆紅於柰子也崇禎己巳柰于樹兵薪之矣
B15n0088_p0546a20║觀音寺
B15n0088_p0546a21║景物略曰杭州上天竺觀音大士古像晉天福年僧
B15n0088_p0546a22║道翊見瑞光發澗得奇木以刻也後漢乾祐年僧從
B15n0088_p0546a23║勳自洛陽奉佛舍利安大士頂妙相既備晝而白光
B15n0088_p0546a24║宋建炎四年兀术入臨安高宗遜於海兀术聞知像
B15n0088_p0546a25║緣遂與玉帛圖籍盡航而北僧智完率徒以從至燕
B15n0088_p0546a26║舍都城西南五里之玉河鄉建寺奉之此觀音寺也
B15n0088_p0546a27║天順壬午土人權五脩之成化丁酉僧德顯又脩之
B15n0088_p0546b01║因得石土中金大定十七年刻載天會七年梁王徒
B15n0088_p0546b02║像甚悉今寺所奉乃又非晉像豈天興初曾顛沛於
B15n0088_p0546b03║兵抑至正末復崎嶇而北也寺有成化二十三年學
B15n0088_p0546b04║士陳敏政碑至今遊杭天竺者僧仍指大士曰晉像
B15n0088_p0546b05║不知徙此已四百八十二年矣
B15n0088_p0546b06║天寧寺
B15n0088_p0546b07║景物略曰釋迦舍利珠八斛四斗其三之一住人間
B15n0088_p0546b08║也阿育王置塔八萬四千東震旦得塔十九其粒不
B15n0088_p0546b09║可得計也康僧會懇佛七日得七曇榮懇之自三粒
B15n0088_p0546b10║至三百粒隋文帝遇阿羅漢授舍利一裹與法師曇
B15n0088_p0546b11║遷數之數多數少莫能定迺七寶函致雍岐等三十
B15n0088_p0546b12║州州各一塔天寧寺塔其一也塔高十三尋四周綴
B15n0088_p0546b13║鐸以萬計風定風作音無斷際寺僧云音斂則光見
B15n0088_p0546b14║或歲一見或數歲一見嘉靖庚戌三月廿八夕婁東
B15n0088_p0546b15║王世貞宿寺中微雨簌簌塔鐸忽斂他聲作於下耔
B15n0088_p0546b16║耔然類蛩鼓翼者視相輪表青白光晶熒大如五㪷
B15n0088_p0546b17║甕上下閃歘間一射人衣亦青白色可炊黍時乃定
B15n0088_p0546b18║則鐸聲發他耔耔聲息也塔倒影在大士殿日方中
B15n0088_p0546b19║闔殿中門日入門罅塔全影倒現石上昔人云影從
B15n0088_p0546b20║罅入空中物則旁礙礙則影束影束則倒段成式云
B15n0088_p0546b21║海水倒翻故耳然是舍利珠影也珠光上聚攝入塔
B15n0088_p0546b22║影影入隙光光則倒受倒者光中塔影非此塔影也
B15n0088_p0546b23║今懸鏡中像過傍鏡其物正倒也陽燧倒影者日光
B15n0088_p0546b24║倒入也又光從上來層十三具光一再傳物體則小
B15n0088_p0546b25║也佛光日也舍利珠光月也光色青白每見以夜及
B15n0088_p0546b26║晦及雨也佛光恆在人目體陰避光日中見影門隙
B15n0088_p0546b27║今穿竹至丈承目指空方晝見星也塔前一幢隋開
B15n0088_p0546c01║皇中立書體遒美楊升菴云最似歐褚筆法寺在唐
B15n0088_p0546c02║開元名天王寺正統始名天寧或曰京師古幽州也
B15n0088_p0546c03║隋所建塔藏舍利者幽之弘業也幽今無弘業天寧
B15n0088_p0546c04║之先又不為弘業意者志軼之志軼之安知弘業不
B15n0088_p0546c05║為天寧也一在保定縣東門外古剎置僧會司於內
B15n0088_p0546c06║千佛寺
B15n0088_p0546c07║景物略曰山之青積空色也山之紫日色秋色暮色
B15n0088_p0546c08║山之綠草樹色山之時白時蒼雲煙色也山自無色
B15n0088_p0546c09║而有所自為色者光五彙焉九華頂也頂於盤山之
B15n0088_p0546c10║麓一峰出雲凝然而動勢聳然而媚容下有寺曰千
B15n0088_p0546c11║佛唐開元寺也今頹矣佛殿歲愁風雨房僧日泣竈
B15n0088_p0546c12║烟客無所坐坐山門看九華頂則去寺後半里一石
B15n0088_p0546c13║米粉色縱二丈廣丈有五尺曰搖動石試一人悄然
B15n0088_p0546c14║推之颭颭動眾則不動試作語曰我其搖則不動初
B15n0088_p0546c15║動看日影移處知之次看石知動也然石根山連纖
B15n0088_p0546c16║璺焉寺無山田僧得目眚方人就治輙脫然愈香火
B15n0088_p0546c17║以之僧所取礪若砧者斷唐人詩碑字碌碌然而時
B15n0088_p0546c18║貴詩碑輩立儼如字波捺無損者寺而北半里感化
B15n0088_p0546c19║寺金人碑完好矣番字如篆符乃不可識其歲月
B15n0088_p0546c20║極樂寺
B15n0088_p0546c21║高梁橋水來西山澗中去此入玉河辭山而平未到
B15n0088_p0546c22║城而淨兩水夾一堤柳四行夾水高梁堤上柳高十
B15n0088_p0546c23║丈拂堤下水尚可餘四五尺岸北數十里大抵皆別
B15n0088_p0546c24║業僧寺低昂疎簇綠樹漸遠青青漠漠間以水田界
B15n0088_p0546c25║界如雲脚下空距橋可三里為極樂寺址寺天啟初
B15n0088_p0546c26║年猶未燬也門外古柳殿前古松寺左國花堂牡丹
B15n0088_p0546c27║西山入座澗水入廚萬曆四十年間士大夫多暇數
B15n0088_p0547a01║游寺輪蹄無虛日堂軒無虛處袁中郎黃思立云小
B15n0088_p0547a02║似錢塘西湖然
B15n0088_p0547a03║真覺寺
B15n0088_p0547a04║明成祖時西番板的達來貢金佛五軀金剛寶座規
B15n0088_p0547a05║式詔封大國師賜金印建寺居之寺賜名真覺成化
B15n0088_p0547a06║九年詔寺準中印度式建寶座累石臺五丈藏級於
B15n0088_p0547a07║壁左右蝸旋而上頂平為臺列塔五各二丈塔刻梵
B15n0088_p0547a08║像梵字梵寶梵華中塔刻兩足跡他跡陷下廓摹耳
B15n0088_p0547a09║此隆起紋螺若相抵蹲是由趾著跡湧步著蓮生燈
B15n0088_p0547a10║燈燄就月滿露升法界藏身斯不誣焉塔前有成化
B15n0088_p0547a11║御製碑曰寺址土沃而廣泉流而清寺外石橋望去
B15n0088_p0547a12║繞繞長堤高柳夏繞翠雲秋晚春初繞金色界
B15n0088_p0547a13║萬壽寺
B15n0088_p0547a14║寺在西直門外七里廣源閘之西萬曆五年時物力
B15n0088_p0547a15║有餘民已悅豫太監馮保奉命大作雖大作役不踰
B15n0088_p0547a16║時公私若無聞知中大延壽殿五楹旁羅漢殿各九
B15n0088_p0547a17║楹後藏經閣高廣如中殿左右韋馱達摩殿各三楹
B15n0088_p0547a18║如中傍殿方丈後輦石出土為山所取土處為三池
B15n0088_p0547a19║山上三大士殿各一三池共一亭僧云萬曆十六年
B15n0088_p0547a20║上幸寺尚食此亭也山後圃百畝圃蔬彌望種蒔採
B15n0088_p0547a21║掇晨數十僧寺成賜名萬壽寺之碑大學士張居正
B15n0088_p0547a22║奉詔撰先是成祖鑄大銅鐘侈弇齊適舒而遠聞內
B15n0088_p0547a23║外書華嚴八十一卷銑於間書金剛般若二十二分
B15n0088_p0547a24║字則鑄于點畫波㮈楚楚如碾如刻復如書楷其筆
B15n0088_p0547a25║法必沈度宋克也向藏漢經廠於是勅懸寺日供六
B15n0088_p0547a26║僧擊之每擊八十一卷三十二分字字皆聲是一擊
B15n0088_p0547a27║竟華嚴一轉般若一轉矣天啟年中鐘不復擊置地
B15n0088_p0547b01║上古色沈綠端然遠山
B15n0088_p0547b02║雙林寺
B15n0088_p0547b03║萬曆四年西竺南印土僧左吉古魯東入中國初息
B15n0088_p0547b04║天寧寺後過阜城門外二里溝見一松盤復趺坐其
B15n0088_p0547b05║下默持陀羅尼呪匝月不食不動僧耳環手鉢紅罽
B15n0088_p0547b06║衣蒼紫面而虬鬈古達摩相也畢長侍奏之賜織金
B15n0088_p0547b07║禪衣賜日齋萬僧賜酥燃燈賜松地居焉賜寺名西
B15n0088_p0547b08║域雙林寺聞禪二性宗相宗學二見地行地經二論
B15n0088_p0547b09║部律部法二攝義折義攝受義者示現哀憫折服義
B15n0088_p0547b10║者示現忿怒二義一義也忍與不忍為根慈亦大慈
B15n0088_p0547b11║之賊其為梵相獰異正爾低眉垂手矣寺殿所供折
B15n0088_p0547b12║法中三大士西番變相也相皆躶而跣有冠有裳有
B15n0088_p0547b13║金瓔珞犼象獅各出其座下中金色勇猛丈夫也五
B15n0088_p0547b14║佛冠上坐下二趺而坐左右各藍色三目彩眉耳旁
B15n0088_p0547b15║二面頂纍二首乃髻首三項腰各周以髑髏而帶以
B15n0088_p0547b16║蛇左喙鼻耳角牛也三十二臂一十六足中二手交
B15n0088_p0547b17║把髑髏半額而鏟取其腦其三十手所執械號者旗
B15n0088_p0547b18║旛鼓鈴焉禦者牌金火輪焉縛者繩擊者棰杵殺者
B15n0088_p0547b19║刀叉鎗劒鈇鉞弓矢焉其所執殘身頭手足肉骨血
B15n0088_p0547b20║淋淋皆新其有陳者髑髏也足左踏皆若鳳右踏皆
B15n0088_p0547b21║若馬各有人金冠合掌腰腹承之其一人兩手拍捧
B15n0088_p0547b22║而悲也右魔王鬼神像也其耳環一十八臂而四足
B15n0088_p0547b23║手二交而托十四仰而托托皆葛巴剌碗左之碗盛
B15n0088_p0547b24║菩薩右盛虎獅象駝犀海馬三色焉葛巴剌碗者解
B15n0088_p0547b25║頂顱骨而金絡瓣稜尖如蓮房也足踏人四色前仰
B15n0088_p0547b26║後伏之殿壁所徧繪亦十方如來示現忿怒尊者像
B15n0088_p0547b27║也有韉人革其面爪趾宛然者有倒絡人首而為纓
B15n0088_p0547c01║蹬髑髏口而為鐙者有載人面首若獵而狐兔雉纍
B15n0088_p0547c02║者有尸三刃穿有戟三首貫者有方噉人半身而披
B15n0088_p0547c03║髮垂於吻者其計令瞻而眾怖思而猛省歟忿怒變
B15n0088_p0547c04║像烏斯藏每貢之曰馬哈剌佛寺後一土山山前一
B15n0088_p0547c05║塔傍皆朱櫻實時火齊靺鞨的的灼灼繞塔懷山寺
B15n0088_p0547c06║東興教寺成化二十一年建以居大興法王結幹領
B15n0088_p0547c07║占者西昭應宮元至元建也龜蛇兆焉正德八年脩
B15n0088_p0547c08║蛇復馴出赤質黑章金文爛然大學士費宏碑文記
B15n0088_p0547c09║之西又二里三虎橋亦曰神虎橋橋四石虎萬曆中
B15n0088_p0547c10║其一虎夜逸曉得之田間北去橋一里不更返也
B15n0088_p0547c11║慈慧寺
B15n0088_p0547c12║萬曆己丑黃輝入詞林其詞翰見天下其友楚僧愚
B15n0088_p0547c13║菴自蜀弘法北上曰京城內外巨剎四事之奉甲東
B15n0088_p0547c14║土而釋子問法至者無弛擔所乃募建寺檀施半出
B15n0088_p0547c15║宮中壬寅寺成賜名慈慧安像安藏安十方僧單十
B15n0088_p0547c16║方僧供而愚菴居處其中若客然陶祭酒望齡乃撰
B15n0088_p0547c17║寺碑輝乃書寺周帀列大樹牆百堵亂砌石曰虎皮
B15n0088_p0547c18║牆隨其奇角塊塊礧礧龍鱗虎斑寺後有閣供栴檀
B15n0088_p0547c19║佛輝手定坯範鑄成居然瑞像也蜘蛛塔碑甘井碑
B15n0088_p0547c20║金剛塔碑皆南充書
B15n0088_p0547c21║皇姑寺
B15n0088_p0547c22║皇姑寺明英宗復辟建也正統八年駕出紫荊關親
B15n0088_p0547c23║征也先陝西呂尼迎駕諫行曰不利上怒叱武士交
B15n0088_p0547c24║捶尼趺坐以逝及蒙塵於外數數見尼娓娓有所說
B15n0088_p0547c25║時時授上餅餌駕返居南宮數數見尼娓娓有所說
B15n0088_p0547c26║復辟後詔封皇姑建寺賜額曰順天保明寺或曰隱
B15n0088_p0547c27║也如云明保天順焉後殿祀姑肉身趺坐愁容一媼
B15n0088_p0548a01║也萬曆初年像未飾以金頂猶熱耳姑著繡帽製自
B15n0088_p0548a02║宮中殿懸天順手勅三道廊繪己巳北征之圖今寺
B15n0088_p0548a03║尼皆髮裹巾緇方袍男子揖
B15n0088_p0548a04║慈壽寺
B15n0088_p0548a05║萬曆丙子慈聖皇太后卜地阜成門外八里建寺焉
B15n0088_p0548a06║寺成賜名慈壽勅大學士張居正撰碑時瑞蓮產於
B15n0088_p0548a07║慈寧新宮命閣臣申時行許國王錫爵賦之碑勒寺
B15n0088_p0548a08║左寺坯杇丹漆與梵色界諸天與龍鬼神諸部爭幻
B15n0088_p0548a09║麗特許中外臣庶畏愛仰瞻有末安壽塔塔十三級
B15n0088_p0548a10║崔巍雲中
B15n0088_p0548a11║法雲寺
B15n0088_p0548a12║過金山口二十里一石山鬅鬙然審視疊千百石小
B15n0088_p0548a13║峰為之如筍張篝石根土被千年雨溜洗去骨稜稜
B15n0088_p0548a14║不相揜藉小峰屏簇一尊峰刺入空際者妙高峰峰
B15n0088_p0548a15║下法雲寺寺有雙泉鳴於左右寺門內甃為方塘殿
B15n0088_p0548a16║倚石石根兩泉源出西泉出經茶竈繞中霤東泉出
B15n0088_p0548a17║經飯竈繞外垣匯於方塘所謂香水已金章宗設六
B15n0088_p0548a18║院遊覽此其一院草際斷碑香水院三字存焉塘之
B15n0088_p0548a19║紅蓮花相傳已久而偃松蔭數畝久過之二銀杏大
B15n0088_p0548a20║數十圍久又過之計寺為院時松已森森銀杏已皤
B15n0088_p0548a21║皤矣章宗云春水秋山無日不往也一在昌平州桃
B15n0088_p0548a22║村元至正年建一在昌平州南邵村明永樂年建宣
B15n0088_p0548a23║德年重脩
B15n0088_p0548a24║碧雲寺
B15n0088_p0548a25║景物略曰天巧不受人分人工不受天分雲山一簇
B15n0088_p0548a26║惟鈌略荒寒結茅數椽宜耳東西佛土有滿月蓮花
B15n0088_p0548a27║境界備諸莊嚴比丘僧尼優婆男女發願願生而碧
B15n0088_p0548b01║雲寺僧不事往生也住是界中矣然西山林泉之致
B15n0088_p0548b02║到此失厥高深寺從列槐深逕崔巍數百石級欄其
B15n0088_p0548b03║三門入門迴廊納陛圍繡步玉目營營不捨廊足滑
B15n0088_p0548b04║滑不支階降陛戺六讚繞廂六稽首殿三網拱丹丹
B15n0088_p0548b05║瑣圍青青四闔八牖廡承廊巡甍不屑雕而髹之以
B15n0088_p0548b06║金罨畵金上日月飛光其有暈藹壁不屑畵而隆窪
B15n0088_p0548b07║之以塑橋孔洞陰諸天鬼神其有窟宅矣殿後端正
B15n0088_p0548b08║一閣金色四合黛漆時施僧秋盆桂周乎閣爐香交
B15n0088_p0548b09║桂鐙光交月香光園滿人在月輪鐘磬吉祥捧號繽
B15n0088_p0548b10║紛左側有泉屋之納以方池吐以螭脣並泉為洞砌
B15n0088_p0548b11║方丈耳洞其名洞前而亭對者亦亭肅如賓主填荷
B15n0088_p0548b12║池伐竹苑所落成也螭脣施泉既給僧廚迴向殿前
B15n0088_p0548b13║方池朱魚紅酣綠沉餌之則爭泉去乎寺乃聲呦呦
B15n0088_p0548b14║越澗而奔焉寺二元碑一至順二年立一元綂三年
B15n0088_p0548b15║立白石黑章碑俚不文而石文也元耶阿立吉建為
B15n0088_p0548b16║菴正德十一年改為寺飾於天啟三年土之人曰于
B15n0088_p0548b17║公寺
B15n0088_p0548b18║廣濟寺
B15n0088_p0548b19║寺在寶坻縣西街置僧會司於內前殿係金建結構
B15n0088_p0548b20║奇巧人莫擬其制其三大士暨環侍諸天神貌古雅
B15n0088_p0548b21║不類近代粧脫內有靈碑後閣高數十尺登對崆峒
B15n0088_p0548b22║諸山巒歷歷在目
B15n0088_p0548b23║洪福寺
B15n0088_p0548b24║寺在寶坻縣平正橋西北古剎也層閣高聳虬松遠
B15n0088_p0548b25║蔭渠水經其前晴秋澄霽之際一望葱青人多遊覽
B15n0088_p0548b26║焉
B15n0088_p0548b27║法華寺
B15n0088_p0548c01║寺在昌平州治東北四十里銀山鐵壁之麓即大延
B15n0088_p0548c02║聖寺乃近京名剎金天會三年建明正統十二年重
B15n0088_p0548c03║脩領七十二菴為唐鄧隱峰藏脩處
B15n0088_p0548c04║昭化寺
B15n0088_p0548c05║寺在昌平州南五十里玉泉山即玉泉垂蚪處山麓
B15n0088_p0548c06║泉石清潔可愛
B15n0088_p0548c07║龍興寺
B15n0088_p0548c08║寺在順義縣一在密雲縣後唐時建元大安重脩又
B15n0088_p0548c09║大德丁酉重脩俗名鎚塔寺明洪武十六年置僧會
B15n0088_p0548c10║司於內
B15n0088_p0548c11║大安寺
B15n0088_p0548c12║寺舊名白猿院在密雲縣東北五十里北齊五年建
B15n0088_p0548c13║金承安四年重脩
B15n0088_p0548c14║普濟寺
B15n0088_p0548c15║寺在密雲縣東北八十里天統五年建清寧二年重
B15n0088_p0548c16║脩內有顯公和尚祠一在霸州東門外元至正二年
B15n0088_p0548c17║建置僧正司於內
B15n0088_p0548c18║觀雞寺
B15n0088_p0548c19║寺在密雲縣東北一百八十里霧靈山下有觀雞仙
B15n0088_p0548c20║人蹟一在豐潤縣北四十里陳功山大安九年建
B15n0088_p0548c21║智度寺
B15n0088_p0548c22║寺在涿州雲居寺前內有浮圖高二十餘丈周圍三
B15n0088_p0548c23║十步一臺高二丈廣百五十步初創於唐碑刻存載
B15n0088_p0548c24║普壽寺
B15n0088_p0548c25║寺在涿州東三里外一名清凉寺內有浮圖高七八
B15n0088_p0548c26║丈又一臺高二丈餘周迴幾二百步東南起一臺上
B15n0088_p0548c27║有觀音閣州人燕餞處景物佳勝涿之盛槩也舊迎
B15n0088_p0549a01║春於此
B15n0088_p0549a02║雲居寺
B15n0088_p0549a03║寺在房山縣小西天石經山下南麓即西天寺塔下
B15n0088_p0549a04║有石經窟其後則香樹林
B15n0088_p0549a05║靈集寺
B15n0088_p0549a06║寺在文安縣莊頭村內有浴佛菴藏經閣後有漢古
B15n0088_p0549a07║檜二株
B15n0088_p0549a08║隆教寺
B15n0088_p0549a09║寺在永平府城南一里明洪武初僧吉岩建規模壯
B15n0088_p0549a10║麗為北平第一名剎焉今設僧綱司於內
B15n0088_p0549a11║秋月寺
B15n0088_p0549a12║寺在撫寧縣北天馬山上明嘉靖年建山無泉邑人
B15n0088_p0549a13║楊爾祚創僧舍鑿井得泉有三魚純白立石紀之
B15n0088_p0549a14║望海寺
B15n0088_p0549a15║寺在撫寧縣東北五十里是山崖傍石壁上鑿佛像
B15n0088_p0549a16║三尊
B15n0088_p0549a17║崇慶寺
B15n0088_p0549a18║寺在保定府北關外古木葱鬱游僧雲集唄誦聲聞
B15n0088_p0549a19║數里為郡第一禪林
B15n0088_p0549a20║大覺寺
B15n0088_p0549a21║寺在滿城縣北金天會中僧圓宗刱為庵奉養其母
B15n0088_p0549a22║至大定間世宗之亞母拓大之為功德院明洪武初
B15n0088_p0549a23║更新之易名曰寺置僧會司於內
B15n0088_p0549a24║龍泉寺
B15n0088_p0549a25║寺在滿城縣東故老相傳建自隋唐四無牆垣古木
B15n0088_p0549a26║森列後有雞距泉右有紅花泉上通一畝泉河水環
B15n0088_p0549a27║繞可為遊賞地
B15n0088_p0549b01║鐵瓦寺
B15n0088_p0549b02║寺在定興縣南四十里明正德九年僧高德真建屋
B15n0088_p0549b03║瓦羅漢皆鐵冶故名
B15n0088_p0549b04║沙丘寺
B15n0088_p0549b05║寺在定興縣石柱村明天啟六年地震柱頂上石落
B15n0088_p0549b06║地一夜完好如初人皆以為神力
B15n0088_p0549b07║法雲寺
B15n0088_p0549b08║寺在完縣城內東北隅城垣圍遶古木森列西臨蓮
B15n0088_p0549b09║池幽靜絕塵
B15n0088_p0549b10║演法寺
B15n0088_p0549b11║寺在完縣西寺北有大悲山層巒聳翠南有筆架山
B15n0088_p0549b12║青峰插天建道塲規模壯麗寺外泉潺潺石峽關鎖
B15n0088_p0549b13║為西山第一叢林
B15n0088_p0549b14║白馬寺
B15n0088_p0549b15║寺在完縣東八里創建無攷相傳重葺時得斷碣謂
B15n0088_p0549b16║劉氏希金造塔之區塔亦不復存又隋孔德紹有遊
B15n0088_p0549b17║北平白馬寺詩云白雲起梁棟丹霞映棋櫨今幾二
B15n0088_p0549b18║千年矣
B15n0088_p0549b19║稽古寺
B15n0088_p0549b20║寺在完縣西十六里唐開元中安國矦陳思傑因三
B15n0088_p0549b21║藏法師元奘葬母骨於此因建寺名寄骨寺後有三
B15n0088_p0549b22║藏舍利塔明天順間重修易名稽古寺
B15n0088_p0549b23║雙泉寺
B15n0088_p0549b24║寺在完縣小黃峪村週圍山列如屏寺畔雙泉噴湧
B15n0088_p0549b25║故名創建無攷明嘉靖年重修
B15n0088_p0549b26║興化寺
B15n0088_p0549b27║寺在深澤縣署西創建無攷碑記稱係六祖曹溪道
B15n0088_p0549c01║塲唐開元十八年脩宋崇寧二年明正統弘治正德
B15n0088_p0549c02║嘉靖年間相繼重脩置僧會司於內
B15n0088_p0549c03║保安寺
B15n0088_p0549c04║寺在新安縣六里邨隆慶元年脩內有浮圖創建無
B15n0088_p0549c05║攷嘉靖重建高十數丈闊數十武巍然層峩稱巨觀
B15n0088_p0549c06║焉
B15n0088_p0549c07║湧泉寺
B15n0088_p0549c08║寺一在大直沽一在小直沽明成祖渡此宣宗征樂
B15n0088_p0549c09║安州渡此錫金幡二
B15n0088_p0549c10║玉佛寺
B15n0088_p0549c11║寺在慶雲縣內有玉彌勒二像法相莊嚴一為北齊
B15n0088_p0549c12║天保八年造一為武平六年造
B15n0088_p0549c13║福泉寺
B15n0088_p0549c14║寺在鹽山縣東南一里許明洪武間建置僧會司於
B15n0088_p0549c15║內寺前有井甘而冽故名
B15n0088_p0549c16║龍興寺
B15n0088_p0549c17║寺在真定府治東隋開皇六年建初為龍藏寺創建
B15n0088_p0549c18║之日天降異香恆山刺史鄂國公王孝僊有碑記宋
B15n0088_p0549c19║開寶四年重建後有大悲閣內鑄銅佛像高與閣等
B15n0088_p0549c20║宋太祖曾幸之繪像於閣西元大德五年重脩明萬
B15n0088_p0549c21║曆四年重脩大悲閣置僧綱司於內
B15n0088_p0549c22║天寧寺
B15n0088_p0549c23║寺在府治東唐咸通初建前有木塔九層明天啟二
B15n0088_p0549c24║年賜額
B15n0088_p0549c25║開元寺
B15n0088_p0549c26║寺一名解慧寺在府治南有磚塔魏興和二年建唐
B15n0088_p0549c27║乾寧五年重脩寺中銅鐘聲洪亮可聞十里許制亦
B15n0088_p0550a01║迥異葢數千載物也僧遞司之鐘聲早晚與譙鼓相
B15n0088_p0550a02║應
B15n0088_p0550a03║舍利寺
B15n0088_p0550a04║寺在府治西北唐開元葬金牛禪師舍利於塔下明
B15n0088_p0550a05║太祖成祖相繼命江夏侯取二萬餘粒成祖仍命新
B15n0088_p0550a06║其殿塔
B15n0088_p0550a07║極果寺
B15n0088_p0550a08║寺在欒城縣城內明弘治中建寺有古槐高數丈約
B15n0088_p0550a09║三四百年物
B15n0088_p0550a10║勝樂寺
B15n0088_p0550a11║寺在欒城縣東西陳村內有立石佛像三尊相傳為
B15n0088_p0550a12║自來者明洪武中建
B15n0088_p0550a13║廣勝寺
B15n0088_p0550a14║寺在欒城縣北溜村橋內有藏經等閣外有磚塔四
B15n0088_p0550a15║五足供游賞
B15n0088_p0550a16║開化寺
B15n0088_p0550a17║寺在元氏縣城西南隅始於隋唐盛於宋元明弘永
B15n0088_p0550a18║景順間頻有脩葺正德間復脩有浮圖二勢若參天
B15n0088_p0550a19║置僧會司於內
B15n0088_p0550a20║天寧萬壽寺
B15n0088_p0550a21║寺在平山縣覺山宋元豐元年建寺有靈蛇一名大
B15n0088_p0550a22║青一名小青相傳為龍種宋時禱雨有應一封福應
B15n0088_p0550a23║侯一封利澤侯至今種類不絕居八角龍井中夏秋
B15n0088_p0550a24║時出與僧人牀榻相接習以為常旱則禱之
B15n0088_p0550a25║開元寺
B15n0088_p0550a26║寺在順德府治東北隅唐開元中建元世祖兩幸於
B15n0088_p0550a27║此建大聖塔有萬安師者能使甘泉出涸井斗米飽
B15n0088_p0550b01║萬人後有詔大聖塔賜名圓照置僧綱司於內
B15n0088_p0550b02║汎愛寺
B15n0088_p0550b03║寺在沙河縣西北唐時建置僧會司於內大雄殿西
B15n0088_p0550b04║柏樹上曾有鳳凰來巢有碑記
B15n0088_p0550b05║金剛寺
B15n0088_p0550b06║寺在南和縣東三十里有石金剛像元至正間建
B15n0088_p0550b07║保慶寺
B15n0088_p0550b08║寺在廣平府治東南明洪武五年重脩考唐郡人司
B15n0088_p0550b09║空曙有遊保慶寺詩知始建已甚久矣置僧綱司於
B15n0088_p0550b10║內
B15n0088_p0550b11║泉亭寺
B15n0088_p0550b12║寺在臨洺鎮西五里鎮城掘井必三丈乃及泉惟寺
B15n0088_p0550b13║中地掘二尺即有水內有蓮池水泉常溢中建小閣
B15n0088_p0550b14║相傳為趙王香火院古井尚存明天啟間洺紳李養
B15n0088_p0550b15║冲重脩
B15n0088_p0550b16║文殊寺
B15n0088_p0550b17║寺在肥鄉縣治西南隅元泰定壬戌歲建明萬曆初
B15n0088_p0550b18║邑人李朝陽募銅萬斤鑄立佛於羅漢殿前高二丈
B15n0088_p0550b19║五尺議者遂謂邑之文運衰息由此為崇聚訟五十
B15n0088_p0550b20║年不息今遷移城北
B15n0088_p0550b21║匡教寺
B15n0088_p0550b22║寺在成安縣南二里許曹溪二祖慧可說法處隋開
B15n0088_p0550b23║皇中築臺明嘉靖萬曆崇禎間屢有增脩
B15n0088_p0550b24║霧覩寺
B15n0088_p0550b25║寺在成安縣東北十八里有古塔唐天寶間建明永
B15n0088_p0550b26║樂間僧海亮正德間僧元方嘉靖間僧明鳳各重脩
B15n0088_p0550b27║隆興寺
B15n0088_p0550c01║寺在清河縣西南相傳隋時建舊有古塔在寺東宋
B15n0088_p0550c02║太祖微時嘗醉臥塔下塔影週迴蔭之老僧意其非
B15n0088_p0550c03║常人因追至城西為獻茶遂號茶店及登極後重脩
B15n0088_p0550c04║梵宇極其弘麗歲久圮廢今前殿背負壁有白石佛
B15n0088_p0550c05║一尊高九尺鏤刻精工背後刻唐大曆十年造東有
B15n0088_p0550c06║定光佛墓相傳佛藏舍利於此宋吳浚勒小偈記之
B15n0088_p0550c07║尚存書法遒勁有二王筆意明萬曆二十三年知縣
B15n0088_p0550c08║陳緒增脩白衣閣一座方丈五間置僧會司於內
B15n0088_p0550c09║龍行寺
B15n0088_p0550c10║寺在清河縣謝罏集相傳定光佛葬於其內又明武
B15n0088_p0550c11║宗遊幸所憩因名
B15n0088_p0550c12║壓沙寺
B15n0088_p0550c13║寺在大名舊府城始建莫考中有梨千樹魏韓公留
B15n0088_p0550c14║守大名每花時輒造樹下遊賞因命僧創亭花間曰
B15n0088_p0550c15║雪香亭
B15n0088_p0550c16║興隆寺
B15n0088_p0550c17║寺在舊府城始建莫考佛殿西楹下有魏宮彈碁局
B15n0088_p0550c18║猶文帝時故款也
B15n0088_p0550c19║大安寺
B15n0088_p0550c20║寺在舊府城宋時建東壁畵真宗幸大名時儀衛鹵
B15n0088_p0550c21║簿旗物及扈從百官首列𡨥萊公
B15n0088_p0550c22║白馬寺
B15n0088_p0550c23║寺在大名縣城內西南隅宋徽宗崇寧中有佛放毫
B15n0088_p0550c24║光數十丈前白馬駕寶車因勅僧了雲士人唐富等
B15n0088_p0550c25║三千餘人建寺名曰白馬寺作浮圖五層極土木之
B15n0088_p0550c26║盛金泰和間重脩後毀於兵明萬曆間邑人張自西
B15n0088_p0550c27║重葺
B15n0088_p0551a01║石佛寺
B15n0088_p0551a02║寺在魏縣東南沙口村有石佛像碑刻甚古剝落不
B15n0088_p0551a03║可讀惟天保元年十二月數字書法遒勁按天保乃
B15n0088_p0551a04║北齊高洋紀年也
B15n0088_p0551a05║福興寺
B15n0088_p0551a06║寺在東明縣東北十五里梁貞明三年建寺僧猶藏
B15n0088_p0551a07║梁時三寶銅印背刻梁貞明三年明成化間重脩
B15n0088_p0551a08║龍骨寺
B15n0088_p0551a09║寺在東明縣南二十里楊望營前相傳舊為清淨菴
B15n0088_p0551a10║金冠李道姑住持道姑江南人美姿容有求聘者輒
B15n0088_p0551a11║暴死遂出家雲遊至此寓焉宋真宗謁泰山見而悅
B15n0088_p0551a12║之納為妃後誕仁宗乃改庵為龍骨寺碑刻尚存
B15n0088_p0551a13║興國寺
B15n0088_p0551a14║寺在長垣縣南十里司家坡宋時建至和元年太尉
B15n0088_p0551a15║陳堯佐待制范諷登臨經閣有詩宋縣尹錢某刻石
B15n0088_p0551a16║今土人掘地得之
B15n0088_p0551a17║閣院寺
B15n0088_p0551a18║寺在宣府廣昌漢時建唐尉遲恭重脩相傳寺鐘係
B15n0088_p0551a19║飛來者
B15n0088_p0551a20║山東通志
B15n0088_p0551a21║太平寺
B15n0088_p0551a22║寺在濟南府城西門內寺前有孝感泉匯而為池環
B15n0088_p0551a23║遶寺內出達北渚明正德間重脩
B15n0088_p0551a24║千佛寺
B15n0088_p0551a25║寺在府城南門外歷山上更名興國寺隋開皇間鐫
B15n0088_p0551a26║佛像於山陰隨石作形明成化四年重脩一云唐貞
B15n0088_p0551a27║觀間建
B15n0088_p0551b01║普照寺
B15n0088_p0551b02║寺在淄川縣治東內有石佛高二丈四尺磚塔甚高
B15n0088_p0551b03║大今殘缺
B15n0088_p0551b04║靈巗寺
B15n0088_p0551b05║寺在長清縣方山上相傳佛圖澄卓錫之地法定禪
B15n0088_p0551b06║師所創有甘露雙鶴等六泉拂日巗鐵袈裟辟支塔
B15n0088_p0551b07║十里松前代題咏頗多
B15n0088_p0551b08║鬱蔥寺
B15n0088_p0551b09║寺在肥城縣西十里鬱蔥山下舊名半山寺宋真宗
B15n0088_p0551b10║東封幸寺更今名
B15n0088_p0551b11║空杏寺
B15n0088_p0551b12║寺在肥城縣義陽社其杏無核因名
B15n0088_p0551b13║興隆寺
B15n0088_p0551b14║寺在兗州府治東北按本寺舊名普樂隋文帝仁壽
B15n0088_p0551b15║二年建宋太平興國七年改為興隆有王禹偁記
B15n0088_p0551b16║靈芝寺
B15n0088_p0551b17║寺在滕縣薛山下俗以薛為雪元碑云周唐奉旨存
B15n0088_p0551b18║留是唐以前有之
B15n0088_p0551b19║光善寺
B15n0088_p0551b20║寺在金鄉縣治東有塔九級
B15n0088_p0551b21║普照寺
B15n0088_p0551b22║寺在單縣五老坊金明昌間古淵禪師所刱元季兵
B15n0088_p0551b23║燹無復存者明洪武中重建宣德初繼脩御賜大藏
B15n0088_p0551b24║經加以璽書嘉靖五年移建新城西北隅濟寧州治
B15n0088_p0551b25║西北亦有普照寺
B15n0088_p0551b26║興化禪寺
B15n0088_p0551b27║寺在曹州南五十里左山上隋仁壽間建號法源寺
B15n0088_p0551c01║有左山塔藏定光佛舍利宋慶曆中塔壞守臣任中
B15n0088_p0551c02║師奉旨重脩詔賜塔名寶乘
B15n0088_p0551c03║大覺禪院
B15n0088_p0551c04║院在嘉祥縣南三十里大鼎山陽舊號長壽院旁列
B15n0088_p0551c05║林巒下瞰黃流古有明覺禪師卓錫於此金大定初
B15n0088_p0551c06║賜今額
B15n0088_p0551c07║獨山寺
B15n0088_p0551c08║寺在鉅野縣南三十里創始未詳崖上有古碑未能
B15n0088_p0551c09║登視
B15n0088_p0551c10║天寧萬壽禪寺
B15n0088_p0551c11║寺在沂州治西南金初改為普照寺相傳王右軍故
B15n0088_p0551c12║宅寺前有曬書臺澤筆池寺後有祠塑右軍像金皇
B15n0088_p0551c13║綂四年陶仲汝尚記集唐柳公權書賜紫傳法僧覺
B15n0088_p0551c14║立石
B15n0088_p0551c15║大覺寺
B15n0088_p0551c16║寺在東昌府高唐州治東南唐創元延祐間脩明永
B15n0088_p0551c17║樂丁酉成祖曾駐蹕於此召問僧玉巗大喜賜神僧
B15n0088_p0551c18║傳己亥仁宗在春宮時復幸寺賜道春寶鏹見碑記
B15n0088_p0551c19║寺塔甚壯凡十三級高三十六丈
B15n0088_p0551c20║大雲寺
B15n0088_p0551c21║寺在夏津縣城東二十里唐時建元末傾圮明宣德
B15n0088_p0551c22║正統成化相繼修置門樓殿閣宏偉壯麗
B15n0088_p0551c23║興國寺
B15n0088_p0551c24║寺在青州府臨淄縣西後趙石虎建始名廣化寺有
B15n0088_p0551c25║石塔七級宋增為十二級元末寺毀於兵明天順二
B15n0088_p0551c26║年重修更名興國
B15n0088_p0551c27║萊山寺
B15n0088_p0552a01║寺在登州府黃縣萊山之曲峰巒秀爽松柏蓊鬱山
B15n0088_p0552a02║腰有仙人洞下有石井荷花池泉水自湧四時不涸
B15n0088_p0552a03║山西通志
B15n0088_p0552a04║崛崛寺
B15n0088_p0552a05║一在太原府城西北四十里呼延村唐貞元年建宋
B15n0088_p0552a06║治平元年賜額明洪武間重修晉王李克用焚香題
B15n0088_p0552a07║名曾為刻石一在城南稍東二里
B15n0088_p0552a08║壽寧寺
B15n0088_p0552a09║寺在察院西宋大中祥符年建有真宗御製碑字多
B15n0088_p0552a10║剝落俗呼打鐘寺
B15n0088_p0552a11║崇善寺
B15n0088_p0552a12║寺在城東南隅明洪武初建置僧綱司初名白馬寺
B15n0088_p0552a13║改為宗善寺僧不能久居後風水家增一山字為崇
B15n0088_p0552a14║善今二額俱存雄麗宏闕為城寺冠俗呼為新寺
B15n0088_p0552a15║延慶寺
B15n0088_p0552a16║寺在城東門外地勢爽塏修置清幽冠蓋多遊賞其
B15n0088_p0552a17║中時稱勝境
B15n0088_p0552a18║未祚寺
B15n0088_p0552a19║寺在城東南巽峯上並建二塔高入雲霄為晉奇觀
B15n0088_p0552a20║萬曆年建起自堪輿家言謂塔巽峯則文運興勝建
B15n0088_p0552a21║後連三科兩庠中五人或七人或十人其兆足徵也
B15n0088_p0552a22║俗為雙塔寺
B15n0088_p0552a23║寶林禪院
B15n0088_p0552a24║院在羅公墳東松柏交加景致清幽
B15n0088_p0552a25║法華寺
B15n0088_p0552a26║寺在太原縣西十五里北齊天保年建賜額開化後
B15n0088_p0552a27║鑿石通蹊依山刻佛像隋仁壽初建佛閣改額淨明
B15n0088_p0552b01║唐武德年復改為開化宋淳化年修釋迦如來舍利
B15n0088_p0552b02║二塔元末燬明洪武十八年晉恭王重建有五代蘇
B15n0088_p0552b03║禹珪王好古所撰碑劉智遠立石
B15n0088_p0552b04║童子寺
B15n0088_p0552b05║寺在太原縣西十里北齊天保年建時有二童子見
B15n0088_p0552b06║於山又有大石若世尊像遂鐫為佛因名童子寺前
B15n0088_p0552b07║建石塔後鑿石室二金天輔年兵燬明嘉靖初重建
B15n0088_p0552b08║天龍寺
B15n0088_p0552b09║寺在太原縣西南六十里王索西都北齊皇建年建
B15n0088_p0552b10║內有石室二十四龕石佛四尊及隋開皇間碑刻石
B15n0088_p0552b11║室銘寺東一里鑿壁為池有天龍廟五代開運年修
B15n0088_p0552b12║有李宣碑記金天會年廢元至正年重修明洪武年
B15n0088_p0552b13║併山巖寺入焉正德初建高閣以庇石佛嘉靖間于
B15n0088_p0552b14║西巖鑿石洞可避兵
B15n0088_p0552b15║淨明寺
B15n0088_p0552b16║寺在太原縣北二里古城中隋仁壽年建額曰惠明
B15n0088_p0552b17║宋太宗時塔壞光見詔復建熙寧年修有呂惠卿撰
B15n0088_p0552b18║碑元末廢明洪武十八年重建歸併顯光等二寺正
B15n0088_p0552b19║德年重修
B15n0088_p0552b20║奉聖寺
B15n0088_p0552b21║寺在太原縣晉祠南唐武德五年鄂國公尉遲恭建
B15n0088_p0552b22║高祖賜額十方奉聖禪寺金貞祐年兵燬元初重建
B15n0088_p0552b23║至正年火明洪武年併明月龍福二寺入焉先是縉
B15n0088_p0552b24║紳大夫來修祠事者多止於此有唐李德裕為張弘
B15n0088_p0552b25║靖祭叔虞文
B15n0088_p0552b26║華塔寺
B15n0088_p0552b27║寺在太原縣西三里安仁鄉唐貞觀年建內有無垢
B15n0088_p0552c01║淨光佛舍利塔天寶年修宋熙寧年重修元至正間
B15n0088_p0552c02║塔燬明洪武年重建併明仙定慧明秀流福四寺入
B15n0088_p0552c03║焉
B15n0088_p0552c04║崇聖寺
B15n0088_p0552c05║寺在太原縣十里汾河西宋太平興國四年太宗征
B15n0088_p0552c06║劉繼元毀太原城置平晉縣于汾東建佛寺于駐蹕
B15n0088_p0552c07║之所賜號平晉一名回鑾真宗大中祥符改額崇聖
B15n0088_p0552c08║神宗熙寧年汾水衝壞元豐己未詔重建立碑韓絳
B15n0088_p0552c09║撰文明弘治年沒于汾鄉民復于故址建殿焉
B15n0088_p0552c10║永寧寺
B15n0088_p0552c11║寺在交城縣西北二十里石壁山建於元魏之延興
B15n0088_p0552c12║二年太和年間修有甘露之應唐貞元十一年修復
B15n0088_p0552c13║降甘露賜名石壁永寧寺元和七年甘露又降賜名
B15n0088_p0552c14║龍山石壁永寧禪寺明永樂年累修併千佛寺入焉
B15n0088_p0552c15║天寧寺
B15n0088_p0552c16║寺在平定州下城南宮宋熙寧年建後徽宗賜名天
B15n0088_p0552c17║寧萬壽禪林勅太師蔡京書額內雙塔對峙高十餘
B15n0088_p0552c18║丈有知平定州軍事高權雙塔記有大悲閣元呂思
B15n0088_p0552c19║誠記明弘治年修延定之記嘉靖年修郗元溟記
B15n0088_p0552c20║圓果寺
B15n0088_p0552c21║寺在代州東北隅隋開皇年建內磚塔高一百二十
B15n0088_p0552c22║尺宋楊延昭嘗射三矢其上今不存明洪武併洪福
B15n0088_p0552c23║弘濟資聖興國青龍打地七寺入焉置僧正司
B15n0088_p0552c24║顯通寺
B15n0088_p0552c25║寺在五臺縣東北一百二十里五臺山古名大孚靈
B15n0088_p0552c26║鷲寺漢明帝時滕蘭西至見此山乃文殊住處兼有
B15n0088_p0552c27║佛舍利奏帝建寺滕以形若天竺靈鷲寺依山名帝
B15n0088_p0553a01║以始信佛化乃加大孚二字大孚弘信也後魏孝文
B15n0088_p0553a02║帝再建環匝鷲峰置十二院前有襍花園故亦名花
B15n0088_p0553a03║園寺至唐太宗重修則天以新譯華嚴經中載此山
B15n0088_p0553a04║名改稱大華嚴寺觀國師於中造疏至明太祖勅重
B15n0088_p0553a05║建感通神應自昔未有故賜額大顯通寺
B15n0088_p0553a06║娑婆寺
B15n0088_p0553a07║寺在五臺縣西南三十里北齊釋元頤築庵於此誦
B15n0088_p0553a08║華嚴有婦人攜子數來聽經頤疑之婦即知曰師莫
B15n0088_p0553a09║疑我娑婆乃龍母也因聞法得悟我將脫此類矣頤
B15n0088_p0553a10║曰孰當信汝耶婦指龍池曰我之真悟無生者此之
B15n0088_p0553a11║深陂湧成高阜言訖隨手而起即成高阜龍亦化去
B15n0088_p0553a12║因名其阜曰龍宮聖堆頤於此建寺因名娑婆
B15n0088_p0553a13║壽寧寺
B15n0088_p0553a14║寺在五臺縣古名王子焚身寺北齊第三子自識宿
B15n0088_p0553a15║命厭塵勞於此燃身供聖菩薩現形火光中內侍劉
B15n0088_p0553a16║謙之回奏帝悼之勅建寺
B15n0088_p0553a17║文殊寺
B15n0088_p0553a18║寺在五臺縣即菩薩頂真容院唐僧法雲自建殿堂
B15n0088_p0553a19║擬塑聖像有塑士安生不知何來請言聖儀容曰大
B15n0088_p0553a20║聖德相我何能言相與懇禱求現聖容七日忽光中
B15n0088_p0553a21║見文殊像遂圖模塑成因名
B15n0088_p0553a22║龍泉寺
B15n0088_p0553a23║寺在五臺縣臺東南舊路嶺宋建明嘉靖初羣盜縱
B15n0088_p0553a24║橫行者憚之有馬大士者不知何來依止廢寺遇賊
B15n0088_p0553a25║即殺羣盜乃絕道路復通往來無阻馬公將卒以山
B15n0088_p0553a26║門托燕京大智宗主以慈惠及物山之野民靡然從
B15n0088_p0553a27║化即為盜者皆願施重修其寺
B15n0088_p0553b01║金閣寺
B15n0088_p0553b02║寺在五臺縣南臺西北嶺畔昔人見金閣浮空因名
B15n0088_p0553b03║圓照寺
B15n0088_p0553b04║寺在五臺縣顯通之左古稱普寧寺明永樂初印土
B15n0088_p0553b05║僧室利沙者來此土詔入大善殿坐論稱旨封圓覺
B15n0088_p0553b06║妙應輔國光範大善國師賜金印旌幢遣送臺山寓
B15n0088_p0553b07║寺
B15n0088_p0553b08║塔院寺
B15n0088_p0553b09║寺在五臺縣顯通之南五峰之中有阿育王所置佛
B15n0088_p0553b10║舍利塔及文殊髮塔因為名殿中有轉輪藏放藏經
B15n0088_p0553b11║於中明永樂五年勅太監楊昇重修大塔始建寺萬
B15n0088_p0553b12║曆間太后勅太監范江李友重建恢巍壯麗冠於諸
B15n0088_p0553b13║寺
B15n0088_p0553b14║廣宗寺
B15n0088_p0553b15║寺在五臺縣鷲峰南半麓明正德初遣太監韋敏建
B15n0088_p0553b16║寺鑄銅為瓦今名銅瓦寺
B15n0088_p0553b17║鳳林寺
B15n0088_p0553b18║寺在五臺縣明嘉靖間徹天和尚築庵嘗有賊盜至
B15n0088_p0553b19║見二虎據門賊乃革惡呼為二虎禪師萬曆初道聞
B15n0088_p0553b20║於上改建其寺額曰鳳林
B15n0088_p0553b21║普救寺
B15n0088_p0553b22║寺在平陽府襄陵縣東南火尖山之巔唐廣德二年
B15n0088_p0553b23║賜額上建浮圖乃慈濟得道之處今多碑
B15n0088_p0553b24║羅漢寺
B15n0088_p0553b25║寺在洪洞縣西二里孝思坊晉永和二年建又名西
B15n0088_p0553b26║藍寺積年被汾水浸塌今改徙近城寺名仍舊宋元
B15n0088_p0553b27║明多名人題味
B15n0088_p0553c01║凉馬寺
B15n0088_p0553c02║寺在太平縣東南二十五里即晉獻公九層臺遺址
B15n0088_p0553c03║慈氏院
B15n0088_p0553c04║院在太平縣南王村內有轉輪藏一座佛經甚多一
B15n0088_p0553c05║綂志作慈氏寺
B15n0088_p0553c06║露巖寺
B15n0088_p0553c07║寺在岳陽縣北五十里鳳凰山上其山有風洞六月
B15n0088_p0553c08║凝冰焉
B15n0088_p0553c09║太平興國寺
B15n0088_p0553c10║寺在翼城縣西門外唐貞元三年建初名慶國寺宋
B15n0088_p0553c11║太平興國年間勅賜今名內有十二院曰天王曰北
B15n0088_p0553c12║羅漢曰西羅漢曰南羅漢曰華嚴曰藏經曰上生曰
B15n0088_p0553c13║觀音曰文殊曰慈氏曰鐘樓曰大雄殿今所存者惟
B15n0088_p0553c14║大雄與華嚴藏經數處耳明洪武間置僧會司弘治
B15n0088_p0553c15║年重修
B15n0088_p0553c16║清凉寺
B15n0088_p0553c17║寺在靈石縣小水鎮東山上寺在萬山環抱之中莊
B15n0088_p0553c18║嚴宏麗為梵宮勝境
B15n0088_p0553c19║大雲寺
B15n0088_p0553c20║寺在靈石縣冷泉鎮寺鎖重關之中雲山疊複幽麗
B15n0088_p0553c21║可棲騷人每棲止焉
B15n0088_p0553c22║萬固寺
B15n0088_p0553c23║寺在蒲州東南十五里中條山麓唐大中八年建初
B15n0088_p0553c24║名建元後改今額明洪武間併白石讚嘆竹溪雲葢
B15n0088_p0553c25║淨土五寺入焉多題味
B15n0088_p0553c26║普救寺
B15n0088_p0553c27║寺在蒲州東五里舊名西永清院五代漢乾祐元年
B15n0088_p0554a01║招討使郭威督諸軍討河東叛賊李守貞周歲城未
B15n0088_p0554a02║下召院僧善問之對曰將軍若發善心城必克矣威
B15n0088_p0554a03║折箭為誓翊日城破不戮一人遂改曰普救寺後併
B15n0088_p0554a04║廣化旌動藏海乾明四寺入焉有狀元呂柟詩
B15n0088_p0554a05║延祚寺
B15n0088_p0554a06║寺在臨晉縣南七十里宮殿僧眾較諸處最雄元至
B15n0088_p0554a07║元十一年建
B15n0088_p0554a08║仁壽寺
B15n0088_p0554a09║寺在猗氏縣城東北二里峨眉南麓金貞元三年勅
B15n0088_p0554a10║建有浮圖大佛閣舊名壽聖寺明洪武初併洪福千
B15n0088_p0554a11║佛廣福壽聖聖安慈氏寶泉七寺入焉
B15n0088_p0554a12║法雲寺
B15n0088_p0554a13║寺在萬泉縣孤山絕頂天將大雨雲起山巔元泰定
B15n0088_p0554a14║元年建又法寶寺在趙村靈慧寺在吳薛村
B15n0088_p0554a15║天寧寺
B15n0088_p0554a16║寺在解州西三十里中條陰宋元祐三年建元至治
B15n0088_p0554a17║三年修寺右有羅漢祠後有閣其殿宇僧舍百有餘
B15n0088_p0554a18║間紅臉溝泉自寺後東偏流繞而北四圍皆古柏東
B15n0088_p0554a19║西南北十五里望之鬱然為一方之勝
B15n0088_p0554a20║太平興國寺
B15n0088_p0554a21║寺在安邑縣治東北宋嘉祐八年建明洪武間置僧
B15n0088_p0554a22║會司寺後塔十三級高三百六十尺上有黃白寶瓶
B15n0088_p0554a23║世傳出魯班手嘉靖乙卯地震塔崩裂尺餘後又震
B15n0088_p0554a24║復合亦神物也
B15n0088_p0554a25║柏塔寺
B15n0088_p0554a26║寺在夏縣南吳村柏塔山柏樹鬱蒼滿山望之如塔
B15n0088_p0554a27║為邑勝景
B15n0088_p0554b01║太子寺
B15n0088_p0554b02║寺在聞喜縣東關漢武帝夢金人西來抱兒授帝帝
B15n0088_p0554b03║驚寤報生太子遂命卜地築壇揚旛建廟至明帝復
B15n0088_p0554b04║夢金人挾弓持矢求寸土為居時佛始入中土因更
B15n0088_p0554b05║廟為寺曰太子寺唐貞元六年重建名福田寺明洪
B15n0088_p0554b06║武間改額太子寺置僧會司
B15n0088_p0554b07║誌公寺
B15n0088_p0554b08║寺在聞喜縣丘村今名黃花洞寺有古石佛碑刻記
B15n0088_p0554b09║母丘氏僧四十人按隋書五行志梁天監三年武帝
B15n0088_p0554b10║講經重修殿沙門誌公忽然起舞歌樂須臾悲泣賦
B15n0088_p0554b11║五言詩人以為侯景之識豈誌公避亂而住錫於此
B15n0088_p0554b12║耶又母丘儉之族避難而多為僧耶又侯村有梁武
B15n0088_p0554b13║帝廟豈誌公念舊君而廟之此耶萬曆年孝子呂辛
B15n0088_p0554b14║陵住此歲久傾圮功德寺僧人大智重修嘗閉關靜
B15n0088_p0554b15║修於此
B15n0088_p0554b16║廣教寺
B15n0088_p0554b17║寺在聞喜縣南二十里寺頭村俗名沙渠寺相傳唐
B15n0088_p0554b18║太宗屯兵乏糧鐵牛寺僧智旻以砂鍋煑飯餉之後
B15n0088_p0554b19║勅建寺報之併鐵牛寺入焉
B15n0088_p0554b20║香山寺
B15n0088_p0554b21║寺在聞喜縣東南五里官莊嶺巔明萬曆三十二年
B15n0088_p0554b22║建相傳為唐裴晉公還帶處上有晉公祠文昌閣土
B15n0088_p0554b23║塔三座為本縣之文峰
B15n0088_p0554b24║大善寺
B15n0088_p0554b25║寺在稷山縣高渠村元勅修內古柏一株大至七度
B15n0088_p0554b26║蔭可畝許欲伐輙有龍蛇雷雨之變梁綱有存恆記
B15n0088_p0554b27║西福昌寺
B15n0088_p0554c01║寺在霍州宣化坊唐貞觀四年勅尉遲恭監建名普
B15n0088_p0554c02║濟寺宋太平興國三年改今額元大德七年地震傾
B15n0088_p0554c03║圮延祐三年僧聚成重修明洪武十五年設僧正司
B15n0088_p0554c04║併東福昌寺入焉有唐許敬宗記
B15n0088_p0554c05║東福昌寺
B15n0088_p0554c06║寺在霍州西福昌寺東唐貞觀四年僧清宜奉勅建
B15n0088_p0554c07║後地震傾圮元延祐六年僧圓琳重建後改霍山驛
B15n0088_p0554c08║明洪武十八年僧賢仁奉勘合仍建寺有碑記今改
B15n0088_p0554c09║為祝聖寺
B15n0088_p0554c10║昭遠寺
B15n0088_p0554c11║寺在鄉寧縣南一里唐龍朔三年建明洪武間置僧
B15n0088_p0554c12║會司萬曆十八年重修內有古柏旁有白雲洞多名
B15n0088_p0554c13║人題味
B15n0088_p0554c14║黃雲寺
B15n0088_p0554c15║寺在隰州土同里山高萬丈內有仙人石棋一盤又
B15n0088_p0554c16║鄉寧寺在州北一百五十里張果老嘗遊焉
B15n0088_p0554c17║百穀寺
B15n0088_p0554c18║寺在潞安府百穀山北齊武平四年建明萬曆時知
B15n0088_p0554c19║縣方有度重修山徑崎嶇檜柏森列士大夫多登覽
B15n0088_p0554c20║昭覺寺
B15n0088_p0554c21║寺在城內西南隅後唐明宗天成九年建有僧綱司
B15n0088_p0554c22║規模宏麗後有圓通閣貯藏經有名人題味
B15n0088_p0554c23║翠巖寺
B15n0088_p0554c24║寺在西隅松樹千章蔚然深秀寺裹松內地僻幽偏
B15n0088_p0554c25║望之有如翠屏插漢又翠雲寺在佛耳山
B15n0088_p0554c26║能仁寺
B15n0088_p0554c27║寺在長子縣西門外百步許相傳宋建隆二年取靈
B15n0088_p0555a01║空山先師龍池水於此禱之得雨因立先師堂以祀
B15n0088_p0555a02║之端拱二年賜額靈空聖壽院後改承天寺又改今
B15n0088_p0555a03║名明洪武十五年置僧會司併福昌吉塔二寺入焉
B15n0088_p0555a04║大雲寺
B15n0088_p0555a05║寺在平順縣石灰龍耳山下每遇天陰此寺雲盛雨
B15n0088_p0555a06║遂沛然故名宋建隆九年建
B15n0088_p0555a07║天宮寺
B15n0088_p0555a08║寺在汾州府董寺里為隋唐以來一大叢林太平里
B15n0088_p0555a09║之法興寺池定里之馬鳴寺皆其下院
B15n0088_p0555a10║靈巖寺
B15n0088_p0555a11║寺在城東北二十五里小相西隋唐以來代為修飾
B15n0088_p0555a12║弘麗壯觀為郡名寺焉
B15n0088_p0555a13║實際寺
B15n0088_p0555a14║寺在城北二十里狄谷里之北山巖際樓閣懸構水
B15n0088_p0555a15║竹穿繞谷中之寺此為最勝
B15n0088_p0555a16║太子寺
B15n0088_p0555a17║寺在平遙縣內敬義坊隋開皇間建名寶昌寺後改
B15n0088_p0555a18║名修念中有淨梵王太子像氣韻如生世傳安生所
B15n0088_p0555a19║塑實為真容會唐武宗大毀佛寺有穎上人者以像
B15n0088_p0555a20║匿南河壖坎崖至大中復興其宇以置像始名曰太
B15n0088_p0555a21║子寺明洪武間置僧會司併集福小太子寺入焉
B15n0088_p0555a22║慈祥寺
B15n0088_p0555a23║寺在平遙縣東十五里唐肅宗建內有鏡臺高三百
B15n0088_p0555a24║尺又崇壽寺在城內東南隅
B15n0088_p0555a25║洪福院
B15n0088_p0555a26║院在石樓縣南關宋慶曆年建面對翠金山內有古
B15n0088_p0555a27║鐵佛牡丹數本
B15n0088_p0555b01║寶泉寺
B15n0088_p0555b02║寺在永寧州治北山頂有泉山下有田雖經霜不凍
B15n0088_p0555b03║多至成熟故名
B15n0088_p0555b04║江猪寺
B15n0088_p0555b05║寺在永寧州治西寺後有石窑內懸一石名猪寺下
B15n0088_p0555b06║有潭水故名
B15n0088_p0555b07║石窟十寺
B15n0088_p0555b08║寺在大同府治三十里元魏建始神瑞終正光歷百
B15n0088_p0555b09║年而工始完其寺一同昇二靈光三鎮國四護國五
B15n0088_p0555b10║崇福六童子七能仁八華嚴九天宮十兜率內有元
B15n0088_p0555b11║載所修石佛十二龕
B15n0088_p0555b12║南堂寺
B15n0088_p0555b13║寺在府治東南一名永寧寺元魏建內有金王像高
B15n0088_p0555b14║一丈八尺外有九級浮圖高九十餘丈上剎復高十
B15n0088_p0555b15║丈鈴鐸聲聞十里
B15n0088_p0555b16║華巖寺
B15n0088_p0555b17║寺二一在府治西門內遼建內有南北閣東西廊北
B15n0088_p0555b18║閣下銅石像數尊中石神主五男三女二銅神主六
B15n0088_p0555b19║男四女二內一銅人袞冕帝王之像垂足而坐餘皆
B15n0088_p0555b20║巾幘常服危坐相傳乃遼帝后真形也重熙七年建
B15n0088_p0555b21║薄伽教藏於正殿東南明洪武三年改正殿為大有
B15n0088_p0555b22║倉二十四年即教藏置僧綱司而寺復立焉一在府
B15n0088_p0555b23║治東南亦遼建洪武年重修
B15n0088_p0555b24║懸空寺
B15n0088_p0555b25║寺在渾源州南磁窑口內石壁如削鑿竅插梁結構
B15n0088_p0555b26║於數十仞之上飛閣相通下臨無地遊者股栗寺創
B15n0088_p0555b27║於元時近僧增三殿稱奇觀焉
B15n0088_p0555c01║天賜禪林
B15n0088_p0555c02║禪林在渾源州今名雲峰寺在城南淘沙村天賜溝
B15n0088_p0555c03║北崖上嵌空構宇纍石為牆前有松林若障
B15n0088_p0555c04║佛宮寺
B15n0088_p0555c05║寺在應州治西南隅初名寶宮寺五代晉天福間建
B15n0088_p0555c06║遼清寧二年重建金明昌四年重修明洪武間置僧
B15n0088_p0555c07║正司併王法寺入焉有木塔五層額書釋迦塔高三
B15n0088_p0555c08║十六丈周圍如之
B15n0088_p0555c09║大安寺
B15n0088_p0555c10║寺在應州南崔家莊元皇慶四年建有碧峰獨峰和
B15n0088_p0555c11║尚二塔有明洪武中御賜碧峰詩刻於石及金華宋
B15n0088_p0555c12║濂所撰塔銘俱在山門內
B15n0088_p0555c13║龍泉寺
B15n0088_p0555c14║寺在馬邑縣西北十里司馬泊西清流四繞狀如辟
B15n0088_p0555c15║雍每至夜風恬水靜月出東山徘徊斗牛影落地間
B15n0088_p0555c16║光搖梵宇瑩然可觀往來士大夫多遊玩題味有元
B15n0088_p0555c17║好問詩
B15n0088_p0555c18║崔家寨寺
B15n0088_p0555c19║寺在蔚州西二十里內有鐵羅漢五百
B15n0088_p0555c20║閔子院寺
B15n0088_p0555c21║寺在廣昌縣治北唐尉遲恭重修鐘樓一座相傳係
B15n0088_p0555c22║飛來不關造作未知是否考之碑記漢創建唐重修
B15n0088_p0555c23║其殿宇恢宏高聳朴素渾堅內有僧會司
B15n0088_p0555c24║青蓮寺
B15n0088_p0555c25║寺在澤州東南三十里硤石山上舊志北齊時建在
B15n0088_p0555c26║宋名幅嚴寺後改今額寺西有擲筆臺下有嵌巖長
B15n0088_p0555c27║丈餘廣倍之夏秋發暴雨中滹若雷鳴焉
B15n0088_p0556a01║崇果寺
B15n0088_p0556a02║寺在高平縣大成街舊為隆教寺宋太平興國二年
B15n0088_p0556a03║勅改為崇果院元至元六年又建帝師殿明洪武間
B15n0088_p0556a04║修置僧會司山門有閣登眺其上遊仙米尖諸嶺悉
B15n0088_p0556a05║出簷下一綂志作崇果院
B15n0088_p0556a06║金峰寺
B15n0088_p0556a07║寺在高平縣西遊人題味甚多又崇壽寺在鐘樓巷
B15n0088_p0556a08║法雲寺在韓王山定林寺在米山鎮龍泉寺在縣西
B15n0088_p0556a09║北三十里俱稱名勝
B15n0088_p0556a10║石室寺
B15n0088_p0556a11║寺在高平縣北三十里伐石成龕因山作障左藩畢
B15n0088_p0556a12║振姬嘗棲息於此著有文集
B15n0088_p0556a13║龍泉寺
B15n0088_p0556a14║寺在陽城縣東二十五里龍泉之側舊志一名會海
B15n0088_p0556a15║寺肇自唐乾寧元年世傳其地有白兔含經之異此
B15n0088_p0556a16║創建之由也初為郭峪院後勅賜今額內舊有鳳尾
B15n0088_p0556a17║竹竹在泉上每清夜無風竹葉自響若金玉聲時人
B15n0088_p0556a18║謂之會海竹風云
B15n0088_p0556a19║靈泉寺
B15n0088_p0556a20║寺在陽城縣西四十里舊志其地多山東西環繞寺
B15n0088_p0556a21║居其中山間小松不勝株計每清夜皎月東出寺中
B15n0088_p0556a22║立視惟見月在青松之間及曉月既西墜從而視之
B15n0088_p0556a23║亦在松梢之上故謂之夜松含月焉
B15n0088_p0556a24║崇安寺
B15n0088_p0556a25║寺在陵川縣西南隅臥龍岡上左有石勒墓世傳寺
B15n0088_p0556a26║之大殿即勒之塚也傍墓其疑塚耳唐初為丈八寺
B15n0088_p0556a27║宋太平興國元年賜今額明洪武間置僧會司內有
B15n0088_p0556b01║三大閣各高數仞凌空拂靄屹然為邑之巨觀焉
B15n0088_p0556b02║響堂寺
B15n0088_p0556b03║寺在遼州榆社縣西南七里舊志紫金山下有石洞
B15n0088_p0556b04║內有石佛千數入洞聽金石聲響空谷相應因名