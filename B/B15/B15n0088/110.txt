B15n0088_p0567a01║欽定古今圖書集成博物彙編神異典
B15n0088_p0567a02║　第一百十卷目錄
B15n0088_p0567a03║僧寺部彙考四
B15n0088_p0567a04║浙江通志（淨慈寺　靈隱寺　上天竺寺　中天竺寺　下天竺寺　雲棲寺　僊
B15n0088_p0567a05║林寺　潮鳴寺　勝果寺　真教寺　高麗寺　悟空寺　崇光寺　龍居寺　慈修寺　興
B15n0088_p0567a06║聖寺　招提寺　精嚴講寺　祥符講寺　楞嚴講寺　金明教寺　東塔講寺　淨土教寺
B15n0088_p0567a07║　本覺禪寺　真如教寺　金粟寺　衹園寺　八聖寺　天聖禪寺　襃能教寺　大慈教
B15n0088_p0567a08║寺　百福寺　精舍禪寺　阿育王寺　天童寺　仗錫禪寺　白龍寺　寶陀寺　大能仁
B15n0088_p0567a09║寺　小能仁寺　寶林寺　大善寺　光相寺　戒珠寺　開元寺　大中禹跡寺　天章寺
B15n0088_p0567a10║　天衣寺　臨江寺　大禹寺　雲門寺　雲門廣孝寺　明覺寺　福慶寺　末壽寺　正
B15n0088_p0567a11║覺寺　龍泉寺　積慶寺　龍藏寺　寶相寺　天寧寺　延恩寺　保壽寺　普濟寺　善
B15n0088_p0567a12║濟寺　無礙寺　清修寺　靈石寺　壽寧寺　無相寺　明巖寺　白巖寺　萬年寺　高
B15n0088_p0567a13║明寺　闡法寺　妙相寺　天寧寺　密印寺　西巖寺　石佛寺　法隆寺　智者寺　文
B15n0088_p0567a14║峰崇慧禪寺　寶林禪寺　智度教寺　九峰禪寺　證果禪寺　妙法院　禪定院　乾明
B15n0088_p0567a15║禪寺　大中祥符寺　天寧萬壽禪寺　保安寺　靈山寺　崇勝教寺　龍華寺　龍泉寺
B15n0088_p0567a16║　圓通院　柵源院　江心寺　仙巖聖壽禪寺　佛日寺　福林寺　崇仁寺　寶勝院）
B15n0088_p0567a17║江西通志（普賢寺　延慶寺　大安寺　香城寺　總持寺　永寧寺　興福寺
B15n0088_p0567a18║　龍光寺　桑林寺　大雄寺　崇因寺　寶雲寺　百丈寺　惠安寺　雙林寺　寶峰寺
B15n0088_p0567a19║　雲堂院　永福寺　馬祖禪寺　東臺寺　寶積寺　天寧寺　景德寺　普寧寺　鵝湖寺
B15n0088_p0567a20║　海智寺　章法院　歸宗寺　開先寺　能仁羅漢寺　雲居禪寺　凌霄崖院　上大林
B15n0088_p0567a21║寺　天池寺　臥雲寺　竹林寺　烏竹寺　檗禪寺　上鍾山觀音巖寺　靈峯寺　法水
B15n0088_p0567a22║寺　寶應寺　明水寺　疎山寺　天寧寺　蕭山寺　隆慶寺　龍濟寺　福聖院　禪那
B15n0088_p0567a23║寺　淨覺寺　大平興國寺　慈化寺　永清院　寶塔寺　大乘寺　普化寺　寶界寺
B15n0088_p0567a24║　玉峯院）
B15n0088_p0567a25║
B15n0088_p0567a26║
B15n0088_p0567a27║
B15n0088_p0567b01║神異典第一百十卷
B15n0088_p0567b02║僧寺部彙考四
B15n0088_p0567b03║浙江通志
B15n0088_p0567b04║淨慈寺
B15n0088_p0567b05║寺在杭州府南屏山周顯德元年建道潛禪師居之
B15n0088_p0567b06║潛嘗欲從吳越王求金鑄十八阿羅漢未白于王也
B15n0088_p0567b07║王忽夢十八巨人隨行翌日道潛以請王異而許之
B15n0088_p0567b08║宋建隆初禪師延壽撰宗鏡錄一百卷遂作宗鏡堂
B15n0088_p0567b09║靈隱寺
B15n0088_p0567b10║寺在北高峰下晉咸和中僧慧理建山門扁曰絕勝
B15n0088_p0567b11║覺塲相傳葛洪書寺門有五亭今止存冷泉由冷泉
B15n0088_p0567b12║上為翠微亭韓蘄王布袍跨驢日夕行遊其中口不
B15n0088_p0567b13║言兵今尚有故址
B15n0088_p0567b14║上天竺寺
B15n0088_p0567b15║寺在北山舊志天竺之名起于晉後七百載而觀音
B15n0088_p0567b16║大士發跡西峰則自晉天福間始時有僧道翌結庵
B15n0088_p0567b17║山中得奇木刻為觀音大士像乾祐間有僧崇勳自
B15n0088_p0567b18║洛陽持古佛舍利置頂中妙相咸備晝放白光吳越
B15n0088_p0567b19║王建天竺看經院宋咸平中浙西大旱郡守張法華
B15n0088_p0567b20║有禱輒應嘉祐中沈文通治郡命僧辨才主之累代
B15n0088_p0567b21║有宣賜宋孝宗理宗俱有贊至今靈感神異每歲春
B15n0088_p0567b22║正月至四月士女進香者以百萬計雨暘祈禱輒應
B15n0088_p0567b23║中天竺寺
B15n0088_p0567b24║寺在府城西一十七里宋太平興國初建
B15n0088_p0567b25║下天竺寺
B15n0088_p0567b26║寺在府城西一十五里晉咸和中建寺前復有飛來
B15n0088_p0567b27║蓮花諸峰有合澗跳珠泉有夢謝流盃月桂諸亭遊
B15n0088_p0567c01║人多至其間
B15n0088_p0567c02║雲棲寺
B15n0088_p0567c03║寺在梵村禪師袾宏伐茅建庵於此宏本諸生姓沈
B15n0088_p0567c04║初雲棲山居五雲之西徑曲林幽四山圍合荒僻人
B15n0088_p0567c05║跡罕至頻有虎患隆慶五年袾宏行脚南還愛其寂
B15n0088_p0567c06║寥趺坐壁間虎即避去植歲大旱禱於山應時而澍
B15n0088_p0567c07║村民大悅後其教大行愚夫愚婦皆知有蓮池大師
B15n0088_p0567c08║僊林寺
B15n0088_p0567c09║寺在府治北宋紹興中建理宗書額并製鐘銘
B15n0088_p0567c10║潮鳴寺
B15n0088_p0567c11║寺在府治東舊為歸德院宋高宗幸寺夜聞潮聲遂
B15n0088_p0567c12║賜額曰潮鳴
B15n0088_p0567c13║勝果寺
B15n0088_p0567c14║寺在鳳凰山右寺有排衙石石洞郭公泉月巖唐僧
B15n0088_p0567c15║處默詩有到江吳地盡隔岸越山多之句
B15n0088_p0567c16║真教寺
B15n0088_p0567c17║寺在文錦坊南元延祐間回回大師阿老丁所建先
B15n0088_p0567c18║隋開皇入中國宋室徒蹕多從駕而南元時內附者
B15n0088_p0567c19║又往往編管于江浙閩廣間杭州尤夥惟誦經持齋
B15n0088_p0567c20║歸於清淨按禮部郎中丁澎碑記略曰建自宋紹興
B15n0088_p0567c21║二年宋末傾圮及元至正辛巳因舊址而開拓之其
B15n0088_p0567c22║發脉自吳山而來最為省城形勝所係明永樂勅諭
B15n0088_p0567c23║碑在正殿內景泰中復茸焉
B15n0088_p0567c24║高麗寺
B15n0088_p0567c25║寺在府城西一十二里與玉岑山相對元志云以高
B15n0088_p0567c26║麗木起殿故名內有宋御書碑尚存
B15n0088_p0567c27║悟空寺
B15n0088_p0568a01║寺在錢唐淳佑橋東晉天福七年僧齊教建舊名崇
B15n0088_p0568a02║新宋改今額蔚為叢林歷宋至明僧法昌等相繼修
B15n0088_p0568a03║葺今僧超煜嗣法莫菴得弘覺國師之傳
B15n0088_p0568a04║崇光寺
B15n0088_p0568a05║寺在臯亭山陽宋紹興間建真歇了禪師為開山祖
B15n0088_p0568a06║後多高僧掛錫有宋寧宗御書臯亭山三字及崇光
B15n0088_p0568a07║顯孝華嚴教寺八字
B15n0088_p0568a08║龍居寺
B15n0088_p0568a09║寺在黃鶴山之陽舊名永慶唐清泰二年建明萬曆
B15n0088_p0568a10║間延聞谷印禪師說法遂成叢林
B15n0088_p0568a11║慈修寺
B15n0088_p0568a12║寺在富陽縣治西寺近江潮汐可觀往來者多遊息
B15n0088_p0568a13║焉
B15n0088_p0568a14║興聖寺
B15n0088_p0568a15║寺宣德間重建在嘉興府治東北本嘉興縣丞廳宋
B15n0088_p0568a16║孝宗誕育於此嘉定間賜額興聖院理宗御書流虹
B15n0088_p0568a17║聖地興聖之寺八字碑刻尚存
B15n0088_p0568a18║招提寺
B15n0088_p0568a19║寺在府治西北二里唐光啟中刺史曹信子珪捨宅
B15n0088_p0568a20║建寺內有靜照堂寺東舊有曹史君祠
B15n0088_p0568a21║精嚴講寺
B15n0088_p0568a22║寺在郡治西北一百八十步晉成帝時徐尚書熈因
B15n0088_p0568a23║地發光請捨宅為寺吳越文穆王時立山門掘得石
B15n0088_p0568a24║龜
B15n0088_p0568a25║祥符講寺
B15n0088_p0568a26║寺在郡治西北一里東晉興寧間哀帝詔剡山法師
B15n0088_p0568a27║竺潛講般若經於禁中還止檇李魏公家因捨宅為
B15n0088_p0568b01║精舍
B15n0088_p0568b02║楞嚴講寺
B15n0088_p0568b03║寺在郡治西北二里萬曆中神宗母后勅建禪堂及
B15n0088_p0568b04║天王殿遣內臣齎賜藏經五千卷及護藏紫衣觀音
B15n0088_p0568b05║神宗有護藏御勅禮部有護藏告示后復勅刻大藏
B15n0088_p0568b06║方冊於是臣庶協力相繼集事
B15n0088_p0568b07║金明教寺
B15n0088_p0568b08║寺在郡治西南二里相傳范蠡故宅宋乾道中郡僧
B15n0088_p0568b09║壽萬王者療治史丞相彌遠疾却謝請建梵剎史乃
B15n0088_p0568b10║購地建此
B15n0088_p0568b11║東塔講寺
B15n0088_p0568b12║寺在嘉興縣東六里漢朱買臣故宅有墓慶元間寂
B15n0088_p0568b13║照法師修治殿塔寧宗召講華嚴經手書華嚴經閣
B15n0088_p0568b14║並雷音海印二堂名賜之買臣墓後有景龍樓宋孝
B15n0088_p0568b15║宗賜名
B15n0088_p0568b16║淨土教寺
B15n0088_p0568b17║寺在嘉興縣東三十六里五代時邑人陳求宅嘗得
B15n0088_p0568b18║咸通中石幢因申漢南王捨基為安福寺宋祥符元
B15n0088_p0568b19║年改淨土寺多奇竹內有碧蘇亭又有坡公井傳蘇
B15n0088_p0568b20║學士嘗憩此郎中聞人安道賢良陳舜俞俱有詩
B15n0088_p0568b21║本覺禪寺
B15n0088_p0568b22║寺在秀水縣西二十七里即古檇李亭地唐大中間
B15n0088_p0568b23║有臨海僧冀來宿亭下感夢結庵事聞賜名報本
B15n0088_p0568b24║真如教寺
B15n0088_p0568b25║寺在秀水縣南四里唐至德二年立大中十年裴相
B15n0088_p0568b26║休捨宅為寺後改為正德院雪峰和尚結庵於中寺
B15n0088_p0568b27║僧掘地得銀塔像宋建炎初知州趙叔近死王事殯
B15n0088_p0568c01║於寺至今祠之寺有雪峰井長水塔清輝堂彩雪橋
B15n0088_p0568c02║柏屏龍槐石梅纓絡松諸景
B15n0088_p0568c03║金粟寺
B15n0088_p0568c04║寺在海鹽縣西南三十六里金粟山下吳赤烏中建
B15n0088_p0568c05║宋濂太平萬壽寺記云吳時江以南尚無佛寺赤烏
B15n0088_p0568c06║中康居沙門僧會為吳大帝祈禱獲釋迦文佛真身
B15n0088_p0568c07║舍利始創三寺一為金陵之保寧一為太平之萬壽
B15n0088_p0568c08║其一即海鹽之金粟也
B15n0088_p0568c09║祇園寺
B15n0088_p0568c10║寺在石門縣西北二十五里梁天監中建寺中有檜
B15n0088_p0568c11║樹相傳梁時所植
B15n0088_p0568c12║八聖寺
B15n0088_p0568c13║寺在湖州府德清縣東韶村梁天監五年青州節度
B15n0088_p0568c14║使沈子真宅一夕鐘磬自鳴堂前井中放白毫光八
B15n0088_p0568c15║道俄有八龍騰空而去子真遂捨宅為寺八年武帝
B15n0088_p0568c16║賜今名吳越王病目常取此井水洗之即愈因賜栴
B15n0088_p0568c17║檀香作井欄宋太宗賜御書祕藏
B15n0088_p0568c18║天聖禪寺
B15n0088_p0568c19║寺在府治北唐中和二年郡人吳言捨宅建寺有古
B15n0088_p0568c20║桂趙孟頫摹為圖顏其堂曰古桂堂殿左右柱舊刻
B15n0088_p0568c21║木為龍盤繞其上不知來自何時忽一日柱龍下飲
B15n0088_p0568c22║池水為老僧所見即還殿柱左右盤錯後有雷雲之
B15n0088_p0568c23║祥二龍遂飛去趙學士之碑歲久亦斷缺不可讀又
B15n0088_p0568c24║謂本殿自是無塵亦名無塵殿又謂學士嘗讀書本
B15n0088_p0568c25║寺就殿壁寫瀟湘烟景二墨竹二為吳中墨妙稱最
B15n0088_p0568c26║襃能教寺
B15n0088_p0568c27║寺在南潯南柵建炎二年金人陷揚州高宗南幸金
B15n0088_p0569a01║人追之帝至潯懼追者見及匿嘉應神祠中月下俄
B15n0088_p0569a02║見泥馬忽動跨之而行遂入杭州舊封康王寺今改
B15n0088_p0569a03║褒能俗呼康王寺
B15n0088_p0569a04║大慈教寺
B15n0088_p0569a05║寺在武康縣東梁普通六年建唐大曆五年僧神悟
B15n0088_p0569a06║欲鑄寺鐘方作念間忽聞空中有聲徹數十里及鐘
B15n0088_p0569a07║成聲聞果如其遠朝命輦至都下中都遽躍入水中
B15n0088_p0569a08║求之不能得宋治平二年改今額
B15n0088_p0569a09║百福寺
B15n0088_p0569a10║寺在孝豐縣東南孝豐鄉靈峰山梁開平元年建沈
B15n0088_p0569a11║樞詩云築室最高處軒窻八面通鑒山流乳液開戶
B15n0088_p0569a12║納薰風即此
B15n0088_p0569a13║精舍禪寺
B15n0088_p0569a14║寺在府城西南唐大中元年改為禪院中有井廣半
B15n0088_p0569a15║畝水甚清湛有靈鰻長數尺背有金線俗呼為鰻菩
B15n0088_p0569a16║薩水旱求禱出見井面
B15n0088_p0569a17║阿育王寺
B15n0088_p0569a18║寺在寧波府阿育王山中晉義熈初建一名廣利寺
B15n0088_p0569a19║梁武帝賜今名寺有阿育所造真身舍利塔又有宸
B15n0088_p0569a20║奎閣貯宋神宗御書蘇軾作記
B15n0088_p0569a21║天童寺
B15n0088_p0569a22║寺在天童山中晉時僧義興結屋山間有一童子日
B15n0088_p0569a23║給薪水後辭去曰吾太白神也言訖不見寺以此得
B15n0088_p0569a24║名
B15n0088_p0569a25║仗錫禪寺
B15n0088_p0569a26║寺在鄞縣西一百二十里奉化餘姚上虞嵊五縣交
B15n0088_p0569a27║界唐龍紀元年天童山紀禪師飛錫至此建立宋寶
B15n0088_p0569b01║慶元年敕賜仗錫延勝院額前有石巖丈餘上刻四
B15n0088_p0569b02║明山心四字乃漢隷也
B15n0088_p0569b03║白龍寺
B15n0088_p0569b04║寺在慈谿縣東十里五代漢乾佑間里人唐居惠捨
B15n0088_p0569b05║址結宇修道講經有白龍矯首室外而聽宋建隆間
B15n0088_p0569b06║重置號白龍院
B15n0088_p0569b07║寶陀寺
B15n0088_p0569b08║寺在普陀落迦山世傳觀音現像於此寺中有潮音
B15n0088_p0569b09║洞善才洞磐陀石三摩地玩月巖真歇巖靈鷲峰觀
B15n0088_p0569b10║音峰洪武初徙寺於鄞縣東三里改名普陀
B15n0088_p0569b11║大能仁寺
B15n0088_p0569b12║寺在紹興府南二里晉許詢捨宅建號祇園寺政和
B15n0088_p0569b13║七年上后土號曰承天効法厚德光大后土皇地祇
B15n0088_p0569b14║詔天下承天僧寺皆改為能仁寺蓋避后土號也
B15n0088_p0569b15║小能仁寺
B15n0088_p0569b16║寺在府西北二里宋開寶六年觀察使錢儀建城中
B15n0088_p0569b17║諸寺獨小能仁習禪持戒旦夕為飯接眾明季時渡
B15n0088_p0569b18║海謁普陀者往反必一飽當春日以百千計鄉人爭
B15n0088_p0569b19║擔米助之未嘗缺也小能仁接眾之名聞於四方叢
B15n0088_p0569b20║林
B15n0088_p0569b21║寶林寺
B15n0088_p0569b22║寺宋元徽元年製法華經維摩經疏僧遺教等與法
B15n0088_p0569b23║華惠基於寶林山下建寺名寶林時有皮道與捨宅
B15n0088_p0569b24║連山造寺山之巔有石岫岫有靈鰻旁有巨人跡錫
B15n0088_p0569b25║杖痕初晉末沙門曇彥與許詢元度同造甎木二塔
B15n0088_p0569b26║未成詢亡久之至梁天監中岳陽王將至彥預告門
B15n0088_p0569b27║人曰許元度來也岳陽亦早承誌公密示至州即入
B15n0088_p0569c01║寺尋訪彥望而曰許元度來何暮昔日浮圖今如故
B15n0088_p0569c02║王曰弟子姓蕭名詧彥曰未達宿命焉得知之遂握
B15n0088_p0569c03║手入室席地王忽悟前身造塔之事宛如今日由是
B15n0088_p0569c04║復修塔塔加壯麗
B15n0088_p0569c05║大善寺
B15n0088_p0569c06║寺在府東一里中有七層浮圖梁天監三年民黃元
B15n0088_p0569c07║寶捨地有錢氏女未嫁而死遺言以奩貲造寺僧澄
B15n0088_p0569c08║貫主其役未期年而成賜名大善屋棟有題字云天
B15n0088_p0569c09║監三年歲次甲申十二月庚子朔八日丁未建宋建
B15n0088_p0569c10║炎中大駕巡幸以州治為行宮而守臣寓治於大善
B15n0088_p0569c11║及移蹕臨安乃復以行宮賜守臣為治所歲時內人
B15n0088_p0569c12║及使命祭攢陵猶館于大善乾道中蓬萊館成乃止
B15n0088_p0569c13║光相寺
B15n0088_p0569c14║寺在府西北三里後漢太守沈勳公宅晉義熙二年
B15n0088_p0569c15║宅有瑞光遂捨為寺安帝賜光相額世說許掾年少
B15n0088_p0569c16║時人以比王苟子許大不平時諸人士及林法師並
B15n0088_p0569c17║在會稽西寺講王亦在焉許意甚忿便往西寺與王
B15n0088_p0569c18║論理共決優劣苦相折挫王遂大屈許復執王理王
B15n0088_p0569c19║執許理更相覆疏王復屈許謂支法師曰弟子向語
B15n0088_p0569c20║何似支從容曰君語佳則佳矣何至相苦耶豈是求
B15n0088_p0569c21║理中之談哉相傳此即西寺
B15n0088_p0569c22║戒珠寺
B15n0088_p0569c23║寺在蕺山南晉右軍王羲之故宅或曰其別業也其
B15n0088_p0569c24║創始者莫考陳大建二年有僧定光來寓寺中耳過
B15n0088_p0569c25║其項擎銀像長立不臥又有天竺僧辨博神異及死
B15n0088_p0569c26║葬山上其形數現後夢語其門人曰必為臥像屋以
B15n0088_p0569c27║壓之我則不現僧定光乃立臥佛像果不復現而所
B15n0088_p0570a01║構華壯敞潔甲于郭內其臥佛殿今尚存其所謂十
B15n0088_p0570a02║大弟子者哀泣其旁或候氣或捫足而佛之父母亦
B15n0088_p0570a03║在焉故又名臥佛寺有竹堂雪軒泰宇閣皆一都登
B15n0088_p0570a04║覽之勝宋紹興中為士人肄業之地策名者常十餘
B15n0088_p0570a05║人巍科接踵此葢山川之秀有以相之也
B15n0088_p0570a06║開元寺
B15n0088_p0570a07║寺在府東南二里五代節度使董昌故宅也後唐長
B15n0088_p0570a08║興元年吳越武肅王建寺蓋處二城之中四方遠近
B15n0088_p0570a09║適均重甍廣殿修廊傑閣大鐘重數千觔聲聞浙江
B15n0088_p0570a10║之湄佛大士應真之像皆雄麗工緻冠絕他剎歲正
B15n0088_p0570a11║月幾望為燈市旁十數郡及海外商賈皆集玉帛珠
B15n0088_p0570a12║犀名香珍藥組繡髹藤之器山積雲委炫耀人目法
B15n0088_p0570a13║書名畫鐘鼎彝器玩好奇物亦間出焉士大夫以為
B15n0088_p0570a14║可配成都藥市宋咸平中僧曉原立戒壇遇聖節則
B15n0088_p0570a15║開以傳度其徒建炎庚戌金人侵之既退羣盜投隙
B15n0088_p0570a16║而至遂焚不遺一椽後雖興葺然未能如初
B15n0088_p0570a17║大中禹跡寺
B15n0088_p0570a18║寺在府東南四里晉義熙十二年驃騎郭將軍偉捨
B15n0088_p0570a19║宅建唐會昌中例廢大中五年僧居元詣闕請僧契
B15n0088_p0570a20║真復興此寺并置禪院於北賜名大中禹跡寺門為
B15n0088_p0570a21║大樓奉五百阿羅漢甚壯麗初釋寺自達磨至慧能
B15n0088_p0570a22║以來禪宗皆寓律寺至百丈山懷海始創為禪居乃
B15n0088_p0570a23║不復寓律寺契真亦懷海弟子是時禪寺雖創尚未
B15n0088_p0570a24║盛行故猶寓禹跡為禪院宋紹興末曾文清公卜居
B15n0088_p0570a25║於越得寺之東偏空舍十餘間居之手種竹日讀書
B15n0088_p0570a26║賦詩其中公平生清約不營尺寸之產所至寓僧舍
B15n0088_p0570a27║蕭然不蔽風雨唯食奉祠之祿假二三老兵僅給使
B15n0088_p0570b01║令而已
B15n0088_p0570b02║天章寺
B15n0088_p0570b03║寺在山陰蘭渚山今蘭亭曲水在其側舊有右軍畫
B15n0088_p0570b04║像及書堂宋至道二年神宗降御書天章之閣四字
B15n0088_p0570b05║既成聖意未愜再書之有內侍奏章獻太后言越州
B15n0088_p0570b06║天章寺天下名山今欲乞皇帝更書一寺字易閣字
B15n0088_p0570b07║以賜太后與帝欣然許之此四字是也紹興八年高
B15n0088_p0570b08║宗降御書蘭亭序石刻元季寺燬於火碑像猶在
B15n0088_p0570b09║天衣寺
B15n0088_p0570b10║寺在山陰法華山前有十峰雙澗晉義熙十三年高
B15n0088_p0570b11║僧曇翼結庵多靈異內使孟覬請置法華寺至梁惠
B15n0088_p0570b12║舉禪師亦隱此山武帝徵之不至昭明太子遺以金
B15n0088_p0570b13║縷木蘭袈裟遂以天衣名寺宋嘉泰中翼公所頂帶
B15n0088_p0570b14║紫檀十二面觀音及梁太子遺舉公金縷木蘭袈裟
B15n0088_p0570b15║紅銀澡瓶紅琉璃鉢猶在寺又有化身普賢及飛來
B15n0088_p0570b16║銅像化身普賢即曇翼所立飛來銅像乃海南無量
B15n0088_p0570b17║壽佛像或云是西域阿育王第四女以姿貌寢陋冀
B15n0088_p0570b18║其端嚴捨金銅鑄像四十九軀首飾火焰足飾蓮花
B15n0088_p0570b19║布散天下為眾生植福之本浮海而至梁武帝以施
B15n0088_p0570b20║山中奉於西序寺多杜鵑花每歲盛開觀者競集寺
B15n0088_p0570b21║後有十峯堂堂之前有唐李邕撰碑斷石尚存
B15n0088_p0570b22║臨江寺
B15n0088_p0570b23║寺在牛頭山一名牛峯寺晉天福中建上有石室旁
B15n0088_p0570b24║有陸太傅書院景德初陸太傅軫與鄉士數人習業
B15n0088_p0570b25║於此嘗遇大雪絕食累日陸公禱山神明日獲二麂
B15n0088_p0570b26║焉聞者歎異及陸公直集賢院來仕鄉邦遣衙校致
B15n0088_p0570b27║祭書室在寺之西北隅今寺僧猶能識其處
B15n0088_p0570c01║大禹寺
B15n0088_p0570c02║寺在禹陵之左梁大同十一年建自唐以來為名剎
B15n0088_p0570c03║唐孟浩然義公禪房詩義公習禪寂結宇依空林戶
B15n0088_p0570c04║外一峰秀堦前眾壑深即此
B15n0088_p0570c05║雲門寺
B15n0088_p0570c06║寺在雲門山或謂雲門寺本東面主秦望而對陶堰
B15n0088_p0570c07║等山如列屏障會昌廢寺後止存一小殿南面者未
B15n0088_p0570c08║毀遂附益以為寺非復舊址而舊址乃多犂以為田
B15n0088_p0570c09║宋紹興中淮僧廣勤為雍熙副院嘗因牛足陷得小
B15n0088_p0570c10║銅佛像於田中蓋古雲門寺地也
B15n0088_p0570c11║雲門廣孝寺
B15n0088_p0570c12║寺在雲門山晉義熙三年建寺有彌陀道塲門外有
B15n0088_p0570c13║橋亭名麗句亭刻唐以來名士詩最多先唐時雲門
B15n0088_p0570c14║止有此一寺後乃裂而為四有宋高宗御書傳忠廣
B15n0088_p0570c15║孝之寺六字碑寺之前有辯才塔今按虞集所撰記
B15n0088_p0570c16║雲門傳考其沿革有分合寺在雲門山者皆得稱以
B15n0088_p0570c17║雲門寺故昔人題味動曰雲門今雲門與廣孝分為
B15n0088_p0570c18║二
B15n0088_p0570c19║明覺寺
B15n0088_p0570c20║寺在刺涪山唐開元十八年建有千歲和尚塔亦有
B15n0088_p0570c21║碑而其說荒怪不可考質然院頗幽絕可愛門外諸
B15n0088_p0570c22║峯如柳柳州所謂林立四野者入門石壁屹立盛夏
B15n0088_p0570c23║爽然如秋
B15n0088_p0570c24║福慶寺
B15n0088_p0570c25║寺在府城東南七十里晉將軍何充宅也世傳充常
B15n0088_p0570c26║設大會有一僧形容甚醜齋畢擲鉢騰空而去且曰
B15n0088_p0570c27║此當為寺號靈嘉遂捨為靈嘉寺寺有于闐鐘
B15n0088_p0571a01║末壽寺
B15n0088_p0571a02║寺在金雞山之北晉咸和中丹陽人高理浦中獲一
B15n0088_p0571a03║金像後有西域五僧至理家云昔遊天竺得阿育王
B15n0088_p0571a04║像至鄴藏河濱夢王謂曰吾東遊為公所獲理驚出
B15n0088_p0571a05║像五僧見之放光勅送像藏于寺
B15n0088_p0571a06║正覺寺
B15n0088_p0571a07║寺在菩提山中之南晉開運元年建初名菩提院後
B15n0088_p0571a08║改今額寺周圍皆山唯有一徑屈曲通山麓水從峽
B15n0088_p0571a09║中出跨峽一小橋橋旁有一指石一指點之即動以
B15n0088_p0571a10║手力推則屹然峽內又有喝開石相傳舊有菩提樹
B15n0088_p0571a11║生子必一百八顆
B15n0088_p0571a12║龍泉寺
B15n0088_p0571a13║寺在餘姚龍泉山自山麓至絕頂殿閣儼然背山面
B15n0088_p0571a14║水為一邑佳處寺額三字作歐陽率更體或云即歐
B15n0088_p0571a15║書未知然否虞世南王安石輩皆棲于此宋天子幸
B15n0088_p0571a16║之今漸蕪廢
B15n0088_p0571a17║積慶寺
B15n0088_p0571a18║寺在燭溪湖之梅梁山宋史巖之功德院也清流當
B15n0088_p0571a19║門景物幽勝寺前石碑宋理宗御書積慶教寺四大
B15n0088_p0571a20║字上又作行書賜史巖之四字鈐以玉璽今後殿已
B15n0088_p0571a21║廢惟正殿在四壁亦不完僧房十餘間別在溪邊而
B15n0088_p0571a22║山十餘頃田三百餘畞僧猶享其利御書碑今折為
B15n0088_p0571a23║兩段半埋草中
B15n0088_p0571a24║龍藏寺
B15n0088_p0571a25║寺在嵊縣靈芝鄉梁天監二年建號龍宮院有巨并
B15n0088_p0571a26║深浚水色紺寒疑有蛟龍居焉又有老松如龍數百
B15n0088_p0571a27║年物也唐李紳少嘗經游後領郡因新之復為作文
B15n0088_p0571b01║刻石以記
B15n0088_p0571b02║寶相寺
B15n0088_p0571b03║寺在新昌縣南明之陽齊末明中僧護嘗隱於此護
B15n0088_p0571b04║始到夜聞鐘磬仙樂之音又時現佛像煒煌可駭由
B15n0088_p0571b05║是啟願鑿百尺彌勒佛像像成端嚴偉特名聞中外
B15n0088_p0571b06║其取異者像自石中鑿出佛身之後石壁之上有自
B15n0088_p0571b07║然圓暈如大車輪正當佛首而四方闊狹一同無毫
B15n0088_p0571b08║釐差
B15n0088_p0571b09║天寧寺
B15n0088_p0571b10║寺在台州府臨海縣東南巾子山下元至正間有僧
B15n0088_p0571b11║十八附船渡海而來先見夢于葛令比至船則木像
B15n0088_p0571b12║存焉因奉置大殿左右明洪武中僧宗泐奉詔來寺
B15n0088_p0571b13║闡揚臨濟禪宗法裔遂盛于台相傳梁岳陽王得釋
B15n0088_p0571b14║迦舍利建塔七所存止此又傳有齊眉大師趺化如
B15n0088_p0571b15║生塔於寺之東隅宋貢院後有小浮圖存焉舊銅鐘
B15n0088_p0571b16║一唐乾元癸亥所鑄又有佛牙香二株沉香觀音及
B15n0088_p0571b17║宋時累朝所賜宸翰甚眾今佛牙香尚畱云
B15n0088_p0571b18║延恩寺
B15n0088_p0571b19║寺在縣東南七十九里舊名湧泉晉泰康中建因任
B15n0088_p0571b20║旭女弟卓庵誦蓮經俄有泉自地湧出生蓮花故名
B15n0088_p0571b21║其後聖僧懷玉飛錫於此涅槃真骨尚存禱祀多驗
B15n0088_p0571b22║保壽寺
B15n0088_p0571b23║寺在臨海縣東南七里有三目觀音像舊傳天聖初
B15n0088_p0571b24║有一木泝潮而至泊於院山浮圖之下時見異光僧
B15n0088_p0571b25║惟諒遂以為像奉安日剨然有聲視其目自裂為三
B15n0088_p0571b26║極靈感禱雨祈嗣皆有應驗故禱者益眾誕日尤甚
B15n0088_p0571b27║普濟寺
B15n0088_p0571c01║寺在臨海縣東七里有僧法腴庵於西山持呪水湧
B15n0088_p0571c02║以療疾立愈側有井井上有亭舊有秀野亭地多梅
B15n0088_p0571c03║花
B15n0088_p0571c04║善濟寺
B15n0088_p0571c05║寺在臨海縣東南一百二十里金鼇山本祥符塔院
B15n0088_p0571c06║宋建炎中高宗避敵至此回杭賜今額又賜箔金三
B15n0088_p0571c07║十兩度僧三人有御座尚存西有如畫軒下瞰長江
B15n0088_p0571c08║前挹海門諸峯
B15n0088_p0571c09║無礙寺
B15n0088_p0571c10║寺在臨海縣東南一百三十四里梁時嘉法師建舊
B15n0088_p0571c11║傳僧灌頂常升座講經時海寇擁兵以入見持幟戟
B15n0088_p0571c12║者甚盛身皆丈餘駭而竄院有千佛像舊傳章安客
B15n0088_p0571c13║舟艤江滸挽之不下遇一僧略以指撮取舟遂行共
B15n0088_p0571c14║載至回浦僧墮水須臾浮出一石乃此像也明嘉靖
B15n0088_p0571c15║間廢惟金沙佛像碑記尚存
B15n0088_p0571c16║清修寺
B15n0088_p0571c17║寺在臨海縣東南一百一十五里建炎初高宗泊舟
B15n0088_p0571c18║金鼇山渡江登覽御書清修風景千年在滄海烟嵐
B15n0088_p0571c19║一笑開之句
B15n0088_p0571c20║靈石寺
B15n0088_p0571c21║寺在黃巖縣西五十里海寇孫恩屯兵其處忽有飛
B15n0088_p0571c22║石擊之賊懼退遂改名靈石有智顗翻經臺唐李義
B15n0088_p0571c23║著書堂又有飛來石或傳自西北飄墜於此一鐘頗
B15n0088_p0571c24║鉅云自海門浮至鐫西度鐘三字又云昔有異人塑
B15n0088_p0571c25║殿中佛像期以十旬啟門僧怪之未及期而啟忽有
B15n0088_p0571c26║雙鶴飛出視所塑纔二像珠髻光起熒然故名耀珠
B15n0088_p0571c27║殿
B15n0088_p0572a01║壽寧寺
B15n0088_p0572a02║寺在寧海南一十里門外有石高數尺許石〡有紹
B15n0088_p0572a03║聖中高述陳安道以下題字其西三十步有洗腸井
B15n0088_p0572a04║其水白色旱澇不損益太宗搜訪名山工部侍郎王
B15n0088_p0572a05║化基奏聞至道元年遣內侍裴愈手捧御書三十軸
B15n0088_p0572a06║以賜後多散逸
B15n0088_p0572a07║無相寺
B15n0088_p0572a08║寺在天台縣西南三十五里有僧師簡以杖叩臥龍
B15n0088_p0572a09║起雨故名遠近勝槩凡十
B15n0088_p0572a10║明巖寺
B15n0088_p0572a11║寺在天台縣西南七十里吳越昭儀孫氏捨資俾天
B15n0088_p0572a12║台鎮將陳希靖建即僧全宰棲禪處更名明巖介居
B15n0088_p0572a13║巖谷間道狹不容軌入門兩石夾峙堂宇半居巖下
B15n0088_p0572a14║大槩如寒山石
B15n0088_p0572a15║白巖寺
B15n0088_p0572a16║寺在天台縣西北三十里宋僧普羅憩此地有神江
B15n0088_p0572a17║白郎告曰此吾居也以師德業尊廣願推此室相奉
B15n0088_p0572a18║遂呼白巖
B15n0088_p0572a19║萬年寺
B15n0088_p0572a20║寺在天台縣西北五十里晉興寧中僧曇獻憩此四
B15n0088_p0572a21║顧八峰回抱雙澗合流以為真福地也有親到堂以
B15n0088_p0572a22║宋仁宗賜衣時口宣有如朕親到之語故名又有妙
B15n0088_p0572a23║蓮閣覽眾亭淳熙十四年日本國僧榮西建三門西
B15n0088_p0572a24║廡仍開大池香積有釜極深廣世傳閣提首那尊者
B15n0088_p0572a25║所鑄也
B15n0088_p0572a26║高明寺
B15n0088_p0572a27║寺在天台縣東北三十里清泰三年號智者幽溪道
B15n0088_p0572b01║塲今殿前有石經幢刻云天福二年捨入幽溪禪院
B15n0088_p0572b02║可驗也故老相傳謂先此惟喬木參天薜蘿翳穴麏
B15n0088_p0572b03║䴥是居樵牧罕至智者大師時居佛隴講淨明經為
B15n0088_p0572b04║風飄翩翩不下乃杖錫披荊尋徑所詣行五里許風
B15n0088_p0572b05║息而經憩此大師乃即其地以營淨居智者十二剎
B15n0088_p0572b06║此其一也
B15n0088_p0572b07║闡法寺
B15n0088_p0572b08║寺在天台縣南五里晉督護將軍劉元捨宅建名建
B15n0088_p0572b09║平舊傳元因遇雨感金錢之異建寺原在縣南五十
B15n0088_p0572b10║步後有鴿子和尚徙今地號鴿子道塲寺側有靈龜
B15n0088_p0572b11║峰又有綴石坡草木蒙茂左右溪流縈帶民居皆桃
B15n0088_p0572b12║花熙春彌望如綺錯焉至祥符元年改今額
B15n0088_p0572b13║妙相寺
B15n0088_p0572b14║寺在寧海縣東三百步有鐵爐係建文三年鑄上鐫
B15n0088_p0572b15║典史魏澤名魏公原以刑部尚書謫官保全方正學
B15n0088_p0572b16║遺孤嘉定張鴻磐有妙相寺鐵爐詩
B15n0088_p0572b17║天寧寺
B15n0088_p0572b18║寺在金華府城內宋大中祥符間建面對溪山舊有
B15n0088_p0572b19║石浮圖可以盡覽一郡之勝
B15n0088_p0572b20║密印寺
B15n0088_p0572b21║寺在府治北百四十五步舊名永福吳越錢氏建宋
B15n0088_p0572b22║大中祥符間更名密印有塔九級屹峙雲際中玲瓏
B15n0088_p0572b23║可梯治平初建明隆慶初重修侍郎王崇有記
B15n0088_p0572b24║西巖寺
B15n0088_p0572b25║寺在府城北四十里舊名赤松巖寺梁大同間建寺
B15n0088_p0572b26║有鐵羅漢五百一十八尊
B15n0088_p0572b27║石佛寺
B15n0088_p0572c01║寺在金華縣東北四十里舊名赤松巖寺梁大同間
B15n0088_p0572c02║僧道瓊止於山南聞金石讚唄之音緣巖而上見琢
B15n0088_p0572c03║成大石佛一軀高可六丈趺坐儼然因建寺有鐵羅
B15n0088_p0572c04║漢五百十八尊宋改今額
B15n0088_p0572c05║法隆寺
B15n0088_p0572c06║寺在金華縣南三里寺前經幢高可五丈刻云唐大
B15n0088_p0572c07║中十一年立其幢累石為之青綠色製琢精奇幢下
B15n0088_p0572c08║石隙周匝有大金錢徑二寸許以杖舉之宛轉其中
B15n0088_p0572c09║竟莫之得俗呼金錢寺
B15n0088_p0572c10║智者寺
B15n0088_p0572c11║寺在金華縣北十五里梁武帝召樓約受戒號智者
B15n0088_p0572c12║國師辭還適谷口見白氣浮空曰茲地當興三寶普
B15n0088_p0572c13║通間勅造智者禪寺
B15n0088_p0572c14║文峯崇慧禪寺
B15n0088_p0572c15║寺在蘭谿縣南二十里地名大經塢奇秀天設羣巒
B15n0088_p0572c16║環拱順治甲午里人郭爾儒兄弟延僧樵之淨玉開
B15n0088_p0572c17║山僧得石雨老人之傳有法語四卷行世遠近多重
B15n0088_p0572c18║之
B15n0088_p0572c19║寶林禪寺
B15n0088_p0572c20║寺在蘭谿縣南二十五里雲黃山下梁普通元年傅
B15n0088_p0572c21║大士依雙檮木結庵大同六年即其地建寺因名雙
B15n0088_p0572c22║林
B15n0088_p0572c23║智度教寺
B15n0088_p0572c24║寺在義烏縣西四十里五雲山唐智忍禪師修行之
B15n0088_p0572c25║地大順二年僧彥休過此里人建院曰臥雲吳越錢
B15n0088_p0572c26║元懿為婺州刺史建殿落成五色雲見因名五雲宋
B15n0088_p0572c27║大中祥符間賜額智度院後改寺
B15n0088_p0573a01║九峯禪寺
B15n0088_p0573a02║寺在湯溪縣南十里九峯山下梁天監間嵩頭陀卓
B15n0088_p0573a03║錫於此寺有三賢堂祀先賢龍丘萇徐伯貞徐安珍
B15n0088_p0573a04║證果禪寺
B15n0088_p0573a05║寺在湯溪縣西北十五里梁天監間達摩禪師基有
B15n0088_p0573a06║僧鑿井於佛殿東閣二十步深三十丈得古銅鉢盂
B15n0088_p0573a07║上有覺地二字因以名其室寺有宋濂書額尚在
B15n0088_p0573a08║妙法院
B15n0088_p0573a09║院在金華縣南五十里晉天福間僧道密自天台來
B15n0088_p0573a10║結庵於此白光自口出成白蓮花屬天經夕不散日
B15n0088_p0573a11║啖草根野蔌惟誦法華經里人申寒迎之下山捐地
B15n0088_p0573a12║建剎郡上其事賜名法華
B15n0088_p0573a13║禪定院
B15n0088_p0573a14║院在金華縣東七十里昔時山旁鐘磬流音莫知所
B15n0088_p0573a15║來有二獸似狼白耳長尾止於山麓眾逐之亟去厥
B15n0088_p0573a16║明一僧年可六七十眉長六七寸自稱頭陀禪師循
B15n0088_p0573a17║獸路而下指曰可於此置禪定院僧忽不見鄉人異
B15n0088_p0573a18║之梁大同二年內史李景翊表立是院唐咸通間賜
B15n0088_p0573a19║額
B15n0088_p0573a20║乾明禪寺
B15n0088_p0573a21║寺在衢州府城南三十五里舊名開明禪院宋端拱
B15n0088_p0573a22║九年僧開明禪師儀召宴赴闕賜對便殿未幾乞還
B15n0088_p0573a23║山詔開明院為明禪院有禪師尊體
B15n0088_p0573a24║大中祥符寺
B15n0088_p0573a25║寺在西安縣治西北太平寰宇記云吳征討將軍鄭
B15n0088_p0573a26║平公捨宅建寺唐中書侍郎平章事陸宣公給田千
B15n0088_p0573a27║餘畞以飯僧
B15n0088_p0573b01║天寧萬壽禪寺
B15n0088_p0573b02║寺在西安縣治西華豐樓先有金華聖者定光古佛
B15n0088_p0573b03║坐化於此真身漆布祈禱有應及火厥體巋然獨存
B15n0088_p0573b04║宋趙清獻公有贊宋末六都義士楊復義捨田四百
B15n0088_p0573b05║餘畞以飯僧
B15n0088_p0573b06║保安寺
B15n0088_p0573b07║寺在常山縣北二十五里吳越侍御史江景房建建
B15n0088_p0573b08║隆初吳越納土景房歸隱開化桂巖曾為里人白其
B15n0088_p0573b09║冤送金十鎰以謝景房笑斥之里人以金買地入寺
B15n0088_p0573b10║重構院宇創祠堂塑景房像
B15n0088_p0573b11║靈山寺
B15n0088_p0573b12║寺在開化縣西五十步相傳五代時有兩僧來止其
B15n0088_p0573b13║一嘗夜出人見有秉燭前導者已忽不見其一嘗夜
B15n0088_p0573b14║臥榻上有蛇蜿蜒與居號曰役鬼禪師臥蛇禪師大
B15n0088_p0573b15║德後皆化去宋皇祐辛卯僧清臣始建寺於山麓其
B15n0088_p0573b16║兩僧舊居嘗有神光詔賜今額元初兵燬
B15n0088_p0573b17║崇勝教寺
B15n0088_p0573b18║寺在嚴州府建德縣西三十里宋大中祥符八年賜
B15n0088_p0573b19║名崇勝院時有僧義澄真宗嘗賜以御札詩云正觀
B15n0088_p0573b20║心地法色相本皆空禪慧明宗性超然萬法中院舊
B15n0088_p0573b21║有真宗仁宗皇太后太妃賜義澄劄子御書
B15n0088_p0573b22║龍華寺
B15n0088_p0573b23║寺在淳安縣南四十五里舊名永泰寺不知所建年
B15n0088_p0573b24║代圖經云寺有寶大二年都嵒將方鄴等乞重修狀
B15n0088_p0573b25║及有寶大三年睦州請僧住持帖按寶大寶正皆錢
B15n0088_p0573b26║氏年號則此寺蓋建於五代以前也宋政和三年以
B15n0088_p0573b27║犯哲宗陵名改賜今額
B15n0088_p0573c01║龍泉寺
B15n0088_p0573c02║寺在淳安縣東五十五里舊名龍泉院唐咸通七年
B15n0088_p0573c03║建院有泉一泓出雲雨以蘇旱乾疑有龍在焉因以
B15n0088_p0573c04║名宋政和六年縣人裒錢一新諫議大夫江公望為
B15n0088_p0573c05║之記且載龍泉之異其略曰一斛之水甚微龍託之
B15n0088_p0573c06║而神濡為膏澤以福於人而佛祠託之以興云
B15n0088_p0573c07║圓通院
B15n0088_p0573c08║院在府城東興仁門外東津山上唐善道和尚開山
B15n0088_p0573c09║院有觀音像遇旱祈雨輒應宋紹興七年知州胡寅
B15n0088_p0573c10║送趙抃詩有寺亭高絕面靈山迤邐羣峰不可攀之
B15n0088_p0573c11║句即此
B15n0088_p0573c12║柵源院
B15n0088_p0573c13║院在淳安縣東北昌期鄉不知所建年代圖經云院
B15n0088_p0573c14║有至道三年知縣孫讜撰重建殿宇記有云越王勾
B15n0088_p0573c15║踐襲吳兵行之際於此源口立砦柵千載而下始有
B15n0088_p0573c16║是寺因地而稱又曰寺有聖者像鄉民歲時水旱疾
B15n0088_p0573c17║疫有禱必獲應又曰院壁有咸通十三年沙門師魯
B15n0088_p0573c18║書武宗詔毀天下佛寺聖者之像巋然曾不焦壞洎
B15n0088_p0573c19║像教復興吳人王璿得之於山塢泥潦之中相好儼
B15n0088_p0573c20║然益彰是教之不可泯其大要如此
B15n0088_p0573c21║江心寺
B15n0088_p0573c22║寺在溫州府城北江中寺有東西二塔一名龍翔興
B15n0088_p0573c23║慶院宋建炎初高宗航海駐蹕於此御書清暉浴光
B15n0088_p0573c24║二軒扁刻於石
B15n0088_p0573c25║仙巖聖壽禪寺
B15n0088_p0573c26║寺在樂清縣崇泰鄉仙巖山唐至德間建乃天下第
B15n0088_p0573c27║二十六福地宋陳止齋讀書於此朱晦菴訪之書溪
B15n0088_p0574a01║山第一四字唐司空圖有溫州仙巖寺銘
B15n0088_p0574a02║佛日寺
B15n0088_p0574a03║寺在處州府城南五里宋建寺左有高陽洞前有爽
B15n0088_p0574a04║氣亭
B15n0088_p0574a05║福林寺
B15n0088_p0574a06║寺在白雲山唐建寺前有鏡心池亭西有青山亭
B15n0088_p0574a07║崇仁寺
B15n0088_p0574a08║寺在龍泉縣南五里五代時建有華嚴寶塔宋何執
B15n0088_p0574a09║中嘗題詩於塔頂
B15n0088_p0574a10║寶勝院
B15n0088_p0574a11║院在縉雲縣南三里有石塔高數丈王雋詩山中石
B15n0088_p0574a12║塔不知年七級嵯峨尚宛然玉柱高擎天咫尺金蓮
B15n0088_p0574a13║光照界三千即此
B15n0088_p0574a14║江西通志
B15n0088_p0574a15║普賢寺
B15n0088_p0574a16║寺在南昌府城惠民門內晉故禪居寺隆安四年太
B15n0088_p0574a17║守熊鳴鵠捨宅建改為隆興院會昌間觀察使裴休
B15n0088_p0574a18║迎希運禪師居此南唐保大二年刺史邊鎬以鐵二
B15n0088_p0574a19║十萬觔鑄普賢乘白象寺遂以普賢名明永樂間重
B15n0088_p0574a20║建
B15n0088_p0574a21║延慶寺
B15n0088_p0574a22║寺在府城順化門內晉建武元年得琉璃佛像詔建
B15n0088_p0574a23║寺以處之名琉璃寺唐咸通二年觀察使嚴譔表請
B15n0088_p0574a24║重建因延慶節奏改今名
B15n0088_p0574a25║大安寺
B15n0088_p0574a26║寺在府城北初名東寺有鐵香爐高六尺許識云赤
B15n0088_p0574a27║烏元年造晉時西域僧安世高本安息王太子避位
B15n0088_p0574b01║來止於此遂名大安寺唐武德間改為宣明寺大中
B15n0088_p0574b02║間又改普濟寺明初重建復今名
B15n0088_p0574b03║香城寺
B15n0088_p0574b04║寺在西山晉僧白雲善六戊法因寇亂以杳遍插山
B15n0088_p0574b05║口煙遂為城寇見遠遁民賴脫患
B15n0088_p0574b06║總持寺
B15n0088_p0574b07║寺在府城進賢門內唐開元中建舊名總持院寺內
B15n0088_p0574b08║有龍井祈雨屢驗
B15n0088_p0574b09║末寧寺
B15n0088_p0574b10║寺一名上藍寺在府城初郡故子城西有蛟井在梁
B15n0088_p0574b11║豫章王師葛鱏宅東南天監中龍𩰚井中豫章王蕭
B15n0088_p0574b12║綜造大佛鎮之鱏復於太清初捨宅名大佛寺唐開
B15n0088_p0574b13║元間改為開元寺又貢院亦稱開元寺址有唐明皇
B15n0088_p0574b14║銅像號真容殿大曆間馬祖建道塲於此大中間燬
B15n0088_p0574b15║後南平王鍾傳奏復建為上藍院以居上藍山僧令
B15n0088_p0574b16║超宋真宗時改承天寺政和間改能仁寺明初以寺
B15n0088_p0574b17║址創南昌縣治遷寺於元故帝師殿一云即鍾傳之
B15n0088_p0574b18║故居明景泰間更名末寧為祝釐習禮之所有藏經
B15n0088_p0574b19║閣順治戊子會城之變兵馬蹂躪梵宇傾圮住持僧
B15n0088_p0574b20║照福募緣修葺總督張朝璘巡撫董衛國倡率文武
B15n0088_p0574b21║各官捐資重修大殿鼎建藏經閣鑄丈六金身佛像
B15n0088_p0574b22║改名佑清寺
B15n0088_p0574b23║興福寺
B15n0088_p0574b24║寺在府城南宋悟覺禪師講經有白蛇來聽又呼蛇
B15n0088_p0574b25║聽寺
B15n0088_p0574b26║龍光寺
B15n0088_p0574b27║寺在府城北龍沙岡三面積沙蜿蜒擁抱南有蓮池
B15n0088_p0574c01║池水澄瑩不受沙侵如山律師說戒處布政使陸長
B15n0088_p0574c02║庚重修
B15n0088_p0574c03║桑林寺
B15n0088_p0574c04║寺在南昌縣六十四都舊名延福寺唐武德五年建
B15n0088_p0574c05║有建炎二年鐘一宣和六年石一
B15n0088_p0574c06║大雄寺
B15n0088_p0574c07║寺在南昌縣十八都瑤湖西汊唐世有大雄村善士
B15n0088_p0574c08║建齋飛旛至此因建寺以大雄名
B15n0088_p0574c09║崇因寺
B15n0088_p0574c10║寺在進賢縣上坊宋治平三年賜額宋晏殊舉神童
B15n0088_p0574c11║過此作詩有云苔逕雨餘堆落葉石樓風靜鎖閒雲
B15n0088_p0574c12║寶雲寺
B15n0088_p0574c13║寺在奉新縣東北梁太清初建殿中有七寶石五色
B15n0088_p0574c14║爛然潤澤可愛舊存鐵鑄菩薩像五十三軀南唐祕
B15n0088_p0574c15║書郎陳用覺作寶雲寺碑
B15n0088_p0574c16║百丈寺
B15n0088_p0574c17║寺在百丈山唐大智禪師創建一名大智禪院有柳
B15n0088_p0574c18║公權所書法正禪碑相傳寺後有青猿聽大智講經
B15n0088_p0574c19║講罷長嘯而去寺南有靈境亭
B15n0088_p0574c20║惠安寺
B15n0088_p0574c21║寺在奉新縣西寺前瞰溪流有兼勝閣登之盡見溪
B15n0088_p0574c22║山之勝宋分寧黃庭堅書閣榜
B15n0088_p0574c23║雙林寺
B15n0088_p0574c24║寺在靖安縣繡谷峰梁天監間西域沙門竺曇忽過
B15n0088_p0574c25║此稱其山水似西天婆羅雙林間如來說法之地因
B15n0088_p0574c26║名唐柳公權書門額曰大中雙林禪寺嘉禾彭輅詩
B15n0088_p0574c27║有云地脉遙分雙樹下雲屏高對萬峰聯
B15n0088_p0575a01║寶峯寺
B15n0088_p0575a02║寺在石門山初名泐潭唐馬祖藏塔於此有權德與
B15n0088_p0575a03║碑張商英記寺有選佛堂藕潭釣磯冕旒山諸勝
B15n0088_p0575a04║雲堂院
B15n0088_p0575a05║院在新建縣梅嶺唐僧貫休居此有山居詩休嘗畫
B15n0088_p0575a06║羅漢已畢十五身忽從禪定起自寫本身以足之今
B15n0088_p0575a07║第十六身是
B15n0088_p0575a08║永福寺
B15n0088_p0575a09║寺在饒州府治東梁鄱陽王蕭恢捨宅為寺天聖二
B15n0088_p0575a10║年有二異僧至建石塔高三十丈元至正二十五年
B15n0088_p0575a11║劚基得玻璃瓶中貯甘露貢於朝遂詔以甘露名其
B15n0088_p0575a12║門明宣德七年遷府治於右隙地唐司馬姑蘇顧况
B15n0088_p0575a13║有詩
B15n0088_p0575a14║馬祖禪寺
B15n0088_p0575a15║寺唐初大師行脚至此見山頂址俱石如立馬狀因
B15n0088_p0575a16║名馬祖至宋咸平二年僧幻菴修行其中通禪慧元
B15n0088_p0575a17║李兵燬明洪武初重興二十五年歸併中興道院靈
B15n0088_p0575a18║山庵入寺為叢林禪寺永樂八年增三山飯堂
B15n0088_p0575a19║東臺寺
B15n0088_p0575a20║寺唐景福元年建名資勝寺宋淳祐間檀越楊漢兄
B15n0088_p0575a21║弟三人俱登進士第漢為東臺官奏陞為東臺資勝
B15n0088_p0575a22║寺元季兵燬明洪武初重興
B15n0088_p0575a23║寶積寺
B15n0088_p0575a24║寺在浮梁縣北隅唐大中建宋佛印修戒於此手植
B15n0088_p0575a25║二柏有詩元末寺壞明洪武甲子年重興後有三賢
B15n0088_p0575a26║堂祀蘇軾黃庭堅佛印
B15n0088_p0575a27║天寧寺
B15n0088_p0575b01║寺在廣信府上饒縣耆德坊吳周瑜故宅址也唐覺
B15n0088_p0575b02║範洪禪師開山賜額報恩光孝禪院宋政和二年改
B15n0088_p0575b03║今名
B15n0088_p0575b04║景德寺
B15n0088_p0575b05║寺在上饒縣南一里許舊有十五小院曰薌巖曰浴
B15n0088_p0575b06║佛曰報恩曰水陸曰孔雀曰文殊曰普賢曰慈氏曰
B15n0088_p0575b07║禪月曰玉白曰戒壇曰齋庫曰泗州曰廣信曰尊聖
B15n0088_p0575b08║俱宋景德間建今存者報恩孔雀水陸慈氏而已明
B15n0088_p0575b09║洪武二十四年立為叢林
B15n0088_p0575b10║普寧寺
B15n0088_p0575b11║寺在玉山縣信豐鄉宋皇祐間建寺後有武安塔宋
B15n0088_p0575b12║陸子靜有詩謝禹武安塔有賦
B15n0088_p0575b13║鵝湖寺
B15n0088_p0575b14║寺在鉛山縣北十五里舊名壽禪院以鵝湖山改今
B15n0088_p0575b15║名唐代宗大曆中大義禪師披荊振錫結菴峰頂後
B15n0088_p0575b16║順宗朝以庵置峰頂禪院第二代雪峰敷禪師移臨
B15n0088_p0575b17║官道咸平中賜宸翰歲許度僧景德四年改賜鵝湖
B15n0088_p0575b18║有大義真身慈濟菴通濟廟大義泉新羅捨身崖御
B15n0088_p0575b19║書閣說法堂臨深妙峯躡雲雙松諸亭皆經兵燬宋
B15n0088_p0575b20║太宗仁宗真宗有詩唐宋名人多題味是為邑之禪
B15n0088_p0575b21║院第一道傍長松延袤十餘里云大義所植明萬曆
B15n0088_p0575b22║間養菴禪師自臨濟卓錫寺中重興法席戒律精嚴
B15n0088_p0575b23║遠近尊師之宗風復振唐韋處厚有碑宋曾鞏有佛
B15n0088_p0575b24║殿記明顧錫疇有養菴和尚碑
B15n0088_p0575b25║海智寺
B15n0088_p0575b26║寺在鉛山縣東南五十里距大塵山之巔極為懸峻
B15n0088_p0575b27║唐昭宗景福二年為龍福院治平二年改賜有法雲
B15n0088_p0575c01║堂堂之中有靈泉今為邑第三禪院
B15n0088_p0575c02║章法院
B15n0088_p0575c03║院在鉛山縣東四十里踞天柱山唐僧道和駐錫其
B15n0088_p0575c04║下四方諸禪競宗之初結草庵後代遂為精藍昭宗
B15n0088_p0575c05║乾寧五年西林院宋治平二年改賜高林蓊鬱飛湍
B15n0088_p0575c06║激洄有中和堂光閣芙蓉軒水月池左之銅鐘天順
B15n0088_p0575c07║二年檢校廬州刺史張崇鑄或曰與上藍鐘同時有
B15n0088_p0575c08║端拱元年觀音寺僧令休碑今為邑第二禪院張固
B15n0088_p0575c09║和游章法院詩劃見地與藏勝境始知天柱是名山
B15n0088_p0575c10║歸宗寺
B15n0088_p0575c11║寺在南康府紫霄峰下晉王羲之故宅僧佛馱耶自
B15n0088_p0575c12║西來羲之施宅為寺唐智常禪師居之宋嘉祐間周
B15n0088_p0575c13║伯祥捨錢增修
B15n0088_p0575c14║開先寺
B15n0088_p0575c15║寺在廬山南麓南唐李中主問舍於五老峰下野夫
B15n0088_p0575c16║獻之買為書堂及即位以為寺名開先太平興國二
B15n0088_p0575c17║年賜名開先華藏明天順初都綱大然請賜今額
B15n0088_p0575c18║能仁羅漢寺
B15n0088_p0575c19║寺宋咸平間廣濟堅禪師建寺成章聖皇后夢十八
B15n0088_p0575c20║應真乞歸廬山已而高麗來貢佛及羅漢金像詔就
B15n0088_p0575c21║寺奉置因併賜藏經土田瑪瑙琴象皮鼓
B15n0088_p0575c22║雲居禪寺
B15n0088_p0575c23║寺在建昌縣世傳顏雲捨宅為寺又云僧道容相地
B15n0088_p0575c24║為之江西節度使王鍾傳奏賜額曰龍昌宋改曰真
B15n0088_p0575c25║如仁宗書飛白字及賜僧了元袈裟晏殊為記
B15n0088_p0575c26║凌霄崖院
B15n0088_p0575c27║院一名明真院唐僧馬祖建今馬祖洞猶存傍有石
B15n0088_p0576a01║梵亭臺泉石幽秀
B15n0088_p0576a02║上大林寺
B15n0088_p0576a03║寺在九江府廬山之巔晉創元末兵燬明宣德年間
B15n0088_p0576a04║增修寺前有寶樹二株莫紀其年曲幹垂枝圓旋如
B15n0088_p0576a05║蓋
B15n0088_p0576a06║天池寺
B15n0088_p0576a07║寺在廬山之巔上有一池四時不涸宋嘉定間開創
B15n0088_p0576a08║塔係韓𠈁胄所造元壬辰兵燬明洪武六年復建太
B15n0088_p0576a09║祖因周顛賜碑記及銅鐘象鼓中大佛三尊
B15n0088_p0576a10║臥雲寺
B15n0088_p0576a11║寺在烏龍潭下元僧東巖復創宋時有僧朝太宗勘
B15n0088_p0576a12║之曰朕聞臥雲深處不朝天僧無語
B15n0088_p0576a13║竹林寺
B15n0088_p0576a14║寺在天池之南有名無寺惟鐘鼓燈影可憑時或見
B15n0088_p0576a15║之石罅中有清虛靈臺四字外有竹林寺三字李夢
B15n0088_p0576a16║陽云非篆非隷周顛僊筆也
B15n0088_p0576a17║烏竹寺
B15n0088_p0576a18║寺在瑞昌縣甘露鄉宋建元末廢明萬曆間土人伐
B15n0088_p0576a19║薪見羅漢像古甚所求甚應乃新之
B15n0088_p0576a20║檗禪寺
B15n0088_p0576a21║寺在瑞昌縣黃茅山麓棟柱牕櫺無一非石雕鏤精
B15n0088_p0576a22║巧丹艧輝煌舊名北禪雲居晦山禪師有時題壁重
B15n0088_p0576a23║訂今名
B15n0088_p0576a24║上鍾山觀音巖寺
B15n0088_p0576a25║寺在湖口縣南唐咸通元年僧雪峯創院名崇壽宋
B15n0088_p0576a26║隆興以來圮壞僧重修建改今額元至正二十三年
B15n0088_p0576a27║八月初八日明太祖駐師南湖嘴征陳友諒幸本寺
B15n0088_p0576b01║御書濟巖二字
B15n0088_p0576b02║靈峰寺
B15n0088_p0576b03║寺在建昌府南城縣東南五里三十四都從姑山頂
B15n0088_p0576b04║宋紹聖初一僧遇旱曝身巖上雨澤沾足因榜曰秋
B15n0088_p0576b05║澤巖元符中道者周智方又奉南安主至巖中禱應
B15n0088_p0576b06║如響會郡有靈峯寺久廢因移是額遂以名之知府
B15n0088_p0576b07║秦藑詩雲斂千峯出天寒一鴈秋
B15n0088_p0576b08║法水寺
B15n0088_p0576b09║寺在瀘溪縣四都舊名靈泉有苦行僧結庵於院東
B15n0088_p0576b10║乃感溫泉湧於石竇歲旱不涸祁寒不變唐開元改
B15n0088_p0576b11║為禪林故以溫湯為額後復改靈泉宋景德初改法
B15n0088_p0576b12║水禪院寺前有羅漢松二株大數百圍高七八丈盤
B15n0088_p0576b13║鬱婆娑形如偃蓋相傳植自唐時曾梅阜有詩明萬
B15n0088_p0576b14║曆戊戌年毀石文器有重建序
B15n0088_p0576b15║寶應寺
B15n0088_p0576b16║寺在撫州府治南即謝靈運翻經處唐白居易有記
B15n0088_p0576b17║明水寺
B15n0088_p0576b18║寺在府城西三十里唐建有雙石號石門關道多古
B15n0088_p0576b19║松開池種蓮號十里松風九里蓮池
B15n0088_p0576b20║疎山寺
B15n0088_p0576b21║寺在金谿縣西北五十里唐何仙舟隱此中和間始
B15n0088_p0576b22║建寺中有白雲閣後有一覽亭宋曾鞏有詩
B15n0088_p0576b23║天寧寺
B15n0088_p0576b24║寺在臨江府學左唐以前名興化咸通中韋宙改建
B15n0088_p0576b25║更名鐵佛寺宋曰天寧萬壽寺紹興中改報恩光孝
B15n0088_p0576b26║寺元末燬於兵明初郡守劉貞重建內置僧綱司正
B15n0088_p0576b27║綂十年勅賜袈裟及藏經藏經尋燬袈裟勅書尚存
B15n0088_p0576c01║蕭山寺
B15n0088_p0576c02║寺在峽江縣西七都黃源梁天監中侍郎蕭子雲結
B15n0088_p0576c03║菴隱居煉丹修道之所立碑創剎有流觴曲水飲馬
B15n0088_p0576c04║芳池海棠洞蹴球塲煉丹井石筍諸勝宋淳熙中朝
B15n0088_p0576c05║散郎謝盤為記
B15n0088_p0576c06║隆慶寺
B15n0088_p0576c07║寺在吉安府城西內有五百羅漢堂宋蘇軾書榜
B15n0088_p0576c08║龍濟寺
B15n0088_p0576c09║寺在吉安府吉水縣治東南十里踞東山第一峯後
B15n0088_p0576c10║唐修禪師把茅手闢二百餘年宋明以來宗風甚盛
B15n0088_p0576c11║福聖院
B15n0088_p0576c12║院在安福縣東三十里唐仙女吳彩鸞來遊手植二
B15n0088_p0576c13║樹曰羅漢柏二柏甚茂交年結實
B15n0088_p0576c14║禪那寺
B15n0088_p0576c15║寺在瑞州府治南鳴鳳坊寺前有池圓如鏡旱極不
B15n0088_p0576c16║涸相傳舊產叢蓮每年花九品因名九蓮池
B15n0088_p0576c17║淨覺寺
B15n0088_p0576c18║寺在新昌縣西一百一十里劉宋武帝建唐柳公權
B15n0088_p0576c19║書額
B15n0088_p0576c20║太平興國寺
B15n0088_p0576c21║寺在袁州府城南大仰山下二神捐地與小釋迦結
B15n0088_p0576c22║庵之所塔尚存唐會昌賜名棲隱宋改今名山水奇
B15n0088_p0576c23║勝石徑縈迴飛瀑湍駛泉流洒洒鳴殿下敻異人境
B15n0088_p0576c24║唐宋賜經御書碑碣甚多俱燬今存元碑程鉅夫撰
B15n0088_p0576c25║記
B15n0088_p0576c26║慈化寺
B15n0088_p0576c27║寺在府城北一百二十里寺常聚僧千人
B15n0088_p0577a01║永清院
B15n0088_p0577a02║院在分宜縣院內有白巖清暉閣方池古松圭齋為
B15n0088_p0577a03║賦四詩歐陽貞撰清暉閣賦
B15n0088_p0577a04║寶塔寺
B15n0088_p0577a05║寺在贛州府信豐縣後有石塔無影影見則火
B15n0088_p0577a06║大乘寺
B15n0088_p0577a07║寺在興國縣有飛來石佛
B15n0088_p0577a08║普化寺
B15n0088_p0577a09║寺在南安府城東三十五里舊名龍山唐咸通中郡
B15n0088_p0577a10║人建宋勅賜額元延祐年間增飾後易山名曰鎮龍
B15n0088_p0577a11║以山左有潭潭有龍也傍有獅象形前有瑞人峰
B15n0088_p0577a12║寶界寺
B15n0088_p0577a13║寺在府城西北歲三大禮郡邑官僚習儀於此因扁
B15n0088_p0577a14║曰萬壽山又曰祝壽道塲宋皇祐初建名福田院後
B15n0088_p0577a15║稍增廓易今名
B15n0088_p0577a16║玉峰院
B15n0088_p0577a17║院在大庾縣西六十里鄉名上峒有五山蜿蜒而來
B15n0088_p0577a18║中有圓阜俗名五龍珠後有峰最高為照山名玉峰