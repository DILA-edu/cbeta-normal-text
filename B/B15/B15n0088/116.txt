B15n0088_p0631a01║欽定古今圖書集成博物彙編神異典
B15n0088_p0631a02║　第一百十六卷目錄
B15n0088_p0631a03║僧寺部藝文五（詩）
B15n0088_p0631a04║石壁立招提精舍　宋謝靈運
B15n0088_p0631a05║過瞿溪山僧寺　前人
B15n0088_p0631a06║天安寺疏圃堂　梁武帝
B15n0088_p0631a07║遊鍾山大愛敬寺　同前
B15n0088_p0631a08║和武帝遊鍾山大愛敬寺　蕭統
B15n0088_p0631a09║開善寺法會　前人
B15n0088_p0631a10║往虎窟山寺　簡文帝
B15n0088_p0631a11║望同泰寺浮圖　同前
B15n0088_p0631a12║遊光宅寺詩應令　同前
B15n0088_p0631a13║詠同泰寺浮圖和簡文帝　庾肩吾
B15n0088_p0631a14║登禪岡寺望和虞記室　何遜
B15n0088_p0631a15║奉和同泰寺浮圖　王訓
B15n0088_p0631a16║草堂寺尋無名法師　劉孝先
B15n0088_p0631a17║和無名法師秋夜草堂寺禪房月下
B15n0088_p0631a18║　前人
B15n0088_p0631a19║奉和往虎窟山寺　鮑至
B15n0088_p0631a20║往虎窟山寺　孔燾
B15n0088_p0631a21║奉和往虎窟山寺　陸罩
B15n0088_p0631a22║奉和望同泰寺浮圖　王臺卿
B15n0088_p0631a23║奉和往虎窟山寺　前人
B15n0088_p0631a24║奉和往虎窟山寺　王同
B15n0088_p0631a25║同江僕射遊攝山棲霞寺　陳後主
B15n0088_p0631a26║開善寺　陰鏗
B15n0088_p0631a27║遊巴陵空寺　前人
B15n0088_p0631b01║仰同令君攝山棲霞寺山房夜坐六韻
B15n0088_p0631b02║　徐孝克
B15n0088_p0631b03║仰和令君　前人
B15n0088_p0631b04║從遊天中寺應令　沈炯
B15n0088_p0631b05║同庾中庶肩吾周處士弘讓遊明慶寺
B15n0088_p0631b06║　前人
B15n0088_p0631b07║陪衡陽王遊耆闍寺　張正見
B15n0088_p0631b08║庚寅年二月十二日遊虎丘山精舍
B15n0088_p0631b09║　江總
B15n0088_p0631b10║靜臥棲霞寺房望徐祭酒　前人
B15n0088_p0631b11║入龍丘巖精舍　前人
B15n0088_p0631b12║明慶寺　前人
B15n0088_p0631b13║入攝山棲霞寺（有序）　前人
B15n0088_p0631b14║遊攝山棲霞寺（有序）　前人
B15n0088_p0631b15║攝山棲霞寺山房夜坐簡徐祭酒周尚書并同
B15n0088_p0631b16║遊羣彥　前人
B15n0088_p0631b17║經始興廣果寺題愷法師山房　前人
B15n0088_p0631b18║遊鍾山開善寺　徐伯陽
B15n0088_p0631b19║春日從將軍遊山寺　何處士
B15n0088_p0631b20║明慶寺石壁　北周王褒
B15n0088_p0631b21║雲居寺高嶺　前人
B15n0088_p0631b22║謁方山靈巖寺　隋煬帝
B15n0088_p0631b23║遊明慶寺悵然懷古　姚察
B15n0088_p0631b24║從駕經大慈照寺　盧思道
B15n0088_p0631b25║展敬上鳳林寺　薛道衡
B15n0088_p0631b26║奉和方山靈巖寺應教　諸葛穎
B15n0088_p0631b27║登白馬山護明寺　孔德紹
B15n0088_p0631c01║送舍利宿定晉巖寺　前人
B15n0088_p0631c02║和盧贊府遊紀國道塲　釋慧淨
B15n0088_p0631c03║奉和聖製閏九月九日登莊嚴總持二寺閣
B15n0088_p0631c04║　唐宋之問
B15n0088_p0631c05║幸少林寺應制　前人
B15n0088_p0631c06║奉和幸大薦福寺　前人
B15n0088_p0631c07║奉和幸三會寺應制　前人
B15n0088_p0631c08║使過襄陽登鳳林寺閣　前人
B15n0088_p0631c09║遊法華寺　前人
B15n0088_p0631c10║靈隱寺　前人
B15n0088_p0631c11║遊雲門寺　前人
B15n0088_p0631c12║遊梵宇三覺寺　王勃
B15n0088_p0631c13║感遇詩　陳子昂
B15n0088_p0631c14║奉和幸三會寺應制　李嶠
B15n0088_p0631c15║奉和同皇太子過慈恩寺應制二首
B15n0088_p0631c16║　張說
B15n0088_p0631c17║㴩湖山寺　前人
B15n0088_p0631c18║樂城白鶴寺　沈佺期
B15n0088_p0631c19║遊少林寺　前人
B15n0088_p0631c20║紅樓院應制　前人
B15n0088_p0631c21║奉和幸三會寺應制　鄭愔
B15n0088_p0631c22║酬忠公林亭　包融
B15n0088_p0631c23║和薦福寺英公新構禪室　丁仙芝
B15n0088_p0631c24║宿雲門寺閣　孫逖
B15n0088_p0631c25║和崔司馬登稱心山寺　前人
B15n0088_p0631c26║同皇甫兵曹天宮寺浴室新成招友人賞會
B15n0088_p0631c27║　𡨥坦
B15n0088_p0632a01║題石窟寺　宋昱
B15n0088_p0632a02║題奉國寺　陸海
B15n0088_p0632a03║題龍門寺　前人
B15n0088_p0632a04║過福禪師蘭若　王維
B15n0088_p0632a05║過香積寺　前人
B15n0088_p0632a06║登辨覺寺　前人
B15n0088_p0632a07║過乘如禪師蕭居士嵩丘蘭若　前人
B15n0088_p0632a08║遊化感寺　前人
B15n0088_p0632a09║遊悟真寺　前人
B15n0088_p0632a10║同王昌齡裴迪諸人遊青龍寺曇壁上人院集
B15n0088_p0632a11║和兄維　王縉
B15n0088_p0632a12║遊感化寺曇興上人山院　裴迪
B15n0088_p0632a13║遊天竺寺　崔顥
B15n0088_p0632a14║光上座廊下眾山五韻　李頎
B15n0088_p0632a15║無盡上人東林禪居　前人
B15n0088_p0632a16║宿香山寺石樓　前人
B15n0088_p0632a17║題璿公山池　前人
B15n0088_p0632a18║宿瑩公禪房聞梵　前人
B15n0088_p0632a19║覺公院施鳥石臺　前人
B15n0088_p0632a20║題靈隱寺山頂禪院　綦毋潛
B15n0088_p0632a21║宿龍興寺　前人
B15n0088_p0632a22║過融上人蘭若　前人
B15n0088_p0632a23║題虬上人房　儲光羲
B15n0088_p0632a24║苑外至龍興院作　前人
B15n0088_p0632a25║白湖寺後溪宿雲門　常建
B15n0088_p0632a26║破山寺後禪院　前人
B15n0088_p0632a27║題石甕寺　范朝
B15n0088_p0632b01║宿天竺寺　陶翰
B15n0088_p0632b02║陪元侍御遊支硎山寺　劉長卿
B15n0088_p0632b03║秋日登吳公臺上寺遠眺　前人
B15n0088_p0632b04║秋夜雨中諸公過靈光寺所居　前人
B15n0088_p0632b05║登思禪寺上方經修竹茂林　前人
B15n0088_p0632b06║宿北山禪寺　前人
B15n0088_p0632b07║集梁耿開元寺所居院　前人
B15n0088_p0632b08║將赴嶺外留題蕭寺遠公院　前人
B15n0088_p0632b09║題武丘寺　前人
B15n0088_p0632b10║題靈祐和尚故居　前人
B15n0088_p0632b11║自道林寺西入石路至麓山寺過法崇禪師故
B15n0088_p0632b12║居　前人
B15n0088_p0632b13║尋盛禪師蘭若　前人
B15n0088_p0632b14║疾愈過龍泉寺精舍呈易業二公
B15n0088_p0632b15║　孟浩然
B15n0088_p0632b16║題終南翠微寺空上人房　前人
B15n0088_p0632b17║題大禹寺義公禪房　前人
B15n0088_p0632b18║題融公蘭若　前人
B15n0088_p0632b19║宿立公房　前人
B15n0088_p0632b20║遊景光寺蘭若　前人
B15n0088_p0632b21║來闍黎新亭作　前人
B15n0088_p0632b22║與從姪杭州刺史良遊天竺寺　李白
B15n0088_p0632b23║陪族叔當塗宰遊化城寺升公清風亭
B15n0088_p0632b24║　前人
B15n0088_p0632b25║廬山東林寺夜懷　前人
B15n0088_p0632b26║安州般若寺水閣納凉喜遇薛員外乂
B15n0088_p0632b27║　前人
B15n0088_p0632c01║春日歸山寄孟浩然　前人
B15n0088_p0632c02║起度律師同居東齋院　韋應物
B15n0088_p0632c03║神靜師院　前人
B15n0088_p0632c04║與盧陟同遊永定寺北池僧齋　前人
B15n0088_p0632c05║遊靈巖寺　前人
B15n0088_p0632c06║秋景詣瑯琊精舍　前人
B15n0088_p0632c07║藍嶺精舍　前人
B15n0088_p0632c08║寓居灃上精舍寄于張二舍人　前人
B15n0088_p0632c09║登寶意寺上方舊遊　前人
B15n0088_p0632c10║同諸公遊雲公禪寺　張謂
B15n0088_p0632c11║登嘉州凌雲寺作　岑參
B15n0088_p0632c12║登總持寺　前人
B15n0088_p0632c13║題三會寺蒼頡造字臺　前人
B15n0088_p0632c14║奉陪韋潤州遊鶴林寺　李嘉祐
B15n0088_p0632c15║遊龍門奉先寺　杜甫
B15n0088_p0632c16║大雲寺贊公房二首　前人
B15n0088_p0632c17║西枝村尋置草堂地夜宿贊公土室二首
B15n0088_p0632c18║　前人
B15n0088_p0632c19║謁文公上方　前人
B15n0088_p0632c20║法鏡寺　前人
B15n0088_p0632c21║山寺　前人
B15n0088_p0632c22║嶽麓山道林二寺行　前人
B15n0088_p0632c23║
B15n0088_p0632c24║
B15n0088_p0632c25║
B15n0088_p0632c26║
B15n0088_p0632c27║
B15n0088_p0633a01║神異典第一百十六卷
B15n0088_p0633a02║僧寺部藝文五（詩）
B15n0088_p0633a03║石壁立招提精舍宋謝靈運
B15n0088_p0633a04║四城有頓躓三世無極已浮歡昧眼前沈照貫終始
B15n0088_p0633a05║壯齡緩前期頹年追暮齒揮霍夢幻頃飄忽風雷起
B15n0088_p0633a06║良緣迨未謝時逝不可俟敬擬靈鷲山尚想祗洹軌
B15n0088_p0633a07║絕溜飛庭前高林映窻裏禪室棲空觀講宇析妙理
B15n0088_p0633a08║過瞿溪山僧寺前人
B15n0088_p0633a09║迎旭凌絕磴映泫歸漵浦鑽燧斷山木掩岸墐石戶
B15n0088_p0633a10║結架非丹甍藉田資宿莽同遊息心客曖然若可覩
B15n0088_p0633a11║清霄颺浮烟空林響法鼓忘懷狎鷗鯈攝生馴兕虎
B15n0088_p0633a12║望嶺眷靈鷲延心念淨土若乘四等觀永拔三界苦
B15n0088_p0633a13║天安寺疏圃堂梁武帝
B15n0088_p0633a14║乘和蕩猶豫此焉聊止息連山去無限長洲望不極
B15n0088_p0633a15║參差照光彩左右皆春色晻曖矚遊絲出沒看飛翼
B15n0088_p0633a16║其樂信難忘翛然寧有飾
B15n0088_p0633a17║遊鍾山大愛敬寺同前
B15n0088_p0633a18║曰予受塵縛未得留蓋纏三有同永夜六道等長眠
B15n0088_p0633a19║才性乏方便智力非善權生住無停相剎那即徂遷
B15n0088_p0633a20║歎逝比悠稔交臂乃奢年從流既難反弱喪謂不然
B15n0088_p0633a21║二苦常追隨三毒自燒然貪癡養憂畏熱惱坐焦煎
B15n0088_p0633a22║道心理歸終信首故宜先駕言追善友回輿尋勝緣
B15n0088_p0633a23║面勢周大地縈帶極長川稜層疊嶂遠迤邐隥道懸
B15n0088_p0633a24║朝日照花林光風起香山飛鳥發差池出雲去連綿
B15n0088_p0633a25║落英分綺色墜露散珠圓當道蘭藿靡臨階竹便娟
B15n0088_p0633a26║幽谷響嚶嚶石瀨鳴濺濺蘿短未中攬葛嫩不任牽
B15n0088_p0633a27║攀緣傍玉澗褰陟度金泉長途弘翠微香樓間紫煙
B15n0088_p0633b01║慧居超七淨梵住踰八禪始得展身敬方乃遂心虔
B15n0088_p0633b02║菩提聖種子十力良福田正趣果上果歸依天中天
B15n0088_p0633b03║一道長死生有無離二邊何待崆峒右豈羨汾陽前
B15n0088_p0633b04║以我初覺意貽爾後來賢
B15n0088_p0633b05║和武帝遊鍾山大愛敬寺蕭統
B15n0088_p0633b06║唐遊薄汾水周載集瑤池豈若欽明后廻鸞鷲嶺岐
B15n0088_p0633b07║神心鑒無相神化育有為以茲慧日照復見法雨垂
B15n0088_p0633b08║萬邦躋仁壽兆庶滌塵覊望雲雖可識日用豈能知
B15n0088_p0633b09║湍名冠子姒德澤邁軒羲班班仁獸集匹匹翔鳳儀
B15n0088_p0633b10║善遊茲勝地茲嶽信靈奇嘉木互紛糺層峯鬱蔽虧
B15n0088_p0633b11║丹藤繞垂幹綠竹蔭清池舒華匝長坂好鳥鳴喬枝
B15n0088_p0633b12║霏霏慶雲動靡靡祥風吹谷虛流鳳管野綠映丹麾
B15n0088_p0633b13║帷宮設廛外帳殿臨郊垂俯同南風作斯文良在斯
B15n0088_p0633b14║伊臣限監國即事阻陪隨顧惟實庸菲冲薄竟奚施
B15n0088_p0633b15║至理徒興羨終然類管窺上聖良善誘下愚慚不移
B15n0088_p0633b16║開善寺法會前人
B15n0088_p0633b17║栖烏猶未翔命駕出山莊詰屈登馬嶺廻互入羊腸
B15n0088_p0633b18║稍看原靄靄漸見岫蒼蒼落星埋遠樹新霧起朝陽
B15n0088_p0633b19║陰池宿早鴈寒風催夜霜茲地信閒寂清曠惟道塲
B15n0088_p0633b20║玉樹琉瓈水羽帳鬱金牀紫柱珊瑚地神幢明月璫
B15n0088_p0633b21║牽蘿下石磴攀桂陟松梁澗斜日欲隱煙生樓半藏
B15n0088_p0633b22║千祀終何邁百代歸我皇神功照不極睿鏡湛無方
B15n0088_p0633b23║法輪明暗室慧海渡慈航塵根久未洗希霑垂露光
B15n0088_p0633b24║往虎窟山寺簡文帝
B15n0088_p0633b25║塵中喧慮積物外眾情捐茲地信爽塏墟壟曖阡綿
B15n0088_p0633b26║藹藹車徒邁飄飄旌旄懸細松斜遶逕峻嶺半藏天
B15n0088_p0633b27║古樹無枝葉荒郊多野煙分花出黃鳥挂石下新泉
B15n0088_p0633c01║蓊鬱均雙樹清虛類八禪栖神紫臺上縱意白雲邊
B15n0088_p0633c02║徒然嗟小藥何由齊大年
B15n0088_p0633c03║望同泰寺浮圖同前
B15n0088_p0633c04║遙看宮佛圖帶璧復垂珠銀燭踰漢汝寶鐸邁昆吾
B15n0088_p0633c05║日起光芒散風吟宮徵殊露落盤恆滿桐生鳳不雛
B15n0088_p0633c06║飛幡雜晚虹畫鳥狎晨鳧梵世凌空下應真蔽景趨
B15n0088_p0633c07║帝馬咸千轡天衣盡六銖意樂開長表多寶現金軀
B15n0088_p0633c08║能令苦海渡復使慢山踰願能同四忍長當出九居
B15n0088_p0633c09║遊光宅寺詩應令同前
B15n0088_p0633c10║陪遊入舊豐雲氣鬱青蔥紫陌垂青柳輕槐拂慧風
B15n0088_p0633c11║八泉光綺樹四柱曖臨空翠網隨煙碧丹花共日紅
B15n0088_p0633c12║方欣大雲溥慈波流淨宮
B15n0088_p0633c13║詠同泰寺浮圖和簡文帝庾肩吾
B15n0088_p0633c14║望園臨柰苑王城對鄴宮還從飛閣內遙見崛山中
B15n0088_p0633c15║天衣疑拂石鳳翅欲凌空雲甍猶帶雨石井不生桐
B15n0088_p0633c16║盤承雲表露鈴搖天上風月出琛含采天晴幡帶虹
B15n0088_p0633c17║周星疑更落漢夢似今通我后情初照不與伊川同
B15n0088_p0633c18║方應捧馬出永得離塵蒙
B15n0088_p0633c19║登禪岡寺望和虞記室何遜
B15n0088_p0633c20║南望南郭門拱樹梢雲密北窻北溱道重樓霧中出
B15n0088_p0633c21║接樹隱高蟬交枝承落日光陰不可捨懷抱何由悉
B15n0088_p0633c22║奉和同泰寺浮圖王訓
B15n0088_p0633c23║副君坐飛觀城旁屬大林王門雖八達露塔復千尋
B15n0088_p0633c24║重櫨出漢表層栱冒雲心崑山雕潤玉麗水瑩明金
B15n0088_p0633c25║懸盤同露掌垂鳳似飛禽月落簷西暗日去柱東侵
B15n0088_p0633c26║反流開睿屬搦翰動神襟願託牢舟返長免愛河深
B15n0088_p0633c27║草堂寺尋無名法師劉孝先
B15n0088_p0634a01║飛鏡點青天橫照滿樓前深林生夜冷複閣上宵煙
B15n0088_p0634a02║葉動花中露湍鳴闇裏泉竹風聲若雨山蟲聽似蟬
B15n0088_p0634a03║摘果仍荷藉酌水用花傳一巵聊自飲萬事且蕭然
B15n0088_p0634a04║和無名法師秋夜草堂寺禪房月下
B15n0088_p0634a05║前人
B15n0088_p0634a06║幽人住山北月上照山東洞戶臨松徑虛窻隱竹叢
B15n0088_p0634a07║出林避炎影步逕逐凉風平雲斷高岫長河隔淨空
B15n0088_p0634a08║數螢流暗草一鳥宿疎桐興逸煙霄上神閒宇宙中
B15n0088_p0634a09║還思城闕下何異處樊籠
B15n0088_p0634a10║奉和往虎窟山寺鮑至
B15n0088_p0634a11║神心睠物序訪道絕塵囂林疎蓋影出風去管聲遙
B15n0088_p0634a12║息徒依勝境稅駕上山椒年還節已仲野綠氣方韶
B15n0088_p0634a13║短葉生喬樹疎花發早條遠峯帶雲沒流煙雜雨飄
B15n0088_p0634a14║復茲承乏者頒名廁永僚願藉連河澗庶影慧燈昭
B15n0088_p0634a15║一知衣內寶方慙茲地遼
B15n0088_p0634a16║往虎窟山寺孔燾
B15n0088_p0634a17║聖情想區外脂駕出西南前驅聞鳳管後乘躍龍驂
B15n0088_p0634a18║爰遊非逸豫幽谷有靈龕兼覿息心者宴坐臨清潭
B15n0088_p0634a19║禪食寧須稼雲衣不待蠶蘋荇緣澗壑蘿葛蔓松楠
B15n0088_p0634a20║鶯林響初轉春畦藥欲含惑心隨教遣法味與恩覃
B15n0088_p0634a21║庶憑八解力永滅六塵貪
B15n0088_p0634a22║奉和往虎窟山寺陸罩
B15n0088_p0634a23║雞鳴動睟駕柰苑睠晨遊朱鑣陵九達青蓋出層樓
B15n0088_p0634a24║歲華滿芳岫虹彩被春洲葆吹臨風遠旌羽映九斿
B15n0088_p0634a25║喬枝隱修逕曲澗聚輕流徘徊花草合瀏亮鳥聲遒
B15n0088_p0634a26║金盤響清梵涌塔應鳴桴慧雲方靡靡流水正悠悠
B15n0088_p0634a27║實歸徒荷教信解愧難酬
B15n0088_p0634b01║奉和望同泰寺浮圖王臺卿
B15n0088_p0634b02║朝光正晃朗涌塔標千丈儀鳳異靈烏金盤代仙掌
B15n0088_p0634b03║積栱成雕桷高簷挂珠網寶地若池沙風鈴如樹響
B15n0088_p0634b04║刻削生千變丹青圖萬象烟霞時出沒神仙乍來往
B15n0088_p0634b05║晨霧半層生飛幡接雲上遊蜺不敢息翔鵬詎能仰
B15n0088_p0634b06║讚善資哲人流詠歸明兩願假舟航末彼岸誰云廣
B15n0088_p0634b07║奉和往虎窟山寺前人
B15n0088_p0634b08║我王宗勝道駕言從所之輜軒轉朱轂驪馬躍青絲
B15n0088_p0634b09║清渠影高蓋遊樹拂行旗賓從紛雜沓景物共依遲
B15n0088_p0634b10║飛梁通澗道架宇接山基叢花臨迥砌分流繞曲墀
B15n0088_p0634b11║誰言非勝境雲山獨在茲塵情良易著道性故難緇
B15n0088_p0634b12║承恩奉教義方當弘受持
B15n0088_p0634b13║奉和往虎窟山寺王冋
B15n0088_p0634b14║美境多勝迹道塲實茲地造化本靈奇人功兼製置
B15n0088_p0634b15║房廊相映屬堦閣並殊異高明留睿賞清淨穆神思
B15n0088_p0634b16║豫遊窮嶺歷藉此方春至野花奪人眼山鶯紛可喜
B15n0088_p0634b17║風景共鮮華水石相輝媚法像無塵染真僧絕名利
B15n0088_p0634b18║陪遊既伏心聞道方刻意
B15n0088_p0634b19║同江僕射遊攝山棲霞寺陳後主
B15n0088_p0634b20║時宰磻溪心非關狎竹林鷲嶽青松遶雞峯白日沉
B15n0088_p0634b21║天迥浮雲細山空明月深摧殘枯樹影零落古藤陰
B15n0088_p0634b22║霜村夜烏去風路寒猿吟自悲堪出俗詎是欲抽簪
B15n0088_p0634b23║開善寺陰鏗
B15n0088_p0634b24║鷲嶺春光遍王城野望通登臨情不極蕭散趣無窮
B15n0088_p0634b25║鶯隨入戶樹花逐下山風棟裏歸雲白窻外落暉紅
B15n0088_p0634b26║古石何年臥枯樹幾春空淹留昔未及幽桂在芳叢
B15n0088_p0634b27║遊巴陵空寺前人
B15n0088_p0634c01║日宮朝絕磬月殿夕無扉網交雙樹葉輪斷七燈輝
B15n0088_p0634c02║香盡奩猶馥幡塵畵漸微借問將何見風氣動天衣
B15n0088_p0634c03║仰同令君攝山棲霞寺山房夜坐六韻
B15n0088_p0634c04║徐孝克
B15n0088_p0634c05║戒壇青石路靈相紫金峯影盡皈依鴿餐迎守護龍
B15n0088_p0634c06║晨朝宣寶偈寒夜斂疎鐘雞闌靜含握仁智獨從容
B15n0088_p0634c07║五禪清慮表七覺蕩心封願言於此處攜手屢相逢
B15n0088_p0634c08║仰和令君前人
B15n0088_p0634c09║上宰明四空廻車八道中洞涼容麥氣巖光對月宮
B15n0088_p0634c10║香來詎經火花散不隨風澗松無異聒禪桂兩分叢
B15n0088_p0634c11║虛薄誠為累何因偶會同暫此乖山北猶可向牆東
B15n0088_p0634c12║從遊天中寺應令沈炯
B15n0088_p0634c13║福界新開草名僧共下筵楊枝生拱樹錫杖呪飛泉
B15n0088_p0634c14║石座應朝講山龕擬夜禪當非舍衛國賣地取金錢
B15n0088_p0634c15║同庾中庶肩吾周處士弘讓遊明慶寺
B15n0088_p0634c16║前人
B15n0088_p0634c17║鷲嶺三層塔庵園一講堂馴烏逐飯磬狎獸繞禪牀
B15n0088_p0634c18║摘菊山無酒燃松夜有香幸得同高勝於此瑩心王
B15n0088_p0634c19║陪衡陽王遊耆闍寺張正見
B15n0088_p0634c20║甘棠聽訟罷福宇試登臨兔苑移飛蓋王城列玳簪
B15n0088_p0634c21║階荒猶累玉地古尚填金龍橋丹桂偃鷲嶺白雲深
B15n0088_p0634c22║秋窻被旅葛夏戶響山禽清風吹麥隴細雨濯梅林
B15n0088_p0634c23║庚寅年二月十二日遊虎丘山精舍
B15n0088_p0634c24║江總
B15n0088_p0634c25║縱棹憐廻曲尋山靜見聞每從芳杜性須與俗人分
B15n0088_p0634c26║貝塔涵流動花臺徧領芬蒙蘢出簷桂散漫繞窻雲
B15n0088_p0634c27║情幽豈徇物志遠易驚羣何由狎魚鳥不願屈元纁
B15n0088_p0635a01║靜臥棲霞寺房望徐祭酒前人
B15n0088_p0635a02║絕俗俗無侶修心心自齋連崖夕氣合虛宇宿雲霾
B15n0088_p0635a03║臥藤新接戶敧石久成階樹聲非有意禽戲似忘懷
B15n0088_p0635a04║故人市朝狎心期林壑乖唯憐對芳杜可以為吾儕
B15n0088_p0635a05║入龍丘巖精舍前人
B15n0088_p0635a06║法堂猶集鴈仙竹幾成龍聊承丹桂馥遠視白雲峰
B15n0088_p0635a07║風窻穿石寶月牖拂霜松暗谷畱征鳥空林徹夜鐘
B15n0088_p0635a08║陰崖未辨色疊樹豈知重溘此哀時命吁嗟世不容
B15n0088_p0635a09║無由訪詹尹何去復何從
B15n0088_p0635a10║明慶寺前人
B15n0088_p0635a11║十五詩書日六十軒冕年名山極歷覽勝地殊留連
B15n0088_p0635a12║幽崖聳絕壁洞穴瀉飛泉金河知證果石室乃安禪
B15n0088_p0635a13║夜梵聞三界朝香徹九天山階步皎月澗戶聽凉蟬
B15n0088_p0635a14║市朝霑草露淮海作桑田何言望鍾嶺更復切秦川
B15n0088_p0635a15║入攝山棲霞寺（有序）前人
B15n0088_p0635a16║壬寅年十月十八日入攝山棲霞寺登岸極峭頗
B15n0088_p0635a17║暢懷抱至德元年癸卯十月二十六日又再遊此
B15n0088_p0635a18║寺布法師施菩薩戒甲辰年十月二十五日奉送
B15n0088_p0635a19║金像還山限以時務不得恣情淹畱乙巳年十一
B15n0088_p0635a20║月十六日更獲拜禮仍停山中宿末夜畱連棲神
B15n0088_p0635a21║悚聽但交臂不停薪指俄謝率製此篇以記即目
B15n0088_p0635a22║俾後來賞者知余山志
B15n0088_p0635a23║淨心抱冰雪暮齒逼桑榆太息波川迅悲哉人世拘
B15n0088_p0635a24║歲華皆採穫冬晚共嚴枯濯流濟八水開襟入四衢
B15n0088_p0635a25║茲山靈妙合當與天地俱石瀨乍深淺崖煙遞有無
B15n0088_p0635a26║缺碑橫古隧盤木臥荒塗行行備履歷步步轔威紆
B15n0088_p0635a27║高僧迹共遠勝地心相符樵隱各有得丹青獨不渝
B15n0088_p0635b01║遺風佇芳桂比德喻生芻寄言長往客悽然傷鄙夫
B15n0088_p0635b02║遊攝山棲霞寺（有序）前人
B15n0088_p0635b03║禎明元年太歲丁未四月十九日癸亥入攝山展
B15n0088_p0635b04║慧布法師憶謝靈運集還故山入石壁中尋曇隆
B15n0088_p0635b05║道人有詩一首十一韻今此拙作仍學康樂之體
B15n0088_p0635b06║霡霂時雨霽清和孟夏肇棲宿綠野中登頓丹霞杪
B15n0088_p0635b07║敬仰高人德抗志塵物表三空豁已悟萬有一何小
B15n0088_p0635b08║始從情所寄冥期諒不少荷衣步林泉麥氣凉昏曉
B15n0088_p0635b09║乘風面泠泠候月臨皎皎煙崖憩古石雲路排征鳥
B15n0088_p0635b10║披逕憐森沉攀條惜杳裊平生忘是非朽謝豈矜矯
B15n0088_p0635b11║五淨自此涉六塵庶無擾
B15n0088_p0635b12║攝山棲霞寺山房夜坐簡徐祭酒周尚書并同
B15n0088_p0635b13║遊羣彥前人
B15n0088_p0635b14║澡身事珠戒非是學金丹月磴時橫枕雲崖宿解鞍
B15n0088_p0635b15║梵宇調心易禪庭數息難石澗水流靜山窻葉去寒
B15n0088_p0635b16║君思北闕駕我惜東都冠翻愁夜鐘盡同志不盤桓
B15n0088_p0635b17║經始興廣果寺題愷法師山房前人
B15n0088_p0635b18║息舟候香埠悵別在寒林竹近交枝亂山長絕逕深
B15n0088_p0635b19║輕飛入定影落照有疎陰不見投雲狀空留折桂心
B15n0088_p0635b20║遊鍾山開善寺徐伯陽
B15n0088_p0635b21║聊追鄴城友躧步出蘭宮法侶殊人世天花異俗中
B15n0088_p0635b22║鳥聲不測處松吟未覺風此時超愛網還復洗塵蒙
B15n0088_p0635b23║春日從將軍遊山寺何處士
B15n0088_p0635b24║蘭庭厭俗賞柰苑矚年華始入香山路仍逢火宅車
B15n0088_p0635b25║慈門數片葉道樹一林花雖悟危藤鼠終悲在篋蛇
B15n0088_p0635b26║明慶寺石壁北周王褒
B15n0088_p0635b27║夏水懸臺際秋泉帶雨餘石生銘字長山久谷神虛
B15n0088_p0635c01║雲居寺高嶺前人
B15n0088_p0635c02║中峰雲已合絕頂日猶晴邑居隨望近風煙對眼生
B15n0088_p0635c03║謁方山靈巖寺隋煬帝
B15n0088_p0635c04║梵宮既隱隱靈岫亦沉沉平郊送晚日高峰落遠陰
B15n0088_p0635c05║廻旛飛曙嶺疎鐘響晝林蟬鳴秋氣近泉吐石溪深
B15n0088_p0635c06║抗迹禪枝地發念菩提心
B15n0088_p0635c07║遊明慶寺悵然懷古姚察
B15n0088_p0635c08║地靈居五淨山幽寂四禪月宮臨鏡石花讚繞峰蓮
B15n0088_p0635c09║霞暉閒旛影雲氣合爐煙迥松高偃蓋水瀑細分泉
B15n0088_p0635c10║含風萬籟響哀露百花鮮宿昔尋真趣結友亟留連
B15n0088_p0635c11║山庭出靃靡澗沚濯潺湲因斯事熏習便得息攀緣
B15n0088_p0635c12║何言遂雲雨懷此悵悠然徒有南登望會逐東流旋
B15n0088_p0635c13║從駕經大慈照寺盧思道
B15n0088_p0635c14║元風冠東戶內範軼西陵大川開寶匣福地下金繩
B15n0088_p0635c15║繡栭高可映書栱疊相承日馭非難假雲師本易憑
B15n0088_p0635c16║陽室疑停燧陰軒類鑿冰迥題飛星沒長楣宿露凝
B15n0088_p0635c17║旌門曙光轉輦道夕雲蒸山祇効靈物水若薦休徵
B15n0088_p0635c18║薄命叨恩紀微軀竊自凌優游徒可恃周賚末難勝
B15n0088_p0635c19║展敬上鳳林寺薛道衡
B15n0088_p0635c20║淨土連幽谷寶塔對危峰林棲丹穴鳳地邇白沙龍
B15n0088_p0635c21║獨巖樓迥出複道閣相重洞開朝霧斂石濕曉雲濃
B15n0088_p0635c22║高篠低雲蓋風枝響和鐘簷陰翻細柳澗影落長松
B15n0088_p0635c23║珠柱浮明月蓮座吐芙蓉隱淪徒有意心迹未相從
B15n0088_p0635c24║奉和方山靈巖寺應教諸葛穎
B15n0088_p0635c25║名山鎮江海梵宇駕風煙畫栱臨松蓋鑿牖對峰蓮
B15n0088_p0635c26║雷出陛基下雲歸梁棟前靈光辨晝夜輕衣數劫年
B15n0088_p0635c27║一陪香作食長用福為田
B15n0088_p0636a01║登白馬山護明寺孔德紹
B15n0088_p0636a02║名嶽標形勝危峰遠鬱紆成象建環極大壯闡規模
B15n0088_p0636a03║層臺聳靈鷲高殿邇陽烏暫同遊閬苑還類入仙都
B15n0088_p0636a04║三休開碧嶺萬戶洞金鋪攝心罄前禮訪道挹中虛
B15n0088_p0636a05║遙瞻盡地軸長望極天隅白雲起梁棟丹霞映栱櫨
B15n0088_p0636a06║露花疑濯錦泉月似沉珠今日桃源客相顧失歸塗
B15n0088_p0636a07║送舍利宿定晉巖寺前人
B15n0088_p0636a08║仁祠表虛曠祇園展肅恭棲息翠微嶺登頓白雲峰
B15n0088_p0636a09║映流看夜月臨風聽曉鐘澗芳十步草崖陰百丈松
B15n0088_p0636a10║蕭然遙路絕無復市朝蹤
B15n0088_p0636a11║和盧贊府遊紀國道塲釋慧淨
B15n0088_p0636a12║日光通漢室星彩晦周朝法域從此構香閣本岧嶢
B15n0088_p0636a13║珠盤仰承露剎鳳俯摩霄落照侵虛牖長虹拖跨橋
B15n0088_p0636a14║高才暫騁目雲藻逐飄颻欲追千里驥終是謝連鑣
B15n0088_p0636a15║奉和聖製閏九月九日登莊嚴總持二寺閣
B15n0088_p0636a16║唐宋之問
B15n0088_p0636a17║閏月再重陽仙奧歷寶坊帝歌雲稍白御酒菊猶黃
B15n0088_p0636a18║風鐸喧行漏天花拂舞行豫遊多景福梵宇日生光
B15n0088_p0636a19║幸少林寺應制前人
B15n0088_p0636a20║紺宇橫天室廻鑾指帝休曙陰迎日盡春氣抱巖流
B15n0088_p0636a21║空樂繁行漏香烟薄彩斿玉膏從此泛仙馭接浮丘
B15n0088_p0636a22║奉和幸大薦福寺（寺即中宗舊宅）前人
B15n0088_p0636a23║香剎中天起宸遊滿路輝乘龍太子去駕象法王歸
B15n0088_p0636a24║殿飾金人影窻搖玉女扉稍迷新草木遍識舊庭闈
B15n0088_p0636a25║水入禪心定雲從寶思飛欲知皇刧遠初拂六銖衣
B15n0088_p0636a26║奉和幸三會寺應制（傳是倉頡造書臺）前人
B15n0088_p0636a27║六飛廻玉輦雙樹謁金仙瑞鳥呈書字神龍吐浴泉
B15n0088_p0636b01║淨心遙證果睿想獨超禪塔湧香花地山圍日月天
B15n0088_p0636b02║梵音迎漏徹空樂倚雲懸今日登仁壽長看法鏡圓
B15n0088_p0636b03║使過襄陽登鳳林寺閣前人
B15n0088_p0636b04║香閣臨清漢丹梯隱翠微林篁天際密人世谷中違
B15n0088_p0636b05║苔石銜仙洞蓮舟泊釣磯山雲浮棟起江雨入庭飛
B15n0088_p0636b06║信美雖南國嚴程限北歸幽尋不可再留步惜芳菲
B15n0088_p0636b07║遊法華寺前人
B15n0088_p0636b08║高岫擬耆闍真乘引妙車空中結樓殿意表出雲霞
B15n0088_p0636b09║後果纏三足前因感六牙宴林薰寶樹水溜滴金沙
B15n0088_p0636b10║寒谷梅猶淺溫庭橘未華臺香紅藥亂塔影綠篁遮
B15n0088_p0636b11║果漸輪王族緣超梵帝家晨行踏忍草夜誦得靈花
B15n0088_p0636b12║江郡將何匹天都亦未加朝來沿汎所應是逐仙槎
B15n0088_p0636b13║靈隱寺前人
B15n0088_p0636b14║鷲嶺鬱岧嶢龍宮鎖寂寥樓觀滄海日門對浙江潮
B15n0088_p0636b15║桂子月中落天香雲外飄捫蘿登塔遠刳木取泉遙
B15n0088_p0636b16║霜薄花更發冰輕葉未凋夙齡尚遐異披對滌煩囂
B15n0088_p0636b17║待入天台路看余度石橋
B15n0088_p0636b18║遊雲門寺前人
B15n0088_p0636b19║維舟探靜域作禮事尊經投迹一蕭散為心自杳冥
B15n0088_p0636b20║龕依大禹穴樓倚少微星沓嶂圍蘭若廻谿抱竹庭
B15n0088_p0636b21║覺花塗砌白甘露洗山青鴈塔騫金地虹橋轉翠屏
B15n0088_p0636b22║人天宵現景神鬼晝潛形理勝常虛寂緣空自感靈
B15n0088_p0636b23║入禪從鴿繞說法有龍聽刧累終期滅塵躬且未寧
B15n0088_p0636b24║搖搖不安寐待月詠巖扃
B15n0088_p0636b25║遊梵宇三覺寺王勃
B15n0088_p0636b26║香閣披青磴琱臺控紫岑葉齊山路狹花積野壇深
B15n0088_p0636b27║蘿幌棲禪影松門聽梵音遽欣陪妙躅延賞滌煩襟
B15n0088_p0636c01║感遇詩陳子昂
B15n0088_p0636c02║聖人不利己憂濟在元元黃屋非堯意瑤臺安可論
B15n0088_p0636c03║吾聞西方化清淨道彌敦奈何窮金玉雕刻以為尊
B15n0088_p0636c04║雲構山林盡瑤圖珠翠煩鬼工尚未可人力安能存
B15n0088_p0636c05║夸愚適增累矜智道逾昏
B15n0088_p0636c06║奉和幸三會寺應制（寺傳云蒼頡造書臺）李嶠
B15n0088_p0636c07║故臺蒼頡里新邑紫泉居歲在開金寺時來降玉輿
B15n0088_p0636c08║龍形雖近剎鳥跡尚畱書竹是蒸青外池仍點墨餘
B15n0088_p0636c09║天文光聖草寶思合真如謬奉千齡日欣陪十地初
B15n0088_p0636c10║奉和同皇太子過慈恩寺應制張說
B15n0088_p0636c11║翼翼宸恩永煌煌福地開離光升寶殿震氣繞香臺
B15n0088_p0636c12║上界旛花合中天伎樂來願君無量壽仙樂屢裴徊
B15n0088_p0636c13║其二
B15n0088_p0636c14║朗朗神居峻軒軒瑞象威聖君成願果太子拂天衣
B15n0088_p0636c15║至樂三靈會深仁四皓歸還聞渦水曲更繞白雲飛
B15n0088_p0636c16║㴩湖山寺前人
B15n0088_p0636c17║空山寂歷道心生虛谷迢遙野鳥聲禪室從來塵外
B15n0088_p0636c18║賞香臺豈是世中情雲間東嶺千重出樹裏南湖一
B15n0088_p0636c19║片明若使巢由知此意不將蘿薜易簪纓
B15n0088_p0636c20║樂城白鶴寺沈佺期
B15n0088_p0636c21║碧海開龍藏青雲起鴈堂潮聲迎法鼓雨氣濕天香
B15n0088_p0636c22║樹接前山暗谿承瀑水凉無言謫居遠清淨得空王
B15n0088_p0636c23║遊少林寺前人
B15n0088_p0636c24║長歌遊寶地徙倚對珠林鴈塔風霜古龍池歲月深
B15n0088_p0636c25║紺園澄夕霽碧殿下秋陰歸路煙霞晚山蟬處處吟
B15n0088_p0636c26║紅樓院應制前人
B15n0088_p0636c27║紅樓疑見白毫光寺逼宸居福盛唐支遁愛山情謾
B15n0088_p0637a01║切曇摩泛海路空長經聲夜息聞天語爐氣晨飄接
B15n0088_p0637a02║御香誰謂此中難可到自憐深院得徊翔
B15n0088_p0637a03║奉和幸三會寺應制（寺傳倉頡造書臺）鄭愔
B15n0088_p0637a04║鳥籀遺新閣龍旗訪古臺造書臣頡往觀跡帝羲來
B15n0088_p0637a05║法界山川匝宸心宇宙該梵音隨駐輦天步接乘杯
B15n0088_p0637a06║舊苑經寒露殘池問劫灰散花將捧日俱喜聖詞開
B15n0088_p0637a07║酬忠公林亭包融
B15n0088_p0637a08║江外有真隱寂居歲己侵結廬近西術種樹久成陰
B15n0088_p0637a09║人迹乍及戶車聲遙隔林自言解塵事咫尺能輜塵
B15n0088_p0637a10║為道豈廬壑會靜由吾心方秋院木落仰望日蕭森
B15n0088_p0637a11║持我興來趣採菊行相尋塵念到門盡遠情對君深
B15n0088_p0637a12║一談入理窟再索破幽襟安得山中信致書移尚禽
B15n0088_p0637a13║和薦福寺英公新構禪室丁仙芝
B15n0088_p0637a14║上人久棄世中道自忘筌寂照出羣有了心清眾緣
B15n0088_p0637a15║所以於此地築館開青蓮果藥羅砌下烟虹垂戶前
B15n0088_p0637a16║呪中灑甘露指處流香泉神遠日無事體清宵不眠
B15n0088_p0637a17║枳聞廬山法松入漢陽禪一枕西山外虛舟常浩然
B15n0088_p0637a18║宿雲門寺閣孫逖
B15n0088_p0637a19║香閣東山下煙花象外幽懸燈千嶂夕捲幔五湖秋
B15n0088_p0637a20║畫壁餘鴻鴈紗牕宿斗牛更疑天路近夢與白雲遊
B15n0088_p0637a21║和崔司馬登稱心山寺前人
B15n0088_p0637a22║郡府乘休日王城訪道初覺花迎步履香草藉行車
B15n0088_p0637a23║倚閣觀無際尋山坐太虛巖空迷禹跡海靜望秦餘
B15n0088_p0637a24║翡翠巢珠網鵾鷄閒綺疏地靈資淨土水若護真如
B15n0088_p0637a25║寶樹誰攀折禪雲自卷舒晴分五湖勢烟合九嶷居
B15n0088_p0637a26║生滅紛無象窺臨己得魚嘗聞寶刀贈今日奉瓊琚
B15n0088_p0637a27║同皇甫兵曹天宮寺浴室新成招友人賞會
B15n0088_p0637b01║寇坦
B15n0088_p0637b02║溫室歡初就蘭交託勝因共聽無漏法兼濯有為塵
B15n0088_p0637b03║水潔三空性香沾四大身清心多善友頌德慰同人
B15n0088_p0637b04║題石窟寺（魏孝文所置）宋昱
B15n0088_p0637b05║梵宇開金地香龕鑿鐵圍影中羣象動空裏眾靈飛
B15n0088_p0637b06║簷牖籠朱旭房廊挹翠微瑞蓮生佛步瑤樹挂天衣
B15n0088_p0637b07║邀福功雖在興王代久非誰知雲朔外更覩化胡歸
B15n0088_p0637b08║題奉國寺陸海
B15n0088_p0637b09║新秋夜何爽露下風轉凄一磬竹林外千燈花塔西
B15n0088_p0637b10║題龍門寺前人
B15n0088_p0637b11║牕燈林靄裏聞磬水聲中更與龍華會爐烟滿夕風
B15n0088_p0637b12║過福禪師蘭若王維
B15n0088_p0637b13║巖壑轉微逕雲林隱法堂羽人飛奏樂天女跪焚香
B15n0088_p0637b14║竹外峰偏曙藤陰水更凉欲知禪坐久行路長春芳
B15n0088_p0637b15║過香積寺前人
B15n0088_p0637b16║不知香積寺數里入雲峰古木無人逕深山何處鐘
B15n0088_p0637b17║泉聲咽危石日色冷青松薄暮空潭曲安禪制毒龍
B15n0088_p0637b18║登辨覺寺前人
B15n0088_p0637b19║竹逕從初地蓮峰出化城牕中三楚盡林外九江平
B15n0088_p0637b20║輭草乘趺坐長松響梵聲空居法雲外觀世得無生
B15n0088_p0637b21║過乘如禪師蕭居士嵩丘蘭若前人
B15n0088_p0637b22║無著天親弟與兄嵩丘蘭若一峯晴食隨鳴磬巢鳥
B15n0088_p0637b23║下行踏空林落葉聲迸水定侵香案濕雨花應共石
B15n0088_p0637b24║牀平深洞長松何所有儼然天竺古先生
B15n0088_p0637b25║遊化感寺前人
B15n0088_p0637b26║翡翠香煙合琉璃寶地平龍宮連棟宇虎穴傍檐楹
B15n0088_p0637b27║谷靜唯松響山深無鳥聲瓊峰當戶拆金澗透林明
B15n0088_p0637c01║郢路雲端迥秦川雨外晴鴈王銜果獻鹿女踏花行
B15n0088_p0637c02║抖擻辭貧里歸依宿化城繞籬生野蕨空館發山櫻
B15n0088_p0637c03║香飯青菰米嘉蔬綠笋莖誓陪清梵末端坐學無生
B15n0088_p0637c04║遊悟真寺前人
B15n0088_p0637c05║聞道黃金地仍開白玉田擲山移巨石呪嶺出飛泉
B15n0088_p0637c06║猛虎同三逕愁猿學四禪買香然綠桂乞火踏紅蓮
B15n0088_p0637c07║草色搖霞上松聲汎月邊山河窮百二世界接三千
B15n0088_p0637c08║梵宇聊憑視王城遂渺然灞陵纔出樹渭水欲連天
B15n0088_p0637c09║遠縣分朱郭孤村起白煙望雲思聖主披霧隱羣賢
B15n0088_p0637c10║薄宦慙尸素終身擬尚元誰知草庵客曾和柏梁篇
B15n0088_p0637c11║同王昌齡裴迪諸人遊青龍寺曇壁上人院集
B15n0088_p0637c12║和兄維王縉
B15n0088_p0637c13║林中空寂舍階下終南山高臥一牀上廻看六合間
B15n0088_p0637c14║浮雲幾處滅飛鳥何時還問義天人接無心世界閑
B15n0088_p0637c15║誰知大隱者兄弟自追攀
B15n0088_p0637c16║遊感化寺曇興上人山院裴迪
B15n0088_p0637c17║不遠灞陵邊安居向十年入門穿竹徑畱客聽山泉
B15n0088_p0637c18║鳥囀深林裏心閒落照前浮名竟何益從此願棲禪
B15n0088_p0637c19║遊天竺寺崔顥
B15n0088_p0637c20║晨登天竺山山殿朝陽曉厓泉爭噴薄江岫相縈繞
B15n0088_p0637c21║直上孤頂高平看眾峰小南州十二月地煖冰雪少
B15n0088_p0637c22║蒼翠滿寒山藤蘿覆冬沼花龕瀑布側青壁石林杪
B15n0088_p0637c23║鳴鐘集人天施飯聚猿鳥洗意歸清淨澄心悟空了
B15n0088_p0637c24║始知世上人萬物一何擾
B15n0088_p0637c25║光上座廊下眾山五韻李頎
B15n0088_p0637c26║名嶽在廡下吾師居一牀每聞楞伽經只對清翠光
B15n0088_p0637c27║百谷聚雪色莓苔侵屋梁氣盤古壁轉勢引幽階長
B15n0088_p0638a01║願遊薜葉下日見金爐香
B15n0088_p0638a02║無盡上人東林禪居前人
B15n0088_p0638a03║草堂每多暇時謁山僧門所對但羣木終朝無一言
B15n0088_p0638a04║我心愛流水此地臨清源含吐山上日蔽虧松外村
B15n0088_p0638a05║孤峰隔身世百衲老寒暄禪戶積朝雪花龕來暮猿
B15n0088_p0638a06║顧余守耕稼十載隱田園蘿篠慰舂汲巖潭恣討論
B15n0088_p0638a07║洩雲豈知限至道莫探元且願啟關鎖於焉微尚存
B15n0088_p0638a08║宿香山寺石樓前人
B15n0088_p0638a09║夜宿翠微半高樓聞暗泉漁舟帶遠火山磬發孤煙
B15n0088_p0638a10║衣拂雲松外門清河漢邊峰巒低枕席世界接人天
B15n0088_p0638a11║靄靄花出霧輝輝星映川東林曙鶯滿惆悵欲言還
B15n0088_p0638a12║題璿公山池前人
B15n0088_p0638a13║遠公遁跡廬山岑開士幽居祇樹林片石孤雲窺色
B15n0088_p0638a14║相清池皓月映禪心指揮如意天花落坐臥閑房春
B15n0088_p0638a15║草深此外俗塵都不染唯餘元度得相尋
B15n0088_p0638a16║宿瑩公禪房聞梵前人
B15n0088_p0638a17║花宮仙梵遠微微月隱高城鐘漏稀夜動霜林驚落
B15n0088_p0638a18║葉曉聞天籟發清機蕭條已入寒空靜颯沓仍隨秋
B15n0088_p0638a19║雨飛始覺浮生無住著頓令心地欲歸依
B15n0088_p0638a20║覺公院施鳥石臺前人
B15n0088_p0638a21║石臺置香飯齋後施諸禽童子亦知善眾生無懼心
B15n0088_p0638a22║苔痕藏曉露盤勢出香林錫杖或圍繞吾師一念深
B15n0088_p0638a23║題靈隱寺山頂禪院綦毋潛
B15n0088_p0638a24║招提此山頂下界不相聞塔影挂清漢鐘聲和白雲
B15n0088_p0638a25║觀空靜室掩行道眾香焚且駐西來駕人天日未矄
B15n0088_p0638a26║宿龍興寺前人
B15n0088_p0638a27║香剎夜忘歸松青古殿扉燈明方丈室珠繫比丘衣
B15n0088_p0638b01║白日傳心靜青蓮喻法微天花落不盡處處鳥銜飛
B15n0088_p0638b02║過融上人蘭若前人
B15n0088_p0638b03║山頭禪室挂僧衣牕外無人溪鳥飛黃昏半在山下
B15n0088_p0638b04║路卻聽鐘聲連翠微
B15n0088_p0638b05║題虬上人房儲光羲
B15n0088_p0638b06║禪宮分兩地釋子一為心入道無來去清言見古今
B15n0088_p0638b07║江寒池水綠山瞑竹園深別有中天月遙遙散夕陰
B15n0088_p0638b08║苑外至龍興院作前人
B15n0088_p0638b09║朝遊天苑外忽見法筵開山勢當空出雲陰滿地來
B15n0088_p0638b10║疎鐘清月殿幽梵靜花臺日暮香林下飄飄仙步廻
B15n0088_p0638b11║白湖寺後溪宿雲門常建
B15n0088_p0638b12║落日山水清亂流鳴淙淙舊蒲雨抽節新花水對牕
B15n0088_p0638b13║溪中日已沒歸鳥多為雙杉松引直路出谷臨前湖
B15n0088_p0638b14║洲渚晚色靜又觀花與蒲入溪復登嶺草淺寒流速
B15n0088_p0638b15║圓月明高峰春山因獨宿松陰澄初夜曙色分遠目
B15n0088_p0638b16║日出城南隅青青媚川陸亂花覆東郭碧氣銷長林
B15n0088_p0638b17║四郊一清影千里歸寸心前瞻王程促却戀雲門深
B15n0088_p0638b18║畢景有餘興到家調玉琴
B15n0088_p0638b19║破山寺後禪院前人
B15n0088_p0638b20║清晨入古寺初日照高林曲徑通幽處禪房花木深
B15n0088_p0638b21║山光悅鳥性潭影空人心萬籟此俱寂唯聞鐘磬音
B15n0088_p0638b22║題石甕寺范朝
B15n0088_p0638b23║勝境宜長望遲春好散愁關連四塞起河帶八川流
B15n0088_p0638b24║複磴承香閣重巖映彩樓為臨溫液近偏美聖君遊
B15n0088_p0638b25║宿天竺寺陶翰
B15n0088_p0638b26║松柏亂巖口山西微徑通天開一峰見宮闕生虛空
B15n0088_p0638b27║正殿倚霞壁千樓標石叢夜來猿鳥靜鐘梵寒雲中
B15n0088_p0638c01║岑翠映湖月泉聲雜谿風心超諸境外了與懸解同
B15n0088_p0638c02║明發氣候改起視長崖東湖色濃蕩漾海光漸曈曚
B15n0088_p0638c03║葛仙跡尚在許氏道猶崇獨往古來事幽懷期二公
B15n0088_p0638c04║陪元侍御遊支硎山寺劉長卿
B15n0088_p0638c05║支公去已久寂寞龍華會古木閉空山蒼然暮相對
B15n0088_p0638c06║林巒非一狀木石有餘態密竹藏晦明羣峰爭向背
B15n0088_p0638c07║峰峰帶落日步步入青靄香氣空翠中猿聲暮雲外
B15n0088_p0638c08║畱連南臺客想像西方內因逐溪水還觀心兩無礙
B15n0088_p0638c09║秋日登吳公臺上寺遠眺（寺即陳將吳明發戰塲）
B15n0088_p0638c10║前人
B15n0088_p0638c11║古臺搖落後秋入望鄉心野寺來人少雲峰隔水深
B15n0088_p0638c12║夕陽依舊壘寒磬滿空林惆悵南朝事長江獨至今
B15n0088_p0638c13║秋夜雨中諸公過靈光寺所居前人
B15n0088_p0638c14║晤語青蓮舍重門閉夕陰向人寒燭靜帶雨夜鐘沈
B15n0088_p0638c15║流水從他事孤雲任此心不能捐斗粟終日愧瑤琴
B15n0088_p0638c16║登思禪寺上方經修竹茂林前人
B15n0088_p0638c17║上方幽且暮臺殿隱朦朧遠磬秋山裏清猿古木中
B15n0088_p0638c18║眾溪連竹路諸嶺共松風儻許棲林下甘成白首翁
B15n0088_p0638c19║宿北山禪寺前人
B15n0088_p0638c20║上方鳴夕磬林下一僧還密行傳人少禪心對虎閑
B15n0088_p0638c21║青松臨古路白月滿寒山舊識牕前桂經霜更待攀
B15n0088_p0638c22║集梁耿開元寺所居院前人
B15n0088_p0638c23║到君幽臥處為我掃莓苔花雨晴天落松風終日來
B15n0088_p0638c24║路經深竹過門向遠山開豈得長高枕中朝正用才
B15n0088_p0638c25║將赴嶺外畱題蕭寺遠公院前人
B15n0088_p0638c26║竹房遙閉上方幽苔徑蒼蒼訪昔遊內史舊山空日
B15n0088_p0638c27║暮南朝古木向人秋天香月色同僧室葉落猿啼傍
B15n0088_p0639a01║客舟此去播遷明主意白雲何事欲相畱
B15n0088_p0639a02║題武丘寺前人
B15n0088_p0639a03║青林武丘寺林際翠微路仰見山僧來遙從飛鳥處
B15n0088_p0639a04║茲峰淪寶玉千載唯丘墓埋劍人空傳鑿山龍已去
B15n0088_p0639a05║捫蘿披翳薈路轉夕陽遽虎嘯崖谷寒猿鳴杉松暮
B15n0088_p0639a06║裴回北樓上江海窮一顧日映千里帆鴉歸萬家樹
B15n0088_p0639a07║蹔因愜所適果得捐外慮庭暗棲閑雲簷香滴甘露
B15n0088_p0639a08║久迷空寂理多為繁華故永欲投死生餘生豈能誤
B15n0088_p0639a09║題靈祐和尚故居前人
B15n0088_p0639a10║嘆逝翻悲有此身禪房寂寞見流塵六時行逕空秋
B15n0088_p0639a11║草幾日浮生哭故人風竹自吟遙入磬雨花隨淚共
B15n0088_p0639a12║沾巾殘經牕下依然在憶得山中問許詢
B15n0088_p0639a13║自道林寺西入石路至麓山寺過法崇禪師故
B15n0088_p0639a14║居前人
B15n0088_p0639a15║山僧候谷口石路拂莓苔深入泉源去遙從樹杪回
B15n0088_p0639a16║香隨青靄散鐘過白雲來野雪空齋掩山風古殿開
B15n0088_p0639a17║桂寒知自發松老問誰栽惆悵湘江水何人更渡杯
B15n0088_p0639a18║尋盛禪師蘭若前人
B15n0088_p0639a19║秋草黃花覆古阡隔林何處起人烟山僧獨在山中
B15n0088_p0639a20║老唯有寒松見少年
B15n0088_p0639a21║疾愈過龍泉寺精舍呈易業二公
B15n0088_p0639a22║孟浩然
B15n0088_p0639a23║亭午聞山鐘起行散愁疾尋林采芝去谷轉松蘿密
B15n0088_p0639a24║旁見精舍開長廊飯僧畢石渠流雪水金子耀霜橘
B15n0088_p0639a25║竹房思舊遊過憩終永日入洞窺石髓傍崖採蜂蜜
B15n0088_p0639a26║日暮辭遠公虎溪相送出
B15n0088_p0639a27║題終南翠微寺空上人房前人
B15n0088_p0639b01║翠微終南裏雨後宜返照閉關久沈冥杖策一登眺
B15n0088_p0639b02║遂造幽人室始知靜者妙儒道雖異門雲林頗同調
B15n0088_p0639b03║兩心喜相得畢景共談笑暝還高牕眠時見遠山燒
B15n0088_p0639b04║緬懷赤城標更憶臨海嶠風泉有清聽何必蘇門嘯
B15n0088_p0639b05║題大禹寺義公禪房前人
B15n0088_p0639b06║義公習禪寂結宇依空林戶外一峰秀堦前眾壑深
B15n0088_p0639b07║夕陽連雨足空翠落庭陰看取蓮花淨方知不染心
B15n0088_p0639b08║題融公蘭若前人
B15n0088_p0639b09║精舍買金開流泉繞砌廻芰荷薰講席松柏映香臺
B15n0088_p0639b10║法雨晴飛去天花晝下來談元殊未已歸騎夕陽催
B15n0088_p0639b11║宿立公房前人
B15n0088_p0639b12║支遁初求道深公笑買山何如石巖趣自入戶庭間
B15n0088_p0639b13║苔澗春泉滿蘿軒夜月閒能令許元度吟臥不知還
B15n0088_p0639b14║遊景光寺蘭若前人
B15n0088_p0639b15║龍象經行處山腰度石關屢迷青嶂合時愛綠蘿閒
B15n0088_p0639b16║宴息花林下高談竹嶼間寥寥隔塵事疑是入鷄山
B15n0088_p0639b17║來闍黎新亭作前人
B15n0088_p0639b18║八解禪林秀三明給苑才地偏香界遠心淨水亭開
B15n0088_p0639b19║傍險山查立尋幽石徑廻瑞花長自下靈藥豈須栽
B15n0088_p0639b20║碧網交紅樹清泉盡綠苔戲魚聞法聚閒鳥誦經來
B15n0088_p0639b21║棄象元應悟忘言理必該靜中何所得吟詠也徒哉
B15n0088_p0639b22║與從姪杭州刺史良遊天竺寺李白
B15n0088_p0639b23║挂席凌蓬丘觀濤憩樟樓三山動逸興五馬同遨遊
B15n0088_p0639b24║天竺森在眼松風颯驚秋覽雲測變化弄水窮清幽
B15n0088_p0639b25║壘嶂隔遙海當軒寫歸流轉成傲雲月佳趨滿吳洲
B15n0088_p0639b26║陪族叔當塗宰遊化城寺升公清風亭
B15n0088_p0639b27║前人
B15n0088_p0639c01║化城若化出金榜天宮開疑是海上雲飛空結樓臺
B15n0088_p0639c02║升公湖山秀粲然有辨才濟人不利己立俗無嫌猜
B15n0088_p0639c03║了見水中月青蓮出塵埃閒居清風亭左右清風來
B15n0088_p0639c04║當署陰廣殿太陽為裴徊茗酌待幽客珍盤薦雕梅
B15n0088_p0639c05║飛文何灑落萬象為之摧季父擁鳴琴德聲布雲雷
B15n0088_p0639c06║雖遊道林室亦舉陶潛杯清樂動諸天長松自吟哀
B15n0088_p0639c07║留歡若可盡刧石乃成灰
B15n0088_p0639c08║廬山東林寺夜懷前人
B15n0088_p0639c09║我尋青蓮宇獨往謝城闕霜清東林鐘水白虎谿月
B15n0088_p0639c10║天香生虛空天樂鳴不歇宴坐寂不動大千入毫髮
B15n0088_p0639c11║湛然冥真心曠刦斷出沒
B15n0088_p0639c12║安州般若寺水閣納凉喜遇薛員外乂
B15n0088_p0639c13║前人
B15n0088_p0639c14║翛然金園賞遠近含晴光樓臺成海氣草木皆天香
B15n0088_p0639c15║忽逢青雲士共解丹霞裳水退池上熱風生松下凉
B15n0088_p0639c16║吞討破萬象褰窺臨眾芳而我遺有漏與君用無方
B15n0088_p0639c17║心垢都已滅末言題禪房
B15n0088_p0639c18║春日歸山寄孟浩然前人
B15n0088_p0639c19║朱紱遺塵境青山謁梵筵金繩開覺路寶筏度迷川
B15n0088_p0639c20║嶺樹攢飛栱巖花覆谷泉塔形標海月樓勢出江煙
B15n0088_p0639c21║香氣三天下鐘聲萬壑連荷秋珠已滿松密蓋初圓
B15n0088_p0639c22║鳥聚疑聞法龍參若護禪愧非流水韻叨入伯牙絃
B15n0088_p0639c23║起度律師同居東齋院韋應物
B15n0088_p0639c24║釋子喜相偶幽林俱避喧安居同僧夏清夜諷道言
B15n0088_p0639c25║對閣景恆晏步庭陰始繁逍遙無一事松風入南軒
B15n0088_p0639c26║神靜師院前人
B15n0088_p0639c27║青苔幽巷徧新林露氣微經聲在深竹高齋獨掩扉
B15n0088_p0640a01║憩樹愛嵐嶺聽禽悅朝暉方耽靜中趣自與塵世違
B15n0088_p0640a02║與盧陟同遊永定寺北池僧齋前人
B15n0088_p0640a03║密竹行已遠子規啼更深綠池芳草氛閒齋春樹陰
B15n0088_p0640a04║晴蝶飄蘭徑遊蜂繞花心不遇君攜手誰復此幽尋
B15n0088_p0640a05║遊靈巖寺前人
B15n0088_p0640a06║始入松路末獨忻山寺幽不知臨絕檻乃見西江流
B15n0088_p0640a07║吳岫分煙景楚甸散林丘方悟關塞眇重軫故園愁
B15n0088_p0640a08║聞鐘戒歸騎憩澗惜良遊地疎泉谷狹春深草木稠
B15n0088_p0640a09║茲焉賞未極清景期杪秋
B15n0088_p0640a10║秋景詣瑯琊精舍前人
B15n0088_p0640a11║屢訪塵外跡未窮幽賞情高秋天景遠始見山水清
B15n0088_p0640a12║上陟巖殿憩暮看雲壑平蒼茫寒色起迢遞晚鐘鳴
B15n0088_p0640a13║意有清夜戀身為符守嬰晤言緇衣子瀟灑中林行
B15n0088_p0640a14║藍嶺精舍前人
B15n0088_p0640a15║石壁精舍高排雲聊直上佳遊愜始願忘險得前賞
B15n0088_p0640a16║崖傾景方晦谷轉州如掌綠林含蕭條飛閣起弘敞
B15n0088_p0640a17║道人上方至深夜還獨往日落羣山陰天秋百泉響
B15n0088_p0640a18║所嗟累已成安得長偃仰
B15n0088_p0640a19║寓居灃上精舍寄于張二舍人前人
B15n0088_p0640a20║萬木藂雲出香閣西連碧澗竹林園高齋獨宿遠山
B15n0088_p0640a21║曙微霰下庭寒雀喧道心淡泊對流水生事蕭疎空
B15n0088_p0640a22║掩門時憶故交那得見曉排閭闔奉明恩
B15n0088_p0640a23║登寶意寺上方舊遊前人
B15n0088_p0640a24║翠嶺香臺出半天萬家煙樹滿晴川諸僧近住不相
B15n0088_p0640a25║識坐聽徵鐘記往年
B15n0088_p0640a26║同諸公遊雲公禪寺張謂
B15n0088_p0640a27║共許尋鷄足誰能惜馬蹄長空淨雲雨斜日半虹霓
B15n0088_p0640b01║簷下千峰轉牕前萬木低看花尋徑遠聽鳥入林迷
B15n0088_p0640b02║地與喧卑隔人將物我齊不知樵客意何事武陵谿
B15n0088_p0640b03║登嘉州凌雲寺作岑參
B15n0088_p0640b04║寺出飛鳥外青峰戴朱樓摶壁躋半空喜得登上頭
B15n0088_p0640b05║始知宇宙闊下看三江流天晴見峨眉如向波上浮
B15n0088_p0640b06║迥曠煙景豁陰森棕枏稠願割區中緣永從塵外遊
B15n0088_p0640b07║回風吹虎穴片雨當龍湫僧房雲濛濛夏月寒颼颼
B15n0088_p0640b08║廻合俯近郭寥落見遠舟勝槩無端倪天宮可淹留
B15n0088_p0640b09║一官詎足道欲去令人愁
B15n0088_p0640b10║登總持寺前人
B15n0088_p0640b11║高閣逼諸天登臨近日邊晴開萬井樹愁看五陵煙
B15n0088_p0640b12║檻外低秦嶺窻中小渭川早知清淨理常願奉金仙
B15n0088_p0640b13║題三會寺蒼頡造字臺前人
B15n0088_p0640b14║野老荒臺晚寒天古木悲空堦有鳥跡猶似造書時
B15n0088_p0640b15║奉陪韋潤州遊鶴林寺李嘉祐
B15n0088_p0640b16║野寺江城近雙旌五馬過禪心超忍辱梵語問多羅
B15n0088_p0640b17║松竹閒僧老雲煙晚日和寒塘歸路轉清磬隔微波
B15n0088_p0640b18║遊龍門奉先寺杜甫
B15n0088_p0640b19║已從招提遊更宿招提境陰壑生虛籟月林散清影
B15n0088_p0640b20║天闕象緯逼雲臥衣裳冷欲覺聞晨鐘令人發深省
B15n0088_p0640b21║大雲寺贊公房前人
B15n0088_p0640b22║心在水精域衣霑春雨時洞門盡徐步深院果幽期
B15n0088_p0640b23║到扉開復閉撞鐘齋及茲醍醐長發性飲食過扶衰
B15n0088_p0640b24║把臂有多日開懷無愧辭黃鶯度結構紫鴿下罘罳
B15n0088_p0640b25║愚意會所適花邊行自遲湯休起我病微笑索題詩
B15n0088_p0640b26║其二
B15n0088_p0640b27║燈影照無睡心清聞妙香夜深殿突兀風動金琅璫
B15n0088_p0640c01║天黑閉春院地青棲暗芳玉繩回斷絕鐵鳳森翱翔
B15n0088_p0640c02║梵放時出寺鐘殘仍殷牀明朝在沃野苦見塵沙黃
B15n0088_p0640c03║西枝村尋置草堂地夜宿贊公土室
B15n0088_p0640c04║前人
B15n0088_p0640c05║出郭𰭵細岑披荊得微路谿行一流水曲折方屢渡
B15n0088_p0640c06║贊公湯休徒好靜心迹素昨枉霞上作盛論巖中趣
B15n0088_p0640c07║怡然共攜手恣意同遠步捫蘿澀先登陟巘眩反顧
B15n0088_p0640c08║要求陽岡煖苦涉陰嶺沍惆悵老大藤沉吟屈蟠樹
B15n0088_p0640c09║卜居意未展杖策回且暮層巔餘落日草蔓已多露
B15n0088_p0640c10║其二
B15n0088_p0640c11║天寒鳥已歸月出山更靜土室延白光松門耿疎影
B15n0088_p0640c12║躋攀倦日短語樂寄夜永明然林中薪暗汲石底井
B15n0088_p0640c13║大師京國舊德業天機秉從來支許遊興趣江湖迥
B15n0088_p0640c14║數奇謫關塞道廣存箕潁何知戎馬閒復接塵事屏
B15n0088_p0640c15║幽尋豈一路遠色有諸嶺晨光稍曚曨更越西南頂
B15n0088_p0640c16║謁文公上方前人
B15n0088_p0640c17║野寺隱喬木山僧高下居石門日色異絳氣橫扶疎
B15n0088_p0640c18║窈窕入風磴長蘿紛卷舒庭前猛虎臥遂得文公廬
B15n0088_p0640c19║俯視萬家邑煙塵對階除吾師雨花外不下十年餘
B15n0088_p0640c20║長者自布金禪龕只晏如大珠脫玷翳白月當空虛
B15n0088_p0640c21║甫也南北人蕪蔓少耘鋤久遭詩酒污何事忝簪裾
B15n0088_p0640c22║王侯與螻蟻同盡隨丘墟願聞第一義廻向心地初
B15n0088_p0640c23║金篦刮眼膜價重百車渠無生有汲引茲理倘吹噓
B15n0088_p0640c24║法鏡寺前人
B15n0088_p0640c25║身危適他州勉強終勞苦神傷山行深愁破崖寺古
B15n0088_p0640c26║嬋娟碧蘚淨蕭摵寒籜聚洄洄山根水冉冉松上雨
B15n0088_p0640c27║洩雲蒙清晨初日翳復吐朱甍半光炯戶牖粲可數
B15n0088_p0641a01║拄策忘前期出蘿已亭午冥冥子規叫微徑不復取
B15n0088_p0641a02║山寺（自注云章畱後同遊得開字）前人
B15n0088_p0641a03║野寺根石壁諸龕遍崔嵬前佛不復辨百身一莓苔
B15n0088_p0641a04║惟有古殿存世尊亦塵埃如聞龍象泣足令信者哀
B15n0088_p0641a05║使君騎紫馬捧擁從西來樹羽靜千里臨江久徘徊
B15n0088_p0641a06║山僧衣藍縷告訴棟梁摧公為顧賓徒咄嗟檀施開
B15n0088_p0641a07║吾知多羅樹却倚蓮花臺諸天必歡喜鬼物無嫌猜
B15n0088_p0641a08║以茲撫士卒孰曰非周才窮子失淨處高人憂禍胎
B15n0088_p0641a09║歲晏風破肉荒林寒可廻思量入道苦自哂同嬰孩
B15n0088_p0641a10║嶽麓山道林二寺行前人
B15n0088_p0641a11║玉泉之南麓山殊道林林壑爭盤紆寺門高開洞庭
B15n0088_p0641a12║野殿脚插入赤沙湖五月寒風冷佛骨六時天樂朝
B15n0088_p0641a13║香爐地靈步步雪山草僧寶人人滄海珠塔劫宮牆
B15n0088_p0641a14║壯麗敵香廚松道清凉俱蓮花交響共命鳥金榜雙
B15n0088_p0641a15║迴三足鳥方丈涉海費時節元圃尋河知有無暮年
B15n0088_p0641a16║且喜經行近春日兼蒙暄暖扶飄然斑白身奚適傍
B15n0088_p0641a17║此煙霞茅可誅桃源人家易制度橘州田土仍膏腴
B15n0088_p0641a18║潭府邑中甚淳古太守庭內不喧呼昔遭衰世皆晦
B15n0088_p0641a19║迹今幸樂國養微軀依止老宿亦未晚富貴功名焉
B15n0088_p0641a20║足圖久為謝客尋幽慣細學何顒免興孤一重一掩
B15n0088_p0641a21║吾肺腑山鳥山花吾友于宋公放逐曾題壁物色分
B15n0088_p0641a22║留與老夫