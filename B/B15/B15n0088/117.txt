B15n0088_p0642a01║欽定古今圖書集成博物彙編神異典
B15n0088_p0642a02║　第一百十七卷目錄
B15n0088_p0642a03║僧寺部藝文六（詩）
B15n0088_p0642a04║登勝果寺南樓雨中望嚴協律　唐錢起
B15n0088_p0642a05║杪秋南山西峰題準上人蘭若　前人
B15n0088_p0642a06║華仙遊寺　元結
B15n0088_p0642a07║題玉山觀禪師蘭若歌　韓翃
B15n0088_p0642a08║題精舍寺　郎士元
B15n0088_p0642a09║登聖善寺閣　褚朝陽
B15n0088_p0642a10║登廬山峰頂寺　劉窅虛
B15n0088_p0642a11║寄閻防　前人
B15n0088_p0642a12║同韓員外宿雲門寺　嚴維
B15n0088_p0642a13║奉和獨孤中丞遊雲門寺　前人
B15n0088_p0642a14║鄱陽大雲寺一公房　顧况
B15n0088_p0642a15║題招提寺　戎昱
B15n0088_p0642a16║春日陪李庶子遵善寺東院曉望　盧綸
B15n0088_p0642a17║經廢寶慶寺　司空曙
B15n0088_p0642a18║靈雲寺　前人
B15n0088_p0642a19║題崇福寺禪師院　崔峒
B15n0088_p0642a20║宿禪智寺上方演大師院　前人
B15n0088_p0642a21║登蔣山開善寺　前人
B15n0088_p0642a22║七泉寺上方　王建
B15n0088_p0642a23║題廢禪居寺　劉商
B15n0088_p0642a24║遊石橋寺最高頂　李幼卿
B15n0088_p0642a25║奉和聖製中元日題奉敬寺　崔元翰
B15n0088_p0642a26║春題龍門香山寺　武元衡
B15n0088_p0642a27║與沈十九拾遺同遊棲霞寺上方夜於亮上人
B15n0088_p0642b01║院會宿　權德輿
B15n0088_p0642b02║贈天竺靈隱二寺主　前人
B15n0088_p0642b03║山石　韓愈
B15n0088_p0642b04║同諸公過福先寺禪院宣上人房
B15n0088_p0642b05║　歐陽詹
B15n0088_p0642b06║禪堂　柳宗元
B15n0088_p0642b07║遊終南龍池寺　孟郊
B15n0088_p0642b08║蘇州崑山惠聚寺僧房　前人
B15n0088_p0642b09║登咸陽寺北樓　張籍
B15n0088_p0642b10║遊襄陽山寺　前人
B15n0088_p0642b11║和友封題開善寺十韻　元稹
B15n0088_p0642b12║宿東林寺　白居易
B15n0088_p0642b13║三月三十日題慈恩寺　前人
B15n0088_p0642b14║旅次景空寺宿幽上人院　前人
B15n0088_p0642b15║宿西林寺　前人
B15n0088_p0642b16║留題天竺靈隱兩寺　前人
B15n0088_p0642b17║題東虎丘寺六韻　前人
B15n0088_p0642b18║夜宿西虎丘寺八韻　前人
B15n0088_p0642b19║香山寺二絕　前人
B15n0088_p0642b20║開聖寺　李涉
B15n0088_p0642b21║題鶴林寺僧舍　前人
B15n0088_p0642b22║重過文上人院　前人
B15n0088_p0642b23║春晚遊鶴林寺寄使府諸公　前人
B15n0088_p0642b24║再遊頭陀寺　前人
B15n0088_p0642b25║過靈泉寺　姚合
B15n0088_p0642b26║題山寺　前人
B15n0088_p0642b27║遊天台上方　前人
B15n0088_p0642c01║南澗寺　歐陽袞
B15n0088_p0642c02║塞上宿野寺　雍陶
B15n0088_p0642c03║題揚州禪智寺　杜牧
B15n0088_p0642c04║寄題宣州開元寺　前人
B15n0088_p0642c05║恩德寺　許渾
B15n0088_p0642c06║題岫上人院　前人
B15n0088_p0642c07║寓居開元精舍酬薛秀才見貽　前人
B15n0088_p0642c08║遊靈伽寺　李商隱
B15n0088_p0642c09║宿東巖寺曉起　薛瑩
B15n0088_p0642c10║岫禪師南谿蘭若　喻鳧
B15n0088_p0642c11║定山寺　薛逢
B15n0088_p0642c12║宿靈巖寺　趙嘏
B15n0088_p0642c13║宿楚國寺有懷　前人
B15n0088_p0642c14║靈巖寺　前人
B15n0088_p0642c15║題甘露寺　盧肇
B15n0088_p0642c16║宿翠微寺　馬戴
B15n0088_p0642c17║宿無可上人房　前人
B15n0088_p0642c18║宿山寺　賈島
B15n0088_p0642c19║宿慈恩寺郁公房　前人
B15n0088_p0642c20║開聖寺　溫庭筠
B15n0088_p0642c21║宿松門寺　前人
B15n0088_p0642c22║題龍門僧房　劉滄
B15n0088_p0642c23║開元寺客省早景即事　皮日休
B15n0088_p0642c24║同襲美遊北禪院　陸龜蒙
B15n0088_p0642c25║題山僧院　張喬
B15n0088_p0642c26║龍泉寺絕頂　方千
B15n0088_p0642c27║甘露寺火後　羅隱
B15n0088_p0643a01║少華甘露寺　鄭谷
B15n0088_p0643a02║題廢東蘭若　釋靈一
B15n0088_p0643a03║題僧院　前人
B15n0088_p0643a04║宿支硎寺上房　釋皎然
B15n0088_p0643a05║宿吳匡山破寺　前人
B15n0088_p0643a06║秋日遙和盧使君遊柯山寺宿敭上人上方論
B15n0088_p0643a07║涅槃經大義　前人
B15n0088_p0643a08║奉和盧使君幼平遊朝陽山寺臨大湖時在郭
B15n0088_p0643a09║不得往　前人
B15n0088_p0643a10║晚秋宿破山寺　前人
B15n0088_p0643a11║聖果寺　釋處默
B15n0088_p0643a12║題巴東寺　宋寇準
B15n0088_p0643a13║遊虎丘山寺　王禹偁
B15n0088_p0643a14║崇覺寺　曾致堯
B15n0088_p0643a15║秋日題瑯琊山寺　潘間
B15n0088_p0643a16║崇因寺　晏殊
B15n0088_p0643a17║昭慶寺　陳堯佐
B15n0088_p0643a18║芝山寺　前人
B15n0088_p0643a19║遊開化寺　韓琦
B15n0088_p0643a20║遊水南寺　余靖
B15n0088_p0643a21║宿廣化寺　歐陽修
B15n0088_p0643a22║峻極寺　前人
B15n0088_p0643a23║金山寺（并序）　梅堯臣
B15n0088_p0643a24║遊龍門自潛溪過寶應精舍　前人
B15n0088_p0643a25║同宋復古遊大林寺　周惇頤
B15n0088_p0643a26║遊鴻慶院　韓絳
B15n0088_p0643a27║同王弱翁宿廣化寺　范純仁
B15n0088_p0643b01║端午遍遊諸寺得禪字　蘇軾
B15n0088_p0643b02║二十七日自陽平至斜谷宿於南山中蟠龍寺
B15n0088_p0643b03║　前人
B15n0088_p0643b04║南寺　前人
B15n0088_p0643b05║北寺　前人
B15n0088_p0643b06║青牛嶺高絕處有小寺人跡罕到　前人
B15n0088_p0643b07║題靈峰寺壁　前人
B15n0088_p0643b08║天竺寺（并序）　前人
B15n0088_p0643b09║上元過祥符僧可久房蕭然無燈火
B15n0088_p0643b10║　前人
B15n0088_p0643b11║宿法惠寺　賀鑄
B15n0088_p0643b12║野寺　郭祥正
B15n0088_p0643b13║次韻約諸君遊長干寺　蘇頌
B15n0088_p0643b14║仰山寺　胡致隆
B15n0088_p0643b15║定光禪院　毛滂
B15n0088_p0643b16║金陵野外廢寺　游九言
B15n0088_p0643b17║宿都嶠山靈景寺　李綱
B15n0088_p0643b18║訪許將於大乘寺　前人
B15n0088_p0643b19║鄱陽龍居寺　岳飛
B15n0088_p0643b20║獨宿昭亭山寺　李彌遜
B15n0088_p0643b21║題海會寺　程俱
B15n0088_p0643b22║蕭山覺苑寺雪後杜門　陳淵
B15n0088_p0643b23║南塘寺　朱熹
B15n0088_p0643b24║翠巖寺　趙師秀
B15n0088_p0643b25║三峰寺　真桂芳
B15n0088_p0643b26║題善權寺　顧逢
B15n0088_p0643b27║宿香嚴院　王鎡
B15n0088_p0643c01║達摩庵　金許安仁
B15n0088_p0643c02║金山寺　趙秉文
B15n0088_p0643c03║開元寺　前人
B15n0088_p0643c04║登陶山寺　劉仲傑
B15n0088_p0643c05║遊延祚寺留題二首　高逸
B15n0088_p0643c06║題海會寺以禪房花木深五字為韻得木字
B15n0088_p0643c07║　鄭輝
B15n0088_p0643c08║題海會寺以禪房花木深五字為韻得禪字
B15n0088_p0643c09║　何慮
B15n0088_p0643c10║開福寺　王渥
B15n0088_p0643c11║宿三家寺　馮延登
B15n0088_p0643c12║登碧峰寺　無名氏
B15n0088_p0643c13║遊山林寺　元王旭
B15n0088_p0643c14║遊天竺寺　白𤥻
B15n0088_p0643c15║淨居院　于石
B15n0088_p0643c16║大都遇平江龍興寺僧閒上座話唐綦母潛宿
B15n0088_p0643c17║龍興寺詩因次其韻　趙孟頫
B15n0088_p0643c18║樟樹鎮五公寺　何中
B15n0088_p0643c19║遊竹林寺　薩都剌
B15n0088_p0643c20║題昌國普陀寺二首　丁鶴年
B15n0088_p0643c21║焦山寺　周權
B15n0088_p0643c22║金山龍遊寺　前人
B15n0088_p0643c23║登東山寺　王都中
B15n0088_p0643c24║天衣寺　韓性
B15n0088_p0643c25║龍興寺　陳植
B15n0088_p0643c26║遊天竺寺　張翥
B15n0088_p0643c27║送智惠隱住水月禪院　成廷珪
B15n0088_p0644a01║遊麻姑萬松庵　貢師泰
B15n0088_p0644a02║和林子蒼元妙寺值雨　盧琦
B15n0088_p0644a03║遊靈山寺　陳高
B15n0088_p0644a04║翠微寺　汪澤民
B15n0088_p0644a05║遊狼山寺　陳基
B15n0088_p0644a06║上巳日杭州府學教授徐一夔四齋訓導拉遊
B15n0088_p0644a07║智果寺訪東坡題參寥泉　張昱
B15n0088_p0644a08║七佛庵三十韻　舒𩑺
B15n0088_p0644a09║過顯慶寺　謝應芳
B15n0088_p0644a10║赴龍巖寺齋以詩題殿西廡　丘處機
B15n0088_p0644a11║題金山寺　釋明本
B15n0088_p0644a12║駕幸天長寺應制　釋廣宣
B15n0088_p0644a13║聖恩顧問獨遊月鐙閣直書應制　前人
B15n0088_p0644a14║駕幸普濟寺應制　前人
B15n0088_p0644a15║過保聖寺　明高啟
B15n0088_p0644a16║上方　姚廣孝
B15n0088_p0644a17║遊清凉寺詩　王守仁
B15n0088_p0644a18║遊岳麓寺　李東陽
B15n0088_p0644a19║與趙夢麟諸人遊甘露寺　前人
B15n0088_p0644a20║登千佛閣　劉爾牧
B15n0088_p0644a21║集開元寺　李攀龍
B15n0088_p0644a22║仙溪龍華寺　前人
B15n0088_p0644a23║神通寺　前人
B15n0088_p0644a24║遊龍洞寺　前人
B15n0088_p0644a25║聞王百穀寓南屏寺奉懷　邢侗
B15n0088_p0644a26║宿天界寺　王思任
B15n0088_p0644a27║佛慧寺　前人
B15n0088_p0644b01║初秋同叔𭚱彥時遊崇山蘭若　前人
B15n0088_p0644b02║宿歐兜禪室　前人
B15n0088_p0644b03║永明寺與伯貞先生坐語　屠隆
B15n0088_p0644b04║寓建陽福山寺　徐𤊹
B15n0088_p0644b05║法海寺　陳价夫
B15n0088_p0644b06║寓極樂寺　王衡
B15n0088_p0644b07║同曹學佺過宿碧峰寺愚公房得風字
B15n0088_p0644b08║　吳兆
B15n0088_p0644b09║聖像教寺二首　周倫
B15n0088_p0644b10║宿牛首寺　陳鐸
B15n0088_p0644b11║
B15n0088_p0644b12║
B15n0088_p0644b13║
B15n0088_p0644b14║
B15n0088_p0644b15║
B15n0088_p0644b16║
B15n0088_p0644b17║
B15n0088_p0644b18║
B15n0088_p0644b19║神異典第一百十七卷
B15n0088_p0644b20║僧寺部藝文六（詩）
B15n0088_p0644b21║登勝果寺南樓雨中望嚴協律唐錢起
B15n0088_p0644b22║微雨侵晚陽連山半藏碧林端陟香榭雲外遲來客
B15n0088_p0644b23║孤村凝片烟去水生遠白但佳川原趣不覺城池夕
B15n0088_p0644b24║更喜眼中人清光漸咫尺
B15n0088_p0644b25║杪秋南山西峯題準上人蘭若前人
B15n0088_p0644b26║向山看霽色步步豁幽性反照亂流明寒空千嶂淨
B15n0088_p0644b27║石門有餘好霞殘月欲映上詣遠公廬孤峰懸一徑
B15n0088_p0644c01║雲裏隔窻火松間下山磬客到兩忘言猿心與禪定
B15n0088_p0644c02║華仙遊寺（有龍潭穴素女祠）元結
B15n0088_p0644c03║捨事入樵逕雲山深谷口萬壑移晦明千峰轉前後
B15n0088_p0644c04║嶷然龍潭上石勢若奔走開折秋天光崩騰夏雷吼
B15n0088_p0644c05║靈豁自茲去紆直互紛糾聽聲靜復喧望色無更有
B15n0088_p0644c06║冥冥翠微下高殿映杉柳滴滴洞穴中懸泉響相扣
B15n0088_p0644c07║昔時秦王女羽化年代久日暮松風來簫聲生左右
B15n0088_p0644c08║早窺神仙籙願結芝术友安得羨門方青囊繫吾肘
B15n0088_p0644c09║題玉山觀禪師蘭若歌韓翃
B15n0088_p0644c10║玉山宴坐移年月錫杖承恩詣丹闕先朝親與會龍
B15n0088_p0644c11║華紫禁鳴鐘白日斜宮女焚香把經卷天人就席禮
B15n0088_p0644c12║袈裟禪林久臥虎谿水蘭若初開鳳城裏不出囂塵
B15n0088_p0644c13║見遠公道成何必青蓮宮朝持藥鉢千家近暮倚繩
B15n0088_p0644c14║牀一室空掖垣揮翰君稱美遠客陪遊問真理薄宦
B15n0088_p0644c15║深知誤此心廻心願學雷居士
B15n0088_p0644c16║題精舍寺郎士元
B15n0088_p0644c17║石林精舍虎溪東夜扣禪扉謁遠公月在上方諸品
B15n0088_p0644c18║靜僧持半偈萬緣空蒼苔古道行應遍落木寒泉聽
B15n0088_p0644c19║不窮更憶雙峰最高頂此心期與故人同
B15n0088_p0644c20║登聖善寺閣褚朝陽
B15n0088_p0644c21║飛閣青霞裏先秋獨早凉天花映窻近月桂拂簷香
B15n0088_p0644c22║華岳三峰小黃河一帶長空閒指歸路煙際有垂楊
B15n0088_p0644c23║登廬山峰頂寺劉窅虛
B15n0088_p0644c24║孤峰臨萬象秋氣何高清天際南郡出林端西江明
B15n0088_p0644c25║山門二緇叟振錫聞幽聲心照有無界業懸前後生
B15n0088_p0644c26║徒知真機靜尚與愛網并方首金門路未遑參道情
B15n0088_p0644c27║寄閻防（防時在終南豐德寺讀書）前人
B15n0088_p0645a01║青冥南山口君與緇錫鄰深路入古寺亂花隨暮春
B15n0088_p0645a02║紛紛對寂寞往往落衣巾松色照空水經聲時有人
B15n0088_p0645a03║晚心復南望山遠情獨親應以修往業亦惟立此身
B15n0088_p0645a04║深林度空夜烟月資清真莫歎文明日彌年徒隱淪
B15n0088_p0645a05║同韓員外宿雲門寺嚴維
B15n0088_p0645a06║小嶺路雖近仙郎此夕過潭空觀月定澗靜見雲多
B15n0088_p0645a07║竹翠烟深色松聲雨點和萬緣俱不有對境自垂蘿
B15n0088_p0645a08║奉和獨孤中丞遊雲門寺前人
B15n0088_p0645a09║絕壑開花界耶溪極上源光輝三石座登陟五雲門
B15n0088_p0645a10║深木鳴騶馭晴山曜武賁亂泉親坐臥疎磬發朝昏
B15n0088_p0645a11║蒼翠新秋色莓苔積雨痕上方看度鳥後夜聽吟猿
B15n0088_p0645a12║異跡焚香對新詩酌茗論歸來還捨俗諸老莫攀轅
B15n0088_p0645a13║鄱陽大雲寺一公房顧况
B15n0088_p0645a14║晝日陪遊處斜暉竹院清定中觀有漏言下證無生
B15n0088_p0645a15║色界聊傳法空門不用情欲知相去近鐘鼓兩聞聲
B15n0088_p0645a16║題招提寺戎昱
B15n0088_p0645a17║招提精舍好石壁向江開山影水中盡鳥聲天上來
B15n0088_p0645a18║一燈傳歲月深院長莓苔日暮雙林磬泠泠送客回
B15n0088_p0645a19║春日陪李庶子遵善寺東院曉望盧綸
B15n0088_p0645a20║映竹水田分當山起鴈羣陽峯高對寺陰井下通雲
B15n0088_p0645a21║雪晝唯逢鶴花時此見君由來禪誦地多有謝公文
B15n0088_p0645a22║經廢寶慶寺司空曙
B15n0088_p0645a23║黃葉前朝寺無僧寒殿開池晴龜出曝松暝鶴飛回
B15n0088_p0645a24║古砌碑橫草陰廊畫雜苔禪宮亦銷歇塵世轉堪哀
B15n0088_p0645a25║靈雲寺前人
B15n0088_p0645a26║春山古寺遶滄波石磴盤空鳥道過百丈金身開翠
B15n0088_p0645a27║壁萬龕燈焰隔烟蘿雲生客到侵衣濕花落僧禪覆
B15n0088_p0645b01║地多不與方袍同結社下歸塵世竟如何
B15n0088_p0645b02║題崇福寺禪師院崔峒
B15n0088_p0645b03║僧家竟何事掃地與焚香清磬度山翠閑雲來竹房
B15n0088_p0645b04║身心塵外遠歲月坐中長向晚禪堂掩無人空夕陽
B15n0088_p0645b05║宿禪智寺上方演大師院前人
B15n0088_p0645b06║石林高幾許金剎在中峯白日空山梵清霜後夜鐘
B15n0088_p0645b07║竹牕廻翠壁苔徑入寒松幸接無生法疑心怯所從
B15n0088_p0645b08║登蔣山開善寺前人
B15n0088_p0645b09║山殿秋雲裏香煙出翠微客尋朝磬至僧背夕陽歸
B15n0088_p0645b10║下界千門見前朝萬事非看心兼送目葭菼暮依依
B15n0088_p0645b11║七泉寺上方王建
B15n0088_p0645b12║看年好名山本性今得從回首塵跡遙稍見麋鹿蹤
B15n0088_p0645b13║老僧雲中居石門青重重陰泉養成龜古壁飛却龍
B15n0088_p0645b14║掃石禮新經懸幡上夕峰日高猿鳥合覓食聽山鐘
B15n0088_p0645b15║將火尋遠泉煑茶傍寒松晚隨收藥人便宿南澗中
B15n0088_p0645b16║晨起衝露行濕花枝茸茸歸依向禪師願作香火翁
B15n0088_p0645b17║題廢禪居寺劉商
B15n0088_p0645b18║凋殘精舍在連步訪緇衣古殿門空掩楊花雪亂飛
B15n0088_p0645b19║鶴巢松影薄僧少磬聲稀青眼能留客疎鐘逼夜歸
B15n0088_p0645b20║遊石橋寺最高頂李幼卿
B15n0088_p0645b21║拂霧理孤策薄霄眺層岑迥升烟霧外豁見天地心
B15n0088_p0645b22║物象不可極遲回空詠吟
B15n0088_p0645b23║奉和聖製中元日題奉敬寺崔元翰
B15n0088_p0645b24║妙道非本說殊途成異名聖人得其要俱以化羣生
B15n0088_p0645b25║鳳吹從上苑龍宮列外城花鬘列後殿雲車駐前庭
B15n0088_p0645b26║松竹舍新秋軒牕有餘清緬懷崆峒事須繼簫管聲
B15n0088_p0645b27║離想境都寂忘言理更精域中信稱大天下乃為輕
B15n0088_p0645c01║屈己由濟物堯心豈所榮
B15n0088_p0645c02║春題龍門香山寺武元衡
B15n0088_p0645c03║眾香天上梵仙宮鐘磬寥寥半碧空清景乍開松嶺
B15n0088_p0645c04║月亂流長響石樓風山河杳映春雲外城闕參差曉
B15n0088_p0645c05║樹中欲盡出尋那可得三千世界本無窮
B15n0088_p0645c06║與沈十九拾遺同遊棲霞寺上方夜於亮上人
B15n0088_p0645c07║院會宿權德輿
B15n0088_p0645c08║偶來人境外心賞幸隨君古殿烟霞夕深山松桂薰
B15n0088_p0645c09║巗花點寒溜石磴掃春雲清淨諸天近諠塵下界分
B15n0088_p0645c10║名僧康寶月上客沈休文共宿東林夜清猿徹曙聞
B15n0088_p0645c11║贈天竺靈隱二寺主前人
B15n0088_p0645c12║石路泉流兩寺分尋常鐘磬隔山聞山僧半在中峰
B15n0088_p0645c13║住共占清泉與白雲
B15n0088_p0645c14║山石韓愈
B15n0088_p0645c15║山石犖确行逕微黃昏到寺蝙蝠飛升堂坐階新雨
B15n0088_p0645c16║定芭蕉葉大梔子肥僧言古壁佛畫好以火來照所
B15n0088_p0645c17║見稀鋪牀拂席置羹飯疏糲亦足飽我饑夜深靜臥
B15n0088_p0645c18║百蟲絕清月出嶺光入扉天明獨去無道路出入高
B15n0088_p0645c19║下窮烟扉山紅澗碧紛爛漫時見松櫪皆十圍當流
B15n0088_p0645c20║赤足蹋澗石水聲激激風生衣人生如此自可樂豈
B15n0088_p0645c21║必局束為人鞿嗟哉吾黨二三子安得至老不更歸
B15n0088_p0645c22║同諸公過福先寺禪院宣上人房
B15n0088_p0645c23║歐陽詹
B15n0088_p0645c24║律座下朝講晝門為掩關偶同靜者來正值高雲閑
B15n0088_p0645c25║寂爾方丈內瑩然虛白間千燈智慧心片玉清羸顏
B15n0088_p0645c26║松色落深井竹陰寒小山晤言流曦晚惆悵歸人寰
B15n0088_p0645c27║禪堂柳宗元
B15n0088_p0646a01║發地結菁茆團團抱虛白山花落幽戶中有忘機客
B15n0088_p0646a02║涉有本非取照空不待析萬籟俱緣生窅然喧中寂
B15n0088_p0646a03║心境本同如鳥飛無遺跡
B15n0088_p0646a04║遊終南龍池寺孟郊
B15n0088_p0646a05║飛鳥不到處僧房終南巔龍在水長碧雨開山更鮮
B15n0088_p0646a06║步出白日上坐依青谿邊地寒松柏短石險道路偏
B15n0088_p0646a07║晚磬送歸客數聲落遙天
B15n0088_p0646a08║蘇州崑山惠聚寺僧房前人
B15n0088_p0646a09║昨日到上方片雲挂石牀錫杖莓苔青袈裟松柏香
B15n0088_p0646a10║晴磬無短韻古燈含永光有時乞鶴歸還訪逍遙場
B15n0088_p0646a11║登咸陽北寺樓張籍
B15n0088_p0646a12║高秋原上寺下馬一登臨渭水西來急秦山南向深
B15n0088_p0646a13║舊宮人不住荒碣路難尋日暮凉風起蕭條多遠心
B15n0088_p0646a14║遊襄陽山寺前人
B15n0088_p0646a15║秋色江邊路烟霞若有期寺貧無利施僧老足慈悲
B15n0088_p0646a16║薜茘侵禪窟蝦蟆占浴池閑遊殊未徧即是下山時
B15n0088_p0646a17║和友封題開善寺十韻元稹
B15n0088_p0646a18║梁王開佛廟雲構歲時遙珠綴飛閑鴿紅泥落碎椒
B15n0088_p0646a19║燈籠青焰短香印白灰銷古匣收遺施行廊畫本朝
B15n0088_p0646a20║藏經霑雨爛魔女捧花嬌亞樹牽藤閣橫查壓石橋
B15n0088_p0646a21║竹荒新筍細池淺小魚跳匠正琉璃瓦僧鋤芍藥苗
B15n0088_p0646a22║旋蒸茶嫩葉偏把柳長條便欲忘歸路方知隱易招
B15n0088_p0646a23║宿東林寺白居易
B15n0088_p0646a24║經牕燈燄短僧爐火氣深索落廬山夜風雪宿東林
B15n0088_p0646a25║三月三十日題慈恩寺前人
B15n0088_p0646a26║慈恩春色今朝盡盡日裴回倚寺門惆悵春歸留不
B15n0088_p0646a27║得紫藤花下漸黃昏
B15n0088_p0646b01║旅次景空寺宿幽上人院前人
B15n0088_p0646b02║不與人境接寺門開向山暮鐘寒鳥聚秋雨病僧閑
B15n0088_p0646b03║月隱雲樹外螢飛廊宇間幸投花界宿暫得靜心顏
B15n0088_p0646b04║宿西林寺前人
B15n0088_p0646b05║木落天晴山翠開愛山騎馬入山來心知不及柴桑
B15n0088_p0646b06║令一宿西林便却回
B15n0088_p0646b07║留題天竺靈隱兩寺前人
B15n0088_p0646b08║在郡六百日入山十二回宿因月桂落醉為梅橊開
B15n0088_p0646b09║黃紙除書到青宮詔命催僧徒多悵望賓從亦徘回
B15n0088_p0646b10║寺闇烟埋竹林香兩落梅別橋憐白石辭洞戀青苔
B15n0088_p0646b11║漸出松間路猶飛馬上桮誰教冷泉水送我下山來
B15n0088_p0646b12║題東虎丘寺六韻前人
B15n0088_p0646b13║香剎看非遠祇園入始深龍蟠松矯矯玉立竹森森
B15n0088_p0646b14║怪石千僧立靈池一劒沈海當亭兩面山在寺中心
B15n0088_p0646b15║酒熟憑花勸詩成倩鳥吟寄言軒冕客此地好抽簪
B15n0088_p0646b16║夜宿西虎丘寺八韻前人
B15n0088_p0646b17║不厭西丘寺閑來即一過舟船轉雲島樓閣出烟蘿
B15n0088_p0646b18║路入青松影門臨白月波魚跳驚秉燭猿覰怪鳴珂
B15n0088_p0646b19║搖曳雙紅斾娉婷十翠娥香花助羅綺鐘梵避笙歌
B15n0088_p0646b20║領郡時將久遊山數幾何一年十二度非少亦非多
B15n0088_p0646b21║香山寺二絕前人
B15n0088_p0646b22║空山寂靜老夫閑伴鳥隨雲往復還家醞滿瓶書滿
B15n0088_p0646b23║架半移生計入香山
B15n0088_p0646b24║愛風巖上攀松葢戀月潭邊坐石稜且共雲泉結緣
B15n0088_p0646b25║境他生當作此山僧
B15n0088_p0646b26║開聖寺李涉
B15n0088_p0646b27║宿雨初收草木濃羣鴉飛散下堂鐘長廊無事僧歸
B15n0088_p0646c01║院晝日門前獨看松
B15n0088_p0646c02║題鶴林寺僧舍前人
B15n0088_p0646c03║終日昏昏醉夢間忽聞春盡強登山因過竹院逢僧
B15n0088_p0646c04║話又得浮生半日閑
B15n0088_p0646c05║重過文上人院前人
B15n0088_p0646c06║南隨越鳥北燕鴻松月三年別遠公無限心中不平
B15n0088_p0646c07║事一宵清話又成空
B15n0088_p0646c08║春晚遊鶴林寺寄使府諸公前人
B15n0088_p0646c09║野寺尋花春已遲背巖惟有兩三枝明朝攜酒猶堪
B15n0088_p0646c10║賞為報春風且莫吹
B15n0088_p0646c11║再遊頭陀寺前人
B15n0088_p0646c12║無因暫泊魯陽戈白髮兼愁日月多只恐雪晴花便
B15n0088_p0646c13║盡數來山寺亦無他
B15n0088_p0646c14║過靈泉寺姚合
B15n0088_p0646c15║偶尋靈跡去幽徑入氤氛轉壑驚飛鳥穿山踏亂雲
B15n0088_p0646c16║水從巖上落溪向寺前分釋子遊何處空堂日漸矄
B15n0088_p0646c17║題山寺前人
B15n0088_p0646c18║千重山崦裏樓閣影參差未暇尋僧院先看置寺碑
B15n0088_p0646c19║竹深行漸暗石穩坐多時古塔蟲蛇善除廊鳥雀癡
B15n0088_p0646c20║雲開上界近泉落下方遲為愛青桐葉因題滿樹詩
B15n0088_p0646c21║遊天台上方前人
B15n0088_p0646c22║曉上上方高處立路人羨我此時身白雲向我頭上
B15n0088_p0646c23║過我更羨他雲路人
B15n0088_p0646c24║南澗寺歐陽袞
B15n0088_p0646c25║春寺無人亂鳥啼藤蘿陰磴野僧迷雲藏古壁遺龍
B15n0088_p0646c26║象草沒香臺抱鹿麛松籟泠泠疑梵唄柳烟歷歷見
B15n0088_p0646c27║招提為躭寂樂親禪侶莫訝間行費馬蹄
B15n0088_p0647a01║塞上宿野寺雍陶
B15n0088_p0647a02║塞上蕃僧老天寒疾上關遠烟平似水高樹暗如山
B15n0088_p0647a03║去馬朝常急行人夜始閑更深聽刁斗時到磬聲間
B15n0088_p0647a04║題揚州禪智寺杜牧
B15n0088_p0647a05║雨過一蟬噪飄蕭松桂秋青苔滿階砌白鳥故遲留
B15n0088_p0647a06║暮靄生深樹斜陽下小樓誰知竹西路歌吹是揚州
B15n0088_p0647a07║寄題宣州開元寺前人
B15n0088_p0647a08║松寺曾同一鶴棲夜深臺殿月高低何人為倚東樓
B15n0088_p0647a09║柱正是千山雪漲溪
B15n0088_p0647a10║恩德寺許渾
B15n0088_p0647a11║樓臺橫復重猶在半巖空蘿洞淺深水竹廊高下風
B15n0088_p0647a12║晴山疎雨後秋樹斷雲中未盡生平意孤帆又向東
B15n0088_p0647a13║題岫上人院前人
B15n0088_p0647a14║病客與僧閑頻來不掩關高牕雲外樹疎磬雨中山
B15n0088_p0647a15║離索秋蟲響登臨夕鳥還心知落帆處明月淛河灣
B15n0088_p0647a16║寓居開元精舍酬薛秀才見貽前人
B15n0088_p0647a17║知己蕭條信陸沉茂陵扶疾臥西林芰荷風起客堂
B15n0088_p0647a18║靜松桂月高僧院深清露下時傷旅鬢白雲歸處寄
B15n0088_p0647a19║鄉心勞君詩思猶相憶題在空齋夜夜吟
B15n0088_p0647a20║遊靈伽寺李商隱
B15n0088_p0647a21║碧烟秋寺汎湖來水打城根古堞摧盡日傷心人不
B15n0088_p0647a22║見石橊花滿舊琴臺
B15n0088_p0647a23║宿東巖寺曉起薛瑩
B15n0088_p0647a24║野寺寒塘曉遊人一夢分鐘殘數樹月僧起半巖雲
B15n0088_p0647a25║宿鳥驚初見幽泉落不聞吟餘凭前檻紅葉下紛紛
B15n0088_p0647a26║岫禪師南谿蘭若喻鳧
B15n0088_p0647a27║錫影散林光孤谿照草堂水懸青石磴鐘動白雲牀
B15n0088_p0647b01║樹色含殘雨河流帶夕陽唯應無月夜瞑目見他方
B15n0088_p0647b02║定山寺薛逢
B15n0088_p0647b03║十里松蘿映碧苔一川晴色鏡中開遙聞上界翻經
B15n0088_p0647b04║處片片香雲出院來
B15n0088_p0647b05║宿靈巖寺趙嘏
B15n0088_p0647b06║明月溪頭寺蟲聲滿橘洲倚欄香徑晚移石太湖秋
B15n0088_p0647b07║樹老雲歸盡臺荒水更流無人見惆悵獨上最高樓
B15n0088_p0647b08║宿楚國寺有懷前人
B15n0088_p0647b09║風動衰荷寂寞香斷煙殘月共蒼蒼寒生晚寺波搖
B15n0088_p0647b10║壁紅墮疎林葉滿牀起鴈似驚南浦棹陰雲欲護北
B15n0088_p0647b11║樓霜江邊松菊荒應盡八月長安夜正長
B15n0088_p0647b12║靈巖寺前人
B15n0088_p0647b13║館娃宮畔千年寺水闊雲多客到稀聞說春來倍惆
B15n0088_p0647b14║悵百花深處一僧歸
B15n0088_p0647b15║題甘露寺盧肇
B15n0088_p0647b16║北固巖端寺佳名自上台地從京口斷山到海門廻
B15n0088_p0647b17║曙色烟中滅潮聲日下來一隅通雉堞千仞聳樓臺
B15n0088_p0647b18║林暗疑降虎江空想度杯福庭增氣象仙磬落昭回
B15n0088_p0647b19║覺路花非染流年景謾催隋宮彫綠草晉室散黃埃
B15n0088_p0647b20║西蜀波湍盡東溟日月開如登最高處應得見蓬萊
B15n0088_p0647b21║宿翠微寺馬戴
B15n0088_p0647b22║處處松陰滿樵開一逕通鳥歸霜磬靜僧語石樓空
B15n0088_p0647b23║積翠含微月遙泉韻細風經行心不厭憶在故山中
B15n0088_p0647b24║宿無可上人房前人
B15n0088_p0647b25║稀逢息心侶細話遠山期河漢秋生夜杉梧露滴時
B15n0088_p0647b26║風傳林磬久月掩草堂遲坐臥禪心在浮生皆不知
B15n0088_p0647b27║宿山寺賈島
B15n0088_p0647c01║眾岫聳寒色精廬同此分流星透疎木走月逆行雲
B15n0088_p0647c02║絕頂人來少高松鶴不羣一僧年八十世事未曾聞
B15n0088_p0647c03║宿慈恩寺郁公房前人
B15n0088_p0647c04║病身來寄宿自掃一牀閑返照臨江磬新秋過雨山
B15n0088_p0647c05║竹陰移冷月荷氣帶禪關獨往天台意方從內請遷
B15n0088_p0647c06║開聖寺溫庭筠
B15n0088_p0647c07║路分谿石夾烟叢十里蕭蕭古樹風出寺馬嘶秋色
B15n0088_p0647c08║裏向陵鴉亂夕陽中竹間泉落山廚靜塔下僧歸影
B15n0088_p0647c09║殿空猶有南朝舊碑在恥將興廢問休公
B15n0088_p0647c10║宿松門寺前人
B15n0088_p0647c11║白石青崖世界分卷簾孤坐對氛氳林間禪室春深
B15n0088_p0647c12║雪潭上龍堂夜半雲落日蒼凉登閣在曉鐘搖蕩隔
B15n0088_p0647c13║江聞西山舊是經行地願漱寒瓶逐領軍
B15n0088_p0647c14║題龍門僧房劉滄
B15n0088_p0647c15║靜室遙臨伊水東寂寥誰與此身同禹門山色度寒
B15n0088_p0647c16║磬蕭寺竹聲來晚風僧宿石龕殘雪在鴈歸沙渚夕
B15n0088_p0647c17║陽空偶將心地問高士坐指浮生一夢中
B15n0088_p0647c18║開元寺客省早景即事皮日休
B15n0088_p0647c19║客省蕭條柿葉紅樓臺如畫倚霜空銅池數滴桂上
B15n0088_p0647c20║雨金鐸一聲松杪風鶴靜時來珠像側鴿馴多在寶
B15n0088_p0647c21║幡中如何塵外虛為契不得支公此會同
B15n0088_p0647c22║同襲美遊北禪院（院官故司勳陸郎中舊宅）陸龜蒙
B15n0088_p0647c23║連延花蔓映風廊岸幘披襟到竹房居士祗今開梵
B15n0088_p0647c24║處先生曾是草元堂清尊林下看香印遠岫牕中挂
B15n0088_p0647c25║鉢囊今日有情消未得欲將名理問思光
B15n0088_p0647c26║題山僧院張喬
B15n0088_p0647c27║谿路曾來日年多與舊同地寒松影裏僧老磬聲中
B15n0088_p0648a01║遠水清風落閑雲別院通心源若無礙何必更論空
B15n0088_p0648a02║龍泉寺絕頂方干
B15n0088_p0648a03║未明先見海底日良久遠雞方報晨古樹含風長帶
B15n0088_p0648a04║雨寒巖四月始知春中天氣爽星河近下界時豐雷
B15n0088_p0648a05║雨均前後登臨思無盡年年改換往來人
B15n0088_p0648a06║甘露寺火後羅隱
B15n0088_p0648a07║六朝勝事已塵埃猶有閑人悵望來只道鬼神能護
B15n0088_p0648a08║物不知龍象自成灰犀慙水府渾非怪燕說吳宮未
B15n0088_p0648a09║是災選識平泉故侯否一生蹤跡此樓臺
B15n0088_p0648a10║少華甘露寺鄭谷
B15n0088_p0648a11║石門蘿逕與天鄰雨檜風篁遠近聞飲澗鹿喧雙派
B15n0088_p0648a12║水上樓僧踏一梯雲孤烟薄暮關城沒遠色初晴渭
B15n0088_p0648a13║曲分長欲燃香來此宿北林猿鶴舊同羣
B15n0088_p0648a14║題廢東蘭若釋靈一
B15n0088_p0648a15║上人禪室路徘徊萬木清陰向日開寒竹影侵行逕
B15n0088_p0648a16║石天花香散誦經臺閑雲不繫從舒卷狎鳥無機任
B15n0088_p0648a17║往來更惜片陽談妙理歸時莫待暝鐘催
B15n0088_p0648a18║題僧院前人
B15n0088_p0648a19║虎溪閑月引相過帶雪松枝掛薜蘿無限青山行欲
B15n0088_p0648a20║盡白雲深處老僧多
B15n0088_p0648a21║宿支硎寺上房釋皎然
B15n0088_p0648a22║上方精舍遠共宿白雲端寂寞千峯夜蕭條萬木寒
B15n0088_p0648a23║山光霜下見松色月中看却與西林別歸心即欲關
B15n0088_p0648a24║宿吳匡山破寺前人
B15n0088_p0648a25║雙峰百戰後真界滿塵埃蔓草緣空壁悲風起故臺
B15n0088_p0648a26║野花寒更發山月暝還來何事池中水東流獨不回
B15n0088_p0648a27║秋日遙和盧使君遊柯山寺宿敭上人上方論
B15n0088_p0648b01║涅槃經大義前人
B15n0088_p0648b02║江郡當秋景期將道者同跡高憐竹寺夜靜賞蓮宮
B15n0088_p0648b03║古磬清霜下寒山曉月中詩情緣境發法性寄筌空
B15n0088_p0648b04║翻譯推南本何人繼謝公
B15n0088_p0648b05║奉和盧使君幼平遊朝陽山寺臨大湖時在郭
B15n0088_p0648b06║不得往前人
B15n0088_p0648b07║仁祠當絕境明牧躡靈蹤欲到心凉地初聞斷續鐘
B15n0088_p0648b08║城中歸路在湖上碧山重水映千花界雲開七葉峰
B15n0088_p0648b09║寒芳艾綬滿空翠白綸濃逸韻知難繼佳遊恨不逢
B15n0088_p0648b10║仍聞撫禪石為我久從容
B15n0088_p0648b11║晚秋宿破山寺前人
B15n0088_p0648b12║秋風落葉滿空山古殿殘燈石壁間昔日經行人去
B15n0088_p0648b13║盡寒雲夜夜自飛還
B15n0088_p0648b14║聖果寺釋處默
B15n0088_p0648b15║路自中峰上盤回出薜蘿到江吳地盡隔岸越山多
B15n0088_p0648b16║古木叢青靄遙天浸白波下方城郭近鐘磬雜笙歌
B15n0088_p0648b17║題巴東寺宋𡨥準
B15n0088_p0648b18║寺在猿啼外門開古澗涯山深微有徑樹老半無枝
B15n0088_p0648b19║望遠雲長暝談空日易移恐朝金馬去還失白蓮期
B15n0088_p0648b20║遊虎丘山寺王禹偁
B15n0088_p0648b21║寺牆圍著碧孱顏曾是當年海湧山盡把好峰藏院
B15n0088_p0648b22║裏不教幽景落人間劍池草色經冬在石座苔花自
B15n0088_p0648b23║古斑珍重晉朝吾祖宅一回來此便忘還
B15n0088_p0648b24║崇覺寺曾致堯
B15n0088_p0648b25║水深花影地莓苔春色烘人若不開走報鴿原無別
B15n0088_p0648b26║事遠將歌管酒壺來
B15n0088_p0648b27║秋日題琅琊山寺潘闐
B15n0088_p0648c01║巖下多幽景且無塵事喧鐘聲晴微郭山色曉當門
B15n0088_p0648c02║深洞藏泉脉懸崖露樹根更期來此宿絕頂聽寒猿
B15n0088_p0648c03║崇因寺晏殊
B15n0088_p0648c04║捲簾山色眼前見入夜濤聲枕上聞苔徑雨餘堆落
B15n0088_p0648c05║葉石樓風靜鎖寒雲
B15n0088_p0648c06║昭慶寺陳堯佐
B15n0088_p0648c07║湖邊山影裏靜境與僧分一榻坐臨水片心閒對雲
B15n0088_p0648c08║樹寒時落葉鷗散忽成羣莫問紅塵事林間肯暫聞
B15n0088_p0648c09║芝山寺前人
B15n0088_p0648c10║樓殿冠崔嵬靈芝安在哉雲飛過江去花落入城來
B15n0088_p0648c11║得食鴉朝聚聞經虎夜回偶臨西閣望五老夕陽開
B15n0088_p0648c12║遊開化寺韓琦
B15n0088_p0648c13║開化得地勝崇侈何代作全山鑱佛身萬木亙高閣
B15n0088_p0648c14║突然數百尺較力陋禹鑿峰巒翠環合與寺為郛郭
B15n0088_p0648c15║煙霞無四時為我張幄幕飛泉乘空來直在庭砌落
B15n0088_p0648c16║松柏森成行鬬伏蛟龍惡如整萬人陣偏伍不敢錯
B15n0088_p0648c17║春芳難悉名紅紫競灼灼點綴巖壁間圖畵曾未若
B15n0088_p0648c18║距城纔一舍曠絕類霄崿噫吾何自勞日窘吏事縛
B15n0088_p0648c19║到官踰二期未克造林壑引疾得鄉邦晝錦行遂著
B15n0088_p0648c20║猛拋公几煩不負真境約精廬始一登百慮已澄擴
B15n0088_p0648c21║徘徊延賓僚開席盛燕酌歌留嶺上雲吹亂風前鐸
B15n0088_p0648c22║忽譏清賞累粗繼東山樂數刻方暫歡俄景忽西薄
B15n0088_p0648c23║歸鞅下危岑眷戀心欲却何處無林泉隔閡牽寵爵
B15n0088_p0648c24║終期報國家功業效涓勺連露乞骸章不待七十削
B15n0088_p0648c25║歸來解朝紳放意任衡霍超然出世紛安步適冲漠
B15n0088_p0648c26║山蔬充盤筵邨釀滿瓢杓吾壽此其全何必不死藥
B15n0088_p0648c27║遊水南寺余靖
B15n0088_p0649a01║雙剎聳浮雲層軒絕世塵松溪千蓋雨茶圃一旗春
B15n0088_p0649a02║夜梵龕燈暗朝香篆火新暫來猶末日堪羨白蓮人
B15n0088_p0649a03║宿廣化寺歐陽修
B15n0088_p0649a04║橫槎渡深澗披露采香薇樵歌雜梵響共向松林歸
B15n0088_p0649a05║日落寒山慘浮雲隨客衣
B15n0088_p0649a06║峻極寺前人
B15n0088_p0649a07║路入石門見蒼蒼深靄間雲生石砌潤木老天風寒
B15n0088_p0649a08║客來依晚照徙倚聽山蟬
B15n0088_p0649a09║金山寺（并序）梅堯臣
B15n0088_p0649a10║昔嘗聞謝紫微言金山之勝峰壑攢水上秀拔殊
B15n0088_p0649a11║眾山環以臺殿高下隨勢向使善工摹畫不能盡
B15n0088_p0649a12║其美初恨未遊赴官吳興船次瓜州值海汐冬落
B15n0088_p0649a13║孤港未通獨行江際始見故所聞金山者與謝公
B15n0088_p0649a14║之說無異也因借小舟以往乃陟迥閣上上方歷
B15n0088_p0649a15║絕頂以閱山阿危亭曲軒窮極山水之趣一草一
B15n0088_p0649a16║木雖未萼發而或青或彫皆森植可愛東小峰謂
B15n0088_p0649a17║之鶻山有海鶻雄雌棲其上每歲生鶵羽翩既成
B15n0088_p0649a18║與之縱飛迷而復返有年矣惡禽猛鷲不敢來茲
B15n0088_p0649a19║以搏魚鳥其亦不取近山之物以為食可義也夫
B15n0088_p0649a20║薄暮返舟寺僧乞詩強為之句以應其請偶然而
B15n0088_p0649a21║來不得髣髴敢與前賢名迹耶
B15n0088_p0649a22║吳客獨來後楚橈歸夕曛山形無地接寺界與波分
B15n0088_p0649a23║巢鶻寧窺物馴鷗自作羣老僧忘歲月石上看江雲
B15n0088_p0649a24║遊龍門自潛溪過寶應精舍前人
B15n0088_p0649a25║遙愛夏景佳行行清興屬安知轉廻溪始覺來平谷
B15n0088_p0649a26║古殿藏竹間香庵遍巗曲雲霞弄霽暉草樹含新綠
B15n0088_p0649a27║時鳥自綿蠻山花競紛縟莫言歸路賒明月還相續
B15n0088_p0649b01║同宋復古遊大林寺周惇頤
B15n0088_p0649b02║三月山方煖林花互照明路盤層頂上人在半空行
B15n0088_p0649b03║水色雲含白禽聲谷應清天風拂布袂縹緲覺身輕
B15n0088_p0649b04║遊鴻慶院韓絳
B15n0088_p0649b05║久旱雨初足樂遊春正深喧闐觀士女清曠入山林
B15n0088_p0649b06║佛界雲成寶僧園地布金方塘探子石高閣盍朋簪
B15n0088_p0649b07║沙水通溪白松筠逐徑陰紛華從滿目幽寂自虛心
B15n0088_p0649b08║印組端為累巖扃得暫尋晚風吹綠野歸騎已駸駸
B15n0088_p0649b09║同王弱翁宿廣化寺范純仁
B15n0088_p0649b10║能知真樂唯吾曹聲利外物誠無撓深山窮谷苟遂
B15n0088_p0649b11║性膚體不厭常枯焦况如佳景擅天巧會與仁友相
B15n0088_p0649b12║追邀龍門伊洛古今勝蒼巖翠壁雙岧嶢疏鑿宛見
B15n0088_p0649b13║神禹跡懷襄既乂熙堯朝千龕萬宇變佛室鐘磬梵
B15n0088_p0649b14║唄何喧囂唐僧無畏號神雋當時聲勢尤翹翹開山
B15n0088_p0649b15║撥壤盡奇秀樓殿勢若風中飄高甍垂空插雲翼連
B15n0088_p0649b16║閣跨路馳星橋深沉神物潛擁護顯敞燕雀如矜驕
B15n0088_p0649b17║搜奇選勝幸遲日禪堂解榻眠清宵灘聲蕭蕭雜羣
B15n0088_p0649b18║籟天真不啻聞咸韶凌晨攜䇿度翠巘竹溪深處從
B15n0088_p0649b19║僧招融融朝暉射巖谷雜花爛熳紅欲燒令人即欲
B15n0088_p0649b20║置萬累百年盡向游中消乃知神仙有窟室我意已
B15n0088_p0649b21║欲凌烟霄
B15n0088_p0649b22║端午遍遊諸寺得禪字蘇軾
B15n0088_p0649b23║肩與任所適遇勝輒流連焚香引幽步酌茗開淨筵
B15n0088_p0649b24║微雨止還作小窻幽更妍盆山不見日草木自蒼然
B15n0088_p0649b25║忽登最高塔眼界窮大千卞峰照城郭震澤浮雲天
B15n0088_p0649b26║深沉既可喜曠蕩亦所便幽尋未云畢墟落生晚煙
B15n0088_p0649b27║歸來記所歷耿耿清不眠道人亦未寢孤燈同夜禪
B15n0088_p0649c01║二十七日自陽平至斜谷宿於南山中蟠龍寺
B15n0088_p0649c02║前人
B15n0088_p0649c03║橫查晚渡碧澗口騎馬夜入南山谷谷中暗水響瀧
B15n0088_p0649c04║瀧嶺上疎星明煜煜寺藏巖底千萬仞路轉山腰三
B15n0088_p0649c05║百曲風生饑虎嘯空林月黑驚麇竄修竹入門突兀
B15n0088_p0649c06║見深殿照佛青熒有殘燭愧無酒食待遊人旋斫杉
B15n0088_p0649c07║松煑溪蔌板閣獨眠驚旅枕木魚曉動隨僧粥起觀
B15n0088_p0649c08║萬瓦鬱參差日亂千巖散紅綠門前商賈負椒荈山
B15n0088_p0649c09║後咫尺連巴蜀何時歸耕江上田一夜心逐南飛鵠
B15n0088_p0649c10║南寺前人
B15n0088_p0649c11║東去愁攀石西來怯渡橋碧潭如見試白塔苦相招
B15n0088_p0649c12║野饋慚微薄村沽慰寂寥路窮斤斧絕松桂得千霄
B15n0088_p0649c13║北寺前人
B15n0088_p0649c14║唐初傳有此亂後不留碑畏虎關門早無村得米遲
B15n0088_p0649c15║山泉自入甕野桂不勝炊信美那能久應先學忍饑
B15n0088_p0649c16║青牛嶺高絕處有小寺人迹罕到前人
B15n0088_p0649c17║暮歸走馬沙河塘爐烟裊裊十里香朝行曳杖青牛
B15n0088_p0649c18║嶺崖泉咽咽千山靜君勿笑老僧耳聾喚不聞百年
B15n0088_p0649c19║俱是可憐人明朝且復城中去白雲却在題詩處
B15n0088_p0649c20║題靈峰寺壁前人
B15n0088_p0649c21║靈峯山下寶陁寺白髮東坡又到來前世德雲今我
B15n0088_p0649c22║是依稀猶記妙高臺
B15n0088_p0649c23║天竺寺（併序）前人
B15n0088_p0649c24║予年十二先君自虔州歸謂予言近城山中天竺
B15n0088_p0649c25║寺有樂天親書詩云一山門作兩山門兩寺元從
B15n0088_p0649c26║一寺分東澗水流西澗水南山雲起北山雲前臺
B15n0088_p0649c27║花發後臺見上界鐘清下界聞遙想吾師行道處
B15n0088_p0650a01║天香桂子落紛紛筆勢奇逸墨跡如新今四十七
B15n0088_p0650a02║年予來訪之則詩已亡有石刻存耳感涕不已而
B15n0088_p0650a03║作是詩
B15n0088_p0650a04║香山居士留遺跡天竺禪師有故家空味連珠吟疊
B15n0088_p0650a05║壁已亡飛鳥失驚蛇林深野桂寒無子雨浥山薑病
B15n0088_p0650a06║有花四十七年真一夢天涯流落淚橫斜
B15n0088_p0650a07║上元過祥符僧可久房蕭然無燈火
B15n0088_p0650a08║前人
B15n0088_p0650a09║門前歌舞𩰚分明一室清風冷欲冰不把琉璃閒照
B15n0088_p0650a10║佛始知無盡本無燈
B15n0088_p0650a11║宿法惠寺賀鑄
B15n0088_p0650a12║在歷陽西南九十里戊辰四月七日㳂事至順天
B15n0088_p0650a13║里越斗峴山冷泉澗薄晚投宿此寺寺三隅面山
B15n0088_p0650a14║而豁其西北竹樹邃密如不與人境相接庭中有
B15n0088_p0650a15║泉如輪清洌而甘跨山起小閣榜曰餘翠登望曠
B15n0088_p0650a16║快因賦是詩題其上
B15n0088_p0650a17║驅馬越飛澗揚旌下回岡欻見層浮圖高風振琅璫
B15n0088_p0650a18║重門壯且深老柏森成行佛子出延客投鞭步長廊
B15n0088_p0650a19║中庭汲新泉一飲生清凉孤坐興登覽危梯趨上方
B15n0088_p0650a20║蕭蕭荒竹林簷外如環牆樵牧斷行徑龍蛇知所藏
B15n0088_p0650a21║山禽喜暄暘嘯侶何琅琅子規特殷勤使人懷故鄉
B15n0088_p0650a22║引領洛西北暮色來蒼茫一官早見縻微尚久未償
B15n0088_p0650a23║明發復東去斯遊良不忘
B15n0088_p0650a24║野寺郭祥正
B15n0088_p0650a25║野寺盤山腹高秋雨霽天拂簷雲漫漫穿竹水娟娟
B15n0088_p0650a26║接食憐馴鳥搘笻慕老禪經年無客到門巷疊青錢
B15n0088_p0650a27║次韻約諸君遊長干寺蘇頌
B15n0088_p0650b01║寺接郡東南僧嘗為我談初因晉大士來獲古靈龕
B15n0088_p0650b02║歷世名空在重興德乃堪先朝賜新額此地建精藍
B15n0088_p0650b03║億載扶皇綂生民息戰函剎仍存故里龍復止深潭
B15n0088_p0650b04║九級惟塗甓千梁盡架楠亭臺各軒豁巖谷更空谽
B15n0088_p0650b05║殿角芝成玉松梢露墜甘穴棲多禮鼠池怪集神蠅
B15n0088_p0650b06║可愛臨岡曲何人結草菴欲來尋隱逸誰與共歡酣
B15n0088_p0650b07║念往須勤到登高已舊諳低頭小城市舉目徧村嵐
B15n0088_p0650b08║靜境由茲達塵容却自慙常思真趣嚮可抑俗饕貪
B15n0088_p0650b09║宇宙開懷適江山極望涵相邀幸多暇命駕即追參
B15n0088_p0650b10║仰山寺胡致隆
B15n0088_p0650b11║山下清泉迸石流山前松竹自春秋猿吟古寺偏深
B15n0088_p0650b12║處雲集羣峰最上頭一老有靈飛窣堵二神無語鎖
B15n0088_p0650b13║寒湫諸天更在藤蘿外欲踏層巔悵末由
B15n0088_p0650b14║定光禪院毛滂
B15n0088_p0650b15║曉出開霜阪饑鳥啄麥畦山腰餘雪瘦天面冷雲低
B15n0088_p0650b16║寒意梅花北禪心柏子西牕前借殘月照我渡前溪
B15n0088_p0650b17║金陵野外廢寺游九言
B15n0088_p0650b18║寒花窈嫋蔓頹牆古寺蒼苔晝掩房犬吠屋頭山杳
B15n0088_p0650b19║杳蟲鳴階隙草荒荒池塘淡月蒹葭冷籬竹西風橘
B15n0088_p0650b20║柚香六代江山金碧地斷碑留得管興亡
B15n0088_p0650b21║宿都嶠山靈景寺李綱
B15n0088_p0650b22║清晨遊棲真薄暮宿靈景山空松桂香雲細泉石冷
B15n0088_p0650b23║高崖敞飛簷象緯逼參并惜無娟娟月散此林下影
B15n0088_p0650b24║夜闌風露寒巖曲燈火耿疎鐘響嵌竇客枕發深省
B15n0088_p0650b25║訪許將於大乘寺前人
B15n0088_p0650b26║物外仙家長自春隱淪何必為逃秦秪因檑洞贈花
B15n0088_p0650b27║者便是桃源種樹人丹茘枝頭星爛熳白雲峯頂玉
B15n0088_p0650c01║嶙峋主人愛客非無意端為出山多世塵
B15n0088_p0650c02║鄱陽龍居寺岳飛
B15n0088_p0650c03║巍石山前寺林泉勝景幽紫金諸佛相白雪老僧頭
B15n0088_p0650c04║潭水寒生月松風夜帶秋我來囑龍伯為雨濟民憂
B15n0088_p0650c05║獨宿昭亭山寺李彌遜
B15n0088_p0650c06║山寒六月飛霜雪樓殿夜深鐘鼓歇琅玕無風萬戟
B15n0088_p0650c07║閒屋角明河挂天闕龍牙七尺玉壺冰炯炯神清夢
B15n0088_p0650c08║不成可憐幽絕無人共用看雲頭璧月生
B15n0088_p0650c09║題海會寺程俱
B15n0088_p0650c10║萬杉堆青沒山骨雲埋七峰時出沒飛泉拂石瀉哀
B15n0088_p0650c11║湍下有萬古蛟龍窟藏頭睡熟呼不起地坼三年蝗
B15n0088_p0650c12║蝻出千山脈理漬清甘一罅涓涓流石液同遊况與
B15n0088_p0650c13║惠詢輩納屐振衣何勃窣大門當前新築道跨水曲
B15n0088_p0650c14║欄攲突兀舂鳴轣轆趂朝炊水𤰝懸流機械發搘笻
B15n0088_p0650c15║對此自三歎抱甕老人長搰搰却坐幽堂忽浩歌回
B15n0088_p0650c16║首已失西山日
B15n0088_p0650c17║蕭山覺苑寺雪後杜門陳淵
B15n0088_p0650c18║雪融簷澑如秋霖古寺掩關無足音詩書廢放道眼
B15n0088_p0650c19║淨鐘鼓杳隔禪房深老僧勸坐媒以火茶鼎靜聽蒼
B15n0088_p0650c20║蠅吟胷中激梗造澄澈一念不作千憂沉浮生半日
B15n0088_p0650c21║未易得邂逅勝境聊安心明日孤帆落何許歲晚濁
B15n0088_p0650c22║醪誰共斟
B15n0088_p0650c23║南塘寺朱熹
B15n0088_p0650c24║南塘舊是尚書宅今作僧居水石清半夜月明禪定
B15n0088_p0650c25║後松風猶帶管絃聲
B15n0088_p0650c26║翠巖寺趙師秀
B15n0088_p0650c27║石巖看不見翠色自重重春雨生松葉山風響鐵鐘
B15n0088_p0651a01║碑頑工費墨草嫩綠添茸住院吳僧老相迎憶舊逢
B15n0088_p0651a02║三峯寺真桂芳
B15n0088_p0651a03║寂寞煙林噪亂鴉青鞵步入野僧家雲深不礙鐘聲
B15n0088_p0651a04║出日轉還移塔影斜廊下蝸黏沿砌蘚佛前蜂戀插
B15n0088_p0651a05║瓶花竹牀紙帳清如水一枕松風聽煑茶
B15n0088_p0651a06║題善權寺顧逢
B15n0088_p0651a07║英臺修讀地舊刻字猶存一閣出霄漢萬松連寺門
B15n0088_p0651a08║洞深雲氣冷池淺鹿行渾山下流來水風雷日夜喧
B15n0088_p0651a09║宿香嚴院王鎡
B15n0088_p0651a10║地爐煨火柏枝香借宿寒寮到上方山近白雲歸古
B15n0088_p0651a11║殿風高黃葉響空廊敲門僧踏梅花月入夜猿啼楓
B15n0088_p0651a12║樹霜夢醒不知牕日上時聞清磬出松堂
B15n0088_p0651a13║達摩庵金許安仁
B15n0088_p0651a14║巖壑深嚴入翠微少林金碧霧煙霏五峯屏簇禪庵
B15n0088_p0651a15║小萬刧天開佛日輝聞說九年深面壁得逢二祖便
B15n0088_p0651a16║傳衣千秋少室山靈在曾見神僧隻履歸
B15n0088_p0651a17║七金山寺趙秉文
B15n0088_p0651a18║刳簷篆額螙蝸涎像教塵埃閱百年殿棟猶題遼日
B15n0088_p0651a19║月圖經不載禹山川荒碑盤屈蜿蜒古壞壁參覃罔
B15n0088_p0651a20║象拳想見當年崇奉日無邊花雨散諸天
B15n0088_p0651a21║開元寺前人
B15n0088_p0651a22║歲久開元寺黃花落石龍瓶深悿碧甃蝸壁篆金容
B15n0088_p0651a23║牕影年年塔禽棲夜夜鐘平生睡秋雨竹閣味偏濃
B15n0088_p0651a24║登陶山寺劉仲傑
B15n0088_p0651a25║遺跡千年事恐誣幽棲誰信為陶朱不知古寺東山
B15n0088_p0651a26║洞曾與西施共隱無
B15n0088_p0651a27║遊延祚寺留題二首高逸
B15n0088_p0651b01║已向靈峰得勝遊更來延祚少遲留高槐葉密晴無
B15n0088_p0651b02║日廣廈簷深氣似秋嘉果摘來聊自食新詩吟就與
B15n0088_p0651b03║誰酬一瓶一鉢能隨分休把身心妄處求
B15n0088_p0651b04║招提深靜少炎曦衰病無堪氣力微一葉未聞庭下
B15n0088_p0651b05║落斷雲已見隴頭飛齋餘鳥雀爭殘啄講罷松杉轉
B15n0088_p0651b06║夕暉坐羨僧身偏省事令人心地自歸依
B15n0088_p0651b07║題海會寺以禪房花木深五字為韻得木字
B15n0088_p0651b08║鄭輝
B15n0088_p0651b09║吾儕愛山水乘興遊金谷修竹蔭寒泉層巖排古木
B15n0088_p0651b10║風軒盃暫把花院棋終局晚雨更多情留與成夜宿
B15n0088_p0651b11║題海會寺以禪房花木深為韻得禪字
B15n0088_p0651b12║何慮
B15n0088_p0651b13║槐柳陰陰首夏天閒門塊坐正蕭然忽蒙蘭友相為
B15n0088_p0651b14║伴來訪蓮宮一問禪粉著衣襟穿翠竹冰生齒頰漱
B15n0088_p0651b15║寒泉晚來更看前山雨共借西軒對榻眠
B15n0088_p0651b16║開福寺王渥
B15n0088_p0651b17║翠林深處款招提冉冉春風入鼓鼙雲獻好山青入
B15n0088_p0651b18║座雨添新漲綠平堤樹頭樹底見花發山後山前聞
B15n0088_p0651b19║鳥啼踏月歸來聞好語兒童爭唱白銅鞮
B15n0088_p0651b20║宿三家寺馮延登
B15n0088_p0651b21║老柏蒼蒼纏老藤招提牢落有殘僧暝禽自入藏經
B15n0088_p0651b22║閣饑鼠時窺照佛燈未得安心如北秀却思覓法趂
B15n0088_p0651b23║南能濛濛雨暗門前路更得雲房一曲肱
B15n0088_p0651b24║登碧峰寺無名氏
B15n0088_p0651b25║兩峽山高月半輪五更人起馬嘶頻無端又上長安
B15n0088_p0651b26║道輸與僧牕飽睡人
B15n0088_p0651b27║遊山林寺元王旭
B15n0088_p0651c01║石徑俯雲壑竹林開幽境寺古僧徒稀山深嵐氣冷
B15n0088_p0651c02║待遊未終興紅日忽倒影曳杖披暝煙長歌下前嶺
B15n0088_p0651c03║遊天竺寺白𤥻
B15n0088_p0651c04║山轉龍泓一徑深嵐煙吹潤撲衣巾松蘿掩映似無
B15n0088_p0651c05║路猿鳥往來如有人講石尚存天寶字御梅嘗識建
B15n0088_p0651c06║炎春城中遮日空西望自與長安隔兩塵
B15n0088_p0651c07║淨居院于石
B15n0088_p0651c08║峰廻澗曲路縈紆萬壑中藏一畵圖雪墮枯枝龍解
B15n0088_p0651c09║甲藤纏怪石虎生鬚滿樓山色自濃澹隔竹泉聲半
B15n0088_p0651c10║有無紙帳蒲團清思足更添梅種兩三株
B15n0088_p0651c11║大都遇平江龍興寺僧閒上座話唐綦[母-(、/、)+〡]潛宿
B15n0088_p0651c12║龍興寺詩因次其韻趙孟頫
B15n0088_p0651c13║聞說龍興寺多年未款扉風林發松籟雨砌長苔衣
B15n0088_p0651c14║殿古燈光定房深磬韻微秋風動歸興一錫向空飛
B15n0088_p0651c15║樟樹鎮五公寺何中
B15n0088_p0651c16║久幽厭拘維暫弛欣舒散近關得禪扉擇步歷蒼蘚
B15n0088_p0651c17║沈沈松陰重灩灩水光遠殘花起餘香乳禽響新轉
B15n0088_p0651c18║虛廊清晝長高僧坐談簡學空素所昧慮妄還自遺
B15n0088_p0651c19║移晷始知歸生煙滿林晚
B15n0088_p0651c20║遊竹林寺薩都剌
B15n0088_p0651c21║野人一過竹林寺無數竹枝生白煙江近玉龍埋碧
B15n0088_p0651c22║草月明黃鶴下芝田樹銜宿雨啼山鷓花落春風老
B15n0088_p0651c23║杜鵑何日來分雲半榻故人不用買山錢
B15n0088_p0651c24║題昌國普陀寺丁鶴年
B15n0088_p0651c25║神鰲屹立戴崔嵬俯瞰滄溟水一杯積翠自天開罨
B15n0088_p0651c26║畫布金隨地起樓臺祈靈漢使乘槎到傳法梁僧折
B15n0088_p0651c27║葦來若使祖龍知勝槩豈應驅石訪蓬萊
B15n0088_p0652a01║其二
B15n0088_p0652a02║昆明刧火忽重然宇內名山悉變遷古剎獨存龍伯
B15n0088_p0652a03║國豐碑猶記兔兒年三更日浴咸池水八月潮吞渤
B15n0088_p0652a04║海天雲漢靈槎如可御便應長往問羣仙
B15n0088_p0652a05║焦山寺周權
B15n0088_p0652a06║赤霞夜出扶桑東海雲捲浪凌虛空剛風浩浩吹不
B15n0088_p0652a07║去崔嵬化作青蓮宮萬衲月寒清梵寂四面沉沉皆
B15n0088_p0652a08║海色鐘聲不許到人間自送潮音落寒碧
B15n0088_p0652a09║金山龍遊寺前人
B15n0088_p0652a10║金山突兀摩青冥六鰲駕海來蓬瀛風濤卷雪撼不
B15n0088_p0652a11║動中流湧出毘耶城山僧眼底乾坤闊俯瞰朝暾乘
B15n0088_p0652a12║落月鐘聲薄暮來蜃樓燈影晴宵入蛟窟馬銜韜怪
B15n0088_p0652a13║蒼龍蹲聽法臥護孤雲根參旗歷落倚闌楯金碧照
B15n0088_p0652a14║耀滄海門天光萬頃涵虛碧扁舟獨艤玻瓈國六朝
B15n0088_p0652a15║興廢幾英雄往事雲浮江露白窮高一覽雙眼明天
B15n0088_p0652a16║風灑我毛骨清淮山數點不可寫矯首九萬摶風鵬
B15n0088_p0652a17║登東山寺王都中
B15n0088_p0652a18║古寺岧嶢隱翠微松陰行盡見朱扉巖花識面遠迎
B15n0088_p0652a19║笑野鳥忘機近不飛相國書堂今寂寂山僧法坐久
B15n0088_p0652a20║巍巍凭闌欲問當時事白鷺無言立釣磯
B15n0088_p0652a21║天衣寺韓性
B15n0088_p0652a22║春流雙澗深曉色十峰陰勝地青蓮宇千年靜者心
B15n0088_p0652a23║焚香入空翠鳴磬出幽林去路白雲滿禪宮何處尋
B15n0088_p0652a24║龍興寺陳植
B15n0088_p0652a25║先朝黃葉寺老屋白雲扉燈續長明火僧披壞色衣
B15n0088_p0652a26║馱經馬迹遠念佛鳥聲微唯有閑閑叟坐看紅日飛
B15n0088_p0652a27║遊天竺寺張翥
B15n0088_p0652b01║石梁濺水濕蒼苔陰洞旁穿澗底回殿閣金銀從地
B15n0088_p0652b02║湧山林圖畫自天開龍隨僧到分雲住猿聽人呼下
B15n0088_p0652b03║樹來游興未闌斜日盡馬頭呼酒尚徘徊
B15n0088_p0652b04║送智惠隱住水月禪院成廷珪
B15n0088_p0652b05║放船直到棲禪處萬頃湖心一徑開綠樹鳥驚風落
B15n0088_p0652b06║果碧潭龍去水生苔西巖尊宿傳燈在東海高僧杖
B15n0088_p0652b07║錫來今夜月明清似水太空無地著纖埃
B15n0088_p0652b08║遊麻姑萬松庵貢師泰
B15n0088_p0652b09║積雨變秋思清遊愜道心過橋分履迹問寺逐鐘音
B15n0088_p0652b10║紅墮鳥爭果綠深魚占陰何當脫塵鞅重此契幽尋
B15n0088_p0652b11║和林子蒼元妙寺值雨盧琦
B15n0088_p0652b12║兩袖清風緩轡遊奧王城下少淹留客衣半濕松花
B15n0088_p0652b13║雨鶴影先分竹院秋採藥僧歸雲外路吟詩人倚樹
B15n0088_p0652b14║間樓憑君汲取前溪水為洗塵中浩蕩愁
B15n0088_p0652b15║遊靈山寺陳高
B15n0088_p0652b16║舊聞海上有神山今見樓臺島嶼間鼇背千年開佛
B15n0088_p0652b17║國鯨波十里隔人寰風吹僧影浮杯渡雲送龍身聽
B15n0088_p0652b18║法還避世擬從支遁隱塵簪吾已久投間
B15n0088_p0652b19║翠微寺汪澤民
B15n0088_p0652b20║欲雨不雨天墨色將崩未崩石偪側溪谷緣雲已萬
B15n0088_p0652b21║盤風雨欺人作三厄客遊已慳天不慳雷電翕歘噓
B15n0088_p0652b22║睛暾諸峰倒景互明滅照耀金碧開山門清都紫微
B15n0088_p0652b23║逼象緯旃林貝樹羅山樊十方下視沙界迥佛骨不
B15n0088_p0652b24║受炎歊袢麻衣老師寂滅久問法羞與山僧論但餘
B15n0088_p0652b25║卓錫古泉水念念欲洗塵眼昬嗟予世網久躑躅坐
B15n0088_p0652b26║覽古跡空盤桓暮歸却覓山下路杳杳飛鳥投荒村
B15n0088_p0652b27║遊狼山寺陳基
B15n0088_p0652c01║鯨波渺渺四無涯閶闔天低手可排一塔倚空淩浩
B15n0088_p0652c02║劫兩潮爭港撼層崖半晴半雨龍歸海衝煖衝寒鴈
B15n0088_p0652c03║渡淮安得乞身依佛日遍尋靈迹訪齊諧
B15n0088_p0652c04║上巳日杭州府學教授徐一夔四齊訓導拉遊
B15n0088_p0652c05║智果寺訪東坡題參寥泉張昱
B15n0088_p0652c06║佳遊在上已屬此清明前春景已云晏風光猶未暄
B15n0088_p0652c07║往尋智果寺竟得參寥泉雲物豈殊昔人世自更遷
B15n0088_p0652c08║邈哉長公詠高吟憶當年我輩復登臨花界何因緣
B15n0088_p0652c09║古佛儼香閣真詮積華軒境超萬念空道勝諸妄捐
B15n0088_p0652c10║緬懷此會難徘徊未云還申章續芳藻冀或來者傳
B15n0088_p0652c11║七佛菴三十韻舒崸
B15n0088_p0652c12║春色如多情陰雲貸游矚登臨不憚勞𨁝踤轉山谷
B15n0088_p0652c13║石磴危欲攲梯身進恐覆松風響簫笙花露滴巾幅
B15n0088_p0652c14║鑿鑿石齒連盤盤山脊伏初疑路不通似覺地可縮
B15n0088_p0652c15║小憩林木深大觀天地育曠胷陵八荒舉手決四瀆
B15n0088_p0652c16║歲暮歷險艱時危事幽獨情深山水佳興遣杖履復
B15n0088_p0652c17║七佛菴先登一人泉可掬誓將寂滅心受此清淨福
B15n0088_p0652c18║人世徒喧啾山門遠榮辱艱難慨諸僧落莫棲老屋
B15n0088_p0652c19║江水清入懷淮山翠凝目花陰覆層簷鳥語隔幽竹
B15n0088_p0652c20║稽首幡幢翻升階路徑熟禪心絮沾泥世味蠟煑粥
B15n0088_p0652c21║軍政期嚴明民風慕清穆既興楊朱悲復動賈生哭
B15n0088_p0652c22║再上講經臺仍摳御風服凭高氣層層眺遠山矗矗
B15n0088_p0652c23║石眼松絡根崖腰樹飛瀑一泓照鬚眉兩地映蘭菊
B15n0088_p0652c24║骨蛻超塵寰性空悟機軸無心雲自飛得趣景何倏
B15n0088_p0652c25║綠樹啼白猿青莎臥黃犢川原豁而開麻麥蔚以蓼
B15n0088_p0652c26║游辰風日和行徑草花馥冥冥鶴歸來長嘯下山麓
B15n0088_p0652c27║過顯慶寺謝應芳
B15n0088_p0653a01║六載重來釋氏家一甌新啜趙州茶杏花風後春何
B15n0088_p0653a02║冷柏子庭前日未斜拄杖賴能無潦倒關文煩為補
B15n0088_p0653a03║楞伽要聽說法頻來往且喜平橋路不賒
B15n0088_p0653a04║赴龍巖寺齋以詩題殿西廡丘處機
B15n0088_p0653a05║杖藜欲訪山中客空山沈沈澹無色夜來飛雪滿巖
B15n0088_p0653a06║阿今日山光映天白天高日下松風清神遊八極騰
B15n0088_p0653a07║虛明欲寫山家本來面道人活計無能名
B15n0088_p0653a08║題金山寺釋明本
B15n0088_p0653a09║半江湧出金山寺一簇樓臺兩岸船月到中宵成白
B15n0088_p0653a10║畫浪翻平地作青天塔鈴自觸微風語灘石長磨細
B15n0088_p0653a11║浪圓龍化楚人來聽法手擎珠獻不論錢
B15n0088_p0653a12║駕幸天長寺應制廣宣
B15n0088_p0653a13║天界宜春賞禪門不掩關宸遊雙闕外僧引百花間
B15n0088_p0653a14║車馬喧長路煙雲靜遠山觀空復觀俗皇鑒此中閑
B15n0088_p0653a15║聖恩顧問獨遊月鐙閣直書應制前人
B15n0088_p0653a16║禪居河畔無多地來往尋春物正華磴道上盤千畞
B15n0088_p0653a17║竹闌干低數萬人家簷前施食來飛鳥林下行香踏
B15n0088_p0653a18║落花自解剎那知佛性不勞更喻幾塵沙
B15n0088_p0653a19║駕幸普濟寺應制前人
B15n0088_p0653a20║南方寶界幾由旬八部同瞻一佛身寺壓山河天宇
B15n0088_p0653a21║靜樓懸日月鏡光新重城柳暗東風暖複道花明上
B15n0088_p0653a22║苑春向晚鸞輿歸鳳闕曲江池上動青蘋
B15n0088_p0653a23║過保聖寺明高啟
B15n0088_p0653a24║隔江寒霧隱樓臺遠逐鐘聲放艇來亂後不知僧已
B15n0088_p0653a25║去幾堆紅葉寺門開
B15n0088_p0653a26║上方姚廣孝
B15n0088_p0653a27║蓮宮據山椒岧嶢去天咫風香花雨新僧行白雲裏
B15n0088_p0653b01║幽沈樹樂靜蕭散煙鐘起人登石路迷依依緣澗水
B15n0088_p0653b02║遊清凉寺詩王守仁
B15n0088_p0653b03║春尋載酒本無期乘興還嫌馬足遲古寺共憐春草
B15n0088_p0653b04║沒遠山偏與夕陽宜雨晴澗竹消蒼粉風暖巖花落
B15n0088_p0653b05║紫蕤昏黑更須凌絕頂高懷想見少陵詩
B15n0088_p0653b06║遊岳麓寺李東陽
B15n0088_p0653b07║危峰高瞰楚江干路在羊腸第幾盤萬樹松杉雙徑
B15n0088_p0653b08║合四山風雨一僧寒平沙淺草連天在落日孤城隔
B15n0088_p0653b09║水看薊北湘南俱在眼鷓鴣聲裏獨凭欄
B15n0088_p0653b10║與趙夢麟諸人遊甘露寺前人
B15n0088_p0653b11║澗篠巖杉處處通野寒吹雨墮空濛垂藤路繞千年
B15n0088_p0653b12║石老鶴巢傾半夜風淮浦樹來江口斷金陵潮落海
B15n0088_p0653b13║門空關書未報三邊捷萬里中原一望中
B15n0088_p0653b14║登千佛閣劉爾牧
B15n0088_p0653b15║莊嚴寶閣枕河流龍象開成南部洲金剎倒瀾波影
B15n0088_p0653b16║動天花穠郁水光浮風塵迥出三千界雲氣如登十
B15n0088_p0653b17║二樓坐對孤煙旋樹杪懸知暮磬度林丘
B15n0088_p0653b18║集開元寺李攀龍
B15n0088_p0653b19║流陰拂層岑返照翳深谷古寺入蕭條迴巖抱幽獨
B15n0088_p0653b20║梵影淨香臺鐘鼓殷石屋絕壁棲禪誦懸崖下樵牧
B15n0088_p0653b21║秋花雨還瘦老樹霜逾禿寒泉可瑩心白雲况極目
B15n0088_p0653b22║登臨客自佳搖落時何速蔬色蕩腥羶苔光清簡牘
B15n0088_p0653b23║新詩發神秀舊遊耿初服歸來杖履便老去煙霞伏
B15n0088_p0653b24║高城出睥睨燈火通林麓言旋轉多興後期此同宿
B15n0088_p0653b25║僊溪龍華寺前人
B15n0088_p0653b26║寶幢山下煙霞古老樹如龍欲飛舞花氣薰成五色
B15n0088_p0653b27║雲泉聲散作千林雨我愛溪山事事幽錦袍醉踏東
B15n0088_p0653c01║風遊題詩淨掃巖頭石把酒還登竹外樓空門自與
B15n0088_p0653c02║人間別夜榻焚香臥清絕明朝長嘯拂衣歸閒却溪
B15n0088_p0653c03║風與山月
B15n0088_p0653c04║神通寺前人
B15n0088_p0653c05║相傳精舍朗公開千載金牛去不迴初地花開藏洞
B15n0088_p0653c06║壑諸天樹杪出樓臺月高清梵西風落霜淨疎鐘下
B15n0088_p0653c07║界來豈謂投簪能避俗將因臥病白雲隈
B15n0088_p0653c08║遊龍洞寺前人
B15n0088_p0653c09║壁削芙蓉萬仞丹禪林隱隱畵圖看人間勝地僧多
B15n0088_p0653c10║占洞裏諸天客到難雲傍龍來晴作雨風從澗底暑
B15n0088_p0653c11║生寒年來賸有煙霞癖石畔長松好掛冠
B15n0088_p0653c12║聞王百穀寓南屏寺奉懷邢侗
B15n0088_p0653c13║卜築南屏寺多因太守賢榻移千竹潤書枕一牀眠
B15n0088_p0653c14║禮佛沈香火看花細雨天無緣陪勝侶吟望獨凄然
B15n0088_p0653c15║宿天界寺王思任
B15n0088_p0653c16║古寺白門邊寒風逗石煙松篁無俗徑鐘磬有諸天
B15n0088_p0653c17║歲晚難為客官閒易入禪燈殘僧別去清夢竹相憐
B15n0088_p0653c18║佛慧寺前人
B15n0088_p0653c19║亂竹閉僧院長松護法堂坐憐新月上行愛落花香
B15n0088_p0653c20║破壁流燈影懸崖掛夕陽支公閒懶處暫此禮空王
B15n0088_p0653c21║初秋同叔弢彥時遊崇山蘭若前人
B15n0088_p0653c22║習靜厭紛擾幽尋給孤園倏然香林下似得桃花源
B15n0088_p0653c23║一鳥落天鏡千花秀禪門紛吾道機淺謬接甘露言
B15n0088_p0653c24║月色隱秋思荷香清夜魂終希偶緇錫永矣超塵喧
B15n0088_p0653c25║宿歐兜禪室前人
B15n0088_p0653c26║雲臥年年望而今積翠中一燈昏佛影萬葉下秋空
B15n0088_p0653c27║客夢驚天半雞聲在海東錢塘門尚閉何事不朦朧
B15n0088_p0654a01║永明寺與伯貞先生坐語屠隆
B15n0088_p0654a02║寺門瓦落挂霜藤閒與君侯說廢興秋老紫苔生臥
B15n0088_p0654a03║佛日斜黃葉映千僧蠢魚古壁消殘藏風雨空堂暗
B15n0088_p0654a04║一燈勘破此中須了悟昆明劫火向無憑
B15n0088_p0654a05║寓建陽福山寺徐𤊹
B15n0088_p0654a06║磴路層層入招提夾兩山柏侵陰殿綠苔繡古牆斑
B15n0088_p0654a07║細雨蟲聲碎微風蝶影閒五更鐘韻杳鄉夢屢催還
B15n0088_p0654a08║法海寺陳价夫
B15n0088_p0654a09║木柝聲殘萬杵哀鄰家白苧已先裁浮雲半掩無諸
B15n0088_p0654a10║國落日橫斜金粟臺稿葉滿階風乍起繁霜入戶鴈
B15n0088_p0654a11║初來小山芳草青如剪歲晚應悲白髮催
B15n0088_p0654a12║寓極樂寺王衡
B15n0088_p0654a13║灣灣綠水帶城陰白日青蓮雙樹林萬疊雲山千里
B15n0088_p0654a14║夢六時鐘磬五更心寒燈貝葉翻香蠹春日簷花坐
B15n0088_p0654a15║語禽隨意竹牀葵菜好經簾不捲書堂深
B15n0088_p0654a16║同曹學佺過宿碧峰寺愚公房得風字
B15n0088_p0654a17║吳兆
B15n0088_p0654a18║入寺昏煙斂雙橋竹磵通僧歸殘磬裏客夢亂山中
B15n0088_p0654a19║燈暗牕沾雨枝喧鳥墮風他鄉寥落夜語笑喜能同
B15n0088_p0654a20║聖像教寺周倫
B15n0088_p0654a21║梵寺吾今到空牀對許支蒲團閒聽偈草閣靜談詩
B15n0088_p0654a22║雲洞龍歸夜松林鶴到時妙香清不寐塵外有遐思
B15n0088_p0654a23║其二
B15n0088_p0654a24║到寺江村暮溪橋出定禪香臺雙樹直油幕一燈圓
B15n0088_p0654a25║竹雨鳴幽玉松風響奏絃楞嚴未須誦真覺解元元
B15n0088_p0654a26║宿牛首寺陳鐸
B15n0088_p0654a27║到寺萬綠絕蕭然宿峰頂蒼蒼野色新漠漠秋煙瞑
B15n0088_p0654b01║相期話三生夜坐石根冷微凉入虛闌老鶴語桐井
B15n0088_p0654b02║支郎翻經處松子落古鼎白露下高空濕雲壓幽境
B15n0088_p0654b03║披衣問姮娥霓裳曲應聽望極顛厓前寒籬眇村逕
B15n0088_p0654b04║談久明月來照我天地靜半生繫虛名江山負真景
B15n0088_p0654b05║自汲石泉水同僧瀹佳茗天風在林末空翠散復整
B15n0088_p0654b06║一乘演微機開豁自慚省疎竹何蕭蕭雲房亂燈影