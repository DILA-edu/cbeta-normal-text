B15n0088_p0663a01║欽定古今圖書集成博物彙編神異典
B15n0088_p0663a02║　第一百十九卷目錄
B15n0088_p0663a03║僧寺部紀事二
B15n0088_p0663a04║僧寺部雜錄
B15n0088_p0663a05║僧寺部外編
B15n0088_p0663a06║
B15n0088_p0663a07║
B15n0088_p0663a08║
B15n0088_p0663a09║
B15n0088_p0663a10║神異典第一百十九卷
B15n0088_p0663a11║僧寺部紀事二
B15n0088_p0663a12║遼史室昉傳昉同政事門下平章事致政令常居南
B15n0088_p0663a13║京封鄭國公初晉國公主建佛寺于南京上許賜額
B15n0088_p0663a14║昉奏曰詔書悉罪無名寺院今以主請賜額不惟違
B15n0088_p0663a15║前詔恐此風愈熾上從之
B15n0088_p0663a16║蓼花洲閒錄五代時有僧某卓菴道邊藝蔬丐錢一
B15n0088_p0663a17║日晝寢夢一金色龍食所藝萵苣數畦僧驚寤且曰
B15n0088_p0663a18║必有異人至已而見一偉丈夫于所夢之處取萵苣
B15n0088_p0663a19║食之僧視其狀貌凜然遂攝衣延之餽食甚勤頃刻
B15n0088_p0663a20║告去僧囑之曰富貴無相忘因以所夢告且曰公他
B15n0088_p0663a21║日得志願為老僧于此地建一大寺偉丈夫乃藝祖
B15n0088_p0663a22║也既即位求其僧尚存遂命建寺賜名普安都人稱
B15n0088_p0663a23║為道者院則壽皇聖帝王封之名已兆于此
B15n0088_p0663a24║隨手雜錄錢王有外國所獻頗眩伽寶其方尺餘其
B15n0088_p0663a25║狀如水精云可厭十里火殃乃置于龍興寺佛髻中
B15n0088_p0663a26║餘杭數回祿而龍興不可近也有盜嘗焚其殿柱木
B15n0088_p0663a27║悉灰燼而烟焰竟不熾皇朝改為太平祥符寺自唐
B15n0088_p0663b01║至皇朝凡有十寶此其一也
B15n0088_p0663b02║學佛考訓宋太祖屢造佛寺每歲度僧八千人修京
B15n0088_p0663b03║師封禪寺為開寶寺北鎮五丈河極其巨麗
B15n0088_p0663b04║佛祖統紀太平興國元年初周世宗廢龍興寺以為
B15n0088_p0663b05║官倉國初寺僧擊鼓求復至是不已上遣使持劍詰
B15n0088_p0663b06║之曰前朝為倉日久何為煩瀆天廷且密戒懼即斬
B15n0088_p0663b07║之僧辭自若曰前朝不道毀像廢寺正賴今日聖明
B15n0088_p0663b08║興復之耳貧道何畏一死中使以聞上大感歎勅復
B15n0088_p0663b09║以為寺
B15n0088_p0663b10║宋史石守信傳守信累任節鎮專務聚斂積財鉅萬
B15n0088_p0663b11║尤信奉釋氏在西京建崇德寺募民輦瓦木驅迫甚
B15n0088_p0663b12║急而傭直不給人多苦之
B15n0088_p0663b13║韓重贇傳重贇信奉釋氏在安陽六七年課民採木
B15n0088_p0663b14║為寺郡內苦之
B15n0088_p0663b15║遯齋閒覽太平興國中江東有僧詣闕請修天台寺
B15n0088_p0663b16║且言寺成願焚身以報太宗命入內高品衛紹欽督
B15n0088_p0663b17║其事紹欽日與僧笑語無間及營繕畢乃積薪于庭
B15n0088_p0663b18║呼僧從願僧言願見至尊面謝紹欽不許僧大怖泣
B15n0088_p0663b19║告紹欽促令登薪火盛僧欲下紹欽遣左右以杖抑
B15n0088_p0663b20║按焚之而退
B15n0088_p0663b21║燕翼貽謀錄太宗皇帝命內侍裴愈與山陰令李易
B15n0088_p0663b22║直訪王羲之蘭亭舊迹其流杯修禊處在越州僧子
B15n0088_p0663b23║謙因請建寺于舊地以藏御札至道二年二月壬辰
B15n0088_p0663b24║詔從子謙之請賜寺名天章仍以御書賜之
B15n0088_p0663b25║宋史王賓傳賓許州許田人為右羽林軍大將軍判
B15n0088_p0663b26║左金吾兼六軍諸衛儀仗司事淳化四年出知揚州
B15n0088_p0663b27║兼淮南發運使徙為通許鎮都監至道元年卒年七
B15n0088_p0663c01║十三賻贈加等賓事宣祖太祖太宗殆六十年最為
B15n0088_p0663c02║勳舊故恩寵尤異前後賜賚數千萬俱奉釋氏在黎
B15n0088_p0663c03║陽日按見古寺基即以奉錢修之掘地丈餘得數石
B15n0088_p0663c04║佛及石碣有賓姓名賓異其事以聞詔名寺為淳化
B15n0088_p0663c05║賜新印經一藏錢三百萬以助之
B15n0088_p0663c06║聞見前錄章獻明肅太后成都華陽人少隨父下峽
B15n0088_p0663c07║至玉泉寺有長老者善相人謂其父曰君貴人也及
B15n0088_p0663c08║見后則大驚曰君之貴以此女因曰遠方不足留盍
B15n0088_p0663c09║遊京師乎父以貧為辭長老者贈以中金百兩后之
B15n0088_p0663c10║家至京師真宗判南衙因張耆納后宮中帝即位為
B15n0088_p0663c11║才人進宸妃至正位宮闈聲勢動天下仁宗即位以
B15n0088_p0663c12║太皇太后垂簾聽政玉泉長老者已居長蘆矣后屢
B15n0088_p0663c13║召不至遣使就問所須則曰道人無所須也玉泉寺
B15n0088_p0663c14║無僧堂長蘆寺無三門后其念之后以本閤服用物
B15n0088_p0663c15║下兩寺為錢建獨長蘆寺臨江門起水中既成輙為
B15n0088_p0663c16║蛟所壞后必欲起之用生鐵數萬斤疊其下門乃成
B15n0088_p0663c17║蓋蛟畏鐵也今玉泉寺僧堂梁記曰后所建云
B15n0088_p0663c18║澠水燕談錄西都北寺應天禪院乃太祖誕聖之地
B15n0088_p0663c19║國初為傳舍真宗幸洛陽顧瞻遺迹徘徊感愴乃命
B15n0088_p0663c20║建為僧舍功成賜院額奉安神御命知制誥劉筠誌
B15n0088_p0663c21║之仁宗初又建別殿分二位塑太宗真宗聖像丞相
B15n0088_p0663c22║王欽若為之記後園植牡丹萬本皆洛中尤品慶曆
B15n0088_p0663c23║末仁宗御篆神御三殿碑藝祖曰興先太宗曰帝華
B15n0088_p0663c24║真宗曰昭孝今為忌日行香地去畱府甚遠故詩曰
B15n0088_p0663c25║正夢寐中行十里此之謂也
B15n0088_p0663c26║蔣氏日錄寶聖石佛院在嘉興縣東南唐至德二年
B15n0088_p0663c27║于寺基掘石佛四軀至今現存天聖中賜名寶聖人
B15n0088_p0664a01║但呼石佛寺
B15n0088_p0664a02║歸田錄嘉祐八年上元夜賜中書樞密院御宴于相
B15n0088_p0664a03║國寺羅漢院
B15n0088_p0664a04║畫墁錄相國寺燒朱院舊日有僧惠明善庖炙豬肉
B15n0088_p0664a05║尤佳一頓五觔楊大年奧之往還多率同舍具飱一
B15n0088_p0664a06║日大年曰爾為僧遠近皆呼燒豬院安乎惠明曰奈
B15n0088_p0664a07║何大年曰不若呼燒朱院也都人亦自此改呼
B15n0088_p0664a08║談圃孫莘老知福州時民有欠市易錢繫獄甚眾有
B15n0088_p0664a09║富人出錢五百萬葺佛殿請于莘老莘老徐曰汝輩
B15n0088_p0664a10║所以施錢者何也眾曰願得福耳莘老曰佛殿未甚
B15n0088_p0664a11║壞佛又無露坐者孰若以錢為獄囚償官逋使數百
B15n0088_p0664a12║人釋枷鏁之苦其得福豈不多乎富人不得已諾之
B15n0088_p0664a13║即日輸錢囹圄遂空
B15n0088_p0664a14║契丹有一佛寺甚壯麗使者至必焚香寺有大佛銀
B15n0088_p0664a15║鑄金鍍豐稷奉使見其供具器皿皆神宗賜高麗之
B15n0088_p0664a16║物葢高麗制于契丹每遇契丹使至其國所居殿上
B15n0088_p0664a17║䲭尾皆暫徹去
B15n0088_p0664a18║熙豐日曆王安石劄子奏幸遇聖運超拔等夷知獎
B15n0088_p0664a19║眷憐逮兼父子戴天負地感涕難勝顧迫衰殘糜捐
B15n0088_p0664a20║何補不勝螻蟻微願臣今所居江寧府上元縣園屋
B15n0088_p0664a21║為僧寺一所末遠祝延聖壽如蒙矜許特賜名額廣
B15n0088_p0664a22║昭希曠榮遇一時仰憑威神誓報無已取進止奉聖
B15n0088_p0664a23║旨依所乞以報本禪寺為名額
B15n0088_p0664a24║佛法金湯編王安石熙寧間拜相封荊公後罷相歸
B15n0088_p0664a25║建康奏施舊第為禪寺請沙門克文住持勅賜額曰
B15n0088_p0664a26║報寧
B15n0088_p0664a27║漫笑錄蘇子贍任鳳翔府節度判官章子厚為商州
B15n0088_p0664b01║令同試永興軍進士劉原父為帥皆以國士遇之二
B15n0088_p0664b02║人相得歡甚同遊南山諸寺寺有山魈為祟客不敢
B15n0088_p0664b03║宿子厚宿山魈不敢出
B15n0088_p0664b04║佛祖統紀宣和初敕廢乾明寺為五寺三監楊戩議
B15n0088_p0664b05║廢太平興國寺為邸肆民舍初拆正殿瘞佛像于殿
B15n0088_p0664b06║基之下肢體破裂已而戩病胷腹潰裂而死是年詔
B15n0088_p0664b07║天下建神霄宮州郡憚費多以巨剎易其額太平州
B15n0088_p0664b08║將拆承天寺一之日董役官兵墜馬死二之日都匠
B15n0088_p0664b09║墜屋死三之日兵官墜馬折臂主其議者石儀曹一
B15n0088_p0664b10║子十歲為金甲神褫去其衣納於浴室火龕中聞神
B15n0088_p0664b11║言曰石某絕嗣是年子兦石客死京師
B15n0088_p0664b12║宣政雜錄濟南府開元寺因更修掘地得古碑蓋會
B15n0088_p0664b13║昌中汰僧碑也字皆刓缺磨滅不可讀惟八字獨存
B15n0088_p0664b14║云僧皆烏巾尼皆綠鬢僧惡而碎之後有詔改德士
B15n0088_p0664b15║遂符碑言唐武后昇中述志碑后自撰睿宗書極壯
B15n0088_p0664b16║偉在嵩山下政和中河南尹上言請碎其碑詔從之
B15n0088_p0664b17║宋史朱勔傳勔蘇州人父冲狡獪有智數家本賤微
B15n0088_p0664b18║傭於人梗悍不馴抵罪鞭背去之旁邑乞貸遇異人
B15n0088_p0664b19║得金及方書歸設肆賣藥病人服之輙效遠近輻湊
B15n0088_p0664b20║家遂富因循蒔園圃結遊客致往來稱譽始蔡京居
B15n0088_p0664b21║錢塘過蘇欲建僧寺閣會費鉅萬僧言必欲集此緣
B15n0088_p0664b22║非朱冲不可京以屬郡守郡守呼冲見京京語故冲
B15n0088_p0664b23║願獨任居數日請京詣寺度地至則大木數千章積
B15n0088_p0664b24║庭下京大驚陰器其能明年召還挾勔與俱以其父
B15n0088_p0664b25║子姓名屬童貫竄置軍籍中皆得官
B15n0088_p0664b26║竹坡詩話大梁景德寺峨眉院壁間有呂洞賓題字
B15n0088_p0664b27║寺僧相傳以謂頃時有蜀僧號峨眉道者戒律甚嚴
B15n0088_p0664c01║不下席者二十年一日有布衣青裘昂然一偉人來
B15n0088_p0664c02║與語良久期以明年是日復相見于此願少見待也
B15n0088_p0664c03║明年是日日方午道者沐浴端坐而逝至暮偉人果
B15n0088_p0664c04║來問道者安在曰亡矣偉人歎惜良久忽復不見明
B15n0088_p0664c05║日書數語于堂側壁間絕高處其語云落日斜西風
B15n0088_p0664c06║冷幽人今夜來不來教人立盡梧桐影字畫飛動如
B15n0088_p0664c07║翔鸞舞鳳非世間筆也宣和間余遊京師猶及見之
B15n0088_p0664c08║玉照新志宣和間上皇南幸閱歲時上皇駕還皆親
B15n0088_p0664c09║至塔下燒香每入寺寺中人皆驅出施僧伽鉢盂袈
B15n0088_p0664c10║裟至親與著于身先是以普照寺大半為神霄玉清
B15n0088_p0664c11║宮至是御筆畫圖以半還寺寺僧送駕出城得御筆
B15n0088_p0664c12║歡喜上皇初至之時寺之緊要屋宇還之益多始所
B15n0088_p0664c13║還道流盡拆去門窻及再還即并所拆門窻得之道
B15n0088_p0664c14║流褫氣矣
B15n0088_p0664c15║竹坡詩話有數貴人遇休沐攜歌舞燕僧舍者酒酣
B15n0088_p0664c16║誦前人詩因過竹寺逢僧話又得浮生半日閒僧聞
B15n0088_p0664c17║而笑之貴人問師何笑僧曰尊官得半日閒老僧却
B15n0088_p0664c18║忙了三日謂一日供帳一日燕集一日掃除也
B15n0088_p0664c19║遯齋閒覽湘潭界中有寺名方廣每至四月朔日在
B15n0088_p0664c20║東壁則照見維陽宮府樓堞居民宇舍影著壁上亦
B15n0088_p0664c21║物物可數又家弟公敘曾夜宿福清紫微院至三鼓
B15n0088_p0664c22║忽聞院後讙呼買物之聲正如城市皆是浙音達旦
B15n0088_p0664c23║而止明日起視皆高山峻壁也寺僧云一歲之中凡
B15n0088_p0664c24║數次如此人謂之鬼市陰冥之事蓋有非人意所能
B15n0088_p0664c25║測者
B15n0088_p0664c26║行營雜錄嘉興精嚴寺大剎也僧造一殿中塑大佛
B15n0088_p0664c27║詭言婦人無子者祈禱于此獨寢一宵即有子殿門
B15n0088_p0665a01║令其家人自封鎖蓋僧於房中穴地道直透佛腹穿
B15n0088_p0665a02║頂而出夜與婦入合婦人驚問則云我是佛州人之
B15n0088_p0665a03║婦多陷其術次日不敢言有仕族妻亦往求嗣中夜
B15n0088_p0665a04║僧忽造前既不能免即嚙其鼻僧去翊日其家遣人
B15n0088_p0665a05║遍於寺中物色見一僧臥病以被韜面揭而視之鼻
B15n0088_p0665a06║果有傷掩捕聞官時韓彥古子師為郡將流其僧廢
B15n0088_p0665a07║其寺
B15n0088_p0665a08║癸辛雜識南渡之初中原士大夫落南者眾高宗愍
B15n0088_p0665a09║之昉有西北士夫許占寺宇之命今時趙忠簡居越
B15n0088_p0665a10║之能仁趙忠定居福之報國曾文清居越之禹跡汪
B15n0088_p0665a11║玉山居衢之超化他如范元長呂居仁魏邦達甚多
B15n0088_p0665a12║會大父少師亦居湖之鐵觀音寺後遷天聖寺焉
B15n0088_p0665a13║揮麈餘話建炎庚戌正月三日高宗航海次台州之
B15n0088_p0665a14║章安鎮落帆於鎮之祥符寺前屏去警蹕易衣徒步
B15n0088_p0665a15║登岸時長老者方陞座道祝聖之詞帝趾忽前聞其
B15n0088_p0665a16║稱讚之語甚喜戒左右勿令驚惶而諦聽之少焉千
B15n0088_p0665a17║乘萬騎畢集始知為六飛臨幸野僧初不閑禮節恐
B15n0088_p0665a18║怖失措從行有司始教以起居之儀
B15n0088_p0665a19║括異志景德禪院去縣五里在城西門外之焚化院
B15n0088_p0665a20║昔有白毫高數丈民以為祥乃作寺有白龍潭在寺
B15n0088_p0665a21║前以白龍穴于此行人多漂溺居人作塔埋金劍鎮
B15n0088_p0665a22║之後遂無害今人謂之三塔灣寺三伽藍順德龍王
B15n0088_p0665a23║也淳熙大旱知縣李伯時以攪龍事告太守以長繩
B15n0088_p0665a24║繫虎骨縋於龍潭中遂得雨取之稍遲雷電繞廳事
B15n0088_p0665a25║亟令人取之乃止
B15n0088_p0665a26║癸辛雜識杭之北關接待寺寺額乃吳傅朋書勑賜
B15n0088_p0665a27║妙行之院初扁甚小其後展而大之殊乏書體其右
B15n0088_p0665b01║廡有古觀音殿亦傅朋書極佳觀音銅像高丈餘唐
B15n0088_p0665b02║物也其一壁作水波有洶湧勢若毗陵太平寺之類
B15n0088_p0665b03║外有給庫石碑立於側其文乃銛朴翁撰姜堯章書
B15n0088_p0665b04║伽藍神左相公不知何代人寺乃淳熙間喻彌陀開
B15n0088_p0665b05║山常施水飯僧于此有大石井尚存其深六丈泉極
B15n0088_p0665b06║清洌喻有塔在法堂之左題云齋三百萬僧喻彌陀
B15n0088_p0665b07║之塔云
B15n0088_p0665b08║淳祐庚戌之春創新寺於西湖之積慶山改九里松
B15n0088_p0665b09║舊路輪奐極其靡麗至壬子之夏始畢工穆陵宸翰
B15n0088_p0665b10║賜名顯慈集慶教寺命講師思誠為開山教主既而
B15n0088_p0665b11║給賜貴妃閻氏為功德院且賜山園田畞為數頗多
B15n0088_p0665b12║建造之初內史分遣吏卒市木千郡縣傍緣為奸望
B15n0088_p0665b13║青採斫鞭笞追逮雞犬為之不寧雖勳臣舊輔之墓
B15n0088_p0665b14║皆不得而自保或作詩諷之曰合抱長材臥澗深於
B15n0088_p0665b15║今惟恨不空林誰知廣廈千斤斧斲盡人間孝子心
B15n0088_p0665b16║其後恩數加隆雖御前五山亦所不逮一日忽于法
B15n0088_p0665b17║堂鼓上有大字一聯云淨慈靈隱三天竺不及閻妃
B15n0088_p0665b18║兩片皮于是行下天府緝捕歲餘終不得其人
B15n0088_p0665b19║墨客揮犀鍾弱翁嘗經過廬陵山寺有高閣壯麗弱
B15n0088_p0665b20║翁與僚屬部曲擁立望其榜曰定慧之閣旁題名姓
B15n0088_p0665b21║漫滅弱翁故意稱謬使僧呼梯取之拭拂視之乃魯
B15n0088_p0665b22║國顏真卿書弱翁顧謂客曰似此字畫何不刻石即
B15n0088_p0665b23║令刻石傳者以為笑
B15n0088_p0665b24║墨莊漫錄高郵禪居寺大殿佛髻珠一日為盜竊去
B15n0088_p0665b25║往來夜中不得出僧怪之曰汝往來何求曰欲求門
B15n0088_p0665b26║以出僧指曰此門也又復他之竟不見也僧詰問具
B15n0088_p0665b27║以竊珠為對即引盜納珠令投哀引咎乃識塗而去
B15n0088_p0665c01║僧因抆拭佛供見座下有敗經腐爛狼籍鼠巢其中
B15n0088_p0665c02║小鼠數枚尚未能走或少足或眇目欠尾者無耳者
B15n0088_p0665c03║迨無一全形殊可怪也
B15n0088_p0665c04║括異志東林施水院本定庵居士白蓮道塲寺有藏
B15n0088_p0665c05║歲久敝甚住持僧智祥力鳩眾緣為之僅成規模其
B15n0088_p0665c06║中實無所有始寺有轉藏不問多寡僧以一餅啖之
B15n0088_p0665c07║由是至者甚眾人有病祟必以東林藏轉之即愈蓋
B15n0088_p0665c08║寺有神姓施封護國公為之打供僧徒得以濟
B15n0088_p0665c09║書史唐虞世南枕臥帖雙鈎唐摹在關𣏌處上有褚
B15n0088_p0665c10║氏圖書古印關嘗謂余曰昔越州一寺修佛殿於梁
B15n0088_p0665c11║栱內藏一函古摹帖數十本所可記者王右軍十七
B15n0088_p0665c12║帖世南枕臥帖十𩰖九帖褚遂良奉書寧帖上皆有
B15n0088_p0665c13║褚氏圖書印毫髮乾濃畢備關與僧善購得枕臥十
B15n0088_p0665c14║𩰚九奉書寧三帖
B15n0088_p0665c15║游宦紀聞世南有令原之戚以紹定戊子仲冬往懷
B15n0088_p0665c16║玉修伊蒲供山行百里始至其下捨輿䇿杖無非崇
B15n0088_p0665c17║山峻嶺又二十里有平地廣袤數百畞人烟數十家
B15n0088_p0665c18║田疇井井滿目桑麻問道旁之人云歲熟可得米千
B15n0088_p0665c19║斛其上復有峯巒圍繞一目不能窮又五里始至寺
B15n0088_p0665c20║尋考記載乃唐大曆中高僧志初經始乾符初元南
B15n0088_p0665c21║嶽僧寶光來居又四年賜名懷玉古志云天帝遺玉
B15n0088_p0665c22║此山山神藏焉故其地神靈爽塏仙佛所居因以是
B15n0088_p0665c23║名由古至今兵戈不到疫癘不及僖宗於乾寧之四
B15n0088_p0665c24║年改賜定水禪院時有雙峯長老師復自長安領徒
B15n0088_p0665c25║千人止息鄧公塲今德興縣是也遣人致詞于寶光
B15n0088_p0665c26║曰師復酷愛此山師具慈悲若為取捨光曰舍則不
B15n0088_p0665c27║捨來則不止語意深遠眾莫曉解于是雙峯選日入
B15n0088_p0666a01║院光師擕杖下山別建禪剎即今興教院是也時禪
B15n0088_p0666a02║月大師混居會下深達性相文筆神敏愛其林木瀟
B15n0088_p0666a03║洒水石連雲建讀書堂修禪觀隱居山中遺址猶存
B15n0088_p0666a04║嘗夢游他國于巖阿石室親見大士覺而追想謂之
B15n0088_p0666a05║應夢羅漢或云師則羅怙羅羅漢身每入定觀率意
B15n0088_p0666a06║揮染皆其真容非世間相末乃照水自狀本形既而
B15n0088_p0666a07║絕筆故托于蔓感自正本之外別有臨摸二本予登
B15n0088_p0666a08║羅漢閣取禪月親作本諦觀竟日其間有極破碎康
B15n0088_p0666a09║爛者筆法高妙相貌古怪至道丙申五月太宗搜天
B15n0088_p0666a10║下古書畫悉以進呈至二年正月復付本寺免進間
B15n0088_p0666a11║有題其旁云西嶽僧貫休作皆篆文或古體或玉筯
B15n0088_p0666a12║或柳葉又一軸題云大蜀國龍樓待詔明因辨果功
B15n0088_p0666a13║德大師翔鱗殿引駕內供奉繼律論道門選練教授
B15n0088_p0666a14║三教元逸大師守兩川僧錄大師食邑三千戶賜紫
B15n0088_p0666a15║大沙門貫休字德隱今人知禪月之號則以為高僧
B15n0088_p0666a16║聞貫休之名則以為能書殊不知當時所作神異如
B15n0088_p0666a17║此非特能畫且于詩文尤高有西嶽集三十卷翰學
B15n0088_p0666a18║吳融為之序唐相張格韋莊王鍇周庠皆有詩紀其
B15n0088_p0666a19║事去寺之左里許下梯徑又二里有亭曰輔龍乃先
B15n0088_p0666a20║兄之冰翁董諱熠字季興所創季興向為瑞安邑大
B15n0088_p0666a21║夫有志斯世所著活民書壽國脉書嘗經一覽今浙
B15n0088_p0666a22║漕有刊本作亭之意蓋為四方祈禱者憩息之所則
B15n0088_p0666a23║輔龍之名良有以也且捨田入寺為輔龍不朽計又
B15n0088_p0666a24║半里許始至龍湫仰望瀑布作三級傾瀉於兩山之
B15n0088_p0666a25║間飛瓊濺雪洶湧澎湃浩浩然聲若奔雷下臨石壁
B15n0088_p0666a26║屹立萬丈真奇觀也時雲雨未收溪流初漲嵐霧滃
B15n0088_p0666a27║鬱山巔水涯千態萬狀得寓目者移時不忍捨去世
B15n0088_p0666b01║南既登覽山川之奇秀且得考覈其事之顛末故詳
B15n0088_p0666b02║紀之以告來者
B15n0088_p0666b03║元史世祖本紀至元二十二年春正月庚辰毀宋郊
B15n0088_p0666b04║天臺桑哥言楊輦真加云會稽有泰寧寺宋毀之以
B15n0088_p0666b05║建寧宗等攢宮錢唐有龍華寺宋毀之以為南郊皆
B15n0088_p0666b06║勝地也宜復為寺以為皇上東宮祈壽時寧宗等攢
B15n0088_p0666b07║宮已毀建寺勅毀郊天臺亦建寺焉
B15n0088_p0666b08║馬札兒台傳馬札兒台以仁宗寵遇之深忌日必先
B15n0088_p0666b09║百官詣原廟致敬或一食一果之美必持獻廟中仁
B15n0088_p0666b10║宗嘗建寺雲州九峯山未成而崩馬札兒台以私財
B15n0088_p0666b11║成之曰是雖未足以報先帝之恩而先帝常駐蹕於
B15n0088_p0666b12║茲誠不忍過其所而坐視蕪廢也又建寺都城健德
B15n0088_p0666b13║門東十二年特命改封德王令翰林儒臣製詞立碑
B15n0088_p0666b14║仍賜旌忠昭德之額
B15n0088_p0666b15║鎖咬兒哈的迷失傳鎖咬兒哈的迷失年十二宿衛
B15n0088_p0666b16║英宗潛邸掌服御諸物英宗即位拜監察御史至治
B15n0088_p0666b17║元年春詔起大剎于京西壽安山鎖咬兒哈的迷失
B15n0088_p0666b18║與御史觀音保成珪李謙亨上章極諫以為東作方
B15n0088_p0666b19║始而興大役以耗財病民非所以祈福也且歲在辛
B15n0088_p0666b20║酉不宜興築初司徒劉夔妄獻浙右民田冒出內帑
B15n0088_p0666b21║鈔六百萬貫丞相帖木迭兒分取其半監察御史發
B15n0088_p0666b22║其姦由是嫉忌臺諫至是帖木迭兒之子瑣南為治
B15n0088_p0666b23║書侍御史密奏曰彼宿衛舊臣聞事有不便弗即入
B15n0088_p0666b24║白今訕上以揚己之直大不敬帝乃殺鎖咬兒哈的
B15n0088_p0666b25║迷失
B15n0088_p0666b26║泰定帝本紀中書省臣言養給軍民必藉地利世祖
B15n0088_p0666b27║建大宣文弘教等寺賜永業當時已號虛費而成宗
B15n0088_p0666c01║復構天壽萬寧寺較之世祖用增倍半若武宗之崇
B15n0088_p0666c02║恩福元仁宗之承華普慶租榷所入益又甚焉英宗
B15n0088_p0666c03║鑿山開寺損兵傷農而卒無益夫土地祖宗所有子
B15n0088_p0666c04║孫當共惜之臣恐茲後藉為口實妄興工役徼福利
B15n0088_p0666c05║以逞私欲惟陛下察之帝嘉納焉
B15n0088_p0666c06║文宗本紀命市故瀛國公趙𣊡田為大龍翔集慶寺
B15n0088_p0666c07║永業御史臺臣言不必予其直帝曰吾建寺為子孫
B15n0088_p0666c08║黎民計若取人田而不予直非朕志也
B15n0088_p0666c09║至順二年三月癸巳詔累朝神御殿之在諸寺者各
B15n0088_p0666c10║製名以冠之世祖曰元壽昭睿順聖皇后曰睿壽南
B15n0088_p0666c11║必皇后曰懿壽裕宗曰明壽成宗曰廣壽順宗曰衍
B15n0088_p0666c12║壽武宗曰仁壽文獻昭聖皇后曰昭壽仁宗曰文壽
B15n0088_p0666c13║英宗曰宣壽明宗曰景壽
B15n0088_p0666c14║輟耕錄平江承天寺初畜大木將造千佛閣會浙省
B15n0088_p0666c15║災責有司籍所在木植官酬以價寺一黠僧於閣木
B15n0088_p0666c16║上皆鑿萬歲閣三字于是有司不敢取及閣成其字
B15n0088_p0666c17║固在諸寺觀凡起造必作儷語題梁間其餘則記住
B15n0088_p0666c18║持檀越主名此所必然獨承天諸殿俱否至正丙申
B15n0088_p0666c19║春今張太尉士誠未歸順時偽稱誠王國號大周改
B15n0088_p0666c20║元天祐曆曰明時由淮度浙攻破平江即承天以居
B15n0088_p0666c21║盡撤去殿上像設坐于其中且以僧元鑿字名其閣
B15n0088_p0666c22║豈亦有定數乎
B15n0088_p0666c23║平江承天寺遭回祿殿宇一空僧悅楚南來住持施
B15n0088_p0666c24║財者雲集遂大興土木之工金碧殊勝有加於昔或
B15n0088_p0666c25║勸題梁悅不從曰當有俗人來暫住悅陞嶺徑山卒
B15n0088_p0666c26║高郵兵攻破城張士誠據以為宮佛像悉毀壞銅觀
B15n0088_p0666c27║音鑄為錢既投降作太尉別造府越四五年復為寺
B15n0088_p0667a01║平江虎丘閣版上有一竅當日色清朗時以掌大白
B15n0088_p0667a02║紙承其影則一寺之形勝悉於此見之但頂反居下
B15n0088_p0667a03║耳此固有象可寓非幻出者
B15n0088_p0667a04║紫柏禪師語錄潭柘寺有元妙嚴公主拜甎雙趺隱
B15n0088_p0667a05║起幾透甎背相傳妙嚴為元世祖女削髮居此日禮
B15n0088_p0667a06║觀音不輟遂留此迹
B15n0088_p0667a07║郊外農談文皇初渡江檣折前一神廟有竿其神元
B15n0088_p0667a08║帝也文皇欣然命取用之遂濟竊念成功後當建一
B15n0088_p0667a09║塔寺以展報誠一日江中見水湧出一寶塔上悚然
B15n0088_p0667a10║起前念既即位會天禧寺浮圖災有司入奏敕兵馬
B15n0088_p0667a11║督人巡衛勿救火寺既燼命取其灰投之江即其地
B15n0088_p0667a12║鼎建大剎立塔十三重賜名報恩寺
B15n0088_p0667a13║瑯琊漫抄北京功德寺後宮像設工而麗僧云正統
B15n0088_p0667a14║時張太后嘗幸此三宿乃返英廟尚幼從之遊宮殿
B15n0088_p0667a15║別寢皆具太監王振以為后妃游幸佛寺非盛典也
B15n0088_p0667a16║乃密造此佛既成請英廟進言於太后曰母后大德
B15n0088_p0667a17║子無以報己命裝佛一堂請致功德寺後宮以酬厚
B15n0088_p0667a18║恩太后大喜許之復命中書舍人寫金字藏經置東
B15n0088_p0667a19║西房自是太后以佛及經在不可就寢遂不復出幸
B15n0088_p0667a20║西干十寺記福聖寺為雪竇禪師祝髮處長卿偕余
B15n0088_p0667a21║來遊則寺無僧井亦無泉因悟方干贈雪竇詩所云
B15n0088_p0667a22║飛泉濺禪石瓶屨每生苔不誣也程仲貞曾共王公
B15n0088_p0667a23║與習淨此中日未下舂蹲虎出據危石闔院之人不
B15n0088_p0667a24║知也會是日劇飲狂呼撞鐘伐鼓為戲虎怖不入已
B15n0088_p0667a25║而仲貞獨出見之急呼公與諸人梯樓而上持建瓴
B15n0088_p0667a26║擊之虎乃去以故寺無人居
B15n0088_p0667a27║太平清話新昌石佛寺彌勒宣律師轉身三代鑿成
B15n0088_p0667b01║發願凡有見聞隨喜者俱得成佛
B15n0088_p0667b02║荊溪疏金沙寺在湖㳇東南一里唐陸希聲舊宅今
B15n0088_p0667b03║尚有讀易臺門外綠潭云是玉女洑流至此此洞庳
B15n0088_p0667b04║淺不可入遶寺竹竿可數萬個
B15n0088_p0667b05║諸寺奇物記牛首弘覺寺禪堂有丹竈投以薪火風
B15n0088_p0667b06║自內生甚熾烈須臾爨熟如去薪火即止
B15n0088_p0667b07║權子晉五臺山文殊氏弘法處也迄隋唐末梵宇麗
B15n0088_p0667b08║甚某歲為巨賊所據寺僧悉散去嗣一行脚過此覩
B15n0088_p0667b09║之愴然奮曰斯吾祖師道塲也而忍沒為賊虜巢耶
B15n0088_p0667b10║乃矢志為恢復謀荷杖徒步走薄海內擬結僧緣以
B15n0088_p0667b11║千計許有志者輙裂巾為盟而去期以某歲月日共
B15n0088_p0667b12║至某所舉事至日是千人者果畢至無一後期者爰
B15n0088_p0667b13║出方略戮力驅殺賊眾遂復其地糞除梵宇居眾僧
B15n0088_p0667b14║已延訪僧臘中有德者登壇說法其中而己首率諸
B15n0088_p0667b15║僧執弟子禮受法云
B15n0088_p0667b16║
B15n0088_p0667b17║
B15n0088_p0667b18║
B15n0088_p0667b19║僧寺部雜錄
B15n0088_p0667b20║六帖精舍梵宮寶地化城淨山鷲峰紺國紺宇皆佛
B15n0088_p0667b21║寺名
B15n0088_p0667b22║法苑珠林原夫伽藍者昔布金西域肇樹福基締構
B15n0088_p0667b23║東川終祈淨業所以寶塔蘊其光明精舍圖其形像
B15n0088_p0667b24║徧滿三千之界住持一萬之年建苦海之舟航為信
B15n0088_p0667b25║根之枝幹覩則發心見便忘返益福生善稱為伽藍
B15n0088_p0667b26║也但惟年代日遠法教衰替寺像雖立敬福罕儔或
B15n0088_p0667b27║真或偽改換隨情或精或麤乃同蕃土遂至目覩其
B15n0088_p0667c01║迹莫識厥旨日用其事莫知所由是以行道之眾心
B15n0088_p0667c02║無所安流俗之徒于法無敬輕慢于是乎生陵蹈於
B15n0088_p0667c03║是乎起欲以此護法不亦難哉是以古德寺誥乃有
B15n0088_p0667c04║多名或名道塲即無生廷也或名為寺即公廷也或
B15n0088_p0667c05║名淨住舍或名法同舍或名出世間舍或名精舍或
B15n0088_p0667c06║名清淨無極園或名金剛淨剎或名寂滅道塲或名
B15n0088_p0667c07║遠離惡處或名親近善處並隨義立各有所表今道
B15n0088_p0667c08║俗雜居豈得稱名也
B15n0088_p0667c09║七佛經云護僧伽藍神斯有十八神一名美音二名
B15n0088_p0667c10║梵音三名天鼓四名歎妙五名歎美六名摩妙七名
B15n0088_p0667c11║雷音八名師子九名妙歎十名梵音十一名人音十
B15n0088_p0667c12║二名佛奴十三名歎德十四名廣目十五名妙眼十
B15n0088_p0667c13║六名徹聽十七名徹視十八名遍視寺既有神護居
B15n0088_p0667c14║住之者亦宜自勵不得惰怠恐招現報也
B15n0088_p0667c15║酉陽雜俎今人每覩棟宇巧麗必強謂魯般奇工也
B15n0088_p0667c16║至兩都寺中亦往往託為魯般所造其不稽古如此
B15n0088_p0667c17║續高僧傳隋釋達摩笈多至吒迦國住提婆鼻何囉
B15n0088_p0667c18║此云天遊也天謂國王遊謂僧處其所王立故名天
B15n0088_p0667c19║遊舊以寺代之寺乃此土公院之名所謂司也廷也
B15n0088_p0667c20║又云招提者亦訛略也世依字解招謂招引提謂提
B15n0088_p0667c21║攜並浪語也此乃西言耳正音云招𩰚提奢此云四
B15n0088_p0667c22║方謂處所為四方眾僧之所依住也
B15n0088_p0667c23║諸經要集述曰依如西域凡有士女既到伽藍至寺
B15n0088_p0667c24║門外慶己所遇先整衣服總設一禮入寺門已復設
B15n0088_p0667c25║一拜然後安詳直進不得左右顧盼故涅槃經云往
B15n0088_p0667c26║僧坊者有其七法一者生信二者禮拜三者聽法四
B15n0088_p0667c27║者至心五者思義六者如說修行七者迴向大乘利
B15n0088_p0668a01║安多人住是七善最勝最上不可譬喻
B15n0088_p0668a02║郁伽長者經云佛言長者居家菩薩入佛寺精舍當
B15n0088_p0668a03║住門外五體作禮然後當入精舍自念言我何時當
B15n0088_p0668a04║得如是居寺出塵垢之處
B15n0088_p0668a05║十住毘婆沙論云在家菩薩若入佛寺初欲入時於
B15n0088_p0668a06║寺門外五體投地應作是念此是善人住處行慈悲
B15n0088_p0668a07║喜捨住處是故頂禮
B15n0088_p0668a08║西國寺圖云行至佛所禮三拜竟圍繞三帀唄讚三
B15n0088_p0668a09║契禮拜既已方至僧房房外一拜然後入見上座次
B15n0088_p0668a10║第至下各設三拜僧多一拜若見非法之事不得譏
B15n0088_p0668a11║呵若發言嫌責自失善利非入寺之宜故涅槃經云
B15n0088_p0668a12║夫入寺者棄捨刀杖雜物然後入寺捨刀杖者去瞋
B15n0088_p0668a13║恚三寶心也捨雜物者去從三寶乞求心也且除兩
B15n0088_p0668a14║過乃可入寺順佛而行不得逆行設復緣礙左遶恆
B15n0088_p0668a15║想佛在右入出之時悉轉面向佛禮拜三寶者常念
B15n0088_p0668a16║體唯是一何者覺法滿足名佛所覺之道名法學佛
B15n0088_p0668a17║道者名僧則知一切凡聖體同無二也若入寺時低
B15n0088_p0668a18║頭看地不得高視見地有蟲勿悞傷殺當歌唄讚歎
B15n0088_p0668a19║不唾僧地若見草木不淨即須除却
B15n0088_p0668a20║凡欲入寺之行為作出世之緣建立寺者開淨土之
B15n0088_p0668a21║因供養僧者為出離之軌故唯穢俗之鄙質入伽藍
B15n0088_p0668a22║之淨剎所有施為恐乖法式若也還家微捨自贖表
B15n0088_p0668a23║僧有法施俗有財惠舉動合宜內外俱益
B15n0088_p0668a24║依像法決疑經云造新不如修故作福不如避禍斯
B15n0088_p0668a25║言驗矣或有村坊塔寺損故伽藍堂殿朽壞舍屋崩
B15n0088_p0668a26║摧蓆扇蓬戶靡隔煙塵甕牖茅茨無掩霜露是以門
B15n0088_p0668a27║牆凋毀糞穢盈階路絕人蹤僧徒漂寄不修不飾日
B15n0088_p0668b01║就衰羸造罪造愆無時暫捨夜闇燈燭本自無聞盡
B15n0088_p0668b02║日幡花元來非見堂絕梵唄鑪停海岸遂使惡鬼效
B15n0088_p0668b03║靈善神捨衛伽藍無固直為僧徒慢惰佛法既衰亦
B15n0088_p0668b04║由白衣無敬此而不憂更欲何求
B15n0088_p0668b05║歸田錄世俗傳訛惟祠廟之名為甚今都城西崇化
B15n0088_p0668b06║坊顯聖寺者本名蒲池寺周氏顯德中增廣之更名
B15n0088_p0668b07║顯聖而俚俗多道其舊名今轉為菩提寺矣
B15n0088_p0668b08║墨客揮犀漢以宮殿多災術者言天上有魚尾星宜
B15n0088_p0668b09║為其象冠于室以禳之今自有唐以來寺觀舊殿宇
B15n0088_p0668b10║尚有為飛魚形尾指上者不知何時易名為鴟吻狀
B15n0088_p0668b11║亦不類魚尾
B15n0088_p0668b12║揮麈錄唐會昌五年毀招提蘭若四萬餘區又會要
B15n0088_p0668b13║元和二年官賜額為寺私造者為招提蘭若僧輝記
B15n0088_p0668b14║梵云拓𩰚提奢唐言四方僧物但傳筆者訛拓為招
B15n0088_p0668b15║去𩰚奢留提字也招提乃十方住持耳
B15n0088_p0668b16║石林燕語東漢以來九卿官府皆名曰寺與臺省並
B15n0088_p0668b17║稱鴻臚其一也本以待四夷賓客故摩騰竺法蘭自
B15n0088_p0668b18║西域以佛經至舍于鴻臚今洛中白馬寺摩騰真身
B15n0088_p0668b19║尚在或云寺即漢鴻臚舊地摩騰初來以白馬負經
B15n0088_p0668b20║既死尸不壞因留寺中後遂以為浮屠之居因名白
B15n0088_p0668b21║馬今僧居槩稱寺蓋本此也
B15n0088_p0668b22║紫薇詩話張子厚先生嘗遊山寺詩有凍僕堆堆依
B15n0088_p0668b23║竈燎山僧草草具盤飱井丹已厭嘗葱葉庾亮何勞
B15n0088_p0668b24║惜薤根之句蓋寺僧具食極疏略也
B15n0088_p0668b25║能改齋漫錄蘭若二字白樂天詩作惹字押爾雅於
B15n0088_p0668b26║操切上官儀酬薛舍人萬年宮晚景寓直懷友詩中
B15n0088_p0668b27║四句云東望安仁署西臨子雲閣長嘯求煙霞高步
B15n0088_p0668c01║尋蘭若此又作日灼切也
B15n0088_p0668c02║王觀國學林新編曰晉孝武帝奉佛法立精舍於殿
B15n0088_p0668c03║內引沙門居之因此世俗謂佛寺為精舍觀國按古
B15n0088_p0668c04║之儒者教授生徒其所居皆謂之精舍故後漢包咸
B15n0088_p0668c05║傳曰咸住東海立精舍講授又劉淑傳曰隱居之精
B15n0088_p0668c06║舍授講又檀敷傳曰立精舍教授又姜肱傳曰盜就
B15n0088_p0668c07║精廬求見注曰精廬即精舍也以此觀之精舍本為
B15n0088_p0668c08║儒士設至晉孝武立精舍以居沙門亦謂之精舍非
B15n0088_p0668c09║有儒釋之別也以上皆王說予按三國志注引江表
B15n0088_p0668c10║傳曰干吉來吳立精舍燒香讀道書製作符水以療
B15n0088_p0668c11║病然則晉武以前道士亦立精舍矣
B15n0088_p0668c12║老學庵筆記會稽鏡湖之東地名東關有天花寺呂
B15n0088_p0668c13║文靖嘗題詩云賀家湖上天花寺一一軒牕向水開
B15n0088_p0668c14║不用閉門防俗客愛閒能有幾人來今寺乃在草市
B15n0088_p0668c15║通衢中三面皆民間廬舍前臨一支港與詩殊不合
B15n0088_p0668c16║豈陵谷之變遽已如此乎或謂寺本在湖中後徙于
B15n0088_p0668c17║此
B15n0088_p0668c18║嚴州建德縣有崇勝院藏天聖五年內降劄子設道
B15n0088_p0668c19║塲云皇太后賜銀三十兩皇太妃賜錢二十貫皇后
B15n0088_p0668c20║施錢十貫朱淑儀施錢五貫有仁廟飛白御書今皆
B15n0088_p0668c21║存蓋院有僧嘗際遇真廟召見賜衣及香燭故也猶
B15n0088_p0668c22║可想見祖宗恭儉之盛予在郡初不聞迫代歸始知
B15n0088_p0668c23║之不及刻石至今為恨
B15n0088_p0668c24║天下名山惟華山茅山青城山無僧寺青城十里外
B15n0088_p0668c25║有一寺曰布金洪水壞之今復葺於旁里許
B15n0088_p0668c26║今僧寺輙作庫質錢取利謂之長生庫至為鄙惡予
B15n0088_p0668c27║按梁甄彬嘗以束苧就長沙寺庫質錢後贖苧還於
B15n0088_p0669a01║苧中得金五兩送還之則此事亦已久矣庸僧所為
B15n0088_p0669a02║古今一揆可設法嚴絕之也
B15n0088_p0669a03║行在百官以祠事致齋於僧寺多相與徧遊寺中因
B15n0088_p0669a04║遊傍近圖館或齋於道宮亦然按張文昌僧寺宿齋
B15n0088_p0669a05║詩云晚到金光門外寺寺中新竹隔簾多齋官禁與
B15n0088_p0669a06║僧相見院院開門不得過乃知唐齋禁之嚴如此今
B15n0088_p0669a07║律所云作祀事悉禁是也
B15n0088_p0669a08║對雨編歐陽公好稱誦唐人竹徑通幽處禪房花木
B15n0088_p0669a09║深之句以為不可及予絕喜李頎詩云遠客坐長夜
B15n0088_p0669a10║雨聲孤寺秋請量東海水看取淺深愁且作客涉遠
B15n0088_p0669a11║適當窮秋暮投孤村古寺中夜不能寐起坐悽惻而
B15n0088_p0669a12║聞簷外雨聲其為一時襟抱不言可知而此兩句十
B15n0088_p0669a13║字中盡其意態海水喻愁非過語也
B15n0088_p0669a14║雲麓漫抄唐有三院御史侍御史謂之臺院殿中侍
B15n0088_p0669a15║御史謂之殿院監察御史謂之監院太常寺有四院
B15n0088_p0669a16║天府院御衣院樂懸院神廚院皆子司耳五代有樞
B15n0088_p0669a17║密院鹽鐵院糧料院等品秩亦不高本朝樞密本立
B15n0088_p0669a18║禮均二府又有學士院舍人院為兩制下則糧料審
B15n0088_p0669a19║計進奏官告登聞金鼓是為六院皇子之居謂之某
B15n0088_p0669a20║王宮王子則分院世俗目之曰宮院僧寺亦賜名院
B15n0088_p0669a21║而院之為義殆不一矣
B15n0088_p0669a22║愧郯錄中興以後駐蹕浙右大剎如徑山滔慈靈隱
B15n0088_p0669a23║天竺宮觀如太一開元佑聖皆降勅劄差主首至於
B15n0088_p0669a24║遐陬禪席如雪峯南華之屬亦多用黃牒選補珂按
B15n0088_p0669a25║李文簡燾續長編熙寧八年八月戊申詔內外宮觀
B15n0088_p0669a26║寺院主首及僧道正舊降宣敕差補者自今尚書祠
B15n0088_p0669a27║部給帖神祖之意凡以為不足辱制旨而已其制不
B15n0088_p0669b01║知更于何時要鄰於瀆也
B15n0088_p0669b02║癸辛雜識安吉縣朱實夫馬相碧梧之壻也有溫生
B15n0088_p0669b03║者因朱而登馬相之門近復無聊遂依白雲宗賢僧
B15n0088_p0669b04║錄者無以媚之乃創為一說云曩聞碧梧與之言云
B15n0088_p0669b05║向在相位日蒙度宗宣諭云朕嘗夢一聖僧來謁從
B15n0088_p0669b06║朕借大內之地為卓錫之所朕嘗許之是何祥也馬
B15n0088_p0669b07║雖知為不祥而不敢對今白雲寺所造般若寺即昔
B15n0088_p0669b08║之寢殿也則知事皆前定於是其徒遂以此說載之
B15n0088_p0669b09║於寺碑以神其事嗚呼使當時果有此夢方賈平章
B15n0088_p0669b10║當國安得獨語馬公使馬公果聞此語安得不使子
B15n0088_p0669b11║姪親友知之且獨語門吏耶可見小人之無忌憚如
B15n0088_p0669b12║此余恐後人不知而輕信故不得不為之辨
B15n0088_p0669b13║家之巽志行為演福寺作觀音殿碑所得幾何乃大
B15n0088_p0669b14║罵賈相以示高殊不知其寺常住瞻僧田一萬三千
B15n0088_p0669b15║畞乃賈相所捨也其碑具銜云前朝奉大夫秘書省
B15n0088_p0669b16║校書郎兼國史編修官實錄院檢討官殊不知此二
B15n0088_p0669b17║兼職非卿監不可也意者欲愚庸髠眩俗眼以為榮
B15n0088_p0669b18║耳碑成打造遍送當路其後官司打勘沒官田土則
B15n0088_p0669b19║賈相所捨寺中萬三千畞正在數中省官呼釋髠問
B15n0088_p0669b20║之云賈似道既捨許多田與寺中不知寺中呼之為
B15n0088_p0669b21║何稱曰大檀越也曰寺中亦感激他否曰大眾仰食
B15n0088_p0669b22║於此田安得不感激曰既是如此何乃刻碑毀罵邪
B15n0088_p0669b23║髠無以應之以此知公論在人心無間於南北也
B15n0088_p0669b24║近者鑑湖天長觀有道士為僧獻於總攝所云照得
B15n0088_p0669b25║賀知章者本是小人倚托史越王聲勢將寺改為道
B15n0088_p0669b26║觀今欲乞復元寺施行楊髠遂從其請真可發笑也
B15n0088_p0669b27║西疇常言國匱民貧莫今為甚矣寺觀塔廟崇建未
B15n0088_p0669c01║已也乃曰人自樂施非欺罔乎為國者藏富於民今
B15n0088_p0669c02║乃潛耗民力竭國本矣上之人宜急為禁止也况有
B15n0088_p0669c03║導之者乎
B15n0088_p0669c04║三藏法數四梵福二補治故寺謂修補破壞故寺當
B15n0088_p0669c05║來之世受二禪天福經云補治故寺是為第二受梵
B15n0088_p0669c06║天之福也
B15n0088_p0669c07║菽園雜記京師鉅剎大興隆大隆福二寺為朝廷香
B15n0088_p0669c08║火院餘皆中官所建
B15n0088_p0669c09║讕言長語凡寺說文寺廷也有法度者也釋名寺嗣
B15n0088_p0669c10║也治事者相嗣續其內也息心所棲曰精舍凡講讀
B15n0088_p0669c11║之所亦曰精舍
B15n0088_p0669c12║客越志昭慶律寺舊為浙西叢林第一設戒壇其中
B15n0088_p0669c13║每歲上已推高臘者一人登座說法雲水擕錫來受
B15n0088_p0669c14║戒者無慮千萬居士長者道品度門為之護法四方
B15n0088_p0669c15║檀越布施金錢山積大為常住之利今寺為兵燬開
B15n0088_p0669c16║府胡公助資重建使者逐游僧戒壇不復開髠徒不
B15n0088_p0669c17║逞幾有戎心恐亦小功之察也
B15n0088_p0669c18║西干十寺記淳熙志云應夢羅漢院者唐末寺僧清
B15n0088_p0669c19║瀾與婺州僧貫休遊休為畵十六梵僧像相傳國朝
B15n0088_p0669c20║嘗取入禁中後感夢歙僧十五六輩求還遂復以賜
B15n0088_p0669c21║汪內相詩所謂祗應夢乞歸巖寺要使邦人習氣移
B15n0088_p0669c22║者也今畵本有一二存
B15n0088_p0669c23║秋日宿如意寺月餘矣偶閱張喬遊歙州興唐寺詩
B15n0088_p0669c24║有鳥歸鐘斷之句以為指雪竇泉耳乃雪竇秪為眢
B15n0088_p0669c25║井獨如意寺泉為第一在異僧白水羅願甘泉上故
B15n0088_p0669c26║知喬之詠泉以此
B15n0088_p0669c27║太平興國叢林按經誡唐捐莊語唐肆唐空也如桐
B15n0088_p0670a01║城之名盛唐亦指盛唐山得名也宋人不解以唐為
B15n0088_p0670a02║國號改興唐為興國然則盛唐亦改為盛國歟
B15n0088_p0670a03║等覺寺齊物論曰方其夢也栩栩然蝶也其覺也蘧
B15n0088_p0670a04║蘧然周也周之為蝶蝶之覺也周之為周蝶之夢也
B15n0088_p0670a05║則必有分者應無所分也謂之等覺
B15n0088_p0670a06║無明院即周季蒙讀書處季蒙常亭午手帶一經徙
B15n0088_p0670a07║倚殿左巨蛇如椽投地丈餘蹣跚勃窣繞殿趨季蒙
B15n0088_p0670a08║斗室深山陡絕蟲鳥親人無無明亦無無明盡矣
B15n0088_p0670a09║日知錄寺字自古至今凡三變三代以上凡言寺者
B15n0088_p0670a10║皆奄豎之名周禮寺人註寺之言侍也詩云寺人孟
B15n0088_p0670a11║子易之閣寺詩之婦寺左傳寺人貂寺人披寺人孟
B15n0088_p0670a12║張寺人惠牆伊戾寺人柳寺人羅皆此也自秦以宦
B15n0088_p0670a13║者任外廷之職而官舍通謂之寺漢人以太常光祿
B15n0088_p0670a14║勳衛尉太僕廷尉大鴻臚宗正大司農少府為九寺
B15n0088_p0670a15║又變而浮屠之居亦謂之寺矣
B15n0088_p0670a16║
B15n0088_p0670a17║
B15n0088_p0670a18║
B15n0088_p0670a19║僧寺部外編
B15n0088_p0670a20║三寶感通錄高齊初有異僧投鄴下寺中夏坐與同
B15n0088_p0670a21║房僧亡名款曲意得客僧患痢甚困名以酒與之客
B15n0088_p0670a22║曰不可也名曰但飲酒雖是戒禁有患通開客顰眉
B15n0088_p0670a23║為飲患損夏滿辭還本寺相送出都客曰頗聞鼓山
B15n0088_p0670a24║竹林寺乎名曰聞之古來虛傳竟無至者客曰無心
B15n0088_p0670a25║相造何由而至一夏同房多相惱亂患痢給酒乃是
B15n0088_p0670a26║佳藥本所不欲為患而飲願不以此及人山寺孤廻
B15n0088_p0670a27║時可歷覽想一登陟以副虛懷名聞喜踊曰必能導
B15n0088_p0670b01║達夕死無恨至九月間尅望尋展幸賜提引不爾無
B15n0088_p0670b02║由客曰若來可從鼓山東面而上東度小谷又東北
B15n0088_p0670b03║上即至山寺至期與好事者五六人直詣石窟寺山
B15n0088_p0670b04║僧曰何以得來曰欲往竹林道由於此僧曰世人可
B15n0088_p0670b05║笑專聽妖言此山東西我並遊涉何處有寺古有斯
B15n0088_p0670b06║言不勞往也名曰彼客致辭極非孟浪何有虛也只
B15n0088_p0670b07║得尋之尋而不獲非余咎也石窟寺僧十數相隨依
B15n0088_p0670b08║言東上度谷尋嶺忽見一翁把钁斷地又見一僧來
B15n0088_p0670b09║至鋤禾四邊把鋤曳钁曰去年官寺道人放馬食我
B15n0088_p0670b10║禾盡今年復來踢我秋苗舉钁趕僧並皆返歸惟名
B15n0088_p0670b11║一人東北獨上翁曰放你上山乞蟲喫却遂依東上
B15n0088_p0670b12║林木深茂聞南嶺上有吟詠聲名曰非往者客耶曰
B15n0088_p0670b13║是也排榛而出執手敘闊相將造寺瞬目間忽見崇
B15n0088_p0670b14║峰造日修竹干雲重門洞開複殿基列門外東西槽
B15n0088_p0670b15║櫪飾以金鋪似有馬蹤而無繫者行至門首曰且住
B15n0088_p0670b16║此入通和尚去須臾出引入佛殿前禮拜訖西至廊
B15n0088_p0670b17║下和尚可年九十許眉長鼻高狀如西僧傍有官吏
B15n0088_p0670b18║可三十人執文簿有所判斷舉手告曰下里山寺殊
B15n0088_p0670b19║無可觀何能遠涉名即禮拜十數和尚曰行來疲頓
B15n0088_p0670b20║可止將至房去便引西房北東轉見僧憑案讀經名
B15n0088_p0670b21║便禮拜都不慰問便引進北行東出至本客房中歡
B15n0088_p0670b22║笑通宵屢言求住彼曰一任和尚不敢為礙待明為
B15n0088_p0670b23║諮報曰和尚不許乃至中食不異鄴中臨別和尚曰
B15n0088_p0670b24║知欲求住知友情也然出家人不可兩處安名本寺
B15n0088_p0670b25║受供可得乖否必欲求住可除彼名好去便辭送出
B15n0088_p0670b26║執手恨恨既別悽然行一里間數數反顧寺塔林竹
B15n0088_p0670b27║依然滿目更行二里反顧一無但峰崖雜樹行行西
B15n0088_p0670c01║下依隨本道不見田苗亦無田父乃至石窟備為諸
B15n0088_p0670c02║僧說之云
B15n0088_p0670c03║高齊初沙門寶公者嵩山高棲士也旦從林慮向白
B15n0088_p0670c04║鹿山因迷失道日將過中忽聞鐘聲尋響而進巖岫
B15n0088_p0670c05║重阻登陟而趨乃見一寺獨據深林三門正南赫奕
B15n0088_p0670c06║輝煥前至門所看額云靈隱之寺門外五六犬其狀
B15n0088_p0670c07║如牛白毛黑喙或踴或臥以眼盼寶寶怖將返須臾
B15n0088_p0670c08║梵僧外來寶喚不應亦不廻顧直入門內犬亦隨入
B15n0088_p0670c09║良久寶見無人漸入次門屋宇四周房門並閉進至
B15n0088_p0670c10║講堂惟見牀榻高座儼然賣入西南隅牀上坐久之
B15n0088_p0670c11║忽聞棟間有聲仰視見開孔如井大比丘前後從孔
B15n0088_p0670c12║飛下遂至五六十人依位坐訖自相借問今日齋時
B15n0088_p0670c13║何處食來或言豫章成都長安隴西薊北嶺南五天
B15n0088_p0670c14║竺等無處不至動即千萬里末後一僧從空而下諸
B15n0088_p0670c15║人競問來何太遲答曰今日相州城東彼岸寺鑒禪
B15n0088_p0670c16║師講會各各𥪡義有一後生聰俊難問蜂起殊為可
B15n0088_p0670c17║觀不覺遂晚而至寶本事鑒聞此語望得叅話希展
B15n0088_p0670c18║上流整衣將起奄然失地獨坐盤石柞木之下向之
B15n0088_p0670c19║寺宇一無所見唯多巖谷禽鳥翔集竇出以問尚綂
B15n0088_p0670c20║法師法師曰此寺石趙時佛圖澄所造年歲久遠賢
B15n0088_p0670c21║聖居之或現或隱遷徒無定今山行者猶聞鐘聲云
B15n0088_p0670c22║高齊文宣在晉陽使人騎白駱駝曰向我寺取經函
B15n0088_p0670c23║去使問不知何寺帝曰但任駝行自知寺處日晚出
B15n0088_p0670c24║城駝行至急奄然如睡忽至一山名為真寂山半有
B15n0088_p0670c25║寺羣沙彌曰高洋駱駝來也便引入寺見一老僧拜
B15n0088_p0670c26║已問曰高洋作天子何似答曰聖明問曰汝來何為
B15n0088_p0670c27║曰令取經函僧曰洋在寺嬾讀經今北行東頭是其
B15n0088_p0671a01║本房可取經函與之即乘駝而返如睡如夢奄至晉
B15n0088_p0671a02║陽以函返命不久帝行至谷口木井寺有捨身癡人
B15n0088_p0671a03║不解語忽語帝曰我先去爾後可來帝然之是夜癡
B15n0088_p0671a04║人死不久帝于晉陽不豫使劉桃枝負行鼻血淋瀝
B15n0088_p0671a05║是夜帝崩云（真寂法苑珠林昨冥寂）
B15n0088_p0671a06║雍州鄠縣南繫頭山寺者其山本舟人繫船其側故
B15n0088_p0671a07║以名焉昔太一未分山連太行王屋白鹿河水停于
B15n0088_p0671a08║此川號為山海及巨靈大人秦洪海者患水浩蕩以
B15n0088_p0671a09║左掌托太華右足蹋中條太一為之裂河通地出山
B15n0088_p0671a10║遂高顯仍本號焉張衡西京賦云高掌遠蹠以流河
B15n0088_p0671a11║曲是也古老傳云繫頭南有九空仙寺昔有人入山
B15n0088_p0671a12║採樵逼暮不知歸道依林而宿夜聞鐘聲在近即尋
B15n0088_p0671a13║之忽見一寺僧眾百餘但有行坐而不敘問其人怪
B15n0088_p0671a14║之至明失寺此來在近無往尋者有僧曾至山但有
B15n0088_p0671a15║層峯秀林不可登踐又云山有九窟仙人所居也有
B15n0088_p0671a16║藍田大谷伏羲城側歸義寺僧弘藏者有膽勇聞而
B15n0088_p0671a17║往尋積日累夜巡踐山隒止獲五窟甚圓淨如人所
B15n0088_p0671a18║造無缺漏似有居者又光明寺了禪師亦往尋覓依
B15n0088_p0671a19║窟一夏今所謂照陽窟也足為華望之大觀也而仙
B15n0088_p0671a20║寺終不見焉
B15n0088_p0671a21║子午關南大秦嶺竹林寺者貞觀初採蜜人山行聞
B15n0088_p0671a22║鐘聲尋而至焉寺舍二間有人住處傍大竹林可有
B15n0088_p0671a23║二頃其人斷二節竹以盛蜜可得五斗許兩人負下
B15n0088_p0671a24║尋路而至大秦戍具告防人竹林至此可十五里戍
B15n0088_p0671a25║主利其大竹將往伐取遣人依言往覓過小竹谷達
B15n0088_p0671a26║于崖下有鐵鎖長三丈許防人曳鎖掣之大牢上有
B15n0088_p0671a27║二大蟲據崖頭向下大呼其人怖急返走又將十人
B15n0088_p0671b01║重尋值大洪雨便返藍田悟真寺僧歸真少小山棲
B15n0088_p0671b02║聞之便往至小竹谷北上望崖失道而歸常以為言
B15n0088_p0671b03║真云此竹林去關可十五里許
B15n0088_p0671b04║終南山折谷內椶櫚寺者近有人見一僧云倩為擎
B15n0088_p0671b05║襆問寺在何處云在折谷炬明東額頭其人為荷襆
B15n0088_p0671b06║將至寺見一僧從南崖來可長數丈來相召其人辭
B15n0088_p0671b07║返語曰君日日入山採柴可於柴下取齋殘餅食之
B15n0088_p0671b08║不須道得之由緣便隨其言日得其餅妻怪窮之不
B15n0088_p0671b09║得已便說遂啞經年又見二僧入谷其人手招指口
B15n0088_p0671b10║如是三返便即得語其人近死今入山者至炬明額
B15n0088_p0671b11║側嘗聞鐘聲亦往往見異僧近有一僧聞之遇見入
B15n0088_p0671b12║谷僧疑是椶櫚寺問云大德是椶櫚寺僧不曰是欲
B15n0088_p0671b13║隨大德去得不曰可相隨來但聞耳邊颼颼風聲至
B15n0088_p0671b14║急心思惟曰此何必是聖或入深山躓頓我竊生念
B15n0088_p0671b15║時前僧便失懊恨之甚返廻三日方達谷口乃於避
B15n0088_p0671b16║世堡立精舍以候之精舍現存其僧不知所終云
B15n0088_p0671b17║法苑珠林終南庫谷內西南又名胡盧谷昔有人於
B15n0088_p0671b18║山採斫遇見一寺并石室石門門內並寶器重大不
B15n0088_p0671b19║可勝然不見僧人是眾僧供用具度其人徘徊顧盼
B15n0088_p0671b20║記誌處所以所齋瓠蘆掛於室樹下山召村人往尋
B15n0088_p0671b21║其谷內樹上往往悉是瓠蘆莫知蹤跡今有尋山云
B15n0088_p0671b22║石門扇在山崖傍半入山下其半雖出無人力開之
B15n0088_p0671b23║今其谷名庫地名天藏故谷口府坊皆名天藏測其
B15n0088_p0671b24║山中則彌勒下生方現于俗耳
B15n0088_p0671b25║酉陽雜俎長白山相傳古肅然山也峴山有鐘鳴燕
B15n0088_p0671b26║世桑門釋惠霄者自廣固至此聽鐘聲稍前忽見一
B15n0088_p0671b27║寺門宇炳煥遂求中食見一沙彌乃摘一桃與霄須
B15n0088_p0671c01║臾又與一桃語霄曰至此已淹畱可去矣霄出廻頭
B15n0088_p0671c02║顧失寺至廣固見弟子言失和尚已二年矣霄始知
B15n0088_p0671c03║二桃兆二年矣
B15n0088_p0671c04║佛祖綂紀羅浮山沙門慧常因採茶入山洞見金字
B15n0088_p0671c05║榜羅漢聖寺居中三日而出乃在茅山人間五年矣
B15n0088_p0671c06║鴈門野說建康瓦棺寺閣晉哀帝時造逶迤精巧甲
B15n0088_p0671c07║於江左年代寖遠而南角久已敧側唐明皇開元九
B15n0088_p0671c08║年七月十一日江淮大風拔木是夜因風雨自正大
B15n0088_p0671c09║宋開寶八年十一月二十七日尅復之際為兵火所
B15n0088_p0671c10║焚時已五百八十餘載矣明年有客自東海來言是
B15n0088_p0671c11║夕雪中天上有光自西南引一閣由東北去聞鐘梵
B15n0088_p0671c12║鼓樂之音云