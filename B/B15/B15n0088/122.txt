B15n0088_p0690a01║欽定古今圖書集成博物彙編神異典
B15n0088_p0690a02║　第一百二十二卷目錄
B15n0088_p0690a03║塔部彙考三
B15n0088_p0690a04║畿輔通志（雙塔　法藏寺塔　天寧寺塔　真覺寺五塔　永安壽塔）
B15n0088_p0690a05║保定府志（稽古寺塔　白塔　中山塔　文昌塔）
B15n0088_p0690a06║東昌府志（彌陀廣塔　大覺寺塔）
B15n0088_p0690a07║兗州府志（古塔）
B15n0088_p0690a08║濟寧州志（鐵塔）
B15n0088_p0690a09║山西通志（鴈塔　永祚寺塔　天寧寺塔　圖果寺甎塔　佛舍利塔　文殊髮塔
B15n0088_p0690a10║　大雲寺塔　太平興國寺後塔　永寧寺塔　佛宮寺塔）
B15n0088_p0690a11║河南通志（福勝寺塔）
B15n0088_p0690a12║漢中府志（龍骨塔）
B15n0088_p0690a13║蘭州志（嘉福寺塔）
B15n0088_p0690a14║岐山縣志（太平塔）
B15n0088_p0690a15║江寧府志（靈谷寺塔　金剛經塔）
B15n0088_p0690a16║蘇州府志（瑞光寺塔　稚兒塔　報恩講寺塔　聖壽禪院塔　靈巖寺塔　凌霄
B15n0088_p0690a17║塔　寶嚴寺塔　法華塔　廣安教寺塔）
B15n0088_p0690a18║常熟縣志（崇教寺塔）
B15n0088_p0690a19║鎮江府志（鐵寶塔　法序塔）
B15n0088_p0690a20║揚州府志（大明寺塔）
B15n0088_p0690a21║溫州府志（淨光禪寺塔　普照院塔）
B15n0088_p0690a22║嘉興府志（籙層塔　六萬軍塔）
B15n0088_p0690a23║嚴州府志（北塔　南塔）
B15n0088_p0690a24║饒州府志（石塔）
B15n0088_p0690a25║泉州府志（開元寺塔）
B15n0088_p0690a26║寧化縣志（慈恩塔　金山塔）
B15n0088_p0690a27║雲南通志（穿心塔　崇聖寺三塔　千尋塔）
B15n0088_p0690b01║塔部藝文一
B15n0088_p0690b02║答同泰寺立剎啟　梁簡文帝
B15n0088_p0690b03║謝勅使監善覺寺起剎啟　同前
B15n0088_p0690b04║謝御幸善覺寺看剎啟　同前
B15n0088_p0690b05║謝勅賚銅供造善覺寺塔露盤啟　同前
B15n0088_p0690b06║橫山頂舍利靈塔記　隋嚴德盛
B15n0088_p0690b07║梓州郪縣兜率寺浮圖碑　唐王勃
B15n0088_p0690b08║廣州寶莊嚴寺舍利塔碑　前人
B15n0088_p0690b09║梓州郪縣靈瑞寺浮圖碑　前人
B15n0088_p0690b10║西京千福寺多寶佛塔感應碑　岑勛
B15n0088_p0690b11║杭州開元寺新塔碑　李華
B15n0088_p0690b12║故中嶽越禪師塔記　前人
B15n0088_p0690b13║西川鸚鵡舍利塔記　韋臯
B15n0088_p0690b14║牛頭山第一祖融大師新塔記　劉禹錫
B15n0088_p0690b15║滑州明福寺新修浮圖記　白敏中
B15n0088_p0690b16║
B15n0088_p0690b17║
B15n0088_p0690b18║
B15n0088_p0690b19║神異典第一百二十二卷
B15n0088_p0690b20║塔部彙考三
B15n0088_p0690b21║畿輔通志
B15n0088_p0690b22║雙塔
B15n0088_p0690b23║大興隆寺俗名雙塔寺在西長安街雙磚塔若少長
B15n0088_p0690b24║而肩隨立者其長九級而右其少七級而左九級者
B15n0088_p0690b25║額曰特贈光天普照佛日圓明海雲祐聖國師之塔
B15n0088_p0690b26║七級者額曰佛日圓照大禪師可庵之靈塔或乃曰
B15n0088_p0690b27║地元之舊獄夜多冤苦鬼聲塔以鎮之又曰地唐憫
B15n0088_p0690c01║忠寺之墳院二師者憫忠寺一二代祖非矣雙塔地
B15n0088_p0690c02║元慶壽寺也海雲可庵元僧也今僧室中有碑矣燕
B15n0088_p0690c03║京編修官王萬慶撰略云今寺尚有海雲可庵二像
B15n0088_p0690c04║衣皆團龍魚袋海雲像門弟子劉秉忠贊之
B15n0088_p0690c05║法藏寺塔
B15n0088_p0690c06║法藏寺有塔高十丈窻面面級盤盤人蟻上而闚觀
B15n0088_p0690c07║牕牕方望九門之堞焉牕置一佛佛設一燈凡牕八
B15n0088_p0690c08║凡級七凡五十八燈歲上元夜塔遍燈僧遍繞奏樂
B15n0088_p0690c09║樂聲宛然天上也
B15n0088_p0690c10║天寧寺塔
B15n0088_p0690c11║景物略曰釋迦舍利珠八斛四斗其三之一住人間
B15n0088_p0690c12║也阿育王置塔八萬四千東震旦得塔十九其粒不
B15n0088_p0690c13║可得計也康僧會懇佛七日得七曇榮懇之自三粒
B15n0088_p0690c14║至三百粒隋文帝遇阿羅漢授舍利一裹與法師曇
B15n0088_p0690c15║遷數之數多數少莫能定乃七寶函致雍岐等三十
B15n0088_p0690c16║州州各一塔天寧寺塔其一也塔高十三尋四周綴
B15n0088_p0690c17║鐸以萬計風定風作音無斷際寺僧云音斂則光見
B15n0088_p0690c18║或歲一見或數歲一見嘉靖庚戌三月二十八夕婁
B15n0088_p0690c19║東王世貞宿寺中微雨簌簌塔鐸忽斂他聲作於下
B15n0088_p0690c20║耔耔然類蛩鼓翼者視相輪表青白光晶熒大於五
B15n0088_p0690c21║㪷甕上下閃欻間一射人衣亦青白色可炊黍時乃
B15n0088_p0690c22║定則鐸聲發他耔耔聲息也塔倒影在大士殿日方
B15n0088_p0690c23║中闔殿中門日入門罅塔影倒現石上昔人云影從
B15n0088_p0690c24║罅入空中物則旁礙礙則影束影束則倒段成式云
B15n0088_p0690c25║海水倒翻故耳然是舍利珠影也珠光上聚攝入塔
B15n0088_p0690c26║影影入隙光光則倒受倒者光中塔影非常塔影也
B15n0088_p0690c27║今懸鏡中像過傍鏡其物正倒也陽燧倒影者日光
B15n0088_p0691a01║倒入也又光從上來層十三具光一再傳物體則小
B15n0088_p0691a02║也佛光日也舍利珠光月也光色青白每見以夜及
B15n0088_p0691a03║晦及雨也佛光恆在人目體陰避光日中見影門隙
B15n0088_p0691a04║今穿竹至丈承目指空方晝見星也塔前一幢隋開
B15n0088_p0691a05║皇中立書體遒美楊升菴云最似歐褚筆法
B15n0088_p0691a06║真覺寺五塔
B15n0088_p0691a07║成化九年詔寺準中印度式建寶座累石臺五丈藏
B15n0088_p0691a08║級於壁左右蝸旋而上頂平為臺列塔五各二丈塔
B15n0088_p0691a09║刻梵像梵字梵寶梵華中塔刻兩足跡他跡䧟下廓
B15n0088_p0691a10║摹耳此隆起紋螺若相抵蹲是由趾著跡湧步著蓮
B15n0088_p0691a11║生燈燈燄就月法界藏身斯不誣焉
B15n0088_p0691a12║永安壽塔
B15n0088_p0691a13║慈壽寺在阜城門外八里寺有永安壽塔塔十三級
B15n0088_p0691a14║崔巍雲中四壁金剛振臂拳膂𥅄矁據踏如有氣叴
B15n0088_p0691a15║叴如叱叱有聲天寧寺隋塔摹也
B15n0088_p0691a16║保定府志
B15n0088_p0691a17║稽古寺塔
B15n0088_p0691a18║塔在完縣陳候村唐開元中安國侯陳思傑因三藏
B15n0088_p0691a19║法師元奘葬母骨於此乃建寺名寄骨寺後有三藏
B15n0088_p0691a20║舍利塔明天順時修易名稽古寺
B15n0088_p0691a21║白塔
B15n0088_p0691a22║塔在容城縣東二里宋時建高七丈周六丈五尺人
B15n0088_p0691a23║於塔下兩手相擊則塔頂鴉聲即應
B15n0088_p0691a24║中山塔
B15n0088_p0691a25║塔在唐縣北中山城外高數百尺登之可遠眺定州
B15n0088_p0691a26║唐垂拱三年建
B15n0088_p0691a27║文昌塔
B15n0088_p0691b01║塔在深澤縣城東高可數仞日月倒影上下光華如
B15n0088_p0691b02║搖彩筆
B15n0088_p0691b03║東昌府志
B15n0088_p0691b04║彌陀廢塔
B15n0088_p0691b05║即資福寺塔弘治間掘有石槨金棺水晶石瓶藏舍
B15n0088_p0691b06║利七粒刻太平興國八年定光佛舍利記
B15n0088_p0691b07║大覺寺塔
B15n0088_p0691b08║大覺寺在高唐州治東南唐創宋元祐間修寺塔甚
B15n0088_p0691b09║壯凡十三級高三十六丈
B15n0088_p0691b10║兗州府志
B15n0088_p0691b11║古塔
B15n0088_p0691b12║塔在陽榖縣治東浮圖十三級元時迅雷甚雨其上
B15n0088_p0691b13║三級遂沒已而宣府塞外有飛來古塔三級相傳即
B15n0088_p0691b14║此塔也
B15n0088_p0691b15║濟寧州志
B15n0088_p0691b16║鐵塔
B15n0088_p0691b17║塔在古釋迦寺原名崇覺寺在漁山東偏創建於北
B15n0088_p0691b18║齊皇建中宋崇寧間徐末安妻常氏增建鐵塔七級
B15n0088_p0691b19║高插霄漢塔居學宮巽方實文筆峯也郡人王梓王
B15n0088_p0691b20║鈞有記
B15n0088_p0691b21║山西通志
B15n0088_p0691b22║鴈塔
B15n0088_p0691b23║在太原府城中東南明萬曆間僧元祥建磚塔一座
B15n0088_p0691b24║勒石曰鴈塔題名今塔廢遂令宦業不振民生窘困
B15n0088_p0691b25║永祚寺塔
B15n0088_p0691b26║永祚寺在太原府城東南巽峰上並建二塔高入雲
B15n0088_p0691b27║霄為晉奇觀萬曆年間起自堪輿家言謂塔巽峰則
B15n0088_p0691c01║文運興盛建後連三科兩庠中或五人或七人或十
B15n0088_p0691c02║人其兆足徵也俗為雙塔寺
B15n0088_p0691c03║天寧寺塔
B15n0088_p0691c04║天寧寺在下城南宮寺內雙塔對峙高十餘丈有知
B15n0088_p0691c05║平定州軍事高權雙塔記
B15n0088_p0691c06║圓果寺磚塔
B15n0088_p0691c07║塔在代州東北隅圓果寺內高一百二十尺宋楊延
B15n0088_p0691c08║昭嘗射三矢其上今不存
B15n0088_p0691c09║佛舍利塔文殊髮塔
B15n0088_p0691c10║塔院寺在五臺縣顯通之南五峰之中有阿育王所
B15n0088_p0691c11║置佛舍利塔及文殊髮塔因為名明永樂五年勅太
B15n0088_p0691c12║監楊昇重修大塔始建寺
B15n0088_p0691c13║大雲寺塔
B15n0088_p0691c14║塔在平陽府安道坊大雲寺內有大鐵佛頭上建浮
B15n0088_p0691c15║圖突兀雲漢推官張銓有詩
B15n0088_p0691c16║太平興國寺後塔
B15n0088_p0691c17║太平興國寺在安邑縣治東北寺後塔十三級高三
B15n0088_p0691c18║百六十尺上有黃白寶瓶世傳出魯班手嘉靖乙卯
B15n0088_p0691c19║地震塔崩裂尺餘後又震復合亦神物也
B15n0088_p0691c20║永寧寺塔
B15n0088_p0691c21║永寧寺在大同府治東南有九級浮圖高九十餘丈
B15n0088_p0691c22║上剎復高十丈鈴鐸聲聞十里
B15n0088_p0691c23║佛宮寺塔
B15n0088_p0691c24║佛宮寺在應州治西南隅五代晉天福間建寺內有
B15n0088_p0691c25║木塔五層額書釋迦塔高三十六丈周圍如之
B15n0088_p0691c26║河南通志
B15n0088_p0691c27║福勝寺塔
B15n0088_p0692a01║福勝寺在鄧州治西南宋天聖間建寺東北隅有塔
B15n0088_p0692a02║十三層高百餘丈中一井呼為海眼因為塔以鎮之
B15n0088_p0692a03║漢中府志
B15n0088_p0692a04║龍骨塔
B15n0088_p0692a05║福嚴禪寺西南九十里即金華寺中有龍骨塔昔老
B15n0088_p0692a06║僧嚴公居此後有洞獲龍牙角各雙大骨若干類頷
B15n0088_p0692a07║齦者十數枚其夕夢巨人縞衣告曰此山神龍所依
B15n0088_p0692a08║樵牧穢觸龍且去矣今德人蒞吾境山復清潔龍當
B15n0088_p0692a09║復來此其蛻也瘞之吉祥嚴公異之乃即洞傍大磬
B15n0088_p0692a10║石上累甓為浮圖盡取其牙角等骨藏焉
B15n0088_p0692a11║蘭州志
B15n0088_p0692a12║嘉福寺塔
B15n0088_p0692a13║嘉福寺在州西北隅唐高昌王建有浮圖一十三級
B15n0088_p0692a14║高十餘丈皆八面玲瓏登之可以眺遠又名木塔寺
B15n0088_p0692a15║岐山縣志
B15n0088_p0692a16║太平塔
B15n0088_p0692a17║太平寺在縣治北正街有浮圖百尺名太平塔宋元
B15n0088_p0692a18║祐年建先期習賀朝儀於此並僧會司隷焉
B15n0088_p0692a19║江寧府志
B15n0088_p0692a20║靈谷寺塔
B15n0088_p0692a21║靈谷寺在鍾山東南後有浮圖即梁寶誌幻身改葬
B15n0088_p0692a22║於此塔前有石泉回曲僧曇隱所得八功德水也
B15n0088_p0692a23║金剛經塔
B15n0088_p0692a24║塔在天界寺禪堂以經名為塔門之額接以全經演
B15n0088_p0692a25║為七級委折廻旋盤曲而上每層欄楯上皆巧刻佛
B15n0088_p0692a26║字景陵鍾伯敬惺所書也人爭搨之惺自記碑末云
B15n0088_p0692a27║萬曆庚申惺病自七月至十有一月幾殆夢若有人
B15n0088_p0692b01║教持金剛般若波羅蜜經天啟辛酉六月自書塔經
B15n0088_p0692b02║刻石於天界寺禪堂供養夢登金塔光明徧照足之
B15n0088_p0692b03║所至塔隨身長
B15n0088_p0692b04║蘇州府志
B15n0088_p0692b05║瑞光寺塔
B15n0088_p0692b06║瑞光寺在盤門內開元寺南吳赤烏四年孫權為報
B15n0088_p0692b07║母建舍利塔十三級僧性康居之名普濟禪院唐天
B15n0088_p0692b08║福二年僧智明琮遠重修寶塔宋元豐二年神宗命
B15n0088_p0692b09║漕使李復圭延圓炤宗本禪僧說法時有白龜聽講
B15n0088_p0692b10║法鼓自鳴翠竹合歡寶塔放光故堂名四瑞崇寧四
B15n0088_p0692b11║年奉勅修塔塔放五色光賜名天寧萬年寶塔宣和
B15n0088_p0692b12║間朱勔捐資併建寶塔七級天啟三年僧圓淨創七
B15n0088_p0692b13║佛閣於四瑞堂舊址甫立柱天眼放光巡按御史王
B15n0088_p0692b14║珙題天眼閣自後塔光屢見舍利塔凡燃燈之夜太
B15n0088_p0692b15║湖漁人網捕無所獲湖與塔相去三十里
B15n0088_p0692b16║稚兒塔
B15n0088_p0692b17║壽聖教寺在九都綵雲里半塘中有稚兒塔晉道生
B15n0088_p0692b18║誦法華經童子死葬此義熙十一年商人謝本夜聞
B15n0088_p0692b19║誦經聲旦見墳生青蓮花事聞詔建塔名法華院宋
B15n0088_p0692b20║治平間賜今額
B15n0088_p0692b21║報恩講寺塔
B15n0088_p0692b22║報恩講寺在府城北隋梁僧正慧造浮圖於寺中凡
B15n0088_p0692b23║十一成尋墮刧灰宋元豐間重建蘇文忠軾舍銅龜
B15n0088_p0692b24║藏舍利以成建炎四年罹兵燹寺塔俱燼紹興間行
B15n0088_p0692b25║者金大圓再刱止九成弘治十二年知縣鄺璠命僧
B15n0088_p0692b26║德昊修塔隆慶間寺塔又燼僧性月募修萬曆十年
B15n0088_p0692b27║遊僧如金來任其事凡九年塔成
B15n0088_p0692c01║聖壽禪院塔
B15n0088_p0692c02║聖壽禪院在吳江縣西北隅延壽坊內隆慶元年建
B15n0088_p0692c03║藏經閣閣前有鐵塔七級高五丈有鐵角端為香爐
B15n0088_p0692c04║萬曆四年重修崇禎初僧悟林明法相繼修建今為
B15n0088_p0692c05║祝釐之所
B15n0088_p0692c06║靈巖寺塔
B15n0088_p0692c07║塔在靈巖山靈巖寺梁天監二年刱感智積菩薩之
B15n0088_p0692c08║異稱智積道塲宋太平興國二年藩臣孫承祐為姊
B15n0088_p0692c09║錢王妃資冥建甎塔九成明萬曆庚子五月雷雨大
B15n0088_p0692c10║作火起塔中凡木皆燬而甎甓巋然獨存僧智含於
B15n0088_p0692c11║燼中得一木篋中有佛牙長三寸今供寺中
B15n0088_p0692c12║凌霄塔
B15n0088_p0692c13║華藏寺在馬鞍山頂後有凌霄塔梁天監中僧慧向
B15n0088_p0692c14║刱建明嘉靖末僧曙嚴行人方圓靜相繼募修舊止
B15n0088_p0692c15║五級至是增級為六萬曆三十二年僧淨心重修益
B15n0088_p0692c16║增級而七後漸圮
B15n0088_p0692c17║寶嚴寺塔
B15n0088_p0692c18║寶嚴寺在虞山西麓梁天監間建內有浮圖七級極
B15n0088_p0692c19║莊嚴相傳泗州僧伽塔第一此為第二
B15n0088_p0692c20║法華塔
B15n0088_p0692c21║法華塔院在嘉定縣城登龍橋南宋開禧中建元至
B15n0088_p0692c22║大元年僧道堅重修形家以此塔為縣之文筆學之
B15n0088_p0692c23║元武俗名金沙塔明萬曆三十六年知縣陳某重建
B15n0088_p0692c24║廣安教寺塔
B15n0088_p0692c25║廣安教寺在太倉州北鄉二十九都直塘市宋紹興
B15n0088_p0692c26║六年僧了悟建塔鑿地得甎有長安三年瞿像寶塔
B15n0088_p0692c27║字乃知唐武后時嘗建塔於此明永樂四年僧拱辰
B15n0088_p0693a01║重建
B15n0088_p0693a02║常熟縣志
B15n0088_p0693a03║崇教寺塔
B15n0088_p0693a04║崇教興福寺在縣治東北宋建炎四年有僧文用謂
B15n0088_p0693a05║邑客山高主位低請立浮圖以鎮之縣令李圖之然
B15n0088_p0693a06║其說遂令建塔功未半而僧卒咸淳間僧法潤撤遺
B15n0088_p0693a07║構重建高九級江東浮圖規制此最峻整明洪武八
B15n0088_p0693a08║年僧淨慧重修永樂十五年僧文皎裝塑佛像宣德
B15n0088_p0693a09║間重修後塔每敝輙修跡多靈異其影或現於川流
B15n0088_p0693a10║或現於屋壁邑東數里外有塔潭塔影為縱為橫為
B15n0088_p0693a11║倒並列尤奇嘉靖癸亥第九級傾明年知縣王叔杲
B15n0088_p0693a12║修萬曆間陳莊靖蕭應宮兩次倡修天啟三年地震
B15n0088_p0693a13║塔頂斜欹顧大韶倡眾新之
B15n0088_p0693a14║鎮江府志
B15n0088_p0693a15║鐵寶塔
B15n0088_p0693a16║塔係唐李德裕造在天王殿東北乾符中燬宋元豐
B15n0088_p0693a17║中裴璩復建明萬曆癸未童謠風吹鐵寶塔水渰京
B15n0088_p0693a18║口閘是年塔頹海嘯沒人甚多僧性成功琪重建
B15n0088_p0693a19║法序塔
B15n0088_p0693a20║塔在甘露寺接引殿後宋丹徒令王紀築縣垣土中
B15n0088_p0693a21║得石函上刻梁大同五年道人法序瘞真身舍利於
B15n0088_p0693a22║此函中銅龕龕中銀盒盒內二銀瓶有舍利七粒龕
B15n0088_p0693a23║後刊唐貞元十一年再加營奉役人張遇獲之遇後
B15n0088_p0693a24║投慈雲寺為僧易名閏真端拱元年遷瘞於此
B15n0088_p0693a25║揚州府志
B15n0088_p0693a26║大明寺塔
B15n0088_p0693a27║寺枕蜀圖舊有塔大觀圖經云隋文帝仁壽元年以
B15n0088_p0693b01║誕辰詔海內清淨處立塔二十所此其一也後以燬
B15n0088_p0693b02║廢明天順間復建
B15n0088_p0693b03║溫州府志
B15n0088_p0693b04║淨光禪寺塔
B15n0088_p0693b05║寺有宿覺禪師真身塔常有五色雲覆其巔僖宗賜
B15n0088_p0693b06║額名淨光宋太宗時賜扁曰宿覺名山洪武乙卯重
B15n0088_p0693b07║建立成塔院塔在松臺峰頂鎮三溪之水為一城表
B15n0088_p0693b08║弘治間郡守文林毀去上塔寺續毀
B15n0088_p0693b09║普照院塔
B15n0088_p0693b10║院有鐵塔高丈許沉香塔高數尺吳越王夫人吳氏
B15n0088_p0693b11║建後寺遷苕溪鐵塔隨流而至元至正間廢
B15n0088_p0693b12║嘉興府志
B15n0088_p0693b13║濠股塔
B15n0088_p0693b14║塔在嘉興縣東南隍池中水曲如股有塔七級屹然
B15n0088_p0693b15║於烟波之中
B15n0088_p0693b16║六萬軍塔
B15n0088_p0693b17║塔在長水塘二十里鄉俗訛傳曹操追斬叛軍六萬
B15n0088_p0693b18║瘞盔甲於此里人驚懼立塔鎮之
B15n0088_p0693b19║嚴州府志
B15n0088_p0693b20║北塔
B15n0088_p0693b21║塔在府東五里卯峯巔古有浮圖七級相傳識云卯
B15n0088_p0693b22║巽二峰重建塔狀元從此冠羣英後圮嘉靖丙午方
B15n0088_p0693b23║伯俞夔請於巡鹽鄢懋卿參議譚棨知府張標重建
B15n0088_p0693b24║鄢懋卿記
B15n0088_p0693b25║南塔
B15n0088_p0693b26║塔在府治南五里巽峰古有浮圖七級與卯峰對峙
B15n0088_p0693b27║歲久傾圮嘉靖丙辰知府宿應麟重建知府韓叔陽
B15n0088_p0693c01║踵成之有記
B15n0088_p0693c02║饒州府志
B15n0088_p0693c03║石塔
B15n0088_p0693c04║梁鄱陽王蕭恢捨宅為永福寺天聖二年有二異僧
B15n0088_p0693c05║至建石塔高三十丈元至正二十二年斸基得玻璃
B15n0088_p0693c06║瓶中貯甘露貢於朝遂詔以甘露名其門
B15n0088_p0693c07║泉州府志
B15n0088_p0693c08║開元寺塔
B15n0088_p0693c09║開元寺在肅清門外唐之城西門外也寺有東西二
B15n0088_p0693c10║塔東塔號鎮國唐咸通六年文偁禪師作木塔九層
B15n0088_p0693c11║宋天禧中改十三層紹興中改木為磚高七層嘉熙
B15n0088_p0693c12║二年本供禪師易磚為石僅一層止法權繼之造四
B15n0088_p0693c13║層天錫成之作第五層至淳祐十年完其上台尖有
B15n0088_p0693c14║鐵香爐銅寶蓋鍍金銅葫蘆塔八角以鐵索鉤之每
B15n0088_p0693c15║層中為塔心環轉空洞外為八窻各有龕龕內安石
B15n0088_p0693c16║像一龕外兩壁翼以神像各二又外遶以簷廊護以
B15n0088_p0693c17║石欄廣圍圓一十七丈二尺高凡一十九丈三尺五
B15n0088_p0693c18║寸西塔號仁壽五代梁貞明二年建初閩王審知於
B15n0088_p0693c19║都督府造木塔七層塔成而沉地湧出泉審知夢應
B15n0088_p0693c20║在泉州遂以木植浮海至泉建塔號無量壽塔宋紹
B15n0088_p0693c21║興中火改造磚塔寶慶中始為石塔比東塔工巧相
B15n0088_p0693c22║似第圍少五尺高少一丈五尺五寸海內以為壯觀
B15n0088_p0693c23║萬曆丁酉年唐黃守恭裔孫叅政黃文炳修正殿法
B15n0088_p0693c24║堂及兩廊萬曆三十二年地震東塔頂蓋石角折邑
B15n0088_p0693c25║人侍郎詹公仰庀鳩財自修之萬曆三十四年大風
B15n0088_p0693c26║西塔葫蘆壞大學士李公廷機鳩財命修之
B15n0088_p0693c27║寧化縣志
B15n0088_p0694a01║慈恩塔
B15n0088_p0694a02║塔之建始年代無攷當在宣和間成化九年秋塔災
B15n0088_p0694a03║萬曆十六年漳南道李得陽准呈修整用費巨千功
B15n0088_p0694a04║已垂成至二十一年癸巳八月初九日塔圮傾其首
B15n0088_p0694a05║一級墜磚有鐫字曰水南塔則慈恩或後名也
B15n0088_p0694a06║金山塔
B15n0088_p0694a07║塔在城東南二里陰維標記略金山據兩水之衝為
B15n0088_p0694a08║全邑砥柱形家謂宜建塔鎮其上萬曆己酉邑令盛
B15n0088_p0694a09║躋崖力持其議未幾遷去甲寅邑令聶久吾是始興
B15n0088_p0694a10║役時孟冬六日也乙卯春聶去熊蘅臯來視寧篆捐
B15n0088_p0694a11║俸首倡鼓舞百方然費浩力艱丙辰冬甫就基址丁
B15n0088_p0694a12║巳纔一級戊午熊復來漸至三級己未萬襄明來視
B15n0088_p0694a13║篆加意作興馴至四級庚申姜念北毅然以身任之
B15n0088_p0694a14║遂完七級天啟辛酉季冬因合尖而落成焉閱時八
B15n0088_p0694a15║載費金錢二千五百兩有奇
B15n0088_p0694a16║雲南通志
B15n0088_p0694a17║穿心塔
B15n0088_p0694a18║雲南府穿心塔在官渡俗傳昔有螺精為患建此鎮
B15n0088_p0694a19║之其處有山周一里許皆螺殼積成居人於平地掘
B15n0088_p0694a20║井深二丈餘亦皆螺殼並無雜土
B15n0088_p0694a21║崇聖寺三塔
B15n0088_p0694a22║崇聖寺在太和縣城西北寺凡三塔其一高十餘丈
B15n0088_p0694a23║十六級其二差小各錯金為頂頂有金鵬世傳龍性
B15n0088_p0694a24║敬塔而畏鵬大理舊為龍澤故以此鎮之
B15n0088_p0694a25║千尋塔
B15n0088_p0694a26║大理府千尋塔在崇聖寺上有鐵鑄字識云貞觀間
B15n0088_p0694a27║尉遲敬德監造正綂九年地震塔裂旬日復合
B15n0088_p0694b01║塔部藝文一
B15n0088_p0694b02║答同泰寺立剎啟梁簡文帝
B15n0088_p0694b03║竊以寶塔天飛神龕地涌豈惟昔代復見茲辰嘉彼
B15n0088_p0694b04║百靈欣斯十善雖復紫烟旦聚比此未儔朱光夜上
B15n0088_p0694b05║方今知陋
B15n0088_p0694b06║謝勅使監善覺寺起剎啟同前
B15n0088_p0694b07║臣綱啟伏見勅旨使監作舍人王曇明材官將軍沈
B15n0088_p0694b08║微御仗吳景等監看善覺寺起剎事爰奉聖恩曲降
B15n0088_p0694b09║神力命斯執事修茲長表寶塔雲構無待喜園水精
B15n0088_p0694b10║特進非差龍海大龜持泥未足為盛鶖鷺引繩方斯
B15n0088_p0694b11║取埒仰瞻慈渥喜戴不勝俯循宿願私增涕噎不仕
B15n0088_p0694b12║銘荷謹奉啟謝聞
B15n0088_p0694b13║謝御幸善覺寺看剎啟同前
B15n0088_p0694b14║臣綱言即日輿駕幸善覺寺威神所被金表建立槩
B15n0088_p0694b15║泰清而特起接庫樓而上征既等湛然長均淨土方
B15n0088_p0694b16║為佛事末利天人頂荷之誠臣百恆品不任下情謹
B15n0088_p0694b17║奉啟事謝聞
B15n0088_p0694b18║謝勅賚銅供造善覺寺塔露盤啟同前
B15n0088_p0694b19║臣綱啟主書陳僧聰奉宣勅旨垂賚銅一萬三千斤
B15n0088_p0694b20║供造善覺寺塔靈盤是稱邢陽之珍實亦昆吾之寶
B15n0088_p0694b21║燥濕無變九布見奇寒暑得宜六律成用况復神龍
B15n0088_p0694b22║負子光斯妙塔金鳥御帶飾茲高表函谷恥其詠歌
B15n0088_p0694b23║臨淄恧其祥應陽燧含景還譬日輪甘露入盤足稱
B15n0088_p0694b24║天酒辭林本闕心辯又慙徒戴重恩終難陳謝不任
B15n0088_p0694b25║銘荷之誠謹奉啟聞
B15n0088_p0694b26║橫山頂舍利靈塔記隋嚴德盛
B15n0088_p0694b27║竊以至理無言非言無以寄理元蹤無體非體無以
B15n0088_p0694c01║明蹤然則八十種好呈應身之妙三十二相表化質
B15n0088_p0694c02║之妍至如獻土童兒聚沙稚子尚獲無窮之報猶成
B15n0088_p0694c03║莫盡之因況撒身命重財崇諸聖隆業者乎夫樹因
B15n0088_p0694c04║之最無過起塔崇福之重詎甚建幢而銀青光祿大
B15n0088_p0694c05║夫吳郡太守李顯者乃華陽𣏌梓江漢芳蘭夙布素
B15n0088_p0694c06║誠少匡王國吐納風雷之際出處朱紫之庭峻爵縻
B15n0088_p0694c07║于其身隆基茂于往葉溫良洽于郡國孝友睦于閨
B15n0088_p0694c08║門建節贊治張振風化門惟望族世載公卿安仁樂
B15n0088_p0694c09║智之心無違終食謙明惠厚之德造次必存仍共獎
B15n0088_p0694c10║勸郡部官人奉為皇帝皇后六宮眷屬各捨七珍同
B15n0088_p0694c11║崇八福在郡城之西頂上營起七層之寶塔以九舍
B15n0088_p0694c12║利置其中金瓶外重石槨周護留諸弗朽遇刧火而
B15n0088_p0694c13║不燒守諸不移漂劫水而不易時有龍華道場比丘
B15n0088_p0694c14║法首者歲居齠齔即起踰城之心年將志學仍持航
B15n0088_p0694c15║海之操自離親捨族三十許年洞識苦空明開法要
B15n0088_p0694c16║誠心內發真夢外酬時聞此山是古之佛殿乃共于
B15n0088_p0694c17║此成斯勝業願寶鐸嘗搖法輪恆轉含生負性迴向
B15n0088_p0694c18║歸心上窮有頂之天傍及無邊之地同離生死之苦
B15n0088_p0694c19║俱成涅槃之樂其辭曰相焉自滅法矣非生蓋纏虛
B15n0088_p0694c20║萃渴愛徒盈不無不有何體何名業風既息法水嘗
B15n0088_p0694c21║清以茲勝地令德來持功施合矩化動成規如雲出
B15n0088_p0694c22║岫狀月臨池清流不倦貽銘無疲虔心局體同歸共
B15n0088_p0694c23║慕施彼七珍崇斯六度下被羣生上資天祚萬福莊
B15n0088_p0694c24║嚴千靈輔護少宣令問特秀苗藂輪轉三有馳流六
B15n0088_p0694c25║通獨善非德兼濟為功俱成法雨用息塵籠隋大業
B15n0088_p0694c26║四年歲次戊辰九月辛未朔之八日戊寅吳郡司戶
B15n0088_p0694c27║嚴德盛撰
B15n0088_p0695a01║梓州郪縣兜率寺浮圖碑唐王勃
B15n0088_p0695a02║若夫仙樓白玉窃冥崑闐之墟神闕黃金寂寞蓬瀛
B15n0088_p0695a03║之浦斯則岡巒髣髴稽鳳冊而空存島嶼憑陵艤龍
B15n0088_p0695a04║舟而罕迨至若按皇軒於夏籙考璿構於殷圖周王
B15n0088_p0695a05║北洛之宮秦帝南山之閣西京故事不聽雷霆東國
B15n0088_p0695a06║餘基俛臨風雨莫不陵遷谷變共榛灌而丘墟火絕
B15n0088_p0695a07║烟沉與雲雨而坱芥其有據坤靈之寶位借神道之
B15n0088_p0695a08║宜扶占象緯而圖基揆川原而宅址蜂蠆映月還臨
B15n0088_p0695a09║舍衛之城鴈塔尋雲即對𡺸闍之嶺成而不毀者將
B15n0088_p0695a10║斯之謂與兜率者隋開皇中之所建也爾其林泉糾
B15n0088_p0695a11║合之勢山川表裏之制抽紫巖而四絕疊丹峰而萬
B15n0088_p0695a12║變連溪拒壑所以控引太虛蒸雲駕雨所以盪洩元
B15n0088_p0695a13║氣涪江千仞波潮將旭日爭光都城百雉甍棟與晴
B15n0088_p0695a14║霞共色信造化之奇模盡登臨之妙境元房霧轉抗
B15n0088_p0695a15║金樞于桂岊之前紺殿星開棲玉剎于（屬一字）之上巗
B15n0088_p0695a16║花落沼近拂天衣澗葉低陰斜籠寶座宵汀鶴警乘
B15n0088_p0695a17║鼓吹而齊鳴曉峽猿清挾霜鐘而赴節若乃巡碧磴
B15n0088_p0695a18║歷元階鎖牕絢綵瓊鋪洞照神姿滿月疑臨石鏡之
B15n0088_p0695a19║峰眾馥揚烟似對香爐之岳信可下清人境上配天
B15n0088_p0695a20║都為勝地之先鳴執名山之右契者也爰有信弟子
B15n0088_p0695a21║某乙等夙祛塵網早植慈根悲梵室之未弘悼禪居
B15n0088_p0695a22║之猶褊以為上棟下宇河圖避風雨之災廣榭崇臺
B15n0088_p0695a23║時令著高明之宅是以菩提長者競潔雲烟之壇天
B15n0088_p0695a24║帝人王爭闢仙宮之塔則知威容下麗羣生鮮瞻仰
B15n0088_p0695a25║之因材樸重琱黎人有子來之地乃于寺內建浮圖
B15n0088_p0695a26║一所某年月日鄉望等兆基弘願繼發淨因陵轢中
B15n0088_p0695a27║天規模大壯高列砌架迴浮輊軒直上千尋周迴百
B15n0088_p0695b01║步占氣候景神祇叶幽贊之功揆墨端行班倕逞絕
B15n0088_p0695b02║羣之思收岱宗之𣏌梓聚崑山之玉石土兼五色金
B15n0088_p0695b03║逾百鍊龍蟠萬栱策屏翳而高驤鶴矯千楣冠扶搖
B15n0088_p0695b04║而獨運重簷藹藹雲將反覆於櫺軒洞宇寥寥風伯
B15n0088_p0695b05║棲遑於戶牖仙娥去月旅方鏡而忘歸寶婺辭星攀
B15n0088_p0695b06║圓璫而未返元甍湛䨴若鵬飛之戾九天丹楹聯騫
B15n0088_p0695b07║如鳳翔之據千仞每至韶光照野爽靄晴遙列郊墟
B15n0088_p0695b08║于四野開雲氣于千里風恬雨霽烟霧藻天地之容
B15n0088_p0695b09║野曠川明風景挾江山之助則有琱簾繡軸排淨域
B15n0088_p0695b10║而停輪寶騎銀鞍指珍臺而聳轡於是披岫幌抵巖
B15n0088_p0695b11║扄攀翠椱而三休步元梁而十憩廊軒外敞淑氣長
B15n0088_p0695b12║延幽室中開鮮颷自激俯環瀛而極野瑤池非遠出
B15n0088_p0695b13║雲漢而高踐靈槎可記真福地之殊觀香城之巨麗
B15n0088_p0695b14║者乎寺主等沉研二諦振耀三明抵蒼璧于邪山攬
B15n0088_p0695b15║元珠于定水挹其流者曲成般若之緣承其風者濬
B15n0088_p0695b16║發菩提之願長史河東裴某風神朗潤藻履貞勤蕭
B15n0088_p0695b17║條江海之心磊砢冰霜之節下岷關而叱馭寄切全
B15n0088_p0695b18║都臨蜀野而宣條功深半刺縣令衛某（闕四字）河東望
B15n0088_p0695b19║族榮高銅墨任屈絃歌浹辰而風化大行踰月而姦
B15n0088_p0695b20║豪屏氣陶潛彭澤自得高人王吉臨卭仍延重客縣
B15n0088_p0695b21║丞胡敬仁三河舊族一代良材提鏌鎁而願割跼驊
B15n0088_p0695b22║騮而待步江湖秋至方懷縱壑之圖海浪風高未接
B15n0088_p0695b23║垂天之翼鄉望等並中和受氣孝友承家才稱江漢
B15n0088_p0695b24║之靈地實岷峨之秀或以時良入選擢迹鄉鄰或以
B15n0088_p0695b25║人望來儀升名郡縣並沐康衢之化俱承比屋之封
B15n0088_p0695b26║瞻彼岸而同歸登春臺而共樂咸以垣墉遽覆猶傳
B15n0088_p0695b27║路寢之歌銀鼎俄窮尚勒靈臺之頌况乎崇基奕奕
B15n0088_p0695c01║與天地而爭光層構峨峨配山川而永固豈可使宏
B15n0088_p0695c02║規在我空存蔽月之基雄筆同時不借凌雲之氣謹
B15n0088_p0695c03║聞命矣乃作銘云二象成紀三才定位開剖太虛導
B15n0088_p0695c04║引元氣紛紛化迹颷颷聖致行傑趣約歸同業異法
B15n0088_p0695c05║王西眷教迹東遊功超道茂義冠儒流丹青既備棟
B15n0088_p0695c06║宇旋周梵宮霞積香閣星浮緬想蓬瀛金臺迥起曠
B15n0088_p0695c07║瞻崑闐瑤房峻峙壯矣名都神居攸止大哉英服茲
B15n0088_p0695c08║峰誕紀金繩對嶺玉牓分岑松扃委鬱桂幌深沉雲
B15n0088_p0695c09║龕冥晦煙洞花深重巒霧結複磵泉吟肅肅禪眾遙
B15n0088_p0695c10║遙淨境鹿野經文龍宮拂影梵臻金室光來石并峽
B15n0088_p0695c11║曉猿清池曛鶴警岷峨舊族江漢英姿爭開法願重
B15n0088_p0695c12║峻崇基占雲接廡揆景分墀天人合應幽顯呈期靈
B15n0088_p0695c13║思孤出神模獨湧霧積千楹霞張萬栱玉牖星羅璿
B15n0088_p0695c14║璫月擁複榭龍蟠重甍鳳聳峨峨峻岊奕奕崇標琱
B15n0088_p0695c15║簾切漢寶綴陵霄深牕閟景洞戶流飈銀缸夕映珠
B15n0088_p0695c16║鐸晨搖我辭秦隴來遊巴蜀勝地歸心名都憩足甫
B15n0088_p0695c17║建鄉縣頻移灰燭聿從良時高尋妙躅曠望原陸周
B15n0088_p0695c18║流江氾桃李春風芙蓉秋水烟霞四面關山千里他
B15n0088_p0695c19║鄉寓目茲焉復幾
B15n0088_p0695c20║廣州寶莊嚴寺舍利塔碑前人
B15n0088_p0695c21║昔者萬人疾疫神農鞭草而救之四維凋瘵夏禹刊
B15n0088_p0695c22║木以除之豈非物外其性則道功出事𠍴其和則任
B15n0088_p0695c23║跡著旁稽素篆仰扣元扉即時義而規大覺因彝倫
B15n0088_p0695c24║而佇真諦向使三災克殄八正咸修人握戒珠家藏
B15n0088_p0695c25║寶印則三十二相不可得而視也八萬四千法不可
B15n0088_p0695c26║得而聞也然則聖人以運否而生神機以身喪而顯
B15n0088_p0695c27║况迦維授手摩竭推心高張妙用之功自極橫流之
B15n0088_p0696a01║弊葢不獲已豈徒然哉故能業擁大千化形真一由
B15n0088_p0696a02║樂推而起七覺因來蘇而坐三昧發揮五演以寂滅
B15n0088_p0696a03║為身常提挈四流用慈悲為化迹黑風宵遁波旬忘
B15n0088_p0696a04║反噬之心綠洺晨開天常識問津之所括夷塗於九
B15n0088_p0696a05║相蹇步其安納惠略於重昏迷方自曉大矣哉應物
B15n0088_p0696a06║而起興運而終至自於崑冥復歸於無物雖金沙晏
B15n0088_p0696a07║駕雙林無可作之期而玉諜遺文六塵有經行之俗
B15n0088_p0696a08║象法不可以無主微言不可以遂喪六千羅漢競結
B15n0088_p0696a09║香緣五百仙人分開講肆星龕月殿俄盈震旦之墟
B15n0088_p0696a10║鳳剎蠅旌坐遍閻浮之域屈伸闔闢其道大哉夫寶
B15n0088_p0696a11║莊嚴舍利塔者梁大同三年內道場沙門曇俗法師
B15n0088_p0696a12║之所立也其琅邪貴族則漢庭峻節祖德猶傳梁甫
B15n0088_p0696a13║高吟嘉聲未遠法師夙登真地深入慧門照果業於
B15n0088_p0696a14║三明拂塵勞於八解羊車綺歲懸欣半月之詞鳳閤
B15n0088_p0696a15║觴年已振彌天之響道惟堅固行乃頭陀百結斯安
B15n0088_p0696a16║斥羅綃而罷御十珍雖貴對藜藿而甘心于時以德
B15n0088_p0696a17║應天人大弘緇侶法師至誠幽感獨步元宗豈直王
B15n0088_p0696a18║公欽振錫之風固亦天子降同輿之禮寶瓶宵注則
B15n0088_p0696a19║雨露隨軒玉柄朝撝則風霜滿席既而素懷有在潛
B15n0088_p0696a20║興擯俗之圖爰定我居首托棲霞之寺爾乃巖開石
B15n0088_p0696a21║霤邑跨金陵魚峰多讚唄之讙虎磎有送迎之限紫
B15n0088_p0696a22║羅山徑居藏勝記青松磵戶坐諧幽致枕石漱流者
B15n0088_p0696a23║久之原夫見化有緣應身欲謝昊天罔極追懷自遠
B15n0088_p0696a24║故有諸天會聚共位神光列國交兵（闕四字）譯求其致
B15n0088_p0696a25║豈不深哉然則麟鳳下靈猶稱瑞貺玉石微翫尚勝
B15n0088_p0696a26║精彩亦有楚鐸淪照擢紫靄以衝星周鼎沉華吐黃
B15n0088_p0696a27║雲而噴景成浩（疑）作者之述足稱希代之貴况乎釋
B15n0088_p0696b01║迦妙相如來真骨雖八萬四千之寶塔散在羣方而
B15n0088_p0696b02║九十二道之靈虹終聞間出立成斯應瞻庭廡而時
B15n0088_p0696b03║逢非德不鄰歷山川而罕致是以優填頓顙思存電
B15n0088_p0696b04║下之光波惹投身願奉巖間之影粵在梁武精求不
B15n0088_p0696b05║暇以為秦登碣石而事止尋仙漢索瀛洲而心非好
B15n0088_p0696b06║善於是齋筵鳳設上祈忉利之宮講帳星垂下請龍
B15n0088_p0696b07║王之藏輕齎棹海重賞梯山庶玉匣之全移幸金棺
B15n0088_p0696b08║之半啟以法師智遺人我識洞幽明思假妙因冀通
B15n0088_p0696b09║靈感爰承綸紼載踐滄溟過石門而右指歷銅標而
B15n0088_p0696b10║左顧乘桴月沂戒楫星沼相彼遐陬實惟荒裔一音
B15n0088_p0696b11║演說本承聽受之鄉五日繼明素隔照臨之域珍奇
B15n0088_p0696b12║乃萃聖德攸傳則知有感必臻信覃幽冥不行而至
B15n0088_p0696b13║豈隔殊方法師既達國城式敷朝命授銑筐而頂禮
B15n0088_p0696b14║撫瑤緘而跪發盡收其寶重載而歸亦猶珠匿敝衣
B15n0088_p0696b15║須馬鳴而後用金藏陋宇待龍樹而方開梁氏之都
B15n0088_p0696b16║妙箕而仰神光家之由也（十四字疑有脫誤）炎凉可質往反
B15n0088_p0696b17║九十旬楫橈不輟風潮八千里以大周三歲屆于茲
B15n0088_p0696b18║邑法師性豐幽澹質固虛羸綿歷是淹疲疴屢積維
B15n0088_p0696b19║摩見病蓋伸方便之門道安謝歸思遠朝廷之事願
B15n0088_p0696b20║居此剎有詔許焉仍分舍利俾弘真福國惟甌駱郡
B15n0088_p0696b21║實番禺爾其封疆跨躡之雄海陸會同之壯上當星
B15n0088_p0696b22║紀下裂坤維階百越而鄰三吳軹雕題而陬交趾神
B15n0088_p0696b23║化氣色汀洲建不死之鄉舜禹精靈原隰現行宮之
B15n0088_p0696b24║地閭閻霧撲士女雲流謳歌有霸道之餘毗俗得華
B15n0088_p0696b25║風之雅蜃樓高峙猶埋夕帳螺臺峻積尚識朝基信
B15n0088_p0696b26║夷夏之奧區而仙靈之窟宅也此寺乃曩在宋朝早
B15n0088_p0696b27║筵題目法師聿提神足願啟規模爰於殿前更須彌
B15n0088_p0696c01║之塔因緣盛力人以子來徵日官而正墨集風師而
B15n0088_p0696c02║舉草育王奔令掃地戶而獻神兵梵事馳心感天宮
B15n0088_p0696c03║而下靈匠崇階遽積寶樹俄周不殊仙造還如湧出
B15n0088_p0696c04║故其粉畵之妙丹青之要璿基岌其六時琱關紛其
B15n0088_p0696c05║四照仙楹架雨若披雲翳之宮綵檻臨風直遏扶搖
B15n0088_p0696c06║之路散華璫於月徑璧合非遙撥罾網于星潯珠連
B15n0088_p0696c07║可驗玉虬承霤傃雲竇而將騫金爵提甍拂烟衢而
B15n0088_p0696c08║待翥瑤牕綉戶洞達交輝方并園泉參差倒景雕鐫
B15n0088_p0696c09║備勒飛禽走獸之奇藻繪爭開複地重天之奕懸梁
B15n0088_p0696c10║九息良馬駿走而未窮疊磴三休韓盧騁健而知倦
B15n0088_p0696c11║是栖銀槨用府瓊函採舍衛之遺模得浮圖之故事
B15n0088_p0696c12║爰自梁末以迄皇初城邑屢新軒墀若舊雖復百魔
B15n0088_p0696c13║蜩沸聽鼓鐸而懷音六賊蜂屯仰椽欒而革面多迴
B15n0088_p0696c14║淨施罕犯仁宮則知惠吹遐被斯同偃草慈雲所潤
B15n0088_p0696c15║豈直流根故能比蜀守之祠堂長為典制均魯王之
B15n0088_p0696c16║祕殿若有明徵而其作鎮一隅俯炎荒而獨秀盤基
B15n0088_p0696c17║有地冠終古而長存者乎國家業擁太初事用皇極
B15n0088_p0696c18║高祖以膺符撥亂伏紫氣以登三太宗以端拱繼明
B15n0088_p0696c19║自黃離而用九皇上纘乾坤之令業振文武之英風
B15n0088_p0696c20║泰階平而百度理中國定而兆人樂時和歲阜邑頌
B15n0088_p0696c21║塗歌以五刑不用六械徒設舟車四達誰論貢賦之
B15n0088_p0696c22║差襟帶八荒非復華夷之隔天寶降地符昇木石甄
B15n0088_p0696c23║祉飛沉效慶雖叶和丕變實類文思之功而持盈守
B15n0088_p0696c24║成亦資連帥之助大中大夫使持節廣韶等州都督
B15n0088_p0696c25║李某早登清貫夙踐崇軒嘉猷迥發於天朝善政果
B15n0088_p0696c26║行於期月越谿仙鍔吐光芒而駭人岱嶺寒松排風
B15n0088_p0696c27║颷以成性美哉稱由功著鶻響徹於雲霄方為時須
B15n0088_p0697a01║熊軾疲於道路廣陵單轂如送張綱渤海亂繩復思
B15n0088_p0697a02║龔遂王尊皁蓋欣臨折坂之前吳隱朱軿更集貪泉
B15n0088_p0697a03║之右高名夙著佛化橫飛羣盜屏跡而歸農姦吏聞
B15n0088_p0697a04║風而去職京坻坐積圄犴潛迴汲黯之臥淮陽直聞
B15n0088_p0697a05║清淨王堂之居汝郡但舉賢良用能使檻穽不施猛
B15n0088_p0697a06║獸巡江而遠竄市塵無擾商旅倍道而相歡颶風寢
B15n0088_p0697a07║毒炎埃罷厲人稱有道家實無為加以援翰寫心自
B15n0088_p0697a08║契真廉之旨高談見意不踰元默之津學究儒林真
B15n0088_p0697a09║窮什部知通人事且味禪宗道可以知歸虛物必由
B15n0088_p0697a10║其顯會是歲也忽於此塔重覩神光玉林照灼金山
B15n0088_p0697a11║具足倏來忽往類奔電之含雲吐燄流精若繁星之
B15n0088_p0697a12║轉月傾都共仰溢郭周窺士女幾乎數里光景動乎
B15n0088_p0697a13║七重實孟冬之日也觀夫至道不私瑞生必由乎樂
B15n0088_p0697a14║國慶基有會福至必依於善人自非化足動微教非
B15n0088_p0697a15║飾迹何以發真如之盛契壯實相之輝華在昔鳳集
B15n0088_p0697a16║潁川宣后歸功於良守龍游湘浦章帝布德於賢臣
B15n0088_p0697a17║歷選前猷茲為故實然後上和下睦主聖臣良滅火
B15n0088_p0697a18║返風雖有辭於進讓母修子應亦何愧於當仁至於
B15n0088_p0697a19║百越衣纓三闕者老或代傳篁竹氣推丹桂之城家
B15n0088_p0697a20║擅芝蘭名動蒼梧之野出平原而祛甲擁崇闥以鳴
B15n0088_p0697a21║鐘並為蕃部之恩親覩招提之瑞同祈介福共潔齋
B15n0088_p0697a22║壇罄龍象於南州盡衣鉢於西竺會吞方丈供備盂
B15n0088_p0697a23║蘭法鼓振而沙界肅洪鐘鏘而鐵圍靜妙財爰捨法
B15n0088_p0697a24║施爭流華轂牣於香城文駟填於寶既鏹藏巨億更
B15n0088_p0697a25║入僧田價直百千還登佛座豈徒照車十乘列隋氏
B15n0088_p0697a26║之明珠盈篚萬金積大顛之寶具而已朝散大夫守
B15n0088_p0697a27║長史某地乘華緒價揠名流豫章擢而成幹騏驥生
B15n0088_p0697b01║而躡影山濤天骨無情吏隱之間王衍風神自出塵
B15n0088_p0697b02║埃之表自忝榮嶺墜作式瀛幽略其小術包其大體
B15n0088_p0697b03║振溫良之逸步得毗贊之宏綱布道移風善寵邦政
B15n0088_p0697b04║歸休置驛獨守家聲然則野老行歌雖致功於露冕
B15n0088_p0697b05║藩君坐嘯固籍美於題輿化成異壤抑由同德故能
B15n0088_p0697b06║道揚法教揮斥蓋纏家懷方廣之恩人慕韋陀之學
B15n0088_p0697b07║傳燈繼廣曳組成陰下逮府僚[〦/(句-口+方)]及縣寀並事薰修
B15n0088_p0697b08║同希福惠豈可謂爾之教矣何日忘之者乎時有明
B15n0088_p0697b09║威將軍行禺府折衝都尉李公天子之舊屬朝廷之
B15n0088_p0697b10║夙將也靈根自遠聖族多奇受睇盻於甘泉奉衣纓
B15n0088_p0697b11║於平業青龍帶劍光超殿閣之榮白虎御珠早陟齋
B15n0088_p0697b12║壇之寵自招皇誕作鎮邊城湟水樓船遂勞都尉灞
B15n0088_p0697b13║陵車馬尚識將軍魂驚斷鴈之峰恩盡沉鳶之浦濡
B15n0088_p0697b14║鱗涸轍處定水而彌勤撫翼香林在窮途而更切頻
B15n0088_p0697b15║光法會薦委珠珍護持攸仰招提是屬其兆基也如
B15n0088_p0697b16║此經綸黼藻其大矣哉爰自上座實輪等並妙根宿
B15n0088_p0697b17║植勝果將圓翰飛般若之林高步檀那之舍慈衿密
B15n0088_p0697b18║洞散明月於談筵智鍔相輝化繁霜於寶刃思琱琬
B15n0088_p0697b19║琰式播徽猷弟子家嗣太丘忝斗糈之薄宦地連脽
B15n0088_p0697b20║渙竊藻繪之餘工爰託下才用旌高躅豈知仲宣旅
B15n0088_p0697b21║泊方御深井之悲長卿罷歸空負凌雲之氣我之懷
B15n0088_p0697b22║矣乃作銘云大息頹運嗟呼失道德弊為仁物壯則
B15n0088_p0697b23║老縶猿情暗求鴞計早赤水沉珠元丘墜寶皇矣妙
B15n0088_p0697b24║覺蒸然應期宗深微妙業奧慈悲燃燈匡俗捨栰濟
B15n0088_p0697b25║時涅槃不住般若無思俯迹見生和光不滅色音雖
B15n0088_p0697b26║昧規模尚切猗歟上人穆彼惟新智傾八藏心超六
B15n0088_p0697b27║塵凄凉燬宅解脫迷津鴻宜佇想龍蟄存身青蓋遺
B15n0088_p0697c01║邦黃旗故服原隰形勢江山重複磵戶秋明巖盤夜
B15n0088_p0697c02║燭鼓鐘于宮聲聞于外聿求紫闥言尋丹瀨絕域棲
B15n0088_p0697c03║遲驚濤顛沛至誠宜感神珍顯會甄陶設險翼軫疏
B15n0088_p0697c04║源尉陀餘國盧尋舊邊邑居雄盛人物殷全是惟樂
B15n0088_p0697c05║土實曰龍川護持寶剎莊嚴寶塔基構鼎新亭欒櫨
B15n0088_p0697c06║嶫奔日宵排歸雲曉納架壁三休連甍四合分惟星
B15n0088_p0697c07║紀境控天池棟宇綿邈衡津推移神機丕應瑞景潛
B15n0088_p0697c08║儀光合玉廡彩動金枝凡我寮庶同嗟權實周顗情
B15n0088_p0697c09║勤王濛思逸咫尺幽鍵往來靈室共蔭法堂俱歸惠
B15n0088_p0697c10║日四維信受三明弘益貝葉紛綸龍華舄奕講肆宏
B15n0088_p0697c11║敞齊筵巨翼供引純陀飯迴香積天人合契幽顯同
B15n0088_p0697c12║心傾家奉賄破產移琛軒裳敻騖纓珮交臨蘭薰習
B15n0088_p0697c13║遠檀那意深偉哉連率冲乎德化職重繡裳秩遵熊
B15n0088_p0697c14║駕酌貪貽則還淳息詐道濟香城禎凝寶舍琳琅什
B15n0088_p0697c15║種𣏌梓緇徒調輕僧會辨折文殊奔螭易失令鼠難
B15n0088_p0697c16║拘願刊貞琰末冠康衢伊我窮途欣茲勝謁文休泛
B15n0088_p0697c17║海中翔遊越尚想知音有懷明發謬惟雅顧叨陪天
B15n0088_p0697c18║骨爰抽弱翰式敘高蹤孤音易竭獨賞難逢思起王
B15n0088_p0697c19║粲悲生蔡邕豈無章甫誰適為容
B15n0088_p0697c20║梓州郪縣靈瑞寺浮圖碑前人
B15n0088_p0697c21║若夫神州括地寰中分五嶽之圖巨壑浮天海上擢
B15n0088_p0697c22║三山之秀造化之所樞紐靈仙之所窟宅故得蘊蓄
B15n0088_p0697c23║霞光發揮雲氣牛頭山者即廣漢之名峯也圓裔幾
B15n0088_p0697c24║乎數里直上逾乎百仞若乃巖泉銑石之什風煙草
B15n0088_p0697c25║木之狀傾九圍而得雋環四時而競爽蒼岑隱嶙旁
B15n0088_p0697c26║分玉砌之階碧洞逶迤下瞰金陵之苑實羣聖之所
B15n0088_p0697c27║託也隋開皇中王秀作牧益州來窺勝地首旌嘉號
B15n0088_p0698a01║仍疏淨域因危列戶就嶺磴之成規跨險分榮借岡
B15n0088_p0698a02║巒之迥勢工窮雕鏤妙出丹青飛棟神行迴甍靈構
B15n0088_p0698a03║又於山頂別建浮圖隋開皇啟運明皇首出軒疏琱
B15n0088_p0698a04║昧基砒堙蕪奄興宣榭之災施及柏梁之燼鄉望等
B15n0088_p0698a05║馳心妙律夙契禪居悲梵宇之摧梁痛珍臺之絕構
B15n0088_p0698a06║思弘法願重緝奇功黨集且千家惟巨萬以為玉樓
B15n0088_p0698a07║星峙稽閴苑之全模金闕霞飛得瀛洲之故事指香
B15n0088_p0698a08║城而聳魄臨火宅而危魂參妙範於神明騁良工于
B15n0088_p0698a09║宇宙飛廉按轡定樞梟于風衢義和頓第撥鉤繩於
B15n0088_p0698a10║日路雕簷畫栱龍迴紫漢之間複霤重欒鳳舉丹霄
B15n0088_p0698a11║之外瓊扉暮敞推日月於金鋪繡桷晨開落繁星於
B15n0088_p0698a12║玉砌每至兩江春返四野初晴山川霽而風景凉林
B15n0088_p0698a13║甸清而雲霧絕沙汀送暖落花與新燕爭飛城邑迎
B15n0088_p0698a14║寒凉葉共初鴻競起則有都人襲賞憑紫檻而延衿
B15n0088_p0698a15║野客含情俯丹櫺而極睇窮百年之後樂寫千里之
B15n0088_p0698a16║長懷信可以澡雪神襟清疎視聽息機心於紛擾置
B15n0088_p0698a17║懷抱於真寂者矣勃旅遊岷微漂舉涪鄉年晷一窮
B15n0088_p0698a18║時灰七變王陽西上方驚斂轡之心王粲南征實動
B15n0088_p0698a19║登樓之思我之懷矣乃作頌曰大塊甄筫名山作紀
B15n0088_p0698a20║發地龍盤干霄鳳峙風雪萬邑岡巒千里絕域天成
B15n0088_p0698a21║珍臺地起揆剎元嶺圖基丹嶠層棟崢嶸重簷䆗窱
B15n0088_p0698a22║有隋紊曆重明改照事與時遷迹從原燎義均除舊
B15n0088_p0698a23║事切為新如或繼者代有其人聲飛隴蜀望動州鄰
B15n0088_p0698a24║爭開福施競植靈因控險裁標循危列稱巖煙接廡
B15n0088_p0698a25║風雲對霤鐸運星衢璫懸月寶紫軒霧合丹梁雲透
B15n0088_p0698a26║暮春疏節新秋戒序照滿暄郊氣消寒渚樹濃鶯亂
B15n0088_p0698a27║川長鴈舉流涕寫懷魂馳意與偉哉靈宇壯矣全摹
B15n0088_p0698b01║窮高極麗遠覽長圖賞因時合筆為神驅有情君子
B15n0088_p0698b02║誰為捨乎
B15n0088_p0698b03║西京千福寺多寶佛塔感應碑岑勛
B15n0088_p0698b04║粵若妙法蓮華諸佛之祕藏也多寶佛塔證經之踴
B15n0088_p0698b05║現也發明資乎十力弘建在於四衣有禪師法號楚
B15n0088_p0698b06║金姓程廣平人也祖父並信著釋門慶歸法嗣母高
B15n0088_p0698b07║氏久而無妊夜夢諸佛覺而有娠是生龍象之徵無
B15n0088_p0698b08║取熊羆之兆誕彌厥月炳然殊相岐嶷絕於葷茹齠
B15n0088_p0698b09║齔不為童遊道樹萌芽聳豫章之楨幹禪池畎澮涵
B15n0088_p0698b10║巨海之波濤年甫七歲居然厭俗自誓出家禮藏探
B15n0088_p0698b11║經法華在手宿會潛悟如識金環撫持不匱若注瓶
B15n0088_p0698b12║水九歲落髮住西京龍興寺從僧籙也受具之年昇
B15n0088_p0698b13║座講法頓收珍藏異窮子之疾走直詣寶山無化城
B15n0088_p0698b14║而可息爾後因靜夜持誦至多寶塔品身心泊然如
B15n0088_p0698b15║入禪定忽見寶塔宛在目前釋迦分身遍滿空界勤
B15n0088_p0698b16║行聖現業淨感深悲生悟中淚下如雨遂布衣一食
B15n0088_p0698b17║不出戶庭期滿六年誓建茲塔既而許王瓘及居士
B15n0088_p0698b18║趙崇信女普意等來稽首咸捨珍財禪師以為緝莊
B15n0088_p0698b19║嚴之因資爽嵦之地利見千福默議於心時千福有
B15n0088_p0698b20║懷忍禪師忽於中夜見有一水發源龍興流注千福
B15n0088_p0698b21║清澄泛灔中有方舟又見寶塔自空而下久之乃滅
B15n0088_p0698b22║即今建塔處也寺內淨人名法相先於其地復見燈
B15n0088_p0698b23║光遠望則明近尋則滅竊以水流開於法性舟泛表
B15n0088_p0698b24║於慈航塔現兆於有成燈明示於無盡非至德精感
B15n0088_p0698b25║其孰能與於此及禪師建言雜然歡愜負畚荷鍤于
B15n0088_p0698b26║槖于囊登登憑憑是板是築灑以香水隱以金鎚我
B15n0088_p0698b27║能竭誠功乃用壯禪師每夜於築階所懇志誦經勵
B15n0088_p0698c01║精行道眾聞天樂咸嗅異香喜歎之音聖凡相半至
B15n0088_p0698c02║天寶元年創構材木肇安相輪禪師理會佛心感通
B15n0088_p0698c03║帝夢七月十三日勅內侍趙思偘求諸寶坊驗以所
B15n0088_p0698c04║夢入寺見塔禮問聖夢有孚法名惟肖其日賜錢五
B15n0088_p0698c05║十萬絹千疋助建修也則知精一之行雖先天而不
B15n0088_p0698c06║違純如之心當後佛之授記昔漢明永平之日大化
B15n0088_p0698c07║初流我皇天寶之年寶塔斯建同符千古昭有烈光
B15n0088_p0698c08║于時道俗景附檀施山積庀徒度財功百其倍矣至
B15n0088_p0698c09║二載勅中使楊順景宣旨命禪師於花蕚樓下迎多
B15n0088_p0698c10║寶塔額遂揔僧事備法儀宸睠俯臨額書下降又賜
B15n0088_p0698c11║絹百疋聖札飛毫動雲龍之氣象天書挂塔駐日月
B15n0088_p0698c12║之光輝至四載塔事將就表請慶齋歸功帝力時僧
B15n0088_p0698c13║道四部會逾萬人有五色雲團轉塔頂眾盡瞻仰莫
B15n0088_p0698c14║不歡悅大哉觀佛之光利用賓於法王禪師謂同學
B15n0088_p0698c15║曰鵬運滄溟非雲羅之可頓心遊寂滅豈愛網之能
B15n0088_p0698c16║加精進法門菩薩以自強不息本期同行復遂宿心
B15n0088_p0698c17║鑿并見泥去水不遠鑽木未熱得火何階凡我七僧
B15n0088_p0698c18║聿懷一志晝夜塔下誦持法華香煙不斷經聲遞續
B15n0088_p0698c19║因以為常沒身不替自三載每春秋二時集同行大
B15n0088_p0698c20║德四十九人行法華三昧尋奉恩旨許為恆式前後
B15n0088_p0698c21║道塲所感舍利凡三千七十粒至六載欲葬舍利豫
B15n0088_p0698c22║嚴道塲又降一百八粒畵普賢變於筆鋒上聯得一
B15n0088_p0698c23║十九粒莫不圓體自動浮光瑩然禪師無我觀身了
B15n0088_p0698c24║空求法先刺血寫法華經一部菩薩戒一卷觀普賢
B15n0088_p0698c25║行經一卷乃取舍利三千粒盛以石函兼造自身石
B15n0088_p0698c26║影跪而戴之同置塔下表至敬也使夫舟遷夜壑無
B15n0088_p0698c27║變度門刧筭墨塵永垂貞範又奉為主上及蒼生寫
B15n0088_p0699a01║妙法華經一千部金字三十六部用鎮寶塔又寫一
B15n0088_p0699a02║千部散施受持靈應既多具如本傳其載勅內侍吳
B15n0088_p0699a03║懷寶賜金銅香爐高一丈五尺奉表陳謝手詔批云
B15n0088_p0699a04║師弘濟之順感達人天莊嚴之心義成因果則法施
B15n0088_p0699a05║財施信所宜先也主上握至道之靈符受如來之法
B15n0088_p0699a06║印非禪師大慧超悟無以感於宸衷非主上至聖文
B15n0088_p0699a07║明無以鑒於誠願倬彼寶塔為彰梵宮經始之功真
B15n0088_p0699a08║僧是葺克成之業聖主斯崇耳其為狀也則嶽聳蓮
B15n0088_p0699a09║披雲垂蓋偃下歘崛以踊地上亭盈而媚空中晻晻
B15n0088_p0699a10║其靜深旁赫赫以弘敞礝磩承陛琅玕綷檻玉瑱居
B15n0088_p0699a11║楹銀黃拂戶重簷疊於畵栱反宇環其璧璫坤靈贔
B15n0088_p0699a12║屭以負砌天祇儼雅而翔戶或復肩架鷙鳥肘擐修
B15n0088_p0699a13║蛇冠盤巨龍帽抱猛獸勃如戰色有奭其容窮繪事
B15n0088_p0699a14║之筆精選朝英之偈贊若乃開扃鐍窺祕奧二尊分
B15n0088_p0699a15║座如對鷲山千佛發題若觀龍藏金碧晃曜環珮葳
B15n0088_p0699a16║蕤至於列三乘分八部聖徒翕習佛事森羅方寸千
B15n0088_p0699a17║名盈尺萬象大身現小廣座能崇須彌之容歘入芥
B15n0088_p0699a18║子寶蓋之狀頓覆三千昔衡嶽思大禪師以法華三
B15n0088_p0699a19║昧傳悟天台智者爾乃寂寥罕契真要浩法不可以
B15n0088_p0699a20║久廢生我禪師克嗣其業繼明二祖相望百年夫其
B15n0088_p0699a21║法華之教也開元關於一念照圓鏡於十方指陰界
B15n0088_p0699a22║為妙門驅塵勞為法侶聚沙能成佛道合掌已入聖
B15n0088_p0699a23║流三乘教門惣而歸一八萬法藏我為最雄譬猶滿
B15n0088_p0699a24║月麗天瑩光列宿山王映海蟻蛭羣峰嗟乎三界之
B15n0088_p0699a25║沉寐久矣佛以法華為木鐸惟我禪師超然深悟其
B15n0088_p0699a26║貌也嶽瀆之秀冰雪之姿果脣貝齒蓮目月面望之
B15n0088_p0699a27║厲即之溫覩相未言而降伏之心已過半矣同行禪
B15n0088_p0699b01║師抱玉飛錫襲衡台之祕躅傳止觀之精義或名高
B15n0088_p0699b02║帝選或行密眾師共弘開示之宗盡契圓常之理門
B15n0088_p0699b03║人苾芻如嵒靈悟淨真真空法濟等以定慧為文質
B15n0088_p0699b04║以戒忍為剛柔含璞玉之光輝等栴檀之圍繞夫發
B15n0088_p0699b05║行者因因圓則福海廣超因者相相遺則慧力深求
B15n0088_p0699b06║無為於有為通解脫於文字舉事徵理含毫強名偈
B15n0088_p0699b07║曰佛有妙法比像蓮花圓頓深入真靜無瑕慧通法
B15n0088_p0699b08║界福利恆沙直至寶所俱乘大車（其一）於戲上士發行
B15n0088_p0699b09║正勤緬想寶塔思弘勝因圓階已就層覆初陳乃昭
B15n0088_p0699b10║帝夢福應天人（其二）輪奐斯崇為章淨域真僧草創聖
B15n0088_p0699b11║主增飭中座耽耽飛簷翼翼薦臻靈感歸於帝力（其三）
B15n0088_p0699b12║念彼後學心滯迷封昏衢未曉中道難逢常驚夜枕
B15n0088_p0699b13║還懼真龍不有禪伯誰明大宗（其四）大海吞流崇山納
B15n0088_p0699b14║壞教門稱頓慈力能廣功起聚沙德成合掌開佛如
B15n0088_p0699b15║見法為無上（其五）情塵雖雜性海無漏定養聖胎染生
B15n0088_p0699b16║迷鷇斷常起縛空色同謬薝蔔現前餘香何嗅（其六）彤
B15n0088_p0699b17║彤法宇緊我四依事該理暢玉粹金輝惠鏡無垢慈
B15n0088_p0699b18║燈照微空王可託本願同歸（其七）
B15n0088_p0699b19║杭州開元寺新塔碑李華
B15n0088_p0699b20║漢末平中佛教初至洛陽始置寺度騰蘭三德古者
B15n0088_p0699b21║官之庭府稱寺蓋崇而尊之比於曹署此其源也杭
B15n0088_p0699b22║州開元寺梁天監四年豫州刺史譙郡戴朔捨宅為
B15n0088_p0699b23║寺寺號方興名僧惠圜營建之後處士戴元范賓恭
B15n0088_p0699b24║增飾之至開元二十六年改為開元寺庭基坦方雙
B15n0088_p0699b25║塔樹起日月逝矣材朽將傾廣德三年三月西塔壞
B15n0088_p0699b26║凶荒之後人願莫展太常卿兼杭州刺史張公伯儀
B15n0088_p0699b27║忠簡帝心威靜吳越駐車跪禮徘徊感嘆乃捨清白
B15n0088_p0699c01║之俸為君為親修而復之兵部員外郎兼侍御史范
B15n0088_p0699c02║公倫人之珪璋國之俊彥法師什曇獻上座什雲卿
B15n0088_p0699c03║寺主什崇遠都維那什惠達什法祥長樂寺什曇景
B15n0088_p0699c04║等戒香扶其永誓道力護其成功于是劍南荊揚之
B15n0088_p0699c05║巨材諸郡倕輪之懿匠竭耗神明三年畢事乙栗結
B15n0088_p0699c06║仡穿貫顥氣晃爚景象烘若鎔金距畢躋高凡為七
B15n0088_p0699c07║級級有佛事環廻晌轉幢網通映如梵什宮踐乎上
B15n0088_p0699c08║府俯視萬井有若棋布仰瞻天宇雲在身下傍眺江
B15n0088_p0699c09║山列在掌端傾峰動崖岌嶪其側既鏤以丹素飾以
B15n0088_p0699c10║青紫掀腸閃目百變百移如有靈物累跪稜層雷嵬
B15n0088_p0699c11║攢欒標江壓湖孤島突天不可名也霞照丹戶如開
B15n0088_p0699c12║日宮風搖和鈴若下天樂聲徹有頂輪蔭空界影入
B15n0088_p0699c13║清江形鎮大地所濟者廣巍巍度門先大德什懷亮
B15n0088_p0699c14║住持之固如山不動先法師什道貞華嚴祕宗香象
B15n0088_p0699c15║至底先法師什藏暉三藏扃鑰吾方啟之過去人緣
B15n0088_p0699c16║在世慈願不有偈頌其如佛恩華嘗官是邦感深霜
B15n0088_p0699c17║露忝太常一面與兵部為寮敬申其美以佐法門之
B15n0088_p0699c18║宏觀其文曰亭亭揭堅迥出江甸秋天泬寥百里獨
B15n0088_p0699c19║見如海浮來如地踊現以壯州邑以調羣心餌藥解
B15n0088_p0699c20║病依舟瀆深卿曹郎署共布黃金
B15n0088_p0699c21║故中嶽越禪師塔記前人
B15n0088_p0699c22║智之深者反照仁之大者無思反照而萬物同明無
B15n0088_p0699c23║思而一切咸寂真如住乎無住妙有生乎不生惟禪
B15n0088_p0699c24║師至其極也禪師法號常超發定光於大照大師垂
B15n0088_p0699c25║惠用於聖善和尚證無得於敬受闍棃司徒郭公舉
B15n0088_p0699c26║為東京大德御史中丞鄭公表敷教於三吳乃沿漢
B15n0088_p0699c27║至黃鶴磯州長候途四輩瞻繞諸主大雲寺浩浩羣
B15n0088_p0700a01║醉願霑醒藥於是以梵網勝地還其本源楞伽法門
B15n0088_p0700a02║照彼真性荊越之俗五都僑人有度者矣寶應二年
B15n0088_p0700a03║暮春季旬之二日證滅於禪居衰杖百千江哀山悴
B15n0088_p0700a04║凡入諸佛正位二十九夏存父母遺體五十九年門
B15n0088_p0700a05║人寶藏熙怡等號捧香㲲建塔東岡遵像法也禪師
B15n0088_p0700a06║滄州人姚姓靈和應於海碣弱歲齒於儒者既而捨
B15n0088_p0700a07║孔氏之經為釋門之裔聞西河攝護第一乃往從師
B15n0088_p0700a08║次諸嵩潁服勤上法理妙詞簡神凝道深蓋六度之
B15n0088_p0700a09║龜麟人天之海嶽也嗟夫雨寶之珠伏於泥下燎原
B15n0088_p0700a10║之火隱在木中開示有期繼生宗範摩訶達摩以智
B15n0088_p0700a11║月開瞽法雷破聾七葉至大照大師門人承囑累者
B15n0088_p0700a12║曰聖善和尚環注源流含靈福備乃灌其頂龍像如
B15n0088_p0700a13║林乃狂虜逆天兩京淪翳諸長老奉持心印散在羣
B15n0088_p0700a14║方大怖之中人獲依怙則不言之教無為之益廣矣
B15n0088_p0700a15║大矣覺之正之默茲元照不為深乎弟子司封員外
B15n0088_p0700a16║郎趙郡李華泣舉雙林敬表仁旨時廣德二年正月
B15n0088_p0700a17║六日
B15n0088_p0700a18║西川鸚鵡舍利塔記韋臯
B15n0088_p0700a19║元精以五氣授萬類雖鱗介羽毛必有感清英淳粹
B15n0088_p0700a20║者矣或炳燿離火或稟奇蒼精皆應乎人文以奉若
B15n0088_p0700a21║時政則有革彼禽類習乎能言了空相於不念留真
B15n0088_p0700a22║骨於已斃莫非元聖示現感於人心同夫異緣用一
B15n0088_p0700a23║真化前歲有獻鸚鵡者曰此鳥聲容可觀音中華夏
B15n0088_p0700a24║有河東裴氏者志樂金仙之道聞西方有珍禽羣嬉
B15n0088_p0700a25║和鳴演唱法音以此鳥名載梵經智殊常類意佛身
B15n0088_p0700a26║所化常狎而敬之始告以六齋之禁比及辰後非時
B15n0088_p0700a27║之食終夕不視因可以矯激流俗端嚴梵倫或教以
B15n0088_p0700b01║持佛名號者當由有念以至無念則仰首奮翼若承
B15n0088_p0700b02║若聽其後或俾之念佛則默然而不答或謂之不念
B15n0088_p0700b03║即唱言阿彌陀佛歷試如一曾無爽異余謂其以有
B15n0088_p0700b04║念為緣生以無念為真際緣生不答為緣起也真際
B15n0088_p0700b05║難言為本空也每虛室或曙發和雅音穆如笙竽靜
B15n0088_p0700b06║鼓天風下上其音念念相續聞之者莫不洗然而嘉
B15n0088_p0700b07║善矣於戲生有辰乎緣有盡乎以今年七月悴而不
B15n0088_p0700b08║懌巳日而甚馴養者知其將盡乃鳴磬告曰將西歸
B15n0088_p0700b09║乎為爾擊磬爾其存念每一擊磬一稱彌陀佛洎十
B15n0088_p0700b10║擊磬而十念成斂羽委足不震不仆奄然而絕按釋
B15n0088_p0700b11║典十念成往住西方又云得佛惠者歿有舍利知其
B15n0088_p0700b12║說者固不隔於殊類或遂命火以闍維之法焚之餘
B15n0088_p0700b13║燼之末果舍利十餘粒烱爾耀目瑩然在掌識者驚
B15n0088_p0700b14║視聞者駭聽咸曰苟可以誘迷利世安往而非菩薩
B15n0088_p0700b15║之化歟時有高僧慧觀常詣三學山巡禮聖迹聞說
B15n0088_p0700b16║此鳥涕淚悲泣請以舍利於靈山用陶甓建塔旌其
B15n0088_p0700b17║異也余謂此禽存而由道沒有明徵古之所以通聖
B15n0088_p0700b18║賢階至化者女媧蛇軀以嗣帝中衍鳥身而建侯紀
B15n0088_p0700b19║乎策書其誰曰語怪而况此鳥有弘於道流聖證昭
B15n0088_p0700b20║昭胡可默已是用不愧直書於辭貞元十九年八月
B15n0088_p0700b21║十四日檢校司徒兼中書令成都尹南康郡王韋臯
B15n0088_p0700b22║記
B15n0088_p0700b23║牛頭山第一祖融大師新塔記劉禹錫
B15n0088_p0700b24║初摩阿迦葉受物心印得其人而傳之至師子比丘
B15n0088_p0700b25║凡二十五葉而達摩得焉東來中華華人奉之為第
B15n0088_p0700b26║一祖又三傳至雙峰信公雙峰廣其道而岐之一為
B15n0088_p0700b27║東山宗能秀寂其後也一為牛頭宗嚴持威鶴林徑
B15n0088_p0700c01║山其後也分慈民之一支其如來之別于咸有祖稱
B15n0088_p0700c02║粲然貫珠大師號法融姓韋氏延陵人少為儒博極
B15n0088_p0700c03║羣書既而嘆曰此仁誼言耳吾志求出世間法遂入
B15n0088_p0700c04║句曲依僧炅改逢掖而緇之徙居是山宴坐石室以
B15n0088_p0700c05║慧力感通故旱麓泉湧以神功示現故皓雪蓮生巨
B15n0088_p0700c06║蛇摧伏羣鹿聽法貞觀中雙峰過江望牛頭頓錫曰
B15n0088_p0700c07║此山有道氣宜有得之者乃東果與大師相遇性合
B15n0088_p0700c08║神契至於無言同躋智地密付真印揭立江左名聞
B15n0088_p0700c09║九圍學徒百千如水歸海由其門而為天人師者皆
B15n0088_p0700c10║脉分焉顯慶二年報身示滅道在後覺神依故山戒
B15n0088_p0700c11║香不絕龕座未飾夫豈不思乎蓋神期真數必有所
B15n0088_p0700c12║待大和三年潤州牧浙江西道觀察使檢校禮部尚
B15n0088_p0700c13║書趙郡李公在鎮三閏百為大備尚禮信古儒元交
B15n0088_p0700c14║修始下令禁桑門販儒佛以眩人者而於真實相深
B15n0088_p0700c15║達焉嘗謂大師像設宜從本教言自我啟因自我成
B15n0088_p0700c16║乃召主吏籍我月入得緡錢二十萬俾秣陵令如符
B15n0088_p0700c17║經營之三月甲子新塔成事嚴而工人盡藝誠達而
B15n0088_p0700c18║山神來護願力既從眾心知歸撞鐘告曰龍象大會
B15n0088_p0700c19║諸天聲香之蘊如見如聞即生相敬明幽同感尚書
B15n0088_p0700c20║欲傳信於後遠命愚志之夫上士解空而離相中士
B15n0088_p0700c21║著空而嫉有不因相何以示覺不由有何以悟無彼
B15n0088_p0700c22║達真諦而得中道者當知為而不有賢乎以不修為
B15n0088_p0700c23║無也
B15n0088_p0700c24║滑州明福寺新修浮圖記白敏中
B15n0088_p0700c25║唐乙巳歲帝命司空隴西公作藩於滑公既至問甲
B15n0088_p0700c26║士以安問文吏以理問黎人之疾苦翼月之後既安
B15n0088_p0700c27║且理而無疾苦明年夏五月暇日公與監軍軍倅賓
B15n0088_p0701a01║介遊於佛寺寺號明福因詢明福之義有僧定俊曰
B15n0088_p0701a02║冥報記云隋開皇年中滑人杜明福妻齊氏嘗讀法
B15n0088_p0701a03║華經沒後為崔氏男子名彥武至仁壽四年崔年三
B15n0088_p0701a04║十為滑守一日了然通前生事顧謂從者曰吾昔為
B15n0088_p0701a05║此郡人婦今知家處因乘馬抵城關入修巷指門而
B15n0088_p0701a06║呼杜氏明福老矣疾出拜迎崔入門先升堂指東壁
B15n0088_p0701a07║圬墁之隆處謂明福曰吾昔所持眾經金釵藏於此
B15n0088_p0701a08║七卷末紙火爇字滅今每念至此常不終卷因壞垣
B15n0088_p0701a09║果得經并釵其末爇處咸如說復指庭前樹曰吾常
B15n0088_p0701a10║斷髮寘諸穴中取之又得明福殆不勝情云皆亡室
B15n0088_p0701a11║之所遺記也比計物故之日及生之年略無差焉噫
B15n0088_p0701a12║靈驗應兆既如彼存沒契會又如此感嘆久之遂請
B15n0088_p0701a13║施宅為寺崔即日為之上言請置寺因號明福由是
B15n0088_p0701a14║起殿中虛屋周廊四迴前三其門庭二其臺架危樓
B15n0088_p0701a15║以聲鐘植修莖以飛旛界宇峻嚴宛如鷲山于茲三
B15n0088_p0701a16║百有餘年矣公異其事惜無銘記遂勒石以載既而
B15n0088_p0701a17║出家財修浮圖賈彼餘力因其隙時人樂就役物無
B15n0088_p0701a18║枉耗越七月浮圖成峻層孤危高無有倫壓地貫天
B15n0088_p0701a19║泉縮日低鐵輪迴迴風鐸四鳴軍城用為壯觀公命
B15n0088_p0701a20║敏中援筆以記敏中蹶然而起曰釋氏之教其來久
B15n0088_p0701a21║矣漢魏以降復煽而熾其教以禪定慈忍報應齋戒
B15n0088_p0701a22║為事亦以是誘掖人心輔助王化何者先王恭默無
B15n0088_p0701a23║為之道乃禪定乎忠恕惻憫之訓乃慈忍乎懲惡勸
B15n0088_p0701a24║善之法乃報應乎防慾閑邪之禮乃齋戒乎分其教
B15n0088_p0701a25║則殊歸於理何異于不語怪力亂神惡其人之惑也
B15n0088_p0701a26║今崔氏之應足彰福善之理焉可同怪神乎故得直
B15n0088_p0701a27║而書之無愧詞於戲公不至寺誰表其異寺不值公
B15n0088_p0701b01║誰為之記時也皇帝之代寶曆三祀白露之秋八月
B15n0088_p0701b02║癸未因其異而致其施施乎施而增其圮後之人兮
B15n0088_p0701b03║知我公修浮圖之義