B15n0088_p0703a01║欽定古今圖書集成博物彙編神異典
B15n0088_p0703a02║　第一百二十三卷目錄
B15n0088_p0703a03║塔部藝文二
B15n0088_p0703a04║靈巖山寺甎塔記　宋孫承祐
B15n0088_p0703a05║捨銅龜子文　蘇軾
B15n0088_p0703a06║真相院釋迦舍利塔銘（并序）　前人
B15n0088_p0703a07║廣東東莞縣資福寺舍利塔銘（并序）　前人
B15n0088_p0703a08║真如寶塔記　鮑義叔
B15n0088_p0703a09║重修穉兒塔記　魏憲
B15n0088_p0703a10║澱山建塔記　莫儔
B15n0088_p0703a11║道行塔記　元趙孟頫
B15n0088_p0703a12║重修崇教寺浮圖記　明聲九臯
B15n0088_p0703a13║虎丘修塔記　張益
B15n0088_p0703a14║報恩寺瑠璃浮圖記　陳沂
B15n0088_p0703a15║舍利塔記　崔鵬
B15n0088_p0703a16║北寺重修九級浮圖記略　王世貞
B15n0088_p0703a17║澄照禪院塔院記　屠隆
B15n0088_p0703a18║浮梁縣文昌庵塔記　黃龍光
B15n0088_p0703a19║塔部藝文三（詩）
B15n0088_p0703a20║望同泰寺浮圖　梁簡文帝
B15n0088_p0703a21║夜望浮圖上相輪絕句　同前
B15n0088_p0703a22║奉和梁簡文帝同泰寺浮圖　北周庾信
B15n0088_p0703a23║和從駕登雲居寺塔　前人
B15n0088_p0703a24║奉和九月九日登慈恩寺浮圖應制
B15n0088_p0703a25║　唐宋之間
B15n0088_p0703a26║閏九月九日幸總持寺登浮圖應制
B15n0088_p0703a27║　李嶠
B15n0088_p0703b01║奉和九月九日登慈恩寺浮圖應制
B15n0088_p0703b02║　李適
B15n0088_p0703b03║四月八日題七級　駱賓王
B15n0088_p0703b04║前題　沈佺期
B15n0088_p0703b05║奉和九月九日登慈恩寺浮圖應制
B15n0088_p0703b06║　趙彥昭
B15n0088_p0703b07║前題　楊庶
B15n0088_p0703b08║前題　李迥秀
B15n0088_p0703b09║前題　李恆
B15n0088_p0703b10║香積寺禮拜萬廻平等二聖僧塔
B15n0088_p0703b11║　王昌齡
B15n0088_p0703b12║同諸公登慈恩寺浮圖　高適
B15n0088_p0703b13║登廣陵棲靈寺塔　前人
B15n0088_p0703b14║登揚州棲靈寺塔　劉長卿
B15n0088_p0703b15║登總持寺浮圖　孟浩然
B15n0088_p0703b16║秋日登揚州西靈塔　李白
B15n0088_p0703b17║與高適薛據登慈恩寺浮圖　岑參
B15n0088_p0703b18║登千福寺楚金禪師法華院多寶塔
B15n0088_p0703b19║　前人
B15n0088_p0703b20║同諸公登慈恩寺塔（自生云時高適薛據先有此作）
B15n0088_p0703b21║　杜甫
B15n0088_p0703b22║登棲靈寺塔　蔣渙
B15n0088_p0703b23║登西靈塔　陳潤
B15n0088_p0703b24║早秋登慈恩寺塔　歐陽詹
B15n0088_p0703b25║與夢得同登棲靈塔　白居易
B15n0088_p0703b26║登長安慈恩寺塔　盧宗回
B15n0088_p0703b27║題鴈塔　許玫
B15n0088_p0703c01║題華嚴寺木塔　張泌
B15n0088_p0703c02║題慈恩寺浮圖　章八元
B15n0088_p0703c03║福州開元寺塔　周朴
B15n0088_p0703c04║登慈恩寺塔　張喬
B15n0088_p0703c05║元日登安福寺塔　宋田况
B15n0088_p0703c06║薦佛塔聯句　蘇舜欽
B15n0088_p0703c07║登寶公塔　王安石
B15n0088_p0703c08║登泖塔題　沈遼
B15n0088_p0703c09║雙渡塔　李彌遠
B15n0088_p0703c10║塔燈　岳珂
B15n0088_p0703c11║寶公塔　曾極
B15n0088_p0703c12║舍利塔　金王庭筠
B15n0088_p0703c13║太原古城惠明寺塔秋望　元德明
B15n0088_p0703c14║同陳太傅諸公登六和塔　元白珽
B15n0088_p0703c15║龍峰孤塔　柳貫
B15n0088_p0703c16║偕猶溪諸公同遊青原山謁七祖塔步韻
B15n0088_p0703c17║　陳泰
B15n0088_p0703c18║雙塔　葛邏祿迺賢
B15n0088_p0703c19║賦得慈恩寺塔送李惟中赴西臺侍御
B15n0088_p0703c20║　余闕
B15n0088_p0703c21║保俶塔　錢惟善
B15n0088_p0703c22║泖塔　王逢
B15n0088_p0703c23║塔頂　郭鈺
B15n0088_p0703c24║寶光廢塔　明太祖
B15n0088_p0703c25║惠雲塔　程本立
B15n0088_p0703c26║報恩寺塔　蔡汝楠
B15n0088_p0703c27║登青龍塔　沈紹文
B15n0088_p0704a01║崇教寺塔　程式
B15n0088_p0704a02║
B15n0088_p0704a03║
B15n0088_p0704a04║
B15n0088_p0704a05║
B15n0088_p0704a06║
B15n0088_p0704a07║
B15n0088_p0704a08║
B15n0088_p0704a09║
B15n0088_p0704a10║神異典第一百二十三卷
B15n0088_p0704a11║塔部藝文二
B15n0088_p0704a12║靈巗山寺甎塔記宋孫承祐
B15n0088_p0704a13║吳靈巖山即古吳王夫差之別苑也太湖渺白涵其
B15n0088_p0704a14║側虎丘點翠映其後自餘岡阜川瀆沃野土田繯繞
B15n0088_p0704a15║縈帶若視諸掌代遷人異倬為佛祠愚守藩之七禩
B15n0088_p0704a16║慶丙子歲冬先國妃居共氣之親鍾斷臂之禍詩人
B15n0088_p0704a17║罔極聊可論其哀素王尚右未足申其志由是顯營
B15n0088_p0704a18║鴈塔冥助翟衣于山之椒累甎而就基其巖所以遠
B15n0088_p0704a19║騫崩之患黜其材所以絕朽蠹之虞不揮郢匠之斤
B15n0088_p0704a20║止運陶公之甓自於經始迨爾賀成凡七旬有六日
B15n0088_p0704a21║仍以古佛舍利二顆親書金剛般若一編置彼珍函
B15n0088_p0704a22║藏諸峻級美歟上聳地以千仞塔拔山而九層巍巍
B15n0088_p0704a23║下瞰於娑婆杳杳平觀於寥泬纔疑湧出或類飛來
B15n0088_p0704a24║如日之升無遠弗屆可以高擎天蓋可以久鎮地輿
B15n0088_p0704a25║實在報先妃之慈薦先妃之福也覺雲承足定水澄
B15n0088_p0704a26║心拂石仙衣尚為遊轉無垢佛土終正菩提抽毫直
B15n0088_p0704a27║書用備陵谷
B15n0088_p0704b01║捨銅龜子文蘇軾
B15n0088_p0704b02║蘇州報恩寺重造古塔諸公皆捨所藏舍利余無舍
B15n0088_p0704b03║利可捨獨盛舍利者敬為四恩三有捨之故人王頤
B15n0088_p0704b04║為武功宰長安有修古塔者發舊葬得之以遺余余
B15n0088_p0704b05║藏私印成壞者有形之所不免而以藏舍利則可以
B15n0088_p0704b06║久藏私印或速以壞貴舍利而賤私印樂久存而悲
B15n0088_p0704b07║速壞物豈有是哉余其并是捨之
B15n0088_p0704b08║真相院釋迦舍利塔銘（并序）前人
B15n0088_p0704b09║洞庭之南有阿育王塔分葬釋迦如來舍利常有
B15n0088_p0704b10║作大施會出而浴之者緇素傳捧涕泣作禮有比
B15n0088_p0704b11║丘竊取其三色如含桃大如薏苡將寘之他方為
B15n0088_p0704b12║眾生福田久而不能以授白衣方子明元豐三年
B15n0088_p0704b13║軾之弟轍調官高安子明以𢌿之七年軾自齊安
B15n0088_p0704b14║蒙恩徙臨汝過而見之八年移守文登召為尚書
B15n0088_p0704b15║禮部郎過濟南見真相院僧法泰方為甎塔十有
B15n0088_p0704b16║三層峻峙蟠固人天鬼神所共瞻仰而未有以葬
B15n0088_p0704b17║軾默然念曰予弟所寶釋迦舍利意將止於此耶
B15n0088_p0704b18║昔予先君文安主簿贈中大夫諱洵先夫人武昌
B15n0088_p0704b19║太君程氏皆性仁行廉崇信三寶捐館之日追述
B15n0088_p0704b20║遺意捨所愛作佛事雖力有所止而志則無盡自
B15n0088_p0704b21║頃憂患廢而不舉將二十年矣復廣前事庶幾在
B15n0088_p0704b22║此泰聞踴躍明年來請於京師探篋中得金一兩
B15n0088_p0704b23║銀六兩使歸求之眾人以具棺槨銘曰
B15n0088_p0704b24║如來法身無有變化為舍利示人天偉哉有形斯有
B15n0088_p0704b25║年紫金光聚飛為烟惟有堅固百億千輪王阿育願
B15n0088_p0704b26║力堅役使空界鬼與僊分置眾剎奠山川棺槨千襲
B15n0088_p0704b27║閟精圜神光晝夜發層巔誰其取此智且權佛身普
B15n0088_p0704c01║現眾目前昏者坐受遠近遷冥行黑月墮坎泉分身
B15n0088_p0704c02║來化會有緣流轉至此誰使然并包齊魯窮海壖懭
B15n0088_p0704c03║悍柔淑冥愚賢願持此福達我先生生世世離垢纏
B15n0088_p0704c04║廣東東莞縣資福寺舍利塔銘（并序）前人
B15n0088_p0704c05║自有生人以來人之所為見於世者何可勝道其
B15n0088_p0704c06║鼓舞天下經緯萬世有偉於造物者矣考其所從
B15n0088_p0704c07║生實出於一念巍乎大哉是念也物復有烈於此
B15n0088_p0704c08║者乎是以古之真人以心為法自一身至一世界
B15n0088_p0704c09║自一世界至百千萬億世界於屈信臂頃作百千
B15n0088_p0704c10║萬億變化如佛所言皆真實語無可疑者至於持
B15n0088_p0704c11║身勵行練精養志或乘風而仙或解形而去或枯
B15n0088_p0704c12║槁之餘化為金玉時出光景以作佛事者則多有
B15n0088_p0704c13║矣其見伏去來皆有時會非偶然者予在惠州或
B15n0088_p0704c14║示予以古舍利狀若覆盂圓徑五寸高二寸重二
B15n0088_p0704c15║斤二兩外密而中疎其理如芭蕉舍利生其中無
B15n0088_p0704c16║數五色具備意必真人大士之遺體蓋腦之在顱
B15n0088_p0704c17║中顱亡而腦存者予曰是當以施僧與眾共之藏
B15n0088_p0704c18║私家非是其人難之適有東莞資福長老祖堂來
B15n0088_p0704c19║惠州見而請之曰吾方建五百羅漢閣壯麗甲於
B15n0088_p0704c20║南海舍利當棲我閣上則以犀帶易之有自京師
B15n0088_p0704c21║至者得古玉璧試取以薦舍利若合符契堂喜遂
B15n0088_p0704c22║并璧持去曰吾當以金銀琉璃為窣堵波置閣上
B15n0088_p0704c23║銘曰
B15n0088_p0704c24║真人大士何所修心精妙月含九州此身性海一浮
B15n0088_p0704c25║漚委蛻如遺不自收戒光定力相烝休結為珠寶散
B15n0088_p0704c26║若旒流行四方獨此畱帶犀微矣何足酬璧來萬里
B15n0088_p0704c27║端相投我非與堂堂非求共作佛事知誰由瑞光一
B15n0088_p0705a01║起三千秋末照南海通羅浮
B15n0088_p0705a02║真如寶塔記鮑義叔
B15n0088_p0705a03║中土自摩騰竺法蘭以經來華人固知有經也菩提
B15n0088_p0705a04║達摩以法來華人固知有法也阿育王於佛滅度後
B15n0088_p0705a05║一日之中造浮圖八萬四千皆西方殊勝事華人未
B15n0088_p0705a06║之知也逮吳赤烏二年康僧會擁錫至金陵吳主使
B15n0088_p0705a07║求佛舍利既得之即為造塔自是浮圖始建於中土
B15n0088_p0705a08║而吳中獨盛焉隋唐以來名山勝地表剎相望赤珠
B15n0088_p0705a09║夜明毫光晝現四種八種三意六意瓶沙發願窣堵
B15n0088_p0705a10║正名眾生不見心者如闇而明仰觀斗極無感不應
B15n0088_p0705a11║無應不神所以塔廟莊嚴徧於四維上下矣檇李為
B15n0088_p0705a12║郡實今輔藩臯陸四周平夷洞達宜有標植用鎮陬
B15n0088_p0705a13║隅雉堞離方真如蘭若薌雲覆地華雨彌空嘉祐壬
B15n0088_p0705a14║寅歲有法師自南者嘗建神王護國般若寶塔善道
B15n0088_p0705a15║眾生崇修梵福宣和庚子逆𡨥兆亂焚蕩無遺僅存
B15n0088_p0705a16║地官冶銀塔象佛牙舍利光彩如新歷年既多因循
B15n0088_p0705a17║廢墜今比丘上首智炬夜夢觀音大士有所告語於
B15n0088_p0705a18║是勇猛精進捐財施力復有長者檀波羅眾捨己愛
B15n0088_p0705a19║樂無量數計共成佛事鳩工于淳熙十年仲冬二十
B15n0088_p0705a20║九日落成于慶元三年孟冬六日雲壁八面絢爛凌
B15n0088_p0705a21║空路盤七層巍峨出地東際滄海日爽光明西瞻都
B15n0088_p0705a22║畿佳氣葱鬱南極于越江濤轟豗北頫吳會太湖汗
B15n0088_p0705a23║漫介日月之間出雲雨之上十通大用三界無邊綂
B15n0088_p0705a24║萬有於微茫視億載於頃刻猗歟偉哉誠迦維之妙
B15n0088_p0705a25║剎羣生之指歸也作是語已有一居士長跪問言昔
B15n0088_p0705a26║聞如來談法華於鷲嶺時有七層寶塔涌出現前其
B15n0088_p0705a27║中發大音聲又休胥國道合尸羅於指端出浮圖十
B15n0088_p0705b01║層有僧執爐蓋旋繞而行以此較彼孰真孰幻夫萬
B15n0088_p0705b02║法生滅孰非妄幻幻身既妄物物非真作如是觀名
B15n0088_p0705b03║無為法不取於法無得而修法固無為相有真實現
B15n0088_p0705b04║前三昧如丘山高如來方便提引眾生勤力修行成
B15n0088_p0705b05║就幻力空不是色道不虛行出世階梯故應頂禮云
B15n0088_p0705b06║爾
B15n0088_p0705b07║重修稚兒塔記魏憲
B15n0088_p0705b08║半塘壽聖浮圖按舊記云晉義熙十一年名法華塔
B15n0088_p0705b09║詔賜國材以建由晉歷唐距宋興凡一再改建歲久
B15n0088_p0705b10║寖壞先君開府覽之慨然若契宿願實始修焉建炎
B15n0088_p0705b11║庚戌之亂塔復廢憲顧瞻餘燼惕然於懷曰此吾先
B15n0088_p0705b12║君所植德者也疇敢不勉於是傾資度財載加營繕
B15n0088_p0705b13║紹興七年七月二日工告訖功初道生法師有童子
B15n0088_p0705b14║能誦法華經死葬半塘其後過客夜聞誦經聲迹之
B15n0088_p0705b15║莫見其人旦視童子塚有青蓮花塔之建蓋權輿於
B15n0088_p0705b16║此迨今幾八百年矣而鳩工之始役夫夜方寢復聞
B15n0088_p0705b17║誦經聲琅然出塔數夕不絕嗚呼異哉僧了勤以其
B15n0088_p0705b18║事來告因為之書
B15n0088_p0705b19║澱山建塔記莫儔
B15n0088_p0705b20║華亭之西北有巨浸曰澱山湖湖中有小山余嘗與
B15n0088_p0705b21║客泛舟其下顧謂客曰此非落星浮玉之類也試登
B15n0088_p0705b22║而覽焉徜徉四望烟水瀰漫天日清明波伏不興飛
B15n0088_p0705b23║帆釣艇宛在一鏡風號濤湧舟莫敢凌恍若神山限
B15n0088_p0705b24║以弱水茲非勝特之地歟山如龜背上建浮圖升其
B15n0088_p0705b25║絕頂臨瞰雲雨數郡遙岑環列楯外紆青繚白極目
B15n0088_p0705b26║千里茲非表揭之象歟有是二者其可以無藉乎有
B15n0088_p0705b27║僧慧悟禪師義燈朱姓徐州彭城人操行高潔頃主
B15n0088_p0705c01║雲間施水禪院邂逅京師僧寶覺大師法道出釋迦
B15n0088_p0705c02║佛牙示之於是設供累夕懇祈舍利獲二十許枚道
B15n0088_p0705c03║謂燈曰子其選地建塔藏之燈邀道抵澱山周眡形
B15n0088_p0705c04║勢道曰噫他山無與此侔者燈曰此方人未之信盍
B15n0088_p0705c05║再祈焉乃復置佛牙於所卜址上而作佛事不終朝
B15n0088_p0705c06║先見金光數尺次獲舍利三枚僧俗歡喜讚嘆謂未
B15n0088_p0705c07║曾有燈遂辭施水住是山里人倪榮朱強誓為會首
B15n0088_p0705c08║能勉導累積至紹興四年十有二月工成八月壬午
B15n0088_p0705c09║奉舍利瘞焉是日旦天無雲晝忽陰祥霙驟降林木
B15n0088_p0705c10║盡槁已事而霽眾咸異之七年十月營塔纔三級一
B15n0088_p0705c11║夕夢菩薩諸天瑞像滿室雲中有榜題曰普光王寺
B15n0088_p0705c12║既寤不懈益虔聞者喜捨林集明年春燈如行在得
B15n0088_p0705c13║普光王寺額以歸符其夢焉塔訖工於十有四年三
B15n0088_p0705c14║月榮等又相與立三門引兩序演法有位棲僧有所
B15n0088_p0705c15║香積有庖大乘有藏謁予文紀之紹興戊辰七月
B15n0088_p0705c16║道行塔記元趙孟頫
B15n0088_p0705c17║佛以大慈悲隨機說法為世舟航所以付屬其徒者
B15n0088_p0705c18║攝為五分曰素纜則阿難受持曰毗奈邪則塢波離
B15n0088_p0705c19║受持曰阿達磨則迦多演那受持即所謂經律論也
B15n0088_p0705c20║曰般若曰陀羅尼則付之文殊普賢二大士其教雖
B15n0088_p0705c21║殊其覺悟羣迷則一而已佛滅度後二千餘歲有修
B15n0088_p0705c22║其教者曰廣裕實通經律論藏蔚然為四眾所宗世
B15n0088_p0705c23║家絳之稷山俗姓郝氏幼敏慧肄講肆日記三千言
B15n0088_p0705c24║發軔於戒經決策於眾經論攬轡於唯識目明年二
B15n0088_p0705c25║十眾推為座元講說法要人服其精請出世住壽聖
B15n0088_p0705c26║寺修千佛閣殿堂大開講席聽眾逾百檀施雲興次
B15n0088_p0705c27║住華嚴院且營且講如住壽聖時次住十方仁壽寺
B15n0088_p0706a01║肇建夏安居講堂安眾百五十又建冬安居靜講堂
B15n0088_p0706a02║安眾五百重修佛閣法堂僧堂視住壽聖華嚴日益
B15n0088_p0706a03║大以肆於是移住金仙寺大而廢久住持者難其人
B15n0088_p0706a04║師立志弘毅百廢具舉修大佛閣造彌勒大像高百
B15n0088_p0706a05║尺廣三之一飾以黃金置大藏經及唯識鈔疏四十
B15n0088_p0706a06║部又修法堂僧廊香積簷楹戶牖金碧輝映為晉偉
B15n0088_p0706a07║觀寺東臨澮師慮驚濤衝齧礱石為岸高丈有尋衺
B15n0088_p0706a08║八十步住金仙三十餘年終師之世講下常不減百
B15n0088_p0706a09║眾最後住勝因寺創建法堂廊廡三十餘間凡常住
B15n0088_p0706a10║所有者無不悉備師前後受四眾請更五住持一日
B15n0088_p0706a11║必葺講亦不輟四方檀施金粟幣帛一委常住所至
B15n0088_p0706a12║有餘積而己無私焉以其贏餘施十方僧又約其同
B15n0088_p0706a13║倫為上生會精修密行誓生兜術示寂七日面如生
B15n0088_p0706a14║時其住持勝因也陝西聞喜各建大會請師為四眾
B15n0088_p0706a15║受戒阿闍黎四方請疏常以百計住金仙日值世祖
B15n0088_p0706a16║皇帝設資戒大會師於大內說法默契聖心賜一袈
B15n0088_p0706a17║裟住壽聖日感聖僧供膳帑廩常溢是則教中所謂
B15n0088_p0706a18║志行精專有感斯應者矣師生九歲從顯公和尚落
B15n0088_p0706a19║髮出家又十有一年而受具足戒又九年而得法於
B15n0088_p0706a20║雲壽和尚又二年領眾住持又一年當大德十一年
B15n0088_p0706a21║十月二十九日僊化於金仙寺越七日塔葬於寺後
B15n0088_p0706a22║壽七十有二臘五十有二嗣其法者七十餘人曰才
B15n0088_p0706a23║曰頊為眾上首並受璽書名播諸方滅度後十有一
B15n0088_p0706a24║年其徒智真狀其師之行走京師請紀師道行以傳
B15n0088_p0706a25║不朽余謂諸佛妙嚴祕密剎海等一義味支分派別
B15n0088_p0706a26║如月在水非論無以證經非律無以顯教究其旨歸
B15n0088_p0706a27║則一而已師能融通三藏弘佛法於一方而始終焉
B15n0088_p0706b01║則其為四眾所宗宜也其往生兜術佗天亦宜也其
B15n0088_p0706b02║嗣法上足續燈競爽亦宜也乃為銘曰佛以妙法大
B15n0088_p0706b03║啟羣蒙空有互彰理事雙融皇元肇興大教是宗裕
B15n0088_p0706b04║公之生適際其隆聰惠夙稟博洽強記曰經律論等
B15n0088_p0706b05║一義味利生接物像教攸寄受法布金雲蒸霞翳層
B15n0088_p0706b06║指彌地金像山崇天與其謀神獻其功微言元論滂
B15n0088_p0706b07║沛心胷道契聖心大衣弘責慈氏攸歸佛光愈熾惟
B15n0088_p0706b08║晉之鄙惟澮之裔表是堅珉靈室茲閟
B15n0088_p0706b09║重修崇教寺浮圖記明聲九臯
B15n0088_p0706b10║常熟為縣即虞山而治焉治之東有崇教興福寺宋
B15n0088_p0706b11║建炎間文用禪師開山初禪師善宮宅地形之術暇
B15n0088_p0706b12║以其說相攸而言曰茲邑之居右高左下失賓主之
B15n0088_p0706b13║辨宜於蒼龍左角作浮圖以勝之言於縣令李公闓
B15n0088_p0706b14║之李善其說乃除沮洳大築厥地而塔其上僅六成
B15n0088_p0706b15║而師沒咸淳間有淵塔主者悉撤其構更建今塔其
B15n0088_p0706b16║高九級時日觀溫革為製化疏遠近響應財施雲委
B15n0088_p0706b17║遂落其成上施露盤表以金剎周設欄楯金碧丹艧
B15n0088_p0706b18║上下煥然巍巍峨峨為一方之巨觀矣人謂淵公即
B15n0088_p0706b19║用禪師之後身也爾後縣升為州風氣益完民物富
B15n0088_p0706b20║庶蓋實陰相之焉閱歲浸久觚稜檐梠日就隤陊識
B15n0088_p0706b21║者懼焉洪武八年寺僧惠大合眾施而興之十六年
B15n0088_p0706b22║癸丑工始訖舊觀既復來瞻來依人用嘉嘆求書其
B15n0088_p0706b23║事以示永久昔晉沙門曇彥與許詢同建塔於越城
B15n0088_p0706b24║未就而詢亡至梁岳陽王蕭詧來鎮越彥猶在乃告
B15n0088_p0706b25║曰許元度來何暮昔日浮圖今如故詧恍然悟其前
B15n0088_p0706b26║身今紹興應天塔是也由此言之則淵公之為用禪
B15n0088_p0706b27║師後身也無疑又安知今惠公非淵公之後身乎來
B15n0088_p0706c01║者尚有感於斯文也哉
B15n0088_p0706c02║虎丘修塔記張益
B15n0088_p0706c03║虎丘有塔凡七級在絕頂故視他塔特高始建於隋
B15n0088_p0706c04║仁壽九年當其掘地築基得舍利一人聞空中奏樂
B15n0088_p0706c05║井之吼者三日虎丘既為蘇之勝地而塔之靈異又
B15n0088_p0706c06║若此其來游者多以致崇信之心焉寺凡屢燬塔固
B15n0088_p0706c07║無恙洪武乙亥僧舍不戒於火寺焚延及浮圖永樂
B15n0088_p0706c08║初住持法寶重構殿宇而塔則專托寺僧寶林加葺
B15n0088_p0706c09║之宣德癸丑火復作於僧舍浮圖又及於災而加甚
B15n0088_p0706c10║於昔焉住山定公南印慨然嘆曰不有廢也則何以
B15n0088_p0706c11║興乃罄衣資所有粗具材石既而巡撫侍郎周公郡
B15n0088_p0706c12║守況公聞南印之有為也即捐己俸首助之郡人爭
B15n0088_p0706c13║以財物來施由是材非美者繩墨不加石非堅者讋
B15n0088_p0706c14║琢不及經始於正統丁巳之春落成於戊午八月三
B15n0088_p0706c15║日露臺初上白鶴數十廻旋塔頂久之乃去舍利之
B15n0088_p0706c16║光連夕燭天既閱月復有紅白之光自塔頂出橫亙
B15n0088_p0706c17║北斗之下靈異洊彰眾目所覩南印又因餘財剏構
B15n0088_p0706c18║大雄殿丹碧交輝實與塔稱惟前塔之重建也始發
B15n0088_p0706c19║心於南印而力所成就多出於周況二公亦因南印
B15n0088_p0706c20║梵行內學有以動之也其徒末瑞求文以識建塔之
B15n0088_p0706c21║由用示久遠乃為書石云
B15n0088_p0706c22║報恩寺琉璃浮圖記陳沂
B15n0088_p0706c23║都城之南聚寶門之外有大佛宇孫吳時云神僧所
B15n0088_p0706c24║居南朝始有寺因地長干曰長干寺趙宋改名天禧
B15n0088_p0706c25║寺國朝永樂初大建之準宮闕規制名大報恩寺故
B15n0088_p0706c26║有舍利塔文皇詔天下盡甄工之能者造五色琉璃
B15n0088_p0706c27║備五材百制隨質呈色而陶𤥻為象品第甲乙鉤心
B15n0088_p0707a01║闕角合而甃之為大浮圖下周廣四十尋重屋九級
B15n0088_p0707a02║高百丈外旋八面內繩四方外之門牖實虛其四不
B15n0088_p0707a03║施寸木皆埏埴而成連大宮後壘玉砌數級上為五
B15n0088_p0707a04║色蓮臺座高擁尋丈乃列朱楹八面闢為四門縣十
B15n0088_p0707a05║有六牖於八隅門縵以曼陀優鉢曇花壁刻以天王
B15n0088_p0707a06║金剛四部大神具頭目手足異相冠簪纓冑衣帶鎖
B15n0088_p0707a07║甲異制戈戟輪鐸器飾異勢種種不類載以獅象承
B15n0088_p0707a08║以棼橑井栱翔起光彩璀璨覆以碧瓦鱗次螭頭豹
B15n0088_p0707a09║尾交結上下又蔽以鏤檻雕楹青瑣繡闥於外二級
B15n0088_p0707a10║至九級不設瑣闥惟楹檻皆朱壁皆黝堊榱栱則間
B15n0088_p0707a11║以元朱其花萼旋繞戶牖縣闢之制皆如初級焉盡
B15n0088_p0707a12║九級之上為鐵輪盤盤上輪相疊起數仞冠以黃金
B15n0088_p0707a13║寶珠頂維以鐵繂墜以金鈴每級飛欄皆縣鳴鐸明
B15n0088_p0707a14║牖以蚌蠣薄葉障之骨出楹外凡百四十有四晝則
B15n0088_p0707a15║金碧照耀雲際夜則百四十有四篝燈如火龍自天
B15n0088_p0707a16║而降騰燄數十里風鐸相聞數里響振雨夜舍利如
B15n0088_p0707a17║火珠數顆次第出入輪相間有聲浮圖之內縣梯百
B15n0088_p0707a18║蹬旋轉而上每層布地以金四壁皆方尺小釋象各
B15n0088_p0707a19║具諸佛如來因緣凡百種種極致精巧眉髮悉具布
B15n0088_p0707a20║砌周遍井栱疊起皆青碧穹覆如華蓋列牖設篝燈
B15n0088_p0707a21║處若蝸殼宛轉一竅穿出門至絕級亦洞敞首不低
B15n0088_p0707a22║縮出欄檻外則心神惶怖不能久佇四顧羣山大江
B15n0088_p0707a23║關阻旁達無遠不在近觀宮城廨舍陸衢水道民居
B15n0088_p0707a24║巷市人物往來動息罔不畢見飛鳥流雲常俯視在
B15n0088_p0707a25║下矣
B15n0088_p0707a26║舍利塔記崔鵬
B15n0088_p0707a27║式觀元始眇覿元風夏巢冬穴之時茹毛飲血之世
B15n0088_p0707b01║一寒一暑一陰一陽其道雖分萬彙猶塞逮乎伏羲
B15n0088_p0707b02║氏之王天下也始畫八卦造書契由是文籍生焉然
B15n0088_p0707b03║後歷堯舜至周孔由是釋像興焉及乎東被大漢尤
B15n0088_p0707b04║加崇飾按牟子云佛生天竺假形王家即其生也又
B15n0088_p0707b05║云佛衣雙樹脫三金沙即其滅也然雖示生滅之相
B15n0088_p0707b06║詎加恍忽之道物理葢不可盡也若夫舍利者即金
B15n0088_p0707b07║仙之遺骨堅剛不壞變化自然西天敬之立為塔廟
B15n0088_p0707b08║昔育王見而不信吳王修以効虔迤邐南移年代頗
B15n0088_p0707b09║久大哉寂滅之理豈一魯男子以探其好焉余素不
B15n0088_p0707b10║畱心略為敘事故經云若能起塔供養皆獲福田此
B15n0088_p0707b11║乃聖教所談事豈虛謬固知為善者天報以福為非
B15n0088_p0707b12║者天報以殃雖則元妙難求而實精專可驗光福寺
B15n0088_p0707b13║者即梁九真太守顧氏之家山也士有惡嫌塵網種
B15n0088_p0707b14║植善根遂捨林泉建茲佛剎立寺之始其由此焉斯
B15n0088_p0707b15║地之銀闕移來洪波架出碧岫孤聳青天下臨境繞
B15n0088_p0707b16║洞庭勢控吳苑上止斗牛之宿旁連泰伯之墟何必
B15n0088_p0707b17║鼇負蓬萊蛇蟠崐閬歇樵翁於片石臥禪子於幽林
B15n0088_p0707b18║草樹麗而攢花杉蘿深而蔽日長松古柏緣情無塵
B15n0088_p0707b19║世之機遠岫平湖舉目入畫屏之色其僧自相謂曰
B15n0088_p0707b20║此之靈境爰有上方方以建立亭臺而莊嚴廟塔既
B15n0088_p0707b21║而不日不月其功就焉斯塔也梁大同之中建矣唐
B15n0088_p0707b22║會昌之末毀焉興廢之由是其一也然則其址雖在
B15n0088_p0707b23║而乃烟蘿以荒於時咸通困敦歲天子明睿四方清
B15n0088_p0707b24║平野人入朝賢士出世而我吳郡云之一也鸞鳳異
B15n0088_p0707b25║態龍虎殊姿嘯傲誰同孤高自得霜雪徒侵碧色松
B15n0088_p0707b26║塵埃難染白光壁嚴陵臥時國乏賢良鄭均間時位
B15n0088_p0707b27║齊卿相魚腸之劍利斷鯨鯢龍頷之珠光浮日月燒
B15n0088_p0707c01║金屑玉閒邀蓬島之仙釣月歌風隱笑武陵之客公
B15n0088_p0707c02║不惟優游儒籍然亦深奧空門故儒則素王間生于
B15n0088_p0707c03║釋乃金仙謫下則知人情難及智用全殊每登山而
B15n0088_p0707c04║躊躕因驚塔之荒毀是斯塔之將興也一則合天中
B15n0088_p0707c05║后聖德遐被慈心溥施行是日之堯風徵當時之漢
B15n0088_p0707c06║夢於是三寶起跡十方皈心布金祇園圖像花界今
B15n0088_p0707c07║者又塵清域外鏡朗天衢金柯開鼇背之花寶位竭
B15n0088_p0707c08║銀河之浪玉潢丹甑坐分瑞應之符樵子漁翁眠唱
B15n0088_p0707c09║太平之曲邇乃遇公道窮生滅心達苦空信塵劫之
B15n0088_p0707c10║迷途悟法門之了性追我家之舊迹再葺蓮花護我
B15n0088_p0707c11║佛之真身重修寶塔然後增基表剎薙草開林剪荊
B15n0088_p0707c12║棘而雲平列松杉而洞出時維三月節屬九春鸎吟
B15n0088_p0707c13║風而千般草垂巖而萬種建金棺而心動羅寶蓋而
B15n0088_p0707c14║雲陰緇徒具瞻士俗咸悅芙蓉座上飄三界之異香
B15n0088_p0707c15║薝蔔園中沛一天之法雨是時也祥雲結綵氛氳於
B15n0088_p0707c16║行道之壇慧日澄華炤耀於然燈之位公乃覩相生
B15n0088_p0707c17║善至誠感神遂發善心爰命匠者於是依憑氣象結
B15n0088_p0707c18║構規模初標覆簣之蹤漸著凌雲之勢亦有飛閣周
B15n0088_p0707c19║繞廻廊接連石工呈奇巧之才梓匠設雕鏤之妙壯
B15n0088_p0707c20║觀而龍蹲虎踞巍峨而仙掌蓮峰繡柱矻而星攢雕
B15n0088_p0707c21║梁赩而虹指掩映而初蜃吐崚層而大鵬飛不踰一
B15n0088_p0707c22║年事就工畢斯狀也險體千仞高標七層疑干青霄
B15n0088_p0707c23║又若神助上穿星漢下壓雲根豈劍閣之能齊比鑪
B15n0088_p0707c24║峰而尚峻鶴歸天兮一駐雲收霽兮半開發郢客之
B15n0088_p0707c25║詩情壯吳宮之地勢金輪縹緲亞日月以高明鴈像
B15n0088_p0707c26║參差拂虹霓而若動偉哉塔之美也其功杳莫繼焉
B15n0088_p0707c27║至若遊人訪景淑女尋春入幽徑而攀蘿步晴崖而
B15n0088_p0708a01║拾翠巢鳥映葉嵐煙惹衣苔鋪石而霞斑花映峰而
B15n0088_p0708a02║綺合高瞻闤闠千家之臺榭龜文迥瞰林巒四面之
B15n0088_p0708a03║波濤練色其乃金飈屆節銀露催寒何用悲秋正堪
B15n0088_p0708a04║憑檻天朗而雲霞弄錦風高而松篠張琴蒹葭之浦
B15n0088_p0708a05║上漁歌蒲蓼之汀邊鴈影疊浪裁古人之素羣山闢
B15n0088_p0708a06║少婦之眉開謝客之愁襟抒体公之佳味松間疎磬
B15n0088_p0708a07║伴高鳥而飛來湖上輕烟映孤帆而掠去斯塔也非
B15n0088_p0708a08║公不能建矣斯景也非公不能剏焉時有句當僧道
B15n0088_p0708a09║居文瓚崇建寺皆以高空皎月深谷奇松挂衣錫而
B15n0088_p0708a10║雲閒臥煙霞而鶴瘦真宗真理金言積於情田無垢
B15n0088_p0708a11║無塵玉蓮生於佛土且小人識比求劍材非利錐焚
B15n0088_p0708a12║香雖效其不廻壁角嘗慙於未達辛苦十載每思蚊
B15n0088_p0708a13║夢之徵搏躍九衢頗有龍門之志曾勞閉戶何啻仲
B15n0088_p0708a14║舒之三年誰念無家更甚相如之四壁惟公不揣質
B15n0088_p0708a15║微詞陋命作斯文操觚長吟永日忘輟何以著公之
B15n0088_p0708a16║美大播芳風詞曰皇唐之世運變千秋產公之才當
B15n0088_p0708a17║代風流荊聶之氣金張之儔但樂風月不干王侯英
B15n0088_p0708a18║明少年卓犖公子傲貴忘榮時人鶚視洞天竺黃春
B15n0088_p0708a19║風不起金谷花開玉堂攜妓南山積石北溟揚波紀
B15n0088_p0708a20║公之德未足為多
B15n0088_p0708a21║北寺重修九級浮圖記略王世貞
B15n0088_p0708a22║原夫窣堵波之昉肇也如來示寂雙樹之間闍維不
B15n0088_p0708a23║燼皆成舍利上而帝釋梵天下至拘尸摩揭咸構層
B15n0088_p0708a24║剎以示瞻依爰及弟子鶖眼慶喜之倫雖等級小殊
B15n0088_p0708a25║而供養臚次漢明之季摩騰標幟於洛陽孫氏之初
B15n0088_p0708a26║康會著祥於江左古語所述經來白馬教盛赤鳥殆
B15n0088_p0708a27║非虛也當是時孫之乳母陳氏有宅於吳城坎隅擬
B15n0088_p0708b01║捨為寺而仲謀大捐國帑以成厥功後僧正慧者別
B15n0088_p0708b02║創窣堵波十一層於殿右迨千餘載而不戒於火宋
B15n0088_p0708b03║元豐中合謀新之改而為九蓋緒成感舍利之瑞學
B15n0088_p0708b04║士蘇軾以所藏古銅龜奉之而為之志自是稱壯觀
B15n0088_p0708b05║者數十年未幾復燼紹興末頭陀大圓復一新之垂
B15n0088_p0708b06║四百年復不戒於火萬曆初將鼎新之而貲用不繼
B15n0088_p0708b07║有山僧性月者慨然請任其役甫樹架而工師驕焉
B15n0088_p0708b08║故昂其直以相要適遊僧曰如金者自伏牛來遶塔
B15n0088_p0708b09║頂禮而歎性月故識之讙曰事濟矣請一切受署如
B15n0088_p0708b10║金初無所難易架構之工十未二三即挺身木杪指
B15n0088_p0708b11║揮羣役少間即為廣說因果辨辭泉湧或㦸雙肘或
B15n0088_p0708b12║趐一足猿跂鳥掛踔厲若飛嘗一傾滑而墜眾謂立
B15n0088_p0708b13║糜碎矣去地丈許蹔騰而上尋理舊談面不改色乃
B15n0088_p0708b14║共咋指以為神人檀施雲集如金復手自料理分功
B15n0088_p0708b15║役作往往兼數人凡九閱歲而始成雖九級之尊母
B15n0088_p0708b16║改舊觀而壯麗奓鉅儼然若攬化人之祛而造天中
B15n0088_p0708b17║矣如金又能賈其餘力化造能仁丈六金像及圓通
B15n0088_p0708b18║妙相慈氏應身種種悉備自是不能以其名隱而漕
B15n0088_p0708b19║使者符攝俾主寶應湖隄緣如金意難之業已不可
B15n0088_p0708b20║止遂示微疾而逝其徒之住持茲剎者追感無已俾
B15n0088_p0708b21║世貞記其略於堅珉諸公又言郡以雄聞天下其勢
B15n0088_p0708b22║盤紆若龍茲窣堵波實為之尾前者災民為之謠曰
B15n0088_p0708b23║龍無尾雨不起今茲大有利哉則非世貞所與知也
B15n0088_p0708b24║澄照禪院塔院記屠隆
B15n0088_p0708b25║余嘗與袁長史福徵沈徵君明臣莫太學雲卿馮吉
B15n0088_p0708b26║士夢禎登泖塔坐藏經閣憑闌矚眺四面煙水迥絕
B15n0088_p0708b27║大士浮圖巋然矗立煙雲空翠間洪濤衝擊日夜撼
B15n0088_p0708c01║其下川魚沙鳥芙蕖菱芡參差歷落鐘磬之音泠泠
B15n0088_p0708c02║然與波浪相答少頃斷虹蜿蜒挂木杪日氣霞彩下
B15n0088_p0708c03║射波心殿閣廻映閃爍陡作黃金相又頃之月出東
B15n0088_p0708c04║嶺波平如鏡流光蕩漾直似浮金剎舍余心灑焉樂
B15n0088_p0708c05║之時與諸君各賦詩紀游葢幽峭空曠離塵絕世足
B15n0088_p0708c06║資高流棲遯詞人登覽洵山川之最勝處也
B15n0088_p0708c07║浮梁縣文昌庵塔記黃龍光
B15n0088_p0708c08║邑西北五里環山截澗水東南流達於河山以外澗
B15n0088_p0708c09║順流抵河反張而駛一山綰其小口且低形家言塔
B15n0088_p0708c10║之可佐地利邑錢侯下車父老以為請謙讓未遑也
B15n0088_p0708c11║明年境內大治邑弟子員請曰學宮背乾面巽是山
B15n0088_p0708c12║庚辛二水之所會也塔之於人文利侯曰惟父老亦
B15n0088_p0708c13║以為利顧費安出工安集事安終民安所得無擾其
B15n0088_p0708c14║為我悉著其便於是父老子弟旅進曰某等念此久
B15n0088_p0708c15║矣以侯重勞民未得所請幸而得請其敢勤執事以
B15n0088_p0708c16║動有眾浮圖佛事也使僧募其樂輸者不旬日得八
B15n0088_p0708c17║百金乃下令曰甎石土木之費視民間轉運工匠之
B15n0088_p0708c18║費視雇役父老主之出入稽核視公帑父老子弟共
B15n0088_p0708c19║主之又令曰役無淹時淹時者費工無冗食冗食者
B15n0088_p0708c20║偷去費與偷事有終矣遂捐俸經始躬視畚築時戊
B15n0088_p0708c21║申正月十九日也是日狩人得一虎以獻侯喜曰此
B15n0088_p0708c22║文蟲也應在多士民樂趨者倍於他役以己酉春三
B15n0088_p0708c23║月竣工葢為時一週云會侯擢比部去使不佞紀其
B15n0088_p0708c24║事不佞聞之長民者悅以使民民忘其勞故古者凡
B15n0088_p0708c25║有興作不時則譏不地則譏蓋其慎如此浮故有塔
B15n0088_p0708c26║治前廢不可修者垂二百年侯一創而告成者且不
B15n0088_p0708c27║日夫民不能無懼於非常而侯使民晏如慮始一何
B15n0088_p0709a01║奇也說者曰浮浹歲被水道殣相望董而鳩之無使
B15n0088_p0709a02║四方可謂曰時彈丸一嶼據勝江中在邑邑重在學
B15n0088_p0709a03║學重可謂曰地然侯先是嘗條建倉廒會省矣乃今
B15n0088_p0709a04║三歲之中再興千金之役民登眺憑臨鼓舞歌咏而
B15n0088_p0709a05║不知所自非愉悅疇能若是夫地以福民時以因地
B15n0088_p0709a06║地載時而出之之謂德德綏民而終之之謂義父母
B15n0088_p0709a07║之勞也民何力之有抑是工方半主爵者以侯調廬
B15n0088_p0709a08║陵請眾嗷嗷將中廢天子終以侯予浮使終斯塔以
B15n0088_p0709a09║患浮民君之賜也吾儕小人之福也願父老子弟母
B15n0088_p0709a10║忘斯役眾皆曰諾子稱盛美必歸之親孝之屬也在
B15n0088_p0709a11║勞不遺其君忠之屬也人情登高望遠則屬有所思
B15n0088_p0709a12║矧登斯塔其敢忘天子君候之大賜余曰幸甚夫忠
B15n0088_p0709a13║孝德之基而邦之殿也若等苟無忘斯言得侯利民
B15n0088_p0709a14║至意於形象言外矣侯為政廉明寬簡好為民興除
B15n0088_p0709a15║具特祠碑中爵里姓氏及塔高廣具豫章相公張位
B15n0088_p0709a16║碑中塔右為報功祠左為萃勝堂環庵塔山界東南
B15n0088_p0709a17║至河澗西北至田具碑陰
B15n0088_p0709a18║
B15n0088_p0709a19║塔部藝文三（詩）
B15n0088_p0709a20║望同泰寺浮圖梁簡文帝
B15n0088_p0709a21║遙看宮佛圖帶璧復垂珠銀燭踰漢汝寶鐸邁昆吾
B15n0088_p0709a22║日起光芒散風吹宮徵殊露落盤恆滿桐生鳳不雛
B15n0088_p0709a23║飛幡雜晚虹書鳥狎晨鳧梵世凌空下應真蔽景趨
B15n0088_p0709a24║帝馬咸千轡天衣盡六銖意樂開長表多寶現金軀
B15n0088_p0709a25║能令苦海渡復使慢山踰願能同四忍長當出九居
B15n0088_p0709a26║夜望浮圖上相輪絕句同前
B15n0088_p0709a27║光中辨垂鳳霧裏見飛鸞定用方諸水持添承露盤
B15n0088_p0709b01║奉和梁簡文帝同泰寺浮圖北周庚信
B15n0088_p0709b02║岧岧凌太清照殿比東京長影臨雙闕高層出九城
B15n0088_p0709b03║栱積行雲礙幡搖度鳥驚鳳飛如始泊蓮合似初生
B15n0088_p0709b04║輪重疑月滿鐸韻擬鸞聲畫水流全住圖雲色半輕
B15n0088_p0709b05║露晚盤猶滴珠朝火更明雖連傳望苑還接銀沙城
B15n0088_p0709b06║天香下桂殿仙梵入伊笙庶聞八解樂方遣六塵情
B15n0088_p0709b07║和從駕登雲居寺塔前人
B15n0088_p0709b08║重巒千仞塔危磴九層臺石闕恆逆上山梁乍斗迴
B15n0088_p0709b09║階下雲峰出牕前風洞開隔嶺鐘聲度中天梵響來
B15n0088_p0709b10║平時欣侍從於此蹔徘徊
B15n0088_p0709b11║奉和九月九日登慈恩寺浮圖應制
B15n0088_p0709b12║唐宋之問
B15n0088_p0709b13║鳳剎侵雲半虹旌倚日邊散花多寶塔張樂布金田
B15n0088_p0709b14║時菊芳仙醞秋蘭動睿篇香街稍欲晚清蹕扈歸天
B15n0088_p0709b15║閏九月九日幸總持寺登浮圖應制
B15n0088_p0709b16║李嶠
B15n0088_p0709b17║閏節開重九宸遊下大千花寒仍薦菊座晚更披蓮
B15n0088_p0709b18║剎鳳迴雕輦幡虹間綵旃還將西梵曲助入南薰絃
B15n0088_p0709b19║奉和九月九日登慈恩寺浮圖應制
B15n0088_p0709b20║李適
B15n0088_p0709b21║鳳輦承朝霽鸚林對晚秋天文貝葉寫聖澤菊花浮
B15n0088_p0709b22║塔似神功造龕疑佛影畱幸陪清漢蹕欣奉淨居遊
B15n0088_p0709b23║四月八日題七級駱賓王
B15n0088_p0709b24║化城分鳥堞香閣俯龍川複棟侵黃道重簷架紫烟
B15n0088_p0709b25║銘書非晉代壁畵是梁年霸略今何在王宮尚巋然
B15n0088_p0709b26║二帝曾遊聖三卿是偶賢因茲遊勝侶超彼託良緣
B15n0088_p0709b27║我出有為界君登非想天悠悠青曠裏蕩蕩白雲前
B15n0088_p0709c01║今日經行處曲音號蓋煙
B15n0088_p0709c02║前題沈佺期
B15n0088_p0709c03║肅肅蓮花界熒熒貝葉宮金人來夢裏白馬出城中
B15n0088_p0709c04║湧塔初從地焚香欲遍空天歌應春籥非是為春風
B15n0088_p0709c05║奉和九月九日登慈恩寺浮圖應制
B15n0088_p0709c06║趙彥昭
B15n0088_p0709c07║出豫乘秋節登高陟梵宮皇心滿塵界佛迹現虛空
B15n0088_p0709c08║日月宜長壽人天得大通喜聞題寶偈受記莫由同
B15n0088_p0709c09║前題楊庶
B15n0088_p0709c10║萬乘臨真境重陽眺遠空慈雲浮鴈塔定水暎龍宮
B15n0088_p0709c11║寶鐸含颷響仙輪帶日紅天文將瑞色輝煥滿寰中
B15n0088_p0709c12║前題李迥秀
B15n0088_p0709c13║沙界人王塔金繩梵帝遊言從祇樹賞行翫菊叢秋
B15n0088_p0709c14║御酒調甘露天花拂綵旒堯年將佛日同此慶時休
B15n0088_p0709c15║前題李恆
B15n0088_p0709c16║寶地臨丹掖香臺瞰碧雲關山天外出城闕樹中分
B15n0088_p0709c17║睿藻蘭英秀仙杯菊藥薰願將今日樂長奉聖明君
B15n0088_p0709c18║香積寺禮拜萬廻平等二聖僧塔
B15n0088_p0709c19║王昌齡
B15n0088_p0709c20║真無御化來借有乘化歸如彼雙塔內孰能知是非
B15n0088_p0709c21║愚也駭蒼生聖哉為帝師當為時世出不由天地資
B15n0088_p0709c22║萬廻主此方平等性無違今我一禮心億刧同不移
B15n0088_p0709c23║肅肅松柏下諸天來有時
B15n0088_p0709c24║同諸公登慈恩寺浮圖高適
B15n0088_p0709c25║香界泯羣有浮圖豈諸相登臨駭孤高披拂欣大壯
B15n0088_p0709c26║言是羽翼生迥出虛空上頓疑身世別乃覺形神王
B15n0088_p0709c27║宮闕皆戶前山河盡簷向秋風昨夜至泰塞多清曠
B15n0088_p0710a01║千里何蒼蒼五陵鬱相望盛時慚阮步末宦知周防
B15n0088_p0710a02║輪効獨無因斯焉可遊放
B15n0088_p0710a03║登廣陵棲靈寺塔前人
B15n0088_p0710a04║淮南富登臨茲塔信奇最直上造雲族憑虛納天籟
B15n0088_p0710a05║迥然碧海西獨立飛鳥外始知高興盡適與賞心會
B15n0088_p0710a06║連山黯吳門喬木吞楚塞城池滿牕下物象歸掌內
B15n0088_p0710a07║遠思駐江帆暮時結春靄軒車疑蠢動造化資大塊
B15n0088_p0710a08║何必了無身然後知所退
B15n0088_p0710a09║登揚州棲靈寺塔劉長卿
B15n0088_p0710a10║北塔凌空虛雄觀壓川澤亭亭楚雲外千里看不隔
B15n0088_p0710a11║遙對黃金臺浮暉亂相射盤梯接元氣半壁棲夜魄
B15n0088_p0710a12║稍登諸劫盡若騁排霄翮向是滄洲人已為青雲客
B15n0088_p0710a13║雨飛千栱霽日落萬家夕鳥處高却低天涯遠如迫
B15n0088_p0710a14║江流入空翠海嶠見微碧向暮期下來誰堪復行役
B15n0088_p0710a15║登總持寺浮圖孟浩然
B15n0088_p0710a16║半空躋寶塔晴望盡京華竹遶渭川徧山連上苑斜
B15n0088_p0710a17║四門開帝宅阡陌俯人家累刧從初地為童憶聚沙
B15n0088_p0710a18║一窺功德見彌益道心加坐覺諸天近空香送落花
B15n0088_p0710a19║秋日登揚州西靈塔李白
B15n0088_p0710a20║寶塔凌蒼蒼登攀覽四荒頂高元氣合標出海雲長
B15n0088_p0710a21║萬象分空界三天接畵梁水搖金剎影日動火珠光
B15n0088_p0710a22║鳥拂瓊簾度霞連繡栱張目隨征路斷心逐去帆揚
B15n0088_p0710a23║露浴梧楸白霜催橘柚黃玉毫如可見如此照迷方
B15n0088_p0710a24║與高適薛據登慈恩寺浮圖岑參
B15n0088_p0710a25║塔勢如湧出孤高聳天宮登臨出世界磴道盤虛空
B15n0088_p0710a26║突兀壓神州崢嶸如鬼工四角礙白日七層摩蒼穹
B15n0088_p0710a27║下窺指高鳥俯聽聞驚風連山若波濤奔湊似朝東
B15n0088_p0710b01║青槐夾馳道宮館何玲瓏秋色從西來蒼然滿關中
B15n0088_p0710b02║五陵北原上萬古青濛濛淨理了可悟勝因夙所宗
B15n0088_p0710b03║誓將挂冠去覺道資無窮
B15n0088_p0710b04║登千福寺楚金禪師法華院多寶塔
B15n0088_p0710b05║前人
B15n0088_p0710b06║多寶滅已久蓮華付吾師寶塔凌太空忽如湧出時
B15n0088_p0710b07║數年功不成一志堅自持明皇親夢見世人今始知
B15n0088_p0710b08║千家獻黃金萬匠磨琉璃既空泰山木亦罄天府貲
B15n0088_p0710b09║焚香如雲屯幡蓋珊珊垂悉窣神繞護眾魔不敢窺
B15n0088_p0710b10║作禮覩靈境焚香方證疑庶割區中緣脫身恆在茲
B15n0088_p0710b11║同諸公登慈恩寺塔（自注云時高適薛據先有此作）
B15n0088_p0710b12║杜甫
B15n0088_p0710b13║高標跨蒼穹烈風無時休自非曠士懷登茲翻百憂
B15n0088_p0710b14║方知象教力足可追冥搜仰穿龍蛇窟始出枝撐幽
B15n0088_p0710b15║七星在北戶河漢聲西流義和鞭白日少昊行清秋
B15n0088_p0710b16║秦山忽破碎涇渭不可求俯視但一氣焉能辨皇州
B15n0088_p0710b17║回首叫虞舜蒼悟雲正愁惜哉瑤池飲日晏崐崘丘
B15n0088_p0710b18║黃鵠去不息哀鳴何所投君看隨陽鴈各有稻梁謀
B15n0088_p0710b19║登棲靈寺塔蔣渙
B15n0088_p0710b20║三休尋磴道九折步雲霓瀍澗臨江北郊原極海西
B15n0088_p0710b21║沙平瓜步出樹遠綠楊低南指晴天外青峰是會稽
B15n0088_p0710b22║登西靈塔陳潤
B15n0088_p0710b23║塔廟出招提登臨碧海西不知人意遠漸覺鳥飛低
B15n0088_p0710b24║稍與雲霞近如將日月齊遷喬未得意徒欲躡雲梯
B15n0088_p0710b25║早秋登慈恩寺塔歐陽詹
B15n0088_p0710b26║寶塔過千仞登臨盡四維毫端分馬頰墨點辨蛾眉
B15n0088_p0710b27║地迥風彌緊天長日久遲因高欲有賦遠意慘生悲
B15n0088_p0710c01║奧夢得同登棲靈塔白居易
B15n0088_p0710c02║半月悠悠在廣陵何樓何塔不同登共憐筋力猶堪
B15n0088_p0710c03║在上到棲靈第九層
B15n0088_p0710c04║登長安慈恩寺塔盧宗回
B15n0088_p0710c05║東方曉日上翔鸞西轉蒼龍拂露盤渭水寒光搖藻
B15n0088_p0710c06║井玉峰晴色上朱闌九重宮闕參差見百二山河表
B15n0088_p0710c07║裏觀暫輟去蓬悲不定一凭金界望長安
B15n0088_p0710c08║題鴈塔許玫
B15n0088_p0710c09║寶輪金地壓人寰獨坐蒼冥啟玉關北嶺風煙開魏
B15n0088_p0710c10║闕南軒氣象鎮商山灞陵車馬垂楊裏京國城池落
B15n0088_p0710c11║照間暫放塵心遊物外六街鐘鼓又催還
B15n0088_p0710c12║題華嚴寺木塔張泌
B15n0088_p0710c13║六街晴色動秋光雨霽憑高只易傷一曲晚煙浮渭
B15n0088_p0710c14║水半橋斜日照咸陽休將世路悲塵事莫指雲山認
B15n0088_p0710c15║故鄉回首漢宮樓閣暮數聲鐘鼓自微茫
B15n0088_p0710c16║題慈恩寺浮圖章八元
B15n0088_p0710c17║十層突兀在虛空四十門開面面風却怪鳥飛平地
B15n0088_p0710c18║上自驚人語半天中廻梯暗踏如穿洞絕頂初攀似
B15n0088_p0710c19║出籠落日鳳城佳氣合滿城春樹雨濛濛
B15n0088_p0710c20║福州開元寺塔周朴
B15n0088_p0710c21║開元寺裏七重塔遙對方山影擬齊雜俗人看離世
B15n0088_p0710c22║界孤高僧上覺天低惟堪片片紫霞暎不與濛濛白
B15n0088_p0710c23║霧迷心若無私羅漢在參差免向日虹西
B15n0088_p0710c24║登慈恩寺塔張喬
B15n0088_p0710c25║牕戶響層風清凉碧落中世人來往別煙景古今同
B15n0088_p0710c26║列岫橫秦斷長河極塞空斜陽越鄉思天未見歸鴻
B15n0088_p0710c27║元日登安福寺塔宋田况
B15n0088_p0711a01║歲曆起新元錦里春意早詰旦會朋寀群遊僕騶導
B15n0088_p0711a02║像塔倚中霄翬檐結重橑隨俗縱危步超若薄清昊
B15n0088_p0711a03║千里如指掌萬象可窮討野闊山勢迥寒餘林色老
B15n0088_p0711a04║遨賞空閭巷朅來喧穉耄人物事都閑車馬擁行道
B15n0088_p0711a05║顧茲懽娛俗良慰羈遠抱第憂民政疎無庸答宸造
B15n0088_p0711a06║薦佛塔聯句蘇舜欽
B15n0088_p0711a07║湧甓皇都壯（才翁）盤基紫宇雄山河供遠目（玉緯）簷戶發
B15n0088_p0711a08║高風梯險三休上（子美）輪開一氣中門當谷子午（才翁）影
B15n0088_p0711a09║落陌西東韻鐸翻天籟（玉緯）危觚駐夕紅側聆悲下俗
B15n0088_p0711a10║（子美）仰面識長空絕若神擠至（才翁）深疑壑暗通人寰如
B15n0088_p0711a11║蟻垤（玉緯）身世甚秋蓬歎息興亡地（子美）沈吟製作工清
B15n0088_p0711a12║思抱明月狂欲把飛鴻去矣登臨興（才翁）巍乎造化功
B15n0088_p0711a13║凉襟當爽塏幽意入鴻濛頭角峰如揖（玉緯）丹青樹不
B15n0088_p0711a14║同城郛回迤邐閣殿失穹窿可使孤懷放（子美）胡為萬
B15n0088_p0711a15║恨終何當得壯士提取出塵籠（才翁）
B15n0088_p0711a16║登寶公塔王安石
B15n0088_p0711a17║倦童疲馬放松門自把長笻倚石根江月轉空為白
B15n0088_p0711a18║晝嶺雲分暝與黃昏鼠搖岑寂聲隨起鵶矯荒寒影
B15n0088_p0711a19║對翻當此不知誰客主道人忘我我忘言
B15n0088_p0711a20║登泖塔題沈遼
B15n0088_p0711a21║乘月上浮圖還見羣山影金焦是耶非一點漁燈冷
B15n0088_p0711a22║雙渡塔李彌遜
B15n0088_p0711a23║青山轉路頭白塔枕山肋錫飛歸上方杯渡空塵跡
B15n0088_p0711a24║真源不可取香火供晨夕客至亦忘言荒庭秋草積
B15n0088_p0711a25║塔燈岳珂
B15n0088_p0711a26║中天半倚寥泬大帝高居鬱蕭已訝流鈴擲火還疑
B15n0088_p0711a27║絳節來朝
B15n0088_p0711b01║寶公塔曾極
B15n0088_p0711b02║六帝園林墮劫灰獨餘靈骨葬崔嵬行人指點雲間
B15n0088_p0711b03║鶴喚得齊梁一夢回
B15n0088_p0711b04║舍利塔金王庭筠
B15n0088_p0711b05║蒼山亭亭如覆盎佛塔東西屹相向林頭朝日射重
B15n0088_p0711b06║簷黃金丹砂[暘-勿+((傘-(企-止))-┬+(一/ㄎ))]生晃中華此塔第十五圖記所傳知
B15n0088_p0711b07║不妄智慧薰成舍利羅夜半奇芒時一放想見當時
B15n0088_p0711b08║阿育王麾叱神工鞭鬼匠雲車瘴海挽炎沙沙底黃
B15n0088_p0711b09║腸三萬丈石排方面蔑石叚鐵錮瘦中腰鼓樣功夫
B15n0088_p0711b10║精密業長久位置尊嚴氣高張地皮浮水膚寸許旱
B15n0088_p0711b11║溢與之俱下上崧山歸山夏秋雨雨潦從衡歲相盪
B15n0088_p0711b12║天龍圍護夜叉守終刧不敢生波浪塔前樹秀老不
B15n0088_p0711b13║死樹下水流多益壯再拜初嘗一勺甘洗我三生煩
B15n0088_p0711b14║惱障
B15n0088_p0711b15║太原古城惠明寺塔秋望元德明
B15n0088_p0711b16║西山萬古壯陪京一日汾流入廢城浩浩市聲爭曉
B15n0088_p0711b17║集畇畇原隰但秋耕晉公老去詩仍在越石兦來恨
B15n0088_p0711b18║未平千尺浮圖暮煙底瓦盆濁酒為誰傾
B15n0088_p0711b19║同陳太傅諸公登六和塔元白珽
B15n0088_p0711b20║龍山古化城浮圖峙其巔開殿生妙香金碧森貝筵
B15n0088_p0711b21║應真儼若生倒飛青金蓮頭陀紺林叢導找丹梯緣
B15n0088_p0711b22║初猶藉佛日閟境倏已元回頭失誰何叫嘯衣相牽
B15n0088_p0711b23║且復忍須臾當見快意天嬌兒詫先登網戶相鉤連
B15n0088_p0711b24║炯若蟻在珠九曲隨盤旋爛爛滄海開落落雲氣懸
B15n0088_p0711b25║羣峰可俯拾背閱黃鶴騫奇觀興懦夫便欲凌飛仙
B15n0088_p0711b26║絕頂按坤維始見南紀偏神京渺何許王氣須停躔
B15n0088_p0711b27║車舟集百蠻島嶼通人烟一為帝王州氣壓三大千
B15n0088_p0711c01║剛風灑毛髮鐸語空蟬聯紅紅杏花園媿乏慈恩篇
B15n0088_p0711c02║龍峰孤塔柳貫
B15n0088_p0711c03║兩環日月似飛梭鰲背稜稜窣堵波朱鳥前頭森贔
B15n0088_p0711c04║屭蒼龍左角見嵯峨玉函舍利朝光現珠斗闌干午
B15n0088_p0711c05║影過浩刧浮雲開萬象寶華雜還散芬陀
B15n0088_p0711c06║偕猶溪諸公同遊青原山謁七祖塔步韻
B15n0088_p0711c07║陳泰
B15n0088_p0711c08║夢裏青原四十年六朝來覲塔中仙傳燈有記貝書
B15n0088_p0711c09║在飛錫無聲霜井圓石壁倚雲僧入室飯鐘縈樹鵲
B15n0088_p0711c10║通禪看碑忽悟曹溪旨擬向人間息萬緣
B15n0088_p0711c11║雙塔葛邏祿迺賢
B15n0088_p0711c12║安史開元日千金構塔基世尊寧妄福天道自無私
B15n0088_p0711c13║寶鐸遊絲骨銅輪碧蘚滋停驂指遺迹含憤立多時
B15n0088_p0711c14║賦得慈恩寺塔送李惟中赴西臺侍御
B15n0088_p0711c15║余闕
B15n0088_p0711c16║祇園開塔廟遐瞰盡三秦琱玉裁文陛金銅結綺輪
B15n0088_p0711c17║高標雙闕外流影灞陵津攬轡還登眺題名繼昔人
B15n0088_p0711c18║保俶塔錢惟善
B15n0088_p0711c19║金剎天開畫鐵檐風語鈴野雲秋共白江樹晚逾青
B15n0088_p0711c20║鑿屋巖藏雨黏崕石墜星下看湖上客歌吹正沉冥
B15n0088_p0711c21║泖塔王逢
B15n0088_p0711c22║何年窣堵聳奇觀勢若蛟龍上糾蟠秦縣赭衣淪鬼
B15n0088_p0711c23║國梵家寶藏壓驚湍野瞻雨黑重燈夜天臥空青一
B15n0088_p0711c24║鏡寒欲買扁舟占漁火老緣無力候衡官
B15n0088_p0711c25║塔頂郭鈺
B15n0088_p0711c26║塔頂新晴獨自登畵欄高倚十三層不知眼界高多
B15n0088_p0711c27║少地上行人似凍蠅
B15n0088_p0712a01║寶光廢塔明太祖
B15n0088_p0712a02║寶塔摩青蒼招提歲久荒秋高棲俊隼夜深月影長
B15n0088_p0712a03║寂寂星搖蕩飛霞入棟梁守僧都去盡螢火作燈光
B15n0088_p0712a04║鬼哭思禪度遣經風日張獨有來巢燕呢喃似宣揚
B15n0088_p0712a05║停驂傷古意雲合草頭黃聞說當年盛鐘魚徹上方
B15n0088_p0712a06║惠雲塔程本立
B15n0088_p0712a07║老禪西來兜率宮金曇舍利開芙蓉平地起作寶光
B15n0088_p0712a08║相七級上凌天九重摩泥頂珠現窮碧丹霞掩暎雞
B15n0088_p0712a09║足峰八牕玲瓏懸皎月層欄翠滑扶神龍我欲乘虛
B15n0088_p0712a10║求帝釋雲梯高峻紅塵隔檐鈴停語寂籟泠白鶴飛
B15n0088_p0712a11║下蒼煙夕
B15n0088_p0712a12║報恩寺塔蔡汝楠
B15n0088_p0712a13║寶塔中天構君王奠鎬年皇圖香界合海氣鳳樓懸
B15n0088_p0712a14║萬嶺開江左千門倚日邊南山留作鎮長見法輪圓
B15n0088_p0712a15║登青龍塔沈紹文
B15n0088_p0712a16║崚嶒龍藏俯平臯獨倚空寒攬布袍亂後幾家仍避
B15n0088_p0712a17║地秋來無日不登高晴霞欲散諸峰色極浦新添八
B15n0088_p0712a18║月濤縹緲仙蹤何處是好憑天際聽雲璈
B15n0088_p0712a19║崇教寺塔程式
B15n0088_p0712a20║軒豁前朝寺凌空塔幾層鳥飛驚夜鐸魚躍見春燈
B15n0088_p0712a21║北斗還堪摘南箕或可凭老來無暇步白髮愧閒情