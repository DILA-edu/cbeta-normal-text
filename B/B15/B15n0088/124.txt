B15n0088_p0713a01║欽定古今圖書集成博物彙編神異典
B15n0088_p0713a02║　第一百二十四卷目錄
B15n0088_p0713a03║塔部選句
B15n0088_p0713a04║塔部紀事
B15n0088_p0713a05║塔部雜錄
B15n0088_p0713a06║塔部外編
B15n0088_p0713a07║
B15n0088_p0713a08║
B15n0088_p0713a09║
B15n0088_p0713a10║神異典第一百二十四卷
B15n0088_p0713a11║塔部選句
B15n0088_p0713a12║北齊蕭慤詩塔疑從地湧蓋似積香成
B15n0088_p0713a13║唐宋之間詩塔湧香花地山圍日月天（又）捫蘿登塔
B15n0088_p0713a14║遠刳木取泉遙
B15n0088_p0713a15║沈佺期詩湧塔初從地焚香欲徧空（又）鴈塔丹青古
B15n0088_p0713a16║龍池歲月深
B15n0088_p0713a17║陸海詩一磬竹牕外千燈花塔西
B15n0088_p0713a18║李白詩塔形標海月樓勢出江烟
B15n0088_p0713a19║綦[母-(、/、)+〡]潛詩塔影挂清漢鐘聲和白雲
B15n0088_p0713a20║包佶詩遙禮前朝塔微聞後夜鐘
B15n0088_p0713a21║李伸詩魚扃畫鎖龍宮寶鴈塔高摩慾界金
B15n0088_p0713a22║李洞詩竹裏橋鳴知馬過塔中燈露見鴻飛
B15n0088_p0713a23║宋蘇軾詩忽登最高塔眼界窮大千卞峰照城郭震
B15n0088_p0713a24║澤浮雲天
B15n0088_p0713a25║朱熹詩孤塔向人如有意他年來借一篷篨
B15n0088_p0713a26║真山民詩月出塔無影風來鐸有聲
B15n0088_p0713a27║楊萬里詩孤塔忽從雲外出寺門漸近報儂知（又）老
B15n0088_p0713b01║檜如幢翠接連山茶作塔綠縈纏
B15n0088_p0713b02║元袁桷詩雙塔亭亭透夕陽芭蕉深處碧牕凉（又）露
B15n0088_p0713b03║滴花光珠五采月涵江影塔千層
B15n0088_p0713b04║周伯琦詩五雲古衲層瀾湧百寶浮圖列宿躔
B15n0088_p0713b05║迺賢詩老僧誇塔影稚子斲松根
B15n0088_p0713b06║倪瓚詩去依阿育塔還宿梵王家
B15n0088_p0713b07║黃庚詩鐘聲寒瀑外塔影夕陽中
B15n0088_p0713b08║明程嘉燧詩半江塔影迎帆遠曲巷經聲出院遲
B15n0088_p0713b09║錢希言詩寂寂寺門霜葉裏水禽飛上石浮圖
B15n0088_p0713b10║塔部紀事
B15n0088_p0713b11║佛國記阿難從摩揭國向毗舍離欲般涅槃諸天告
B15n0088_p0713b12║阿闍世王即自嚴駕將士眾追到河上毗舍離諸棃
B15n0088_p0713b13║車聞阿難來亦復來迎俱到河上阿難思惟前則阿
B15n0088_p0713b14║闍世王至恨還則棃車復怨則于河中央入火光三
B15n0088_p0713b15║昧燒身而般泥洹分身作二分一分在一岸邊于是
B15n0088_p0713b16║二王各得半身舍利還歸起塔
B15n0088_p0713b17║佛祖綂紀明帝末平十年摩騰竺法蘭達雒陽十一
B15n0088_p0713b18║年勅城西雍門外立白馬寺十四年帝常幸白馬寺
B15n0088_p0713b19║摩騰進曰寺東何館也帝曰昔有阜夷之復起有光
B15n0088_p0713b20║怪民呼聖塚騰曰昔阿育王藏佛舍利八萬四千塔
B15n0088_p0713b21║震旦之境有十九處此其一也帝大驚即與俱往禮
B15n0088_p0713b22║拜見圓光涌塔上光中有三佛侍衛驩呼指稱萬歲
B15n0088_p0713b23║帝大悅曰不有二大寺焉知大聖遺祐哉乃詔造塔
B15n0088_p0713b24║其上高九層二百尺明年有光見于塔有金色手出
B15n0088_p0713b25║塔頂天香郁然帝駕幸瞻禮光隨步武
B15n0088_p0713b26║高僧傳康僧會其先康居人以吳赤烏十年初達建
B15n0088_p0713b27║業營立茅茨設像行道時吳國以初見沙門覩形未
B15n0088_p0713c01║及其道疑為矯異有司奏曰有彝人入境自稱沙門
B15n0088_p0713c02║容服非恆事應檢察權曰昔漢明夢神號稱為佛彼
B15n0088_p0713c03║之所事豈其遺風邪即召會詰問有何靈驗會曰如
B15n0088_p0713c04║來遷迹忽踰千載遺骨舍利神曜無方昔阿育王起
B15n0088_p0713c05║塔乃八萬四千夫塔寺之興以表遺化也權以為誇
B15n0088_p0713c06║誕乃謂會曰若能得舍利當為造塔如其虛妄國有
B15n0088_p0713c07║常刑會請期七日乃謂其屬曰法之興廢在此一舉
B15n0088_p0713c08║今不志誠後將何及乃共潔齋靜室以銅瓶加几燒
B15n0088_p0713c09║香禮請七日期畢寂然無應求申二七亦復如之權
B15n0088_p0713c10║曰此欺誑將欲加罪會更請三七權又特聽會謂法
B15n0088_p0713c11║屬曰宣尼有言文王既沒文不在茲乎法靈應降而
B15n0088_p0713c12║吾等無感何假王憲當以誓死為期耳三七日暮猶
B15n0088_p0713c13║無所見莫不震懼既入五更忽聞瓶中鏗然有聲會
B15n0088_p0713c14║自往視果獲舍利明旦呈權舉朝集觀五色光炎照
B15n0088_p0713c15║耀瓶上權自手執瓶瀉于銅盤舍利所衝盤即破碎
B15n0088_p0713c16║權大肅然驚起曰希有之瑞也會進而言曰舍利威
B15n0088_p0713c17║神豈直光相而已乃劫燒之火不能焚金剛之杵不
B15n0088_p0713c18║能碎權命令試之會更誓曰法雲方被蒼生仰澤願
B15n0088_p0713c19║更垂神迹以廣示威靈乃置舍利于鐵砧磓上使力
B15n0088_p0713c20║者擊之于是砧磓俱陷舍利無損權大嗟服即為建
B15n0088_p0713c21║塔以始有佛寺故號建初寺因名其地為佛陀里由
B15n0088_p0713c22║是江左大法遂興
B15n0088_p0713c23║晉書佛圖澄傳劉曜攻洛陽石勒將救之其羣下咸
B15n0088_p0713c24║諫以為不可勒以訪澄澄曰相輪鈴音云秀支替戾
B15n0088_p0713c25║岡僕谷劬禿當此羯語也秀支軍也替戾岡出也僕
B15n0088_p0713c26║谷劉曜胡位也劬禿當捉也此言軍出捉得劉曜也
B15n0088_p0713c27║勒甚悅遂赴洛拒曜生擒之
B15n0088_p0714a01║勒死之年天靜無風而塔上一鈴獨鳴澄謂眾曰鈴
B15n0088_p0714a02║音云國有大喪不出今年矣既而勒果死
B15n0088_p0714a03║石宣將殺石韜宣先到寺與澄同坐浮圖一鈴獨鳴
B15n0088_p0714a04║澄謂曰解鈴音乎云胡于洛度宣變色曰是何言與
B15n0088_p0714a05║澄謬曰老胡為道不能山居無言重茵美服豈非洛
B15n0088_p0714a06║度乎石韜後至澄熟視良久韜懼而問澄澄曰怪公
B15n0088_p0714a07║血臭故相視耳後二日宣果遣人害韜于佛寺中
B15n0088_p0714a08║太平御覽後趙尚書張離張良家富事佛起塔佛圖
B15n0088_p0714a09║澄謂曰事佛在于清淨無大慈矜為心檀越雖儀奉
B15n0088_p0714a10║天法而貪恡未已游獵無度積聚不窮方見世之罪
B15n0088_p0714a11║何福報之可希也
B15n0088_p0714a12║謝尚書夢其父曰西南有氣至衝人必死勿當其鋒
B15n0088_p0714a13║家無一全汝宜修福建塔寺可禳之若未暇立寺可
B15n0088_p0714a14║杖頭刻作塔形見有氣來指之可免尚驚懼未及造
B15n0088_p0714a15║塔寺遂刻小塔於杖頭恆置左右後果有異氣遙見
B15n0088_p0714a16║西南從天而下始如車輪稍漸彌大直衝尚家尚以
B15n0088_p0714a17║杖指之氣便迴散闔門獲全氣所經過數里無復孑
B15n0088_p0714a18║遺遂於永和四年捨宅造寺名莊嚴寺
B15n0088_p0714a19║太平廣記宋尚書謝晦為荊州刺使謂塔寺不宜在
B15n0088_p0714a20║城間當移之郭外乃自率部下至新寺門遣隊士八
B15n0088_p0714a21║十持刀斧毀壞浮圖尊像縱橫瓦木傾墜俄而雲霧
B15n0088_p0714a22║暗天風塵勃起晦即怖走隊人驚散莫知所以晦等
B15n0088_p0714a23║夜夢咸見沙門飛騰空中光明顯赫又見二人形悉
B15n0088_p0714a24║丈餘容姿甚偉厲聲嗔曰所行反道尋當自知其後
B15n0088_p0714a25║隊人滿身著癩疾經時而死餘人並犯法就終謝晦
B15n0088_p0714a26║連年患瘠病後因謀叛合家被誅皆非命而卒
B15n0088_p0714a27║梁書扶南國傳高祖改造會稽鄮縣塔開舊塔出舍
B15n0088_p0714b01║利遣光宅寺釋敬脫等四僧及舍人孫照蹔迎還臺
B15n0088_p0714b02║高祖禮拜竟即送還縣入新塔下此縣塔亦是劉薩
B15n0088_p0714b03║何所得也
B15n0088_p0714b04║佛法金湯編梁宣帝諱詧初封岳陽王嘗鎮越州重
B15n0088_p0714b05║修甎木二塔先是沙門曇彥與許詢同造此塔未就
B15n0088_p0714b06║而詢兦至是彥年百二十歲預告門人曰許元度來
B15n0088_p0714b07║也詧至鎮便詣寺訪塔彥出召之曰許元度來何暮
B15n0088_p0714b08║昔日浮圖今如故彥遂以三昧力加之詧即悟前身
B15n0088_p0714b09║為許元度也乃增廣其故宇為母寶林夫人祈福故
B15n0088_p0714b10║號寶林寺
B15n0088_p0714b11║衡岳志陳慧思禪師居光州大蘇山一日師指巖下
B15n0088_p0714b12║曰吾前一生曾此坐禪為賊斷首尋獲枯骨一聚至
B15n0088_p0714b13║西南隅指大石曰吾二生亦曾居此拾髑髏起塔焉
B15n0088_p0714b14║又至蒙密處曰此古寺也吾三生嘗托居此地因指
B15n0088_p0714b15║人掘之果有僧用器皿及殿宇基址指兩石下得遺
B15n0088_p0714b16║骸乃建塔今三生塔是也
B15n0088_p0714b17║魏書釋老志天宮寺皇興中構三級石浮圖榱棟楣
B15n0088_p0714b18║楹上下重級大小皆石高十丈鎮固巧密為京華壯
B15n0088_p0714b19║觀
B15n0088_p0714b20║高祖誕載於時起末寧寺構七級浮圖高三百餘尺
B15n0088_p0714b21║基架博敞為天下第一
B15n0088_p0714b22║崔光傳神龜二年八月靈太后幸永寧寺躬登九層
B15n0088_p0714b23║佛圖光表諫曰伏見親昇上級佇蹕表剎之下祗心
B15n0088_p0714b24║圖構誠為福善聖躬玉趾非所踐陟臣庶恇惶竊謂
B15n0088_p0714b25║未可按禮記為人子者不登高不臨深古賢有言策
B15n0088_p0714b26║畫失於廟堂大人蹶於中野漢書上欲西馳下峻坂
B15n0088_p0714b27║袁盎攬轡停與曰臣聞千金之子不垂堂百金之子
B15n0088_p0714c01║不倚衡如有車敗馬驚奈高廟太后何又云上酎祭
B15n0088_p0714c02║廟出欲御樓船薛廣德免冠頓首曰宜從橋陛下不
B15n0088_p0714c03║聽臣臣以血污車輪樂正子春曾參弟子亦稱至孝
B15n0088_p0714c04║固自謹慎堂基不遇一尺猶有傷足之愧末寧累級
B15n0088_p0714c05║閣道回隘以柔懦之寶體乘至峻之重峭萬一蹉跌
B15n0088_p0714c06║千悔何及禮將祭宗廟必散齋七日致齋三日然後
B15n0088_p0714c07║入祀神明可得而通今雖容像未建已為神明之宅
B15n0088_p0714c08║方加雕繢飾麗丹青人心所祗銳觀滋甚登者既眾
B15n0088_p0714c09║異懷若面縱一人之身恆盡誠潔豈左右臣妾各竭
B15n0088_p0714c10║虔仰不可獨昇必有扈侍懼或忘慎非飲酒茹葷而
B15n0088_p0714c11║已昨風霾暴興紅塵四塞白日晝昏特可驚畏春秋
B15n0088_p0714c12║宋衛陳鄭同日而焚伯姬待姆致焚如之禍去皇興
B15n0088_p0714c13║中青州七級亦號崇壯夜為上火所焚雖梓慎裨竈
B15n0088_p0714c14║之明尚不能逆尅端兆變起倉卒預備不虞天道幽
B15n0088_p0714c15║遠自昔深誠墟墓必哀廟社致敬望塋悽慟入門聳
B15n0088_p0714c16║慄適墓不登隴未有昇陟之事傳云公既視朔遂登
B15n0088_p0714c17║觀臺其下無天地先祖之神故可得而乘也內經寶
B15n0088_p0714c18║塔高華堪室千萬唯盛言香花禮拜豈有登上之義
B15n0088_p0714c19║獨稱三寶階從上而下人天交接兩得相見超世奇
B15n0088_p0714c20║絕莫可而擬恭敬拜跪悉在下級遠存矚眺周見山
B15n0088_p0714c21║河因其所眄增發嬉笑未能級級加虔步步崇慎徒
B15n0088_p0714c22║使京邑士女公私湊集上行下從理勢已然迄于無
B15n0088_p0714c23║窮豈長世競慕一登而可抑斷哉蓋心信為本形敬
B15n0088_p0714c24║乃末恭己正南面者豈月乘峻極旬御層階今經始
B15n0088_p0714c25║既就子來自勸基構已興雕絢漸起紫山華臺即其
B15n0088_p0714c26║宮也伏願息躬親之勞廣風靡之化因立制防班之
B15n0088_p0714c27║條限以遏囂汙永歸清寂下竭肅穆之誠上展瞻仰
B15n0088_p0715a01║之敬勿踐勿履顯固億齡融教闡悟不其溥歟靈太
B15n0088_p0715a02║后不從
B15n0088_p0715a03║洛陽伽藍記綏民里東崇義里內有京兆人杜子休
B15n0088_p0715a04║宅地勢顯敞門臨御道時有隱士趙逸云是晉武時
B15n0088_p0715a05║人晉朝舊事多所記錄正光初來至京師見子休宅
B15n0088_p0715a06║歎息曰此宅中朝時太康寺也時人未信遂問寺之
B15n0088_p0715a07║由緒逸云龍驤將軍王濬平吳之後始立寺本有三
B15n0088_p0715a08║層浮圖用甎為之指子休園中曰此是故處子休掘
B15n0088_p0715a09║而驗之果得甎數十萬兼有石銘云晉太康六年歲
B15n0088_p0715a10║次乙巳九月甲戌朔八日辛巳儀同三司襄陽侯王
B15n0088_p0715a11║濬敬造時園中果菜豐蔚林木扶疎乃服逸言號為
B15n0088_p0715a12║聖人子休遂捨為靈應寺所得之甎還為三層浮圖
B15n0088_p0715a13║光寶寺在西陽門外御道北有三層浮圖一所以石
B15n0088_p0715a14║為基形製甚古畫工雕刻隱士趙逸見而歎曰晉朝
B15n0088_p0715a15║石塔寺今為光寶寺也人問其故逸曰晉朝三十二
B15n0088_p0715a16║寺盡皆埋滅惟有此寺獨存指園中一處曰此是浴
B15n0088_p0715a17║堂前五步應有一井眾僧掘之果得屋及井焉井雖
B15n0088_p0715a18║填塞甎口如初浴堂下猶有石數十枚當時園地平
B15n0088_p0715a19║衍菓菜葱青莫不歎息焉
B15n0088_p0715a20║趙逸至京師步兵校尉李澄問曰太尉府前甎浮圖
B15n0088_p0715a21║形製甚古猶未崩毀未知早晚造逸曰晉義熙十二
B15n0088_p0715a22║年劉裕伐姚泓軍人所作汝南王聞而異之拜為義
B15n0088_p0715a23║父
B15n0088_p0715a24║聞義里有燉煌人宋雲與惠生向西域取經入烏場
B15n0088_p0715a25║國去王城東南山行八日至如來苦行投身餓虎之
B15n0088_p0715a26║處高山巃嵸危岫入雲嘉木靈芝叢生其上林泉婉
B15n0088_p0715a27║麗花綵曜目宋雲與惠生割捨行資于山頂造浮圖
B15n0088_p0715b01║一軀刻石隷書銘魏功德
B15n0088_p0715b02║北齊書琅琊王儼傳儼之未獲罪也鄴北城有白馬
B15n0088_p0715b03║佛塔是石季龍為澄公所作儼將修之巫曰若動此
B15n0088_p0715b04║浮圖北城失主不從破至第二級得白蛇長數丈回
B15n0088_p0715b05║旋失之數旬而敗
B15n0088_p0715b06║佛祖統紀隆化元年詔修鄴都白馬寺佛圖澄所造
B15n0088_p0715b07║塔得舍利三盛以寶瓶廣武王邕置水晶鉢行道祈
B15n0088_p0715b08║請舍利忽浮水面右轉七匝
B15n0088_p0715b09║三寶感通錄益州郭下法成寺沙門道卓有名僧也
B15n0088_p0715b10║大業初雒縣寺塔無人修葺纔有下基卓乃率化四
B15n0088_p0715b11║部造木浮圖莊飾備矣塔為龍護居在西南角井中
B15n0088_p0715b12║時有相現側有三池莫知淺深三龍居之人莫敢臨
B15n0088_p0715b13║視貞觀十三年三龍大鬬雷霆震擊水火交飛久之
B15n0088_p0715b14║乃靜塔如本住人皆拾取龍毛長三尺許黃赤可愛
B15n0088_p0715b15║佛法金湯編宋璟邢州南和人為廣州節度日入曹
B15n0088_p0715b16║溪禮六祖塔誓曰弟子願護大法祈一祥瑞表信言
B15n0088_p0715b17║訖微香襲人甘雨傾注璟忻躍賦詩而去
B15n0088_p0715b18║宋高僧傳釋無畏嘗於本院鑄銅為塔手成模範妙
B15n0088_p0715b19║出人天寺眾以銷冶至廣庭除甚隘慮風至火盛災
B15n0088_p0715b20║延寶坊無畏笑曰無苦自當知也鼓鑄之日果大雪
B15n0088_p0715b21║蔽空靈塔出爐瑞花飄席眾皆稱歎焉
B15n0088_p0715b22║釋惟忠出家法定寺武德中有枯查沿江而至雕作
B15n0088_p0715b23║像首貞觀中竇軌造佛身有僧汎愛樹其浮圖而獲
B15n0088_p0715b24║一巨蟹身足二尺餘是塔頗多靈異人或將酒肉乘
B15n0088_p0715b25║醉詣聖佛前立見災禍忠於天寶中於寺愈加精苦
B15n0088_p0715b26║無何塔為霆震拔其塔心柱出外忽有小木承代之
B15n0088_p0715b27║意眾咸怪之罔測厥由忠乃叩於聖彌勒像告訴天
B15n0088_p0715c01║龍合加畏重何輒震擊奪塔心柱耶是知庶女叫而
B15n0088_p0715c02║雷擊景公臺誠有所感一日迅雷烈風還同前震覆
B15n0088_p0715c03║覩之乃龍神送舊柱安置如故當其易柱陰雲四合
B15n0088_p0715c04║有四神人以身扶翼立與塔齊忠之感物也
B15n0088_p0715c05║釋定光締構寺宇鑄大鐘計赤金萬餘斤爾日鼓籥
B15n0088_p0715c06║飛灰投罏火熾有祥煙兩道自浮圖相輪最高處出
B15n0088_p0715c07║冉冉射上若虹蜺焉萬人引望五色騰凌其塔是阿
B15n0088_p0715c08║育王藏舍利之所太和初南蠻蒙傞顛剽掠入益城
B15n0088_p0715c09║分蠻卒舍於寺內廊廡皆烹炙熏灼僧見奔迸時塔
B15n0088_p0715c10║頂出四道濃煙分穗直上空虛至夜蠻䗺覩此奇異
B15n0088_p0715c11║乃禁止汙穢此塔先在西北四十餘步天寶末長史
B15n0088_p0715c12║章仇兼瓊赴任至劍門見一人長一丈餘持戟當路
B15n0088_p0715c13║兼瓊驚問對曰某是大石寺護塔神故來奉迎且有
B15n0088_p0715c14║少事咨祈大夫也緣大石寺塔在西南未為極善今
B15n0088_p0715c15║請移東北四十二步伏望便掘石此下以鎮舍利兼
B15n0088_p0715c16║瓊曰此易耳遂隱厥形到府數日乃令量其地處先
B15n0088_p0715c17║掘果得巨石其深無際促石匠數十人鏨鑿之至夜
B15n0088_p0715c18║輒填滿遣人潛伺之見有白彘數十以喙推石末塞
B15n0088_p0715c19║之隨以舌舐其堅如銅鐵矣章仇止令勿鑿遂移塔
B15n0088_p0715c20║於今所即金華舊地基也
B15n0088_p0715c21║尚書故實章仇兼瓊鎮蜀日佛寺設大會百戲在庭
B15n0088_p0715c22║有十歲童兒舞于竿杪忽有物狀如雕鶚掠之而去
B15n0088_p0715c23║羣眾大駭因而罷樂後數日其父母見在高塔之上
B15n0088_p0715c24║梯而取之則神如癡久之方語云見如壁畫飛天夜
B15n0088_p0715c25║叉者將入塔中日飼果實飲饌之味亦不知其所自
B15n0088_p0715c26║旬日方精神如初
B15n0088_p0715c27║唐國史補李氏子為千牛與其儕類登慈恩寺塔窮
B15n0088_p0716a01║危極險躍出檻外失身而墜賴腰帶挂釘風搖久而
B15n0088_p0716a02║未落同登者驚倒檻內不能起院僧逕望急呼一寺
B15n0088_p0716a03║皆出以救連衣為繩久乃取之下經宿乃蘇
B15n0088_p0716a04║西陽雜俎靜域寺萬菩薩堂內有寶塔以小金銅塔
B15n0088_p0716a05║數百飾之大曆中將作劉監有子合手出胎七歲念
B15n0088_p0716a06║法華經及卒焚之得舍利數十粒分藏于金銅塔中
B15n0088_p0716a07║大興善寺髮塔有隋朝舍利塔下有記云爰在宮中
B15n0088_p0716a08║興居之所舍利感應前後非一時仁壽元年十二月
B15n0088_p0716a09║八日
B15n0088_p0716a10║京洛寺塔記靖善坊大興善寺不空三藏塔前多老
B15n0088_p0716a11║松歲旱則官伐其枝為龍骨以祈雨蓋三藏役龍意
B15n0088_p0716a12║其樹必有靈也
B15n0088_p0716a13║華嚴院塔下有舍利三斗四升移塔之時僧守行建
B15n0088_p0716a14║道塲出舍利俾士庶覩之唄讚未畢滿地現舍利士
B15n0088_p0716a15║女不敢踐之悉出寺外守公乃造小泥塔及木塔近
B15n0088_p0716a16║十萬枚葬之今尚有數萬存焉
B15n0088_p0716a17║三寶感通錄雍州仙遊寺立塔天降陰雪舍利將下
B15n0088_p0716a18║日光朗照及入函雲合
B15n0088_p0716a19║岐州鳳泉寺立塔感文石如玉為函又獲雙樹鳥獸
B15n0088_p0716a20║等基石變如水晶
B15n0088_p0716a21║涇州大興國寺立塔三處各送舊石非世所有合用
B15n0088_p0716a22║為函恰然相可
B15n0088_p0716a23║泰州靜念寺立塔定基已瑞雲再覆雪下草木開花
B15n0088_p0716a24║入函光照聲贊
B15n0088_p0716a25║華州思覺寺立塔初陰雪將下舍利日照五色氣光
B15n0088_p0716a26║數丈覆塔上屬天雨華
B15n0088_p0716a27║同州大興國寺立塔值雨及舍利入函日出光繞于
B15n0088_p0716b01║日十二月內夜光照五十里
B15n0088_p0716b02║蒲州棲巖寺立塔地震山吼聞鐘鼓聲又放光五道
B15n0088_p0716b03║二百里皆見
B15n0088_p0716b04║并州無量壽寺立塔初昏雲舍利至乃日照將入函
B15n0088_p0716b05║放光明天神無量
B15n0088_p0716b06║定州恆嶽寺立塔異公來施布負土忽失之舊無水
B15n0088_p0716b07║忽有水來前後非一
B15n0088_p0716b08║相州大慈寺立塔陰雪將下舍利入函日出下後復
B15n0088_p0716b09║合天雨奇華前後非一
B15n0088_p0716b10║鄭州定覺寺立塔感光如流星入寺設二千人供萬
B15n0088_p0716b11║餘人食不盡
B15n0088_p0716b12║蒿州閒居寺立塔感兔來輿所初陰雪將下日明入
B15n0088_p0716b13║函訖雲復合
B15n0088_p0716b14║亳州開寂寺立塔界內無石別處三石合而成函基
B15n0088_p0716b15║至磐石有二浪井夾之
B15n0088_p0716b16║汝州興世寺立塔初雪將下日出入函雲合
B15n0088_p0716b17║泰州岱嶽寺立塔廟夜鼓聲三重門自開騎自廟出
B15n0088_p0716b18║迎光相非一
B15n0088_p0716b19║青州勝福寺起塔掘基遇自然盤石函將入有光明
B15n0088_p0716b20║牟州巨神山寺立塔獲紫芝二陰雲將下日開閉訖
B15n0088_p0716b21║還合
B15n0088_p0716b22║隋州智門寺立塔掘基得神龜甘露降黑蜂繞龜有
B15n0088_p0716b23║似符文
B15n0088_p0716b24║襄州大興國寺立塔初天陰將下日明入函雲合
B15n0088_p0716b25║揚州西寺立塔久旱舍利入境夜雨大洽
B15n0088_p0716b26║蔣州棲霞寺立塔鄰人先夢佛從西北來入寺舍利
B15n0088_p0716b27║至恰如所夢
B15n0088_p0716c01║吳州大禹寺立塔舍利凡渡五江風波皆不起又放
B15n0088_p0716c02║光獲紫芝
B15n0088_p0716c03║衡州衡嶽寺立塔四遇逆風順水峰上白雲闊二丈
B15n0088_p0716c04║直至其所三帀乃散
B15n0088_p0716c05║桂州緣化寺立塔未至十里鳥有千許夾與行飛入
B15n0088_p0716c06║城乃散
B15n0088_p0716c07║番州靈鷲寺立塔坑內有神仙雲氣像
B15n0088_p0716c08║益州法聚寺立塔初晦冥將下日朗奄已便暗
B15n0088_p0716c09║廓州法講寺立塔初行郊西爾夜廓州光高數丈從
B15n0088_p0716c10║東來入地內外皆見
B15n0088_p0716c11║瓜州崇教寺起塔洧州官人王威送流人九十道逢
B15n0088_p0716c12║舍利放之為期其囚被放十里一期無一逃者
B15n0088_p0716c13║太平廣記唐天祐中太原僧惠照因夢鎮州南三十
B15n0088_p0716c14║里廢相國寺中埋鐵塔特往訪之至界上為元戎王
B15n0088_p0716c15║中令鎔所知延在衙署供養衙將任友義慮是鄰道
B15n0088_p0716c16║諜人或致不測懇要詰而逐之元戎始疑惠具以尋
B15n0088_p0716c17║塔為對遽差於府南三十里訪之果得相國寺古基
B15n0088_p0716c18║掘其殿砌之前得鐵塔上刻三千人姓名悉是現在
B15n0088_p0716c19║常山將校親軍唯任友義一人無名乃知冥數前定
B15n0088_p0716c20║刻斯塔者何神異哉
B15n0088_p0716c21║聞奇錄僧子捷建靈隱高峰浮圖養一花犬每隨工
B15n0088_p0716c22║徒銜塼置于塔所又寺人於荒榛間收得一石佛而
B15n0088_p0716c23║少右耳犬即跑古寺基深可三尺取得佛耳塔成乃
B15n0088_p0716c24║斃
B15n0088_p0716c25║佛祖綂紀晉少帝開運元年六月吳越王錢弘佐遣
B15n0088_p0716c26║僧慧龜往雙林開善慧大士塔得靈骨十六片紫金
B15n0088_p0716c27║色舍利無數紫芝生于甓牀雙虎伏于壙下祥雲蔽
B15n0088_p0717a01║山甘雨灑地乃奉迎舍利靈骨并淨瓶香爐扣門椎
B15n0088_p0717a02║諸物至錢塘安光冊殿供養建龍華寺以其骨塑大
B15n0088_p0717a03║士像
B15n0088_p0717a04║夢溪筆談錢氏據兩浙時於杭州梵天寺建一木塔
B15n0088_p0717a05║方兩三級錢帥登之患其塔動匠師云未布瓦上輕
B15n0088_p0717a06║故如此乃以瓦布之而動如初無可奈何密使其妻
B15n0088_p0717a07║見喻皓之妻貽以金釵問塔動之因皓笑曰此易耳
B15n0088_p0717a08║但逐層布板訖便實釘之則不動矣匠師如其言塔
B15n0088_p0717a09║遂定蓋釘板上下彌束六幕相聯如胠篋人履其板
B15n0088_p0717a10║六幕相持自不能動人皆伏其精練
B15n0088_p0717a11║佛祖統紀吳越王錢俶天性敬佛慕阿育王造塔之
B15n0088_p0717a12║事用金銅精鋼造八萬四千塔中藏寶篋印心呪經
B15n0088_p0717a13║布散部內凡十年而訖功
B15n0088_p0717a14║佛法金湯編王延義審知少子王度僧萬一千人嘗
B15n0088_p0717a15║于城南西阜建石塔七層功未半光發如蓋者三夕
B15n0088_p0717a16║既成光耀際天又三夕王生慰幸遂額其塔曰淨光
B15n0088_p0717a17║又建寺其下
B15n0088_p0717a18║儒林公議太宗志奉釋老崇飾宮廟建開寶寺靈感
B15n0088_p0717a19║塔以藏師舍利臨瘞為之悲涕興國寺構二閣高與
B15n0088_p0717a20║塔侔以安大像遠都城數十里已在望登六七級方
B15n0088_p0717a21║見佛殿腰腹佛指大皆合抱觀者無不駭愕兩閣又
B15n0088_p0717a22║開通飛樓為御道殿塔排空金碧照耀皆一時之盛
B15n0088_p0717a23║觀自景祐初至慶曆中不十年間相繼焚燬略無遺
B15n0088_p0717a24║焉
B15n0088_p0717a25║佛祖統紀端拱二年開寶寺建寶塔成八隅十一層
B15n0088_p0717a26║三十六丈上安千佛萬菩薩塔下作天宮奉安阿育
B15n0088_p0717a27║王佛舍利塔皆杭州塔工喻浩所造凡八年而畢賜
B15n0088_p0717b01║名福勝塔院安舍利日上肩與微行自手奉藏有白
B15n0088_p0717b02║光起小塔一角大塔放光同照天地士庶焚香獻供
B15n0088_p0717b03║者盈路內侍數十人求出家掃塔上謂近臣曰我宿
B15n0088_p0717b04║世曾親佛座但未通宿命耳詔直學士院朱昂撰塔
B15n0088_p0717b05║銘謂曰儒人多薄佛向中竺僧法遇乞為本國佛金
B15n0088_p0717b06║剛座立碑學士蘇易簡為之指佛為夷人朕惡其不
B15n0088_p0717b07║遜遂別命製之卿宜體此意
B15n0088_p0717b08║歸田錄開寶寺塔在京師諸塔中最高而制度甚精
B15n0088_p0717b09║都料匠喻浩所造也塔初成望之不正而勢傾西北
B15n0088_p0717b10║人怪而問之浩曰京師地平無山而多西北風吹之
B15n0088_p0717b11║不百年當正也其用心之精蓋如此國朝以來木工
B15n0088_p0717b12║一人而已至今木工皆以喻都料為法有木經三卷
B15n0088_p0717b13║行於世世傳浩惟一女年十餘歲每臥則交手於胷
B15n0088_p0717b14║為結構狀如此踰年撰成木經三卷今行於世者是
B15n0088_p0717b15║也
B15n0088_p0717b16║佛祖綂紀沙門繼全自西天還得佛舍利建塔于揚
B15n0088_p0717b17║州
B15n0088_p0717b18║畫墁錄李允則知雄州興工起築州城又建浮圖九
B15n0088_p0717b19║層躬修供具不日成之既而下瞰幽級瞭然如指諸
B15n0088_p0717b20║掌
B15n0088_p0717b21║魯應龍括異志資聖寺在海鹽縣西本普明院天禧
B15n0088_p0717b22║二年賜今名寺有寶塔極高峻層層用四方燈點照
B15n0088_p0717b23║東海行舟者皆望此為標的焉為功甚宏有海濱業
B15n0088_p0717b24║戶某與兄弟泛舟入洋口接鮮風濤驟惡舟楫悉壞
B15n0088_p0717b25║俱溺于海而死其家日夕號泣一夕夢其夫歸曰我
B15n0088_p0717b26║未出海時先夢神告曰來日有風波之厄不可往吾
B15n0088_p0717b27║不信遂死于此初墜海時彈指隨波已去數百里神
B15n0088_p0717c01║欲收我不可及今在海潮鬼部中極苦每日潮上皆
B15n0088_p0717c02║我輩推擁而來他佛事祭享皆為諸鬼奪去我不可
B15n0088_p0717c03║得獨有資聖塔燈光明功德浩大耳其妻因鬻家資
B15n0088_p0717c04║入寺設燈願次夕又夢夫來謝云今得升一等矣
B15n0088_p0717c05║宋史姜遵傳遵知永興軍太后嘗詔營浮圖遵毀漢
B15n0088_p0717c06║唐碑碣代磚甓既成得召用
B15n0088_p0717c07║余靖傳靖為右正言修起居注開寶寺靈感塔災復
B15n0088_p0717c08║上疏言五行之占本是災變朝廷所宜戒懼以答天
B15n0088_p0717c09║意聞嘗詔取舊瘞舍利入禁中閱視道路傳言舍利
B15n0088_p0717c10║在內廷有光怪竊恐巧佞之人推為靈異惑亂視聽
B15n0088_p0717c11║再圖營造臣聞帝王之道能勤儉厥德感動人心則
B15n0088_p0717c12║雖有危難後必安濟今自西陲用兵國帑虛竭民兦
B15n0088_p0717c13║儲蓄十室九空陛下若勤勞罪己憂人之憂則四民
B15n0088_p0717c14║安居海內蒙福如不恤民病廣事浮費奉佛求福非
B15n0088_p0717c15║天下所望也若以舍利經火不壞遽為神異即木在
B15n0088_p0717c16║土中火所不及若言舍利皆能出光怪必有神靈憑
B15n0088_p0717c17║之此妄言也且一塔不能自衛為火所毀况藉其福
B15n0088_p0717c18║以庇民哉
B15n0088_p0717c19║野老記聞蔡元長題泗州塔名泗州大聖之塔及魯
B15n0088_p0717c20║直過改題為大聖僧伽之塔
B15n0088_p0717c21║佛祖統紀英宗熙寧五年詔衡州迎常寧資福寺玉
B15n0088_p0717c22║塔入京師塔高一尋略以玉石阿育王所造第九塔
B15n0088_p0717c23║也或夜中騰光明旦往瞻敬者必獲舍利
B15n0088_p0717c24║道山清話元祐癸酉九月一日初夜開寶寺塔表裏
B15n0088_p0717c25║通明徹旦禁中夜遣中使齋降御香寺門已閉既開
B15n0088_p0717c26║寺僧皆不知也寺中望之絕無所見去寺漸明後二
B15n0088_p0717c27║日宣仁上僊
B15n0088_p0718a01║佛祖統紀元符元年袁州木平山有舍利石塔自然
B15n0088_p0718a02║出現夜放五色虹光有丈六佛在月輪中觀音羅漢
B15n0088_p0718a03║列侍左右
B15n0088_p0718a04║可談熙寧癸丑先公登第天子擢居第一為權臣所
B15n0088_p0718a05║軋故居第二大父頗不平湖州道塲山有老僧為大
B15n0088_p0718a06║父言此非人事道塲山在州南離方文筆山也低于
B15n0088_p0718a07║他州故未有魁天下者僧乃丐緣即山背建浮圖望
B15n0088_p0718a08║之如卓一筆既成語州人曰後三十年出狀元大觀
B15n0088_p0718a09║賈安宅政和莫儔相繼為廷試魁此吾家事非誕也
B15n0088_p0718a10║墨莊漫錄泗州普照寺僧伽塔建炎戊申二月二日
B15n0088_p0718a11║災秀州華亭普照寺亦以是日焚其塔亦甚雄盛可
B15n0088_p0718a12║亞于泗上也
B15n0088_p0718a13║浙江通志淨土寺有塔每夜令行者募油錢燃燈至
B15n0088_p0718a14║曉不滅江海道途之人望以為號紹興中塔上燈至
B15n0088_p0718a15║二更忽滅寺僧疑行者乾沒油錢問之左右答曰每
B15n0088_p0718a16║夜至更盡時則有如人形一羣飛自西來啾啾呼瞰
B15n0088_p0718a17║集塔上燈即滅寺僧疑其言次夜自登塔伺之至更
B15n0088_p0718a18║時果有一羣約十餘人來塔上各蘸油敷瘡僧直前
B15n0088_p0718a19║問之眾叩首曰某等乃淮上陣亡卒也見三寶慧光
B15n0088_p0718a20║乞油敷刀箭瘡痕即愈便可托生僧問此番托生何
B15n0088_p0718a21║道眾軍作四隊前後答應後世當生為富貴人只待
B15n0088_p0718a22║此燈油瘡痕平愈便超度矣僧由是多買油更益燈
B15n0088_p0718a23║滿塔上每夜鬼眾仍集取油敷瘡半年漸少久之不
B15n0088_p0718a24║復來矣
B15n0088_p0718a25║宋史程大昌傳大昌為秘書少監兼中書舍人六合
B15n0088_p0718a26║塔寺僧以鎮潮為功求內降給賜所置田產仍免科
B15n0088_p0718a27║徭大昌奏僧寺既違法置田又移科徭于民奈何許
B15n0088_p0718b01║之况自修塔之後潮果不齧岸乎寢其命
B15n0088_p0718b02║魯應龍括異志吳躍龍余友吳宗禮達之之子也乙
B15n0088_p0718b03║卯與余友鄉舉同廊就試是歲俱發小薦而躍龍實
B15n0088_p0718b04║為亞榜賦魁實通榜詞賦之第八也揭曉之夕夢登
B15n0088_p0718b05║七層寶塔已及六層止餘一層欲上之間忽見一人
B15n0088_p0718b06║星冠雲帔若天尊像叱曰此鴈塔也汝何人輙登此
B15n0088_p0718b07║連步逐下迤邐至塔外遂坐其傍驚而寤及榜至乃
B15n0088_p0718b08║在七名之外余親見其說
B15n0088_p0718b09║桯史余至泗親至僧伽塔下中為大殿兩旁皆荊榛
B15n0088_p0718b10║瓦礫之區塔院在東廂無塔而有院後以土石甃洞
B15n0088_p0718b11║作兩門中為巖穴設五百應真像大小不等或塑或
B15n0088_p0718b12║刻皆左其衽余以先妣素敬釋氏奉其一于笈中以
B15n0088_p0718b13║歸殿上有十六柱其大皆尺有半八觚色黯淡如暈
B15n0088_p0718b14║錦正今和州土碼碯也和之產紹興間始剖山得之
B15n0088_p0718b15║不知中原何時已有此前六條特異皆晶明如纏絲
B15n0088_p0718b16║承梁者二高皆丈有六尺其左者色正紅透時暑日
B15n0088_p0718b17║方出隱柱而觀燦然晃明天下奇物也泗人為余言
B15n0088_p0718b18║唐時張刺史建殿而高麗有僧以六柱至航海入淮
B15n0088_p0718b19║一龜砆露立云舊有碑載其事今不存莫識信否塔
B15n0088_p0718b20║有影前輩傳記雜書之余至之明日適見于城中民
B15n0088_p0718b21║家亟往觀焉信然泗固無塔而影儼然在地殊不可
B15n0088_p0718b22║曉或謂影之見為不祥泗尋蕩棄其應歟殿柱聞郭
B15n0088_p0718b23║倪欲載以還維揚今不知何在
B15n0088_p0718b24║癸辛雜識武林右司理院昔為僧寺有大石塔在焉
B15n0088_p0718b25║風雨陰晦之夕或現一燈於上則府主必移易獄有
B15n0088_p0718b26║故甲戌歲范元章攝右獄日親見之此燈或多至六
B15n0088_p0718b27║燈兩兩相並於塔之半其色淡紅而微青凡數見之
B15n0088_p0718c01║陶朱新錄通判監酒趙師曰昔見金塔一座焉所以
B15n0088_p0718c02║舶商自來有富貴真臘之寶者想為此也百塔山在
B15n0088_p0718c03║南門外半里餘俗傳魯般一夜造成魯般墓在南門
B15n0088_p0718c04║外一里許周圍可十里石屋數百間東池在城東一
B15n0088_p0718c05║里周圍可百里中有石塔石塔之中有臥銅佛一身
B15n0088_p0718c06║臍中常有水流北池在城北五里中有金方塔一座
B15n0088_p0718c07║石屋數間金獅子金佛銅像銅牛銅馬之屬皆有之
B15n0088_p0718c08║國宮在金塔金橋之北近北門周圍可五六里其蒞
B15n0088_p0718c09║事處有金窻檽左右方柱上有鏡約四十五枚列於
B15n0088_p0718c10║窻之傍其下為象形聞內中多有奇處防禁甚嚴不
B15n0088_p0718c11║可得而見也其內中金塔國主夜則臥其下土人皆
B15n0088_p0718c12║謂塔之中有九頭蛇精乃一國之土地主也係女身
B15n0088_p0718c13║每夜一見國主則先與之同寢交媾雖其妻亦不敢
B15n0088_p0718c14║入二鼓乃出方可與妻妾同睡若此精一夜不見則
B15n0088_p0718c15║番主死期至矣若番主有一夜不往則又獲災禍
B15n0088_p0718c16║昨夢錄滑臺南一二里有沙觜橫出半河上立浮圖
B15n0088_p0718c17║亦不甚高大河水泛溢之際其勢橫怒欲沒孤城每
B15n0088_p0718c18║至塔下輙怒氣遽息若不泛溢時及過滑臺城址則
B15n0088_p0718c19║橫怒如故此殆天與滑臺而設也塔中安佛髮長及
B15n0088_p0718c20║二丈有奇拳為巨螺其大如容數升物之器髮之色
B15n0088_p0718c21║非赤非青非綠人間無此色也髮根大於人指自根
B15n0088_p0718c22║至杪漸殺焉使兩人對牽之人自其中來往無礙塔
B15n0088_p0718c23║有賜名忘之矣
B15n0088_p0718c24║談圃某罷泰州幕時攜家人謁泗州雍熙塔見聖容
B15n0088_p0718c25║不悅如怒色復歸高郵大病相繼一子夭後調官西
B15n0088_p0718c26║上復拜塔下見其容甚悅遂有六察之薦劉士彥為
B15n0088_p0718c27║泗州日病甚其女刲股肉以進夜夢普照云我已與
B15n0088_p0719a01║汝取得藥來明日有徐州尼劉鄉人也來獻袈裟於
B15n0088_p0719a02║塔下方掛塔之次于聖像中得藥一帖題云和州歷
B15n0088_p0719a03║陽縣秦家治風藥服之香氣徹頂即日遂安
B15n0088_p0719a04║佛祖統紀婺州女子曾志願開雙林大士塔見頂足
B15n0088_p0719a05║連環齒牙不壞迎出塔供養四十九日復藏于塔
B15n0088_p0719a06║入越記光孝寺後飛來山巔有塔采絢甚華塔下有
B15n0088_p0719a07║鰻井乃小石竅自唐以來神之謂鰻能時出祆祥近
B15n0088_p0719a08║世不復見矣
B15n0088_p0719a09║蘇州府志報國講寺在景德寺西舊在崑山縣治西
B15n0088_p0719a10║名九品觀堂相傳其地本屠沽所聚寺僧師諒一夕
B15n0088_p0719a11║夢神人告曰此地當作道塲鑿地為沼當有石塔現
B15n0088_p0719a12║寤而言之建造果得石塔上刻元幹僧師諒九品觀
B15n0088_p0719a13║堂元泰定甲子僧判本荃改建於此勅賜今額
B15n0088_p0719a14║元史英宗本紀至治元年六月作金浮圖于上都藏
B15n0088_p0719a15║佛舍利
B15n0088_p0719a16║五行志至正二十八年六月壬寅彰德路天寧寺塔
B15n0088_p0719a17║忽變紅色自頂至踵表裏透徹如鍛鐵初出於爐頂
B15n0088_p0719a18║上有光燄迸發自二更至五更乃止癸卯甲辰亦如
B15n0088_p0719a19║之先是河北有童謠云塔兒黑北人作主南人客塔
B15n0088_p0719a20║兒紅朱衣人作主人公
B15n0088_p0719a21║輟畊錄吳江華嚴寺浮圖之顛望之二矢著其上簳
B15n0088_p0719a22║羽宛然可辨相傳宋南渡初金人粘罕乘快一發而
B15n0088_p0719a23║中又賈似道出督時祝矢自誓亦中焉故留題者有
B15n0088_p0719a24║至今塔杪雷遺跡猶是元戎金僕姑之句大德庚子
B15n0088_p0719a25║其寺主僧善信大修浮圖更其顛而新之視向二矢
B15n0088_p0719a26║實圓鐵條二交貫橫亙蓋必昔人以之輔顛且以防
B15n0088_p0719a27║鸛鶻之巢故耳傳者所謂大妄也且著此以祛後世
B15n0088_p0719b01║之惑長樂郭德基嘗有華嚴塔穎辨疑行於時蓋郭
B15n0088_p0719b02║嘗官此州目擊其非
B15n0088_p0719b03║名山藏典謨記成化十年三月崇王之國大應法王
B15n0088_p0719b04║劄實巴死有旨如大慈法王例建塔葬之撥官軍四
B15n0088_p0719b05║千供役禮科給事中王坦言劄實巴夷狄人假名釋
B15n0088_p0719b06║氏陛下待之殊禮封之顯號特借此以撫其種類使
B15n0088_p0719b07║不患邊耳如例祭葬之足矣而祭祀之品逾於王者
B15n0088_p0719b08║造塔之費幾於山陵今畿甸飢饉連年餓殍載路即
B15n0088_p0719b09║以是費拯流離垂死之民豈不愈於厚一荒誕之胡
B15n0088_p0719b10║僧哉上曰給事中言濫矣大應法王造塔比大慈法
B15n0088_p0719b11║王已滅三之二不許
B15n0088_p0719b12║明通紀弘治十六年詔建壽塔於朝陽門外既而罷
B15n0088_p0719b13║之時大學士劉健等上言前代人主信佛莫如梁武
B15n0088_p0719b14║帝卒餓死臺城本以求福反以致禍觀諸往事可為
B15n0088_p0719b15║明鑒我祖宗相傳以治天下堯舜周孔之道而已浮
B15n0088_p0719b16║屠異端蠢財惑眾何關於治欲造佛塔非所以訓天
B15n0088_p0719b17║下垂後世也疏入有旨報罷
B15n0088_p0719b18║金剛持驗明弘治間嘉興府真如塔圮僉議大修時
B15n0088_p0719b19║一頭陀僧名懷林曳三丈長鐵鏈募二十餘年塔工
B15n0088_p0719b20║始畢即回首於塔中至今肖像祀之
B15n0088_p0719b21║莘野纂聞浮圖九級奠吳城臥龍街上作為雄鎮正
B15n0088_p0719b22║德壬申五月六日有火自空而來流為鳥其聲殷殷
B15n0088_p0719b23║然與雷相薄而風雨隨之火愈熾延及如來示寂像
B15n0088_p0719b24║亦入茶毘自內城而外烟燄燭天見者駭目往觀之
B15n0088_p0719b25║則向來金碧之飾土木之費蕩然盡矣因歎息久之
B15n0088_p0719b26║以為佛有靈乎有靈則護之胡乃自滅如此遂循廊
B15n0088_p0719b27║而行得一碑為宋濂撰相傳創於孫吳再新於蕭梁
B15n0088_p0719c01║又再新於趙宋所謂東坡施金龜以藏舍利者即其
B15n0088_p0719c02║所也未幾流聞日急俗以為兆而竟不驗然則浮圖
B15n0088_p0719c03║之典替常也奚怪焉
B15n0088_p0719c04║福建通志萬歲寺在九仙山之西有浮圖七級曰定
B15n0088_p0719c05║光塔唐天祐中閩王審知建梁開平中表請上祝聖
B15n0088_p0719c06║壽曰萬歲塔元黃鎮成重建定光塔明嘉靖中雷震
B15n0088_p0719c07║萬壽寺塔藩司屠僑詣寺拜火天方雨急以雨衣藉
B15n0088_p0719c08║地拜至三塔頂所覆鐵鼎忽然墜地大書曰諸天及
B15n0088_p0719c09║人無由見鼎地搖三日天雨四花土田三變今古同
B15n0088_p0719c10║時屠人握閩雨衣三拜其事甚奇
B15n0088_p0719c11║冬遊記略出郭宛復而西觀辟支洞洞甚小且傾仄
B15n0088_p0719c12║下至禪堂已昏黑初二日早起就禪堂前右室中閉
B15n0088_p0719c13║門觀塔影影從門孔中入倒懸向下無問陰晴皆得
B15n0088_p0719c14║見之
B15n0088_p0719c15║松江府志松江元時有四塔西曰普照又西曰延思
B15n0088_p0719c16║西南曰超果東南曰興聖夏監運家在四塔之東而
B15n0088_p0719c17║小室內有一塔影長五寸許倒懸於西壁之上不知
B15n0088_p0719c18║從何而來然不常有或時見之是不可曉也今四塔
B15n0088_p0719c19║惟興聖獨存影之所見人云其家反不利近歲或見
B15n0088_p0719c20║於城西南黃泥漊中其地去寺既遠城郭蔽虧了不
B15n0088_p0719c21║相及是又不可曉也
B15n0088_p0719c22║
B15n0088_p0719c23║
B15n0088_p0719c24║
B15n0088_p0719c25║
B15n0088_p0719c26║
B15n0088_p0719c27║
B15n0088_p0720a01║塔部雜錄
B15n0088_p0720a02║阿含經有四種人應起塔一如來二辟支佛三聲聞
B15n0088_p0720a03║四輪王
B15n0088_p0720a04║釋迦氏譜忉利城東照明園佛髮塔城南粗澀園佛
B15n0088_p0720a05║衣塔城西歡喜園佛鉢塔城北駕御園佛牙塔大論
B15n0088_p0720a06║云天帝取菩薩髮天上城東立塔取寶衣立衣塔此
B15n0088_p0720a07║未成佛前者按經律人中有四大塔生處塔在迦維
B15n0088_p0720a08║羅衛國林徵園中成道塔在摩揭提國善勝道場元
B15n0088_p0720a09║吉樹下轉法輪塔在波羅柰國仙人住處鹿野苑中
B15n0088_p0720a10║涅槃塔在拘夷那竭國力士生地秀林雙樹間又按
B15n0088_p0720a11║聖迹記有四大塔祐云至人處世利益弘大髮爪衣
B15n0088_p0720a12║鉢咸為法事故能寶塔覆起廣被天人造塔之源非
B15n0088_p0720a13║惟散身而已
B15n0088_p0720a14║法苑珠林塔義梵漢不同翻譯前後致有多名文有
B15n0088_p0720a15║訛正所云塔者或云塔婆此云方墳或云支提翻為
B15n0088_p0720a16║滅惡生善處或云斗藪波此云護讚若人讚歎擁護
B15n0088_p0720a17║歎者西梵正音名為窣堵波此云廟廟者貌也即是
B15n0088_p0720a18║靈廟也
B15n0088_p0720a19║安塔有三意一表人勝二令他信三為報恩若是凡
B15n0088_p0720a20║夫比丘有德望者亦得起塔餘者不合
B15n0088_p0720a21║十二因緣經云有八人得起塔一如來二菩薩三緣
B15n0088_p0720a22║覺四羅漢五阿那含六斯陁含七須陁洹八輪王若
B15n0088_p0720a23║輪王已下起塔安一露盤見之不得禮以非聖塔故
B15n0088_p0720a24║初果二露盤乃至如來安八露盤八盤以上並是佛
B15n0088_p0720a25║塔
B15n0088_p0720a26║中山詩話泗州塔人傳下藏真身後閣上碑道興國
B15n0088_p0720a27║中塑僧伽像事甚詳退之詩曰火燒水轉掃地空則
B15n0088_p0720b01║真身焚矣塔本喻都料造極工巧俗謂塔頂為天門
B15n0088_p0720b02║蘇國老詩曰上到天門最高處不能容物只容身以
B15n0088_p0720b03║譏在位者
B15n0088_p0720b04║歸田詩話荊公誅北高峰塔云飛來峰上千尋塔聞
B15n0088_p0720b05║說雞鳴見日升不畏浮雲遮望眼自緣身在最高層
B15n0088_p0720b06║鄭丞相清之詠六和塔云經過塔下幾春秋每恨無
B15n0088_p0720b07║因到上頭今日始知高處險不如歸臥舊林丘二詩
B15n0088_p0720b08║皆自喻荊公作于未大用前鄭作于既大用後然卒
B15n0088_p0720b09║皆如其意不徒作也
B15n0088_p0720b10║演繁露通典載馬韓祭鬼神立蘇塗建大木以垂鈴
B15n0088_p0720b11║鼓注蘇塗有似浮塗按浮塗即浮圖浮圖即塔也
B15n0088_p0720b12║鼠璞予得唐鴈塔題名石刻細閱之凡留題姓名僧
B15n0088_p0720b13║道士庶前後不一非止新進士也唐進士特於曲江
B15n0088_p0720b14║宴賞之暇有此會猶今北使過錢塘例干浙江觀潮
B15n0088_p0720b15║天竺燒香耳若泛以鴈塔題名為登第慶賀之辭則
B15n0088_p0720b16║觀潮燒香亦可顓言穹廬之來使乎
B15n0088_p0720b17║長者言偶與諸友登塔絕頂謂云大抵做向上人決
B15n0088_p0720b18║要士君子鼓舞只如此塔甚高非與諸君乘興覽眺
B15n0088_p0720b19║必無獨登之理既上四五級若有倦意又須賴諸君
B15n0088_p0720b20║慫慂此去絕頂不遠既到絕頂眼界大地位高又須
B15n0088_p0720b21║賴諸君提撕警醒跬步少差易至傾跌只此便是做
B15n0088_p0720b22║向上一等人榜樣也
B15n0088_p0720b23║三藏法數四梵福一未起塔處起塔塔梵語具云塔
B15n0088_p0720b24║婆華言高顯謂人能起塔者當來之世受初禪天福
B15n0088_p0720b25║經云若有善信男子女人求梵天福者未曾起塔婆
B15n0088_p0720b26║處于中能起是為初受梵天之福也
B15n0088_p0720b27║四處立塔一生處立塔謂諸佛降生之處即應起塔
B15n0088_p0720c01║如今釋迦牟尼佛在毘藍園內無憂樹下降生即於
B15n0088_p0720c02║其處立塔也二得道處立塔謂如來得道在摩揭提
B15n0088_p0720c03║國菩提樹下即於其處立塔也三轉法輪處立塔謂
B15n0088_p0720c04║如來轉法輪其處不定或在寂場或在鹿苑或在天
B15n0088_p0720c05║上等即於其處立塔也四涅槃處立塔梵語涅槃華
B15n0088_p0720c06║言滅度謂如來在俱尸那城娑羅雙樹間入滅即於
B15n0088_p0720c07║其處立塔也
B15n0088_p0720c08║八種人起塔一如來塔如來有三義若云無所從來
B15n0088_p0720c09║亦無所去此法身義也第一義諦名如正覺名來此
B15n0088_p0720c10║報身義也乘如實道來成正覺此應身義也謂如來
B15n0088_p0720c11║萬德悉備三覺俱圓天上人間所共尊仰是故滅後
B15n0088_p0720c12║應當起塔供養二菩薩塔菩薩梵語俱云菩提薩埵
B15n0088_p0720c13║華言覺眾生又云覺有情謂菩薩上求佛道下化眾
B15n0088_p0720c14║生憫物情重隨類現身度脫無量是故滅後應當起
B15n0088_p0720c15║塔供養三緣覺塔謂觀十二因緣覺真諦理故名緣
B15n0088_p0720c16║覺以其三界生死已盡能為人天而作福田應當起
B15n0088_p0720c17║塔供養四阿羅漢塔梵語阿羅漢華言無生又云無
B15n0088_p0720c18║學又云應供謂三界生死已斷故名無生以其煩惱
B15n0088_p0720c19║已盡無法可學故名無學以其應受人天供養為世
B15n0088_p0720c20║福田故名應供是故滅後應當起塔供養五阿那含
B15n0088_p0720c21║塔梵語阿那含華言不來謂斷欲界惑盡不來欲界
B15n0088_p0720c22║受生故名不來以其應受人天供養為世福田是故
B15n0088_p0720c23║滅後應當起塔供養六斯陀含塔梵語斯陀含華言
B15n0088_p0720c24║一來謂欲界有九品思惑前之六品已斷後之三品
B15n0088_p0720c25║尚在更須欲界一番受生故名一來以其應受人天
B15n0088_p0720c26║供養是故滅後應當起塔供養七須陀洹塔梵語須
B15n0088_p0720c27║陀洹華言預流謂斷三界見惑已盡預入聖道法流
B15n0088_p0721a01║故名預流以其應受人天供養為世福田是故滅後
B15n0088_p0721a02║應當起塔供養八轉輪王塔謂轉輪聖王雖未斷惑
B15n0088_p0721a03║未出三界然以福德之力治四天下又以十善化育
B15n0088_p0721a04║羣生為世之所尊敬是故滅後應當起塔供養
B15n0088_p0721a05║起塔有六意一為表人勝謂如來三界至尊最勝無
B15n0088_p0721a06║比故建塔以表之令人瞻禮而歸敬也二令生淨信
B15n0088_p0721a07║謂建造佛塔葢令一切眾生瞻仰頂禮而生崇重正
B15n0088_p0721a08║信之心也三令標心有在謂建造佛塔蓋令一切眾
B15n0088_p0721a09║生心有所向而敬慕歸依也四令供養生福謂建造
B15n0088_p0721a10║佛塔蓋令一切眾生至心恭敬供養則能生諸福利
B15n0088_p0721a11║也五為報恩行事謂建造佛塔非唯利益于己身蓋
B15n0088_p0721a12║將報答四恩而畢無邊之行願也六生福滅罪謂建
B15n0088_p0721a13║造佛塔非唯生自己之福滅自己之罪蓋令一切眾
B15n0088_p0721a14║生凡瞻覩頂禮者無不生一切福滅一切罪也
B15n0088_p0721a15║諸經要集毘婆沙論云若人起大塔如來生處轉法
B15n0088_p0721a16║輪處若人取小石為塔其福等前大塔所為尊故若
B15n0088_p0721a17║為如來大梵起大塔或起小塔以所為同故其福無
B15n0088_p0721a18║異
B15n0088_p0721a19║賢者五戒經云旋塔三帀者表敬三尊一佛二法三
B15n0088_p0721a20║僧亦念滅三毒一貪二瞋三癡
B15n0088_p0721a21║三千威儀云遶塔有五事一低頭視地二不得蹈蟲
B15n0088_p0721a22║三不得左右顧視四不得唾塔前地上五不得中住
B15n0088_p0721a23║與人語
B15n0088_p0721a24║增一阿含經云塔中不應禮餘人
B15n0088_p0721a25║十誦律云佛塔聲聞塔前自他不得禮
B15n0088_p0721a26║五百問事云佛塔前禮餘人得罪
B15n0088_p0721a27║毗尼母論云不得著革屣富羅入塔五百問事云若
B15n0088_p0721b01║是潔淨靴履鞋韎等得著禮拜
B15n0088_p0721b02║三千威儀經云掃塔上有五事一不得著履上二不
B15n0088_p0721b03║得背佛掃塔三不得取上善土持下棄四不得取下
B15n0088_p0721b04║佛像上故華五當旦過澡手自持淨巾拂拭佛像復
B15n0088_p0721b05║有五事一當先灑地二當使調三當待燥四不得逆
B15n0088_p0721b06║掃五不得逆風掃復有五事一不得去善土二當自
B15n0088_p0721b07║手拾草三當取中土轉著下處四不得令四角掃處
B15n0088_p0721b08║有迹五掃塔前六步使淨
B15n0088_p0721b09║正法念經云若有眾生淨心供養眾僧掃如來塔命
B15n0088_p0721b10║終生意樂天身無骨肉亦無汗垢香氣能熏一百由
B15n0088_p0721b11║旬其身淨潔猶如明鏡
B15n0088_p0721b12║若有眾生識于福田見有佛塔風雨所壞若僧房舍
B15n0088_p0721b13║以福德心塗飾治補復教他人令治故塔命終生白
B15n0088_p0721b14║身天其身鮮白入珊瑚林與諸天女五欲自娛業盡
B15n0088_p0721b15║還退若生人中其身鮮白
B15n0088_p0721b16║雜寶藏經云若掃僧房一閻浮提不如掃佛塔一手
B15n0088_p0721b17║掌
B15n0088_p0721b18║無垢清淨女問經云掃塔得五功德一自心清淨他
B15n0088_p0721b19║人見生清淨心二為他愛三天心歡喜四集端正業
B15n0088_p0721b20║五命終生善道天中
B15n0088_p0721b21║增一經云掃佛塔有五法一水灑地二除去瓦石三
B15n0088_p0721b22║平正其地四端意掃地五除去穢惡地既淨已隨能
B15n0088_p0721b23║持一枝香華散布地上供養得福無量
B15n0088_p0721b24║
B15n0088_p0721b25║
B15n0088_p0721b26║
B15n0088_p0721b27║
B15n0088_p0721c01║塔部外編
B15n0088_p0721c02║法苑珠林唐貞觀二十一年荊州大興國寺塔西南
B15n0088_p0721c03║柱無故有聲人往看之乃見有金銅佛頭出如是日
B15n0088_p0721c04║日漸出經三夕方盡長六尺許是立佛道俗咸異之
B15n0088_p0721c05║宋高僧傳釋懷信居處廣陵武宗為趙歸真排毀釋
B15n0088_p0721c06║門將欲湮滅教法有淮南詞客劉隱之薄遊四明旅
B15n0088_p0721c07║泊之宵夢中如泛海焉迴顧見塔一所東度見是淮
B15n0088_p0721c08║南西靈寺塔其塔峻峙制度校胡太后永寧塔少分
B15n0088_p0721c09║耳其塔第三層見信憑欄與隱之交談且曰暫送塔
B15n0088_p0721c10║過東海旬日而還數日隱之歸揚州即往謁信信曰
B15n0088_p0721c11║記得海上相見時否隱之了然省悟後數日天火災
B15n0088_p0721c12║塔俱盡白雨傾澍傍有草堂一無所損由是觀之東
B15n0088_p0721c13║海人見永寧塔不謬矣
B15n0088_p0721c14║聞見近錄史朝請琳云通判許州有路分都監郭虞
B15n0088_p0721c15║卿妻乳母禮塔數年禮數將滿嘗以薏苡記其數薏
B15n0088_p0721c16║苡忽自器中跳躑視之舍利滿前皆自薏苡中出凡
B15n0088_p0721c17║得數勺須臾所禮銀塔中靈光煥然舍利如雨又須
B15n0088_p0721c18║臾乳媼兩膝生舍利無數禮塔則舍利隱痛媼益勤
B15n0088_p0721c19║不懈數日失塔所在
B15n0088_p0721c20║老學庵筆記宣和末有巨商捨三萬緡裝飾泗州普
B15n0088_p0721c21║照塔煥然一新建炎中商歸湖南至池州江中一日
B15n0088_p0721c22║晨興忽見一塔十三級浮水上南來金碧照耀而隨
B15n0088_p0721c23║波傾颭若欲倒者商舉家及舟師人人見之皆驚怖
B15n0088_p0721c24║誦佛及漸近有僧出塔下舉手揖曰元是裝塔施主
B15n0088_p0721c25║船淮上方火災大師將塔往海東行化去語未竟忽
B15n0088_p0721c26║大風作塔去如飛遂不見未幾乃聞塔廢於火舒州
B15n0088_p0721c27║僧廣勤與商船同行親見之
B15n0088_p0722a01║學佛考訓天竺人尸羅有道術嘗於指端出浮圖一
B15n0088_p0722a02║層高三尺諸神仙張旛蓋繞塔而行長不過五六分
B15n0088_p0722a03║皆唱梵唄