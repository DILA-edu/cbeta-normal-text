B16n0088_p0033a01║欽定古今圖書集成博物彙編神異典
B16n0088_p0033a02║　第一百二十八卷目錄
B16n0088_p0033a03║僧部列傳四
B16n0088_p0033a04║晉四
B16n0088_p0033a05║佛馱邪舍佛馱跋陀羅
B16n0088_p0033a06║道融曇影
B16n0088_p0033a07║僧𠮉道恆（附道標）
B16n0088_p0033a08║僧肇曇無讖（附道普　法盛　法維　僧表）
B16n0088_p0033a09║法成智嵩
B16n0088_p0033a10║曇霍僧法愔
B16n0088_p0033a11║法顯慧嵬
B16n0088_p0033a12║僧羣寶逵
B16n0088_p0033a13║靜業懷玉
B16n0088_p0033a14║寶掌
B16n0088_p0033a15║
B16n0088_p0033a16║
B16n0088_p0033a17║
B16n0088_p0033a18║
B16n0088_p0033a19║神異典第一百二十八卷
B16n0088_p0033a20║僧部列傳四
B16n0088_p0033a21║晉四
B16n0088_p0033a22║佛馱邪舍
B16n0088_p0033a23║按蓮社高賢傳尊者佛馱邪舍罽賓國婆羅門種有
B16n0088_p0033a24║沙門至其家乞食父本外道怒毆之遂手足攣躄巫
B16n0088_p0033a25║師謂曰坐犯聖賢即請此沙門悔過旬日乃瘳因令
B16n0088_p0033a26║邪舍出家時年十三隨師行曠野與虎遇邪舍曰虎
B16n0088_p0033a27║已飽必不傷人前行中道果見餘骸至十五誦經日
B16n0088_p0033b01║至萬言以分衛廢業為憂一羅漢來代乞食年十九
B16n0088_p0033b02║誦經數百萬言性度簡傲不為諸人重至三十猶為
B16n0088_p0033b03║沙彌復從舅氏學五明論世間法術至沙勒國待遇
B16n0088_p0033b04║隆厚既而羅什至乃從學阿毘曇論十誦律什隨母
B16n0088_p0033b05║反龜茲師遂留止行化苻堅遣呂光伐龜茲執羅什
B16n0088_p0033b06║師聞歎曰我與羅什未盡懷抱今忽羈虜相見何期
B16n0088_p0033b07║後十年師東至龜茲盛弘法化羅什在姑臧遣信要
B16n0088_p0033b08║之師恐國人止其行取清水以藥投之呪數十言與
B16n0088_p0033b09║弟子洗足即夜便發比旦行數百里追之不及問弟
B16n0088_p0033b10║子何所覺耶答曰唯聞疾風流響兩目有淚師又呪
B16n0088_p0033b11║水洗足乃止既達姑臧什已入長安聞姚主逼以妾
B16n0088_p0033b12║媵歎曰羅什如好綿纊何可使入棘林羅什勸姚主
B16n0088_p0033b13║遣使迎師既至別立省寺於逍遙園四事供養一無
B16n0088_p0033b14║所受將至分衛一食而已時羅什譯出十住經師更
B16n0088_p0033b15║相徵決辭理方定師髭赤善解毘婆沙論時人號赤
B16n0088_p0033b16║髭論主秦弘始中譯出四分律長阿含經義熙八年
B16n0088_p0033b17║來廬山入社後辭還本國自罽賓以虛空藏經一卷
B16n0088_p0033b18║寄商客至涼州
B16n0088_p0033b19║佛馱跋陀羅
B16n0088_p0033b20║按蓮社高賢傳尊者佛馱跋陀羅晉云覺賢姓釋迦
B16n0088_p0033b21║迦維羅衛國人甘露飯王苗末也幼亡父母出家為
B16n0088_p0033b22║沙彌年十六博學羣經深達禪律嘗與僧伽達多共
B16n0088_p0033b23║遊罽賓達多閉戶坐禪忽見師來云暫往兜率致敬
B16n0088_p0033b24║彌勒言訖便隱後益見其神變敬心祈問方知得不
B16n0088_p0033b25║還果時姚秦沙門智嚴至罽賓覩法眾清淨慨然東
B16n0088_p0033b26║顧曰我諸同輩未遇真匠將何發悟即諮詢於眾執
B16n0088_p0033b27║能遂我祈諸淹化東土僉應之曰跋陀羅其人也嚴
B16n0088_p0033c01║乃要師裹糧而行經歷諸國至交趾附舶循海達於
B16n0088_p0033c02║青州東萊聞鳩摩羅什在長安師往從之秦太子泓
B16n0088_p0033c03║請師於東宮集眾說法與羅什論色空義往復數番
B16n0088_p0033c04║羅什罔測秦主興供僧三千盛修人事而師禪靜自
B16n0088_p0033c05║守忽謂弟子曰吾見本國五舶俱發眾謂妄言因共
B16n0088_p0033c06║擯棄乃與弟子慧嚴慧觀四十餘人俱發至廬山香
B16n0088_p0033c07║谷茇舍而居時會蓮社遠公謂師被擯過由門人懸
B16n0088_p0033c08║記五舶于律無犯即遣弟子曇邕致書秦主為其解
B16n0088_p0033c09║擯乃請師東林譯出禪數諸經自是江東始耽禪悅
B16n0088_p0033c10║師志在遊化西適江陵持鉢分衛果見天竺五舶至
B16n0088_p0033c11║此後還都立道塲寺先是支法領於于闐得華嚴梵
B16n0088_p0033c12║本三萬六千偈未經宣譯義熙十四年吳郡內史孟
B16n0088_p0033c13║顗右衛將軍褚叔度請師為主譯與沙門法業慧義
B16n0088_p0033c14║慧嚴慧觀等為筆授譯成六十卷有二青衣且從池
B16n0088_p0033c15║出灑掃研墨師先後譯出觀佛三昧經般泥洹經修
B16n0088_p0033c16║行方便論及法顯所得大僧祇律凡十五部元嘉六
B16n0088_p0033c17║年念佛而化塔於廬山北嶺
B16n0088_p0033c18║道融
B16n0088_p0033c19║按高僧傳道融汲郡林慮人十二出家厥師愛其神
B16n0088_p0033c20║彩先令外學往村借論語竟不齎歸於彼已誦師更
B16n0088_p0033c21║借本覆之不遺一字既嗟而異之於是恣其遊學迄
B16n0088_p0033c22║至立年才解英絕內外經書闇遊心府聞羅什在關
B16n0088_p0033c23║故往諮稟什見而奇之謂姚興曰昨見融公復是大
B16n0088_p0033c24║奇聰明釋子興引見歎重敕入逍遙園叅正詳譯因
B16n0088_p0033c25║請什出菩薩戒本今行於世後譯中論始得兩卷融
B16n0088_p0033c26║便就講剖析文言預貫終始什又命融講新法華經
B16n0088_p0033c27║什自聽之乃歎曰佛法之興融其人也俄而師子國
B16n0088_p0034a01║有一婆羅門聰辯多學西土俗書罕不披誦為彼國
B16n0088_p0034a02║外道之宗聞什在關大行佛法乃謂其徒曰寧可使
B16n0088_p0034a03║釋氏之風獨傳震旦而吾等正化不洽東國遂乘駝
B16n0088_p0034a04║負書來入長安姚興見其口眼便辟頗亦惑之婆羅
B16n0088_p0034a05║門乃啟興曰至道無方各遵其事今請與秦僧捔其
B16n0088_p0034a06║辯力誰有優者即傳其化興即許焉時關中僧眾相
B16n0088_p0034a07║視缺然莫敢當者什謂融曰此外道聰明殊人捔言
B16n0088_p0034a08║必勝使無上大道在吾徒而屈良可悲矣若使外道
B16n0088_p0034a09║得志則法輪摧軸豈可然乎如吾所覩在君一人融
B16n0088_p0034a10║自顧才力不減而外道經書未盡披讀乃密令人寫
B16n0088_p0034a11║婆羅門所讀經目一披即誦後尅日論義姚興自出
B16n0088_p0034a12║公卿皆會闕下關中僧眾四遠畢集融與婆羅門擬
B16n0088_p0034a13║相訓抗鋒辨飛元彼所不及婆羅門自知辭理已屈
B16n0088_p0034a14║猶以廣讀為誇融乃列其所讀書并秦地經史名目
B16n0088_p0034a15║卷部三倍多之什因嘲之曰君不聞大秦廣學那忽
B16n0088_p0034a16║輕爾遠來婆羅門心愧悔伏頂禮融足旬日之中無
B16n0088_p0034a17║何而去像運再興融之力也融後還彭城常講說相
B16n0088_p0034a18║續聞道至者千有餘人依隨門徒數盈三百性不狎
B16n0088_p0034a19║諠常登樓披翫慇懃善誘畢命弘法後卒于彭城春
B16n0088_p0034a20║秋七十四矣所著法華大品金光明十地維摩等義
B16n0088_p0034a21║疏並行於世
B16n0088_p0034a22║曇影
B16n0088_p0034a23║按高僧傳曇影或云北人不知何許郡縣性虛靜不
B16n0088_p0034a24║甚交遊而安貧志學舉止詳審過似淹遲而神氣駿
B16n0088_p0034a25║捷志與形反能講正法華經及光讚般若每法輪一
B16n0088_p0034a26║轉輒道俗千數後入關中姚興大加禮接及什至長
B16n0088_p0034a27║安影往從之什謂興曰昨見影公亦是此國風流標
B16n0088_p0034b01║望之僧也興敕住逍遙園助什譯經初出成實論凡
B16n0088_p0034b02║諍論問答皆次第往返影恨其支離乃結為五番竟
B16n0088_p0034b03║以呈什什曰大善深得吾意什後出妙法華經影既
B16n0088_p0034b04║舊所命宗特加深思乃著法華義疏四卷并注中論
B16n0088_p0034b05║後山棲隱處守節塵外修功立善愈老愈篤以晉義
B16n0088_p0034b06║熙中卒春秋七十矣
B16n0088_p0034b07║僧叡
B16n0088_p0034b08║按蓮社高賢傳法師僧叡冀州人遊學諸方嘗行經
B16n0088_p0034b09║蜀西界為人所掠使牧羊有商客異之疑是沙門及
B16n0088_p0034b10║問以經義無不綜達即出金贖之後遊歷天竺諸國
B16n0088_p0034b11║還至關中從羅什諮禀經義羅什翻法華經以竺法
B16n0088_p0034b12║護本云天見人人見天什曰以此言過質耳叡曰將
B16n0088_p0034b13║非人天兩接兩得相見什喜遂用其文久之來入廬
B16n0088_p0034b14║山依遠公修淨業既而適京師止烏衣寺講說眾經
B16n0088_p0034b15║聽者推服宋彭城王義康要入第受戒師曰禮聞來
B16n0088_p0034b16║學王乃入寺祇奉戒法王以貂裘奉師常用敷坐王
B16n0088_p0034b17║密以錢三萬貫買之師曰此雖非所宜服然王之所
B16n0088_p0034b18║施不可棄也王聞益加敬謝靈運篤好佛理殊方俗
B16n0088_p0034b19║音多所通解嘗以經中字音求證於師因為著十四
B16n0088_p0034b20║音訓梵漢昭烈元嘉十六年無疾告眾曰吾將行矣
B16n0088_p0034b21║即面西合掌而亡眾見臥內有金蓮花倏爾而隱春
B16n0088_p0034b22║秋八十五
B16n0088_p0034b23║按高僧傳釋僧叡魏郡長樂人也少樂出家至年十
B16n0088_p0034b24║八始獲從志依投僧賢法師為弟子謙虛內敏學與
B16n0088_p0034b25║時競至年二十二博通經論嘗聽僧朗法師講放光
B16n0088_p0034b26║經屢有譏難朗與賢有濠上之契謂賢曰叡比格難
B16n0088_p0034b27║吾累思不能通可謂賢弟子也至年二十四遊歷名
B16n0088_p0034c01║邦處處講說知音之士負[〦/失/衣]成羣常歎曰經法雖少
B16n0088_p0034c02║足識因果禪法未傳庴心無地什後至關因請出禪
B16n0088_p0034c03║法要三卷始是鳩摩羅陀所製末是馬鳴所說中間
B16n0088_p0034c04║是外國諸聖共造亦稱菩薩禪叡既獲之日夜修習
B16n0088_p0034c05║遂精練五門善入六靜偽司徒公姚嵩深相禮貴姚
B16n0088_p0034c06║興問嵩叡公何如嵩答實鄴衛之松柏興敕見之公
B16n0088_p0034c07║卿皆集欲觀其才器叡風韻窪隆含吐彬蔚興大賞
B16n0088_p0034c08║悅即敕給俸恤吏力人輿興後謂嵩曰乃四海之標
B16n0088_p0034c09║領何獨鄴衛之松柏於是美聲遐布遠近歸德什所
B16n0088_p0034c10║翻經叡並叅正後出成實論令叡講之什謂叡曰此
B16n0088_p0034c11║諍論中有七處文破毗曇而在言小隱若能不問而
B16n0088_p0034c12║解可謂英才至叡啟發幽微果不諮什而契然懸會
B16n0088_p0034c13║什歎曰吾傳譯經論得與子相值真無所恨矣著大
B16n0088_p0034c14║智論十二門論中論等序並注大小品法華維摩思
B16n0088_p0034c15║益自在王禪經等序皆傳於世初叡善攝威儀弘讚
B16n0088_p0034c16║經法常迴此諸業願生安養每行住坐臥不敢正背
B16n0088_p0034c17║西方後自知命盡忽集僧告別乃謂眾曰平生誓願
B16n0088_p0034c18║願生西方如叡所見或當得往未知定免狐疑城不
B16n0088_p0034c19║但身口意業或相違犯願施以大慈為永劫法朋也
B16n0088_p0034c20║於是入房洗浴燒香禮拜還座向西方合掌而卒是
B16n0088_p0034c21║日同寺咸見五色香烟從叡房出春秋六十七矣時
B16n0088_p0034c22║又有沙門僧楷與叡公同學亦有高名云
B16n0088_p0034c23║道恆（附道標）
B16n0088_p0034c24║按高僧傳道恆藍田人年九歲戲于路隱士張忠見
B16n0088_p0034c25║而嗟曰此小兒有出人之相在俗必有輔政之功處
B16n0088_p0034c26║道必能光顯佛法恨吾老矣不得見之恆少失二親
B16n0088_p0034c27║事後母以孝聞家貧無蓄粒常手自畫繢以供膳奉
B16n0088_p0035a01║而篤好經典學兼宵夜至年二十後母又亡行喪盡
B16n0088_p0035a02║禮服畢出家又游刃佛理多所通達學該內外才思
B16n0088_p0035a03║清敏羅什入關即往修造什大嘉之及譯出眾經並
B16n0088_p0035a04║助詳定時恆有同學道標亦雅有才力當時擅名與
B16n0088_p0035a05║恆相次秦主姚興以恆標二人神氣俊朗有經國之
B16n0088_p0035a06║量乃敕偽尚書令姚顯令敦逼恆標罷道助振王業
B16n0088_p0035a07║又下書奪恆標等法服恆乃歎曰古人有言益我貨
B16n0088_p0035a08║者損我神生我名者殺我身於是竄影巖壑畢命幽
B16n0088_p0035a09║藪蔬食味禪緬迹人外晉義熈十三年卒于山舍春
B16n0088_p0035a10║秋七十二恆著釋駮論及百行箴標作舍利弗毗曇
B16n0088_p0035a11║序并弔王喬文並行於世
B16n0088_p0035a12║僧肇
B16n0088_p0035a13║按高僧傳僧肇京兆人家貧以傭書為業遂因繕寫
B16n0088_p0035a14║乃歷觀經史備盡墳籍志好元微每以莊老為心要
B16n0088_p0035a15║嘗讀老子道德章乃歎曰美則美矣然期棲神冥累
B16n0088_p0035a16║之方猶未盡善後見舊維摩經歡喜頂受披尋翫味
B16n0088_p0035a17║乃言始知所歸矣因此出家學善方等兼通三藏及
B16n0088_p0035a18║在冠年而名振關輔時競譽之徒莫不猜其早達或
B16n0088_p0035a19║千里負糧入關抗辯肇既才思幽元又善談說承機
B16n0088_p0035a20║挫銳曾不流滯時京兆宿儒及關外英彥莫不挹其
B16n0088_p0035a21║鋒辯負氣摧衂後羅什至姑臧肇自遠從之什嗟賞
B16n0088_p0035a22║無極及什適長安肇亦隨入及姚興命肇與僧叡等
B16n0088_p0035a23║入逍遙園助詳定經論肇以去聖久遠文義舛錯先
B16n0088_p0035a24║舊所解時有乖謬及見什諮禀所悟更多因出大品
B16n0088_p0035a25║之後肇便著般若無知論凡二千餘言竟以呈什什
B16n0088_p0035a26║讀之稱善乃謂肇曰吾解不謝子辭當相挹時廬山
B16n0088_p0035a27║隱士劉遺民見肇此論乃歎曰不意方袍復有平叔
B16n0088_p0035b01║因以呈遠公遠乃撫几歎曰未嘗有也肇後又著不
B16n0088_p0035b02║真空論物不遷論等并注維摩及製諸經論序並傳
B16n0088_p0035b03║於世及什兦之後追悼永往翹思彌厲乃著涅槃無
B16n0088_p0035b04║名論論成之後上表於姚興興答旨慇懃備加讚述
B16n0088_p0035b05║即敕令繕寫班諸子姪其為時所重如此晉義熙十
B16n0088_p0035b06║年卒于長安春秋三十有一矣
B16n0088_p0035b07║曇無讖（附道普　法盛　法維　僧表）
B16n0088_p0035b08║按高僧傳曇無讖或云曇摩讖蓋取梵音不同也其
B16n0088_p0035b09║本中天竺人六歲遭父憂隨母傭織毾㲪為業見沙
B16n0088_p0035b10║門達摩耶舍此云法明道俗所崇豐于利養其母羨
B16n0088_p0035b11║之故以讖為其弟子十歲同學數人讀呪聰敏出羣
B16n0088_p0035b12║誦經日得萬餘言初學小乘兼覽五明諸論講說精
B16n0088_p0035b13║辯莫能酬抗後遇白頭禪師共讖論議習業既異交
B16n0088_p0035b14║諍十旬讖雖攻難鋒起而禪師終不肯屈讖服其精
B16n0088_p0035b15║理乃謂禪師曰頗有經典可得見不禪師即授以樹
B16n0088_p0035b16║皮涅槃經本讖尋讀驚悟方自慙恨以為坎井之識
B16n0088_p0035b17║久迷大方於是集眾悔過遂專業大乘至年二十誦
B16n0088_p0035b18║大小乘經二百餘萬言讖從兄善能調象騎殺王所
B16n0088_p0035b19║乘白耳大象王怒誅之令曰敢有視者夷三族親屬
B16n0088_p0035b20║莫敢往者讖哭而葬之王怒欲誅讖讖曰王以法故
B16n0088_p0035b21║殺之我以親而葬之並不違大義何為見怒傍人為
B16n0088_p0035b22║之寒心其神色自若王奇其志氣遂留供養之讖明
B16n0088_p0035b23║解呪術所向皆驗西域號為大呪師後隨王入山王
B16n0088_p0035b24║渴須水不能得讖乃密呪石出水因讚曰大王惠澤
B16n0088_p0035b25║所感遂使枯石生泉鄰國聞者皆嘆王德于時雨澤
B16n0088_p0035b26║甚調百姓稱詠王悅其道術深加優寵頃之王意稍
B16n0088_p0035b27║歇待之漸薄讖以久處致厭乃辭往罽賓齎大涅槃
B16n0088_p0035c01║前分十卷并菩薩戒經菩薩戒本等彼國多學小乘
B16n0088_p0035c02║不信涅槃乃東適龜茲頃之復進到姑臧止千傳舍
B16n0088_p0035c03║慮失經本枕之而寢有人牽之在地讖驚覺謂是盜
B16n0088_p0035c04║者如此三夕聞空中語曰此如來解脫之藏何以枕
B16n0088_p0035c05║之讖乃慙悟別置高處夜有盜之者數過提舉竟不
B16n0088_p0035c06║能動明旦讖持經去不以為重盜者見之謂是聖人
B16n0088_p0035c07║悉來拜謝時河西王沮渠蒙遜僭據涼土自稱為王
B16n0088_p0035c08║聞讖名呼與相見接待甚厚蒙遜素奉大法志在弘
B16n0088_p0035c09║通欲請出經本讖以未參土言又無傳譯恐言舛于
B16n0088_p0035c10║理不許即翻于是學語三年方譯寫初分十卷時沙
B16n0088_p0035c11║門惠嵩道朗獨步河西值其宣出經藏深相推重轉
B16n0088_p0035c12║易梵文嵩公筆授道俗數百人疑難縱橫讖臨機釋
B16n0088_p0035c13║滯清辯若流兼富于文藻辭製華密嵩朗等更請廣
B16n0088_p0035c14║出諸經次譯大集大雲悲華地持優婆塞戒金光明
B16n0088_p0035c15║海龍王菩薩戒本等六十餘萬言讖以涅槃經本品
B16n0088_p0035c16║數未定還外國究尋值其母亡遂留歲餘後於于闐
B16n0088_p0035c17║更得經本中分復還姑臧譯之後又遣使于闐尋得
B16n0088_p0035c18║後分于是續譯為三十三卷以偽元始三年初就翻
B16n0088_p0035c19║譯至元始十年十月二十三日三[〦/失/衣]方竟即宋武永
B16n0088_p0035c20║初二年也讖云此經梵本三萬五千偈于此方減百
B16n0088_p0035c21║萬言今所出者止一萬餘偈讖嘗告蒙遜云有鬼入
B16n0088_p0035c22║聚落必多災疫遜不信欲躬見為驗識即以術加遜
B16n0088_p0035c23║遜見而駭怖讖曰宜潔誠齋戒神呪驅之乃讀呪三
B16n0088_p0035c24║日謂遜曰鬼已去矣時境首有見鬼者云見數百疫
B16n0088_p0035c25║鬼奔驟而逝境內獲安讖之力也遜益加敬事至遜
B16n0088_p0035c26║偽承元二年蒙遜濟河伐乞伏暮末于枹罕以世子
B16n0088_p0035c27║興國為前驅為末軍所敗興國擒焉後乞伏失守暮
B16n0088_p0036a01║末與興國俱獲於赫連勃勃後為吐谷渾所破興國
B16n0088_p0036a02║遂為亂兵所殺遜大怒謂事佛無應即欲遣斥沙門
B16n0088_p0036a03║五十已下皆令罷道蒙遜先為母造丈六石像像遂
B16n0088_p0036a04║泣涕流淚讖又格言致諫遜乃改心而悔焉時魏虜
B16n0088_p0036a05║拓跋燾聞讖有道術遣使迎請且告遜曰若不遣讖
B16n0088_p0036a06║便即加兵遜既事讖日久未忍聽去後又遣偽太常
B16n0088_p0036a07║高平公李順策拜蒙遜為使持節侍中都督涼州西
B16n0088_p0036a08║域諸軍事太傅驃騎大將軍涼州牧涼王加九錫之
B16n0088_p0036a09║禮又命遜曰聞彼有曇摩讖法師博通多識羅什之
B16n0088_p0036a10║流祕呪神驗澄公之匹朕思欲講道可馳驛送之遜
B16n0088_p0036a11║與李順讌於新樂門上遜謂順曰西蕃老臣蒙遜奉
B16n0088_p0036a12║事朝廷不敢違失而天子信納佞言苟見蹙迫前遣
B16n0088_p0036a13║表求留曇無讖而今使來徵索此是門師當與之俱
B16n0088_p0036a14║死實不惜殘年人生一死詎覺幾時順曰王款誠先
B16n0088_p0036a15║著遣愛子入侍朝廷欽王忠績故顯嘉殊禮而王以
B16n0088_p0036a16║一胡道人虧山嶽之功不忍一朝之忿損由來之美
B16n0088_p0036a17║豈朝廷相待之厚竊為大王不取主上虛襟之至弘
B16n0088_p0036a18║文所知弘文者遜所遣聘魏之使也遜曰太常口美
B16n0088_p0036a19║如蘇秦恐情不副辭耳遜既吝讖不遣又迫魏之強
B16n0088_p0036a20║至遜義和三年三月讖因請西行更尋涅槃後分遜
B16n0088_p0036a21║忿其欲去乃密圖害讖偽以資糧發遣厚贈寶貨臨
B16n0088_p0036a22║發之日讖乃流涕告眾曰讖業對將至眾聖不能救
B16n0088_p0036a23║矣以本有心誓義不容停比發遜果遣刺客于路害
B16n0088_p0036a24║之春秋四十九是歲宋元嘉十年也緇白遠近咸共
B16n0088_p0036a25║嗟焉既而遜左右常白日見鬼神以劍擊遜至四月
B16n0088_p0036a26║遜寢疾而兦初讖在姑臧有張掖沙門道進欲從讖
B16n0088_p0036a27║受菩薩戒讖云且悔過乃竭誠七日七夜至第八日
B16n0088_p0036b01║詣讖求受讖忽大怒進更思惟但是我業障未消耳
B16n0088_p0036b02║乃勠力三年且禪且定即于定中見釋迦文佛與諸
B16n0088_p0036b03║大士授己戒法其夕同止十餘人皆感夢如進所見
B16n0088_p0036b04║進欲詣讖說之未至數十步讖驚起唱言善哉善哉
B16n0088_p0036b05║已感戒矣吾當更為汝作證次第於佛像前為說戒
B16n0088_p0036b06║相時沙門道朗振譽關西當進感戒之夕朗亦通夢
B16n0088_p0036b07║乃自卑戒臘求為法弟於是從進受者千有餘人傳
B16n0088_p0036b08║受此法迄至於今皆讖之餘則有別記云菩薩地持
B16n0088_p0036b09║經應是伊波勒菩薩傳來此土後果是讖所傳譯疑
B16n0088_p0036b10║讖或非凡也讖所出諸經至元嘉中方傳建業道塲
B16n0088_p0036b11║慧觀法師志欲重尋涅槃後分乃啟宋太祖資給遣
B16n0088_p0036b12║沙門道普將書吏十人西行尋經至長廣郡舶破傷
B16n0088_p0036b13║足因疾而卒道普臨終歎曰涅槃後分與宋地無緣
B16n0088_p0036b14║矣普本高昌人經遊西域遍歷諸國供養尊影頂戴
B16n0088_p0036b15║佛鉢四塔道樹足跡形像無不瞻覿善能梵書備諸
B16n0088_p0036b16║國語遊履異域別有大傳時高昌後有沙門法盛亦
B16n0088_p0036b17║經往外國立傳凡有四卷又有竺法維釋僧表並經
B16n0088_p0036b18║往佛國云
B16n0088_p0036b19║法成
B16n0088_p0036b20║按陝西通志法成涼州人十六出家學經律不餌五
B16n0088_p0036b21║穀唯食慈脂居山岩穴習禪後有小疾乃告人曰我
B16n0088_p0036b22║死矣明日合掌而卒
B16n0088_p0036b23║智嵩
B16n0088_p0036b24║按魏書釋老志罽賓沙門曇摩讖習諸經論于姑臧
B16n0088_p0036b25║與沙門智嵩等譯涅槃諸經十餘部教授辯論幽旨
B16n0088_p0036b26║著涅槃義記戒行峻整門人齊肅知涼州將有兵役
B16n0088_p0036b27║與門徒數人欲往胡地道路饑饉絕糧積日弟子求
B16n0088_p0036c01║得禽獸肉請嵩強食嵩以戒自誓遂餓死于酒泉之
B16n0088_p0036c02║西山弟子積薪焚其屍骸骨灰燼唯舌獨全色狀不
B16n0088_p0036c03║變時人以為誦經功報
B16n0088_p0036c04║曇霍
B16n0088_p0036c05║按晉書本傳曇霍者不知何許人也禿髮傉檀時從
B16n0088_p0036c06║河南來持一錫杖令人跪曰此是波若眼奉之可以
B16n0088_p0036c07║得道時人咸異之或遺以衣服受而投之於河後日
B16n0088_p0036c08║以還其本主衣無所污行步如風雲言人死生貴賤
B16n0088_p0036c09║無毫釐之差人或藏其錫杖曇霍大哭數聲閉目須
B16n0088_p0036c10║臾起而取之咸奇其神異莫能測也每謂傉檀曰若
B16n0088_p0036c11║能安坐無為則天下可定祚嗣克昌如其窮兵好殺
B16n0088_p0036c12║禍將及己傉檀不能從傉檀女病甚請救療曇霍曰
B16n0088_p0036c13║人之生死自有定期聖人亦不能轉禍為福曇霍安
B16n0088_p0036c14║能延命邪正可知早晚耳傉檀固請之時後宮門閉
B16n0088_p0036c15║曇霍曰急開後門及開門則生不及則死傉檀命開
B16n0088_p0036c16║之不及而死後兵亂不知所在也
B16n0088_p0036c17║按高僧傳曇霍蔬食苦行常居塚間樹下專以神力
B16n0088_p0036c18║化物時河西鮮卑偷髮利鹿孤僭據西平自稱為王
B16n0088_p0036c19║號年建和建和二年十一月霍從河南來至自西平
B16n0088_p0036c20║因之事佛者甚眾鹿孤有弟傉檀假署車騎權傾偽
B16n0088_p0036c21║國性猜忌多所賊害霍每謂檀曰當修善行道為後
B16n0088_p0036c22║世橋梁檀曰僕先世已來恭事天地名山大川今一
B16n0088_p0036c23║旦奉佛恐違先人之旨公若能七日不食顏色如常
B16n0088_p0036c24║是為佛道神明僕當奉之乃使人幽守七日而霍無
B16n0088_p0036c25║饑渴之色檀遣沙門智行密持餅遺霍霍曰吾嘗誰
B16n0088_p0036c26║欺而欺國王耶檀深奇之厚加敬仰因此改信節殺
B16n0088_p0036c27║與慈國人既蒙其祐咸稱曰大師出入街巷百姓並
B16n0088_p0037a01║迎為之禮
B16n0088_p0037a02║僧法愔
B16n0088_p0037a03║按蘇州府志宋僧法愔西域人義熙中至中夏與惠
B16n0088_p0037a04║遠結社廬山已而來蘇念佛三昧化導有情蘇人翕
B16n0088_p0037a05║然歸建靜壽院居之院燬復建即萬壽寺也
B16n0088_p0037a06║法顯
B16n0088_p0037a07║按佛國記法顯昔在長安慨律藏殘缺於是遂以弘
B16n0088_p0037a08║始二年歲在己亥與慧景道整慧應慧嵬等同契至
B16n0088_p0037a09║天竺尋求戒律初發跡長安度隴至乾歸國夏坐夏
B16n0088_p0037a10║坐訖前行至傉檀國度養樓山至張掖鎮張掖大亂
B16n0088_p0037a11║道路不通張掖王慇懃遂留為作檀越於是與智嚴
B16n0088_p0037a12║慧簡僧紹寶雲僧景等相遇欣於同志便共夏坐夏
B16n0088_p0037a13║坐訖復進到燉煌有塞東西可八十里南北四十里
B16n0088_p0037a14║共停一月餘日法顯等五人隨使先發復與寶雲等
B16n0088_p0037a15║別燉煌太守李皓供給度沙河沙河中多有惡鬼熱
B16n0088_p0037a16║風遇則皆死無一全者上無飛鳥下無走獸遍望極
B16n0088_p0037a17║目欲求度處則莫知所擬唯以死人枯骨為標幟耳
B16n0088_p0037a18║行十七日計可千五百里得至鄯善國其地崎嶇薄
B16n0088_p0037a19║瘠俗人衣服麤與漢地同但以氈褐為異從此西行
B16n0088_p0037a20║所經諸國類皆如是唯國國胡語不同住此一月日
B16n0088_p0037a21║復西北行十五日到𠌥夷國𠌥夷國僧亦有四千餘
B16n0088_p0037a22║人法顯得符行堂公孫經理住二月餘日於是還與
B16n0088_p0037a23║寶雲等共為𠌥夷國人不修禮義遇客甚薄智嚴慧
B16n0088_p0037a24║簡慧嵬遂返向高昌欲求行資法顯等蒙符公孫供
B16n0088_p0037a25║給遂得直進西南行路中無居民涉行艱難所經之
B16n0088_p0037a26║苦人理莫比在道一月五日得到于闐其國豐樂人
B16n0088_p0037a27║民殷盛作四方僧房供給客僧及餘所須國主安堵
B16n0088_p0037b01║法顯等於僧伽藍僧伽藍名瞿摩帝是大乘寺三千
B16n0088_p0037b02║僧共犍槌食入食堂時威儀齊肅次第而坐一切寂
B16n0088_p0037b03║然器鉢無聲淨人益食不得相喚但以手指麾慧景
B16n0088_p0037b04║道整慧達先發向竭叉國法顯等欲觀行像停三月
B16n0088_p0037b05║日其國中十四大僧伽藍四月一日瞿摩帝僧王所
B16n0088_p0037b06║敬重最先行像如是一僧伽藍則一日行像四月一
B16n0088_p0037b07║日為始至十四日行像乃訖既過四月行像僧紹一
B16n0088_p0037b08║人隨胡道人向罽賓法顯等進向子合國在道二十
B16n0088_p0037b09║五日便到其國住此十五日已於是南行四日入葱
B16n0088_p0037b10║嶺山到於麾國安居安居已止行二十五日到竭叉
B16n0088_p0037b11║國與慧景等合值其國當葱嶺之中自葱巔已前草
B16n0088_p0037b12║木果實皆異唯竹及安石橊甘蔗三物與漢地同從
B16n0088_p0037b13║此西行向北天竺在道一月得度葱嶺葱嶺冬夏有
B16n0088_p0037b14║雪又有毒龍若失其意則吐毒風雨雪飛沙礫石遇
B16n0088_p0037b15║此難者萬無一全彼土人即名為雪山也度嶺已到
B16n0088_p0037b16║北天竺始入其境有一小國名陀歷其國昔有羅漢
B16n0088_p0037b17║以神足力將一巧匠上兜術天觀彌勒菩薩長短色
B16n0088_p0037b18║貌還下刻木作像前後三上觀然後乃成像長八丈
B16n0088_p0037b19║足趺八尺齋日常有光明諸國王競興供養今故現
B16n0088_p0037b20║在於此順嶺西南行十五日其道艱阻崖岸險絕其
B16n0088_p0037b21║山唯石壁立千仞臨之目眩欲進則投足無所下有
B16n0088_p0037b22║水名新頭河昔人有鑿石通路施傍梯者凡度七百
B16n0088_p0037b23║度梯已躡懸絚過河河兩岸相去減八十步九驛所
B16n0088_p0037b24║記漢之張騫甘英皆不至眾僧問法顯佛法東過其
B16n0088_p0037b25║始可知耶顯云訪問彼土人皆云故老相傳自立彌
B16n0088_p0037b26║勒菩薩像後便有天竺沙門齎經律過此河者像立
B16n0088_p0037b27║在佛泥洹後三百許年計於周氏平王時由茲而言
B16n0088_p0037c01║大教宣流始自此像非夫彌勒大士繼軌釋迦孰能
B16n0088_p0037c02║令三寶宣通邊人識法固知冥運之開本非人事則
B16n0088_p0037c03║漢明之夢有由而然矣渡河便到烏萇國烏萇國是
B16n0088_p0037c04║正北天竺也盡作中天竺語中天竺所謂中國俗人
B16n0088_p0037c05║衣服飲食亦與中國同佛法甚盛名眾僧住止處為
B16n0088_p0037c06║僧伽藍凡有五百僧伽藍若有客比丘到悉供養三
B16n0088_p0037c07║日過三日已乃令自求所安常傳言佛至北天竺即
B16n0088_p0037c08║此慧景道整慧達三人先發向佛影那竭國法顯等
B16n0088_p0037c09║住此國夏坐夏坐訖南下到宿呵多國其國佛法亦
B16n0088_p0037c10║盛從此東下五日行到犍陀衛國是阿育王子法益
B16n0088_p0037c11║所治處自此東行七日有國名竺剎尸羅竺剎尸羅
B16n0088_p0037c12║漢言截頭也復東行二日至佛投身餧餓虎處從犍
B16n0088_p0037c13║陀衛國南行四日到弗樓沙國佛鉢即在此國寶雲
B16n0088_p0037c14║僧景只供養佛鉢便還慧景慧達道整先向那竭國
B16n0088_p0037c15║供養佛影佛齒及頂骨慧景病道整住看慧達一人
B16n0088_p0037c16║還於弗樓沙國相見而慧達寶雲僧景遂還秦土慧
B16n0088_p0037c17║景應在佛鉢寺無常由是法顯獨進向佛頂骨所西
B16n0088_p0037c18║行十六由延便至那竭國界醯羅城中有佛頂骨精
B16n0088_p0037c19║舍國王敬重每日華香供養從此北行一由延到那
B16n0088_p0037c20║竭國城是菩薩本以銀錢貿五莖華供養定光佛處
B16n0088_p0037c21║城中亦有佛齒塔供養如頂骨法城東北一由延到
B16n0088_p0037c22║一谷口有佛錫杖亦起精舍供養杖以牛頭栴檀作
B16n0088_p0037c23║長丈六七許以木筒盛之正復百千人舉不能移入
B16n0088_p0037c24║谷口四日西行有佛僧伽梨精舍供養彼國土亢旱
B16n0088_p0037c25║府國人相率出衣禮拜供養天即大雨那竭城南半
B16n0088_p0037c26║由延有千佛影影西百步許佛在時自與諸弟子共
B16n0088_p0037c27║造塔今猶在邊有寺寺中有七百餘僧此處有諸羅
B16n0088_p0038a01║漢辟支佛塔乃千數住此冬三月法顯等三人南度
B16n0088_p0038a02║小雪山雪山冬夏積雪山北陰中遇寒風暴起人皆
B16n0088_p0038a03║噤戰慧景一人不堪復進口出白沫語法顯云我亦
B16n0088_p0038a04║不復活便可時去勿得俱死於是遂終法顯撫之悲
B16n0088_p0038a05║號本圖不果命也奈何復自力前得過嶺南到羅夷
B16n0088_p0038a06║住此夏坐坐訖南下行十日到跋那國從此東行三
B16n0088_p0038a07║日復渡新頭河兩岸皆平地過河有國名毗荼見秦
B16n0088_p0038a08║道人往乃大憐愍作是言如何邊地人能知出家為
B16n0088_p0038a09║道遠求佛法悉供給所須待之如法從此東南行減
B16n0088_p0038a10║八十由延經歷諸寺甚多僧眾萬數過是諸處已到
B16n0088_p0038a11║一國國名摩頭羅又經捕那河河邊左右有二十僧
B16n0088_p0038a12║伽藍可有三千僧佛法轉盛自渡新頭河至南天竺
B16n0088_p0038a13║迄於南海四五萬里皆平坦無大山川正有河水從
B16n0088_p0038a14║此東南行十八由延有國名僧伽施佛上忉利天三
B16n0088_p0038a15║月為母說法來下處此處僧及尼可有千人皆同眾
B16n0088_p0038a16║食雜大小乘學住處一白耳龍與此眾僧作檀越令
B16n0088_p0038a17║國內豐熟雨澤以時無諸災害使眾僧得安眾僧感
B16n0088_p0038a18║其惠故為作龍舍敷置坐處又為龍設福食供養眾
B16n0088_p0038a19║僧日日眾中別差三人到龍舍中食每至夏坐訖龍
B16n0088_p0038a20║輙化形作一小蛇兩耳邊白眾僧識之銅盂盛酪以
B16n0088_p0038a21║龍置中從上座至下座行之似若問訊遍便化去年
B16n0088_p0038a22║年一出其國豐饒人民熾盛最樂無比諸國人來無
B16n0088_p0038a23║不經理供給所須寺北五十由延有一寺名火境火
B16n0088_p0038a24║境者惡鬼名也佛本化是惡鬼後人於此處起精舍
B16n0088_p0038a25║別有佛塔善鬼神常灑掃初不須人工有邪見國王
B16n0088_p0038a26║言汝能如是者我當多將兵眾住此益積糞穢汝復
B16n0088_p0038a27║能除不鬼神即起大風吹之令淨此處有百枚小塔
B16n0088_p0038b01║人終日數之不能得知若至意欲知者便一塔邊置
B16n0088_p0038b02║一人已復計數人人或多或少其不可得知法顯住
B16n0088_p0038b03║龍精舍夏坐坐訖東南行七由延到罽饒夷城城接
B16n0088_p0038b04║恆水去城西六七里恆水北岸佛為諸弟子說法處
B16n0088_p0038b05║度恆水南行三由延到一林名呵梨從此東南行十
B16n0088_p0038b06║由延到沙祇大國出沙祇城南行八由延到拘薩羅
B16n0088_p0038b07║國舍衛城城內人民稀曠都有三百餘家即波斯匿
B16n0088_p0038b08║王所治城也大愛道故精舍處須達長者井壁及鴦
B16n0088_p0038b09║崛魔得道般泥洹燒身處後人起塔皆在此城中諸
B16n0088_p0038b10║外國婆羅門生嫉妒心欲毀壞之天即雷電霹靂終
B16n0088_p0038b11║不能得壞出城南門千二百步道西長者須達起精
B16n0088_p0038b12║舍即所謂祇洹精舍也法顯道整初到祇洹精舍念
B16n0088_p0038b13║昔世尊住此二十五年自傷生在邊夷共諸同志遊
B16n0088_p0038b14║歷諸國而或有還者或有無常者今日乃見佛空處
B16n0088_p0038b15║愴然心悲彼眾僧出問顯等言汝從何國來答云從
B16n0088_p0038b16║漢地來彼眾僧歎曰奇哉邊地之人乃能求法至此
B16n0088_p0038b17║自相謂言我等諸師和尚相承已來未見漢道人來
B16n0088_p0038b18║到此也從舍衛城東南行十二由延到一邑名那毗
B16n0088_p0038b19║伽是拘樓秦佛所生處從此北行減一由延到一邑
B16n0088_p0038b20║是拘那含佛所生處從此東行減一由延到迦維羅
B16n0088_p0038b21║衛城城中有白淨王故宮作太子母形像乃太子乘
B16n0088_p0038b22║白象入母胎處國大空荒人民希疎道路怖畏白象
B16n0088_p0038b23║師子不可妄行從佛生處東行五由延有國名藍莫
B16n0088_p0038b24║此國王得佛一分舍利還歸起塔即名藍莫塔塔邊
B16n0088_p0038b25║有池池中有龍常守護此塔晝夜供養此中荒蕪無
B16n0088_p0038b26║人灑掃常有羣象以鼻取水灑地取雜華香而供養
B16n0088_p0038b27║塔諸國有道人來欲禮拜塔遇象大怖依樹自翳見
B16n0088_p0038c01║象如法供養道人大自悲感此中無有僧伽藍可供
B16n0088_p0038c02║養此塔乃令象灑掃道人即捨大戒還作沙彌自挽
B16n0088_p0038c03║草木平治處所使得淨潔勸化國王作僧住處已為
B16n0088_p0038c04║寺今現有僧住此事在近自爾相承至今恆以沙彌
B16n0088_p0038c05║為寺主從此東行三由延太子遣車匿白馬還處從
B16n0088_p0038c06║此東行四由延到炭塔亦有僧伽藍復東行十二由
B16n0088_p0038c07║延到拘夷那竭城城北雙樹間希連河邊世尊於此
B16n0088_p0038c08║北首而般泥洹處其城中人民亦希曠止有眾僧民
B16n0088_p0038c09║戶從此東南行十二由延到諸梨車又東行五由延
B16n0088_p0038c10║到毗舍離國毗舍離城北大林重閣精舍佛住處及
B16n0088_p0038c11║阿難半身塔其城裏本菴婆羅女家為佛起塔今故
B16n0088_p0038c12║現在城南三里道西菴婆羅女以園施佛作佛住處
B16n0088_p0038c13║城西北三里有塔名放弓仗從此東行四由延到五
B16n0088_p0038c14║河合口度河南下一由延到摩竭提國巴連弗邑巴
B16n0088_p0038c15║連弗邑是阿育王所治城中王宮殿皆使鬼神作纍
B16n0088_p0038c16║石起牆闕雕文刻鏤非世所造今故現在有一大乘
B16n0088_p0038c17║婆羅門子名羅汰私婆迷住此城裏爽悟多智事無
B16n0088_p0038c18║不達以清淨自居國王宗敬師事舉國瞻仰賴此一
B16n0088_p0038c19║人弘宣佛法外道不能得加陵眾僧於阿育王塔邊
B16n0088_p0038c20║造摩訶衍僧伽藍甚嚴麗亦有小乘寺都合六七百
B16n0088_p0038c21║僧眾威儀庠序可觀四方高德沙門及學問人欲求
B16n0088_p0038c22║義理皆詣此寺婆羅門子師亦名文殊師利國內大
B16n0088_p0038c23║德沙門諸大乘比丘皆宗仰焉亦住此僧伽藍凡諸
B16n0088_p0038c24║中國唯此國城邑為大民人富盛競行仁義年年常
B16n0088_p0038c25║以建卯月八日行像作四輪車縛竹作五層有承櫨
B16n0088_p0038c26║揠戟高二丈餘許其狀如塔以白㲲纏上然後彩畵
B16n0088_p0038c27║作諸天形像以金銀琉璃莊校其上懸繒幡葢四邊
B16n0088_p0039a01║作龕皆有坐佛菩薩立侍可有二十車車車莊嚴各
B16n0088_p0039a02║異當此日境內道俗皆集作倡伎樂華香供養婆羅
B16n0088_p0039a03║門子來請佛佛次第入城入城內再宿通夜燃燈伎
B16n0088_p0039a04║樂供養國國皆爾其國長者居士各於城中立福德
B16n0088_p0039a05║醫藥舍凡國中貧窮孤獨踐跛一切病人皆詣此舍
B16n0088_p0039a06║種種供給醫師看病隨宜飲食及湯藥皆令得安差
B16n0088_p0039a07║者自去阿育王壞七塔作八萬四千塔最初所作大
B16n0088_p0039a08║塔在城南三里餘塔南有一石柱圍丈四五高三丈
B16n0088_p0039a09║餘上有銘題云阿育王以閻浮提布施四方僧還以
B16n0088_p0039a10║錢贖如是三反塔北三四百步阿育王本於此處作
B16n0088_p0039a11║泥犂城中央有石柱亦高三丈餘上有師子柱上有
B16n0088_p0039a12║銘記作泥犂城因緣及年數日月從此東南行九由
B16n0088_p0039a13║延至一小孤石山又西南行一由延到那羅聚落又
B16n0088_p0039a14║西行一由延到王舍新城新城者是阿闍世王所造
B16n0088_p0039a15║中有二僧伽藍出城西門三百步阿闇世王得佛一
B16n0088_p0039a16║分舍利起塔高大嚴麗出城南四里南向入谷至五
B16n0088_p0039a17║山裏五山周圍狀若城郭即是䓑沙王舊城其城中
B16n0088_p0039a18║空荒無人住入谷搏山東南上十五里到耆闍崛山
B16n0088_p0039a19║其山峰秀端嚴是五山中最高顯於新城中買香華
B16n0088_p0039a20║油燈倩二舊比丘送法顯上者闍崛山華香供養然
B16n0088_p0039a21║燈續明慨然悲傷收淚而言佛昔於此住說首楞嚴
B16n0088_p0039a22║法顯生不值佛但見遺跡處所而已即於石窟前誦
B16n0088_p0039a23║首楞嚴停止一宿還向新城出舊城北行三百餘步
B16n0088_p0039a24║道西迦蘭陀竹園精舍今現在眾僧掃灑精舍北二
B16n0088_p0039a25║三里有尸摩賒那尸摩賒那者漢言棄死人墓田出
B16n0088_p0039a26║舊城北東下三里有調達石窟離此五十步有大方
B16n0088_p0039a27║黑石昔有比丘在上經行思惟是身無常苦空不得
B16n0088_p0039b01║靜觀厭患是身即捉刀欲自殺復念世尊制戒不得
B16n0088_p0039b02║自殺又念雖爾我今但欲殺三毒賊便以刀自刎始
B16n0088_p0039b03║傷再得須陀洹既半得阿那含斷已成阿羅漢果般
B16n0088_p0039b04║泥洹從此西行四由延到伽耶城城內亦空荒從此
B16n0088_p0039b05║北南三里行到一山名雞足此山榛木茂盛又多獅
B16n0088_p0039b06║子虎狼不可妄行法顯還向巴連弗邑順恆水西下
B16n0088_p0039b07║十由延得一精舍名曠野佛所住處今現有僧復順
B16n0088_p0039b08║恆水西行十二由延到伽尸國波羅𭡠城城東北十
B16n0088_p0039b09║里許得仙人鹿野苑精舍中有二僧伽藍悉有僧住
B16n0088_p0039b10║自鹿野苑精舍西北行十三由延有國名拘睒彌其
B16n0088_p0039b11║精舍名瞿師羅園今有眾僧多小乘學從東行八由
B16n0088_p0039b12║延亦有僧伽藍可百餘僧從此南行二百由延有國
B16n0088_p0039b13║名達嚫是過去迦葉佛僧伽藍穿大石山作之凡有
B16n0088_p0039b14║五重最下重作象形有五百間石室第二層作獅子
B16n0088_p0039b15║形有四百間第三層作馬形有三百間第四層作牛
B16n0088_p0039b16║形有二百間第五層作鴿形有百間最上有泉水循
B16n0088_p0039b17║石室前繞房而流周圍迴曲如是乃至下重順房流
B16n0088_p0039b18║從戶而出諸層室中處處穿石作牕牖通明室中朗
B16n0088_p0039b19║然都無幽暗其室四角頭穿石作梯磴上處今人形
B16n0088_p0039b20║小緣梯上正得至昔人一脚所躡處因名此寺為波
B16n0088_p0039b21║羅越波羅越者天竺名鴿也其寺中常有羅漢住此
B16n0088_p0039b22║土丘荒無人民居去山極遠方有村皆是邪見不識
B16n0088_p0039b23║佛法沙間婆羅門及諸異學彼國人民常見人飛來
B16n0088_p0039b24║入此寺於時諸國道人欲來禮此寺者彼村人則言
B16n0088_p0039b25║汝何以不飛耶我見此間道人皆飛道人方便答言
B16n0088_p0039b26║翅未成耳達嚫國嶮道路艱難而知處欲往者要當
B16n0088_p0039b27║齎錢貨施彼國王王然後遣人送展轉相付示其逕
B16n0088_p0039c01║路法顯竟不得往承彼土人言故說之耳從波羅捺
B16n0088_p0039c02║國東行還到巴連弗邑法顯本求戒律而北天竺諸
B16n0088_p0039c03║國皆師師口傳無本可寫是以遠步乃至中天竺於
B16n0088_p0039c04║此摩訶衍僧伽藍得一部律是摩訶僧祇眾律佛在
B16n0088_p0039c05║世時最初大眾所行也於祇洹精舍傳其本自餘十
B16n0088_p0039c06║八部各有師資大旨不異於小小不同或用開塞但
B16n0088_p0039c07║此最是廣說備悉者復得一部抄律可七千偈是薩
B16n0088_p0039c08║婆多眾律即此秦地眾僧所行者也亦皆師師口相
B16n0088_p0039c09║傳授不書之於文字復於此眾中得雜阿毗曇心可
B16n0088_p0039c10║六千偈又得一部綖經二千五百偈又得一卷方等
B16n0088_p0039c11║般泥洹經可五千偈又得摩訶僧祇阿毗曇故法顯
B16n0088_p0039c12║住此三年學梵書梵語寫律道整既到中國見沙門
B16n0088_p0039c13║法則眾僧威儀觸事可觀乃追歎秦土邊地眾僧戒
B16n0088_p0039c14║律殘闕誓言自今已去至得佛願不生邊地故遂停
B16n0088_p0039c15║不歸法顯本心欲令戒律流通漢地於是獨還順恆
B16n0088_p0039c16║水東下十八由延其南岸有瞻波大國佛精舍經行
B16n0088_p0039c17║處及四佛坐處悉起塔現有僧住從此東行近五十
B16n0088_p0039c18║由延到多摩梨帝國即是海口其國有二十四僧伽
B16n0088_p0039c19║藍盡有僧住佛法亦興法顯住此二年寫經及畫像
B16n0088_p0039c20║於是載商人大舶汎海西南行得冬初信風晝夜十
B16n0088_p0039c21║四日到師子國其國和適無冬夏之異草木常茂田
B16n0088_p0039c22║種隨人無有時節佛至其國欲化惡龍以神足力一
B16n0088_p0039c23║足躡王城北一足躡山頂兩跡相去十五由延於王
B16n0088_p0039c24║城北跡上起大塔高四十丈金銀莊校眾寶合成塔
B16n0088_p0039c25║邊復起一僧伽藍名無畏山有五千僧起一佛殿金
B16n0088_p0039c26║銀刻鏤悉以眾寶中有一青玉像高二丈許通身七
B16n0088_p0039c27║寶炎光威相嚴顯非言所載右掌中有一無價寶珠
B16n0088_p0040a01║法顯去漢地積年所與交接悉異域人山川草木舉
B16n0088_p0040a02║目無舊又同行分㭊或留或亡顧影唯己心常懷悲
B16n0088_p0040a03║忽於此玉像邊見商人以晉地一白絹扇供養不覺
B16n0088_p0040a04║悽然淚下滿目法顯在此國聞天竺道人於高座誦
B16n0088_p0040a05║經云佛鉢本在毗舍離今在犍陀衛竟若干百年當
B16n0088_p0040a06║復至西月氏國若干百年當至于闐國住若干百年
B16n0088_p0040a07║當至屈茨國若干百年當復來到漢地住若干百年
B16n0088_p0040a08║當復至師子國若干百年當還中天竺到中天已當
B16n0088_p0040a09║上兜術天上彌勒菩薩見而歎曰釋迦文佛鉢至即
B16n0088_p0040a10║共諸天華香供養七日七日已還閻浮提海龍王持
B16n0088_p0040a11║入龍宮至彌勒將成道時鉢還分為四復本頻那山
B16n0088_p0040a12║上彌勒成道已四天王當復應念佛如先佛法賢劫
B16n0088_p0040a13║千佛共用此鉢鉢去已佛法漸滅佛法滅後人壽轉
B16n0088_p0040a14║短乃至五歲十歲之時糯米酥油皆悉化滅人民極
B16n0088_p0040a15║惡捉木則變成刀杖共相傷割殺其中有福者逃避
B16n0088_p0040a16║入山惡人相殺盡已還復來出共相謂言昔人壽極
B16n0088_p0040a17║長但為惡甚作諸非法故我等壽命遂爾短促乃至
B16n0088_p0040a18║十歲我今共行諸善起慈悲心修行仁義如是各行
B16n0088_p0040a19║信義展轉壽倍乃至八萬歲彌勒出世初轉法輪時
B16n0088_p0040a20║先度釋迦遺法弟子出家人及受三歸五戒齋法供
B16n0088_p0040a21║養三寶者第二第三次度有緣者法顯爾時欲寫此
B16n0088_p0040a22║經其人云此無經本我止口誦耳法顯住此國二年
B16n0088_p0040a23║更求得彌沙塞律藏本得長阿含雜阿含復得一部
B16n0088_p0040a24║雜藏此悉漢土所無者得此梵本已即載商人大船
B16n0088_p0040a25║上可有二百餘人後係一小船海行艱險以備大船
B16n0088_p0040a26║毀壞得好信風東下二日便值大風船漏水入商人
B16n0088_p0040a27║欲趣小船小船上人恐人來多即斫絙斷商人大怖
B16n0088_p0040b01║命在須臾恐船水漏即取粗財貨擲著水中法顯亦
B16n0088_p0040b02║以軍持及澡灌并餘物棄擲海中但恐商人擲去經
B16n0088_p0040b03║像唯一心念觀世音及歸命漢地眾僧我遠行求法
B16n0088_p0040b04║願威神歸流得到所止如是大風晝夜十三日到一
B16n0088_p0040b05║島邊潮退之後見船漏處即補塞之於是復前海中
B16n0088_p0040b06║多有抄賊遇輒無全大海瀰漫無邊不識東西唯望
B16n0088_p0040b07║日月星宿而進若陰雨時為逐風去亦無准當夜闇
B16n0088_p0040b08║時但見大浪相搏晃然火色黿鼉水性怪異之屬商
B16n0088_p0040b09║人荒遽不知那向海深無底又無下石住處至天晴
B16n0088_p0040b10║已乃知東西還復望正而進若植伏石則無活路如
B16n0088_p0040b11║是九十日許乃到一國名耶婆提其國外道婆羅門
B16n0088_p0040b12║興盛佛法不足言停此國五月日復隨他商人大船
B16n0088_p0040b13║上亦二百許人齋五十日糧以四月十六日發法顯
B16n0088_p0040b14║於船上安居東北行趣廣州一月餘日夜二鼓時遇
B16n0088_p0040b15║黑風暴雨商人賈客皆悉惶怖法顯爾時亦一心念
B16n0088_p0040b16║觀世音及漢地眾僧蒙感神祐得至天曉曉已諸婆
B16n0088_p0040b17║羅門議言坐載此沙門使我不利遭此大苦當下比
B16n0088_p0040b18║丘置海島邊不可為一人令我等危險法顯本檀越
B16n0088_p0040b19║言汝若下此比丘亦并下我不爾便當殺我汝其下
B16n0088_p0040b20║此沙門吾到漢地當向國王言汝也漢地王亦敬信
B16n0088_p0040b21║佛法重比丘僧諸商人躊躇不敢便下於時天多連
B16n0088_p0040b22║陰海師相望僻誤遂經七十餘日糧食水漿欲盡取
B16n0088_p0040b23║海鹹水作食分好水人可得二升遂便欲盡商人議
B16n0088_p0040b24║言常行時正可五十日便到廣州爾今已過其多日
B16n0088_p0040b25║將無僻耶即便西北行求岸晝夜十二日長廣郡界
B16n0088_p0040b26║牢山南岸便得好水菜但經涉險難憂懼積日忽得
B16n0088_p0040b27║至此岸見藜藿菜依然知是漢地然不見人民及形
B16n0088_p0040c01║跡未知是何許或言未至廣州或言已過莫知所定
B16n0088_p0040c02║即乘小船入浦覓人欲問其處得兩獵人即將歸令
B16n0088_p0040c03║法顯譯語問之法顯先安慰之徐問汝是何人答言
B16n0088_p0040c04║我是佛弟子又問汝入山何所求其便詭言明當七
B16n0088_p0040c05║月十五日欲取挑臘佛又問此是何國答言此青州
B16n0088_p0040c06║長廣郡界統屬晉家聞已商人歡喜即乞其財物遣
B16n0088_p0040c07║人往長廣太守李嶷敬信佛法問有沙門持經像乘
B16n0088_p0040c08║船汎海而至即將人從至海邊迎接經像歸至郡治
B16n0088_p0040c09║商人於是還向揚州雷法青州請法顯一冬一夏夏
B16n0088_p0040c10║坐訖法顯遠離諸師久欲趣長安但所營事重遂便
B16n0088_p0040c11║南下向都就諸師出經律法顯發長安六年到中國
B16n0088_p0040c12║停六年還三年達青州凡所遊歷幾三十國沙河已
B16n0088_p0040c13║西迄於天竺眾僧威儀法化之美不可詳說竊唯諸
B16n0088_p0040c14║師未得備聞是以不顧微命浮海而還艱難具更幸
B16n0088_p0040c15║蒙三尊威靈危而得濟故竹帛疏所經歷欲令賢者
B16n0088_p0040c16║同其見聞
B16n0088_p0040c17║按高僧傳法顯姓龔平陽武陽人有三兄並齠齓而
B16n0088_p0040c18║亡其父恐禍及顯三歲便度為沙彌居家數年病篤
B16n0088_p0040c19║欲死因送還寺住信宿便差不肯復歸其母欲見之
B16n0088_p0040c20║不得為立小屋於外以擬去來十歲遭父憂叔父以
B16n0088_p0040c21║其母寡獨不立逼使還俗顯曰本不以有父而出家
B16n0088_p0040c22║也正欲遠塵離俗故入道耳叔父善其言乃止頃之
B16n0088_p0040c23║母喪至性過人營葬事畢仍即還寺嘗與同學數十
B16n0088_p0040c24║人於田中刈稻時有饑賊欲奪其穀諸沙彌悉奔走
B16n0088_p0040c25║唯顯獨留語賊曰若欲須穀隨意所取但君等昔不
B16n0088_p0040c26║布施故致饑貧今復奪人恐來世彌甚貧道預為君
B16n0088_p0040c27║憂耳言訖即還賊棄穀而去僧數百人莫不歎服及
B16n0088_p0041a01║受大戒志行明敏儀軌整肅常慨經律舛闕誓志尋
B16n0088_p0041a02║求以晉隆安三年發自長安西度流沙凡度七百餘
B16n0088_p0041a03║所經歷三十餘國持經南歸青州刺史請留過冬顯
B16n0088_p0041a04║曰貧道投身於不反之地志在弘通所期未果不得
B16n0088_p0041a05║久停遂南造京師就外國禪師佛馱跋陀於道塲寺
B16n0088_p0041a06║譯出摩訶僧祇律方等泥洹經雜阿毗曇心論垂百
B16n0088_p0041a07║餘萬言顯出大泥洹經流布教化咸使聞見有一家
B16n0088_p0041a08║失其姓名居近朱雀門世奉正化自寫一部讀誦供
B16n0088_p0041a09║養無別經室與雜書共屋後風火忽起延及其家資
B16n0088_p0041a10║物皆盡唯泥洹經儼然具存煨燼不侵卷色無改京
B16n0088_p0041a11║師共傳咸歎神妙其餘經律未譯後至荊州卒於辛
B16n0088_p0041a12║寺春秋八十有六眾咸慟惜其遊履諸國別有大傳
B16n0088_p0041a13║焉
B16n0088_p0041a14║慧嵬
B16n0088_p0041a15║按高僧傳慧嵬不知何許人止長安大寺戒行澄潔
B16n0088_p0041a16║多棲處山谷修禪定之業有一無頭鬼來嵬神色無
B16n0088_p0041a17║變乃謂鬼曰汝既無頭便無頭痛之患一何快哉鬼
B16n0088_p0041a18║便隱形復作無腹鬼來但有手足嵬又曰汝既無腹
B16n0088_p0041a19║便無五臟之憂一何樂哉須臾復作異形嵬皆隨言
B16n0088_p0041a20║遣之後冬時天甚寒雪有一女子來求寄宿形貌端
B16n0088_p0041a21║正衣服鮮明姿媚柔雅自稱天女以上人有德天遣
B16n0088_p0041a22║我來以相慰喻談說欲言勸動其意嵬厥志貞確一
B16n0088_p0041a23║心無擾乃謂女曰吾心若死灰無以革囊見試女遂
B16n0088_p0041a24║凌雲而逝顧歎曰海水可竭須彌可傾彼上人者秉
B16n0088_p0041a25║志堅貞後以晉隆安三年與法顯俱遊西域不知所
B16n0088_p0041a26║終
B16n0088_p0041a27║僧羣
B16n0088_p0041b01║按高僧傳僧羣未詳何許人清貧守節蔬食誦經後
B16n0088_p0041b02║遷居羅江縣之霍山構立茅室山孤在海中上有石
B16n0088_p0041b03║盂徑數丈許水深六七尺常有清流古老相傳云是
B16n0088_p0041b04║羣仙所宅羣仙飲水不饑因絕粒後晉安太守陶夔
B16n0088_p0041b05║聞而索之羣以水遺夔出山輒臰如此三四夔躬自
B16n0088_p0041b06║越海天甚清霽及至山風雨晦暝停數日竟不得至
B16n0088_p0041b07║迺歎曰俗內凡夫遂為賢聖所隔慨恨而返羣庵舍
B16n0088_p0041b08║與盂隔一小澗常以木為梁由之汲水後時忽有一
B16n0088_p0041b09║折翅鴨舒翼當梁頭就唼羣羣欲舉錫撥之恐畏傷
B16n0088_p0041b10║損因此回還絕水不飲數日而終春秋一百四十矣
B16n0088_p0041b11║臨終向人說年少時經折一鴨翅驗此以為現報
B16n0088_p0041b12║寶逵
B16n0088_p0041b13║按浙江通志晉寶逵晦跡武林山號剎利禪師寺中
B16n0088_p0041b14║印沙牀照佛鑑乃遺跡也浙江驚濤激射湖上諸山
B16n0088_p0041b15║逵密持祕呪一夜有偉人黑冠朱衣謁曰弟子伍員
B16n0088_p0041b16║憤心未雪師慈心為物敬聞命矣自是潮擊西興浙
B16n0088_p0041b17║之東岸沙漲數里
B16n0088_p0041b18║靜業
B16n0088_p0041b19║按重慶府志晉靜業合州人姓文少業屠有羊既乳
B16n0088_p0041b20║將殺之二羔銜刀伏門業感歎棄家為僧忽大悟作
B16n0088_p0041b21║頌曰昨日羅剎心今日菩薩面羅剎與菩薩不隔一
B16n0088_p0041b22║條線
B16n0088_p0041b23║懷玉
B16n0088_p0041b24║按臨海縣志晉懷玉姓高邑人今樓石村其所居也
B16n0088_p0041b25║號高玉禪師居方山運水遠溪忽見一父老曰菴前
B16n0088_p0041b26║石下有泉也師舉錫迸湧盈尺乃入天柱山即今湧
B16n0088_p0041b27║泉延恩寺今塑像在寺師真骨也
B16n0088_p0041c01║寶掌
B16n0088_p0041c02║按浙江通志六朝寶掌中印度人生時左手握珠七
B16n0088_p0041c03║歲祝髮魏晉間東游此土謂眾曰吾有願住世千歲
B16n0088_p0041c04║今年六百二十六矣尋抵建業叩達磨開悟東入浙
B16n0088_p0041c05║憩龍唐回互峰之東至今稱此峰曰寶掌復由千頃
B16n0088_p0041c06║穿鷹岩栖石竇有行盡支那四百州此中偏稱道人
B16n0088_p0041c07║遊之句化後塔倏開得金鎖骨藏秦望山
B16n0088_p0041c08║按金華府志千歲和尚結茅為庵名岩曰寶掌忽一
B16n0088_p0041c09║夕雷奔電掣乃巨石突出庵前因號為飛峰終夕誦
B16n0088_p0041c10║般若忽有五人居岩北之上怪而問焉乃曰弟子是
B16n0088_p0041c11║山中五通特來聽經因號為五通遊戲峰傍有石晏
B16n0088_p0041c12║岩師晏坐凡十七年一日屈指一千七十三歲矣語
B16n0088_p0041c13║其徒惠雲曰吾將謝世授以鉛汞之術惠雲既傳丹
B16n0088_p0041c14║術築室東岩之下九年丹成能使頂開闔神通自在
B16n0088_p0041c15║龍虎皆伏號伏虎禪師