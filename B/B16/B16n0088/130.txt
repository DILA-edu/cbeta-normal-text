B16n0088_p0052a01║欽定古今圖書集成博物彙編神異典
B16n0088_p0052a02║　第一百三十卷目錄
B16n0088_p0052a03║僧部列傳六
B16n0088_p0052a04║宋二
B16n0088_p0052a05║道敬法平（附法等）
B16n0088_p0052a06║道生（附寶林　法寶　惠生）慧義（附僧睿）
B16n0088_p0052a07║曇無竭僧苞（附法和）
B16n0088_p0052a08║曇弘慧詢
B16n0088_p0052a09║佛馱什法莊
B16n0088_p0052a10║慧觀（附僧馥　法業）曇摩蜜多
B16n0088_p0052a11║畺良耶舍（附僧伽達哆僧伽羅多哆）僧含（附道含）
B16n0088_p0052a12║僧伽跋摩求那跋陀羅（附阿那摩低）
B16n0088_p0052a13║慧嚴（附法智）浮陀跋摩
B16n0088_p0052a14║法成慧覽
B16n0088_p0052a15║僧瑜僧業（附慧先）
B16n0088_p0052a16║慧慶法宗
B16n0088_p0052a17║道冏智猛
B16n0088_p0052a18║道淵慧林
B16n0088_p0052a19║慧靜慧紹（附僧要）
B16n0088_p0052a20║慧安（附僧覽　法衛）普明
B16n0088_p0052a21║
B16n0088_p0052a22║
B16n0088_p0052a23║
B16n0088_p0052a24║
B16n0088_p0052a25║
B16n0088_p0052a26║
B16n0088_p0052a27║
B16n0088_p0052b01║神異典第一百三十卷
B16n0088_p0052b02║僧部列傳六
B16n0088_p0052b03║宋二
B16n0088_p0052b04║道敬
B16n0088_p0052b05║按蓮社高賢傳法師道敬琅琊王氏祖凝之刺江州
B16n0088_p0052b06║遂從遠公出家年十七博通經論日記萬言每歎戒
B16n0088_p0052b07║律終身難全願淨六根但稟一戒以為得度之要遠
B16n0088_p0052b08║公知其堅止許之篤志念佛早夜弗替遠公歸寂乃
B16n0088_p0052b09║入若邪山宋永初元年謂眾曰先師見命吾其行矣
B16n0088_p0052b10║即端坐唱佛而化眾見光明滿室彌時方滅春秋五
B16n0088_p0052b11║十二
B16n0088_p0052b12║按高僧傳道敬避世出家情愛丘壑棲於若邪山立
B16n0088_p0052b13║懸溜精舍敬後為供養眾僧乃捨具足專精十戒云
B16n0088_p0052b14║法平（附法等）
B16n0088_p0052b15║按高僧傳法平姓康康居人寓居建業與弟法等俱
B16n0088_p0052b16║出家止白馬寺為曇籥弟子共傳師業響韻清雅運
B16n0088_p0052b17║轉無方後兄弟同移祇洹弟貌小醜而聲踰於兄宋
B16n0088_p0052b18║大將軍於東府設齋一往以貌輕之及聞披卷三契
B16n0088_p0052b19║便扼腕神服乃歎曰以貌取人失之子羽信矣後東
B16n0088_p0052b20║安嚴公發講等作三契經竟嚴徐動麈尾曰如此讀
B16n0088_p0052b21║經亦不減發講遂散席明更開題議者以為相成之
B16n0088_p0052b22║道也兄弟並以元嘉末卒
B16n0088_p0052b23║道生（附寶林　法寶　惠生）
B16n0088_p0052b24║按蓮社高賢傳法師道生魏氏鉅鹿人幼從竺法汰
B16n0088_p0052b25║出家披對經誥一覽能誦年在志學便登講座吐納
B16n0088_p0052b26║明辨雖宿望莫敢酬抗初依廬山常以入道之要慧
B16n0088_p0052b27║解為本乃與僧叡慧嚴慧觀等遊學長安從羅什受
B16n0088_p0052c01║業關中僧徒咸仰神悟嘗喟然嘆曰自經典東流譯
B16n0088_p0052c02║人重阻多滯權文鮮通圓義若忘筌得魚始可與言
B16n0088_p0052c03║道矣於是校閱真俗精練空有研思因果乃立善不
B16n0088_p0052c04║受報及頓悟成佛義又著二諦論佛性常有論佛無
B16n0088_p0052c05║淨土論應有緣論並籠罩舊說妙有淵旨守文之徒
B16n0088_p0052c06║嫌嫉竟起師又以法顯三藏所翻泥洹經本先至經
B16n0088_p0052c07║云除一闡提皆有佛性師云夫稟質二儀皆有涅槃
B16n0088_p0052c08║止因闡提含生之類何得獨無佛性蓋是經來未盡
B16n0088_p0052c09║耳乃喝闡提之人皆得成佛時大本未傳孤明先發
B16n0088_p0052c10║舊學僧黨以為背經遂顯大眾擯而遣之師正容誓
B16n0088_p0052c11║之曰若我所說背經當見身癘疾若與實相不背願
B16n0088_p0052c12║舍壽之日踞師子座遂拂衣而行及後大經至聖行
B16n0088_p0052c13║品云一闡提人雖復斷善猶有佛性於是諸師皆為
B16n0088_p0052c14║媿服師被擯南還入虎丘山聚石為徒講涅槃經至
B16n0088_p0052c15║闡提處則說有佛性且曰如我所說契佛心否羣石
B16n0088_p0052c16║皆為點頭旬日學眾雲集忽雷震青園佛殿有龍升
B16n0088_p0052c17║天因改寺曰龍光師於寺請罽賓律師譯沙彌塞律
B16n0088_p0052c18║傳於世既而辭眾復投廬山預蓮社久之還都止青
B16n0088_p0052c19║霞寺宋文帝大會沙門龍御地筵食至良久眾疑遇
B16n0088_p0052c20║中帝曰始可中耳生乃曰白日麗天天言始中何得
B16n0088_p0052c21║非中遂舉箸而食一眾從之莫不歎其機辯時王弘
B16n0088_p0052c22║范泰顏延之並挹敬風猷相從問道元嘉十一年十
B16n0088_p0052c23║二月庚子於廬山升座說法將畢眾見麈尾紛然墜
B16n0088_p0052c24║地隱几而化宛若入定諸師聞之益信前誓有證翌
B16n0088_p0052c25║日葬於廬山之西阜初關中僧肇始註維摩詰經世
B16n0088_p0052c26║咸玩味師乃更發深旨人服其妙所述維摩詰法華
B16n0088_p0052c27║泥洹小品諸經皆有義疏時以師能推闡提得佛之
B16n0088_p0053a01║義於是顯其頓悟不受報諸論
B16n0088_p0053a02║按高僧傳道生遊長安從什公受業後還都止青園
B16n0088_p0053a03║寺寺是晉恭思皇后褚氏所立本種青處因以為名
B16n0088_p0053a04║生既當時法匠請以居焉宋太祖文皇深加歎重卒
B16n0088_p0053a05║葬廬山之阜初生與叡公及嚴觀同學齊名故時人
B16n0088_p0053a06║評曰生叡發天真嚴觀漥流得慧義憉悙進寇淵于
B16n0088_p0053a07║嘿塞生及叡公獨標天真之目故已秀出羣士矣王
B16n0088_p0053a08║微以生比郭林宗乃為之立傳旌其遺德時人以生
B16n0088_p0053a09║推闡提得佛此語有據頓悟不受報等時亦憲章宋
B16n0088_p0053a10║太祖嘗述生頓悟義沙門僧弼等皆設巨難帝曰若
B16n0088_p0053a11║使逝者可興豈為諸君所屈又有沙門寶林初經長
B16n0088_p0053a12║安受學後祖述生公諸義時人號曰遊元生著涅槃
B16n0088_p0053a13║記及注異宗論檄魔文等林弟子法寶亦學兼內外
B16n0088_p0053a14║著金剛後心論等亦祖述生義焉近代又有釋惠生
B16n0088_p0053a15║者亦止龍光寺蔬食善眾經典兼工草隸時人以同
B16n0088_p0053a16║寺相繼號曰大小二生
B16n0088_p0053a17║慧義（附僧睿）
B16n0088_p0053a18║按高僧傳慧義姓梁北地人少出家風格秀舉志業
B16n0088_p0053a19║強正初遊學於彭宋之間備通經義後出京師乃說
B16n0088_p0053a20║云冀州有法稱道人臨終語弟子普嚴云嵩高靈神
B16n0088_p0053a21║云江東有劉將軍應受天命吾以三十二璧鎮金一
B16n0088_p0053a22║鉼為信遂奏宋王宋王謂義曰非常之瑞亦須非常
B16n0088_p0053a23║之人然後致之若非法師自行恐無以獲也義遂行
B16n0088_p0053a24║以晉義熙十三年七月往嵩高山尋覓未得便至心
B16n0088_p0053a25║燒香行道至七日夜夢見一長鬚老公拄杖將義往
B16n0088_p0053a26║璧處指示云是此石下義明便周行山中見一處炳
B16n0088_p0053a27║然如夢所見即於廟所石壇下得璧大小三十二枚
B16n0088_p0053b01║黃金一鉼義後還京師宋武加接尤重迄乎踐祚禮
B16n0088_p0053b02║遇彌深宋永初元年車騎范泰立祇洹寺以義德為
B16n0088_p0053b03║物宗固請經始義以泰親信之至因為指授儀則時
B16n0088_p0053b04║人以義方身子泰比須達故祇洹之稱厥號存焉後
B16n0088_p0053b05║西域名僧多投止此寺或傳譯經典或訓授禪法宋
B16n0088_p0053b06║元嘉初徐羨之檀道濟等專權朝政泰有不平之色
B16n0088_p0053b07║嘗肆言罵之羨等深憾聞者皆憂泰在不測泰亦慮
B16n0088_p0053b08║及於禍乃問義安身之術義曰忠順不失以事其上
B16n0088_p0053b09║故上下能相親也何慮之足憂因勸泰以果竹園六
B16n0088_p0053b10║十畞施寺以為幽冥之祐泰從之終享其福及泰薨
B16n0088_p0053b11║泰第三子晏謂義昔承厥父之險說求園地追以為
B16n0088_p0053b12║憾遂奪而不與義秉泰遺疏紛紛紜紜彰于視聽義
B16n0088_p0053b13║乃移止烏衣與慧叡同住宋元嘉二十一年終於烏
B16n0088_p0053b14║衣寺春秋七十三矣晏後少時而卒晏弟曄後染孔
B16n0088_p0053b15║熙先謀逆厥宗同潰後祇洹寺又有釋僧睿善三論
B16n0088_p0053b16║為宋文所重
B16n0088_p0053b17║曇無竭
B16n0088_p0053b18║按高僧傳曇無竭此云法勇姓李幽州黃龍人幼為
B16n0088_p0053b19║沙彌便修苦行持戒誦經為師僧所重嘗聞法顯等
B16n0088_p0053b20║躬踐佛國乃慨然有忘身之誓遂以宋永初元年招
B16n0088_p0053b21║集同志沙門僧猛曇朗之徒二十五人共齋旛蓋供
B16n0088_p0053b22║養之具發迹此土遠適西方初至河南國仍出海西
B16n0088_p0053b23║郡進入流沙到高昌郡經歷龜茲沙勒諸國登葱嶺
B16n0088_p0053b24║度雪山瘴氣千重層冰萬里下有大江流急若箭於
B16n0088_p0053b25║東西兩山之脇繫索為橋十人一過到彼岸已舉煙
B16n0088_p0053b26║為幟後人見烟知前已度方得更進若久不見烟則
B16n0088_p0053b27║知暴風吹索人墮江中行經三日復過大雪山懸崖
B16n0088_p0053c01║壁立無安足處石壁皆有故杙孔處處相對人各執
B16n0088_p0053c02║四杙先拔下杙右手攀上杙展轉相攀經三日方過
B16n0088_p0053c03║及到平地相待料檢同侶失十二人進至罽賓國禮
B16n0088_p0053c04║拜佛鉢停歲餘學梵書梵語求得觀世音受記經梵
B16n0088_p0053c05║文一部復西行至辛頭那提河漢言師子口緣河西
B16n0088_p0053c06║入月氐國禮拜佛肉髻骨及覩自沸水船後至檀特
B16n0088_p0053c07║山南石留寺住僧三百餘人雜三乘學無竭停此寺
B16n0088_p0053c08║受大戒天竺禪師佛馱多羅此云覺救彼方咸云已
B16n0088_p0053c09║證聖果無竭請為和尚漢沙門志定為阿闍梨停夏
B16n0088_p0053c10║坐三月日復行向中天竺界路既空曠唯齎石密為
B16n0088_p0053c11║糧同侶有十三人八人於路並死餘五人同行無竭
B16n0088_p0053c12║雖屢經危棘而繫念所齎觀世音經未嘗暫廢將至
B16n0088_p0053c13║舍衛國中野逢山象一羣無竭稱名歸命即有師子
B16n0088_p0053c14║從林中出象驚惶奔走後度恒河復值野牛一羣鳴
B16n0088_p0053c15║吼而來將欲害人無竭歸命如初尋有大鷲飛來野
B16n0088_p0053c16║牛驚散遂得免之其誠心所感在險克濟皆此類也
B16n0088_p0053c17║後於南天竺隨舶汎海達廣州所歷事迹不可殫記
B16n0088_p0053c18║其所譯出觀世音受記經今傳於京師後不知所終
B16n0088_p0053c19║僧苞（附法和）
B16n0088_p0053c20║按高僧傳僧苞京兆人少在關受學什公宋永初中
B16n0088_p0053c21║遊北徐入黃山精舍復造靜定二師進業仍於彼建
B16n0088_p0053c22║三七普賢齋懺至第一七日有白鵠飛來集普賢座
B16n0088_p0053c23║前至中行香畢乃去至二十一日將暮又有黃衣四
B16n0088_p0053c24║人繞塔數帀忽然不見苞少有志節復加祥感故匪
B16n0088_p0053c25║懈之情因之彌勵日誦萬餘言經常禮數百拜佛後
B16n0088_p0053c26║東下京師正值祇洹寺發講法徒雲聚士庶駢集苞
B16n0088_p0053c27║既初至人未有識者乃乘驢往看衣服垢敝貌有風
B16n0088_p0054a01║塵堂內既迮坐驢韀於戶外高座舉題適竟苞始欲
B16n0088_p0054a02║厝言法師便問客僧何名答云名苞又問盡何所苞
B16n0088_p0054a03║答云高座之人亦可苞耳乃致問數番皆是先達思
B16n0088_p0054a04║力所不逮高座無以抗其辭遂遜退而止時王弘范
B16n0088_p0054a05║泰聞苞論議歎其才思請與交言仍屈住祇洹寺開
B16n0088_p0054a06║講眾經法化相續及陳郡謝靈運聞風而造焉見苞
B16n0088_p0054a07║神氣彌深歎伏或問曰謝公何如苞曰靈運才有餘
B16n0088_p0054a08║而識不足抑不免其身矣苞嘗於路行見六劫被錄
B16n0088_p0054a09║苞為說法勸念觀世音羣劫以臨危之際念念懇切
B16n0088_p0054a10║俄而送吏飲酒洪醉劫解枷得免焉宋元嘉中卒時
B16n0088_p0054a11║瓦官寺有釋法和者亦精通數論致譽當時為宋高
B16n0088_p0054a12║祖所重勅為僧主焉
B16n0088_p0054a13║曇弘
B16n0088_p0054a14║按高僧傳曇弘黃龍人少修戒行專精律部宋末初
B16n0088_p0054a15║中南遊番禺止臺寺晚又適交阯之仙山寺誦無量
B16n0088_p0054a16║壽及觀音經誓心安養以孝建二年於山上聚薪密
B16n0088_p0054a17║往𧂐中以火自焚弟子追及抱持將還半身已爛經
B16n0088_p0054a18║月小差後近村設會舉寺皆赴弘於是日復入谷燒
B16n0088_p0054a19║身村人追救命已終矣於是益薪進火明旦乃盡爾
B16n0088_p0054a20║日村居民咸見弘身黃金色乘一金鹿西行甚急不
B16n0088_p0054a21║暇暄凉道俗方悟其神異收灰骨起塔焉
B16n0088_p0054a22║慧詢
B16n0088_p0054a23║按高僧傳慧詢姓趙趙郡人少蔬食苦行遊長安受
B16n0088_p0054a24║學什公研精經論尤善十誦僧祇乃更製條章義貫
B16n0088_p0054a25║終古永初中還廣陵大開律席元嘉中至京師止道
B16n0088_p0054a26║塲寺寺僧慧觀以詢德為物範乃令更振他寺於是
B16n0088_p0054a27║移止長樂寺大明二年卒於所住春秋八十有四
B16n0088_p0054b01║佛馱什
B16n0088_p0054b02║按高僧傳佛馱什此云覺壽罽賓人少受業於彌沙
B16n0088_p0054b03║塞部僧專精律品兼達禪要以宋景平元年七月屆
B16n0088_p0054b04║於揚州先沙門法顯於師子國得彌沙塞律梵本未
B16n0088_p0054b05║及翻譯而法顯遷化京邑諸僧聞什既善此學於是
B16n0088_p0054b06║請令出焉以其年冬十一月集於龍光寺譯為三十
B16n0088_p0054b07║四卷稱為五分律什執梵文于填沙門智勝為譯龍
B16n0088_p0054b08║光道生東安慧嚴共執筆參正宋侍中瑯琊王練為
B16n0088_p0054b09║檀越至明年四月方竟仍於大部抄出戒心及羯磨
B16n0088_p0054b10║文等並行於世什後不知所終
B16n0088_p0054b11║法莊
B16n0088_p0054b12║按高僧傳法莊姓申淮南人十歲出家為廬山慧遠
B16n0088_p0054b13║弟子少以苦節標名晚遊關中從叡公稟學元嘉初
B16n0088_p0054b14║出都止道塲寺惟率素止一中而已誦大涅槃法華
B16n0088_p0054b15║淨名每後夜諷誦比房常聞莊房前有如兵仗羽衛
B16n0088_p0054b16║之響實天神來聽也宋大明初卒於寺春秋七十有
B16n0088_p0054b17║六
B16n0088_p0054b18║慧觀（附僧馥　法業）
B16n0088_p0054b19║按高僧傳慧觀姓崔清河人十歲便以博覽馳名弱
B16n0088_p0054b20║年出家遊方受業晚適廬山又諮稟慧遠聞什公入
B16n0088_p0054b21║關乃自南徂北訪覈異同詳辨新舊風神秀雅思入
B16n0088_p0054b22║元微時人稱之曰通情則生融上首精難則觀肇第
B16n0088_p0054b23║一乃著法華宗要序以簡什什曰善男子所論甚快
B16n0088_p0054b24║君小却當南遊江漢之間善以弘通為務什亡後乃
B16n0088_p0054b25║南適荊州州將司馬休之甚相敬重於彼立高悝寺
B16n0088_p0054b26║使夫荊楚之民迴邪歸正者十有其半宋武南伐休
B16n0088_p0054b27║之至江陵與觀相遇傾心待接依然若舊因勅與西
B16n0088_p0054c01║中郎遊即文帝也俄而還京止道塲寺觀既妙善佛
B16n0088_p0054c02║理探究老莊又精通十誦博採諸部故求法問道者
B16n0088_p0054c03║日不空筵元嘉初三月上巳車駕臨曲水讌會命觀
B16n0088_p0054c04║與諸朝士賦詩觀即坐先獻文旨清婉事適當時瑯
B16n0088_p0054c05║琊王僧達廬江何尚之並以清言致款結賞塵外宋
B16n0088_p0054c06║元嘉中卒春秋七十有一著辨宗論論頓悟漸悟義
B16n0088_p0054c07║及十喻序讚諸經序等皆傳於世時道塲寺又有僧
B16n0088_p0054c08║馥者本醴泉人專精義學注勝鬘經又有法業本長
B16n0088_p0054c09║安人善大小品及雜經蔬食節己故晉陵公主為起
B16n0088_p0054c10║南林寺後遂居焉
B16n0088_p0054c11║曇摩蜜多
B16n0088_p0054c12║按高僧傳曇摩蜜多此云法秀罽賓人也年至七歲
B16n0088_p0054c13║神明澄正每見法事輙自然欣躍其親愛而異之遂
B16n0088_p0054c14║令出家罽賓多出聖達屢值明師博貫羣經特深禪
B16n0088_p0054c15║法所得之要皆極其微奧為人沈邃有慧解儀軌詳
B16n0088_p0054c16║正生而連眉故世號連眉禪師少好遊方誓志宣化
B16n0088_p0054c17║周歷諸國遂適龜茲未至一日王夢神告王曰有大
B16n0088_p0054c18║福德人明當入國汝應供養明旦即勅外司若有異
B16n0088_p0054c19║人入境必馳奏聞俄而蜜多果至王自出郊迎乃請
B16n0088_p0054c20║入宮遂從稟戒盡四事之禮蜜多安而能遷不拘利
B16n0088_p0054c21║養居數載蜜多有去心神又降夢曰福德人捨王去
B16n0088_p0054c22║矣王惕然驚覺既而君臣固畱莫之能止遂渡流沙
B16n0088_p0054c23║進到燉煌於閒曠之地建立精舍植柰千株開園百
B16n0088_p0054c24║畞房閣池林極為嚴淨頃之復適涼州仍於公府舊
B16n0088_p0054c25║寺更葺堂宇學徒濟濟禪業甚盛常以江右王畿志
B16n0088_p0054c26║欲傳法以宋元嘉元年展轉至蜀俄而出峽停止荊
B16n0088_p0054c27║州于長沙寺造立禪閣翹誠懇惻祈請舍利旬有餘
B16n0088_p0055a01║日遂感一枚衝器出聲放光滿室門徒道俗莫不更
B16n0088_p0055a02║增勇猛人百其心頃之沿流東下至於京師初止中
B16n0088_p0055a03║興寺晚憩祇洹蜜多道聲素著化洽連邦至京甫爾
B16n0088_p0055a04║傾都禮訊自宋文袁皇后及皇太子公主莫不設齋
B16n0088_p0055a05║桂宮請戒椒掖參候之使旬日相望即於祇洹寺譯
B16n0088_p0055a06║出禪經禪法要普賢觀虛空藏觀等常以禪道教授
B16n0088_p0055a07║或千里諮受四輩遠近皆號大禪師會稽太守平昌
B16n0088_p0055a08║孟顗深信正法以三寶為己任素好禪味敬心殷重
B16n0088_p0055a09║及臨浙右請與同遊乃於鄮縣之山建立塔寺東境
B16n0088_p0055a10║舊俗多趨巫祝及妙化所移比屋歸正自西徂東無
B16n0088_p0055a11║思不服元嘉十年還都止鍾山定林下寺蜜多天性
B16n0088_p0055a12║凝靜雅愛山水以為鍾山鎮岳埒美嵩華常歎下寺
B16n0088_p0055a13║基構臨澗低側於是乘高相地揆卜山勢以元嘉十
B16n0088_p0055a14║二年斬木刊石營建上寺士庶欽風獻奉稠疊禪房
B16n0088_p0055a15║殿宇鬱爾層構於是息心之眾萬里來集諷誦肅邕
B16n0088_p0055a16║望風成化定林達禪師即神足弟子弘其風教聲震
B16n0088_p0055a17║道俗故能淨化久而莫渝勝業崇而弗替蓋蜜多之
B16n0088_p0055a18║遺烈也爰自西域至于南土凡所遊履靡不興造檀
B16n0088_p0055a19║會敷陳教法初蜜多之發罽賓也有迦毗羅神王衛
B16n0088_p0055a20║送遂至龜茲於中路欲反乃現形告辭蜜多曰汝神
B16n0088_p0055a21║力通變自在遊處將不相隨共往南方語畢即收影
B16n0088_p0055a22║不現遂遠從至都即於上寺圖像著壁迄至於今猶
B16n0088_p0055a23║有聲影之驗潔誠祈福莫不享願以元嘉十九年七
B16n0088_p0055a24║月六日卒於上寺春秋八十有七道俗四眾行哭相
B16n0088_p0055a25║趨仍葬於鍾山宋熙寺前
B16n0088_p0055a26║畺良耶舍（附僧伽達哆　僧伽羅多哆）
B16n0088_p0055a27║按高僧傳畺良耶舍此云時稱西域人性剛直寡嗜
B16n0088_p0055b01║欲善誦阿毗曇博涉律部其餘諸經多所該綜雖三
B16n0088_p0055b02║藏兼明而以禪門專業每一禪觀或七日不起常以
B16n0088_p0055b03║三昧正受傳化諸國以元嘉之初達冒沙河萃於京
B16n0088_p0055b04║邑太祖文皇深加歎異初止鍾山道林精舍沙門寶
B16n0088_p0055b05║誌崇其禪法沙門僧含請譯藥王藥上觀及無量壽
B16n0088_p0055b06║觀含即筆受以此二經是轉障之祕術淨土之洪因
B16n0088_p0055b07║故沈吟嗟味流通宋國平昌孟顗承風欽敬資給豐
B16n0088_p0055b08║厚顗出守會稽固請不去後移憩江陵元嘉十九年
B16n0088_p0055b09║西遊岷蜀處處弘道禪學成羣後還卒於江陵春秋
B16n0088_p0055b10║六十矣時又有天竺沙門僧伽達哆僧伽羅多哆等
B16n0088_p0055b11║並禪學深明來遊宋境達哆嘗在山中坐禪日時將
B16n0088_p0055b12║迫念欲虛齋乃有羣鳥銜果飛來授之達哆思獼猴
B16n0088_p0055b13║奉蜜佛亦受而食之今飛鳥授食何為不可於是受
B16n0088_p0055b14║而進之元嘉十八年夏受臨川康王請於廣陵結居
B16n0088_p0055b15║後終於建業僧伽羅多哆此云眾濟以宋景平之末
B16n0088_p0055b16║來至京師乞食人間宴坐林下養素幽閑不涉當世
B16n0088_p0055b17║以元嘉十年卜居鍾阜之陽剪棘開榛造立精舍即
B16n0088_p0055b18║宋熙是也
B16n0088_p0055b19║僧含（附道含）
B16n0088_p0055b20║按高僧傳僧含不知何許人幼而好學篤志經史及
B16n0088_p0055b21║天文算術長通佛義數論兼明尤善大涅槃常講說
B16n0088_p0055b22║不輟元嘉七年新興太守陶仲祖立靈味寺欽含風
B16n0088_p0055b23║軌請以居之含勖眾清謹三業無虧後西遊歷陽弘
B16n0088_p0055b24║讚正法江左道俗嚮附如林時任彭城函著無三世
B16n0088_p0055b25║論含乃作神不滅論以抗之使夫見聞之者莫不將
B16n0088_p0055b26║墜而更興矣又著聖智圓鑒論無生論法身論業報
B16n0088_p0055b27║論及法華宗論等皆傳於世頃之南遊九江大闡經
B16n0088_p0055c01║法瑯琊顏竣時為南中郎記室叅軍隨鎮潯陽與含
B16n0088_p0055c02║深相器重造必終日含嘗密謂竣曰如今讖緯不虛
B16n0088_p0055c03║者京師尋有禍亂真人應符屬在殿下檀越善以緘
B16n0088_p0055c04║之俄而元凶搆逆世祖龍飛果如其言也後平康無
B16n0088_p0055c05║疾忽告眾辭別至於明晨奄然已化時人謂之知命
B16n0088_p0055c06║時又有釋道含者亦學解有功著釋異十論云云
B16n0088_p0055c07║僧伽跋摩
B16n0088_p0055c08║按高僧傳僧伽跋摩此云眾鎧天竺人也少而棄俗
B16n0088_p0055c09║清峻有戒德善解律藏尤精雜心以宋元嘉十年步
B16n0088_p0055c10║自流沙至於京邑器宇宏肅道俗敬異咸宗事之號
B16n0088_p0055c11║曰三藏法師初景平元年平陸令許桑捨宅建剎因
B16n0088_p0055c12║名平陸寺後道塲慧觀以跋摩道行純備請住此寺
B16n0088_p0055c13║崇其供養以表厥德跋摩共觀加塔三層今之奉誠
B16n0088_p0055c14║是也跋摩行道諷誦日夜不輟僧眾歸集道化流布
B16n0088_p0055c15║初三藏法師明於戒品將為景福寺尼慧果等重受
B16n0088_p0055c16║具戒是時二眾未備而三藏遷化俄而師子國比丘
B16n0088_p0055c17║尼鐵薩羅等至都眾乃請跋摩為師繼軌三藏時祇
B16n0088_p0055c18║洹慧義擅步京邑謂為矯異執志不同親與跋摩拒
B16n0088_p0055c19║論翻覆跋摩標宗顯法理證明允既德有所歸義遂
B16n0088_p0055c20║迴剛靡然推服令弟子慧基等服膺供事僧尼受者
B16n0088_p0055c21║數百許人宋彭城王義康崇其戒範廣設齋供四眾
B16n0088_p0055c22║殷盛傾于京邑慧觀等以跋摩妙解雜心諷誦通利
B16n0088_p0055c23║先三藏雖譯未及繕寫即以其年九月于長干寺招
B16n0088_p0055c24║集學士更請出焉寶雲譯語觀自筆受考覈研校一
B16n0088_p0055c25║周乃訖續出摩得勒伽分別業報略勸發諸王要偈
B16n0088_p0055c26║及請聖僧浴文等跋摩遊化為志不滯一方既傳經
B16n0088_p0055c27║事訖辭還本國眾咸祈止莫之能畱元嘉十九年隨
B16n0088_p0056a01║西域賈人舶還外國莫詳其終
B16n0088_p0056a02║求那跋陀羅（附阿那摩低）
B16n0088_p0056a03║按高僧傳求那跋陀羅此云功德賢中天竺人以大
B16n0088_p0056a04║乘學故世號摩訶衍本婆羅門種幼學五明諸論天
B16n0088_p0056a05║文書算醫方呪術靡不該博後遇見阿毗曇雜心尋
B16n0088_p0056a06║讀驚悟乃深崇佛法焉其家世外道禁絕沙門乃捨
B16n0088_p0056a07║家潛遁逮求師範即投簪落髮專精志學及受具戒
B16n0088_p0056a08║博通三藏為人慈和恭恪事師盡禮頃之辭小乘師
B16n0088_p0056a09║進學大乘大乘師試令探取經匣即得大品華嚴師
B16n0088_p0056a10║嘉而歎曰汝于大乘有重緣矣於是讀誦講宣莫能
B16n0088_p0056a11║詶抗進受菩薩戒法乃奉書父母勸歸正法曰若專
B16n0088_p0056a12║守外道則雖還無益若歸信三寶則長得相見其父
B16n0088_p0056a13║感其言遂棄邪從正跋陀前到師子諸國皆傳送資
B16n0088_p0056a14║供既有緣東方乃隨舶汎海中途風阻淡水復竭舉
B16n0088_p0056a15║舶憂惶跋陀曰可同心并力念十方佛稱觀世音何
B16n0088_p0056a16║往不感乃密誦呪經懇到禮懺俄而信風暴至密雲
B16n0088_p0056a17║降雨一舶蒙濟其誠感如此元嘉十二年至廣州刺
B16n0088_p0056a18║史車朗表聞宋太祖遣使迎接既至京都勅名僧慧
B16n0088_p0056a19║嚴慧觀于新亭慰勞見其神情朗徹莫不虔仰雖因
B16n0088_p0056a20║譯交言而欣若傾葢初住祇洹寺俄而太祖延請深
B16n0088_p0056a21║加崇敬瑯琊顏延之通才碩學束帶造門於是京師
B16n0088_p0056a22║遠近冠葢相望大將軍彭城王義康丞相南譙王義
B16n0088_p0056a23║宣並師事焉頃之眾僧共請出經於祇洹寺集義學
B16n0088_p0056a24║諸僧譯出襍阿含經東安寺出法鼓經後於丹陽郡
B16n0088_p0056a25║譯出勝鬘楞伽經徒眾七百餘人寶雲傳譯慧觀執
B16n0088_p0056a26║筆往復諮析妙得本旨後譙王鎮荊州請與俱行安
B16n0088_p0056a27║止辛寺更創房殿即於辛寺出無憂王過去現在因
B16n0088_p0056b01║果經一卷無量壽一卷泥洹央掘魔相續解脫波羅
B16n0088_p0056b02║蜜了義現在佛名等經等第一義五相略八吉祥等
B16n0088_p0056b03║諸經并前所出凡百餘卷常令弟子法勇傳譯度語
B16n0088_p0056b04║譙王欲請講華嚴等經而跋陀自忖未善宋言有懷
B16n0088_p0056b05║愧歎即旦夕禮懺請觀世音乞求冥應遂夢有人白
B16n0088_p0056b06║服持劍擎一人首來至其前曰何故憂耶跋陀具以
B16n0088_p0056b07║事對答曰無所多憂即以劍易首更安新頭語令廻
B16n0088_p0056b08║轉曰得無痛乎答曰不痛豁然便覺心神喜悅旦起
B16n0088_p0056b09║語義皆通備領宋言於是就講元嘉將末譙王屢有
B16n0088_p0056b10║怪夢跋陀答云京都將有禍亂未及一年元兇搆逆
B16n0088_p0056b11║孝建之初譙王陰謀逆節跋陀顏容憂慘未及發言
B16n0088_p0056b12║譙王問其故跋陀諫諍懇切乃流涕而出曰必無所
B16n0088_p0056b13║冀貧道不容扈從譙王以其物情所信乃逼與俱下
B16n0088_p0056b14║梁山之敗火艦轉迫去岸懸遠判無全濟唯一心稱
B16n0088_p0056b15║觀世音手捉笻竹杖投身江中水齊至膝以杖刺水
B16n0088_p0056b16║水流深駛見一童子尋後而至以手牽之顧謂童子
B16n0088_p0056b17║汝小兒何能度我恍忽之間覺行十餘步仍得上岸
B16n0088_p0056b18║即脫衲衣欲償童子顧覓不見舉身毛𥪡方知神力
B16n0088_p0056b19║焉時王元謨督軍梁山世祖勅軍中得摩訶衍善加
B16n0088_p0056b20║料理驛信送臺俄而尋得令舸送都世祖即時引見
B16n0088_p0056b21║顧問委曲曰企望日久今始相遇跋陀曰既染舋戾
B16n0088_p0056b22║分當灰粉今得接見重荷生造勅問並誰為賊答曰
B16n0088_p0056b23║出家之人不預戎事然張暢宋靈秀等並是驅逼貧
B16n0088_p0056b24║道所明但不圖宿緣乃逢此事帝曰無所懼也是日
B16n0088_p0056b25║勅住後堂供施衣物給以人乘初跋陀在荊州十載
B16n0088_p0056b26║每與譙王書疏無不記錄及軍敗檢簡無片言及軍
B16n0088_p0056b27║事者世祖明其純謹益加禮遇後因閒談聊戲問曰
B16n0088_p0056c01║念丞相不答曰受供十年何可忘德今從陛下乞願
B16n0088_p0056c02║願為丞相三年燒香帝悽然慘容義而許焉及中興
B16n0088_p0056c03║寺成勅令移住為開三間房後於東府讌會王公畢
B16n0088_p0056c04║集勅見跋陀時未及淨髮白首皓然世祖遙望顧謂
B16n0088_p0056c05║尚書謝莊曰摩訶衍聰明機解但老期已至朕試問
B16n0088_p0056c06║之其悟人意也跋陀上階因迎謂之曰摩訶衍不負
B16n0088_p0056c07║遠來之意但唯有一在跋陀即應聲答曰貧道遠歸
B16n0088_p0056c08║帝京垂三十載天子恩遇銜愧罔極但七十老病唯
B16n0088_p0056c09║一死在帝嘉其機辯勅近御而坐舉朝屬目後于秣
B16n0088_p0056c10║陵界鳳凰樓西起寺每至夜半輙有推戶而喚視不
B16n0088_p0056c11║見人眾屢魘夢跋陀燒香呪願曰汝宿緣在此我今
B16n0088_p0056c12║起寺行道禮懺常為汝等若住者為護寺善神若不
B16n0088_p0056c13║能住各隨所安既而道俗十餘人同夕夢見鬼神干
B16n0088_p0056c14║數皆荷擔移去寺眾遂安今陶後渚白塔寺即其處
B16n0088_p0056c15║也大明六年天下亢旱禱祈山川累月無驗世祖請
B16n0088_p0056c16║令祈雨必使有感如其無獲不須相見跋陀曰仰憑
B16n0088_p0056c17║三寶陛下天威冀必降澤如其不獲不復重見即往
B16n0088_p0056c18║北湖釣臺燒香祈請不復飲食默而誦經密加祕呪
B16n0088_p0056c19║明日晡時西北雲起初如車蓋日在桑榆風震雲合
B16n0088_p0056c20║連日降雨明旦公卿入賀敕見慰勞䞋施相續跋陀
B16n0088_p0056c21║自幼已來蔬食終身常執持香爐未嘗輟手每食竟
B16n0088_p0056c22║輙分食飛鳥乃集手取食至太宗之世禮供彌隆到
B16n0088_p0056c23║太始四年正月覺體不愈便與太宗及公卿等告別
B16n0088_p0056c24║臨終之日延佇而望云見天華聖像禺中遂卒春秋
B16n0088_p0056c25║七十有五太宗深加痛惜慰賻甚厚公卿會葬榮哀
B16n0088_p0056c26║備焉時又有沙門寶意梵言阿那摩低本姓康康居
B16n0088_p0056c27║人世居天竺以宋孝武建中來止京師瓦官禪房恆
B16n0088_p0057a01║於寺中樹下坐禪及曉經律時人亦號三藏常轉側
B16n0088_p0057a02║數百貝子立知凶吉善能神呪以香塗掌亦見人往
B16n0088_p0057a03║事宋世祖施其一銅唾壺高二尺許常在牀前忽有
B16n0088_p0057a04║人竊之意取坐席一領空卷之呪上數遍經於三夕
B16n0088_p0057a05║唾壺還在席中莫測其然於是四遠道俗咸敬而異
B16n0088_p0057a06║焉齊文惠文宣及梁太祖並敬以師禮焉永明末卒
B16n0088_p0057a07║於所住
B16n0088_p0057a08║慧嚴（附法智）
B16n0088_p0057a09║按高僧傳慧嚴姓范豫州人年十二為諸生博曉詩
B16n0088_p0057a10║書十六出家又精練佛理迄甫立年學洞羣籍風聲
B16n0088_p0057a11║四遠化洽殊邦聞什公在關復從受學訪正音義多
B16n0088_p0057a12║所異聞後還京師止東安寺宋高祖素所知重高祖
B16n0088_p0057a13║後伐長安要與同行嚴曰檀越此行雖伐罪弔民貧
B16n0088_p0057a14║道事外之人不敢聞命帝苦要之遂行及文帝在位
B16n0088_p0057a15║情好尤密每見弘讚問佛法理時顏延之著離識觀
B16n0088_p0057a16║及論檢帝命嚴辨其同異往復終日帝笑曰公等今
B16n0088_p0057a17║日無愧支許嚴後著無生滅論及老子略注等東海
B16n0088_p0057a18║何承天以博物著名乃問嚴佛國將用何曆嚴云天
B16n0088_p0057a19║竺夏至之日方中無影所謂天中於五行土德色尚
B16n0088_p0057a20║黃數尚五八寸為一尺十兩當此土十二兩建辰之
B16n0088_p0057a21║月為歲首及討覈分至推校薄蝕顧步光影其法甚
B16n0088_p0057a22║詳宿度年紀咸有條例承天無所措難後婆利國人
B16n0088_p0057a23║來果同嚴說帝勅任豫受焉大涅槃經初至宋土文
B16n0088_p0057a24║言致善而品數疎簡初學難以措懷嚴乃共慧觀謝
B16n0088_p0057a25║靈運等依泥洹本加之品目文有過質頗亦治改始
B16n0088_p0057a26║有數本流行嚴乃夢見一人形狀極偉厲聲謂嚴曰
B16n0088_p0057a27║涅槃尊經何以輒加斟酌嚴覺已惕然迺更集僧欲
B16n0088_p0057b01║收前本時識者咸云此蓋欲誡勵後人耳若必不應
B16n0088_p0057b02║者何容即時方夢嚴以為然頃之又夢神人告曰君
B16n0088_p0057b03║以弘經之力必當見佛也嚴以宋元嘉二十年卒於
B16n0088_p0057b04║東安寺春秋八十有一矣帝詔曰嚴法師器識淵遠
B16n0088_p0057b05║學道之匠奄爾遷神痛悼於懷可給錢五萬布五十
B16n0088_p0057b06║匹嚴弟子法智幼有神理年二十四往江陵值雅公
B16n0088_p0057b07║講便論議數番雅措置無地顧盼四眾曰小子斐然
B16n0088_p0057b08║成章智笑曰迺變風變雅作矣於是聲布楚郢譽洽
B16n0088_p0057b09║京吳善成實及大小品焉
B16n0088_p0057b10║浮陀跋摩
B16n0088_p0057b11║按高僧傳浮陀跋摩此云覺鎧西域人也幼而履操
B16n0088_p0057b12║明直聰悟出羣習學三藏偏善毗婆沙論常誦持此
B16n0088_p0057b13║部以為心要宋元嘉之中遊於西涼先有沙門道泰
B16n0088_p0057b14║志用強惈少遊葱右遍歷諸國得毗婆沙梵本十有
B16n0088_p0057b15║萬偈還至姑臧側席虛襟企待明匠聞跋摩遊心此
B16n0088_p0057b16║論請為翻譯時蒙遜已死子牧犍襲位以犍承和五
B16n0088_p0057b17║年歲次丁丑四月八日即宋元嘉十四年於涼州城
B16n0088_p0057b18║內閒豫宮中請跋摩譯焉泰即筆受沙門慧嵩道朗
B16n0088_p0057b19║與義學僧三百餘人考正文義再周方訖凡一百卷
B16n0088_p0057b20║沙門道挺為之作序有頃魏虜拓䟦燾西伐姑臧涼
B16n0088_p0057b21║土崩亂經書什物皆被焚蕩遂失四十卷今唯有六
B16n0088_p0057b22║十卷存焉跋摩避亂西反不知所終
B16n0088_p0057b23║法成
B16n0088_p0057b24║按高僧傳法成涼州人十六出家學通經律不餌五
B16n0088_p0057b25║穀唯食松柏脂孤居巖穴習禪為務元嘉中東海王
B16n0088_p0057b26║懷素出守巴西聞風遣迎會於涪城夏坐講律事竟
B16n0088_p0057b27║辭反因停廣漢復弘禪法後小疾便告眾云亡成常
B16n0088_p0057c01║誦寶積經於是自力誦之始得半卷氣劣不堪乃令
B16n0088_p0057c02║人讀之一遍纔竟合掌而卒侍疾十餘人咸見空中
B16n0088_p0057c03║有紺馬背負金棺升空而逝
B16n0088_p0057c04║慧覽
B16n0088_p0057c05║按高僧傳慧覽姓成酒泉人少與元高俱以寂觀見
B16n0088_p0057c06║稱覽曾遊西域頂載佛鉢仍於罽賓從達摩比丘諮
B16n0088_p0057c07║受禪要達摩曾入定往兜率天從彌勒受菩薩戒後
B16n0088_p0057c08║以戒法授覽還至于填復以戒法授彼方諸僧後乃
B16n0088_p0057c09║歸路由河南河南吐谷渾慕延世子瓊等敬覽德聞
B16n0088_p0057c10║遣使并資財令於蜀立左軍寺覽即居之後移羅浮
B16n0088_p0057c11║天宮寺宋文請下都上鍾山定林寺孝武起中興寺
B16n0088_p0057c12║復敕令移住京邑禪僧皆隨踵受業吳興沈演平昌
B16n0088_p0057c13║孟顗並欽慕道德為造禪室於寺宋大明中卒春秋
B16n0088_p0057c14║六十餘矣
B16n0088_p0057c15║僧瑜
B16n0088_p0057c16║按高僧傳僧瑜姓周吳興餘杭人弱冠出家業素純
B16n0088_p0057c17║粹元嘉十五年與同學曇溫慧光等於廬山南嶺共
B16n0088_p0057c18║建精舍名曰招隱瑜常以為結累三塗情形故也情
B16n0088_p0057c19║將盡矣形亦宜捐藥王之轍獨何云遠於是屢發言
B16n0088_p0057c20║誓始契燒身以宋孝建二年六月三日集薪為龕并
B16n0088_p0057c21║請僧設齋告眾辭別是日雲霧晦合密雨交零瑜乃
B16n0088_p0057c22║誓曰若我所志克明天當清朗如其無感便當滂注
B16n0088_p0057c23║使此四輩知神應之無昧也言已雲景明霽至初夜
B16n0088_p0057c24║竟便入薪龕中合掌平坐誦藥王品火燄交至猶合
B16n0088_p0057c25║掌不散道俗知者奔赴彌山並稽首作禮願結因緣
B16n0088_p0057c26║咸見紫氣騰空久之乃歇時年四十四其卒後旬有
B16n0088_p0057c27║四日瑜房中生雙桐根枝豐茂巨細相似貫壤直聳
B16n0088_p0058a01║遂成連理奇樹識者以為娑羅寶樹克炳泥洹瑜之
B16n0088_p0058a02║庶幾故見斯證因號為雙桐沙門吳郡張辯為平南
B16n0088_p0058a03║長史親覩其事具有傳讚
B16n0088_p0058a04║僧業（附慧先）
B16n0088_p0058a05║按高僧傳僧業姓王河內人幼而聰悟博涉眾典後
B16n0088_p0058a06║遊長安從什公受業見新出十誦遂專功此部雋發
B16n0088_p0058a07║天然洞盡深奧什歎曰後世之優波離也值關中多
B16n0088_p0058a08║難避地京師吳國張邵挹其貞素乃請還姑蘇為造
B16n0088_p0058a09║閒居寺地勢清曠環帶長川業居宗秉化訓誘無輟
B16n0088_p0058a10║三吳學士輻湊肩聯又以講道餘隙屬意禪門每一
B16n0088_p0058a11║端坐輒有異香充塞房中近業坐者咸所共聞莫不
B16n0088_p0058a12║歎其神異昔什公在關未出十誦乃先譯戒本及流
B16n0088_p0058a13║支入秦方傳大部故戒心之與大本其意正同在言
B16n0088_p0058a14║或異業乃改正一依大本今之傳誦二本雙行業以
B16n0088_p0058a15║元嘉十八年卒於吳中春秋七十有五業弟子慧先
B16n0088_p0058a16║襲業風軌亦數當講說
B16n0088_p0058a17║慧慶
B16n0088_p0058a18║按高僧傳慧慶廣陵人出家止廬山寺學通經律清
B16n0088_p0058a19║潔有戒行誦法華十地思益維摩每夜吟諷常聞闇
B16n0088_p0058a20║中有彈指讚歎之聲嘗於小雷遇風波船將覆沒慶
B16n0088_p0058a21║唯誦經不輟覺船在浪中如有人牽之倏忽至岸於
B16n0088_p0058a22║是篤勵彌勤宋元嘉末卒春秋六十有二
B16n0088_p0058a23║法宗
B16n0088_p0058a24║按高僧傳法宗臨海人少好遊獵嘗於剡遇射孕鹿
B16n0088_p0058a25║墮胎鹿母銜箭猶就地舐子宗乃悔悟知貪生愛子
B16n0088_p0058a26║是有識所同於是摧弓折矢出家業道常分衛自資
B16n0088_p0058a27║受一食法蔬苦六時以悔先罪誦法華維摩常升臺
B16n0088_p0058b01║諷詠響聞四遠士庶稟其歸戒者三千餘人遂開拓
B16n0088_p0058b02║所住以為精舍因誦為目號曰法華臺也宗後不測
B16n0088_p0058b03║所終
B16n0088_p0058b04║道冏
B16n0088_p0058b05║按高僧傳道冏姓馬扶風人初出家為道懿弟子懿
B16n0088_p0058b06║病嘗遣冏等四人至河南霍山採鍾乳入穴數里跨
B16n0088_p0058b07║木渡水三人溺死炬火又亡冏判無濟理冏素誦法
B16n0088_p0058b08║華唯憑誠此業又存念觀音有頃見一光如螢火追
B16n0088_p0058b09║之不及遂得出穴於是進修禪業節行彌深頻作數
B16n0088_p0058b10║過普賢齋並有瑞應或見梵僧入坐或見騎馬人至
B16n0088_p0058b11║並以未及暄凉倏忽不見後與同學四人南遊上京
B16n0088_p0058b12║觀矚風化夜乘冰渡河中道冰破三人沒死冏又歸
B16n0088_p0058b13║誠觀音乃覺脚下如有一物自攱復見赤光在前乘
B16n0088_p0058b14║光至岸達都止南澗寺常以般舟為業嘗中夜入禪
B16n0088_p0058b15║忽見四人御車至房呼令上乘冏欻不自覺已見身
B16n0088_p0058b16║在郡後沈橋間見一人在路坐胡牀侍者數百人見
B16n0088_p0058b17║冏驚起冏曰坐禪人耳彼人因謂左右曰向止令知
B16n0088_p0058b18║處而已何忽勞屈法師於是禮拜執別令人送冏還
B16n0088_p0058b19║寺扣門良久方開入寺見房猶閉眾咸莫測其然宋
B16n0088_p0058b20║元嘉二十年臨川康王義慶攜往廣陵終於彼也
B16n0088_p0058b21║智猛
B16n0088_p0058b22║按高僧傳智猛雍州京兆新豐人稟性端明厲行清
B16n0088_p0058b23║白少襲法服修業專至諷誦之聲以夜繼日每聞外
B16n0088_p0058b24║國道人說天竺國有釋迦遺迹及方等眾經常慨然
B16n0088_p0058b25║有感馳心遐外以為萬里咫尺千載可追也遂以偽
B16n0088_p0058b26║秦弘始六年甲辰之歲招結同志沙門十有五人發
B16n0088_p0058b27║跡長安渡河跨谷三十六所至涼州城出自陽關西
B16n0088_p0058c01║入流沙陵危度險有過前倍遂歷鄯善龜茲于闐諸
B16n0088_p0058c02║國備矚風化從于闐西南行二千里始登葱嶺而九
B16n0088_p0058c03║人退還猛與餘伴進行千七百里至波淪國同侶竺
B16n0088_p0058c04║道嵩又復無常將欲闍毗忽失屍所在猛悲歎驚異
B16n0088_p0058c05║於是自力而前與餘四人共度雪山渡辛頭河到罽
B16n0088_p0058c06║賓國國有五百羅漢常往反阿耨達池有大德羅漢
B16n0088_p0058c07║見猛至歡喜猛諮問方土為說四天下事猛又於奇
B16n0088_p0058c08║沙國見佛文石唾壺又於此國見佛鉢光色紫紺四
B16n0088_p0058c09║際畫然猛香華供養頂戴發願鉢若有應能輕能重
B16n0088_p0058c10║既而轉重力遂不堪及下案時復不覺重其道心所
B16n0088_p0058c11║應如此復西南行千三百里至迦惟羅衛國見佛髮
B16n0088_p0058c12║佛牙及肉髻骨佛影佛跡炳然具存又覩泥洹堅固
B16n0088_p0058c13║之林降魔菩提之樹猛喜心內充設供一日兼以寶
B16n0088_p0058c14║蓋大衣覆降魔像其所遊踐究觀靈變天梯龍池之
B16n0088_p0058c15║事不可勝數後至華氏國阿育王舊都有大智婆羅
B16n0088_p0058c16║門名羅閱宗舉族弘法王所欽重造純銀塔高三丈
B16n0088_p0058c17║既見猛至乃問秦地有大乘學不猛答悉大乘學羅
B16n0088_p0058c18║閱驚歎曰希有希有將非菩薩往化耶猛於其家得
B16n0088_p0058c19║大泥洹梵本一部又得僧祇律一部及餘經梵本誓
B16n0088_p0058c20║願流通於是便反以甲子歲發天竺同行三伴於路
B16n0088_p0058c21║無常唯猛與曇纂俱還涼州出泥洹本得二十卷以
B16n0088_p0058c22║元嘉十四年入蜀十六年七月造傳記所遊歷元嘉
B16n0088_p0058c23║末卒於成都余歷尋遊方沙門記列道路時或不同
B16n0088_p0058c24║佛鉢頂骨處亦乖爽將知遊往天竺非止一路頂鉢
B16n0088_p0058c25║靈迹時屆異土故傳述見聞難以例也
B16n0088_p0058c26║道淵
B16n0088_p0058c27║按高僧傳道淵姓寇不知何許人出家止京師東安
B16n0088_p0059a01║寺少持律檢長習義宗眾經數論靡不通達而潛光
B16n0088_p0059a02║隱德世莫之知後於東安寺開講剖析元微洞盡幽
B16n0088_p0059a03║賾使終古積滯煥然冰解於是學徒改觀翕然附德
B16n0088_p0059a04║後移居彭城寺宋文帝以淵行為物軌勅居寺任後
B16n0088_p0059a05║卒於所住春秋七十有八
B16n0088_p0059a06║慧琳
B16n0088_p0059a07║按宋書天竺迦毗黎國傳沙門慧琳者秦郡秦縣人
B16n0088_p0059a08║姓劉氏少出家住冶城寺有才章兼外內之學為廬
B16n0088_p0059a09║陵王義真所知嘗著均善論行于世舊僧謂其貶黜
B16n0088_p0059a10║釋氏欲加擯斥太祖見論賞之元嘉中遂叅權要朝
B16n0088_p0059a11║廷大事皆與議焉賓客輻湊門車常有數十兩四方
B16n0088_p0059a12║贈賂相係勢傾一時注孝經及莊子逍遙篇文論傳
B16n0088_p0059a13║于世
B16n0088_p0059a14║按顏延之傳延之為祕書監光祿勳太常時沙門釋
B16n0088_p0059a15║慧琳以才學為太祖所賞愛每見召常升獨榻延之
B16n0088_p0059a16║甚嫉焉因醉白上曰昔同子參乘袁絲正色此三台
B16n0088_p0059a17║之坐豈可使刑餘居之上變色
B16n0088_p0059a18║按高僧傳道淵弟子慧琳本姓劉秦郡人善諸經及
B16n0088_p0059a19║莊老俳諧好語笑長於製作故有集十卷而為性傲
B16n0088_p0059a20║誕頗自矜伐淵嘗詣傅亮琳先在坐及淵至琳不為
B16n0088_p0059a21║致禮淵怒之彰於顏色亮遂罰琳杖二十宋世祖雅
B16n0088_p0059a22║重琳引見常昇獨榻顏延之每以致譏帝輒不悅後
B16n0088_p0059a23║著白黑論乖於佛理衡陽太守何承天與琳比狎雅
B16n0088_p0059a24║相擊揚著達性論並拘滯一方詆呵釋教顏延之及
B16n0088_p0059a25║宗炳難駮二論各萬餘言琳既自毀其法被斥交州
B16n0088_p0059a26║世云淵公見麻星者即其人也
B16n0088_p0059a27║慧靜
B16n0088_p0059b01║按高僧傳慧靜姓王東阿人少遊學伊洛之間晚歷
B16n0088_p0059b02║徐兗容貌甚黑而識悟清遠時洛中有沙門道經亦
B16n0088_p0059b03║解邁當世與靜齊名而耳甚長大故時人語曰洛下
B16n0088_p0059b04║長大耳東阿黑如墨有問無不詶有詶無不塞靜至
B16n0088_p0059b05║性虛通澄審有思力每法輪一轉輒負帙千人海內
B16n0088_p0059b06║學賓無不畢集誦法華小品注維摩思益著涅槃略
B16n0088_p0059b07║記大品旨歸及達命論并諸法師誄多流傳北土不
B16n0088_p0059b08║甚過江宋元嘉中卒春秋六十餘矣
B16n0088_p0059b09║慧紹（附僧要）
B16n0088_p0059b10║按高僧傳慧紹不知氏族小兒時母哺魚肉輒吐咽
B16n0088_p0059b11║菜不疑於是便蔬食至八歲出家為僧要弟子精勤
B16n0088_p0059b12║懍勵苦行標節後隨要止臨川招提寺乃密有燒身
B16n0088_p0059b13║之意常雇人斫薪積於東山石室高數丈中央開一
B16n0088_p0059b14║龕足容己身乃還寺辭要苦諫不從即於焚身之日
B16n0088_p0059b15║於東山設大眾八關并告別知識其日闔境奔波車
B16n0088_p0059b16║馬人眾及齎金寶者不可稱數至初夜行道紹自行
B16n0088_p0059b17║香行香既竟執燭然薪入中而坐誦藥王本事品眾
B16n0088_p0059b18║既不見紹悟其已去禮拜未畢悉至𧂐所𧂐已洞然
B16n0088_p0059b19║誦聲未息火至額聞唱一心言已奄絕大眾咸見一
B16n0088_p0059b20║星其大如斗直下煙中俄而上天時見者咸謂天宮
B16n0088_p0059b21║迎紹經三日薪聚乃盡紹臨終謂同學曰吾燒身處
B16n0088_p0059b22║當生梧桐慎莫伐之其後三日果生焉紹焚身是元
B16n0088_p0059b23║嘉二十八年年二十八紹師僧要亦清謹有懿德年
B16n0088_p0059b24║一百六歲終於寺
B16n0088_p0059b25║慧安（附僧覽　法衛）
B16n0088_p0059b26║按高僧傳慧安未詳何許人少被虜屬荊州人為奴
B16n0088_p0059b27║執役勤緊主甚愛之年十八聽出家止江陵琵琶寺
B16n0088_p0059c01║風貌庸率頗共輕之時為沙彌眾僧列坐輒使行水
B16n0088_p0059c02║安恆執空瓶從上至下水常不竭時咸以異焉及受
B16n0088_p0059c03║具戒稍顯靈迹嘗月晦夕共同學慧濟上堂布薩堂
B16n0088_p0059c04║戶未開安乃綰濟指從壁隙而入出亦如之濟甚駭
B16n0088_p0059c05║懼不敢發言後乃與濟共至塔下便語濟云吾當遠
B16n0088_p0059c06║行今與君別頃之便見天人伎樂香花布滿空中濟
B16n0088_p0059c07║唯驚懼竟不得語安又謂曰吾前後事迹慎無妄說
B16n0088_p0059c08║說必有咎唯西南有一白衣是新發意菩薩可具為
B16n0088_p0059c09║說之於是辭去便附商人入湘川中路患痢極篤謂
B16n0088_p0059c10║船主曰貧道命必應盡但出置岸邊不須器木氣絕
B16n0088_p0059c11║之後即施蟲鳥商人依其言出臥岸側夜見火炎從
B16n0088_p0059c12║身而出商人怪懼就往觀之已氣絕矣商人行至湘
B16n0088_p0059c13║東見安亦已先至俄又不知所之濟後至陟屺寺詣
B16n0088_p0059c14║隱士南陽劉虬具言其事虬即起遙禮之謂濟曰此
B16n0088_p0059c15║得道之人火光三昧也時蜀中又有僧覽法衛並有
B16n0088_p0059c16║異迹時人亦疑得聖果
B16n0088_p0059c17║普明
B16n0088_p0059c18║按高僧傳普明姓張臨淄人少出家稟性清純蔬食
B16n0088_p0059c19║布衣以懺誦為業誦法華維摩二經及諷誦之時有
B16n0088_p0059c20║別衣別坐未嘗穢雜每至勸發品輒見普賢垂象立
B16n0088_p0059c21║在其前誦維摩經亦聞空中唱樂又善神呪所救皆
B16n0088_p0059c22║愈有鄉人王道真妻病請明來呪明入門婦便悶絕
B16n0088_p0059c23║俄見一物如狸長數尺許從狗竇出因此而愈明嘗
B16n0088_p0059c24║行水傍祠巫覡自云神見之皆奔走以宋孝建初中
B16n0088_p0059c25║卒春秋八十有五