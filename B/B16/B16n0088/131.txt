B16n0088_p0060a01║欽定古今圖書集成博物彙編神異典
B16n0088_p0060a02║　第一百三十一卷目錄
B16n0088_p0060a03║僧部列傳七
B16n0088_p0060a04║宋三
B16n0088_p0060a05║道汪（附普明　道誾）慧靜
B16n0088_p0060a06║法愍（附僧宗）道亮（附靜林　慧隆）
B16n0088_p0060a07║梵敏（附僧籥）道溫（附僧慶　慧定　僧嵩）
B16n0088_p0060a08║曇斌（附曇濟　曇宗）慧亮
B16n0088_p0060a09║僧鏡（附曇隆）僧瑾（附曇度　元運）
B16n0088_p0060a10║道猛（附道堅　慧鸞　慧敷　僧訓　道明）
B16n0088_p0060a11║超進（附曇機　道憑）法瑤（附曇瑤）
B16n0088_p0060a12║道猷（附道慈　慧整　覺世）慧通
B16n0088_p0060a13║僧璩（附道[〦/失/衣]）道儼（附僧曜）
B16n0088_p0060a14║道慧僧饒（附超男　明慧）
B16n0088_p0060a15║智宗僧慶
B16n0088_p0060a16║僧遠（附道憑　法令　慧泰）曇頴
B16n0088_p0060a17║慧璩慧益
B16n0088_p0060a18║曇宗（附僧意）曇光
B16n0088_p0060a19║僧亮僧覆
B16n0088_p0060a20║道營（附慧祐）淨度
B16n0088_p0060a21║僧從法期（附道果）
B16n0088_p0060a22║道法普恆
B16n0088_p0060a23║慧猷智一
B16n0088_p0060a24║
B16n0088_p0060a25║
B16n0088_p0060a26║
B16n0088_p0060a27║
B16n0088_p0060b01║神異典第一百三十一卷
B16n0088_p0060b02║僧部列傳七
B16n0088_p0060b03║宋三
B16n0088_p0060b04║道汪（附普明　道誾）
B16n0088_p0060b05║按高僧傳道汪姓潘長樂人幼隨叔在京年十三投
B16n0088_p0060b06║廬山遠公出家研綜經律雅善涅槃蔬食數十餘年
B16n0088_p0060b07║嘗行梁州道汪為羌賊所圍垂失衣鉢汪與弟子數
B16n0088_p0060b08║人誓心共念觀世音有頃覺如雲霧者覆汪等身羣
B16n0088_p0060b09║盜推索不見於是獲免後聞河間元高法師禪慧深
B16n0088_p0060b10║廣欲往從之中路值吐谷渾之難遂不果行於是旋
B16n0088_p0060b11║於成都徵士費文淵初從受業乃立寺於州城西北
B16n0088_p0060b12║名曰祇洹化行巴蜀譽洽朝野梁州刺史申坦與汪
B16n0088_p0060b13║有舊坦後致故汪將往省之仍欲停彼費文淵乃上
B16n0088_p0060b14║書刺史張悅曰道汪法師識行清白風霜彌峻卓爾
B16n0088_p0060b15║不羣確焉難拔近聞梁州遣迎承教旨許去闔境之
B16n0088_p0060b16║論僉曰非宜鄙州邊荒僧尼出萬禪戒所資一焉是
B16n0088_p0060b17║賴豈可水失其珠山亡其玉願鑒道俗之誠令四輩
B16n0088_p0060b18║有憑也悅即敦畱遂不果行悅還都具向宋孝武述
B16n0088_p0060b19║汪德行帝即勅令迎接為中興寺主汪乃因悅固辭
B16n0088_p0060b20║以疾遂獲免于是謝病下帷絕窺人世後劉思考臨
B16n0088_p0060b21║州大設法祀請汪講說乃應請或問法師常誓守靜
B16n0088_p0060b22║何以虧節答曰劉公篤信方欲大法憑之何辭小勞
B16n0088_p0060b23║耶先是峽中人每于石岸之側見神光夜發思考以
B16n0088_p0060b24║大明之中請汪于光處起寺即崖鐫像因險立室行
B16n0088_p0060b25║途瞻仰咸發淨心後王景茂請居武擔寺為僧主勖
B16n0088_p0060b26║眾清謹白黑歸依以宋泰始元年卒于所住顧命令
B16n0088_p0060b27║闇雜之劉思考為起塔于武擔寺門之右景和元年
B16n0088_p0060c01║蕭惠開西鎮成都承汪高譽思共講道行至中途聞
B16n0088_p0060c02║汪已逝乃歎曰惜也吾不及其人文舉之追康成曾
B16n0088_p0060c03║何足道其為時賢所惜如此時蜀江陽寺釋普明長
B16n0088_p0060c04║樂寺釋道誾並戒德高明明蔬食誦經苦節通感誾
B16n0088_p0060c05║學兼內外尤善談吐吳國張裕請為戒師云
B16n0088_p0060c06║慧靜
B16n0088_p0060c07║按高僧傳慧靜姓邵吳興餘杭人居貧履操厲行精
B16n0088_p0060c08║苦風姿秀整容止可觀始遊學廬山晚還都進業解
B16n0088_p0060c09║兼內外偏善涅槃初住冶城寺顏延之何尚之並欽
B16n0088_p0060c10║慕風德顏延之每歎曰荊山之玉惟靜是焉及子竣
B16n0088_p0060c11║出鎮東州攜與同行因棲於天柱山寺及大明之中
B16n0088_p0060c12║又遷居剡之法華臺後憩東仰山處處盤遊並以弘
B16n0088_p0060c13║法為務年過知命志節彌堅宋太始中卒春秋五十
B16n0088_p0060c14║有八所著文翰集為十卷
B16n0088_p0060c15║法愍（附僧宗）
B16n0088_p0060c16║按高僧傳法愍北人弱年慕道篤志經籍十八出家
B16n0088_p0060c17║便遊踐州國觀風味道波若數論及諸經律皆所遊
B16n0088_p0060c18║刃後憩江夏郡五層寺時沙門僧昌於江陵城內立
B16n0088_p0060c19║塔刺史謝晦欲壞之愍聞故往諫晦晦意不止愍於
B16n0088_p0060c20║是隱迹於長沙麓山終身不出晦乃率儀至寺厚賜
B16n0088_p0060c21║酒肉嚴鼓振威斬斫形像俄而雲霧暗天風塵四起
B16n0088_p0060c22║晦驚懼而走後以叛逆誅滅隊人丁法成史僧雙見
B16n0088_p0060c23║身癩病餘多犯法而死愍乃著顯驗論以明因果并
B16n0088_p0060c24║注大道地經後卒於山中春秋八十有三弟子僧道
B16n0088_p0060c25║立碑頌德時始興郡靈化寺有比丘僧宗亦博涉經
B16n0088_p0060c26║論著法性覺性二論云
B16n0088_p0060c27║道亮（附靜林　慧隆）
B16n0088_p0061a01║按高僧傳道亮不知何許人住京師北多寶寺神悟
B16n0088_p0061a02║超絕容止可觀而性剛忤物遂顯於眾元嘉之末被
B16n0088_p0061a03║徙南越時人或譏其不能保身亮曰業理所之特非
B16n0088_p0061a04║人事於是命侶宵征南適廣州弟子智林等十二人
B16n0088_p0061a05║隨之停南六載講說眾經化陶嶺外至大明中還止
B16n0088_p0061a06║京兆盛開法席著成實論義疏八卷宋太始中卒春
B16n0088_p0061a07║秋六十有九時多寶寺復有靜林慧隆林善大涅槃
B16n0088_p0061a08║為宋孝武所器重隆亦善眾經及數論又苦節通靈
B16n0088_p0061a09║隆患心氣積時夜有非人送藥云秣陵令所送授器
B16n0088_p0061a10║已奄然不見隆取一服所苦即瘳
B16n0088_p0061a11║梵敏（附僧籥）
B16n0088_p0061a12║按高僧傳梵敏姓李河東人少遊學關隴長歷彭泗
B16n0088_p0061a13║內外經書皆闇遊心曲晚憩丹陽頻建講說謝莊張
B16n0088_p0061a14║永劉虬呂道惠皆承風欣悅雅相歎重數講法華成
B16n0088_p0061a15║寔又序要義百科標略綱紐故文止一卷屬辭省旨
B16n0088_p0061a16║見重當時後卒於丹陽春秋七十餘矣時又有釋僧
B16n0088_p0061a17║籥者本上黨人善涅槃經為張暢所重
B16n0088_p0061a18║道溫（附僧慶　慧定　僧嵩）
B16n0088_p0061a19║按高僧傳道溫姓皇甫安定朝那人高士謐之後也
B16n0088_p0061a20║少好琴書事親以孝聞年十六入廬山依遠公受學
B16n0088_p0061a21║後遊長安復師童壽元嘉中還止襄陽檀溪寺善大
B16n0088_p0061a22║乘經兼明數論樊沔學徒並師之時吳國張邵鎮襄
B16n0088_p0061a23║陽子敷隨之敷聽溫講還邵問溫何如敷曰義解足
B16n0088_p0061a24║以析微道心未易可測邵躬往候之方挹其神俊後
B16n0088_p0061a25║從容謂溫曰法師儻能還俗當以別駕相處溫曰檀
B16n0088_p0061a26║越乃以桎梏誘人即日辭往江陵邵追之不及歎恨
B16n0088_p0061a27║孝建初被勅下都止中興寺大明中勅為都邑僧主
B16n0088_p0061b01║路昭皇太后大明四年十月八日造普賢像成於中
B16n0088_p0061b02║興禪房設齋所請凡二百僧列名同集人數已定於
B16n0088_p0061b03║時寺既新構嚴衛甚肅忽有一僧晚來就座風容都
B16n0088_p0061b04║雅舉堂矚目與齋主共語百餘許言忽不復見檢問
B16n0088_p0061b05║門防咸言不見出入眾乃悟其神人溫時既為僧主
B16n0088_p0061b06║乃列言秣陵曰皇太后睿鑒冲明聖符幽洽滌思淨
B16n0088_p0061b07║塲研衿至境固以聲藻宸內事虛梵表乃創思鎔斲
B16n0088_p0061b08║描寫神華摸造普賢來儀盛像寶傾宙珍妙盡天飾
B16n0088_p0061b09║所設齋講訖今月八日䞋會有限名簿素定引次就
B16n0088_p0061b10║席數無盈減轉經將半景及昆吾忽覩異僧預於座
B16n0088_p0061b11║內容止端嚴氣貌秀發舉眾驚嗟莫有識者齋主問
B16n0088_p0061b12║曰上人何名答曰名惠明住何寺答曰來自天安言
B16n0088_p0061b13║對之間倏然不見闔席悚愧遍筵肅慮以為明祥所
B16n0088_p0061b14║賁幽應攸闡紫山可覿華臺不遠葢聞至誠所感還
B16n0088_p0061b15║景移緯澄心所徇發石開泉况帝德涵運皇功懋洽
B16n0088_p0061b16║仁洞乹遐理暢冥外故上王盛士尅表大明之朝勸
B16n0088_p0061b17║發妙身躬見龍飛之室適若因陛下惠燭海隅明華
B16n0088_p0061b18║日月故以惠明為人名繼天興祚式垂無疆故以天
B16n0088_p0061b19║安為寺稱神基彌遠道政方凝九服咸泰萬寓齊悅
B16n0088_p0061b20║謹列言屬縣以顯天休縣即言郡時京兆尹孔靈符
B16n0088_p0061b21║以事表聞詔仍改禪房為天安寺以旌厥瑞焉溫後
B16n0088_p0061b22║累當講任稟味之賓填委相屬精勤導物數感神異
B16n0088_p0061b23║帝悅之賜錢五十萬時人為之語曰帝主傾財溫公
B16n0088_p0061b24║率則上天懷感神靈降德宋太始初卒春秋六十有
B16n0088_p0061b25║九時中興寺復有僧慶慧定僧嵩並以義學顯譽慶
B16n0088_p0061b26║善三論為時學所宗定善涅槃及毗曇亦數當元匠
B16n0088_p0061b27║嵩亦兼明數論末年僻執謂佛不應常住臨終之日
B16n0088_p0061c01║舌本先爛焉
B16n0088_p0061c02║曇斌（附曇濟　曇宗）
B16n0088_p0061c03║按高僧傳曇斌姓蘇南陽人十歲出家事道褘為師
B16n0088_p0061c04║始住江陵辛寺聽經論學禪道覃思深至而情未盡
B16n0088_p0061c05║達夜夢神人謂斌曰汝所疑義遊方自決於是振錫
B16n0088_p0061c06║挾衣殊邦問道初下京師仍往吳郡值僧業講十誦
B16n0088_p0061c07║飡聽少時悟解深入後還都從靜林法師諮受涅槃
B16n0088_p0061c08║又就吳興小山法瑤研訪泥洹勝鬘晚從南林法業
B16n0088_p0061c09║受華嚴雜心既遍歷眾師備聞異釋乃潛思積時以
B16n0088_p0061c10║窮其妙融冶百家陶貫諸部於是還止樊鄧開筵講
B16n0088_p0061c11║說四遠名賓負袠皆至及孝建之初敕王元謨資發
B16n0088_p0061c12║出京初止新安寺講小品十地并申頓悟漸悟之旨
B16n0088_p0061c13║時心競之徒苦相讎校斌既辭愜理詣終莫能屈陳
B16n0088_p0061c14║郡袁粲令望當時而嘉斌行解嘗令中書舍人巢尚
B16n0088_p0061c15║介意欲試之斌不為屈粲乃躬自往候粲每勸斌數
B16n0088_p0061c16║覲天子斌曰貧道方外之人豈宜與天子同遊粲益
B16n0088_p0061c17║以高之後請為母師宋建平王景素亦諮其戒範宋
B16n0088_p0061c18║元徽中卒於莊嚴寺春秋六十有七時莊嚴復有曇
B16n0088_p0061c19║濟曇宗並以學業才力見重一時濟述七家論宗著
B16n0088_p0061c20║經目及數林
B16n0088_p0061c21║慧亮
B16n0088_p0061c22║按高僧傳慧亮姓董先名顯亮為東阿靜公弟子少
B16n0088_p0061c23║有清譽時人呼靜為大師亮為小師雖年望未逮而
B16n0088_p0061c24║風軌繼之後立寺於臨淄講法華大小品十地等學
B16n0088_p0061c25║徒雲聚千里命駕後過江止何園寺顏延之張緒眷
B16n0088_p0061c26║儔畱連每歎曰安汰吐珠玉於前斌亮振金聲於後
B16n0088_p0061c27║清言妙緒將絕復興太始之初莊嚴大集簡閱義士
B16n0088_p0062a01║上首千人敕亮與斌遞為法主當時宗匠無與競焉
B16n0088_p0062a02║宋元徽中卒春秋六十三矣著元通論今行於世
B16n0088_p0062a03║僧鏡（附曇隆）
B16n0088_p0062a04║按高僧傳僧鏡姓焦本隴西人遷居吳地至孝過人
B16n0088_p0062a05║輕財好施家貧母亡太守賜錢五千苦辭不受乃身
B16n0088_p0062a06║自負土種植松柏廬於墓所泣血三年服畢出家住
B16n0088_p0062a07║吳縣華山寺後入關隴尋師受法累載方還停止京
B16n0088_p0062a08║師大闡經論司空東海徐湛之重其風素請為一門
B16n0088_p0062a09║之師後東反姑蘇復專當法匠臺寺沙門道流請停
B16n0088_p0062a10║歲許又東適上虞徐山學徒隨往百有餘人化洽三
B16n0088_p0062a11║吳聲馳上國陳郡謝靈運以德音致款宋世祖藉甚
B16n0088_p0062a12║風素勅出京師止定林下寺頻建法聚聽眾雲集著
B16n0088_p0062a13║法華維摩泥洹義疏并毗曇元論區別義類有條貫
B16n0088_p0062a14║焉宋元徽中卒春秋六十有七上虞徐山先有曇隆
B16n0088_p0062a15║道人少善席上晚忽苦節過人亦為謝靈運所重常
B16n0088_p0062a16║共遊嶀嵊亡後運乃誄焉
B16n0088_p0062a17║僧瑾（附曇度　元運）
B16n0088_p0062a18║按高僧傳僧瑾姓朱沛國人隱士逮之第四子也少
B16n0088_p0062a19║善莊老及詩禮後行至廣陵見曇因法師遂稽首一
B16n0088_p0062a20║面伏膺為道遊學內典博涉三藏後至京師值龍光
B16n0088_p0062a21║道生復依憑受業初憩冶城寺宋孝武勅為湘東王
B16n0088_p0062a22║師苦辭以疾竟不獲免王從請五戒甚加優禮先是
B16n0088_p0062a23║智斌沙門初代曇岳為僧正斌亦德為物宗善三論
B16n0088_p0062a24║及維摩思益毛詩莊老等後義嘉搆舋時人讒斌云
B16n0088_p0062a25║為義嘉行道遂被擯交州時湘東踐祚是為明帝仍
B16n0088_p0062a26║勅瑾使為天下僧主給法伎一部親信二十人月給
B16n0088_p0062a27║錢三萬冬夏四賜并車輿吏力凡諸外鎮皆勅興瑾
B16n0088_p0062b01║辭四方獻奉並問僧主得未其見重如此瑾性不蓄
B16n0088_p0062b02║金皆充福業起靈根靈基二寺以為禪慧棲止及明
B16n0088_p0062b03║帝末年頗多忌諱故涅槃滅度之翻于此暫息凡諸
B16n0088_p0062b04║死亡凶禍衰白等語皆不得以對因之犯忤而致戮
B16n0088_p0062b05║者十有七八瑾每以匡諫恩禮遂薄時汝南周顒入
B16n0088_p0062b06║侍帷幄瑾嘗謂顒曰陛下所行殊非人君舉動俗事
B16n0088_p0062b07║諷諫無所復益妙理深談彌為賒緩惟三世苦報最
B16n0088_p0062b08║切近情檀越儻因機候正當陳此而已帝後患風疾
B16n0088_p0062b09║數加針灸痛惱無聊輒召顒及殷洪等說鬼神雜事
B16n0088_p0062b10║以散胷懷顒乃習讀法句賢愚二經每見談說輒為
B16n0088_p0062b11║言先帝往往驚曰報應真當如此亦寧可不畏因此
B16n0088_p0062b12║犯忤之徒屢被全宥葢瑾之所因為得人也瑾以宋
B16n0088_p0062b13║元徽中卒春秋七十有九後有沙門曇度續為僧主
B16n0088_p0062b14║度本瑯琊人善三藏及春秋莊老易等世祖太宗並
B16n0088_p0062b15║加欽賞及少帝乖禮度亦行藏得所舉動無忤止于
B16n0088_p0062b16║新安寺同寺又有釋元運者亦精通大小乘張永張
B16n0088_p0062b17║融並升堂問道
B16n0088_p0062b18║道猛（附道堅　慧鸞　慧敷　僧訓　道明）
B16n0088_p0062b19║按高僧傳道猛本西涼州人少而遊歷燕趙備矚風
B16n0088_p0062b20║化後停止壽春力精勤學三藏九部大小數論皆思
B16n0088_p0062b21║入淵微無不鏡徹而成實一部最為獨步於是大化
B16n0088_p0062b22║江西學人成列至元嘉二十六年東遊京師止于東
B16n0088_p0062b23║安寺復續開講席宋太宗為湘東王時深相崇薦及
B16n0088_p0062b24║登祚倍加禮接賜錢三十萬以供資待太始之初帝
B16n0088_p0062b25║創寺干建陽門外勅猛為綱領帝曰夫人能弘道道
B16n0088_p0062b26║藉人弘今得法師非直道益蒼生亦有光世望可目
B16n0088_p0062b27║寺為興皇由是成號及創造工畢勅猛于寺開講成
B16n0088_p0062c01║實序題之日帝親臨幸公卿皆集四遠學賓負表齊
B16n0088_p0062c02║至猛神韻無忤吐納詳審帝稱善久之因有詔曰猛
B16n0088_p0062c03║法師風道多濟朕素賓友可月給錢三萬令史四人
B16n0088_p0062c04║白簿吏二十人車及步轝各一乘乘轝至客省猛隨
B16n0088_p0062c05║有所獲皆賑施貧乏營造寺廟以宋元徽三年卒于
B16n0088_p0062c06║東安寺春秋六十有五後有道堅慧鸞慧敷僧訓道
B16n0088_p0062c07║明並止興皇寺義學之譽抑亦次焉
B16n0088_p0062c08║超進（附曇機　道憑）
B16n0088_p0062c09║按高僧傳超進本姓顓頊氏長安人篤志精勤幼而
B16n0088_p0062c10║敦學大小諸經並加綜採神性和敏戒行嚴潔故年
B16n0088_p0062c11║在未立而振譽關中及西虜勃勃赫連寇陷長安人
B16n0088_p0062c12║情危擾法事罷廢進避地東下止於京師更精尋文
B16n0088_p0062c13║旨開暢講說頃之進適姑蘇復弘佛法時平昌孟顗
B16n0088_p0062c14║守在會稽藉甚風猷乃遣使迎接安置山陰靈嘉寺
B16n0088_p0062c15║於是停止浙東講論相續邑野僧尼及清信男女並
B16n0088_p0062c16║結菩薩因緣服膺式範至宋太始中被徵出都講大
B16n0088_p0062c17║法鼓經俄而旋於稽邑還紹法化以大般涅槃是窮
B16n0088_p0062c18║理之教每留思踟躕累加講說凡經齋會者無不必
B16n0088_p0062c19║請若值他許則為移日後年衰脚疾不堪外赴並送
B16n0088_p0062c20║食於房以希冥益進為性篤好經典看尋苦至及年
B16n0088_p0062c21║老失明猶使弟子唱涅槃經旬中一遍其耽好若此
B16n0088_p0062c22║以宋元徽中卒春秋九十有四時有曇機法師本姓
B16n0088_p0062c23║趙氏亦長安人值關中寇亂避地東下遊觀山水至
B16n0088_p0062c24║於稽邑善法華毗曇時世宗奉與進相次郡守瑯琊
B16n0088_p0062c25║王琨請居邑西嘉祥寺寺本琨祖薈所創也時又有
B16n0088_p0062c26║釋道憑者亦是當世法匠而執性剛忤論者少之
B16n0088_p0062c27║法瑤（附曇瑤）
B16n0088_p0063a01║按高僧傳法瑤姓楊河東人少而好學尋問萬里宋
B16n0088_p0063a02║景平中來遊兗豫貫極眾經傍通異部後聽東阿靜
B16n0088_p0063a03║公講眾屢請覆述靜歎曰吾不及也元嘉中過江吳
B16n0088_p0063a04║興沈演之特深器重請還吳興武康小山寺首尾十
B16n0088_p0063a05║有九年自非祈請法事未嘗出門居於武康每歲開
B16n0088_p0063a06║講三吳學者負笈盈門乃著涅槃法華大品勝鬘等
B16n0088_p0063a07║義疏大明六年勅吳興郡禮致上京與道猷同止新
B16n0088_p0063a08║安寺使頓漸二悟義各有宗至便就講鑾輿降蹕百
B16n0088_p0063a09║辟陪筵瑤年雖棲暮而蔬苦弗改戒節清白道俗歸
B16n0088_p0063a10║焉宋元徽中卒春秋七十有六時宋熙有曇瑤者善
B16n0088_p0063a11║淨名十住及莊老又工草隸為宋建平宣簡王宏所
B16n0088_p0063a12║重
B16n0088_p0063a13║道猷（附道慈　慧整　覺世）
B16n0088_p0063a14║按高僧傳道猷吳人初為生公弟子隨師之廬山師
B16n0088_p0063a15║亡住臨川郡山乃見新出勝鬘經披卷而歎曰先師
B16n0088_p0063a16║昔義闇與經同但歲不待人經集義後良可悲哉因
B16n0088_p0063a17║注勝鬘以翼宣遺訓凡有五卷文煩不行宋文簡問
B16n0088_p0063a18║慧觀頓悟之義誰復習之答云生弟子道猷即勅臨
B16n0088_p0063a19║川郡發遣出京既至即延入宮內大集義僧命猷申
B16n0088_p0063a20║述頓悟時競辯之徒關責互起猷既積思參元又宗
B16n0088_p0063a21║源有本乘機挫銳往必摧鋒帝乃撫几稱快及孝武
B16n0088_p0063a22║登位尢相歎重乃勅住新安為鎮寺法主帝每稱曰
B16n0088_p0063a23║生公孤情絕照猷公直轡獨上可謂克明師匠無忝
B16n0088_p0063a24║徽音宋元徽中卒春秋七十有一後有豫州沙門道
B16n0088_p0063a25║慈善維摩法華祖述猷義刪其所注勝鬘以為兩卷
B16n0088_p0063a26║今行於世時杜多寶慧整長樂覺世並齊名比德整
B16n0088_p0063a27║特精三論為學者所宗世善於大品及涅槃諸經立
B16n0088_p0063b01║不空假名義
B16n0088_p0063b02║慧通
B16n0088_p0063b03║按高僧傳慧通姓劉沛國人少而神情爽發雋氣虛
B16n0088_p0063b04║元止於冶城寺每麈尾一振輙軒蓋盈衢東海徐湛
B16n0088_p0063b05║之陳郡袁粲敬以師友之禮孝武皇帝厚加寵秩勅
B16n0088_p0063b06║與海陵小建平二王為友袁粲著蘧顏論示通難詰
B16n0088_p0063b07║往反著文于世又製大品勝鬘雜心毗曇等義疏并
B16n0088_p0063b08║駿夷夏論顯證論法性論及爻象記等皆傳於世宋
B16n0088_p0063b09║昇明中卒春秋六十三矣
B16n0088_p0063b10║僧壉（附道表）
B16n0088_p0063b11║按高僧傳僧璩姓朱吳國人出家為僧業弟子總銳
B16n0088_p0063b12║眾經尢明十誦兼善史籍頗製文藻始住吳虎丘山
B16n0088_p0063b13║宋孝武欽其風聞勅出京師為僧正悅眾止於中興
B16n0088_p0063b14║寺時有沙門僧定自稱得不還果璩集僧詳斷令現
B16n0088_p0063b15║神足定云恐犯戒故不現耳璩案律文有四因緣得
B16n0088_p0063b16║現神足一斷疑網二破邪見三除憍慢四成功德定
B16n0088_p0063b17║既虛誑事暴即日明擯璩仍著誡眾論以示來葉璩
B16n0088_p0063b18║既學兼內外又律行無疵道俗歸依車軌相接少帝
B16n0088_p0063b19║准從受五戒豫章王子尚崇為法友袁粲張敷並一
B16n0088_p0063b20║遇傾葢後移止莊嚴卒於所住春秋五十有八述勝
B16n0088_p0063b21║鬘文旨并撰僧尼要事兩卷今行於世時又有道表
B16n0088_p0063b22║律師率直有高行宋明帝勅晉熙王燮從請戒焉
B16n0088_p0063b23║道儼（附慧曜）
B16n0088_p0063b24║按高僧傳道儼雍丘小黃人少有戒行善於毗尼精
B16n0088_p0063b25║研四部融會眾家又以律部東傳梵漢異音文頗左
B16n0088_p0063b26║右恐後人諮訪無所乃會其旨歸名曰決正四部毗
B16n0088_p0063b27║尼論後遊於彭城弘通律藏遂卒於彼春秋七十有
B16n0088_p0063c01║五時棲元寺又有釋慧曜者亦善十誦
B16n0088_p0063c02║道慧
B16n0088_p0063c03║按高僧傳道慧姓張潯陽柴桑人年二十四出家止
B16n0088_p0063c04║廬山寺志行清貞博涉經典特稟自然之聲故偏好
B16n0088_p0063c05║轉讀發響合奇製無定准條章析句綺麗分明後出
B16n0088_p0063c06║都止安樂寺轉讀之名大盛京邑晚移朱方竹林寺
B16n0088_p0063c07║誦經數萬言每夕諷誅轉聞闇中有彈指唱薩之聲
B16n0088_p0063c08║宋大明二年卒春秋五十有一
B16n0088_p0063c09║僧饒（附超明　明慧）
B16n0088_p0063c10║按高僧傳僧饒建康人出家止白馬寺善尺牘及雜
B16n0088_p0063c11║伎偏以音聲著稱擅名於宋武之世響調優游和雅
B16n0088_p0063c12║哀亮與道綜齊肩綜善三本起及須大拏每清梵一
B16n0088_p0063c13║舉輒道俗傾心寺有般若臺饒常臺外梵轉以擬供
B16n0088_p0063c14║養行路聞者莫不息駕踟躕彈指稱佛宋大明二年
B16n0088_p0063c15║卒春秋八十六時同寺復有超明明慧少俱為梵唄
B16n0088_p0063c16║長齋時轉讀亦有名當世
B16n0088_p0063c17║智宗
B16n0088_p0063c18║按高僧傳智宗姓周建康人出家止謝寺博學多聞
B16n0088_p0063c19║尢長轉讀聲至清而爽快若乃八關長夕中宵之後
B16n0088_p0063c20║四眾低昂睡蛇交至宗則升座一轉梵響干雲莫不
B16n0088_p0063c21║開神暢體豁然醒悟大明三年卒年三十一時有慧
B16n0088_p0063c22║寶道詮雖非同時作法相似甚豐聲而高調製用無
B16n0088_p0063c23║取焉宋明忽賞道詮譏者謂逢時也
B16n0088_p0063c24║僧慶
B16n0088_p0063c25║按高僧傳僧慶姓陳巴西安漢人家世事五斗米道
B16n0088_p0063c26║慶生而獨悟十三出家止義興寺淨修梵行願求見
B16n0088_p0063c27║佛先捨三指末誓燒身漸絕糧粒唯服香油大明三
B16n0088_p0064a01║年二月八日於蜀武擔寺西對其所造淨名像前焚
B16n0088_p0064a02║身供養刺史張悅躬出臨視道俗僑舊觀者傾邑行
B16n0088_p0064a03║雲為結苦雨悲零俄而晴景開明天色澄淨見一物
B16n0088_p0064a04║如龍從𧂐升天時年二十三天水太守裴方明為收
B16n0088_p0064a05║灰起塔
B16n0088_p0064a06║僧遠（附道憑　法令　慧泰）
B16n0088_p0064a07║按高僧傳僧遠姓皇渤海重合人其先北地皇甫氏
B16n0088_p0064a08║避難海隅故去甫存皇焉達幼而樂道年十六欲出
B16n0088_p0064a09║家父母不許因蔬食懺誦曉夜不輟年十八方獲入
B16n0088_p0064a10║道時有沙門道憑高才秀德聲葢海岱遠從受學通
B16n0088_p0064a11║明數論貫大小乘宋大明中度江住彭城寺昇明中
B16n0088_p0064a12║於小丹陽牛落山立精舍名曰龍淵遠年三十一始
B16n0088_p0064a13║於青州孫秦寺南面講說言論清暢風容秀整坐者
B16n0088_p0064a14║四百餘人莫不悅服瑯琊王僧達才貴當世藉遠風
B16n0088_p0064a15║素延止眾造寺遠周貧濟乏身無留財有元紹比丘
B16n0088_p0064a16║每給以金貝遠讓而弗受嘗一時行青園聞里中有
B16n0088_p0064a17║得時氣病者憫而造之見駢尸侶病者數人人莫敢
B16n0088_p0064a18║近遠深加痛惋留止不忍去因為告乞斂死撫生恩
B16n0088_p0064a19║加骨肉宋新安孝敬王子鸞為兦所生母殷貴妃造
B16n0088_p0064a20║新安寺勅選三州招延英哲遠與小山法瑤南澗顯
B16n0088_p0064a21║亮俱被徵召皆推遠為允舉之首大明六年九月右
B16n0088_p0064a22║司奏曰臣聞邃拱凝居非期宏峻拳跪槃伏豈止敬
B16n0088_p0064a23║恭將以昭張四維締制八寓故雖儒法枝派名墨條
B16n0088_p0064a24║流至於崇親嚴上厥由靡爽惟浮圖為教逷自龍裔
B16n0088_p0064a25║宗旨緬邀微言淪遠拘文蔽道在末彌扇遂乃陵越
B16n0088_p0064a26║典度偃居尊戚失隨方之妙迹迷製化之淵美夫佛
B16n0088_p0064a27║法以謙儉自牧忠虔為道不輕比丘遭人必拜目連
B16n0088_p0064b01║桑門遇長則禮寧有屈膝四輩而簡禮二親稽首耆
B16n0088_p0064b02║臘而直骸萬乘者哉故咸康創議元興載述而事屈
B16n0088_p0064b03║偏黨道挫餘分今鴻源遙洗羣流仰鏡九仙賮寶百
B16n0088_p0064b04║神聳職而畿輦之內舍弗臣之氓階席之間延抗禮
B16n0088_p0064b05║之客懼非所以澄一風範詳示景則者也臣等參議
B16n0088_p0064b06║以為沙門接見皆當盡禮敬之容依其本俗則朝徽
B16n0088_p0064b07║有序乘方兼遠矣帝雖頗信法而尤自驕縱故奏上
B16n0088_p0064b08║之日詔即可焉遠時嘆曰我剃頭沙門本出家求道
B16n0088_p0064b09║何關於帝王即日謝病仍隱迹上定林山及景和之
B16n0088_p0064b10║中此制又寢還遵舊章宋明踐祚請遠為師竟不能
B16n0088_p0064b11║致其後山居逸迹之賓傲世凌雲之士莫不策踵山
B16n0088_p0064b12║門展敬禪室廬山何默汝南周顒齊郡明僧紹濮陽
B16n0088_p0064b13║吳苞吳國張融皆投身接足諮其戒範後宋建平王
B16n0088_p0064b14║景素謂棲元寺是先王經始既寺是人外欲請遠居
B16n0088_p0064b15║之慇懃再三遂不下山齊太祖將升位入山尋遠遠
B16n0088_p0064b16║固辭老疾足不垂牀太祖躬自降禮諮訪委悉及登
B16n0088_p0064b17║禪復鑾駕臨幸將詣遠房房閣狹小不容輿蓋太祖
B16n0088_p0064b18║欲見遠遠持操不動太祖遣問臥起然後轉蹕而去
B16n0088_p0064b19║遠曾不屑焉至於寢疾文惠文宣並服膺師禮數往
B16n0088_p0064b20║叅候時貴卿士往還不絕遠蔬食五十餘年澗飲二
B16n0088_p0064b21║十餘載遊心法苑緬想人外高步山門蕭然物表以
B16n0088_p0064b22║齊永明二年正月卒于定林上寺春秋七十有一帝
B16n0088_p0064b23║致書於沙門法獻曰承遠上無常弟子夜中已自知
B16n0088_p0064b24║之遠上此去甚得好處諸佳非一不復增悲也一二
B16n0088_p0064b25║遲見法師方可敘瑞夢耳今正為作功德所須可具
B16n0088_p0064b26║疏來也竟陵文宣王又書曰遠法師一代名德志節
B16n0088_p0064b27║清高潛山樹美四海餐風弟子闇昧謬蒙師範方欲
B16n0088_p0064c01║仰稟仁化用洗煩慮不謂此疾奄成異世悲痛之心
B16n0088_p0064c02║特不可忍遠上師既業行圓通曠劫希有弟子意不
B16n0088_p0064c03║欲遺形影迹雜處眾僧墓中得別十餘地是所願也
B16n0088_p0064c04║方應樹剎表奇刻石銘德矣即為營墳於山南立碑
B16n0088_p0064c05║頌德太尉瑯琊王儉製文時定林上寺又有法令慧
B16n0088_p0064c06║泰並善經論繼譽於遠焉
B16n0088_p0064c07║曇頴
B16n0088_p0064c08║按高僧傳曇頴會稽人少出家謹於戒行誦經十餘
B16n0088_p0064c09║萬言止長干寺性恭儉唯以善誘為先故屬意宣唱
B16n0088_p0064c10║天然獨絕凡要請者貴賤均赴貧富一揆張暢聞而
B16n0088_p0064c11║歎曰辭吐流便足騰遠理頴常患瘡癬積治不除房
B16n0088_p0064c12║內恆供養一觀世音像晨夕禮拜求差此疾異時忽
B16n0088_p0064c13║見一蛇從像後緣壁上屋須臾有一鼠子從屋脫地
B16n0088_p0064c14║涎涶沐身狀如已死頴候之猶似可活即取竹刮除
B16n0088_p0064c15║涎涶以傅癬上所傅既遍鼠亦還活信宿之間瘡痍
B16n0088_p0064c16║頓盡方悟蛇之與鼠皆是祈請所致於是精勤化導
B16n0088_p0064c17║勵節彌堅宋太宰江夏王義恭最所知重後卒於所
B16n0088_p0064c18║住年八十一
B16n0088_p0064c19║慧璩
B16n0088_p0064c20║按高僧傳慧璩丹陽人出家止瓦官寺該覽經論涉
B16n0088_p0064c21║獵書史眾技多嫺而尤善唱導出語成章動辭製作
B16n0088_p0064c22║臨時探博罄無不妙宋太祖文皇帝車騎臧質並提
B16n0088_p0064c23║攜友善雅相崇愛譙王鎮荊要與同行後逆節還朝
B16n0088_p0064c24║於梁山設會頃之譙王敗璩還京後宋孝武設齋璩
B16n0088_p0064c25║唱導帝問璩曰今日之集何如梁山璩曰天道助順
B16n0088_p0064c26║况復為逆帝悅之明旦別䞋一萬後勅為京邑都維
B16n0088_p0064c27║那大明末終於寺年七十二
B16n0088_p0065a01║慧益
B16n0088_p0065a02║按高僧傳慧益廣陵人少出家隨師止壽春宋孝建
B16n0088_p0065a03║中出都憩竹林寺精勤苦行誓欲燒身眾人聞者或
B16n0088_p0065a04║毀或讚至大明四年始就却粒唯餌麻麥到六年又
B16n0088_p0065a05║絕麻麥等但食酥油有頃又斷酥油唯服香丸雖四
B16n0088_p0065a06║大綿微而神情警正孝武深加敬異致問慇懃遣太
B16n0088_p0065a07║宰江夏王義恭詣寺諫益益誓志無改至大明七年
B16n0088_p0065a08║四月八日將就焚燒乃於鍾山之南置鑊辦油其日
B16n0088_p0065a09║朝乘牛車而以人牽自寺之山以帝王是兆民所憑
B16n0088_p0065a10║又三寶所寄乃自力入臺至雲龍門不能步下令人
B16n0088_p0065a11║啟聞慧益道人今捨身詣門奉辭深以佛法仰累帝
B16n0088_p0065a12║聞改容即躬出雲龍門益既見帝重以佛法憑囑於
B16n0088_p0065a13║是辭去帝亦續至諸王后妃道俗士庶填滿山谷投
B16n0088_p0065a14║衣棄寶不可勝計益乃入鑊據一小牀以吉貝自纏
B16n0088_p0065a15║上加一長帽以油灌之將就著火帝令太宰至鑊所
B16n0088_p0065a16║請喻曰道行多方何必殞命幸願三思更就異途益
B16n0088_p0065a17║雅志確然曾無悔念乃答曰微軀賤命何足止畱天
B16n0088_p0065a18║心聖慈罔已者願度二十人出家降勅即許益乃手
B16n0088_p0065a19║自執燭以然帽帽然已乃棄燭合掌誦藥王品火至
B16n0088_p0065a20║眉誦聲猶分明及眼乃昧貴賤哀嗟響震幽谷莫不
B16n0088_p0065a21║彈指稱佛惆悵抆淚火至明旦乃盡帝於時聞空中
B16n0088_p0065a22║笳管異香芬苾帝盡日方還宮夜夢見益振錫而至
B16n0088_p0065a23║更囑以佛法明旦帝為設會度人令齋主唱白具序
B16n0088_p0065a24║徵祥燒身之處起藥王寺以擬本事也
B16n0088_p0065a25║曇宗（附僧意）
B16n0088_p0065a26║按高僧傳曇宗姓虢秣陵人出家止靈味寺少好學
B16n0088_p0065a27║博通眾典唱說之功獨步當世辯口適時應變無盡
B16n0088_p0065b01║嘗為孝武唱導行菩薩五法禮竟帝乃笑謂宗曰朕
B16n0088_p0065b02║有何罪而為懺悔宗曰昔虞舜至聖猶云予違爾弼
B16n0088_p0065b03║湯武亦云萬方有罪在予一人聖王引咎蓋以軌世
B16n0088_p0065b04║陛下德邁往代齊聖虞殷履道思沖寧得獨異帝大
B16n0088_p0065b05║悅後殷淑儀薨三七設會悉請宗宗始歎世道浮偽
B16n0088_p0065b06║恩愛必離嗟殷氏淑德榮幸未暢而滅實當年收芳
B16n0088_p0065b07║今日發言悽至帝泫愴良久賞異彌深後終於所住
B16n0088_p0065b08║著京師塔寺記二卷時靈味寺復有釋僧意者亦善
B16n0088_p0065b09║唱說製談經新聲哀亮有序
B16n0088_p0065b10║曇光
B16n0088_p0065b11║按高僧傳曇光會稽人隨師止江陵長沙寺性喜事
B16n0088_p0065b12║五經詩賦及筭數卜筮無不貫解年將三十喟然歎
B16n0088_p0065b13║曰吾從來所習皆是俗事佛法深理未染一毫豈剪
B16n0088_p0065b14║落所宜耶乃屏舊業聽諸經論識悟過人一聞便達
B16n0088_p0065b15║宋衡陽文王義季鎮荊州求覓意理沙門共談佛法
B16n0088_p0065b16║罄境推光以當鴻任光固辭王自詣房敦請遂從命
B16n0088_p0065b17║給車服人力月供一萬每設齋會無有導師王謂光
B16n0088_p0065b18║曰獎導羣生唯德之大上人何得為辭願必自力光
B16n0088_p0065b19║乃迴心習唱製造懺文每執爐處眾輒道俗傾仰後
B16n0088_p0065b20║還都止靈味寺義陽王旭出鎮北徐攜光同行及景
B16n0088_p0065b21║和失德義陽起事以光預見乃齎七曜以決光光杜
B16n0088_p0065b22║口無言故事寧獲免宋明帝於湘宮設會聞光唱導
B16n0088_p0065b23║帝稱善即敕賜三衣瓶鉢後卒于寺中年六十五
B16n0088_p0065b24║僧亮
B16n0088_p0065b25║按高僧傳僧亮未知何許人少以戒行著名欲造丈
B16n0088_p0065b26║六金像用銅不少非細乞能辦聞湘州界銅溪伍子
B16n0088_p0065b27║胥廟多有銅器而廟甚威嚴無人敢近亮聞而造焉
B16n0088_p0065c01║告刺史張劭借健人百頭大船十艘劭曰廟既靈驗
B16n0088_p0065c02║犯者必斃且有蠻人守護詎可得耶亮曰若果福德
B16n0088_p0065c03║與檀越共如其有咎躬自當之劭即給人船三日三
B16n0088_p0065c04║夕行至廟所亮與手力一時俱進去廟屋二十餘步
B16n0088_p0065c05║有兩銅鑊容百餘斛中有巨蛇長十餘丈出遮行路
B16n0088_p0065c06║亮乃正儀執錫呪願數十言蛇忽然而隱俄見一人
B16n0088_p0065c07║秉竹笏而出云聞法師道業非凡營福事重今特相
B16n0088_p0065c08║隨喜於是令人輦取廟銅既多十未取一而舫已滿
B16n0088_p0065c09║唯神牀頭有一唾壺中有一蝘蜓長二尺許乍出乍
B16n0088_p0065c10║入議者咸云神最愛此物亮遂不取於是而去遇風
B16n0088_p0065c11║水甚利比羣蠻相報追逐不復能及還都鑄像既成
B16n0088_p0065c12║唯燄光未備宋文帝為造金薄圓光安置彭城寺至
B16n0088_p0065c13║宋太始中明帝移像湘宮寺今猶在焉
B16n0088_p0065c14║僧覆
B16n0088_p0065c15║按高僧傳僧覆未詳何許人少孤為下人所養七歲
B16n0088_p0065c16║出家為曇亮弟子學通諸經蔬食持呪誦大品法華
B16n0088_p0065c17║宋明帝深加器重敕為彭城寺主率眾有功宋太始
B16n0088_p0065c18║末卒春秋六十有六
B16n0088_p0065c19║道營（附慧祐）
B16n0088_p0065c20║按高僧傳道營未詳何許人始住靈曜寺習禪晚依
B16n0088_p0065c21║觀詢二律師諮受毗尼偏善僧祇一部誦法華金光
B16n0088_p0065c22║明蔬食守節莊嚴道慧冶城智秀皆師其戒範張永
B16n0088_p0065c23║請還吳郡蔡興宗復要住上虞末後於京師婁湖苑
B16n0088_p0065c24║立閑心寺復請還居講席頻仍學徒甚盛昇明二年
B16n0088_p0065c25║卒春秋八十有三矣時有釋慧祐者本丹徒人年三
B16n0088_p0065c26║卜出家勵身苦節精尋律教齊初入東講摩訶僧祇
B16n0088_p0065c27║部齊竟陵王子良遣迎出都仍止閑心寺焉
B16n0088_p0066a01║淨度
B16n0088_p0066a02║按高僧傳淨度吳興餘杭人少好遊獵嘗射孕鹿墮
B16n0088_p0066a03║胎鹿母銜痛猶就地舐子度乃心悟因摧弓折矢出
B16n0088_p0066a04║家蔬食誦經三十餘萬言常獨處山澤坐禪習誦若
B16n0088_p0066a05║邑中有齋集輒身然九燈端然達曙以為供養如此
B16n0088_p0066a06║者累年後忽告弟子云令辦香湯洗浴說法數千章
B16n0088_p0066a07║誡以生死因果言訖奄然而化簫鼓香煙自空而至
B16n0088_p0066a08║同時眷屬數十人皆所見聞
B16n0088_p0066a09║僧從
B16n0088_p0066a10║按高僧傳僧從未詳何許人稟性虛靜隱居始豐瀑
B16n0088_p0066a11║布山學兼內外精修五門不服五穀唯餌棗栗年垂
B16n0088_p0066a12║百歲而氣力休強禮誦無輟與隱士褚伯玉為林下
B16n0088_p0066a13║之交每論道說義輒留連信宿後終於山中
B16n0088_p0066a14║法期（附道果）
B16n0088_p0066a15║按高僧傳法期姓向蜀郡郫人早喪二親事兄如父
B16n0088_p0066a16║十四出家從智猛諮受禪業與靈期寺法林共習禪
B16n0088_p0066a17║觀猛所諳知皆已證得後遇元暢復從進業及暢下
B16n0088_p0066a18║江陵期亦隨從十住觀門所得已九有師子奮迅三
B16n0088_p0066a19║昧唯此未盡暢歎曰吾自西涉流沙北履幽漠東探
B16n0088_p0066a20║禹穴南盡衡羅唯見此一子特有禪分後卒於長沙
B16n0088_p0066a21║寺春秋六十有二神光映屍體更香潔時蜀龍華寺
B16n0088_p0066a22║又有釋道果者亦以禪業顯焉
B16n0088_p0066a23║道法
B16n0088_p0066a24║按高僧傳道法姓曹燉煌人棄家入道專精禪業亦
B16n0088_p0066a25║時行神呪後遊成都王休之費鏗之請為興樂香積
B16n0088_p0066a26║二寺主訓眾有法常行分衛不受別請及僧食乞食
B16n0088_p0066a27║所得常減其半以施蟲鳥每夕輒脫衣露坐以飼蚊
B16n0088_p0066b01║蝱如此者累年後入定見彌勒放臍中光照三塗果
B16n0088_p0066b02║報於是深加篤勵常坐不臥元徽二年於定中滅度
B16n0088_p0066b03║平坐繩牀貌如恆日
B16n0088_p0066b04║普恆
B16n0088_p0066b05║按高僧傳普恆姓郭蜀郡成都人也為兒童時嘗於
B16n0088_p0066b06║日光中見聖僧在空中說法向家人敘之並未之信
B16n0088_p0066b07║後苦求出家止治下安樂寺獨處一房不立眷屬習
B16n0088_p0066b08║靜業禪與蜀韜律師為同意自說入火光三昧光從
B16n0088_p0066b09║眉直下至金剛際於光中見諸色像先身業報頗亦
B16n0088_p0066b10║明了宋昇明三年卒春秋七十有八當未亡一月前
B16n0088_p0066b11║忽與親知告別竟無慼顏時人謂是戲言將終之日
B16n0088_p0066b12║微有病相唯俗家一奴看之明旦平坐而卒奴不解
B16n0088_p0066b13║強取臥之尸竟不伸眾僧來見更令坐之手屈三指
B16n0088_p0066b14║其餘皆伸眾僧試取捋之亦隨手即伸伸已復更屈
B16n0088_p0066b15║生時體淨死更潔白於是依得道法闍維之薪𧂐始
B16n0088_p0066b16║然便有五色煙起殊香芬馥州將王元載乃為之讚
B16n0088_p0066b17║頌
B16n0088_p0066b18║慧猷
B16n0088_p0066b19║按高僧傳慧猷江左人少出家止江陵辛寺幼而蔬
B16n0088_p0066b20║食履操至性方直及具戒已後專精律禁時有西國
B16n0088_p0066b21║律師卑摩羅叉來適江陵大弘律藏猷從之受業沈
B16n0088_p0066b22║思積時乃大明十誦講說相續陝西律師莫不宗之
B16n0088_p0066b23║後卒於江陵著十誦義疏八卷
B16n0088_p0066b24║智一
B16n0088_p0066b25║按宋高僧傳智一者不詳何許人也居靈隱寺之半
B16n0088_p0066b26║峰精守戒範而善長嘯嘯終乃牽曳其聲沓入雲際
B16n0088_p0066b27║如吹笳葉若揭遊絲徐舉徐揚載哀載咽颼颼凄切
B16n0088_p0066c01║聽者悲凉謂之哀松之梵頗生物善或在像前讚詠
B16n0088_p0066c02║流靡於靈山澗邊養一白猿有時驀山踰澗久而不
B16n0088_p0066c03║還一乃吮吻張喉作梵呼之則猿至矣時人謂之白
B16n0088_p0066c04║猿梵名一公為猿父猶狙公也其後澗邊羣狙聚焉
B16n0088_p0066c05║每至眾僧齋訖斂生飯送猿臺所後令山童呼三二
B16n0088_p0066c06║聲則羣猿競至洎乎唐武宗廢教伊寺毀除焉鞠為
B16n0088_p0066c07║茂草之墟飯猿於臺事皆湮滅一師不詳所終