B16n0088_p0078a01║欽定古今圖書集成博物彙編神異典
B16n0088_p0078a02║　第一百三十三卷目錄
B16n0088_p0078a03║僧部列傳九
B16n0088_p0078a04║梁一
B16n0088_p0078a05║保誌（附道香　僧朗）僧旻
B16n0088_p0078a06║法雲智藏
B16n0088_p0078a07║慧澄（附慧朗　慧略　法生　慧武）法申（附道達　慧命）
B16n0088_p0078a08║僧伽婆羅（曼陀羅　道命）智順
B16n0088_p0078a09║寶亮（附道明　僧成　僧寶）法通（附智進）
B16n0088_p0078a10║慧集曇斐
B16n0088_p0078a11║寶唱
B16n0088_p0078a12║
B16n0088_p0078a13║
B16n0088_p0078a14║
B16n0088_p0078a15║
B16n0088_p0078a16║
B16n0088_p0078a17║
B16n0088_p0078a18║
B16n0088_p0078a19║神異典第一百三十三卷
B16n0088_p0078a20║僧部列傳九
B16n0088_p0078a21║梁一
B16n0088_p0078a22║保誌（附道香　僧朗）
B16n0088_p0078a23║按高僧傳保誌本姓朱金城人少出家止京師道林
B16n0088_p0078a24║寺師事沙門僧儉為和尚修習禪業至宋太始初忽
B16n0088_p0078a25║如僻異居止無定飲食無時髮長數寸常跣行街巷
B16n0088_p0078a26║執一錫杖杖頭掛剪刀及鏡或掛一兩匹帛齊建元
B16n0088_p0078a27║中稍見異迹數日不食亦無饑容與人言始若難曉
B16n0088_p0078b01║後皆效驗時或賦詩言如讖記京土士庶皆敬事之
B16n0088_p0078b02║齊武帝謂其惑眾收駐建康明旦人見其入市還檢
B16n0088_p0078b03║獄中誌猶在焉誌語獄吏門外有兩轝食來金鉢盛
B16n0088_p0078b04║飯汝可取之既而齊文惠太子竟陵王子良並送食
B16n0088_p0078b05║餉誌果如其言建康令呂文顯以事聞武帝帝延入
B16n0088_p0078b06║居之後堂一時屏除內宴誌亦隨眾出既而景陽山
B16n0088_p0078b07║上猶有一誌與七僧俱帝怒遣推檢失所闔吏啟云
B16n0088_p0078b08║誌久出在省方以墨塗其身時僧法獻欲以一衣遺
B16n0088_p0078b09║誌遣使於龍光罽賓二寺求之並云昨宿旦去又至
B16n0088_p0078b10║其常所造厲侯伯家尋之伯云誌昨在此旦眠未覺
B16n0088_p0078b11║使還以告獻方知其分身三處宿焉誌嘗盛冬袒行
B16n0088_p0078b12║沙門寶亮欲以衲衣遺之未及發言誌忽來引衲而
B16n0088_p0078b13║去又時就人求生魚鱠人為辦覔致飽乃去還視盆
B16n0088_p0078b14║中魚游活如故誌後假武帝神力見高帝於地下常
B16n0088_p0078b15║受錐刀之苦帝自是永廢錐刀齊衛尉胡諧病請誌
B16n0088_p0078b16║誌注疏云明屈明日竟不往是日諧兦載屍還宅誌
B16n0088_p0078b17║云明屈者明日屍出也齊太尉司馬殷齊之隨陳顯
B16n0088_p0078b18║達鎮江州辭誌誌書紙作一樹樹上有烏語云急時
B16n0088_p0078b19║可登此後顯達逆節畱齊之鎮州及敗齊之叛入廬
B16n0088_p0078b20║山追騎將及齊之見林中有一樹樹上有烏如誌所
B16n0088_p0078b21║書悟而登之烏竟不飛追者見烏謂無人而返卒以
B16n0088_p0078b22║見免齊屯騎桑偃將欲謀反往詣誌誌遙見而走大
B16n0088_p0078b23║呼云圍臺城欲反逆斫頭破腹後未旬事發偃叛往
B16n0088_p0078b24║朱方為人所得果斫頭破腹梁鄱陽忠烈王恢嘗屈
B16n0088_p0078b25║誌來第會忽令覔荊子甚急既得安門上莫測所以
B16n0088_p0078b26║少時王便出為荊州刺史其預鑒之明此類非一誌
B16n0088_p0078b27║多去來興皇淨名兩寺及今上龍興甚見崇禮先是
B16n0088_p0078c01║齊時多禁誌出入今上即位下詔曰誌公迹拘塵垢
B16n0088_p0078c02║神遊冥寂水火不能焦濡蛇虎不能侵懼語其佛理
B16n0088_p0078c03║則聲聞以上談其隱淪則遁仙高者豈得以俗士常
B16n0088_p0078c04║情空相拘制何其鄙狹一至于此自今行來隨意出
B16n0088_p0078c05║入勿得復禁誌自是多出入禁內天監五年冬旱雩
B16n0088_p0078c06║祭備至而未降雨誌忽上啟云誌病不差就官乞活
B16n0088_p0078c07║若不啟白官應得鞭杖願于華光殿講勝鬘請雨上
B16n0088_p0078c08║即使沙門法雲講勝鬘講竟夜便大雪誌又云須一
B16n0088_p0078c09║盆水加刀其上俄而雨大降高下皆足上嘗問誌云
B16n0088_p0078c10║弟子煩惑未除何以治之誌答云十二識者以為十
B16n0088_p0078c11║二因緣治惑藥也又問十二之旨答云旨在書字時
B16n0088_p0078c12║節刻漏中識者以為書之在十二時中又問弟子何
B16n0088_p0078c13║時得靜心修習答云安樂禁識者以為禁者止也至
B16n0088_p0078c14║安樂時乃止耳後法雲于華林殿講法華至假使黑
B16n0088_p0078c15║風誌忽問風之有無答云世諦故有第一義則無也
B16n0088_p0078c16║誌往復三四番便笑云若體是假有許亦不可解難
B16n0088_p0078c17║可解其辭旨隱沒類皆如此有陳征虜者舉家事誌
B16n0088_p0078c18║甚篤誌嘗為其現真形光相如菩薩像焉誌知名顯
B16n0088_p0078c19║奇四十餘載士女恭事者數不可稱至天監十三年
B16n0088_p0078c20║冬于臺後堂謂人曰菩薩將去未及旬日無疾而終
B16n0088_p0078c21║屍骸香輭形貌熙悅臨兦自然一燭以付後閤舍人
B16n0088_p0078c22║吳慶慶即啟聞上歎曰大師不復畱矣燭者將以後
B16n0088_p0078c23║事囑我乎因厚加殯送葬于鍾山獨龍之阜仍于墓
B16n0088_p0078c24║所立開善精舍勅陸倕製銘辭于塚內王筠勒碑文
B16n0088_p0078c25║于寺門傳其遺像處處存焉初誌顯迹之始年可五
B16n0088_p0078c26║六十許而終亦不老人咸莫測其年有徐捷道者居
B16n0088_p0078c27║于京師九日臺北自言是誌外舅弟小誌四年計誌
B16n0088_p0079a01║兦時應年九十七時梁初蜀中又有道香僧朗亦並
B16n0088_p0079a02║有神力云
B16n0088_p0079a03║按梁書何敬容傳敬容妾弟費慧明為導倉丞夜盜
B16n0088_p0079a04║官米為禁司所執送領軍府時河東王譽為領軍將
B16n0088_p0079a05║軍敬容以書解慧明譽即封書以奏高祖大怒付南
B16n0088_p0079a06║司推劾御史中丞張綰奏敬容挾私罔上合棄市刑
B16n0088_p0079a07║詔特免職初天監中有沙門釋寶誌者嘗遇敬容謂
B16n0088_p0079a08║曰君後必貴然終是何敗何耳及敬容為宰相謂何
B16n0088_p0079a09║姓當為其禍故抑沒宗族無仕進者至是竟為河東
B16n0088_p0079a10║所敗
B16n0088_p0079a11║按隋書五行志梁天監三年六月八日武帝講于重
B16n0088_p0079a12║雲殿沙門誌公忽然起舞歌樂須臾悲泣因賦五言
B16n0088_p0079a13║詩曰樂哉三十餘悲哉五十裏但看八十三子地妖
B16n0088_p0079a14║災起佞臣作欺妄賊臣滅君子若不信吾語龍時侯
B16n0088_p0079a15║賊起且至馬中間銜悲不見喜梁自天監至于大同
B16n0088_p0079a16║三十餘年江表無事至太清二年臺城陷帝享國四
B16n0088_p0079a17║十八年所言五十裏也太清元年八月十三而侯景
B16n0088_p0079a18║自懸瓠來降在丹陽之北子地帝惑朱異之言以納
B16n0088_p0079a19║景景之作亂始自戊辰之歲至午年帝幽崩十年四
B16n0088_p0079a20║月八日誌公于大會中又作詩曰禿尾狗于始著狂
B16n0088_p0079a21║欲死不死齧人傷須臾之間自滅兦患在汝陰死三
B16n0088_p0079a22║湘橫尸一旦無人藏侯景小字狗子初自懸瓠來降
B16n0088_p0079a23║懸瓠則古之汝南也巴陵南有地名三湘即景奔敗
B16n0088_p0079a24║之所
B16n0088_p0079a25║按伽藍記沙門寶公者不知何處人也形貌醜陋心
B16n0088_p0079a26║志通達過去未來預覩三世發言如記讖不可解事
B16n0088_p0079a27║過之後始驗其實胡太后聞之問以世事寶公曰把
B16n0088_p0079b01║粟與難呼朱朱時人莫之能解建義元年后為尒朱
B16n0088_p0079b02║榮所害始驗其言時有洛人趙法和請占早晚當有
B16n0088_p0079b03║官爵寶公曰大竹箭不須羽東廂屋急手作時不曉
B16n0088_p0079b04║其意經月餘法和父喪大竹者杖東廂屋者倚廬初
B16n0088_p0079b05║造十二辰歌驗其言也
B16n0088_p0079b06║僧旻
B16n0088_p0079b07║按續高僧傳僧旻姓孫氏家於吳郡之富春有吳開
B16n0088_p0079b08║國大皇帝其先也幼孤養能言而樂道七歲出家住
B16n0088_p0079b09║虎丘西山寺為僧廻弟子從廻受五經一聞能記精
B16n0088_p0079b10║神洞出標羣獨秀每與同輩言謔及諸典禮未嘗不
B16n0088_p0079b11║慨然欲為己任宋吏部郎吳郡張辯謂之曰沙彌何
B16n0088_p0079b12║姓家在何處旻曰貧道姓釋家于此山辯甚異之特
B16n0088_p0079b13║進張緒見而嘆曰松柏雖小已有凌雲之氣由是顯
B16n0088_p0079b14║譽年十三隨廻出都住白馬寺寺僧多以轉讀唱導
B16n0088_p0079b15║為業旻風韻清遠了不厝意年十六而廻兦哀容俯
B16n0088_p0079b16║仰率由自至喪禮畢移住莊嚴師仰曇景景久居寺
B16n0088_p0079b17║住雅有風軌大小和從寺給僧足旻安貧好學與同
B16n0088_p0079b18║寺法雲禪岡法關稟學柔次遠亮四公經論夕則合
B16n0088_p0079b19║被而臥晝則假衣而行往返諮詢不避炎雪其精力
B16n0088_p0079b20║篤課如此大明數論究綂經律原始要終望表知裏
B16n0088_p0079b21║內鑒諸己旁啟同志前疑往結靡不冰泮雖命世碩
B16n0088_p0079b22║學有是非之辯旻居中振發曾無壅滯光緒既著風
B16n0088_p0079b23║猷弘遠齊文惠帝竟陵王子良深相貴敬請遺連接
B16n0088_p0079b24║尚書令王儉延請僧宗講涅槃經旻叩問聯環言皆
B16n0088_p0079b25║摧敵儉曰昔竺道生入長安姚興於逍遙園見之使
B16n0088_p0079b26║難道融義往復百翻言無不切眾皆覩其風神服其
B16n0088_p0079b27║英秀今此旻法師超悟天體性極照窮言必典詣能
B16n0088_p0079c01║使前無橫陣便是過之遠矣文宣嘗請柔次二法師
B16n0088_p0079c02║於普弘寺共講成實大致通勝冠蓋成陰旻於末席
B16n0088_p0079c03║論議詞旨清新致言宏邈往復神應聽者傾屬次公
B16n0088_p0079c04║乃揮麈尾而歎曰老夫受業於彭城精思此之五聚
B16n0088_p0079c05║有十五番以為難窟每恨不逢勍敵必欲研盡自至
B16n0088_p0079c06║金陵累年始見竭於今日矣且試思之晚講當答及
B16n0088_p0079c07║晚上講裁復數交詞義遂壅次公動容顧四座曰後
B16n0088_p0079c08║生可畏斯言信矣年二十六末明十年始于興福寺
B16n0088_p0079c09║講成實論先輩法師高視當世排競下筵其會如市
B16n0088_p0079c10║山棲邑寺莫不掩扉畢集衣冠士子四衢輻輳坐皆
B16n0088_p0079c11║重膝不謂為迮言雖竟日無起疲倦皆仰之如日月
B16n0088_p0079c12║矣希風慕德者不遠萬里相造自晉宋相承凡論議
B16n0088_p0079c13║者多高談大語競相誇罩及旻為師範稜落秀上機
B16n0088_p0079c14║變如神言氣典正座無洪聲之侶重以性多謙讓未
B16n0088_p0079c15║嘗以理勝加人處眾澄眸如入禪定其為道俗所推
B16n0088_p0079c16║如此時人稱曰析剖磐隱通古無例條貫始終受者
B16n0088_p0079c17║易悟庶方蕩諸異論大同正法矣於是名振日下聽
B16n0088_p0079c18║眾千餘孜孜善誘曾無告倦晉安太守彭城劉業嘗
B16n0088_p0079c19║謂旻曰法師經論通博何以立義多儒答曰宋世貴
B16n0088_p0079c20║道生頓悟以通經齊時重僧柔影毗曇以講論貧道
B16n0088_p0079c21║謹依經文文元則元文儒則儒耳時竟陵王世子蕭
B16n0088_p0079c22║昭胄出守會稽有要旻共往征虜別之旻曰吾止講
B16n0088_p0079c23║席相識未嘗修詣聞其得郡便狼狽遠別意所不欲
B16n0088_p0079c24║眾因是亦止永元元年勅僧局請三十僧入華林園
B16n0088_p0079c25║夏講僧正擬旻為法主旻止之或曰何故答曰此乃
B16n0088_p0079c26║內潤法師不能外益學士非謂講者由是譽傳遐邇
B16n0088_p0079c27║名動京師瑯琊王仲寶吳人張思光學冠當時清貞
B16n0088_p0080a01║獨絕並投分請交申以絹帶年立之後頻事開解蔚
B16n0088_p0080a02║為宗匠九部五時若指諸掌元理伏難坦然夷易故
B16n0088_p0080a03║緇素結轍華鄙邀延復屯萃矣時有令聞夙成負先
B16n0088_p0080a04║來之風耆年素望懷新舊之恥設伏者比肩翹開者
B16n0088_p0080a05║間出旻隨方領會弘量有餘皆銜璧輿觀嚮然風靡
B16n0088_p0080a06║者一人而已值齊曆橫流道屬昏詖時寵小人世嫉
B16n0088_p0080a07║君子因避地徐部仍受請入吳法輪繼轉勝幢屢建
B16n0088_p0080a08║皆隨根獲潤有聞南北皇梁膺運乃翻然自遠言從
B16n0088_p0080a09║帝則以天監五年遊於都輦天子禮接下筵亟深睠
B16n0088_p0080a10║悅敕僧正慧超銜詔到房欲屈與法寵法雲汝南周
B16n0088_p0080a11║捨等入華林園道義自茲已後優位日隆六年制注
B16n0088_p0080a12║般若經以通大訓朝貴皆思弘厥典又請京邑五大
B16n0088_p0080a13║法師於五寺首講以旻道居其右迺眷帝情深見悅
B16n0088_p0080a14║可因請為家僧四事供給又勅於惠輪殿講勝鬘經
B16n0088_p0080a15║帝自臨聽仍選才學道俗釋僧智僧晃臨川王記室
B16n0088_p0080a16║東莞劉勰等三十人同集上定林寺抄一切經論以
B16n0088_p0080a17║類相從凡八十卷皆令取衷於旻十一年春忽感風
B16n0088_p0080a18║疾後雖小間心猶忘誤言語遲蹇旻曰自登座講說
B16n0088_p0080a19║已二十年如見此病例無平復講事盡矣乃修飾房
B16n0088_p0080a20║內隔立道塲日夜禮懺後吳郡太守張充吳興太守
B16n0088_p0080a21║謝覽各遣僚佐至都表上延請有敕給船仗資糧發
B16n0088_p0080a22║遣二郡迎候舟檝滿川京師學士雲隨霧合中途守
B16n0088_p0080a23║宰莫不郊迎晉陵太守蔡樽出候門迎之歎曰昔仲
B16n0088_p0080a24║尼素王於周今旻公又素王於梁矣天監末年下敕
B16n0088_p0080a25║于莊嚴寺建八座法輪講者五僧以年臘相次旻最
B16n0088_p0080a26║處後眾徒彌盛莊嚴講堂宋世祖所立樂櫨增映延
B16n0088_p0080a27║袤遐遠至於是日不容聽眾執事啟聞有敕聽停講
B16n0088_p0080b01║五十日悉移窻戶四出簷霤又進給牀五十張猶為
B16n0088_p0080b02║迫迮桄桯摧折日有十數得人之盛皆此類焉旻因
B16n0088_p0080b03║捨什物嚫施擬立大堂慮未周用待庫生長傳付後
B16n0088_p0080b04║僧又于簡靜寺講十地經堂宇先有五間慮有迫迮
B16n0088_p0080b05║又于堂前權起五間合而為一及至就講寺內悉滿
B16n0088_p0080b06║斯感化之來殆非意矣少與齊人張融謝朓友善天
B16n0088_p0080b07║下才學通人莫不致禮雖居重名不嘉榮勢閑處一
B16n0088_p0080b08║室簡通豪右眾人多恨之惟吳郡陸倕博學自居名
B16n0088_p0080b09║位通顯早崇禮敬旻亦密相器重時為太子中庶賓
B16n0088_p0080b10║從到房旻稱疾不見倕欣然曰此誠弟子所望也人
B16n0088_p0080b11║皆推倕之愛名德也彌重旻之不趣於世暨普通之
B16n0088_p0080b12║後先疾連發彌懷退靜夜還虎丘人無知者時蕭昂
B16n0088_p0080b13║出守吳興欲過山展禮山主智遷先知以告旻旻曰
B16n0088_p0080b14║吾山藪病人無事見貴二千石及蕭至旻從後門而
B16n0088_p0080b15║遁其年皇太子遣通事舍人何思澄銜命致禮贈以
B16n0088_p0080b16║几杖鑪奩褥席麈尾拂扇等五年下敕延還移住開
B16n0088_p0080b17║善使所在備禮發遣不得循常以稽天望於路增劇
B16n0088_p0080b18║未堪山寺權停莊嚴因遂彌留以至大漸良醫上藥
B16n0088_p0080b19║備於寺內中使叅候相望馳道以大通八年二月一
B16n0088_p0080b20║日清旦卒于寺房春秋六十一天子悲惜儲君嗟惋
B16n0088_p0080b21║敕以其月六日窆於鍾山之開善墓所喪事大小隨
B16n0088_p0080b22║由備辦隱士陳畱阮孝緒為著墓誌弟子智學惠慶
B16n0088_p0080b23║等建立三碑其二碑皇太子湘東王並為製文樹於
B16n0088_p0080b24║墓側徵士何引著文立於本寺其所著論疏雜集四
B16n0088_p0080b25║聲指歸詩譜決疑等百有餘卷流世
B16n0088_p0080b26║法雲
B16n0088_p0080b27║按續高僧傳法雲姓周氏義興陽羨人晉平西將軍
B16n0088_p0080c01║處之七世孫也母吳氏初產坐草見雲氣滿屋因以
B16n0088_p0080c02║名之七歲出家更名法雲從師住莊嚴寺為僧成元
B16n0088_p0080c03║趣寶亮弟子而儁朗英秀卓絕時世年十三始就受
B16n0088_p0080c04║業太昌僧宗莊嚴僧達甚相稱讚寶亮每曰我之神
B16n0088_p0080c05║明殊不及也方將必當棟梁大法矣齊末明中僧柔
B16n0088_p0080c06║東歸於道林寺發講雲諮決累日詞旨激揚眾所歎
B16n0088_p0080c07║異年小坐遠聲問難敘命置小牀處之於前共盡往
B16n0088_p0080c08║復由是顯名與同寺僧旻等年臘齊名譽曾觀長樂
B16n0088_p0080c09║寺法調講論出而顧曰震旦天子之都衣冠之富動
B16n0088_p0080c10║靜威儀勿易為也前後法師或有詞無義或有義無
B16n0088_p0080c11║詞或俱有詞義而過無威儀今日法座俱已闕矣皆
B16n0088_p0080c12║由習學不優未應講也及年登三十建武四年夏初
B16n0088_p0080c13║於妙音寺開法華淨名二經序正條源羣分名類學
B16n0088_p0080c14║徒海湊四眾盈堂僉謂理由言盡紙卷空存及至為
B16n0088_p0080c15║賓搆擊縱橫比類紛鯁機辯若疾風應變如行雨當
B16n0088_p0080c16║其鋒者罕不心瞀賓主咨嗟朋僚胥悅時人呼為作
B16n0088_p0080c17║幻法師矣講經之妙獨步當時齊中書周顒瑯琊王
B16n0088_p0080c18║融彭城劉繪東莞徐孝嗣等一代名貴並投莫逆之
B16n0088_p0080c19║交孝嗣每日見雲公俊發自顧缺然而性靈誠孝勞
B16n0088_p0080c20║於色養及居母憂毀瘠過禮累日不食殆不勝衣僧
B16n0088_p0080c21║旻謂曰聖人制禮賢者俯就不賢者企及且毀不滅
B16n0088_p0080c22║性尚出儒宗况佛有至言欲報生恩近則時奉顏儀
B16n0088_p0080c23║使物生悅遠則啟發菩提以導神識又云恩愛重賊
B16n0088_p0080c24║不可寬放寬放此者及所親愛墮于惡道惟有智者
B16n0088_p0080c25║以方便力善能治制則惠兼存沒入諸善趣矣宜思
B16n0088_p0080c26║遠理使有成津何可恣情同於細近耶雲乃割哀情
B16n0088_p0080c27║微進飲粥永元元年曾受毗陵郡請道俗傾家異端
B16n0088_p0081a01║畢集弘振風猷道被京城鼓舞知歸巾褐識反及梁
B16n0088_p0081a02║氏高臨甚相欽禮天監二年勅使長召出入諸殿影
B16n0088_p0081a03║響弘通之端贊揚利益之漸皇高亟延義集未曾不
B16n0088_p0081a04║敕令雲先入後下詔令時諸名德各撰誠實義疏雲
B16n0088_p0081a05║乃經論合撰有四十科為四十二卷俄尋究了又敕
B16n0088_p0081a06║于寺三遍敷講廣請義學充諸堂宇勅給傳詔車牛
B16n0088_p0081a07║吏力皆備足焉至七年制注大品朝貴請雲講之辭
B16n0088_p0081a08║疾不赴帝云弟子既當今日之位法師是後來名德
B16n0088_p0081a09║流通無寄不可不自力為講也因從之尋又下詔禮
B16n0088_p0081a10║為家僧資給優厚敕為光宅寺主創立僧制雅為後
B16n0088_p0081a11║則皇太子畱情內外選請十僧入于元圃經於兩夏
B16n0088_p0081a12║不止講經而亦懸談文外雲居上首徧加供施自從
B16n0088_p0081a13║王侯逮於榮貴莫不欽敬至於吉凶慶弔不避寒暑
B16n0088_p0081a14║時人頗謂之遊俠而動必弘法不以此言間懷中書
B16n0088_p0081a15║郎順陽范軫著神滅論羣僚未詳其理先以奏聞有
B16n0088_p0081a16║敕令雲答之以宣示臣下雲乃遍與朝士書論之文
B16n0088_p0081a17║采雖異而理義倫通天監末年欲報施主之恩于秣
B16n0088_p0081a18║陵縣同下里中造寺一所敕以法師建造可仍以法
B16n0088_p0081a19║師為名即禪岡之西山也郊郭內地實為爽塏結宇
B16n0088_p0081a20║孤巖北面城市懷澗隱嶺窮野人之致終日談論曾
B16n0088_p0081a21║無休廢天監將末扶南國獻經三部敕雲譯之詳決
B16n0088_p0081a22║梁梵皆理明意顯狀若親承帝抄諸方等經撰受菩
B16n0088_p0081a23║薩戒法構等覺道塲請草堂寺慧納法師以為智者
B16n0088_p0081a24║躬受大戒自持莊嚴自茲厥後王侯朝士法俗傾都
B16n0088_p0081a25║或有年臘過于智者皆望風偃附啟受戒法雲曰戒
B16n0088_p0081a26║終是一先已同稟令重受者誠非所異有若趨時于
B16n0088_p0081a27║是固執帝累勸獎每加說喻答曰當先發願若得相
B16n0088_p0081b01║應然後從受雲欲發起中表菩提之心捨己身外䞋
B16n0088_p0081b02║施之物通啟于華林園光華殿設千僧大會分此諸
B16n0088_p0081b03║物為五種功德上帝隨喜警梵從時鏘金候旭百和
B16n0088_p0081b04║氤氳眾伎繫會觀者傾城莫不稱歎普通六年敕為
B16n0088_p0081b05║大僧正於同泰寺設千僧會廣集諸寺知事及學行
B16n0088_p0081b06║名僧羯磨拜授置位羽儀眾皆見所未聞得未曾有
B16n0088_p0081b07║爾後雖遘疾時序而講說無廢及于扶接登座疲劇
B16n0088_p0081b08║乃止至御幸同泰開大涅槃敕許乘輿上殿凭几聽
B16n0088_p0081b09║講及遭父憂由是疾篤至于大漸以大通三年三月
B16n0088_p0081b10║二十七日初夜卒于住房春秋六十有三二宮悉惜
B16n0088_p0081b11║為之流慟敕給東園祕器凡百喪事皆從王府下敕
B16n0088_p0081b12║令葬定林寺側太子中庶瑯琊王筠為作銘誌弟子
B16n0088_p0081b13║周長引等有猶子之慕創造二碑立於墓所湘東王
B16n0088_p0081b14║蕭繹各為製文初雲年在息慈雅尚經術于妙法華
B16n0088_p0081b15║研精累思品酌理義始末照覽乃往幽巖獨講斯典
B16n0088_p0081b16║𥪡石為人松葉為拂自唱自導兼通難解所以垂名
B16n0088_p0081b17║梁代誠績有聞而文疏稠疊前後繁映致依講誦有
B16n0088_p0081b18║阻恆功嘗于一寺講散此經忽感天華狀如飛雪滿
B16n0088_p0081b19║空而下延于堂內升空不墜訖講方去有保誌神僧
B16n0088_p0081b20║道超方外罕有得其情者與雲互相敬愛呼為大林
B16n0088_p0081b21║法師每來雲所輒停住信宿嘗言欲解師子吼請法
B16n0088_p0081b22║師為說即為剖析誌便彈指讚曰善哉微妙微妙矣
B16n0088_p0081b23║儀同陳郡袁昂云有常供養僧學雲法華日夜發願
B16n0088_p0081b24║望得慧解忽夢見一僧曰雲法師燈明佛時已講此
B16n0088_p0081b25║經那可卒敵也每於講次有送錢物乞誦經者多獲
B16n0088_p0081b26║徵應又得夢如別記述夷陵縣漁人於網中得經一
B16n0088_p0081b27║卷是泥洹四相品末題云宋元徽二年王寶勝敬造
B16n0088_p0081c01║奉光宅寺法雲法師以事勘校時雲年始十歲名未
B16n0088_p0081c02║遠布寺無光宅而此品正則初云弘法次斷魚肉驗
B16n0088_p0081c03║今意行頗用相符其有機神變化人莫敢競其類者
B16n0088_p0081c04║雲得此告彌深弘演云爾
B16n0088_p0081c05║智藏
B16n0088_p0081c06║按續高僧傳智藏姓顧氏本名淨藏吳郡吳人少傳
B16n0088_p0081c07║曜之八世孫也高祖彭年司農卿曾祖淳錢唐令祖
B16n0088_p0081c08║瑤之員外郎父暎奉朝請早亡其母嘗夢繞吳城一
B16n0088_p0081c09║帀密雲四布而天中開朗眾星墜地取而吞之因而
B16n0088_p0081c10║有娠焉及生藏也少而聰敏常懷退讓果食衣服爰
B16n0088_p0081c11║及威儀皆新華先讓而處下末由此擊譽鄉閭敬而
B16n0088_p0081c12║尚重年十六代宋明帝出家以泰初六年敕住興皇
B16n0088_p0081c13║寺師事上定林寺僧遠僧祐天安寺弘宗藏稟依訓
B16n0088_p0081c14║範敬義弘隆遇師疾甚不食多日藏亦從之待師進
B16n0088_p0081c15║飲藏還進飲乃至平復方從師好自是戒德堅明學
B16n0088_p0081c16║業通奧眾所知識超于夷等當時柔次二公元宗蓋
B16n0088_p0081c17║世初從受學挹酌經論綂辯精理及其開闡延敵莫
B16n0088_p0081c18║能涉其津者藏洞曉若神微言每吐預有比蹤罔不
B16n0088_p0081c19║折伏于是二僧歎揖自以弗及之也齊太尉文憲王
B16n0088_p0081c20║公深懷欽悅爰請安居常歎相知之晚太宰文宣王
B16n0088_p0081c21║建立正典紹隆釋教將講淨名選窮上首乃招集精
B16n0088_p0081c22║解二十餘僧探授符策乃得於藏年臘最小獨居末
B16n0088_p0081c23║坐敷述義理罔或抗衡道俗翕然彌崇高譽先是會
B16n0088_p0081c24║稽慎法師志欲宣通妙法乃請文宣方求講匠以藏
B16n0088_p0081c25║名稱普聞允當僉屬遂流連會稽多歷年祀服膺鼓
B16n0088_p0081c26║篋實繁有徒但以律部未精重遊京輦信同瓶喻有
B16n0088_p0081c27║似燈傳俄而十誦明了諸部博究末還吳郡道流生
B16n0088_p0082a01║地也學人裹糧隨之不少永元二年重遊禹穴居法
B16n0088_p0082a02║華山繼眾弘業及齊德將謝王室大騷天地既閉經
B16n0088_p0082a03║籍道廢遂翻然高舉欲終焉禹穴逮有梁革命大弘
B16n0088_p0082a04║正法皇華繼至方遊京輦天子下禮承修榮貴莫不
B16n0088_p0082a05║來敬聖僧寶誌遷神窀穸于鍾阜於墓前建塔寺名
B16n0088_p0082a06║開善敕藏居之初藏未受具戒遇誌於定林上寺遂
B16n0088_p0082a07║推令居前垂示崇敬之迹識知德望有歸告之先見
B16n0088_p0082a08║矣時梁武崇信釋門宮闕恣其遊賤主者以負扆南
B16n0088_p0082a09║面域中一人議以御座之法惟天子所昇沙門一不
B16n0088_p0082a10║霑預藏聞之勃然厲色即入金門上正殿踞法座抗
B16n0088_p0082a11║聲曰貧道昔為吳中顧郎尚不慙御榻况復祖定光
B16n0088_p0082a12║金輪釋子也即拂衣而起高岸釋門皆此類也藏神
B16n0088_p0082a13║㝢凝隔風韻清高其應物也汲汲然如有不足可謂
B16n0088_p0082a14║望儼即溫君子之變者矣自現處巖岫晦形人世又
B16n0088_p0082a15║於寺外山曲別立頭陀之舍六所並是茅茨容膝而
B16n0088_p0082a16║已皇太子聞而遊覽焉各賦詩而返嘗宿靈曜寺夜
B16n0088_p0082a17║漸用心見有金光照曜一室洞明人問其故答曰此
B16n0088_p0082a18║中奇妙未可得言是日遭疾至于大漸帝及儲君中
B16n0088_p0082a19║使相望四部白黑日夜叅候敕為建齋手制願文并
B16n0088_p0082a20║繼以醫藥而天乎不憖惟增不降臨終辭色詳正遺
B16n0088_p0082a21║言惟在弘法以普通三年九月十五日卒於寺房春
B16n0088_p0082a22║秋六十有五敕葬獨龍之山赴送盈道同為建碑墳
B16n0088_p0082a23║所新安太守蕭機製文湘東王繹製銘太子中庶子
B16n0088_p0082a24║陳郡殷鈞為立墓誌初藏嘗夢見金栗如來入室共
B16n0088_p0082a25║談執二麈尾其一寶裝其一者素畱素者與藏先有
B16n0088_p0082a26║墅姥者工相人也言人吉凶百不失一謂藏曰法師
B16n0088_p0082a27║聰辨蓋世天下流名但恨年命不長可至三十一矣
B16n0088_p0082b01║時年二十有九聞斯促報講解頓息竭精修道發大
B16n0088_p0082b02║誓願不出寺門遂探經藏得金剛般若受持誦讀畢
B16n0088_p0082b03║命奉之至所厄暮年香湯洗浴淨室誦經以待死至
B16n0088_p0082b04║俄而聞空中聲曰善男子汝往年三十一者是報盡
B16n0088_p0082b05║期由般若經力得倍壽矣藏後出山試過前相者乃
B16n0088_p0082b06║大驚起曰何因尚在世也前見短壽之相今了無一
B16n0088_p0082b07║沙門誡不可相矣藏問今得至幾答云色相骨法年
B16n0088_p0082b08║六十餘藏曰五十知命已不為夭况復過也乃以緣
B16n0088_p0082b09║由告之相者欣服竟以畢年辭世終如相言
B16n0088_p0082b10║慧澄（附慧朗　慧略　法生　慧武）
B16n0088_p0082b11║按續高僧傳慧澄姓蘭氏番禺高要人十四出家依
B16n0088_p0082b12║和尚道達住隨喜寺而在性貞苦立素齋戒魚肉葷
B16n0088_p0082b13║辛畢世未視當齊氏之季百工輟業澄閉戶禮誦不
B16n0088_p0082b14║修聞達天監初建開闡學校白黑樂求皆得其志澄
B16n0088_p0082b15║深懷願望以日為歲世始廓清南路猶梗負笈躊躕
B16n0088_p0082b16║欲前未進親舊諫曰何不就饒聚糧貨待路好通為
B16n0088_p0082b17║爾栖栖橫生憂苦澄曰榮華賄貨此何見關日月如
B16n0088_p0082b18║電時不待人耳于是間關寄託遂至京室憩莊嚴寺
B16n0088_p0082b19║仍從僧旻以申北面勤苦下帷專攻一事且經且律
B16n0088_p0082b20║或數或論十餘年中鉤深索隱猶晦迹下筵而名聞
B16n0088_p0082b21║日遠桂陽王蕭象聞風欽悅延請入第頂禮歸依求
B16n0088_p0082b22║屈講說親自餐服遂使遠近投集聞者斐然後桂陽
B16n0088_p0082b23║出鎮南岳請與同行瀟湘道俗重增歸敬法席繼興
B16n0088_p0082b24║善誘忘倦澄以違親歲久逝暫定省而番禺四眾向
B16n0088_p0082b25║風欽德迎請重疊年年轉倍以普通四年隨使南返
B16n0088_p0082b26║中途危阻素情無憚食值饑客合盤施之船人更辦
B16n0088_p0082b27║不肯復受若見單薄解衣賑之及至南海復停隨喜
B16n0088_p0082c01║七眾屯結其會如林讚請法施頻仍累迹理喻精微
B16n0088_p0082c02║淺深無隱新舊學望如草偃焉於斯五載法利無限
B16n0088_p0082c03║未及旋都遇疾而卒春秋五十有二即大通元年也
B16n0088_p0082c04║時復有慧朗慧略法生慧武等皆從僧旻受學雖復
B16n0088_p0082c05║廣綜諸部並以成實擅名朗居貧好學博達多通久
B16n0088_p0082c06║當師匠巧於傳述略聰明儁警宣講有則品別支條
B16n0088_p0082c07║分籍甚有嘉譽生尋訪異聞博述經論銓次秘奧物
B16n0088_p0082c08║益奇之武振揚文義省約不繁宣流未廣蘭摧中葉
B16n0088_p0082c09║年三十餘卒
B16n0088_p0082c10║法申（附道達　惠命）
B16n0088_p0082c11║按續高僧傳法申本姓呂任城人也祖世寓居青州
B16n0088_p0082c12║申幼出家夙懷儒素廣學經論妙思獨遠彌歷年祀
B16n0088_p0082c13║規空畫有日夜惆悵隱士平原明曇聊嘲之曰三陽
B16n0088_p0082c14║在節明辰淑景何不飲美酒賦新詩而終日竟歲瞪
B16n0088_p0082c15║視四壁百年俄頃知得成儒素否答曰蓋是平生鄙
B16n0088_p0082c16║好何論得失頃之而大明成論譽美州鄉值宋太始
B16n0088_p0082c17║之初莊嚴寺法集敕請渡江住安樂寺累當師匠道
B16n0088_p0082c18║俗欽賞建元之中遭本親遠喪道途迥阻有礙北歸
B16n0088_p0082c19║因爾屏絕人事杜塞講說逮齊竟陵王蕭子良末明
B16n0088_p0082c20║之中請二十法師弘宣講授苦相徵屈辭不獲免當
B16n0088_p0082c21║斯之盛無與友者兼又淳厚仁惠不出厲言安閑守
B16n0088_p0082c22║素不狎人世以天監二年卒春秋七十有四時復有
B16n0088_p0082c23║道達惠命並以勤學顯名達姓裴河東聞喜人住廣
B16n0088_p0082c24║陵末福精舍少以孝行知名拯濟危險道潤江濆末
B16n0088_p0082c25║明中為南兗州僧正在職廉潔雅有治才罷任之日
B16n0088_p0082c26║惟有故紙五束惠命廣陵人住安樂寺開濟篤素專
B16n0088_p0082c27║以成實見知
B16n0088_p0083a01║僧伽婆羅（曼陀羅　道命）
B16n0088_p0083a02║按續高僧傳僧伽婆羅梁言僧養亦云僧鎧扶南國
B16n0088_p0083a03║人也幼而穎悟早附法律學年出家偏業阿毗曇論
B16n0088_p0083a04║聲榮之盛有譽海南具足已後廣習律藏勇意觀方
B16n0088_p0083a05║樂崇開化聞齊國弘法隨舶至都住正觀寺為天竺
B16n0088_p0083a06║沙門求那跋陀之弟子也復從跋陀研精方等未盈
B16n0088_p0083a07║炎墺博涉多通乃解數國書語值齊曆亡墜道教陵
B16n0088_p0083a08║夷婆羅靜潔身心外絕交故擁室棲閑養素資業大
B16n0088_p0083a09║梁御寓搜訪術能以天監五年被敕徵召於揚都壽
B16n0088_p0083a10║光殿華林園正觀寺占雲館扶南館等五處傳譯訖
B16n0088_p0083a11║十七年都合一十一部四十八卷即大育王經解脫
B16n0088_p0083a12║道論等是也初翻經日於壽光殿武帝躬臨法座筆
B16n0088_p0083a13║受其文然後乃付譯人盡其經本勅沙門寶唱惠超
B16n0088_p0083a14║僧智法雲及袁曇允等相對疏出華質有序不墜譯
B16n0088_p0083a15║宗天子禮接甚厚引為家僧所司資給道俗改觀婆
B16n0088_p0083a16║羅不畜私財以其䞋施成立住寺太尉臨川王宏接
B16n0088_p0083a17║遇隆重普通五年因疾卒於正觀春秋六十有五梁
B16n0088_p0083a18║初又有扶南沙門曼陀羅者梁言弘弱大齎梵本遠
B16n0088_p0083a19║來貢獻敕與婆羅共譯寶雲法界體性文殊般若經
B16n0088_p0083a20║三部合一十一卷雖事傳譯未善梁言故所出經文
B16n0088_p0083a21║多有隱質太清中湘東王記室虞孝敬者學周內外
B16n0088_p0083a22║撰內典博要三十卷該羅經論條貫釋門諸有要事
B16n0088_p0083a23║備皆收錄頗同皇覽類苑之流渚宮陷沒便襲染衣
B16n0088_p0083a24║更名道命流離關輔亦有著述云
B16n0088_p0083a25║智順
B16n0088_p0083a26║按高僧傳智順本姓徐瑯琊臨沂人年十五出家事
B16n0088_p0083a27║鍾山延賢寺智度為師少而聰穎篤志過人故雖年
B16n0088_p0083b01║在息慈而學功已積及受具戒秉禁無疵陶練眾經
B16n0088_p0083b02║而獨步於涅槃成實講說徒眾常數百餘人嘗以事
B16n0088_p0083b03║生非慮頗致坎折而貞素確然其徽無點齊竟陵文
B16n0088_p0083b04║宣王特深禮異為修冶城寺以居之司空徐孝嗣亦
B16n0088_p0083b05║崇其行解奉以師敬及東昏失德孝嗣被誅子緄逃
B16n0088_p0083b06║竄避禍順身自營護卒以獲免緄後重加資俸一無
B16n0088_p0083b07║所受嘗有夜盜順者淨人追而擒之順留盜宿於房
B16n0088_p0083b08║內明旦遺以錢絹喻而遣之其仁洽篤恕如此後東
B16n0088_p0083b09║遊禹穴止於雲門精舍法輪之盛復見江左順為人
B16n0088_p0083b10║虛靜恭恪形器若神風軌清嚴動無失措故士庶瞻
B16n0088_p0083b11║禮常有懼焉以天監六年卒於山寺春秋六十一初
B16n0088_p0083b12║順之疾甚不食多日一時中竟忽索齋飯弟子曇和
B16n0088_p0083b13║以順絕穀日久密以半合米雜煑以進順順咽而還
B16n0088_p0083b14║吐索水洗漱語和云汝永出雲門不得還住其執節
B16n0088_p0083b15║精苦皆此之類臨終之日房內頗聞異香亦有見天
B16n0088_p0083b16║華天蓋者遺命露骸空地以施蟲鳥門人不忍行之
B16n0088_p0083b17║乃窆於寺側弟子等立碑頌德陳郡袁昂製文法華
B16n0088_p0083b18║寺釋惠舉又為之墓誌順所著法事讚及受戒弘法
B16n0088_p0083b19║記皆行於世
B16n0088_p0083b20║寶亮（附道明　僧成　僧寶）
B16n0088_p0083b21║按高僧傳寶亮本姓徐氏其先東莞胄族晉亂避地
B16n0088_p0083b22║於東萊𢮂縣亮年十二出家師青州道明法師明亦
B16n0088_p0083b23║義學之僧名高當世亮就業專精一聞無失及具戒
B16n0088_p0083b24║之後便欲觀方弘化每惟訓育有本未能遠絕緣累
B16n0088_p0083b25║明謂曰沙門去俗以宣通為理豈可拘此愛網使吾
B16n0088_p0083b26║道不東乎亮感悟因此客遊年二十一至京師居中
B16n0088_p0083b27║興寺袁粲一見而異之粲後與明書曰頻見亮公非
B16n0088_p0083c01║常人也比日聞所未聞不覺歲之將暮珠生合浦魏
B16n0088_p0083c02║人取以照車璧在邯鄲秦王請以華國天下之寶當
B16n0088_p0083c03║與天下共之非上人貴州所得專也自是學名稍盛
B16n0088_p0083c04║及本親喪亡路阻不得還北因屏居禪思杜絕人事
B16n0088_p0083c05║齊竟陵文宣王躬自到房請為法匠亮不得已而赴
B16n0088_p0083c06║文宣接足恭禮結菩薩四部因緣後移憩靈味寺于
B16n0088_p0083c07║是續講眾經盛於京邑講大涅槃凡八十四遍成實
B16n0088_p0083c08║論十四遍勝曼四十二遍維摩二十遍其大小品六
B16n0088_p0083c09║遍法華十地優婆塞戒無量壽首楞嚴遺教彌勒下
B16n0088_p0083c10║生等亦各近十遍黑白弟子三千餘人諮稟門徒常
B16n0088_p0083c11║盈數百亮為人神情爽岸俊氣雄逸及開章命句鋒
B16n0088_p0083c12║辯縱橫其有問論者或豫蘊重關及亮之披解便覺
B16n0088_p0083c13║宗旨渙然忘其素蓄今上龍與尊崇正道以亮德居
B16n0088_p0083c14║時望亟延談說亮任性率直每言輒稱貧道上雖意
B16n0088_p0083c15║有間然而欽挹其神天監八年初敕亮撰涅槃義疏
B16n0088_p0083c16║十餘萬言上為之序曰非言無以寄言言即無言之
B16n0088_p0083c17║累累言則可以息言言息則諸見競起所以如來乘
B16n0088_p0083c18║本願以託生現慈力以應化離文字以設教忘心相
B16n0088_p0083c19║以通道欲使珉玉異價涇渭分流制六師而正四倒
B16n0088_p0083c20║反八邪而歸一味折世智之角杜異人之口導求珠
B16n0088_p0083c21║之心開觀象之目救燒灼於火宅拯沉溺於浪海故
B16n0088_p0083c22║法雨降而燋種受榮慧日升而長夜蒙曉發迦葉之
B16n0088_p0083c23║悱憤吐真實之誠言雖復二施等於前五大陳於後
B16n0088_p0083c24║三十四問參差異辯方便勸引各隨意答舉要論經
B16n0088_p0083c25║不出兩途佛性開其本有之源涅槃明其歸極之宗
B16n0088_p0083c26║非因非果不起不作義高萬善事絕百非空空不能
B16n0088_p0083c27║測其真際元元不能窮其妙門自非德均平等心合
B16n0088_p0084a01║無生金牆玉室豈易入哉有青州沙門釋寶亮者氣
B16n0088_p0084a02║調爽拔神用俊舉少貞苦節長安法忍耆年愈篤齯
B16n0088_p0084a03║齒不衰流通先覺孜孜如也後進晚生莫不依仰以
B16n0088_p0084a04║天監八年五月八日敕亮撰大涅槃義疏以九月二
B16n0088_p0084a05║十日訖光表微言讚揚正道連環既解疑網云除條
B16n0088_p0084a06║流明悉可得略言朕從容暇日將欲覽焉聊書數行
B16n0088_p0084a07║以為記別云爾亮福德招感供施累積性不蓄金皆
B16n0088_p0084a08║散營福業身沒之後房無畱財以天監八年十月四
B16n0088_p0084a09║日卒於靈味寺春秋六十有六葬鍾山之南立碑墓
B16n0088_p0084a10║所陳郡周興嗣廣陵高爽並為製文刻于兩面弟子
B16n0088_p0084a11║法雲等又立碑寺內文宣圖其形像於普弘寺焉時
B16n0088_p0084a12║高座寺僧成曠野寺僧寶亦並齊代法匠寶又善三
B16n0088_p0084a13║元為貴遊所重
B16n0088_p0084a14║法通（附智進）
B16n0088_p0084a15║按高僧傳法通本姓褚氏河南陽翟人晉安東將軍
B16n0088_p0084a16║揚州都督䂮之八世孫也家世衣冠禮義相襲通幼
B16n0088_p0084a17║而岐穎聰悟絕倫年十二出家遊學三藏專精方等
B16n0088_p0084a18║大品法華尤所研密年未登立便為講匠學徒雲聚
B16n0088_p0084a19║千里必集後踐迹京師初止莊嚴後憩定林上寺棲
B16n0088_p0084a20║閑隱素履道惟勤希風影附者復盈山室齊竟陵文
B16n0088_p0084a21║宣王丞相文獻王皆紆貴慕德親承頂禮陳郡謝舉
B16n0088_p0084a22║吳國陸果潯陽張孝秀並策步山門稟其戒法白黑
B16n0088_p0084a23║弟子七千餘人晦迹鍾阜三十餘載坐禪誦念禮懺
B16n0088_p0084a24║精苦至天監十一年六月十日便覺不豫語弟子云
B16n0088_p0084a25║我止可至九月二十間耳到九月十四日見兩居士
B16n0088_p0084a26║皆執白拂來向牀前便次第出去至十七日忽漫語
B16n0088_p0084a27║云檀越不相識何處來耶弟子曇智問意故答云有
B16n0088_p0084b01║一人著朱衣載幘擎木箱底在牀前至二十日見佛
B16n0088_p0084b02║像作兩行來通合掌良久侍疾者但聞異香竟不測
B16n0088_p0084b03║其意通乃密向同意慧彌說之至二十一日索香湯
B16n0088_p0084b04║洗浴竟仍作禮還臥叉手當胷正中時卒春秋七十
B16n0088_p0084b05║仍葬於寺南弟子靜深等立碑墓側陳郡謝舉蘭陵
B16n0088_p0084b06║蕭子雲並為製文刻於兩面時定林上寺復有沙彌
B16n0088_p0084b07║智進本閹人清信篤至遂出家苦節嘗頭陀至山東
B16n0088_p0084b08║宿於樹下有虎來摩其頭見進端坐無擾跪之而去
B16n0088_p0084b09║爾後每獨行獨坐常見青馬一匹衛其左右
B16n0088_p0084b10║慧集
B16n0088_p0084b11║按高僧傳慧集本姓錢吳興於潛人年十八於會稽
B16n0088_p0084b12║樂林山出家仍隨慧基法師受業為性慤實言無華
B16n0088_p0084b13║綺而學勤昏曉未嘗懈息後出京止招提寺復遍歷
B16n0088_p0084b14║眾師融冶異說三藏方等並皆綜達廣訪大毗婆沙
B16n0088_p0084b15║及雜心揵度等以相讎校故於毗曇一部擅步當時
B16n0088_p0084b16║凡碩難堅疑並為披釋海內學賓無不畢至每一開
B16n0088_p0084b17║講負袠千人沙門僧旻法雲並名高一代亦執卷請
B16n0088_p0084b18║益今上深相賞接每請開講以天監十四年還至烏
B16n0088_p0084b19║程遘疾而卒春秋六十著毘曇大義疏十餘萬言盛
B16n0088_p0084b20║行於世
B16n0088_p0084b21║曇斐
B16n0088_p0084b22║按高僧傳曇斐本姓王會稽剡人少出家受業於惠
B16n0088_p0084b23║基法師性聰敏素著領牒之稱其方等深經皆所綜
B16n0088_p0084b24║達老莊儒墨頗亦披覽後東西稟訪備窮經誥之旨
B16n0088_p0084b25║居於鄉邑法華臺寺講說相仍學徒成列斐神情爽
B16n0088_p0084b26║發志用清元故於小品淨名尤成獨步加又談吐蘊
B16n0088_p0084b27║藉辭辯高華席上之風見重當時梁衡陽孝王元簡
B16n0088_p0084c01║及隱士廬江何引皆速挹微猷招延講說吳國張融
B16n0088_p0084c02║汝南周顒顒子捨等並結知音之狎焉以天監十七
B16n0088_p0084c03║年卒于寺春秋七十有六其製作文辭亦頗見於世
B16n0088_p0084c04║初斐有譽江東被敕為十城僧主符旨適行未拜便
B16n0088_p0084c05║化厥土僧尼倍懷戀德斐同縣南巖寺有沙門法藏
B16n0088_p0084c06║亦以戒素見稱喜放救生命興立圖像時餘姚縣有
B16n0088_p0084c07║明慶比丘與斐同時致譽慶本姓鄭氏戒行嚴潔學
B16n0088_p0084c08║業清美本師事炎公以弘實弟子師資三業並見重
B16n0088_p0084c09║東南
B16n0088_p0084c10║寶唱
B16n0088_p0084c11║按續高僧傳寶唱姓岑氏吳郡人即有吳建國之舊
B16n0088_p0084c12║壤也少懷恢敏清貞自蓄顧惟隻立勤田為業資養
B16n0088_p0084c13║所費終於十畞至於旁求傭書取濟寓目疏略便能
B16n0088_p0084c14║強識文彩鋪贍義理有聞年十八投僧祐律師而出
B16n0088_p0084c15║家焉祐江表僧望多所著述唱既始陶津經律諮稟
B16n0088_p0084c16║承風建德有聲宗嗣住莊嚴寺博採羣言酌其精理
B16n0088_p0084c17║又惟開悟士俗要以通濟為先乃從處士顧道曠呂
B16n0088_p0084c18║僧智等習聽經史莊易略通大義時以其遊涉世務
B16n0088_p0084c19║謂有俗志為訪家室執固不迴將及三十天廕既崩
B16n0088_p0084c20║喪事云畢建武二年擺撥常習出都專聽涉歷五載
B16n0088_p0084c21║又中風疾會齊氏云季遭亂入東遠至閩越討論舊
B16n0088_p0084c22║業天監四年便還都下乃敕為新安寺主帝以時會
B16n0088_p0084c23║雲雷遠近清晏風雨調暢百穀年登豈非上資三寶
B16n0088_p0084c24║中賴四天下藉神龍幽靈叶贊方乃福被黔黎歆茲
B16n0088_p0084c25║厚德但文散羣部難可備尋下敕令唱總撰集錄以
B16n0088_p0084c26║擬時要或建福禳災或禮懺除障或饗接神鬼或祭
B16n0088_p0084c27║祀龍王部類區分近將百卷八部神名以為三卷包
B16n0088_p0085a01║括幽奧詳略古今故諸所祈求帝必親覽指事祠禱
B16n0088_p0085a02║多感威靈所以五十許年江表無事兆民荷賴緣斯
B16n0088_p0085a03║力也天監七年帝以法海浩瀚淺識難尋敕莊嚴僧
B16n0088_p0085a04║旻於定林上寺纘眾經要抄八十八卷又敕開善智
B16n0088_p0085a05║藏纘眾經義理號曰義林八十卷又敕建元僧朗注
B16n0088_p0085a06║大般涅槃經七十二卷並唱奉別勅兼贊其功綸綜
B16n0088_p0085a07║終始緝成部袠及簡文之在春坊尤耽內教撰法寶
B16n0088_p0085a08║聯璧二百餘卷別令寶唱綴比區別其類徧略之流
B16n0088_p0085a09║帝以佛法沖奧近識難通自非才學無由造極又勅
B16n0088_p0085a10║唱自大教東流道門俗士有敘佛理著作弘義並通
B16n0088_p0085a11║鳩聚號曰續法輪論合七十餘卷使夫迷悟之賓見
B16n0088_p0085a12║便歸信深助道法無以加焉又撰法集一百三十卷
B16n0088_p0085a13║並唱獨專慮纘結成部上既親覽流通內外十四年
B16n0088_p0085a14║敕安樂寺僧紹撰華林佛殿經目雖復勒成未愜帝
B16n0088_p0085a15║旨又敕唱重撰乃因紹前錄注述合離甚有科據一
B16n0088_p0085a16║袠四卷雅愜時望遂勅掌華林園寶雲經藏搜求遺
B16n0088_p0085a17║逸皆令具足備造三卷以用供上緣是又勅撰經律
B16n0088_p0085a18║異相五十五卷飯聖僧法五卷帝又注大品經五十
B16n0088_p0085a19║卷於時佛教隆盛無得稱焉道俗才華互陳文理自
B16n0088_p0085a20║武帝膺運時年三十七在位四十九載深以庭蔭早
B16n0088_p0085a21║傾常懷哀感每歎曰雖有四海之尊無由得伸罔極
B16n0088_p0085a22║故畱心釋典以八部般若為心良田是諸佛由生又
B16n0088_p0085a23║即除災滌累故收採眾經躬述注解親臨法座講讀
B16n0088_p0085a24║敷弘用此善因崇津靈識頻代二皇捨身為僧給使
B16n0088_p0085a25║洗濯煩穢仰資冥福每一捨時地為之震相繼齋講
B16n0088_p0085a26║不斷法輪為太祖文皇於鍾山竹澗建大愛敬寺結
B16n0088_p0085a27║構伽藍同尊園寢經營彫麗奄若天宮千有餘僧四
B16n0088_p0085b01║事供給又為獻太后於青溪西岸建陽城門路東起
B16n0088_p0085b02║大智度寺殿堂宏敞寶塔七層房廊周接華果間發
B16n0088_p0085b03║五百諸尼四時講誦又以大通元年於臺城北開大
B16n0088_p0085b04║通門立同泰寺樓閣臺殿則宸宮九級浮圖迴張雲
B16n0088_p0085b05║表山樹園池沃蕩煩積其年三月六日帝親臨幸禮
B16n0088_p0085b06║懺敬接以為常准即捨身之地也雖億兆務殷而卷
B16n0088_p0085b07║不輟手披閱內外經論典墳恆以達曙為則帝前後
B16n0088_p0085b08║集百有餘卷著通史書苑數千卷唱當斯盛世頻奉
B16n0088_p0085b09║璽書預叅翻譯初唱天監九年先疾復動便發二願
B16n0088_p0085b10║遍尋經論使無遺失搜括列代僧錄創區別之撰為
B16n0088_p0085b11║部表號日名僧傳三十一卷至十三年始就條列後
B16n0088_p0085b12║不測其終