B16n0088_p0086a01║欽定古今圖書集成博物彙編神異典
B16n0088_p0086a02║　第一百三十四卷目錄
B16n0088_p0086a03║僧部列傳十
B16n0088_p0086a04║梁二
B16n0088_p0086a05║僧護法悅
B16n0088_p0086a06║僧盛（附法欣　智敞　法問　僧護　僧韶）
B16n0088_p0086a07║慧簡道融
B16n0088_p0086a08║僧韶（附法朗　法亮）智欣
B16n0088_p0086a09║法護（附智遠　僧達）慧超
B16n0088_p0086a10║慧約僧密
B16n0088_p0086a11║曇准（附智深）道超（附慧安）
B16n0088_p0086a12║僧喬（附僧整　寶淵　慧濟　慧紹）慧開（附曇儁）
B16n0088_p0086a13║明徹法開
B16n0088_p0086a14║道宗（附法敝）寶淵（附法文　法度　法護　道興）
B16n0088_p0086a15║僧詢（附道遂　道標）慧超
B16n0088_p0086a16║僧遷僧副
B16n0088_p0086a17║慧勝（附慧初）道珍（附法歸　慧景）
B16n0088_p0086a18║法聰法常
B16n0088_p0086a19║法京法懍
B16n0088_p0086a20║
B16n0088_p0086a21║
B16n0088_p0086a22║
B16n0088_p0086a23║
B16n0088_p0086a24║
B16n0088_p0086a25║
B16n0088_p0086a26║
B16n0088_p0086a27║
B16n0088_p0086b01║神異典第一百三十四卷
B16n0088_p0086b02║僧部列傳十
B16n0088_p0086b03║梁二
B16n0088_p0086b04║僧護
B16n0088_p0086b05║按高僧傳僧護本會稽剡人也少出家便尅意苦節
B16n0088_p0086b06║戒行嚴淨後居石城山隱嶽寺寺北有青壁直上數
B16n0088_p0086b07║十餘丈當中央有如佛燄光之形上有叢樹曲幹垂
B16n0088_p0086b08║陰護每經行至壁所輒見光煥炳聞絃管歌讚之聲
B16n0088_p0086b09║於是擎爐發誓願博山鑴造十丈石佛以敬擬彌勒
B16n0088_p0086b10║千尺之容使凡厥有緣同覩三會以齊建武中招結
B16n0088_p0086b11║道俗初就彫剪疏鑿移年僅成面樸頃之護遘疾而
B16n0088_p0086b12║亡臨終誓曰吾之所造本不期一生成辦第二身中
B16n0088_p0086b13║其願克果後有沙門僧淑纂襲遺功而資力莫由未
B16n0088_p0086b14║獲成遂至梁天監六年有始豐令吳郡陸咸罷邑還
B16n0088_p0086b15║國夜宿剡溪值風雨晦冥咸危懼假寐忽夢見三道
B16n0088_p0086b16║人來告云君識信堅正自然安隱有建安殿下感患
B16n0088_p0086b17║未瘳若能治剡縣僧護所造石像得成就者必獲平
B16n0088_p0086b18║豫冥理非虛宜相開發也咸還都經年稍忘前夢後
B16n0088_p0086b19║出門乃見一僧云聽講寄宿因言去歲剡溪所屬建
B16n0088_p0086b20║安王事猶憶此不咸當時瞿然答云不憶道人笑曰
B16n0088_p0086b21║宜更思之仍即辭去咸悟其非凡乃倒屣諮訪追及
B16n0088_p0086b22║百步忽然不見咸豁爾意解具憶前夢乃剡溪所見
B16n0088_p0086b23║第三僧也咸即馳啟建安王王即以上聞敕遺僧祐
B16n0088_p0086b24║律師專任像事王乃深信益加喜踊充遍抽捨金貝
B16n0088_p0086b25║誓取成畢初僧祐未至一日寺僧慧逞夢見黑衣大
B16n0088_p0086b26║神翼從甚壯立于龕所商略分數至明旦而祐律師
B16n0088_p0086b27║至其神應若此初僧護所創鑿龕過淺乃鏟入五丈
B16n0088_p0086c01║更施頂髻及身相克成鎣磨將畢夜中忽當萬字處
B16n0088_p0086c02║色赤而隆起今像胷萬字處猶不施金薄而赤色在
B16n0088_p0086c03║焉像以天監十二年春就功至十五年春竟坐軀高
B16n0088_p0086c04║五丈立形十丈龕前架三層臺又造門閣殿堂并立
B16n0088_p0086c05║眾基業以充供養其四遠士庶並提挾香華萬里來
B16n0088_p0086c06║集供施往還軌迹填委自像成之後建安王所苦稍
B16n0088_p0086c07║瘳今年已康復王後改封今之南平王是也
B16n0088_p0086c08║法悅
B16n0088_p0086c09║按高僧傳法悅者戒素沙門也齊末敕為僧主止京
B16n0088_p0086c10║師正覺寺敦修福業四部所歸悅嘗聞彭城宋王寺
B16n0088_p0086c11║有丈八金像乃宋王車騎徐州刺史王仲德所造光
B16n0088_p0086c12║相之奇江右稱最州境或應有災祟及僧尼橫延舋
B16n0088_p0086c13║戾像則流汗汗之多少則禍患之濃淡也宋泰始初
B16n0088_p0086c14║彭城北屬羣虜共欲遷像遂至萬夫竟不能致齊初
B16n0088_p0086c15║兗州數郡欲起義南附亦驅逼眾僧助守營壍時虜
B16n0088_p0086c16║帥蘭陵公攻陷此營獲諸沙門於是盡執二州道人
B16n0088_p0086c17║幽繫圉裏遣表偽臺誣以助亂像時流汗舉殿皆濕
B16n0088_p0086c18║時偽梁王諒鎮在彭城亦多少信向親往像所使人
B16n0088_p0086c19║拭之隨拭隨出終莫能止王乃燒香禮拜至心誓曰
B16n0088_p0086c20║眾僧無罪弟子自當營護不使罹禍若幽誠有感願
B16n0088_p0086c21║拭汗即止于是自手拭之隨拭即燥王具表其事諸
B16n0088_p0086c22║僧皆見原免悅既欣覩靈異誓願瞻禮而關禁阻隔
B16n0088_p0086c23║莫由克遂又昔宋明皇帝經造丈八金像四鑄不成
B16n0088_p0086c24║於是改為丈四悅乃與白馬寺沙門智靖率合同緣
B16n0088_p0086c25║欲造丈八無量壽像以伸厥志始鳩集金銅屬齊末
B16n0088_p0086c26║世道凌遲復致摧斥至梁方以事啟聞降敕聽許并
B16n0088_p0086c27║助造光趺材官工巧隨用資給以梁天監八年五月
B16n0088_p0087a01║三日於小莊嚴寺營鑄匠本量佛身四萬斤銅融瀉
B16n0088_p0087a02║已竭尚未至胷百姓送銅不可稱計投諸爐冶隨鑄
B16n0088_p0087a03║而模內不滿猶自如先又馳啟聞勅給功德銅三千
B16n0088_p0087a04║斤臺內始就量送而像處已見羊車傳詔載銅爐側
B16n0088_p0087a05║於是飛韛消融一鑄便滿甫爾之間人車俱失比臺
B16n0088_p0087a06║內銅出方知向之所送信實靈感工匠喜踊道俗稱
B16n0088_p0087a07║讚及至開模量度乃踊成丈九而光相不差又有大
B16n0088_p0087a08║錢二枚猶見在衣縧竟不銷鑠並莫測其然尋昔量
B16n0088_p0087a09║銅四萬准用有餘後益三千計闕未滿而祥瑞冥密
B16n0088_p0087a10║出自心圖故知神理幽通殆非人事初像素既成比
B16n0088_p0087a11║丘道招常夜中禮懺忽見素所晃然洞明詳視久之
B16n0088_p0087a12║乃知神光之異鑄後三日未及開模有禪師道度梁
B16n0088_p0087a13║高僧也捨其七條袈裟助費開頂俄而遙見二僧跪
B16n0088_p0087a14║開像髻逼就觀之倏然不見時悅靖二僧相次遷化
B16n0088_p0087a15║勅以像事委定林僧祐其年九月二十六日移像光
B16n0088_p0087a16║宅寺是月不雨頗有埃塵及明將遷像夜有輕雲徧
B16n0088_p0087a17║上微雨沾澤僧祐經行像所係念天氣遙見像邊有
B16n0088_p0087a18║光燄上下如燈如燭并聞楗椎禮拜之聲入戶詳視
B16n0088_p0087a19║揜然俱滅防寺蔣孝孫亦所同見是夜淮中賈客並
B16n0088_p0087a20║聞大航舶下催督治橋有如數百人聲將知靈器之
B16n0088_p0087a21║重豈人致焉其後更鑄光趺並有華香之瑞自葱河
B16n0088_p0087a22║以左金像之最惟此一耳
B16n0088_p0087a23║僧盛（附法欣　智敞　法問　僧護　僧韶）
B16n0088_p0087a24║按高僧傳僧盛本姓何建業人少而神性聰敏加又
B16n0088_p0087a25║志學翹勤遂大明數論兼善眾經講說為當時元匠
B16n0088_p0087a26║又特精外典為群儒所憚故學館諸生常以盛公相
B16n0088_p0087a27║脅天監中卒於靈曜寺春秋五十餘時有宋熙寺法
B16n0088_p0087b01║欣延賢寺智敞法問建元寺僧護僧韶皆比德同譽
B16n0088_p0087b02║欣敞並善經論法問兼精律部[韶-日+口]護以毗曇著名
B16n0088_p0087b03║慧簡
B16n0088_p0087b04║按續高僧傳慧簡不知何許人梁初在道戒業弘峻
B16n0088_p0087b05║殊奇膽勇荊州廳事東先有三間別齋由來屢多鬼
B16n0088_p0087b06║怪時王建武臨治猶無有能住者惟簡是王君門師
B16n0088_p0087b07║專任居之自住一間餘安經像俄見一人黑衣無目
B16n0088_p0087b08║從壁中出便倚簡門上時簡目開心了但口不得語
B16n0088_p0087b09║意念觀世音良久鬼曰承君精進故來相試今神色
B16n0088_p0087b10║不動豈復逼耶欻然還入壁中簡徐起澡漱禮誦訖
B16n0088_p0087b11║還如常眠寐夢向人曰僕以漢末居此數百年為性
B16n0088_p0087b12║剛直多所不堪君誠淨行好人特相容耳於此遂絕
B16n0088_p0087b13║簡住積載安隱如初若經他行猶無有人能住之者
B16n0088_p0087b14║道融
B16n0088_p0087b15║按續高僧傳道融梁初人住九江東林寺篤志沉博
B16n0088_p0087b16║遊化己任曾於江陵勸一家受戒奉佛為業先有神
B16n0088_p0087b17║廟不復宗事悉用給施融便撤取送寺因留設福至
B16n0088_p0087b18║七日後主人母見一鬼持赤索欲縛之母甚惶懼乃
B16n0088_p0087b19║更請僧讀經行道鬼怪遂息融晚還廬山獨宿逆旅
B16n0088_p0087b20║時天雨雪中夜始眠見有鬼兵其類甚眾中有鬼將
B16n0088_p0087b21║帶甲挾刃形奇壯偉有持胡牀者乃對融前踞之便
B16n0088_p0087b22║厲色揚聲曰君何謂鬼神無靈耶速曳下地諸鬼將
B16n0088_p0087b23║欲加手融默稱觀世音聲未絕即見所住牀後有一
B16n0088_p0087b24║天將可長丈餘著黃皮袴褶手捉金剛杵擬之鬼便
B16n0088_p0087b25║驚散甲冑之屬碎為塵粉融嘗於江陵勸夫妻二人
B16n0088_p0087b26║俱受五戒後為劫引夫遂逃走執妻繫獄遇融於路
B16n0088_p0087b27║求哀請救融曰惟至心念觀世音更無信餘道婦入
B16n0088_p0087c01║獄後稱念不輟因夢沙門立其前足蹴令去忽覺身
B16n0088_p0087c02║貫三木自然解脫見門猶閉聞司數重守之計無出
B16n0088_p0087c03║理還更眠夢見向僧曰何不早出門自開也既聞即
B16n0088_p0087c04║起重門洞開便越席而出東南數里將值民村天夜
B16n0088_p0087c05║闇冥其夫先逃夜行晝伏二忽相遇皆大驚駭草間
B16n0088_p0087c06║審問乃其夫也遂共投商者遠避竟得免難
B16n0088_p0087c07║僧韶（附法朗　法亮）
B16n0088_p0087c08║按續高僧傳僧韶姓王齊國高安人幼願拔俗弱年
B16n0088_p0087c09║從志斂服道俗恭敬師宗美姿質善舉止情性溫和
B16n0088_p0087c10║韻調清雅好弘經教名顯州壤專以毗曇擅業元徽
B16n0088_p0087c11║之初始來皇邑住建元寺寬厚閑澹不妄交遊宋季
B16n0088_p0087c12║澆薄體裁無准物競目前榮枯俄頃韶閑房自守狀
B16n0088_p0087c13║若無人及齊氏開泰禮教夙被白黑鑽仰講說頻仍
B16n0088_p0087c14║後學知宗前修改觀毗曇一部化流海內諮聽之徒
B16n0088_p0087c15║常有百數齊文慧及竟陵王蕭子良雅相欽禮清河
B16n0088_p0087c16║崔慧親從北面諮承餘誨以天監三年卒於住寺春
B16n0088_p0087c17║秋五十有八時建元又有法朗兼以慧學知名本姓
B16n0088_p0087c18║沈氏吳興武康人家遭世禍因住建業大明七年與
B16n0088_p0087c19║兄法亮被敕紹繼慧益出家初住藥王寺亮履行高
B16n0088_p0087c20║潔經數修明朗稟性疎率不事威儀聲轉有聞義解
B16n0088_p0087c21║傳譽集注涅槃勒成部袠而言謔調笑不擇交遊高
B16n0088_p0087c22║人勝己少見齒錄並卒於天監中
B16n0088_p0087c23║智欣
B16n0088_p0087c24║按續高僧傳智欣姓潘丹陽建康人也稚而聰警稟
B16n0088_p0087c25║懷變躁率爾形儀過無修整年七八歲世間近事經
B16n0088_p0087c26║耳不忘曾入棲靜寺正值上講聞十二因緣義云生
B16n0088_p0087c27║死輪轉無有窮已便慨然有離俗之志他日即就棲
B16n0088_p0088a01║靜僧審禪師求出家焉篤好博學多習近事師訓之
B16n0088_p0088a02║日觀汝神明人非率爾所可習學皆非臭遠何耶答
B16n0088_p0088a03║曰欲廣其節目耳及具足後從東安寺道猛聽成實
B16n0088_p0088a04║論四遍雖周未曾注記結袟而反亭然獨悟莫與為
B16n0088_p0088a05║羣不交當世無有因得參其門者也及至講說文義
B16n0088_p0088a06║精悉四眾推服聽者八百餘人陳心序事貴在可解
B16n0088_p0088a07║不務才華有異流俗客問未申酬答已罷皆美其豐
B16n0088_p0088a08║贍名重四海齊末明末太子數幸東田攜諸內侍亟
B16n0088_p0088a09║經進寺欣因謝病鍾山居宋熙寺礭然自得不與富
B16n0088_p0088a10║貴遊往行不苟合交不妄親䞋施之物構改住寺以
B16n0088_p0088a11║天監五年卒春秋六十一葬於山墓
B16n0088_p0088a12║法護（附智遠　僧達）
B16n0088_p0088a13║按續高僧傳法護姓張東平人初以廉直居性不耐
B16n0088_p0088a14║貪叨年始十三而善於草隸其師道邕亦有清風撫
B16n0088_p0088a15║其首日觀汝意氣必能振發遺法及至受戒仍遭父
B16n0088_p0088a16║憂居喪房內經涉四載不預法事禮畢羸瘠不堪隨
B16n0088_p0088a17║眾宋孝建中來都遊觀住建元寺雅好博古多講經
B16n0088_p0088a18║論常以毗曇命家弗尚流俗言去浮華不求適會趣
B16n0088_p0088a19║通文理從其學者百有餘人齊竟陵王總校元釋定
B16n0088_p0088a20║其虛實仍於法雲寺建豎義齊以護為標領解釋膠
B16n0088_p0088a21║結每無遺滯物益懷之遠有曠度不交榮俗凡所遊
B16n0088_p0088a22║往必皆名輩齊侍中陳雷阮韜光祿阮晦中書侍郎
B16n0088_p0088a23║汝南周顒並虛心禮待未嘗廢也自從天子至于侯
B16n0088_p0088a24║伯不與一人遊狎皎然獨坐勖勵門徒無營苟利
B16n0088_p0088a25║惟以經數仁義存懷以天監六年卒於住所春秋六十
B16n0088_p0088a26║有九時新安寺智遠天保寺僧達並以勤學有功遠
B16n0088_p0088a27║幼懷清淨守志不競講說大乘好修福務達平和開
B16n0088_p0088b01║拓頗自矜尚
B16n0088_p0088b02║慧超
B16n0088_p0088b03║按續高僧傳慧超姓廉氏趙郡陽平人中原喪亂避
B16n0088_p0088b04║難於鍾離之朝歌縣焉初生之夕神光照室幼而簡
B16n0088_p0088b05║靜寡慾已有成人之符也八歲出家從臨菑縣建安
B16n0088_p0088b06║寺沙門惠通通素無業術立行專樸超直心祗順奉
B16n0088_p0088b07║敬無怠而外聽諸講內精學業時遇風雨艱辛泥路
B16n0088_p0088b08║擁塞不以為辭嘗寓坐有梵僧蓋不測之人也一見
B16n0088_p0088b09║嗟異日斯人若不為五眾之傑則為八州刺史兼敘
B16n0088_p0088b10║神光之瑞如符契焉遂廣採經部兼明數論並盡其
B16n0088_p0088b11║深義朗若貫珠名僧勝集稠人廣座紛綸飛伏雍容
B16n0088_p0088b12║模楷故早為皁白挹其高軌後南遊江左住南澗寺
B16n0088_p0088b13║僧宗見而善之受涅槃等經開拓條緒略通幽致歷
B16n0088_p0088b14║閱眾師多所參涉偏以無量壽命家吏部謝䈁每稱
B16n0088_p0088b15║之日君子哉若人也又善用俳諧尤能草隸兼習朱
B16n0088_p0088b16║許又工占相自齊曆告終梁祚伊始超現病新林情
B16n0088_p0088b17║存拯溺信次之間聲馳日下尋有別勅乃授僧正戒
B16n0088_p0088b18║德內修威儀外潔凡在緇侶咸稟成訓天子給傳詔
B16n0088_p0088b19║羊車局足健步衣服等供自聲教所被五部憲章咸
B16n0088_p0088b20║稟風則帝以般若之義真諦所宗徧令化導故諮質
B16n0088_p0088b21║鋒起縣辨若流又經聚徒都治講菩提心義論談之
B16n0088_p0088b22║暇夜分未寢忽見大力善神形甚都麗既而言日當
B16n0088_p0088b23║率集問緣共來食受不言姓字於此告辭及就講之
B16n0088_p0088b24║辰倏然滿座容貌瓌異莫有識者竟席便散其感迹
B16n0088_p0088b25║徵異為若此也加以性好山水亟異幽尋而翼從之
B16n0088_p0088b26║聲聞於數里山人怪視惟見超身麛獵之徒莫不自
B16n0088_p0088b27║息天監年中帝請為家僧禮問殊積初戒典東流人
B16n0088_p0088c01║各傳受所見偏執妙法猶漏皇明御寓掇採羣經圓
B16n0088_p0088c02║壇更造文義斯搆事類因果於此載明有詔令超受
B16n0088_p0088c03║菩薩戒恭惟頂禮如法勤修上復齋居空室夢其勸
B16n0088_p0088c04║行戒品面申讚悅時共延美而超鳴謙蹈禮好靜篤
B16n0088_p0088c05║學從之遊處未觀慍喜之儀加以形過八尺腰帶十
B16n0088_p0088c06║國雍容高步當時譽顯帝又請於慧輪殿講淨名經
B16n0088_p0088c07║上臨聽覽未啟莊嚴寺園接連南澗因構起重房若
B16n0088_p0088c08║鱗相及飛閣穹隆高籠雲霧通碧池以養魚蓮構青
B16n0088_p0088c09║山以棲羽族列植竹果四面成陰木禽石獸交橫入
B16n0088_p0088c10║出又羅列童侍雅勝王侯剖決眾情一時高望在位
B16n0088_p0088c11║二十餘年晚以陵谷互遷世相難恃因自解免閉房
B16n0088_p0088c12║養素以普通七年五月十六日遷神於寺房行路隕
B16n0088_p0088c13║涕學徒奔赴凡厥喪事出皆天府門人追思德澤乃
B16n0088_p0088c14║為立碑湘東王繹陳郡謝幾卿各為製文俱鑴墓所
B16n0088_p0088c15║慧約
B16n0088_p0088c16║按續高僧傳慧約字德素姓婁東陽烏傷人也祖世
B16n0088_p0088c17║蟬聯東南冠族有占其塋墓者云後世當有苦行得
B16n0088_p0088c18║道者為帝王師焉母留氏夢長人擎金像令吞之又
B16n0088_p0088c19║見紫光繞身因而有孕便覺精神爽發思理明悟及
B16n0088_p0088c20║誕載之日光香充滿身白如雪時俗因名為靈粲故
B16n0088_p0088c21║風鑒貞簡神志凝靜撫塵之歲有異凡童惟聚沙為
B16n0088_p0088c22║佛塔壘石為高座七歲便求入學即誦孝經論語乃
B16n0088_p0088c23║至史傳披文見意宅南有果國鄰童競採常以為患
B16n0088_p0088c24║乃捨己所得空拳而返鄉土以蠶桑為業常懷悲惻
B16n0088_p0088c25║由是不服縑纊季父喜畋獵化終不改常歎曰飛走
B16n0088_p0088c26║之類去人甚遠好生惡死此情何別乃絕羶腥叔父
B16n0088_p0088c27║遂避於他里恣行勦戮夢赤衣使者手持矛㦸謂曰
B16n0088_p0089a01║汝終日殺生菩薩教化又不能止捉來就死驚覺汗
B16n0088_p0089a02║流旦便毀諸獵具深改前咎約復至常所獵處見麋
B16n0088_p0089a03║鹿數十頭騰倚隨船若有愧謝者所居僻左不嘗見
B16n0088_p0089a04║寺世崇黃老未聞佛法而宿習冥感心存離俗忽值
B16n0088_p0089a05║一僧訪以至教彼乃舉手東指云剡中佛事甚盛因
B16n0088_p0089a06║仍不見方悟神人至年十二始遊於剡徧禮塔廟肆
B16n0088_p0089a07║意山川遠會素心多究經典宋泰始四年於上虞東
B16n0088_p0089a08║山寺辭親翦落時年十七事南林寺沙門慧靜靜於
B16n0088_p0089a09║宋代僧望之首律行總持為特進顏延年司空何尚
B16n0088_p0089a10║之所重又隨靜住剡之梵居寺服勤就養年踰一紀
B16n0088_p0089a11║及靜之云亡盡心喪之禮服闋之後却粒巖棲餌以
B16n0088_p0089a12║松术蠲疾延華深有成益齊竟陵王作鎮禹穴聞約
B16n0088_p0089a13║風德雅相歎屬時有釋智秀曇纖慧次等並名重當
B16n0088_p0089a14║鋒同集王坐約既後至年夏未隆王便斂躬盡敬眾
B16n0088_p0089a15║咸懷不悅之色王曰此上人方為釋門領袖豈今日
B16n0088_p0089a16║而相待耶故其少為貴勝所崇也如此齊中書郎汝
B16n0088_p0089a17║南周顒為剡令欽服道素側席加禮於鍾山雷次宗
B16n0088_p0089a18║舊館造草堂寺亦號山茨屈知寺任此寺結宇山椒
B16n0088_p0089a19║疏壤幽岫雖邑居非遠而蕭條物外既冥賞素誠便
B16n0088_p0089a20║有終焉之託顒歎曰山茨約至清虛滿世齊太宰文
B16n0088_p0089a21║簡公褚淵太尉文憲公王儉佐命一朝功高百代欽
B16n0088_p0089a22║風味道共弘法教淵嘗請講淨名勝鬘儉亦請開法
B16n0088_p0089a23║華大品淵遇疾晝寢見梵僧云菩薩當至尋有道人
B16n0088_p0089a24║來者是也俄而約造焉遂豁然病愈即請受五戒齊
B16n0088_p0089a25║給事中婁幼瑜少有學術約之族祖也每見輒起為
B16n0088_p0089a26║禮或問此乃君族下班何乃恭耶瑜曰菩薩出世方
B16n0088_p0089a27║師於天下豈老夫致敬而已時人未喻此旨惟王文
B16n0088_p0089b01║憲深以為然且約孝通冥感思歸遄返而二親喪亡
B16n0088_p0089b02║並及臨訣孺慕嬰號不交人世積時停鄉以開慈道
B16n0088_p0089b03║後還都又住草堂少傅沈約隆昌中外任攜與同行
B16n0088_p0089b04║在郡惟以靜漠自娛禪誦為樂異香入室猛獸馴階
B16n0088_p0089b05║常入金華山採拮或停赤松澗遊止時逢宿火乍屬
B16n0088_p0089b06║神光程異不思故略其事有道士丁德靜於館暴亡
B16n0088_p0089b07║傳云山精所斃乃要大治祭酒居之妖猶充斥長山
B16n0088_p0089b08║令徐伯超立議請約移居曾未浹旬而神魅弭息後
B16n0088_p0089b09║晝臥見二青衣女子從澗水出禮悔云夙障深重墮
B16n0088_p0089b10║此水精晝夜煩惱即授以歸戒自爾災怪永絕及沈
B16n0088_p0089b11║侯罷郡相攜出都還住本寺恭事勤肅禮敬彌隆文
B16n0088_p0089b12║章往復相繼晷漏以沈詞藻之盛秀出當時臨官蒞
B16n0088_p0089b13║職必同居府舍率意往來嘗以朱門蓬戶為隔齊建
B16n0088_p0089b14║武中謂沈曰貧道昔為王褚二公供養遂居令僕之
B16n0088_p0089b15║省檀越為之當復入地矣天監元年沈為尚書僕射
B16n0088_p0089b16║啟勅請入省住十年臨丹陽尹無何而歎有憂生之
B16n0088_p0089b17║嗟報曰檀越福報已盡貧道未得滅度詞旨悽然俄
B16n0088_p0089b18║而沈殞故其預契未然皆此類也天監十一年始勅
B16n0088_p0089b19║引見事協心期道存目擊自爾去來禁省禮供優洽
B16n0088_p0089b20║至十八年己亥四月八日天子發弘誓心受菩薩戒
B16n0088_p0089b21║乃幸等覺殿降彫玉輿屈萬乘之尊申在三之敬暫
B16n0088_p0089b22║屏袞服恭受田衣宣度淨儀曲盡誠肅於時日月貞
B16n0088_p0089b23║華天地融朗大赦天下率土同慶自是入見別施漆
B16n0088_p0089b24║榻上先作禮然後就坐皇儲已下爰至王姬道俗士
B16n0088_p0089b25║庶咸希度脫弟子著籙者凡四萬八千人嘗授戒時
B16n0088_p0089b26║有一乾鵲歷階而升狀若餐受至說戒畢然後飛騰
B16n0088_p0089b27║又嘗述戒有二孔雀驅斥不去勅乃聽上徐行至壇
B16n0088_p0089c01║俛頸聽法上曰此鳥必欲滅度別受餘果矜其至誠
B16n0088_p0089c02║更為說法後數日二鳥無何同化又初授戒夜夢從
B16n0088_p0089c03║草堂寺以綿罽席路直至臺門自坐禪牀去地數丈
B16n0088_p0089c04║天人圍繞為眾說法以事而詳等黃帝之夢往華胥
B16n0088_p0089c05║同目連之神登兜率至人行止孰能議之而愛悅閑
B16n0088_p0089c06║靜祥萃虛室寺側依棲咸生慈道故使𪊽麚羣於兕
B16n0088_p0089c07║虎鳧鶩狎於鷹鸇飛走騰伏自相馴擾非夫仁澤潛
B16n0088_p0089c08║化孰能如此者乎後靜居閑室忽有野媼齎書數卷
B16n0088_p0089c09║置經案上無言而出并持異樹自檀于庭云青庭樹
B16n0088_p0089c10║也約曰此書美也不俟看之如其惡也亦不勞視經
B16n0088_p0089c11║七日又見一叟請書而退此樹葉綠華紅扶疏尚在
B16n0088_p0089c12║又感異鳥身赤尾長形如翡翠相隨棲息出入樹間
B16n0088_p0089c13║中大通四年夢見舊宅白壁朱門赫然壯麗仍發願
B16n0088_p0089c14║造寺詔乃號為本生焉大同二年又勅改所居竹山
B16n0088_p0089c15║里為智者里縉雲舊壤傳芳圖謀山川靈異擅奇函
B16n0088_p0089c16║夏福地仙鄉此焉攸立而約飯餌松术三十餘年布
B16n0088_p0089c17║艾為衣過七十載鳴謙立操標望當時乃以大同元
B16n0088_p0089c18║年八月使人伐門外樹枝曰輿駕當來勿令妨路人
B16n0088_p0089c19║未之測至九月六日現疾北首右脅而臥神識恬愉
B16n0088_p0089c20║了無痛惱謂弟子曰我夢四部大眾旛花羅列空中
B16n0088_p0089c21║迎我凌雲而去福報當訖至十六日勅遣舍人徐儼
B16n0088_p0089c22║叅疾答云今夜當去至五更二唱異香滿室左右肅
B16n0088_p0089c23║然乃曰夫生有死自然恆數勤修念慧勿起亂想言
B16n0088_p0089c24║畢合掌便入涅槃春秋八十有四六十三夏天子臨
B16n0088_p0089c25║訣悲慟僚宰輟聽覽者二旬有一其月二十九日於
B16n0088_p0089c26║獨龍山寶誌墓左殯之初約臥疾見一老公執錫來
B16n0088_p0089c27║入及遷化日諸僧咸卜寺之東巖帝乃改葬獨龍抑
B16n0088_p0090a01║其前見之叟則誌公相迎者乎又臨終夜所乘青牛
B16n0088_p0090a02║忽然鳴吼淚下交流至葬日勅使牽從部伍發寺至
B16n0088_p0090a03║山吼淚不息又建塔之始白鶴一雙繞墳鳴唳聲甚
B16n0088_p0090a04║哀婉葬後三日欻然末逝下勅豎碑墓左詔王筠為
B16n0088_p0090a05║文
B16n0088_p0090a06║按金華府志惠約入都居草堂寺沈約一見以為道
B16n0088_p0090a07║安惠遠無以尚也約守東陽同歸葬親墓成遊金華
B16n0088_p0090a08║住赤松澗餌藥斷穀所進麻棗而已梁天監十八年
B16n0088_p0090a09║武帝延約於等覺殿受菩薩戒頂禮而請曰弟子頂
B16n0088_p0090a10║禮勿使外人知之約遂合掌入澡瓶中結跏趺坐見
B16n0088_p0090a11║五色雲從頂出謂帝曰貧道化身入瓶中陛下亦無
B16n0088_p0090a12║令外人知之帝遂北面受戒親執弟子之禮稱曰智
B16n0088_p0090a13║者國師普通七年奏以金華故菴建智者寺
B16n0088_p0090a14║僧密
B16n0088_p0090a15║按續高僧傳僧密未詳氏族樂安人曾未勝衣便從
B16n0088_p0090a16║剪落幼而穎悟年至十六學友如林更相開導有聞
B16n0088_p0090a17║鄉黨將欲廣聞視聽師弗之許也因爾潛遁出寺從
B16n0088_p0090a18║道明沙門受業一二年中聲華負海泰始初濟江住
B16n0088_p0090a19║莊嚴寺器望凝練風儀峻雅深沈詳正不以利害嬰
B16n0088_p0090a20║心雖復同居眾內未有測其量者時人以方法汰累
B16n0088_p0090a21║居南面徒眾甚盛無經不講負氣高論少所推下下
B16n0088_p0090a22║才在事未能賞重潛相讒搆於竟陵王密不敘濁清
B16n0088_p0090a23║任其盡罪乃啟擯淮南學士隨者三十餘人相仍講
B16n0088_p0090a24║化天監四年卒於江北春秋七十三矣
B16n0088_p0090a25║曇准（附智深）
B16n0088_p0090a26║按續高僧傳曇准姓弘魏郡湯陰人住昌樂王寺出
B16n0088_p0090a27║家從智誕法師受業鑽研之勤眾有弗及處靜味道
B16n0088_p0090b01║無風塵之志善涅槃法華聞諸伊洛閑居遊思不交
B16n0088_p0090b02║世務承齊竟陵王廣延勝道盛興講說遂南渡止湘
B16n0088_p0090b03║宮寺處處採聽隨席談論雖逢塗阻未曾告勞次公
B16n0088_p0090b04║歎曰此北道人非直美容止善言笑烈亮恢廓雅有
B16n0088_p0090b05║器度至於言論深有情致齊臨川王蕭映長沙王蕭
B16n0088_p0090b06║晃厚相欽禮廬江何默彭城劉繪並到房接足申其
B16n0088_p0090b07║戒誥講揚相繼成其業者二百餘人以天監十四年
B16n0088_p0090b08║卒春秋七十有七時寺復有智深比丘聰慧博識經
B16n0088_p0090b09║論有功天子王侯多所賓接性好直言無所推屑每
B16n0088_p0090b10║商略獫狁物有不平由是坎壈弘宣阻少
B16n0088_p0090b11║道超（附慧安）
B16n0088_p0090b12║按續高僧傳道超姓陸吳郡吳人丞相敬風之六世
B16n0088_p0090b13║孫也祖昭尚書金部父遵散騎侍郎超少以勤篤知
B16n0088_p0090b14║名與同縣慧安早投莫逆俱遊上京共契請業時旻
B16n0088_p0090b15║法師住靈基寺值旻東講因共聽沙門法珍成論至
B16n0088_p0090b16║滅諦初聞三心滅無先後超曰斯之言悞非吾師也
B16n0088_p0090b17║見旻解冠一方海內諮仰輟寢忘味以夜係晝但性
B16n0088_p0090b18║褊躁銳不顧功少願望已多每打髀歎曰為爾漠漠
B16n0088_p0090b19║生肇笑人又聞龍光寺僧整始就講說彌復勇銳歎
B16n0088_p0090b20║曰乃可無七尺何事在於人後惆悵疚心累日廢業
B16n0088_p0090b21║因自懺悔求諸佛菩薩乞加威神令其慧悟如僧旻
B16n0088_p0090b22║也事在旻傳遂勤劬苦至有頃洞徹終日熙怡獨語
B16n0088_p0090b23║獨笑每言無價寶珠我今已得雍容高步負氣陵俗
B16n0088_p0090b24║白黑改觀名駕當時及至講說解析疑伏每無遺隱
B16n0088_p0090b25║若復為賓雅服意氣求相擊抗若遇機臨敵無不應
B16n0088_p0090b26║躡同寺僧道賁年齒稍大亦微向學方而性多怠惰
B16n0088_p0090b27║不能克己橫相陵駕超亦盱衡嘯傲未之較也他日
B16n0088_p0090c01║賁曰我之與卿誰相優劣超曰若論年臘請以相寄
B16n0088_p0090c02║胷臆之量未論先後時為直言自超處獨房屏絕賓
B16n0088_p0090c03║伴內外墳典常擁膝前而手不釋卷加以塵埃滿屋
B16n0088_p0090c04║蟋蟀鳴壁中書郎吳郡張率謂曰蟲鳴聒耳塵土埋
B16n0088_p0090c05║膝安能對此而無忤耶答曰時聞此聲是代簫管塵
B16n0088_p0090c06║隨風來我未暇掃致忤名賓為愧多矣時人高其放
B16n0088_p0090c07║達年三十六以天監初卒有慧安道人住湘宮寺探
B16n0088_p0090c08║元析奧甚有精理年三十二卒於住寺
B16n0088_p0090c09║僧喬（附僧整　寶淵　慧濟　慧紹）
B16n0088_p0090c10║按續高僧傳僧喬姓華氏吳興東遷人出家住龍光
B16n0088_p0090c11║寺聞僧旻說前修立義有諸同異則忘寢息志欲稟
B16n0088_p0090c12║受又聽其語論轉捷則撫掌累歎思與偕也隆昌之
B16n0088_p0090c13║世法筵轉少仍與同寺僧整寶淵慧濟慧紹等請旻
B16n0088_p0090c14║移住於是終晨竟夜一心諮求布被禦冬單蔣藉體
B16n0088_p0090c15║饘粥糊口茹菜充饑而未曾以貧寒變節但自勤勵
B16n0088_p0090c16║維日不足研精奧粹理悟深明三四年間經論通達
B16n0088_p0090c17║後旻還莊嚴龍光慧生問曰諸少相攜竝得成器其
B16n0088_p0090c18║間勝負可得聞耶旻曰喬公儒雅清虛履今用古卷
B16n0088_p0090c19║舒文義優遊教理鉤深致遠善能讎校謙而未講莫
B16n0088_p0090c20║與爭先此乃遺法之所寄也整公精勤經論博綜有
B16n0088_p0090c21║序同其業者重其情懷淵公不無神明而心性偏激
B16n0088_p0090c22║亟違禮度久從異集無以測其多少濟公神識清審
B16n0088_p0090c23║經素有功論文未熟由其體羸不堪辛苦故耳且於
B16n0088_p0090c24║義理足以明道志行足以勵俗紹公情性知理篤有
B16n0088_p0090c25║志行貧而有累學不得恆向無妨礙不患不成美器
B16n0088_p0090c26║自喬學之成也不修世務不附名聞閉門靜處坐無
B16n0088_p0090c27║雜客澄懷潛悟獨得而已年三十六天監初卒生本
B16n0088_p0091a01║住湘州學明經數頻御法座少秉高操慕安汰之風
B16n0088_p0091a02║規而敞衣蔬食終身不改美風姿善草隸整住襄陽
B16n0088_p0091a03║末遊夏首道化大行濟番禺人末還嶺表德被南越
B16n0088_p0091a04║文義風宣有廣被焉並天監中卒
B16n0088_p0091a05║慧開（附曇儁）
B16n0088_p0091a06║按續高僧傳慧開姓袁氏吳郡海鹽人初出家為宣
B16n0088_p0091a07║武寺寵公弟子仍從學阿毗曇及成實論建武之中
B16n0088_p0091a08║遊學上京住道林寺歷聽藏旻二公經論後移住彭
B16n0088_p0091a09║城學無時習經耳不忘多從酒謔博奕自娛而值造
B16n0088_p0091a10║次之機闕無對辯人間席上訥其詞也後忽剖略前
B16n0088_p0091a11║習專攻名教處眾演教咸慶新聞及至解名析理應
B16n0088_p0091a12║變無窮雖逢勍敵巧談罕有折其角者講席基連學
B16n0088_p0091a13║人影赴遂使名稱普聞眾所知識陳郡謝譓雅相欽
B16n0088_p0091a14║賞出守豫章迎請講說厚加䞋遺還未達都分散已
B16n0088_p0091a15║盡彭城劉業出守晉安知居處屢空餉錢一萬即瞻
B16n0088_p0091a16║寒餒不終一日開立性虛蕩不畜資財皆此之類也
B16n0088_p0091a17║而情在疎率不事形儀衣裳塵滓未曾舉意浣濯同
B16n0088_p0091a18║旅有不耐者皆代其解澣寒則披絮待成夏則隱席
B16n0088_p0091a19║至燥以天監六年卒春秋三十有九同寺有曇儁者
B16n0088_p0091a20║以遊學顯名通貫眾經兼勤禮誦風素一概寒暑彌
B16n0088_p0091a21║盛侍中王慈昆季司徒長史江革友于並與之朋遊
B16n0088_p0091a22║焉
B16n0088_p0091a23║明徹
B16n0088_p0091a24║按續高僧傳明徹姓夏吳郡錢唐人六歲喪父仍願
B16n0088_p0091a25║出家住上虞王園寺學無師友從心自斷每見勝事
B16n0088_p0091a26║未曾不留心諦視遇客讀釋道安傳云聞安少孤為
B16n0088_p0091a27║外兄所養便歔欷嗚咽良久乃止他日借傳究尋見
B16n0088_p0091b01║安弘法之美因撫膝歎曰人生居世復那可不爾乎
B16n0088_p0091b02║自是專務道學功不棄日嘗與同學數輩住師後房
B16n0088_p0091b03║房本朽故忽遭飄風吹屋欹斜欲倒師行不在無物
B16n0088_p0091b04║支持眾人皆走徹習業如故會稽孔廣聞之歎曰孺
B16n0088_p0091b05║子風素殊佳當成名器時倫因是推服馳名東越齊
B16n0088_p0091b06║末明十年竟陵王請沙門僧祐三吳講律中塗相遇
B16n0088_p0091b07║雖則年齒懸殊情同莫逆徹因從祐受學十誦隨出
B16n0088_p0091b08║揚都住建初寺自謂律為繩墨憲章儀體仍遍研四
B16n0088_p0091b09║部校其興廢當時律辯莫有能折建武之中移業經
B16n0088_p0091b10║論歷採眾師備嘗深義以旻法師標正經論妙會機
B16n0088_p0091b11║神覃思通微易鉤深奧乃從其成業齊太傅蕭穎胄
B16n0088_p0091b12║深相欽屬及領荊州攜遊七澤請於內第開講淨名
B16n0088_p0091b13║每日諸經文句既是應機所說或有委曲深微或復
B16n0088_p0091b14║但拘名字先來英舊人各厝情謬當今日望此元宗
B16n0088_p0091b15║遠無彷彿深懷愧惻時咸重其謙退及蕭氏將薨贈
B16n0088_p0091b16║別麈尾輭几徹以遺命所留憑撫以盡其壽天監之
B16n0088_p0091b17║初始返都邑又從旻受業少長祈請常為覆述究博
B16n0088_p0091b18║深文洞明奧旨盤根交結了無遺滯遠樹名聞徵屈
B16n0088_p0091b19║重疊乍經乍論四時不輟聽受之眾不遠雲集武帝
B16n0088_p0091b20║欽待不次長召進於內殿家僧資給歲序無爽帝以
B16n0088_p0091b21║律明萬緒條章富博欲撮聚簡要以類相從天監末
B16n0088_p0091b22║年勅入華林園於寶雲僧省專功抄撰辭不獲免每
B16n0088_p0091b23║侍御筵對揚奧密皇儲賞接特加恆禮故使二宮周
B16n0088_p0091b24║供寒暑優洽當時名輩並蒙殊致未有恩渥如此之
B16n0088_p0091b25║隆以其鳩聚將成忽遘疾沉積於壽光殿移還本寺
B16n0088_p0091b26║天子親自怡色溫言躬臨慰喻知當不救退而流涕
B16n0088_p0091b27║中使叅候晨宵不絕徹自惟將卒奉啟告辭皇心載
B16n0088_p0091c01║軫於萬壽殿時內外樞揆一時慟絕帝於寺為設三
B16n0088_p0091c02║百僧會令徹懺悔自運神筆製懺願文事竟遂卒寺
B16n0088_p0091c03║房即普通三年十二月七日也窆於定林寺之舊墓
B16n0088_p0091c04║勅給東園祕器凶事所資隨由備辦主者監護有崇
B16n0088_p0091c05║敬焉
B16n0088_p0091c06║法開
B16n0088_p0091c07║按續高僧傳法開姓俞吳興餘杭人稚年出家住北
B16n0088_p0091c08║倉寺為曇貞弟子貞清素澄嚴殊有解行開少聰敏
B16n0088_p0091c09║家業貧婁身服不充食噉麤澀同學僧流曇誕家有
B16n0088_p0091c10║盈財服翫奢麗並從貞受業屢有年勞及鉤深造微
B16n0088_p0091c11║未有逮開者也而流誕恃自優饒甚相輕忽開懷快
B16n0088_p0091c12║然遂負袠西遊住禪岡寺仍從柔次二公學成實論
B16n0088_p0091c13║衣不蔽形食趣支命而不避寒風暑雨以晝係夜歷
B16n0088_p0091c14║業既優精解無礙終日遊談未嘗暫息心性躁銳無
B16n0088_p0091c15║悶勍敵揖而不攻有時竊發潛登以掩不備當其鋒
B16n0088_p0091c16║者罕不結舌由是顯名吏部尚書瑯琊王峻末嘉太
B16n0088_p0091c17║守吳興丘墀皆揖敬推賞願求勖誡後還餘杭止於
B16n0088_p0091c18║西寺先相陵駕之者望風飲氣永相隱避以至於死
B16n0088_p0091c19║開因爾講筵相接道俗歎服沙門智藏後遊禹穴講
B16n0088_p0091c20║化成論開往觀之鯁難累日賓僚食悅藏曰開法師
B16n0088_p0091c21║語論已多自可去矣吾欲入文開日釋迦說法多竇
B16n0088_p0091c22║涌現法師指南命眾而遣客何耶藏有慚色開以普
B16n0088_p0091c23║通四年卒春秋六十有五矣
B16n0088_p0091c24║道宗（附法敝）
B16n0088_p0091c25║按續高僧傳道宗未知氏族荊州江陵人早年離俗
B16n0088_p0091c26║住瓦官寺情性真直不務馳競耳不妄屬口不誑言
B16n0088_p0091c27║修身潔己動靜有度歷學經論了無常師終日寢處
B16n0088_p0092a01║卷軸而已清談高論聽者忘疲衣裳麤敝飲食疎儉
B16n0088_p0092a02║遭值年饑入里不給南遊嶺表其道大行以死自誓
B16n0088_p0092a03║誘化不息年五十餘卒於彼土復有法敵住延賢寺
B16n0088_p0092a04║少研經數長多講說齊末歲儉固窮守操清貧馳務
B16n0088_p0092a05║不競貪積天監初西遊陸海東歸令楚弘宣有功焉
B16n0088_p0092a06║寶淵（附法文　法度　法護　道興）
B16n0088_p0092a07║按續高僧傳寶淵姓陳巴西閬中人也年二十三於
B16n0088_p0092a08║成都出家居羅天宮寺欲學成實論為弘通之主州
B16n0088_p0092a09║鄉術淺不愜憑懷齊建武元年下都住龍光寺從僧
B16n0088_p0092a10║旻法師稟受五聚經涉數載義頗染神旻曰此君任
B16n0088_p0092a11║性㒞警智慮過人但恨迴忽不倫動靜險躁若值通
B16n0088_p0092a12║人優接當成一世名士若不遇時不得其死必當損
B16n0088_p0092a13║辱大法矣淵酷好蒲博使酒挾氣終日狼忙無所推
B16n0088_p0092a14║下旻累諫曉喻反以為讎因爾改塗復從智藏採茹
B16n0088_p0092a15║先業自建講筵貨財周贍篤勵辛勤有倍恆日每言
B16n0088_p0092a16║大丈夫當使人事我何能久侍人乃廣寫義疏貴市
B16n0088_p0092a17║王征南書緘封一簏有意西歸同寺慧濟謔之曰昔
B16n0088_p0092a18║謝氏青箱不至不得作文章今卿白簏未來判無講
B16n0088_p0092a19║理淵曰殊不然此乃打狗杖耳因帶帙西返還住舊
B16n0088_p0092a20║寺標定義府道俗懷欽於是論筵頻建聽眾數百自
B16n0088_p0092a21║重名行少賓知己沙門智訓遊學京華數論通敏同
B16n0088_p0092a22║還本壤投分與交淵弗許也後寺庫犯官淵自恃名
B16n0088_p0092a23║高一州為物所讓以身代當強悍不弭至於事成知
B16n0088_p0092a24║當必敗因爾出郭於路以刃自刎時年六十一矣即
B16n0088_p0092a25║普通七年也彭門爾前復有法文法度法護道興等
B16n0088_p0092a26║並以廣學達名文貞廉好尚雅有風彩度通解大乘
B16n0088_p0092a27║方嚴有則護剛直敦信不交世務興秉素懷正好仁
B16n0088_p0092b01║奉義並下都住寺不墜學宗為諸雄辨所見推仰
B16n0088_p0092b02║僧詢（附道遂　道標）
B16n0088_p0092b03║按續高僧傳僧詢姓明太子中庶山賓之兄子也年
B16n0088_p0092b04║始入禮嘗聽山賓共客談論追領往復了無漏失賓
B16n0088_p0092b05║撫其首曰今使吾門不墜者其在爾乎父奉伯篤信
B16n0088_p0092b06║大法知其聰儁可期神幽冥長堪濟愛海年十二勅
B16n0088_p0092b07║令出家為奉誠寺僧辯律師弟子辯性廉直戒品冰
B16n0088_p0092b08║嚴好仁履信精進勇勵常講十誦詢後住冶城寺持
B16n0088_p0092b09║操高尚勤辛好學從光宅寺法雲諮稟經論散帶伽
B16n0088_p0092b10║藍不營雜事當時名德皆稱善焉歷耳不忘經目必
B16n0088_p0092b11║憶常能覆述有如瓶瀉時人嘉其清辯白黑重其無
B16n0088_p0092b12║倦凡所聽聞悉為注記雖無大才而彌綸深極同學
B16n0088_p0092b13║門友莫不傳寫以天監十六年卒春秋三十有五時
B16n0088_p0092b14║復有道遂道標同海陵人並從法雲受業經論洽聞
B16n0088_p0092b15║博綜有序
B16n0088_p0092b16║慧超
B16n0088_p0092b17║按續高僧傳慧超姓王太原人永嘉之亂寓居襄陽
B16n0088_p0092b18║七歲出家住檀溪寺為慧景弟子景清坦平簡雅有
B16n0088_p0092b19║器局普通之初總州僧正以節儉聞之超幼而清悟
B16n0088_p0092b20║容止詳美進趨合度事景一年以眾大諠雜乞移禪
B16n0088_p0092b21║房依止僧崇禪師習學定業年十二又從同寺僧授
B16n0088_p0092b22║學通三元齊永明中竟陵王請智秀法師與諸學士
B16n0088_p0092b23║隨方講授西至樊鄧超因憑受學同時合席皆共服
B16n0088_p0092b24║其領會隨秀還都住靈根寺仍從法常乞受具足誦
B16n0088_p0092b25║戒不盈二日聽律未周兩遍皆識文知義鏡其纖密
B16n0088_p0092b26║稟承師訓無相忝也及師亡後又從智藏採習經論
B16n0088_p0092b27║藏曰此子秀發當成美器藏之出處多與同遊備通
B16n0088_p0092c01║諸部名動京邑後從慧集餐聽毗尼纔得數遍集乃
B16n0088_p0092c02║歎曰不謂始學已冰寒於水矣後還鄉定省合境懷
B16n0088_p0092c03║之武帝勅還為壽光學士又勅與正觀寺僧伽婆羅
B16n0088_p0092c04║傳譯阿育王經使超筆受以為十卷而晦德進人不
B16n0088_p0092c05║專矜伐故有要請多推舊德藏後使其代講讓不肯
B16n0088_p0092c06║當或逢羣賢博論未曾不預辯通塞及至抗擊前敵
B16n0088_p0092c07║知理將窮而必下或遇機隙便亦應躡而默然斯亦
B16n0088_p0092c08║稟識同所不安而超能謙降若此衣食趣濟榮貴未
B16n0088_p0092c09║邀襆無資蓄安成康王蕭雅秀欽敬戒德出藩要請
B16n0088_p0092c10║相攜于鎮講發風被遠近服歎康王薨後吳平侯蕭
B16n0088_p0092c11║昺遊夏口復屈俱行法筵又鋪學者稱詠還都續講
B16n0088_p0092c12║聽侶相趣二百餘僧四時習業於普通七年卒時年
B16n0088_p0092c13║五十有二
B16n0088_p0092c14║僧遷
B16n0088_p0092c15║按續高僧傳僧遷姓嚴吳郡吳人孝敬夙彰侍中王
B16n0088_p0092c16║錫見而異焉一面定交師事鍾山靈曜道則法師則
B16n0088_p0092c17║亦權行外彰深相推重後遊談講肆縱辯天垂曾難
B16n0088_p0092c18║招提慧琰禪品義精思間出中座嗟揚招提因改舊
B16n0088_p0092c19║致更新章句梁高有勅興善殿義集登即銳辯如流
B16n0088_p0092c20║帝有嘉之仍降家僧之禮帝制勝鬘義疏班壽光殿
B16n0088_p0092c21║諸僧咸懷自恧遷深窮理窟特詔敷述皇儲尚書令
B16n0088_p0092c22║何敬容以並請論擊道俗欣洽時論韙之中興荊鄴
B16n0088_p0092c23║正位僧端職任期月道風颷舉恂恂七眾不肅而成
B16n0088_p0092c24║昔晉氏始置僧司迄茲四代求之備業罕有斯焉自
B16n0088_p0092c25║後探索幽冥經誥盤結皆鍼盲起廢怡然從正以天
B16n0088_p0092c26║保十二年四月十七日移神大寶精舍春秋七十有
B16n0088_p0092c27║九二十日葬於江陵之中華北山初年少孝稟自然
B16n0088_p0093a01║家貧親老珍養或闕後名德既立供嚫腴旨時進益
B16n0088_p0093a02║陳及處艱憂毀幾致滅年方弱冠便誦法華數溢六
B16n0088_p0093a03║千坐而若寐親見普賢香光照燭仍降摩頂書而不
B16n0088_p0093a04║傳大漸惟幾方陳同志凡講涅槃大品十八部經各
B16n0088_p0093a05║數十遍皆製義疏流於後學等觀即梁明帝之法名
B16n0088_p0093a06║也自云北面歸依時移三紀擁經問道十有三年終
B16n0088_p0093a07║識若空功由善道况乎福田五世師資兩葉仁既厚
B16n0088_p0093a08║矣義實深焉遂刊碑墳壟述德如左
B16n0088_p0093a09║僧副
B16n0088_p0093a10║按續高僧傳僧副姓王氏太原祁縣人也弱而不弄
B16n0088_p0093a11║鑒徹絕羣年遇小學識成大量鄉黨稱奇不仁者遠
B16n0088_p0093a12║矣而性愛之靜遊無遠近裹糧尋師訪所不逮有達
B16n0088_p0093a13║磨禪師善明觀行循擾巖宂言問深博遂從而出家
B16n0088_p0093a14║義無再問一貫懷抱尋端極緒為定學宗焉後乃周
B16n0088_p0093a15║歷講座備嘗經論並知學惟為己聖人無言齊建武
B16n0088_p0093a16║年南遊楊輦止於鍾山定林下寺副美其林藪得栖
B16n0088_p0093a17║心之勝壤也行逾冰霜言而有信三衣六物外無盈
B16n0088_p0093a18║長應時入里道俗式瞻加以王侯請道頹然不怍咫
B16n0088_p0093a19║尺宮闈未嘗謁覲既行為物覽道俗攸屬梁高素仰
B16n0088_p0093a20║清風雅為嗟賞乃命匠人葺其室宇於開善寺以待
B16n0088_p0093a21║之恐有山林之思故也副每逍遙於門負杖而歎曰
B16n0088_p0093a22║環堵之室蓬戶甕牖匡坐其間尚足為樂寧貴廣廈
B16n0088_p0093a23║而賤茅茨乎且安而能遷古人所尚何必滯此用賞
B16n0088_p0093a24║耳目之好耶乃有心岷嶺觀彼峨眉會西昌侯蕭淵
B16n0088_p0093a25║藻出鎮蜀部於即拂衣附之爰至井絡雖途經九折
B16n0088_p0093a26║無忘三念又以少好經籍執卷緘默動移晨晷遂使
B16n0088_p0093a27║庸蜀禪法自此大行久之還返金陵復住開善先是
B16n0088_p0093b01║胡翼之山有神人現以慧印三昧授與野人何規曰
B16n0088_p0093b02║可以此經與南平王觀為病行齋三七日也若不曉
B16n0088_p0093b03║此法問之於副時以訪之果是其曾所行法南平遂
B16n0088_p0093b04║行齋祀疾便康復豈非內因外構更相起予不久卒
B16n0088_p0093b05║於開善寺春秋六十有一即普通五年也窆於下定
B16n0088_p0093b06║林之都門外天子哀焉下勅流贈初疾亟之時有勸
B16n0088_p0093b07║修福者副力疾而起厲聲曰貨財延命去道遠矣房
B16n0088_p0093b08║中什物並施招提僧身死之後但棄山谷飽於鳥獸
B16n0088_p0093b09║不亦善乎勿營棺壟以乖我意門徒涕淚不忍從之
B16n0088_p0093b10║將為勒碑旌德而永興公主素有歸信進啟東宮請
B16n0088_p0093b11║著其文有令遣湘東王繹為之樹碑寺所
B16n0088_p0093b12║慧勝（附慧初）
B16n0088_p0093b13║按續高僧傳慧勝交趾人住仙洲山寺棲遁林澤閑
B16n0088_p0093b14║放物表誦法華日計一遍亟淹年序衣食節約隨身
B16n0088_p0093b15║遊任從外國禪師達磨提婆學諸觀行一入寂定周
B16n0088_p0093b16║晨乃起彭城劉績出守南海聞風遣請攜與同歸因
B16n0088_p0093b17║住幽棲寺韜明秘彩常示如愚久處者重之禪學者
B16n0088_p0093b18║敬美幽棲寺中絕無食調惟資分衛大遵清儉永明
B16n0088_p0093b19║五年移憩鍾山延賢精舍自少及老心貞正焉以天
B16n0088_p0093b20║監年中卒春秋七十時淨名寺有慧初禪師者魏天
B16n0088_p0093b21║水人在孕七月而生纔有所識好習禪念嘗閑居空
B16n0088_p0093b22║宇不覺霆擊大震斯固住心深寂未可量也而志高
B16n0088_p0093b23║清遠淡然人外晚遊梁國住興皇寺閒房攝靜珪璋
B16n0088_p0093b24║外映白黑諮訪有聲皇邑武帝為立禪房於淨名寺
B16n0088_p0093b25║以處之四時資給禪學道俗雲趨請法素懷恢廓守
B16n0088_p0093b26║志淳重貴勝王公曾不迎候普通五年卒春秋六十
B16n0088_p0093b27║八葬鍾山之陰弟子智顒樹碑墓側御史中丞吳郡
B16n0088_p0093c01║陸倕製文
B16n0088_p0093c02║道珍（附法歸　慧景）
B16n0088_p0093c03║按續高僧傳道珍未詳何人梁初住廬山中恆作彌
B16n0088_p0093c04║陀業觀夢有人乘船處大海中云向阿彌陀國珍欲
B16n0088_p0093c05║隨去船人云未作淨土業謂須經營浴室并誦阿彌
B16n0088_p0093c06║陀經既覺即如夢所作年歲綿遠乃於房中山池降
B16n0088_p0093c07║白銀臺時人不知獨記其事安經函底及命過時當
B16n0088_p0093c08║夕半山已上如列數千炬火近村人見謂是諸王覲
B16n0088_p0093c09║禮旦就山尋乃云珍卒方委冥祥外應也後因搜檢
B16n0088_p0093c10║經中方知往生本事遂封記焉用示後學時此山峰
B16n0088_p0093c11║頂寺有法歸禪師者本住襄陽漢陰出家味靜為務
B16n0088_p0093c12║感夢有神來請遂往廬山遊歷諸處忽然驚覺乃尋
B16n0088_p0093c13║夢而往但廬山者生來不到及至彼處樹石寺塔宛
B16n0088_p0093c14║如前夢方知為廬山神之所請也依而結宇晨夕繼
B16n0088_p0093c15║業遂終山舍時又有慧景禪師者清卓出類不偶道
B16n0088_p0093c16║俗孤行林阜禪慧在宗及其終後乃返握兩指人有
B16n0088_p0093c17║捋者雖伸還屈獲二果矣當景卒旦山峰松樹並雨
B16n0088_p0093c18║甘露今名甘露峰是也生常感二烏依時乞食及其
B16n0088_p0093c19║歿後絕迹此山斯之三德道扇梁朝樹銘山阿各題
B16n0088_p0093c20║芳績矣
B16n0088_p0093c21║法聰
B16n0088_p0093c22║按續高僧傳法聰姓梅南陽新野人八歲出家卓然
B16n0088_p0093c23║神秀正性貞潔身形如玉蔬藿是甘無求滋饌及長
B16n0088_p0093c24║成立風操逾厲淨施厚利相從歸給並迴造經藏三
B16n0088_p0093c25║千餘卷備窮記論有助弘贊者無不繕集年二十五
B16n0088_p0093c26║東遊嵩嶽西涉武當所在通道惟居宴默因至襄陽
B16n0088_p0093c27║傘葢山白馬泉築室方丈以為棲心之宅入谷兩所
B16n0088_p0094a01║置蘭若精舍今巡山者尚識故基焉初梁晉安王來
B16n0088_p0094a02║都襄雍承風來問將至禪室馬騎將從無故却退王
B16n0088_p0094a03║慚而返夜感惡夢後更再往馬退如故王乃潔齋躬
B16n0088_p0094a04║盡虔敬方得進見初至寺側但覩一谷猛火洞然良
B16n0088_p0094a05║久竚望忽變為水經停傾仰水滅堂現以事相詢乃
B16n0088_p0094a06║知爾時入水火定也堂內所坐繩牀兩邊各有一虎
B16n0088_p0094a07║王不敢進聰乃以手按頭著地閉其兩目召王令前
B16n0088_p0094a08║方得展禮因告境內多被虎災請求救援聰即入定
B16n0088_p0094a09║須臾有十七大虎來至便與受三歸戒勅勿犯暴百
B16n0088_p0094a10║姓又命弟子以布故衣繫諸虎頸滿七日已當來於
B16n0088_p0094a11║此王至期日設齋集眾諸虎亦至便與食解布遂爾
B16n0088_p0094a12║無害其日將王臨白馬泉內有白龜就聰手中取食
B16n0088_p0094a13║謂王日此是雄龍又臨靈泉有五色鯉亦就手食云
B16n0088_p0094a14║此雌龍王與羣吏嗟賞其事大施而旋有凶黨左右
B16n0088_p0094a15║數十人夜來刧所施之物遇虎哮吼遮遏其道又見
B16n0088_p0094a16║大人倚立禪室傍有松樹止至其膝執金剛杵將有
B16n0088_p0094a17║守護竟夜廻遑日午方返王怪其來晚方以事首遂
B16n0088_p0094a18║表奏聞下勅為造禪居寺聰不往住度人安之又勅
B16n0088_p0094a19║徐摛就所住處造靈泉寺周朝改為靜林隋又改為
B16n0088_p0094a20║景空大唐仍於隋號初聰住禪堂每有白鹿白雀馴
B16n0088_p0094a21║伏棲止行往所及慈救為先忽遇屠者驅猪百餘頭
B16n0088_p0094a22║聰三告曰解脫首楞嚴猪遂繩解散去諸屠大怒將
B16n0088_p0094a23║事加手並仡然不動便歸過悔罪因斷殺業又於漢
B16n0088_p0094a24║水漁人牽網所如前三告引網不得方復歸心空網
B16n0088_p0094a25║而返又荊州苦旱長沙寺遣僧至聰所請雨使還大
B16n0088_p0094a26║降陂池皆滿高祖遣廬陵王重請下都確乎不許後
B16n0088_p0094a27║至廬阜驃騎威王因從受戒勸請還臺聰志存虛靜
B16n0088_p0094b01║潛泝西上遁隱荊部神山湘東王承聞馳駕山門伸
B16n0088_p0094b02║師襄之禮頻請下都固辭不許乃遣親故陳旻必令
B16n0088_p0094b03║請得如不允者未足相見旻以事請聰不免意暫赴
B16n0088_p0094b04║所期又至青溪江陵令江祿至山為起重閣三間湘
B16n0088_p0094b05║東王以太清三年高祖崩捨宮造天宮寺邀延永住
B16n0088_p0094b06║不守本志入之故里綂御禪眾有扇清規禪講相叅
B16n0088_p0094b07║無虧晷漏所獲檀捨通造藏經凡所至處靈瑞難述
B16n0088_p0094b08║初太常劉之大具以聞高祖遂每西禮并送供養武
B16n0088_p0094b09║陵上蜀從受歸戒巴峽守晉鴻上湘東王柏木為寢
B16n0088_p0094b10║殿及感放光旬日不歇王於傍造浮圖僧房講堂并
B16n0088_p0094b11║王服玩作露盤立為寶光寺請聰居之王述般若義
B16n0088_p0094b12║每明日將𥪡義殿則夜放光明照數里不假燈燭議
B16n0088_p0094b13║者以般若大慧智光幽燭所致及宣帝末臨亦同前
B16n0088_p0094b14║敬聰每入道場必涕泗翹仰普賢授記天花異香音
B16n0088_p0094b15║樂冥發不可議也以梁大定五年九月無疾而化端
B16n0088_p0094b16║坐如生形柔頂暖手屈二指異香不歇年九十二矣
B16n0088_p0094b17║其靈泉周改為靜林隋改為景空大唐因而不改即
B16n0088_p0094b18║故地猶有所坐禪堂存焉
B16n0088_p0094b19║法常
B16n0088_p0094b20║按續高僧傳法常高齊時人領徒講肄有聲漳鄴後
B16n0088_p0094b21║講涅槃并授禪數齊王崇為國師以處眾囂雜枯折
B16n0088_p0094b22║由生無俱利功捐而至楚後聞追之變形革服一舉
B16n0088_p0094b23║千里又達衡嶽多處林野布衣乞食又之荊峽有僧
B16n0088_p0094b24║法隱者久住覆船山東嶺誦法華維摩思益以為常
B16n0088_p0094b25║業而未閑心觀後至松滋見常異操乃歸而問津遂
B16n0088_p0094b26║默而不對乃經一夏涕泗滂沱方示心要如說行者
B16n0088_p0094b27║方知其趣隱駐心自久繫念日新深悟寂定不思議
B16n0088_p0094c01║也與故人胡君義別不值題壁尅某月日當遠行至
B16n0088_p0094c02║期果卒後當將終語諸僧曰吾今日作一覺長眠便
B16n0088_p0094c03║入室右脅而臥明日怪眠不覺看之已終方悟長眠
B16n0088_p0094c04║語矣
B16n0088_p0094c05║法京
B16n0088_p0094c06║按續高僧傳法京姓孫太原人寓居江陵母將懷孕
B16n0088_p0094c07║夢入蓮池捧一童子端正可喜因而有娠將誕又夢
B16n0088_p0094c08║乘白獅子遊戲虛空京七歲出家十三與同學智淵
B16n0088_p0094c09║咸昇高座說法無滯寺內長少俱夢聖僧告云京是
B16n0088_p0094c10║寺元檀越願力生此方為棟樑所以凡所投造風從
B16n0088_p0094c11║水漸財利山積福門大弘殿宇小大千五百間並京
B16n0088_p0094c12║修造僧眾湊集千有餘人長沙大寺聖像所居天下
B16n0088_p0094c13║稱最東華第一由是道力所致幽明被之後梁二主
B16n0088_p0094c14║聞便敬重奉為僧正綱紀遺法晚抱危疾請僧像前
B16n0088_p0094c15║七日行道沙門法泰夢像至於京房淨人遠志親覩
B16n0088_p0094c16║像從京房返於大殿爾日即愈是知育王瑞像感降
B16n0088_p0094c17║在人專注祈求無往不應不久卒寺春秋七十六矣
B16n0088_p0094c18║法懍
B16n0088_p0094c19║按續高僧傳法懍姓嚴枝江人十五出家玉泉山寺
B16n0088_p0094c20║眾侶清淨懍依味道積有年載禪念為本依閑誦經
B16n0088_p0094c21║法華維摩及大論鈔普皆無昧不著繒纊大布為衣
B16n0088_p0094c22║不食僧糧分衛一食不臥常坐勤勵莫儔荷錫遠遊
B16n0088_p0094c23║言追勝友廬峰台嶺衡羅恆岱無遠不屆氣調清邈
B16n0088_p0094c24║故山僧見者莫不挹高節而仰其奇趣也榛林猛獸
B16n0088_p0094c25║之宅幽深魑魅之巖棲息無為如在邑里昔從岱嶽
B16n0088_p0094c26║路出徐州遇一縣令問以公驗懍常齎法華一函乃
B16n0088_p0094c27║答云此函中有行文檢覓不見令怒曰本無行文何
B16n0088_p0095a01║言有耶答曰此經是諸佛所行之跡貧道履而行之
B16n0088_p0095a02║還源返本即我之行文也令瞋不歇閉之七日不食
B16n0088_p0095a03║誦經聲不輟令感惡夢便頂禮悔過後棲默山以禪
B16n0088_p0095a04║靜為正業遂坐卒巖中年六十二異香紛紛旬日乃
B16n0088_p0095a05║歇時陽山僧景者不詳何人晦跡塵外以道自處陽
B16n0088_p0095a06║山中泉石松竹秀竦清曠領接桃源古稱名地卜居
B16n0088_p0095a07║寂照感通鬼物有懷惡念不得進前或值虎蛇驚怖
B16n0088_p0095a08║失道若有問法安步無他曾有人來歘起惡念忽見
B16n0088_p0095a09║大蛇繩牀而出將欲吐毒懺謝得免時枝江慧璀禪
B16n0088_p0095a10║師南嶽思公之神足也聞而造之杜口不答璀便雨
B16n0088_p0095a11║淚啟請通夕翹立固請確然乃經多日方為披說璀
B16n0088_p0095a12║出曰予遊名山上德多矣善友高尚者十有八人分
B16n0088_p0095a13║得其門頗經趣入而牆仞高遠奇唱難階者斯人在
B16n0088_p0095a14║斯至於年紀人所不測璀云曾問答云吾年三百歲
B16n0088_p0095a15║矣後不知所終