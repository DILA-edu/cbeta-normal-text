B16n0088_p0096a01║欽定古今圖書集成博物彙編神異典
B16n0088_p0096a02║　第一百三十五卷目錄
B16n0088_p0096a03║僧部列傳十一
B16n0088_p0096a04║梁三
B16n0088_p0096a05║慧成法忍
B16n0088_p0096a06║明達惠光（附道雲　道暉）
B16n0088_p0096a07║法超道禪
B16n0088_p0096a08║香闍棃道穆
B16n0088_p0096a09║尚圓植相
B16n0088_p0096a10║僧林慧韶
B16n0088_p0096a11║法寵（附智果　僧淑）法令（附慧泰　慧纂）
B16n0088_p0096a12║僧若（附僧令　法度　惠梵　惠朗）僧遷
B16n0088_p0096a13║慧彌（附法仙）道琳
B16n0088_p0096a14║慧皎嵩頭陀
B16n0088_p0096a15║法歸定光
B16n0088_p0096a16║陳一
B16n0088_p0096a17║拘那羅陀（附高空　德賢　善吉）雙林大士
B16n0088_p0096a18║
B16n0088_p0096a19║神異典第一百三十五卷
B16n0088_p0096a20║僧部列傳十一
B16n0088_p0096a21║梁三
B16n0088_p0096a22║慧成
B16n0088_p0096a23║按續高僧傳慧成姓段澧陽人出家住十住寺誦法
B16n0088_p0096a24║華維摩勝天王等大乘經二十餘卷進具後為荊南
B16n0088_p0096a25║佛法希尠承都大弘法席有心遠慕遂因商船往造
B16n0088_p0096a26║建業正值成實靈講學者肩聯一聽十年文理略盡
B16n0088_p0096a27║將旋本邑至匡山與顗師相見承南岳思禪師匡化
B16n0088_p0096b01║山中引眾波動試往看之既見欣仰欲學定業思曰
B16n0088_p0096b02║卿一生學問與吾炙手猶不得暖虛喪功夫惜哉成
B16n0088_p0096b03║素憑文疏依他生解忽令自檢茫若霧遊慨恨之甚
B16n0088_p0096b04║不可得也乃惟曰承大師善知來意今試驗之見犀
B16n0088_p0096b05║如意及手巾綫履欲得之思命令送與成遂總燒却
B16n0088_p0096b06║章鈔捐擲筆硯專志正繫以必遠為期當時造禪門
B16n0088_p0096b07║者數十人皆先達者或以後至恐不相及乃以夜達
B16n0088_p0096b08║晝開眼坐禪經十有五年思令入方等觀音法華般
B16n0088_p0096b09║舟道塲歷試銷障三年依行魔業禪鬼頗因散絕乃
B16n0088_p0096b10║示以正法專思元寂久久遂解眾生語言三昧精思
B16n0088_p0096b11║通爽靜亂齊焉彼閉目者觀道雖明開眼便失與成
B16n0088_p0096b12║比校天地懸殊思云智顗先發三昧後證總持慧成
B16n0088_p0096b13║及之二子寂照行解齊矣大師化往上至枝江造禪
B16n0088_p0096b14║慧寺所營土木咸依俗有德行所招不久便就其地
B16n0088_p0096b15║西望沙渚德鸞栖遁之地東眺上明彌天立寺之所
B16n0088_p0096b16║湘東王承風迎請為建禪眾仍構大殿闕梁不成六
B16n0088_p0096b17║月江漲於一夜中成曰有木中梁往江接取尋語往
B16n0088_p0096b18║看果如所示有清信士段弘者為精舍主忽然氣絕
B16n0088_p0096b19║家人召成至宅弘乃蘇曰初執至王所見禪師上殿
B16n0088_p0096b20║曰與此人立功德未了願赦之王起禮足如言被放
B16n0088_p0096b21║陳主聞而往召卓然不往又令江總等往迎若不允
B16n0088_p0096b22║心不勞返也王人雨淚強引入船成乃奮身入水立
B16n0088_p0096b23║於江上又請若不蒙下總等粉身無地從之至都受
B16n0088_p0096b24║戒而返乃賜所住名禪慧寺不久市朝遷革有常律
B16n0088_p0096b25║師者欲往南岳遇成同宿夜中投虱於地而密知之
B16n0088_p0096b26║及明告別成曰昨夜一檀越被凍困苦常慚之永誡
B16n0088_p0096b27║將終語門人曰急砌殿基吾當講涅槃也聞皆急手
B16n0088_p0096c01║恰竟而智者玉泉寺至宣相符會共談元理良久氣
B16n0088_p0096c02║絕以年月坐亡於禪眾道塲年七十三矣湘東王宮
B16n0088_p0096c03║內立碑今見在城中
B16n0088_p0096c04║法忍
B16n0088_p0096c05║按續高僧傳法忍江陵人初投天皇寺出家受具已
B16n0088_p0096c06║後受持法華維摩日常再遍眾聚多諠朽折由出西
B16n0088_p0096c07║往覆舟巗下頭陀自靜觀理三十餘年木食麻衣破
B16n0088_p0096c08║衲而已自得幽林無求外護升粒若盡繼以水果終
B16n0088_p0096c09║不馳求或一食七日跏坐求志曾於一夏費米三斗
B16n0088_p0096c10║必限自恣猶盈五升雖獨宿非入戒科而倫約一偶
B16n0088_p0096c11║別行所止龕室纔容膝頭伏夏嚴冬形不出戶故寒
B16n0088_p0096c12║不加絮熱不減衣安然守道無為而已忽有一象無
B16n0088_p0096c13║事至龕經於數日忍便現疾於寺北窟右脇而終春
B16n0088_p0096c14║秋六十有七衣鉢塵朽眾無預焉評其估價不至於
B16n0088_p0096c15║十云
B16n0088_p0096c16║明達
B16n0088_p0096c17║按續高僧傳明達姓康氏其先康居人也童稚出家
B16n0088_p0096c18║嚴持齋戒初受十戒便護五根年及具足行業彌峻
B16n0088_p0096c19║脇不著席日無再飯外儀軌則內樹道因廣濟為懷
B16n0088_p0096c20║遊行在務以梁天監初來自西戎至於益部時巴峽
B16n0088_p0096c21║蠻夷鼓行抄劫州郡徵兵剋期誅討達愍其將苦志
B16n0088_p0096c22║存拯拔獨行詣賊登其堡壘慰喻招引未懾其情俄
B16n0088_p0096c23║而風雨晦冥雷霆震擊羣賊驚駭惻爾求哀達乃教
B16n0088_p0096c24║具千燈祈誠三寶營辦始就昏霾立霽山澤通氣天
B16n0088_p0096c25║地開朗翕然望國並從王化襁負排藪獺獸前趨者
B16n0088_p0096c26║其徒充澤遂使江路肅清往還無阻兵威不設而萬
B16n0088_p0096c27║里坦然達之力也後因行役中路逢有人縛㹠在地
B16n0088_p0097a01║聲作人語曰願上聖救我達即解衣贖而放之行至
B16n0088_p0097a02║梓州牛頭山欲構浮圖及精舍不訪材石直覓匠工
B16n0088_p0097a03║道俗莫不怪其言也於時三月水竭即下求木乃於
B16n0088_p0097a04║水中得一長材正堪剎柱長短合度僉用欣然仍引
B16n0088_p0097a05║而豎焉至四月中涪水大溢木流翳江自泊村岸都
B16n0088_p0097a06║無澑者達率合早素通皆接取縱橫山積創修堂宇
B16n0088_p0097a07║架塔九層遠近併力一時繕造役不逾時欻然成就
B16n0088_p0097a08║而躬襲三衣並是麤布破便治補寒暑無革有時在
B16n0088_p0097a09║定據於繩牀赫然火起眾往撲滅惟覺清凉有沙門
B16n0088_p0097a10║僧救者積患攣躄來從乞瘥達便授杖令行不移晷
B16n0088_p0097a11║景驟步而返斯陰德顯濟功不可識其例甚矣又布
B16n0088_p0097a12║薩時身先眾坐因有偷者穿牆負物既出在外迷悶
B16n0088_p0097a13║方所還來投寺遂喻而遣之故達化行楚蜀德服如
B16n0088_p0097a14║風之偃仆也故使三蜀氓流或執爐請供者或散華
B16n0088_p0097a15║布衣者或捨俗歸懺者或剪落從法者日積歲計又
B16n0088_p0097a16║不可紀以天監十五年隨始興王還荊州冬十二月
B16n0088_p0097a17║終於江陵春秋五十有五達形長八尺容式偉然敷
B16n0088_p0097a18║弘律訓及以講誦乍諷俗書用悟昏識銓序罪福無
B16n0088_p0097a19║待重尋故詳略而傳矣
B16n0088_p0097a20║惠光（附遊雲　道暉）
B16n0088_p0097a21║按續高僧傳惠光姓楊氏定州長盧人也年十三隨
B16n0088_p0097a22║父入洛四月八日往佛陀禪師所從受三歸陀異其
B16n0088_p0097a23║眼光外射如燄深惟必有奇操苦邀留之且令誦經
B16n0088_p0097a24║光執卷覽文曾若昔習旁通博義窮諸幽理兼以劇
B16n0088_p0097a25║談譎詭態出新奇變動物情時談逸口至於夏末度
B16n0088_p0097a26║而出家所習經誥便為人說辭既清靡理亦高華時
B16n0088_p0097a27║人號之聖沙彌也因獲利養受而還施師為掌之尋
B16n0088_p0097b01║用復盡佛陀曰此誠大士之行也便縱而不禁諮教
B16n0088_p0097b02║誡敬而異焉然其雅量弘方不拘小節讚毀得失聲
B16n0088_p0097b03║色不渝眾益器之而美其遠度陀曰此沙彌非常人
B16n0088_p0097b04║也若受大戒宜先聽律律是慧基非智不奉若初依
B16n0088_p0097b05║經論必輕戒網邪見滅法障道之源由是因循多授
B16n0088_p0097b06║律檢先是四方未廣宣通有道覆律師創開此部製
B16n0088_p0097b07║疏六卷但是科文至於提舉宏宗無聞於世故光之
B16n0088_p0097b08║所學惟據口傳及年登冠肇學行略周常聞言不通
B16n0088_p0097b09║華登戒便阻乃往本鄉進受具足博聽律部隨聞奉
B16n0088_p0097b10║行四夏將登講僧祗律初以唱高和寡詞理精元漸
B16n0088_p0097b11║染津流未遂聽徒雲合光知學功之所致也義須廣
B16n0088_p0097b12║周羣部乃從辨公叅學經論聽說之美聲颺趙郡後
B16n0088_p0097b13║入洛京搜楊新異南北音字通貫幽微患為心計之
B16n0088_p0097b14║勞事須文記乃方事紙筆綴述所聞兼以意量叅互
B16n0088_p0097b15║銷釋陀以他日密覩文言乃呼而告曰吾之度子望
B16n0088_p0097b16║傳果向於心耳何乃區區方事世語乎今觀神器已
B16n0088_p0097b17║成可為高明法師矣道務非子分也如何自累因而
B16n0088_p0097b18║流涕會佛陀任少林寺主勒那初譯十地至後合翻
B16n0088_p0097b19║光時預霑其席以素習方言通其兩諍取捨由悟綱
B16n0088_p0097b20║領存焉自此地論流傳命章開釋四分一部草創基
B16n0088_p0097b21║址其華嚴涅槃維摩十地地持等並疏其奧旨而弘
B16n0088_p0097b22║演導然文存風骨頗略章句故千載仰其清規眾師
B16n0088_p0097b23║奉為宗轄矣司徒高敖曹僕射高隆之及朝臣司馬
B16n0088_p0097b24║令狐子儒等齊代名賢重之如聖常遇亢旱眾以聞
B16n0088_p0097b25║光乃就嵩嶽池邊燒香請雨尋即流窪原隰民皆利
B16n0088_p0097b26║之又尒朱氏舉兵北伐徵稅僧尼用充軍實先立嚴
B16n0088_p0097b27║刑敢諫者斬時光任僧官顧五眾屯塞以命直往語
B16n0088_p0097c01║世隆曰若當行此稅國事不在言既克明事亦遂免
B16n0088_p0097c02║其感致幽顯為若此也初在京洛任國僧都後召入
B16n0088_p0097c03║鄴綏輯有功轉為國綂將終前日乘車向曹行出寺
B16n0088_p0097c04║門屋脊自裂既坐判事塊落筆前尋視無從知乃終
B16n0088_p0097c05║相因斯乖愈四旬有餘奄化於鄴城大覺寺春秋七
B16n0088_p0097c06║十矣光常願生佛境而不定方隅及氣將欲絕大見
B16n0088_p0097c07║天官來下遂乃投誠安養溘從斯卒自光立志貞靜
B16n0088_p0097c08║堅存戒業動止安詳衣裳附怗晝夜存道財無盈尺
B16n0088_p0097c09║之貯滌除便穢誓以報盡為期偏重行宗四儀無妄
B16n0088_p0097c10║其法潔己獨立七眾深崇其操自正道東指弘匠于
B16n0088_p0097c11║世則以道安為言初緇素革風廣位聲教則惠光抑
B16n0088_p0097c12║其次矣凡所撰勝鬘遺教溫室仁王般若等皆有注
B16n0088_p0097c13║釋又再造四分律疏百二十紙後代引之以為義節
B16n0088_p0097c14║并羯磨戒本咸加刪定被於法侶今咸誦之又著元
B16n0088_p0097c15║宗論大乘義律章仁王七誡及僧制十八條並文旨
B16n0088_p0097c16║清肅見重時世學士道雲早依師稟奉光遺令專弘
B16n0088_p0097c17║律部造疏九卷為眾所先成匠極多流衍彌遠加以
B16n0088_p0097c18║威容嚴肅動止有儀談吐慈和言行相檢又光門人
B16n0088_p0097c19║道暉者連衡雲席情智傲岸不守方隅略雲所製以
B16n0088_p0097c20║為七卷聞以意會揵度推焉故諺云雲公頭暉公尾
B16n0088_p0097c21║洪理中間著所以是也並存亡失緒嘉績莫尋可為
B16n0088_p0097c22║悲哉
B16n0088_p0097c23║法超
B16n0088_p0097c24║按續高僧傳法超姓孟氏晉陵無錫人也十一出家
B16n0088_p0097c25║住靈根寺幼而聰穎篤學無倦從同寺僧護修習經
B16n0088_p0097c26║論而雅有深思幽求討擊學論歸鄉貧無衣食乞匄
B16n0088_p0097c27║自資心性柔輭勞苦非慮晚從安樂寺智稱專攻十
B16n0088_p0098a01║誦致召命家語其折中者數過二百自稱公歿後獨
B16n0088_p0098a02║步京邑中歲廢業頗失鴻緒後復綴講眾重殷矣帝
B16n0088_p0098a03║謂律教乃是像運攸憑學慈階漸治身滅罪之要三
B16n0088_p0098a04║聖由之而歸必不得闕如閉目夜行常懼蹈諸坑塹
B16n0088_p0098a05║欲使僧尼於五篇七聚導意獎心以超律學之秀勅
B16n0088_p0098a06║為都邑僧正庶其弘扇有徒儀表斯立武帝又以律
B16n0088_p0098a07║部繁廣臨事難究聽覽餘隙遍尋戒檢附世結文撰
B16n0088_p0098a08║為一十四卷號曰出要律儀以少許之詞網羅眾部
B16n0088_p0098a09║通下梁境並依詳用普通六年遍集知事及於名解
B16n0088_p0098a10║於平等殿勅超講律帝親臨座聽受成規以眾通道
B16n0088_p0098a11║俗恐陷於愆目但略舉綱要宣示宏旨三旬將滿文
B16n0088_p0098a12║言便竟所以導楊祕部弘悟當機遂得四眾移心朝
B16n0088_p0098a13║宰胥悅至七年冬卒于天竺住寺春秋七十有一天
B16n0088_p0098a14║子下勅疏慰并令有司葬鍾山開善寺墓
B16n0088_p0098a15║道禪
B16n0088_p0098a16║按續高僧傳道禪交阯人早出世網立性方嚴修身
B16n0088_p0098a17║守戒冰霜例德鄉族道俗咸貴其克己而重其篤行
B16n0088_p0098a18║仙洲山寺舊多虎害禪往居之此災遂遠聞齊竟陵
B16n0088_p0098a19║王大開禪律盛張講肆千里引駕同造金陵皆是四
B16n0088_p0098a20║海標領人雄道傑禪傳芳藉甚通夜不寐思叅勝集
B16n0088_p0098a21║簉奉真筌乃以末明之初遊歷京室住鍾山雲居下
B16n0088_p0098a22║寺聽掇眾部偏以十誦知名經略道化僧尼信奉故
B16n0088_p0098a23║有稜威振發以見聲名恬揄誘悟議於風彩都邑受
B16n0088_p0098a24║其戒範者數越千人常聽之徒眾不盈百兼樂滅覺
B16n0088_p0098a25║觀亟留幽谷動踰宵景方尋碩步加復蔬食敝衣華
B16n0088_p0098a26║無布口有濟芳美者便隨給貧病知足之富豈得過
B16n0088_p0098a27║焉末居於寺舍屏迹山林不交榮世安苦立行人以
B16n0088_p0098b01║為憂而禪不改其樂也以大通元年卒于山寺春秋
B16n0088_p0098b02║七十矣
B16n0088_p0098b03║香闍梨
B16n0088_p0098b04║按續高僧傳香闍梨者莫測其來以梁初至益州青
B16n0088_p0098b05║城山飛赴寺欣然有終志時俗每至三月三日必往
B16n0088_p0098b06║山遊賞多將酒肉共相酣樂前後勸喻會未能斷後
B16n0088_p0098b07║年三月又如前集例坐已了香令人於座穿坑方丈
B16n0088_p0098b08║人莫知意謂人曰檀越等恆自飲噉未曾與香今日
B16n0088_p0098b09║為眾須食一頓諸人爭奉肴酒隨得隨盡若填巨壑
B16n0088_p0098b10║識者怪之至晚曰我大醉飽扶我就坑不爾污地及
B16n0088_p0098b11║至抗所張口大吐雞肉自口出即能飛鳴羊肉自口
B16n0088_p0098b12║出即馳走酒食亂出將欲滿坑魚䱉鵝鴨游泳交錯
B16n0088_p0098b13║眾咸驚嗟誓斷辛殺迄今酒肉永絕上山此香之風
B16n0088_p0098b14║德也益州別駕羅研朝梁誌公謂曰益州香貴賤答
B16n0088_p0098b15║曰甚賤初不謂是人也誌曰既為人所賤何為久留
B16n0088_p0098b16║研亦不測此語為有識者說之或曰將不指青城香
B16n0088_p0098b17║闍黎乎遂往山具述香曰檀越遠來固非虛說其夜
B16n0088_p0098b18║便化弟子等營墓將殯怪棺大輕及開止見几杖而
B16n0088_p0098b19║已
B16n0088_p0098b20║道穆
B16n0088_p0098b21║按續高僧傳道穆松滋人性愛山林初入荊州神山
B16n0088_p0098b22║將事巖隱感迅雷烈風震山折木神蛇繞牀羣虎縱
B16n0088_p0098b23║吼穆心安泰然都無外想七日一定蛇虎方隱方登
B16n0088_p0098b24║山遠眺其山東依浚壑西顧深流有終焉之志山神
B16n0088_p0098b25║變形謝過云是田伯玉也來請受戒及施法式諸毒
B16n0088_p0098b26║潛亡祭祀絕於羶辛祈澤應時雲雨如此衛候不一
B16n0088_p0098b27║例可知也居山三十餘載名聲及遠遊遁之賓咸歸
B16n0088_p0098c01║向請沙門則僧展僧安高士則劉虬車綴敘言命的
B16n0088_p0098c02║無爽風聲梁湘東王蕭繹欽德經過於桂錫之所建
B16n0088_p0098c03║臺一區立碑敘嗣簡文為頌立碑在於山頂及穆將
B16n0088_p0098c04║終欣於觀遠乃行至山峯而卒春秋七十矣
B16n0088_p0098c05║尚圓
B16n0088_p0098c06║按續高僧傳尚圓姓陳廣漢洛人出家以呪術救物
B16n0088_p0098c07║梁武陵王蕭紀宮中鬼怪魅諸采女或歌或哭紛然
B16n0088_p0098c08║亂舉王乃令善射者控弦擬之鬼乃現形即放箭射
B16n0088_p0098c09║鬼便遙接還返擲人久而不已聞圓持呪請入宮中
B16n0088_p0098c10║諸鬼競前作諸變現龍蛇百獸倏忽前後在空在地
B16n0088_p0098c11║怪變多端圓安坐告曰汝小家鬼何因敢入王宮能
B16n0088_p0098c12║變我身則可自變萬種祗是小鬼可住聽我一言諸
B16n0088_p0098c13║鬼合掌住立圓始發云南無佛陀鬼皆失所自爾安
B16n0088_p0098c14║靜武帝聞召大蒙賞遇值梁覆擾圓行至蜀所有痛
B16n0088_p0098c15║惱因之護衛年八十一終於所住
B16n0088_p0098c16║植相
B16n0088_p0098c17║按續高僧傳植相姓郝氏梓潼涪人嘗任巴西郡吏
B16n0088_p0098c18║太守鄭貞令相齎獻物下揚都見梁祖王公崇敬三
B16n0088_p0098c19║寶便願出家及還上蜀決誓家屬并其妻子既同相
B16n0088_p0098c20║志一時翦落自出家後梁大同中專習苦行一食常
B16n0088_p0098c21║坐正心佛理以命自期時南武都今孝水縣也有法
B16n0088_p0098c22║愛道人高衒道術相往觀之愛於夕中自以呪力現
B16n0088_p0098c23║一大神身著衣冠容相瑰偉來舉繩牀離地四五尺
B16n0088_p0098c24║便誦戒神即馳去斯須復來舉牀僅動一角如前復
B16n0088_p0098c25║去俄爾又來在相前立相正意貞白初無微動尋爾
B16n0088_p0098c26║復去於屋頭現面舍棟破裂其聲甚大相亦無懼神
B16n0088_p0098c27║見不動便來禮拜求哀懺悔至旦語愛曰汝所重者
B16n0088_p0099a01║此是邪術非正法也可捨之相後往益聽講以生在
B16n0088_p0099a02║邊鄙言頗涉俗雖遭輕誚亡懷在道都不忤意又因
B16n0088_p0099a03║行路寄宿道館道士有素聞相名恐化徒屬拒不延
B16n0088_p0099a04║之其夜羣虎遶院相吼道士等通夕不安及明追之
B16n0088_p0099a05║從受菩薩戒焉又曾行弘農水側見人垂釣相勸阻
B16n0088_p0099a06║之不從其言即唾水中忽有大蛇擎頭四顧來趣釣
B16n0088_p0099a07║者因即歸命投相出家時梁道漸衰而涪土軍動與
B16n0088_p0099a08║彖法師分飛異域彖入靜林山相入青城山聚徒集
B16n0088_p0099a09║業梁王蕭撝素相欽重供給獠民以為營理未暇經
B16n0088_p0099a10║始便感重疾知命不救謂弟子曰常願生淨土而無
B16n0088_p0099a11║勝業雖不生三塗亦不生天堂還生涪土作沙門也
B16n0088_p0099a12║汝等努力行道方與吾會跏坐儼然奄便遷化時年
B16n0088_p0099a13║三十有四其山四面獠民見其坐亡皆來歎異禮拜
B16n0088_p0099a14║供養改俗行善弟子衘命露屍松下初相置足於綿
B16n0088_p0099a15║州城西柏林寺院宇成就於堂頭植梧桐一株極為
B16n0088_p0099a16║繁茂忽以四月十五日無故葉落又維那此旦打鐘
B16n0088_p0099a17║初不發聲大小疑怪不測所以上座僧起謂有大變
B16n0088_p0099a18║執錫逃避須臾信報相已終卒樹枯鐘噎表其遷化
B16n0088_p0099a19║之晨也此寺去青城四百餘里而潛運之感殆非人
B16n0088_p0099a20║謀
B16n0088_p0099a21║僧林
B16n0088_p0099a22║按續高僧傳僧林吳人深有德素行能動物梁大同
B16n0088_p0099a23║中上蜀至潼州城西北百四十里有豆圌山上有神
B16n0088_p0099a24║祠土民敬之每往祭謁林往居之禪默累日忽有大
B16n0088_p0099a25║蟒縈繩牀前舉頭如揖讓者林為授三歸受已便去
B16n0088_p0099a26║自爾安帖卒無災異其山北涪水之陽素來無猿自
B16n0088_p0099a27║林栖託已來便有兩頭依林而住有初見者云度水
B16n0088_p0099b01║來及後林出山門猿還泅渡如此非一年月淹久孚
B16n0088_p0099b02║乳產生乃有數十有時送林至龍門口竚望而返林
B16n0088_p0099b03║後往赤水巖故寺中屋宇並摧止有叢林便即露坐
B16n0088_p0099b04║虎蹲於林前低目視林乃為說法良久便去爾後孤
B16n0088_p0099b05║遊雄悍不避惡獸常行仁濟感化極多末卒於潼郡
B16n0088_p0099b06║慧韶
B16n0088_p0099b07║按續高僧傳慧韶姓陳氏本穎川太丘之後避亂居
B16n0088_p0099b08║於丹陽之田里焉性恬虛寡嗜慾沈毅少言童幼早
B16n0088_p0099b09║孤依兄而長悌友之至聞於閭閻十二厭世出家具
B16n0088_p0099b10║戒便遊京揚聽莊嚴旻公講釋成論纔得兩遍記注
B16n0088_p0099b11║略盡謂同學慧峰曰吾沐道日少便知旨趣斯何故
B16n0088_p0099b12║耶將非所聞義淺為是善教使然乎乃試聽開善藏
B16n0088_p0099b13║法師講遂覺理與言元便盡心鑽仰當夕感夢往開
B16n0088_p0099b14║善寺採得李子數斛撮欲噉之先得枝葉覺而悟曰
B16n0088_p0099b15║吾正應從學必踐深極矣尋爾藏公遷化有龍光寺
B16n0088_p0099b16║綽公繼踵傳業便廻聽焉既闕論本制不許住惟有
B16n0088_p0099b17║一被又屬嚴冬便撤之用充寫論忍寒連噤方得預
B16n0088_p0099b18║聽文義兼善獨見之明卓高眾表辨滅諦為本有用
B16n0088_p0099b19║麤細而折心時以為穿鑿有神思也梁武陵王出鎮
B16n0088_p0099b20║庸蜀聞彼多叅義學必須碩解弘望方可開宣眾議
B16n0088_p0099b21║薦舉皆不合意王曰憶往年法集有傖僧韶法師者
B16n0088_p0099b22║乃堪此選耳若得同行想能振起邊服便邀之至蜀
B16n0088_p0099b23║於諸寺講論開導如川流嘗於龍淵寺披講將訖靜
B16n0088_p0099b24║坐房中感見一神青衣帢服致敬曰願法師常在此
B16n0088_p0099b25║弘法當相擁衛言訖而隱遂接席數遍清悟繁結昔
B16n0088_p0099b26║在揚都苦氣疾綴慮恆勤及至蜀講眾病皆除識者
B16n0088_p0099b27║以為寺神之所護矣於時成都法席恆並置三四法
B16n0088_p0099c01║鼓齊振競敞元門而韶聽徒濟濟莫斯為盛又率諸
B16n0088_p0099c02║聽侶諷誦涅槃大品人各一卷合而成部年恆數集
B16n0088_p0099c03║倫次誦之如有謬忘及講聽眠失者皆代受罰對眾
B16n0088_p0099c04║謝曰斯則訓導不明耳故身令獎物其動至若此武
B16n0088_p0099c05║陵布政於蜀每述大乘及三藏等論沙門寶彖保該
B16n0088_p0099c06║智空等並後進峰岫叅預撰集勒卷既成王賜錢十
B16n0088_p0099c07║萬即於龍淵寺分贍學徒頻教令掌僧都苦辭不受
B16n0088_p0099c08║性不乘騎雖貴勝請講逢值泥雨輒自策杖載笠履
B16n0088_p0099c09║芒屩而赴會焉少而齋潔不涉珍羞後遇時患藥雜
B16n0088_p0099c10║豬脂拒而不服非時漿飲故絕生常候病者仰觀顏
B16n0088_p0099c11║色怡悅禮誦不替當似微差乃告曰吾今無處不痛
B16n0088_p0099c12║如壞車行路常欲摧折但自強耳恨所營尊像未就
B16n0088_p0099c13║吾將去矣遺屬道俗憑為莊嚴便洗浴剃髮剪爪禮
B16n0088_p0099c14║拜漱口坐於龍淵寺摩訶堂中奄然而卒春秋五十
B16n0088_p0099c15║有四即天監七年七月三日也時成都民應始豐者
B16n0088_p0099c16║因病氣絕而心尚溫五日方醒云被攝至閻王所聞
B16n0088_p0099c17║處分云迎韶法師須臾便至王下殿合掌頂禮更無
B16n0088_p0099c18║言說惟畫文書作大政之字韶便出外坐於曠路樹
B16n0088_p0099c19║下見一少童以漆柳箕擎生袈裟令韶著之有數十
B16n0088_p0099c20║僧來迎豐惟識和慈二禪師旛花列道騰飛而去又
B16n0088_p0099c21║當終之夕有安浦寺尼久病悶絕及後醒云送韶法
B16n0088_p0099c22║師及五百僧登七寶梯到天宮殿講堂中其地如水
B16n0088_p0099c23║精牀席華整亦有麈尾几案蓮華滿池韶就座談說
B16n0088_p0099c24║少時便起送別者令歸其生滅冥祥感見類此
B16n0088_p0099c25║法寵（附智果　僧叡）
B16n0088_p0099c26║按續高僧傳法寵姓馮氏南陽冠軍人後遭世難寓
B16n0088_p0099c27║居海鹽少有絕俗之志二親愛而弗許執志固請乃
B16n0088_p0100a01║曰須待為汝婚竟隨意所欲十八納妻經始半年捨
B16n0088_p0100a02║家服道住光興寺成辦法式習學威儀其後出都住
B16n0088_p0100a03║興皇寺又從道猛曇濟學成實論二公雅相歎賞日
B16n0088_p0100a04║夜辛勤不輟寒暑吳郡張融與周顒書曰古人遺族
B16n0088_p0100a05║故留兒女法寵法師絕塵如棄唾若斯之志大矣遠
B16n0088_p0100a06║矣又從長樂寺僧周學通雜心及法勝毗曇又從莊
B16n0088_p0100a07║嚴曇斌歷聽眾經採元折奧妙盡深極高難所指罕
B16n0088_p0100a08║不倒戈音吐蘊藉風神秀舉齊竟陵王子良甚加禮
B16n0088_p0100a09║遇嘗於西邸義集選請名學事委冶城智秀而競者
B16n0088_p0100a10║尢多秀謂寵曰當此應對卿何如我答曰先悅後拒
B16n0088_p0100a11║我不及卿詮名定實卿不及我秀有慚色年三十八
B16n0088_p0100a12║正勝寺法願道人善達樊許之術謂寵曰君年滿四
B16n0088_p0100a13║十當死無可避處惟有祈誠諸佛懺悔先𠍴挑脫或
B16n0088_p0100a14║可冀耳寵因引鏡驗之見面有黑氣於是貨賣衣鉢
B16n0088_p0100a15║資餘併市香供飛舟東逝直至海鹽居在光興閑房
B16n0088_p0100a16║禮懺杜絕人物晝忘食息夜不解衣迄年四十歲暮
B16n0088_p0100a17║之夕忽覺兩耳腫痛彌生怖懅其夜懺達四更聞戶
B16n0088_p0100a18║外有人言曰君死業已盡遽即開戶都無所見明晨
B16n0088_p0100a19║借問僉言黑氣都除兩耳乃是生骨斯實懺悔之基
B16n0088_p0100a20║功不虛也末又從東夏慧基聽其講導言論往復旬
B16n0088_p0100a21║日之間文疑理滯反啟其志又鼓棹西歸住道林寺
B16n0088_p0100a22║開宇臨澗敵軒映水解袠尋經每自惆悵而不能已
B16n0088_p0100a23║及東昏在位多請遊於北山因而移寓天保寺天監
B16n0088_p0100a24║七年齊隆寺法鏡殂歿僧正慧超啟寵鎮之勅曰法
B16n0088_p0100a25║寵法師造次舉動不逾律儀不挾性欲不事形勢慈
B16n0088_p0100a26║仁愷悌雅有君子之風匡政寺廟信得其人矣上每
B16n0088_p0100a27║義集以禮致之略其年臘勅常居坐首不呼其名號
B16n0088_p0100b01║為上座法師請為家僧勅施車牛人力衣服飲食四
B16n0088_p0100b02║時不絕寺本陋小帝為宣武王修福下勅工人繕改
B16n0088_p0100b03║張飾以待寵焉因改名為宣武寺也門徒敦厚常百
B16n0088_p0100b04║許人普通四年忽感風疾不能執捉舒經格上晝夜
B16n0088_p0100b05║不休赴諸法事坐輿講說未疾禮佛常以百拜為限
B16n0088_p0100b06║後不能起居猶於牀上依時百過俯仰虔敬所懺所
B16n0088_p0100b07║願與本不異後疾甚中使叅候相望於道以普通五
B16n0088_p0100b08║年三月十六日卒春秋七十四皇上傷悼道俗悲戀
B16n0088_p0100b09║勅葬定林寺墓一切凶事天府供給舍人主書監視
B16n0088_p0100b10║訖事復有沙門智果管氏吳人住海鹽光興寺清直
B16n0088_p0100b11║平簡善諸經術又剡縣公車寺沙門僧淑捃採眾師
B16n0088_p0100b12║并為己任隨問隨答思慮周廣雖有徵覈而未盡其
B16n0088_p0100b13║要妙也
B16n0088_p0100b14║法令（附慧泰　慧纂）
B16n0088_p0100b15║按續高僧傳法令姓董氏未詳何許人家遭世禍因
B16n0088_p0100b16║寓建康少出家住定林上寺立操貞堅廉和寡欲博
B16n0088_p0100b17║覽經論多所通達善涅槃大小品尤精法華阿毗曇
B16n0088_p0100b18║心登師子座發無畏辨先標綱要却派條流言約旨
B16n0088_p0100b19║遠馳名京學兼好禪寂以息攀緣但多疾瘵亟為廢
B16n0088_p0100b20║替自責先身執相分別起諸違害今受殃咎因誦大
B16n0088_p0100b21║品一部用祛封滯清淨調和隨從梵行足不下山三
B16n0088_p0100b22║十三歲葷辛不食敝衣畢世以天監五年卒春秋六
B16n0088_p0100b23║十有九時寺復有慧泰慧纂並以學聞泰克己修身
B16n0088_p0100b24║篤勤禪智偏能談授纂心性清率不事形骸貞實抱
B16n0088_p0100b25║素雅有國士之器
B16n0088_p0100b26║僧若（附僧令　法度　惠梵　惠朗）
B16n0088_p0100b27║按續高僧傳僧若莊嚴寺僧璩之兄子也璩以律行
B16n0088_p0100c01║清嚴見之前傳若少而廉靜邑里推之十五出家住
B16n0088_p0100c02║虎丘東山精舍事師恭孝與人友善性好勤學出都
B16n0088_p0100c03║住冶城寺二十餘年經數通達道俗器賞太常卿吳
B16n0088_p0100c04║郡陸惠曉左氏尚書陸澄深相待接年三十二志絕
B16n0088_p0100c05║風塵末東返虎丘棲身幽室簡出人世披文翫古自
B16n0088_p0100c06║足雲霞雖復茹菜不充單複不贍隨宜任運罕復經
B16n0088_p0100c07║懷瑯琊王斌守吳每延法集還都謂知己曰在郡賴
B16n0088_p0100c08║得若公言謔大忘衰老見其比歲放生為業仁逮蟲
B16n0088_p0100c09║魚愛及飛走講說雖疎津梁不絕何必滅跡巗岫方
B16n0088_p0100c10║謂為道但出處不失其機彌覺其德高也天監八年
B16n0088_p0100c11║勅為彼郡僧正親當元帥猶肆意山內故失匡救之
B16n0088_p0100c12║美致有貪慢之詣未必加諸己要亦有貶暮齡以普
B16n0088_p0100c13║通元年卒春秋七十復有僧令者若之兄也亦以碩
B16n0088_p0100c14║學知名少而儁警長益廉退經律通明不永早世復
B16n0088_p0100c15║有法度者住定林寺沈審其性言不卒暴先行而後
B16n0088_p0100c16║從焉時莊嚴寺又有惠梵惠朗並以內外廣學一期
B16n0088_p0100c17║標譽梵本吳氏剡人剛決強斷不事形名朗肌貌霜
B16n0088_p0100c18║潔時人目為白朗屢講眾經頗入能例
B16n0088_p0100c19║僧遷
B16n0088_p0100c20║按續高僧傳僧遷姓樂氏襄陽杜人少出家進忠退
B16n0088_p0100c21║儉早協州鄉晚遊都邑住靈根寺却掃一房淨若仙
B16n0088_p0100c22║觀潔整衣服塵水不染從靈味寺寶亮諮學經論文
B16n0088_p0100c23║理通達藉甚知名性方稜不撓高自崇遇若非意得
B16n0088_p0100c24║罕所賓接武帝以家僧引之吳平侯蕭昺亦遇之以
B16n0088_p0100c25║禮天監十六年夏帝嘗夜見沙門惠詡他日因赴法
B16n0088_p0100c26║會遷問詡曰御前夜何所道詡曰卿何忽問此而言
B16n0088_p0100c27║氣甚厲遷抗聲曰我與卿同出西州俱為沙門卿一
B16n0088_p0101a01║時邀逢天接便欲凌駕儕黨我惟事佛視卿輩蔑如
B16n0088_p0101a02║也眾人滿座詡有慚忒遷之梗正皆類此也以普通
B16n0088_p0101a03║四年卒春秋五十九矣
B16n0088_p0101a04║慧彌（附法仙）
B16n0088_p0101a05║按高僧傳慧彌姓楊氏弘農華陰人漢太尉震之後
B16n0088_p0101a06║裔也年十六出家及具戒之後志修遠離乃入長安
B16n0088_p0101a07║終南山巗谷險絕軌迹莫至彌負錫獨前虎兕無擾
B16n0088_p0101a08║少誦大品又精修三昧於是翦茅結宇以為棲神之
B16n0088_p0101a09║宅時至則持鉢入村食竟則還室禪誦如此者八年
B16n0088_p0101a10║後聞江東有法之盛乃觀化京師止於鍾山定林寺
B16n0088_p0101a11║習業如先為人溫恭仁讓喜慍無色戒範精明獎化
B16n0088_p0101a12║忘倦諮賢求善恆若未足凡黑白造山禮拜者皆為
B16n0088_p0101a13║說法提誘以代餚饌爰自出家至於衰老葷醪鮮豢
B16n0088_p0101a14║一皆永絕足不出山三十餘年曉夜習定常誦般若
B16n0088_p0101a15║六時禮懺必為眾先以梁天監十七年閏八月十五
B16n0088_p0101a16║日終於山舍春秋七十有九葬於寺南立碑頌德時
B16n0088_p0101a17║定林又有沙門法仙亦誦經有素行後還吳為僧正
B16n0088_p0101a18║卒於彼
B16n0088_p0101a19║道琳
B16n0088_p0101a20║按高僧傳道琳本會稽山陰人少出家有戒行善涅
B16n0088_p0101a21║槃法華誦淨名經吳國張緒禮事之後居富陽縣泉
B16n0088_p0101a22║林寺寺常有鬼怪自琳居之則消琳弟子慧韶為屋
B16n0088_p0101a23║所壓頭陷入胷琳為祈請韶夜見兩胡道人拔出其
B16n0088_p0101a24║頭旦起遂平復琳於是設聖僧齋鋪新帛於牀上齋
B16n0088_p0101a25║畢見帛上有人迹皆長三尺餘眾咸服其徵感富陽
B16n0088_p0101a26║人始家家立聖僧座以飯之至梁初琳出居齊熙寺
B16n0088_p0101a27║天監十八年卒春秋七十有三
B16n0088_p0101b01║慧皎
B16n0088_p0101b02║按續高僧傳慧皎未詳氏族會稽上虞人學通內外
B16n0088_p0101b03║博訓經律住嘉祥寺春夏弘法秋冬著述撰涅槃義
B16n0088_p0101b04║疏十卷及梵網經疏行世又以唱公所撰名僧頗多
B16n0088_p0101b05║浮沈因遂開例成廣著高僧傳一十四卷其序略云
B16n0088_p0101b06║前之作者或嫌以繁廣刪減其事而抗迹之奇多所
B16n0088_p0101b07║遺削謂出家之士處國賓王不應厲然自遠高蹈獨
B16n0088_p0101b08║絕尋辭榮棄愛本以異俗為賢若此而不論竟何所
B16n0088_p0101b09║紀又云自前代所撰多曰名僧然名者本實之賓也
B16n0088_p0101b10║若實行潛光則高而不名若寡德適時則名而不高
B16n0088_p0101b11║名而不高本非所紀高而不名則備今錄故省名音
B16n0088_p0101b12║代以高字傳成通國傳之實為龜鏡文義明約即世
B16n0088_p0101b13║崇重後不知所終江表多有裴子野高僧傳一表十
B16n0088_p0101b14║卷文極省約未極通鑒故與皎傳差少
B16n0088_p0101b15║嵩頭陀
B16n0088_p0101b16║按金華府志嵩頭陀名達摩梁天監中來居香山巖
B16n0088_p0101b17║谷叢林間以四木作泉釘地曰此可置寺後遊峭山
B16n0088_p0101b18║遇侍郎樓偃期來歲八月會至期勸偃建香山寺造
B16n0088_p0101b19║小倉容一斛狀甚朴拙糴米入之米盡隨來號常盈
B16n0088_p0101b20║倉人多捨田以給之普通中建來山寺留鐵魚磬而
B16n0088_p0101b21║西至龍丘入滅
B16n0088_p0101b22║法歸
B16n0088_p0101b23║按九江府志梁僧法歸廬山峰頂寺僧也本住襄陽
B16n0088_p0101b24║漢陰感夢有神來請遂往廬山遊歷諸處忽然驚覺
B16n0088_p0101b25║乃尋夢而往但廬山者生來不到及至彼處樹石寺
B16n0088_p0101b26║塔宛如前夢方知為廬山神之所請也依而結字晨
B16n0088_p0101b27║夕繼業遂終於廬山
B16n0088_p0101c01║定光
B16n0088_p0101c02║按天台縣志僧定光青州人許姓字靜照大同初隱
B16n0088_p0101c03║佛壟三十年人罕知者初智顗在江陵夢光引至山
B16n0088_p0101c04║巔曰汝當住此及顗過佛壟光曰憶昔時招手言否
B16n0088_p0101c05║顗即悟光曰金地吾已居之銀峰爾宜往陳大建十
B16n0088_p0101c06║三年坐滅凡三瘞體骨湧出後置殿乃己舊傳錫杖
B16n0088_p0101c07║尚留在昌安即會稽隆安院也
B16n0088_p0101c08║按紹興府志陳定光大建中居寶林寺耳過其頂擎
B16n0088_p0101c09║銀像長立不臥時又天竺僧甚神異死後形數見
B16n0088_p0101c10║陳一
B16n0088_p0101c11║拘那羅陀（附高空　德賢　善吉）
B16n0088_p0101c12║按續高僧傳拘那羅陀陳言親依或云波羅末陀譯
B16n0088_p0101c13║云真諦並梵文之名字也本西天竺優禪尼國人景
B16n0088_p0101c14║行澄明器宇清肅風神爽拔悠然自遠羣藏廣部罔
B16n0088_p0101c15║不措懷藝術異能偏素諳練雖尊融佛理而以通道
B16n0088_p0101c16║知名遠涉間闢無憚夷險歷遊諸國見梁武帝德加
B16n0088_p0101c17║四域盛昌三寶大同中勅直後張氾等送扶南獻使
B16n0088_p0101c18║返國仍請名德三藏大乘諸論雜華經等真諦遠聞
B16n0088_p0101c19║行化儀軌聖賢搜選名匠惠益氓品彼國乃屈真諦
B16n0088_p0101c20║并齋經論恭膺帝旨既素蓄在心渙然聞命以大同
B16n0088_p0101c21║十二年八月十五日達於南海沿路所經乃停兩載
B16n0088_p0101c22║以太清二年閏八月始屆京邑武皇面申頂禮於寶
B16n0088_p0101c23║雲殿竭誠供養帝欲傳翻經教屬道消梁季冠羯憑
B16n0088_p0101c24║陵不果宣述乃步入東土又往富春令陸元哲創奉
B16n0088_p0101c25║問津將事傳譯招延英秀沙門寶瓊等二十餘人翻
B16n0088_p0101c26║十七地論適得五卷而國難未靜側附通傳至大寶
B16n0088_p0101c27║三年為侯景請還在臺供養於斯時也兵饑相接法
B16n0088_p0102a01║幾頹焉會元帝啟祚承聖清夷乃止於金陵正觀寺
B16n0088_p0102a02║與願禪師等二十餘人翻金光明經三年二月還豫
B16n0088_p0102a03║章又往新吳始與後隨蕭太保度嶺至於南康並隨
B16n0088_p0102a04║方翻譯棲遑靡託逮陳武末定二年七月還返豫章
B16n0088_p0102a05║又上臨川晉安諸郡真諦雖傳經論道缺情離本意
B16n0088_p0102a06║不申更觀機壤遂欲汎舶往楞伽修國道俗虔請結
B16n0088_p0102a07║誓留之不免物議遂停南越便與前梁舊齒重覈所
B16n0088_p0102a08║翻其有文旨乖競者皆鎔冶成範始末輪通至文帝
B16n0088_p0102a09║天嘉四年揚都建元寺沙門僧宗法准僧忍律師等
B16n0088_p0102a10║並建業標領欽聞新教故使遠浮江表親承芳問諦
B16n0088_p0102a11║欣其來意乃為翻譯大乘等論首尾兩載覆疏宗旨
B16n0088_p0102a12║而飄寓投委無心寧寄又汎小舶至梁安郡更裝大
B16n0088_p0102a13║舶欲返西國學徒追逐相續留連太守王方奢述眾
B16n0088_p0102a14║元情重申邀請諦又且循人事權止海隅伺旅束裝
B16n0088_p0102a15║未思安堵至三年九月發自梁安汎舶西引業風賦
B16n0088_p0102a16║命飄還廣州十二月中上南海岸刺史歐陽穆公頠
B16n0088_p0102a17║延住制旨寺請翻新文諦顧此業緣西還無指乃對
B16n0088_p0102a18║沙門慧愷等翻廣義法門經及唯識論等後穆公薨
B16n0088_p0102a19║沒世子紇重為檀越開傳經論時又許焉而神思幽
B16n0088_p0102a20║通量非情測常居別所四絕水洲紇往造之嶺峻濤
B16n0088_p0102a21║湧未敢陵犯諦乃鋪舒坐具在水上跏坐其內如乘
B16n0088_p0102a22║舟焉浮波達岸既登接對而坐具不濕依常敷置有
B16n0088_p0102a23║時或以荷葉蹋水乘之而渡如斯神異其例甚眾至
B16n0088_p0102a24║光太二年六月諦厭世浮雜情敝形骸未若佩理資
B16n0088_p0102a25║神早生勝壤遂入南海北山將捐身命時智愷正講
B16n0088_p0102a26║俱舍聞告馳往道俗奔赴相繼山川刺史又遣使人
B16n0088_p0102a27║伺衛防遏躬自稽顙致留三日方紓本情因爾迎還
B16n0088_p0102b01║止於王園寺時宗愷諸僧欲延還建業會揚輦碩望
B16n0088_p0102b02║恐奪時榮乃奏曰嶺表所譯眾部多明無塵唯識言
B16n0088_p0102b03║乖治術有蔽國風不隸諸華可流荒服帝然之故南
B16n0088_p0102b04║海新文有藏陳世以太建元年遘疾少時遺訣嚴正
B16n0088_p0102b05║助示因果書傳累紙其文付弟子智休至正月十一
B16n0088_p0102b06║日午時遷化時年七十有一明日於潮亭焚身起塔
B16n0088_p0102b07║十三日僧宗法准等各齎經論還返匡山自諦來東
B16n0088_p0102b08║夏雖廣出眾經偏宗攝論故討尋教旨通覽所譯則
B16n0088_p0102b09║彼此相發綺繢鋪顯故隨處翻傳親流疏解依止勝
B16n0088_p0102b10║相後疏並是僧宗所陳躬對本師重為釋旨增減或
B16n0088_p0102b11║異大義無虧宗公別著行狀廣行於世且諦之梁時
B16n0088_p0102b12║逢喪亂感竭運終道津靜濟流離弘化隨方卷行至
B16n0088_p0102b13║於部袠或分譯人時別今總歷二代共通數之故始
B16n0088_p0102b14║梁武之末至陳宣初位凡二十三載所出經論記傳
B16n0088_p0102b15║六十四部合二百七十八卷微附華飾盛顯隋唐餘
B16n0088_p0102b16║有未譯梵本書並多羅樹葉凡有二百四十夾若依
B16n0088_p0102b17║陳紙翻之則列二萬餘卷今見譯訖止是數甲之文
B16n0088_p0102b18║並在廣州制旨王園兩寺是知法寶弘博定在中天
B16n0088_p0102b19║識量玭瑣誠歸東夏何以明之見譯藏經減三千卷
B16n0088_p0102b20║生便棄擲習學全希用此量情情可知矣初諦傳度
B16n0088_p0102b21║攝病宗愷歸心窮括教源銓題義旨遊心既久懷敞
B16n0088_p0102b22║相承諦又面對闡揚情理無伏一日氣屬嚴厲衣服
B16n0088_p0102b23║單疎忍噤通宵門人側席愷等終夜靜立奉侍諮詢
B16n0088_p0102b24║言久情諠有時眠寐愷密以衣被覆足諦潛覺知便
B16n0088_p0102b25║曳之於地其節儉知足如此愷如先奉侍逾久逾親
B16n0088_p0102b26║諦以他日便喟然憤氣衝口者三愷問其故答曰君
B16n0088_p0102b27║等款誠正法實副叅傳但恨弘法非時有阻來意耳
B16n0088_p0102c01║愷聞之如噎良久聲淚俱發跪而啟曰大法絕塵遠
B16n0088_p0102c02║通赤縣羣生無感可遂理耶諦以手指西北曰此方
B16n0088_p0102c03║有大國非近非遠吾等沒後當盛弘之但不覩其興
B16n0088_p0102c04║以為太息耳即驗往隔今統敷揚有宗傳者以為神
B16n0088_p0102c05║用不同妄生異執惟識不識其識不無慨然時有中
B16n0088_p0102c06║天竺優禪尼國王子月婆首那陳言高空遊化東魏
B16n0088_p0102c07║生知俊朗體悟幽微專學佛經尤精義理洞曉音韻
B16n0088_p0102c08║兼善方言譯僧伽吒經等三部七卷以魏元象年中
B16n0088_p0102c09║於鄴城司徒公孫騰第出沙門僧昉筆受屬齊受魏
B16n0088_p0102c10║禪蕃客任情那請還鄉事流博觀承金陵弘法道聲
B16n0088_p0102c11║遠肅以梁武大同年辭齊南度既達彼國仍被留住
B16n0088_p0102c12║因譯大乘頂王經一部有勅令那總監外國往還使
B16n0088_p0102c13║命至太清二年忽遇于闐僧求那跋陀陳言德賢齎
B16n0088_p0102c14║勝天王般若梵本那因祈請乞願弘通嘉其雅操豁
B16n0088_p0102c15║然授與那得保持用為希遇屬侯景作亂未暇翻傳
B16n0088_p0102c16║攜負東西諷持供養至陳天嘉乙酉之歲始於江州
B16n0088_p0102c17║興業寺譯之沙門智昕筆受陳文凡六十日覆疏陶
B16n0088_p0102c18║練勘閱俱了江州刺史黃法𣰰為檀越僧正惠恭等
B16n0088_p0102c19║監掌具經後序那後不知所終時又有扶南國僧須
B16n0088_p0102c20║菩提陳言善吉於揚州至敬寺為陳主譯大乘寶雲
B16n0088_p0102c21║經八卷與梁世曼陀羅所出七卷者同少有差耳
B16n0088_p0102c22║雙林大士
B16n0088_p0102c23║按續高僧傳雙林大士傳弘者體權應道躡嗣維摩
B16n0088_p0102c24║時或分身濟度為任依止雙林導化法俗或金色表
B16n0088_p0102c25║於胷臆異香流於掌內或見身長丈餘臂過於膝脚
B16n0088_p0102c26║長二尺指長六寸兩目明亮重瞳外耀色貌端峙有
B16n0088_p0102c27║大人之相梁高撥亂弘道偏意釋門貞心感被來儀
B16n0088_p0103a01║賢聖沙門寶誌發跡金陵然斯傅公雙林明導時俗
B16n0088_p0103a02║昌言莫知其位乃遣使齋書贈梁武曰雙林樹下當
B16n0088_p0103a03║來解脫善慧大士敬白國王救世菩薩今條上中下
B16n0088_p0103a04║善希能受持其上善者略以虛懷為本不著為宗兦
B16n0088_p0103a05║相為因涅槃為果其中善略以持身為本治國為宗
B16n0088_p0103a06║天上人間果報安樂其下善略以護養眾生帝聞之
B16n0088_p0103a07║延住建業乃居鍾山下定林寺坐蔭高松臥依磐石
B16n0088_p0103a08║四徹六甸天花甘露恆流於地帝後於華林園重雲
B16n0088_p0103a09║殿開般若題獨設一榻擬於天旨對揚及玉輦昇殿
B16n0088_p0103a10║而公宴然其坐憲司譏問但云法地無動若動則一
B16n0088_p0103a11║切不安且知梁運將盡救愍兵災乃然臂為炬冀禳
B16n0088_p0103a12║來禍至陳大建元年夏中於本寺右脅而臥奄就昇
B16n0088_p0103a13║遐於時隆暑赫曦而身體溫煖色貌敷愉光彩鮮潔
B16n0088_p0103a14║香氣充滿屈申如恆觀者發心莫不驚歎遂合殮於
B16n0088_p0103a15║巖中數旬之間香花散積後忽失其所在往者不見
B16n0088_p0103a16║號慕轉深悲戀之聲慟噎山谷云
B16n0088_p0103a17║按指月錄陳太建元年己丑慧和法師不疾而終嵩
B16n0088_p0103a18║頭陀亦於柯山靈巖寺入減大士懸知曰嵩公兜率
B16n0088_p0103a19║待我決不可久留也時四側花木方當秀實欻然枯
B16n0088_p0103a20║瘁四月二十四日示眾曰此身甚可厭惡眾苦所集
B16n0088_p0103a21║須慎三業精勤六度若墮地獄卒難得脫又曰吾去
B16n0088_p0103a22║矣不得移寢牀七日有法猛上人持像及鐘來鎮於
B16n0088_p0103a23║此弟子問滅後形體若為曰山頂焚之又問不遂何
B16n0088_p0103a24║如曰慎勿棺殮但壘甓作壇移尸於上屏風周繞絳
B16n0088_p0103a25║紗覆之上建浮圖以彌勒像鎮之又問師之發跡可
B16n0088_p0103a26║得聞乎曰我從第四天來為度汝等次補釋迦及傳
B16n0088_p0103a27║普敏文殊慧集觀音何昌阿難同來贊助故大品經
B16n0088_p0103b01║云有菩薩從兜率來諸根猛利疾與般若相應即吾
B16n0088_p0103b02║身是也言訖趺坐而終世壽七十有三尋猛師果將
B16n0088_p0103b03║到織成彌勒像及九乳鐘留鎮之須臾不見大士道
B16n0088_p0103b04║具十餘事現在