B16n0088_p0113a01║欽定古今圖書集成博物彙編神異典
B16n0088_p0113a02║　第一百三十七卷目錄
B16n0088_p0113a03║僧部列傳十三
B16n0088_p0113a04║北魏
B16n0088_p0113a05║法果惠始
B16n0088_p0113a06║師賢慧達
B16n0088_p0113a07║曇曜（附曇靖）法建
B16n0088_p0113a08║僧朗僧意
B16n0088_p0113a09║僧懿道登
B16n0088_p0113a10║道辯（附曇永　亡名）志湛
B16n0088_p0113a11║菩提流支（附寶意　覺定　法場　智希　智賢　藏稱　法希　曇顯）
B16n0088_p0113a12║曇鷲勒那漫提
B16n0088_p0113a13║超達（附僧明）法力（附法智　道集　法禪）
B16n0088_p0113a14║明琛曇無最
B16n0088_p0113a15║道泰慧疑
B16n0088_p0113a16║河禿師僧照
B16n0088_p0113a17║道臻檀特師
B16n0088_p0113a18║法貞（附僧建　慧聰　道寂）道寵
B16n0088_p0113a19║佛陀禪師
B16n0088_p0113a20║
B16n0088_p0113a21║
B16n0088_p0113a22║
B16n0088_p0113a23║
B16n0088_p0113a24║
B16n0088_p0113a25║
B16n0088_p0113a26║
B16n0088_p0113a27║
B16n0088_p0113b01║神異典第一百三十七卷
B16n0088_p0113b02║僧部列傳十三
B16n0088_p0113b03║北魏
B16n0088_p0113b04║法果
B16n0088_p0113b05║按魏書釋老志皇始中趙郡有沙門法果誡行精至
B16n0088_p0113b06║開演法籍太祖聞其名詔以禮徵赴京師後以為道
B16n0088_p0113b07║人綂綰攝僧徒每與帝言多所愜允供施甚厚至太
B16n0088_p0113b08║宗彌加崇敬永興中前後授以輔國宜城子忠信侯
B16n0088_p0113b09║安成公之號皆固辭帝常親幸其居以門小狹不容
B16n0088_p0113b10║輿輦更廣大之年八十餘泰常中卒未殯帝三臨其
B16n0088_p0113b11║喪追贈老壽將軍趙胡靈公初法果每言太祖明叡
B16n0088_p0113b12║好道即是當今如來沙門宜應盡禮遂常致拜謂人
B16n0088_p0113b13║曰能鴻道者人主也我非拜天子乃是禮佛耳法果
B16n0088_p0113b14║四十始為沙門有子曰猛詔令襲果所加爵
B16n0088_p0113b15║惠始
B16n0088_p0113b16║按魏書釋老志世祖初平赫連昌得沙門惠始姓張
B16n0088_p0113b17║家本清河聞羅什出新經遂詣長安見之觀習經典
B16n0088_p0113b18║坐禪於白渠北晝則入城聽講夕則還處靜坐三輔
B16n0088_p0113b19║有識多宗之劉裕滅姚泓畱子義真鎮長安義真及
B16n0088_p0113b20║寮佐皆敬重焉義真之去長安也赫連屈丐追敗之
B16n0088_p0113b21║道俗少長咸見坑戮惠始身被白刃而體不傷眾大
B16n0088_p0113b22║怪異言於屈丐屈丐大怒召惠始於前以所持寶劍
B16n0088_p0113b23║擊之又不能害乃懼而謝罪綂萬平惠始到京都多
B16n0088_p0113b24║所訓導時人莫測其迹世祖甚重之每加禮敬始自
B16n0088_p0113b25║習禪至於沒世稱五十餘年未嘗寢臥或時跣行雖
B16n0088_p0113b26║履泥塵初不汙足色愈鮮白世號之曰白脚師大延
B16n0088_p0113b27║中臨終于八角寺齊潔端坐僧徒滿側凝泊而絕停
B16n0088_p0113c01║屍十餘日坐既不改容色如一舉世神異之遂瘞寺
B16n0088_p0113c02║內至真君六年制城內不得畱瘞乃葬於南郊之外
B16n0088_p0113c03║始死十年矣開殯儼然初不傾壞送葬者六千餘人
B16n0088_p0113c04║莫不感慟中書監高允為其傳頌其德迹惠始冢上
B16n0088_p0113c05║立石精舍圖其形像經毀法時猶自全立
B16n0088_p0113c06║師賢
B16n0088_p0113c07║按魏書釋老志沙門師賢本罽賓國王種人少入道
B16n0088_p0113c08║東遊涼城涼平赴京罷佛法時師賢假為醫術還俗
B16n0088_p0113c09║而守道不改于修復日即反沙門其同輩五人帝乃
B16n0088_p0113c10║親為下髮師賢仍為道人綂
B16n0088_p0113c11║慧達
B16n0088_p0113c12║按續高僧傳慧達姓劉名窣和咸陽東北三城定陽
B16n0088_p0113c13║稽胡也先不事佛目不識字兇頑勇健多力樂行獵
B16n0088_p0113c14║射為梁城突騎守於襄陽父母兄弟三人並存居家
B16n0088_p0113c15║大富豪侈鄉閭縱橫不理後因酒會遇疾命終備覩
B16n0088_p0113c16║地獄眾苦之相廣有別傳具詳聖迹達後出家住於
B16n0088_p0113c17║文成郡今慈州東南高平原即其生地見有廟像戎
B16n0088_p0113c18║夏敬禮處於治下安民寺中至魏太延元年流化將
B16n0088_p0113c19║訖便事西返行及涼州番禾郡東北望御谷而遙禮
B16n0088_p0113c20║之人問其故達云此崖當有像現若靈相圓備則世
B16n0088_p0113c21║樂時康如其有闕則世亂民苦達行至肅州酒泉縣
B16n0088_p0113c22║城西七里石澗中死其骨並碎如葵子大可穿之今
B16n0088_p0113c23║在城西古寺中塑像於上寺有碑云吾非大聖遊化
B16n0088_p0113c24║為業文不具矣爾後八十七年至正光初忽天風雨
B16n0088_p0113c25║雷震山裂挺出石像舉身丈八形相端嚴唯無有首
B16n0088_p0113c26║登即選石命工彫鐫別頭安訖還洛因遂住之魏道
B16n0088_p0113c27║陵遲其言驗矣逮周元年治涼州城東七里澗忽有
B16n0088_p0114a01║光現徹照幽顯觀者異之乃像首也便奉至山巖安
B16n0088_p0114a02║之宛然符會儀容彫缺四十餘年身首異所二百餘
B16n0088_p0114a03║里相好還備太平斯在保定元年置為瑞像寺焉乃
B16n0088_p0114a04║有燈光流照鐘聲飛響相續不斷莫測其由建德初
B16n0088_p0114a05║年像首頻落大冢宰及齊王躬往看之乃令安處夜
B16n0088_p0114a06║落如故乃經數月更以餘物為頭終墜於地後滅佛
B16n0088_p0114a07║法僅得四年鄰國殄喪識者察之方知先監雖遭廢
B16n0088_p0114a08║除像猶特立開皇之始經像大弘莊飾尊儀更崇寺
B16n0088_p0114a09║宇大業五年煬帝躬往禮敬厚施重增榮麗因改舊
B16n0088_p0114a10║額為感通寺焉故模寫傳形量不可測約指丈八臨
B16n0088_p0114a11║度眾異致令發信彌增日新余以貞觀之初歷遊關
B16n0088_p0114a12║表故謁達之本廟圖像儼肅日有隆敬自石隰慈丹
B16n0088_p0114a13║延綏威嵐等州並圖寫其形所在供養號為劉師佛
B16n0088_p0114a14║焉因之懲革胡姓奉行誡約者殷矣見姚道安製像
B16n0088_p0114a15║碑
B16n0088_p0114a16║曇曜（附曇靖）
B16n0088_p0114a17║按魏書釋老志沙門曇曜有操尚又為恭宗所知禮
B16n0088_p0114a18║佛法之滅沙門多以餘能自效還俗求見曜誓欲守
B16n0088_p0114a19║死恭宗親加勸喻至於再三不得已乃止密持法服
B16n0088_p0114a20║器物不暫離身聞者歎重之曇曜以復佛法之明年
B16n0088_p0114a21║自中山被命赴京值帝出見於路御馬前銜曜衣時
B16n0088_p0114a22║以為馬識善人帝後奉以師禮曇曜白帝於京城西
B16n0088_p0114a23║武州塞鑿山石壁開窟五所鐫建佛像各一高者七
B16n0088_p0114a24║十尺次六十尺彫飾奇偉冠於一世曇曜奏平齊戶
B16n0088_p0114a25║及諸民有能歲輸穀六十斛入僧曹者即為僧祇戶
B16n0088_p0114a26║粟為僧祇粟至於儉歲賑給饑民又請民犯重罪及
B16n0088_p0114a27║官奴以為佛國戶以供諸寺灑掃歲兼營田輸粟高
B16n0088_p0114b01║宗並許之於是僧祇戶粟及寺戶徧於州鎮矣曇曜
B16n0088_p0114b02║又與天竺沙門常那邪舍等譯出新經十四部又有
B16n0088_p0114b03║沙門道進僧超法存等並有名於時演唱諸典
B16n0088_p0114b04║按續高僧傳曇曜未詳何許人也少年出家攝行堅
B16n0088_p0114b05║貞風鑒閑約以元魏和平年任兆臺昭元綂綏輯僧
B16n0088_p0114b06║眾妙得其一住恆安石窟通樂寺即魏帝之所造也
B16n0088_p0114b07║去恆安西北三十里武周山谷北面石崖就而鐫之
B16n0088_p0114b08║建立佛寺名曰靈巖龕之大者舉高二十餘丈可受
B16n0088_p0114b09║三千許人而別鐫像窮諸巧麗龕別異狀駭動人神
B16n0088_p0114b10║櫛比相連三十餘里東頭僧寺恆供千人碑碣見存
B16n0088_p0114b11║未卒陳委先是太武皇帝太平真君七年司徒崔浩
B16n0088_p0114b12║邪佞諛詞令帝崇重道士寇謙之拜為天師珍敬老
B16n0088_p0114b13║氏虔劉釋種焚毀寺塔至庚寅年太武感致癘疾方
B16n0088_p0114b14║始開悟兼有白足禪師來相啟發帝既心悔誅夷崔
B16n0088_p0114b15║氏至壬辰年太武云崩子文成立即起塔寺搜訪經
B16n0088_p0114b16║典毀法七載三寶還興曜慨前陵廢欣今重復故於
B16n0088_p0114b17║北臺石窟集諸德僧對天竺沙門譯付法藏傳并淨
B16n0088_p0114b18║土經流通後賢意存無絕時又有沙門曇靖者以創
B16n0088_p0114b19║開佛日舊譯諸經並從焚蕩人間誘導憑準無因乃
B16n0088_p0114b20║出提謂波利經二卷意在通悟而言多妄習故其文
B16n0088_p0114b21║云東方泰山漢言岱嶽陰陽交代故謂代嶽出於魏
B16n0088_p0114b22║世乃曰漢言不辯時代斯一妄也太山即此方言乃
B16n0088_p0114b23║以代嶽譯之兩語相翻不識梵魏斯二妄也其例甚
B16n0088_p0114b24║眾具在經文尋之可領舊錄別有提謂經一卷與諸
B16n0088_p0114b25║經語同但增加五方五行同石糅金疑成偽耳並不
B16n0088_p0114b26║測其終隋初開皇關壤往往民間猶習提謂邑義各
B16n0088_p0114b27║持衣鉢月再興齋儀範正律遞相監檢甚具翔集云
B16n0088_p0114c01║法建
B16n0088_p0114c02║按續高僧傳法建者廣漢雒縣人也俗姓朱氏誦經
B16n0088_p0114c03║一千卷仍多閑暇遨遊偶俗無所異焉忽復閉門則
B16n0088_p0114c04║累日不出無所食矣唯聞誦經然小聲吟諷音不外
B16n0088_p0114c05║徹有人倚壁竊聽臨響但聞斖斖溜溜似伏流之吐
B16n0088_p0114c06║波時乃一出追從無聞武陵王東下令弟規守益州
B16n0088_p0114c07║魏遣將軍尉遲迥來伐蜀規既降款城內大有名僧
B16n0088_p0114c08║皆被拘禁至夜忽有光明迥遣人尋光乃見諸僧並
B16n0088_p0114c09║睡唯法建端坐誦經光從口出迥聞自到建所頂禮
B16n0088_p0114c10║坐聽至旦始休迥問曰法師昨夜所誦名作何經答
B16n0088_p0114c11║曰華嚴經下表十卷迥曰何不從頭誦之答曰貧道
B16n0088_p0114c12║誦次到此耳迥曰法師誦得幾許答曰貧道發心欲
B16n0088_p0114c13║誦一藏情多懈怠今始得千卷迥驚疑不信將欲試
B16n0088_p0114c14║之曰屈總誦一遍應不勞損耶建報曰讀誦經典沙
B16n0088_p0114c15║門常事豈憚勞苦乃設高座令諸僧眾並執本遂聽
B16n0088_p0114c16║法建登座為誦或似急流之注埈壑其吐納音句呼
B16n0088_p0114c17║噏氣息或類清風之入高松聰明者纔聞餘音情疎
B16n0088_p0114c18║意逸者空望塵躅七日七夜數已滿千猶故不止迥
B16n0088_p0114c19║起謝曰弟子兵將不得久停請從此辭諸僧因並釋
B16n0088_p0114c20║散迥既出歎息曰如來稱滅之後阿難號為總持豈
B16n0088_p0114c21║能過此蜀中乃有如此人所以常保安樂奇哉奇哉
B16n0088_p0114c22║建年八十終
B16n0088_p0114c23║僧朗
B16n0088_p0114c24║按續高僧傳僧朗涼州人魏虜攻涼城民素少乃逼
B16n0088_p0114c25║斥道人用充軍旅隊別兼之及轒䡴所擬舉城同隊
B16n0088_p0114c26║收登城僧三千人至軍將魏主所謂曰道人當坐禪
B16n0088_p0114c27║行道乃復作賊深當顯戮明日斬之至期食時赤氣
B16n0088_p0115a01║數丈貫日直度天師寇謙之為帝所信奏曰上天降
B16n0088_p0115a02║異正為道人實非本心願不須殺帝弟赤堅王亦同
B16n0088_p0115a03║謙請乃下敕止之猶虜掠散配役徒唯朗等數僧別
B16n0088_p0115a04║付帳下及魏軍東還朗與同學中路共叛陣防嚴設
B16n0088_p0115a05║更無走處東西絕壁莫測淺深上有大樹旁垂崖側
B16n0088_p0115a06║遂以鼓旗竿繩繫樹懸下時夜大闇崖底純棘無安
B16n0088_p0115a07║足處欲上岸頭復恐軍覺投計悽惶捉繩懸住勢非
B16n0088_p0115a08║支久共相謂曰今厄至矣唯念觀世音耳便以頭叩
B16n0088_p0115a09║石一心專注須臾光明從日處出通照天地乃見棘
B16n0088_p0115a10║中有得下處因光至地還忽闇冥知是神也相慶感
B16n0088_p0115a11║遇便就以眠良久方曉始聞軍眾驚覺將發而山谷
B16n0088_p0115a12║萬重不知出路唯望日行值一大虎出在其前相謂
B16n0088_p0115a13║曰雖脫前難復入虎口朗曰不如君言正以我等有
B16n0088_p0115a14║感所以現光今遇此虎將非聖人示路也於是二人
B16n0088_p0115a15║徑詣虎前虎即前行若朗少遲虎亦暫住至曉遂得
B16n0088_p0115a16║出路而失虎所在便隨道自進七日達於仇池又至
B16n0088_p0115a17║梁漢出於荊州不測其終
B16n0088_p0115a18║僧意
B16n0088_p0115a19║按續高僧傳僧意不知何人貞確有思力每登座講
B16n0088_p0115a20║說輙天華下散在於法座元魏中住泰山朗公谷山
B16n0088_p0115a21║寺聚徒教授迄於暮齒精誠不倦寺有高麗像相國
B16n0088_p0115a22║像胡國像女國像吳國像崑岡像岱京像如此七像
B16n0088_p0115a23║並是金銅俱陳寺堂堂門常開而鳥獸無敢入者至
B16n0088_p0115a24║今猶爾故靈裕像讚云應感而來誠無指屬豈神通
B16n0088_p0115a25║冥著理隔尋常之義乎意奉法自資束躬供養將終
B16n0088_p0115a26║前夕有一沙彌死來已久見形禮拜云違奉已來常
B16n0088_p0115a27║為天帝驅使栖惶無暇廢修道業不久天帝請師講
B16n0088_p0115b01║經願因一言得免形苦意便洗浴焚香端坐靜室候
B16n0088_p0115b02║待時至及期果有天人來入寺及房冠服羽從偉麗
B16n0088_p0115b03║殊特眾僧初見但謂是何世貴人入山叅謁不生驚
B16n0088_p0115b04║異及至爾日無疾而逝方知靈感其都講住在兗州
B16n0088_p0115b05║自餘香火唄匿散在他邑後試檢勘皆同日而終焉
B16n0088_p0115b06║有說云僧意志湛即朗公同侶前傳闕之故今輯綴
B16n0088_p0115b07║湛得初果其塔見存在泰山靈巖寺側見別傳
B16n0088_p0115b08║僧懿
B16n0088_p0115b09║按魏書京兆王子推傳子推子太興襲拜長安鎮都
B16n0088_p0115b10║大將以黷貨削除官爵後除秘書監還復前爵拜綂
B16n0088_p0115b11║萬鎮將改封西河後改鎮為夏州仍以太興為刺史
B16n0088_p0115b12║除守衛尉卿初太興遇患請諸沙門行道所有資財
B16n0088_p0115b13║一時布施乞求病愈名曰散生齋及齋後僧皆四散
B16n0088_p0115b14║有一沙門方云乞齋餘食太興戲之曰齋食既盡惟
B16n0088_p0115b15║有酒肉沙門曰亦能食之因出酒一斗羊脚一隻食
B16n0088_p0115b16║盡猶言不飽及辭出後酒肉俱在出門追之無所見
B16n0088_p0115b17║太興遂佛前乞願向者之師當非俗人若此病得差
B16n0088_p0115b18║即捨王爵入道未幾便愈遂請為沙門表十餘上乃
B16n0088_p0115b19║見許時高祖南討在軍詔皇太子於四月八日為之
B16n0088_p0115b20║下髮施帛二千匹既為沙門更名僧懿居嵩山太和
B16n0088_p0115b21║二十二年終
B16n0088_p0115b22║道登
B16n0088_p0115b23║按魏書釋老志沙門道登雅有義業為高祖眷賞恆
B16n0088_p0115b24║侍講論曾於禁內與帝夜談同見一鬼二十年卒高
B16n0088_p0115b25║祖甚悼惜之詔賜帛一千匹又設一切僧齋并命京
B16n0088_p0115b26║城七日行道又詔朕師登法師奄至徂背痛怛摧慟
B16n0088_p0115b27║不能已已比藥治慎喪未容即赴便準師義哭諸門
B16n0088_p0115c01║外績素之
B16n0088_p0115c02║按續高僧傳道登姓芮東莞人聰警異倫殊有信力
B16n0088_p0115c03║聞徐州有僧藥者雅明經論挾策從之研綜涅槃法
B16n0088_p0115c04║華勝鬘後從僧淵學究成論年造知命譽動魏都北
B16n0088_p0115c05║土宗之累信徵請登問同學法度曰此請可乎度曰
B16n0088_p0115c06║此國道學如林師匠百數何世無行藏何時無通塞
B16n0088_p0115c07║十方含靈皆應度脫何容盡期南國相勸行矣如慧
B16n0088_p0115c08║遠拂衣廬阜曇諦絕迹崑山彭城劉遺民辭事就閑
B16n0088_p0115c09║斯並自是一方何必盡命虛想巖穴遠追巢許縱復
B16n0088_p0115c10║如此終不離小乘之譏豈欲使人在我先道不益世
B16n0088_p0115c11║者哉隨方適化為物津梁不亦快乎登即受請度亦
B16n0088_p0115c12║隨行及到洛陽君臣僧尼莫不賓禮魏主邀登昆季
B16n0088_p0115c13║策授榮爵以其本姓不華改芮為耐講說之盛四時
B16n0088_p0115c14║不輟末趣恆嶽以息浮競學侶追隨相仍山舍不免
B16n0088_p0115c15║談授遂終於報德寺焉春秋八十有五即魏景明年
B16n0088_p0115c16║也
B16n0088_p0115c17║道辯（附曇永　亡名）
B16n0088_p0115c18║按續高僧傳道辯姓田氏范陽人有別記云著衲擎
B16n0088_p0115c19║錫入於母胎因而生焉天性疎朗才術高世雖曰耳
B16n0088_p0115c20║聾及對孝文不爽帝旨由是榮觀顯美遠近欽茲剖
B16n0088_p0115c21║定邪正開釋封滯是所長也初住北臺後隨南遷道
B16n0088_p0115c22║光河洛魏國有經號大法尊王八十餘卷盛行於世
B16n0088_p0115c23║辯執讀知偽集而焚之將欲廣注眾經用通釋典筆
B16n0088_p0115c24║置聽架鳥遂銜飛見此異徵便寢斯作但注維摩勝
B16n0088_p0115c25║鬘金剛般若小乘義章六卷大乘義五十章及申元
B16n0088_p0115c26║照等行世有弟子曇永兦名二人末潛遁自守隱黃
B16n0088_p0115c27║龍山撰搜神論隱士儀式兦名文筆雄健負才傲俗
B16n0088_p0116a01║辯杖之而徙於黃龍初無恨想而晨夕遙禮云
B16n0088_p0116a02║志湛
B16n0088_p0116a03║按續高僧傳志湛齊州山荏人是朗公曾孫之弟子
B16n0088_p0116a04║也立行純厚省事少言仁濟為務每遊諸禽獸而羣
B16n0088_p0116a05║不為亂住人頭山邃谷中銜草寺寺即宋求那跋摩
B16n0088_p0116a06║之所立也誦讀法華用為常業將終之日沙門寶誌
B16n0088_p0116a07║奏梁武曰北方山荏縣人頭山銜草寺須陀洹果聖
B16n0088_p0116a08║僧者今日入涅槃揚都道俗聞誌此告皆遙禮拜故
B16n0088_p0116a09║湛之兦也寂無餘惱端然氣絕兩手各舒一指有西
B16n0088_p0116a10║天竺僧解云若二果者舒兩指驗湛初果也還收葬
B16n0088_p0116a11║於人頭山築塔安之石灰泥塗鳥獸不敢陵汙今猶
B16n0088_p0116a12║存焉又范陽五侯寺僧失其名常誦法華初死之時
B16n0088_p0116a13║權殯堤下後遷改葬骸骨並枯唯舌不壞雍州有僧
B16n0088_p0116a14║亦誦法華隱於白鹿山感一童子常來供給及死置
B16n0088_p0116a15║屍巖下餘骸枯朽唯舌如故齊武成世并州東看山
B16n0088_p0116a16║側有人掘地見一處土其色黃白與傍有異尋見一
B16n0088_p0116a17║物狀如兩脣其中有舌鮮紅赤色以事聞奏帝問諸
B16n0088_p0116a18║通人無能知者沙門大統法上奏曰此持法華者六
B16n0088_p0116a19║根不壞報耳誦滿千遍其徵驗乎乃敕中書舍人高
B16n0088_p0116a20║珍曰卿是信向之人自往看之必有靈異宜遷置淨
B16n0088_p0116a21║所設齋供養珍奉敕至彼集諸持法華沙門執爐潔
B16n0088_p0116a22║齋遶旋而呪曰菩薩涅槃年代已遠像法流行幸無
B16n0088_p0116a23║謬者請現感應纔始發聲此之脣舌一時鼓動雖無
B16n0088_p0116a24║響聲而似讀誦諸同見者莫不毛𥪡珍以狀聞詔以
B16n0088_p0116a25║石函藏之遷於山室又元魏北代乘禪師者受持法
B16n0088_p0116a26║華精勤匪懈命終托河東薛氏為第五子生而能言
B16n0088_p0116a27║自陳宿世不願處俗其父任北泗州刺史隨任便往
B16n0088_p0116b01║中山七帝寺尋得本寺弟子語曰汝頗憶從我渡水
B16n0088_p0116b02║往狼山不乘禪師者我身是也房中靈几可送除之
B16n0088_p0116b03║父母恐其出家便與納室爾後忘宿命之事而常興
B16n0088_p0116b04║厭離端拱靜居又太和初年代京閹官自慨刑餘不
B16n0088_p0116b05║逮人族奏乞入山修道有敕許之乃齋一部華嚴晝
B16n0088_p0116b06║夜讀誦禮悔不息夏首歸山至六月末髭鬚盡生復
B16n0088_p0116b07║丈夫相遙狀奏聞高祖信敬由來忽見驚訝更增常
B16n0088_p0116b08║日於是大代之國華嚴一經因斯轉盛並見侯君素
B16n0088_p0116b09║旌異記
B16n0088_p0116b10║菩提流支（附寶意　覺定　法場　智希　智賢　藏稱　法希　曇顯）
B16n0088_p0116b11║按續高僧傳菩提流支魏言道希北天竺人也遍通
B16n0088_p0116b12║三藏妙入總持志在弘法廣流視聽遂挾道宵征遠
B16n0088_p0116b13║莅葱左以魏永平之初來遊東夏宣武皇帝下敕引
B16n0088_p0116b14║勞供擬殷華處之永寧大寺四事將給七百梵僧敕
B16n0088_p0116b15║以流支為譯經之元匠也流支奉敕創翻十地宣武
B16n0088_p0116b16║皇帝命章一日親對筆受然後方付沙門僧辯等訖
B16n0088_p0116b17║盡論文佛法隆盛英儁蔚然相從傳受孜孜如也帝
B16n0088_p0116b18║又敕清信士李廓撰眾經錄廓學通元素條貫經論
B16n0088_p0116b19║雅有標擬故其錄云三藏流支自洛及鄴爰至天平
B16n0088_p0116b20║二十餘年凡所出經三十九部一百二十七卷即佛
B16n0088_p0116b21║名楞伽法集深密等經勝思惟大寶積法華涅槃等
B16n0088_p0116b22║論是也並沙門僧朗道湛及侍中崔光等筆受廓又
B16n0088_p0116b23║云三藏法師流支房內經論梵本可有萬夾所翻新
B16n0088_p0116b24║文筆受藁本滿一間屋然其慧解與勒那相亞而神
B16n0088_p0116b25║悟聰敏洞善方言兼工呪術則無抗衡矣嘗坐井口
B16n0088_p0116b26║澡罐內空弟子未來無人汲水流支乃操柳枝聊撝
B16n0088_p0116b27║井中密加誦呪纔始數遍泉水上湧平及井欄即以
B16n0088_p0116c01║鉢酌用之盥洗旁僧俱見莫測其神咸共嘉歎大聖
B16n0088_p0116c02║人也流支曰勿妄褒賞斯乃術法外國共行此方不
B16n0088_p0116c03║習謂為聖耳懼惑世人遂秘不傳於時又有中天竺
B16n0088_p0116c04║僧勒那摩提魏云寶意博贍之富理事兼通誦一億
B16n0088_p0116c05║偈偈有三十二字尢明禪法意存遊化以正始五年
B16n0088_p0116c06║初屆洛邑譯十地寶積論等大部二十四卷又有北
B16n0088_p0116c07║天竺僧佛陀扇多魏言覺定從正光年至元象二年
B16n0088_p0116c08║於洛陽白馬寺及鄴都金華寺譯出金剛上味等經
B16n0088_p0116c09║十部當翻經日於洛陽內殿流支傳本餘僧恭助其
B16n0088_p0116c10║後三德乃徇流言各傳師習不相詢訪帝以弘法之
B16n0088_p0116c11║盛略敘曲煩敕三處各翻訖乃叅校其間隱沒互有
B16n0088_p0116c12║不同致有文旨時兼異綴後人合之共成通部初寶
B16n0088_p0116c13║意沙門神理標異領牒魏詞偏盡隅奧帝每令講華
B16n0088_p0116c14║嚴經披釋開悟精義每發一日正處高座忽有持笏
B16n0088_p0116c15║執名者形如天官云奉天帝命來請法師講華嚴經
B16n0088_p0116c16║意曰今此法席尚未停止待訖經文當從來命雖然
B16n0088_p0116c17║法事所資獨不能建都講香火維那梵唄咸亦須之
B16n0088_p0116c18║可請令定使者即如所請見講諸僧既而法事將了
B16n0088_p0116c19║又見前使云奉天帝命故來下迎意乃含笑熙怡告
B16n0088_p0116c20║眾辭訣奄然卒於法座都講等僧亦同時殞魏境聞
B16n0088_p0116c21║見無不嗟美時又有沙門法塲於洛陽譯辯意長者
B16n0088_p0116c22║問經一卷雖闕傳對而是正文見法上錄又熙平元
B16n0088_p0116c23║年有南天竺波羅奈城波羅門姓瞿曇氏名般若流
B16n0088_p0116c24║支魏言智希從元象元年至興和末於鄴城譯正法
B16n0088_p0116c25║念聖善注廻諍唯識等經論凡一十四部八十五卷
B16n0088_p0116c26║沙門曇琳僧昉等筆受當時有沙門菩提流支與般
B16n0088_p0116c27║若流支前後出經而眾錄傳寫率多輕略各去上字
B16n0088_p0117a01║但云流支而不知是何流支訖今羣錄譯目相涉難
B16n0088_p0117a02║得詳定時西魏文帝大綂中丞相宇文黑泰興隆釋
B16n0088_p0117a03║教崇重大乘雖攝總萬機而恆揚三寶第內常供百
B16n0088_p0117a04║法師尋討經論講摩訶衍又命沙門曇顯等依大乘
B16n0088_p0117a05║經撰菩薩藏眾經要及百二十法門始從佛性終盡
B16n0088_p0117a06║融門每日開講即恆宣述以代先舊五時教迹迄今
B16n0088_p0117a07║流行香火梵音禮拜唱導咸承其則雖山東江表乃
B16n0088_p0117a08║稱學海儀表有歸未能逾矣至周文帝二年有波頭
B16n0088_p0117a09║摩國律師攘那跋陀羅周言智賢共耶舍崛多等譯
B16n0088_p0117a10║五明論謂聲醫工術及符印等並沙門智仙筆受建
B16n0088_p0117a11║武帝天和年有摩勒國沙門達摩流支周言法希奉
B16n0088_p0117a12║敕為大冢宰晉陽公宇文護譯婆羅門天文二十卷
B16n0088_p0117a13║又今摩伽陀國禪師闍那耶舍周言藏稱共弟子闍
B16n0088_p0117a14║那崛多等於長安故城四天王寺譯定意天子問經
B16n0088_p0117a15║六部沙門圓明道辯及城陽公蕭吉等筆受
B16n0088_p0117a16║曇鸞
B16n0088_p0117a17║按續高僧傳曇鸞或為巒未詳其氏鴈門人也家近
B16n0088_p0117a18║五臺山神迹靈怪逸於民聽昧未志學便往尋焉備
B16n0088_p0117a19║觀遺蹤心神歡悅便即出家內外經籍具陶文理而
B16n0088_p0117a20║於四論佛性彌所窮研讀大集經恨其詞義深密難
B16n0088_p0117a21║以開悟因而注解文言過半便感氣疾權停筆功周
B16n0088_p0117a22║行醫療行至汾州秦陵故墟入城東門上望青霄忽
B16n0088_p0117a23║見天門洞開六欲階位上下重複歷然齊覩由斯疾
B16n0088_p0117a24║愈欲繼前作顧而言曰命惟危脆不定其常本草諸
B16n0088_p0117a25║經具明正治長年神仙往往間出心願所指修習斯
B16n0088_p0117a26║法果尅既已方崇佛教不亦善乎承江南陶隱居者
B16n0088_p0117a27║方術所歸廣博弘贍海內宗重遂往從之既達梁朝
B16n0088_p0117b01║時大通中也乃通名云北國虜僧曇鸞故來奉謁時
B16n0088_p0117b02║所司疑為細作推勘無有異詞以事奏聞帝曰斯非
B16n0088_p0117b03║覘國者可引入重雲殿仍從千迷道帝先於殿隅却
B16n0088_p0117b04║坐繩牀衣以袈裟覆以納帽鸞至殿前顧望無承對
B16n0088_p0117b05║者見有施張高座上安几拂正在殿中傍無餘座徑
B16n0088_p0117b06║往昇之𥪡佛性義三命帝曰大檀越佛性義深略已
B16n0088_p0117b07║標敘有疑賜問帝却納帽便以數關往復因曰今日
B16n0088_p0117b08║向晚明須相見鸞從座下仍前直出詰曲重沓二十
B16n0088_p0117b09║餘門一無錯誤帝極歎訝曰此千迷道從來舊時往
B16n0088_p0117b10║還疑阻如何一度遂乃無迷明旦引入太極殿帝降
B16n0088_p0117b11║階禮接問所由來鸞曰欲學佛法恨年命促減故來
B16n0088_p0117b12║遠造陶隱居求諸仙術帝曰此傲世遁隱者比屢徵
B16n0088_p0117b13║不就任往造之鸞尋致書通問陶乃答曰去月耳聞
B16n0088_p0117b14║音聲茲辰眼受文字將由頂禮歲積故使真應來儀
B16n0088_p0117b15║正爾整拂藤蒲具陳花水端襟斂思竚聆警錫也及
B16n0088_p0117b16║屆山所接對欣然便以仙方十卷用酬遠意還至浙
B16n0088_p0117b17║江有鮑郎子神者一鼓湧浪七日便止正值波初無
B16n0088_p0117b18║由得度鸞便往廟所以情祈告必如所請當為起廟
B16n0088_p0117b19║須臾神即見形狀如二十來告鸞曰若欲度者明旦
B16n0088_p0117b20║當得願不食言及至明晨濤猶鼓怒纔入船裏帖然
B16n0088_p0117b21║安靜依期達帝具述由緣有勅為江神更起靈廟因
B16n0088_p0117b22║即辭還魏境欲往名山依方修治行至洛下逢中國
B16n0088_p0117b23║三藏菩提流支鸞往啟曰佛法中頗有長生不死法
B16n0088_p0117b24║勝此土仙經者乎流支唾地曰是何言歟非相比也
B16n0088_p0117b25║此方何處有長生不死法縱得長年少時不死終更
B16n0088_p0117b26║輪廻三有耳即以觀經授之曰此大仙方依之修行
B16n0088_p0117b27║當得解脫生死也鸞尋頂受所齎仙方並火燒之自
B16n0088_p0117c01║行化他郡流靡弘廣魏主重之號為神鸞焉下勅令
B16n0088_p0117c02║住并州大寺晚復移住汾州北山石壁元中寺時往
B16n0088_p0117c03║介山之陰聚徒蒸業今號鸞公巖是也以魏興和四
B16n0088_p0117c04║年因疾卒於平遙山寺春秋六十有七臨至終日旛
B16n0088_p0117c05║花幢蓋高映院宇香氣蓬勃音聲繁鬧預登寺者並
B16n0088_p0117c06║同矚之以事上聞勅乃葬於汾西泰陵文谷營建磚
B16n0088_p0117c07║塔并為立碑今並存焉然鸞神宇高遠機變無方言
B16n0088_p0117c08║晤不思動與事會調心練氣對病識緣名滿魏都用
B16n0088_p0117c09║為方軌因出調氣論又著作王邵隨文注之又撰禮
B16n0088_p0117c10║淨土十二偈續龍樹偈後又撰安樂集兩卷廣流於
B16n0088_p0117c11║世仍自號為有魏元簡大士云
B16n0088_p0117c12║勒那漫提
B16n0088_p0117c13║按續高僧傳勒那漫提天竺僧也住元魏洛京末寧
B16n0088_p0117c14║寺善五明工道術時信州刺史綦母懷文巧思多知
B16n0088_p0117c15║天情博藝每國家營宮室器械無所不關利益公私
B16n0088_p0117c16║一時之最又勅令修理末寧寺見提有異術常送餉
B16n0088_p0117c17║祗承冀有聞見而提視之平平初無敘接文心恨之
B16n0088_p0117c18║時洛南元武館有一蠕蠕客曾與提西域舊交乘馬
B16n0088_p0117c19║衣皮時來造寺二人相得言笑抵掌彌日不懈文旁
B16n0088_p0117c20║見夷言不曉往復乃謂提曰弟子好事人也比來供
B16n0088_p0117c21║承望師降意而全不賜一言此野人耳何足可尚不
B16n0088_p0117c22║期對面遂成彼此提曰爾勿輕他縱使讀萬卷書事
B16n0088_p0117c23║用未必相過也懷文曰此有所知當與角伎賭馬提
B16n0088_p0117c24║曰爾有何耶曰筭術之能無問望山臨水懸測高深
B16n0088_p0117c25║圍圌踏窖不舛升合提笑而言曰此小兒戲耳庭前
B16n0088_p0117c26║有一棗樹極大子實繁滿時七月初悉已成就提仰
B16n0088_p0117c27║視樹曰爾知其上可有幾許子乎文怪而笑曰筭者
B16n0088_p0118a01║所知必依鉤股標准則天文地理亦可推測草木繁
B16n0088_p0118a02║耗有何形兆計期實護言也提指蠕蠕曰此即知之
B16n0088_p0118a03║文憤氣不信即立契賭馬寺僧老宿咸來同看具立
B16n0088_p0118a04║旁證提具告蠕蠕彼笑而承之云文復要云必能知
B16n0088_p0118a05║者幾許成核幾許瘀死無核斷許既了蠕蠕腰間皮
B16n0088_p0118a06║袋裏出一物似金秤錘穿五色線線別貫白珠以此
B16n0088_p0118a07║約樹或上或下或旁或側抽線䀹眼周廻良久向提
B16n0088_p0118a08║撼頭而笑述其數焉乃遣人撲子實下盡一一看閱
B16n0088_p0118a09║疑者文自剖看校量子數成不卒無欠賸因獲馬而
B16n0088_p0118a10║歸提每見洛下人遠向嵩高少室取薪者自云百姓
B16n0088_p0118a11║如許地擔負辛苦我欲暫牽取二山枕洛水頭待人
B16n0088_p0118a12║伐足乃還故去不以為難此但數術耳但無知者誣
B16n0088_p0118a13║我為聖所以不敢提臨欲終語弟子曰我更停五三
B16n0088_p0118a14║日往一處行汝等念修正道勿懷眷戀便寢疾閉戶
B16n0088_p0118a15║而臥弟子竊於門隙視之見提身不著牀在虛仰臥
B16n0088_p0118a16║相告同視一僧忽欬提還牀如舊遙謂曰門外是誰
B16n0088_p0118a17║何不入來我以牀熱故取凉耳爾勿怪也是後數日
B16n0088_p0118a18║便捨命矣
B16n0088_p0118a19║超達（附僧明）
B16n0088_p0118a20║按續高僧傳超達未詳其氏元魏中行業僧也多學
B16n0088_p0118a21║問有知解帝禁圖讖尤急所在搜訪有人誣達有之
B16n0088_p0118a22║乃收付滎陽獄時魏博陵公檢勘窮劾達以實告公
B16n0088_p0118a23║大怒以車輪繫頸嚴防衛之自知無活路專念觀世
B16n0088_p0118a24║音至夜四更忽不見車輪所在見守防者皆大昏睡
B16n0088_p0118a25║因走出外將欲遠避以久繫獄脚遂攣急不能遠行
B16n0088_p0118a26║及至天曉虜騎四出追之達惟逃必不免因伏草中
B16n0088_p0118a27║騎來蹋草並靡雖從邊過對而不見仰看虜面悉以
B16n0088_p0118b01║牛皮障目達一心服死至誠稱念夜中虜去尋即得
B16n0088_p0118b02║脫又僧明道人為北臺石窟寺主魏氏之王天下也
B16n0088_p0118b03║每疑沙門為賊收數百僧互繫縛之僧明為魁首以
B16n0088_p0118b04║繩急纏從頭至足尅期斬決明大怖一心念觀音至
B16n0088_p0118b05║半夜覺繩寬私心欣幸精禱彌切及曉繩索都斷既
B16n0088_p0118b06║因得脫逃逸奔山明旦獄監來覓不見唯有斷繩在
B16n0088_p0118b07║地知為神力所加也即以奏聞帝信道人不反遂一
B16n0088_p0118b08║時釋放
B16n0088_p0118b09║法力（附法智　道集　法禪）
B16n0088_p0118b10║按續高僧傳法力未詳何人精苦有志德欲於魯郡
B16n0088_p0118b11║立精舍而財不足與沙彌明琛往上谷乞麻一載將
B16n0088_p0118b12║事返寺行空澤中忽遇猛火車在下風無得免理於
B16n0088_p0118b13║時法力倦眠比覺而火勢已及因舉聲稱觀未述世
B16n0088_p0118b14║音應聲風轉火焰尋滅安隱而還又沙門法智者本
B16n0088_p0118b15║為白衣獨行大澤猛火四面一時同至自知必死乃
B16n0088_p0118b16║合面於地稱觀世音怪無火燒舉頭看火一澤之草
B16n0088_p0118b17║纖毫並盡唯智所伏僅容身耳因此感悟出家為道
B16n0088_p0118b18║勵精翹勇眾所先之又沙門道集於壽陽西山遊行
B16n0088_p0118b19║為二劫所得縛繫於樹將欲殺之唯念觀世音守死
B16n0088_p0118b20║而已劫引刀屢斫皆無傷損自怖而走集因得脫廣
B16n0088_p0118b21║傳此事又沙門法禪等山行逢賊唯念觀世音挽弓
B16n0088_p0118b22║射之欲放不得賊遂歸誠投弓於地又不能得知是
B16n0088_p0118b23║神人捨而逃走禪等誠感所在通傳並魏末人別有
B16n0088_p0118b24║觀音感應傳行世
B16n0088_p0118b25║明琛
B16n0088_p0118b26║按續高僧傳明琛齊人少遊學兩河以通鑒知譽然
B16n0088_p0118b27║經論雖富而以徵難為心當魏代釋門云盛琛有學
B16n0088_p0118c01║識遊肆而已故其雅量頗非鴻業時有智翼沙門道
B16n0088_p0118c02║聲載穆遠近望塵學門若市琛不勝幽情深忌聲略
B16n0088_p0118c03║私結密交廣搜論道初為屋子論議法立圖著經外
B16n0088_p0118c04║施名教內構言引牽引出入罔冒聲說聽言可領及
B16n0088_p0118c05║述茫然勇意之徒相從雲集觀圖望經怳若雲夢一
B16n0088_p0118c06║從指授渙若冰消故來學者先辦泉帛此屋子法入
B16n0088_p0118c07║學遂多餘有獲者不能隱祕故琛聲望少歇於前乃
B16n0088_p0118c08║更撰蛇勢法其勢若諸葛亮陣圖常山蛇勢擊頭尾
B16n0088_p0118c09║至大約若斯還以法數傍蛇比擬乍度乍却前後參
B16n0088_p0118c10║差余曾見圖極是可畏畫作一蛇可長三尺時屈時
B16n0088_p0118c11║伸傍加道品大業之季大有學之今則不行想應絕
B16n0088_p0118c12║滅初琛行蛇論遍於東川有道行者深相諫論決意
B16n0088_p0118c13║已行博為道藝潞州上邑思弘法華乃往巖州林慮
B16n0088_p0118c14║縣洪谷寺請僧忘其名往講琛素與知識聞便往造
B16n0088_p0118c15║其人聞至中心戰灼知琛論道不可相抗乃以情告
B16n0088_p0118c16║曰此邑初信事須歸伏諸士俗等已有傾心願法師
B16n0088_p0118c17║不遺故舊共相成贊今有少衣裁輙用相奉琛體此
B16n0088_p0118c18║懷乃投絹十疋琛曰本來於此可有陵架意耶幸息
B16n0088_p0118c19║此心然不肯去欲聽一上此僧彌怖事不獲已如常
B16n0088_p0118c20║上講琛最後入堂齎絹束掇在眾中曰高座法師昨
B16n0088_p0118c21║夜以絹相遺請不須論議然佛法宏曠是非須分脫
B16n0088_p0118c22║以邪法化人幾許誤諸世俗高座聞此懾怖無聊依
B16n0088_p0118c23║常唱文如疏所解琛即喚住欲論至理高座爾時神
B16n0088_p0118c24║意奔勇泰然待問琛便設問隨問便解重疊雖多無
B16n0088_p0118c25║不通義琛精神擾攘思難無從即從座起曰高座法
B16n0088_p0118c26║師猶來闇塞如何今日頓解若斯當是山中神鬼助
B16n0088_p0118c27║其念力不爾何能至耶高座合堂一時大笑琛即出
B16n0088_p0119a01║邑共伴二人投家乞食既得氣滿噎而不下二伴解
B16n0088_p0119a02║喻何所諍耶論議不來天常大理何因頓起如許煩
B16n0088_p0119a03║惱琛不應相隨東出步步歎吒登嶺困極止一樹下
B16n0088_p0119a04║語二伴曰我今煩惱熱不可言意恐作蛇便解剔衣
B16n0088_p0119a05║裳赤露而臥翻覆不定長展兩足須臾之間兩足忽
B16n0088_p0119a06║合而為蛇尾翹翹上舉仍自動轉語伴曰我作蛇勢
B16n0088_p0119a07║論今報至矣卿可上樹蛇心若至則有吞噬之緣可
B16n0088_p0119a08║急急上樹心猶未變伴便上樹仍共交語每作蛇論
B16n0088_p0119a09║果至如何言語之間奄便全身作蛇唯頭未變亦不
B16n0088_p0119a10║復語宛轉在地舉頭自打打仍不止遂至於碎欻作
B16n0088_p0119a11║蟒頭身形忽變長五丈許舉首四視目如火星於時
B16n0088_p0119a12║四面無量諸蛇一時總至此蟒舉頭去地五六尺許
B16n0088_p0119a13║趣谷而下諸蛇相隨而去其伴目驗斯報至鄴說之
B16n0088_p0119a14║曇無最
B16n0088_p0119a15║按續高僧傳曇無最姓董氏武安人也靈悟洞微飱
B16n0088_p0119a16║寢元秘少稟道化名垂朝野為三寶之良將即像法
B16n0088_p0119a17║之金湯也諷誦經論堅持律部偏愛禪那心虛靜謐
B16n0088_p0119a18║時行汲引咸所推宗兼博貫元儒尤明論道故使七
B16n0088_p0119a19║眾望塵奄有繁閙最厭世情重將捐四部行施奬誨
B16n0088_p0119a20║多以戒禁為先亟動物機信用雲布曾於邯鄲崇尊
B16n0088_p0119a21║寺說戒徒眾千餘並是常隨門學至四月三十日布
B16n0088_p0119a22║薩行籌依位授受常計之外及長六十最居座端深
B16n0088_p0119a23║怪其異既無外眾通夕懷疑明旦重推有人見從邯
B16n0088_p0119a24║鄲城西而來者並異倫大德衣服正帖翔步閑雅亦
B16n0088_p0119a25║有見從鼓山東面而來或於中路逢者皆云往赴崇
B16n0088_p0119a26║尊聽僧說戒如是數般節級勘其年齒相符人數多
B16n0088_p0119a27║少恰滿六十焉故知道會聖心是使幽靈遐降竹林
B16n0088_p0119b01║羣隱明非妄承最德洽釋宗屢當時望後勅住洛都
B16n0088_p0119b02║融覺寺寺即清河文獻王懌所建廟宇充溢周於三
B16n0088_p0119b03║里最善弘敷導妙達涅槃華嚴僧徒千人常業無怠
B16n0088_p0119b04║天竺沙門菩提畱支見而禮之號為東土菩薩嘗讀
B16n0088_p0119b05║最之所撰大乘義章每彈指唱善飜為梵字寄傳大
B16n0088_p0119b06║夏彼方讀者皆東向禮之為聖人矣然其常以弘法
B16n0088_p0119b07║為任元魏正光元年明帝加朝服大赦請釋李兩宗
B16n0088_p0119b08║上殿齋訖侍中劉滕宣勑請諸法師等與道士論義
B16n0088_p0119b09║時清通觀道士姜斌與最對論帝問佛與老子同時
B16n0088_p0119b10║不姜斌曰老子西入化胡成佛佛以為侍者文出老
B16n0088_p0119b11║子開天經據此明是同時最問曰老子同何王而生
B16n0088_p0119b12║何年西入斌曰當周定王三年在楚國陳州苦縣厲
B16n0088_p0119b13║鄉曲人里九月十四日夜生簡王四年為守藏吏敬
B16n0088_p0119b14║王元年年八十五見周德陵遲遂與散關令尹喜西
B16n0088_p0119b15║入化胡約斯明矣最曰佛當周昭王二十四年四月
B16n0088_p0119b16║八日生穆王五十二年二月十五日滅度計入涅槃
B16n0088_p0119b17║經三百四十五年始到定王三年老子方生生已年
B16n0088_p0119b18║八十五至敬王元年凡經四百三十年乃與尹喜西
B16n0088_p0119b19║遁此乃年載懸殊無乃謬乎斌曰若如來言出何文
B16n0088_p0119b20║紀最曰周書異記漢法本內傳並有明文斌曰孔子
B16n0088_p0119b21║制法聖人當明於佛迥無文誌何耶最曰孔氏三備
B16n0088_p0119b22║卜經佛之文言出在中[備-用+冉]仁者識同管窺覽不弘達
B16n0088_p0119b23║何能自達帝遣尚書令元乂宣勅道士姜斌論無宗
B16n0088_p0119b24║旨宜令下席又議開天經是誰所說中書侍郎魏收
B16n0088_p0119b25║尚書郎祖瑩就觀取經太尉蕭綜太傅李實衛尉許
B16n0088_p0119b26║白桃吏部尚書邢欒散騎常侍溫子昇等一百七十
B16n0088_p0119b27║人讀訖奏云老子止著五千文餘無言說臣等所議
B16n0088_p0119c01║姜斌罪當惑眾帝時加斌極刑西國三藏法師菩提
B16n0088_p0119c02║畱支苦諫乃止配徒馬邑最學優程譽繼乎魏史藉
B16n0088_p0119c03║甚騰聲移肆通國遂使達儒朝士降階設敬接足歸
B16n0088_p0119c04║依佛法中興惟其開悟後不測其終
B16n0088_p0119c05║道泰
B16n0088_p0119c06║按續高僧傳道泰元魏末人住常山衡唐精舍夢人
B16n0088_p0119c07║謂曰若至某年當終於四十二矣泰心惡之及至期
B16n0088_p0119c08║年遇重病甚憂悉以身資為福友人曰余聞供養六
B16n0088_p0119c09║十二億菩薩與一稱觀世音同君何不至心歸依可
B16n0088_p0119c10║必增壽泰乃感悟遂於四日四夜專精不絕所坐帷
B16n0088_p0119c11║下忽見光明從戶外而入見觀音足趺踝間金色朗
B16n0088_p0119c12║照語泰曰汝念觀世音耶比泰褰帷須臾不復見悲
B16n0088_p0119c13║喜流汗便覺體輕所患遂愈年四十四方為同意說
B16n0088_p0119c14║之後不知所終
B16n0088_p0119c15║慧凝
B16n0088_p0119c16║按宋高僧傳慧凝未知何許人也棲止洛邑而無異
B16n0088_p0119c17║藝正修練心戒耳嘗得疾暴終七日而蘇起說冥間
B16n0088_p0119c18║報應及見區分更無毫髮之差所覩者五沙門一是
B16n0088_p0119c19║寶明寺智聖以坐禪苦行得昇天堂次一是般若寺
B16n0088_p0119c20║道品以誦涅槃經四十卷同前智聖次以融覺寺曇
B16n0088_p0119c21║謨最稱講涅槃華嚴經領徒千數琰摩王曰講經者
B16n0088_p0119c22║心懷彼我以驕傲物比丘中第一麤行今唯試坐禪
B16n0088_p0119c23║誦經最曰貧道立身已來唯好講導不能禪誦王曰
B16n0088_p0119c24║付司即有青衣數輩擁送最向西北門屋舍皆黑似
B16n0088_p0119c25║非好處次是禪林寺道恆唱云教導勸誘四輩檀越
B16n0088_p0119c26║造一切經人中像十軀王曰沙門之體必須攝心守
B16n0088_p0119c27║道志在禪誦不干世事不務喧繁雖造經像止欲得
B16n0088_p0120a01║他財物既得財物貪心即起既長貪行三毒熾然具
B16n0088_p0120a02║足煩惱與最同入黑門第五是靈覺寺寶明自稱未
B16n0088_p0120a03║出家時嘗作隴西太守造靈覺寺即棄官入道雖不
B16n0088_p0120a04║禪誦禮拜不闕王曰卿作刺史之日曲理枉法劫奪
B16n0088_p0120a05║民財假作此寺非卿之力何勞說此亦付青衣送入
B16n0088_p0120a06║黑門矣凝由此省悟最先見王屬吏檢尋名籍悞追
B16n0088_p0120a07║攝耳時胡太后聞之遣黃門侍郎徐紇依凝之說散
B16n0088_p0120a08║訪驗寺額并僧名有無奏報云城東有寶明寺城內
B16n0088_p0120a09║有般若寺城西有融覺禪林靈覺三寺并智聖道品
B16n0088_p0120a10║曇謨最道弘寶明等皆實有之太后稱歎久之詔請
B16n0088_p0120a11║坐禪誦經者一百僧常在內殿供養焉續有詔不聽
B16n0088_p0120a12║比丘持經像在街路乞索如私有財物造經像者任
B16n0088_p0120a13║意凝入白鹿山隱居修道自此京邑城下比丘多修
B16n0088_p0120a14║禪觀誦持大部經法焉
B16n0088_p0120a15║河禿師
B16n0088_p0120a16║按宋高僧傳河禿師者不詳何許人也魏孝昌中於
B16n0088_p0120a17║晉陽市肆間行往乍愚乍智作沙門形時人不測止
B16n0088_p0120a18║呼為河禿師及齊神武誕第二子洋文宣帝也武明
B16n0088_p0120a19║太后見家貧甚與親戚言及家計正憂饑凍死耳洋
B16n0088_p0120a20║方生數月尚未能言歘言曰得活二字分明太后左
B16n0088_p0120a21║右大驚而不敢言謂為妖怪時傳禿師神異射事多
B16n0088_p0120a22║中巧誘而至太后意占其兒子早言為怪乃徧見諸
B16n0088_p0120a23║子文襄魏末熙后旁以祿位歷問之至洋再三舉手
B16n0088_p0120a24║指天而已口無所言若諸子皆別無舉措矣後不測
B16n0088_p0120a25║其終
B16n0088_p0120a26║僧照
B16n0088_p0120a27║按續高僧傳僧照未詳氏族住泰山丹嶺寺性虛放
B16n0088_p0120b01║喜追奇每聞靈迹詭譎無不登踐承瀑布之下多諸
B16n0088_p0120b02║洞穴仙聖攸止以魏普泰年行至滎山見飛流下有
B16n0088_p0120b03║穴因穴隨之行可五六里便出穴外逐微徑東北上
B16n0088_p0120b04║數里得石渠闊兩三步水西流清而且澈帶渠藥草
B16n0088_p0120b05║延蔓委地渠北有瓦舍三口形甚古陋庭前穀穗縱
B16n0088_p0120b06║橫鳥雀殘食東頭屋裏有數架黃帙中間有鐵臼兩
B16n0088_p0120b07║具亦有釜器並附遊塵都無炊爨之迹西頭屋內有
B16n0088_p0120b08║一沙門端坐儼然飛塵沒膝四望唯見茂林懸澗非
B16n0088_p0120b09║復人居須臾逢一神僧年可六十眉長丈餘盤掛耳
B16n0088_p0120b10║上相見欣然如舊問所從來自云我同學三人來此
B16n0088_p0120b11║避世一人外行未返一人死來極久似入滅定今在
B16n0088_p0120b12║西屋內汝見之未今日何姓為主答是魏家僧云魏
B16n0088_p0120b13║家享國已久不姓曹耶照云姓元僧曰我不知遂取
B16n0088_p0120b14║穀穗擣之作粥又往林中葉下取梨棗與之令噉僧
B16n0088_p0120b15║云汝但食我不噉此又問誦何經照云誦法華神僧
B16n0088_p0120b16║頷頭曰大好精進業今東屋格上如許經並自誦之
B16n0088_p0120b17║欲得聞不照合掌曰唯敢聞命彼逐部別誦之聲氣
B16n0088_p0120b18║朗徹乃至通夜照苦睡僧曰但睡我自恆業耳達旦
B16n0088_p0120b19║不眠更為造食照謝曰幸得奉謁今暫歸尋來接事
B16n0088_p0120b20║僧亦不畱但言我同學行去汝若值者大有開悟恨
B16n0088_p0120b21║不見之既言須歸好去照尋路乃得還結侶重往瀑
B16n0088_p0120b22║布與穴莫測其處今終南諸山亦有斯事既多餘涉
B16n0088_p0120b23║不無其理云
B16n0088_p0120b24║道臻
B16n0088_p0120b25║按續高僧傳道臻姓牛氏長安城南人出家清貞不
B16n0088_p0120b26║羣非類謙虛寡交顧唯讀經博聞為業諸法師於經
B16n0088_p0120b27║義有迷忘者皆往問之西魏文帝聞而敬重尊為師
B16n0088_p0120c01║傳遂於京師立大中興寺尊為魏國大綂於時東西
B16n0088_p0120c02║初亂宇文太祖始纂帝圖挾魏西奔萬途草創僧徒
B16n0088_p0120c03║相聚綴旒而已既位僧綂大立科條佛法載興誠其
B16n0088_p0120c04║人矣爾後大乘陟岵相次而立並由陶漸德化所流
B16n0088_p0120c05║又於昆池之南置中興寺莊池之內外稻田百頃並
B16n0088_p0120c06║以給之梨棗雜果望若雲合及卒帝哀之廢朝喪事
B16n0088_p0120c07║所資並歸天府送於園南為立高墳塋封之地一頃
B16n0088_p0120c08║令所謂綂師墓是也近貞觀中猶存古樹
B16n0088_p0120c09║檀特師
B16n0088_p0120c10║按宋高僧傳檀特師者一名慧豐不知何許人也身
B16n0088_p0120c11║雖剃染率略無檢制飲酒啖肉語默無常逆論來事
B16n0088_p0120c12║後必如言居於武威肆意狂逸時宇文仲和為刺史
B16n0088_p0120c13║請之入州歷觀廐庫乃云何意畜他官物邪仲和不
B16n0088_p0120c14║諭其旨怒之不令在城未幾仲和拒不受代朝廷令
B16n0088_p0120c15║獨孤信擒之仲和身死資財沒官周文聞之降書召
B16n0088_p0120c16║之檀特至岐州會齊神武來寇玉壁檀特曰狗豈能
B16n0088_p0120c17║到龍門邪神武果不至龍門而還侯景未叛東魏之
B16n0088_p0120c18║前忽捉一杖杖頭刻為獼猴形令其面常向西日夜
B16n0088_p0120c19║弄旃又索一角弓牽挽之俄而侯景啟降尋復背叛
B16n0088_p0120c20║歸梁皆可微喻至大綂十七年春初忽著一布帽周
B16n0088_p0120c21║文左右驚問之檀特曰汝亦著王亦著也至三月而
B16n0088_p0120c22║魏文帝崩復取一白絹帽戴之左右復問之檀特曰
B16n0088_p0120c23║汝亦著王亦著也未幾丞相夫人薨後復戴問對同
B16n0088_p0120c24║前尋丞相第二子武邑公薨其事驗多如此也俄而
B16n0088_p0120c25║病卒周文命葬之
B16n0088_p0120c26║法貞（附僧建　慧聰　道寂）
B16n0088_p0120c27║按續高僧傳法貞不測氏族渤海東莞人九歲出家
B16n0088_p0121a01║儁秀之聲不齊凡類住魏洛下之居廣德寺為沙門
B16n0088_p0121a02║這記弟子年十一通誦法華意所不解隨迷造問記
B16n0088_p0121a03║謂曰後來總持者其在爾乎及至年長善成實論深
B16n0088_p0121a04║得其趣修講之業卓犖標奇在於伊洛無所推下與
B16n0088_p0121a05║僧建齊名時人目建為文句無前目貞為入微獨步
B16n0088_p0121a06║貞乃與建為義會之友道俗斯附聽眾千人隨得䞋
B16n0088_p0121a07║施造像千軀分布供養魏清河王元懌汝南王元悅
B16n0088_p0121a08║並折腰頂禮諮奉戒訓會魏德衰陵女人居上毀論
B16n0088_p0121a09║日興猜忌逾積嫉德過常難免今世貞謂建曰大梁
B16n0088_p0121a10║正朝禮義之國又有菩薩應行風教宣流道法相與
B16n0088_p0121a11║去乎今年過六十朝聞夕死吾無恨矣建曰時不可
B16n0088_p0121a12║失亦先有此懷以梁普通二年相率南邁貞為追騎
B16n0088_p0121a13║所及禍滅其身春秋六十一矣僧建清河人沙彌之
B16n0088_p0121a14║時慧俊出類及長成人好談名理與慧聰道寂法貞
B16n0088_p0121a15║等同師道記少長相擕窮研數論遂明五聚解冠一
B16n0088_p0121a16║方常日講眾恆溢千人碩學通方悅其新致造筵談
B16n0088_p0121a17║賞以繼晝夜雖乃志誨成人而入里施化魏高陽王
B16n0088_p0121a18║元邕亟相延請累宵言散用祛鄙悋或清晨嘉會一
B16n0088_p0121a19║無逮者輙云深恨不同其敘故聞風傾渴者遙服法
B16n0088_p0121a20║味矣後南遊帝室達於江陰住何園寺武帝好論義
B16n0088_p0121a21║旨勅集學僧於樂受殿以次立義每於寺講成濟後
B16n0088_p0121a22║業有逾於前慧聰立心閑豫解行遠聞道寂博習多
B16n0088_p0121a23║聞雅傳師業並終於魏土
B16n0088_p0121a24║道寵
B16n0088_p0121a25║按續高僧傳道寵姓張俗名為賓高齊元魏之際國
B16n0088_p0121a26║學大儒雄安生者連邦所重時有李範張賓齊鑣安
B16n0088_p0121a27║席才藝所指莫不歸宗後俱任安下為嗣年將壯室
B16n0088_p0121b01║領徒千餘至趙州元氏縣堰角寺側即今所謂應覺
B16n0088_p0121b02║是也從寺索水沙彌持與問具幾塵方可飲之素不
B16n0088_p0121b03║內涉罔然無對乃以水澆面賓大恧謂徒屬曰非為
B16n0088_p0121b04║以水辱我直顯佛法難思吾今投心此道宜各散矣
B16n0088_p0121b05║即日於寺出家寺法入道三年歷試以賓聰明大博
B16n0088_p0121b06║不可拘於常制即日便與具戒遂入西山廣尋藏部
B16n0088_p0121b07║神用深拔慨歎晚知魏宣武帝崇尚佛法天竺梵僧
B16n0088_p0121b08║菩提畱支初翻十地在紫極殿勒那摩提在太極殿
B16n0088_p0121b09║各有禁衛不許通言校其所譯恐有浮濫始於永平
B16n0088_p0121b10║元年至四年方訖及勘讎之惟云有不二不盡那云
B16n0088_p0121b11║定不二不盡一字為異通共驚美若奉聖心寵承斯
B16n0088_p0121b12║問便詣畱支訪所深極乃授十地曲教三冬隨聞出
B16n0088_p0121b13║疏即而開學聲唱高廣鄴下榮推時朝宰文雄魏收
B16n0088_p0121b14║邢子才楊休之等昔經寵席官學由成自遺世網形
B16n0088_p0121b15║名靡寄相從來聽皆莫曉焉寵默識之乃曰公等諸
B16n0088_p0121b16║賢既稱榮國頗曾受業有所來耶皆曰本資張氏厭
B16n0088_p0121b17║俗出家寵曰師資有由今見若此乃曰罪極深矣初
B16n0088_p0121b18║聆聲相實等昔師容儀頓改致此無悟於是同敦三
B16n0088_p0121b19║大罄此一心悲慶相循遂以聞奏以德溢時命義在
B16n0088_p0121b20║旌隆日賜黃金三兩盡於身世匠成學士堪可傳道
B16n0088_p0121b21║千有餘人其中高者僧休法繼誕禮罕宜儒果等是
B16n0088_p0121b22║也一說云初勒那三藏教示三人房定二士授其心
B16n0088_p0121b23║法慧光一人偏教法律菩提三藏惟教於寵寵在道
B16n0088_p0121b24║北教罕宜四人光在道南教馮範十人故使洛下有
B16n0088_p0121b25║南北二途當現兩說自斯始也四宗五宗亦仍此起
B16n0088_p0121b26║令則闕矣輙不繁云
B16n0088_p0121b27║佛陀禪師
B16n0088_p0121c01║按續高僧傳佛陀禪師此云覺者本天竺人學務靜
B16n0088_p0121c02║攝志在觀方結友六人相隨業道五僧證果惟佛陀
B16n0088_p0121c03║無獲遂勤苦勵節如救身衣進退惟谷莫知投厝時
B16n0088_p0121c04║得道友曰修道藉機時來便尅非可斯須徒為虛死
B16n0088_p0121c05║卿於震旦特是別緣度二弟子深有大益也因從之
B16n0088_p0121c06║遊歷諸國遂至魏北臺之恆安焉時值孝文敬隆誠
B16n0088_p0121c07║至別設禪林鑿石為龕給徒定念國家資供倍加餘
B16n0088_p0121c08║部而徵應潛著皆異之非常人也恆安城內康家資
B16n0088_p0121c09║財百萬崇重佛法為佛陀造別院常居室內自靜遵
B16n0088_p0121c10║業有小兒見門隙內炎火赫然驚告院主合家總萃
B16n0088_p0121c11║都無所見其通微元觀斯例眾也識者驗以為得道
B16n0088_p0121c12║矣後隨帝南遷定都伊洛復設靜院勅以處之而性
B16n0088_p0121c13║愛幽栖林谷是託屢往嵩嶽高謝人世有勅就少室
B16n0088_p0121c14║山為之造寺今之少林是也帝用居處四海息心之
B16n0088_p0121c15║儔聞風嚮會者眾恆數百篤課出要成濟極焉時或
B16n0088_p0121c16║告眾曰此少林精舍別有靈祇衛護一立已後終無
B16n0088_p0121c17║事乏由使造者彌山而僧廩豐溢㳂彼至今將二百
B16n0088_p0121c18║載雖荒薦頻繁而寺業充實遠用比之佛陀無謬傳
B16n0088_p0121c19║矣時又入洛將度有緣沙門慧光年立十二在天街
B16n0088_p0121c20║井欄上反踢蹀䤻一連五百眾人諠競異而觀之佛
B16n0088_p0121c21║陀因見怪曰此小兒世戲有工道業亦應無昧意欲
B16n0088_p0121c22║引度權以杖打頭聲響清徹既善聲論知堪法器乃
B16n0088_p0121c23║問能出家否光曰固其本懷耳遂度之又令弟子道
B16n0088_p0121c24║房度沙門僧稠教其定業自化行東夏惟此兩賢得
B16n0088_p0121c25║道記之諦有深疑年漸遲暮不預僧倫委諸學徒自
B16n0088_p0121c26║相成業躬移寺外別處零房感一善神常隨影護亦
B16n0088_p0121c27║令設食而祠饗之後報欲終在房門之壁手畫神像
B16n0088_p0122a01║於今尚存