B16n0088_p0123a01║欽定古今圖書集成博物彙編神異典
B16n0088_p0123a02║　第一百三十八卷目錄
B16n0088_p0123a03║僧部列傳十四
B16n0088_p0123a04║北齊
B16n0088_p0123a05║曇顯道豐
B16n0088_p0123a06║僧安曇隱（附道樂　洪理）
B16n0088_p0123a07║圓通慧寶
B16n0088_p0123a08║僧雲僧遠
B16n0088_p0123a09║真玉慧嵩
B16n0088_p0123a10║僧範曇遵
B16n0088_p0123a11║惠順道憑
B16n0088_p0123a12║靈詢法上
B16n0088_p0123a13║道慎曇衍
B16n0088_p0123a14║僧達僧稠
B16n0088_p0123a15║道紀
B16n0088_p0123a16║
B16n0088_p0123a17║
B16n0088_p0123a18║
B16n0088_p0123a19║神異典第一百三十八卷
B16n0088_p0123a20║僧部列傳十四
B16n0088_p0123a21║北齊
B16n0088_p0123a22║曇顯
B16n0088_p0123a23║按續高僧傳曇顯不知何許人元魏季序遊止鄴中
B16n0088_p0123a24║棲泊僧寺的無定所每有法會必涉其塵皆通諮了
B16n0088_p0123a25║義隱文自餘長唱散說便捨而就餘講及後解至密
B16n0088_p0123a26║理顯便輒已在聽時以此奇之而覩其儀服猥濫名
B16n0088_p0123a27║相非潔頗復輕削故初並不顧錄唯上統法師深知
B16n0088_p0123b01║其遠識也私惠其財賄以資飲噉之調或因昏醉臥
B16n0088_p0123b02║于道邊時復清卓整其神器及文宣受禪齊祚大興
B16n0088_p0123b03║天保年中釋李二門交競優劣屬道士陸修靜妄加
B16n0088_p0123b04║穿鑿廣制齋儀縻費極繁意在王者遵奉會梁武啟
B16n0088_p0123b05║運天監三年下勅捨道帝手制疏文極周盡修靜不
B16n0088_p0123b06║勝其憤遂與門人及邊境兦命叛入北齊又傾散金
B16n0088_p0123b07║玉贈諸貴遊託以襟期冀興道法帝惑之也乃出勅
B16n0088_p0123b08║召諸沙門與道士對校道術爾時道士呪諸沙門衣
B16n0088_p0123b09║鉢或舉或轉或呪諸方梁橫豎於地者沙門曾不學
B16n0088_p0123b10║方術默無一對士女擁閙貴賤移心並以靜徒為勝
B16n0088_p0123b11║也靜乃高談自伐矜衒道術唱言曰神通權設抑挫
B16n0088_p0123b12║強侮沙門現一我當現二今薄示微術並辭屈退事
B16n0088_p0123b13║亦可見帝命上綂令與修靜捔試上曰方術小伎俗
B16n0088_p0123b14║儒恥之况出世耶雖然天命相拒豈得無言可令最
B16n0088_p0123b15║下座僧對之時顯位居末席酒醉酣盛扶輿登座因
B16n0088_p0123b16║立而笑眾皆憚焉而是上綂所遣不敢有諫顯語李
B16n0088_p0123b17║宗曰向誇現術一之與二者深有致矣即於座上翹
B16n0088_p0123b18║足而立曰吾已現一矣卿可現二各無言對顯曰向
B16n0088_p0123b19║呪諸衣物飛舉者試卿術耳命取稠禪師衣鉢呪之
B16n0088_p0123b20║皆無動搖帝勅十人舉之不動如故乃以衣置諸梁
B16n0088_p0123b21║木帖然無驗諸道士等相顧無顏猶以言辯為勝乃
B16n0088_p0123b22║曰佛家自號為內內則小也謂道家為外外則大也
B16n0088_p0123b23║顯應聲曰若然則天子處內定小羣小庶人矣靜與
B16n0088_p0123b24║其眾緘口無言文宣處座自驗臧否其徒爾日皆捨
B16n0088_p0123b25║邪從正求哀濟度未發心者勅令染剃故斬首者非
B16n0088_p0123b26║一自號神仙者並上三爵臺令其投身飛遊悉委屍
B16n0088_p0123b27║於地偽妄斯伏乃下詔曰法門不二真宗在一求之
B16n0088_p0123c01║正路淡泊為本祭酒道者世中假妄俗人未悟乃有
B16n0088_p0123c02║祗崇麴蘖是味清虛焉在胸脯斯甘慈悲永隔上異
B16n0088_p0123c03║仁祠下乖祭典宜皆禁絕不復遵事頒勅遠近咸使
B16n0088_p0123c04║知聞其道士歸伏者並付昭元大統上法師度聽出
B16n0088_p0123c05║家於時齊境一心奉佛國無兩事迄於隋運方漸開
B16n0088_p0123c06║宗至今東川此裔猶少傳者曰達化護持融尚馳名
B16n0088_p0123c07║秦世小以致遠顯公著績高齊知人難哉上統揣其
B16n0088_p0123c08║骨則千里駿足異世同駕以貌取人失之自古則徒
B16n0088_p0123c09║飾元黃矣復何能抗禦之哉顯竟以放達流俗潛遁
B16n0088_p0123c10║人世不知所之
B16n0088_p0123c11║道豐
B16n0088_p0123c12║按續高僧傳道豐未詳氏族世稱得道之流與弟子
B16n0088_p0123c13║三人居相州鼓山中不求利養或云鍊丹黃白醫療
B16n0088_p0123c14║占相世之術藝無所不解齊高往來并鄴常過問之
B16n0088_p0123c15║應對不思隨事標舉帝曾命酒并蒸肫勅置豐前令
B16n0088_p0123c16║遣食之豐聊無辭讓極意飽噉帝大笑亦不與言駕
B16n0088_p0123c17║去後謂弟子曰除却牀頭物及發撤牀見向者蒸肫
B16n0088_p0123c18║猶存都不似噉嚼處時石窟寺有一坐禪僧每日至
B16n0088_p0123c19║西則東望山巔有丈八金像現此僧私喜謂覩靈瑞
B16n0088_p0123c20║日日禮拜如此可經兩月後在房臥忽聞枕間有語
B16n0088_p0123c21║謂之曰天下更何處有佛汝今道成即是佛也爾當
B16n0088_p0123c22║好作佛身莫自輕脫此僧聞已便起持重傍視羣僧
B16n0088_p0123c23║猶如草芥於大眾前側手指胷云你輩頗識真佛不
B16n0088_p0123c24║泥龕畫像語不能出脣何慮何知你見真佛不知禮
B16n0088_p0123c25║敬猶作本日期我悉墮阿鼻又眼睛已赤叫呼無常
B16n0088_p0123c26║合寺知是驚禪及未發前舁詣豐所徑即問曰汝兩
B16n0088_p0123c27║月已來常見東山上現金像耶答曰實見又曰汝聞
B16n0088_p0124a01║枕間遣作佛耶答曰實然豐曰此風動失心耳若不
B16n0088_p0124a02║早治或狂走難制便以針針三處因即不發及豐臨
B16n0088_p0124a03║終謂弟子曰吾在山久令汝等有谷汲之勞今去無
B16n0088_p0124a04║以相遺當畱一泉與汝既無陟降辛苦努力勤修道
B16n0088_p0124a05║業便指竈傍去一方石遂有元泉澄映不盈不減於
B16n0088_p0124a06║今見存
B16n0088_p0124a07║僧安
B16n0088_p0124a08║按續高僧傳僧安不知何人戒業精苦坐禪講解時
B16n0088_p0124a09║號多能齊文宣時在王屋山聚徒二十許人講涅槃
B16n0088_p0124a10║始發題有雌雉來座側伏聽僧若食時出外飲啄日
B16n0088_p0124a11║晚上講依時赴集三卷未了遂絕不至眾咸怪之安
B16n0088_p0124a12║曰雉今生人道不須怪也武平四年安領徒至越州
B16n0088_p0124a13║行頭陀忽云往年雌雉應生在此徑至一家遙喚雌
B16n0088_p0124a14║雉一女走出如舊相識禮拜歡喜女父母異之引入
B16n0088_p0124a15║設食安曰此女何故名雌雉耶答曰見其初生髮如
B16n0088_p0124a16║雉毛既是女故名雌雉也安大笑為述本緣女聞涕
B16n0088_p0124a17║泣苦求出家二親欣然許之為講涅槃聞便領解一
B16n0088_p0124a18║無遺漏至後三卷茫然不解於時始年十四便就講
B16n0088_p0124a19║說遠近咸聽歎其宿習因斯躬勸從學者眾矣
B16n0088_p0124a20║曇隱（附道樂　洪理）
B16n0088_p0124a21║按續高僧傳曇隱姓史河內人也少厭塵俗早遊佛
B16n0088_p0124a22║寺崇奉誡約誦習羣經凡三十萬言日夜通準以為
B16n0088_p0124a23║常業及年滿受具歸宗道覆而聽律部精勵彌久穿
B16n0088_p0124a24║鑿愈深後從光公更採精要陶染變通遂為光部之
B16n0088_p0124a25║大弟子也乃超步京鄴北悟燕趙定州刺史侯景敬
B16n0088_p0124a26║若神仙為之造寺延住供給永還漳濱闡揚斯教僕
B16n0088_p0124a27║射高隆之加禮榮異行臺侯景又於鄴東為造大衍
B16n0088_p0124b01║寺重引處之弘播戒宗五眾師仰隨問判決文義雅
B16n0088_p0124b02║正時有持律沙門道樂者行解相兼物望同美氣調
B16n0088_p0124b03║宏逸或擬連衡故鄴中語曰律宗明略唯有隱樂其
B16n0088_p0124b04║為世重如此而隱性樂獨遊不畜弟子財無尺貯袒
B16n0088_p0124b05║背終身衣鉢恆隨誠均鳥翼顧旋身轉取譬象廻通
B16n0088_p0124b06║律持律時唯一人而已年六十有三終於鄴城大覺
B16n0088_p0124b07║寺著鈔四卷門人成器者十餘皆宗其軌轍時有律
B16n0088_p0124b08║師洪理者精氣獨架詞彩嚴正預在論擊罕不喪輪
B16n0088_p0124b09║著鈔兩卷時共同祕後為沙門智首開散詞義雅張
B16n0088_p0124b10║綱目合成四卷所在咸誦云
B16n0088_p0124b11║圓通
B16n0088_p0124b12║按續高僧傳圓通不知氏族少出家泛愛通博以溫
B16n0088_p0124b13║敏見稱往鄴都大莊嚴寺研諷涅槃文旨詳覈以高
B16n0088_p0124b14║齊武平四年夏中講下有一客僧形服疎素履操弘
B16n0088_p0124b15║雅因疾乃投諸寺中僧侶以其所患纏附臭氣薰勃
B16n0088_p0124b16║皆惡之無敢停者通觀其量識宏遠深異其度乃延
B16n0088_p0124b17║之房中雖有穢污初無輕憚日積情款薄通其意問
B16n0088_p0124b18║何所學答曰涅槃通以素業相沿宛然若舊乃以經
B16n0088_p0124b19║中深要及先德積迷未曾解者並敘而談之客僧亦
B16n0088_p0124b20║同其所引更為章句判釋泠然雅有其致通欣於道
B16n0088_p0124b21║合更倍苗來經理湯藥曉夕相守曾於夜中持春酒
B16n0088_p0124b22║一盞云客人既患服此為佳客遂顰眉飲之一咽便
B16n0088_p0124b23║止夏了病愈便辭通去通曰今授衣將遍官寺例得
B16n0088_p0124b24║衣賜可待三五日間當贈一襲寒服客云藉亂不少
B16n0088_p0124b25║何容更煩通固畱之作衣遺已臨別執通手誡曰修
B16n0088_p0124b26║道不欺闇室法師前以酒見及恐傷來意非正理也
B16n0088_p0124b27║從今已往此事宜斷頗曾往鼓山石窟寺不小僧住
B16n0088_p0124c01║下舍小寺正在石窟北五里當繞澗驛東有一小谷
B16n0088_p0124c02║東出即竹林寺有緣之次念相訪也通敬謝前誡當
B16n0088_p0124c03║必往展於是而別至明年夏初以石窟山寺僧往者
B16n0088_p0124c04║希遂減莊嚴定國興聖總持等官寺百餘僧為一番
B16n0088_p0124c05║通時爾夏預居石窟意訪竹林乃大集客主問寺所
B16n0088_p0124c06║在眾皆大笑誡通勿傳此妖言竹林竟無適莫乃流
B16n0088_p0124c07║俗之恆傳耳通惟客僧見投非常款遇言及斯事計
B16n0088_p0124c08║非虛指眾亦異焉乃各齎香花與通俱行至寺北五
B16n0088_p0124c09║里小谷東出劣通人徑行可五里升於山阜見一老
B16n0088_p0124c10║公手巾袹額布裩短褐執钁開荒二十餘畝遙見羣
B16n0088_p0124c11║僧放馬而前曰何處道人不依徑路僧云住在石窟
B16n0088_p0124c12║欲上竹林公大怒曰去年官寺放馬噉我生苗我兒
B16n0088_p0124c13║遮護被打幾死今復將此面目來耶曳钁來逐羣僧
B16n0088_p0124c14║十餘望谷馳走獨不逐通語通曰是你干健不反放
B16n0088_p0124c15║使入山餧虎通即東出數里值一曲澗尋澗又東但
B16n0088_p0124c16║聞南嶺上有諷誦之聲通問竹林所在應聲答曰從
B16n0088_p0124c17║何處來豈非圓通法師乎通曰是矣遂披林踰險就
B16n0088_p0124c18║通通略敘離闊喜滿言情曰下山小寺僧徒烏合心
B16n0088_p0124c19║性動止多不稱具瞻雖然已能降重終須到寺相進
B16n0088_p0124c20║數里忽見雙闕高門長廊複道修竹干雲青松蔽日
B16n0088_p0124c21║門外黑漆槽長百餘尺凡有十行皆鋪百銜環金銅
B16n0088_p0124c22║綺飾貯以粟豆傍有馬跡而灑掃清淨乃立通門左
B16n0088_p0124c23║告曰須前諮大和尚須臾引入至講堂西軒廊下和
B16n0088_p0124c24║尚坐高牀侍列童吏五六十人和尚年可七十上許
B16n0088_p0124c25║眉面峯秀狀類梵僧憑案理文書傍有通事者通禮
B16n0088_p0124c26║謁却立和尚命曰既住官寺厚供難捨何能自屈此
B16n0088_p0124c27║寺誠無可觀通具述意故乃令安置將通巡房禮訊
B16n0088_p0125a01║見兩房僧各坐寶帳交絡眾飾映奪日光語引僧云
B16n0088_p0125a02║彼是何人輙敢來入揮手遣去僧有慙色顧謂通曰
B16n0088_p0125a03║情意不同令人阻望且就小僧住房可以消息乃將
B16n0088_p0125a04║入室具敘昔緣并設中食食如鄴中常味食後引觀
B16n0088_p0125a05║圖像莊嚴園池臺閣周遊歷覽不可得遍通因自陳
B16n0088_p0125a06║曰儻得廁迹後塵常供灑掃生願畢矣僧曰相逢即
B16n0088_p0125a07║以為意但須諮和尚未知果不夜與通宿曉為諮白
B16n0088_p0125a08║和尚曰甚知來意不惜一房凡受官請為報不淺依
B16n0088_p0125a09║如僧法不得兩處生名今且還去除官名訖來必相
B16n0088_p0125a10║容勿以為恨即遣送出至馬槽側顧慕流淚自傷罪
B16n0088_p0125a11║重不蒙畱住執僧手別西行百步廻望猶見門闕儼
B16n0088_p0125a12║然步步返望更行兩里許欻見峯崿巉巖非復寺宇
B16n0088_p0125a13║悵望尋路行達開荒之地了無蹤緒但有榛木耳識
B16n0088_p0125a14║者評云前者舉钁驅僧假為神怪令通獨進見示有
B16n0088_p0125a15║緣耳言大和尚者將不是賓頭盧耶如入大乘論尊
B16n0088_p0125a16║者賓頭盧羅睺羅等十六諸大聲聞散在諸山渚中
B16n0088_p0125a17║又於餘經亦說九十九億大阿羅漢皆於佛前取籌
B16n0088_p0125a18║住壽於世並在三方諸山海中守護正法今石窟寺
B16n0088_p0125a19║僧每聞異鐘唄響洞發山林故知神宮仙觀不無其
B16n0088_p0125a20║實余往相部尋鼓山焉在故鄴之西北也望見橫石
B16n0088_p0125a21║狀若鼓形俗諺云石鼓若鳴則方隅不靜隋末屢聞
B16n0088_p0125a22║其聲四海沸騰斯固非妄左思魏都賦云神鉦迢遆
B16n0088_p0125a23║於高巒靈響時警於四表是也自神武遷鄴之後因
B16n0088_p0125a24║山上下並建伽藍或樵採陵夷或工匠窮鑿神人厭
B16n0088_p0125a25║其諠擾捐捨者多故近代登臨罕逢靈跡而傳說竹
B16n0088_p0125a26║林往往殊異良由業有精浮故感見多彩近有從鼓
B16n0088_p0125a27║山東面而上遙見山巔大道列樹青松尋路達宮綺
B16n0088_p0125b01║華難紀珍木美女相次歡娛問其丈夫皆云適往少
B16n0088_p0125b02║室逼暮當還更進數里並是竹林尋徑西行乃得其
B16n0088_p0125b03║寺眾僧見客歡遇承迎供給食飲指其歸路乃從山
B16n0088_p0125b04║西北下去武安縣不過十數里也暨周武平齊例無
B16n0088_p0125b05║僧服鄴東夏坊有給事郎郭彌者謝病歸家養素閭
B16n0088_p0125b06║巷洽聞內外慈濟在懷先廢老僧悉通收養宅居讀
B16n0088_p0125b07║誦忽聞有扣門者令婢看之見一沙門執錫擎鉢云
B16n0088_p0125b08║貧道住鼓山竹林寺逼時乞食彌聞聲乃遙應曰眾
B16n0088_p0125b09║僧但言乞食何須詐聖身自往觀四尋不見方知非
B16n0088_p0125b10║常人也悔以輕肆其口故致聖者潛焉近武德初年
B16n0088_p0125b11║介山抱腹巖有沙門慧休者高潔僧也獨靜修禪忽
B16n0088_p0125b12║見神僧三人在佛堂側休怪之謂尋山僧也入房取
B16n0088_p0125b13║坐具將往禮謁及後往詣神僧中小者抱函在前大
B16n0088_p0125b14║者在後乘虛冉冉南趨高嶺白雲北迎罨靄不見後
B16n0088_p0125b15║經少時又見一僧東趣巖壁休追作禮遂入石中此
B16n0088_p0125b16║巖數有鐘鳴依時而扣雖蒙聲相不及言令斯亦感
B16n0088_p0125b17║見參差不可一准大略為言巖穴靈異要惟虛靜必
B16n0088_p0125b18║事喧雜希聞奇相矣
B16n0088_p0125b19║慧寶
B16n0088_p0125b20║按續高僧傳慧寶氏族未詳誦經二百餘卷德優先
B16n0088_p0125b21║達時共知名以齊武平三年從并向鄴行達艾陵川
B16n0088_p0125b22║失道尋徑入山暮宿巖下室似人居迥無所見寶端
B16n0088_p0125b23║坐室前上觀松樹見有橫枝懸磬去地丈餘夜至二
B16n0088_p0125b24║更有人身服草衣自外而至口云此中何為有俗氣
B16n0088_p0125b25║寶即具述設敬與共言議問寶即今何姓綂國答曰
B16n0088_p0125b26║姓高氏號齊國寶問曰尊師山居早晚曰後漢時來
B16n0088_p0125b27║長老得何經業寶恃己誦博頗以自矜山僧曰修道
B16n0088_p0125c01║者未應如此欲聞何經為誦之寶曰樂聞華嚴僧即
B16n0088_p0125c02║少時誦之便度聲韻諧暢非世間更令誦餘率皆如
B16n0088_p0125c03║此寶驚歎曰何因大部經文倏然即度報曰汝是有
B16n0088_p0125c04║作心我是無作心夫忘懷於萬物者彼我自得矣寶
B16n0088_p0125c05║知為神異也求哀乞住山僧曰國中利養召汝何能
B16n0088_p0125c06║自安且汝情累未遣住亦無補至曉便捨去寶遂返
B16n0088_p0125c07║尋行迹達鄴敘之
B16n0088_p0125c08║僧雲
B16n0088_p0125c09║按續高僧傳僧雲不知何人也辯聰詞令備明大小
B16n0088_p0125c10║崇附齋講恆以常任齊鄴盛昌三寶雲著名焉住寶
B16n0088_p0125c11║明寺襟帶眾理以四月十五日臨說戒時僧並集堂
B16n0088_p0125c12║雲居上首乃白眾曰戒本防非人人誦得何勞煩眾
B16n0088_p0125c13║數數聞之可令一僧𥪡義令後生開悟雲氣格當時
B16n0088_p0125c14║無敢抗者咸從之迄於夏末常廢說戒至七月十五
B16n0088_p0125c15║日旦將昇草坐失雲所在大眾以新歲未受交廢自
B16n0088_p0125c16║恣一時崩騰四出追覓乃於寺側三里許於古塚內
B16n0088_p0125c17║得之遍體血流如刀割處借問其故云有一丈夫執
B16n0088_p0125c18║三尺大刀厲色瞋雲改變布薩妄充𥪡義刀膾身形
B16n0088_p0125c19║痛毒難忍因接還寺竭情懺悔乃經十載說戒布薩
B16n0088_p0125c20║讀誦眾經以為常業臨終之日異香迎之神色無亂
B16n0088_p0125c21║欣然而卒時咸嘉其即世懲革不墜彝倫云
B16n0088_p0125c22║僧遠
B16n0088_p0125c23║按續高僧傳僧遠不知何人住梁州薛寺為性疎誕
B16n0088_p0125c24║不修細行好追隨流宕歡醼為任以齊武平三年夢
B16n0088_p0125c25║見大人切齒責之曰汝是出家人面目如此遽縱造
B16n0088_p0125c26║惡何不取鏡自照遠忽覺驚悸流汗至曉以盆水自
B16n0088_p0125c27║映乃見眼邊烏黯謂是垢汙便洗拭之眉毛一時隨
B16n0088_p0126a01║手落盡因自咎責奈何遭此殃譴遂改革常習返形
B16n0088_p0126a02║易性敝衣破履一食長齋遵奉律儀昏曉行悔悲淚
B16n0088_p0126a03║交注經一月餘日又夢前人含笑謂曰知過能改是
B16n0088_p0126a04║謂智乎赦汝前𠍴勿復相續忽驚喜而覺流汗逼身
B16n0088_p0126a05║面目津潤眉毛漸出遠頻感兩報信知三世自後竭
B16n0088_p0126a06║精奉法中不暫怠卒為練行僧也鄉川所歸終於本
B16n0088_p0126a07║土
B16n0088_p0126a08║真玉
B16n0088_p0126a09║按續高僧傳真玉姓董氏青州益都人生而無目其
B16n0088_p0126a10║母哀其不見年至七歲教彈琵琶以為窮乏之計而
B16n0088_p0126a11║天性俊悟聆察若經不盈旬日便洞音曲後鄉邑大
B16n0088_p0126a12║集盛典齋講母擕玉赴會一聞欣領曰若恆預聽終
B16n0088_p0126a13║作法師不憂匱餒矣母聞之欲成斯大業也乃棄其
B16n0088_p0126a14║家務專將赴講無問風雨間關必期相續玉包略詞
B16n0088_p0126a15║旨氣懾當鋒年將壯室振名海岱後遭母憂捨法還
B16n0088_p0126a16║家廬於墓側哀毀過禮茹菜奉齋伏凶持操五年野
B16n0088_p0126a17║宿鄉黨重之後服闋附道修整前業覽卷便講無所
B16n0088_p0126a18║疑滯預聞徒侶相次歸焉齊天保年中文宣皇帝盛
B16n0088_p0126a19║弘講席海內髦彥咸聚天平於時義學星羅跨轢相
B16n0088_p0126a20║架玉獨標稱首登座談敘罔不歸宗盡諦窮神煥然
B16n0088_p0126a21║開發耆年前達稽首崇仰遂使道俗奔隨酌衢樽而
B16n0088_p0126a22║不竭矣一曾往復者別經十年聞聲即憶其名義斯
B16n0088_p0126a23║總持之功莫與尚也常徒學士幾百千人晤對行止
B16n0088_p0126a24║了知心性誡勖之勤彌隆餘哲生來結誓願終安養
B16n0088_p0126a25║常令侍者讀經玉必跪坐合掌而聽忽聞東方有淨
B16n0088_p0126a26║蓮華佛國莊嚴世界與彼不殊乃深惟曰諸佛淨土
B16n0088_p0126a27║豈限方隅人並西奔一無東慕用此執心難成迴向
B16n0088_p0126b01║便願生蓮華佛國曉夕勤到誓不久畱身無疹瘵便
B16n0088_p0126b02║行後事授諸弟子衣服几杖麈尾如意分部遺誥各
B16n0088_p0126b03║有差降眾初不之悟也並共驚之玉曰願與運周世
B16n0088_p0126b04║非可樂汝等助念蓮華佛令我得至彼岸也布薩之
B16n0088_p0126b05║後便臥疾於鄴城北王家神氣無昧聲相如常近京
B16n0088_p0126b06║大德並就問疾午後忽見煙雲相糺從東而來異香
B16n0088_p0126b07║纏遶充塞庭宇空中出聲有如讚唄之響清亮宛然
B16n0088_p0126b08║當爾之時足漸向冷口猶誦念少時而卒卒後十日
B16n0088_p0126b09║香氣乃絕大眾哀仰如臨雙樹王氏昆季俱制衰絰
B16n0088_p0126b10║與諸門人收其屍而葬焉
B16n0088_p0126b11║慧嵩
B16n0088_p0126b12║按續高僧傳慧嵩未詳氏族高昌國人其國本沮渠
B16n0088_p0126b13║涼王避地之所故其宗族皆通華夏之文軌焉嵩少
B16n0088_p0126b14║出家聰悟敏捷開卷輒尋便了中義潛蘊元肆尤翫
B16n0088_p0126b15║雜心時為彼國所重嵩兄為博士王族推崇雅重儒
B16n0088_p0126b16║林未欽佛理覩嵩英鑒勸令反俗教以義方嵩曰腐
B16n0088_p0126b17║儒小智未足歸賞固當同諸糟粕餘何可論兄頻遮
B16n0088_p0126b18║礙乃以易林祕隱問之嵩初不讀俗典執卷開剖挺
B16n0088_p0126b19║出前聞兄雖異之殊不信佛法之博要也嵩以毗曇
B16n0088_p0126b20║一偈化令解之停滯兩月妄釋紛紜乃有其言全乖
B16n0088_p0126b21║理義嵩總非所述聊為一開泠然神悟便大崇信佛
B16n0088_p0126b22║法博通元奧乃恣其遊涉於時元魏末齡大演經教
B16n0088_p0126b23║高昌王欲使釋門更闢乃獻嵩并弟隨使入朝高氏
B16n0088_p0126b24║作相深相器重時智遊論師世稱英傑嵩乃從之聽
B16n0088_p0126b25║毗曇成實領牒文旨信重當時而位處沙彌更搖聲
B16n0088_p0126b26║略及進具後便登元座開判經誥雅會機緣乃使鋒
B16n0088_p0126b27║銳勍敵歸依接足既學成望遠本國請還嵩曰以吾
B16n0088_p0126c01║之博達義非邊鄙之所資也旋還鄴洛弘導為宗後
B16n0088_p0126c02║又重徵嵩固執如舊高昌乃夷其三族嵩聞之告其
B16n0088_p0126c03║屬曰經不云乎三界無常諸有非樂况復三途八苦
B16n0088_p0126c04║由來所經何足怪乎及高齊天保革命惟新上綂榮
B16n0088_p0126c05║望見重宣帝嵩以慧學騰譽頻以法義陵之乃徙於
B16n0088_p0126c06║徐州為長年僧綂仍居彭沛大闡宏猷江表河南率
B16n0088_p0126c07║遵聲教即隋初志念論師之祖承也以天保年卒於
B16n0088_p0126c08║徐州
B16n0088_p0126c09║僧範
B16n0088_p0126c10║按續高僧傳僧範姓李氏平鄉人也幼遊學羣書年
B16n0088_p0126c11║二十三備通疏略至於七曜九章天文筮術諮無再
B16n0088_p0126c12║悟徒侶萬千抵掌解頤誇矜折角時人語曰相州李
B16n0088_p0126c13║洪範解徹深義鄴下張賓生領悟無遺斯言誠有旨
B16n0088_p0126c14║矣兼以年華色美都無伉儷之心思附法門燒指而
B16n0088_p0126c15║修供養年二十九棲遲下邑聞講涅槃輒試一聽開
B16n0088_p0126c16║悟神府理思兼通乃知佛經之祕極也遂投鄴城僧
B16n0088_p0126c17║始而出家焉初學涅槃經頓盡其致又棲心林慮靜
B16n0088_p0126c18║其浮情復向洛下從獻公聽法華華嚴宗匠前修是
B16n0088_p0126c19║非衢術後從轍光師而受道焉究味虛宗歲紀遷貿
B16n0088_p0126c20║既窮筌相學志無新乃出遊開化利安齊魏每法筵
B16n0088_p0126c21║一舉聽眾千餘逮旋趾鄴都可謂當時明匠遂使崔
B16n0088_p0126c22║覲注易諮之取長宗景造歷求而捨短大儒徐遵明
B16n0088_p0126c23║李寶頂等一見信於言前授以菩薩戒法五眾歸之
B16n0088_p0126c24║如市講華嚴十地地持維摩勝鬘各有疏記復變疏
B16n0088_p0126c25║引經製成為論故涅槃大品等並稱論焉地持十部
B16n0088_p0126c26║獨名述也然屬詞繁壯不偶世情亦是一家之作故
B16n0088_p0126c27║可觀採而言行相輔祥徵屢降嘗有膠州刺史杜弼
B16n0088_p0127a01║於鄴顯義寺請範冬講至華嚴六地忽有一鴈飛下
B16n0088_p0127a02║從浮圖東順行入堂正對高座伏地聽法講散徐出
B16n0088_p0127a03║還順塔西爾乃翔逝又於此寺夏講雀來在坐西南
B16n0088_p0127a04║伏聽終於九旬又曾處濟州亦有一鳥飛來入聽訖
B16n0088_p0127a05║講便去斯諸祥感眾矣自非道洽冥符何能與此嘗
B16n0088_p0127a06║講華嚴輒有一僧加毀云是乃伽斗竟何所解當夜
B16n0088_p0127a07║有神加打死而復蘇其見聞者皆深敬異嘗宿他寺
B16n0088_p0127a08║意欲聞戒有僧昇座將欲𥪡義乃曰𥪡論法相深會
B16n0088_p0127a09║聖言何勞布薩僧常聞耳忽見一神形高丈餘貌甚
B16n0088_p0127a10║雄峻來到座前問𥪡義者今是何日答曰是布薩日
B16n0088_p0127a11║神即以手撘之曳於座下委頓垂死次問上座搭曳
B16n0088_p0127a12║同前由是自勵至終僧事私緣竟無說欲乃至疾重
B16n0088_p0127a13║與而就僧將終之日延像入房下牀跪地惟悔宿觸
B16n0088_p0127a14║而已時當正午遺誡而卒於鄴東大覺寺時春秋八
B16n0088_p0127a15║十即天保六年三月二日也初範背儒入釋崇信日
B16n0088_p0127a16║增寂想空門不緣世務口無流略之語身絕非法之
B16n0088_p0127a17║遊隨得財賄即施門人衣食有無未曾宣述安忍善
B16n0088_p0127a18║惡喜怒不形洗穢奉禁終始如一而畱意華嚴為來
B16n0088_p0127a19║報之業夜禮千佛為一世常資末歲年事既隆身力
B16n0088_p0127a20║不濟猶依六時叩頭枕上自有英悟之量罕能繼者
B16n0088_p0127a21║而感通靈異則事全難准云
B16n0088_p0127a22║曇遵
B16n0088_p0127a23║按續高僧傳曇遵姓程氏河北人少厭世網投法光
B16n0088_p0127a24║出家而容色盛美堂堂然也恐染戒淨還返俗焉資
B16n0088_p0127a25║學既明允當時寄有魏擢為員外郎二十有三情背
B16n0088_p0127a26║朝官復依光公以為師保光以舊事捨而不度遵跪
B16n0088_p0127a27║啟曰今沒命皈依遠崇至道如不允副必從邪見壞
B16n0088_p0127b01║及三寶光審其情至即度而授戒因從稟學功踰一
B16n0088_p0127b02║紀大乘頓教法界心源並披析義理挺超時匠手無
B16n0088_p0127b03║異筆而化人成己故談述有續而章疏闕焉初出化
B16n0088_p0127b04║行洛下流衍齊楚晉魏乃至燕趙通傳道務攝治相
B16n0088_p0127b05║襲丞相淮陰王肱深器之德動貴重傾心奉禮年餘
B16n0088_p0127b06║七十舉為國都尋轉為綂後少覺有疾便坐誦維摩
B16n0088_p0127b07║勝鬘卷了命終卒於鄴下時年八十有五承化門人
B16n0088_p0127b08║罕繼其後初遵賦志清高無為立性褰帷開戶標樹
B16n0088_p0127b09║方遠形無妄涉口不俗談動靜自嚴不假方便而敬
B16n0088_p0127b10║愛宗師罕偕儔侶光師終日遵在齊州初聞哀問不
B16n0088_p0127b11║覺從牀而墜口中流血其誠孝動人如此之類也多
B16n0088_p0127b12║遊念慧有得機緣溫講而終業矣
B16n0088_p0127b13║惠順
B16n0088_p0127b14║按續高僧傳惠順姓崔齊人侍中崔光之弟也少愛
B16n0088_p0127b15║儒宗綂知雅趣長厭塵網為居士焉初聽涅槃略無
B16n0088_p0127b16║遺義因講而睡聞有言曰此解乃明猶未為極心遂
B16n0088_p0127b17║遲疑伺決其病承都下有光律師者廣涉大乘文無
B16n0088_p0127b18║不曉因往洛陽時年二十有五即投光而出家焉寓
B16n0088_p0127b19║於門下纂修地旨倦無終食歲紀相尋證教兩途銳
B16n0088_p0127b20║鏡於心內三持三聚影現於神外博見融冶陶然有
B16n0088_p0127b21║餘講十地地持華嚴維摩並立疏記年將知命欲以
B16n0088_p0127b22║大法弘利本鄉即傳歸戒情無不愜隨有講會眾必
B16n0088_p0127b23║千餘精誠之響廣流東夏故齊趙瀛冀有奉信者咸
B16n0088_p0127b24║稟其風焉僕射祖孝徵欽尚厥德奏為國都年七十
B16n0088_p0127b25║有二終於鄴下之總持寺當終之日身心清卓專念
B16n0088_p0127b26║平等而為心印然順族胄清華言誠世範惠解騰譽
B16n0088_p0127b27║事義深沉而志存順法不局一方衣略鮮華食無兼
B16n0088_p0127c01║味受施尋散情闕愛憎形寄任緣未依夏臘進止在
B16n0088_p0127c02║益不顧己損言行適時不與物諍故傳者具舒不敢
B16n0088_p0127c03║遺其事行矣
B16n0088_p0127c04║道憑
B16n0088_p0127c05║按續高僧傳道憑姓韓平恩人十二出家投貴鄉邵
B16n0088_p0127c06║寺初誦維摩經自惟歷覽日計四千四百言一聞無
B16n0088_p0127c07║忘乃通數部後學涅槃略觀遠節復尋成實初得半
B16n0088_p0127c08║文便𥪡大義聰明之譽無羨昔人致使遐邇聞風咸
B16n0088_p0127c09║思頂謁七夏欲講涅槃惟曰文一釋異情理難資恐
B16n0088_p0127c10║兼虛課謗法誠重八夏既登遂行禪境漳滏伊洛徧
B16n0088_p0127c11║討嘉猷後於少林寺攝心夏坐問道之僧披榛而至
B16n0088_p0127c12║聞光師弘揚戒本因往聽之涉悟大乘深副情願經
B16n0088_p0127c13║停十載聲聞漸高乃辭光通法弘化趙魏傳燈之美
B16n0088_p0127c14║罕有斯焉講地論涅槃華嚴四分皆覽卷便講目不
B16n0088_p0127c15║尋文章疏本無手不舉筆而開塞任情吐納清爽洞
B16n0088_p0127c16║會詮旨有若證焉故京師語曰憑師法相上公文句
B16n0088_p0127c17║一代希寶斯言信矣時人以其口辯方於身子也以
B16n0088_p0127c18║齊天保十年三月七日卒於鄴城西南寶山寺春秋
B16n0088_p0127c19║七十有二將終之前大鐘兩口小觸而破康存之日
B16n0088_p0127c20║願生安養故使臨終光尋滿室憑獨見之異香充庭
B16n0088_p0127c21║大眾皆美初憑之處道弘護居心經律遞講福智雙
B16n0088_p0127c22║習骨族血親往來頓絕勢貴豪家全無遊止而乞食
B16n0088_p0127c23║自資少所恆習袒肩洗淨老而彌固脛臂無服生死
B16n0088_p0127c24║齊焉兼以心緣口授杜於文相者古今絕矣
B16n0088_p0127c25║靈詢
B16n0088_p0127c26║按續高僧傳靈詢姓傅氏漁陽人也少年入道學成
B16n0088_p0127c27║實論并涅槃經窮其幽府又於論中刪要兩卷注而
B16n0088_p0128a01║釋之盛行於世後棄小道崇仰光公曉夕研尋十有
B16n0088_p0128a02║餘載纖旨秘教備知通塞雖博知羣籍而擅出維摩
B16n0088_p0128a03║兼有疏記至遷京漳鄴遊歷燕趙化霑四眾邪正分
B16n0088_p0128a04║焉而書畫有功頗愛篇什文筆之華時所推舉美容
B16n0088_p0128a05║貌善風儀詞辯雅淨聽者無撓初為國都魏末為并
B16n0088_p0128a06║州僧綂齊初卒於晉陽時年六十九矣
B16n0088_p0128a07║法上
B16n0088_p0128a08║按續高僧傳法上姓劉氏朝歌人也五歲入學七日
B16n0088_p0128a09║通章六歲隨叔寺中觀戲情無鼓舞但禮佛讀經而
B16n0088_p0128a10║聲氣爽拔眾人奔遶傾渴觀聽年登八歲略覽經誥
B16n0088_p0128a11║博盡其理九歲得涅槃經披而誦之即生厭世至於
B16n0088_p0128a12║十二投禪師道藥而出家焉因遊相土尋還汲鄉又
B16n0088_p0128a13║往東都棲皇務道神氣高爽照曉詞論所在推之咸
B16n0088_p0128a14║謂聖沙彌也後潛林慮上胡山寺誦維摩法華纔浹
B16n0088_p0128a15║二旬兩部俱度因誦求解還入洛陽博洞清元名聞
B16n0088_p0128a16║伊洛年暨學歲創講法華酬抗疑難無不歎伏善機
B16n0088_p0128a17║問好徵覈決通非據昌言勝負而形色非美故時人
B16n0088_p0128a18║諺曰黑沙彌若來高座逢災也後值時儉衣食俱乏
B16n0088_p0128a19║專意涅槃無心饑凍故一粒之米加之以菜一衣
B16n0088_p0128a20║為服兼之以草練形將盡而精神日進乃投光
B16n0088_p0128a21║師而受具焉性戒夙成不勞師導勤勤諦理無失寸陰忽聞
B16n0088_p0128a22║父病尋往覲之既至即殂一宿同止明旦起洛度母
B16n0088_p0128a23║及姊將入鄴都時屬大荒投寄無措聽法心猛委而
B16n0088_p0128a24║南旋夏聽少林秋還漳岸母子相見不覺潸然既慧
B16n0088_p0128a25║業有聞眾皆陳請乃講十地地持楞伽涅槃等部輪
B16n0088_p0128a26║次相續並著文疏又偏洞筭數明了機調綱紀法化
B16n0088_p0128a27║難繼其塵故時人語曰京師極望道塲法上斯言允
B16n0088_p0128b01║矣年階四十遊化懷衛為魏大將軍高澄奏入在鄴
B16n0088_p0128b02║微言一鼓眾侶雲屯但上戒山峻峙慧海澄深德可
B16n0088_p0128b03║軌人威能肅物故魏齊二代歷為綂師昭元一曹純
B16n0088_p0128b04║掌僧錄令史員置五十許人所部僧尼二百餘萬而
B16n0088_p0128b05║上綱領將四十年道俗歡愉朝廷胥悅所以四萬餘
B16n0088_p0128b06║寺咸稟其風崇護之基罕有繼彩既道光遐燭乃下
B16n0088_p0128b07║詔為戒師文宣帝布髮於地令上踐焉天保二年又
B16n0088_p0128b08║下詔曰仰惟慈明輯寧四海欲報之德正覺是憑諸
B16n0088_p0128b09║鷙鳥傷生之類宜放於山林即以此地為太皇太后
B16n0088_p0128b10║經始寶塔廢鷹師曹為報德寺斯即碎蕩邪霧載清
B16n0088_p0128b11║佛海當時昌盛自古推焉上總擔荷並得輯諧內外
B16n0088_p0128b12║闡揚皁白咸允非斯柱石孰此棟梁哉且而景行既
B16n0088_p0128b13║宣逸響遐被致有高句麗國大丞相王高德乃深懷
B16n0088_p0128b14║正法崇重大乘欲播此釋風被於海曲然莫測法教
B16n0088_p0128b15║始末緣由西徂東壤年三十帝代故具錄事條遣僧
B16n0088_p0128b16║向鄴啟所未聞事敘略云釋迦文佛入涅槃來至今
B16n0088_p0128b17║幾年又於天竺幾年方到漢地初到何帝年號是何
B16n0088_p0128b18║又齊陳佛法誰先傳告從爾至今歷幾年帝遠請具
B16n0088_p0128b19║注并問十地智論等人法所傳上答略云佛以姬周
B16n0088_p0128b20║昭王二十四年甲寅歲生十九出家三十成道當穆
B16n0088_p0128b21║王二十四年癸未之歲穆王聞西方有化人出便即
B16n0088_p0128b22║西入而竟不還以此為驗四十九年在世滅度已來
B16n0088_p0128b23║至今齊代武平七年丙申凡經一千四百六十五年
B16n0088_p0128b24║後漢明帝永平十年經法初來魏晉相傳至今流布
B16n0088_p0128b25║上廣答緣緒文極指訂今略舉梗槩以示所傳末敕
B16n0088_p0128b26║住相州定國寺而容德顯著感供繁多所得施利造
B16n0088_p0128b27║一山寺本名合水即鄴之西山今所謂修定寺是也
B16n0088_p0128c01║山之極頂造彌勒堂眾事莊嚴備殫華麗四事供養
B16n0088_p0128c02║百五十僧及齊破法湮不及山寺上私隱俗服習業
B16n0088_p0128c03║如常願若終後覲覩慈尊如有殘年願見隆法更一
B16n0088_p0128c04║頂禮慈氏如來而業行精專幽明感遂屬隋運將動
B16n0088_p0128c05║佛日潛離深果宿心喜遍心府形羸微篤設轝坐之
B16n0088_p0128c06║袈裟覆頭弟子扛舉往昇山寺合掌三禮右遶三周
B16n0088_p0128c07║便還山舍誦維摩勝鬘卷訖而卒於合水故房春秋
B16n0088_p0128c08║八十有六即周大象二年七月十八日也上形量過
B16n0088_p0128c09║人岧然眾表百千眾中孤超頸現衣服率素衲補為
B16n0088_p0128c10║宗五條祇支由來以布法衣瓶鉢以外更無餘財生
B16n0088_p0128c11║不履乘步以畢命門人成匠任情所學不私己業遍
B16n0088_p0128c12║用訓人言常含笑罪不加杖自上未任已前儀服通
B16n0088_p0128c13║混一知綱綂制樣別行使夫道俗兩異上有功焉制
B16n0088_p0128c14║寺立淨亦始於此故釋門東敞能扇清風莫與先矣
B16n0088_p0128c15║初天保之中國置十綂有司聞秦事須甄異文宣乃
B16n0088_p0128c16║手注狀云上法師可為大綂餘為通綂故帝之特遇
B16n0088_p0128c17║事之如佛凡所吐言無不承用又遵重戒禁願常宣
B16n0088_p0128c18║說盡報行之每至布薩晨旦致厚供設禮請僧及年
B16n0088_p0128c19║高聲變恐煩於眾歲暮之夕猶遵此法其奉信也如
B16n0088_p0128c20║此撰增一數法四十卷並略諸經論所有名教始從
B16n0088_p0128c21║一法十百千萬有若數林實傳持之要術也又著佛
B16n0088_p0128c22║性論二卷大乘義章六卷文理沖洽詳略有聞又
B16n0088_p0128c23║撰眾經錄一卷包舉品類耳並行於世
B16n0088_p0128c24║道慎
B16n0088_p0128c25║按續高僧傳道慎姓史高陽人十四出家誦聽依業
B16n0088_p0128c26║受具已後入洛從光師學於地論後稟上綂而志涅
B16n0088_p0128c27║槃性度虛簡風量陶然綱網門徒維攝大法而為己
B16n0088_p0129a01║任每叅說戒跪聽訖文講悟昏情詞無繁長智者恐
B16n0088_p0129a02║其言少愚者慮其不多五眾愛重故宣帝請為國都
B16n0088_p0129a03║綏撫遺法得無虧緒禪匠僧達論士法靈皆伏其辯
B16n0088_p0129a04║對至於滔滔風流大觀時俗則慎過之遠矣末乘車
B16n0088_p0129a05║送帝迴返本寺兩轅併折不日而終於鄴城定國寺
B16n0088_p0129a06║春秋六十有五
B16n0088_p0129a07║曇衍
B16n0088_p0129a08║按續高僧傳曇衍姓夏侯氏南兗州人初生之時牙
B16n0088_p0129a09║齒具焉世俗異之七歲從學聰敏絕倫十五擢為州
B16n0088_p0129a10║都公事有隙便聽釋講十八舉秀才貢上鄴都過聽
B16n0088_p0129a11║光公法席即稟歸戒棄捨俗務專功佛理學流三載
B16n0088_p0129a12║績鄰前達年二十三投光出家即為受戒聽涉無暇
B16n0088_p0129a13║乃捐食息然於藏旨有疑通諮碩學並辭罔逮遂開
B16n0088_p0129a14║拓寰宇置立規猷顧諸徒曰吾從師積年心悟未決
B16n0088_p0129a15║賴因遊意累思豁然有據其猶低目面牆則冥無所
B16n0088_p0129a16║解延頸出戶則遠近斯見由是講事無廢毗贊元理
B16n0088_p0129a17║聲辯雄亮言會時機自齊鄭燕趙皆履神化雖遭緣
B16n0088_p0129a18║阻安苦無倦常隨義學千僧有餘出家居士近於五
B16n0088_p0129a19║百並恢廓道志戒禁居心趙郡王高叡上洛王高元
B16n0088_p0129a20║海膠州刺史杜弼並齊朝懿戚重臣畱情敬奉僕射
B16n0088_p0129a21║祖孝徵奏為國都緝諧道政不墜元綱而披散詞理
B16n0088_p0129a22║言尚寡要故經文繁富者則指摘一句用攝廣文時
B16n0088_p0129a23║人貴其通贍鎔裁而簡衷矣嘗於暇日私恨曰昔在
B16n0088_p0129a24║俗流尊不見遂今世人無知汙我淨戒若不爾者應
B16n0088_p0129a25║有所得以開皇元年三月十八日忽告侍人無常至
B16n0088_p0129a26║矣便誦念彌勒佛聲氣俱盡於時正中傍僧同觀顏
B16n0088_p0129a27║色怡悅時年七十有九卒於洺州盧氏宅自衍之生
B16n0088_p0129b01║也殊相感人而立操貞直心用叡約情及濟世故積
B16n0088_p0129b02║散所拯貧病為初法利所被如行先授但見經像必
B16n0088_p0129b03║奉禮迎送道遇貧陋必悲憐垂泣其謹質深信為若
B16n0088_p0129b04║此也又恆樂聽戒生來兩闕維摩勝鬘日緣一遍辛
B16n0088_p0129b05║腥臭物曾不臨矚下氣逼流身出戶外以清淨僧房
B16n0088_p0129b06║不為熏勃故也未終之前有夢見衍朱衣螺髮頒垂
B16n0088_p0129b07║於背二童侍之昇空而西北高逝尋爾便終時共以
B16n0088_p0129b08║為天道者矣
B16n0088_p0129b09║僧達
B16n0088_p0129b10║按續高僧傳僧達俗姓李上谷人十五出家遊學北
B16n0088_p0129b11║代聽習為業及受具後宗軌毗尼進止沉審非先祖
B16n0088_p0129b12║習年登二夏為魏孝文帝所重邀延廟寺闡弘四分
B16n0088_p0129b13║而形器異倫見者驚奉虎頭長耳雙齒過寸機論適
B16n0088_p0129b14║變時共高美與徐州龍達各題稱謂尋復振錫洛都
B16n0088_p0129b15║因遇勒那三藏奉其新誨不久值那遷化覆述地論
B16n0088_p0129b16║聲駭伊穀令望歸信相次稱謁後聽光師十地發明
B16n0088_p0129b17║幽旨遂從受菩薩戒焉因從請業有名學眾又南會
B16n0088_p0129b18║徐部隨通地論梁武皇帝撥亂弘道銜聞欣然遂即
B16n0088_p0129b19║濟江造宮請見敕駙馬殷均引入重雲殿自晝通夜
B16n0088_p0129b20║傳所未聞連席七宵帝歎嘉瑞因從受戒誓為弟子
B16n0088_p0129b21║下敕住同泰寺隆禮供奉旬別入殿開示弘理年移
B16n0088_p0129b22║一紀道懷有據請辭還魏乃經七啟方許皆梁時兗
B16n0088_p0129b23║州行臺侯景為造二寺山名天觀詔曰丈夫達念身
B16n0088_p0129b24║為苦器難可維持乃試履裁約餌苓斷粒自此終報
B16n0088_p0129b25║資用通生末為魏廢帝中山王敕僕射高隆之召入
B16n0088_p0129b26║鄴都受菩薩戒暨齊文宣特加殊禮前後六度歸崇
B16n0088_p0129b27║十善達性愛林泉居閑濟業帝為達於林慮山黃華
B16n0088_p0129c01║嶺下立洪谷寺又捨神武舊廟造定寇寺兩以居之
B16n0088_p0129c02║初達經營山寺將入谷口虎踞其前乃祝曰欲造一
B16n0088_p0129c03║寺福被幽靈若相許者可為避道言訖尋去及造寺
B16n0088_p0129c04║竟安眾綜業達反鄴京夜有神現身被黃服拜而跪
B16n0088_p0129c05║曰弟子是戴山胡也王及三谷正備供養願不須還
B16n0088_p0129c06║達曰在山利少在京利多貧道觀機而動幸無遮止
B16n0088_p0129c07║又經靜夜有推戶者稱曰山神之妻白日無暇今故
B16n0088_p0129c08║叅拜並奉米餻一筐進而重曰僧無偏為禮佛之時
B16n0088_p0129c09║請兼弟子名也達答餻可將還後當為禮因令通為
B16n0088_p0129c10║之時一拜兼唱其含幽識明皆此類也達遣弟子道
B16n0088_p0129c11║爽為山神讀金光明經月餘有虎來將狗去達聞之
B16n0088_p0129c12║曰此必小道人懈怠不為檀越讀經具問之果云三
B16n0088_p0129c13║日來別讀維摩耳乃燒香禮佛告曰昨雖誦餘經其
B16n0088_p0129c14║福亦屬檀越若有靈鑒放狗還也至曉狗還看於項
B16n0088_p0129c15║上有銜嚙處斯又接統神明殆不可測講華嚴四分
B16n0088_p0129c16║十地地持雖無疏記而敷揚有據特善論議知名南
B16n0088_p0129c17║北禪法一門開世殊廣曾遊梁境誌公遇而告曰達
B16n0088_p0129c18║禪師是大福德人也帝亦深敬常顧侍臣云北方鸞
B16n0088_p0129c19║法師達禪師肉身菩薩恆向北遙禮其為時君所重
B16n0088_p0129c20║無有加焉一時少覺微疾端坐繩牀口誦般若形氣
B16n0088_p0129c21║調靜遂終於洪谷山寺春秋八十有二即齊天保七
B16n0088_p0129c22║年六月七日也宣帝聞之趣駕驚赴舉聲大哭六軍
B16n0088_p0129c23║同號山林為動葬於谷中巖下立碑於後余以貞觀
B16n0088_p0129c24║九年親往禮謁骸骨猶存寺宇遺迹宛然如在自達
B16n0088_p0129c25║奉心元道情無間然有識同親都無嫌隙承先私憾
B16n0088_p0129c26║倚加事之榮勝高流彌所謙退自季世佛法崇尚官
B16n0088_p0129c27║榮僥倖之夫妄生朋翼而達為國都眇然無顧昭元
B16n0088_p0130a01║曹局曾不經臨斯乃聖達之所經實世福之嘉相矣
B16n0088_p0130a02║僧稠
B16n0088_p0130a03║按續高僧傳僧稠姓孫元出昌黎末居鉅鹿之癭陶
B16n0088_p0130a04║焉性度純懿孝信知名而勤學世典備通經史徵為
B16n0088_p0130a05║太學博士講解墳索聲蓋朝廷將處器觀國羽儀廊
B16n0088_p0130a06║廟而道機潛扣欻厭世煩一覺佛經渙然神解時年
B16n0088_p0130a07║二十有八投鉅鹿景明寺僧實法師而出家落髮甫
B16n0088_p0130a08║爾便尋經論悲慶交并識神厲勇因發五願所謂財
B16n0088_p0130a09║法通辯及以四大常敬三寶普福四恩初從道房禪
B16n0088_p0130a10║師受行止觀房即跋陀之神足也既受禪法北遊定
B16n0088_p0130a11║州嘉魚山斂念久之全無攝證便欲出山誦涅槃經
B16n0088_p0130a12║忽遇一僧言從泰嶽來稠以情告彼遂苦勸修禪慎
B16n0088_p0130a13║無他志由一切含靈皆有初地味禪要必繫緣無求
B16n0088_p0130a14║不遂乃從之旬日攝心果然得定常依涅槃聖行四
B16n0088_p0130a15║念處法乃至眠夢覺見都無慾想歲居五夏又詣趟
B16n0088_p0130a16║州漳洪山道明禪師受十六特勝法鑽仰積序節食
B16n0088_p0130a17║鞭心九句一食米唯四斗單敷石上不覺晨宵布縷
B16n0088_p0130a18║入肉挽而不脫或煑食未熟攝心入定動移晷漏前
B16n0088_p0130a19║食並為禽獸所噉又常修死想遭賊怖之了無畏色
B16n0088_p0130a20║方為說諸業行皆摧其弓矢受戒而返嘗於鵲山靜
B16n0088_p0130a21║處感神來嬈抱肩築腰氣噓項上稠以死要心因證
B16n0088_p0130a22║深定九日不起後從定覺情想澄然究略世間全無
B16n0088_p0130a23║樂者便詣少林寺祖師三藏呈己所證跋陀曰自葱
B16n0088_p0130a24║嶺已東禪學之最汝其人矣乃更授深要即住嵩嶽
B16n0088_p0130a25║寺僧有百人泉水纔足忽見婦人敝衣挾帚却坐階
B16n0088_p0130a26║上聽僧誦經眾不測為神人也便訶遣之婦有慍色
B16n0088_p0130a27║以足蹋泉水立枯竭身亦不現眾以告稠稠呼優婆
B16n0088_p0130b01║夷三呼乃出便謂神曰眾僧行道宜加擁護婦人以
B16n0088_p0130b02║足撥於故泉水即上湧時共深異威感如此後詣懷
B16n0088_p0130b03║州西王屋山修習前法聞兩虎交𩰚咆響震岩乃以
B16n0088_p0130b04║錫杖中解各散而去一時忽有仙經兩卷在於牀上
B16n0088_p0130b05║稠曰我本修佛道豈拘域中長生者乎言已須臾自
B16n0088_p0130b06║失其感致幽顯皆此類也後移止青羅山受諸癘疾
B16n0088_p0130b07║供養情不憚其臭潰甘之如薺坐久疲頓舒脚牀前
B16n0088_p0130b08║有神輒扶之還令跏坐因屢入定每以七日為期又
B16n0088_p0130b09║移懷州馬頭山魏孝明帝夙承令德前後三召乃辭
B16n0088_p0130b10║云普天之下莫非王土乞在山行道不爽大通帝遂
B16n0088_p0130b11║許焉乃就山送供魏孝武帝末熙元年既召不出亦
B16n0088_p0130b12║於尚書谷中為立禪室集徒供養又北轉常山定州
B16n0088_p0130b13║刺史婁叡彭城王高攸等請至文墨之大冥山創開
B16n0088_p0130b14║歸戒奉信者殷焉燕趙之境道昧通被略無血食眾
B16n0088_p0130b15║侶奔赴禮貺填充時或名利所纏者稠為說偈止之
B16n0088_p0130b16║聞者慚色而止便為陳修善偈預在息心之儔更新
B16n0088_p0130b17║其器既道張山世望重天心齊文宣天保二年下詔
B16n0088_p0130b18║曰久聞風德常思言遇今敕定州令師赴鄴教化羣
B16n0088_p0130b19║羣生義無獨善希即荷錫暫遊承明思欲弘宣至道
B16n0088_p0130b20║濟斯苦壤至此之日脫須還山當任東西無所留縶
B16n0088_p0130b21║稠居山積稔業濟一生聞有敕召絕無承命苦相敦
B16n0088_p0130b22║喻方遂允請即日拂衣將出山闕兩岫忽然驚震響
B16n0088_p0130b23║聲悲切駭擾人畜禽獸飛走如是三日稠顧曰慕道
B16n0088_p0130b24║懷仁觸類斯在豈非愛情易守放蕩難持耶乃不約
B16n0088_p0130b25║事留杖策漳滏帝躬舉大駕出郊迎之稠年過七十
B16n0088_p0130b26║神宇清曠動發人心敬揖情物乘機無墜帝扶接入
B16n0088_p0130b27║內為論正理因說三界本空國土亦爾榮華世相不
B16n0088_p0130c01║可常保廣說四念處法帝聞之毛𥪡流汗即受禪道
B16n0088_p0130c02║學周不久便證深定爾後彌承清誨篤敬殷重因從
B16n0088_p0130c03║受菩薩戒法斷酒禁肉放捨鷹鷂去官畋漁鬱成仁
B16n0088_p0130c04║國又斷天下屠殺六年三月敕民齋戒官園私菜葷
B16n0088_p0130c05║辛悉除帝以他日告曰道由人弘誠不虛應願師安
B16n0088_p0130c06║心道念弟子敢為外護檀越何如稠曰菩薩弘誓護
B16n0088_p0130c07║法為心陛下應天順俗居宗設化棟梁三寶導引四
B16n0088_p0130c08║民康濟既臨義無推寄即停止禁中四十餘日日垂
B16n0088_p0130c09║明誨帝奉之無失後以道化須布思序山林便辭還
B16n0088_p0130c10║本住帝以陵阜迴互諮謁或難天保三年又敕於鄴
B16n0088_p0130c11║城西南八十里龍山之陽為構精舍名雲門寺請以
B16n0088_p0130c12║居之兼為石窟大寺主兩任綱位練眾將千供事繁
B16n0088_p0130c13║委充諸山谷并敕國內諸州別置禪肆令達解念慧
B16n0088_p0130c14║者就為教授時揚講誦事極豐厚帝曰佛法大宗靜
B16n0088_p0130c15║心為本諸法師等徒傳法化猶接囂煩未曰闡揚可
B16n0088_p0130c16║並除廢稠諫曰諸法師並紹繼四依弘通三藏使夫
B16n0088_p0130c17║羣有識邪正達幽微若非此人將何開導皆禪業之
B16n0088_p0130c18║初宗趣理之弘教歸信之漸發蒙斯人帝大喜焉因
B16n0088_p0130c19║曰今以國儲分為三分謂供國自用及以三寶自爾
B16n0088_p0130c20║徹情歸向通古無倫佛化東流此焉盛矣即敕送錢
B16n0088_p0130c21║絹被褥接軫登山令於寺中置庫貯之以供常費稠
B16n0088_p0130c22║以佛法要務志在修心財利動俗事乖道化乃致書
B16n0088_p0130c23║返之帝深器其量也敕依前收納別置異庫須便依
B16n0088_p0130c24║給未經王府爾後詔書手敕月別頻至寸尺小函必
B16n0088_p0130c25║親言及又敕侍御徐之才崔思和等送諸藥餌觀僧
B16n0088_p0130c26║疾苦帝常率其羽衛故幸叅覲稠處小房宴坐都不
B16n0088_p0130c27║迎送弟子諫曰皇帝降駕今據道不迎眾情或阻稠
B16n0088_p0131a01║曰昔賓頭盧迎王七步致七年失國吾誠德之不逮
B16n0088_p0131a02║未敢自欺形相冀獲福於帝耳時亦美其敦慎大法
B16n0088_p0131a03║得信於人黃門侍郎李奬與諸大德請出禪要因為
B16n0088_p0131a04║撰止觀法兩卷味定之賓家藏一本據以齊乾明元
B16n0088_p0131a05║年四月十三日辰時絕無患惱端坐卒於山寺春秋
B16n0088_p0131a06║八十有一五十夏矣當終之時異香滿寺聞者悚神
B16n0088_p0131a07║敕遣襄樂王宣慰曰故大禪師志力精苦感果必然
B16n0088_p0131a08║棲心寂默虛來實返妙業元風事高緇素運往神遷
B16n0088_p0131a09║實深嗟惘資崇有嘉用伸悽敬可施物五百段送千
B16n0088_p0131a10║僧供於雲門以崇追福至皇建二年五月弟子曇詢
B16n0088_p0131a11║等奏請為起塔下詔曰故大禪師德業高迥三寶棟
B16n0088_p0131a12║梁滅盡化終神遊物外可依法闍毗起塔建千僧齋
B16n0088_p0131a13║贈物千段標樹芳迹示諸後代敕右僕射魏收為製
B16n0088_p0131a14║碑文其為時君所重前後皆此類也既而尅日准敕
B16n0088_p0131a15║四部彌山人兼數萬香柴千計日正中時焚之以火
B16n0088_p0131a16║莫不哀慟斷絕哭響流川登有白鳥數百徘徊煙上
B16n0088_p0131a17║悲鳴相切移時乃逝仍於寺之西北建以磚塔每有
B16n0088_p0131a18║靈景異香應於道俗初稠奉信出家知奇齊魏克志
B16n0088_p0131a19║禪業冠絕後塵而歷履太行往還朝野鳴謙抱素能
B16n0088_p0131a20║扇清風加又威稜羣賊勢慴山螭解虓虎之𩰚情禁
B16n0088_p0131a21║利養之深毒大儒皇氏躬為負糧青羅獵客執刀剪
B16n0088_p0131a22║髮或德感上元澤流奉敬之苗幽誠所致粟滿信心
B16n0088_p0131a23║之室樹神遮道隨器欲而法流文豹淨房銜穢幞而
B16n0088_p0131a24║遙棄或猛虎馴狎即背垂衣頹山將陊召出在命若
B16n0088_p0131a25║斯靈相振古罕儔具如雲門象圖所紀又初敕造寺
B16n0088_p0131a26║面方十里令息心之士問道經行稠日十里大廣損
B16n0088_p0131a27║妨居民恐非遠濟請半減之敕乃以方五里為定使
B16n0088_p0131b01║將作大匠紀伯邕締構伊始邕集諸鄉邑問此地名
B16n0088_p0131b02║忽聞空中大聲答曰山林幽靜此處本號雲門重問
B16n0088_p0131b03║所由了無一人知者帝聞異之因從空響焉今名光
B16n0088_p0131b04║嚴寺是也又嘗有客僧負錫初至將欲安處問其本
B16n0088_p0131b05║夏答云吾見此中三為伽藍言終而隱既而掘地為
B16n0088_p0131b06║井果得䲭吻二焉又所住禪窟前有深淵見被毛之
B16n0088_p0131b07║人偉而胡貌置釜然火水將沸涌俄有大蟒從水中
B16n0088_p0131b08║出欲入釜內稠以足撥之蟒遂入水毛人亦隱其夜
B16n0088_p0131b09║因致男子神來頂拜稠云弟子有兒歲歲為惡神所
B16n0088_p0131b10║噉兒子等惜命不敢當弟子衰老將死故自供食蒙
B16n0088_p0131b11║師護故得免斯難稠索水噀之奄成雲霧時或讒稠
B16n0088_p0131b12║於宣帝以倨傲無敬容帝大怒自來加害稠冥知之
B16n0088_p0131b13║生來不至僧廚忽無何而到云明有大客至多作供
B16n0088_p0131b14║設至夜五更先備牛轝獨往谷口去寺二十餘里孤
B16n0088_p0131b15║立道側須臾帝至怪問其故稠曰恐身血不淨穢汙
B16n0088_p0131b16║伽藍在此候耳帝下馬拜伏愧悔無已謂尚書令楊
B16n0088_p0131b17║遵彥曰如此真人何可毀謗也乃躬負稠身往寺稠
B16n0088_p0131b18║罄折不受帝曰弟子負師遍天下未足謝𠍴因謂曰
B16n0088_p0131b19║弟子前身曾作何等答曰作羅剎王是以今猶好殺
B16n0088_p0131b20║即呪盆水令帝自視見其影如羅剎像焉每年元日
B16n0088_p0131b21║常問一歲吉凶後至天保十年云今年不能好文宣
B16n0088_p0131b22║不悅帝問師復何如答云貧道亦不久至十月帝崩
B16n0088_p0131b23║明年夏首稠喪驗之果矣嘗以暇日帝謂曰弟子未
B16n0088_p0131b24║見佛之靈異頗得覩不稠曰此非沙門所宜帝強之
B16n0088_p0131b25║乃投袈裟於地帝使數十人舉之不能動稠命沙彌
B16n0088_p0131b26║取之初無重焉因爾篤信兼常寺宇僧供勞賜優渥
B16n0088_p0131b27║道紀
B16n0088_p0131c01║按續高僧傳道紀未詳氏族高齊之初盛弘講說然
B16n0088_p0131c02║以成實見知門學業成分部結眾紀用欣然以教習
B16n0088_p0131c03║之功成遺業也天保年中秋初立講紀引眾首出鄴
B16n0088_p0131c04║城南彼舊門人又引眾入正於閫側欻爾相值紀曰
B16n0088_p0131c05║卿從何來乃殊無禮也如何師範輙抗拒耶既不傾
B16n0088_p0131c06║屈理宜下道彼曰法鼓競鳴利建斯在聲榮之望師
B16n0088_p0131c07║資焉有紀何不答自為下道出於城外廻首告其屬
B16n0088_p0131c08║曰吾講成實積三十載開悟正道望有功夫解本擬
B16n0088_p0131c09║行斯遺誡也今解而不行還如根本不解矣徒失前
B16n0088_p0131c10║功終無後利往不可追來猶可及請並返京吾當別
B16n0088_p0131c11║計乃退掩房戶廣讀經論為彼俗士而行開化故其
B16n0088_p0131c12║撰集名為金藏論也一袠七卷以類相從寺塔旛燈
B16n0088_p0131c13║之由經像歸戒之本具羅一化大啟福門論成之後
B16n0088_p0131c14║與同行七人出鄴郊東七里而頓周匝七里士女通
B16n0088_p0131c15║集為講斯論七日一遍往必荷擔不恥微行經書塔
B16n0088_p0131c16║像為一頭老母掃箒為一頭齊佛境內有塔斯掃每
B16n0088_p0131c17║語人曰經不云乎掃僧地如閻浮不如佛地一掌者
B16n0088_p0131c18║由智田勝也親供母者以福與登地菩薩齊也故其
B16n0088_p0131c19║孝至性淳深為之縫補衣著食飲大小便利必身經
B16n0088_p0131c20║理不許人兼有或助者紀曰吾母也非他之母形骸
B16n0088_p0131c21║之累並吾身也有身必苦何得以苦勞人所以身為
B16n0088_p0131c22║苦先幸勿相助因斯以勵道俗從者眾矣又復勸人
B16n0088_p0131c23║奉持八戒行法社齋不許屠殺所期既了又轉至前
B16n0088_p0131c24║還依上事周歷行化數年之間遶鄴林郊奉其教者
B16n0088_p0131c25║十室而九有同侶者故往候曰比行化俗何如道耶
B16n0088_p0131c26║紀曰彼講可追今則無悔既往不咎知復何言後遭
B16n0088_p0131c27║周氏吞併元教同廢呼嗟俗壤每崇斯業及開法始
B16n0088_p0132a01║更廣其門故彼論初雲邪見者是也所以世傳何隱
B16n0088_p0132a02║論師造金藏論終唯紀也故改名云然其所以抄略
B16n0088_p0132a03║正文深可依准後不測其終