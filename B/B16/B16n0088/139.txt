B16n0088_p0133a01║欽定古今圖書集成博物彙編神異典
B16n0088_p0133a02║　第一百三十九卷目錄
B16n0088_p0133a03║僧部列傳十五
B16n0088_p0133a04║北周
B16n0088_p0133a05║靜藹（附慧宣）道安（附慧儁　慧影　寶貴）
B16n0088_p0133a06║僧勔猷禪師
B16n0088_p0133a07║僧度僧崖
B16n0088_p0133a08║普圓慧瑱
B16n0088_p0133a09║亡名（附僧現）僧妙
B16n0088_p0133a10║慧善寶彖
B16n0088_p0133a11║僧實僧瑋
B16n0088_p0133a12║曇相僧明
B16n0088_p0133a13║
B16n0088_p0133a14║
B16n0088_p0133a15║
B16n0088_p0133a16║
B16n0088_p0133a17║
B16n0088_p0133a18║
B16n0088_p0133a19║神異典第一百三十九卷
B16n0088_p0133a20║僧部列傳十五
B16n0088_p0133a21║北周
B16n0088_p0133a22║靜藹（附慧宣）
B16n0088_p0133a23║按續高僧傳靜藹姓鄭氏滎陽人也夙標俗譽以溫
B16n0088_p0133a24║潤知名而神器夷簡卓然物表甫為書生博志經史
B16n0088_p0133a25║諸鄭魁岸者咸賞異之謂興吾宗黨其此兒矣與同
B16n0088_p0133a26║伍遊寺觀地獄圖變顧諸生曰異哉審業理之必然
B16n0088_p0133a27║誰有免斯酷者便強違切諫二親不能奪志鄭宗固
B16n0088_p0133b01║留藹決裂愛縛情分若石遂獨往瓦棺寺依和禪師
B16n0088_p0133b02║而出家時年十七具戒已後承仰律儀護持明練時
B16n0088_p0133b03║所推重又從景法師聽大智度論一聞神悟謂敞重
B16n0088_p0133b04║幽更習先解便知濫述周行齊境顧問知律講席論
B16n0088_p0133b05║堂亟陳往復詞令詳雅理趣清新皆略無承導終於
B16n0088_p0133b06║世累乃撫心曰余生年不幸會五濁交亂失於物議
B16n0088_p0133b07║得在可鄙進退惟谷高蹈可乎遂心口相弔擯影嵩
B16n0088_p0133b08║岳尋括經論用忘寤寐然於大智中百十二門等四
B16n0088_p0133b09║論最為投心所崇餘則旁纘異宗成其通照言必藻
B16n0088_p0133b10║繢珠連書亦草行相貫高為世重罕不華之後自悟
B16n0088_p0133b11║曰綺文爽理草實亂真豈流宕忘返不思懲艾乎自
B16n0088_p0133b12║爾誓而斷之唯以釋道東騖並味前聞恐涉邪津悔
B16n0088_p0133b13║於晚學又入白鹿山逖觀黃老廣攝授之途莊惠詭
B16n0088_p0133b14║駮標寓言之論未之尚也聞有天竺梵僧碩學高行
B16n0088_p0133b15║世之不測西達咸陽藹求道情猛欣所聞見私度關
B16n0088_p0133b16║塞載離寒暑既至渭陰未及洗足即申謁敬昔聞今
B16n0088_p0133b17║見見累於聞大鼓徒揚資訪無指乃潛形倫伍陶甄
B16n0088_p0133b18║舊解蕪沒遜遁知我者希掩抑十年達窮通之數體
B16n0088_p0133b19║因緣之理附節終南有終焉之志煙霞風月用袪忘
B16n0088_p0133b20║反峰名避世依而味靜唯一繩牀廓無庵屋露火調
B16n0088_p0133b21║食絕無所營召彼癘徒誨示至理令其致供日就噉
B16n0088_p0133b22║之雖屬膿潰橫流對位而無厭惡由是息心之眾往
B16n0088_p0133b23║結林中授以義方鬱為學市山本無水須便飲澗嘗
B16n0088_p0133b24║於昏夕學人侍立忽降虎來前跑地而去及明觀之
B16n0088_p0133b25║漸見潤濕乃使挑掘飛泉通注從是遂省下澗須便
B16n0088_p0133b26║挹酌今錫谷避世堡虎跑泉是也藹立身嚴恪達解
B16n0088_p0133b27║超倫據林引眾講前四論意之所傳樂相弘利其說
B16n0088_p0133c01║法之規尊而乃演必令學侶袒立合掌殷勤鄭重經
B16n0088_p0133c02║時方遂乃勅取繩牀圍繞安設致敬坐訖藹徐取論
B16n0088_p0133c03║文手自指摘一偈一句披釋取悟顧問聽者所解云
B16n0088_p0133c04║何令其傳意方進後偈傍有未喻者更重述之每日
B16n0088_p0133c05║再講此法無怠有沙門智藏者身相雄勇智達有名
B16n0088_p0133c06║負糧二石造山問道因見橫枝格樹戲自稱身遇為
B16n0088_p0133c07║藹見初不呵止三日已後方召責云腹中他食何得
B16n0088_p0133c08║輙戲如此自養名為兩足狗也藏銜泣謝過終不再
B16n0088_p0133c09║納遂遣出山沙門曇延道安者世號元門二傑當時
B16n0088_p0133c10║頂蓋名德相勝及論教體紛諍由生諮藹取決讓謝
B16n0088_p0133c11║良久方為開散兩情通悅不覺致禮各鳴一足跪而
B16n0088_p0133c12║啟曰大師解達天鑒應處世攝道今則獨善其身喪
B16n0088_p0133c13║德泉石未見其可藹曰道貴行用不即在言余觀時
B16n0088_p0133c14║進退故且隱居求志耳爾後事故入城還歸林野屬
B16n0088_p0133c15║周武之世道士張賓譎詐罔上冒增榮寵潛進李氏
B16n0088_p0133c16║欲廢釋宗既縱倖紫宸蠅飛黃屋與前僧衛元嵩唇
B16n0088_p0133c17║齒相副帝精悟朗鑑內烈外溫召僧入內七宵禮懺
B16n0088_p0133c18║欲親覩𠍴犯冀申殿黜時既密知各加懇到帝亦七
B16n0088_p0133c19║夕同僧不眠為僧讚唄并諸法事經聲七轉莫不清
B16n0088_p0133c20║靡事訖設會公陳本意有猛法師者氣調高拔躬抗
B16n0088_p0133c21║帝旨言頗激切眾恐禍及其身帝但述懷曾無赦退
B16n0088_p0133c22║藹聞之歎曰朱紫襍糅狂哲交侵至矣可使五眾流
B16n0088_p0133c23║離四民倒惑哉又曰餐周之粟飲周之水食椹懷音
B16n0088_p0133c24║寧無酬德又為佛弟子豈可見此淪胥坐此形骸晏
B16n0088_p0133c25║然自靜寧大造於像末分葅醢於盜跖耳徑詣闕上
B16n0088_p0133c26║表理訴引見登殿舉手唱言曰來意有二所謂報三
B16n0088_p0133c27║寶慈恩酬檀越厚德援引經論子史傳記談敘正議
B16n0088_p0134a01║據證顯然從旦至午言無不詣明不可滅之理交言
B16n0088_p0134a02║支任抗對如流梗詞厲色鏘然無撓百僚近臣代之
B16n0088_p0134a03║戰慄而神氣自若不阻素風帝雖愜其詞理而滅毀
B16n0088_p0134a04║之情已決既不納諫又不見遺藹又進曰釋李邪正
B16n0088_p0134a05║人法混并即可事求未煩聖慮陛下必情無私隱涇
B16n0088_p0134a06║渭須分請索油鑊殿庭取兩宗人法俱煑之不害者
B16n0088_p0134a07║立可知矣帝怯其言乃遣引出時宜州沙門道積者
B16n0088_p0134a08║次又出諫俱不用言乃與同友七人於彌勒像前禮
B16n0088_p0134a09║懺七日既不食已一時同逝藹知大法必滅不勝其
B16n0088_p0134a10║虐乃擕其門人四十餘入終南山東西造二十七寺
B16n0088_p0134a11║依巖附險使逃逸之僧得存深信及法滅之後帝遂
B16n0088_p0134a12║破前代關山東西數百年來官私佛寺掃地並盡刮
B16n0088_p0134a13║聖容焚經典禹貢八州見成寺廟出四十千並賜王
B16n0088_p0134a14║公充為第宅三方釋子減三百萬皆復軍民還歸編
B16n0088_p0134a15║戶三寶福財其貲無數簿錄入官登即賞費分散蕩
B16n0088_p0134a16║盡初於建德三年五月行虐關中其禍既畢至六月
B16n0088_p0134a17║十五日罷朝有金城公任民部於所治府與左右彷
B16n0088_p0134a18║徉天望忽見五六段物飛騰虛空在於鳥路大者上
B16n0088_p0134a19║摩青霄大如十斛囤許漸漸微沒自餘數段小復低
B16n0088_p0134a20║下其色黃白卷舒空際類旛無脚爾日天清氣靜纖
B16n0088_p0134a21║塵不動但增炎曦而已因往東宮府道經圓土北見
B16n0088_p0134a22║重牆上有黃書橫拖棘上及往取之乃是摩訶般若
B16n0088_p0134a23║經第十九卷問其所由答云從天而下飛揚墮此於
B16n0088_p0134a24║時三寶初滅刑法嚴峻略示連席之官乃藏諸衣袖
B16n0088_p0134a25║還緘篋笥初武帝知藹志烈欣欲見之勅三衛二十
B16n0088_p0134a26║餘人巡山訪覓氊衣道人朕將位以上卿共治天下
B16n0088_p0134a27║藹居山幽隱追蹤不獲後於太乙山錫谷潛遁覩大
B16n0088_p0134b01║法淪廢道俗無依身被斬縗無力毗贊告弟子曰吾
B16n0088_p0134b02║無益於世即事捨身故先相告眾初不許慕從聞法
B16n0088_p0134b03║便關覽大小諸乘撰三寶集二十卷假典賓主會遣
B16n0088_p0134b04║疑情抑揚飛伏廣羅文義弘讚大乘光揚像代并錄
B16n0088_p0134b05║見事指掌可尋冀藏諸巖洞庶後代之再興耳自藹
B16n0088_p0134b06║入法行大慈門繒纊皮革一無踐服唯履毳布終於
B16n0088_p0134b07║報盡後厭身情迫獨據別巖勅侍者下山明當早至
B16n0088_p0134b08║藹乃跏坐盤石留一衲衣自條身肉段段布於石上
B16n0088_p0134b09║引腸挂於松枝五臟都皆外見自餘筋肉手足頭面
B16n0088_p0134b10║臠析都盡並唯骨現以刀割心捧之而卒侍人心驚
B16n0088_p0134b11║通夜失寐明晨走赴猶見合掌捧心身面西向跏坐
B16n0088_p0134b12║如初所傷餘骸一無遺血但見白乳滂流凝於石上
B16n0088_p0134b13║遂壘石封外就而斂焉即周宣政元年七月十六日
B16n0088_p0134b14║也春秋四十有五弟子慧宣者內外博通奇有志力
B16n0088_p0134b15║痛山頹之莫仰悲梁壞之無依爰述芳猷樹碑塔所
B16n0088_p0134b16║後有訪道思賢者入山禮敬循諸崖隒乃見藹書遺
B16n0088_p0134b17║偈在於石壁焉
B16n0088_p0134b18║道安（附慧儁　慧影　寶貴）
B16n0088_p0134b19║按續高僧傳道安俗姓姚馮翊胡城人也識悟元理
B16n0088_p0134b20║早附法門性無常師聞道而至兼以恬虛靜泊凝心
B16n0088_p0134b21║勝境謙肅為用動止施度凡厥禪侶莫不推服後隱
B16n0088_p0134b22║於太白山栖遁林泉擁志經論思拔深定慧業斯舉
B16n0088_p0134b23║傍觀子史粗涉大綱而神氣高朗挾操清遠進具已
B16n0088_p0134b24║後崇尚涅槃以為遺訣之教博通智論用資弘道之
B16n0088_p0134b25║基故周世渭濱盛揚二部更互談誨無替四時住大
B16n0088_p0134b26║陟岵寺常以弘法為任京師士子咸附清塵安內外
B16n0088_p0134b27║既明特善文藻動言命筆並會才華而風韻疎通雅
B16n0088_p0134c01║調詳簡執禮居尊仁被朝貴故榮達儒宰知名道士
B16n0088_p0134c02║日來請論咸發信心故得義流天下草偃從之周武
B16n0088_p0134c03║廓清天步中外禔福頻御雕輦躬禮安焉安道為物
B16n0088_p0134c04║宗師坐鎮崇敬令帝席地而止安則如常敷化高談
B16n0088_p0134c05║正法詞無涉世公卿側目觀者榮慶時及中食安命
B16n0088_p0134c06║供設帝將舉箸曰弟子聞俗人不合僧食法師如何
B16n0088_p0134c07║以罪累人安曰佛法權實律制開遮王賊惡臣並通
B16n0088_p0134c08║供給貧道據法相擬理非徒爾帝曰審如來言非佛
B16n0088_p0134c09║意也但恐損道眾耳又與賊臣同席誠無預焉即勅
B16n0088_p0134c10║將去更論餘法曾不以介意斯即季代之高量也後
B16n0088_p0134c11║勅住大中興寺別加殊禮帝往南郊文物大備諸道
B16n0088_p0134c12║俗同覩通衢勅別及安令觀天子鹵簿儀具安答曰
B16n0088_p0134c13║陛下為民故出貧道為法不出帝聞彈指歎善久之
B16n0088_p0134c14║安鑒悟絕倫德風遠扇立形平準守道自遵皆此類
B16n0088_p0134c15║也與同學慧儁知名周壤儁姓朱氏京兆三原人生
B16n0088_p0134c16║不學書而耳餐取悟一聞不忘藏諸胷臆流略儒釋
B16n0088_p0134c17║談如泉涌攻擊關責鋒鍔叢萃曾於一日安公正講
B16n0088_p0134c18║涅槃後命章設問遂往還迄暮竟不稍怠明旦又問
B16n0088_p0134c19║構難精拔安雖隨言即遣而聽者謂無繼難儁終援
B16n0088_p0134c20║引文理微並相讎遂連三日止論一義後兩捨其致
B16n0088_p0134c21║方事解文故使驚唱前修預聞高論儁後歷尋華土
B16n0088_p0134c22║縱學名師凡所霑耳皆義通旨得安與同室三十餘
B16n0088_p0134c23║年言晤飛元誠逾目擊因疾而卒安撫屍慟哭曰宣
B16n0088_p0134c24║尼有言信不虛矣至天和四年歲在己丑三月十五
B16n0088_p0134c25║日勅召有德眾僧名儒道士文武百官二千餘人於
B16n0088_p0134c26║正殿帝升御座親量三教優劣廢立眾議紛紛各隨
B16n0088_p0134c27║情見較其大抵無與相抗者至其月二十日又依前
B16n0088_p0135a01║眾論乖各是非滋生並莫簡帝心索然而退至四月
B16n0088_p0135a02║初勅又廣召道俗令極言陳理又勅司隸大夫甄鸞
B16n0088_p0135a03║詳佛道二教定其先後淺深同異鸞乃上笑道論三
B16n0088_p0135a04║卷合二十六條用笑三洞之名及笑經稱三十六部
B16n0088_p0135a05║文極詳據事多揚激至五月十日帝又大集羣臣詳
B16n0088_p0135a06║鸞上論以為傷蠢道士即於殿庭焚之道安慨時俗
B16n0088_p0135a07║之混井悼史籍之沉罔乃作二教論取擬武帝詳三
B16n0088_p0135a08║教之極文成一卷篇分十二初歸宗顯本篇有客問
B16n0088_p0135a09║曰僕聞風流傾墜六經所以輯修誇尚滋彰二篇所
B16n0088_p0135a10║以述作故優柔弘潤於物必濟曰儒用之不匱於物
B16n0088_p0135a11║必通曰道斯皆孔老之神功可得而詳矣近覽釋教
B16n0088_p0135a12║文博義豐觀其汲引則恂恂善誘要其旨趣則亹亹
B16n0088_p0135a13║滋良然三教雖殊勸善義一途迹誠異理會則同至
B16n0088_p0135a14║如老嗟身患孔歎逝川固欲後外以致存生感往以
B16n0088_p0135a15║知物化何異釋典之厭身無常之說哉但拘滯之流
B16n0088_p0135a16║未馳高觀不能齊天地於一指均是非於一氣致令
B16n0088_p0135a17║談論之際每有不同此所謂匿摩尼於胎殼掩大明
B16n0088_p0135a18║於重夜傷莫二之淳風塞洞一之元旨祈之於彌劫
B16n0088_p0135a19║奚可值哉主人答曰子之窮辯未盡理也夫萬化本
B16n0088_p0135a20║於生生而生生者無生三才兆於始始而始始者無
B16n0088_p0135a21║始然則無生無始物之性也有化有生人之聚也聚
B16n0088_p0135a22║雖一體而形神兩異散雖質別而心數弗兦故救形
B16n0088_p0135a23║之教教稱為外濟神之教教稱為內是以智論有內
B16n0088_p0135a24║外兩經仁王辨內外兩論方等明內外兩律百論言
B16n0088_p0135a25║內外二道若通論內外則該彼華夷若局命此方則
B16n0088_p0135a26║可云儒釋釋教為內儒教為外備彰聖典非為誕謬
B16n0088_p0135a27║詳覽載籍尋討源流教唯有二寧得有三何者昔元
B16n0088_p0135b01║古樸素墳典之誥未弘淳風少漓丘索之文乃著故
B16n0088_p0135b02║包論七典統括九流咸為治國之謨並是修身之術
B16n0088_p0135b03║若派而別之則應為九教總而合之則同屬儒宗論
B16n0088_p0135b04║其官也各王朝之一職談其籍也普皇家之一書子
B16n0088_p0135b05║欲於一化之內含九流爭川大道之世使小成競辯
B16n0088_p0135b06║豈不上傷皇極莫二之風下開拘放鄙蕩之弊真所
B16n0088_p0135b07║謂巨蠧鴻猷眩曜朝野矣佛教者窮理盡性之格言
B16n0088_p0135b08║出世入真之正轍論其文則部分十二語其旨則四
B16n0088_p0135b09║種悉擅理妙域中固非名號所及化敷方表又非情
B16n0088_p0135b10║智所尋至於遣累落筌陶神盡照近超生死遠證泥
B16n0088_p0135b11║洹播闡五乘接羣機之深淺該明六道辯善惡之升
B16n0088_p0135b12║沉敻祈出世而理無不周邇及王化而事無不盡能
B16n0088_p0135b13║博能要不質不文自非天下之至靈孰能興斯教哉
B16n0088_p0135b14║雖復儒道千家農黔百氏取捨驅馳未及其度者也
B16n0088_p0135b15║唯釋氏之教理富權實有餘不了稱之曰權無餘了
B16n0088_p0135b16║義號之曰實通言善誘何名妙賞子謂三教雖殊勸
B16n0088_p0135b17║善義一余謂善有精麤優劣宜異精者超百凡而高
B16n0088_p0135b18║昇麤者修九居而未息安可同年而語其勝負哉又
B16n0088_p0135b19║云教迹誠異理會則同爰引世訓以符元教此蓋悠
B16n0088_p0135b20║悠之所昧未暨其本矣教者何耶詮理之謂理者何
B16n0088_p0135b21║耶教之所詮教若果異理豈得同理若必同教寧得
B16n0088_p0135b22║異筌不期魚罤不為兔將為名乎理同安在夫厚生
B16n0088_p0135b23║情篤身患之誡遂興不悟遷流逝川之歎乃作並是
B16n0088_p0135b24║域內之至談非踰方外之巨唱何者推色盡於極微
B16n0088_p0135b25║老氏之所未辨究心窮於生滅宣尼又所未言可謂
B16n0088_p0135b26║瞻之似盡察之未極者也經曰分別色心有無量相
B16n0088_p0135b27║非諸二乘所知且二乘之與大行俱越妄想之鄉菩
B16n0088_p0135c01║薩則惠兼九道聲聞則獨善一身其猶露潤之比巨
B16n0088_p0135c02║壑微塵之比須彌况凡夫識想何得齊乎故經曰無
B16n0088_p0135c03║以日光等彼螢火若夫以齊而齊不齊者未齊矣以
B16n0088_p0135c04║齊而齊於齊者未齊焉余聞善齊天下者以不齊而
B16n0088_p0135c05║齊天下者也何須夷嶽實淵然後方平續鳧截鶴於
B16n0088_p0135c06║焉始等此蓋狷夫之野議豈達士之貞觀乎故諺曰
B16n0088_p0135c07║紫實昧朱狂斯濫哲請廣其類上至天子下至庶人
B16n0088_p0135c08║莫不資色心以成軀稟陰陽而化體不可以色心是
B16n0088_p0135c09║等而便混以智愚陰陽義齊則同之於貴賤此之不
B16n0088_p0135c10║可至理皎然雖強齊之其義安在帝為張賓搆譖意
B16n0088_p0135c11║遺釋宗初覽安論通問僚宰文據卓然莫敢排斥當
B16n0088_p0135c12║時廢立遂寢誠有所推至建德三年歲在甲午五月
B16n0088_p0135c13║十七日乃普滅佛道二宗別置通道觀簡釋李有名
B16n0088_p0135c14║者普著衣冠為學士焉安削迹潛聲逃於林澤帝下
B16n0088_p0135c15║勅搜訪執詣王庭親致勞接賜牙笏綵帛并位以朝
B16n0088_p0135c16║列安竟不就卒於周世初安之住中興攜母相近每
B16n0088_p0135c17║旦出覲手為煑食然後上講雖足侍人不許兼助乃
B16n0088_p0135c18║至析薪汲水必自運其身手告人曰母能生養於我
B16n0088_p0135c19║非我不名供養卒於母世初無一息斯准天聖擔棺
B16n0088_p0135c20║之像布化澆夫矣及其知將即世也乃作遺誡九章
B16n0088_p0135c21║以訓門人並藻逸霞爛煥然可遵後卒開皇末歲貴
B16n0088_p0135c22║翫閱羣典講律為務見晉世支敏度合五家首楞嚴
B16n0088_p0135c23║為一本八卷又合三家維摩經為一本五卷隋沙門
B16n0088_p0135c24║僧就合四家大集為一本六十卷貴乃合三家金光
B16n0088_p0135c25║明為一本八卷復請崛多三藏譯銀主陀羅尼及囑
B16n0088_p0135c26║累品足以成部沙門彥琮重覆梵本品部斯具焉
B16n0088_p0135c27║僧勔
B16n0088_p0136a01║按續高僧傳僧勔未詳氏族住新州願果寺周武季
B16n0088_p0136a02║世將喪釋門崇尚老氏受其符籙凡有大醮帝必具
B16n0088_p0136a03║其巾褐同其拜伏而道經誕妄言無本據國雖奉事
B16n0088_p0136a04║未詳讎校遂不遠鄉關躬詣帝闕面陳至理以邪正
B16n0088_p0136a05║相叅僥情趨競未辨真偽更遞毀譽乃著論十有八
B16n0088_p0136a06║條難道本宗文以三科釋其前執聖賢既序凡位皎
B16n0088_p0136a07║然其詞略云勔以世之濫述云老子尹喜西度化胡
B16n0088_p0136a08║出家老子為說經戒尹喜作佛教化胡人又稱是鬼
B16n0088_p0136a09║谷先生撰南山四皓注未善尋者莫不信從以為口
B16n0088_p0136a10║實異哉此傳君子尚不可罔况貶大聖者乎今具陳
B16n0088_p0136a11║此說非真人世差錯假托名字亦乃言不及義翻辱
B16n0088_p0136a12║老子意者勝人達士不出此言將是無識異道誇競
B16n0088_p0136a13║佛法假托鬼谷四皓之名附尹喜傳後作此異論用
B16n0088_p0136a14║迷昏俗竊聞傳而不習夫子不許妄作者凶老君所
B16n0088_p0136a15║誡此之巨患增長三塗宜應糺正救其此失然教有
B16n0088_p0136a16║內外用生疑假人有賢聖多述本迹故班固漢書品
B16n0088_p0136a17║人九等孔丘之徒為上上類例皆是聖李老之儔為
B16n0088_p0136a18║中上類例皆是賢何晏王弼云老未及聖此則賢聖
B16n0088_p0136a19║天分優劣自顯是故魏文之博悟也黃初三年下勅
B16n0088_p0136a20║云告豫州刺史老聃賢人未宜先孔子不知魯郡為
B16n0088_p0136a21║孔子立廟成末漢桓帝不師聖法正以嬖臣而事老
B16n0088_p0136a22║子欲以求福良足笑也此祠之興由桓帝武皇帝以
B16n0088_p0136a23║老子賢人不毀其屋朕亦以此亭當路行來者輙往
B16n0088_p0136a24║瞻視而樓屋傾頹儻能壓人故令修整昨過視之殊
B16n0088_p0136a25║整頓恐小人謂此為神妄往禱祝違犯常禁宜宣告
B16n0088_p0136a26║吏民咸使知聞據斯以言呈露久矣世多愚人不尋
B16n0088_p0136a27║前達故有此弊耳今考據年月羣達誠言區別人世
B16n0088_p0136b01║并內經外典並對條例覽詳卷首邪正自顯雖復著
B16n0088_p0136b02║論周世垂名朝野通人罕遇終以事迷竟不行用及
B16n0088_p0136b03║後法毀逃難不測所終
B16n0088_p0136b04║猷禪師
B16n0088_p0136b05║按續高僧傳益州多寶寺猷禪師者𣕾道人姓楊氏
B16n0088_p0136b06║勤讀誦四十餘年日夕不捨房後院壁國九相變露
B16n0088_p0136b07║置繩牀椶被覆上晝依僧例夜則寢中亙一日方出
B16n0088_p0136b08║一食如是漸增七日方食僧以為常弗之怪也如此
B16n0088_p0136b09║又經二十餘年忽經一月而不出者不畜侍人僉議
B16n0088_p0136b10║不出祗是入定不勞看之忽一夜風雨盛畫壁廊倒
B16n0088_p0136b11║旦共往視試撥椶被一無所見唯繩牀坐褥存焉
B16n0088_p0136b12║僧度
B16n0088_p0136b13║按續高僧傳僧度不知何人去來邑野略無定所言
B16n0088_p0136b14║語出沒時有預知號為狂人周趙王在益州有郫人
B16n0088_p0136b15║與王厚便欲反時有告者王未信之至旦郫兵果至
B16n0088_p0136b16║王厚者為主在城西大街方牀大坐時僧度乃戴皮
B16n0088_p0136b17║靴一隻從城西遺糞而走至盤陀塔棄靴而廻眾怪
B16n0088_p0136b18║之而莫測也又復將反者將紙筆請度定吉凶便操
B16n0088_p0136b19║筆作州度兩字反者喜曰州度與我斯為吉也擇日
B16n0088_p0136b20║往亡我往彼亡重必尅之時趙王據西門樓令精兵
B16n0088_p0136b21║三千騎往始交即退隨後殺之至盤陀斬郫兵千餘
B16n0088_p0136b22║為京觀今塔東特高者是於後方驗度戴皮相皮郫
B16n0088_p0136b23║聲同遺糞而走散於塔地所言州度反即斫頭目前
B16n0088_p0136b24║取驗定後人聞於王遣人四追遂失所在
B16n0088_p0136b25║僧崖
B16n0088_p0136b26║按續高僧傳僧崖姓牟氏祖居涪陵晉義熙九年朱
B16n0088_p0136b27║齡石伐蜀涪陵獽三百家隨軍平討因止於廣漢金
B16n0088_p0136c01║淵山谷崖即其後也而童幼少言不襍俳戲每遊山
B16n0088_p0136c02║泉必先禮而後飲或諦觀不瞬坐以終日人問其故
B16n0088_p0136c03║答曰是身可惡我思之耳後必燒之及年長從戎毅
B16n0088_p0136c04║然剛正嘗隨伴捕魚得己分者用投諸水謂伴曰殺
B16n0088_p0136c05║非好業我今舉體皆現生瘡誓斷獵矣遂燒其獵具
B16n0088_p0136c06║時獽首領數百人共築池塞資以養魚崖率家僮往
B16n0088_p0136c07║彼觀望忽有異蛇長尺許頭尾皆赤須臾長大乃至
B16n0088_p0136c08║丈餘圍五六尺眾皆奔散蛇便趣水舉尾入雲赤光
B16n0088_p0136c09║遍野久之乃滅尋爾眾聚具論前事崖曰此無憂也
B16n0088_p0136c10║但斷殺業蛇不害人又勸停池堰眾未之許俄而堤
B16n0088_p0136c11║防決壞時依悉禪師施力供侍雖充驅使而言語訥
B16n0088_p0136c12║澀舉動若癡然一對一言而合大理經雷數載無所
B16n0088_p0136c13║異焉至元冬之月禪師患足冷命之取火乃將大爐
B16n0088_p0136c14║炎炭直頓於前禪師責之曰癡人何煩汝許多火乃
B16n0088_p0136c15║正色答曰須火却寒得火嫌熱孰是癡人情性若斯
B16n0088_p0136c16║何曰得道禪師謂曰汝不畏熱試將手置火中崖即
B16n0088_p0136c17║應聲將指置火中振叱作聲青煙湧出都不改容禪
B16n0088_p0136c18║師陰異之未即行敬又以他日諸弟子曰崖耐火共
B16n0088_p0136c19║推之火爐被燒之處皆並成瘡而欣笑自如竟無痛
B16n0088_p0136c20║色諸弟子等具諮禪師禪師喚來謂曰汝於此學佛
B16n0088_p0136c21║法更莫謾作舉動惑亂百姓答曰若不苦身焉得成
B16n0088_p0136c22║道如得出家一日便足禪師遂度出家自為剃髮但
B16n0088_p0136c23║覺鬢鬚易除猶如自落禪師置刀於地攝衣作禮曰
B16n0088_p0136c24║崖法師來為我作師我請為弟子崖謙謝而已既法
B16n0088_p0136c25║衣著體四輩尊崇歸命輸誠無所恡惜或有疾病之
B16n0088_p0136c26║處往到無不得除三十年間大弘救濟年踰七十心
B16n0088_p0136c27║力尚強以周武成元年六月於益州城西路首以布
B16n0088_p0137a01║裹左右五指燒之有問燒指可不痛耶崖曰痛由心
B16n0088_p0137a02║起心既無痛指何所痛時人同號以為僧崖菩薩或
B16n0088_p0137a03║有問曰似有風疾何不治之答曰身皆空耳如何所
B16n0088_p0137a04║治又曰根大有對何謂為空答曰四大五根復何住
B16n0088_p0137a05║耶眾服其言孝愛寺兌法師者有大見解承崖發迹
B16n0088_p0137a06║乃率弟子數十人往彼禮敬解衣施之顧大眾曰真
B16n0088_p0137a07║解般若非徒口說由是道俗通集倍加崇信如是經
B16n0088_p0137a08║日左手指盡火次掌骨髓沸上湧將滅火燄乃以右
B16n0088_p0137a09║手殘指挾竹挑之有問其故崖曰緣諸眾生不能行
B16n0088_p0137a10║忍今勸不忍者忍不燒者燒耳兼又說法勸勵令行
B16n0088_p0137a11║慈斷肉雖煙焰俱熾以日繼夕並燒二手眉目不動
B16n0088_p0137a12║又為四眾說法誦經或及諸切詞要義則顉頭微笑
B16n0088_p0137a13║時或心怠私有言者崖顧曰我在山中初不識字今
B16n0088_p0137a14║聞經語句句與心相應何不至心靜聽若乖此者則
B16n0088_p0137a15║空燒此手何異樵頭耶於是大眾懍然莫不專到其
B16n0088_p0137a16║後復告眾曰末劫輕慢心轉薄淡見像如木頭聞經
B16n0088_p0137a17║如風過馬耳今為寫大乘經教故燒手滅身欲令信
B16n0088_p0137a18║重佛法也闔境士女聞者皆來遶數萬帀崖夷然澄
B16n0088_p0137a19║靜容色不動頻集城西大道談論法化初有細雨殆
B16n0088_p0137a20║將霑漬便斂心入定即雲散月明而燒臂掌骨五枚
B16n0088_p0137a21║如殘燭燼忽然各生並長三寸白如珂雪僧尼僉曰
B16n0088_p0137a22║若菩薩滅後願奉舍利起塔供養崖乃以口嚙新生
B16n0088_p0137a23║五骨拔而折之吐施大眾曰可為塔也至七月十四
B16n0088_p0137a24║日忽有大聲狀如地動天裂人畜驚駭於上空中忽
B16n0088_p0137a25║現犬羊龍蛇軍器等像少時還息人以事問崖曰此
B16n0088_p0137a26║無苦也警睡三昧耳吾欲捨身可辦供具時孝愛寺
B16n0088_p0137a27║導禪師戒行精苦耆年大德捨六度錫杖并及紫被
B16n0088_p0137b01║贈崖入火犍為僧淵遠送斑衲意願隨身於是人物
B16n0088_p0137b02║諠擾施財山積初不知二德所送物也至明日平旦
B16n0088_p0137b03║忽告侍者法陁曰汝往取導師錫杖紫被及衲袈裟
B16n0088_p0137b04║來為吾著之便往造焚身所於時道俗十餘萬眾擁
B16n0088_p0137b05║輿而哭崖曰但守菩提心義無哭也便登高座為眾
B16n0088_p0137b06║說法時時舉目視於薪𧂐欣然獨笑久頃右脅而寢
B16n0088_p0137b07║都無氣息狀若木偶起言曰時當至仍下足白眾僧
B16n0088_p0137b08║曰佛法難值宜共護持先於成都縣東南積柴壘以
B16n0088_p0137b09║為樓高數丈許上作乾麻小室以油潤之崖緩步至
B16n0088_p0137b10║樓遶旋三帀禮拜四門便登其上憑欄下望令念般
B16n0088_p0137b11║若留以一心有施主王撰懼曰我若放火便燒聖人
B16n0088_p0137b12║將獲重罪崖陰知之告撰上樓摩其頂曰汝莫憂造
B16n0088_p0137b13║樓得罪乃大福也促命下火皆畏之置炬著地崖以
B16n0088_p0137b14║臂挾炬先燒西北次及西南麻燥油濃赫然熾合於
B16n0088_p0137b15║盛火中放火設禮比第二拜身面焦坼重復一禮身
B16n0088_p0137b16║踣炭上及薪燼火滅骨肉皆化唯心尚存赤而且濕
B16n0088_p0137b17║肝腸脾胃猶自相連更以四十車柴燒之腸胃雖卷
B16n0088_p0137b18║而心猶如本兌法師乃命收取葬於塔下今在寶園
B16n0088_p0137b19║寺中成都民王僧貴者自崖焚後舉家斷肉後因事
B16n0088_p0137b20║故將欲解素私自評論時屬二更忽聞門外喚檀越
B16n0088_p0137b21║聲比至開門見一道人語曰慎勿食肉言情酸切行
B16n0088_p0137b22║啼而去從後走趁似近而遠忽失所在又焚後八月
B16n0088_p0137b23║中獽人牟難當者於就嶠山頂行獵搦箭聲弩舉眼
B16n0088_p0137b24║望鹿忽見崖騎一青麖獵者驚曰汝在益州已燒身
B16n0088_p0137b25║死今那在此崖曰誰道許誑人耳汝能燒身不射獵
B16n0088_p0137b26║得罪也汝當勤力作田矣便爾別去又至冬間崖兄
B16n0088_p0137b27║子於溪中忽聞山谷喧動若數萬眾舉望見崖從以
B16n0088_p0137c01║兩僧執錫杖而行因追及之欲捉袈裟崖曰汝何勞
B16n0088_p0137c02║捉我乃指前鷄猪曰此等聲音皆有詮述如汝等語
B16n0088_p0137c03║他人不解餘國言音汝亦不解人畜有殊皆有佛性
B16n0088_p0137c04║但為惡業故受此形汝但力田莫養禽畜言極周委
B16n0088_p0137c05║故其往往見形預知人意率皆此也具如沙門忘名
B16n0088_p0137c06║集及費氏三寶錄并益部集異記
B16n0088_p0137c07║普圓
B16n0088_p0137c08║按續高僧傳普圓不知何許人聲議所述似居河海
B16n0088_p0137c09║周武之初來遊三輔容貌姿美其相偉大言顧弘緩
B16n0088_p0137c10║有丈夫之神彩焉多歷名山大川常以頭陀為志樂
B16n0088_p0137c11║行慈救利益為先人有投者輒便引度示語行要令
B16n0088_p0137c12║遵苦節誦華嚴一部潛其聲相無人知者弟子侍讀
B16n0088_p0137c13║後因知之然而常坐繩牀斂容在定用心彌到不覺
B16n0088_p0137c14║經過晨夕有時乞食暫往村聚多依林墓取靜思惟
B16n0088_p0137c15║夜有強鬼形極可畏四眼六牙手持曲棒身毛垂下
B16n0088_p0137c16║徑至其前圓努目觀之都無怖懾不久便退其例非
B16n0088_p0137c17║一又有惡人從圓乞頭將斬與之又不肯取又復乞
B16n0088_p0137c18║眼即欲剜施便從索手遂以繩繫腕著樹齊肘斬而
B16n0088_p0137c19║與之心悶委地村人明乃聞之因斯卒於郊南樊川
B16n0088_p0137c20║也諸村哀其苦行爭欲收葬眾議不決乃分其屍為
B16n0088_p0137c21║數段各修塔焉
B16n0088_p0137c22║慧瑱
B16n0088_p0137c23║按續高僧傳慧瑱上黨人奉律齊真貞確難拔住郡
B16n0088_p0137c24║內元開府寺獨靜一房禪懺為業會周建德六年國
B16n0088_p0137c25║滅三寶瑱抱持經像隱於深山遇賊欲劫之初未覺
B16n0088_p0137c26║也忽見一人形長丈餘美鬚面著紗帽衣青袍九環
B16n0088_p0137c27║金帶吉莫皮靴乘白馬朱鬘自山頂徑至瑱前下馬
B16n0088_p0138a01║而謂曰今夜賊至師可急避瑱居懸崖之下絕無餘
B16n0088_p0138a02║道疑是山神乃曰今佛法毀滅貧道容身無地故來
B16n0088_p0138a03║依投檀越今有賊來正可於此取死更何逃竄神曰
B16n0088_p0138a04║師既遠投弟子弟子亦能護師正爾住此遂失所在
B16n0088_p0138a05║當夜忽降大雪可深丈餘遂免賊難後羣賊更往神
B16n0088_p0138a06║遂告山下諸村曰賊欲劫瑱師急往共救乃各持器
B16n0088_p0138a07║仗入路中相遇拒擊驚散從此每日瑱恆憑之安業
B16n0088_p0138a08║山阜不測其卒
B16n0088_p0138a09║亡名（附僧琨）
B16n0088_p0138a10║按續高僧傳亡名俗姓宋氏南郡人本名闕殆世襲
B16n0088_p0138a11║衣冠稱為望族弱齡遁世末絕妻孥吟嘯丘壑任懷
B16n0088_p0138a12║遊處凡所憑准必映美阮嗣宗之為人也長富才華
B16n0088_p0138a13║鄉人馳譽事梁元帝深見禮待有製新文帝多稱述
B16n0088_p0138a14║而恭慎慈敬謙靜為心每從容御筵賜問優異及梁
B16n0088_p0138a15║曆不緒潛志元門遠寄岷蜀脫落塵累初投兌禪師
B16n0088_p0138a16║修習道法兌亦定慧澄明聲流關鄴名乃三業依憑
B16n0088_p0138a17║四儀恭仰彫純假於禪誦興慮著於篇什預有學徒
B16n0088_p0138a18║問道無倦會周氏跨有井絡少保蜀國公宇文儁鎮
B16n0088_p0138a19║之性愛賢才重德素禮供殊倫聲聞臺省後齊王續
B16n0088_p0138a20║部伏敬日增任滿還雍遂勒歸謁帝勞遣既深處為
B16n0088_p0138a21║夏州三藏朝省以名文翰可觀元非元侶而冥德沒
B16n0088_p0138a22║世將徵拔之測其器宇有經國之量朝省總議或以
B16n0088_p0138a23║威恩加之或以情異轉之然名雅亮卓然曾無易節
B16n0088_p0138a24║天和二年五月大冢宰宇文護遺書曰言念欽屬未
B16n0088_p0138a25║敘企積道體休愈無虧慮也蓋能仁處世志存匡救
B16n0088_p0138a26║非先輪廻獨尚茲善既道亞生知才高七步豈虛緇
B16n0088_p0138a27║染沉流當途但靈廓妙理三業同臻冀思莫二皂白
B16n0088_p0138b01║非感耳悕解偏執讚我時朝匪惟真俗俱抽亦是彼
B16n0088_p0138b02║我一貫故令往白念報雅懷名答曰辱告深具懷抱
B16n0088_p0138b03║寒暑異域苦樂殊心輒略常談且陳實事貧道稟質
B16n0088_p0138b04║醜陋恆嬰疾惱因傴成恭惟道是務不曾妻息五十
B16n0088_p0138b05║二年自捨俗緣十有五載萬人歸國皆停都邑羸病
B16n0088_p0138b06║一僧獨流荒裔無罪可罰無能可使百慮九思是所
B16n0088_p0138b07║未喻文多不載又列六不可十歎息援據事敘綸貫
B16n0088_p0138b08║始終書略結云沙門持戒心口相應所列六條若有
B16n0088_p0138b09║一誑生則蒼天厭之死則鐵鉗拔之烊銅灌之仰戴
B16n0088_p0138b10║三光行年六十不欺闇室况乃明世且鄉國殄喪宗
B16n0088_p0138b11║戚衰亡貧道何人獨堪長久誠得收迹巖中攝心塵
B16n0088_p0138b12║外支養殘命敦修慧業此本志也寄骸精舍乞食王
B16n0088_p0138b13║城任力行道隨緣化物斯次願也如其不爾獨處丘
B16n0088_p0138b14║壑安能憒憒久住閻浮地乎護得書體其難拔乃與
B16n0088_p0138b15║書迎還云法師秉心彌固棲遊世表元圭啟運不屈
B16n0088_p0138b16║伯夷之節蒼精御曆豈損嘉遁之志今遣往迎名達
B16n0088_p0138b17║咸陽貴遊奉謁隆禮厚味彌增常限以稱謂廣流藏
B16n0088_p0138b18║景難伏誓當棲元後德便閑放無累乃著寶人銘曰
B16n0088_p0138b19║余十五而尚文三十而重勢位值京都喪亂冠冕淪
B16n0088_p0138b20║沒海內知識零落殆盡乃喟然歎曰夫以廻天倒日
B16n0088_p0138b21║之力一旦早彫岱山磐石之固忽焉燼滅定知世相
B16n0088_p0138b22║無常浮生虛偽譬如朝露其停幾何大丈夫生當降
B16n0088_p0138b23║魔死當飼虎如其不爾修禪足以養志讀經足以自
B16n0088_p0138b24║娛富貴名譽徒勞人耳乃棄其簪弁剃其鬚髮衣衲
B16n0088_p0138b25║杖錫聽講談元戰國未寧安身無地自厭形骸甚於
B16n0088_p0138b26║桎梏思絕苦本莫知其津大乘經曰如說行者乃名
B16n0088_p0138b27║是聖不但口之所言小乘偈曰能行說為正不行何
B16n0088_p0138c01║所說若說不能行不名為智者至於顏回好學勤改
B16n0088_p0138c02║前非季路未行懼聞後語功勞智擾役神傷命為道
B16n0088_p0138c03║日損何用多知誓欲枯木其形死灰其慮降此患累
B16n0088_p0138c04║以求虛寂乃作絕學箴文名息心讚又著至道論淳
B16n0088_p0138c05║德論遣執論去是非論影喻論修空論不殺論等文
B16n0088_p0138c06║多清素語恆勸善存質去華不存粉墨有集十卷盛
B16n0088_p0138c07║重於世不知所終其弟子僧琨性沉審善音調為隋
B16n0088_p0138c08║二十五眾讀經法主搜括羣籍採摭賢聖所撰諸論
B16n0088_p0138c09║集為一部稱曰論塲有三十卷披卷一閱俱覽百家
B16n0088_p0138c10║亦新學之宗匠者矣後於曲池造靜覺寺每臨水映
B16n0088_p0138c11║竹體物賦詩頗有篇什云
B16n0088_p0138c12║僧妙
B16n0088_p0138c13║按續高僧傳僧妙一名道妙本住冀州後居河東蒲
B16n0088_p0138c14║坂禁行精苦聰慧夙成遍覽羣籍尤通講論而稟性
B16n0088_p0138c15║謙退喜慍不干其抱故每講下座必合掌懺悔云佛
B16n0088_p0138c16║意難知豈凡夫所測今所說者傳受先師未敢專輙
B16n0088_p0138c17║乞大眾於斯法義若是若非布施歡喜時以解冠前
B16n0088_p0138c18║彥行隆端達覩其虛己皆服其德義眾益從之後住
B16n0088_p0138c19║本鄉常念寺即仁壽寺也聚徒集業以弘法樹功擊
B16n0088_p0138c20║響周齊甚高名望周太祖特加尊敬大綂年時西域
B16n0088_p0138c21║獻佛舍利太祖以妙弘贊著續遂送令供養因奉以
B16n0088_p0138c22║頂戴曉夜旋仰經於一年忽於中宵放光滿室螺旋
B16n0088_p0138c23║出窻漸延於外須臾光照四遠騰扇其焰照屬天地
B16n0088_p0138c24║當有見者謂寺家失火競來救之及覩神光乃從金
B16n0088_p0138c25║瓶而出皆歎未曾有也妙仰瞻靈相涕泗交橫乃燒
B16n0088_p0138c26║香跪而啟曰法界眾生已覩聖迹伏願韜祕靈景反
B16n0088_p0138c27║寂歸空於是光還螺旋卷入瓶內爾夜州治士女燒
B16n0088_p0139a01║香讚歎之聲聞於數十餘里寺有一僧睡居房內眾
B16n0088_p0139a02║共喚之惽惽不覺竟不見光相未幾便遇癘疾咸言
B16n0088_p0139a03║宿業所致遂有感見之差自妙之云亡光不復現其
B16n0088_p0139a04║本佛骨今仍在焉昔齊武平末鄴古城中白馬寺此
B16n0088_p0139a05║是石趙時佛圖澄所造本為木塔年增朽壞敕遣修
B16n0088_p0139a06║之掘得舍利三粒一赤一白一青寶瓶盛之京邑貴
B16n0088_p0139a07║賤共看心至者颯然湧上不信戲慢者倒傾亦不出
B16n0088_p0139a08║時俗廻邪者眾齊王勇廣武王胡長邕曾染佛宗敕
B16n0088_p0139a09║令還俗雖居貴望不捨具戒置舍利於水鉢請乞行
B16n0088_p0139a10║道即見三枚相逐水上旋器右行七遍既滿一時沉
B16n0088_p0139a11║下邕與子弟更加深信而妙講解涅槃以為恆業敘
B16n0088_p0139a12║略綱致久學者深會其源分部文句皆臨機約截遍
B16n0088_p0139a13║遍皆異所以學侶罕成而為英傑者所美化行河表
B16n0088_p0139a14║重敬莫高延及之鄉酒肉皆絕現生葱韭以土掩覆
B16n0088_p0139a15║並非由教令而下民自徙其惡矣有學士曇延承著
B16n0088_p0139a16║宗本更廣其致焉
B16n0088_p0139a17║慧善
B16n0088_p0139a18║按續高僧傳慧善幼出家善法勝毗曇住揚都棲元
B16n0088_p0139a19║寺徵擊論道四座驚神會有梁末序逃難江陵承聖
B16n0088_p0139a20║季年因俘秦壤住長安崇華寺義學之美為周冢宰
B16n0088_p0139a21║見知別修供養敷導終老以天和年卒於長安時年
B16n0088_p0139a22║六十善以智度論每引小乘相證成義故依文次第
B16n0088_p0139a23║散釋精理譬諸星月助朗太陽猶如眾花繽紛而散
B16n0088_p0139a24║故著斯文名為散花論也其序略云著述之體貴言
B16n0088_p0139a25║約而理豐余頗悉諸作而今覼縷者正由斯轍罕人
B16n0088_p0139a26║諳練是以觸義殷勤逢文指掌有詳覽者想鑒茲焉
B16n0088_p0139a27║文多不盡
B16n0088_p0139b01║寶彖
B16n0088_p0139b02║按續高僧傳寶彖姓趙氏本安漢人後居綿州昌隆
B16n0088_p0139b03║之蘇溪焉天性仁讓慧心俊朗嬰孩有異二親欲試
B16n0088_p0139b04║其度以諸綵帛花果弓矢書疏羅置其前彖便撥除
B16n0088_p0139b05║餅果上取書疏眾共歎異咸知必有成濟也及年七
B16n0088_p0139b06║歲有緣至巴西郡太守楊眺問云承兒大讀書因何
B16n0088_p0139b07║名為老子彖曰始生頭白故也眺密異之十六事梁
B16n0088_p0139b08║平西王初為道士童子未學佛法平西識其機鑒使
B16n0088_p0139b09║知營功德事因見佛經欣其文名重其義旨就檢讀
B16n0088_p0139b10║誦迷悟轉分恆求佛法用祛昏漠年二十有四方得
B16n0088_p0139b11║出家即受具戒先聽律典首尾數年略通持犯迴聽
B16n0088_p0139b12║成實傳授忘倦不恡私記須便輒給研心所指科科
B16n0088_p0139b13║別致末又聽韶法師講偏窮旨趣武陵王門師大集
B16n0088_p0139b14║摩訶堂令講請觀音初未綴心本無文疏始役情思
B16n0088_p0139b15║抽拈句理詞義洞合聽者盈席私記其言因成疏本
B16n0088_p0139b16║廣行於世後還涪州開化道俗外典佛經相續訓導
B16n0088_p0139b17║引邪歸正十室而九又鈔集醫方療諸疾苦或報以
B16n0088_p0139b18║金帛者一無所受便有銜義懷德者捨俗出家或緣
B16n0088_p0139b19║障未諧者盡形八戒彖雖道張井絡風播岷峨而志
B16n0088_p0139b20║意頹然唯在通於正法誠心標樹不競人物見大集
B16n0088_p0139b21║一經未弘蜀境欲為之疏記使後學有歸乃付著經
B16n0088_p0139b22║律就山修纘而眾復尋之致有煩擾再稔方就一無
B16n0088_p0139b23║留難初至虛空藏品於義不達閉目思之不覺身上
B16n0088_p0139b24║空中離牀三四尺許欻然大悟竟文慧發寫不供宣
B16n0088_p0139b25║據此為言志力難擬矣時益州武擔寺僧寶願最初
B16n0088_p0139b26║請講大眾雲集聞所未聞莫不歎悅又屬僧崖菩薩
B16n0088_p0139b27║出世為造經本因爾傳持至今不絕故寶坊一學曲
B16n0088_p0139c01║被劍南後制涅槃法華等疏皆省繁易解聽無遺悶
B16n0088_p0139c02║州境皁素生難遭想每言吾命不長唯當自勵身心
B16n0088_p0139c03║節約衣食望引殘運耳故粗弊接報弘誘為心護生
B16n0088_p0139c04║安眾以為恆務忽感風疾不言久之命將欲絕私心
B16n0088_p0139c05║發誓願諸佛護念得分付諸物作是念已欻然能話
B16n0088_p0139c06║顧命子弟誨示禍福吾即當去催作遺疏分處衣資
B16n0088_p0139c07║陪奉三寶下筆署訖還不能言侍人通以漿飲閉口
B16n0088_p0139c08║拒之疾甚為喚佛名便合掌在額奄然而卒於潼州
B16n0088_p0139c09║光興寺今所謂綿州大振響寺也春秋五十即周之
B16n0088_p0139c10║保定元年十一月二十三日矣初未終之前本所住
B16n0088_p0139c11║山於五月內無故自崩塵霧闇天舉眾驚駭莫測其
B16n0088_p0139c12║怪至於八月中山北村人並見尊像從山寺來乘空
B16n0088_p0139c13║北逝幡花列前僧眾從後往問寺中都無知者當爾
B16n0088_p0139c14║之時彖正赴光興寺講因以白之彖曰此我之徵相
B16n0088_p0139c15║不預他也及終於此寺果如所圖云
B16n0088_p0139c16║僧實
B16n0088_p0139c17║按續高僧傳釋僧實俗姓程氏咸陽靈武人也幼懷
B16n0088_p0139c18║雅亮清卓不倫嘗與諸童共遊狡戲或摘葉獻香或
B16n0088_p0139c19║聚砂成塔鄉閭敬焉知將能信奉之漸也親眷愛結
B16n0088_p0139c20║不許出家喻以極言久而方遂年二十六乃得剃落
B16n0088_p0139c21║有道原法師擅名魏代實乃歸焉隨見孝文便蒙降
B16n0088_p0139c22║禮大和末從原至洛因遇勒那三藏授以禪法每處
B16n0088_p0139c23║皇宮諮問禪祕那奇之曰自道流東夏味靜乃斯人
B16n0088_p0139c24║乎於是尋師問道備經循涉雖三學通覽偏以九次
B16n0088_p0139c25║彫心故得定水清澄禪林榮蔚性少人事退迹為功
B16n0088_p0139c26║所以高蓋駟馬未曾流目清流林竹顧便忘返加又
B16n0088_p0139c27║口繞黑子欹若斗形目有重瞳光明外射腋懷鳳卵
B16n0088_p0140a01║七處皆平奇相超倫有聲京洛兼又道契生知化通
B16n0088_p0140a02║關壤聽業未廣而無門不明而能勤整四儀靜修三
B16n0088_p0140a03║法可憲章於風俗足師表於天人周太祖文皇以魏
B16n0088_p0140a04║大統中下詔曰師目麗重瞳偏同虞舜背隆傴僂分
B16n0088_p0140a05║似周公德宇純懿軌量難模可昭元三藏言為世寶
B16n0088_p0140a06║篤志任持故有法相之宜興俗務之宜廢發談奏議
B16n0088_p0140a07║事無不行至保定年太祖又曰師才深德大宜庇道
B16n0088_p0140a08║俗以隆禮典乃躬致祈請為國三藏實當仁不讓默
B16n0088_p0140a09║而受之是使棟梁斯在儀形攸寄周氏有國重仰元
B16n0088_p0140a10║風禮異前朝受於歸戒逮太祖平梁荊後益州大德
B16n0088_p0140a11║五十餘人各懷經部送像至京以真諦妙宗條以問
B16n0088_p0140a12║實既而慧心潛運南北疎通即為披決洞出情外並
B16n0088_p0140a13║神而服之於是陶化京華久而逾盛忽一旦告僧曰
B16n0088_p0140a14║急備香火修理法事誦觀世音以救江南某寺堂崩
B16n0088_p0140a15║厄也當爾之時揚都講堂正論法集數百道俗充滿
B16n0088_p0140a16║其中聞西北異香及空中伎樂合堂驚出同其聞聽
B16n0088_p0140a17║堂欻摧壞大眾無損奏聞梁主乃移以問周果如實
B16n0088_p0140a18║祐大送珍寶錫遺相續而實但取三衣什物而已餘
B16n0088_p0140a19║隨散之由爾名振二國事叅至聖以保定三年七月
B16n0088_p0140a20║十八日卒於大追遠寺春秋八十有八朝野驚嗟人
B16n0088_p0140a21║天變色帝哀慟泣之有敕圖寫形像仍置大福田寺
B16n0088_p0140a22║即以其日窆於東郊門外滕公酈食其塚南碑石尚
B16n0088_p0140a23║存弟子曇相等傳燈不窮彌隆華實以業有從爰於
B16n0088_p0140a24║墓所立寺還名福田用崇冥福并建碑於寺野二所
B16n0088_p0140a25║大中興寺釋道安及義城公庾信製文今在苑內
B16n0088_p0140a26║僧瑋
B16n0088_p0140a27║按續高僧傳僧瑋姓潘汝南平轝人也器量深沉風
B16n0088_p0140b01║神詳雅十三出家仍服以敝衣資以菜食致使口腹
B16n0088_p0140b02║之累漸以石帆水松寒暑之資稍以荷衣蕙帶故得
B16n0088_p0140b03║結操貞於玉石清風拂於煙霞初誦金光明經進受
B16n0088_p0140b04║具後下揚都於帝釋寺聽曇瑗律師講十誦淹於五
B16n0088_p0140b05║載齊鏡持犯仍入攝山栖霞寺從鳳禪師所學觀息
B16n0088_p0140b06║想味此情空究檢因緣乘持念慧頻蒙印指傳芳暢
B16n0088_p0140b07║業遠承申息之國山名霧露巖洞幽深川香水美遂
B16n0088_p0140b08║命檝西浮銷聲林藪終焉之志結此山焉聲聞先徹
B16n0088_p0140b09║被於周壤天子尊賢待德下車問道召至京師親奉
B16n0088_p0140b10║清誨乃敕公卿近臣妃后外戚咸受十善因奉三歸
B16n0088_p0140b11║天和五年以葬母東歸敕使為安州三藏綏理四眾
B16n0088_p0140b12║備盡六和在任之日經始壽山梵雲二寺南望楚水
B16n0088_p0140b13║東指隋城度軌程功輪奐成美僧瑋德播江淮帝王
B16n0088_p0140b14║隆重爰有別敕於王城之內起天寶寺用以居之既
B16n0088_p0140b15║被徵召身範僧倫衲衣壞味任報資給靜緣潔操齊
B16n0088_p0140b16║志林朝以建德二年九月十日遘疾少時終於所住
B16n0088_p0140b17║春秋六十有一門人慟感士女驚奔即以三年二月
B16n0088_p0140b18║歸葬於安陸之山僧瑋容止恭莊威儀整𩛙遊之者
B16n0088_p0140b19║肅然清規見之者自生敬仰新野庚信載奉芳塵勒
B16n0088_p0140b20║碑現集
B16n0088_p0140b21║曇相
B16n0088_p0140b22║按續高僧傳曇相姓梁氏雍州藍田人與僧實同房
B16n0088_p0140b23║素非師保而敦敬之重禮逾和上相聰敏易悟目覽
B16n0088_p0140b24║七行禪誦為心周給成務而慈悲誘接偏所留心因
B16n0088_p0140b25║有行往見人弋繳網羅禽獸窮困者必以身代贖得
B16n0088_p0140b26║脫方捨其仁濟之誠出於天性實每美云曇相福德
B16n0088_p0140b27║人我不及也斯見禮如此實嘗夜詣相房恆預設座
B16n0088_p0140c01║擬之相對無言目陳道合私有聽者了無音問常以
B16n0088_p0140c02║為軌乃經積載有時大癘橫流或旱澇凶儉人來問
B16n0088_p0140c03║者相皆略提綱目教其治斷至時必有神效人並異
B16n0088_p0140c04║之或問李順興強練何人耶相曰順興胎龍多慾強
B16n0088_p0140c05║練遊行俗仙助佛揚化耳其幽記之明諒不可測也
B16n0088_p0140c06║住大福田寺京華七眾師仰如神以周季末曆正法
B16n0088_p0140c07║頹毀潛隱山中開皇之初率先出俗二年四月八日
B16n0088_p0140c08║卒於渭陰故都圖像傳焉今在京師禪林寺終時遺
B16n0088_p0140c09║言生蜀名慧寬故靈相如後所述又其承緒禪學遺
B16n0088_p0140c10║屬慧端焉
B16n0088_p0140c11║僧明
B16n0088_p0140c12║按續高僧傳僧明俗姓姜鄜州內部人住既山栖立
B16n0088_p0140c13║性淳素言令質朴顯晦非任而能守禁自修不隨鄙
B16n0088_p0140c14║俗雖不閑明經誥然履操貞梗有聲時俗因遊邑落
B16n0088_p0140c15║往還山谷見一崎岸屢有異光怪而尋討上下循擾
B16n0088_p0140c16║乃見澗底石趺一枚其狀高大遠望岸側臥石如像
B16n0088_p0140c17║半現於外遂加工發掘乃全像也形同佛相純如鐵
B16n0088_p0140c18║礦不加鏨琢宛然圓具舉高三丈餘時周武已崩天
B16n0088_p0140c19║元嗣曆明情發增勇不懼嚴誅顧問古老無知來者
B16n0088_p0140c20║其地久荒榛梗素非寺所明自惟曰當是育王遺像
B16n0088_p0140c21║散在人間應現之來故在斯矣即召四遠同時拖舉
B16n0088_p0140c22║事力既竭全無勝致明乃執爐誓曰若佛法重興蒼
B16n0088_p0140c23║生有賴者希現威靈得遂情願適發言已像乃忽然
B16n0088_p0140c24║輕舉從山直下徑趣趺孔不假扶持卓然峙立大眾
B16n0088_p0140c25║驚嗟得未曾有因以奏聞帝用為嘉瑞也乃改元為
B16n0088_p0140c26║大像焉自爾佛教漸弘明之力也又尋下敕以其所
B16n0088_p0140c27║住為大像寺今所謂顯際寺是也在坊州西南六十
B16n0088_p0141a01║餘里時值陰闇便放神光明從出家即依此寺盡報
B16n0088_p0141a02║修奉大感物心以開皇中年卒於彼寺