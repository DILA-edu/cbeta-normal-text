B16n0088_p0159a01║欽定古今圖書集成博物彙編神異典
B16n0088_p0159a02║　第一百四十二卷目錄
B16n0088_p0159a03║僧部列傳十八
B16n0088_p0159a04║隋三
B16n0088_p0159a05║通幽洪遵（附道洪　法勝　洪淵）
B16n0088_p0159a06║僧朗道仙
B16n0088_p0159a07║惠祥慧巖
B16n0088_p0159a08║法安（附法濟）慧侃
B16n0088_p0159a09║智曠無相
B16n0088_p0159a10║童進富上
B16n0088_p0159a11║道密智隱
B16n0088_p0159a12║闍提斯那明誕
B16n0088_p0159a13║明璨慧重
B16n0088_p0159a14║寶積道端
B16n0088_p0159a15║道璨明芬
B16n0088_p0159a16║僧蓋曇瑎
B16n0088_p0159a17║道貴道順
B16n0088_p0159a18║法顯僧世
B16n0088_p0159a19║法周（附景暉）慧誕
B16n0088_p0159a20║智光智教
B16n0088_p0159a21║圓超
B16n0088_p0159a22║
B16n0088_p0159a23║
B16n0088_p0159a24║
B16n0088_p0159a25║
B16n0088_p0159a26║
B16n0088_p0159a27║
B16n0088_p0159b01║神異典第一百四十二卷
B16n0088_p0159b02║僧部列傳十八
B16n0088_p0159b03║隋三
B16n0088_p0159b04║通幽
B16n0088_p0159b05║按續高僧傳通幽姓趙氏河東蒲坂人幼齡遺世早
B16n0088_p0159b06║慕元風弱冠加年遂霑僧伍而貞心苦節寒暑不虧
B16n0088_p0159b07║尋師訪道夷險無變遇周齊陵亂遠涉江皐業架金
B16n0088_p0159b08║陵素氣攸遠及大隋開運還歸渭陰味法泰其生平
B16n0088_p0159b09║操行分其容止至於弘宣示教則以毗尼唱首調御
B16n0088_p0159b10║心神仍用三昧遊適故戒定兩藏總萃胷襟學門再
B16n0088_p0159b11║敞遠近斯赴晚貫籍延興時當草創土木瓦石工匠
B16n0088_p0159b12║同舉而事歸天造形命未淪隨所運為無非損喪幽
B16n0088_p0159b13║戒約內結仁洽外弘立四大井各施漉具凡有施用
B16n0088_p0159b14║躬自詳觀馳赴百工曉夜無厭皆將送蟲豸得存性
B16n0088_p0159b15║命故延興一寺獨免形殘自餘締構焉難復敘而潔
B16n0088_p0159b16║己自勵罕附斯倫每欲開經必盥手及腕齊肘已後
B16n0088_p0159b17║猶從常淨舉經對目臂不下垂房宇覆處未常澡漱
B16n0088_p0159b18║涕唾返咽不棄寺中便利洗淨乃終其報又自生常
B16n0088_p0159b19║不用巾幞手濕則任其自乾三衣則重被其體自外
B16n0088_p0159b20║道具僅支時要每自嗟曰生不功一片之善死不酬
B16n0088_p0159b21║一毫之累虛負靈神何斯悞也遂誡弟子曰吾變常
B16n0088_p0159b22║之後幸以殘身遺諸禽獸儻蒙少福冀滅餘殃忽以
B16n0088_p0159b23║大業元年正月十五日端坐卒於延興寺房春秋五
B16n0088_p0159b24║十有七弟子等從其先志葬於終南之山至相前峰
B16n0088_p0159b25║火燎餘骸立塔存矣
B16n0088_p0159b26║洪遵（附道洪　法勝　洪淵）
B16n0088_p0159b27║按續高僧傳洪遵姓時氏相州人也八歲出家從師
B16n0088_p0159c01║請業屢高聲價及受具後專學律部心生重敬內自
B16n0088_p0159c02║惟曰出家基址其在戒乎住持萬載被於遺教諒非
B16n0088_p0159c03║虛矣更辭師友遊方聽習履涉相京諮訪深義有所
B16n0088_p0159c04║未喻決問罕通三夏將滿遂知大旨初住嵩高少林
B16n0088_p0159c05║寺依資雲公開胷律要并及華嚴大論前後叅聽并
B16n0088_p0159c06║扣其關戶煥然大明承鄴下暉公盛弘四分因往從
B16n0088_p0159c07║焉聽徒五百多以巧媚自通覆講豎論了無命及暉
B16n0088_p0159c08║實律學名匠而智或先圖遵固解冠時倫全不以曲
B16n0088_p0159c09║私在慮後因盛集異學充堂遵乃束暉製疏捧入堂
B16n0088_p0159c10║中曰服膺有日都未見知是則師資兩亡敢以文疏
B16n0088_p0159c11║仰及便置之座上往覆雲所既屬捨見來降即命登
B16n0088_p0159c12║座覆述吐納纖隱眾仰如山自後專預正時結徒畢
B16n0088_p0159c13║業以戒律旁義有會他部者乃重聽大論毗曇開沃
B16n0088_p0159c14║津奧又以心使未靜就諸禪林學調順法年踰十臘
B16n0088_p0159c15║方歸律宗四遠望風堂盈千計時為榮大也齊主既
B16n0088_p0159c16║敞教門言承付囑五眾有墜憲網者皆據內律治之
B16n0088_p0159c17║以遵學聲早舉策授為斷事沙門時青齊諸眾連諍
B16n0088_p0159c18║經久乃徹天聽無由息訟下勅令往遵以法和喻以
B16n0088_p0159c19║律科懲曲感物情繁諍自弭由是更增時美法侶欣
B16n0088_p0159c20║之及齊曆將季擅名逾遠而非類不交唯道同轍名
B16n0088_p0159c21║儒大德見輙慕從常與慧遠等名僧通宵造盡周平
B16n0088_p0159c22║齊日隱於白鹿巖中及宣政搜揚被舉住於嵩岳德
B16n0088_p0159c23║不孤峙眾復屯歸大隋廓定招賢四海開皇七年下
B16n0088_p0159c24║勅追詣京闕與五大德同時奉見特蒙勞引令住興
B16n0088_p0159c25║善井十弟子四事供養十一年中又勅與天竺僧共
B16n0088_p0159c26║譯梵文至十六年復勅請為講律眾主於崇敬寺聚
B16n0088_p0159c27║徒成業先是關內素奉僧祇習俗生常惡聞異學乍
B16n0088_p0160a01║講四分人聽全希還是東川讚擊成務遵欲廣流法
B16n0088_p0160a02║味理任權機乃旦剖法華晚揚法正來為聞經說為
B16n0088_p0160a03║通律屢停炎燠漸致附宗開導四分一人而已迄至
B16n0088_p0160a04║於今僧祇絕唱遵為人儀形儒雅動據規猷而神辯
B16n0088_p0160a05║如泉聲相鐘鼓預升法位罕有昏漠開悟之勣實難
B16n0088_p0160a06║嗣焉仁壽二年勅送舍利於衛州之福聚寺將出示
B16n0088_p0160a07║眾乃放紅赤二光晃發遠近照灼人目道俗同覩大
B16n0088_p0160a08║生慶悅仁壽四年下詔曰朕祗受肇命撫育生民遵
B16n0088_p0160a09║奉聖教重興像法而如來大慈覆護孳品感見舍利
B16n0088_p0160a10║開導含生朕已分布遠近皆起靈塔其間諸州猶有
B16n0088_p0160a11║未徧今更請大德奉送舍利各往諸州依前造塔所
B16n0088_p0160a12║請之僧必須德行可尊善解法相使能宣揚佛教感
B16n0088_p0160a13║悟愚迷宜集諸寺三綱詳共推擇錄以奏聞當與一
B16n0088_p0160a14║切蒼生同斯福業遵乃搜舉名解者用承上命登又
B16n0088_p0160a15║下勅三十餘州一時同送遵又蒙使於博州起塔初
B16n0088_p0160a16║至州西有白鶴數十頭當於輿上旋繞數帀久之而
B16n0088_p0160a17║逝及至城東隆聖寺置塔之所夜有白光數十道如
B16n0088_p0160a18║車軸住於基上邊有鳥巢樹上及光之洞明眾鳥驚
B16n0088_p0160a19║散又雨銀華委地光耀如雪掘基五尺獲粟半升夜
B16n0088_p0160a20║降神仙八十四人持華繞塔久乃方隱又婦人李氏
B16n0088_p0160a21║患目二十餘年及來禮拜兩目齊見後行道之夕又
B16n0088_p0160a22║放赤光照寺東房見臥佛及坐佛說法之像復見梵
B16n0088_p0160a23║僧對架讀經經有一十四字皆是梵書時人不識及
B16n0088_p0160a24║四月八日當下塔時感黑蜂無數銜香繞塔氣蔚且
B16n0088_p0160a25║薰不同人世又見白蓮花在塔四角高數百丈華葉
B16n0088_p0160a26║分布下垂於空時間五彩蓮華廁填其內又見天人
B16n0088_p0160a27║燒香而左轉者於是總集而觀歎未曾有矚目不見
B16n0088_p0160b01║者非無一二及下覆訖諸相皆止遵於京邑盛開律
B16n0088_p0160b02║種名駭昔人而傳敘元宗其後蓋闕又著大純鈔五
B16n0088_p0160b03║卷用通律典尋又下勅令知寺任弼諧僧眾亟光徽
B16n0088_p0160b04║績以大業四年五月十九日卒於興善春秋七十有
B16n0088_p0160b05║九隋初又有道洪法勝洪淵等以律學著名洪據相
B16n0088_p0160b06║州紹通雲引容止沉正宣解有儀學門七百亟程弘
B16n0088_p0160b07║量故諸經論之士將欲導世者皆停洪講席觀其風
B16n0088_p0160b08║略採為軌躅勝傳涉有功而言行無副神志高卓時
B16n0088_p0160b09║共潛推但身令未廣故聽徒簡略淵學業遵統化被
B16n0088_p0160b10║中山綱維正像有聲幽冀年代非遠並不測其終
B16n0088_p0160b11║僧朗
B16n0088_p0160b12║按續高僧傳僧朗一名法朗俗姓許氏南陽人年二
B16n0088_p0160b13║十餘欣欲出家尋頇剃落栖止無定多住鄂州形貌
B16n0088_p0160b14║殊有奇相飲噉同俗為時共輕常養一猴一犬其狀
B16n0088_p0160b15║偉大皆黃赤色不狎餘人唯附於朗日夕相隨未曾
B16n0088_p0160b16║捨離若至食時以木盂受食朗噉飽已餘者用餧既
B16n0088_p0160b17║同器食訖猴便取盂戴之騎犬背上先朗而行人有
B16n0088_p0160b18║奪者輙為所咋朗任犬盤遊略無常度陳末隋初行
B16n0088_p0160b19║於江嶺之表章服粗敝威儀越序杖䇿徒行護養生
B16n0088_p0160b20║命時復讀誦諸經偏以法華為志素乏聲弄清靡不
B16n0088_p0160b21║豐乃潔誓誦之一坐七徧如是不久聲如雷動知福
B16n0088_p0160b22║力之可階也其誦必以七數為期乃至七十七百七
B16n0088_p0160b23║千逮於七萬聲韻諧暢任縱而起其類箏笛隨發明
B16n0088_p0160b24║了故所誦經時傍人觀者視聽皆失朗脣吻不動而
B16n0088_p0160b25║囀起咽喉遠近亮徹因以著名然臂脚及手伸縮任
B16n0088_p0160b26║懷有若龜藏時同肉聚或在酒席同諸讌飲而嚼噍
B16n0088_p0160b27║猪肉不測其來故世語曰法華朗五處俱時縮猪肉
B16n0088_p0160c01║滿口顙或復巡江洄泝拱手舟中猴犬在傍都無艤
B16n0088_p0160c02║棹隨意所往雖陵犯風波瞬息之間便達所在有比
B16n0088_p0160c03║丘尼為鬼所著超悟元解綂辨經文居宗講導聽採
B16n0088_p0160c04║雲合皆不測也莫不讚其聰悟朗聞曰此邪鬼所加
B16n0088_p0160c05║何有正理須後檢校他日清旦猴犬前行徑至尼寺
B16n0088_p0160c06║朗隨往到禮佛繞塔至講堂前尼猶講說朗乃厲聲
B16n0088_p0160c07║呵曰小婢吾今既來何不下座此尼承聲奔下走出
B16n0088_p0160c08║堂前立對於朗從卯至申卓不移處通汗流地默無
B16n0088_p0160c09║言說問其慧解奄若聾癡百日已後方復本性其隆
B16n0088_p0160c10║行通感皆此類也大業末歲猶未塵飛而朗口唯唱
B16n0088_p0160c11║賊朝夕不息官人懼其惑眾遂幽而殺之襄陽法琳
B16n0088_p0160c12║素與交遊奉其遠度因事而述故即而敘之
B16n0088_p0160c13║道仙
B16n0088_p0160c14║按續高僧傳道仙一名僧仙本康居國人以遊賈為
B16n0088_p0160c15║業梁周之際往來吳蜀江海上下集積珠寶故其所
B16n0088_p0160c16║獲貲貨乃滿兩船時或計者云直錢數十萬貫既懷
B16n0088_p0160c17║寶填委貪附彌深唯恨不多取又涉海行賈達于梓
B16n0088_p0160c18║州新城郡牛頭山值僧達禪師說法曰生死長久無
B16n0088_p0160c19║愛不離自身尚爾况復財物仙初聞之欣勇內發深
B16n0088_p0160c20║思惟曰吾於生多貪志慕積聚向聞正法此說極乎
B16n0088_p0160c21║若失若離要必當爾不如沉寶江中出家離著索然
B16n0088_p0160c22║無擾豈不樂哉即沉一船深江之中又欲更沉眾共
B16n0088_p0160c23║止之令修福業仙曰終為紛擾勞苦自他即又沉之
B16n0088_p0160c24║便辭妻子又見達房凝水滉漾知入定信心更重投
B16n0088_p0160c25║灌口山竹林寺而出家焉初落髮日對眾誓曰不得
B16n0088_p0160c26║道者不出此山即迥絕人蹤結宇巖曲禪學之侶相
B16n0088_p0160c27║次屯焉每覽經卷始開見佛在某處無不哽咽我何
B16n0088_p0161a01║不值但見遺文而仙挺卓不羣野棲禽獸或有造問
B16n0088_p0161a02║學方者皆答對善權冥符正則自初入定一坐則以
B16n0088_p0161a03║四五日為恆準客到其門潛然即覺起共接晤若無
B16n0088_p0161a04║人往端坐靜室寂若虛空有時預告明當有客至或
B16n0088_p0161a05║及百千皆如其說曾無欠長梁始興王澹褰帷三蜀
B16n0088_p0161a06║禮以師敬攜至陝服沮曲以天監十六年至青溪山
B16n0088_p0161a07║有終焉之志便薙草止容繩牀於時道館崇敞巾褐
B16n0088_p0161a08║紛盛屢相呵斥甚寄憂心仙乃晏如曾無屑焉一夕
B16n0088_p0161a09║道士忽見東岡火發恐野火焚害仙也各執水器來
B16n0088_p0161a10║救見仙方坐大火猛燄洞然咸歎火光神德道士李
B16n0088_p0161a11║學祖等捨田造像寺塔歘成遠近歸信十室而九州
B16n0088_p0161a12║刺史鄱陽王恢躬禮受法天監末始興王冥感於梁
B16n0088_p0161a13║泰寺造四天王每六齋晨常設淨供仙後赴會四王
B16n0088_p0161a14║頂上放五色光仙所執爐自然烟發太尉陸法和昔
B16n0088_p0161a15║微賤日數載在山供仙給使僧有肆責者仙曰此乃
B16n0088_p0161a16║三台貴公何緣罵辱時不測其後貴也和果遂升袞
B16n0088_p0161a17║服仙或勞疾見縹衣童子從青溪水出椀盛妙藥跪
B16n0088_p0161a18║而進服無幾便愈居山二十八年復遊井絡化道大
B16n0088_p0161a19║行時遭酷旱百姓請祈仙即往龍穴以杖扣門數曰
B16n0088_p0161a20║眾生何為嗜睡如此語已登即元雲四合大雨滂注
B16n0088_p0161a21║民賴斯澤咸來禱賽欽若天神有須舍利即為祈請
B16n0088_p0161a22║應念即至如其所須隋蜀王秀作鎮岷絡有聞王者
B16n0088_p0161a23║尋遣追召全不承命王勃然動色親領兵仗往彼擒
B16n0088_p0161a24║之必若固蹤可即加刃仙聞兵至都無畏懼索僧伽
B16n0088_p0161a25║棃被已端坐念佛王達山足忽雲雨雜流雹雪崩下
B16n0088_p0161a26║水漏滿川藏軍無計事既窘迫乃遙歸懺禮因又天
B16n0088_p0161a27║明雨霽山路清夷得至仙所王躬盡敬便為說法重
B16n0088_p0161b01║發信心乃邀還成都之靜眾寺厚禮崇仰舉郭恭敬
B16n0088_p0161b02║號為仙闍棃焉開皇年中返於山寺道路自淨山神
B16n0088_p0161b03║前掃一夜客僧止房仙往曳出房因即倒年百餘歲
B16n0088_p0161b04║端坐而卒乃葬彼山益州今猶有木景白疊尚存云
B16n0088_p0161b05║是聖人仙闍棃墓塔
B16n0088_p0161b06║惠祥
B16n0088_p0161b07║按續高僧傳惠祥姓周十五出家頭陀乞食默自禪
B16n0088_p0161b08║誦不與眾同人不知其道觀淺深而高其遠度聽三
B16n0088_p0161b09║論聞提婆護法之功莫辭開腹之患有心慕焉遊諸
B16n0088_p0161b10║法肆見威儀不整者謂人曰祥受戒後住持此寺令
B16n0088_p0161b11║入律行年十九染患三月救療無徵夜中宴坐歎曰
B16n0088_p0161b12║大丈夫本欲以身從道於末法中摧伏非法如何此
B16n0088_p0161b13║志未從為病所困將曉有一人長丈餘謂曰但誦涅
B16n0088_p0161b14║槃無愁不差至旦即誦三日便瘳當年誦通卒其所
B16n0088_p0161b15║望進具聽律鏡其文理住寧國寺常講四分及涅槃
B16n0088_p0161b16║經所以護法維持不惜身命諸有虧違望風整肅大
B16n0088_p0161b17║業末夏中因食口中得舍利不辨棄地輙還在口如
B16n0088_p0161b18║是數四疑是真身砧槌不碎遂聲鐘告眾白黑咸集
B16n0088_p0161b19║祥涕泣焚香願降威力須臾放五色光異香遍郭眾
B16n0088_p0161b20║覩希有屠獵改業乃使市無肉肆因與四眾起浮圖
B16n0088_p0161b21║九級高百餘尺今見在然其所食日止一餐不問多
B16n0088_p0161b22║少頓受不益體貌肥白可長八尺有餘行路不識莫
B16n0088_p0161b23║不怪仰刺史李昇明至寺怪異謂羣官曰此道人膚
B16n0088_p0161b24║容若此日可應噉一羊語訖覺手足不隨乘馬失御
B16n0088_p0161b25║諸官以實告之便悔謝還復大使權茂行至鄧州又
B16n0088_p0161b26║怪疑之昇明曰此大德非凡具說往緣茂不信請將
B16n0088_p0161b27║七日試以麤食而膚色更悅茂愧伏悔先不信之罪
B16n0088_p0161c01║將終手執經胡跪謂弟子曰吾今逝矣汝好住持無
B16n0088_p0161c02║令絕滅又感異香盈郭以大業末年八月卒春秋七
B16n0088_p0161c03║十氣命雖絕而胡跪執經如初遠近奔赴見其卓然
B16n0088_p0161c04║無不歎訝
B16n0088_p0161c05║慧巖
B16n0088_p0161c06║按續高僧傳慧巖住蘇州重元寺相狀如狂不修戒
B16n0088_p0161c07║檢時人不齒多坐房中不同物議忽獨歡笑戲於寺
B16n0088_p0161c08║中以物指撝曰此處為殿此處為堂乃至廊廡廚庫
B16n0088_p0161c09║無不畢備經可月餘因告僧曰欲知巖者浮圖鈴落
B16n0088_p0161c10║則亡歿矣至期果然乃返鎖其房搥戶開之端坐已
B16n0088_p0161c11║卒遠近聞之競赴闐𨶮各捨金帛遂成大聚依言締
B16n0088_p0161c12║構鬱成名寺遠皆符焉自終至今四十餘載猶如存
B16n0088_p0161c13║在見處佛堂用通禮謁云
B16n0088_p0161c14║法安（附法濟）
B16n0088_p0161c15║按續高僧傳法安姓彭安定鶉孤人少出家在太白
B16n0088_p0161c16║山九隴精舍慕禪為業麤食敝衣卒於終老開皇中
B16n0088_p0161c17║來至江都令通晉王時以其形質矬陋言笑輕舉並
B16n0088_p0161c18║不為通日到門首喻遣不去試為通之王聞召入相
B16n0088_p0161c19║見如舊便住慧日王所遊履必齎隨從及駕幸泰山
B16n0088_p0161c20║時遇渴乏四顧唯巖無由致水安以刀刺石引水崩
B16n0088_p0161c21║注用給帝王時大嗟之問何力耶答王力也乃從王
B16n0088_p0161c22║入磧達於泥海中應遭變皆預避之得無損敗後往
B16n0088_p0161c23║泰山神通寺僧來請檀越安為達之王乃手書寺壁
B16n0088_p0161c24║為弘護也初與王入谷安見一僧著敝衣乘白驢而
B16n0088_p0161c25║來王問何人安曰斯朗公也即創造神通故來迎引
B16n0088_p0161c26║及至寺中又見一神狀甚偉大在講堂上手憑鴟吻
B16n0088_p0161c27║下觀人眾王又問之答曰此太白山神從王者也爾
B16n0088_p0162a01║後諸奇不可廣錄大業之始帝彌重之威轢王公見
B16n0088_p0162a02║皆屈膝常侍三衛奉之若神又往名山召諸隱逸郭
B16n0088_p0162a03║智辯釋誌公澄公杯度一時總萃慧日道藝二千餘
B16n0088_p0162a04║人四事供給資安而立又於東都為立寶揚道塲唯
B16n0088_p0162a05║安一眾居中樹業至十一年春四方多難無疾而終
B16n0088_p0162a06║所住春秋九十八矣初將終前告帝後事安其亡後
B16n0088_p0162a07║百日火起出於內宮彌須慎之及至寒食油沸上焚
B16n0088_p0162a08║夜中門閉三院宮人一時火死帝時不以為怪送柩
B16n0088_p0162a09║太白資俸官給安德潛於內外同諸俗唯眠不施枕
B16n0088_p0162a10║頭無委曲延頸牀邊口流涎溜每至升許為異時復
B16n0088_p0162a11║有釋法濟者通微知異僧也發迹陳世及隋二主皆
B16n0088_p0162a12║宿禁中后妃雜住精進寡慾人罕登者文帝長安為
B16n0088_p0162a13║造香臺寺後主東都造龍天道塲帝給白馬常乘在
B16n0088_p0162a14║宮如有疹患呪水飲之無不必愈又能見鬼物預覩
B16n0088_p0162a15║未然大業四年忽辭上曰天命不常復須後世唯願
B16n0088_p0162a16║弘護荷負含生便爾坐卒剃髮將殮須臾髮生長半
B16n0088_p0162a17║寸許帝曰禪師滅定何得埋之索大鐘打之一月餘
B16n0088_p0162a18║日既不出定身相如生天子廢朝百官素服敕送於
B16n0088_p0162a19║蔣州吏力官給行到設齋物出所在東都王公已下
B16n0088_p0162a20║為造大旛四十萬口日齋百僧至於七七人別日䞋
B16n0088_p0162a21║二十五段通計十餘萬疋斯並荷其福力故各傾散
B16n0088_p0162a22║家珍云
B16n0088_p0162a23║慧侃
B16n0088_p0162a24║按續高僧傳慧侃姓湯晉陵曲阿人也少受學於和
B16n0088_p0162a25║闍棃和靈通幽顯世莫識其淺深而翹敬尊像事同
B16n0088_p0162a26║真佛每見立像不敢前坐勸人造像唯作坐者道行
B16n0088_p0162a27║遇諸困厄無不救濟或見被縛之猪和曰解脫首楞
B16n0088_p0162b01║嚴猪尋解縛主因放之自爾偏以慈救為業大眾集
B16n0088_p0162b02║處輒為說法皆隨事讚引即物成務眾無不悟而歸
B16n0088_p0162b03║於道末往鄴下大弘正法歸向之徒至今流詠臨終
B16n0088_p0162b04║在鄴人問其所獲云得善根成熟耳侃奉其神化積
B16n0088_p0162b05║有年稔眾知靈異初不廣之後往嶺南歸心真諦因
B16n0088_p0162b06║授禪法專精不久大有深悟末住棲霞安志虛靜往
B16n0088_p0162b07║還自任不拘山世時往揚都偲法師所偲素知道行
B16n0088_p0162b08║異禮接之將還山寺請現神力侃云許復何難即從
B16n0088_p0162b09║窗中出臂長數十丈解齊熙寺佛殿上額將還房中
B16n0088_p0162b10║語偲云世人無遠識見多驚異故吾不為耳以大業
B16n0088_p0162b11║元年終於蔣州大歸善寺春秋八十有二初侃終日
B16n0088_p0162b12║以三衣襆遙拋堂中自云三衣還眾僧吾今死去便
B16n0088_p0162b13║還房內大眾驚起追之乃見白骨一具跏坐牀上就
B16n0088_p0162b14║而撼之鏗然不散
B16n0088_p0162b15║智曠
B16n0088_p0162b16║按續高僧傳智曠姓王本族太原中居徐部厥考後
B16n0088_p0162b17║住荊州新豐縣母初將孕夢入流浴童子乘寶船來
B16n0088_p0162b18║投便覺有娠及生長敏而重行梁太清初喪亂無像
B16n0088_p0162b19║元帝當辟曠少勇壯招募壯士隨軍東行未幾淪陷
B16n0088_p0162b20║深悟虛假遂不婚娶專求離俗初值巾褐誘以神仙
B16n0088_p0162b21║先受符籙次陳章醮便問此術能致道乎答曰籙既
B16n0088_p0162b22║護身章亦招貨曠曰斯乃保茲苦器便名道耶又請
B16n0088_p0162b23║度世法乃示斷粒必到玉清七日便飛至期不應道
B16n0088_p0162b24║士曰爾猶飲水致無有赴次更七日口絕水飲道士
B16n0088_p0162b25║又曰爾夜尚眠致無感耳又更七日常坐不臥三期
B16n0088_p0162b26║屢滿靡克昇天而氣力休強遠近驚異後值高僧授
B16n0088_p0162b27║戒為佛弟子德行動人漸示潛迹江陵張詮者二世
B16n0088_p0162c01║眼盲曠曰爾家塚內棺枕古井移墳開甃必獲禳焉
B16n0088_p0162c02║因即隨言瞽者見道請求剃落眾咸憚之便伐薪施
B16n0088_p0162c03║僧空閒靜慮又言澗有古鐘可掘出懸寺仁州刺史
B16n0088_p0162c04║謂為詭惑鞭背百下無慘無破便送出臺拘在尚方
B16n0088_p0162c05║有力者試以八尺械懸來捶膝傍觀謂言糜碎而曠
B16n0088_p0162c06║容既無撓肉亦無痕獄吏云承居士能忍饑便絕食
B16n0088_p0162c07║七日身色如故市衢見行驗獄猶有方委分身梁宣
B16n0088_p0162c08║大定三年從人乞草屩今夜當急行及三更合城火
B16n0088_p0162c09║發四門出人不泄燒殺七千曠在獄引囚二百安步
B16n0088_p0162c10║而出年將不惑始蒙剃落進戒以後頭陀州北四望
B16n0088_p0162c11║山此地去城六十里猛獸所屯初止以後馳弭牀側
B16n0088_p0162c12║每夕山隅四燈同照士俗雲赴奄成華寺後宣明二
B16n0088_p0162c13║年平顯二陵皆在寺前驗於往矣至於梁元覆敗王
B16n0088_p0162c14║琳上迫後梁國移並預表莂有一宰鴨而為齋者鴨
B16n0088_p0162c15║神夜告便曰何為殺牲而充淨供自爾便斷曾度夏
B16n0088_p0162c16║水徒侶數十欲住不可欲去無從前岸兩船無人將
B16n0088_p0162c17║至曠笑而舉聲呼之船自截流直到遂因濟水誡以
B16n0088_p0162c18║勿傳又於咸陽造佛迹寺有牛產犢出首還隱已過
B16n0088_p0162c19║信次母將離弋僧告曠知惻答曰此犢是寺居士侵
B16n0088_p0162c20║用僧物今來償債其羞不出牛母無他因執爐呵誡
B16n0088_p0162c21║犢子疾當償報何恥生乎應言便出故神異冥徵不
B16n0088_p0162c22║可備載以開皇二十年九月二十四日終於四望開
B16n0088_p0162c23║聖寺春秋七十有五自尅終期天香滿室合寺音樂
B16n0088_p0162c24║西南而去未亡二年預云終事示如脾痛問律師曰
B16n0088_p0162c25║阿那含人亦有疾不未答間自云報身法然及遷神
B16n0088_p0162c26║後手屈三指仁壽元年末濟寺僧法貴死而又蘇見
B16n0088_p0162c27║閻羅王放還正值曠乘宮殿自空直下罪人喜曰三
B16n0088_p0163a01║果聖僧來救我等所造八寺咸有靈奇或湧飛泉時
B16n0088_p0163a02║降佛跡隨慧日道塲法論備見若人為之碑頌廣彰
B16n0088_p0163a03║德行
B16n0088_p0163a04║無相
B16n0088_p0163a05║按續高僧傳涪州相思寺無相禪師者非巴蜀人不
B16n0088_p0163a06║知何來忽至山寺隨眾而已不異恆人其寺在涪州
B16n0088_p0163a07║上流大江水北崖側有銘方五尺許字如掌大都不
B16n0088_p0163a08║可識下有佛迹相去九尺長三尺許蹈石如泥道俗
B16n0088_p0163a09║敬重相以一時渡水齊返還無船乃鉢安水中曰何
B16n0088_p0163a10║為常擎汝汝可自渡水便取芭蕉葉搭水立上而渡
B16n0088_p0163a11║鉢隨後來須臾達岸時採樵者見之相語覺知已便
B16n0088_p0163a12║辭去徒眾苦留不住至水入船諸人禮請不與篙楫
B16n0088_p0163a13║乃捉船舷直爾渡水不順而去即令尋逐莫測所往
B16n0088_p0163a14║矣
B16n0088_p0163a15║童進
B16n0088_p0163a16║按續高僧傳童進姓李綿州人昔周出家不拘禮度
B16n0088_p0163a17║唯樂飲酒謂人曰此可以灌等身也來去酣醉遺尿
B16n0088_p0163a18║臰穢眾共非之有遠識者曰此賢愚難識會周武東
B16n0088_p0163a19║征云須毒藥勅瀘州營造置監吏力科獠採藥蝮頭
B16n0088_p0163a20║鐵猩鬻根大蜂野葛鴆羽等數十種釀以鐵瓮藥成
B16n0088_p0163a21║著皮衣琉璃障眼方得近之不爾氣衝成瘡致死藥
B16n0088_p0163a22║著人畜肉穿便死童進聞之往彼監所官人弄曰能
B16n0088_p0163a23║飲一杯豈非酒士進曰得一升解酲亦要官曰任飲
B16n0088_p0163a24║多少何論一升便取鐵杓於藥瓮中取一杓飲之言
B16n0088_p0163a25║謔自若都不為患道士等聞皆來看進又舉一杓以
B16n0088_p0163a26║勸之皆遠走避或曰此乃故殺人何得無罪進曰無
B16n0088_p0163a27║所苦藥進自飲有誰相勸乃噫曰今日得一醉臥方
B16n0088_p0163b01║石上俄爾遺尿所著石皆碎良久睡覺精爽如常爾
B16n0088_p0163b02║後飲酒更多食亦逾倍隋初得度配等行寺抱疾月
B16n0088_p0163b03║餘而終年九十餘弟子檀越等終後檢校衣服牀褥
B16n0088_p0163b04║皆香絕無酒氣
B16n0088_p0163b05║富上
B16n0088_p0163b06║按續高僧傳富上者莫測何人恆依益州淨德寺宿
B16n0088_p0163b07║埋一大笠在路晝日坐下讀經人雖來去不喚令施
B16n0088_p0163b08║有擲錢者亦不呪願每於靜路不入閙中狀如五十
B16n0088_p0163b09║雖在多年過無所獲有信心者曰城西城北人稠施
B16n0088_p0163b10║多在此何為答曰一錢兩錢足養身命奚用多為陵
B16n0088_p0163b11║州刺史趙仲舒者三代之酷吏也甚無信敬聞故往
B16n0088_p0163b12║試騎馬直過佯墮貫錢富但讀經目未曾顧去遠舒
B16n0088_p0163b13║令取錢富亦不顧舒乃返來曰伱見我錢墮地不曰
B16n0088_p0163b14║見舒曰錢今何在曰見一人拾將去舒曰伱終日在
B16n0088_p0163b15║路唯乞一錢豈有貫錢在地而不取者見人將去何
B16n0088_p0163b16║不止之答曰非貧道物何為浪認仲舒曰我欲須伱
B16n0088_p0163b17║身上袈裟富曰欲相試耳公能將去復有與者可謂
B16n0088_p0163b18║得失一種即疊授與仲舒下馬禮謝曰弟子周朝人
B16n0088_p0163b19║官歷三代大接眾僧聞名故謁本非惡意請往陵州
B16n0088_p0163b20║富曰大善然貧道廣欲結緣願公助國安撫即是長
B16n0088_p0163b21║相見受供養也舒辭歎曰毛中有人不可輕慢爾後
B16n0088_p0163b22║不見益州人薊相者從揚州還見之亦埋笠路側顏
B16n0088_p0163b23║狀如常
B16n0088_p0163b24║道密
B16n0088_p0163b25║按續高僧傳道密姓周氏相州人初投耶舍三藏師
B16n0088_p0163b26║習方藝又從鄴下博聽大乘神思既開理致通衍至
B16n0088_p0163b27║於西梵文言繼迹前列異術勝能聞諸齊世隋運興
B16n0088_p0163c01║法翻譯為初勅召入京住大興善寺師資道成復弘
B16n0088_p0163c02║梵語因循法本留意傳持會仁壽塔興銓衡德望尋
B16n0088_p0163c03║下勅召送舍利於同州大興國寺初下塔時一院之
B16n0088_p0163c04║內光明充塞黃白相間兼赤斑氣旋遶朗徹久而乃
B16n0088_p0163c05║滅道俗內外咸同一見寺有四門門立一碑殿塔廊
B16n0088_p0163c06║廡及以生地莊嚴綺麗晃發城邑仁壽之末又勅送
B16n0088_p0163c07║於鄂州黃鵠山晉安寺掘基至水獲金像一軀高尺
B16n0088_p0163c08║許儀制特異正下塔時野鳥羣飛旋遶塔上事了便
B16n0088_p0163c09║散又見金花三枚騰空久之下沒基內又放螢光後
B16n0088_p0163c10║遂廣大遶塔三匝寺本高顯素無泉水須便下汲一
B16n0088_p0163c11║夕之間去塔五步飛泉自湧有同浪井廣如王劭所
B16n0088_p0163c12║紀及大業伊始徙治雒陽上林園置翻經館因以傳
B16n0088_p0163c13║譯遂卒於彼所出諸經如費氏錄
B16n0088_p0163c14║智隱
B16n0088_p0163c15║按續高僧傳智隱姓李氏貝州人即華嚴藏公之弟
B16n0088_p0163c16║子也自少及長遵弘道義慧解所傳受無再請而神
B16n0088_p0163c17║氣俊卓雅尚清虛時復談論聽者忘倦開皇七年勅
B16n0088_p0163c18║召大德與藏入京住大興善通練智論阿毘曇心及
B16n0088_p0163c19║金剛般若論明其窟穴至十六年以解兼倫例須有
B16n0088_p0163c20║紹隆下勅補充講論眾主於經藏寺還揚前部仁壽
B16n0088_p0163c21║創福勅送舍利於益州之法聚寺寺即蜀王秀所造
B16n0088_p0163c22║也道適印蜀開化彌昌傾其金貝尋即成就晚又奉
B16n0088_p0163c23║送置塔莘州天雨異花人得半合又放紫光變為五
B16n0088_p0163c24║色盲者來懺欻獲雙目捨杖而歸風躄等病其例皆
B16n0088_p0163c25║爾及將下瘞天雨銀花放白色光正入塔時感五色
B16n0088_p0163c26║雲下覆函上重圓如蓋大鳥六頭旋遶雲間閉訖俱
B16n0088_p0163c27║散隱以事聞帝大悅付於著作隱後卒於京室焉
B16n0088_p0164a01║闍提斯那
B16n0088_p0164a02║按續高僧傳闍提斯那住中天竺摩竭提國學兼羣
B16n0088_p0164a03║藏藝術異能通練於世以本國忽然大地震裂所開
B16n0088_p0164a04║之處極深無底於其岸側獲一石碑文云東方震旦
B16n0088_p0164a05║國名大隋城名大興王名堅意建立三寶起舍利塔
B16n0088_p0164a06║彼國君臣欣感嘉瑞相慶希有乃慕道俗五十餘人
B16n0088_p0164a07║尋斯靈相初發祖送並出王府路逢賊掠所遺蕩盡
B16n0088_p0164a08║唯餘數人逃竄達此以仁壽二年至仁壽宮計初地
B16n0088_p0164a09║裂獲碑之時即此土開皇十四年也行途九載方達
B16n0088_p0164a10║東夏正逢天子感得舍利諸州起塔天祥下降地瑞
B16n0088_p0164a11║上騰前後靈感將有百數闔國稱慶佛法再隆有司
B16n0088_p0164a12║以事奏聞帝以事符大夏陳迹東華美其遠度疑是
B16n0088_p0164a13║登聖引入大寶殿躬屈四指顧問羣僚解朕意不僉
B16n0088_p0164a14║皆莫委因問斯那能解意不答曰檀越意謂貧道為
B16n0088_p0164a15║第四果人耶實非是也帝甚異之乃置於別館供給
B16n0088_p0164a16║華美膳夫以酒酵和麪擬為䴵調候時不起因以問
B16n0088_p0164a17║那答曰此不合食便用水溲煑之與常酵者不異上
B16n0088_p0164a18║問今造靈塔徧於諸州曹陝二州特多祥瑞誰所致
B16n0088_p0164a19║耶答曰陝州現樹地藏菩薩曹州光華虛空藏也又
B16n0088_p0164a20║問天華何似答曰似薄雲母或飛不委地雖委地而
B16n0088_p0164a21║光明奇勝帝密以好雲母及所獻天華各一箱用示
B16n0088_p0164a22║諸人無有別者恰以問那那識天華而退雲母及獻
B16n0088_p0164a23║后云崩空發樂音井感異香具以問由答曰西方淨
B16n0088_p0164a24║土名阿彌陀皇后往生故致諸天迎彼生也帝奇其
B16n0088_p0164a25║識鑒賜綿絹二千餘段辭而不受因強之乃用散諸
B16n0088_p0164a26║福地焉
B16n0088_p0164a27║明誕
B16n0088_p0164b01║按續高僧傳明誕姓史衛州汲人律儀行務履顧前
B16n0088_p0164b02║賢通十地地持赴機講解攝大乘論彌見弘演後入
B16n0088_p0164b03║京住勝光寺溫柔敦厚性無迫暴有勅召送舍利於
B16n0088_p0164b04║襄州上鳳林寺基址梁代彫飾隋初顯敞高林跨谷
B16n0088_p0164b05║連院松竹交映泉石相喧邑室相望索然閑舉有遊
B16n0088_p0164b06║覽者皆忘返焉文帝龍潛之日因往禮拜乞願弘護
B16n0088_p0164b07║及踐寶位追惟往福歲常就寺廣設供養仍又改為
B16n0088_p0164b08║大興國寺及誕之至彼安厝塔基寺之東院鑿地數
B16n0088_p0164b09║尺獲琉璃瓶內有舍利八枚聚散呈祥形質不定或
B16n0088_p0164b10║現全碎顯發神奇即與令送同處起塔又下穿掘得
B16n0088_p0164b11║石銘云大同三十六年以後開仁壽之化依檢梁曆
B16n0088_p0164b12║有號大同至今歲紀髣髴符會誕欣感嘉瑞乃表奏
B16n0088_p0164b13║聞寺有金像一軀舉高丈六面部圓滿相儀充備於
B16n0088_p0164b14║時堂內眾鳥無敢踐足庭前樹碑庾信文蕭雲書世
B16n0088_p0164b15║稱冠絕誕歷覽徽猷講授相接終於本寺
B16n0088_p0164b16║明璨
B16n0088_p0164b17║按續高僧傳明璨姓韋莒州沂水人十歲出家二十
B16n0088_p0164b18║受具中途尋閱備通經史稟性調柔初不陳怒未及
B16n0088_p0164b19║三夏頻揚成論及涅槃經值廢教隱淪避世林澤還
B16n0088_p0164b20║資故業重研幽極周宣創開陟岵慧遠率侶登之璨
B16n0088_p0164b21║時投足歸師諸部未久深悟遂演於世講徒百數心
B16n0088_p0164b22║計明白開隱析疑善通問難精慮勃興未曾沈息加
B16n0088_p0164b23║又福德所被聞見欣然敕召入京住大興善仁壽初
B16n0088_p0164b24║歲召送舍利於蔣州之栖霞寺今之攝山寺也璨情
B16n0088_p0164b25║存傳法所在追訪乃於江表獲經一百餘卷並是前
B16n0088_p0164b26║錄所遺及諸闕本隨得施利處處傳寫末又住大禪
B16n0088_p0164b27║定寺弘法為務春秋良序頻往藍田登山臨水欣其
B16n0088_p0164c01║得性唐初卒也
B16n0088_p0164c02║慧重
B16n0088_p0164c03║按續高僧傳慧重姓郭雍州人志幹威稜不怯邪障
B16n0088_p0164c04║鬼神林屋聞有棲止無往不降淨持戒地明解攝論
B16n0088_p0164c05║履遊名教清迥不羣住大興善愽綜機要榮達敘顧
B16n0088_p0164c06║辯章言令寫送有法仁壽置塔敕召送舍利於泰山
B16n0088_p0164c07║之岱嶽寺初至放光乃至入塔相續流照嶽上白氣
B16n0088_p0164c08║三道下流至於基所嶽神廟門無故自開如是者三
B16n0088_p0164c09║識者以為神靈歸敬故也四年建塔又送於隆州禪
B16n0088_p0164c10║寂寺初至設齋忽有野鹿從南山下度嘉陵江直趣
B16n0088_p0164c11║塔所人以手摩自然依附乃至下訖其鹿方去夜放
B16n0088_p0164c12║大光在佛堂上燄高數丈青赤流集眾人同見三日
B16n0088_p0164c13║打剎合州喜捨紫雲覆塔雨金銀華遍於城邑其收
B16n0088_p0164c14║得者乃有五色相鏤又獲舍利五枚於天華上浮泛
B16n0088_p0164c15║旋轉合散隨心州內修梵寺先為文帝造塔有一分
B16n0088_p0164c16║舍利欲與今塔同日下基其夜兩塔雙放光明朗照
B16n0088_p0164c17║幽顯至曉方滅同覩此瑞無數千人將下之晨又雨
B16n0088_p0164c18║銀花變轉非一重還京室改革前度專修禪悔晝夜
B16n0088_p0164c19║十有二時禮五十三佛餘則跏坐正念畢世終業
B16n0088_p0164c20║寶積
B16n0088_p0164c21║按續高僧傳寶積姓朱冀州條人割略愛網訪道為
B16n0088_p0164c22║任浮游靡定不存住止齊兦法毀潛隱太山迴互魯
B16n0088_p0164c23║兗乃經年稔開皇十四年隋高東巡候駕請謁一見
B16n0088_p0164c24║便悅下敕入京住勝光寺講揚智論及攝大乘而體
B16n0088_p0164c25║量虛廓不計仇隙或有屏毀達其耳者解衣遺之曰
B16n0088_p0164c26║卿見吾過真吾師友仁壽初年敕送舍利於華嶽思
B16n0088_p0164c27║覺寺寺即左僕射楊素之所立也初下之晨雲垂四
B16n0088_p0165a01║布雪滿山邑天地奄闇逼目無見及期當午忽爾天
B16n0088_p0165a02║清日朗現五色雲於塔基上去地五丈圓如輪蓋遙
B16n0088_p0165a03║有見者望其蓋上赤光赫奕團團直上遠連天際暨
B16n0088_p0165a04║於覆了雲合光收還如晨旦積後卒於京室
B16n0088_p0165a05║道端
B16n0088_p0165a06║按續高僧傳道端潞州人出家受具聽覽律藏至於
B16n0088_p0165a07║重輕開制銓定綱猷雅為宗匠晚入京都住仁法寺
B16n0088_p0165a08║講散毘尼神用無歇時呈俊舉後學欽之加復體尚
B16n0088_p0165a09║方言梵文書語披葉洞識了其深趣勤心護法匡攝
B16n0088_p0165a10║有功仁壽中年敕送舍利於本州梵境寺初入州界
B16n0088_p0165a11║山多無水忽有神泉涌頂流者非一舊痾夙痼飲無
B16n0088_p0165a12║不愈別有一泉病飲尋差若咽酒肉必重發動審量
B16n0088_p0165a13║持戒永除休健端以事聞後還京寺常樂弘演終於
B16n0088_p0165a14║本寺
B16n0088_p0165a15║道璨
B16n0088_p0165a16║按續高僧傳道璨恆州人慧學如神鑽求攝論華嚴
B16n0088_p0165a17║十地深疑伏旨解其由緒志尚幽靜不務奢華重義
B16n0088_p0165a18║輕財自小之大後入關輦便住勝光訪道求賢棲遑
B16n0088_p0165a19║靡託仁壽起塔敕召送舍利於許州辯行寺初至塔
B16n0088_p0165a20║寺堂中佛像素無靈異忽放大光通燭院宇舍利上
B16n0088_p0165a21║湧金瓶之表又放光明遶瓶旋轉既屬炎熱將入塔
B16n0088_p0165a22║時感雲承日覆訖方滅又於塔側造池供養因獲古
B16n0088_p0165a23║井水深且清輕耎甜美舉州齊調一從此井而無竭
B16n0088_p0165a24║濁莫不嗟歎璨後不測其終
B16n0088_p0165a25║明芬
B16n0088_p0165a26║按續高僧傳明芬相州人齊三藏耶舍之神足也通
B16n0088_p0165a27║解方俗妙識梵言傳度幽旨莫匪喉舌開皇之譯下
B16n0088_p0165b01║敕追延令與梵僧對傳法本而意專檢失好住空閑
B16n0088_p0165b02║味味十地言輒引據問論清巧通滯罕倫仁壽下敕
B16n0088_p0165b03║令置塔於慈州之石窟寺寺即齊文宣之所立也大
B16n0088_p0165b04║窟像背文宣陵藏中諸彫刻駭動人鬼芬引舍利去
B16n0088_p0165b05║州三十里許白雲鬱起從寺至轝長引不絕耿耿橫
B16n0088_p0165b06║空中有天仙飛騰往返竟日方滅明旦將曉還有白
B16n0088_p0165b07║雲長引來迎雲中天仙如昨無異人眾同見傾目叵
B16n0088_p0165b08║論識者以為石窟之與鼓山連接密邇竹林仙聖響
B16n0088_p0165b09║應之乎即至山塔東面有泉自生飲皆病愈芬後卒
B16n0088_p0165b10║於興善所著眾經如費氏錄
B16n0088_p0165b11║僧蓋
B16n0088_p0165b12║按續高僧傳僧蓋恆州人曾遊太原專聽涅槃晚至
B16n0088_p0165b13║洛下還綜前業蓋聞經陳念慧攝慮為先遂廢聽業
B16n0088_p0165b14║專思定學陶思既久彌呈心過遂終斯習後入京師
B16n0088_p0165b15║周訪禪侶住大興善垂帷斂足不務世談近局異乘
B16n0088_p0165b16║略不霑口吐言清遠尠不高之仁壽二年敕送舍利
B16n0088_p0165b17║於滄州四年又敕送於沂州之法相寺初營石函本
B16n0088_p0165b18║唯青色及磨治了變為鮮錦布彩鋪螺又見僧形但
B16n0088_p0165b19║有半身及曉往觀僧變為佛光燄神儀都皆明著又
B16n0088_p0165b20║現三字云人王子也佛前又現雄雞之像冠尾圓具
B16n0088_p0165b21║或現仙鳳天人諸相甚眾南鄉縣民多業屠獵因瑞
B16n0088_p0165b22║發心受戒末斷後於他日有採柴者於法相寺南見
B16n0088_p0165b23║有樸樹乃生奇異果僅有百顆其色紅赤如蓮欲開
B16n0088_p0165b24║折取二枚來用供塔官庶道俗千有餘人同往折取
B16n0088_p0165b25║味如蒲萄井果表奏帝驚訝其瑞蓋後住禪定寺唐
B16n0088_p0165b26║初即卒年九十餘矣
B16n0088_p0165b27║曇瑎
B16n0088_p0165c01║按續高僧傳曇瑎江都人少學成實兼諸經論涅槃
B16n0088_p0165c02║大品包蘊心目雖講道時缺而以慧解馳名每往法
B16n0088_p0165c03║筵亟陳論決徵據文旨學者憚焉常讀諸經盈箱滿
B16n0088_p0165c04║案記注幽隱追問耆老皆挹其精府反啟其志瑎乃
B16n0088_p0165c05║為斟酌通問梗概自江左右歷覽多年傳譽不爽實
B16n0088_p0165c06║鍾華望煬帝昔為晉王造寺京室諸方搜選延瑎入
B16n0088_p0165c07║住內史令蕭琮合門昆季祖尋義學屈禮歸心奉以
B16n0088_p0165c08║家僧攜現大小常處第內晨夕歡娛講論正理惟其
B16n0088_p0165c09║開悟仁壽之末敕送舍利於熙州環公山山谷寺古
B16n0088_p0165c10║老傳云昔有齊人郭智辯數遊環山之陽世俗重之
B16n0088_p0165c11║因以名焉此寺即蕭齊高帝所立也林崖重映松竹
B16n0088_p0165c12║交叅前帶環州北背峻嶺江流縈繞實為清勝瑎巡
B16n0088_p0165c13║此地構塔焉初正月內當擬基處屢放金光如一疋
B16n0088_p0165c14║許十餘日中然後方息舍利恰到如即置基先不相
B16n0088_p0165c15║謀若同合契皆大慶也又初到治天本亢暘人物燋
B16n0088_p0165c16║濁夜降大雨高下皆足無不賴幸又放赤光流燭如
B16n0088_p0165c17║火行道七夕又放大光被諸山世五千餘人蒙斯瑞
B16n0088_p0165c18║及懺罪營福不可勝言晚承故業迄於隋運後住弘
B16n0088_p0165c19║善以疾而終春秋八十有三時武德初矣
B16n0088_p0165c20║道貴
B16n0088_p0165c21║按續高僧傳道貴并州人華嚴為業詞義性度寬雅
B16n0088_p0165c22║為能而於經中深意每發精彩有譽當時加以閑居
B16n0088_p0165c23║放志不涉煩擾市肆俳優未曾遊目名利貴賤故自
B16n0088_p0165c24║絕言精潔守素清貞士也晚在京師住隨法寺擁其
B16n0088_p0165c25║道德閉守形心及建塔之初下敕流問令送舍利於
B16n0088_p0165c26║德州會通寺至治之日放赤光明如大甕許久之方
B16n0088_p0165c27║滅有一婦人躄疾多載聞舍利至昇來塔所苦心發
B16n0088_p0166a01║願乞蒙杖步依言立愈疾走而歸將下塔時忽有大
B16n0088_p0166a02║為十二形相希世不識名目次第行列旋遶空中正
B16n0088_p0166a03║當塔上覆訖方逝貴後鎮業京輦不測其終
B16n0088_p0166a04║道順
B16n0088_p0166a05║按續高僧傳道順貝州人習學涅槃文疏精覈志勤
B16n0088_p0166a06║策立堪勝艱苦常樂弘法於囹圄中無緣拘縶假訴
B16n0088_p0166a07║良善文書既劾方便雪他投身桎梏情志欣泰監獄
B16n0088_p0166a08║者愍斯厄苦將欲解免方取經疏鋪舒詳讀旁為囚
B16n0088_p0166a09║隸說法勸化事本無蹤還蒙放釋出獄之日猶恨太
B16n0088_p0166a10║早有問其故答曰吾聞諸聖地獄化生雖不逮彼且
B16n0088_p0166a11║事徽轍開皇隆法杖步入關採訪經術住元法寺及
B16n0088_p0166a12║後造塔敕召送於宋州初到宋城市中古井由來鹹
B16n0088_p0166a13║苦水色又赤無敢嘗者及舍利至色忽變白味如甜
B16n0088_p0166a14║蜜至造塔所初放赤光又放白光通照寺內七日辰
B16n0088_p0166a15║時天雨白華如雪下落紛紛滿空及下塔時白鶴九
B16n0088_p0166a16║願飛翔塔上下函既了方乃北逝順後還京遊尋行
B16n0088_p0166a17║業唐運初興巡棲山世年既遲暮欲事終心行至霸
B16n0088_p0166a18║川驪山南足遇見古寺龕窟崩壞形像縱橫即往修
B16n0088_p0166a19║理先有主護乃具表請武皇特聽遂得安復今之津
B16n0088_p0166a20║梁寺是也僕射蕭瑀為大檀越福事所資咸從宋國
B16n0088_p0166a21║僧眾濟濟有倫理焉順後卒於住寺春秋八十餘矣
B16n0088_p0166a22║法顯
B16n0088_p0166a23║按續高僧傳法顯雍州扶風人厥姓甯氏生平志尚
B16n0088_p0166a24║禪寂為宗文字紙筆性不遊履沉默寡欲不為世累
B16n0088_p0166a25║其師法開定門幽祕殆是不測元魏之末住京兆王
B16n0088_p0166a26║寺與實禪師齊駕朝野兼以簡約清素華貴傾屬顯
B16n0088_p0166a27║遇斯名匠承奉累年傳習師宗頗接微緒住日嚴寺
B16n0088_p0166b01║仁壽末歲置塔隴州下敕令送顯自帝京奉轝至彼
B16n0088_p0166b02║藥王寺內然寺去州一十餘里稨狹斜仄殊非形望
B16n0088_p0166b03║乃移近州北三王山下背崖臨水高勝博敞仍構大
B16n0088_p0166b04║塔放大光明闔境同觀欣其罪滅顯因其所利即而
B16n0088_p0166b05║利之廣說法要傾其心惱當斯一會榮歎成諠晚還
B16n0088_p0166b06║入京聚徒綜業每年歲首受具者多顯為開發戒緣
B16n0088_p0166b07║鼓行壇懺引聚清眾即而惠之後終時也將八十餘
B16n0088_p0166b08║矣
B16n0088_p0166b09║僧世
B16n0088_p0166b10║按續高僧傳僧世青州人負袠問道無擇夷險觀其
B16n0088_p0166b11║途李略周方嶽而雄氣所指鋒刃當時談論是長偏
B16n0088_p0166b12║愛喉舌豐詞疊難名聞齊魯開皇入京住興善寺長
B16n0088_p0166b13║遊講會必存論決仁壽下敕召送舍利於萊州之弘
B16n0088_p0166b14║藏寺四年又敕送密州茂勝寺行達青州停道藏寺
B16n0088_p0166b15║夜放赤光從房而出直指東南爾夜密州城內又見
B16n0088_p0166b16║光明從西北來相如火炬叢焰非一遶城內外朗徹
B16n0088_p0166b17║如日預有目者無不同覩後及勘究方知先告既至
B16n0088_p0166b18║治所兩夜放光如前遶城朗徹無異及至舉瓶欲示
B16n0088_p0166b19║大眾忽然不見後至寺塔復放大光通照寺宇行道
B16n0088_p0166b20║初日打剎教化舍利二粒見於瓶內及造石函忽變
B16n0088_p0166b21║為金如棗如豆間錯函底餘處並變為青璢璃因具
B16n0088_p0166b22║圖表帝大悅世後還京不久尋卒
B16n0088_p0166b23║法周（附景暉）
B16n0088_p0166b24║按續高僧傳法周不知何許人狀相長偉言語高大
B16n0088_p0166b25║涅槃攝論是所畱神稠會勝集每預登踐身相孤拔
B16n0088_p0166b26║多或顧問由是振名者復繫於德矣初住曲池之靜
B16n0088_p0166b27║覺寺林竹叢萃蓮沼盤遊縱達一方用為自得京華
B16n0088_p0166c01║時偶形相義學如周者可有十人同氣相求數來歡
B16n0088_p0166c02║聚偃仰茂林賦詠風月時即號之為曲池十智也仁
B16n0088_p0166c03║壽建塔下敕送舍利於韓州修寂寺初造石函忽有
B16n0088_p0166c04║一鴿飛入函內自然馴狎經久乃去寺有磚塔四枚
B16n0088_p0166c05║形狀高偉各有四塔鎮以角隅青瓷作之上圖本事
B16n0088_p0166c06║舍利到夜各放光明如燄上衝四方眾生一時同見
B16n0088_p0166c07║數數放光至於末入空中如絳長三丈許諸佛聖僧
B16n0088_p0166c08║眾相非一皆列其中周後復住大禪定寺唐運初基
B16n0088_p0166c09║為僧景暉於仁壽坊置勝業寺召周經始勅知寺任
B16n0088_p0166c10║又改坊名還符寺號初暉同諸僧侶住在長安晚又
B16n0088_p0166c11║變改常度形同俗服棲泊寺宇不捨戒業言語隱伏
B16n0088_p0166c12║時符識記高祖昔住岐州登有前誡既承大寶追憶
B16n0088_p0166c13║往言圖像立廟爰彰徽號自周積年處任不事奢華
B16n0088_p0166c14║房宇趣充僧事僅足貞觀之始以疾而終春秋八十
B16n0088_p0166c15║餘矣
B16n0088_p0166c16║慧誕
B16n0088_p0166c17║按續高僧傳慧誕雍州人學究涅槃及通攝論每登
B16n0088_p0166c18║講席有名京室即曇延法師之學士也住延興寺仁
B16n0088_p0166c19║壽下敕召起塔於杭州天竺寺住在靈隱山林石岑
B16n0088_p0166c20║竦實來仙聖初構塔基多逢伏石掘得一所是古石
B16n0088_p0166c21║函傍推其際眇不可測因用令造置古函中大小和
B16n0088_p0166c22║可宛如昔契誕還本寺講授尋常雖非卓犖亦例能
B16n0088_p0166c23║色貞觀初年卒於本寺七十餘矣臨終清言安話容
B16n0088_p0166c24║色無異顧諸法屬深累住持通告好住怡然神逝
B16n0088_p0166c25║智光
B16n0088_p0166c26║按續高僧傳智光江州人居論師之學士也少聽攝
B16n0088_p0166c27║論大成其器言論清華聲勢明穆志度輕健鮮忤言
B16n0088_p0167a01║諍謙牧推下為時所重開皇十年敕召居光相從入
B16n0088_p0167a02║京住大興善寺仁壽創塔召送循州途經許部行出
B16n0088_p0167a03║城南人眾同送舍利於舉忽放光明高出丈餘傾眾
B16n0088_p0167a04║榮慶比至番州寄停寺內其夜銅鐘洪然自鳴連宵
B16n0088_p0167a05║至旦驚駭人畜及至食時其聲乃止既達循州道塲
B16n0088_p0167a06║塔寺當下舍利天降甘露塔邊樹上色類凝酥瑩白
B16n0088_p0167a07║曜日光還京室以法自娛頻開攝論有名秦壤晚厭
B16n0088_p0167a08║談說歸靜林泉尋還廬阜屏絕人事安禪自節卒於
B16n0088_p0167a09║山舍
B16n0088_p0167a10║智教
B16n0088_p0167a11║按續高僧傳智教雍州人習誦眾經意存禪觀晝則
B16n0088_p0167a12║尋讀夜便坐默蕭散無為不存世累住弘善寺閑居
B16n0088_p0167a13║綜業仁壽中年起塔於秦州之末寧寺下敕令送既
B16n0088_p0167a14║至塔所夜逢布薩異香如霧屯結入門合眾同怪欣
B16n0088_p0167a15║所聞見又於塔上剎柱之前見大人跡長尺二寸蹈
B16n0088_p0167a16║深二分十指螺文圓相周備推無蹤緒蓋神瑞也又
B16n0088_p0167a17║降異雲屯聚塔上又雨天花狀如金寶又聞空中讚
B16n0088_p0167a18║嘆佛聲官民道俗相慶騰踴教還本寺綜業終年
B16n0088_p0167a19║圓超
B16n0088_p0167a20║按續高僧傳圓超觀州阜城人十地涅槃是其經略
B16n0088_p0167a21║言行所表必詢猷焉晚住京寺策名臺省仁壽歲下
B16n0088_p0167a22║勅造塔於廣州化城寺初達州西四十餘里道俗導
B16n0088_p0167a23║引競列長旛南風勁利樹林北靡唯有旛脚南北相
B16n0088_p0167a24║分雖為風吹都不移亂及初行道設二佛盤忽有蜻
B16n0088_p0167a25║蜓二枚各在盤上相當而住形極麤大長五寸許色
B16n0088_p0167a26║麗青綠大如人指七日相續如前停住行道既散欻
B16n0088_p0167a27║然飛去比後下塔還復飛來填埋都了絕而不見當
B16n0088_p0167b01║下正中塔基上空五色慶雲狀如傘蓋方直齊正如
B16n0088_p0167b02║人所為雲下見一白鶴翔飛旋轉事了俱散超還京
B16n0088_p0167b03║室不測其終