B16n0088_p0168a01║欽定古今圖書集成博物彙編神異典
B16n0088_p0168a02║　第一百四十三卷目錄
B16n0088_p0168a03║僧部列傳十九
B16n0088_p0168a04║隋四
B16n0088_p0168a05║明恭法進
B16n0088_p0168a06║道幽岑闍黎
B16n0088_p0168a07║通闍黎德山（附旭上）
B16n0088_p0168a08║道悅慧耀
B16n0088_p0168a09║道辨（附神辯）慧琳
B16n0088_p0168a10║洪滿覺朗（附法濤　法鏘）
B16n0088_p0168a11║洪獻慧雲
B16n0088_p0168a12║慧藏（附法順）寶憲
B16n0088_p0168a13║法朗曇遂
B16n0088_p0168a14║曇觀靈遠
B16n0088_p0168a15║僧昕普明
B16n0088_p0168a16║智方羅雲
B16n0088_p0168a17║法安慧哲（附慧響　慧嵩　洪哲）
B16n0088_p0168a18║慧暅慧弼
B16n0088_p0168a19║神異典第一百四十三卷
B16n0088_p0168a20║僧部列傳十九
B16n0088_p0168a21║隋四
B16n0088_p0168a22║明恭
B16n0088_p0168a23║按續高僧傳明恭住鄭州會善寺昔在俗是隋高下
B16n0088_p0168a24║犳騎與伴三人膂力相似而時所忌帝深慮以事除
B16n0088_p0168a25║之作兩裹餅啗一餅裹一具生鹿角一餅裹五升鹽
B16n0088_p0168a26║俱賜食之並盡其噉鹽者出至朝堂腹裂而死恭噉
B16n0088_p0168a27║鹿角全無所覺厭俗出家住會善寺其力若神不可
B16n0088_p0168b01║當者曾與超化寺爭地彼多召無賴者百餘人來奪
B16n0088_p0168b02║會善秋苗眾咸憂惱恭曰勿愁獨詣超化脫其大鐘
B16n0088_p0168b03║塞孔以乾飯六升投中水和可噉一手承底一手取
B16n0088_p0168b04║噉須臾並盡仍取大石可三十人轉者恭獨拈之如
B16n0088_p0168b05║小土塊遠擲于地超化既見一時驚走又隋末賊起
B16n0088_p0168b06║周行抄掠先告寺曰明當兵至可辦食具并大豬一
B16n0088_p0168b07║頭寺無力制隨言為辦至時列坐鋪奠食具恭不忍
B16n0088_p0168b08║斯負拄杖會所與賊言議賊先讓食恭乃鋪餅數十
B16n0088_p0168b09║安豬裹之從頭咬拉須臾並盡賊眾驚伏恭召為護
B16n0088_p0168b10║寺檀越羣賊然之故會善一寺隋唐交軍絕賊往來
B16n0088_p0168b11║恭之力也又曾山行虎豬交𩰚豬漸不如恭語虎曰
B16n0088_p0168b12║可放令去虎不肯便一手捉頭一手撮尾拋之深谷
B16n0088_p0168b13║斯氣力也說多難信而實有之恭戒潔貞嚴常依眾
B16n0088_p0168b14║食所噉如𢘆人一食有值機候便噉二百人料眾但
B16n0088_p0168b15║深訝莫知其所由武德五年終于本寺春秋八十五
B16n0088_p0168b16║時會善有客遊沙彌口作吳語廚下然火乾竹大如
B16n0088_p0168b17║臂兩指折而燒之恭時怪訝亦以指折而不得沙彌
B16n0088_p0168b18║出後恭抱廚柱起以沙彌衣置磉上柱壓之沙彌來
B16n0088_p0168b19║求衣不得見在柱下欲取不得恭笑為捧柱取衣此
B16n0088_p0168b20║亦難可思者
B16n0088_p0168b21║法進
B16n0088_p0168b22║按續高僧傳法進蜀中新繁人在俗精進不噉辛腥
B16n0088_p0168b23║在田農作以鏵刃為鐘磬步影而齋有送食晚便飲
B16n0088_p0168b24║水而已所犂田地不損蟲蟻一時空中聲曰進闍棃
B16n0088_p0168b25║出家時到如是四五聲合家同聞進因詣洛口山出
B16n0088_p0168b26║家行頭陀不居寺舍時隋蜀王秀聞名知難邀請遣
B16n0088_p0168b27║叅軍郁九閭長卿往便將左右十人辭王曰承有道
B16n0088_p0168c01║德如請不來當申俗法王曰不須威逼但以理延明
B16n0088_p0168c02║當達此長卿出郭門顧曰今日將你輩往兜率天請
B16n0088_p0168c03║彌勒佛亦望得何况山中道人有何不來初至吉陽
B16n0088_p0168c04║山下日暮見虎道蹲命人射之馬皆退走欲投村恐
B16n0088_p0168c05║違王命俄見一僧負襆上山長卿命住為伴餘從並
B16n0088_p0168c06║留步至寺所召入至牀又見虎在牀下怖不自安進
B16n0088_p0168c07║遣虎出具述王意雖有答對而怖形于相狀進曰檀
B16n0088_p0168c08║越初出郭門一何雄勇今來至此一何怯憚長卿頂
B16n0088_p0168c09║禮默然因宿至旦令先往益貧道後來行至望鄉臺
B16n0088_p0168c10║顧視進行已及即與同見王入內受戒即日辭出所
B16n0088_p0168c11║獲嚫施一無所受令往法聚寺停王顧諸佐曰見此
B16n0088_p0168c12║僧令寡人毛竪戒神所護也後更召入城王遙見即
B16n0088_p0168c13║禮進曰王自安樂進自安樂何為苦相惱亂作無益
B16n0088_p0168c14║之事也諸僧諫曰王為地主應善問訊何為訶責進
B16n0088_p0168c15║曰大德畏死須求王意眼見惡事都不諫勉何名弘
B16n0088_p0168c16║教進不畏死責過何嫌乎雖盛飾牀筵厚味重結而
B16n0088_p0168c17║但坐繩牀食麤餅而已乃至妃姬受戒但責放逸不
B16n0088_p0168c18║念無常又辭入山重延三日限滿便返諸清信等咸
B16n0088_p0168c19║設食而邀之至時諸家各稱進到總集計會乃分身
B16n0088_p0168c20║數十處焉有時與僧出山赴食欻爾而笑人問其故
B16n0088_p0168c21║曰山寺淨人穿壁盜蜜耳及還果如所說斯事非一
B16n0088_p0168c22║但述之耳初王門師慈藏者為州僧官立政嚴猛瓶
B16n0088_p0168c23║衣香花少闕加捶僧眾苦之而為王所重無敢諫者
B16n0088_p0168c24║以事白進請為救濟答曰其威力如此豈能受語耶
B16n0088_p0168c25║苦請不已進造藏房門藏走出謂曰法門未可如是
B16n0088_p0168c26║爾亦大力也還返入房蜀人以大甚為大力自此藏
B16n0088_p0168c27║便息言僧由此安以開皇中卒山年九十六
B16n0088_p0169a01║道幽
B16n0088_p0169a02║按續高僧傳道幽代州耆闍寺僧善解經論仁壽中
B16n0088_p0169a03║於寺講婆伽般若并論聽眾百餘人日午坐繩牀如
B16n0088_p0169a04║睡見一天人殊為偉異自云我是釋提桓因故來奉
B16n0088_p0169a05║請在天講經初聞介介情不許之以畏死答云為造
B16n0088_p0169a06║佛堂未成事有不可眠覺向侍者如法師述之如曰
B16n0088_p0169a07║此事罕逢人生終死死時不知何道今得生天則勝
B16n0088_p0169a08║人也開通法利天解勝人何得不往佛堂事中功德
B16n0088_p0169a09║不足及言幽從之不久又如前夢依如天請天帝乃
B16n0088_p0169a10║以少香注幽手中尅時來迎及覺見掌中有香氣熏
B16n0088_p0169a11║一寺自後如前說法下講至廊下牀上諸僧遙見香
B16n0088_p0169a12║煙充滿牀側驚怪來看幽執香爐正念蟬蛻而去於
B16n0088_p0169a13║時寺外道俗望見雲氣從寺而出如一叚雲騰空直
B16n0088_p0169a14║上飄飄而沒
B16n0088_p0169a15║岑闍黎
B16n0088_p0169a16║按續高僧傳襄州禪居寺岑闍黎者未詳何人住寺
B16n0088_p0169a17║禪念為業有先見之明而寺居山藪資給素少粒食
B16n0088_p0169a18║不繼岑每日將坩入郭乞酒而飲又乞滿坩可三斗
B16n0088_p0169a19║許將還在道行飲達寺坩亦空竭明日復爾在寺解
B16n0088_p0169a20║齋將篤坩就廚請粥三升仍挂杖頭入眾以杖打僧
B16n0088_p0169a21║頭從上至下人別一擊日日如是人以其卓越異常
B16n0088_p0169a22║或疑打已災散不辭受之岑將粥入房舊養黧犬一
B16n0088_p0169a23║頭并一寺內鼠乃有數千每旦來集犬鼠同食庭中
B16n0088_p0169a24║塌滿道俗共觀一時失一鼠岑悲惋無聊必是犬殺
B16n0088_p0169a25║便告責犬犬便銜來岑見懊惱以杖捶犬將鼠埋已
B16n0088_p0169a26║悲哀慟哭寺僧被鼠嚙衣及箱以告於岑岑總召諸
B16n0088_p0169a27║鼠各令相保一鼠無保岑曰汝何嚙人衣杖捶之鼠
B16n0088_p0169b01║不敢動今為寺貧便於講堂東北白馬泉下濼中遷
B16n0088_p0169b02║記某處為廚庫某處為倉廩人並笑之經宿水縮地
B16n0088_p0169b03║出如語便作遂令豐渥又遙記云却後六十年當有
B16n0088_p0169b04║愚人於寺南立重閣者然寺基業不虧鬬訟不可住
B16n0088_p0169b05║耳永徽中恰有人立重閣由此相訟如其語焉
B16n0088_p0169b06║通闍黎
B16n0088_p0169b07║按續高僧傳丹陽通闍黎者住天保寺年已八十氣
B16n0088_p0169b08║力休健儀容率素常服衲衣衣厚一寸綫如指大以
B16n0088_p0169b09║用紩納極清潔誦法華經市中乞食所得不異流俗
B16n0088_p0169b10║得錢財修補寺舍其寺大堂梁時所立朱砂污灑塗
B16n0088_p0169b11║之極厚唐初善禪師鍍大銅像須水銀就梁刮取所
B16n0088_p0169b12║用充足餘趾猶赤是知昔人為福竭於所責不以為
B16n0088_p0169b13║辭如不用者昔物何在其寺基郭補修所須云有古
B16n0088_p0169b14║鎮國金可取治護乃於寺北四十步依言掘得十斤
B16n0088_p0169b15║用盡得三十斤便曰地下大有更取殺人於是便止
B16n0088_p0169b16║後輙自營土窟於寺北擬終事時未之驗也不久告
B16n0088_p0169b17║僧云尋常命終須有付囑引諸財物指訂囑授極有
B16n0088_p0169b18║分明經三日而神氣爽健而云將去忽不知所在便
B16n0088_p0169b19║就窟視之門已塞開一小孔在土撮臥氣已終矣年
B16n0088_p0169b20║九十餘
B16n0088_p0169b21║德山（附旭上）
B16n0088_p0169b22║按續高僧傳德山姓山氏莫測何人忽棄妻子入山
B16n0088_p0169b23║修道鬚髮不暇削衣食不暇給惟息緣靜念為得性
B16n0088_p0169b24║也人莫知其觀行視其相狀如得定者時遊化竹林
B16n0088_p0169b25║龍池開悟道俗以清簡為本每云煩亂之法道俗同
B16n0088_p0169b26║弊故政煩則國亂心煩則意亂水清則魚石可見神
B16n0088_p0169b27║清則想倒可識學清簡者尚自諠煩况在亂使焉可
B16n0088_p0169c01║道哉後入馬鞍山每多毒蛇噬人必死然山來往都
B16n0088_p0169c02║不為害諸餘僮侍晨夕所行一無所懼曾蹋被嚙山
B16n0088_p0169c03║以水洗之尋爾還復後還天敕山夏坐樹下人來山
B16n0088_p0169c04║所逢虎迫逐便入繩牀下虎蹲牀前山曰牀下佛子
B16n0088_p0169c05║肉味可勝貧道耶即脫衣以施虎屈起而末去後其
B16n0088_p0169c06║小子於山訪獲山曰爾來何為曰久不奉見生死不
B16n0088_p0169c07║知故來定省山曰汝去各自覓活更來與杖去後數
B16n0088_p0169c08║年又來山取杖欲捶之兒却住曰闍梨遇兒如他人
B16n0088_p0169c09║他人可受打耶山大笑曰吾不打爾者必更來敗我
B16n0088_p0169c10║道意遂長去山年九十餘終于山谷舍時益州草堂
B16n0088_p0169c11║寺旭上者不知何許人少居草堂惟以禪誦為業餘
B16n0088_p0169c12║無所營蜀土尢尚二月八日四月八日每至二時四
B16n0088_p0169c13║方大集馳騁遊遨諸僧忙遽無一閑者而旭端坐竹
B16n0088_p0169c14║林泊然寂想瓶水自溢爐香自然諸人相從叅之旭
B16n0088_p0169c15║儼然不動等同金石三日之後方復如常四眾敬而
B16n0088_p0169c16║異之故覩如朝日之初出同共目之為旭上也年九
B16n0088_p0169c17║十八
B16n0088_p0169c18║道悅
B16n0088_p0169c19║按續高僧傳道悅姓張荊州昭丘人年十二於玉泉
B16n0088_p0169c20║寺出家受戒安貧苦節尢能持念大品法華常誦為
B16n0088_p0169c21║業隨有經戒日誦一卷人並異之初智者入於玉泉
B16n0088_p0169c22║未有鐘磬于泉源所獲怪石一片懸而擊之聲響清
B16n0088_p0169c23║徹悅於此寺每誦卷通扣磬一下聞者肅然且其誦
B16n0088_p0169c24║聲如清流激韻聽者忘疲所以幽明往者屢有祥感
B16n0088_p0169c25║一時患水腹脹如鼓更無餘求惟念般若一夜正誦
B16n0088_p0169c26║經次腹忽如裂水出滂流及試手尋洪腫頓消病忽
B16n0088_p0169c27║失所斯所謂轉障輕受者也昔朱粲賊擾惟悅守山
B16n0088_p0170a01║盜來求滅以惠給餘更重取煮而不熟慙而返之他
B16n0088_p0170a02║日又來將加害命悅坐地不動曰害吾止此吾欲自
B16n0088_p0170a03║見寺舍取盡遂放令引路行數步又坐曰吾沙門也
B16n0088_p0170a04║非引路之人浮幻形骸任從白刃賊奇其高尚也送
B16n0088_p0170a05║還本寺悅一生不衣蠶衣惟服麻布漢陽王至山覩
B16n0088_p0170a06║悅風儀秀眉縕服請受戒品又遺厚供一無所受王
B16n0088_p0170a07║作大布三衣一襲以奉之因問何不著繒帛耶答曰
B16n0088_p0170a08║蠶衣損命乖忍辱之名布服儉素表慈悲之相王曰
B16n0088_p0170a09║仲由不恥夫子見稱沙門慈忍固其然也悅步影而
B16n0088_p0170a10║食少差虛嗽食畱一分以資飛走沈泳之屬故慈善
B16n0088_p0170a11║所熏或飛來肩上或浮泊手中雖衣敝服而絕無蚤
B16n0088_p0170a12║虱時又巡村乞虱養之誡勿令殺悅居山五十餘年
B16n0088_p0170a13║春秋七十二矣終於巖所永徽中有人於青溪見一
B16n0088_p0170a14║僧擎錫跣足自云般若師言已不見然生存常誦般
B16n0088_p0170a15║若故人咸號焉
B16n0088_p0170a16║慧耀
B16n0088_p0170a17║按續高僧傳慧耀姓岐襄陽人少沈密訥言敏行人
B16n0088_p0170a18║共重之受具後歷遊訪道至鄭川命師所又往衡嶽
B16n0088_p0170a19║思師所咸服膺請益觀用清明思公於眾曰公於實
B16n0088_p0170a20║相觀善有元趣居山數年值思長往欲絕跡武當以
B16n0088_p0170a21║希素尚行至巴丘曰此地禪律罕聞可隨行化有江
B16n0088_p0170a22║陵導因道懿法師聞志焉相攜西上居導因寺積十
B16n0088_p0170a23║四年不出戶庭惟味禪靜及智顗返鄉歎為故鄉不
B16n0088_p0170a24║乏賢友足為模楷遺法也因是道俗稍來禮謁耀杜
B16n0088_p0170a25║門密行不偶時俗以仁壽二年暮告人曰吾不願惱
B16n0088_p0170a26║此眾僧欲往內華寺可以閑放眾固畱不許至三年
B16n0088_p0170a27║二月有疾見思命二師來迎至三月六日跏坐直身
B16n0088_p0170b01║而卒年七十九遂葬於內華未終前寺中三十餘人
B16n0088_p0170b02║咸夢寶剎傾倒及明異口同音而說之昔日導因今
B16n0088_p0170b03║天皇寺是也見有柏殿五間兩廈梁右軍將軍張僧
B16n0088_p0170b04║繇自筆圖書殿其工正北盧舍那相好威嚴光明時
B16n0088_p0170b05║發殿前五級亦放光明祥徵休咎故不備述由此奇
B16n0088_p0170b06║感聊附此焉
B16n0088_p0170b07║道辨（附神辨）
B16n0088_p0170b08║按續高僧傳道辨齊人住泰山靈巖寺居無常所遊
B16n0088_p0170b09║行為任經史洞達偏解數術以大業年中來遊襄部
B16n0088_p0170b10║年過七十又與同邑僧神辨相隨杖策登臨眺望山
B16n0088_p0170b11║水多所表詣如曾聞見行至禪居寺南嶺望云此寺
B16n0088_p0170b12║達者所營極盡山勢眾侶繁盛清肅有餘如何後銳
B16n0088_p0170b13║於前起閣寺僧非惟寡少更增諠諍相接曾未經涉
B16n0088_p0170b14║恰如其言於是盤遊諸寺備陳勝負莫不幽通前識
B16n0088_p0170b15║鑒徹精靈又至諸墓亦陳休咎有士俗忘姓名請為
B16n0088_p0170b16║圖其墳塋巡歷峴原示其一所曰此中安墓足食豐
B16n0088_p0170b17║財入地三尺獲粟一升又深一丈獲石二片五彩交
B16n0088_p0170b18║映斯曰財緣依言掘鑿果獲粟石遂行卜葬至今殷
B16n0088_p0170b19║富襄州有袁山松者博覽經誥時號儒宗聞辨學廣
B16n0088_p0170b20║故來尋造以楊子太元王弼易道用相探賾辨曰楊
B16n0088_p0170b21║王道術未足研尋可賜愚徒無聞智者松勃然變色
B16n0088_p0170b22║辨笑曰公學未周信其前迷可除我固當為指歸便
B16n0088_p0170b23║引太元經云又於元象偏所畱心曾不寢臥夜便露
B16n0088_p0170b24║視審宿度之所次察孛彗之光景便告人云吾昔於
B16n0088_p0170b25║裕法師所學觀七曜告予云晉朝道安妙於此術人
B16n0088_p0170b26║雖化往遺文在焉其所注素女之經最為要舉恨失
B16n0088_p0170b27║其本如何得之時有一僧偶然獲本請為披決辨得
B16n0088_p0170c01║欣然即為銷摘此僧茫昧情猶夢海遂以惠之辨曰
B16n0088_p0170c02║安目彌天誠非虛稱學綂彌綸數術窮盡此雖四紙
B16n0088_p0170c03║文綜無遺要約包富靈臺斯盡於時月臨井宿便云
B16n0088_p0170c04║事在西楚可告道俗宜營水備不盈兩夕漢江大漲
B16n0088_p0170c05║汎溢襄邑城隍將沒預見之明其類若此所得財物
B16n0088_p0170c06║並用市金將事合丹擬延其壽人告來盜不可行之
B16n0088_p0170c07║便云盜假遁甲六丁吾明此術常以月朔加氣何得
B16n0088_p0170c08║相欺吾不畏也以義寧年與神辨南遊嶺表不知所
B16n0088_p0170c09║往
B16n0088_p0170c10║慧琳
B16n0088_p0170c11║按續高僧傳慧琳姓薛綿州神泉人以隋初隱於建
B16n0088_p0170c12║明寺清虛守靜與物不羣寺有塑像常在供養像為
B16n0088_p0170c13║生鬚三十六枚大業末年掃一古墳豎二竹竿云是
B16n0088_p0170c14║天眼後忽拔一云弘農揚為魔所拔也不久義寧嗣
B16n0088_p0170c15║曆有時著複衣夏坐墳上日雖炎赫身無熱狀口雖
B16n0088_p0170c16║涉道形同於俗言談之次以理居先雒縣先有育王
B16n0088_p0170c17║浮圖琳忽一時歷村借車三百乘云欲向雒縣迎浮
B16n0088_p0170c18║圖於此安置未經旬日遂被火燒武德年中潛伏草
B16n0088_p0170c19║野人莫知也彼有楊祜師不測何人直往草中相見
B16n0088_p0170c20║曾未一面宛若舊朋各云別來八百年矣曾為人呪
B16n0088_p0170c21║病得差病者令女齎裙以施女遂畱衣送值琳遙見
B16n0088_p0170c22║謂曰但將裙來我不須錢女驚其聖以貞觀四年示
B16n0088_p0170c23║寂
B16n0088_p0170c24║洪滿
B16n0088_p0170c25║按續高僧傳洪滿姓梁安定人在俗年十五時患雙
B16n0088_p0170c26║足攣躄常念觀音經三年忽有僧執澡罐在前立不
B16n0088_p0170c27║言問曰師從何來答曰以檀越常喚所以來滿叩頭
B16n0088_p0171a01║問曰弟子往何罪報今施此攣躄僧曰汝前身拘縛
B16n0088_p0171a02║物命餘殃致爾汝但閉目吾為汝療之滿隨言閉目
B16n0088_p0171a03║但覺兩膝上各如拔六七寸丁却即了開目將欲謝
B16n0088_p0171a04║恩失僧所在起行如故滿乃悟是觀音因爾精誠誓
B16n0088_p0171a05║不娶妻後忽自通禪觀安坐不動乃經三日七日者
B16n0088_p0171a06║開皇初元變俗從道住救度寺大業融并入居法海
B16n0088_p0171a07║貞觀十三年卒春秋八十三矣
B16n0088_p0171a08║覺朗（附法海　法鏘）
B16n0088_p0171a09║按續高僧傳覺朗俗姓未詳河東人住大興善寺明
B16n0088_p0171a10║四分律及大涅槃而氣骨陵人形聲動物遊諸街巷
B16n0088_p0171a11║罕不顧之仁壽四年下勅令送舍利於絳州覺成寺
B16n0088_p0171a12║初達治所出示道俗涌出金瓶分為七分光照徹外
B16n0088_p0171a13║穿基二丈得粟米一升又感黃雀一頭飛迫於人全
B16n0088_p0171a14║無怖懼馴遶佛堂久便自失又石函蓋上見二菩薩
B16n0088_p0171a15║踞坐寶座前有一尼斂手曲敬或見飛仙及三黃雀
B16n0088_p0171a16║并及雙樹麟鳳等像將下三日常放光明乃迷晝夜
B16n0088_p0171a17║朗過燈耀有掩堂滅炬者而光色逾盛溢於幽障元
B16n0088_p0171a18║素通感榮慶相諠朗具表聞大業之末有勅令知大
B16n0088_p0171a19║禪定道場主鎮壓豪橫帖然回風漸潤道化頗懷欽
B16n0088_p0171a20║重不久卒於所住時又有沙門海藏識信堅正宗仰
B16n0088_p0171a21║律師屢講四分少有傳嗣唐運置十大德藏其一焉
B16n0088_p0171a22║又有法鏘律師本住靜法末厭煩梗南棲太和幽居
B16n0088_p0171a23║養志不廁僧眾孤行巖岫偃息松林服餌守中賞心
B16n0088_p0171a24║唯識亦元宗之開士也及終露骸山側至夜有燈照
B16n0088_p0171a25║之道俗往觀失燈所在遠望還見動經兩月光照逾
B16n0088_p0171a26║明
B16n0088_p0171a27║洪獻
B16n0088_p0171b01║按續高僧傳洪獻鄴人少履道門早明律檢聽涉勞
B16n0088_p0171b02║頓遂兩目俱闇住相州大慈寺既無前導常處房中
B16n0088_p0171b03║禮誦為先不輟晨夕開皇十四年忽感一神自稱般
B16n0088_p0171b04║若檀越來從受戒數致談話同房僧綱禪師上堂中
B16n0088_p0171b05║食般若乃將綱一襆衣來䞋獻云勞陳法事利益不
B16n0088_p0171b06║少輙奉衣物願必受之獻納於櫃中後綱食還怪失
B16n0088_p0171b07║衣襆搜求寺內乃於獻所得之具以告語綱終不信
B16n0088_p0171b08║神遂發撤綱房衣物被案狼籍滿庭竿扇秤尺摧折
B16n0088_p0171b09║數段神於空中語曰僧綱不好設齋會供養三寶我
B16n0088_p0171b10║會禍汝未央獻雖目冥及與般若言及事同目覩神
B16n0088_p0171b11║語獻曰伴眾極多悉在紫陌河上唯三十人相隨可
B16n0088_p0171b12║令寺家設食眾僧便於西院會之神曰大好飲食勞
B16n0088_p0171b13║費師等雖然僧綱不起齋供後會使知綱無奈之何
B16n0088_p0171b14║恐迫不已便私費財物營諸齋福般若又曰既能行
B16n0088_p0171b15║福今相放矣仍以絹兩匹付獻云當以一匹施大眾
B16n0088_p0171b16║一匹贈綱師獻對眾受得具皆聞見仍便付領於後
B16n0088_p0171b17║彌勵本業遂卒於所住
B16n0088_p0171b18║慧雲
B16n0088_p0171b19║按續高僧傳慧雲范陽人十二出家遊聽為務年十
B16n0088_p0171b20║八乘驢止於叔家叔覩其驢快將規害之適持刀往
B16n0088_p0171b21║見東牆下黃衣人揚拳逆叱曰此道人方為通法大
B16n0088_p0171b22║士何敢害也叔懼告婦婦曰君心無剛正眼花所致
B16n0088_p0171b23║耳聞已復往又見牆下黃衣人云勿殺道人若殺大
B16n0088_p0171b24║禍交及叔怖乃止明旦辭往姊家叔又持刀送之告
B16n0088_p0171b25║雲曰此路幽險故送度難雲在前行正在深阻叔在
B16n0088_p0171b26║其後揮刀欲斫忽見姊夫在旁竟免加害雲都不知
B16n0088_p0171b27║也開皇中周流餐挹具瞻經論名高東夏榮冠一時
B16n0088_p0171c01║後領徒五百來過叔氏叔見當衢闡化深惟昔舋乃
B16n0088_p0171c02║奉絹十匹夫妻發露雲始知之乃為說法治斷安然
B16n0088_p0171c03║無恨常以此事戒諸門人曰吾昔不乘好物何事累
B16n0088_p0171c04║人自預學徒必無華飾但得支身成誦於口也後不
B16n0088_p0171c05║測其終
B16n0088_p0171c06║慧藏（附法順）
B16n0088_p0171c07║按續高僧傳慧藏冀州人初學涅槃後專講解禁守
B16n0088_p0171c08║貪競絕迹譏嫌安詳詞令不形顏色入京訪道住光
B16n0088_p0171c09║明寺仁壽中年勅召置塔於觀州初至塔所行道設
B16n0088_p0171c10║齋當其塔上景雲出見彩含五色有若華蓋綺繡錦
B16n0088_p0171c11║繢無以加焉從午至酉方始隱滅又延興寺僧法順
B16n0088_p0171c12║者聽習涅槃善守根禁退讓自節負德無傲勅住江
B16n0088_p0171c13║州廬山東林寺置舍利塔初至其地耕者見光尋而
B16n0088_p0171c14║掘之獲金銅彌勒像一軀形質瓌異即而供養並不
B16n0088_p0171c15║測其終
B16n0088_p0171c16║寶憲
B16n0088_p0171c17║按續高僧傳寶憲鄭州人寶鎮律師之學士也童稚
B16n0088_p0171c18║依止即奉科條審量觀能具承大法受具之日但奉
B16n0088_p0171c19║文言至於行模並先具委有師資焉有弘業焉開皇
B16n0088_p0171c20║之始與鎮同來住大興善威儀調順言無涉俗仁壽
B16n0088_p0171c21║奉敕置塔洪州即豫章之故地初向彼州路由江阻
B16n0088_p0171c22║既失正澑泥濘不通人力殆盡無前進理程期又遍
B16n0088_p0171c23║道俗惶懼憲乃憑心舍利請垂通涉忽降白鳥船前
B16n0088_p0171c24║緩飛乍來乍去如有引導即遣隨逐遂逢水脉通夕
B16n0088_p0171c25║汎舟安達無障憲還京室尋事卒世
B16n0088_p0171c26║法朗
B16n0088_p0171c27║按續高僧傳法朗蒲州人學涉三藏偏鏡毗尼開剖
B16n0088_p0172a01║篇聚不阻名聞加復器用平直無受輕陵決斷剛正
B16n0088_p0172a02║未私強禦後住勝光披究律典經其房戶莫不懍然
B16n0088_p0172a03║仁壽二年敕召送舍利於陝州大興國寺寺即皇考
B16n0088_p0172a04║武元本生處也故置寺建塔仰謝昔緣初達州境大
B16n0088_p0172a05║通善法演業三寺夜各放光不知何來而通照寺內
B16n0088_p0172a06║朗徹無障善法寺中見三華樹形色分明四月二日
B16n0088_p0172a07║靈勝寺中夜忽放光五色彩雲合成一蓋通變為紫
B16n0088_p0172a08║比靈轝入城雲蓋方散又有五色彩雲從乾巽二處
B16n0088_p0172a09║纏糺而來至於塔上相合而住及掘塔基下深五尺
B16n0088_p0172a10║獲一異鳥狀如鸜鵒色甚青黃巡行基址人捉無畏
B16n0088_p0172a11║惟食黃華三日而死又青石為函忽生光影表裏洞
B16n0088_p0172a12║徹現諸靈異東西兩面俱現雙樹樹下悉有水紋生
B16n0088_p0172a13║焉函內西面現二菩薩南邊金色北邊銀色相對而
B16n0088_p0172a14║立又一菩薩坐華臺上各長一尺並放紅紫光明函
B16n0088_p0172a15║內南面現神尼像合掌向西函脣西面又見臥佛右
B16n0088_p0172a16║脇而偃首北面西函外東面雙樹間現前死鳥傾臥
B16n0088_p0172a17║須臾起立鳥上有三金華其鳥西南而行至臥佛下
B16n0088_p0172a18║住立不動凡此光相從已至未形狀儼然命人圖寫
B16n0088_p0172a19║上紙素訖方漸歇滅及將下日忽然雲起如煙如霧
B16n0088_p0172a20║團圓翳日又如車輪雲色條別又如車輻輪輻雲色
B16n0088_p0172a21║皆如紅紫人皆仰視共相歎怪希遇藏瘞既了天還
B16n0088_p0172a22║明淨失雲所在當斯時也寺院牆外咸見旛葢圍遶
B16n0088_p0172a23║謂言他處助來供養事了追問一無蹤緒朗慶斯神
B16n0088_p0172a24║瑞登即奏聞晚還京師以疾而卒
B16n0088_p0172a25║曇遂
B16n0088_p0172a26║按續高僧傳曇遂雍州人初學大論後味唯識研精
B16n0088_p0172a27║攝論選其幽理每言三界虛妄但是一心追求外境
B16n0088_p0172b01║未悟難息故得名稱高遠有通美焉然復慎守根門
B16n0088_p0172b02║勤修戒檢住真寂寺掩關勵業仁壽中年下敕送舍
B16n0088_p0172b03║利於晉州法吼寺初停公館放大光明照精舍門朗
B16n0088_p0172b04║如金色又放黃白二光從道塲出久久乃滅又從舍
B16n0088_p0172b05║利舉所至於塔基而放瑞光三道虹飛色如朝霞耿
B16n0088_p0172b06║然空望下塔之日又放光明隱顯時現大都為言七
B16n0088_p0172b07║日之內瑞靈雜沓相仍不絕還京服業迄於唐運八
B16n0088_p0172b08║十餘卒矣
B16n0088_p0172b09║曇觀
B16n0088_p0172b10║按續高僧傳曇觀莒州人七歲出家慕欣法宇及進
B16n0088_p0172b11║具後尋討義門偏宗成實祛析元滯後以慧解亂神
B16n0088_p0172b12║本也乃返駕澄源攝慮巗壑十六特勝彌所留心神
B16n0088_p0172b13║呪廣被消殄邪障高聞周遠及於天闕開皇之始下
B16n0088_p0172b14║敕徵召延入京室住大興善供事隆厚日問起居屢
B16n0088_p0172b15║止紫庭坐以華褥帝親供待欽德受法觀寬懷敦裕
B16n0088_p0172b16║言無浮侈深得法忍苦樂虛心故使名利日增而素
B16n0088_p0172b17║氣常在所獲信施並入僧中房宇索然衣鉢而已時
B16n0088_p0172b18║俗流湎之夫雅尚之也仁壽中歲奉敕送舍利於本
B16n0088_p0172b19║州定林寺初停公館即放大光掘基八尺獲銅浮圖
B16n0088_p0172b20║一枚平頂圓基兩戶相對制同神造彫鏤駭人乃用
B16n0088_p0172b21║盛舍利安瓶置內恰得相容州民禽巨海者患瘂六
B16n0088_p0172b22║年聞舍利至自書請瑞見本一粒分為三分色如黃
B16n0088_p0172b23║金乍沈乍舉及見三佛從空中而降即能陳述詞句
B16n0088_p0172b24║如流觀還京都不委終事
B16n0088_p0172b25║靈遠
B16n0088_p0172b26║按續高僧傳靈遠恆州人先在儒門備叅經史惟見
B16n0088_p0172b27║更相圖略時有懷仁抱義然復終淪諸有未免無常
B16n0088_p0172c01║乃釋髮道流希崇正軌從遠公學義咸知大意因即
B16n0088_p0172c02║依隨三業無捨及遠之入京輦慕義相從晚住延興
B16n0088_p0172c03║寺退隱自守端斂身心終日禪默衣食麤敝不希華
B16n0088_p0172c04║美仁壽中敕召送舍利於本州龍藏寺初定基址聞
B16n0088_p0172c05║有異香漸漸芬烈隨風而至遍於寺內有民金元瓚
B16n0088_p0172c06║者住在寺側先患鼻塞二十餘年莫知香臭當於此
B16n0088_p0172c07║日忽聞香氣驚尋至寺因爾齆差又雨天花從空而
B16n0088_p0172c08║下光彩鮮淨晃若金銀先降塔所後及寺院道俗競
B16n0088_p0172c09║接輕薄如鏤下舍利訖有白鶴旋於塔上良久翔逝
B16n0088_p0172c10║遠後連尋定業追訪山野不顧名實頭陀林冢雖逢
B16n0088_p0172c11║神鬼都不怖憚大業之始終於墓叢初不委之村人
B16n0088_p0172c12║怪不乞食就看已卒跏趺如在因合牀殮於杜城窟
B16n0088_p0172c13║中
B16n0088_p0172c14║僧昕
B16n0088_p0172c15║按續高僧傳僧昕潞州上黨人自騖道法津周聽大
B16n0088_p0172c16║小逮諸禪律莫不登臨傾渴身心無席不赴而導彼
B16n0088_p0172c17║愚智眾通諠靜昕一其正度恭慎橫經聆其披析曾
B16n0088_p0172c18║不忽忘初眾見其低目寡言絕杜論道皆號為矇叟
B16n0088_p0172c19║也後有智者問其文理咸陳深奧輕浮章句略不預
B16n0088_p0172c20║懷有問其故答曰勿輕未學妙德常箴夫惟大覺方
B16n0088_p0172c21║能靜照盛德明約可無細瑕愚師軌物時有通悟惟
B16n0088_p0172c22║目兩明殷鑒方取會通不得以法累人致乖祗奉暨
B16n0088_p0172c23║周滅二教逃隱泰山大隋開法還歸聽習遊步洛下
B16n0088_p0172c24║從學遠公十地涅槃咸究宗領後入關住興善寺體
B16n0088_p0172c25║度高爽不屈非濫時復談講辨詞迅舉抑揚有度至
B16n0088_p0172c26║於僧務營造情重勤劬躬自率先擔負運涉仁壽中
B16n0088_p0172c27║歲置塔毛州護法寺下敕令送初至公館有沙門曇
B16n0088_p0173a01║義者高行名僧聞諸舍利皆放光明我等罪業亦無
B16n0088_p0173a02║所見即解衣為懺燒指為燈竟夕供養明旦出光通
B16n0088_p0173a03║燭人物又出金瓶迴旋行道青赤白光三色流照經
B16n0088_p0173a04║於信宿其光乃隱四月七日初夜放光赫赤欲然滿
B16n0088_p0173a05║佛堂內須臾出戶流照四簷將入函時又放赤光烈
B16n0088_p0173a06║盛逾日通夜又放光照於函內四月十日天華如雪
B16n0088_p0173a07║從空亂下五色相間人皆收得又感異香微風普遍
B16n0088_p0173a08║熏塞寺內其函忽變為青琉璃內外通徹人以白綾
B16n0088_p0173a09║周帀數重漫覆其函又加磚累灰泥其上尋照其泥
B16n0088_p0173a10║還如函色又灰泥上書作十華飾以金箔及成就後
B16n0088_p0173a11║惟一金色餘華皆彩未下塔前有張世謙者清信士
B16n0088_p0173a12║也常持八戒遠離妻孥靜室誦經乃聞轝所梵讚之
B16n0088_p0173a13║聲出戶看之見有羣僧各執香華遶旋供養迫之遂
B16n0088_p0173a14║失又見天人持諸旙蓋及以香華東南飛來當於塔
B16n0088_p0173a15║上變成大雲旋空良久又見百餘沙門在塔基上執
B16n0088_p0173a16║箒輦土以陪增者比及明晨寂無所見時經夏暑土
B16n0088_p0173a17║地乾燥人皆思雨應念即降三四寸許川野除煩沙
B16n0088_p0173a18║丘縣民路如意者廻心信佛望見光相路雖遠映舉
B16n0088_p0173a19║目徹見寺僧五人在佛堂內又聞塔邊音樂讚歎聲
B16n0088_p0173a20║極亮遠重雨天華滿四十里塔基倍多昕慶斯眾瑞
B16n0088_p0173a21║即具表聞晚還資業不測其卒
B16n0088_p0173a22║普明
B16n0088_p0173a23║按續高僧傳普明本名法京俗姓朱氏會稽人少小
B16n0088_p0173a24║志操有異恆童口常稱佛聚砂以為福事蒿艾以為
B16n0088_p0173a25║殿塔不喜談戲惟志崇法有僧乞食因即勸云郎子
B16n0088_p0173a26║既有善性可向天台山出家其中有初依菩薩在彼
B16n0088_p0173a27║說法遂以陳大建十四年踰山越澗來入天台正值
B16n0088_p0173b01║智者處坐說法下講竟頂禮歸依願盡此生以為弟
B16n0088_p0173b02║子智者笑云宿誓願力今得相遇曉夕左右服膺無
B16n0088_p0173b03║懈專求禪法兼行方等般舟觀音懺悔誦法華經一
B16n0088_p0173b04║部至禎明元年陳主敕迎智者出都從往金陵居光
B16n0088_p0173b05║宅寺專以禪思為業同堂坐者奉命檢校俄而陳國
B16n0088_p0173b06║云兦智者即上江州廬山東林寺明於陶侃瑞像閣
B16n0088_p0173b07║內行觀音懺法冬十一月身不衣絮苦節行道見一
B16n0088_p0173b08║僧云所名法京未為善稱可改為普明此名曉朗照
B16n0088_p0173b09║了三世懺訖啟智者述之便云此冥中所示宜即改
B16n0088_p0173b10║舊從新又隨智者往荊州玉泉寺每於泉側練苦專
B16n0088_p0173b11║思智者反路台峰令造大鐘天台供養江陵道俗競
B16n0088_p0173b12║為營造當欲鑄時盲人來看明懸鑒機知相不吉果
B16n0088_p0173b13║爾開模鐘便破缺仍即倍工修造約語眾中支不具
B16n0088_p0173b14║者勿來看鑄遂得成洪亮崢嶸聲聞七十里鐘今見
B16n0088_p0173b15║在佛隴上寺後還國清所住之房去水懸遠房頭空
B16n0088_p0173b16║地純是礓石仍懷念曰若令此石出水豈不快乎言
B16n0088_p0173b17║竟數日石中泉溜周給東西國清精舍隋高置立明
B16n0088_p0173b18║以講堂狹小欲毀廣之共頂禪師商量頂勸勿改有
B16n0088_p0173b19║括州都督周孝節遙聞此事即施杉柱泛海送來頂
B16n0088_p0173b20║向赤城感見明身長一十餘丈高出松林之上翼從
B16n0088_p0173b21║數十許人語頂曰兄勿苦諫事願尅成頂知神異合
B16n0088_p0173b22║掌對曰不敢更諫一依仁者𥪡堂之日感動山王晨
B16n0088_p0173b23║朝隱軫狀若雷震摧樹傾枝闊百步許自佛隴下直
B16n0088_p0173b24║到於寺至於日沒還返舊蹤砰砰磕磕勢若初至又
B16n0088_p0173b25║願共道俗造堂殿金銅盧舍那像坐身丈六時有一
B16n0088_p0173b26║人稱從漕溪村來施金十一兩用入像身問其姓名
B16n0088_p0173b27║終不肯說禮拜辭退周訪彼村無人識者又比房侍
B16n0088_p0173c01║者恆聞房內共人語話陰伺察視不見別形所聽言
B16n0088_p0173c02║音唯勸修善既而化緣就畢大漸時至清晨呼諸弟
B16n0088_p0173c03║子曰夫人壽命不可常保汝等宜知便自脫新淨之
B16n0088_p0173c04║衣著故破者換衣纔竟奄然就滅春秋八十有六經
B16n0088_p0173c05║二宿左手仍內屈三指當其時有房內弟子榮泰難
B16n0088_p0173c06║提二人剃頭沐浴見如此事即報寺主慧綱合眾驚
B16n0088_p0173c07║集倍慟於懷明性不畜私財淛南諸州男女黑白歸
B16n0088_p0173c08║向者數不可紀所得布施隨緣喜捨每叅隋帝悉蒙
B16n0088_p0173c09║命坐賜絹一百二十段用充六物不畱寸尺悉造經
B16n0088_p0173c10║像有勅施僧基業見於寺錄造金銅尊像小大十軀
B16n0088_p0173c11║悉中人已上十廻作僧施讀藏經二遍其外書寫經
B16n0088_p0173c12║論彫書殿堂修諸寺宇傍為利益及諸靈驗功德費
B16n0088_p0173c13║用運心應念即自送來充其支度不可具載
B16n0088_p0173c14║智方
B16n0088_p0173c15║按續高僧傳智方蜀川資中人其先東吳遠祖宦於
B16n0088_p0173c16║西蜀遂家焉童穉出家止州郭龍淵寺與寶海周旋
B16n0088_p0173c17║同往揚都雲法師講下機辯爽利播名揚越每講詞
B16n0088_p0173c18║義清雅士俗執紙抄撮者常數百人初講法華至塔
B16n0088_p0173c19║品高妙遂序王釋義了乃曰何必昔佛國土有此高
B16n0088_p0173c20║妙即揚都福地亦甚莊嚴至如彌天七級共日月爭
B16n0088_p0173c21║光同泰九層與烟霞競色方并則倒垂荷葉圓桷則
B16n0088_p0173c22║側布蓮花似安住之居南類尼佉之鎮北耳聞目見
B16n0088_p0173c23║庶可聯衡錄得者祕以齎歸嗟嘆驚絕其語出成章
B16n0088_p0173c24║狀如宿構寶海頻來擊難發其聲采海問曰三變此
B16n0088_p0173c25║方改穢成淨亦能變凡成聖不答曰化佛甚多狹故
B16n0088_p0173c26║須廣凡聖自爾何勞改變又難若爾則六十小刧謂
B16n0088_p0173c27║如食頃但是聖覩凡不能覩凡聖俱覩凡聖俱聖方
B16n0088_p0174a01║笑曰高座何曾道此乃是自道自難耳海覺言失乃
B16n0088_p0174a02║調曰三隅木斗何謂智方尋聲報曰瓦礫洿池那稱
B16n0088_p0174a03║寶海眾大笑而散及疾甚海恆來看慰乃謝曰智方
B16n0088_p0174a04║不能攝養致此沉疴仰勞仁者數來垂問願生善處
B16n0088_p0174a05║常與同遊俄而異香滿室中夜卒於益部年九十餘
B16n0088_p0174a06║羅雲
B16n0088_p0174a07║按續高僧傳羅雲姓邢氏南郡松滋人初從上明東
B16n0088_p0174a08║寺出家志操所懷附叅成德承金陵道王索隱者若
B16n0088_p0174a09║林遂輕千里遠追勝侶會揚都道朗盛業興皇乃傾
B16n0088_p0174a10║首法筵鑽仰徽列一乘四論大剖津途於時嘗命學
B16n0088_p0174a11║徒括究幽隱雲年十六甫在幼沖銳志前驅問無常
B16n0088_p0174a12║義而容色無撓賓主綽然眾咸嘉賞朗乃以所服帔
B16n0088_p0174a13║處眾贈之自此名稱踰遠所在傳之而樂法不窮如
B16n0088_p0174a14║愚莫滯自朗遷後廣誶所聞又從福緣寺亙法師將
B16n0088_p0174a15║酌遺逸亙縱解無遺任其鑽仰雲以三論奧義未被
B16n0088_p0174a16║荊南二漳多阻誓當弘演有栖禪寺陟禪師定慧兼
B16n0088_p0174a17║修注心開剖於時六合混一三楚全盛眾若稻麻人
B16n0088_p0174a18║多𣏌梓雲創還鄉寺乘此應機居端座為請益之師
B16n0088_p0174a19║吐清言為住法之首總管宜陽公王世積詔使舍人
B16n0088_p0174a20║蕭子寶躬臨法席成誦德音有龍泉寺地隔囂塵心
B16n0088_p0174a21║在閒曠乃居之五十餘年修葺棟宇常坐不臥領徒
B16n0088_p0174a22║五百時呈翹楚煬帝承名有勅追入避迹鑿坏以病
B16n0088_p0174a23║而退昔釋道安於上明東寺造堂七間曇翼後造五
B16n0088_p0174a24║間連甍接棟橫列十二雲此堂中講四經三論各數
B16n0088_p0174a25║十遍不於文外別有撰述皆心思口演冰釋理順故
B16n0088_p0174a26║得空有兩忘教義雙舉時松滋有道士姓俞者學冠
B16n0088_p0174a27║李宗業該儒史常講莊老私用內經雲命門人慧成
B16n0088_p0174b01║道勝曰彼道士蜂飛蟻聚掠牛盜法情實難容可傳
B16n0088_p0174b02║吾旨摧彼邪蹤成等詣彼而坐道士曰人天交接兩
B16n0088_p0174b03║得相見成曰脫珍御服著敝垢衣習近窮迷將開漸
B16n0088_p0174b04║化時以為名答成前呼俞為先生俞瞋曰我非俗士
B16n0088_p0174b05║那呼我為先生成曰汝既諱喚先生請除先字還依
B16n0088_p0174b06║舊姓名曰俞生所以句句之中常銜俞生於時大眾
B16n0088_p0174b07║欣笑無已道士負慙折角雲奉執高尚雅鎮時俗迎
B16n0088_p0174b08║送慶弔一無預焉或負榮傲道者聞而往造及見叅
B16n0088_p0174b09║禮汗流心戰生緣在神山之下一夏居上靜處思元
B16n0088_p0174b10║母日自齎登上供設有問其故答曰即此為報母之
B16n0088_p0174b11║劬勞也昔朱粲寇擾荊南寺多焚毀惟雲所造龍泉
B16n0088_p0174b12║獨存以賊中總管雲曾授戒所以尊師重法寺獲存
B16n0088_p0174b13║焉雲兄弟五人皆為法師而雲最小神彩特達入室
B16n0088_p0174b14║弟子十人椿詵澄憩等傳道開化岷蜀江淮多所感
B16n0088_p0174b15║化以隋大業十二年四月二十三日端坐遷於寺房
B16n0088_p0174b16║春秋七十五中書令岑文本製碑沙門道顒即雲之
B16n0088_p0174b17║兄也學通大小名聞道俗於上明東寺起重閣在安
B16n0088_p0174b18║公驢廟臺北傳云安公乘赤驢從上明往襄州檀溪
B16n0088_p0174b19║一夕返覆檢校兩寺并四層三所人今重之名為驢
B16n0088_p0174b20║廟此廟即繫驢處也
B16n0088_p0174b21║法安
B16n0088_p0174b22║按續高僧傳法安姓田枝江人神彩俊越見稱童幼
B16n0088_p0174b23║年十八遊學金陵初聽成實後學中觀於興皇座下
B16n0088_p0174b24║十有餘年庶乎屢空智乎特秀三千學侶獨標三絕
B16n0088_p0174b25║之名形長八尺風儀挺特一也解義窮深二也精進
B16n0088_p0174b26║潔己三也時聽涅槃每立異義令眾難之人雖巨眾
B16n0088_p0174b27║無能屈者由是聲聞楚越一時朗公知其穎拔令論
B16n0088_p0174c01║義應命構擊問領如響往復既久便止朗曰爾義窮
B16n0088_p0174c02║乎對曰義若恆沙何可盡也時學聞安名者多目之
B16n0088_p0174c03║為沙安三論四經皆講製廣初章及鹿角章等理致
B16n0088_p0174c04║宏遠流傳江漢年過不惑廻情在定更不談說時往
B16n0088_p0174c05║成禪師所共論之道琢磨心性動經晨夕而不噉僧
B16n0088_p0174c06║食不飲濁漿春秋六十五終於等界寺寺在斯州之
B16n0088_p0174c07║上西望沙州即劉虬注法華之地今經臺餘基尚存
B16n0088_p0174c08║焉
B16n0088_p0174c09║慧哲（附慧響　慧嵩　洪哲）
B16n0088_p0174c10║按續高僧傳慧哲姓趙氏襄陽人識度弘朗業操清
B16n0088_p0174c11║遠出家已後南趣揚都會陳國文昌載隆三寶僧正
B16n0088_p0174c12║瓊公精理入神淨行純備微衘紫相世號烏瓊帝尚
B16n0088_p0174c13║重焉奉為大僧正也監護法城為物依止陳氏王族
B16n0088_p0174c14║歸戒所投自餘槐𣗥無敢造者住建初寺禎明元年
B16n0088_p0174c15║忽然坐逝葬樓湖之山天子哀之以黃麾諸仗衛送
B16n0088_p0174c16║墓所初未終頃所住寺塔三日光現因而告終道俗
B16n0088_p0174c17║異焉時彭城寺寶瓊者善講說有風采形相奇白世
B16n0088_p0174c18║號白瓊哲初叅聽其講大開令業聚徒講說屢發新
B16n0088_p0174c19║聲以慧悟自矜頗懷傲誕承興皇道朗神辯若劍罕
B16n0088_p0174c20║有當鋒因而從其言語往復移時答對逾遠哲大異
B16n0088_p0174c21║之即從伏聽沉隱微密自然通解而威容自矜動止
B16n0088_p0174c22║懷法曾於行路忽遇雷雨霖注哲從容如常不失規
B16n0088_p0174c23║矩時雨瀉靴水安行達寺行步庠序視瞻不眄轉身
B16n0088_p0174c24║徐顧無妄乖越時人呼為象王哲也又善護根門節
B16n0088_p0174c25║量口腹便利滌沐罕有延濫所以召請俗舍信宿經
B16n0088_p0174c26║時皆不覩其流穢歎美增盛及講三論俊朗之響重
B16n0088_p0174c27║光先價引眾泝流屆於本邑住城西望楚山光福禪
B16n0088_p0175a01║房下龍泉寺常以弘法為務涅槃三論遞互相續學
B16n0088_p0175a02║士三百餘人成器傳燈可有五十即慧品法粲智嵩
B16n0088_p0175a03║法同慧璿慧楞等是也各領徒屬所在通化開皇十
B16n0088_p0175a04║七年四月卒於龍泉時年五十有九葬於西望山寺
B16n0088_p0175a05║弟子慧嵩等樹碑於本住沙門慧響製文響有奇才
B16n0088_p0175a06║思力遒壯為總管薛道衡所重嵩有學聲多所遊貫
B16n0088_p0175a07║令住京都頻揚講說時同邑有洪哲者綂閒大小每
B16n0088_p0175a08║開法肆以達解之望微近慧日故西楚傳號為前後
B16n0088_p0175a09║兩哲云
B16n0088_p0175a10║慧暅
B16n0088_p0175a11║按續高僧傳慧暅姓周氏其先家本汝南漢末分崩
B16n0088_p0175a12║避地江左小震是宅多歷年世今為義興陽羨人也
B16n0088_p0175a13║祖韶齊殿中將軍父覆梁長水校尉並偃仰衡門不
B16n0088_p0175a14║求聞達優游卒歲易農而仕暅頴悟冥來挺操童幼
B16n0088_p0175a15║鑽求六經略通大義蓋家教之常習非其好也年十
B16n0088_p0175a16║八乃喟然歎曰服膺周孔以仁義為先歸心黃老以
B16n0088_p0175a17║虛無為貴而往來生死出入塵勞乃域中之累業非
B16n0088_p0175a18║出世之要道也既發希有之志仍感非常之應夢見
B16n0088_p0175a19║一塔累級五層畫彩莊嚴岧然峻峙因而禮拜願昇
B16n0088_p0175a20║此塔少選之頃俄上相輪當時身心快樂未曾有也
B16n0088_p0175a21║於是將遊京邑途次朱方遇竹林寺詡法師雅相嗟
B16n0088_p0175a22║賞乃依止出家為十戒和尚尋出都住甘露鼓寺進
B16n0088_p0175a23║具已後從靜眾峰師受十誦律又聽龍光綽師成實
B16n0088_p0175a24║自綽化往更采眾師屬意毗曇井八犍度將欲並遊
B16n0088_p0175a25║秘奧盡掇菁華還從龍光學士大僧都舒法師研精
B16n0088_p0175a26║成論及舒沒故親受遺囑值梁室版蕩京寺荒殘乃
B16n0088_p0175a27║裂裳杖錫來止南徐實報地恩兼脩法事陳武在田
B16n0088_p0175b01║朱方歷試夙承高譽雅相欽重司空侯公次牧此州
B16n0088_p0175b02║虛心頂戴未定三年侯公入輒乃請出都於白馬寺
B16n0088_p0175b03║講涅槃經及成實論學徒雲結不遠千里揮汗鼓袂
B16n0088_p0175b04║風雨生焉法筵之盛莫或斯擬天嘉二年學士寶持
B16n0088_p0175b05║等二百七十人請講於湘宮寺太建四年宣帝勅請
B16n0088_p0175b06║徙講東安後主昔在春坊亟經義集僧屬才辯雄遠
B16n0088_p0175b07║特所究心及嗣寶位深惟敬仰至德元年下詔為京
B16n0088_p0175b08║邑大僧都四年轉大僧正及天下混一來止徐方緣
B16n0088_p0175b09║會敷弘無替時序以開皇九年七月十日遷神於中
B16n0088_p0175b10║寺春秋七十有五其月二十八日窆於鍾山之巖惟
B16n0088_p0175b11║暅行業清高靈祇響應神通感召不可思也昔在陳
B16n0088_p0175b12║朝每年夏中常請於樂遊苑為陳氏七祖及揚都六
B16n0088_p0175b13║廟諸神發涅槃大品經並延神座俱在講筵所以翠
B16n0088_p0175b14║旌孔蓋羽服霓裳交亂人物驚神眩目而往來迎送
B16n0088_p0175b15║必降雲雨冥期無爽十有餘載常於食後講前假寐
B16n0088_p0175b16║偃息及講時將至輙見朱衣人曰法師好起也陳領
B16n0088_p0175b17║軍將軍任忠少為將帥雅好畋遊然宿植勝因善機
B16n0088_p0175b18║將發庖廚餮餼悉放奇光覩而怪之竊懷憂懼夜夢
B16n0088_p0175b19║異人來謂己曰如請東安講則所見必當無憂既而
B16n0088_p0175b20║覺悟歡喜踊躍罝罦熷繳一時焚燼仍屈兩夏於府
B16n0088_p0175b21║講說因此懺悔承持二經受不殺戒故靈迹實繁未
B16n0088_p0175b22║陳萬一凡講成實元義六十三遍論文十五遍涅槃
B16n0088_p0175b23║大品各二十餘遍五十許年法事相接自餘眾部略
B16n0088_p0175b24║而不載菩薩戒弟子司空吳明徹等公侯將相貴遊
B16n0088_p0175b25║朝士數千餘人難以勝記弟子智瑜等以音儀永謝
B16n0088_p0175b26║餘論將空非彼豐碑無陳聲實乃勒銘於寺中菩薩
B16n0088_p0175b27║戒弟子著作郎瑯琊王胄製文云
B16n0088_p0175c01║慧弼
B16n0088_p0175c02║按續高僧傳慧弼姓蔣氏常州義興人也祖元略以
B16n0088_p0175c03║忠孝登朝父元晛以才華待詔咸佩印綬並奏弦歌
B16n0088_p0175c04║季父元舉陳世功臣庭列鼓鐘路橫驂駟車馬之客
B16n0088_p0175c05║填堦琴嘯之賓盈席見弼青襟之年神爽咸異嗟曰
B16n0088_p0175c06║此子若逢鳳德終為王佐之才既挺龍頤必有封侯
B16n0088_p0175c07║之應弼情存出俗因而答曰無為之貴可以娛情有
B16n0088_p0175c08║待之煩徒勞人耳於即蔬素棲遲便思脫屣陳武龍
B16n0088_p0175c09║飛大興元福末定二年躬紆袞冕為剪周羅三衣什
B16n0088_p0175c10║物一時通給乃伏業於惠殿寺領法師為弟子領東
B16n0088_p0175c11║南竹箭震澤風聲王族望僧塗香是屬弼親承雅調
B16n0088_p0175c12║聽受成實年登弱冠握錐淮海值寶梁明上盛弘新
B16n0088_p0175c13║實天宮晃公又敷心論遂窮神追討務盡教源所以
B16n0088_p0175c14║六足八犍四真五聚明若指掌罔或有遺天嘉元年
B16n0088_p0175c15║遊諸講肆旁求俊烈備見柏梁悟茅茨之陋頻上三
B16n0088_p0175c16║休恨土堦之鄙乃去小從大徒轍舊章聽紹隆哲公
B16n0088_p0175c17║弘持四論纔經一悟功倍常徒研味數旬精通元極
B16n0088_p0175c18║是知大智本行與日月而齊明名稱普聞將風雲而
B16n0088_p0175c19║共遠然其神思沉鬱詞吐抑揚剪萬古之盤根朗百
B16n0088_p0175c20║年之暗室浙左欽德更甚江東太建十年下勅於長
B16n0088_p0175c21║城報德寺講涅槃法華瓶錫盈堂簪裾滿席質疑請
B16n0088_p0175c22║道接踵成林稟戒承歸排肩如市莫不謂百步之香
B16n0088_p0175c23║草或千年之聖人爰至哲公將乎大漸仍遣使者召
B16n0088_p0175c24║還京室彎几麈尾經書義疏預是講儀一皆付囑欲
B16n0088_p0175c25║令法輪不斷佛種相仍弼頂受遺令時滿六年敷演
B16n0088_p0175c26║論經各盈十遍傳授之美復見伊人隋師伐罪陳運
B16n0088_p0175c27║受終思報地恩言旋故里安國寺者陳武所營基址
B16n0088_p0176a01║乃存房廡凋壞弼蒙犯霜露振錫揚煙廣率良朋願
B16n0088_p0176a02║言修理故得寺宇光華門房儼麗故真觀法師製寺
B16n0088_p0176a03║碑曰花磚錦石更累平階夏藻秋蓮環莊竦塔月臨
B16n0088_p0176a04║月殿粉壁照於金波雲映雲臺畵梁承於玉葉是也
B16n0088_p0176a05║至於經像繕修鐘磬鎔範其為法利曷可勝言以開
B16n0088_p0176a06║皇十九年正月忽抱氣疾便覺彌畱至三月望日午
B16n0088_p0176a07║時從化春秋六十有二窆於華陽之山學士慧方陪
B16n0088_p0176a08║隨歲久義解鉤深堪任傳燈咸以付囑乃立碑於寺
B16n0088_p0176a09║云