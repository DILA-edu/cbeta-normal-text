B16n0088_p0203a01║欽定古今圖書集成博物彙編神異典
B16n0088_p0203a02║　第一百四十七卷目錄
B16n0088_p0203a03║僧部列傳二十三
B16n0088_p0203a04║隋八
B16n0088_p0203a05║僧善（附僧襲　僧集）元景（僧元覺）
B16n0088_p0203a06║智舜（附智讚）智鍇
B16n0088_p0203a07║智越（附般若　法彥）曇遷
B16n0088_p0203a08║僧淵真慧
B16n0088_p0203a09║慧瓚法純（附慧昂）
B16n0088_p0203a10║法進靜端
B16n0088_p0203a11║道舜慧歡
B16n0088_p0203a12║智通（附頂蓋）本濟（附善智　道訓　道樹）
B16n0088_p0203a13║僧照
B16n0088_p0203a14║
B16n0088_p0203a15║
B16n0088_p0203a16║
B16n0088_p0203a17║
B16n0088_p0203a18║
B16n0088_p0203a19║神異典第一百四十七卷
B16n0088_p0203a20║僧部列傳二十三
B16n0088_p0203a21║隋八
B16n0088_p0203a22║僧善（附僧襲　僧集）
B16n0088_p0203a23║按續高僧傳僧善姓席氏絳郡正平人童少出家便
B16n0088_p0203a24║從定業與汲郡林落泉方公齊名各聚其類依巖服
B16n0088_p0203a25║道往還絡繹白鹿太行抱犢林慮等山振名四遠歸
B16n0088_p0203a26║宗殷滿有弟子僧襲者愍斯汾曲往延通化善以山
B16n0088_p0203a27║眾常業恐有乖離雖經頻請曾未之許襲曰前後邀
B16n0088_p0203b01║迎三十餘度元元之情情無已已磨踵有盡誓心難
B16n0088_p0203b02║捨善乃從焉居住馬頭山中大行禪道蒲虞晉絳荷
B16n0088_p0203b03║襆相諠眾聚繁多遂分為四部即東西二林杯盤大
B16n0088_p0203b04║黃等處是也皆零房別室星散林巗宴坐所指十一
B16n0088_p0203b05║切入而為標據徒屬五百肅然靜謐仁壽之歲其道
B16n0088_p0203b06║彌隆及疾篤將亟告弟子曰吾患腸中冷結者昔在
B16n0088_p0203b07║少年山居服業糧粒既斷嬾往追求噉小石子用充
B16n0088_p0203b08║日夕因覺為病耳死後可破腹看之果如所言又累
B16n0088_p0203b09║曰各勤修業不勞化俗廢爾正務若吾終後不須焚
B16n0088_p0203b10║燎外損物命可坐於瓮中埋之以大業初年三月十
B16n0088_p0203b11║一日跏坐如生卒於大黃巖中道俗依言而殯僧襲
B16n0088_p0203b12║本住絳州結心定業承習善公不虧其化晚住晉州
B16n0088_p0203b13║寶嚴寺充僧值歲監當稻田見殺水陸諸蟲不勝其
B16n0088_p0203b14║酷因擲棄公名追崇故業以善師終日他行不在借
B16n0088_p0203b15║訪時人又並終沒遂齎諸供度就山設會悲慟先迹
B16n0088_p0203b16║顧奉無由尋其遺骸莫知所在忽聞爆聲震裂響發
B16n0088_p0203b17║林谷見地分涌瓮出於外骸骨如雪唯舌存焉紅赤
B16n0088_p0203b18║鮮映逾於生日因取骨舌兩以為塔襲以貞觀十五
B16n0088_p0203b19║年正月九日卒於山舍春秋六十有四臨終神思安
B16n0088_p0203b20║隱稱念而逝時晉州西小榆山有沙門僧集者苦節
B16n0088_p0203b21║山林聚徒禪業養蛇畜鼠馴附可以手持常現左右
B16n0088_p0203b22║驅逐不去有俗人來輒便自隱
B16n0088_p0203b23║元景（附元覺）
B16n0088_p0203b24║按續高僧傳元景姓石氏滄州人十八被舉秀才至
B16n0088_p0203b25║鄴都為和王省事讀書一遍便究文義頃便輙引曾
B16n0088_p0203b26║無所遺五載之中無書可讀晚從和禪師所聽大品
B16n0088_p0203b27║維摩景既後來門側立聽深鑒超拔將歸受學和以
B16n0088_p0203c01║定業之望參問繁廣令依止慧法師授以大乘祕奧
B16n0088_p0203c02║之極既沃乃心便志在捨俗二十有七與諸妻子執
B16n0088_p0203c03║別告云自臨漳以南屬吾所遊名涅槃境臨漳以北
B16n0088_p0203c04║是生死分爾之行住也吾誓非聖更不重陟還從和
B16n0088_p0203c05║公剃落授以正法景晨宵思擇綂解元微遭周滅法
B16n0088_p0203c06║逃潛林薄又以禪道內外相融開皇初年就緣講導
B16n0088_p0203c07║儀設華約事事翹心故二時法會必香湯灑地熏爐
B16n0088_p0203c08║引導前經後景初無一絕洗穢護淨欽若戒科常讀
B16n0088_p0203c09║開經行不過五尋訖便展其例如前故每震法鼓動
B16n0088_p0203c10║即千人屯赴供施為儔罕匹所以景之房內黃紫緇
B16n0088_p0203c11║衣上下之服各百餘副一時一換為生物善經身一
B16n0088_p0203c12║著便以施僧其感利之殷為如此也後因臥疾三日
B16n0088_p0203c13║告侍人元覺曰吾欲見彌勒佛云何乃作夜摩天主
B16n0088_p0203c14║又云賓客極多事須看視有問其故答云凡夫識想
B16n0088_p0203c15║何可檢校向有天眾欲來邀迎耳爾後異香充戶眾
B16n0088_p0203c16║共聞之又曰吾欲去矣當願生世為善知識遂終於
B16n0088_p0203c17║所住即大業三年六月也自生常立願沉骸水中及
B16n0088_p0203c18║其沒後遵用前旨葬於紫陌河深瀅之中三日往觀
B16n0088_p0203c19║所沉之處返成沙墳極高峻而水分兩派道俗異其
B16n0088_p0203c20║雅瑞傳迹於今元覺孝慈居性祖學先謨後住京師
B16n0088_p0203c21║隸莊嚴寺純講大乘於文殊般若偏為意得榮觀帝
B16n0088_p0203c22║壞譽顯當鋒
B16n0088_p0203c23║智舜（附智讚）
B16n0088_p0203c24║按續高僧傳智舜俗姓孟趙州大陸人少為書生博
B16n0088_p0203c25║通墳索工書善說庠序附焉年二十餘厭世出家事
B16n0088_p0203c26║雲門稠公居于白鹿始末十載常樂幽隱不事囂雜
B16n0088_p0203c27║纔有昏情便有靈祇相誡或動身衣或有聲相又現
B16n0088_p0204a01║白服形影丈餘遶院相警往往非一嘗與沙門曇詢
B16n0088_p0204a02║同修念定經于四年後北遊贊皇許亭山依倚結業
B16n0088_p0204a03║聲績及遠有資其道供者便權避之遂經紀載不須
B16n0088_p0204a04║資給又獵者逐雉飛入舜房苦加勸勉終不肯止遂
B16n0088_p0204a05║將雉去情不忍此因割耳遺之感舜苦諫便投弓解
B16n0088_p0204a06║鷹從舜請道漸學經義於是諫篤數村捨其獵業斯
B16n0088_p0204a07║則仁濟之誠也後專習道觀不務有緣妄心卒起不
B16n0088_p0204a08║可禁者即刺股流血或抱石巡塔須臾不逸其慮也
B16n0088_p0204a09║故髀上刺處斑駮如鋪錦焉其翹勵之操同伍誠不
B16n0088_p0204a10║及矣處山積歲剪剃無人便以火淨髮敝服忘食屢
B16n0088_p0204a11║經寒炎度景分功無忘造次性少貪惱手不執財每
B16n0088_p0204a12║見貧餒淚垂盈面或解衣以給或割口以施由此內
B16n0088_p0204a13║徹外化所親之中見其弘敬十人出家並依舜行練
B16n0088_p0204a14║心節量踵武揚風後年庚既侵身力斯盡常令人稱
B16n0088_p0204a15║念繫想淨方遂終于老末感氣疾忽增十有五日勵
B16n0088_p0204a16║念如初卒於元氏縣屈嶺禪坊時年七十有二即仁
B16n0088_p0204a17║壽四年正月二十日也初葬於終所山側後房子縣
B16n0088_p0204a18║界嶂洪山民素重舜道夜偷屍柩瘞於巖中及往追
B16n0088_p0204a19║覓皆藏其所三年之後開視焚之起白塔於崖上自
B16n0088_p0204a20║舜之入道精厲其誠昔處儒宗頗自矜伐忽因旬假
B16n0088_p0204a21║得不淨觀腹府流外驚厭叵陳所見餘人例皆不淨
B16n0088_p0204a22║內溢乃就稠師具蒙印旨為雲門官供當擬是難因
B16n0088_p0204a23║就靜山曉夕通業不隸公名不行公寺而內德潛運
B16n0088_p0204a24║遠聞帝闕開皇十年下詔曰皇帝敬問趙州房子界
B16n0088_p0204a25║嶂洪山南谷舊禪房寺智舜禪師冬日極寒禪師道
B16n0088_p0204a26║體清勝教導蒼生使早成就朕甚嘉焉朕統在兆民
B16n0088_p0204a27║之上弘護正法夙夜無怠今遣開府盧元壽指宣往
B16n0088_p0204b01║意并送香物如別時趙州刺史楊達以舜無公貫素
B16n0088_p0204b02║絕名聞依敕散下方始知之乃為繫名同果寺用承
B16n0088_p0204b03║詔旨舜亦不臨赴山民為之起寺三處交絡四方聞
B16n0088_p0204b04║造欣斯念定而莫堪其精到不久還返斯勇猛之誠
B16n0088_p0204b05║不可例每於冬初化諸緣集多辦複貯之衣就施獄
B16n0088_p0204b06║囚春秋二時方等行道餘則跏坐幽林塊然不寐及
B16n0088_p0204b07║登耳順心用力疲轉讀藏經凡得四遍左手執卷右
B16n0088_p0204b08║手執燭十宿五宿目不曾斂佛名讚德誦閱如流昏
B16n0088_p0204b09║晝六時禮懺終化有弟子智讚幼奉清誨長悟元理
B16n0088_p0204b10║攝論涅槃是所綜博今住藍田化感寺承習禪慧榮
B16n0088_p0204b11║其光緒比多徵引終遁林泉
B16n0088_p0204b12║智鍇
B16n0088_p0204b13║按續高僧傳智鍇姓夏侯氏豫章人少出家在揚州
B16n0088_p0204b14║興皇寺聽朗公講三論善受元文有名當日開皇十
B16n0088_p0204b15║五年遇天台顗公修習禪法特有念力顗歎重之晚
B16n0088_p0204b16║講涅槃法華及十誦律弘敷之盛見重於時又善外
B16n0088_p0204b17║學文筆史籍彌是所長晚住廬山造大林精舍締構
B16n0088_p0204b18║伊始並是營綜末又治西林寺兩處監護皆終其事
B16n0088_p0204b19║然守志大林二十餘載足不下山常修定業隋文重
B16n0088_p0204b20║之下敕追召稱疾不赴後豫章請講苦違不往云吾
B16n0088_p0204b21║意終山舍豈死城邑道俗虔請不獲志而臨之未幾
B16n0088_p0204b22║遂卒於州治之寺時以為知命也春秋七十有八即
B16n0088_p0204b23║大業六年六月也氣屬炎熱而跏坐如生接還廬阜
B16n0088_p0204b24║形不摧變返有異香道俗歎訝遂緘於石室焉
B16n0088_p0204b25║智越（附般若　法彥）
B16n0088_p0204b26║按續高僧傳智越姓鄭氏南陽人少懷離塵之志父
B16n0088_p0204b27║為求婚方便祈止長則勇幹清美於時岳陽殿下綂
B16n0088_p0204c01║御荊州徵任甚高非其所欲唯以情願出家王感彼
B16n0088_p0204c02║誠素因遂夙心剪落已後隨方問道仍到金陵便值
B16n0088_p0204c03║智者北面請業授以禪法便深達五門窮通六妙戒
B16n0088_p0204c04║行清白律儀純粹又誦法華萬有餘遍瓶水自盈經
B16n0088_p0204c05║之力也學徒雖眾其最居稱首有臨海露山精舍梵
B16n0088_p0204c06║僧所造巨有靈異智者每臨命越令影響之晦迹已
B16n0088_p0204c07║後台嶺山眾一焉是囑二十年間恂恂善誘無違遺
B16n0088_p0204c08║寄便為二眾依止四部歸崇姿容瓌偉德感物情頗
B16n0088_p0204c09║存汲引每於師忌敕設千僧官齋越以衣鉢之餘以
B16n0088_p0204c10║充大施隋文皇帝獻后崩日設齋呪願每獲百段曾
B16n0088_p0204c11║不固留括州刺史鄭係伯臨海鎮將楊神貴師友義
B16n0088_p0204c12║重待遇不輕大業十二年十一月二十三日寢疾經
B16n0088_p0204c13║旬右脇而臥卒於國清舊房春秋七十四臨終之時
B16n0088_p0204c14║山崩地動境內道俗咸所見聞天台山又有沙門波
B16n0088_p0204c15║若者俗姓高句麗人也陳世歸國在金陵聽講深解
B16n0088_p0204c16║義味開皇併陳遊方學業十六年入天台北面智者
B16n0088_p0204c17║求授禪法其人利根上智即有所證謂曰汝於此有
B16n0088_p0204c18║緣宜須閑居靜處成備妙行今天台山最高峰名為
B16n0088_p0204c19║華頂去寺將六七十里是吾昔頭陀之所彼山祇是
B16n0088_p0204c20║大乘根性汝可往彼學道進行必有深益不須愁慮
B16n0088_p0204c21║衣食其即遵旨以開皇十八年往彼山所曉夜行道
B16n0088_p0204c22║不敢睡臥影不出山十有六載大業九年二月忽然
B16n0088_p0204c23║自下初到佛壟上寺淨人見三白衣擔衣鉢從須臾
B16n0088_p0204c24║不見至於國清下寺仍密向善友同意云波若自知
B16n0088_p0204c25║壽命將盡非久今故出與大眾別耳不盈數日無疾
B16n0088_p0204c26║端坐正念而卒於國清春秋五十有二送龕山所出
B16n0088_p0204c27║寺大門迴舉示別眼即便開至山仍閉是時也莫問
B16n0088_p0205a01║官私道俗咸皆歎仰俱發道心外覩靈瑞若此餘則
B16n0088_p0205a02║山中神異人所不見固難詳矣時天台又有釋法彥
B16n0088_p0205a03║者俗姓張氏清河人也周朝廢教之時避難投陳於
B16n0088_p0205a04║金陵奉遇智者以太建七年陪從入天台服膺請業
B16n0088_p0205a05║授以禪那既蒙訓誨不停房舍每處山間林樹之下
B16n0088_p0205a06║專修禪寂三十年中常坐不臥或時入定七日方起
B16n0088_p0205a07║具向師說所證法相有人聽聞曰如汝所說是背捨
B16n0088_p0205a08║觀中第二觀相亦有山祇數相嬈試晏坐怡然不干
B16n0088_p0205a09║其慮大業七年二月三十日卒於國清春秋六十智
B16n0088_p0205a10║者門徒極多故敘其聞見耳
B16n0088_p0205a11║曇遷
B16n0088_p0205a12║按續高僧傳曇遷俗姓王氏博陵饒陽人近祖太原
B16n0088_p0205a13║歷官而後居焉少而俊朗爽異常倫年十三父母嘉
B16n0088_p0205a14║其遠悟令舅氏傳授即齊中散大夫國子祭酒博士
B16n0088_p0205a15║權會也會備練六經偏究易道剖卦析爻妙窮象繫
B16n0088_p0205a16║奇遷精彩乃先授以周易初受八卦相生隨言即曉
B16n0088_p0205a17║始學及半餘半自通了非師授悟超詞理會深異也
B16n0088_p0205a18║曾有一嫗失物就會決之得於兌卦會告遷曰汝試
B16n0088_p0205a19║辨之應聲答曰若如卦判定失金釵嫗驚喜曰實如
B16n0088_p0205a20║所判遷曰兌是金位字脚兩垂似於釵象耳舅曰更
B16n0088_p0205a21║依卦審悉盜者為誰對曰失者西家白色女子奉口
B16n0088_p0205a22║𩮀角年可十四五者將去尋可得之後如言果獲有
B16n0088_p0205a23║問其故遷曰兌是西方少女之位五色分方西為白
B16n0088_p0205a24║也兌字上點表𩮀角之象內有尖形表奉口之相推
B16n0088_p0205a25║而測知非有異術舅乃釋策而歎曰吾於卜筮頗工
B16n0088_p0205a26║至於取斷依稀而已豈如汝之明耶老舅實顧多慙
B16n0088_p0205a27║方驗宣尼之言後生可畏也乃更授以禮傳詩尚莊
B16n0088_p0205b01║老等書但經一覽義無重問於時據宗儒學獨擅英
B16n0088_p0205b02║聲每言大小兩雅當時之諷刺左右二史君王之事
B16n0088_p0205b03║言禮序人倫樂移風俗無非耳目之翫其勢亦可知
B16n0088_p0205b04║之未若李莊論大道周易辨陰陽可以悟幽微可以
B16n0088_p0205b05║怡情性究而味之乃元儒之本也自爾留心莊易歸
B16n0088_p0205b06║意佛經願預染衣得通幽極二親愛之弗許懇誠歲
B16n0088_p0205b07║久乃蒙放遣初投饒陽曲李寺沙門慧榮榮頗解占
B16n0088_p0205b08║相知有濟器告遷曰有心慕道理應相度觀子骨法
B16n0088_p0205b09║當類彌天自揣非澄公有慙德義可訪高世者以副
B16n0088_p0205b10║雅懷遷雖屢伸勤請而固遮弗許又從定州賈和寺
B16n0088_p0205b11║曇靜律師而出家焉時年二十一本圖既遂襟期坦
B16n0088_p0205b12║然猛勵精勤昏曉無倦初誦勝鬘不日便了怪而檢
B16n0088_p0205b13║覆未差一字當夜問經中深疑莫非妙義既知神思
B16n0088_p0205b14║大成乃與受具恣其問道從師五臺山此山靈跡極
B16n0088_p0205b15║多備見神異後歸鄴下歷諸講肆棄小專大不以經
B16n0088_p0205b16║句涉懷偏就曇遵法師稟求佛法綱要當有齊之盛
B16n0088_p0205b17║釋教大興至於宮觀法祀皆鋒芒馳騖遷性不預涉
B16n0088_p0205b18║高謝世利眾咸推焉密謂人曰學為知法法為修行
B16n0088_p0205b19║豈以榮利即名為道秦世道恆削跡巖藪誠有由矣
B16n0088_p0205b20║遂竄形林慮山黃花谷中淨國寺蔬素覃思委身以
B16n0088_p0205b21║道有來請問乍為弘宣研精華嚴十地維摩楞伽地
B16n0088_p0205b22║持起信等咸究其深賾當尋唯識論遂感心熱病專
B16n0088_p0205b23║憑三寶不以毉術纏情夜夢月落入懷乃擘而食之
B16n0088_p0205b24║脆如冰片甚訝香美覺罷所苦痊復一旬有餘流味
B16n0088_p0205b25║在口固其聖助食月成德遂私改名以為月德也爾
B16n0088_p0205b26║後每授人戒常云於我月德前三說受菩薩戒逮周
B16n0088_p0205b27║武平齊佛法頹毀將欲保道存戒逃跡金陵結侶宵
B16n0088_p0205c01║征間行假道多被刼掠進達壽陽曲水寺顧法屬曰
B16n0088_p0205c02║吾等薄運所鍾屢逢羣盜若怨結不解來報莫窮眾
B16n0088_p0205c03║可哀彼愚迷自責往業各捨什物為賊營懺冀於來
B16n0088_p0205c04║世為法知識既而南濟大江安然利涉由斯以推誠
B16n0088_p0205c05║齋福之助也初達揚都栖道塲寺掃衣分衛攝念無
B16n0088_p0205c06║為時與同侶談唯識義彼有沙門慧曉智璀等並陳
B16n0088_p0205c07║朝領袖江表僧望曉學兼孔釋妙善定門璀禪慧兩
B16n0088_p0205c08║深帝王師表又有高麗沙門智晃善薩婆多部名扇
B16n0088_p0205c09║當塗為法城塹並一見而結友于再敘而高沖奧有
B16n0088_p0205c10║欲以聞天子者遷預知情事謂之曰余以本朝淪覆
B16n0088_p0205c11║正法陵夷所以冒死浮江得叅梵侶生平果志遂得
B16n0088_p0205c12║有餘結構時榮幸願緘默唯有國子博士張機每伸
B16n0088_p0205c13║盡禮請法餘景時論莊易竊傳其義用調庠序因至
B16n0088_p0205c14║桂州刺史蔣君之宅獲攝大乘論以為全如意珠雖
B16n0088_p0205c15║先講唯識薄究通宗至於思構幽微有所流滯今大
B16n0088_p0205c16║部斯洞文旨宛然將欲弘演未聞被之家國承周道
B16n0088_p0205c17║失御隋曆告興遂與同侶俱辭建業緇素知友祖道
B16n0088_p0205c18║新林去留哀感各題篇什執手辭訣登石頭岸入舟
B16n0088_p0205c19║動檝忽風浪騰湧眾人無計遷獨正想不移捧持攝
B16n0088_p0205c20║論告江神曰今欲以大法開彼未悟若北土無運命
B16n0088_p0205c21║也如何必應聞大教請停風浪冀傳法之功冥寄有
B16n0088_p0205c22║屬言訖須臾恬靜安流達岸時人以為此論譯於南
B16n0088_p0205c23║國護國之神不許他境事同迦延之出罽賓為羅剎
B16n0088_p0205c24║之稽留也進達彭城新舊交集遠近欣赴鬱為大眾
B16n0088_p0205c25║有一檀越捨宅栖之遂目所住為慕聖寺始弘攝論
B16n0088_p0205c26║又講楞伽起信如實等論相繼不絕攝論北土創開
B16n0088_p0205c27║自此為始徐州總管穀城公萬緒率諸僚佐擁篲諮
B16n0088_p0206a01║承盡弟子之禮遷弘化此土屢動暄凉黑白變俗大
B16n0088_p0206a02║有成業自周毀正法遺形充野乃勸獎有緣於慕聖
B16n0088_p0206a03║寺多構堂閣隨有收聚莊嚴供養上柱國宋公賀若
B16n0088_p0206a04║弼長史張坦出鎮揚州承風思展結為良導及諸道
B16n0088_p0206a05║俗竚願德音坦乃手疏邀延遷亦虛舟待吹還到廣
B16n0088_p0206a06║陵舉郭迎望歌梵遏雲霞香花翳日月桑門一盛榮
B16n0088_p0206a07║莫加斯宋公名重位高頗以學能傲誕遷應權授法
B16n0088_p0206a08║不覺心醉形摧乃攜其家屬從受歸戒初停開善建
B16n0088_p0206a09║弘攝論請益千計不久徐方官庶思渴法言江都纔
B16n0088_p0206a10║了復迎還北盛轉法輪聲名遐布屬開皇七年秋下
B16n0088_p0206a11║詔徵召時洛陽慧遠魏郡慧藏清河僧休濟陽寶鎮
B16n0088_p0206a12║汲郡洪遵各奉明詔同集帝輦遷乃率其門人行塗
B16n0088_p0206a13║所資皆出天府與五大德謁帝於大興殿特蒙禮接
B16n0088_p0206a14║勞以優言又敕所司並於大興善寺安置供給王公
B16n0088_p0206a15║宰輔冠蓋相望雖各將門徒十人而慕義沙門敕亦
B16n0088_p0206a16║延及遂得萬里尋師於焉可想於斯時也宇內大通
B16n0088_p0206a17║京室學僧多傳荒遠眾以攝論初闢投誠請祈即為
B16n0088_p0206a18║敷弘受業千數沙門慧遠領袖法門躬處坐端橫經
B16n0088_p0206a19║稟義自是傳燈不絕於今多矣雖則寰宇穿鑿時有
B16n0088_p0206a20║異端原其解趣莫非祖習故真諦傳云不久有大國
B16n0088_p0206a21║不近不遠大根性人能弘斯論求今望古豈非斯人
B16n0088_p0206a22║乎十年春帝幸晉陽敕遷隨駕既達并部又詔令僧
B16n0088_p0206a23║御殿行道至夜追遷入內與御同榻帝曰弟子行幸
B16n0088_p0206a24║至此承大有私度山僧欲求公貫意願度之如何遷
B16n0088_p0206a25║曰昔周武御圖殄滅三寶眾僧等或剗迹幽巗或逃
B16n0088_p0206a26║竄異境陛下綂臨大運更闡法門無不歌詠有歸來
B16n0088_p0206a27║投聖德比雖屢蒙招引度脫而來有先後致差際會
B16n0088_p0206b01║且自天地覆載莫匪王民至尊汲引萬方寧止一郭
B16n0088_p0206b02║蒙慶帝沈慮少時方乃允焉因下敕曰自十年四月
B16n0088_p0206b03║已前諸有僧尼私度者並聽出家故率土蒙度數十
B16n0088_p0206b04║萬人遷之力矣尋下敕為第四皇子蜀王秀於京城
B16n0088_p0206b05║置勝光寺即以王為檀越敕請遷之徒眾六十餘人
B16n0088_p0206b06║住此寺中受王供養十三年帝幸岐州遷時隨從乃
B16n0088_p0206b07║敕蜀王布圍南山行春蒐之事也王逐一獸入故窑
B16n0088_p0206b08║中既失蹤跡但見滿窑破落佛像王遂罷獵具以事
B16n0088_p0206b09║聞遷因奏曰比經周代毀道靈塔聖儀填委溝壑者
B16n0088_p0206b10║多蒙陛下興建已得修營至於碎身遺影尚遍原野
B16n0088_p0206b11║貧道觸目增慟有心無事帝聞悵然曰弟子庸朽垂
B16n0088_p0206b12║拱巖廊乃使尊儀冒犯霜露如師所說朕之咎也又
B16n0088_p0206b13║下詔曰云云諸有破故佛像仰所在官司精加檢括
B16n0088_p0206b14║運送隨近寺內率土蒼生口施一文委州縣官人檢
B16n0088_p0206b15║校莊飾故一化嚴麗遷實有功十四年柴燎岱宗遷
B16n0088_p0206b16║又上諸廢山寺井無貫逃僧請並安堵帝又許焉因
B16n0088_p0206b17║敕率土之內但有山寺一僧已上皆聽給額私度附
B16n0088_p0206b18║貫遷又其功焉又敕河南王為泰嶽神通道塲檀越
B16n0088_p0206b19║即舊朗公寺也齊王為神寶檀越舊靜默寺也華陽
B16n0088_p0206b20║王為寶山檀越舊靈巖寺也又委遷簡齊魯名僧來
B16n0088_p0206b21║住京輦其為世重誠無以加文帝昔在龍潛有天竺
B16n0088_p0206b22║沙門以一裹舍利授之云此大覺遺身也檀越當盛
B16n0088_p0206b23║興顯則來福無疆言訖莫知所之後龍飛之後迫以
B16n0088_p0206b24║萬機未遑興盛仁壽元年追惟昔言將欲建立乃出
B16n0088_p0206b25║本所舍利與遷交手數之雖各專意而前後不能定
B16n0088_p0206b26║數帝問所由遷曰如來法身過於數量今此舍利即
B16n0088_p0206b27║法身還質以事量之誠恐徒設耳帝意悟即請大德
B16n0088_p0206c01║三十人安置寶塔為三十道建軌制度一准育王帝
B16n0088_p0206c02║以遷為蜀王門師王置鎮梁益意欲令往蜀塔所檢
B16n0088_p0206c03║校為功宰輔咸以劒道危懸塗徑盤折高年宿齒難
B16n0088_p0206c04║冒艱阻更改奏之乃令詣岐州鳳泉寺起塔晨夕請
B16n0088_p0206c05║瑞以沃帝心將造石函時寺東北二十里許忽見文
B16n0088_p0206c06║石四段光潤如玉大小平正取為重函其內自變作
B16n0088_p0206c07║雙樹之形高三尺餘異色相宣或有鳥獸龍象之狀
B16n0088_p0206c08║花葉旋轉之形以事上聞帝大悅二年春下敕於五
B16n0088_p0206c09║十餘州分布起廟具感祥瑞四年又下敕於三十州
B16n0088_p0206c10║造廟遂使宇內大州一百餘所皆起靈塔勸物崇善
B16n0088_p0206c11║遷實有功及獻后云崩於京邑西南置禪定寺架塔
B16n0088_p0206c12║七層駭臨雲際殿堂高竦房宇重深周閭等宮闕林
B16n0088_p0206c13║圃如天苑舉國崇盛莫有高者仍下敕曰自稠師滅
B16n0088_p0206c14║後禪門不開雖戒慧乃弘而行儀攸闕今所立寺既
B16n0088_p0206c15║名禪定望嗣前塵宜於海內召名德禪師百二十人
B16n0088_p0206c16║各二侍者並委遷禪師搜揚有司具禮即以遷為寺
B16n0088_p0206c17║主既恩敕爰降不免臨之綏撫法眾接悟賢明皆會
B16n0088_p0206c18║素心振聲帝世時大興善寺有像放光道俗同見以
B16n0088_p0206c19║事聞上敕問遷曰宮中尊像並是靈儀比來修敬光
B16n0088_p0206c20║何不現遷曰但有佛像皆放光明感機既別有見不
B16n0088_p0206c21║見帝曰朕有何罪生不遇耶遷曰世有三尊各有光
B16n0088_p0206c22║明其用異也帝曰何者是耶答曰佛為世尊道為天
B16n0088_p0206c23║尊帝為至尊尊有恆政不可並治所以佛道弘教開
B16n0088_p0206c24║示來葉故放神光除其罪障陛下光明充於四海律
B16n0088_p0206c25║令法式禁止罪源即大光也帝大悅遷美容儀風韻
B16n0088_p0206c26║故臨機答對如此又器宇恢雅含垢藏疾妙於定門
B16n0088_p0206c27║練精戒品天性仁慈寡於貪競雖帝王贈捨遠近獻
B16n0088_p0207a01║餉一無自給並資僧眾或接濟貧薄追崇圖塔又不
B16n0088_p0207a02║重厚味不飾華綺內有關錀外屏名利顯助弘道冥
B16n0088_p0207a03║心幽隱立志清簡不雜交遊時俗頗以疎傲為論深
B16n0088_p0207a04║鑒國士而體其虛心應物也凡有言述理無不當皆
B16n0088_p0207a05║能遣滯顯旨深矣故遠公每云遷禪師破執入理此
B16n0088_p0207a06║長勝我斯言合也詞旨典正有文章焉雖才人沉鬱
B16n0088_p0207a07║含毫未能加也夙感風瘻之疾運盡重增卒於禪定
B16n0088_p0207a08║春秋六十有六即大業三年十二月六日也葬於終
B16n0088_p0207a09║南北麓勝光寺之山園鑿石刻銘樹於墳所當停柩
B16n0088_p0207a10║之日有一白犬不知何來徑至喪所雖遭呵逐終不
B16n0088_p0207a11║肯去見人哀哭犬亦號叫見人止哭犬亦不聲與食
B16n0088_p0207a12║不噉常於喪所右縈而臥既舉柩行犬便前後奔走
B16n0088_p0207a13║似如監護之使及下葬訖便失所在識者以犬為防
B16n0088_p0207a14║畜將非冥衛所加乎初未終之前有夢禪定佛殿東
B16n0088_p0207a15║傾數人扶之還正惟東北一柱陷地拔之不出遷房
B16n0088_p0207a16║屬於陷角故有先驗之徵既卒之後有沙門專誠祈
B16n0088_p0207a17║請欲知生處乃夢見淨土嚴麗故倍常傳寶樹宮闕
B16n0088_p0207a18║鬱然相峙道俗徒侶有數千人遷獨處金臺為眾說
B16n0088_p0207a19║法雖夢通虛實而靈感猶希况隨請而知故當降靈
B16n0088_p0207a20║非謬矣所撰攝論疏十卷年別再敷每舉法輪諸講
B16n0088_p0207a21║停務皆傾渴奔往有若不足也又撰楞伽起信唯識
B16n0088_p0207a22║如實等疏九識四明等章華嚴明難品元解總二十
B16n0088_p0207a23║餘卷並行於世有沙門明則為之行狀覼縷終始見
B16n0088_p0207a24║重京師矣
B16n0088_p0207a25║僧淵
B16n0088_p0207a26║按續高僧傳僧淵姓李廣漢郪人家本巨富為巴蜀
B16n0088_p0207a27║所稱及淵初誕天雨銅錢於庭家內台運處處皆滿
B16n0088_p0207b01║父運疲久口噓唱乏錢不復下倉內貯米但及於半
B16n0088_p0207b02║忽滿溢出親姻外內莫不歎其福報也自少至長志
B16n0088_p0207b03║幹殊人行則安而徐動坐則儼而跏趺眼光外射燄
B16n0088_p0207b04║燄發越容色玉潤狀若赤銅聲若洪鐘響發林動兩
B16n0088_p0207b05║足輪相十角分明二手九井紋理如畫年十八身長
B16n0088_p0207b06║七尺其父異之命令出家即時剃落住城西康興寺
B16n0088_p0207b07║今所謂福緣是也博尋人法訪無遠近經耳不忘蘊
B16n0088_p0207b08║括懷抱奉戒守素大布為衣瓶鉢之外無所蓄積與
B16n0088_p0207b09║同寺毅法師交遊二人即蜀郡僧中英傑者也相隨
B16n0088_p0207b10║入京博採新異有陟岵寺沙門僧寶者禪道幽深帝
B16n0088_p0207b11║王所重便依學定豁爾知津經涉炎凉詳覈詞義淵
B16n0088_p0207b12║研精定道毅博通經術丘索草隸靡不畱心周氏廢
B16n0088_p0207b13║教便還故寺割東行房以為私宅餘者供官隋氏運
B16n0088_p0207b14║開更新締構領匠伐木連雨兩月淵執爐祈請隨語
B16n0088_p0207b15║便晴造塔須金盤又請地府隨言即掘應命藏開用
B16n0088_p0207b16║足餘金還歸本窟詳斯福力今古未聞常給孤獨不
B16n0088_p0207b17║逆人意遠近隨助泉布若流又以錦水江波沒溺者
B16n0088_p0207b18║眾便於南路欲架飛橋纔叩此機眾事咸集昔諸葛
B16n0088_p0207b19║武侯指二江內造七星橋造三鐵錞長八九尺徑三
B16n0088_p0207b20║尺許人號鐵槍擬打橋柱用訖投江須便祈祠方可
B16n0088_p0207b21║出水淵造新橋將行𥪡柱其錞自然浮水來至橋津
B16n0088_p0207b22║及橋成也又自投水道俗歌謠於今逸耳淵毅二師
B16n0088_p0207b23║並為物軌晨夕問法無虧遺寄毅以仁壽二年十二
B16n0088_p0207b24║月十二日寅時告弟子曰三界無常吾其死矣言終
B16n0088_p0207b25║神謝福緣本住春秋六十有九淵聞之憫然曰毅師
B16n0088_p0207b26║已往我豈獨畱俄而遘疾遺語同瘞即以其月十四
B16n0088_p0207b27║日又化春秋八十有四至十七日並窆於九里堂焉
B16n0088_p0207c01║刊石紀之於寺堂陳子良為文
B16n0088_p0207c02║真慧
B16n0088_p0207c03║按續高僧傳真慧陝州河北人姓陳氏河北諸陳代
B16n0088_p0207c04║稱冠族遠稱漢右相陳平中云魏向侯陳涉乃至江
B16n0088_p0207c05║表陳代並出此鄉慧早厭身城父母畱礙逼納妻室
B16n0088_p0207c06║不免外情玉潔之志涅而逾淨開皇十二年年纔及
B16n0088_p0207c07║冠二親俱往既將出俗猶縈妻累先勸喻已便為解
B16n0088_p0207c08║髮資給道具送往尼寺慧往陝州大通寺清禪師所
B16n0088_p0207c09║出家受具清示以學方次第有本曰尸羅不淨三昧
B16n0088_p0207c10║無由令往鄴下靜洪律師所因循兩載備探幽致又
B16n0088_p0207c11║詣衛州林落泉詢禪師所朝投夕悟經歷歲餘於詢
B16n0088_p0207c12║所得略貫終始禪侶三百嗟試聲馳詢摩其頂堪傳
B16n0088_p0207c13║法燈令往山西啟請未悟慧以學日既少恐有差分
B16n0088_p0207c14║更住陶研乃經兩載一一呈示去取無疑開皇十八
B16n0088_p0207c15║年承命西歸路經白鹿百家巖時號幽絕山勢窮美
B16n0088_p0207c16║因登遊觀又為畱連夏坐栖之又陳禪道至秋擇地
B16n0088_p0207c17║無越晉川遂之蒲阪首山麻谷創築禪宇四眾爭趨
B16n0088_p0207c18║端居引學蔚成定市十有八載成就極多栖巗傑昂
B16n0088_p0207c19║最稱深入仁壽四年召與名僧住栖巖寺其為人也
B16n0088_p0207c20║諒直爾決清儉退讓安苦忍樂容止可觀獨處樂靜
B16n0088_p0207c21║不希華靡大業元年餌黃菁絕粒百日檢校教授坐
B16n0088_p0207c22║禪禮懺不減生平後覺肥充恐有學者便休服餌於
B16n0088_p0207c23║閑田原北杯盤谷夏坐虎窟虎為之移及秋虎還返
B16n0088_p0207c24║窟常有山神節度時分如有遲延必來警覺以大業
B16n0088_p0207c25║十一年十月七日因疾卒麻谷禪坊春秋四十有七
B16n0088_p0207c26║初將終夕神彩若常曰吾將生淨土見蓮花相候又
B16n0088_p0207c27║聞異鐘聲聲幽淨異香花充蔚斯相既至潛然而絕
B16n0088_p0208a01║門人道俗依而闍維收骨起塔於麻谷
B16n0088_p0208a02║慧瓚
B16n0088_p0208a03║按續高僧傳慧瓚姓王氏滄州人壯室出家清貞自
B16n0088_p0208a04║遠承稟元奧學慕綱紐受具後偏業毗尼隨方聽略
B16n0088_p0208a05║不存文句時在定州居於律席講至寶戒法師曰此
B16n0088_p0208a06║事即日卒難制斷如何瓚私賤其說將襆中有錢三
B16n0088_p0208a07║百乃擲棄之由是卒世言不及利周武誅剪避地南
B16n0088_p0208a08║陳流聽羣師咸加芟改開皇弘法返跡東川於趙州
B16n0088_p0208a09║西封龍山引攝學徒安居結業大小經律互談文義
B16n0088_p0208a10║宗重行科以戒為主道聞遠流歸向如市其所開悟
B16n0088_p0208a11║以離著為先身則依附頭陀行蘭若法心則思尋念
B16n0088_p0208a12║慧識妄知詮徒侶相依數盈二百繩牀道具齋肅有
B16n0088_p0208a13║儀後西遊路經馬邑朔代并晉名行師譽滿二河道
B16n0088_p0208a14║俗傾望秦王俊鎮并部弘尚釋門於太原蒙山置開
B16n0088_p0208a15║化寺延請居之僧眾邕熙聲榮逸口至於黑白布薩
B16n0088_p0208a16║要簡行淨之人知有小𠍴便止法事重過則依方等
B16n0088_p0208a17║輕罪約律治之必須以教驗緣片缺則輕律俱捨沙
B16n0088_p0208a18║彌信行重斯正業從受十戒瓚不許之乃歸瓚之弟
B16n0088_p0208a19║子明引禪師遵崇行法晚還鄴相方立部眾及獻后
B16n0088_p0208a20║云崩禪定初構下敕追召入京傳化自并至雍千里
B16n0088_p0208a21║欽風道次逢迎禮謁修敬帝里上德又邀住於終南
B16n0088_p0208a22║山之龍池寺日夜請誨聞所未聞因而卒於山舍春
B16n0088_p0208a23║秋七十有二即大業三年九月也弟子志超追崇先
B16n0088_p0208a24║範立眾晉川焉
B16n0088_p0208a25║法純（附慧昂）
B16n0088_p0208a26║按續高僧傳法純俗姓祝氏扶風始平人也初出家
B16n0088_p0208a27║日在於周世備聞正教親奉明師意在定林情兼拯
B16n0088_p0208b01║溺住帝京陟岵天宮二寺往來居止通慮為先逢周
B16n0088_p0208b02║廢教潛匿城市內持道服外假俗衣皇隋之興厥初
B16n0088_p0208b03║度首即百二十人之一也住大興善鞭勒形心有途
B16n0088_p0208b04║前稔文帝聞純懷素請為戒師自辭德薄不敢聞命
B16n0088_p0208b05║帝勤注不已遂處林中為傳戒法四事厚禮不勝其
B16n0088_p0208b06║供辭還本寺歎曰危身脆命無常不久終日保養何
B16n0088_p0208b07║見牢固上供難消遂行方等懺法四十五年常處淨
B16n0088_p0208b08║塲宗經檢失除食便利餘無闕廢嘗於道塲然燈遂
B16n0088_p0208b09║感燈明續燄經於七夜不添油炷而光耀倍常私密
B16n0088_p0208b10║異之為減累之嘉相也又油瓮所止在佛堂內忽然
B16n0088_p0208b11║不見乃經再宿還來本處而油滿如故每於夜靜聞
B16n0088_p0208b12║有說法教授之聲異香尋隙氣衝於外就而視之一
B16n0088_p0208b13║無所見識者以為幽祇所集故也而謙弱成治趣務
B16n0088_p0208b14║造功不累形骸用清心海至於三秋霖滯民苦者多
B16n0088_p0208b15║純乃屏除法服微行市里或代人傭作事訖私去有
B16n0088_p0208b16║與作價還濟貧人或見道俗衣服破壞塵垢皆密為
B16n0088_p0208b17║洗補及巾履穢污臰處皆縫洗鮮全其例甚眾或於
B16n0088_p0208b18║靜時掃廁擔糞有密見者告云若情事欣泰願共同
B16n0088_p0208b19║作或為僧苦役破薪運水或王路艱阻躬事填治因
B16n0088_p0208b20║以勵俗相助平坦有來䞋錫皆慘然不樂口云愛賊
B16n0088_p0208b21║既來獄王潛至打縛不久矣故所獲財物並施大眾
B16n0088_p0208b22║不造經像人問其意云行道者所乏耳因以趣入也
B16n0088_p0208b23║故王公等施日盈門首皆廻與僧而自著糞掃袈裟
B16n0088_p0208b24║內以布裙又無腰襻以繩收束如中國法寺僧服其
B16n0088_p0208b25║行也或有不敢受者以為勝人所奉稍異常徒自敘
B16n0088_p0208b26║云余初出家依於山侶晝則給供清眾暮則聚薪自
B16n0088_p0208b27║照因而誦經得二十五卷謂十地經論金剛般若論
B16n0088_p0208c01║金光明諸法無行等并講習通利故其所宣導皆引
B16n0088_p0208c02║用斯文焉開皇十五年文帝又請入內為皇后受戒
B16n0088_p0208c03║施物出宮隨散並盡故貧窶之士聞純之入內也要
B16n0088_p0208c04║必有賜並聚集街道待施而還仁壽三年遂覺不愈
B16n0088_p0208c05║閉室靜坐而無痛所有白衣童子手捧光明立侍於
B16n0088_p0208c06║右弟子慧進入問此是何人答曰第六欲天頻來命
B16n0088_p0208c07║我但以諸天著樂竟不許之由妨修道故也常願生
B16n0088_p0208c08║無佛法處教化眾生慎勿彰言死後任說至五月內
B16n0088_p0208c09║弟子為建大齋望崇元福道俗湊集並在純前有雙
B16n0088_p0208c10║鴿飛來純房內在衣笐上注目看純雖人觸捉都無
B16n0088_p0208c11║有懼純云任之勿捉至暮方逝及其疾甚人有問者
B16n0088_p0208c12║必誡以法行不得自縱自欺又云我不覺忽乘白象
B16n0088_p0208c13║也此乃妄業耳何由可任因設齋食與諸舊別所有
B16n0088_p0208c14║衣資雜物施同行者任取一事用結良緣而神志明
B16n0088_p0208c15║悟不覺餘想卒於淨住寺春秋八十有五即仁壽三
B16n0088_p0208c16║年五月十二日也葬於白鹿原南鑿龕處之外開門
B16n0088_p0208c17║穴以施飛走後更往觀身肉皆盡而骸骨不亂弟子
B16n0088_p0208c18║慧昂等率諸檀越追慕先範乃圖其儀質飾以丹青
B16n0088_p0208c19║見在淨住沙門彥琮褒美厥德為敘讚云昂少所慈
B16n0088_p0208c20║育親供上行為之碑文廣陳盛事兼以立性閑穆識
B16n0088_p0208c21║悟清爽文藻橫被聞於京室著述十卷頗共傳之
B16n0088_p0208c22║法進
B16n0088_p0208c23║按續高僧傳法進不知氏族住益州綿竹縣響應山
B16n0088_p0208c24║玉女寺為輝禪師弟子後於定法師所受十戒恭謹
B16n0088_p0208c25║精誠謙恪為務唯業坐禪寺後竹林常於彼坐有四
B16n0088_p0208c26║老虎繞於左右師語勿泄其相也後教水觀家人取
B16n0088_p0208c27║柴見繩牀上有好清水拾兩白石安著水中進暮還
B16n0088_p0209a01║寺彌覺背痛問其家人云安石子語令明往可除此
B16n0088_p0209a02║石及旦進禪家人還見如初清水即除石子所苦便
B16n0088_p0209a03║愈因爾習定不出此山開皇中蜀王秀臨益州妃患
B16n0088_p0209a04║心腹諸治不損有綿州昌隆白崖山道士文普善者
B16n0088_p0209a05║能昇刀禁火鵠鳴山有二道士能呼策鬼神符印章
B16n0088_p0209a06║醮入水不溺並來同治都無有效乃使長史張英等
B16n0088_p0209a07║往山請出為妃治病報曰吾在山住向八十年與木
B16n0088_p0209a08║同性徐更苦邀進答曰盡命於此可自早還信返具
B16n0088_p0209a09║報王使六司官人犢車四乘將從百人重往迎請進
B16n0088_p0209a10║曰王雖貴勝命有所屬執志如初信還王大怒自入
B16n0088_p0209a11║山捋手加罪既至山寺禮佛見進不覺身戰汗流王
B16n0088_p0209a12║曰奉請禪師為妃治病禪師慈悲願救此苦答曰殺
B16n0088_p0209a13║羊食心豈不苦痛一切眾生皆是佛子何因於妃偏
B16n0088_p0209a14║生此愛王慚愧懺悔仍請出山乃曰王命既重不可
B16n0088_p0209a15║不行王自先行貧道生不乘騎當可後去王曰弟子
B16n0088_p0209a16║步從與師同行報曰出家人與俗異但前行應同到
B16n0088_p0209a17║王行兩日方至進一旦便達徑入妃堂見進流汗因
B16n0088_p0209a18║爾除差施絹五百段衲衣袈裟什物等進令王妃以
B16n0088_p0209a19║水盥手執物呪願總用迴入法聚寺基業即辭還山
B16n0088_p0209a20║王與妃見進足離地可四五寸以大業十三年正月
B16n0088_p0209a21║八日終此山中龍吟猿叫諠寺三日矣
B16n0088_p0209a22║靜端
B16n0088_p0209a23║按續高僧傳靜端一名慧端本武威人後住雍州年
B16n0088_p0209a24║十四投僧實禪師受治心法深所印可經魏周隋崇
B16n0088_p0209a25║挹佛化闡弘不絕以靜操知名後歸於曇相禪師習
B16n0088_p0209a26║行定業周滅法時乃竭力藏舉諸經像等百有餘所
B16n0088_p0209a27║終始護持冀後法開用為承緒及隋開化並總發之
B16n0088_p0209b01║經籍廣被端之力也重預出家還宗本習擁徒結道
B16n0088_p0209b02║綽有餘勳而謙損儉退無與時爭服御三衣應法杖
B16n0088_p0209b03║鉢一牀一食用卒生報獲利即散餘無資蓄名行既
B16n0088_p0209b04║著貴賤是崇隋漢王諒重其戒德數受弘訓文帝獻
B16n0088_p0209b05║后引進入宮從受正法稟其歸戒遂畱宮宿端曰出
B16n0088_p0209b06║家之人情標離俗宮中非宿寢之所數引宮禁常弘
B16n0088_p0209b07║戒約勅以牙席檀龕及諸金貨前後奉賜令興福力
B16n0088_p0209b08║故令寺宇高廣皆端之餘緒焉所以財事增榮日懸
B16n0088_p0209b09║寺宇一無所受並歸僧庫而常掩室下帷靜退人物
B16n0088_p0209b10║仁壽年中有敕送舍利於豫州屢放白光變為五彩
B16n0088_p0209b11║旋轉瓶側見者發心鑿石為銘鐫治將訖乃變為金
B16n0088_p0209b12║字分明外徹時以為嘉瑞也屬高祖昇遐隋儲嗣曆
B16n0088_p0209b13║造大禪定上福文皇召海內靜業者居之以端道悟
B16n0088_p0209b14║羣心敕總綱任辭不獲免創臨僧首於時四方義聚
B16n0088_p0209b15║人百其心法令未揚或𠎝靈化而端躬事軌勉咸敬
B16n0088_p0209b16║而揖之使夫餮惰之士悛厲而從訓勖者殷矣以大
B16n0088_p0209b17║業二年冬十二月二十七日終於禪林本寺春秋六
B16n0088_p0209b18║十有四瘞於京之東故禪林寺廟猶陳五色牙席千
B16n0088_p0209b19║秋樹皮袈裟在焉由物希故觀者眾矣
B16n0088_p0209b20║道舜
B16n0088_p0209b21║按續高僧傳道舜未詳何人靜處林泉庇道自隱言
B16n0088_p0209b22║常含笑談述清遠嘗止澤州羊頭山神農定藥之所
B16n0088_p0209b23║結宇茅茨餘無蓄積日唯一食常坐卒歲斯亦清素
B16n0088_p0209b24║之沙門也德豐內溢聲流氓俗態感蛇鼠同居在繩
B16n0088_p0209b25║牀下各孚產育不相危惱又致虎來蹲踞其側便為
B16n0088_p0209b26║說法有人還往告虎令去或語之云明日人來汝不
B16n0088_p0209b27║須至便如舜言虎便不現其通感深識為若此也給
B16n0088_p0209c01║侍之人與虎同住親如家犬曾莫之畏身著敝衲略
B16n0088_p0209c02║無可採跣行林野不擇晨夕開皇之初忽遊聚落說
B16n0088_p0209c03║法化諸村民皆盛集受法獨不為一女受戒告云汝
B16n0088_p0209c04║當生牛中其相已現戒不救汝也業不定者爾乃相
B16n0088_p0209c05║濟耳時有不信其言以為惑眾咸有疑者舜欲決於
B16n0088_p0209c06║眾議告眾曰必不信者試蹋女牛尾業影必當不起
B16n0088_p0209c07║即以足躡女裙後空地云是尾影其女依言趣起不
B16n0088_p0209c08║得時眾驚信請舜曰如何除此業報其女家積粟數
B16n0088_p0209c09║萬石既懼惡業一時頓捨舜並為營福令其懺悔如
B16n0088_p0209c10║此累作惡業便傾方為受戒由斯以談能見業影之
B16n0088_p0209c11║存亡將鄰聖之極矣或依諸癘村受於癘供見有膿
B16n0088_p0209c12║潰外流者皆口就而𠲿之情無惡念或洗其衣服或
B16n0088_p0209c13║淨其心業用為己任情向欣然初無顰順後遊於林
B16n0088_p0209c14║慮洪谷北詣晉盤亭等諸山隱寺綜禪定業不測終
B16n0088_p0209c15║所
B16n0088_p0209c16║慧歡
B16n0088_p0209c17║按續高僧傳慧歡俗姓管氏京兆雲陽人也弱齡厭
B16n0088_p0209c18║俗深慕出家迫以恆網取拔無路歷任僚署頻經凉
B16n0088_p0209c19║暑年逾壯齒方蒙本遂三十有七披緇在道依清禪
B16n0088_p0209c20║寺崇公諮受定法攝心儀體存息短長觀覺安立泠
B16n0088_p0209c21║然祛寫兼以志得林泉消形人世捐略塵欲山學推
B16n0088_p0209c22║先嘗經行山頂悞墮高巖乃在石上端居不忘禪念
B16n0088_p0209c23║其感靈如此逮隋文晏駕建大伽藍以歡志德潛被
B16n0088_p0209c24║召而供養犬業六年二月卒大禪定道塲春秋六十
B16n0088_p0209c25║有九遺令施形寒林之下弟子等敢從德義送於終
B16n0088_p0209c26║南楩梓谷中率諸道俗立銘樹塔焉
B16n0088_p0209c27║智通（附頂蓋）
B16n0088_p0210a01║按續高僧傳智通姓程氏河東猗氏人也生知信慤
B16n0088_p0210a02║樂崇道慧將習書計遂欲出家父母異而許之十歲
B16n0088_p0210a03║已後剃落敦肅恭孝執履謙沖師長友朋接事無怠
B16n0088_p0210a04║修持戒行歌詠法言晝夜不輟誦諸經中讚佛要偈
B16n0088_p0210a05║三千餘首五十許年初無告倦自木德不競立喪攸
B16n0088_p0210a06║在釋門淪廢法侶無歸方從俊律師延法師服膺受
B16n0088_p0210a07║業不以艱危阻志隋祖再興奄還蒲坂慈濟所及乃
B16n0088_p0210a08║立孤老寺於城治等心賑贍以時周給授戒說法乘
B16n0088_p0210a09║機間起食葚懷音日有千計仁壽創塔締構栖巖翻
B16n0088_p0210a10║然脫屣就閑修業親事香花躬運灑掃口恆稱讚目
B16n0088_p0210a11║常瞻睹善由己積通為舍生財雖有餘並充功德以
B16n0088_p0210a12║大業七年十月二十四日以疾而卒於山寺春秋六
B16n0088_p0210a13║十有四初未終前數日不悆維那鳴鐘而杵自折識
B16n0088_p0210a14║者以為不越振矣通聞之命侍者稱彌陀佛名廻心
B16n0088_p0210a15║攝念願生彼土有入室門人頂蓋者夙夜祗奉忽問
B16n0088_p0210a16║蓋曰廚中作何食耶蓋曰為何所須曰有達官諸貴
B16n0088_p0210a17║來耳蓋曰昔聞生人道者見諸貴勝師本修德所詣
B16n0088_p0210a18║豈在人邪至晚乃開目正視良久不眴狀有所覩旁
B16n0088_p0210a19║侍加香寂然立敬炊頃方止乃彈指云不可思議也
B16n0088_p0210a20║有問其故云見寶幢華蓋塔廟莊嚴初夜又廻首眄
B16n0088_p0210a21║云始見明珠今何所在又云有何緣務大然燈燭遂
B16n0088_p0210a22║掩燈令暗須臾復云大明何為轉盛蓋曰室今暗昧
B16n0088_p0210a23║是師淨相不可怪也乃合掌達旦曰吾生淨土矣因
B16n0088_p0210a24║而氣靜山地動搖門窻震裂羣雉驚雊非恆所聞寺
B16n0088_p0210a25║僧道慧未曉假寐至是驚覺出倚廊下曰禪師若終
B16n0088_p0210a26║必生淨土矣何以知然向於眠中見西嶺上並是樓
B16n0088_p0210a27║閣殿堂乘空而去言畢方知通已終逝又蓋母王氏
B16n0088_p0210b01║久懷篤信讀眾經禮懺發心以往生為務貞觀十一
B16n0088_p0210b02║年二月臨將捨命彌加勤至自見牀前有赤蓮華大
B16n0088_p0210b03║如五斛甕許又見青蓮華滿宅阿彌陀佛觀音勢至
B16n0088_p0210b04║一時俱到蓋與姪薛大興供侍親聞所述而興見有
B16n0088_p0210b05║佛色形甚大并二菩薩久而自隱斯並近事故傳實
B16n0088_p0210b06║錄
B16n0088_p0210b07║本濟（附善智　道訓　道樹）
B16n0088_p0210b08║按續高僧傳本濟宋氏西河介休人也父祖不事王
B16n0088_p0210b09║侯遁世無悶逼以僚省挂冠而返濟年爰童丱智若
B16n0088_p0210b10║成人齠齓之初橫經就業故於六經三史皆所畱心
B16n0088_p0210b11║雖云小道略通大義故庠塾倫侶重席請言後披析
B16n0088_p0210b12║既淹豁然大悟乃曰斯實宇宙之糟粕也何累人之
B16n0088_p0210b13║情識乎乃歸仰釋氏辭親出家開皇元年時登十八
B16n0088_p0210b14║戒定逾浮正業彌隆不服新華除其愛染躬行卑辱
B16n0088_p0210b15║愍增上慢博覽經論成誦在心講解推則循環相屬
B16n0088_p0210b16║時共觀風榮斯神舉會信行禪師創開異部包括先
B16n0088_p0210b17║達啟則後賢濟聞歌詠欣然北面承部瀉瓶非喻合
B16n0088_p0210b18║契無差以信行初達集錄山東既無本文口為濟述
B16n0088_p0210b19║皆究達元奧及行之亡後集錄方到濟覽文即講曾
B16n0088_p0210b20║無滯託雖末見後詞而前傳冥會時五眾別部敬之
B16n0088_p0210b21║重之著十種不敢斟量論六卷旨文清靡頗或傳之
B16n0088_p0210b22║自是專弘異集響高別眾以大業十一年九月十二
B16n0088_p0210b23║日卒於所住之慈門寺春秋五十有四弟子道訓道
B16n0088_p0210b24║樹式奉尸陀追建白塔於終南山下立銘表德有弟
B16n0088_p0210b25║善智天縱元機高步世表祖師信行服膺請業酌深
B16n0088_p0210b26║辯味妙簡錙銖入室鄰機精窮理窟嘗以四分之一
B16n0088_p0210b27║用資形累通夏翹足攝慮觀佛誠策勤之上達也信
B16n0088_p0210c01║行敬挹風猷雅相標致時眾咸悅可謂以德服人者
B16n0088_p0210c02║焉撰頓教一乘二十卷因時判儀共遵流世以大業
B16n0088_p0210c03║三年卒弟子等附葬於信行墓之右焉訓有分略之
B16n0088_p0210c04║能樹豐道引之說當今敷化宗首莫與儔之時暫舉
B16n0088_p0210c05║筵道俗雲合聲榮感敬後恐難尋迹矣
B16n0088_p0210c06║僧照
B16n0088_p0210c07║按續高僧傳僧照京兆人也不詳氏族幼年入道師
B16n0088_p0210c08║于靜藹遊履盛化每居幽隱頻感徵異乃高恆度恐
B16n0088_p0210c09║致驚俗故罕聞之遭周滅法不偶塵囂獨處秦嶺高
B16n0088_p0210c10║步松苑顧影與心相娛自得乃曰吾今居此安泰寧
B16n0088_p0210c11║有樂過斯者乎彼城邑遺僧波波順俗用斯優泠一
B16n0088_p0210c12║何傾附及隋初弘教遂於鄂縣南山田谷立神田寺
B16n0088_p0210c13║養徒縱業名振渭川道俗崇仰立信彌積逮文帝末
B16n0088_p0210c14║紀栖隱岐山以照道德遠聞意延相見令左僕射楊
B16n0088_p0210c15║素就宣敕旨躬延謁見照預知之告侍人曰當有貴
B16n0088_p0210c16║客來至可辦諸食具明日果達山寺素威英自若勇
B16n0088_p0210c17║悍無前及到照之住籬不覺愜然喪膽下乘將欲進
B16n0088_p0210c18║步不前乃通信達照照端拱如初命素前進而通身
B16n0088_p0210c19║沐汗情智失守纔得傳詔餘無措言久時少解乃以
B16n0088_p0210c20║情告照曰山林幽靜計無非異檀越善意相尋理無
B16n0088_p0210c21║虛垢食訖辭退照曰蒙天子優及遠近仁壽俱道在
B16n0088_p0210c22║幽通未假面奉又以老疾相繼接對莫因素具事聞
B16n0088_p0210c23║述其情懼帝曰戒師之威也以卿雄武故致斯憚耳
B16n0088_p0210c24║乃重勅素齎香油再伸景仰下詔曰禪師德居物議
B16n0088_p0210c25║道映遂初窮處巖阿養素崇業朕甚嘉焉今送供奉
B16n0088_p0210c26║用展翹敬素以前虛仰景行重接山門卑處身心方
B16n0088_p0210c27║陳對晤為說正教深副本懷乃欲捨其金帛開廣寺
B16n0088_p0211a01║塔照曰巖泉林野即可勵心塔寺禪坊莊嚴城邑凡
B16n0088_p0211a02║所送者一不受之又請受戒法照以戒行輕毀沉渾
B16n0088_p0211a03║難清乃為說慈悲仁育陳理喻達竟不授戒斯亦體
B16n0088_p0211a04║達機候之明匠矣以大業七年終於山寺春秋八十
B16n0088_p0211a05║有三初照一受具後儀奉憲章六十餘夏三衣不改
B16n0088_p0211a06║雖重補緝而受持無離唯自將奉而侍者莫持或有
B16n0088_p0211a07║妄持舉者而重若泰山初無離席及照之捧接輕若
B16n0088_p0211a08║鴻毛因事以詳斯亦大德之清風矣