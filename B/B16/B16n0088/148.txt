B16n0088_p0212a01║欽定古今圖書集成博物彙編神異典
B16n0088_p0212a02║　第一百四十八卷目錄
B16n0088_p0212a03║僧部列傳二十四
B16n0088_p0212a04║隋九
B16n0088_p0212a05║元鏡智揆
B16n0088_p0212a06║僧範寶安
B16n0088_p0212a07║寶巖明馭
B16n0088_p0212a08║道生法性
B16n0088_p0212a09║辯寂靜凝
B16n0088_p0212a10║法楷智能
B16n0088_p0212a11║曇良道嵩
B16n0088_p0212a12║智嶷道顏
B16n0088_p0212a13║淨辯普濟
B16n0088_p0212a14║普安大志
B16n0088_p0212a15║慧恭法泰
B16n0088_p0212a16║法行法通
B16n0088_p0212a17║法喜欽師
B16n0088_p0212a18║行堅法智
B16n0088_p0212a19║王梵志智琰
B16n0088_p0212a20║真觀
B16n0088_p0212a21║
B16n0088_p0212a22║
B16n0088_p0212a23║
B16n0088_p0212a24║
B16n0088_p0212a25║
B16n0088_p0212a26║
B16n0088_p0212a27║
B16n0088_p0212b01║神異典第一百四十八卷
B16n0088_p0212b02║僧部列傳二十四
B16n0088_p0212b03║隋九
B16n0088_p0212b04║元鏡
B16n0088_p0212b05║按續高僧傳元鏡趙州人立志清貞不干流俗四分
B16n0088_p0212b06║一律文義精通不樂闡揚恆尋異部激發違順品章
B16n0088_p0212b07║廢立有神彩焉住空觀寺閑散優遊無為僧也仁壽
B16n0088_p0212b08║二年奉敕置塔本州無際寺建基址日尋放赤光變
B16n0088_p0212b09║轉不常或如形像乍似樓闕又出白光時吐大小巡
B16n0088_p0212b10║繞瓶側四月四日又放光明紫綠相間三度乃止又
B16n0088_p0212b11║於光內見佛像形長二尺餘坐蓮花座并有菩薩衛
B16n0088_p0212b12║侍嚴儀從卯至酉方始歇滅當此之時有目皆覩鏡
B16n0088_p0212b13║還空觀復學禪宗居止東院合集同侶多行頭陀遂
B16n0088_p0212b14║終其寺也
B16n0088_p0212b15║智揆
B16n0088_p0212b16║按續高僧傳智揆冀州人愛慕涅槃淨持戒行不重
B16n0088_p0212b17║榮渥知足無求住弘濟寺閉門習業僧眾服其智德
B16n0088_p0212b18║敬而宗之每處勝筵推其名實而揆弗之顧也退屏
B16n0088_p0212b19║自修若無聞見仁壽之歲弘塔四方有敕召揆送舍
B16n0088_p0212b20║利於魏州開覺寺初屆治所遂放大光紫白相宣五
B16n0088_p0212b21║色遞發有尼智曠冷疰積年因禮發願乃見赤光遍
B16n0088_p0212b22║室便吐惡物其患即除有患重者聞斯嘉慶伏枕發
B16n0088_p0212b23║願亦蒙光照平復如本方來塔所其例眾夥不復具
B16n0088_p0212b24║書又楊大眼者先患兩目瞑無所見牽來至舉乞願
B16n0088_p0212b25║求恩即見舍利如本明淨斯例復眾四月八日下塔
B16n0088_p0212b26║既訖西北雲彩雨華塔上紛霏如雪色似黃金寺院
B16n0088_p0212b27║皆遍道俗收取狀如金華感一黑狗莫知由來直入
B16n0088_p0212c01║道塲周旋行道每日午後與餅不食與水便飲至解
B16n0088_p0212c02║齋時與粥方食寺內羣犬非常禁惡一見此狗低頭
B16n0088_p0212c03║畏敬不敢斜視塔所樹碑厚三尺半忽發光彩狀如
B16n0088_p0212c04║琉璃映物對視分明悉見又見象六牙並現石碑內
B16n0088_p0212c05║至五月末來於其碑中七變相狀或為佛像聖僧雙
B16n0088_p0212c06║樹眾瑞非一並以事聞揆晚後迹終南居閑禪寂登
B16n0088_p0212c07║陟巗藪往而不返
B16n0088_p0212c08║僧範
B16n0088_p0212c09║按續高僧傳僧範冀州人學大小乘靜務心業追思
B16n0088_p0212c10║禪念傾屈盡禮所獲定要倍於同侶住勝光寺以慧
B16n0088_p0212c11║解見推及帝建塔下敕徵召送舍利於本州覺觀寺
B16n0088_p0212c12║每至日沒常放光明黃赤交燄變化非一沙門僧辯
B16n0088_p0212c13║患耳四年聞聲如壁一覩舍利兩耳洞開有逾恆日
B16n0088_p0212c14║州民蘇法會左足攀跛十有餘年委杖自扶來禮乞
B16n0088_p0212c15║願尋得除瘥放杖而歸範目覩靈驗神道若斯信知
B16n0088_p0212c16║經教非徒虛誕但由誠節未著故致有差後歸本寺
B16n0088_p0212c17║還遵前轍未詳其卒
B16n0088_p0212c18║寶安
B16n0088_p0212c19║按續高僧傳寶安兗州人安貧習學見者敬之初依
B16n0088_p0212c20║慧遠聽涉涅槃博究宗領周滅齊亡南投陳國大隋
B16n0088_p0212c21║一統還歸鄉壤行次瀍洛又從遠焉因仍故業彌見
B16n0088_p0212c22║深隱開皇七年慕義入關住淨影寺當遠盛日法輪
B16n0088_p0212c23║之下聽眾將千講會制約一付安掌於時遠方輻湊
B16n0088_p0212c24║名望者多難用輯諧故在斯任安隨機喻接匡救有
B16n0088_p0212c25║儀雖具懲治而無銜怨各懷敬歎登自稱焉講十地
B16n0088_p0212c26║涅槃純熟時匠性存攝嘿不好揚演有問酬對辯瀉
B16n0088_p0212c27║泉流仁壽二年奉敕置塔於營州梵幢寺即黃龍城
B16n0088_p0213a01║也舊有十七級浮圖權在其內安置舍利當夜半上
B16n0088_p0213a02║並放白光狀如雲霧初唯一丈漸大滿院明徹朗然
B16n0088_p0213a03║良久乃滅前後三度相類並同舊有石龜形狀極大
B16n0088_p0213a04║欲作函用引致極難匠石規模斲截成函三分去二
B16n0088_p0213a05║安自思念石大函小何由卒成懼日𠎝期內懷憂灼
B16n0088_p0213a06║比曉看之其石稱函自然分析不勞鐫琢宛爾成就
B16n0088_p0213a07║函雖神造計應大重薄用拖曳輕迅若馳不勞至寺
B16n0088_p0213a08║便依期限深慶情願晚還京寺不測其終
B16n0088_p0213a09║寶巖
B16n0088_p0213a10║按續高僧傳寶巖幽州人標意十地次綜毗曇末究
B16n0088_p0213a11║成實故於宗部涉獵繁焉戶牖元文疎條本幹時傳
B16n0088_p0213a12║富博而性殊省事不樂談說苦祈敷散精理載揚住
B16n0088_p0213a13║京下仁覺寺守道自娛無事交厚仁壽下敕召送舍
B16n0088_p0213a14║利於本州弘業寺即元魏孝文之所造也舊號光林
B16n0088_p0213a15║依峰帶澗面勢高敞多挾徵異事遵清肅故使行僻
B16n0088_p0213a16║之徒必致驚悚由斯此眾濫迹希過自開皇將末舍
B16n0088_p0213a17║利到前山恆傾搖未曾休止及安塔竟山動自息又
B16n0088_p0213a18║仁壽初歲天降剃刀三十三枚用甚銛利而形制殊
B16n0088_p0213a19║別今僧常用以剃剪也又初造石函明如水鏡文同
B16n0088_p0213a20║碼碯光似琉璃內外照徹紫燄光起函外生紋如菩
B16n0088_p0213a21║薩像及眾仙禽獸師子林樹雜相非一四月三日夜
B16n0088_p0213a22║放大光明照天地有目皆見巖事了還不測其卒
B16n0088_p0213a23║明馭
B16n0088_p0213a24║按續高僧傳明馭瀛州人初學涅槃後習攝論推尋
B16n0088_p0213a25║理源究括疑滯晚遊鄴下諮訪未聞隱義重元皆所
B16n0088_p0213a26║披覽開皇八年來儀帝里更就遷師詢求攝論意量
B16n0088_p0213a27║弘廣容姿都雅人有勃怒初不改容眾服其忍力也
B16n0088_p0213b01║住無漏寺講誦為業仁壽中年敕請送舍利於濟州
B16n0088_p0213b02║崇梵寺寺基帶危峰多饒異樹山眾盤屈脩竹蒙天
B16n0088_p0213b03║實佳地尅日將下寺有育王瑞像乃放三道神光遍
B16n0088_p0213b04║於體上金石橊色朗晃奪睛經一食頃乃遂漸歇又
B16n0088_p0213b05║聞磬聲搖曳長遠寺東巗上唱善哉聲清暢徹心追
B16n0088_p0213b06║尋莫委又舍利函上光高三尺狀如華樹本送舍利
B16n0088_p0213b07║函上分為二粒出琉璃瓶相隨而轉並放光明有黃
B16n0088_p0213b08║白雲從西南來聲如雨相流音樂聲正當塔上凝住
B16n0088_p0213b09║不動復見二華從雲中出或時上下大鳥羣飛廻旋
B16n0088_p0213b10║塔上又於雲中現仙人頭其數無量於此之時莘州
B16n0088_p0213b11║城人見諸仙人從空東來向於魏州馭當斯運欣慶
B16n0088_p0213b12║嘉瑞說不可盡民皆捨物積之如山並用構塔沙門
B16n0088_p0213b13║五人生逢奇瑞捨戒為奴供養三寶因勒銘紀獻后
B16n0088_p0213b14║昇遐造禪定寺召而處之遂終世矣
B16n0088_p0213b15║道生
B16n0088_p0213b16║按續高僧傳道生蒲州人延綂是其師也名父之子
B16n0088_p0213b17║係迹厥師雖雅尚未齊而思力方遠仁正致懷聲色
B16n0088_p0213b18║無染受持戒護耽詠文言四分一律薄霑聲教講誨
B16n0088_p0213b19║時揚器法難擬住興善寺卓卓標異目不斜盼威儀
B16n0088_p0213b20║安帖眾敬憚之仁壽二年勅召送舍利於楚州初停
B16n0088_p0213b21║公館感一野鹿直入城門防人牽來詣舍利所自然
B16n0088_p0213b22║屈拜馴善安隱生曰爾為舍利可上升階必若他緣
B16n0088_p0213b23║隨意而去鹿聞此語遂即升階出入帳前往還無難
B16n0088_p0213b24║乃為說歸戒鹿乃頓頭香案如有聽受因以繒帛繫
B16n0088_p0213b25║之即舐人手夜臥舉邊或往生房經停兩宿自然退
B16n0088_p0213b26║出還歸荒野及當下日白鶴兩雙飛旋塔上覆訖方
B16n0088_p0213b27║逝生覩斯瑞與諸僚屬具表以聞并銘斯事在於塔
B16n0088_p0213c01║所既還京室不測所終
B16n0088_p0213c02║法性
B16n0088_p0213c03║按續高僧傳法性兗州人少習禪學精厲行道少欲
B16n0088_p0213c04║頭陀孤遊海曲時復入俗形骸所資終潛林阜沉隱
B16n0088_p0213c05║為任開皇十四年文帝東巡搜訪巖穴因召入京住
B16n0088_p0213c06║勝光寺仁壽之年勅召送舍利於本州普樂寺初營
B16n0088_p0213c07║外函得一青石鑽磨始了將欲鎣飾變成瑪瑙五色
B16n0088_p0213c08║相雜文彩分明函內斑駮雜生白玉凝潤光淨函之
B16n0088_p0213c09║內外光如水鏡洞照無障當入函時正當基上白鳥
B16n0088_p0213c10║一雙翱翔緩飛遶塔而轉塔西柰樹枝葉並變為真
B16n0088_p0213c11║金色及文帝既崩置大禪定延住供養遂卒於寺八
B16n0088_p0213c12║十餘矣
B16n0088_p0213c13║辯寂
B16n0088_p0213c14║按續高僧傳辯寂徐州人少以慧學播名放浪人世
B16n0088_p0213c15║遊講為業末在齊都專攻大論及阿毗曇心未越周
B16n0088_p0213c16║年粗得通解會武平末歲國破道亡南適江陰復師
B16n0088_p0213c17║三論神氣所屬鏡其新理開皇更始復返舊鄉桑梓
B16n0088_p0213c18║乃存友朋殂落西入京室復尋昔論龍樹之風復由
B16n0088_p0213c19║光遠仁壽置塔敕召送於本州流溝寺及初達也舍
B16n0088_p0213c20║利塔所忽見異光照寺北嶺及於南山朗同朝日又
B16n0088_p0213c21║於石佛山內採石為函磨飾纔了彩紋間發彪炳光
B16n0088_p0213c22║現山海禽獸仙人等像備出其中雖復圖取十不呈
B16n0088_p0213c23║一晚綜前業演散京華福利所兼俱充寺府不測其
B16n0088_p0213c24║終
B16n0088_p0213c25║靜凝
B16n0088_p0213c26║按續高僧傳靜凝汴州人遷禪師之門人也早年聽
B16n0088_p0213c27║受深閑邪正經律十地是所詢求後師攝論備嘗幽
B16n0088_p0214a01║隱常樂正觀掩關思擇緣來便講唱吼如雷事竟退
B16n0088_p0214a02║靜狀如愚叟世間之務略不在言人不知者謂之庸
B16n0088_p0214a03║劣同住久處方知有道兼以行不涉疑口無慶弔塊
B16n0088_p0214a04║然卓坐似不能言開皇六年隨遷入雍住興善寺仁
B16n0088_p0214a05║春二年下敕送舍利於𣏌州初至頻放白光狀如皎
B16n0088_p0214a06║月流轉通照及下塔日白鳥空中旋繞基上瘞訖遠
B16n0088_p0214a07║逝更有餘相凝為藏隱示出一二知大聖之通瑞也
B16n0088_p0214a08║餘則隱之不書及至京師又被責及方便解免不久
B16n0088_p0214a09║而終世矣
B16n0088_p0214a10║法楷
B16n0088_p0214a11║按續高僧傳法楷青州人十五出家依相京賢綂而
B16n0088_p0214a12║為弟子師習涅槃通解文義反受具後專攻四分雲
B16n0088_p0214a13║暉雨匠振綱齊都備經寒暑伏面諮稟皆賜其深奧
B16n0088_p0214a14║無所孑遺及齊法俱亡南避淮表壽山之陽隋開律
B16n0088_p0214a15║教開皇首歲大闢法門還返曹州欲終山水將趣海
B16n0088_p0214a16║岸而道俗邀畱不許東騖楷性虛靜更於城北三里
B16n0088_p0214a17║左丘山營造一寺名曰法元高顯平博下臨城邑遙
B16n0088_p0214a18║望發心皆來受法未為安而能遷古人所尚久在塵
B16n0088_p0214a19║厭不無流轉便入關壤觀化京都住揚化寺復揚戒
B16n0088_p0214a20║律仁壽置塔奉勅送舍利於曹州楷以初基有由欲
B16n0088_p0214a21║報斯地表請樹塔還置法元上帝不違任從所請初
B16n0088_p0214a22║達曹部置舉州治廣現神瑞備如別紀但學未經遠
B16n0088_p0214a23║難得遍知故略編之想未繁撓日別異見具如後述
B16n0088_p0214a24║於三月十四日中時見佛半身面白如玉舍利舉前
B16n0088_p0214a25║佛頂之上黃赤光起二十九日夜降甘露味甜如蜜
B16n0088_p0214a26║見於赤光遍於城上須臾流照達於塔所四月五日
B16n0088_p0214a27║舍利上涌白色鮮明其日申時帳上北面忽見光影
B16n0088_p0214b01║中有白雲氣中生樹狀如青桐下有青色師子面西
B16n0088_p0214b02║而蹲六日卯時復有光影見雲氣內有三蓮花兩廂
B16n0088_p0214b03║雙樹下有佛像樓閣樹林重杳而出上有立菩薩像
B16n0088_p0214b04║辰時又見金色光明出沒漸大已時復見重閣閣上
B16n0088_p0214b05║有樹葉如貝多傍立聖僧午時復見雙樹之形下列
B16n0088_p0214b06║七佛申時雙樹又見一佛二菩薩像三華承足又見
B16n0088_p0214b07║天人擎華在空黃師子等亥時帳後見千佛形舍利
B16n0088_p0214b08║室內出黃白光四月七日又見雙樹黃雀一頭以及
B16n0088_p0214b09║光雲師子等像辰時又見金翅鳥身飛龍樹林寶蓋
B16n0088_p0214b10║等像傍現二菩薩及黃師子已時又見寶幢樹林下
B16n0088_p0214b11║有菩薩黃衣居士白色師子蹲踞石上又有雲氣樹
B16n0088_p0214b12║林樓閣菩薩午時又見白色雲氣寶幢樹林青色師
B16n0088_p0214b13║子申時又現雙樹繁茂須臾變為宮殿樓閣佛座華
B16n0088_p0214b14║臺其色黃白亥時雲起西北雨潤三寸雲上六天一
B16n0088_p0214b15║時見身四月八日將欲下塔平旦之時天雨白華飛
B16n0088_p0214b16║颺不下卯時又見諸天寶蓋樹側菩薩及黃師子辰
B16n0088_p0214b17║時又見大蓋兩重眾寶莊嚴下坐菩薩及白師子踞
B16n0088_p0214b18║在石上帳上又見光影雲氣氣中金光乍大乍小下
B16n0088_p0214b19║有蓮花時開時合又雨天花大者在空面闊尺餘小
B16n0088_p0214b20║者墮地狀如桃華已時帳後見三諸天三師子及蓮
B16n0088_p0214b21║華水池午時將下又見雙樹并立菩薩舍利忽分以
B16n0088_p0214b22║為五粒流轉光耀四月九日填平已後帳後板上光
B16n0088_p0214b23║影之內疊石紋生又見大樹青衣沙門執爐而立又
B16n0088_p0214b24║感奇香郁烈人鼻楷具列聞帝大悅令圖經之以流
B16n0088_p0214b25║海內自仁壽創塔前後百餘感徵最優勿高於楷後
B16n0088_p0214b26║以常業終於本寺
B16n0088_p0214b27║智能
B16n0088_p0214c01║按續高僧傳智能姓李氏懷州河內人希意遠塵東
B16n0088_p0214c02║懷律教收聽令譽風被河右開皇之始觀道渭陰隨
B16n0088_p0214c03║奉資行住轉輪寺仁壽置塔奉勅召送於青州勝福
B16n0088_p0214c04║寺中處約懸峰山叅天際風樹交結廻瞰千里古名
B16n0088_p0214c05║巖勢之道塲也元魏末時創開此額初置基日疏山
B16n0088_p0214c06║鑿地入土三尺獲古石函長可八尺深六尺許表裏
B16n0088_p0214c07║平滑殆非人運所謂至感冥通有祈斯應矣及下舍
B16n0088_p0214c08║利大放光明挺溢山宇道俗俱見乃至出沒流轉變
B16n0088_p0214c09║狀叵論能晚還寺更崇定業林泉棲託不預僧倫逃
B16n0088_p0214c10║名未逝莫測終卒
B16n0088_p0214c11║曇良
B16n0088_p0214c12║按續高僧傳曇良姓粟潞州人十六出家專尋經典
B16n0088_p0214c13║及長成德以大論傳名兼講小經接敘時俗亟發歸
B16n0088_p0214c14║信為眾賢之賞入京遊聽住真寂寺文帝下勅召送
B16n0088_p0214c15║舍利於亳州開寂寺將欲起塔先造石函地非山鄉
B16n0088_p0214c16║周訪難得良曰待覓得石期至函成但發勝心何緣
B16n0088_p0214c17║不濟乃要心祈請願賜哀給忽於州境獲石三丈底
B16n0088_p0214c18║廂及蓋各是異縣運來合之宛是一物眾嘉異之具
B16n0088_p0214c19║聞臺省良性樂異迹周覽觀之亳州西部穀陽城中
B16n0088_p0214c20║有老君宅今為祠廟庭前有古柏三十餘株碑文薛
B16n0088_p0214c21║道衡製廟東百餘步老君母宅亦有廟舍次西十里
B16n0088_p0214c22║有苦城即傳所云李耼苦縣人斯處是也還歸本寺
B16n0088_p0214c23║專誠懺禮食息已外常在佛前唐初卒世八十餘矣
B16n0088_p0214c24║道嵩
B16n0088_p0214c25║按續高僧傳道嵩姓劉瀛州河間人十三出家遊聽
B16n0088_p0214c26║洛下訪訊明哲終日恓惶衣服麤單全不涉意值慧
B16n0088_p0214c27║遠法師講諸經論陶染積時遂寢幽極隨入京為慕
B16n0088_p0215a01║義學士同侶推崇道心人也仁壽置塔勅召送舍利
B16n0088_p0215a02║於蘇州將至井吼出聲二日乃止造基掘地得古磚
B16n0088_p0215a03║函內有銀合獲舍利一粒置水甌內旋遶呈祥同藏
B16n0088_p0215a04║大塔嵩還京室住總化寺餐味涅槃依行懺悔身戒
B16n0088_p0215a05║心慧悉戴奉之一鉢三衣盈長不畜遵經聖行息世
B16n0088_p0215a06║譏嫌遂卒於世
B16n0088_p0215a07║智嶷
B16n0088_p0215a08║按續高僧傳智嶷姓康本康居王裔也國難東歸魏
B16n0088_p0215a09║封於襄陽因累居之十餘世矣七歲初學尋文究竟
B16n0088_p0215a10║無師自悟敬重佛宗雖晝擁俗緣令依學侶而夜私
B16n0088_p0215a11║誦法華竟文純熟二親初不知也十三拜辭即蒙剃
B16n0088_p0215a12║落更諮大部情用彌著二十有四方受具足擕帙洛
B16n0088_p0215a13║濱依承慧遠傳業十地及以涅槃皆可敷導後入關
B16n0088_p0215a14║中住靜法寺仁壽置塔勅召送舍利於瓜州崇敬寺
B16n0088_p0215a15║初達定基黃龍出現於州側大池牙角身尾合境通
B16n0088_p0215a16║矚具表上聞嶷住寺多年常思定慧非夫要事不出
B16n0088_p0215a17║戶庭故往叅候罕覩其面末以年事高邁勵業彌崇
B16n0088_p0215a18║寺任眾務並悉推謝唐初卒也年七十餘矣
B16n0088_p0215a19║道顏
B16n0088_p0215a20║按續高僧傳道顏姓李氏定州人初學遠公涅槃十
B16n0088_p0215a21║地領牒樞紐最所殷贍頻仍講授門學聯塵道啟東
B16n0088_p0215a22║川開悟不少後入京輦還住淨影寺當遠盛世居宗
B16n0088_p0215a23║紹業仁壽中年置塔赤縣下勅徵召送舍利於桂州
B16n0088_p0215a24║初入州境有鳥數千齊飛行列來迎轝上從野入城
B16n0088_p0215a25║良久方散及下安處感五色雲靉靆垂布屯聚基上
B16n0088_p0215a26║餘便廓清日曜天地後返京邑常遵上業唐運惟新
B16n0088_p0215a27║宇內尚梗崇樹齊講相循淨影因疾而卒春秋七十
B16n0088_p0215b01║餘即武德五年矣臨終清漱手執香爐若有所見奄
B16n0088_p0215b02║然而逝自顏之處世也衣服粗素不妄朋從行必以
B16n0088_p0215b03║時情避嫌隙言必詳審深惟物忤又兼濟禽畜慈育
B16n0088_p0215b04║在心微經惱頓便即垂泣不忽童稚不行楚叱縱有
B16n0088_p0215b05║輕陵事同風拂顧諸屬曰不久去也何煩累人故於
B16n0088_p0215b06║無常得其旨矣
B16n0088_p0215b07║淨辯
B16n0088_p0215b08║按續高僧傳淨辯姓韋齊州人少涉儒門備聞丘索
B16n0088_p0215b09║孔墨莊老是所詢謀忽厭浮假屏跡出家經律具嘗
B16n0088_p0215b10║薄通幽極後纏名教避世山林受習禪門息緣靜處
B16n0088_p0215b11║開皇隆法入住京師依止遠公住淨影寺更學定境
B16n0088_p0215b12║又從遷尚又攝大乘積歲研求遂終此業曾與故友
B16n0088_p0215b13║因事相乖彼加言謗辯終不雪及委曲問答曰吾思
B16n0088_p0215b14║其初結交也情欣若絃豈以後離復陳其失時以此
B16n0088_p0215b15║高之後勅召送舍利於衡州嶽寺本號大明即陳宣
B16n0088_p0215b16║帝為思禪師所立也行達江陵風浪重阻三日停浦
B16n0088_p0215b17║波猶未靜又迫嚴程憂惶無計乃一心念佛衝波直
B16n0088_p0215b18║去即蒙風止安流沿下既入湘水泝流極難又依前
B16n0088_p0215b19║念舉帆利涉不盈半月便達衡州及至嶽寺附水不
B16n0088_p0215b20║堪巡行山亭平正可構正當寺南而有伏石辯乃執
B16n0088_p0215b21║爐發願必堪起塔願降祥感便見嶽頂白雲從上而
B16n0088_p0215b22║下廣可一疋長四十里至所塔基三轉旋廻久久自
B16n0088_p0215b23║歇又感異香形如削沉收獲數斤氣烟倍世道俗稱
B16n0088_p0215b24║慶因即構成初此山僧顗禪師者通鑒僧也曾有一
B16n0088_p0215b25║粒舍利欲建大塔在寺十年都無異相及今送至乃
B16n0088_p0215b26║揚瑞迹黃白大小聚散不定當下之日衡山縣治顯
B16n0088_p0215b27║明寺塔放大光明遍照城邑道俗同見古老傳云此
B16n0088_p0215c01║寺立來三百餘年但有善事必放光明經今三度將
B16n0088_p0215c02║非帝主弘福思與眾同感見之來誠有由矣辯欣斯
B16n0088_p0215c03║瑞迹集前後見聞之事為感應傳一部十卷後興禪
B16n0088_p0215c04║定復請住之大業末年終於此世
B16n0088_p0215c05║普濟
B16n0088_p0215c06║按續高僧傳普濟雍州北山互人初出家依止圓禪
B16n0088_p0215c07║師儀軌行法獨處林野不宿人世跏坐修禪至於沒
B16n0088_p0215c08║齒栖遲荒險不避豺虎雖游浪物表而手不釋卷常
B16n0088_p0215c09║讀華嚴依而結業自佛法淪廢便投太白諸山行不
B16n0088_p0215c10║裹糧依時噉草咀嚼咽飲都不為患願像教一興捨
B16n0088_p0215c11║身供養修普賢行生賢首國開皇之始大闡法門思
B16n0088_p0215c12║願既滿即事捐捨引眾集於巖谷之西崖廣發弘誓
B16n0088_p0215c13║自投而殞方遠填赴充於巖谷為建白塔於高峰焉
B16n0088_p0215c14║近貞觀初有山居沙門普濟者立操標勇貞專自固
B16n0088_p0215c15║恆遊名山習誦經典大品法華徧所通利其所造集
B16n0088_p0215c16║多誦兩經仍隨文句時重解釋聲氣所及周於一里
B16n0088_p0215c17║故使數萬眾中無不聞者以武德十八年西入關壤
B16n0088_p0215c18║時經邑落還居林靜貞觀度僧時以濟無貫擢預公
B16n0088_p0215c19║籍住京師光明寺眾聚山結樂聞經旨濟弊斯諠擾
B16n0088_p0215c20║遺名逃隱不測所之有說今在終南幽巖獨坐傍饒
B16n0088_p0215c21║山果須者負還重更追尋便失來徑余曾同聚自悅
B16n0088_p0215c22║斯人衣則百結相連鉢則纔充受用汲灌瓦瓶麻繩
B16n0088_p0215c23║繫頸坐則藉草脇無著地驍悍果敢睡蓋莫欺節約
B16n0088_p0215c24║儉退利賊潛迹言論所指知足為先談授正義如行為
B16n0088_p0215c25║為最所以一坐說法施積如山會無顧涉任委監護
B16n0088_p0215c26║乃重惟曰城邑所屬五欲為根余力既微無宜自陷
B16n0088_p0215c27║遂逃遁矣
B16n0088_p0216a01║普安
B16n0088_p0216a02║按續高僧傳普安姓郭氏京兆涇陽人少年依圓禪
B16n0088_p0216a03║師出家苦節頭陀捐削世務而性在和忍不喜怨酷
B16n0088_p0216a04║或代執勞役受諸勤苦情甘如薺恐其事盡晚從藹
B16n0088_p0216a05║法師通明三藏常業華嚴讀誦禪思唯為標擬周氏
B16n0088_p0216a06║滅法棲隱於終南山之楩梓谷西坡深林自庇廓居
B16n0088_p0216a07║世表潔操泉石連蹤禽魚又引靜淵法師同止林野
B16n0088_p0216a08║披釋幽奧資承元理加以遵修苦行亡身為物或露
B16n0088_p0216a09║形草莽施諸蛟䖟流血被身初無懷憚或委臥亂屍
B16n0088_p0216a10║用施豺虎望存生捨以祈本志而虎豹雖來皆嗅而
B16n0088_p0216a11║不食常懷介介不副情願孤踐獸蹤冀逢食噉於時
B16n0088_p0216a12║天地既閉像教斯蒙國令嚴重不許逃難京邑名德
B16n0088_p0216a13║三十餘僧避地終南投骸未委安乃總召詳集州渚
B16n0088_p0216a14║其心幽密安處自居顯露身行乞索不懼嚴誅故得
B16n0088_p0216a15║衣食俱豐修業無廢亂世智士安其在與時有重募
B16n0088_p0216a16║捉獲一僧賞物十段有人應募來欲執安即慰諭曰
B16n0088_p0216a17║觀卿貧煎當欲相給為設食已俱共入京帝語此人
B16n0088_p0216a18║曰我國法急不許道人民間你復助急不許道人山
B16n0088_p0216a19║中若爾遣他何處得活宜放入山不須檢校又周臣
B16n0088_p0216a20║柳白澤者奉敕傍山搜括逃僧有黨告云此楩梓谷
B16n0088_p0216a21║內有普安道人因遣追取即與俱至澤語黨曰我不
B16n0088_p0216a22║得見宜即放還於是釋然復歸所止前後遭難曾無
B16n0088_p0216a23║私隱皆見解免例如此也時藹法師避難在義谷杜
B16n0088_p0216a24║映世家掘窑藏之安被放還因遇禮覲藹曰安公明
B16n0088_p0216a25║解佛法頗未寬多而神志絕倫不避強禦蓋難及也
B16n0088_p0216a26║安曰今蒙免難乃唯華嚴力耳凡所祈誠莫不斯賴
B16n0088_p0216a27║因請藹還山親自經理四遠承風投造非一藹乃與
B16n0088_p0216b01║安更開其所住隋文創曆佛教大興廣募遺僧依舊
B16n0088_p0216b02║安置時楩梓一谷三十餘僧應詔出家並住官寺唯
B16n0088_p0216b03║安欣茲重復以為名馳依本山居守素林壑時行村
B16n0088_p0216b04║聚惠益生靈終寢烟霞不接浮俗末有一人於子午
B16n0088_p0216b05║虎林兩谷合澗之側鑿龕結庵延而住之初止龕日
B16n0088_p0216b06║上有大石正當其上恐落掘出逐峻崩下安自念曰
B16n0088_p0216b07║願移餘處莫碎龕窟石遂依言迸避餘所大眾共怪
B16n0088_p0216b08║安曰華嚴力也未足異之又龕東石壁澗左有索陀
B16n0088_p0216b09║者川鄉巨害縱橫非一陰嫉安德恆思誅殄與伴三
B16n0088_p0216b10║人持弓挾刃攘臂挽弓將欲放箭箭不離絃手張不
B16n0088_p0216b11║息努眼舌噤立住經宿聲相通震遠近雲會鄉人稽
B16n0088_p0216b12║首歸誠請敕安曰素了不知豈非華嚴力也若欲除
B16n0088_p0216b13║免但令懺悔如語教之方蒙解脫又龕西魏村張暉
B16n0088_p0216b14║者夙興惡念以盜為業夜往安所私取佛油瓮受五
B16n0088_p0216b15║升背負而出既至院門迷昏失性若有所縛不能動
B16n0088_p0216b16║轉眷屬鄉村同來為謝安曰余不知蓋華嚴力乎語
B16n0088_p0216b17║令懺悔扶取油瓮如語得脫又龕南張卿者來盜安
B16n0088_p0216b18║錢袖中持去既達家內寫而不出口噤無言即尋歸
B16n0088_p0216b19║懺復道而返有程郭村程暉和者頗懷信向恆來安
B16n0088_p0216b20║所聽受法要因患身死已經兩宿纏屍於地伺欲棺
B16n0088_p0216b21║殮安時先往鄠縣返還在道行達西南之德行寺東
B16n0088_p0216b22║去暉村五里遙喚程暉和何為不見迎耶連喚不已
B16n0088_p0216b23║田人告曰和久死矣無由迎也安曰斯乃浪語吾不
B16n0088_p0216b24║信也尋至其村厲聲大喚和遂動身旁觀乃割所纏
B16n0088_p0216b25║繩令斷安入其庭又大喚之和即屈起匍匐就安令
B16n0088_p0216b26║屏除棺器覆一筥笭以當佛座令和遶旋尋復如故
B16n0088_p0216b27║更壽二十許歲後遇重病來投乞救安曰放爾遊蕩
B16n0088_p0216c01║非吾知也便遂命終時安風聲搖逸道俗崇向皆來
B16n0088_p0216c02║請謁興建福會多有通感昆明池北白村老母者病
B16n0088_p0216c03║臥牀枕失音百日指撝男女思見安形會其母意請
B16n0088_p0216c04║來至宅病母既見不覺下迎言問起居奄同常日病
B16n0088_p0216c05║遂得差於時聲名更振村聚齊集各率音樂巡家告
B16n0088_p0216c06║令欲設大齋大方村中田遺生者家徒壁立而有四
B16n0088_p0216c07║女妻著敝布齊膝而已四女赤露迥無條線大女名
B16n0088_p0216c08║華嚴年已二十唯有粗布二尺擬充布施安引村眾
B16n0088_p0216c09║次至其門愍斯貧苦遂度不入大女思念由我貧煎
B16n0088_p0216c10║不及福會今又不修當來倍此周遍求物閴爾無從
B16n0088_p0216c11║仰面悲號遂見屋甍一把亂𢇲用塞明孔挽取抖揀
B16n0088_p0216c12║得穀十餘挼以成米并將前布擬用隨喜身既無衣
B16n0088_p0216c13║待至夜闇匍匐而行趣齋供所以前施物遙擲眾中
B16n0088_p0216c14║十餘粒米別奉炊飯因發願曰女人窮業久自種得
B16n0088_p0216c15║竭貧行施用希來報輒以十餘黃米投飯甑中必若
B16n0088_p0216c16║至誠貧業盡者當願所炊之飯變成黃色如無所感
B16n0088_p0216c17║命也奈何作此誓已掩淚而返於是甑中五石米飯
B16n0088_p0216c18║並成黃色大眾驚嗟未知所以周尋緣搆乃云田遺
B16n0088_p0216c19║生女之願力也齋會齊率獲粟十斛尋用濟之安辦
B16n0088_p0216c20║法衣仍度華嚴送入京寺爾後聲名重振弘悟難述
B16n0088_p0216c21║安居處雖隱每行慈救年常二社血祀者多周行救
B16n0088_p0216c22║贖勸修法義不殺生邑其數不少嘗於龕側村中縛
B16n0088_p0216c23║猪三頭將加烹宰安聞往贖社人恐不得殺增長索
B16n0088_p0216c24║錢十千安曰貧道見有三千已加本價十倍可以相
B16n0088_p0216c25║與眾各不同更相忿競忽有小兒羊皮裹腹來至社
B16n0088_p0216c26║會助安贖猪既見爭競因從乞酒行飲行舞焜煌旋
B16n0088_p0216c27║轉合社多少眼並失明須臾自隱不知所在安即引
B16n0088_p0217a01║刀自割䏶肉曰此彼俱肉耳猪食糞穢爾尚噉之况
B16n0088_p0217a02║人食米理是貴也社人聞見一時同放猪既得脫繞
B16n0088_p0217a03║安三帀以鼻喙觸若有愛敬故使郊之南西五十里
B16n0088_p0217a04║內雞猪絕嗣乃至於今其感發慈善皆此類也性多
B16n0088_p0217a05║誠信樂讀華巖一鉢三衣累紀彌勵開皇八年頻敕
B16n0088_p0217a06║入京為皇儲門師長公主營建靜法復延住寺名雖
B16n0088_p0217a07║帝宇常寢巖阿以大業五年十一月五日終於靜法
B16n0088_p0217a08║禪院春秋八十遺骸於終南起塔在至相寺之側矣
B16n0088_p0217a09║大志
B16n0088_p0217a10║按續高僧傳大志姓顧氏會稽山陰人發蒙出家師
B16n0088_p0217a11║事天台智者顗禪師顗覩其形神灑落高放物表因
B16n0088_p0217a12║名為大志禪誦為業苦節自專四方名匠無遠必造
B16n0088_p0217a13║而言氣清穆儀相貞嚴故見者眄睞知非凡器開皇
B16n0088_p0217a14║十年來遊廬嶽住峰頂寺不隸公名不預僧伍誦法
B16n0088_p0217a15║華經索然閑雅絕能清囀使諸聽者忘疲後於蓮華
B16n0088_p0217a16║山甘露峰南建靜觀道塲頭陀為業介爾一身不避
B16n0088_p0217a17║虓虎聞有惡獸輒往投之皆避而不噉山粒本絕終
B16n0088_p0217a18║日忘餐或以餅果繼命而已外覩不堪其惱而志安
B16n0088_p0217a19║之容色如故經於七載禪業無斷晚住此山福林寺
B16n0088_p0217a20║會大業屏除流徙隱逸慨法陵遲一至於此乃變服
B16n0088_p0217a21║毀形頭擐孝絰粗布為衣在佛堂中高聲慟哭三日
B16n0088_p0217a22║三夕初不斷絕寺僧慰喻志曰余嘆惡業乃如此耶
B16n0088_p0217a23║要盡此形骸伸明正教耳遂往東都上表曰願陛下
B16n0088_p0217a24║興顯三寶當然一臂於嵩嶽用報國恩帝許之敕設
B16n0088_p0217a25║大齋七眾通集志不食三日登大棚上燒鐵赫然用
B16n0088_p0217a26║烙其臂並令焦黑以刀截斷肉裂骨現又烙其骨令
B16n0088_p0217a27║焦黑已布裹蠟灌下火然之光耀巖岫於時大眾見
B16n0088_p0217b01║其行苦皆痛心貫髓不安其足而志雖加燒烙詞色
B16n0088_p0217b02║不變言笑如初時誦法句或歎佛德為眾說法聲聲
B16n0088_p0217b03║不絕臂燒既盡如先下棚七日入定跏坐而卒時年
B16n0088_p0217b04║四十有三初志出家至終結操松竹冬夏一服無御
B16n0088_p0217b05║縑纊布艾粗素自此為常形極鮮白脣如丹畫裙垂
B16n0088_p0217b06║半脛足躡蒲屩言氣爽朗調逸風雲人或不識怪所
B16n0088_p0217b07║從來者便捋眉告曰余九江廬山福林寺小道人大
B16n0088_p0217b08║志耳又善屬文藻編詞明切撰願誓文七十餘紙意
B16n0088_p0217b09║在共諸眾生為善知識也僧為強禦難奉信者有見
B16n0088_p0217b10║此誓無不掩淚今廬山峰頂每至暮年諸僧宿集一
B16n0088_p0217b11║夜讀其遺誓用曉道俗合眾皆酸結矣
B16n0088_p0217b12║慧恭
B16n0088_p0217b13║按續高僧傳慧恭者益州成都人也俗姓周氏周未
B16n0088_p0217b14║廢佛法之時與同寺惠遠結契勤學遠直詣長安聽
B16n0088_p0217b15║採恭長往荊揚訪道遠於京師聽得阿毗曇論迦延
B16n0088_p0217b16║拘舍地持成實毗婆沙攝大乘並皆精熟還益州講
B16n0088_p0217b17║授卓爾絕羣道俗欽重䞋施盈積恭後從江左來還
B16n0088_p0217b18║二人相遇欣歡共敘離別三十餘年同宿數夜語說
B16n0088_p0217b19║言談遠如泉湧恭竟無所道遠問恭曰離別多時今
B16n0088_p0217b20║得相見慶此歡會伊何可論但覺仁者無所說將不
B16n0088_p0217b21║得無所得耶恭對曰為性闇劣都無所解遠曰大無
B16n0088_p0217b22║所解可不誦一部經乎恭答曰惟誦得觀世音經一
B16n0088_p0217b23║卷遠厲色曰觀世音經小兒童子皆能誦之何煩汝
B16n0088_p0217b24║許大人乎且仁者童子出家與遠立誓望證道果豈
B16n0088_p0217b25║復三十餘年惟誦一卷經如指許大是非闇鈍嬾惰
B16n0088_p0217b26║所為請與斷交願法師早去無增遠之煩惱也恭曰
B16n0088_p0217b27║經卷雖小佛口所說尊敬者得無量福輕慢者得無
B16n0088_p0217c01║量罪仰願暫息瞋心當為法師誦一遍即與長別遠
B16n0088_p0217c02║大笑曰觀世音經是法華經普門品遠已講之數過
B16n0088_p0217c03║百遍如何殆欲鬧人耳乎恭曰外書云人能弘道非
B16n0088_p0217c04║道弘人但至心聽佛語豈得以人棄法乃於庭前結
B16n0088_p0217c05║壇壇中安高座繞壇數帀頂禮升高座遠不得已於
B16n0088_p0217c06║簷下據胡牀坐聽恭始發聲唱經題異香氤氳遍滿
B16n0088_p0217c07║房宇及入文天上作樂雨四種華樂則嘹亮振空華
B16n0088_p0217c08║則雰霏滿地經訖下座自為解座梵梵訖華樂方歇
B16n0088_p0217c09║惠遠接足頂禮淚下交流謝曰惠遠臰穢死屍敢行
B16n0088_p0217c10║天日之下乞暫畱賜見教誨恭曰非恭所能諸佛力
B16n0088_p0217c11║耳即日拂衣長揖沿流而去爾後訪問竟不知其所
B16n0088_p0217c12║之其寺久已湮滅
B16n0088_p0217c13║法泰
B16n0088_p0217c14║按續高僧傳法泰眉州隆山縣人也俗姓呂氏初為
B16n0088_p0217c15║道士十餘年中間忽自悟廻心正覺因即剃除始誦
B16n0088_p0217c16║法華經尋即通利乃精勤寫得法華經一部數有靈
B16n0088_p0217c17║瑞欲將向益州裝潢令一人擔負一頭以籠盛錢二
B16n0088_p0217c18║千束縛經置錢上一頭是衣服擔行至地名筰橋橋
B16n0088_p0217c19║忽斷泰在後負擔人俱墜水中人浮得出擔沒不見
B16n0088_p0217c20║泰於岸上搥胷號哭曰錢衣豈非閑事何忍溺經即
B16n0088_p0217c21║高聲唱言如能為漉得者賞錢兩貫時有一人聞之
B16n0088_p0217c22║脫衣入水沒求之數度出入得錢與衣襆而不得經
B16n0088_p0217c23║泰轉悲泣巡岸上下望小洲上有一襆命人取之乃
B16n0088_p0217c24║是經也草木擎之宛無濕處泰不勝歡喜即以三千
B16n0088_p0217c25║錢償所漉人曰法師悲號劇喪父母故為急覓非是
B16n0088_p0217c26║貪錢弟子雖庸夫亦知福報請以此錢充莊嚴之直
B16n0088_p0217c27║言訖遁去更欲與言去已遠矣泰至成都裝潢以檀
B16n0088_p0218a01║香為軸表帶及袠并函將還本寺別處安置夜夜有
B16n0088_p0218a02║異香泰勤誦持一夜一遍時彪法師彼寺講夜欲看
B16n0088_p0218a03║讀恆嫌泰閙亂其心欲自往請令稍下聲乃見泰前
B16n0088_p0218a04║大有人眾皆胡跪合掌彪退流汗即移所住泰年八
B16n0088_p0218a05║十而終
B16n0088_p0218a06║法行
B16n0088_p0218a07║按續高僧傳法行者不知何人即論法師之神足也
B16n0088_p0218a08║論本住玉泉煬帝隆重行性素不倫言多卓異或居
B16n0088_p0218a09║山谷時入市鄽每往清溪路由覆船頂見泉流茂木
B16n0088_p0218a10║乃顧曰十年之後當有大福慧人營構伽藍及智者
B16n0088_p0218a11║來儀果成先告又嘗往當陽城執竹弓射之後有山
B16n0088_p0218a12║賊圍城如所前相然每出異言云梁休咎宣帝惡之
B16n0088_p0218a13║令追將戮隨使至焉抗不前曰吾償命於此地尋有
B16n0088_p0218a14║使至隨致命盡遂斬之而無有血臨終說諸要偈辭
B16n0088_p0218a15║理切附不可具載皆述業報不可逃避及戮訖逡巡
B16n0088_p0218a16║間屍靈遂失僕射蕭瑀行至四望山因禪師所為宣
B16n0088_p0218a17║帝懺曰先人殺聖人罪者禮悔之餘願為及也傳曰
B16n0088_p0218a18║以為後梁纘曆勢不超挺孤守一城傍被禦衛有何
B16n0088_p0218a19║榮荷隨妄造愆故斬聖人望延厚祚所謂前望失於
B16n0088_p0218a20║後途不久追入流離關壤無辜之責誠不可欺
B16n0088_p0218a21║法通
B16n0088_p0218a22║按續高僧傳法通姓關京兆鄠人也少出家極羸弱
B16n0088_p0218a23║隨風偃仆不任羅綺由是同侶頗輕之通輒流淚一
B16n0088_p0218a24║朝對觀音像慷慨曰通聞菩薩聖鑒所願克從乞垂
B16n0088_p0218a25║提誘免斯輕侮因斯誦觀音經晝夜不捨後歲餘歸
B16n0088_p0218a26║本生覲母旦食訖假寐於庭樹下少間口中涎沫流
B16n0088_p0218a27║液向有三升母以為物忤遽呼覺問何事如此通曰
B16n0088_p0218b01║向見有人遺三驢馱筋通噉始一驢孃呼遂覺餘二
B16n0088_p0218b02║失之自爾覺身力雄勇肌膚堅䩕密舉大木石不以
B16n0088_p0218b03║為重寺有僧戡者膂力之最通竊取袈裟安在柱下
B16n0088_p0218b04║戡初不見謂是神鬼所為通笑為舉柱抽取戡大駭
B16n0088_p0218b05║服有大石臼重五百餘斤通於南山負來供僧用今
B16n0088_p0218b06║見在貯水施禽鳥隋高祖重之有西番貢一人云大
B16n0088_p0218b07║壯在北門試相撲無得者帝頗恧之云大隋國無有
B16n0088_p0218b08║健者召通來令相撲通曰何處出家人為此事必知
B16n0088_p0218b09║氣力把手即知便喚彼來通任其把捉其人努力把
B16n0088_p0218b10║捉通都不以為懷至通後捉總攬兩手急搦一時血
B16n0088_p0218b11║出外漬彼即蟠臥在地乞命通放之曰我不敢殺捉
B16n0088_p0218b12║恐爾手碎去於是大伏舉朝稱慶京邑弄力者聞而
B16n0088_p0218b13║造之通為把豆麥便碎倒曳車牛却行當時壯士命
B16n0088_p0218b14║為天力士也煬帝末避亂隱南山乃負一具磑并犢
B16n0088_p0218b15║子大神通也未幾丁母憂出山歸葬事了返山雖力
B16n0088_p0218b16║兼百夫未曾忤物精誠節約時輩推之以武德初卒
B16n0088_p0218b17║春秋五十六
B16n0088_p0218b18║法喜
B16n0088_p0218b19║按宋高僧傳法喜南海人也形容寢陋短弱迂疎可
B16n0088_p0218b20║年四十許嶺表耆老咸言兒童時見識之顏貌如今
B16n0088_p0218b21║無異蠻蜑間相傳云已三百歲矣亦自言舊識廬山
B16n0088_p0218b22║慧遠法師說晉宋朝事歷歷如信宿前耳平素時悄
B16n0088_p0218b23║然見人必語語必含深意吉凶之徵有如影響人亦
B16n0088_p0218b24║不欲與喜相見懼直言災惡忤逆意也陳朝馬靜為
B16n0088_p0218b25║廣州刺史方上任喜直入州上廳事畫地作馬頭形
B16n0088_p0218b26║以示其子而去靜本扶風名族雄勇多武略不閑事
B16n0088_p0218b27║體及臨州也每出行部從甲士數萬旌旗劍戟若虹
B16n0088_p0218c01║霓映乎霜雪言以此可用威邊徼其奢僭過度王者
B16n0088_p0218c02║之不若被人誣告謀反靜懼即遣妻子百餘人入朝
B16n0088_p0218c03║示無圖變陳主猶惑遣臨汝侯觀其形勢曰必有反
B16n0088_p0218c04║狀便可行戮實無逆謀直往代之臨汝利其財產至
B16n0088_p0218c05║州不驗是非靜恃心無異束手詣臨汝便叱左右擒
B16n0088_p0218c06║而斬之此畫地之明效矣喜之先見皆同此類煬帝
B16n0088_p0218c07║聞之追來揚州未久宮內樹一堂新成喜忽忽升堂
B16n0088_p0218c08║觀覽俄驚走下階唱言幾壓殺其日夜闌大雨堂崩
B16n0088_p0218c09║斃者數人其後又於宮內環走言索羊頭帝聞惡之
B16n0088_p0218c10║責以狂言勅鏁著一室數日三衛於市見喜坦率遊
B16n0088_p0218c11║行還奏勅所司覆驗禁閉之處門鏁如故守當者云
B16n0088_p0218c12║喜見在室內於是開戶見袈裟覆一藂白骨其鏁貫
B16n0088_p0218c13║項骨不脫帝甚驚怪勅遣長史王恆疾往驗之袈裟
B16n0088_p0218c14║覆白骨骨皆鉤鏁相連鐵鏁縻其項骨帝聞愕然稱
B16n0088_p0218c15║歎尢增信重敕令勿輕搖蕩曰聖者神變無方至暮
B16n0088_p0218c16║喜還在室或言或笑守門復奏帝令脫鏁縱其所適
B16n0088_p0218c17║有於一日赴數家齋食或時飲酒啖肉都無拘忌俄
B16n0088_p0218c18║而有疾常所臥牀自撤薦席櫬簀而欹寢令人於下
B16n0088_p0218c19║鋪炭甚熾數日而終半身焦爛葬於香山寺側後四
B16n0088_p0218c20║年南海郡奏喜見還在郡敕遣開棺空無所有矣
B16n0088_p0218c21║欽師
B16n0088_p0218c22║按宋高僧傳欽師者不知何許人也大業中至廣平
B16n0088_p0218c23║形神乖謬造次難知發語不常既往爰中見靈通寺
B16n0088_p0218c24║樹甎浮圖五級欲務高敞工作淆雜欽望而笑謂寺
B16n0088_p0218c25║眾曰造此奚為眾曰功德佛事須用壯觀法師何怪
B16n0088_p0218c26║問耶笑曰造烽火樓也當時緇伍互相非之曰風狂
B16n0088_p0218c27║輩言何可取至九年塔尚未成賊寇四起州官警嚴
B16n0088_p0219a01║於浮圖上置候望烽火方信欽言不妄矣在所耆舊
B16n0088_p0219a02║亦不知欽從何而來止宿之處亦無蹤跡然則時時
B16n0088_p0219a03║變身在豕彘之牢即隨㹠狶羣隊童子馬世達等數
B16n0088_p0219a04║人覩欽始變之時乃停畱伺察意更觀其復人形也
B16n0088_p0219a05║後果忽復形却於看人之後大叫曰你輩欲何所觀
B16n0088_p0219a06║耶羣人驚愕合掌拜之其變無常皆若此也及天下
B16n0088_p0219a07║喪亂亦失欽聲迹矣
B16n0088_p0219a08║行堅
B16n0088_p0219a09║按宋高僧傳行堅者未知何許人也常修禪觀節操
B16n0088_p0219a10║惟嚴偶事東遊路出泰山日之夕矣入嶽廟謀之度
B16n0088_p0219a11║宵令曰此無別舍唯神廊廡下可以然而來寄宿者
B16n0088_p0219a12║必罹暴死之殃吾師籌之堅曰無苦不得已從之為
B16n0088_p0219a13║藉藁於廡下堅端坐誦經可一更聞屋中環珮之聲
B16n0088_p0219a14║須臾神出衣冠甚偉部從焜煌向堅合掌堅曰聞宿
B16n0088_p0219a15║此者多死豈檀越害之耶神曰遇死者特至聞弟子
B16n0088_p0219a16║聲而自死焉非殺之也願師無慮堅固延坐談說如
B16n0088_p0219a17║食頃間因問之曰世傳泰山治鬼寧有之邪神曰弟
B16n0088_p0219a18║子薄福有之豈欲見先亡乎堅曰有兩同學僧已死
B16n0088_p0219a19║願見之神問其名曰一人已生人間一人在獄受對
B16n0088_p0219a20║不可喚來師就可見也堅聞甚悅因起出不遠而至
B16n0088_p0219a21║一處見獄火光焰甚熾使者引堅入牆院中遙見一
B16n0088_p0219a22║人在火中號呼不能言語形變不可復識而血肉焦
B16n0088_p0219a23║臭令人傷心堅不忍歷觀愍然求出俄而在廟廡下
B16n0088_p0219a24║復與神坐如故問曰欲救同學有得理邪神曰可能
B16n0088_p0219a25║為寫法華經必應得免既而將曙神辭僧入堂旦而
B16n0088_p0219a26║廟令視堅不死怪異之堅去急報前願經寫裝畢齎
B16n0088_p0219a27║而就廟宿神出如初歡喜禮拜慰問來意以事告之
B16n0088_p0219b01║神曰弟子知已師為寫經始書題目彼已脫免今生
B16n0088_p0219b02║人間也然此處不潔不宜安經願師還送入寺中言
B16n0088_p0219b03║訖天曉辭決而去則大業年中也堅居處不恆莫知
B16n0088_p0219b04║終所
B16n0088_p0219b05║法智
B16n0088_p0219b06║按宋高僧傳法智者不詳何許人也髫年離俗應法
B16n0088_p0219b07║升壇松直凌空玉堅絕汙凡百講肆靡不畱神晚歲
B16n0088_p0219b08║以逕直之門莫如念佛每謂人曰我聞經言犯一吉
B16n0088_p0219b09║羅歷一中刧入於地獄可信又聞經說一稱阿彌陀
B16n0088_p0219b10║佛滅八十億劫生死重罪則未之信人難云何故生
B16n0088_p0219b11║大邪見俱是佛言急須念佛久則三昧現前乃於國
B16n0088_p0219b12║清寺兜率臺上晝夜精勤念佛忽預辭道俗云生西
B16n0088_p0219b13║方去令親識為吾設齋終日於中夜無疾而化時有
B16n0088_p0219b14║金色光明來迎照數百里江上船中謂言天曉遲久
B16n0088_p0219b15║方明始知智之往生矣
B16n0088_p0219b16║王梵志
B16n0088_p0219b17║按桂苑叢談王梵志衛州黎陽人也黎陽城東十五
B16n0088_p0219b18║里有王德祖者當隋之時家有林檎樹生癭大如斗
B16n0088_p0219b19║經三年其癭朽爛德祖見之乃撤其皮遂見一孩兒
B16n0088_p0219b20║抱胎而出因收養之至七歲能語問曰誰人育我及
B16n0088_p0219b21║問姓名德祖具以實告因林木而生曰梵天後改曰
B16n0088_p0219b22║志我家長育可姓王也作詩諷人甚有義旨蓋菩薩
B16n0088_p0219b23║示化也
B16n0088_p0219b24║智琰
B16n0088_p0219b25║按宣城縣志隋僧智琰扶風人稽亭妙顯寺僧初祝
B16n0088_p0219b26║髮京師陳宣帝徵入會開皇十年由宣州召對居仁
B16n0088_p0219b27║壽院帝及妃王並執弟子禮乞還勅賜錢五千貫絹
B16n0088_p0219c01║二千疋落脂米二百斛一切經大藏玉石象十五軀
B16n0088_p0219c02║鵲尾爐四十九雙遣大將軍楊榮護行監立伽藍度
B16n0088_p0219c03║其徒七人齋田二頃仍歲齎香藥存問及訃奏輟朝
B16n0088_p0219c04║三日以國師儀葬寺側世稱扶風禪師
B16n0088_p0219c05║真觀
B16n0088_p0219c06║按浙江通志隋真觀錢塘范氏子掌有仙人字舌紫
B16n0088_p0219c07║羅紋居靈隱石室授天台禪觀時人語曰錢塘有真
B16n0088_p0219c08║觀當天下一半開皇間眾建南天竺寺請居焉嘗講
B16n0088_p0219c09║法華心要臯亭神捨祠為殿刺史劉景安請講海龍
B16n0088_p0219c10║王經驟雨沛然徵辟皆以疾辭大業中自標葬地示
B16n0088_p0219c11║寂