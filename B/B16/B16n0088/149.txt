B16n0088_p0220a01║欽定古今圖書集成博物彙編神異典
B16n0088_p0220a02║　第一百四十九卷目錄
B16n0088_p0220a03║僧部列傳二十五
B16n0088_p0220a04║唐一
B16n0088_p0220a05║洪林僧定
B16n0088_p0220a06║道林法應
B16n0088_p0220a07║智周法藏
B16n0088_p0220a08║慧超智晞
B16n0088_p0220a09║智滿僧邕
B16n0088_p0220a10║灌頂智璪
B16n0088_p0220a11║慧滿智藏
B16n0088_p0220a12║法喜慧休（附曇元　靈範）
B16n0088_p0220a13║
B16n0088_p0220a14║
B16n0088_p0220a15║
B16n0088_p0220a16║
B16n0088_p0220a17║
B16n0088_p0220a18║
B16n0088_p0220a19║神異典第一百四十九卷
B16n0088_p0220a20║僧部列傳二十五
B16n0088_p0220a21║唐一
B16n0088_p0220a22║洪林
B16n0088_p0220a23║按續高僧傳洪林未詳氏族太原人也少履釋門稟
B16n0088_p0220a24║受清化住并州大興國寺履操栖靜退屏人物而住
B16n0088_p0220a25║房連帀與眾比居整畟貞嚴希言寡涉高眾盛德皆
B16n0088_p0220a26║敬奉之遊至林房莫不捻履潛步㱇然趣越也其為
B16n0088_p0220a27║世重如此獨居一室積五十年賓客送迎足不踰閾
B16n0088_p0220b01║至於僧法制度道俗二食身先座首勵力奉行不以
B16n0088_p0220b02║道德用虧時眾餘則端坐房中儼然卓立瓶衣什物
B16n0088_p0220b03║周正方所登其門者不覺毛𥪡有問其故則從容談
B16n0088_p0220b04║論詞義審當而不測其心造也興國百有餘僧敬異
B16n0088_p0220b05║崇仰有如天岸武德年中終於所住春秋八十餘矣
B16n0088_p0220b06║僧定
B16n0088_p0220b07║按續高僧傳僧定丹陽人本學成實博綜有功因感
B16n0088_p0220b08║風癘乃曰形異同倫學當徙轍遂歸宗禪府初栖鍾
B16n0088_p0220b09║山侍者供給左右唯以粳米白粥日進一杯繫念相
B16n0088_p0220b10║續不愧空景經數年不涉村邑遊刃定心更增幽賾
B16n0088_p0220b11║故使門牖重隱吐納自新牆宇崇峻違順斯薄微誠
B16n0088_p0220b12║獲應故所苦忽消致令身首而目一時圓淨鬚眉並
B16n0088_p0220b13║生有逾恆日雖福感所及儀貌倍常而雙眉最濃可
B16n0088_p0220b14║長數寸蒼赤通顏乃成奇異定既屬斯靈瑞翹勵晨
B16n0088_p0220b15║夕山中多虎蹤跡成蹊本性仁慈咸來入室牀前庭
B16n0088_p0220b16║下惟繁虎跡或禪想乍浮不能安靜便通夜山行無
B16n0088_p0220b17║間榛梗猛獸鷙鳥見等同羣而定安之若遊城市含
B16n0088_p0220b18║育之感不可類也隋文於西京造寺遠召處之業定
B16n0088_p0220b19║之心無庸世務至於受戒師禮畢志拒違預在尊嚴
B16n0088_p0220b20║聞便避隱嘗遇傷寒通身蒸熱如常跏坐斷食三日
B16n0088_p0220b21║沙門保恭道塲上首定之徒也親喻令食答曰疾勢
B16n0088_p0220b22║將陵命非可保應以法援何用食為便閉口靜室坐
B16n0088_p0220b23║七日既滿所苦頓痊其立要操心為此類也大業末
B16n0088_p0220b24║歲栖心南山太和寺羣盜來刧定初不怖盜曰豈不
B16n0088_p0220b25║聞世有奴賊耶定曰縱有郎賊吾尚不怖况奴賊耶
B16n0088_p0220b26║因剝其衣服曾無悋色至於坐氈將欲挽掣定捉之
B16n0088_p0220b27║曰吾仰此度冬卿今將去命必不濟寧斷吾命於此
B16n0088_p0220c01║而氈不可離吾命也羣盜相看便止之以武德七年
B16n0088_p0220c02║六月因有少疾跏坐如常不覺已逝春秋八十餘矣
B16n0088_p0220c03║道林
B16n0088_p0220c04║按續高僧傳道林姓李同州郃陽人也年三十五發
B16n0088_p0220c05║心出家入太白山結宇深巖路絕登陟木食濟形唯
B16n0088_p0220c06║法檢心更無營拯隋開皇之始創啟元宗敕度七人
B16n0088_p0220c07║選窮翹楚有司加訪搜得林焉文皇親命出家苦辭
B16n0088_p0220c08║不可乃啟曰貧道聞山林之士往而不返浩然之氣
B16n0088_p0220c09║獨結林泉望得連蹤既往故應義絕凡貫陛下大敞
B16n0088_p0220c10║法門載清海陸乞以此名遺虛仰者帝曰名實相副
B16n0088_p0220c11║其來久矣禪師但隸公府身任山栖林不從乃逃還
B16n0088_p0220c12║太白仍宗前業後以事聞奏乃更搜揚仄陋窮巖倒
B16n0088_p0220c13║宂方始捉獲而履節無虧敕勞殷重崇敬彌異乃賜
B16n0088_p0220c14║香爐等物仍令住馮翊大興國寺經止少時又逃於
B16n0088_p0220c15║梁山之陽阿崖迴曲地稱大固鑿山為窟凝道其中
B16n0088_p0220c16║武德七年七月微覺有疾遺誡門侍無越律儀又聞
B16n0088_p0220c17║笳吹響空道俗歆會又降異香大如桃棗眾皆拾而
B16n0088_p0220c18║供養莫知名目燒發美暢聞者驚心經於三日精氣
B16n0088_p0220c19║爽朗跏坐而終停屍七日色相無改即於山西鑿龕
B16n0088_p0220c20║處之眾聚如煙數盈萬計鼓舞而送生死榮焉自林
B16n0088_p0220c21║之在道括隱為先從生至終儉約為務女人生染之
B16n0088_p0220c22║本偏所戒期故林一生常不親而不為說法不從取
B16n0088_p0220c23║食不上房基致使臨終之前有來問疾者林隔障潛
B16n0088_p0220c24║知遙止之不令面對斯行潔通幽故也而慈濟生靈
B16n0088_p0220c25║深護物性蚤虱之屬任其遊行每徐徐舉衣恐其驚
B16n0088_p0220c26║走斯仁育之量殆難嗣矣
B16n0088_p0220c27║法應
B16n0088_p0221a01║按續高僧傳法應姓王氏東越會稽人生自孩孺性
B16n0088_p0221a02║度沉默隨住緣想幽思難移弱冠出家事沙門曇崇
B16n0088_p0221a03║學宗禪業見於別傳時值周之初定門初闢奉法履
B16n0088_p0221a04║行亙道相趣應於門學殊為稱首後逢周禍避跡終
B16n0088_p0221a05║南飯衣松蘿潛形六載專修念慧用祛夙罪精厲所
B16n0088_p0221a06║及法門彌隆心用攸厝妄境斯澄屢感虎狼蹲踞廬
B16n0088_p0221a07║側或入門內似有相因應素體生緣又閑禪病對猶
B16n0088_p0221a08║家犬為受三歸自爾馴狎更繁其類隨開入度還事
B16n0088_p0221a09║崇公定業既深偏蒙印可徒眾五百並委維持教授
B16n0088_p0221a10║獎擢允開眾望開皇十二年有勅令搜簡三學業長
B16n0088_p0221a11║者海內通化崇於禪府選得二十五人其中行解高
B16n0088_p0221a12║者應為其長敕城內別置五眾各使一人曉夜教習
B16n0088_p0221a13║應領徒三百於寶塔寺相續傳業四事供養並出有
B16n0088_p0221a14║司聲誾惟遠下敕賜帛三百段仍用造經一藏親躬
B16n0088_p0221a15║受持以武德初年素無所患云吾今將逝已有香華
B16n0088_p0221a16║見迎言已卒於清禪寺春秋八十矣
B16n0088_p0221a17║智周
B16n0088_p0221a18║按續高僧傳智周字圓朗姓趙氏其先徐州下邳人
B16n0088_p0221a19║有晉過江居於婁縣之曲阜也然其神用超邈彰於
B16n0088_p0221a20║青綺小學年中違親許道師事法流水寺滔法師為
B16n0088_p0221a21║力生也滔乃吳越冠冕釋門梁棟周服勤左右寸陰
B16n0088_p0221a22║請業受具之後志在博聞時大莊嚴爝法師者義府
B16n0088_p0221a23║經笥道映雄伯負袠淹畱專功一紀究盡端涯更同
B16n0088_p0221a24║寒水自金陵失御安步東歸大住伽藍開弘三寶學
B16n0088_p0221a25║侶同萃言晤成羣但久厭城傍早狎丘壑遂超然高
B16n0088_p0221a26║舉晦跡於馬鞍山慧聚寺仁智斯合終焉不渝而止
B16n0088_p0221a27║水致鑒問道弘結舊齒晚秀咸請出山濟益道俗不
B16n0088_p0221b01║拘小節乃又從之橫經者溢坐仗氣者泥首炎德既
B16n0088_p0221b02║消僧徒莫聚乃翻飛舊谷又遭土崩瓜剖順時違難
B16n0088_p0221b03║泛然無繫寂動斯兦武德五年七月五日遘疾終於
B16n0088_p0221b04║大策城南武州刺史薛士通舍春秋六十有七其年
B16n0088_p0221b05║十一月二十日賊退途靜弟子法度等奉迎神柩歸
B16n0088_p0221b06║于本山當時人物彫疎塋隧未埋以貞觀四年二月
B16n0088_p0221b07║十五日弟子惠滿等於寺之西嶺改設圓墳惟周風
B16n0088_p0221b08║情閒澹識悟淹遠容止可觀進退可度量包山海調
B16n0088_p0221b09║逸烟霞得喪一心慈惻萬類窮通不易其慮喜慍不
B16n0088_p0221b10║形於色崇尚先達提獎後進道俗聞望咸取則焉
B16n0088_p0221b11║法藏
B16n0088_p0221b12║按續高僧傳法藏姓荀氏穎川潁陰人三歲喪父共
B16n0088_p0221b13║母偏居十歲又兦隻身而立因斯禍酷深悟無常投
B16n0088_p0221b14║庇三寶用希福祐年二十二即周天和二年四月八
B16n0088_p0221b15║日明帝度僧便從出俗天和四年誕育皇子詔選明
B16n0088_p0221b16║德至醴泉宮時當此數武帝躬趨殿下口號鮮卑問
B16n0088_p0221b17║訊眾僧兀然無人對者藏在末行出眾獨立作鮮卑
B16n0088_p0221b18║語答殿廷僚眾咸喜斯酬敕語百官道人身小心大
B16n0088_p0221b19║獨超羣友報朕此言可非健道人耶有敕賜錢二百
B16n0088_p0221b20║一十貫由是面洽每蒙慰問雖身居寺內心念幽林
B16n0088_p0221b21║古聖今賢皆依山靜建德二年二月刷心蕩志挾鉢
B16n0088_p0221b22║擎函投於紫蓋山山即終南之一峰也乃獨立禪房
B16n0088_p0221b23║高巖之下衣以百衲餐以术松面青天而沃心吸白
B16n0088_p0221b24║雲而填臆三年正月八日遊步山頂忽遇甘杏十枚
B16n0088_p0221b25║即而噉之流味濃美周行更索全無來處既荷冥資
B16n0088_p0221b26║但勤勵業其年四月二十三日毀像焚經僧令還俗
B16n0088_p0221b27║給優二年惟藏山居依道自隱綿歷八載常思開法
B16n0088_p0221c01║至宣帝大象元年九月下山謁帝意崇三寶到城南
B16n0088_p0221c02║門以不許入進退論理武侯府上大夫拓王猛次大
B16n0088_p0221c03║夫乙婁謙問從何而來朋侶何在施主是誰藏報曰
B16n0088_p0221c04║建德二年棄寺入山三年四月方禁僧侶唯藏在山
B16n0088_p0221c05║餘以俗法抑出徒侶藏以一身在山林谷為家居鳥
B16n0088_p0221c06║獸為徒侶草木為糧粒然自惟忖溥天之下莫非王
B16n0088_p0221c07║土既居紫蓋噉食山糧准此供給則至尊所施猛等
B16n0088_p0221c08║執奏下敕曰朕欲為菩薩治化此僧既從紫蓋山來
B16n0088_p0221c09║正合朕意宜令長髮著菩薩衣冠為陟岵寺主遣內
B16n0088_p0221c10║史沛國公宇文繹檢校施行內史次大夫唐怡元行
B16n0088_p0221c11║恭覆奏曰天下眾僧普令還俗獨度一人違先帝詔
B16n0088_p0221c12║至十月於城東面別見宣帝問三教名朕欲菩薩治
B16n0088_p0221c13║化或現天身或從地出或作鹿馬用斯化道以攝眾
B16n0088_p0221c14║生如何藏引妙莊嚴王二子諫父之事又曰陛下昔
B16n0088_p0221c15║為臣子不能匡諫遂令先帝焚燒聖典靈像鑄錢據
B16n0088_p0221c16║斯逆害與秦始何異帝怒曰違朕先皇明詔可令遽
B16n0088_p0221c17║盡藏曰仰觸聖顏乞刑都市幽顯同見誠其本心爾
B16n0088_p0221c18║時命若懸藤而詞氣無駭頻經九奏安詞彌厲十奏
B16n0088_p0221c19║既達帝曰道人怖不沛公曰人生所重無過於命處
B16n0088_p0221c20║身極刑之地何能不怖帝聞愀然改色乃曰真人護
B16n0088_p0221c21║法祐我羣生此則護法比丘朕不殺無事人也宜捨
B16n0088_p0221c22║其刑一不須問賜菩薩衣冠依前為陟岵寺主頻降
B16n0088_p0221c23║寵命得繼釋門既獲再生便辭帝往林泉山澤請欲
B16n0088_p0221c24║幽潛御史鮑宏奉敕萬年長安藍田盩厔鄠杜五縣
B16n0088_p0221c25║任藏遊行朕須日見不可沉隱雖蒙恩敕終未開弘
B16n0088_p0221c26║怏結心靈思懷聖道周德云謝隋祚將興大象二年
B16n0088_p0221c27║五月二十五日隋祖作相於虎門學六月藏又下山
B16n0088_p0222a01║與大丞相對論三寶經宿即蒙剃髮賜法服一具雜
B16n0088_p0222a02║綵十五段青州棗一石尋又還山至七月初追藏下
B16n0088_p0222a03║山更詳開化至十五日令遣藏共景陵公檢校度僧
B16n0088_p0222a04║百二十人並賜法服各還所止藏獨宿相第夜論教
B16n0088_p0222a05║始大定元年二月十二日丞相龍飛即改為開皇之
B16n0088_p0222a06║元焉十五日奉敕追前度者置大興善寺為國行道
B16n0088_p0222a07║自此漸開方流海內豈非藏戒行貞明禪心鬱茂何
B16n0088_p0222a08║能數入朱門頻登御榻爾後每有恩敕別加慰勞并
B16n0088_p0222a09║敕王公咸知朕意開皇二年內史舍人趙偉宣敕月
B16n0088_p0222a10║給伏苓棗杏酥油柴炭以為恆料而性在虛靜不圖
B16n0088_p0222a11║榮利十四年自奏停料隨施供給武侯將軍素和業
B16n0088_p0222a12║者清信在懷延至宅中異禮奉養積善所熏遂捨所
B16n0088_p0222a13║住以為佛寺藏率俗課勵設萬僧齋右僕射蘇威每
B16n0088_p0222a14║來叅謁并建大殿尊儀舍人裴矩宣敕藏禪師落髮
B16n0088_p0222a15║僧首又設大齋弘法之盛不可等量其所住處可為
B16n0088_p0222a16║濟法今之隆政坊北門僧寺是也當以慈仁攝慮有
B16n0088_p0222a17║施禽畜依而養之鵞則知時旋遶狗亦過中不食斯
B16n0088_p0222a18║類法津不可具紀煬帝晉藩時臨太尉第三子綿疾
B16n0088_p0222a19║夭殂瘞於斯寺乃勒銘曰世途若幻生死如浮殤子
B16n0088_p0222a20║何短彭祖何修嗚呼余子有逝無畱永為法種長依
B16n0088_p0222a21║法儔因施藏靈壽杖曰每策此杖時賜相憶答曰王
B16n0088_p0222a22║殤幼子長就法門藏策靈壽何敢輒忘十六年隋祖
B16n0088_p0222a23║幸齊州不豫王公已下奉造觀音並敕安濟法供養
B16n0088_p0222a24║仁壽元年文帝造等身釋迦六軀敕令置於藏師住
B16n0088_p0222a25║寺大業二年元德太子薨凡營福業經像佛殿皆委
B16n0088_p0222a26║於藏大業末歲下敕九宮並為寺宇度僧綱管相續
B16n0088_p0222a27║維持以藏名稱洽聞乃補充太平宮寺上座綏緝少
B16n0088_p0222b01║達無替所臨及大唐建義人百一心淮安王創結兵
B16n0088_p0222b02║旗於斯寺宇因受王請終身奉養貞觀之始情奉彌
B16n0088_p0222b03║隆恩報罔極畢由造寺伺隙未展王便物故本祈不
B16n0088_p0222b04║果藏亦終焉以貞觀二年終於鄠縣觀臺因殮武於
B16n0088_p0222b05║阜南雲際寺沙門孝才夙素知德為銘貞石在於龕
B16n0088_p0222b06║側矣
B16n0088_p0222b07║慧超
B16n0088_p0222b08║按續高僧傳慧超俗姓申屠上黨潞城人也體道懷
B16n0088_p0222b09║貞冰霜其志初拂衣捨俗北趨晉陽居大興國寺禪
B16n0088_p0222b10║念為業雖略觀名教備委邪正而偏據行途不沿言
B16n0088_p0222b11║說乃別建道塲盛羅儀像旛花交列眾具清鮮又鳩
B16n0088_p0222b12║集異香多陳品族每以燒香供養煙氣相尋超恆躬
B16n0088_p0222b13║處其中淨衣端坐詳其覺觀擬其妄業故有異香滿
B16n0088_p0222b14║室靈骨充瓶隨用福流還填欠數而莫知其所以然
B16n0088_p0222b15║也至仁壽中年獻后崩立禪定寺以超名望徵入京
B16n0088_p0222b16║師嚴淨形衣有逾恆日感瑞陳供無替由來至武德
B16n0088_p0222b17║元年以并部舊壤懷信者多化道赴緣義難限約乃
B16n0088_p0222b18║返還興國道俗欣慶奉禮交并及七年冬微痁不愈
B16n0088_p0222b19║即告無常合寺齊趨佇聆遺訣超端坐如常精神更
B16n0088_p0222b20║爽告眾曰同住多年凡情易隔脫有相惱希願開懷
B16n0088_p0222b21║然人道難逢善心易失及今自任勿悞後身言訖斂
B16n0088_p0222b22║手在心不覺其絕見無接對謂其未終取纊屬之乃
B16n0088_p0222b23║知無氣時年七十餘坐若神景色貌通潔異香縈繞
B16n0088_p0222b24║滿室充庭音樂聞空莫知來處門人大眾驚心駭目
B16n0088_p0222b25║遂使士女奔赴悲咽寒雲闐塞寺院香花獻積至十
B16n0088_p0222b26║二月中尅期將殯四遠白黑列道爭前徒步至山十
B16n0088_p0222b27║有餘里人馬輻湊事等市鄽輿以繩牀坐如入定路
B16n0088_p0222c01║既交擁卒制難加乃迴首西城破荒就墓眾又填逼
B16n0088_p0222c02║類等天崩便殮於龍阜之山開化寺側作窟處焉經
B16n0088_p0222c03║停一年儼然不散日別常有供養禮拜香花無絕後
B16n0088_p0222c04║遂塞其窟戶置塔於上勒銘其右用旌後德矣
B16n0088_p0222c05║智晞
B16n0088_p0222c06║按續高僧傳智晞俗姓陳氏潁川人先世因官流寓
B16n0088_p0222c07║家於閩越晞童稚不羣幼懷物外見老病死達世浮
B16n0088_p0222c08║危自省昏沉愍諸淪溺深加厭離如為怨逐誓出塵
B16n0088_p0222c09║勞訪尋勝境伏聞智者抗志台山安禪佛隴警訓迷
B16n0088_p0222c10║途為世津導丹誠馳仰遠泛滄波年登二十始獲從
B16n0088_p0222c11║願一得奉值即定師資律儀具足稟受禪訣加修寂
B16n0088_p0222c12║定如救頭然心馬稍調散動辭慮受命遺旨常居佛
B16n0088_p0222c13║隴修禪道塲樂三昧者咸共歸仰宴坐之暇時復指
B16n0088_p0222c14║撝創造伽藍殿堂房舍悉皆嚴整唯經臺未構始欲
B16n0088_p0222c15║就工有香鑪峰山巖峻嶮林木秀異然彼神祇巨有
B16n0088_p0222c16║靈驗自古已來無敢視其峰崖况有登踐而採伐者
B16n0088_p0222c17║時眾議曰今既營經臺供養法寶唯尚精華豈可率
B16n0088_p0222c18║爾而已其香鑪峰檉柏木中精勝可共取之以充供
B16n0088_p0222c19║養論詳既訖往諮於晞具陳上事良久答云山神護
B16n0088_p0222c20║惜不可造次無敢重言各還所在爾夜夢神送疏云
B16n0088_p0222c21║香鑪峰檉柏樹盡皆捨給經臺既感冥示即便撝略
B16n0088_p0222c22║營辦食具分部人工入山採伐侍者諮曰昨日不許
B16n0088_p0222c23║今那取之答曰昨由他今由我但取無苦必不相悞
B16n0088_p0222c24║從旨往取檉柏之樹唯嶮而生並皆取得一無畱難
B16n0088_p0222c25║先師智者陳曰勸化百姓從天台渚次訖於海際所
B16n0088_p0222c26║有江溪並捨為放生之池永斷採捕隋世亦爾事並
B16n0088_p0222c27║經敕隋國既亡後生百姓為惡者多競立梁簄滿於
B16n0088_p0223a01║江溪夭傷水族告訴無所乃共頂禪師往先師龕房
B16n0088_p0223a02║燒香呪願當有漁人見僧在簄上立意謂墮水將船
B16n0088_p0223a03║往救僅到便無因爾梁簄皆不得魚互相報示改惡
B16n0088_p0223a04║從善仍停採捕時有僧法雲欲往香鑪峰頭陀晞諫
B16n0088_p0223a05║曰彼山神剛強卿道力微弱向彼必不得安慎勿往
B16n0088_p0223a06║也雲不納旨遂往到山不盈二宿神即現形驅雲令
B16n0088_p0223a07║還自陳其事方憶前旨深生敬仰有弟子道亙在房
B16n0088_p0223a08║誦經自往喚云今晚當有僧來言竟仍向門下即見
B16n0088_p0223a09║一僧純著衲衣執錫持鉢形神爽俊有異常人從外
B16n0088_p0223a10║而來相去二十餘步纔入路東隱而不現俄頃之間
B16n0088_p0223a11║即聞東山有銅鐘聲大音震谷便云噫喚吾也未終
B16n0088_p0223a12║數日語弟子云吾命無幾可作香湯洗浴適竟山中
B16n0088_p0223a13║鳥獸異色殊形常所不見者並皆來集房側履地騰
B16n0088_p0223a14║空悲鳴喚呼經日方散十二月十七日夜跏趺端坐
B16n0088_p0223a15║仍執如意說法辭理深邃既竟告弟子曰吾將汝等
B16n0088_p0223a16║造次相值今當永別會遇靡期言已寂然無聲良久
B16n0088_p0223a17║諸弟子哭泣便開眼誡曰人生有死物始必終世相
B16n0088_p0223a18║如是寧足可悲今去勿爾鬧亂於吾也又云吾習禪
B16n0088_p0223a19║已來至於今日四十九年背不著牀吾不負信施不
B16n0088_p0223a20║負香火汝等欲得將吾相見可自勤䇿力行道不負
B16n0088_p0223a21║人弟子因即諮啟未審和尚當生何所答云如吾見
B16n0088_p0223a22║夢報在兜率宮殿青色居天西北見智者大師左右
B16n0088_p0223a23║有諸天人皆坐寶座唯一座獨虛吾問所以答云灌
B16n0088_p0223a24║頂却後六年當來昇此說法十八日朝語諸弟子汝
B16n0088_p0223a25║等並早須齋吾命須臾爾日村人登山叅疾食竟辭
B16n0088_p0223a26║還又曰既辛苦遠來更停少時待貧道前去其人不
B16n0088_p0223a27║解苦辭不住當爾之時皎日麗天全無雲翳謂叅人
B16n0088_p0223b01║曰既已不住可疾去雨尋落去者少時驟雨如瀉春
B16n0088_p0223b02║秋七十有二以貞觀元年十二月十八日午時結跏
B16n0088_p0223b03║安坐端直儼然氣息綿微如入禪定因而不返時虛
B16n0088_p0223b04║空中有絃管聲合眾皆聞良久乃息經停數日方入
B16n0088_p0223b05║石龕顏色敷悅手足柔輭不異生平所窆龕墳在先
B16n0088_p0223b06║師智者龕前二百餘步
B16n0088_p0223b07║智滿
B16n0088_p0223b08║按續高僧傳智滿姓賈氏太原人立意矜持不羣凡
B16n0088_p0223b09║小七歲出家隨師請業凡所受道如說修行年登冠
B16n0088_p0223b10║冕肇進受具戒律儀範資訓彌弘又聽涅槃等經盡
B16n0088_p0223b11║其大旨名教略圓味靜終業遂往上黨石墨山聚徒
B16n0088_p0223b12║行道門徒肅穆緇素歸依禮供駢羅積而能散時屬
B16n0088_p0223b13║隋初創弘大法智滿蒸仍國化引而廣之故使聞風
B16n0088_p0223b14║造者負笈奔注眾雜精麤時兼久近初則設儀禮懺
B16n0088_p0223b15║用攝疎情後便隨其樂欲靜思宴坐滿躬事眾法身
B16n0088_p0223b16║預僧倫形止方雅威嚴猛肅眉目濃朗白黑交臨預
B16n0088_p0223b17║有叅拜莫不神駭而毛動咸加景仰為菩薩戒師而
B16n0088_p0223b18║滿不重身名不輕正法雖有緣苦請未即傳授乃親
B16n0088_p0223b19║為竭誠方等行道要取明證夢佛摩頂并為說法宛
B16n0088_p0223b20║如經相方為授法故道俗思戒者相趨不絕而專意
B16n0088_p0223b21║靜觀厭此諠浮乃徙居黎城之東山南流泉精舍息
B16n0088_p0223b22║心之士又結如林禪懺兼修止觀齊捨志弘經遠隨
B16n0088_p0223b23║務或乖又往鴈門川依瓚禪師涉緣念慧瓚僧中藻
B16n0088_p0223b24║鏡定室羽儀言行清澄滿嗟遇後展欣附有餘從瓚
B16n0088_p0223b25║歷遊所在宗習又依住開化結慮修心俄為文帝追
B16n0088_p0223b26║瓚入京定門斯壞眾侶乖張滿乃錄其同志五十餘
B16n0088_p0223b27║人西入嵐州土安山內如前綜業大感學徒隋季道
B16n0088_p0223c01║消賊徒鋒起生民墜於溝壑而滿眾宛然不散斯亦
B16n0088_p0223c02║道感之會也大唐建義四眾歸奔乃率侶入城就人
B16n0088_p0223c03║弘道初住晉陽真智寺以化聲廣被歸宗如市武皇
B16n0088_p0223c04║別敕引勞令止許公宅中供事所須並出義府躬往
B16n0088_p0223c05║禮問覩而懼之顧語裴寂曰孤見此禪師衣毛驚起
B16n0088_p0223c06║何耶答曰計無餘相應是戒神所護耳重以他日修
B16n0088_p0223c07║覲曰弟子濟拔蒼生今義興大造願往還無障當為
B16n0088_p0223c08║立寺既登京輦天下略平武德元年乃詔滿所住宅
B16n0088_p0223c09║為義興寺四事供養一出國家至三年已滿德為物
B16n0088_p0223c10║歸道聲更遠帝欲處之京室下敕徵之又以北蕃南
B16n0088_p0223c11║侵百姓情駭都督弘農公劉護啟畱滿住用鎮眾心
B16n0088_p0223c12║有敕特聽用安朝寄武德五年獫狁孔熾戎車載飾
B16n0088_p0223c13║以馬邑沙門雄情果敢烽爟屢舉因以太原地接武
B16n0088_p0223c14║鄉兵戎是習乃敕選二千餘僧充兵兩府登又下敕
B16n0088_p0223c15║滿師一寺行業清隆可非簡例由是重流景行光問
B16n0088_p0223c16║遐邇晉川髦彥沙汰之餘覩滿坐受嘉慶皆來稱美
B16n0088_p0223c17║或拜伏戒範者或依承習住者常數二百餘人而滿
B16n0088_p0223c18║恆業無怠精厲其誠時或墮學親召別誡委引聖量
B16n0088_p0223c19║誘化凡心預在聞命莫不淚流而身伏噎歎良久並
B16n0088_p0223c20║由承法行已感發前人故得機教不妄弘矣貞觀二
B16n0088_p0223c21║年四月初因動散微覺不愈遂淹灰管本性無擾門
B16n0088_p0223c22║人同集日遺誡勸有沙門道綽者夙有弘誓友而敬
B16n0088_p0223c23║奉因喻滿曰法有生滅道悟機緣觀相易入其門涉
B16n0088_p0223c24║空頗限其位願隨所說進道有期滿仍盱衡而告曰
B16n0088_p0223c25║積年誠業冀此弘持緣虛無相可緣引有有何所引
B16n0088_p0223c26║豈以一期要法累劫埋乎幸早相辭勿塵妄識綽乃
B16n0088_p0223c27║退焉其堅自持微為若此也既而氣將漸弱而志力
B16n0088_p0224a01║猶強侍人圍繞觀者充室滿端坐舉面徐視學徒時
B16n0088_p0224a02║次昆吾溘然而卒春秋七十有八即貞觀二年六月
B16n0088_p0224a03║九日也當終前夕大地震動寺樹摧枝合眾悲敬哀
B16n0088_p0224a04║相現矣泰山其頹乎法人斯逝聯類如此舉邑酸切
B16n0088_p0224a05║若喪其親即以其月十二日旋殯於龍山童子谷中
B16n0088_p0224a06║立塔碑德自滿捨俗從道六十餘年潔己清貞冰霜
B16n0088_p0224a07║取喻敝衣節食纔止饑寒頻經斷穀用約貪染目不
B16n0088_p0224a08║邪視言不浮華淨色子女來未嘗瞻對弱年登歲者
B16n0088_p0224a09║不宿房中受具多夏者方令近侍約時臨眾誡以行
B16n0088_p0224a10║科餘則靜處小房晬朝方出室中唯一繩牀鉢袋挂
B16n0088_p0224a11║於壁上隨道資具坐外更無致使見者懍然改容不
B16n0088_p0224a12║覺發敬矣又偏重供僧勤加基業慈接貧苦備諸藥
B16n0088_p0224a13║療惸惸遑遑意存利物矣
B16n0088_p0224a14║按洛中紀異錄唐高祖神堯皇帝將舉義師入長安
B16n0088_p0224a15║忽夜夢身死墜於牀下為羣蛆所食及覺甚惡之乃
B16n0088_p0224a16║詣智滿禪師而密話之滿即賀曰公得天下矣帝大
B16n0088_p0224a17║驚謂滿曰何謂也滿曰其死是斃也墜於牀是下也
B16n0088_p0224a18║羣蛆所食者是億兆之所趨附也臣不敢直指天子
B16n0088_p0224a19║故曰陛下是至尊之象也甚喜又曰貧道為沙彌日
B16n0088_p0224a20║常攻易今敢為公占之及卦成曰得乾飛龍在天又
B16n0088_p0224a21║是帝王之徵也時太宗侍帝之側滿又曰公子大人
B16n0088_p0224a22║及去又語帝曰此公子福德無量何憂天下乎帝與
B16n0088_p0224a23║太宗俱大悅帝至霍邑又夢甲馬無數帝見滿問是
B16n0088_p0224a24║何軍伍對曰是公身中神也若無此何以威制天下
B16n0088_p0224a25║後數夜復作前夢帝覺召太宗言之復曰吾事濟矣
B16n0088_p0224a26║太宗拜於前連呼萬歲者四帝復大悅其後果即位
B16n0088_p0224a27║乃復營其寺賜額為興儀以太原帝舊田宅業產並
B16n0088_p0224b01║賜之末充常住今之寺內見有圓夢堂乃塑師與帝
B16n0088_p0224b02║並在後
B16n0088_p0224b03║僧邕
B16n0088_p0224b04║按續高僧傳僧邕郭氏太原介休人祖憲荊州刺史
B16n0088_p0224b05║父韶博陵太守邕神識沉靜冥符上德世傳儒業齒
B16n0088_p0224b06║胄上庠年十有三違親入道於鄴西雲門寺依止僧
B16n0088_p0224b07║稠而出家焉稠公禪慧通靈戒行標異即授禪法數
B16n0088_p0224b08║日便詣稠撫邕謂諸門人曰五停四念將盡此生矣
B16n0088_p0224b09║仍往林慮山中栖託定門遊逸心計屬周武平齊象
B16n0088_p0224b10║法隳壞又入白鹿山深林之下避時削迹餌飯松术
B16n0088_p0224b11║三徑斯絕百卉為羣𪊽䴥伏其前山禽集其手初未
B16n0088_p0224b12║之異也後乃梵音展禮焚香讀誦輒有奇鳥異獸攢
B16n0088_p0224b13║聚庭宇貌如恭敬心凝聽受自非行感所及何以致
B16n0088_p0224b14║斯自爾屢降幽靈勝言叵載開皇之始弘闡禪門重
B16n0088_p0224b15║敘元宗更聯榮聞有魏州信行禪師深明佛法命世
B16n0088_p0224b16║異人以道隱之辰習當根之業知邕遯世幽居遣人
B16n0088_p0224b17║告曰修道立行宜以濟度為先獨善其身非所聞也
B16n0088_p0224b18║宜盡弘益之方昭示流俗乃出山與行相遇同修正
B16n0088_p0224b19║節開皇九年行被召入京乃與邕同來止帝城道俗
B16n0088_p0224b20║莫匪遵奉及行亡歿邕總領徒眾甚有住持之功以
B16n0088_p0224b21║貞觀五年十一月十六日終於化度寺院春秋八十
B16n0088_p0224b22║有九主上崇敬情深贈絲帛為其追福以其月二十
B16n0088_p0224b23║二日奉靈魄於終南山遵邕之遺令也門徒收其舍
B16n0088_p0224b24║利起塔於行之塔左邕風範凝正行業精嚴卑辭屈
B16n0088_p0224b25║己體道藏用及委質寒林悲纏朝野僉以身死名滅
B16n0088_p0224b26║世有斯人敢樹元石用陳令範左庶子李伯藥製文
B16n0088_p0224b27║率更令歐陽詢書文筆新華多增傳本故累諠野外
B16n0088_p0224c01║矣
B16n0088_p0224c02║灌頂
B16n0088_p0224c03║按續高僧傳灌頂字法雲俗姓吳常州義興人也祖
B16n0088_p0224c04║世避地東甌因而不返今為臨海之章安焉父夭早
B16n0088_p0224c05║亡母親鞠養生甫三月孩而欲名思審物類未知所
B16n0088_p0224c06║目母夜稱佛法僧名頂仍口斆音句清辨同共驚異
B16n0088_p0224c07║因告攝靜寺慧拯法師聞而歎曰此子非凡即以非
B16n0088_p0224c08║凡為字及年七歲還為拯公弟子日進文詞元儒並
B16n0088_p0224c09║騖清藻才綺即譽當時年登二十進具奉儀德瓶油
B16n0088_p0224c10║鉢彌所畱思洎拯師厭世沐道天台承習定綱罔有
B16n0088_p0224c11║虧緒陳至德元年從智顗禪主出居光宅研繹觀門
B16n0088_p0224c12║頻蒙印可逮陳氏失馭隨師上江勝地名山盡皆遊
B16n0088_p0224c13║憩三宮廬阜九向衡峰無不躡迹依迎訪問遺逸後
B16n0088_p0224c14║屆荊部停玉泉寺傳法轉化教敷西楚開皇十一年
B16n0088_p0224c15║晉王作鎮揚州陪從智者戾止邗溝居禪眾寺為法
B16n0088_p0224c16║上將日討幽求俄隨智者東旋止於台嶽晚出稱心
B16n0088_p0224c17║精舍開講法華跨朗籠基超於雲印方集奔隨負篋
B16n0088_p0224c18║屯湧有吉藏法師興皇入室嘉祥結肆獨擅浙東聞
B16n0088_p0224c19║心道勝意之未許求借義記尋閱淺深乃知體解心
B16n0088_p0224c20║醉有所從矣因廢講散眾投足天台餐稟法華發誓
B16n0088_p0224c21║弘演至十七年智者現疾瞻侍曉夕艱劬盡心爰及
B16n0088_p0224c22║滅度親承遺旨乃奉畱書并諸信物哀泣跪授晉王
B16n0088_p0224c23║乃五體投地悲淚頂受事遵賓禮情敦法親尋遣揚
B16n0088_p0224c24║州總管府司馬王弘送頂還山為智者設千僧齋置
B16n0088_p0224c25║國清寺即昔有晉曇光道猷之故迹也前峰佛隴寺
B16n0088_p0224c26║號修禪在陳之日智者初達隴南十里地曰丹丘經
B16n0088_p0224c27║行平正瞻望顯博智者標基刊木欲建道塲未果心
B16n0088_p0225a01║期故遺囑斯在王人入谷即事修營置臬引繩一依
B16n0088_p0225a02║舊旨仁壽元年晉王入嗣來巡本國萬里川途人野
B16n0088_p0225a03║畢慶頂以檀越升位寺宇初成出山叅賀遂蒙引見
B16n0088_p0225a04║慰問重疊酬對如響言無失措臣主榮歎又遣員外
B16n0088_p0225a05║散騎侍郎張乾威送還山寺施物三千段氈三百領
B16n0088_p0225a06║又設千僧齋寺廟臺殿更加修葺故丹青之飾亂發
B16n0088_p0225a07║朝霞松竹之嶺奄同晝錦斯實海西之壯觀也遠符
B16n0088_p0225a08║智者之言仁壽二年下令延請云夏序炎赫道體休
B16n0088_p0225a09║宜禪悅資神故多佳致近令慧日道塲莊論二師講
B16n0088_p0225a10║淨名經全用智者義疏判釋經文禪師既是大師高
B16n0088_p0225a11║足法門委寄今遣延屈必希霈然并法華經疏隨使
B16n0088_p0225a12║入京也佇遲來儀書不盡意頂持衣負錫高步入京
B16n0088_p0225a13║至夏闡弘副君欣載每至深契無不申請並隨問接
B16n0088_p0225a14║對周綂云謝後遣使送還䞋遺隆倍大業七年治兵
B16n0088_p0225a15║涿野親總元戎將欲蕩一東夷用清文軌因問左右
B16n0088_p0225a16║備敘軒皇先壯阪泉之戮暴後歎峒山之問道追思
B16n0088_p0225a17║智者感慕動容下勅迎頂遠至行所引見天扆敘以
B16n0088_p0225a18║同學之歡又遣侍郎吳旻送還台寺爾後王人繼至
B16n0088_p0225a19║房無虛月頂縱懷丘壑絕迹世累定慧兩修語默雙
B16n0088_p0225a20║化乃有名僧大德近域遠方希覩三觀十如及以心
B16n0088_p0225a21║塵使性並拜首投身請祈天鼓皆疏瀹情性澡雪胷
B16n0088_p0225a22║襟三業屢增二嚴無盡忽以貞觀六年八月七日終
B16n0088_p0225a23║於國清寺房春秋七十有二初薄示輕疾無論藥療
B16n0088_p0225a24║而室有異香臨終命弟子曰彌勒經說佛入滅日香
B16n0088_p0225a25║煙若雲汝多燒香吾將去矣因伸遺誡詞理妙切門
B16n0088_p0225a26║人眾侶瞻仰涕零忽自起合掌如有所敬發口三稱
B16n0088_p0225a27║阿彌陀佛低身就臥累手當心色貌歡愉奄然而逝
B16n0088_p0225b01║舉體柔輭頂暖經日嘗有同學智晞顗之親度清亮
B16n0088_p0225b02║有名先以貞觀元年卒臨終云吾生兜率天矣見先
B16n0088_p0225b03║師智者寶座行列皆悉有人唯一座獨空云却後六
B16n0088_p0225b04║年灌頂法師昇此說法焚香驗旨即慈尊降迎計歲
B16n0088_p0225b05║論期審晞不繆矣以其月九日窆於寺之南山遠近
B16n0088_p0225b06║奔號諠震林谷初頂化流囂俗神用弘方村人於法
B16n0088_p0225b07║龍去山三十餘里染患將絕眾治不愈其子奔馳入
B16n0088_p0225b08║山祈救頂為轉法華經焚栴檀香疾者雖遠乃聞檀
B16n0088_p0225b09║香入鼻應時痊復又樂安南嶺地曰安洲碧樹青溪
B16n0088_p0225b10║泉流伏匿人逕不通頂留連愛翫顧而誓曰若使斯
B16n0088_p0225b11║地夷坦當來此講經曾未浹旬白沙遍湧平如玉鏡
B16n0088_p0225b12║頂以感相顯不違前願仍講法華金光明二部用酬
B16n0088_p0225b13║靈意嘗於章安攝靜寺講涅槃經值海賊上抄道俗
B16n0088_p0225b14║奔委頂方撾鐘就講顏無懾懼賊徒麾旛詣寺忽見
B16n0088_p0225b15║兵旗耀日持弓執戟人皆丈餘雄悍奮發羣覩驚遽
B16n0088_p0225b16║一時退散常於佛隴講暇攜引學徒累石為塔別須
B16n0088_p0225b17║二片用構塔門弟子光英先以車運一石咸疑厚大
B16n0088_p0225b18║更欲旁求復勞人力頂舉杖聊撝前所運石颯然驚
B16n0088_p0225b19║裂遂折為兩段厚薄等均用施塔戶宛如舊契若斯
B16n0088_p0225b20║靈應其相實多自頂受業天台又稟道衡嶽思顗三
B16n0088_p0225b21║世宗歸莫二若觀若講常依法華又講涅槃金光明
B16n0088_p0225b22║淨名等經及說圓頓止觀四念等法門其遍不少且
B16n0088_p0225b23║智者辯才雲行雨施或同天網乍擬瓔珞能持能領
B16n0088_p0225b24║唯頂一人其私記智者詞旨及自製義記并雜文等
B16n0088_p0225b25║題目並勒於碑陰弟子光英後生標俊優柔教義與
B16n0088_p0225b26║國清寺眾僉共紀其行樹其碑於寺之門常州弘善
B16n0088_p0225b27║寺沙門法宣為文其詞甚麗云
B16n0088_p0225c01║智璪
B16n0088_p0225c02║按續高僧傳智璪俗姓張氏清河人晉室播遷寓居
B16n0088_p0225c03║臨海祖元秀梁倉部侍郎任臨海內史父文懷陳中
B16n0088_p0225c04║兵將軍璪受經之歲言無虛發行不慚人親里鄉鄰
B16n0088_p0225c05║深加敬愛年登十七二親俱逝慘服纔釋便染病疾
B16n0088_p0225c06║頻經歲月醫藥無效仍於靜夜策杖扶疾出到中庭
B16n0088_p0225c07║向月而臥至心專念月光菩薩唯願大悲濟我沉疴
B16n0088_p0225c08║如是繫念遂經旬朔於中夜間夢見一人形色非常
B16n0088_p0225c09║從東方來謂璪曰我今故來為汝治病即以口就璪
B16n0088_p0225c10║身次第吸𡂡三夜如此因爾稍痊深知三寶是我依
B16n0088_p0225c11║救遂求離俗便投安靜寺慧憑法師以為弟子逖聞
B16n0088_p0225c12║智者軌行超羣為世良導即泛舸豐流直指台岫服
B16n0088_p0225c13║膺受道乃遣行法華懺悔第二七日初夜懺訖還就
B16n0088_p0225c14║禪牀如欲安坐仍見九頭龍從地涌出上昇虛空明
B16n0088_p0225c15║旦諮白者云此是表九道眾生聞法華經將來之世
B16n0088_p0225c16║破無明地入法性空耳又陳至德四年永陽王伯智
B16n0088_p0225c17║作牧仙都延屈智者來於鎮所璪隨師受請同赴會
B16n0088_p0225c18║稽山九旬坐訖仍即辭王住寶林山寺行法華三昧
B16n0088_p0225c19║初日初夜如有人來搖動戶扇璪即問之汝是何人
B16n0088_p0225c20║夜來搖戶即長聲答云我來看燈耳頻經數過問答
B16n0088_p0225c21║如前其寺內先有大德慧成禪師夜具聞之謂弟子
B16n0088_p0225c22║曰彼堂內從來有大惡鬼今聞此聲必是鬼來取人
B16n0088_p0225c23║也天將欲曉成師扣戶而喚璪未暇得應便繞堂唱
B16n0088_p0225c24║云苦哉苦哉其人了矣璪即開戶問意答云汝猶在
B16n0088_p0225c25║耶吾謂昨夜鬼已害汝故此嗟耳成師以事諮王王
B16n0088_p0225c26║遣數十人執杖防護璪謂防人曰命由業也豈是防
B16n0088_p0225c27║護之所加乎願諸仁者將領還城啟王云爾防人去
B16n0088_p0226a01║後第二日夜鬼入堂內搥壁打柱周遍東西堂內六
B16n0088_p0226a02║燈璪即滅五畱一行道坐禪誦經坦然無懼於三七
B16n0088_p0226a03║日中事恆如此行法將訖見一青衣童子稱讚善哉
B16n0088_p0226a04║言已不現雖值此二緣心無憂喜璪又因事出往會
B16n0088_p0226a05║稽路由剡縣孝行村乞食主人誤煑毒蕈設璪食竟
B16n0088_p0226a06║進趣前途主人於後噉此餘殘並皆吐痢若死等苦
B16n0088_p0226a07║鄰人見之即持藥追璪十里方及見璪快行無恙問
B16n0088_p0226a08║曰何故見尋具陳上事便笑而答曰貧道無他可棄
B16n0088_p0226a09║藥反蹤不須見逐驗之道力所薰故毒不能傷也又
B16n0088_p0226a10║隋大業元年駕幸江都璪銜僧命出叅引見內殿御
B16n0088_p0226a11║遙見璪即便避席命令前坐種種顧問便遣通事舍
B16n0088_p0226a12║人盧正方送璪還山為智者設一千僧齋度四十九
B16n0088_p0226a13║人出家施寺物二千段米三千石并香酥等又為寺
B16n0088_p0226a14║造四周上牆大業六年往揚州叅見仍遣給事侍郎
B16n0088_p0226a15║許善心送還山為智者設一千僧齋度一百人出家
B16n0088_p0226a16║施寺物一千段䞋齋僧人絹一疋七年又往涿郡叅
B16n0088_p0226a17║勞謝遠來施寺物五百段遣五十人仗防援還山凡
B16n0088_p0226a18║經八回叅見天子並蒙喜悅供給豐厚以貞觀十二
B16n0088_p0226a19║年卒於寺春秋八十三矣
B16n0088_p0226a20║慧滿
B16n0088_p0226a21║按續高僧傳慧滿者滎陽人姓張舊住餘州隆化寺
B16n0088_p0226a22║遇那禪師說法便受其道專務無著一衣一食但畜
B16n0088_p0226a23║二針冬則乞補夏便覆赤而已自述一生無有怯怖
B16n0088_p0226a24║身無蚤虱睡而不夢常行乞食貞觀十六年於洛州
B16n0088_p0226a25║南會善寺側宿柏墓中遇大雪旦入寺見曇曠法師
B16n0088_p0226a26║怪所從來滿曰法友來耶遣尋坐處四邊五尺許雪
B16n0088_p0226a27║自積聚不可測也有括訪諸僧逃隱滿持衣鉢周行
B16n0088_p0226b01║聚落通無滯礙隨施隨散索爾虛閒有請宿齋者告
B16n0088_p0226b02║云天下無人方受爾請後於洛陽無疾坐化年可七
B16n0088_p0226b03║十矣
B16n0088_p0226b04║智藏
B16n0088_p0226b05║按續高僧傳智藏姓魏氏華州鄭縣人也十三出家
B16n0088_p0226b06║事藹法師當西魏之世住長安陟岵寺值周滅法權
B16n0088_p0226b07║處俗中為諸信心之所藏隱雖王禁尅切不懼刑憲
B16n0088_p0226b08║剃髮法服曾無變俗迄至隋初乃經六載晦迹人間
B16n0088_p0226b09║不虧道禁自有同塵莫敢聯類矣移都龍首住大興
B16n0088_p0226b10║善寺開皇三年乃卜終南豐谷之東阜以為終世之
B16n0088_p0226b11║所也即昔隱淪之故地矣山水交映邑野相望接敘
B16n0088_p0226b12║皂素日隆化範後文帝敕左衛大將軍晉王廣就山
B16n0088_p0226b13║引見藏曰山世乃異適道不殊貧道居山日積意未
B16n0088_p0226b14║移想陛下國主之體不奪物情為宗王具聞帝帝歎
B16n0088_p0226b15║訝久之乃遣內史舍人虞世基宣敕慰問并施香油
B16n0088_p0226b16║熏爐及三衣什物等仍詔所住為豐德寺焉每至三
B16n0088_p0226b17║長之月藏盛開導化以智論為言先凡所登踐者皆
B16n0088_p0226b18║理事齊稟京邑士女傳響相趨雲結山阿就聞法要
B16n0088_p0226b19║逮武德初歲爰置僧官眾以積善所歸乃處員內道
B16n0088_p0226b20║開物悟深有望焉雖預曹僚而身非世檢時復臨敘
B16n0088_p0226b21║終安豐德以武德八年四月十五日遘疾少時終於
B16n0088_p0226b22║所住春秋八十五然藏青衿入道自檢形神不資奢
B16n0088_p0226b23║靡不欣榮泰時居興善官供頻繁願存乞食盡形全
B16n0088_p0226b24║德縱任居僧務夏雨冬冰而此志罔移終不妄噉僧
B16n0088_p0226b25║食晚居西郊柏林墓所頭陀自靜文帝出遊遇而結
B16n0088_p0226b26║歎與諸宮人等各捨所著之衣百有餘聚藏令村人
B16n0088_p0226b27║車運用充寺宇故使福殿輪奐迥拔林端靈塔架峰
B16n0088_p0226c01║岧然雲表致有京郊立望得傳遙敬矣又初受具以
B16n0088_p0226c02║布大衣重補厚重可齊四斤六十五夏初無一離受
B16n0088_p0226c03║日說欲由來未傳常坐一食終乎大漸而形狀超挺
B16n0088_p0226c04║唐量八尺二寸質貌魁梧峙然峰𡼑之相常居寺之
B16n0088_p0226c05║南岫四十餘年面臨深谷目極天際經途四里幽梗
B16n0088_p0226c06║盤岨不易登升而藏手執澡瓶足躡木履每至食時
B16n0088_p0226c07║乘崖而至午後還上初無顛墮因斯以談亦雄隱之
B16n0088_p0226c08║高朗者故圖寫像供於茲存焉京師慈門寺沙門小
B16n0088_p0226c09║曇欽藏素業為建碑於寺門之右穎川沙門法琳製
B16n0088_p0226c10║文
B16n0088_p0226c11║法喜
B16n0088_p0226c12║按續高僧傳法喜俗姓李襄陽人也七歲出家顥禪
B16n0088_p0226c13║師為其保傅顥道素溫贍有聞同侶後住禪定將終
B16n0088_p0226c14║前夕所居房壁自然外崩顥曰依報已乖吾將即世
B16n0088_p0226c15║於是端坐閉目如有所緣奄然而卒初不覺也自喜
B16n0088_p0226c16║恭恪奉侍積經載紀而顥專修定業略於言誨便以
B16n0088_p0226c17║觀量知人審喜機度事逾先習不肅而成鑽仰景行
B16n0088_p0226c18║惟德是輔荊州青溪山寺四十餘僧喜為沙彌親所
B16n0088_p0226c19║供奉晝則炊煮薪蒸夜便誦習經典山居無炬然柴
B16n0088_p0226c20║取明每夕自課誦通一紙如是累時所緣通利雖學
B16n0088_p0226c21║諸經部類而偏以法華為宗常假食息中間兼誦一
B16n0088_p0226c22║遍餘則專以禪業繫念在前纔有昏心便又溫故仁
B16n0088_p0226c23║壽年內文帝敕召追隸京師住禪定寺供禮隆異儉
B16n0088_p0226c24║行為先接撫同倫謙虛成德爰有佛牙舍利帝里所
B16n0088_p0226c25║珍擎以寶臺處之上室璝寶溢目非德不弘大眾以
B16n0088_p0226c26║喜行解潛通幽徵屢降便以道塲相委任其監護喜
B16n0088_p0226c27║遂綱維供養日夕承仰又以顥師去世意欲冥被靈
B16n0088_p0227a01║爽願誦千遍法華因即不處舊房但用巡遶寺塔行
B16n0088_p0227a02║坐二儀誓窮本源數滿八百情厲晨宵繫心不散覺
B16n0088_p0227a03║轉休健同寺僧者見有白牛駕以寶車入喜房內追
B16n0088_p0227a04║而觀之了無蹤緒方知幽通之感有遂教門而卑弱
B16n0088_p0227a05║自守營衛在初諸有疾苦無論客舊皆周給贍問親
B16n0088_p0227a06║為將療至於尿屎膿吐皆就而𠲿之然則患疾之苦
B16n0088_p0227a07║世所同輕而喜都無污賤情倍欣懌以為常業也致
B16n0088_p0227a08║有遠近道俗帶疾相投皆悅慰其心終其報類或有
B16n0088_p0227a09║外來問疾並為痛者陳苦有問其故答云病人纏惱
B16n0088_p0227a10║來問致增故耳武德四年右僕射蕭瑀於藍田造寺
B16n0088_p0227a11║名曰津梁夙奉徽風嘉其弘度召而居之時屬運開
B16n0088_p0227a12║猶承饑薦四方慕義相次山門便減撤衣資用充繼
B16n0088_p0227a13║乏稟歸行務眾所宗焉凡有遲疑每為消釋並會通
B16n0088_p0227a14║旨理暢顯神心而為行沉密卒難備紀傳者嘗同遊
B16n0088_p0227a15║處故略而述之後乃屏退自資超居眾伍驪山南阜
B16n0088_p0227a16║鄉號廬陵即九紀之故墟也北負露臺之嶺南對赫
B16n0088_p0227a17║胥之陵交澗深林仙賢是集即卜而宅之乃有終焉
B16n0088_p0227a18║之志篤勵子弟誘導山人福始罪終十盈八九貞觀
B16n0088_p0227a19║初年夜涉其半見有燄火數炬從南而來正趣山舍
B16n0088_p0227a20║僧俗驚散慮是賊徒以事告喜喜曰此應無苦但自
B16n0088_p0227a21║修業至明尋顧不知所由居處降靈皆此類也六年
B16n0088_p0227a22║春創染微疾自知非久強加醫療終無進服至十月
B16n0088_p0227a23║十二日乃告門人無常已及勿事囂擾當默然靜慮
B16n0088_p0227a24║津吾去識勿使異人輒入房也時時唱告三界虛妄
B16n0088_p0227a25║但是一心大眾忽聞林牝有音樂車震之聲因以告
B16n0088_p0227a26║之喜曰世間果報久已捨之如何更生樂處終是纏
B16n0088_p0227a27║累乃又入定須臾聲止香至充滿達五更初端坐而
B16n0088_p0227b01║卒春秋六十有一形色鮮潔如常在定初平素之日
B16n0088_p0227b02║歷巡山險行見一處幽隱可為栖骸之所命弟子示
B16n0088_p0227b03║之及其終後寺僧屬其儀貌端峙不忍行之鑿山為
B16n0088_p0227b04║窟將欲藏瘞爾一夕暴雪忽零有餘一尺周迴二里
B16n0088_p0227b05║蔽於山路遂行開道中道降神於弟子曰吾欲露屍
B16n0088_p0227b06║山野給施眾生如何埋藏違吾本志雪平荒逕可且
B16n0088_p0227b07║停行眾不從之乃安窟內經久儼然都無摧腐宋國
B16n0088_p0227b08║公親往觀之神色如在歎善而歸爾後怪無損壞遂
B16n0088_p0227b09║舉其衲衣方見為物所噉頭項已下枯骨鮮明詳斯
B16n0088_p0227b10║以論實本願之致耳且喜學年據道事仰名師清溪
B16n0088_p0227b11║禪眾天下稱最而親見奉養故得景行成明日光聲
B16n0088_p0227b12║彩加以敬慎戒約聞即依行計業分功步影而食時
B16n0088_p0227b13║少覺差必虛齋而過晦朢懺洗清心布薩安卹貧病
B16n0088_p0227b14║固是常宜衣敝食麤誠其恆志輕清拯濟見美東郊
B16n0088_p0227b15║矣
B16n0088_p0227b16║慧休（附曇元　靈範）
B16n0088_p0227b17║按續高僧傳慧休姓樂氏瀛州人也世居海濱以蠶
B16n0088_p0227b18║漁為業而生知離惡深惟罪報常思出濟無緣拔足
B16n0088_p0227b19║或累歎通宵晨或忘餐延逾信宿雖憤氣填胷無免
B16n0088_p0227b20║斯厄十六遇相州沙門巡里行化談三世之循擾述
B16n0088_p0227b21║八苦之交侵雅會夙懷背世情決乃違親背俗投勖
B16n0088_p0227b22║律師而出家焉勖導以義方禮逾天屬又聞靈裕法
B16n0088_p0227b23║師震名西壤行解所歸現居鄴下命休從學休天機
B16n0088_p0227b24║秀舉惟道居心乃背負華嚴遠遊京鄴一聞裕講鎣
B16n0088_p0227b25║動身心不略昬明幽求體性而章句蕪昧至理未融
B16n0088_p0227b26║展轉陶埏五十餘遍研詞文理轉加昬漠試以所解
B16n0088_p0227b27║遍問諸師皆慮涉重關返啟其致乃悟曰斯固上聖
B16n0088_p0227c01║之至理也豈下凡而抑度哉且博聽眾師沐心法海
B16n0088_p0227c02║耳乃往渤海從明彥法師聽成實論先出章抄品藻
B16n0088_p0227c03║異同慧滿沖情解津法友以彥公化世更染餘流從
B16n0088_p0227c04║志念法師受學小論迦雜婆沙各聞數遍窮其本支
B16n0088_p0227c05║曉其固執解既清迴行實貞嚴念曰余講小乘歲序
B16n0088_p0227c06║多矣今乃值子諒不虛延休即著雜心元章抄疏各
B16n0088_p0227c07║區別部類條貫攸歸文教纔出初尋重敬頻當元宰
B16n0088_p0227c08║講授相續幽致既舉慧燭天懸故使馳名冀都擊響
B16n0088_p0227c09║河渭抱帙橫經肩排日謁結疑懷籤踵接登堂皆總
B16n0088_p0227c10║為書紳永開冥府故於立破諸教探隱洞明雖府學
B16n0088_p0227c11║冠空宗而梗情塵境欲通惟識之旨取悟無方會裕
B16n0088_p0227c12║師入關因便預從遇曇遷禪師及尼論師等講揚攝
B16n0088_p0227c13║論每舉一會餘駕停輪辭吐既新領拔彌悉周涉三
B16n0088_p0227c14║遍即造疏章神會幽陳廣流聽視自大小諸藏並綂
B16n0088_p0227c15║關鍵惟有律部未遑精閱昔以戒禁隨事可用緣求
B16n0088_p0227c16║案讀即了未勞師授曾披一卷持犯茫然方悔先議
B16n0088_p0227c17║更弘神府乃負律提瓶從洪律師聽採四分一經講
B16n0088_p0227c18║肆三十餘遍日漸其致終未極言顧諸學徒曰余聽
B16n0088_p0227c19║涉多矣至於經論一遍入神今遊律部逾增逾暗豈
B16n0088_p0227c20║非理可虛求事難通會乎而敬慎三業懍課六時纖
B16n0088_p0227c21║塵或阻即申懺洗目見大小講匠知名者多奉法自
B16n0088_p0227c22║修實罕聯類嘗聽礪公講律礪曰法師大德暮年如
B16n0088_p0227c23║何猶勤律部休曰余憶出家之始從虎口中來即奉
B16n0088_p0227c24║投戒法豈以老朽而可斯須離耶恨吾不得常聞耳
B16n0088_p0227c25║其清慎之高率此例也又屢經𡨥蕩荒荐相仍寺眾
B16n0088_p0227c26║僧廚亟經宿觸故從隋末終至唐初四度翻穢獲資
B16n0088_p0227c27║淨供致使四方嘉會休有功焉暨武德年內劉闥賊
B16n0088_p0228a01║興魏相諸州並遭殘戮忽一旦警急官民小大棄城
B16n0088_p0228a02║逃隱休在雲門聞有斯事乃率學士二十餘人東赴
B16n0088_p0228a03║相州了無人物便牢城自固四遠道俗承休城內方
B16n0088_p0228a04║來歸附當斯時也人各藏身而休挺節存國守城引
B16n0088_p0228a05║眾可謂亂世知人者矣其年不久天策陳兵遠臨賊
B16n0088_p0228a06║境軍實無委並出當機休既處僧端預明利害集眾
B16n0088_p0228a07║告曰官軍靜亂須有逢迎僧食眾物義當先送再和
B16n0088_p0228a08║大眾並無從者休懼被後罰必可乘權獨詣軍門具
B16n0088_p0228a09║陳來意於時曹公徐世勣引勞賞悅仍令部從隨休
B16n0088_p0228a10║至寺任付糧粒及平殄後曹公為奏具述休功登即
B16n0088_p0228a11║下敕入賊諸州見有僧尼止留三十相州一境特宜
B16n0088_p0228a12║依定以事驗人休量難准又荒亂之後法律不行並
B16n0088_p0228a13║用銅盂身御俗服同諸流俗休恐法滅於事躬自經
B16n0088_p0228a14║營立樣造坯依法施熏遂成好鉢遍送受持於今大
B16n0088_p0228a15║行並是休功緝遺緒也又僧庫火起時當中夜忽有
B16n0088_p0228a16║人告走往觀之賴始發焰救而獲免退問告由了無
B16n0088_p0228a17║知者良以道通幽顯屢動禎祥貞觀九年頻敕徵召
B16n0088_p0228a18║令入京師並固辭以疾無預榮問至今十九年中春
B16n0088_p0228a19║秋九十有八見住慈潤爽健如前四眾懷仰蒲柳之
B16n0088_p0228a20║暮猶執卷諮謀乃力倦而告曰吾學功多矣每有經
B16n0088_p0228a21║律雖聽二三十遍文旨乃明猶恨少功欲兼異部未
B16n0088_p0228a22║遑多涉耳今之後學則不同之薄知文句宗致眇然
B16n0088_p0228a23║即預師範更無通觀所以終夜長慨有耿於懷致有
B16n0088_p0228a24║窮括教源莫知由序此法滅在人矣今暮年開導意
B16n0088_p0228a25║存成器斯猶砥礪合其刃耳安能鑪錘其樸耶所以
B16n0088_p0228a26║引化席端直陳綱要而奉禁守道抑在天然挫拉形
B16n0088_p0228a27║心逾衰逾篤衣服率然趣便葢體襆懸壁上尺絹不
B16n0088_p0228b01║居所得外利即迴講眾補綻衣服不勞人助見著麻
B16n0088_p0228b02║履經今三十餘年雖有斷壞綴而蹈涉暫有泥雨徒
B16n0088_p0228b03║跣而行有問其故答云泥輭易履不損信施耳又寒
B16n0088_p0228b04║不加火熱不依凉瓶水若凍裹之草束受具已來鉢
B16n0088_p0228b05║無他洗入夏已去不噉菜蔬於道往還執箒先掃存
B16n0088_p0228b06║護物命寧有過之凡斯眾行前後一揆余以親展徽
B16n0088_p0228b07║音奉茲景行猶恨標其大抵事略文繫以為約耳弟
B16n0088_p0228b08║子曇元高潔僧也經論及律並曾披導偏重清行不
B16n0088_p0228b09║妄衣食寺雖結淨猶懷塵點常乞食自資今託靜林
B16n0088_p0228b10║慮寶山志道辭世門人靈範學通休涉慧悟少之敕
B16n0088_p0228b11║召弘福時揚攝論今居宗樹業振名京邑又休以年
B16n0088_p0228b12║學高遠今上重之因事遼左親幸其室敘故陳道彌
B16n0088_p0228b13║會帝心故又續其績