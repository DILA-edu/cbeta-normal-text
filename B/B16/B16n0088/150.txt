B16n0088_p0229a01║欽定古今圖書集成博物彙編神異典
B16n0088_p0229a02║　第一百五十卷目錄
B16n0088_p0229a03║僧部列傳二十六
B16n0088_p0229a04║唐二
B16n0088_p0229a05║靈潤（附淨元　智衍）道洪
B16n0088_p0229a06║義褒道昂（附靈智）
B16n0088_p0229a07║道哲（附靜安　道誠）曇榮
B16n0088_p0229a08║靜琳慧斌
B16n0088_p0229a09║志超曇韻
B16n0088_p0229a10║慧思道綽（附道撫）
B16n0088_p0229a11║明淨（附慧融）慧熙
B16n0088_p0229a12║世瑜智聰
B16n0088_p0229a13║
B16n0088_p0229a14║
B16n0088_p0229a15║
B16n0088_p0229a16║
B16n0088_p0229a17║
B16n0088_p0229a18║
B16n0088_p0229a19║神異典第一百五十卷
B16n0088_p0229a20║僧部列傳二十六
B16n0088_p0229a21║唐二
B16n0088_p0229a22║靈潤（附淨元　智衍）
B16n0088_p0229a23║按續高僧傳靈潤俗姓梁河東虞鄉人也家世衣冠
B16n0088_p0229a24║邦閭望族而風格弘毅綂擬大方少踐清猷長承餘
B16n0088_p0229a25║烈故能正行倫據不肅而成昆季十人秀美時譽中
B16n0088_p0229a26║間三者齊慕出家父告子曰但誦觀音先度即當許
B16n0088_p0229a27║也潤執卷便誦一坐不起從旦至中文言遂徹便預
B16n0088_p0229b01║公度依止靈粲法師住興善寺粲有正行備於別傳
B16n0088_p0229b02║年十三初聽涅槃妙通文旨將及志學銷會前聞括
B16n0088_p0229b03║悟新理便登講座宣釋教意部分科宗英秀諸僧咸
B16n0088_p0229b04║欣其德加又欽重行禁動靜惟安不妄遊從常資規
B16n0088_p0229b05║矩所以興善大德海內名僧咸相顧而言曰此沙彌
B16n0088_p0229b06║發蹤能爾堪住持矣於後深心至道通贍羣師預在
B16n0088_p0229b07║見聞包蘊神府當即黼藻人法珪璋解行皆綂其本
B16n0088_p0229b08║支該其成敗仁壽感瑞懷州造塔有敕令往官供驛
B16n0088_p0229b09║乘隨師東赴乞食徒行獨無受給既達河內道俗服
B16n0088_p0229b10║其精通敬其行範所有歸戒並從於潤當即名厲河
B16n0088_p0229b11║北譽滿京師聞泰嶽靈巖寺僧德肅清四方是則乃
B16n0088_p0229b12║杖策尋焉既覩副師遂從諮訓乃習般舟行定無替
B16n0088_p0229b13║晨昏初經三七情事略疲自斯已後頓忘眠倦身心
B16n0088_p0229b14║精勵遂經夏末於時同侶五百餘人各奉行定互相
B16n0088_p0229b15║敦勵至於解坐同行無幾惟潤獨節秀出情事莫移
B16n0088_p0229b16║皆不謀同詞敬稱徽績時父任青州益都令外祖吳
B16n0088_p0229b17║超任懷州懷令堂祖吳同任齊州山荏令姨夫侯援
B16n0088_p0229b18║任曹州金鄉令並潤之宗族內外親姻雖往還講肆
B16n0088_p0229b19║遊其所部事逾行路一無過造及生緣背喪或有悲
B16n0088_p0229b20║慕邀延者潤情若風傳不往登踐斯割愛從道皆此
B16n0088_p0229b21║類也有道奘法師擅名海岱講攝大乘又往尋焉時
B16n0088_p0229b22║未具戒早飛聲彩周流法席文義圓通問難深微稱
B16n0088_p0229b23║傳元宰預是同席心共揖之既承師有本即奉奘以
B16n0088_p0229b24║為和尚大戒已後方詣律司十地諸經略觀文體年
B16n0088_p0229b25║二十三還返京室值志念法師正弘小論將欲博觀
B16n0088_p0229b26║智海預在聽徒有辯相法師學兼大小聲聞於天攝
B16n0088_p0229b27║論初興盛其麟角在淨影寺創演宗門造疏五卷即
B16n0088_p0229c01║登敷述京華聽眾五百餘僧𥪡義之者數登二百潤
B16n0088_p0229c02║初從關表創預講筵祖習異聞遂奮奇論一座驚異
B16n0088_p0229c03║側目嘉之登有辯行法師機論難擬處眾高謝而敬
B16n0088_p0229c04║憚焉雖則負譽帝京而神氣自得或譏毀達其耳者
B16n0088_p0229c05║曾若不聞以道鎮心情無喜怒末法攸寄誠可嘉焉
B16n0088_p0229c06║大業初歲風疾暴增後復本心更精新業又恐報傾
B16n0088_p0229c07║旦夕不守本懷講導世流往還煩雜遂脫略人事厭
B16n0088_p0229c08║俗歸閑遂往南山之北西極澧鄠東漸玉山依止寒
B16n0088_p0229c09║林頭陀為業時與沙門空藏慧璡智信智光等京邑
B16n0088_p0229c10║貞幹同修出離既處叢冢鬼神斯惱或被推盪偃仆
B16n0088_p0229c11║或揚聲震叫者潤獨體其空寂宴坐如空諸被嬈者
B16n0088_p0229c12║皆來依附或於深林曠野狼虎行處試心安止都無
B16n0088_p0229c13║有畏當遵此行盡報傳持屬大業末年不許僧出遂
B16n0088_p0229c14║虧此行乃還興善託於西院獨靜資業一食入淨常
B16n0088_p0229c15║講涅槃眾經有慧定禪師等歸依受業相率修課不
B16n0088_p0229c16║出院宇經於三年結侶漸多行清動眾時僧粲法師
B16n0088_p0229c17║一寺頂蓋銳辯無前抗衡京國乃率諸翹望五十餘
B16n0088_p0229c18║僧來至法會詳其神略人並投問元隱之義潤領宗
B16n0088_p0229c19║酬答剖判泠然咸共欣賞妙符經旨爾後譽傳先價
B16n0088_p0229c20║眾聚相從既懿業內傳將流法味大業十年被召入
B16n0088_p0229c21║鴻臚教授三韓并在本寺翻新經本並宗轄有承無
B16n0088_p0229c22║虧風彩會隋氏亂倫道光難緝乃隱潛於藍田之化
B16n0088_p0229c23║感寺首尾一十五載足不垂地離經專業眾請便講
B16n0088_p0229c24║以示未聞春秋入定還遵靜操沙門志超抗節禪府
B16n0088_p0229c25║聞風造展遂等宿交相師念定欣從語嘿時天步饑
B16n0088_p0229c26║餒道俗同霑化感一寺獨延賓侶磨穀為飯菽麥等
B16n0088_p0229c27║均晝夜策勤弘道為任故四方慕義歸者雲屯周贍
B16n0088_p0230a01║精麤無乖僧法共餐業果遂達有年斯誠至德冥符
B16n0088_p0230a02║兼濟有日矣潤以化洽外流道聲載路興善本寺敬
B16n0088_p0230a03║奉芳塵上陳敕使請充寺任便不守專志就而維之
B16n0088_p0230a04║貞觀八年敕造弘福復被徵召即現翻譯證義須明
B16n0088_p0230a05║眾所詳准又當斯任至於詞理有礙格言正之同倫
B16n0088_p0230a06║糺位斯人最上京邑釋門實惟僧傑初潤隋末在興
B16n0088_p0230a07║善院感魔相嬈定志不移冥致善神捉去經宿告曰
B16n0088_p0230a08║昨日魔子依法嚴繩深知累重自感而死若此徵應
B16n0088_p0230a09║其量難紀武德七年時任化感寺主智信為人所告
B16n0088_p0230a10║敕使圍寺大顯威權潤曰山居行道心不負物賢聖
B16n0088_p0230a11║所知計非所害使人逾怒忽有大風雷震山崩樹折
B16n0088_p0230a12║吹其巾帽坐席飄落異處人眾喪膽遂求悔過潤曰
B16n0088_p0230a13║檀越有福能感幽靈斯之祥徵昔來未有使者深愧
B16n0088_p0230a14║釋然事解貞觀年中與諸法侶登山遊觀野燒四合
B16n0088_p0230a15║眾並奔散惟潤安行如常顧陟語諸屬曰心外無火
B16n0088_p0230a16║火實自心謂火可逃無由免火及火至潤熸餘自斂
B16n0088_p0230a17║據事以量知人難矣後住弘福有僧因事奉敕還俗
B16n0088_p0230a18║復經恩蕩情願出家大德連名同舉得度上聞天聽
B16n0088_p0230a19║下敕深責投諸南裔驩州行道於時諸僧創別帝里
B16n0088_p0230a20║無非慟絕潤獨安然容儀自若顧曰三界往還去來
B16n0088_p0230a21║恆理敕令修道何有悲凉拂衣東舉忻然而趣道俗
B16n0088_p0230a22║聞見莫不歎服尋爾敕追洛東安置化行鄭魏負帙
B16n0088_p0230a23║排筵弘闡涅槃十有餘徧奧義泉飛慧流河洛乃報
B16n0088_p0230a24║京邑門人疏曰吾今東行略有三益一酬往譴二順
B16n0088_p0230a25║厭生三成大行吾有宿累蒙天慈責今得見酬則業
B16n0088_p0230a26║累轉滅惟加心悅何所憂也愚夫癡愛隨處興著正
B16n0088_p0230a27║智不爾厭不重生夫淨穢兩境同號大空凡聖有情
B16n0088_p0230b01║咸惟覺性覺空平等何所著也自度度人俱利之道
B16n0088_p0230b02║舉人出家依道利物願在三有普濟四生常無退轉
B16n0088_p0230b03║三益如是汝等宜知各調淨根業興善而住吾無慮
B16n0088_p0230b04║矣僕射房元齡遇之稱羨歎息曰大德樹言詞理俱
B16n0088_p0230b05║至名實之副誠所望也不久敕追還住弘福居宗揚
B16n0088_p0230b06║化涅槃正義惟此一人也然其爰初入道奉節不虧
B16n0088_p0230b07║持操攝儀魁質雄雅形器八尺動靜溫和挺超聯類
B16n0088_p0230b08║十三離俗更不重臨二親既崩兄弟哀訴情守自若
B16n0088_p0230b09║曾無動容但為修冥福設會千僧再度盡京施悲田
B16n0088_p0230b10║食而已至於世情得喪浮豔雕華既不附心口亦無
B16n0088_p0230b11║述時俗往還直知敘對皆絕供給隨言將遣前後所
B16n0088_p0230b12║講涅槃七十餘遍攝大乘論三十餘遍并各造義疏
B16n0088_p0230b13║一十三卷元章三卷自餘維摩勝鬘起信論等隨緣
B16n0088_p0230b14║便講各有疏部而立義倫通頗異恆執弟子淨元神
B16n0088_p0230b15║睿卓越博要之舉振績京畿講釋經論亟經載紀詮
B16n0088_p0230b16║辯名理響逸學門加以性愛林泉捐諸名利敝衣糲
B16n0088_p0230b17║食談元為本元以潤之立義建志尋求轉解傳風被
B16n0088_p0230b18║於當世有僧法御道定人也夢見淨元兩手極大執
B16n0088_p0230b19║印憑案若有所通寤以告之正披此義即因而遂廣
B16n0088_p0230b20║乃成王路矣沙門智衍即潤之猶子也幼攜入道勗
B16n0088_p0230b21║以教宗承明詞義深有會繫講攝論涅槃近住藍田
B16n0088_p0230b22║之法池寺綂津成匠亟動時譽然有法以來師資傳
B16n0088_p0230b23║道其宗罕接惟潤之緒繼美前修亞迹安遠斯塵難
B16n0088_p0230b24║濟見於今日矣
B16n0088_p0230b25║道洪
B16n0088_p0230b26║按續高僧傳道洪姓尹氏河東人也父曜仕隋歷任
B16n0088_p0230b27║江陵令有子五人洪其第三也聰敏易悟深厭形有
B16n0088_p0230c01║年在十三以開皇六年出家事京邑大德曇延法師
B16n0088_p0230c02║博通內外馳譽門序雖廣流眾部偏以涅槃為累教
B16n0088_p0230c03║之極也故敷演之所以師資傳道聲嘖遠近亦於法
B16n0088_p0230c04║眾親喻覆述後於願法師所學窮地論傍通經數德
B16n0088_p0230c05║器崇振及隋祖昇遐禪定構立乃召處之自爾專事
B16n0088_p0230c06║弘經周輪無輟貞觀伊始弘護道張凡寺綱維無非
B16n0088_p0230c07║令達乃敕為律藏寺上座緝諧理事允副朝委立情
B16n0088_p0230c08║清慤無競榮辱故使厚供殊禮鱗接邀延致令二宮
B16n0088_p0230c09║樹福妙資搜舉物議所及莫不推先尋又下敕任大
B16n0088_p0230c10║總持本居寺主春宮異供隨時薦及以追受戒之禮
B16n0088_p0230c11║也貞觀十四年寶昌寺眾請講涅槃時感白雉隨人
B16n0088_p0230c12║聽法集散馴狎終於講會相從傳授迄於暮齒凡講
B16n0088_p0230c13║涅槃八十七遍依承宗旨罕墜彝倫及弘福譯經選
B16n0088_p0230c14║充證義慈恩創起又敕徵臨以貞觀末年微覺輕疾
B16n0088_p0230c15║纔及一旬奄爾長逝春秋七十有九初染疾之始全
B16n0088_p0230c16║無別痛少食不語用乖常候而數以手撝撥於空侍
B16n0088_p0230c17║問其故答曰有三衣冠者數來禮拜故以止之又曰
B16n0088_p0230c18║紅花綠池鮮榮可翫尋爾合掌目送於空曰大德羅
B16n0088_p0230c19║睺羅來辭去也因爾潛逝殊香滿院然洪形器端偉
B16n0088_p0230c20║七尺有餘沉簡仁愛慈濟存沒喜慍莫顯操節不形
B16n0088_p0230c21║傳者目其梗槩要妙固多略耳
B16n0088_p0230c22║義褒
B16n0088_p0230c23║按續高僧傳義褒姓薛常州晉陵人蓋齊相孟嘗君
B16n0088_p0230c24║之後吳名臣綜瑩之裔也天體高遠履性明朗出家
B16n0088_p0230c25║已後遊談在務周流會稽綂御法筵初從蘇州末定
B16n0088_p0230c26║寺小明法師稟學華嚴大品其即有陳興皇朗公之
B16n0088_p0230c27║後嗣也專經強對亦當時之僧傑矣褒優柔教義屢
B16n0088_p0231a01║啟清凉之談將事通覽辭往縉雲山婺州永安寺曠
B16n0088_p0231a02║法師所曠在陳朝興皇盛集時當法選亟動神機法
B16n0088_p0231a03║主既崩遍流視聽長干禪眾栖霞布公並具式瞻親
B16n0088_p0231a04║霑餘令所以四經三論江表高推褒敬竭義筵縱思
B16n0088_p0231a05║披釋諸方俊銳將事別輪曠亦勸褒行傳燈禮乃從
B16n0088_p0231a06║之傳經述論三十餘年光聞五湖馳名三輔每以大
B16n0088_p0231a07║乘至教元出渭陰中原播蕩乃興揚越嗟乎淳味不
B16n0088_p0231a08║無流靡後住東陽金華法幢寺弘道不倦日坐忘食
B16n0088_p0231a09║慈恩申請搜揚髦彥京邑承風以事聞奏下敕徵延
B16n0088_p0231a10║便符昔願即而入朝時翻經三藏元奘法師盛處權
B16n0088_p0231a11║衡當陽弘演承思遠問用寫繁蕪亦既至止共詳幽
B16n0088_p0231a12║致乃詰大乘經論無所不通唐朝後學多尚名體耽
B16n0088_p0231a13║迷成性膠柱守株如何解網以開元照請所學宗頓
B16n0088_p0231a14║講十遍勒諸門位並往歸依時在慈恩創開宏旨有
B16n0088_p0231a15║空雙遣藥病齊亡乃有負氣盱衡傲然亂舉褒為提
B16n0088_p0231a16║紐解決疎刷神襟責以三關徵研五句詳括文義綂
B16n0088_p0231a17║略悟迷經難論易悼時俗之反昏論釋深經悔今聞
B16n0088_p0231a18║之異昔所以每日在座前唱聖經半講已後方明賢
B16n0088_p0231a19║論於時英彥皆預席端歎其竦拔之神奇伏其辯洽
B16n0088_p0231a20║之銛利宰輔冠蓋傾仰德音畱連言晤寫送無絕顯
B16n0088_p0231a21║慶三年冬雩祈雪內設福塲敕召入宮令與東明觀
B16n0088_p0231a22║道士論義有道士李榮立本際義褒問曰既義標本
B16n0088_p0231a23║際為道本於際為際本於道耶答曰互得又問道本
B16n0088_p0231a24║於際際為道本亦可際本於道道為際原答亦通又
B16n0088_p0231a25║並曰若使道將本際互得相反亦可自然與道互得
B16n0088_p0231a26║相法答曰道法自然自然不法道又並若道法於自
B16n0088_p0231a27║然自然不法道亦可道本於本際本際不本道榮既
B16n0088_p0231b01║被難不能報浪嘲云既喚我為先生汝便成我弟子
B16n0088_p0231b02║褒曰對聖言論申明邪正用簡帝心芻蕘嘲謔塵黷
B16n0088_p0231b03║天聽雖然無言不酬聊以相答我為佛之弟子由以
B16n0088_p0231b04║事佛為師汝既稱為先生則應先道而生汝則斯為
B16n0088_p0231b05║道祖於時忸怩無對便下座又令褒𥪡義便立大智
B16n0088_p0231b06║度義李徒雖難隨言即遣於時天子欣然內宮嗟賞
B16n0088_p0231b07║李榮不勝其憤曰如此解義何須遠從吳來褒答曰
B16n0088_p0231b08║三吳之地本出英賢橫目狗身舊無人物爾後諸寺
B16n0088_p0231b09║連請多以法華淨名中百經論等以開時俗龍朔元
B16n0088_p0231b10║年駕往東都別召追往頻入宮禁義論橫馳乃於淨
B16n0088_p0231b11║土講解經論七眾載驅羣公畢至英聲逾盛不久遘
B16n0088_p0231b12║疾卒於淨土春秋五十有一道俗悲凉恨法門之早
B16n0088_p0231b13║揜皇上悼傷久之遂敕送柩返於金華山舊寺賻贈
B16n0088_p0231b14║之榮光聞遠近
B16n0088_p0231b15║道昂（附靈智）
B16n0088_p0231b16║按續高僧傳道昂未詳其氏魏郡人履信標宗風神
B16n0088_p0231b17║清徹獨懷異操慧解夙成初投靈裕法師出家裕神
B16n0088_p0231b18║識剛簡氣岸雲霄審量觀能授其明訓昂飲沐清化
B16n0088_p0231b19║愛敬親承歲積炎凉齊蹤上伍於寒陵山寺陶融初
B16n0088_p0231b20║教綱領元宗講華嚴地論稽洽博詣才辯天垂叩問
B16n0088_p0231b21║連環思徹恆理而混斯聲迹撝謙藏用幽贊之功諒
B16n0088_p0231b22║擬前傑化物餘景志結西方常願生安養履接成務
B16n0088_p0231b23║故道扇漳河咸蒙惠澤後自知命極預告有緣至八
B16n0088_p0231b24║月初當來取別時未測其言也期月既臨一無所患
B16n0088_p0231b25║問齋時至未景次昆吾即昇高座身含奇相爐發異
B16n0088_p0231b26║香援引四眾受菩薩戒詞理切要聽者寒心於時七
B16n0088_p0231b27║眾圍繞餐承遺味昂舉目高視乃見天眾繽紛管絃
B16n0088_p0231c01║繁會中有清音遠亮告於眾曰兜率陀天樂音下迎
B16n0088_p0231c02║昂曰天道乃生死根本由來非願常祈心淨土如何
B16n0088_p0231c03║此誠不從遂耶言訖便覩天樂上騰須臾還滅便見
B16n0088_p0231c04║西方香華伎樂充塞如團雲飛湧而來旋環頂上舉
B16n0088_p0231c05║眾皆見昂曰大眾好住今西方靈相來迎事須願往
B16n0088_p0231c06║言訖但見香爐墜手便於高座端坐而終卒於報應
B16n0088_p0231c07║寺中春秋六十有九即貞觀七年八月也道俗崩慟
B16n0088_p0231c08║觀者如山接捧將殯殮足下有普光堂等文字生焉
B16n0088_p0231c09║自非道會靈彰行符鄰聖者何能現斯嘉應哉於斯
B16n0088_p0231c10║時也遐邇嗟歎氣結成陰坐既跏趺掌文仰現預覩
B16n0088_p0231c11║相迹悲慶相臨還送寒陵之山鑿窟處之經春不朽
B16n0088_p0231c12║儼然如初自昂道素之聲被於東夏慈潤溫柔德光
B16n0088_p0231c13║攸屬嘗登講之夜時屬陰暗素無燈燭昂舉掌高示
B16n0088_p0231c14║便發異光明照堂宇大眾覩瑞怪所從來昂曰此光
B16n0088_p0231c15║手中恆有耳何可怪耶其栖業隆深幽明感應誠不
B16n0088_p0231c16║可度也故是道勝高世之人矣時相州有靈智沙門
B16n0088_p0231c17║亦裕公弟子也機務亮敏著名當世常為裕之都講
B16n0088_p0231c18║辨唱明衷允愜望情加以明解經論每即元席文義
B16n0088_p0231c19║弘遠妙思霜霏難問銳指擅步漳鄴故使四海望塵
B16n0088_p0231c20║俱敦聲教後便忽覺智涯難極法行須依徒設舟航
B16n0088_p0231c21║終須艤棹即屏絕章疏便修定業步晷守心懷虛成
B16n0088_p0231c22║務乞食頭陀用清靈爽垂行物範光德生焉貞觀八
B16n0088_p0231c23║年終於鄴下春秋七十有五後諸學行倫巧附其塵
B16n0088_p0231c24║者眾焉
B16n0088_p0231c25║道哲（附靜安　道誠）
B16n0088_p0231c26║按續高僧傳道哲姓唐齊郡臨邑人初投穎川明及
B16n0088_p0231c27║法師學十地地持為同聽者所挹具戒已後止奉行
B16n0088_p0232a01║門又從魏郡希律師稟承四分希亦指南一時盱衡
B16n0088_p0232a02║五眾受教博曉將經六載輕重筌宗究其文體但為
B16n0088_p0232a03║戒慧雖通未懷定業有河內詢禪師眾推不測匠首
B16n0088_p0232a04║當今嘉哲至誠傾襟為說一悟真諦霍然大通禪侶
B16n0088_p0232a05║相謝解齊登室聞京邑道盛乃步從焉初至住仁覺
B16n0088_p0232a06║寺沙門曇遷有知人之舉敬備師禮從受攝論研味
B16n0088_p0232a07║至理曉悟其文標擬有方豈惟聲教遂厭辭人世潛
B16n0088_p0232a08║於終南之駱谷也山粒難接授受須淨既闕使人遂
B16n0088_p0232a09║虛腹累宵欣茲味定有清信士張暉陪從多年請益
B16n0088_p0232a10║供奉因暫下山忽逢重雪懸路既擁七日方到哲以
B16n0088_p0232a11║雖對食具為無人授守死正念暉披雪至菴彈指覺
B16n0088_p0232a12║悟方從定起斯實謹慎資持為此例矣京師大莊嚴
B16n0088_p0232a13║寺以哲素有道聲延住華館初從眾意退居小室一
B16n0088_p0232a14║食分衛不受僧利眾益重之盩厔縣民昔以隱居駱
B16n0088_p0232a15║谷得信者多相率迎請乃往赴焉營構禪宇立徒策
B16n0088_p0232a16║業山俗道侶相從屯赴教以正法訓以律儀野逸是
B16n0088_p0232a17║憑聞諸京輔忽一旦謂門人曰無常及矣大眾難見
B16n0088_p0232a18║冥目既至長恨何言遂東歸莊嚴訊問名德奄然卒
B16n0088_p0232a19║於故房春秋七十二矣即貞觀九年正月也葬於京
B16n0088_p0232a20║之西郊長城故人仰慕聲範遂發塚迎柩還歸盩厔
B16n0088_p0232a21║行道設齋以從火葬收其餘燼為起磚塔於城西二
B16n0088_p0232a22║里端正樹側龍岸鄉中列植楊柏行往揖拜然哲迥
B16n0088_p0232a23║發天才學不師古撰百識觀門十卷智照自體論六
B16n0088_p0232a24║卷大乘聞思論等行世弟子靜安道誠並承習厥宗
B16n0088_p0232a25║匡輔有敘安掩迹林泉念趨在業誠行感元解謙穆
B16n0088_p0232a26║自修包括律部講導時接初住莊嚴寺以傳業高令
B16n0088_p0232a27║徵入瑤臺匡化於彼餘波潛被盛績京師
B16n0088_p0232b01║曇榮
B16n0088_p0232b02║按續高僧傳曇榮俗緣張氏定州九門人源南鄧而
B16n0088_p0232b03║分派因封而居高陽焉年十九時為書生刻意元理
B16n0088_p0232b04║寄心無地因靈裕法師講華嚴經試往聽之便徹悟
B16n0088_p0232b05║元範略其詮致乃投裕為師裕神厲氣清觀榮勤攝
B16n0088_p0232b06║遂即度之及受具後專業律宗經餘六載崇履禁科
B16n0088_p0232b07║條暢開結乃更循講肆備聞異部遍行大業故以地
B16n0088_p0232b08║持為學先屬周廢二教韜形俗壤雖外同其塵而內
B16n0088_p0232b09║服道味及隋初興教不務公名隨緣通化曾無執著
B16n0088_p0232b10║年登四十務道西遊行至上黨潞城黎城諸山依巖
B16n0088_p0232b11║結宇即求潛遁既懿德是充緇素歸仰便開拓柴障
B16n0088_p0232b12║廣樹禪坊四遠聞風一期翕至榮形解雄邃稱病設
B16n0088_p0232b13║方諸有餐飲咸歆至澤禮供日隆投造填委以隋末
B16n0088_p0232b14║陵亂人百從運預踐兵饑希全戒德榮欲澄汰先染
B16n0088_p0232b15║要假明猷事在護持躬當法主每年春夏立方等般
B16n0088_p0232b16║舟秋冬各興坐禪念誦僧尼別院故處有四焉致使
B16n0088_p0232b17║五眾煙隨百供鱗集日增慶泰歡躍成諠自晉魏韓
B16n0088_p0232b18║趙周鄭等邦釋種更新其戒者榮實其功矣嘗往韓
B16n0088_p0232b19║州鄉邑縣延聖寺立懺悔法刺史風同仁素奉釋門
B16n0088_p0232b20║家傳供養送舍利三粒遺行道眾榮年垂八十親率
B16n0088_p0232b21║道俗三千人步野迎路由二十餘里儐從之盛譽滿
B16n0088_p0232b22║當時既達寺中乃告眾曰舍利之德挺變無方若累
B16n0088_p0232b23║業有消請所可遂乃人人前別置水鉢加以香爐通
B16n0088_p0232b24║夜苦求至明鉢內總獲舍利四百餘粒聲名達於鄉
B16n0088_p0232b25║邑縣令懼其聚眾有墜條章悕停其事當夕怪獸鳴
B16n0088_p0232b26║其廳宇官民竟夜不安明旦陳悔方從榮法斯德被
B16n0088_p0232b27║聖凡皆此之例武德九年夏於潞城交障村立法行
B16n0088_p0232c01║道所住堂舍忽自崩壞龕像舍利宛然挺出布在庭
B16n0088_p0232c02║中一無所損又貞觀七年清信士常疑保等請榮於
B16n0088_p0232c03║州治法住寺行方等悔法至七月十四日有本寺沙
B16n0088_p0232c04║門僧定者戒行精固於道塲內見大光明五色間起
B16n0088_p0232c05║從上而下中有七佛相好非常語僧定云我是毗婆
B16n0088_p0232c06║尸如來無所著至真等正覺以汝罪消故來為證然
B16n0088_p0232c07║非本師不與授記如是六佛皆同此詞最後一佛云
B16n0088_p0232c08║我是汝本師釋迦牟尼也為汝罪消故來授記曇榮
B16n0088_p0232c09║是汝滅罪良緣於賢劫中名普寧佛汝身器清淨後
B16n0088_p0232c10║當作佛名為普明若斯之應現感靈祥信難圖矣後
B16n0088_p0232c11║臥疾於牀眼中流淚弟子圓宗曰和尚生來念慧必
B16n0088_p0232c12║無不意何事悲泣答曰吾死日將逼恨更不得為諸
B16n0088_p0232c13║七眾洗濯罪累耳宗曰何必致此答曰吾縱不死亦
B16n0088_p0232c14║是無用自佛法再興已來未省一度不聽說戒今既
B16n0088_p0232c15║病困說欲斯必死矣以貞觀十三年十二月終於法
B16n0088_p0232c16║住寺春秋八十有五旋殯於野外後門徒出其遺骨
B16n0088_p0232c17║葬於寺南建塔表之自榮履歷重難而崇尚釋風形
B16n0088_p0232c18║器瓌偉過於八尺詞吐溫贍風格遒遠年登不惑斷
B16n0088_p0232c19║粒練形常餌守中用省煩累而奉教結淨希見斯人
B16n0088_p0232c20║日到僧廚問其監膳必有事染親看翻穢並使食具
B16n0088_p0232c21║清淨方始還房自覿名德罕聞斯類又於寺內諸房
B16n0088_p0232c22║多結淨地用擬四藥溫煑之所故預沾門序散在諸
B16n0088_p0232c23║方咸承風素免諸宿觸又每歲懺法必具兩儀二篇
B16n0088_p0232c24║已下依律清之先使持衣說淨終形立誓然後羯磨
B16n0088_p0232c25║隨治成人初聚正罪雅依大乘仍令心用理事無著
B16n0088_p0232c26║有空身口威儀歸承律檢故自從訓勖奉法無虧皆
B16n0088_p0232c27║終諸命報余因訪道藝行達潞城奉謁清儀具知明
B16n0088_p0233a01║略故不敢墜其芳緒
B16n0088_p0233a02║靜琳
B16n0088_p0233a03║按續高僧傳靜琳俗姓張氏本族南陽後居京兆之
B16n0088_p0233a04║華原焉幼齡背世情附緇門初誕之日有外國道人
B16n0088_p0233a05║曰此兒當貴若出家者大弘佛法七歲投僧出家以
B16n0088_p0233a06║役田疇無垂道訓不果本望深惟非法也自顧而言
B16n0088_p0233a07║曰此而未捨與俗何殊更從一師服膺正化遭周滅
B16n0088_p0233a08║法且附俗緣年在弱冠希期無怠會隋氏啟運即投
B16n0088_p0233a09║曇猛法師猛二事相攝經於五年猶事沙彌未敢受
B16n0088_p0233a10║具慶蒙開法欲廣見聞辭其本師南遊樊鄧便於彼
B16n0088_p0233a11║部奉進大戒既爰初受法未曉清規遠赴青齊聽於
B16n0088_p0233a12║律禁後發前至為諸聽先又於覺法師所聽受十地
B16n0088_p0233a13║迴趾鄴都炬法師所採聽華嚴楞伽思益皆通貫精
B16n0088_p0233a14║理妙思英拔舊傳新解往往程器時即推令敷化講
B16n0088_p0233a15║散幽旨並驚所未聞而胷臆所懷猶謂不足展轉周
B16n0088_p0233a16║聽溥遍東川蓄解尋師又至蒲晉有沙門道遜道順
B16n0088_p0233a17║者聲名大德也畱講十地經於凉燠雖復聽徒欣泰
B16n0088_p0233a18║而志逾煩梗下座處房撫膺審曰法本治病而今慢
B16n0088_p0233a19║法更增且道貴虛通而今躭著彌固此不可也即捨
B16n0088_p0233a20║講業專習禪門初學不淨念處等法又嫌其瑣小煩
B16n0088_p0233a21║稽人慮乃學大乘諸無得觀離念唯識彌所開宗每
B16n0088_p0233a22║習一解陶練十年精其昔知更新後習而麤食敝衣
B16n0088_p0233a23║情欲斯絕後入白鹿山山糧罕繼便誡以却粒之法
B16n0088_p0233a24║孤放窮巖又經累載山中業定昏睡惑心乃臨峭絕
B16n0088_p0233a25║懸崖下望千仞旁生一樹纔得勝人以草藉之跏坐
B16n0088_p0233a26║其上於中繫念動逾宵日怖死既重專深弘觀後聞
B16n0088_p0233a27║泰嶽特多靈異便往尋之既達彼山夜見火炬周環
B16n0088_p0233b01║高耀峰巖即事追求累日方至乃見五六尼眾匡坐
B16n0088_p0233b02║論道琳初通訊問其議唯識等理未盡言間忽然不
B16n0088_p0233b03║見惆悵久悟法誠爾也後入關中遇曇遷禪師講開
B16n0088_p0233b04║攝論一聞如舊慧不新聞仁壽四年下敕送舍利於
B16n0088_p0233b05║華原石門山之神德寺琳即於此住居靜課業行解
B16n0088_p0233b06║之盛名布京師大業三年有沙門還源等延請帝城
B16n0088_p0233b07║在明輪妙象諸寺講揚攝論識者歸焉尋即降敕召
B16n0088_p0233b08║入道塲既達東都禪門更擁齊王暕情深理定每就
B16n0088_p0233b09║諮疑請至本第從奉歸戒鴻臚蘇夔學高前古舉朝
B16n0088_p0233b10║冠蓋稟宗師訓為舟為梁高陽道雄道體趙郡道獻
B16n0088_p0233b11║明則等並釋門威鳳智海明珠咸承理味酌以華實
B16n0088_p0233b12║襄陽洪哲德高楚望風力俊駭聞琳聲穆時彥故來
B16n0088_p0233b13║相架乃致問云懷道者多專意何業琳見其詞骨難
B16n0088_p0233b14║競聊以事徵告云山谷高深意定何在哲云山高谷
B16n0088_p0233b15║深由來自爾琳曰若如來言餘處取土填谷齊山為
B16n0088_p0233b16║定高下哲悟此一言致詞歎伏由是秀穎附津稽疑
B16n0088_p0233b17║重沓故令譽風宣彌繁賞會琳以像教東漸法網雖
B16n0088_p0233b18║嚴至於僧儀正度猶未光闡欲遍遊閻浮備殫靈迹
B16n0088_p0233b19║以十三年內具表聞帝當蒙恩詔令使巡方并給使
B16n0088_p0233b20║人傳國書信行達襄土方趨海南屬寇賊交侵中國
B16n0088_p0233b21║背叛途路梗澀還返南陽義寧二年被召入京住大
B16n0088_p0233b22║總持如常弘演光陰既積學者成宗武德三年正平
B16n0088_p0233b23║公李安遠奏造弘法素奉崇信別令召之琳立意離
B16n0088_p0233b24║緣攝慮資道會隋末壅閉唐運開弘皂白歸依光隆
B16n0088_p0233b25║是慶乃削繁就簡惟敷中論為宗餘則維摩起信權
B16n0088_p0233b26║機屢展夜則勖以念慧每事徵研並使解出自心不
B16n0088_p0233b27║從他授元琬律師道王關河躬承令則自餘法侶歲
B16n0088_p0233c01║獻奇倫住城王及太妃楚國太妃安平公主等皇家
B16n0088_p0233c02║帝葉請戒第宅隆禮頻繁國子祭酒蕭璟工部尚書
B16n0088_p0233c03║張亮詹事杜正倫司農李道裕等並誓為弟子備諸
B16n0088_p0233c04║法物恆令服御又以徒侶義學爰缺律宗乃躬請智
B16n0088_p0233c05║首律師敷弘四分一舉十遍身令眾先故使教法住
B16n0088_p0233c06║持京輦稱最乃至沙彌淨人盛明律相誠其功矣忽
B16n0088_p0233c07║以貞觀十四年秋初染疾至十月二十六日平旦疾
B16n0088_p0233c08║甚有沙門法常者盛名帝宇素與周旋故來執別琳
B16n0088_p0233c09║曰不戀此生未貪來報緣集則有緣散則無而神氣
B16n0088_p0233c10║澄湛由來不亂會有問疾者答云以己之疾愍於彼
B16n0088_p0233c11║疾因而流淚想諸苦趨故也便總集僧眾并諸門人
B16n0088_p0233c12║告曰生死道長有心日促各宜自敬無累爾神即右
B16n0088_p0233c13║脅而臥尋卒於本寺春秋七十有六餘處通冷唯頂
B16n0088_p0233c14║極熱迄於焚日方始神散而形色鮮輭特異常比送
B16n0088_p0233c15║於終南至相寺燒之唯舌獨在再取燒之逾更明淨
B16n0088_p0233c16║斯亦弘法之力矣弟子等四十餘人奉跪慈顏無由
B16n0088_p0233c17║欽仰百日之內通告有緣共轉大乘總四萬餘卷并
B16n0088_p0233c18║造千粒舍利木塔舉高五丈彫飾之美晃發中天廣
B16n0088_p0233c19║布檀那用酬靈澤初琳居世化以實錄著名每述至
B16n0088_p0233c20║理元凝無不垂泣歎奉言無非涉事不徒行自爰初
B16n0088_p0233c21║問法無憚夷險衣服壞則以紙補之牀席暖則坐於
B16n0088_p0233c22║簧上節之又節量力強羸名利不緣語默沉靜修攝
B16n0088_p0233c23║威儀有異名稱涕唾莫顯於口鼻飲食未言於善惡
B16n0088_p0233c24║敬慎之極夫又何加裕法師云以道通物物由道感
B16n0088_p0233c25║慧由道來還供道眾故僧實由客深有冥功裕語有
B16n0088_p0233c26║由琳近之矣
B16n0088_p0233c27║慧斌
B16n0088_p0234a01║按續高僧傳慧斌姓和氏兗州人也博覽經藝文義
B16n0088_p0234a02║洞開偏曉字源尢明星曜年十九鄉黨所崇為州助
B16n0088_p0234a03║教而情厭煩梗懷慕出世年二十三方預剪落尋即
B16n0088_p0234a04║歷聽經律相沿兩載覩講席喧撓唯論聲勢便入臺
B16n0088_p0234a05║山修諸靜慮一入八載備行觀法乃往泰山靈巖諸
B16n0088_p0234a06║寺以行道為務先年三十四方隸官名住秦州梁父
B16n0088_p0234a07║甑山存道寺更尋律部博聽經論而性狎禪林譽彰
B16n0088_p0234a08║遐通及獻后云背禪定厥興下敕徵延乃旋京邑於
B16n0088_p0234a09║時名望盛德入表一期各擅英髦人程鱗翼而斌夏
B16n0088_p0234a10║第最小聲稱彌隆衣鉢之外更無箱襆容質清素挺
B16n0088_p0234a11║異恆倫緇素目屬莫不迴向斯亦像季清嚴之僧也
B16n0088_p0234a12║兼以布行純粹言無品藻每聞評論輒即默然防護
B16n0088_p0234a13║戒儀慈救為慮每夏行履執帚先掃恐傷蟲蟻故也
B16n0088_p0234a14║隨得利養密行檀濟或造漉囊或施道俗唯急要者
B16n0088_p0234a15║方乃行之仍復累囑勿泄人世及帝造寺前訪綱維
B16n0088_p0234a16║京室同美勿高斌也乃下詔徵為弘福寺主輯諧上
B16n0088_p0234a17║下無敢乖猷貞觀十九年十月六日遘疾終寺時年
B16n0088_p0234a18║七十有二自斌之入道生常恆務多以行道呪業為
B16n0088_p0234a19║心或誦釋迦觀音或行文殊悔法歲中八十二日六
B16n0088_p0234a20║時行業前後通數八十道場身心悅懌所得法利未
B16n0088_p0234a21║可知也至於教誡門學唯論煩惱須斷每有出罪露
B16n0088_p0234a22║過無不為之流涕喜怒不形誦持無忘故羯磨之匠
B16n0088_p0234a23║通僧仰屬道俗歸戒其徒弘矣故使魏王已下內外
B16n0088_p0234a24║懿親及梁宋諸公皆承戒素
B16n0088_p0234a25║志超
B16n0088_p0234a26║按續高僧傳志超俗姓田同州馮翊人也遠祖流寓
B16n0088_p0234a27║遂居并部之榆次焉少在童齓智量過人精厲不羣
B16n0088_p0234b01║雅度標遠厭世從道貫徹藏俞而二親恃超更無兄
B16n0088_p0234b02║弟雖述其志常用抑之望嗣宗族遂從儒流遍覽流
B16n0088_p0234b03║略年垂壯室私為聘妻超聞之避斯塵染乃逃竄林
B16n0088_p0234b04║野親姻周覓藏影無方既被執身抑從伉儷初則合
B16n0088_p0234b05║𢀷為蹤終亦同掩私室冀行婚禮也唯置一牀超乃
B16n0088_p0234b06║抽氈席地令妻坐上躬自處牀儼思跏坐勤為說法
B16n0088_p0234b07║詞極明據妻便流淚禮謝辭以相累頻經宵夕事等
B16n0088_p0234b08║金形屢被訹勸誠逾玉質既確乎難拔親乃捐而任
B16n0088_p0234b09║之年二十有七投并州開化寺慧瓚禪師瓚志德澄
B16n0088_p0234b10║明行成眾範未展度限歷試諸難志超潔正身心勤
B16n0088_p0234b11║履眾務僧徒百數供雜五行兩食恆備六時無缺每
B16n0088_p0234b12║有苦役必事身先瓚親閱驗之便度令受具自進戒
B16n0088_p0234b13║品專修行儀即往定州尋採律藏括其精要刪其繁
B16n0088_p0234b14║雜五夏不滿三教略圓乃返故鄉依巖綜習初入太
B16n0088_p0234b15║原之西北千山栖引英秀創立禪林曉夕勤修定慧
B16n0088_p0234b16║雙啟四儀託於戒節二行憑於法依學徒詵詵無威
B16n0088_p0234b17║而肅致使聞風不遠而至大業初歲政綱嚴明擁結
B16n0088_p0234b18║寺門不許僧出超聞之慨而上諫披衣舉錫出詣郡
B16n0088_p0234b19║城望有執送將陳所諫而官私弗顧乃達江都即以
B16n0088_p0234b20║事聞內史以事非要害不為通引還遣并部至隋季
B16n0088_p0234b21║多難寇賊交橫民流溝壑死者大半而超結徒歡聚
B16n0088_p0234b22║餘糧不窮但恐盜竊相陵便欲奔散乃以法誡勸無
B16n0088_p0234b23║變爾情鏡業既臨逃嚮何地眾感其言心期遂爽准
B16n0088_p0234b24║式禪禮課時無輟嘗夜坐禪忽有羣賊排門直進炬
B16n0088_p0234b25║火亂舉白刃交臨合坐端然相同儀像賊乃投體於
B16n0088_p0234b26║地拜伏歸依超因隨宜誘引量權授法咸發心敬合
B16n0088_p0234b27║掌而退其剛略攝御皆此類也高祖建義太原四遠
B16n0088_p0234c01║咸萃超惟道在生靈義居乘福即率侶晉陽住凝定
B16n0088_p0234c02║寺禪學數百清肅成規道俗欽承貴賤恭仰及皇旗
B16n0088_p0234c03║南指三輔無塵義寧二年超率子弟二十餘人奉慶
B16n0088_p0234c04║京邑武皇夙承嘉望待之若仙引登太極敘之殊禮
B16n0088_p0234c05║左僕射魏國公裴寂挺生不世器璉宏深第中別院
B16n0088_p0234c06║置僧住所邀延一眾用以居焉亟歷寒暑業新彌厲
B16n0088_p0234c07║但為貴遊諠雜外進無因必附林薄方程慕遠時藍
B16n0088_p0234c08║田山化感寺沙門靈潤智信智光等義解鉤元妙崇
B16n0088_p0234c09║心學同氣相求宛然若舊遂延住彼山栖志得矣攝
B16n0088_p0234c10║緣聚結其赴如雲賢聖語默互相敦重而寺非幽阻
B16n0088_p0234c11║隷以公途晦迹之賓卒難承業乃徇物關表意在度
B16n0088_p0234c12║人還返晉川選求名地武德五年入於介山創聚禪
B16n0088_p0234c13║侶巖名抱腹四方有聞下望百尋上臨千仞泉石結
B16n0088_p0234c14║韻於仙室風雨飄漬於林端遂使觀者至止陶鑄塵
B16n0088_p0234c15║心自強誨人無倦請益又於汾州介休縣治立光嚴
B16n0088_p0234c16║寺殿宇房廊躬親締構赫然宏壯有類神宮故行深
B16n0088_p0234c17║者巖居道淺者城隱師資肅穆兢業其誠驗音察色
B16n0088_p0234c18║惟若不足忽因遘疾便知不住誡累殷勤示以禍福
B16n0088_p0234c19║以貞觀十五年三月十一日卒於城寺春秋七十有
B16n0088_p0234c20║一山世同嗟賓主齊慟德仁既往學肆斯分葬於城
B16n0088_p0234c21║南山阜自服膺釋種意在住持晝夜克勤攝諸後學
B16n0088_p0234c22║所以日別分功佛禮五百禪結四時身誡眾侶有虧
B16n0088_p0234c23║殿罰而自執香爐隨唱屈禮未嘗置地及以虧拜及
B16n0088_p0234c24║坐禪眾也互相懲誡纔有昏睡親行勵率有來投造
B16n0088_p0234c25║無不即度授以戒範進止威儀攝養將迎禮逾天屬
B16n0088_p0234c26║時遭嚴敕度者極刑而曾無介懷如常剃落致陸海
B16n0088_p0234c27║慕義避世逸僧憑若太山依而修道時講攝論維摩
B16n0088_p0235a01║起信等並詳而後說深致適機嘗以武德七年止於
B16n0088_p0235a02║抱腹僧徒僅百偏資大齋麥唯六石同置一倉日磨
B16n0088_p0235a03║五斗用供常調從春至夏計費極多怪而檢覆止磨
B16n0088_p0235a04║兩斛據量此事幽致可思又數感異僧乘虛來往雖
B16n0088_p0235a05║無音問儀形可驗纔若墮者便蒙神警至於召眾鐘
B16n0088_p0235a06║聲隨時自響石泉上涌隨人少多靈瑞屢興如此者
B16n0088_p0235a07║非一而奉敬戒法罕見其儔護慎威儀終始無替自
B16n0088_p0235a08║隋唐兩代親度出家者近一千人師範遺訓在所聞
B16n0088_p0235a09║見傳者昔預末筵蒙諸慧誥既親承其績故即而敘
B16n0088_p0235a10║焉
B16n0088_p0235a11║曇韻
B16n0088_p0235a12║按續高僧傳曇韻不知氏族高陽人初厭世出家誦
B16n0088_p0235a13║法華經兩卷有餘時年十九仍投恆嶽側蒲吾山就
B16n0088_p0235a14║彼虛靜訖此經部值栖隱禪師曰誦經非不道緣常
B16n0088_p0235a15║誦未即至道要在觀心離念方契正道耳韻初承此
B16n0088_p0235a16║告謹即受而行之專精念慧深具舉捨又聞五臺山
B16n0088_p0235a17║者即華嚴經清凉山也世傳文殊師利常所住處古
B16n0088_p0235a18║來諸僧多人祈請有感見者具蒙示教昔元魏孝文
B16n0088_p0235a19║嘗於中臺東南下三十里大孚靈鷲置大布寺帝曾
B16n0088_p0235a20║遊止具奉聖儀前種華園地方二頃夏中發豔狀同
B16n0088_p0235a21║鋪錦光彩昱耀亂人心目如是嘉聞數澄神悅耳遂
B16n0088_p0235a22║舉足栖焉遍遊臺嶽備見靈相初停北臺木瓜寺二
B16n0088_p0235a23║十餘歲單身弔影處以瓦窑形覆敝衣地布草蓐食
B16n0088_p0235a24║唯一受味不兼餘然此山寒厲林生澗谷自外峰嶺
B16n0088_p0235a25║坦然遐淨韻夜行晝坐思略昏情慶其晚逢也前所
B16n0088_p0235a26║誦經心口不緣三十餘載會隙歷試一字無遺乃更
B16n0088_p0235a27║誦殘文成其部袠至仁壽年內有瓚禪師者結集定
B16n0088_p0235b01║學背負繩牀在鴈門川中蘭若為業韻居山日久思
B16n0088_p0235b02║展住懷聞風附道便從瓚眾一沐清化載仰光猷隨
B16n0088_p0235b03║依善友所謂全梵行也屬隋高造寺偏重禪門延瓚
B16n0088_p0235b04║入京眾失其主人各其誠散歸林谷韻遂投於比千
B16n0088_p0235b05║山又遊南部離石龍泉文成等郡七眾希向夷夏大
B16n0088_p0235b06║同十善聿修緇素匡幸原此河濱無受戒法縱有志
B16n0088_p0235b07║奉皆往太原夷夏情乖人皆怯往致有沙彌三十其
B16n0088_p0235b08║歲者及韻化行即傳斯教山城兩眾皆蒙具足唐運
B16n0088_p0235b09║伊始兵接定陽屢逢屯喪本業無毀以夜係晝攝心
B16n0088_p0235b10║無逸幽棲積久衣服故敝蚤虱聚結曾不棄捐任其
B16n0088_p0235b11║味噉寄以調伏曾以夏坐山饒土蚤既不屏除氈如
B16n0088_p0235b12║凝血但自咎責願以相酬情無悋結如此行施四十
B16n0088_p0235b13║餘年歲居耳順忽無蚤虱韻猶自責曰計業不應即
B16n0088_p0235b14║盡當履苦趨受其報耳又告門人曰吾見超禪師寄
B16n0088_p0235b15║他房住素有壁虱不噉超公乃兩道流出向餘房內
B16n0088_p0235b16║又見在蠱家食飯匙接蠱精置於疊下而快食如故
B16n0088_p0235b17║又不為患蠱主懼焉吾德不及超何為致此每年於
B16n0088_p0235b18║春秋二時依佛名法冬夏正業則減食坐禪常願寫
B16n0088_p0235b19║法華誓願潔淨數年已來不能可辦忽感書生無為
B16n0088_p0235b20║而至告云善解抄經韻邀以法據並謂堪能遂乃安
B16n0088_p0235b21║於石室立淨書之旦入暮出深怪其行未盈一旬七
B16n0088_p0235b22║軸俱了將以禮䞋目前不見及遭賊抄藏經巖窟世
B16n0088_p0235b23║靜往收乃委於林下箱襆久爛而卷色如初斯感驗
B16n0088_p0235b24║奇異率此類也又常居別室自勤修業餘有眾侶難
B16n0088_p0235b25║嗣其蹤每云吾年事如此何可放捨若坐昏悶即起
B16n0088_p0235b26║禮佛常策四儀以道量據自見勝達尠倫其德以貞
B16n0088_p0235b27║觀十六年端坐終於西河之平遙山春秋八十餘矣
B16n0088_p0235c01║自韻十九入山六十餘載不希名利不畜侍人不隸
B16n0088_p0235c02║公籍不行己任凡有所述識皆推寄於他焉
B16n0088_p0235c03║慧思
B16n0088_p0235c04║按續高僧傳慧思姓郭氏汾州介休人也少學儒史
B16n0088_p0235c05║宗尚虛元文章書隸有聲鄉曲年二十五在并傳授
B16n0088_p0235c06║初不知佛乘之深奧也會沙門道曄德盛當鋒處宗
B16n0088_p0235c07║講揚攝大乘論試往潛聽冥寞難追累日詳受薄知
B16n0088_p0235c08║希向因求度脫傳聞出家要業勿高禪定即而習焉
B16n0088_p0235c09║三十許載師承靡絕又聞念慧相須譬諸輪翅遂周
B16n0088_p0235c10║尋聖教備嘗弘旨冬夏業定春秋傳採單衣節食見
B16n0088_p0235c11║者發心道志之倫往往屯赴因而結眾於箕山之陰
B16n0088_p0235c12║晝則斂容默念中夜昏寒為眾說法六時篤課不墜
B16n0088_p0235c13║清猷時說死觀各言其志有云省約有云泰甚思曰
B16n0088_p0235c14║出家之人生已從緣死當自任豈勞人事送此枯骸
B16n0088_p0235c15║余必一期當自運耳時以為未經疾苦故得虛置其
B16n0088_p0235c16║言後覺不愈纔經兩日尋告眾曰余其死矣便起躡
B16n0088_p0235c17║履案行空窟除屏殘屍入中跏坐發遣徒侶累以正
B16n0088_p0235c18║命處既森聳世號寒林眾不忍離經夜旁守至明往
B16n0088_p0235c19║觀端拱如故就觸其身方知已卒春秋五十有五即
B16n0088_p0235c20║貞觀十六年五月矣因而殮焉
B16n0088_p0235c21║道綽（附道撫）
B16n0088_p0235c22║按續高僧傳道綽姓衛并州汶水人弱齡處俗閭里
B16n0088_p0235c23║以恭讓知名十四出家宗師經誥大涅槃部偏所弘
B16n0088_p0235c24║傳講二十四遍晚事瓚禪師修涉空理亟沾徽績瓚
B16n0088_p0235c25║清約雅素慧悟開天道振朔方升名晉土綽稟服神
B16n0088_p0235c26║味彌積歲時承昔鸞法師淨土諸業便甄簡權實搜
B16n0088_p0235c27║酌經論會之通衢布以成化尅念緣數想觀幽明故
B16n0088_p0236a01║得靈相潛儀有情欣敬恆在汶水石壁谷元中寺寺
B16n0088_p0236a02║即齊時曇鸞法師之所立也中有鸞碑具陳嘉瑞綽
B16n0088_p0236a03║般舟方等歲序常弘九品十觀分時紹務嘗於行道
B16n0088_p0236a04║際有僧念定之中見綽緣佛珠數相量如七寶大山
B16n0088_p0236a05║又覩西方靈相繁縟難陳由此盛德日增榮譽遠及
B16n0088_p0236a06║道俗子女赴者彌山恆講無量壽觀將二百遍道悟
B16n0088_p0236a07║自他用為資神之宅也詞既明詣說甚適緣比事引
B16n0088_p0236a08║喻聽無遺拘人各掐珠口同佛號每時散席響彌林
B16n0088_p0236a09║谷或邪見不信欲相抗毀者及覩綽之相善飲氣而
B16n0088_p0236a10║歸其道感物情為若此也曾以貞觀二年四月八日
B16n0088_p0236a11║綽知命將盡通告事相聞而赴者滿於山寺咸見鸞
B16n0088_p0236a12║法師在七寶船上告綽曰汝淨土堂成但餘報未盡
B16n0088_p0236a13║耳並見化佛住空天華下散男女等以裙襟承得薄
B16n0088_p0236a14║滑可愛又以乾地插蓮華不萎者七日及餘善相不
B16n0088_p0236a15║可殫紀自非行感倫通詎能會此者乎年登七十忽
B16n0088_p0236a16║然齔齒新生如本全無歷異加以報力休健容色盛
B16n0088_p0236a17║發談述淨業理味奔流詞吐包蘊氣霑醇醴并勸人
B16n0088_p0236a18║念彌陀佛名或用麻豆等物而為數量每一稱名便
B16n0088_p0236a19║度一粒如是率之乃積數百萬斛者並以事邀結令
B16n0088_p0236a20║攝慮靜緣道俗響其綏導望風而成習矣又年常自
B16n0088_p0236a21║業穿諸木樂子以為數法遺諸四眾教其稱念屢呈
B16n0088_p0236a22║禎瑞具敘行圖著淨土論二卷綂談龍樹天親通及
B16n0088_p0236a23║僧鸞慧遠並遵崇淨土明示昌言文旨該要詳諸化
B16n0088_p0236a24║範傳燈寓縣歲積彌新傳者重其陶鎣風神研精學
B16n0088_p0236a25║觀故又述其行相自綽宗淨業坐常面西晨宵一服
B16n0088_p0236a26║鮮潔為體儀貌充偉并部推焉顧眄風生舒顏引接
B16n0088_p0236a27║六時篤敬初不缺行接唱承拜生來弗絕纔有餘暇
B16n0088_p0236b01║口誦佛名日以七萬為限聲聲相注弘於淨業故得
B16n0088_p0236b02║鎔鑄有識師訓觀門西行廣流斯其人矣沙門道撫
B16n0088_p0236b03║名勝之僧京寺弘福逃名往赴既遠元中同其行業
B16n0088_p0236b04║宣通淨土所在彌增今有情夫口傳攝論唯心不念
B16n0088_p0236b05║緣境又乖用此招生恐難繼想綽今年八十有四而
B16n0088_p0236b06║神氣明爽宗紹存焉
B16n0088_p0236b07║明淨（附慧融）
B16n0088_p0236b08║按續高僧傳明淨高密人少出家味定為業潔志忠
B16n0088_p0236b09║恪謹厚澄肅嘗居海畔蒙山宴坐經數十載人莫測
B16n0088_p0236b10║之也後南遊東越天台諸山禪觀在懷無緣世習而
B16n0088_p0236b11║衣服繿縷動止自得同侶禪徒未之弘仰山粒致絕
B16n0088_p0236b12║日至村中每從乞食齎還中路值於羣虎皆張口閉
B16n0088_p0236b13║目若有饑相淨曰吾經行山澤多矣虎兕無心畏之
B16n0088_p0236b14║今列於路旁豈非為食耶乃以匙抄飯內其口中餘
B16n0088_p0236b15║者對而噉盡告曰知來食少輒濟自他殊不副懷深
B16n0088_p0236b16║用多愧明日乞食虎又如前頻有此緣同伴乃異其
B16n0088_p0236b17║度晚為山幽地濕形報苦之還返海隅住蒙山側內
B16n0088_p0236b18║遵道觀外感潛通令聞遠流靈祇叶應嘗值亢旱苗
B16n0088_p0236b19║稼並枯淫祀之流妄祈邀請雖加懇惻終不能致淨
B16n0088_p0236b20║曰可罷諸邪禱吾獨能降遂結齋靜室七日平旦雲
B16n0088_p0236b21║布雨施高下滂注百姓利焉頂戴若聖貞觀三年從
B16n0088_p0236b22║去冬至來夏六月迥然無雨天子下詔釋李兩門嶽
B16n0088_p0236b23║瀆諸廟爰及淫祀普令雩祭於時萬里赫然全無有
B16n0088_p0236b24║應朝野相顧慘愴無賴有潘侍郎者曾任密州知淨
B16n0088_p0236b25║能感以狀奏聞勅召至京令住祈雨告以所須一無
B16n0088_p0236b26║損費唯願靜念三寶慈濟四生七日之後必降甘澤
B16n0088_p0236b27║若欲酬德可國內空寺并私度僧並施其名得弘聖
B16n0088_p0236c01║道有勅許焉雖無供給而別賜香油於莊嚴寺靜房
B16n0088_p0236c02║禪默至七日向曉問守衛者曰天之西北應有白虹
B16n0088_p0236c03║可試觀之尋聲便見淨曰雨必至矣須臾雲合驟雨
B16n0088_p0236c04║忽零比至日晡海內通洽百官表奏皇上之功淨之
B16n0088_p0236c05║陰德全無稱述新雨初晴農作並務苗雖出隴更無
B16n0088_p0236c06║雨嗣萎仆將死投計無所左僕射房元齡躬造淨所
B16n0088_p0236c07║請重祈雨淨曰雨之昇降出自帝臣淨有何德敢當
B16n0088_p0236c08║誠寄前許無報幽顯同憂若修素請雨亦應致以事
B16n0088_p0236c09║聞奏帝又許焉乃勅權停俗務合朝受齋淨乃依前
B16n0088_p0236c10║靜坐七日之末又降前澤四民歡泰遂以有年勅乃
B16n0088_p0236c11║總度三千僧用酬淨德其徵應難思厥相叵測但以
B16n0088_p0236c12║京輦諠雜性不狎之請還本鄉之義勝寺山居繼業
B16n0088_p0236c13║竟不測其存沒云同寺僧慧融亦以禪業見稱山居
B16n0088_p0236c14║服食呪水治病勅召入京亦住普光寺二宮敬重禮
B16n0088_p0236c15║遺相接云
B16n0088_p0236c16║慧熙
B16n0088_p0236c17║按續高僧傳慧熙益州郫人姓趙童稚出家善明篇
B16n0088_p0236c18║韻文筆所趨宛而成章與綿州震響寺榮智齊名俱
B16n0088_p0236c19║為沙彌卓異翹秀後與成都大石寺沙彌道微連韻
B16n0088_p0236c20║賦詩微有言隙因即屏絕人事栖心禪業年登受具
B16n0088_p0236c21║周聞經律摘採英華用為賞要攝論雜心精搜至理
B16n0088_p0236c22║尢耽三論是所觀門嘗難基法師塵識義初問以小
B16n0088_p0236c23║乘基以大乘通之熙笑曰大無不攝但失小宗晚住
B16n0088_p0236c24║州南空慧寺立性孤貞不羣諸偶弊於食息專想虛
B16n0088_p0236c25║元一坐掩關二十餘日眾以不食既久恐損身命假
B16n0088_p0236c26║以餘詞曰國家搜訪藝能甚急今不食閉門世人謂
B16n0088_p0236c27║聖願息流言可時處眾熙懼矯飾便開門進食由是
B16n0088_p0237a01║迄今將三十載一身獨立不畜侍人一食而止不受
B16n0088_p0237a02║人施有講便聽夜宿本房但坐牀心兩頭塵合自餘
B16n0088_p0237a03║房地惟有一蹤餘並莓苔青絮衣服弊惡僅免風寒
B16n0088_p0237a04║冬則加衲夏則布衣以冬破衲懸置梁上有聞熙名
B16n0088_p0237a05║就房叅拜迎逆接侯累日方見時發幽問吐言高迥
B16n0088_p0237a06║預有元席皆共憚之年九十卒今見在者具諸聞覩
B16n0088_p0237a07║世瑜
B16n0088_p0237a08║按續高僧傳世瑜姓陳氏住台州父母早亡傭作取
B16n0088_p0237a09║濟身形偉壯長八尺三寸希向佛理無由自達大業
B16n0088_p0237a10║十二年往縣州震響寺倫法師所出家一食頭陀勤
B16n0088_p0237a11║苦相續又往利州入籍住寺後入益州綿竹縣響應
B16n0088_p0237a12║山獨住多年四猿供給山果等食有信士母家生者
B16n0088_p0237a13║負糧來送驚訝深山常燒薰陸沈水香等既還山半
B16n0088_p0237a14║路見兩人形甚青色狀貌希世各負蓮華蔗芋而上
B16n0088_p0237a15║云我供給禪師去也然其山居三年之中食米一石
B16n0088_p0237a16║七升六時行道以猿鳥為侶初唯一泉後有三泉流
B16n0088_p0237a17║出於下貞觀元年夢有四龍來入心眼既覺大悟三
B16n0088_p0237a18║論宗旨遂往靈睿法師講下所聞詞理宛若舊尋則
B16n0088_p0237a19║面覆述便往綿州住大施寺至十九年四月八日往
B16n0088_p0237a20║崇樂寺言語欲遊方去或有喻曰只此寺者是諸方
B16n0088_p0237a21║也因還大施本房杳氣滿室坐處之地湧三金錢合
B16n0088_p0237a22║眾尋香從瑜房而出乃見跏坐手尚執鑪刺史劉德
B16n0088_p0237a23║威慶所未聞作龕坐之三年不倒春秋六十三矣
B16n0088_p0237a24║智聰
B16n0088_p0237a25║按續高僧傳智聰未詳何人昔住揚州白馬寺後住
B16n0088_p0237a26║止觀寺專聽三論陳平後渡江住揚州安樂寺大業
B16n0088_p0237a27║既崩思歸無計隱江荻中誦法華經七日不饑恆有
B16n0088_p0237b01║四虎遶之而已不食已來經今十日聰曰吾命須臾
B16n0088_p0237b02║卿須可食虎曰造天立地無有此理忽有一公年可
B16n0088_p0237b03║八十掖下挾船曰師欲渡江栖霞住者可即上船四
B16n0088_p0237b04║虎一時目中淚出聰曰救危拔難正在今日可迎四
B16n0088_p0237b05║虎於是利涉往達南岸船及老人不知何在聰領四
B16n0088_p0237b06║虎同至栖霞舍利塔西經行坐禪誓不寢臥徒眾八
B16n0088_p0237b07║十咸不出院若有凶事一虎入寺大聲告眾由此警
B16n0088_p0237b08║悟每以為式聰以山林幽遠糧粒難供乃合率揚州
B16n0088_p0237b09║三百清信以為米社人別一石年別送之由此山糧
B16n0088_p0237b10║供給道俗乃至禽獸通皆濟給至貞觀二十三年四
B16n0088_p0237b11║月八日小食訖往止觀寺禮大師影像執爐遍禮又
B16n0088_p0237b12║往興皇墓所禮拜還歸本房安坐而卒異香充溢丹
B16n0088_p0237b13║陽一郭受戒道俗三千餘人奔走山服哀慟林野時
B16n0088_p0237b14║年九十九矣