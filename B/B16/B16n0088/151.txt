B16n0088_p0238a01║欽定古今圖書集成博物彙編神異典
B16n0088_p0238a02║　第一百五十一卷目錄
B16n0088_p0238a03║僧部列傳二十七
B16n0088_p0238a04║唐三
B16n0088_p0238a05║僧徹智通
B16n0088_p0238a06║曇倫普明
B16n0088_p0238a07║曇獻無礙
B16n0088_p0238a08║道暀法顯
B16n0088_p0238a09║元爽（附惠普）惠仙
B16n0088_p0238a10║惠寬僧倫
B16n0088_p0238a11║靜之善胄（附慧威）
B16n0088_p0238a12║辯相寶襲（附曇恭　明洪）
B16n0088_p0238a13║慧遷慧覺（附慧達　明幹）
B16n0088_p0238a14║智琚道慶
B16n0088_p0238a15║慧因慧暠
B16n0088_p0238a16║法祥靜藏（附道刪）
B16n0088_p0238a17║圓光（附圓安）
B16n0088_p0238a18║
B16n0088_p0238a19║神異典第一百五十一卷
B16n0088_p0238a20║僧部列傳二十七
B16n0088_p0238a21║唐三
B16n0088_p0238a22║僧徹
B16n0088_p0238a23║按續高僧傳僧徹姓靳河東萬泉人性戒夙成專思
B16n0088_p0238a24║出俗慈親鞠養未始遂之既丁荼蓼乃遵前志樂行
B16n0088_p0238a25║蘭若索居蒲坂習平等觀行實言法四俗歸向承化
B16n0088_p0238a26║連邑有孤山者一曰介山即介子推之故地也其山
B16n0088_p0238a27║陽介村者是也遂依而結業蔭以石巖汲以下隰積
B16n0088_p0238b01║歲崇道物莫不高之各捨財力共營圖構地本高險
B16n0088_p0238b02║古絕源泉念務勞倦中宵軫結晨行巖隒見如潤濕
B16n0088_p0238b03║以刃導之應手泉湧道俗聞此驚歎歸依更廣其居
B16n0088_p0238b04║重增簷宇泰州刺史房仁裕表陳其事請立伽藍下
B16n0088_p0238b05║敕許之今之陷泉寺是也公私榮慶請徹以為寺主
B16n0088_p0238b06║俯從物議遂乃從之四方慕義相顧依投門庭充𨶮
B16n0088_p0238b07║及徐王部降寺又屬焉軒蓋來尋請居州邑傾心盡
B16n0088_p0238b08║禮厚供彌隆俄復還山固崇前業性在慈仁弘濟成
B16n0088_p0238b09║務所以羣鳥食於掌上宿獸翔於廡下年踰杖國未
B16n0088_p0238b10║嘗痾瘵忽告眾曰吾將去矣食畢收衣結跏趺坐顧
B16n0088_p0238b11║命徒屬誡以清言並令出戶唯留一侍告曰夫識神
B16n0088_p0238b12║託形寄之煖氣命盡身冷方可觸吾告已冥目若禪
B16n0088_p0238b13║久而尋視方知已絕春秋七十有七初未終之前三
B16n0088_p0238b14║朝山樹通變白色橫雲如帶絕望東西道俗奔赴制
B16n0088_p0238b15║以心喪禮也遷靈山窟還依坐之府縣官庶子來咸
B16n0088_p0238b16║會是日風清景亮降以白華六出淨瑩如冰如雪衣
B16n0088_p0238b17║以承之不久便散三載之後猶存初坐門人為之易
B16n0088_p0238b18║簀而衣服一無霑汙乃就加染布弟子等懷雙林右
B16n0088_p0238b19║脅之教抱兩楹負手之歌以為相好像設開含識之
B16n0088_p0238b20║尊嚴法慧聲光實超生之津濟遂就京邑奉建高碑
B16n0088_p0238b21║高一丈五尺刻像書經兼敘言行引送本寺聚眾立
B16n0088_p0238b22║之度支尚書唐臨昔在萬泉讚承俗務性行專信素
B16n0088_p0238b23║奉歸依後仕華省常修供養顧惟德本便勒碑銘云
B16n0088_p0238b24║智通
B16n0088_p0238b25║按續高僧傳智通姓陳住梓州八歲出家師正道法
B16n0088_p0238b26║師後誦法華并講在牛頭山奉戒貞苦降伏黃老士
B16n0088_p0238b27║女奏章必杖之五十遠近皆憚寺宇成就惟其經始
B16n0088_p0238c01║合眾畏懾無蓄私財者常有雙鵝聽講講百餘遍兩
B16n0088_p0238c02║度放光貞觀二十三年十月十三日告眾吾造寺可
B16n0088_p0238c03║用十萬貫恨未用備今便永別言訖而卒春秋九十
B16n0088_p0238c04║有七小食時終合寺房堂皆動而作白色經一食頃
B16n0088_p0238c05║曇倫
B16n0088_p0238c06║按續高僧傳曇倫姓孫氏汴州浚儀人十三出家住
B16n0088_p0238c07║修福寺依端禪師然端學次第觀便誡倫曰汝繫心
B16n0088_p0238c08║鼻端可得靜也倫曰若見有心可繫鼻端本來不見
B16n0088_p0238c09║心相不知何所繫也咸怪其言嗟其近學如何遠悟
B16n0088_p0238c10║故在眾末禮悔之時隨即入定大眾彈指心恆加敬
B16n0088_p0238c11║後送鉢上堂未至中路卓然入定持鉢不傾師大深
B16n0088_p0238c12║賞異時告曰令汝學坐先淨昏情猶如剝葱一一重
B16n0088_p0238c13║重剝却然後得淨倫曰若見有葱可有剝削本來無
B16n0088_p0238c14║葱何所剝也師曰此大根大莖非吾所及不敢役使
B16n0088_p0238c15║進具已後讀經禮佛都所不為但閉房不出行住坐
B16n0088_p0238c16║臥唯離念心以終其志次知直歲守護僧物約勒家
B16n0088_p0238c17║人曰犬有別食莫與僧粥家人以為常事不用倫言
B16n0088_p0238c18║犬乃於前嘔出僧粥倫默不及之後又語令莫以僧
B16n0088_p0238c19║粥與犬家人還妄答云不與羣犬相將於僧前吐出
B16n0088_p0238c20║粥以示之於時道俗咸伏其敬慎又有義學論士諍
B16n0088_p0238c21║來問者隨言即遣無所罣礙仁壽二年獻后兦背興
B16n0088_p0238c22║造禪室召而處之還即揜關依舊習業時人目之為
B16n0088_p0238c23║臥倫也有興善粲法師者三國論首無學不長怪倫
B16n0088_p0238c24║臥禪言問清遠遂入房與語探究是非倫笑曰隨意
B16n0088_p0238c25║相審遂三日三夕法樂不眠倫述般若無底空華燄
B16n0088_p0238c26║水無依無主不立正邪本性清淨粲乃投地敬之讚
B16n0088_p0238c27║歎心路無滯不思議乃如此也倫在京師道俗請者
B16n0088_p0239a01║相續而機緣不一悟迷亦多雖善巧方便令其醒悟
B16n0088_p0239a02║然各自執見見我為是故此妙理罕得廣流有元琬
B16n0088_p0239a03║律師靜琳法師率門人僧伽淨等往來受法如此眾
B16n0088_p0239a04║矣如魚子焉武德末年疾甚於莊嚴寺傍看寂然有
B16n0088_p0239a05║問往生何處答無盡世界又便寂然僧伽以手尋其
B16n0088_p0239a06║冷觸私報人曰冷觸到膝四大分離亦應生苦倫曰
B16n0088_p0239a07║此苦亦空問曰捨報云何報曰我主四大鬬在已到
B16n0088_p0239a08║屈膝死後篷篨裹棄之莫作餘事又曰打五更鐘未
B16n0088_p0239a09║報曰未少時維那打鐘看之已絕年八十餘矣諸門
B16n0088_p0239a10║學等依言送於南山露骸散於中野焉
B16n0088_p0239a11║普明
B16n0088_p0239a12║按續高僧傳普明姓衛氏蒲州安邑人十三出家事
B16n0088_p0239a13║外兄道愻法師愻道會晉川備如別傳又以明付延
B16n0088_p0239a14║興寺沙門童真為弟子明抗志住持以大法為己任
B16n0088_p0239a15║性聰敏解冠儕流講聽相仍無法不學周游肆席曾
B16n0088_p0239a16║無住房固使勤而有功經論滿抱十八講勝鬘起信
B16n0088_p0239a17║夙素聽之知成大器進具已後專師涅槃四分攝論
B16n0088_p0239a18║年二十四講涅槃三十解攝論凡所造言賓主兼善
B16n0088_p0239a19║使夫妙義積散出言傳旨聲流遠近大業六年召入
B16n0088_p0239a20║大禪定道場止十八夏名預上班學功所位四事既
B16n0088_p0239a21║備不闕二嚴武德元年桑梓傾音欣其道洽以事聞
B16n0088_p0239a22║上有旨令住蒲州仁壽寺鎮長弘道無憩寒暄晝談
B16n0088_p0239a23║夜坐語默依教心神爽迅應對雲雨曾未聞經一披
B16n0088_p0239a24║若誦斯則宿習博聞故能若此不可比擬也日常自
B16n0088_p0239a25║勵戒本一遍般若金剛二十遍六時禮懺所有善根
B16n0088_p0239a26║廻向淨土至終常爾凡造刻檀像數十龕寫金剛般
B16n0088_p0239a27║若千餘部請他轉五千餘遍講涅槃八十餘遍攝論
B16n0088_p0239b01║勝鬘諸經論等遍數難紀以年月終於住寺春秋八
B16n0088_p0239b02║十有六有弟子義淹戒潔清嚴見知可領乃遷葬蒲
B16n0088_p0239b03║坂東原鑿穴處之樹碑其側
B16n0088_p0239b04║曇獻
B16n0088_p0239b05║按續高僧傳曇獻姓張京兆始平人少事昌律師昌
B16n0088_p0239b06║虞鄉賈氏淨行無玷精誠有聞股肱之地咸所宗仰
B16n0088_p0239b07║所居谷口素有伽藍因此谷名遂題寺目為靜林寺
B16n0088_p0239b08║也昌師攝念經行常志斯所周武道喪隳壞仁祠昌
B16n0088_p0239b09║與俗推移而律儀無缺隋文御㝢重啟法筵百二十
B16n0088_p0239b10║僧釋門創首昌膺此選也仍僧別度侍者一人獻預
B16n0088_p0239b11║其位住大興善昌後言歸故里悲瘞靈儀掘出莊嚴
B16n0088_p0239b12║一佛興世博修院宇延緝殿堂緇素翹誠始欣有奉
B16n0088_p0239b13║雕造未畢而昌遷逝族人百數仰慨尊容以為法儀
B16n0088_p0239b14║雖歿神足猶在祈請績功便從來意遂移仁壽而經
B16n0088_p0239b15║營之故得棟宇高華不日而就兩寺圍繞四部歸依
B16n0088_p0239b16║州司以靜林仁壽已偃慈風柏梯淨土未霑甘露遂
B16n0088_p0239b17║屈知柏梯寺任俯從物議又之斯位釋綱斯張萬目
B16n0088_p0239b18║咸舉仁洽開務有漏天舟眾侶弘之大小齊美以貞
B16n0088_p0239b19║觀十五年正月微疾至十五日旦便曰須向靜林至
B16n0088_p0239b20║卯時乃有非常雲霧遺形於柏梯山東南山頂其夜
B16n0088_p0239b21║大放光明形如華蓋四照遠近迄於三夕經旬其屍
B16n0088_p0239b22║為靜林寺側諸信士潛竊神柩寘干靜林南山之頂
B16n0088_p0239b23║柏梯初不知也於彼山頂兩夜續放神光始詳其故
B16n0088_p0239b24║兩處交競九載於茲緣州歷縣紛黷不息豈非通幽
B16n0088_p0239b25║洞理致茲靈感深慈博惠戀結眾情者乎弟子等勒
B16n0088_p0239b26║銘山阿敢告惟遠
B16n0088_p0239b27║無礙
B16n0088_p0239c01║按續高僧傳無礙姓陳氏有晉永嘉中原喪亂南移
B16n0088_p0239c02║建業父曠梁元帝徵蕃學士以承聖元年礙生成都
B16n0088_p0239c03║神姿特異知有濟器九歲便能應對十歲入學隨聞
B16n0088_p0239c04║不忘入長安遇姚泰道安法師安與語怪其意致勸
B16n0088_p0239c05║令出家即依言欣喜令誦太子瑞應經思尋聖跡哀
B16n0088_p0239c06║泣無已天和三年周武皇后入朝投名出家先蒙得
B16n0088_p0239c07║度雖在弱冠戒操逾嚴建德三年法門大壞隨緣陸
B16n0088_p0239c08║沉乃值泥塗情逾冰玉開皇開法即預搜揚便住永
B16n0088_p0239c09║寧於齊大德超法師所聽智度論一聞教義神思豁
B16n0088_p0239c10║然財食頓清形心俱遣又入長安學十地阿毗曇等
B16n0088_p0239c11║時休法師於興善寺命講大論辯析分明義端無擁
B16n0088_p0239c12║然於文句頗滯弘通因誦本文獲六十卷因抱心疾
B16n0088_p0239c13║獎眾斯暌便還秦隴開皇十年總管河間王特屈寺
B16n0088_p0239c14║任統御遺法大業二年召入洛陽於四方館刊定佛
B16n0088_p0239c15║法後還永寧依前綱理大業五年煬帝西征躬受勞
B16n0088_p0239c16║問賜綵二百段十三年州破入京住莊嚴寺眾以素
B16n0088_p0239c17║知寺任識達機緣還欲請之任非所好以武德八年
B16n0088_p0239c18║還返故寺以無相觀而自調伏貞觀十九年二月二
B16n0088_p0239c19║十八日無疾而終春秋九十四道俗哀慟若喪厥親
B16n0088_p0239c20║焉
B16n0088_p0239c21║道暀
B16n0088_p0239c22║按續高僧傳道暀姓周汝南人幼而精確希志尚聞
B16n0088_p0239c23║古跡勝人心願齊之負笈金陵居高座寺聽阿毗曇
B16n0088_p0239c24║心妙達關鍵非其好也欽匡山遺軌每逸言前隋開
B16n0088_p0239c25║皇十二年依大將軍周羅侯遠屆廬嶽止東林精舍
B16n0088_p0239c26║心願匿迹無事音塵山寺法擁勸引非一遂不拒命
B16n0088_p0239c27║弘道度人修建僧坊四時無絕隋季寇擾華戎薦臻
B16n0088_p0240a01║獎撫門徒如初不替貞觀二年九月身示有疾曾未
B16n0088_p0240a02║浹旬忽有大星天墮正在西閣大水池中照朗山谷
B16n0088_p0240a03║逾千炬火二十三日僧正中食謂弟子曰僧食訖未
B16n0088_p0240a04║答曰未竟又曰且喚上座來依言既至委以後事跏
B16n0088_p0240a05║坐而卒諸殿閣門一時自開異香滿寺七日便歇年
B16n0088_p0240a06║八十二矣
B16n0088_p0240a07║法顯
B16n0088_p0240a08║按續高僧傳法顯姓丁氏南郡江陵人十二出家四
B16n0088_p0240a09║層寺寶冥法師服勤累載諮詢經旨有聞欲界亂地
B16n0088_p0240a10║素非道緣既已生中如何解網冥曰眾生並有初地
B16n0088_p0240a11║味禪時來則發雖藏心種歷劫不亡有顗禪師者荊
B16n0088_p0240a12║楚禪宗可往師學會顗隋煬徵下廻返上流於四層
B16n0088_p0240a13║寺大開禪府徒侶四百蔚爾成林遂依座筵聞所未
B16n0088_p0240a14║悟但夙有智慧通冠元蹤霜鐘暫扣已傳秋駕顗師
B16n0088_p0240a15║去後更求明智成彥習皓等諸師皆升堂覩奧盡斲
B16n0088_p0240a16║磨之思及將冠具歸依皓師誨以出要之方示以降
B16n0088_p0240a17║心之術因而返谷靜處閑居二翼之外一無受畜屬
B16n0088_p0240a18║炎靈標季薦罹戎火餒殘相望眾侶奔波顯獨守大
B16n0088_p0240a19║殿確乎卓爾旦資蔬水中後絕漿賊每搜求莫之能
B16n0088_p0240a20║獲是非久入慈室已抽毒箭焉能忍茲疲苦漏此凶
B16n0088_p0240a21║威自爾宴坐道安梅梁殿中三十餘載貞觀之末乃
B16n0088_p0240a22║出別房斯則追善吉之息嫌蹈空生之祕行也此堂
B16n0088_p0240a23║有彌勒像并光趺高四十尺八部圍繞彌天之所造
B16n0088_p0240a24║也其寶冠華帳供具經臺並顯所營堂中五燈晝夜
B16n0088_p0240a25║不絕忽一燈獨熾燄高丈餘又一夜著五色衣人持
B16n0088_p0240a26║一金瓶來奉又夢見一僧威容出類曰可往靳州見
B16n0088_p0240a27║信禪師依言即往雙峰更清定水矣而一生染疾並
B16n0088_p0240b01║信往業受而不治衣食節量柔順強識所住之寺五
B16n0088_p0240b02║十餘年足不出戶永徽三年十二月八日夢身坐寶
B16n0088_p0240b03║殿授四眾戒因覺漸疾至四年正月十一日午時遷
B16n0088_p0240b04║化時年七十有七顯以昨日申時自能起止神彩了
B16n0088_p0240b05║亮踞禪牀盥浴剃髮就牀跏坐儼然便絕其月十七
B16n0088_p0240b06║日葬於大明寺之北原未終之前門人見室西壁大
B16n0088_p0240b07║開白光遍滿夜有白雲亙屋南北二道堂中佛事並
B16n0088_p0240b08║搖動明日方絕自終及葬嶷然匡坐合境道俗奔湊
B16n0088_p0240b09║凄零荊州都督紀王夙傳歸戒欽仰清暉命右記室
B16n0088_p0240b10║郭瑜銘之於彼
B16n0088_p0240b11║元爽（附惠普）
B16n0088_p0240b12║按續高僧傳元爽姓劉南陽人早修聰行見稱鄉邑
B16n0088_p0240b13║弱冠成婚妻少而美然爽貞誠清拔立志高蹈視如
B16n0088_p0240b14║革囊情逾厭離既無所偶棄而入道遊習肄道有空
B16n0088_p0240b15║俱涉末聽龍泉寺璇法師欣然自得覃思遠詣頗震
B16n0088_p0240b16║時譽又往靳州信禪師所伏開請道亟發幽微後返
B16n0088_p0240b17║本鄉唯存攝念長坐不臥繫念在前時本邑沙門藹
B16n0088_p0240b18║明稜法等並禪府名宗往結投分以永徽三年十月
B16n0088_p0240b19║九日遷神山谷時襄部法門寺沙門惠普者亦漢陰
B16n0088_p0240b20║之僧傑也研精律藏二十餘年依而振績風霜屢結
B16n0088_p0240b21║七眾專入定門廓消事惱紀王作鎮將修追聖廢寺
B16n0088_p0240b22║綱總須人眾舉於普王深賞會又楚俗信巫殺為淫
B16n0088_p0240b23║祀普因孚化比屋崇仁又修明因道場凡三十所皆
B16n0088_p0240b24║盡輪奐之工仍彫金碧之飾以顯慶三年終於本寺
B16n0088_p0240b25║春秋八十
B16n0088_p0240b26║惠仙
B16n0088_p0240b27║按續高僧傳惠仙姓趙河東蒲坂人幼懷出俗緣故
B16n0088_p0240c01║淹留年登不惑方果前願既出家後隨方問津雖多
B16n0088_p0240c02║涉獵然以華嚴涅槃二部為始卒之極教也迄於暮
B16n0088_p0240c03║齒躭味逾深謂人曰斯之二寶全如意珠無忽忘而
B16n0088_p0240c04║暫捨也所以執卷自隨有若雙翼或有言晤披而廣
B16n0088_p0240c05║之住處衝要九衢都會百疾相投萬禍憑救而仙慈
B16n0088_p0240c06║善根力無假多方但令念佛無往不濟由是蒙祐遐
B16n0088_p0240c07║邇傾心寺有大像製過十丈年載既久埃塵是生棟
B16n0088_p0240c08║宇頹落珠璣披散遂控告士俗更締構之雖淹星曆
B16n0088_p0240c09║大造云就爾後年漸遲暮夢僧告曰卿次冬間必當
B16n0088_p0240c10║遷化可早運行應得延期便如常業不以為慮至九
B16n0088_p0240c11║月中微覺不愈知終在近告侍人曰吾出家有年屢
B16n0088_p0240c12║受菩薩戒今者更欲受之召諸大德並不赴命乃曰
B16n0088_p0240c13║大德但自調耳何名度人又曰但取戒本讀誦訖自
B16n0088_p0240c14║慶潸然而止入夜有異天仙星布前後高談廣述乍
B16n0088_p0240c15║隱乍顯合寺聞見或見佛像來入房者日次將午忽
B16n0088_p0240c16║起坐合掌召眾人曰大限雖多小期一念並好住願
B16n0088_p0240c17║與諸眾為歷劫因緣遂臥氣絕年七十五即永徽六
B16n0088_p0240c18║年十一月十七日也道俗哀之雲布原野寺有互禪
B16n0088_p0240c19║師穎脫當時有聲京洛行彌勒願生在四天覩仙行
B16n0088_p0240c20║業感徵告眾曰必見慈氏矣若乖斯者何能禎應若
B16n0088_p0240c21║是乎
B16n0088_p0240c22║惠寬
B16n0088_p0240c23║按續高僧傳惠寬姓楊氏益州綿竹孝水人父名瑋
B16n0088_p0240c24║元是三洞先生五經博士崇信道法無敦釋教所以
B16n0088_p0240c25║綿梓益三州諸俗每歲率送租米投於瑋令保一年
B16n0088_p0240c26║安吉皆與章符而去而車馬擁門如市初時瑋妻懷
B16n0088_p0240c27║孕心性改異辛腥惡厭乃生一女名為信相性好閒
B16n0088_p0241a01║靜無緣嗜慾後又懷姙身極安隱恆有異相及其生
B16n0088_p0241a02║也母都不覺忽然自出都無惡露然有異香又不啼
B16n0088_p0241a03║叫乃至有識未曾糞穢淋席父母抱持方乃便利即
B16n0088_p0241a04║寬身也而臂垂過膝性恆香潔不近腥臊年五六歲
B16n0088_p0241a05║與姊信相於靜處坐禪二親怪問答曰佛來為說般
B16n0088_p0241a06║若聖智界入等法門共姊評論法相父是異道不解
B16n0088_p0241a07║其言附口錄得二百餘紙有龍懷寺會師聞有奇相
B16n0088_p0241a08║至其所父以示之會曰並合佛經無所參錯有異禪
B16n0088_p0241a09║師不知何來於淨慧寺入火光三昧召彼女來及至
B16n0088_p0241a10║不入云是火聚禪師曰何不以水滅之女即作水觀
B16n0088_p0241a11║滅火而入禪師驗知深入諸定勸令出家父母受聘
B16n0088_p0241a12║及壻家不許諸道俗官人為出財贖之因有度次姊
B16n0088_p0241a13║與寬身俱時出家時隨蜀王秀在益請入城內妃為
B16n0088_p0241a14║造精舍鎮恆供養嘗出於路人有疑者尼召來曰莫
B16n0088_p0241a15║於三寶所生異心自受罪苦彼人悔過有造功德須
B16n0088_p0241a16║物者燒香祈請掘地獲金無不充足斯事非一至於
B16n0088_p0241a17║食飲欲食便貪不食乃經歲序時人目之聖尼即今
B16n0088_p0241a18║本寺猶號聖尼寺也寬年十三常樂獨坐面無怒相
B16n0088_p0241a19║言常謙下依空慧寺引禪師龍懷寺會闍黎所隨聞
B16n0088_p0241a20║經律一覽無遺未聞之經曾不知義有難問者皆為
B16n0088_p0241a21║通之初造龍懷寺會有徒屬二百餘人並令在役唯
B16n0088_p0241a22║放於寬有怨及者會曰斯人是吾本師何得使作昔
B16n0088_p0241a23║周滅法依相禪師隱於南山及隋興教辭師還蜀嘗
B16n0088_p0241a24║受囑云汝還蜀土大有徒眾有名惠寬可將攝也我
B16n0088_p0241a25║憶此事計師死日當寬受生無得致怪自爾在山依
B16n0088_p0241a26║閑業定年三十還綿竹教化四遠聞名見形並捨邪
B16n0088_p0241a27║歸正其俗信道父母背道歸佛捨宅為寺於今見在
B16n0088_p0241b01║綿竹諸村皆為立寺堂殿院宇百有餘所修營至今
B16n0088_p0241b02║年常大齋道俗咸會正月令節成都等七十縣競迎
B16n0088_p0241b03║供待有大功德須得經營但請寬至施物山積貞觀
B16n0088_p0241b04║中有僧名策持呪有驗於洛縣忽死見閻王曰比獄
B16n0088_p0241b05║中罪人多應為誦呪并請寬師講地獄經從此得蘇
B16n0088_p0241b06║經月不作復更悶絕閻王大怒命牛頭使打鐘子百
B16n0088_p0241b07║下我令誦呪講經為眾生故何不作策蘇已即從洛
B16n0088_p0241b08║縣往綿竹三十里未至疲臥忽有異旋風吹起須臾
B16n0088_p0241b09║至寬所正集轉經告策曰昨所住處大為勞苦為眾
B16n0088_p0241b10║生者不得辭苦即令策登坐誦呪大眾聞皆流汗寬
B16n0088_p0241b11║仍集眾講地獄經貞觀二十年綿竹宋尉云我不信
B16n0088_p0241b12║佛唯信周孔然我兩度得佛力一為人在門側小便
B16n0088_p0241b13║置佛便止一為冬月落水燒木佛自炙寬聞之致書
B16n0088_p0241b14║曉喻宋曰此道人徵異者當試有靈不取書名處用
B16n0088_p0241b15║拭大便當即糞門裂脚起不得自唱我死即召寬來
B16n0088_p0241b16║雖悔過造經像盈月便卒什邡縣陳家捨邪信佛以
B16n0088_p0241b17║竹園為寺寬指授分齊爾許可為僧院中間一分堪
B16n0088_p0241b18║立佛堂即斷一竹上𥪡標云此分齊處欲造佛寺當
B16n0088_p0241b19║時生竹自乾佛堂斷竹泉水上湧尋掘數尺獲大石
B16n0088_p0241b20║石下金瓶舍利七粒寬禮拜更請遂放光乃盛滿合
B16n0088_p0241b21║四遠又集寺今見在末徽四年夏六月二十五日春
B16n0088_p0241b22║秋七十卒於淨慧寺未終一月有五百神人長丈餘
B16n0088_p0241b23║服天衣持華香及紫金華臺從西方來迎寬辭不堪
B16n0088_p0241b24║發遣令去又於終日放羊從市向房悲數十聲至夜
B16n0088_p0241b25║索水沐浴新衣跏坐執爐已命打無常鐘聲遍郭聞
B16n0088_p0241b26║合郭咸集曰闍棃涅槃去空中哭聲寺內光明莫測
B16n0088_p0241b27║其來道士等謂言燒寺驚走來寺乃知其非自此入
B16n0088_p0241c01║定氣盡乃知永逝寺內三橋一當寬房堂夜梁折聲
B16n0088_p0241c02║震寺內明旦官人道士咸來慟哭寺中蓮池池水忽
B16n0088_p0241c03║乾紅蓮變白寺中大豫樟樹三四人圍忽自流血血
B16n0088_p0241c04║流入澗澗水皆赤月餘方息又十七級塼浮圖高數
B16n0088_p0241c05║十丈裂開數寸又有雙鵝不知何來向靈鳴叫伏地
B16n0088_p0241c06║不去葬時隨送出郭失之往無為山去寺二十里黑
B16n0088_p0241c07║雲團空隨行注雨草木隨靡至山方散葬後縣內道
B16n0088_p0241c08║俗七歲已上著服泣臨如是三年爾後至今凡設會
B16n0088_p0241c09║家皆設兩座一擬聖僧一擬寬也今猶獲供送本寺
B16n0088_p0241c10║靈相在山端坐如在自初至今竟無蟲血污穢朽腐
B16n0088_p0241c11║之相斯則豈非不退菩薩身無萬戶蟲耶不然何以
B16n0088_p0241c12║若此
B16n0088_p0241c13║僧倫
B16n0088_p0241c14║按續高僧傳僧倫姓呂氏衛州汲人祖宗諸州刺史
B16n0088_p0241c15║父詢隋初穆陵太守未孕之初二親對坐忽有梵僧
B16n0088_p0241c16║秀眉皓首二侍持旛在其左右曰願為母子未審如
B16n0088_p0241c17║何即禮拜之揮忽失所因爾有娠四月八日四更後
B16n0088_p0241c18║生還見二旛翼其左右兼有異香產訖不見五歲已
B16n0088_p0241c19║後迄於絕亡恆自目見白光滿屋齊武平九年與父
B16n0088_p0241c20║至雲門寺僧賢統師珉禪師所受法出家時年九歲
B16n0088_p0241c21║二師問其相狀答以白光流臉二旛夾之歎曰子真
B16n0088_p0241c22║可度因而剃落周武平齊時年十六與賢綂等流離
B16n0088_p0241c23║西東學四念處誦法華經至開皇初方興佛法雲門
B16n0088_p0241c24║受具時年二十三又於武陽理律師所聽始半夏見
B16n0088_p0241c25║五色光如車輪照倫心上眾並同見即於光中禮五
B16n0088_p0241c26║十三佛猶未滅更禮三十五佛光乃收隱又與方願
B16n0088_p0241c27║二師入黑山太行諸山行蘭若二十餘年大業末賊
B16n0088_p0242a01║徒起領門人至衛州隆善寺仍為偽夏竇建德齊善
B16n0088_p0242a02║行等請知僧事武德五年大統天下入太行抱犢山
B16n0088_p0242a03║教徒學念處法由是四方負笈山路成蹊貞觀四年
B16n0088_p0242a04║衛州刺史裴萬頃與諸官人請令下山日日受戒大
B16n0088_p0242a05║有弘利以貞觀二十三年五月十三日四更忽告門
B16n0088_p0242a06║人吾夜中於諸法得解脫謂成無學不謂天帝等迎
B16n0088_p0242a07║言已而絕將殯於山而哀慟不止天極清朗無雲而
B16n0088_p0242a08║降細雨眾咸異焉時年八十五矣
B16n0088_p0242a09║靜之
B16n0088_p0242a10║按續高僧傳靜之姓趙雍州高陵人父母念善絕無
B16n0088_p0242a11║息嗣祈求遍至而無所果遂念觀音旬內有娠能令
B16n0088_p0242a12║母氏厭惡欲染辛腥永絕誕育之後年七八歲樂阿
B16n0088_p0242a13║彌陀觀依文修學隨位並成行見美境骨觀明淨性
B16n0088_p0242a14║樂出家既有一子誓而不許隨父任蜀不久崩亡意
B16n0088_p0242a15║欲為父焚身報德有一賢人引金剛般若云捨身不
B16n0088_p0242a16║如持經乃廻心剃剪用伸罔極一入法門翹誠逾厲
B16n0088_p0242a17║隨聽經律而意在定門後從江禪師習觀而威容端
B16n0088_p0242a18║雅見者發心貞觀初隱益部道江彭門山光化寺一
B16n0088_p0242a19║十餘載常坐茅宇不居僧房四方集者二百餘人六
B16n0088_p0242a20║時三業不負光景又別深隱入靈巖山大虫為偶無
B16n0088_p0242a21║所驚擾利州道禪師素交既久請入劒閣北窮腹山
B16n0088_p0242a22║徒侶十餘齎米四石恰至夏竟一石未盡小時鼻患
B16n0088_p0242a23║肉塞百方無驗有僧令誦般若多心萬遍恰至五千
B16n0088_p0242a24║肉鈴便落行至泰州被毒蛇螫苦楚叵言以觀行力
B16n0088_p0242a25║便見善境自然除滅後遇疾苦依前得差乃撰諸家
B16n0088_p0242a26║觀門以為一卷要約精最後學重之顯慶三年召入
B16n0088_p0242a27║西明別立禪府利州本寺桂樹忽彫胡桃自拔佛殿
B16n0088_p0242b01║無故北面仰地尊儀不損斯亦德動幽靈為若此也
B16n0088_p0242b02║以顯慶五年春三月二十七日右脅而終於西明春
B16n0088_p0242b03║秋五十七矣
B16n0088_p0242b04║善胄（附慧威）
B16n0088_p0242b05║按續高僧傳善胄姓淮氏瀛州人少出家通敏易悟
B16n0088_p0242b06║預涉講會樂詳元極大論涅槃是所纘注齊破投陳
B16n0088_p0242b07║奔造非一數年屬薦餒日濟一餅形極羸悴眾不齒
B16n0088_p0242b08║錄行至一寺聞講涅槃因入論義止得三番高座無
B16n0088_p0242b09║解低頭飲氣徒眾千餘停偃講唱扶舉而下既至房
B16n0088_p0242b10║中奄然而卒胄時論訖即出竟不知之後日更造見
B16n0088_p0242b11║造諸喪具因問其故乃云法師昨為北僧所難因即
B16n0088_p0242b12║致死眾不識胄不之擒捉聞告自審退而潛焉數日
B16n0088_p0242b13║後得陳僧挾往他講所論義者無不致屈斃者三人
B16n0088_p0242b14║由此發名振俗大光吳越隋初度北依遠法師止於
B16n0088_p0242b15║京邑住淨影寺聽徒千數並鋒銳一期而胄覆述𥪡
B16n0088_p0242b16║義神彩秀發偏師論難妙通解語遠制涅槃文疏而
B16n0088_p0242b17║胄意所未弘乃命筆改張剖成卷軸鑿深義窟利寶
B16n0088_p0242b18║罔遺遠聞告曰知子思力無前如何對吾改作想更
B16n0088_p0242b19║別圖可耶胄曰若待法師即世方有修定則胄之虛
B16n0088_p0242b20║名終無實錄遠乃從之疏既究成分宗匠世亟有陳
B16n0088_p0242b21║異遠亡之後勅令於淨影寺為涅槃眾主開皇將末
B16n0088_p0242b22║蜀王秀鎮部梁益攜與同行岷嶓望德日歸道成務
B16n0088_p0242b23║逮仁壽末歲還返關中處蜀道財悉營尊像光座嚴
B16n0088_p0242b24║飾絕世名士雖途經危險而步運並達在京供養以
B16n0088_p0242b25║為模範會文帝置塔勅送舍利於梓州牛頭山華林
B16n0088_p0242b26║寺嚴舉既至州館夜放大光明徹屋上如火燄發食
B16n0088_p0242b27║頃方滅又掘塔基入深丈餘正當函處得古瓷瓶無
B16n0088_p0242c01║蓋有水清澄香美乃用盛於函內寺有九層浮圖從
B16n0088_p0242c02║西南角第二級放光上照相輪如五石瓮許黃赤如
B16n0088_p0242c03║火良久方隱又堂內彌勒像亦放眉間紫光并二菩
B16n0088_p0242c04║薩亦放赤光通照寺院前後七度眾人同見除不來
B16n0088_p0242c05║者及大業造寺廣召德僧胄應高選又住禪定屢開
B16n0088_p0242c06║法席傳響相尋因感風疾脣口喎偏時人謂改張遠
B16n0088_p0242c07║疏之所及也初遠以涅槃為五分末為闍維分胄尋
B16n0088_p0242c08║之揣義改為七分無有闍維第七云結化歸宗分自
B16n0088_p0242c09║風疾多載而問難尋常為諸學者所共驚憚後忽患
B16n0088_p0242c10║損口如恆日胄曰吾患既差命必終矣此不可怪理
B16n0088_p0242c11║數然也大業十三年欲返本寺眾不許之乃以土塞
B16n0088_p0242c12║口欲自取死寺眾見其志決方復開許以武德三年
B16n0088_p0242c13║八月內終於淨影寺春秋七十有一初患篤謂門人
B16n0088_p0242c14║曰吾一生正信在心於佛理教無心輕略不慮淨土
B16n0088_p0242c15║不生即令拂拭房宇燒香嚴待病來多日委臥不起
B16n0088_p0242c16║忽爾自坐合掌語侍人曰安置世尊令坐口云世尊
B16n0088_p0242c17║來也胄今懺悔慚愧如是良久曰世尊去矣低身似
B16n0088_p0242c18║送因臥曰向者阿彌陀佛來汝等還見不不久吾當
B16n0088_p0242c19║去耳語頃便卒葬於城南韋曲之北崖遵遺令也弟
B16n0088_p0242c20║子慧威住大總持講尋宗迹著名京室
B16n0088_p0242c21║辯相
B16n0088_p0242c22║按續高僧傳辯相姓史瀛州人也性愛虛靜遊聽有
B16n0088_p0242c23║聲業綜經術齊趙之方備聞芳績後旋洛下涉諸法
B16n0088_p0242c24║席又往少林依止遠公學於十地大小三藏遍窺其
B16n0088_p0242c25║隩隅而於涅槃一部詳覈有聞末南投徐部更採攝
B16n0088_p0242c26║論及以毗曇皆披盡精詣傳名東壤光聞師資眾所
B16n0088_p0242c27║歸向開皇七年隨遠入輔創住淨影對講弘通仁孝
B16n0088_p0243a01║居心崇仰師轍仁壽置塔敕令送舍利於越州大禹
B16n0088_p0243a02║寺民庶歡躍欣見遺身未及出間光自湧現青黃赤
B16n0088_p0243a03║白四色昭彰流溢於外七眾嗟慶勝心屢動又於山
B16n0088_p0243a04║側獲紫芝一枚長二尺三寸四枝三蓋光色鮮奇還
B16n0088_p0243a05║返京都大弘法席常聽學士一百餘人並得領袖當
B16n0088_p0243a06║時親承音誥大業之始召入東都於內道塲敷散如
B16n0088_p0243a07║故偽鄭擁逼同固洛濱武德初年蒙敕延勞還歸京
B16n0088_p0243a08║室重弘經論更啟蒙心今上昔在弘義欽崇明德延
B16n0088_p0243a09║入宮中通宵法論亟動天顏䞋賜豐美乃令住勝光
B16n0088_p0243a10║此寺即泰國之供養也故以居焉晚以素業所資慧
B16n0088_p0243a11║門初關追崇淨影仍就講說又捨所遺圖遠形相常
B16n0088_p0243a12║存敬禮用光師範以貞觀初年因疾纏身無由取逝
B16n0088_p0243a13║乃隱避侍人自縊而卒在於住寺春秋七十有餘矣
B16n0088_p0243a14║相為人敦素形色鮮白眉目濃朗儀止閑泰商搉名
B16n0088_p0243a15║理接頓詞義有神彩矣
B16n0088_p0243a16║寶襲（附曇恭　明洪）
B16n0088_p0243a17║按續高僧傳寶襲貝州人雍州三藏僧休法師之弟
B16n0088_p0243a18║子休聰達明解神理超逸齊末馳聲廣於東土周平
B16n0088_p0243a19║齊日隱淪本州天元嗣立創開佛法休初應召為菩
B16n0088_p0243a20║薩僧與遵遠等同居陟岵開皇七年召入京輦住興
B16n0088_p0243a21║善寺襲十八歸依誦經為業後聽經偏以智度為宗
B16n0088_p0243a22║布響關東高聞時傑從休入京訓勖為任開皇十六
B16n0088_p0243a23║年勅補為大論眾主於通法寺四時講化方遠總集
B16n0088_p0243a24║逮仁壽造塔又勅送舍利於嵩州嵩嶽寺初雲霧暗
B16n0088_p0243a25║合七日蒙昧襲乃擎爐發誓願將限滿下舍利時得
B16n0088_p0243a26║見日彩俄而所期既至天開光耀日當正午既副情
B16n0088_p0243a27║聖遂即藏翳末又送於邢州汎愛寺忽於函上見諸
B16n0088_p0243b01║佛菩薩等像及以光明周滿四面不可殫言通於二
B16n0088_p0243b02║日光始潛沒而諸相猶存及當下時又見臥像一軀
B16n0088_p0243b03║赤光踴起襲欣其所感圖而奉敬至文帝升遐起大
B16n0088_p0243b04║禪定以名稱普聞召而供養武德末年卒於住寺春
B16n0088_p0243b05║秋八十矣有弟子曇恭明洪皆善大論恭少而機辯
B16n0088_p0243b06║見解有名屢講經論京室稱善護法匡弼頗存聖言
B16n0088_p0243b07║貞觀初年敕徵為濟法上座綱維僧務傳芳季緒後
B16n0088_p0243b08║召入弘福又令知普光寺任德為時須故輪轉無定
B16n0088_p0243b09║卒於任所洪亦以榮望當時紹宗師業召入普光時
B16n0088_p0243b10║復弘法而專營浴供月再洗僧繼踵安公歸心慈氏
B16n0088_p0243b11║云
B16n0088_p0243b12║慧遷
B16n0088_p0243b13║按續高僧傳慧遷瀛州人也好學專問愛翫地論以
B16n0088_p0243b14║為心賞之極負錫馳騁求慕郢匠雖研精一部而橫
B16n0088_p0243b15║洞百家每至難理則羣師具敘有齊之時早扇名實
B16n0088_p0243b16║又從遠公重流前業義不再緣周經一紀併通涅槃
B16n0088_p0243b17║地持並得講授齊亡法毀南奔陳國大隋革運又歸
B16n0088_p0243b18║鄉壤行經洛下還附遠焉故業新聞備填胷臆及遠
B16n0088_p0243b19║入關從而來至住大興善弘敷為任開皇十七年敕
B16n0088_p0243b20║立五眾請遷為十地眾主處寶光寺相續講說聲績
B16n0088_p0243b21║攸陳仁壽二年敕令送舍利於本鄉弘博寺既至掘
B16n0088_p0243b22║基入地六尺感發紫光散衝塔土其相如燄似今像
B16n0088_p0243b23║所佩者又土上成字墨文分明云轉輪王佛塔也見
B16n0088_p0243b24║此靈相咸慶希逢仁壽四年又於海州安和寺起塔
B16n0088_p0243b25║掘深五尺便獲白土色逾於粉遍滿坑中復深八尺
B16n0088_p0243b26║於白土內得白玉一枚方餘徑尺光潤難比及將下
B16n0088_p0243b27║旦放大光明遍照城郭色如紅火舍利出瓶分為六
B16n0088_p0243c01║粒現希有事眾皆歎訝遷後頻開十地京邑乃多無
B16n0088_p0243c02║與比肩者及大禪定與召入處之武德末年卒於所
B16n0088_p0243c03║住春秋七十有九矣自遷之歿後十地一部絕聞關
B16n0088_p0243c04║壤道由人弘於斯驗矣有心之寄誠可勵諸
B16n0088_p0243c05║慧覺（附慧達　明幹）
B16n0088_p0243c06║按績高僧傳慧覺俗姓范氏齊人也達量通鑒罕附
B16n0088_p0243c07║其倫而儀形秀峙眉目峰暎衣服鮮潔身長七尺容
B16n0088_p0243c08║止溫弘顧步淹融鏘鏘然也執持行路莫不駐步迎
B16n0088_p0243c09║睇而目送者其威儀感人如此明華嚴十地講席相
B16n0088_p0243c10║繼流軌齊岱榮名遠著門學成風大隋受禪闡隆像
B16n0088_p0243c11║法以文皇在周既總元戎躬履鋒刃兵機失捷逃難
B16n0088_p0243c12║於并城南澤後飛龍之日追惟舊壤開皇元年乃於
B16n0088_p0243c13║幽憂之所置武德寺焉地惟泥濕遍以石鋪然始增
B16n0088_p0243c14║基通於寺院周閭千計廊廡九重靈塔雲張景臺星
B16n0088_p0243c15║布以覺識解騰譽召而處之弘闡法門多以華嚴為
B16n0088_p0243c16║首受悟請益宏略遵於四宗後被請高陽允當講匠
B16n0088_p0243c17║聽眾千餘堂宇充溢而來者不絕遂停法肆待有堂
B16n0088_p0243c18║宇方可弘導爰有施主即為造千人講堂締構斯須
B16n0088_p0243c19║不月便就既登法座眾引充滿覺威容弘雅其狀若
B16n0088_p0243c20║神談吐抑揚汲引元隱披釋沖洽聽徒竦戴誠博義
B16n0088_p0243c21║之弘量也著華嚴十地維摩等疏并纘義章一十三
B16n0088_p0243c22║卷文質恢恢條貫倫約齊魏明德咸誦行之至武德
B16n0088_p0243c23║三年會獫狁南侵覺少有恙通告門人曰吾其去矣
B16n0088_p0243c24║侍者曰今寇賊臨城人路阻絕知何處去答曰生死
B16n0088_p0243c25║道長去留無日明當別矣乃敕出身資為僧設食與
B16n0088_p0243c26║眾取訣通夜正念精爽泠然明相纔出奄然從化春
B16n0088_p0243c27║秋九十矣初覺慧解之性素蓄胷襟福業攝生隨喜
B16n0088_p0244a01║者眾凡有營理身助修治故寺之基址咸由勸勉又
B16n0088_p0244a02║聞往生淨土園施為功不遠千里青州取棗於并城
B16n0088_p0244a03║開義寺種之行列千株供通五眾日呈茂美斯業弘
B16n0088_p0244a04║矣時寺有二僧俱名慧達遠公門人善解當世武德
B16n0088_p0244a05║之初京邑呈美又有明幹者亦亞其倫相與傳燈流
B16n0088_p0244a06║芳不絕
B16n0088_p0244a07║智琚
B16n0088_p0244a08║按續高僧傳智琚新安壽昌人俗姓李氏父褘仕梁
B16n0088_p0244a09║員外散騎侍郎琚年十九便自出塵聽坦師釋論未
B16n0088_p0244a10║淹灰管頻聞精義坦即隋齊王暕之門師也次聽雅
B16n0088_p0244a11║公般若論又聽譽公三論此三法匠名價尤重琚欲
B16n0088_p0244a12║潔操秉心偏窮法性諸高座主多無兼術古人有言
B16n0088_p0244a13║學無常師斯言有旨廣尋遠討曲盡幽求年二十七
B16n0088_p0244a14║即就敷講無礙辯才眾所知識說經待問亟動恆倫
B16n0088_p0244a15║及坦將逝以五部大經一時付囑既蒙遺累即而演
B16n0088_p0244a16║之聲駕載隆元素攸仰然其口不言人眼無受色牢
B16n0088_p0244a17║醍弗嘗葷辛無犯入室弟子明衍受業由來便事之
B16n0088_p0244a18║為和尚云前謂曰吾以華嚴大品涅槃釋論此之文
B16n0088_p0244a19║言吾常吐納今以四部義疏付囑於汝乃三握手忽
B16n0088_p0244a20║然而終於常州之建安寺即武德二年六月十日也
B16n0088_p0244a21║窆於毗壇之南寺之舊垗衍姓丘氏晉陵名族容止
B16n0088_p0244a22║可觀精彩卓異敬崇芳績樹此高碑于寺之門前陳
B16n0088_p0244a23║西陽王記室譙國曹憲為文
B16n0088_p0244a24║道慶
B16n0088_p0244a25║按續高僧傳道慶姓戴其先廣陵後遁度江家于無
B16n0088_p0244a26║錫年十一出家事吳郡建善寺藏闍棃服勤盡禮同
B16n0088_p0244a27║侶所推十七出都聽彭城寺講成實論大義餘論皆
B16n0088_p0244b01║莫之遺所以時匠目曰懸日月於懷中注江河於口
B16n0088_p0244b02║內者誠歸於慶矣既荷嘉問倍志兼常利齒聞於既
B16n0088_p0244b03║往高座屬於茲日及陳祚云亡法朋凋散東歸無錫
B16n0088_p0244b04║居鳳光寺學徒載萃誨誘如初後止毗壇弘業寺專
B16n0088_p0244b05║事聞弘無棄凉暑然其容止善言笑淡名利厚交游
B16n0088_p0244b06║毫翰奔湧琴詩婉妙風神閑縱韻宇虛凝應物有方
B16n0088_p0244b07║履機無忤以武德九年八月終於寺房春秋六十一
B16n0088_p0244b08║即以其月二十三日窆於扶塘之山穿壙之日鍫鍤
B16n0088_p0244b09║纔施感白鶴一羣自天而下遙曳翻翔摧藏哀唳自
B16n0088_p0244b10║非道光遠被何由致此異祥同寺沙門法宣為之銘
B16n0088_p0244b11║焉
B16n0088_p0244b12║慧因
B16n0088_p0244b13║按續高僧傳慧因俗姓于氏吳郡海鹽人也晉太常
B16n0088_p0244b14║寶之後裔祖朴梁散騎常侍父元顯梁中書舍人並
B16n0088_p0244b15║碩學英才世濟其美因稟靈溫裕清鑒倫通徽音深
B16n0088_p0244b16║靡緇素欽屬十二出家事開善寺慧熙法師志學之
B16n0088_p0244b17║年聽建初瓊法師成實曾未具戒便齊入室慧聲廣
B16n0088_p0244b18║被道眾相推而欣味靜心未指章句乃詣鍾山慧曉
B16n0088_p0244b19║智璀二禪師請授調心觀法定水既清道思逾肅師
B16n0088_p0244b20║襲宏略曲盡幽微而悟言神解獨酌標致又造長干
B16n0088_p0244b21║辯法師稟學三論窮實相之微言弘滿宇之幽旨寫
B16n0088_p0244b22║水一器青更逾藍辯後歸靜山林便似學徒相委受
B16n0088_p0244b23║業弟子五百餘人踵武傳燈將三十載陳太建八年
B16n0088_p0244b24║安居之始忽感幽使云王請法師部從相諠絲竹交
B16n0088_p0244b25║響當即氣同捨壽體如平日時經七夕若起深定學
B16n0088_p0244b26║徒請問乃云試看箱內見有何物尋檢有絹兩束因
B16n0088_p0244b27║曰此為䞋遺耳重問其故曰妄想顛倒知何不為吾
B16n0088_p0244c01║被閻羅王召夏坐講大品般若於冥道中謂經三月
B16n0088_p0244c02║又見地獄眾相五苦次第非夫慈該幽顯行極感通
B16n0088_p0244c03║豈能赴彼冥祈神遊異域陳僕射徐陵高才通學尚
B16n0088_p0244c04║書毛喜探幽洞微時號知仁咸歸導首隋仁壽三年
B16n0088_p0244c05║起禪定寺搜揚寓內遠招名德因是法門龍象乃應
B16n0088_p0244c06║斯會既德隆物議大眾宗歸遂奉為知事上座訓肅
B16n0088_p0244c07║禪學柔順誘附清穆僧倫事等威權同思啟旦又寺
B16n0088_p0244c08║初勝集四海一期名德相亞通濟斯美因又實兼之
B16n0088_p0244c09║矣頻講三論并製文疏要約標控學者高奉大唐弘
B16n0088_p0244c10║運重興佛日舉十大德當其一焉以身御法不令而
B16n0088_p0244c11║行讓以得之屈己成務故京寺宿望心敬遵承咸崇
B16n0088_p0244c12║菩薩戒師後進具戒者無不依而羯磨左僕射蕭瑀
B16n0088_p0244c13║器局貞亮元風凝遠刑部尚書沈叔安溫柔弘雅達
B16n0088_p0244c14║信通神並崇仰欽承於茲二紀因定慧兩明空有兼
B16n0088_p0244c15║照弘法四代常顯一乘而莫競物情喜怒無色故遊
B16n0088_p0244c16║其道者莫測其位以貞觀元年二月十二日卒於大
B16n0088_p0244c17║莊嚴寺春秋八十有九未終初夜告弟子法仁曰各
B16n0088_p0244c18║如法住善修三業無令一生空過當順佛語勿變服
B16n0088_p0244c19║揚哀隨吾喪後事不可矣乃整容如常潛思入定於
B16n0088_p0244c20║後夜分正坐而終咸聞異香滿室遂遷坐於南山至
B16n0088_p0244c21║相寺於攀轅扶轂道俗千餘人送至城南又聞天
B16n0088_p0244c22║樂鳴空弟子等為建支提塼塔勒銘封樹蘭陵蕭鈞
B16n0088_p0244c23║製文
B16n0088_p0244c24║慧暠
B16n0088_p0244c25║按續高僧傳慧暠安陸人幼入道門即懷遠量收覽
B16n0088_p0244c26║經義弘導居心初跨染元綱希崇大品博聞略究而
B16n0088_p0244c27║情阻未申承苞山明法師興皇遺囑世稱郢匠通國
B16n0088_p0245a01║瞻仰因往從之諮奉無倦備清遐邇遂得廣流部袠
B16n0088_p0245a02║恢裕興焉年方登立即昇法座談撝一指眾侶諠譁
B16n0088_p0245a03║受業傳燈分風從化然以法流楚服成濟已聞岷洛
B16n0088_p0245a04║三巴尚昏時罔便以法弘導遠化未聞隋大業年泝
B16n0088_p0245a05║流江硤雖遭風浪厲志無前既達成都大弘法務或
B16n0088_p0245a06║就綿梓隨方開訓自此玉壘僧侶開明律論遠近萃
B16n0088_p0245a07║止傾味正法故使來晚去思詠歌滿路又以眾斯殷
B16n0088_p0245a08║雜枯折由生暠據法徵治情無猜隱時或不可其懷
B16n0088_p0245a09║者計奏及之云結徒日盛道俗屯擁非是異術何能
B16n0088_p0245a10║動世武德初年下勅窮討事本不實誣者罪之暠惟
B16n0088_p0245a11║道在人弘義須知返乃旋途南指道出荊門隨學之
B16n0088_p0245a12║賓又倍前集既達故鄉薦仍前業重張領牒更敘關
B16n0088_p0245a13║鍵神望彌高眾聚彌結弊其諠競避地西山之陰屏
B16n0088_p0245a14║退尋閑陶練中觀經逾五載四眾思之又造山迎接
B16n0088_p0245a15║處邑傳化暠隨宜利益意引行藏還返安州方等寺
B16n0088_p0245a16║講說相續以貞觀七年卒於所住春秋八十有七自
B16n0088_p0245a17║暠一位僧伍精勵在先日止一餐七十餘載隨得便
B16n0088_p0245a18║噉無待營求不限朝中趨得便止所以蜀部豐都芳
B16n0088_p0245a19║羞兼列每旦填供常充寺門暠並命入僧自無一受
B16n0088_p0245a20║旦講若下食惟一椀自餘餅菜還送入僧有學士道
B16n0088_p0245a21║勤見其羸弱恐法事稽留為告外眾令辦厚供暠怪
B16n0088_p0245a22║異常推問食所由即令勤出眾永不相襲告曰邪命
B16n0088_p0245a23║之食不可御也汝聞吾言而不解教意其守節稟法
B16n0088_p0245a24║也如此
B16n0088_p0245a25║法祥
B16n0088_p0245a26║按續高僧傳法祥同州人童稚出家清貧寡欲周勤
B16n0088_p0245a27║訪道栖止無定冠具已後遵奉憲章刻意梵言潛心
B16n0088_p0245b01║元賾二教周廢便從俗吏而抱德懷經禮誦無輟僚
B16n0088_p0245b02║左班列同共嘉尚將欲進位貢入臺府而正性慕道
B16n0088_p0245b03║不思榮問乃恣其習業霑員而已隋興法現即預出
B16n0088_p0245b04║家住大興國寺志操俊爽言必簡衷立身凝蕭不居
B16n0088_p0245b05║幽屏常處大房開通前後三十餘年當風而住虛廓
B16n0088_p0245b06║其慮門未曾掩坐臥一牀讀經為業道俗問訊者自
B16n0088_p0245b07║非讀盡復卷中無涉言故知其容節卷未收者咸私
B16n0088_p0245b08║覿已後而奉對祥潛思元籍博綜多持開蒙引喻言
B16n0088_p0245b09║不加飾因染傷寒有勸藥療者皆無所受但苦邀心
B16n0088_p0245b10║隨務量擬成患痢病有加藥者乃曰痢者水也不進
B16n0088_p0245b11║自除便噉乾飯數日便差其執節堅固率皆類此兼
B16n0088_p0245b12║又持信標儀不交華薄身令眾範出言歸敬故眾有
B16n0088_p0245b13║諸罰祥必先致其詞聞過伏引更不怨及其德耀人
B16n0088_p0245b14║神為若此矣以武德七年沉疴累月素氣綿弱侍者
B16n0088_p0245b15║叅立乃微言佛像聲既沉隱初聞未了後思乃悟迴
B16n0088_p0245b16║顧看之瞥見尊儀峙然西壁光明宛具須臾漸隱又
B16n0088_p0245b17║聞香樂競至愔鬱盈房道俗驚嗟又見一羣白鶴從
B16n0088_p0245b18║西方來遶房三帀翔轉還從來處而去於後少時而
B16n0088_p0245b19║卒乃葬於城之東隅傾邑充衢幢蓋緜亙哀慟之聲
B16n0088_p0245b20║流聞遠近
B16n0088_p0245b21║靜藏（附道刪）
B16n0088_p0245b22║按續高僧傳靜藏俗姓張澤州高都人九歲出家投
B16n0088_p0245b23║清化寺詮禪師而為師主訓誨之至極附大猷進戒
B16n0088_p0245b24║已後樂思定業通微盡相宗徒有歸年二十三發弘
B16n0088_p0245b25║誓曰丈夫出俗紹釋為氏豈不欲義流天下名貫元
B16n0088_p0245b26║班者乎承鄉壤大德遠法師敕召在京弘化為務便
B16n0088_p0245b27║往從之未至值遷果非本遂乃遍諸法席聽採經論
B16n0088_p0245c01║攝論十地是所徧求還住淨影弘揚所習大業九年
B16n0088_p0245c02║召入鴻臚教授東蕃三國僧義九夷狼戾初染規猷
B16n0088_p0245c03║賴藉乘機接誘並從法訓武德初歲太僕卿宇文明
B16n0088_p0245c04║達夙昔承奉禁戒是投合門請業用比昭穆敕使達
B16n0088_p0245c05║為河之南北執節招撫綸言既出將事首途藏送曰
B16n0088_p0245c06║世界無常佛有誠誥別易會難先民遺語願常在此
B16n0088_p0245c07║奉信在心達以藏夙有預聞曾經事驗拜辭曰弟子
B16n0088_p0245c08║銜命於不返願師冥道昭助及至相州果為賊王德
B16n0088_p0245c09║仁所害其子世壽奏曰臣父奉敕安撫竭誠奉國為
B16n0088_p0245c10║賊所害思報皇恩藍田散谷見有故寺望得為父修
B16n0088_p0245c11║立并度僧二七人帝問欲作何寺壽以事諮藏藏曰
B16n0088_p0245c12║此山上有潤玉下有流泉可名玉泉耶壽具奏聞帝
B16n0088_p0245c13║依所請仍延藏往住堂宇廊廟並指撝焉遠近道俗
B16n0088_p0245c14║造山修覲皆遺之法藥安時處順遂復其性以武德
B16n0088_p0245c15║九年十二月因事入京遇染時患恨終京室春秋五
B16n0088_p0245c16║十有六弟子道刪祖習風範地持一部敷化在心今
B16n0088_p0245c17║住終南至相有名於世
B16n0088_p0245c18║圓光（附圓安）
B16n0088_p0245c19║按續高僧傳圓光俗姓朴本住三韓秦韓辰韓馬韓
B16n0088_p0245c20║光即辰韓新羅人也家世海東祖習綿遠而神器恢
B16n0088_p0245c21║廓愛染篇章校獵元儒討讎子史文華騰翥於韓服
B16n0088_p0245c22║博贍猶愧於中原遂割略親朋發憤溟渤年二十五
B16n0088_p0245c23║乘舶造於金陵有陳之世號稱文國故得諮考先疑
B16n0088_p0245c24║詢猷了義初聽莊嚴旻公弟子講素霑世典謂理窮
B16n0088_p0245c25║神及聞釋宗乃同腐芥虛尋名教實懼生涯乃上啟
B16n0088_p0245c26║陳主請歸道法有敕許焉既爰初落䰂即稟具戒遊
B16n0088_p0245c27║歷講肆具盡嘉謀領牒微言不謝光景故得成實涅
B16n0088_p0246a01║槃蘊括心府三藏數論徧所披尋末又投吳之虎丘
B16n0088_p0246a02║山念定相沿無忘覺觀息心之眾雲結林泉並綜涉
B16n0088_p0246a03║四含功流八定朋善易擬筒直難虧深副夙心遂有
B16n0088_p0246a04║終焉之慮於即頓絕人事盤遊聖蹤攝想青霄緬謝
B16n0088_p0246a05║終古時有信士宅居山下請光出講固辭不許苦事
B16n0088_p0246a06║邀延遂從其志創通成論末講般若皆思解俊徹嘉
B16n0088_p0246a07║聞飛移兼糅以絢彩織綜詞義聽者欣欣會其心府
B16n0088_p0246a08║從此因循舊章開化成任每法輪一動輒傾注江湖
B16n0088_p0246a09║雖是異域通傳而沐道頓除嫌郄故名望橫流播於
B16n0088_p0246a10║嶺表披榛負橐而至者相接如鱗會隋后御宸威加
B16n0088_p0246a11║南國曆窮其數軍入揚都遂被亂兵將加刑戮有大
B16n0088_p0246a12║主將望見寺塔火燒走赴救之了無火狀但見光在
B16n0088_p0246a13║塔前被縛將殺既怪其異即解而放之斯臨危達感
B16n0088_p0246a14║如此也光學通吳越便欲觀化周秦開皇九年來遊
B16n0088_p0246a15║帝宇值佛法初會攝論肇興奉佩文言振續徽緒又
B16n0088_p0246a16║馳慧解宣譽京阜勣業既成道東須繼本國遠聞上
B16n0088_p0246a17║啟頻請有敕厚加勞問放歸桑梓光往還累紀老幼
B16n0088_p0246a18║相欣新羅王金氏面申虔敬仰若聖人光性在虛閑
B16n0088_p0246a19║情多汎愛言常含笑慍結不形而牋表啟書往還國
B16n0088_p0246a20║命並出自胷襟一隅傾奉昔委以治方詢之道化事
B16n0088_p0246a21║異錦衣情同散國乘機敷訓垂範於今年齒既高乘
B16n0088_p0246a22║與入內衣服藥食並王后自營不許佐助用希專福
B16n0088_p0246a23║其感敬為此類也將終之前王親執慰囑累遺法兼
B16n0088_p0246a24║濟民斯為說徵祥被於海曲以彼建福五十八年少
B16n0088_p0246a25║覺不愈經於七日遺誡清切端坐終於所住皇隆寺
B16n0088_p0246a26║中春秋九十有九即唐貞觀四年也當終之時寺東
B16n0088_p0246a27║北虛中音樂滿空異香充院道俗悲慶知其靈感遂
B16n0088_p0246b01║葬於郊外國給羽儀葬具同於王禮後有俗人兒胎
B16n0088_p0246b02║死者彼土諺云當於有福人墓埋之種嗣不絕乃私
B16n0088_p0246b03║瘞於墳側當日震此胎屍擲於塋外由此不壞敬者
B16n0088_p0246b04║率崇仰焉有弟子圓安神志機穎性希歷覽慕仰幽
B16n0088_p0246b05║求遂北趣九都東觀不耐又西燕魏後展帝京備通
B16n0088_p0246b06║方俗預尋經論跨轢大綱洞清織旨晚歸心學高軌
B16n0088_p0246b07║光塵初住京寺以道素有聞特進蕭瑀奏請住於藍
B16n0088_p0246b08║田所造津梁寺四事供給無替六時矣安嘗敘光云
B16n0088_p0246b09║本國王染患醫治不損請光入宮別省安置夜別二
B16n0088_p0246b10║時為說深法受戒懺悔王大信奉一時初夜王見光
B16n0088_p0246b11║首金色晃然有像日輪隨身而至王后宮女同共覩
B16n0088_p0246b12║之由是重發勝心尅留疾所不久遂差光於秦韓馬
B16n0088_p0246b13║韓之間盛通正法每歲再講匠成後學䞋施之資並
B16n0088_p0246b14║充營寺餘惟衣鉢而已