B16n0088_p0247a01║欽定古今圖書集成博物彙編神異典
B16n0088_p0247a02║　第一百五十二卷目錄
B16n0088_p0247a03║僧部列傳二十八
B16n0088_p0247a04║唐四
B16n0088_p0247a05║海順（附行友　慧本）曇藏
B16n0088_p0247a06║神迥僧鳳（附法位）
B16n0088_p0247a07║道岳（附明略）功迥
B16n0088_p0247a08║神照道傑
B16n0088_p0247a09║神素法護
B16n0088_p0247a10║元續慧璧
B16n0088_p0247a11║道基（附慧景　寶暹）智琰
B16n0088_p0247a12║道愻（附道謙）慧頵
B16n0088_p0247a13║
B16n0088_p0247a14║
B16n0088_p0247a15║
B16n0088_p0247a16║
B16n0088_p0247a17║
B16n0088_p0247a18║
B16n0088_p0247a19║神異典第一百五十二卷
B16n0088_p0247a20║僧部列傳二十八
B16n0088_p0247a21║唐四
B16n0088_p0247a22║海順（附行友　慧本）
B16n0088_p0247a23║按續高僧傳海順姓任氏河東蒲坂人容貌方偉音
B16n0088_p0247a24║韻圓亮長面目少髭髯儀服不羣於眾有異少處寒
B16n0088_p0247a25║素生於田野早喪慈父與母孤居孝愛之情靡由師
B16n0088_p0247a26║傳廉直之性獨拔懷抱每恨家貧無資受業故年在
B16n0088_p0247a27║志學尚未有聞乃慷慨辭親脫落求道出家依于沙
B16n0088_p0247b01║門道愻愻道光元胄名扇儒宗具見後傳順躬事學
B16n0088_p0247b02║禮晝夜誦經初無暫替文不再覽日殆三千歲登具
B16n0088_p0247b03║受履操逾遠志業尤勇念定所持誓無點累仍以威
B16n0088_p0247b04║儀麤著身過可防語笑易為口非難護乃因他患緘
B16n0088_p0247b05║默不言却掃蓬扉事心而已方以學行之始慧解為
B16n0088_p0247b06║先遂閱討眾經服膺元宰方等諸部咸稟厥師皆探
B16n0088_p0247b07║賾研機遺言領意有栖巖寺沙門神素者性好幽栖
B16n0088_p0247b08║尤專大論順遠承奇調思扣冲關荷帙登峰諮叅講
B16n0088_p0247b09║肆徒屬既眾鑽仰殊多有所詢求但舉綱要順頻時
B16n0088_p0247b10║時屢請微以為繁雖慍色不形而勞心可驗順逡巡
B16n0088_p0247b11║退席曰昔陳亢問一得三今者請一蒙二亦何遽乎
B16n0088_p0247b12║曰何謂耶答曰一則見忤一則聞義素既悟其所述
B16n0088_p0247b13║因斯自革於是無疑不斷有滯必申至於雜心檃括
B16n0088_p0247b14║備在婆沙研精專一始終該統或下山分衛而執卷
B16n0088_p0247b15║披文或企足接明假照尋讀莫不洞開樞要妙鑒幽
B16n0088_p0247b16║原順嘗以餘席言於素曰海順曠劫深尢不逢賢聖
B16n0088_p0247b17║周旋五趣莫能自免致生茲穢土對此凡緣未能出
B16n0088_p0247b18║有欲河登無為岸將不由心駒失轡而晦沉坑陷者
B16n0088_p0247b19║乎因涕泣濡襟歔欷哽塞又曰每念二輪交轍息駕
B16n0088_p0247b20║何由六道長驅思歸無路言及斯事載懷惶悚且生
B16n0088_p0247b21║得為人啟期亡憂於貧賤出家弘道僧度不易於公
B16n0088_p0247b22║侯順今兼之一何可慶又以大冥之室仰屬傳燈雖
B16n0088_p0247b23║不面奉如來而幸遇法師耳不量短綆輙揆深源願
B16n0088_p0247b24║得賜以明珠投之渾浪如此則一生有獲千載無恨
B16n0088_p0247b25║也遂即言笑如常容儀自若素曰敢聞君子志矣恐
B16n0088_p0247b26║不副雅懷素後累居僧任果停講席順以法輪罕遇
B16n0088_p0247b27║遂欣禪味有沙門道傑者頴秀定慧希慕風景乃致
B16n0088_p0247c01║書曰敢稽首大師門下每欲理靜攝心山泉畢志但
B16n0088_p0247c02║以無明大夜非慧炬不輝故栖寄法筵聽覽元旨至
B16n0088_p0247c03║於人物聚集頗勞低仰况乃大限百年小期一念儻
B16n0088_p0247c04║從風燭前路奚憑所以策駑駘之疲想千里之遠定
B16n0088_p0247c05║門元妙輙希趣入逆其不逮益用盤桓伏願開含養
B16n0088_p0247c06║之懷退人以禮傑得書美其銳情元暢也乃報曰促
B16n0088_p0247c07║路非騏驥之逸轡灌木豈是鸞鳳之栖息故當引水
B16n0088_p0247c08║而沐枯魚戢翼而朋寡鶴耳脫其不爾幸無略光陰
B16n0088_p0247c09║順得書曾疾遂不果行而為人高簡雅素自歸清眾
B16n0088_p0247c10║絕交氓俗嘗有說種姓高尚祖禰榮貴者以誇於順
B16n0088_p0247c11║順莞爾而笑曰我釋種餘暉法王之子尚須謙讓自
B16n0088_p0247c12║下不敢傲誕欺人豈期庸庸之徒翻欲恃鬼陵物遂
B16n0088_p0247c13║振手而去故趨時之士皆不及其門反俗之賓頗入
B16n0088_p0247c14║其室而道行純潔性好追蹤曾刺血洒塵供養舍利
B16n0088_p0247c15║兼以血和墨書七佛戒經克己研心類皆如此嘗尋
B16n0088_p0247c16║付法藏傳說如來涅槃法付承繼迄於師子罽賓囑
B16n0088_p0247c17║累斯盡詞事既顯若親面焉因斯悽感涕零如雨曰
B16n0088_p0247c18║恨不及彼聖人拔茲沉俗也又常於宵分歸命三尊
B16n0088_p0247c19║同住鄰居無得聞者或解衲覆彼寒夫或減食而充
B16n0088_p0247c20║餒者志好恬愉無求知足有贈衣帛者終不以介意
B16n0088_p0247c21║曾從容曰自任則樂而未曾制物從我隨物則苦而
B16n0088_p0247c22║未曾以我違物且鳥不栖淵魚不巢樹未必解修和
B16n0088_p0247c23║讓之道而各得其所宜者亦猶我不奪物榮物不好
B16n0088_p0247c24║我辱矣又作三不為篇其一曰我欲偃文修武身死
B16n0088_p0247c25║名存研石通道祈并流泉君肝在內我身處邊荊軻
B16n0088_p0247c26║拔劍毛遂捧盤不為則已為則不然將恐兩虎共鬬
B16n0088_p0247c27║勢不俱全永存今好長絕來怨是以返跡荒逕息影
B16n0088_p0248a01║柴門其二曰我欲刺股錐刃懸頭屋梁書臨雪彩牒
B16n0088_p0248a02║映螢光一朝鵬舉萬里鸞翔縱任才辯遊說君王高
B16n0088_p0248a03║車返邑衣錦還鄉將恐鳥殘以羽蘭折由芳籠餐詎
B16n0088_p0248a04║貴鉤餌難嘗是以高巢林藪深宂池塘其三曰我欲
B16n0088_p0248a05║街才鬻德入市趨朝四眾瞻仰三槐附交標形引勢
B16n0088_p0248a06║身達名超箱盈綺服廚富甘肴諷揚絃管詠美歌謠
B16n0088_p0248a07║將恐塵栖弱草露宿危條無過日旦靡越風朝是以
B16n0088_p0248a08║還傷樂淺非惟苦遙順神晤駭羣出言可錄著集數
B16n0088_p0248a09║卷于時真法陵遲俗尚諛諂訥言敏行者為愚巧詞
B16n0088_p0248a10║令色者為智廉潔正性眾或致譏故順理貞直之心
B16n0088_p0248a11║居危不亂涅而不緇可謂懷素風焉有沙門行友者
B16n0088_p0248a12║志行嚴正才慧英悟與順素交因疾叅候順曰先民
B16n0088_p0248a13║有言古之學者為己今之學者為人三復斯言一何
B16n0088_p0248a14║可信世人強求知解而不欲修行每思此言良用悽
B16n0088_p0248a15║咽吾謂夷煩殄惑豈直專在說經以法度人何必要
B16n0088_p0248a16║登高座授非其器則虛失其功學不當機則坐生自
B16n0088_p0248a17║惱友遂製息心論以對之文甚宏冠順曰觀弟此作
B16n0088_p0248a18║理如未盡友曰息心之論應有數篇謂顯觀述宗釋
B16n0088_p0248a19║疑成義但以理元詞密非當世之所聞故容與於靈
B16n0088_p0248a20║津戢鱗而未進慨時哉之不遇始絕絃於此耳順乃
B16n0088_p0248a21║重說遺教悲歎無已先有沙門慧本者逸亮高世僧
B16n0088_p0248a22║也思與順結山林之操會順方學問未暇允之本獨
B16n0088_p0248a23║謝時世罔測所往後每思之言輙凄泫曰本公若乘
B16n0088_p0248a24║龍之遊濯足雲表吾雖攀戀自恨縈身囂俗升沉相
B16n0088_p0248a25║異徒為悲矣且忘懷去來者朝市亦江湖眷情生死
B16n0088_p0248a26║者幽栖猶桎梏苟其性之不失不無居而不安其得
B16n0088_p0248a27║志慕情為如此也于時臥疾連稔自知不全遺文累
B16n0088_p0248b01║紙呈諸師友而形同骨立情爽逾健旁問後事順曰
B16n0088_p0248b02║患身為穢器暫捨欣然魚鳥無偏水陸何簡然顧惟
B16n0088_p0248b03║老母宿緣業重今想不得親別矣若棄骸餘處儻來
B16n0088_p0248b04║無所見有致煎惱但死不傷生古言可錄順雖不孝
B16n0088_p0248b05║豈敢以身害母耶既報不自由可側柩相待遂令遜
B16n0088_p0248b06║法師說法領悟欣然須臾卒於住寺春秋三十即唐
B16n0088_p0248b07║武德元年八月十五日也又沙門行友者被召弘福
B16n0088_p0248b08║院充翻譯之選建名時俗云
B16n0088_p0248b09║曇藏
B16n0088_p0248b10║按續高僧傳曇藏姓楊氏弘農華陰人家世望門清
B16n0088_p0248b11║心自遠年十五占者謂為壽短二親哀之即為姻媾
B16n0088_p0248b12║既非本情慮有推逼遂逃亡山澤惟念誰度行至外
B16n0088_p0248b13║野少非遊踐莫知投造但念觀音久值一人貌黑而
B16n0088_p0248b14║驅二牛因問所從可得宿不便告藏曰西行有寺不
B16n0088_p0248b15║遠當至尋聞鐘聲忽見僧寺因求剃落便遂本心即
B16n0088_p0248b16║遣出門可行百步廻望不見久乃天明西奔隴上求
B16n0088_p0248b17║法為務晚還京邑於旌善寺行道受戒聽諸經律意
B16n0088_p0248b18║有所昧又往山東彼岸諸師競畱對講地持十地名
B16n0088_p0248b19║稱普聞故東漸海濱南窮淮服聽涉之最無與為儔
B16n0088_p0248b20║及返京師住光明寺論發新異擅聲日下獻后既崩
B16n0088_p0248b21║召入禪定性度弘裕風範肅成故使道俗推崇綱維
B16n0088_p0248b22║領袖恆為接對之役也賓客席上之美談敘曠世之
B16n0088_p0248b23║能見之今矣大唐御世造寺會昌又召以為上座撫
B16n0088_p0248b24║接長幼殊有奇功貞觀譯經又召為證義時以藏威
B16n0088_p0248b25║烈氣遠容止清肅可為興善寺主藏深懷禮讓用開
B16n0088_p0248b26║賢路乃薦藍田化感寺潤法師焉即依其言舉稱斯
B16n0088_p0248b27║目及皇儲失御便召入宮受菩薩戒翌日便瘳敕賜
B16n0088_p0248c01║絹數百段衣對亦爾度人三千并造普光寺焉尋又
B16n0088_p0248c02║下敕得遙受戒不藏曰地持論云若無戒師發弘誓
B16n0088_p0248c03║願得菩薩戒因進論文敕乃以懺詞令藏披讀至皇
B16n0088_p0248c04║后示疾又請入宮素患腰脚敕令輿至寢殿受戒施
B16n0088_p0248c05║物極多並充功德至貞觀九年三月十八日終于會
B16n0088_p0248c06║昌寺春秋六十有九哀慟兩宮弔贈相次諮葬郊西
B16n0088_p0248c07║嚴村起塔圖形東宮詹事黎陽公于志寧為碑文建
B16n0088_p0248c08║于塔所
B16n0088_p0248c09║神迥
B16n0088_p0248c10║按續高僧傳神迥姓田氏馮翊臨晉人弱齡挺悟辭
B16n0088_p0248c11║恩出俗遠懷匠石備歷艱虞問道海西包括幽奧博
B16n0088_p0248c12║採三藏研尋百氏年未及冠蔚為鴻彩雖廣融經論
B16n0088_p0248c13║而以大衍著名至於所撰序引注解羣經篇章銘論
B16n0088_p0248c14║合四十餘卷每於春初三月放浪巖阿迄於夏首方
B16n0088_p0248c15║還京邑漁獵子史諷味名篇逸調橫馳頗以此而懷
B16n0088_p0248c16║簡傲也兼以嘲謔豪傑辯調內外陵轢倫右誇尚矜
B16n0088_p0248c17║莊京邑所推侯王挹仰又以旬暇餘隙遊歷省臺預
B16n0088_p0248c18║是文雄通名謁對或談敘儒史或開悟元宗優遊自
B16n0088_p0248c19║任亦季世縱達之高僧也故華壤英俊為之諺曰大
B16n0088_p0248c20║論主釋迦迥法界多羅一時領以其𥪡論之時必令
B16n0088_p0248c21║五三人別難後乃總領通之故懷斯目矣大業十年
B16n0088_p0248c22║召入禪定尋又應詔請入鴻臚為敷大論訓開三韓
B16n0088_p0248c23║諸方士也貞觀三年以正道所歸通務為則遂擁錫
B16n0088_p0248c24║庸蜀流化岷峨道俗虔虔靡若風草法流亹亹所至
B16n0088_p0248c25║汪濊以四年七月一日遷於法聚寺春秋六十五矣
B16n0088_p0248c26║四眾哀慟悲其為法來儀未幾而終素懷莫展益州
B16n0088_p0248c27║官庶士俗以同舟列道爭趨奔於葬所素幢竟野香
B16n0088_p0249a01║煙蔽空萬計哀號聲動天地於昇遷橋南焚之遵遺
B16n0088_p0249a02║令也弟子元詧收其餘骸與同學元究等於終南山
B16n0088_p0249a03║仙遊寺北而繕塔焉究為文銘於塔所
B16n0088_p0249a04║僧鳳（附法位）
B16n0088_p0249a05║按續高僧傳僧鳳姓蕭氏梁高其族祖也曾祖懿梁
B16n0088_p0249a06║侍中宣武王大父軌梁明威將軍番禺侯顯考長陳
B16n0088_p0249a07║招遠將軍新昌守鳳以族胄菁華風望高遠置情恢
B16n0088_p0249a08║廓立履標峻昔在志學聰慧夙成文翰曾映聲辯超
B16n0088_p0249a09║挺所製新文百有餘首冠出儒林識者咸誦固得早
B16n0088_p0249a10║發延譽令逸京臯開皇之始僧粲法師名重五都學
B16n0088_p0249a11║周八藏乃委心請道歸宗師傅粲鑒其精爽美其器
B16n0088_p0249a12║略授以真乘開十等之差導以元辯疎八勢之位鳳
B16n0088_p0249a13║雅有幽度領覽無遺勝氣邁於比肩賦命懷於前達
B16n0088_p0249a14║時倫相顧曰師逸功倍聞之昔人冰凉清厚驗之今
B16n0088_p0249a15║日會隋煬負圖歷試黃道大業中歲駐蹕南郊文物
B16n0088_p0249a16║一盛千年罕及欲以軍威帝業激動鬼神乃高飾黃
B16n0088_p0249a17║麾盛陳白羽霜戈耀日武帳彌川皂素列於朝堂下
B16n0088_p0249a18║敕曰軍國有容華夷不革尊主崇上遠存名體資生
B16n0088_p0249a19║運通理數有儀三大懸於老宗兩敬立於釋府條格
B16n0088_p0249a20║久頒如何抗禮黃老子女承聲下拜惟佛一宗相顧
B16n0088_p0249a21║峙立沙門明贍率先答詔具如別傳然敕頻催何為
B16n0088_p0249a22║不禮鳳時為崇敬寺主依例被追乃擺撥直進援引
B16n0088_p0249a23║經論明不可敬之理僉詳贍鳳抗詔之儀可謂蘭菊
B16n0088_p0249a24║各擅其英華竹柏互陳其貞節不可削也獻后云崩
B16n0088_p0249a25║禪定斯構下詔辟召來萃道塲相從講解迄於暮齒
B16n0088_p0249a26║善綜引安機要難問失緒顯論攸歸貞觀中年釋門
B16n0088_p0249a27║重闡青田有穢白首斯興非夫領括無由弘護中書
B16n0088_p0249b01║舍人杜正倫下敕監掌綂詳管轄奏召以為普集寺
B16n0088_p0249b02║住尋更右遷定水上座綏緝二寺無越六和妙達眾
B16n0088_p0249b03║心欣其仰止年及縱心更新誠致縶維塵境放曠山
B16n0088_p0249b04║林言晤相諠終事畢矣有岐州西山龍宮寺遠來請
B16n0088_p0249b05║講深幸素心承彼北背層巖南臨清渭石鏡耀日松
B16n0088_p0249b06║蘿冒空暢悅幽情即而依赴大開法觀導引慧蹤遂
B16n0088_p0249b07║使道俗來蘇聞所未有既而厚夜悽感常志言前悲
B16n0088_p0249b08║各增慨彌隆遐想以其年暮月二十三日因疾終於
B16n0088_p0249b09║彼寺春秋七十有七初以疾亟委臥猶存弘法精爽
B16n0088_p0249b10║不移乃力疾而起曰妙法華經最後言別終須一釋
B16n0088_p0249b11║用通累念遂對眾開之下坐帖然奄爾神逝於岐州
B16n0088_p0249b12║陳倉縣龍宮寺士俗官庶痛心疾首喪我所天非夫
B16n0088_p0249b13║陳迹昭穆安覩乃遷靈於縣郭之北原鑿窟處之仍
B16n0088_p0249b14║施白塔岧然望表遠近瞻矚無不涕零有弟子法位
B16n0088_p0249b15║學聲早被言悟清遠以終天難補英聲易塵匪假陳
B16n0088_p0249b16║揚於何取則乃於定水寺為建一碑程器萬古其文
B16n0088_p0249b17║左僕射燕國公為製惟鳳立性矜莊氣厲羣伯吐言
B16n0088_p0249b18║爽朗晤涉奔隨以般若為心田以涅槃為意得講法
B16n0088_p0249b19║華經百有餘遍製疏命的亦是一家餘諸經論待時
B16n0088_p0249b20║而舉初鳳之往西山便畱遺疏述其遠度累以餘緣
B16n0088_p0249b21║恰達彼寺因而不返樂天知命何以加之
B16n0088_p0249b22║道岳（附明略）
B16n0088_p0249b23║按續高僧傳道岳姓孟氏河南洛陽人也家世儒學
B16n0088_p0249b24║專門守業九歲讀詩易孝經聰敏強識卓異倫伍父
B16n0088_p0249b25║暠仕隋為臨淄令治聲遠肅有隱士西門義者博物
B16n0088_p0249b26║疎通伏遁巖谷前後令召莫能致之至是步自山阿
B16n0088_p0249b27║來儀府舍謂銓下吏曰西門義至為吾白之即以事
B16n0088_p0249c01║聞令素仰高風駭其萃止延席曰先生道扇三古德
B16n0088_p0249c02║重四民何能輕舉義曰吾自弱歲隱淪於茲暮齒誠
B16n0088_p0249c03║不欲干遊人世抱誠棄智頃者吠聲既靜則良政字
B16n0088_p0249c04║民五袴興謠兩岐成[言*未]有欣美化故不以韜隱自私
B16n0088_p0249c05║敢敘斯事令述其不逮問其治術對答若神情兼明
B16n0088_p0249c06║舉乃命諸子紹續績曠岳略等列於義前令其顧指
B16n0088_p0249c07║義曰府君六子誠偉器也自長而三州縣之職保家
B16n0088_p0249c08║自若也已下之三其志遠其德高業心神道求解言
B16n0088_p0249c09║外固非世局之所常談也曠年十七遂得出家操行
B16n0088_p0249c10║貞固志懷明約善大論及僧祇深鏡空有學徒百數
B16n0088_p0249c11║禪觀著績物務所高即洛陽淨土寺明曠法師是也
B16n0088_p0249c12║岳十五出家依僧粲法師為弟子少樂學問經論是
B16n0088_p0249c13║欣及具篇禁更宗律部指途持犯性不議非而體貌
B16n0088_p0249c14║魁美風操高厲容止儼然不妄交於道俗後習成論
B16n0088_p0249c15║雜心於志念智通二師備窮根葉辭義斯盡有九江
B16n0088_p0249c16║道尼者創弘攝論海內知名以開皇十年至自揚都
B16n0088_p0249c17║來化京輦親承真諦業寄傳芳岳因從受法日登深
B16n0088_p0249c18║解以眾聚事擁惟其廢習將欲栖形太白服業倫貫
B16n0088_p0249c19║時太白寺慧安者倜儻多知世數闊達方丈一字方
B16n0088_p0249c20║寸千文醫術有工經道偏練日行四百相同夸父世
B16n0088_p0249c21║俗所謂長足安是也岳友而親之便往投造告所懷
B16n0088_p0249c22║曰毗曇成實學知非好攝大乘論誠乃精微而傳自
B16n0088_p0249c23║尼公聽受又尠今從物化請益無從中路徘徊伊何
B16n0088_p0249c24║取適昔天親菩薩作俱舍論真諦譯之初傳此土情
B16n0088_p0249c25║寄於此耳安曰願聞其志岳曰余前學羣部悉是古
B16n0088_p0249c26║德所傳流味廣周未盡於後惟以俱舍無解遂豈結
B16n0088_p0249c27║於當來耶安曰志之不奪斯業成矣後住京師明覺
B16n0088_p0250a01║寺閉門靜故尋檢論文日讀其詞仍洞其義一習五
B16n0088_p0250a02║載不出住房惟除食息初無閑暇遂得釋然開發了
B16n0088_p0250a03║通弘旨至於外義伏文非疏莫了承三藏本義並錄
B16n0088_p0250a04║在南思見其言載勞夢寐乃重賂遺南道商旅既憑
B16n0088_p0250a05║顧是重所在追求果於廣州顯明寺得俱舍疏本并
B16n0088_p0250a06║十八部論記并是凱師筆迹親承真諦口傳顯明即
B16n0088_p0250a07║凱公所住寺也得此疏本欣載御懷諷讀沉思忘於
B16n0088_p0250a08║寢食乃重就太白卒其先志於即慶弔絕緒尋繹追
B16n0088_p0250a09║功口腹之累惟安供給時穀食不豐菜色相顧安庶
B16n0088_p0250a10║事經勞始無匱乏綿歷歲序厥志彌隆內慚諸己乃
B16n0088_p0250a11║謝安曰岳今至愚為累獨學成譏輙不量力欲希非
B16n0088_p0250a12║分一不可也食為民本名作實賓苟求虛譽遂勞同
B16n0088_p0250a13║志二不可也斯過弘矣誠可退迹沉浮更勞重累則
B16n0088_p0250a14║不可也安曰功業將成幸無異志嘉會難再無思別
B16n0088_p0250a15║慮復延兩載方始出山乃以己所尋知將開慧業遊
B16n0088_p0250a16║諸講肆清論莫窮大業八年被召住大禪定道塲今
B16n0088_p0250a17║所謂大總持寺是也時年四十有四少齒登器莫匪
B16n0088_p0250a18║先之此時僧眾三百餘人令德風規互相推讓岳以
B16n0088_p0250a19║後至名重學不從師雖欲播揚未之有許時有同德
B16n0088_p0250a20║沙門法常智首僧辯慧明等並名稱普聞眾所知識
B16n0088_p0250a21║相為引重創為請主岳撝謙藏器退辭師授徒累清
B16n0088_p0250a22║言終慙疎略慧明等越席揚言曰法師何辭耶吾等
B16n0088_p0250a23║情均水乳義結相成掩德移機恐爽靈鑒又人世飄
B16n0088_p0250a24║寄時不再來幸不相累岳顧諸意正乃首登焉遂以
B16n0088_p0250a25║三藏本疏判通俱舍先學後進潛心異論皆曰斯文
B16n0088_p0250a26║詞旨宏密學爽師資縱達一朝誠自誣耳當伺其談
B16n0088_p0250a27║敘得喪斯及矣岳自顧情王虛宗初無怯憚舉綱頓
B16n0088_p0250b01║網大義斯通雖諍論鋒臨而響應隨遣眾咸不識其
B16n0088_p0250b02║戶牖故無理頓聯辭由是名振學宗法筵繼席歲舉
B16n0088_p0250b03║賢良推師有寄武德初年從業藍谷化感寺側巖垂
B16n0088_p0250b04║乳水岳往承之可得二升懸滴便絕乃曰吾無感也
B16n0088_p0250b05║故使輟流遂以殘水寫滴下瀅中一心念誦日取一
B16n0088_p0250b06║升經六十日患損方復又至二年以三藏本疏文句
B16n0088_p0250b07║繁多學人研究難用詳覽遂以真諦為本餘則錯綜
B16n0088_p0250b08║成篇十有餘年方勒成部合二十二卷減於本疏三
B16n0088_p0250b09║分之二並使周綂文旨字去意畱兼著十八部論疏
B16n0088_p0250b10║通行於世以為口實又初平鄭國有宗法師者神辯
B16n0088_p0250b11║英出時所異之皇上延入內宮立三宗義岳問以八
B16n0088_p0250b12║正通局聖賢後責纔施無言以對坐見其屈乃告曰
B16n0088_p0250b13║京室學市談衍實希三宗之大於何自指及高祖之
B16n0088_p0250b14║世欲使李道東移被於鳥服度人授法盛演老宗會
B16n0088_p0250b15║貞觀中廣延兩教時黃巾劉進喜創開老子通諸論
B16n0088_p0250b16║道岳乃問以道生一二徵據前後遂杜嘿焉岳曰先
B16n0088_p0250b17║生高視前彥豈謂目擊耳通乎坐眾大笑而退故岳
B16n0088_p0250b18║之深解法相傳譽京國矣至六年秋八月岳兄曠公
B16n0088_p0250b19║從化悲痛纏懷徒屬慰曰人皆有死惟自裁抑岳捫
B16n0088_p0250b20║淚曰同居火宅共溺愛流生死未斷何得不悲聞者
B16n0088_p0250b21║義之以為善居道俗之間也貞觀初年有梵僧波頗
B16n0088_p0250b22║在京傳譯岳為眾舉預其同列頗聞善於俱舍未始
B16n0088_p0250b23║重之謂人曰此論本國學者之英華浮情不敢措意
B16n0088_p0250b24║今言善者不有謬耶因問以大義并諸異論岳隨其
B16n0088_p0250b25║慧解應答如流頗曰智慧人智慧人不言此慧吾與
B16n0088_p0250b26║爾矣自爾情敦道術厚密加恆八年秋皇太子召諸
B16n0088_p0250b27║碩德集弘文館殿講義岳廣開衢術延對諸賓酬接
B16n0088_p0250c01║覆却神旨標拔太子顧曰何處法師若此之辯也左
B16n0088_p0250c02║庶子杜正倫曰大總持寺道岳法師也法門軌躅學
B16n0088_p0250c03║觀所宗太子曰皇帝為寡人造寺廣召名德而此上
B16n0088_p0250c04║人猶未受請何耶倫曰虞舜存許由之節夏禹順伯
B16n0088_p0250c05║成之志彼乃俗流猶從矯逸况方外之士棄名之人
B16n0088_p0250c06║臣輙從其所好耳乃下令曰今可屈知寺任允副虛
B16n0088_p0250c07║襟岳動容屢辭不免遂住普光以貞觀十年春二月
B16n0088_p0250c08║遘疾彌畱諸治無效春坊中使相望於路遂卒於住
B16n0088_p0250c09║寺春秋六十有九皇太子令曰普光寺上座喪事所
B16n0088_p0250c10║資取給家令庶使豐厚無致遺約仍贈帛及時服法
B16n0088_p0250c11║衣等俄而有敕復官給葬儀送於郊南杜城之西隅
B16n0088_p0250c12║岳弟明略身長七尺三寸十九出家志懷遠悟容儀
B16n0088_p0250c13║清肅特善涅槃學人從集有聲京洛住東洛天宮寺
B16n0088_p0250c14║貞觀九年入朝奉慰時四海令達總集帝京惟岳及
B16n0088_p0250c15║略連枝比曜時共美之及事緣將了言歸東夏岳惘
B16n0088_p0250c16║然曰吾同氣四人並先即世惟余與爾相顧猶影自
B16n0088_p0250c17║曠師沒後心常怏怏恐藤鼠交侵歘然長逝異生難
B16n0088_p0250c18║會可不思耶吾將耄矣其能久乎集會又難爾其且
B16n0088_p0250c19║止因斯便住恰至明春岳便辭世略之銜悲痛結帶
B16n0088_p0250c20║疾還寺以十二年卒於所住春秋六十七矣
B16n0088_p0250c21║功迥
B16n0088_p0250c22║按續高僧傳功迥姓邊汴州浚儀人年六歲便思出
B16n0088_p0250c23║家慈親口授觀音經累日而度自此專訓經法九歲
B16n0088_p0250c24║而送在寺年十六捨俗服志願山居因入泰嶽苦心
B16n0088_p0250c25║忘倦年二十五便事弘法師私自惟曰拱默山林乃
B16n0088_p0250c26║是一途獨善至於導達蒙瞽維持餘寄非化誘不弘
B16n0088_p0250c27║住汴州慧福寺昔在山中十地勝鬘已曾講解及遊
B16n0088_p0251a01║城邑人有知者勸而說之遂因闡揚諸經論等亦備
B16n0088_p0251a02║敷說晚以法華特為時要便撰疏五卷鎮常弘演前
B16n0088_p0251a03║後五十餘遍每至藥草品天必降雨故其幽誠徵感
B16n0088_p0251a04║為若此也其佛地般若制疏并講津濟後學聲滿東
B16n0088_p0251a05║川又撰無性攝論疏厥功始成奄然長往於本寺年
B16n0088_p0251a06║六十六余聞之行人曰其人少欲自節衣布坐茅所
B16n0088_p0251a07║獲利祿隨時散盡房無遺篋四壁廓然未終之前異
B16n0088_p0251a08║香靈光至所住室二夜四至自覩嘉相門人同美迥
B16n0088_p0251a09║曰願乘此瑞往生樂土因不食二十日而終所飲井
B16n0088_p0251a10║水終旦泉竭殯經數日水方復舊道俗悲凉通感若
B16n0088_p0251a11║此
B16n0088_p0251a12║神照
B16n0088_p0251a13║按續高僧傳神照姓淳于汴州中牟人年九歲隋亂
B16n0088_p0251a14║眷屬凋亡惟母及身萍流無託未幾母崩投造無指
B16n0088_p0251a15║朝求木實夕宿屍所行住見之莫不下泣年十二投
B16n0088_p0251a16║尉氏明智律師而出家焉於時載揚律藏學徒雲集
B16n0088_p0251a17║宇內初定餱粒未充照巡村邑負糧周給年經六祀
B16n0088_p0251a18║勞而無倦供眾之暇夜誦法華勝鬘經雖久人無知
B16n0088_p0251a19║者受具聽律每發奇思前學之流驚其迥悟又往鄴
B16n0088_p0251a20║下休法師所聽攝大乘論一遍無遺講散辭還休送
B16n0088_p0251a21║出寺學門怪異休顧曰斯是河南一遍照也後生領
B16n0088_p0251a22║袖爾其知之又往許州空法師所聽雜心論纔始八
B16n0088_p0251a23║卷為師疾而返後因遂講之初後通貫時人語曰河
B16n0088_p0251a24║南一遍照英聲不徒召爾後涅槃華嚴成實雜心隨
B16n0088_p0251a25║機便講曾不辭退又造像數百鋪寫經數千卷任緣
B16n0088_p0251a26║便給不為藏蓄新譯能斷金剛般若初至披讀尋括
B16n0088_p0251a27║詞義似少一行遂以情側注及後具本果與符同時
B16n0088_p0251b01║咸訝其思力也貞觀中遘疾逾久而戒行無玷卒於
B16n0088_p0251b02║安業本寺春秋五十有九初平素日一狗將養所往
B16n0088_p0251b03║恆隨及鄰大漸長號哀厲通宵向本出家寺往返二
B16n0088_p0251b04║百餘里繞寺號呼以告彼眾素不知也凶問後至方
B16n0088_p0251b05║委狗徵及曙還返安業掩坎之後長眠流淚不食而
B16n0088_p0251b06║殂
B16n0088_p0251b07║道傑
B16n0088_p0251b08║按續高僧傳道傑姓楊其先弘農漢太尉震之後也
B16n0088_p0251b09║苗裔復居河東安邑之鳴條焉天懷穎發廓然物表
B16n0088_p0251b10║年纔小學便就外傅教以書計典籍粗知大略然以
B16n0088_p0251b11║宿植德本情厭俗塵父母畱戀抑奪不許開皇十一
B16n0088_p0251b12║年歲將冠肇垂翼東飛投聞喜橫水窟真瑩法師瑩
B16n0088_p0251b13║鑒其高拔即而剃落尋與受具令學涅槃等經性淨
B16n0088_p0251b14║修明聞持鏡曉後往峴頭山誦法華經月便度深自
B16n0088_p0251b15║惟曰經不云乎寧願少聞多解義味欲得通要必俟
B16n0088_p0251b16║博遊開皇十四年往青州何記論師所聽採成實纔
B16n0088_p0251b17║涉二年功高四載記願曰吾子形貌傀偉清對有方
B16n0088_p0251b18║學淺而思遠吾論其興矣儻子存於始卒吾當誨而
B16n0088_p0251b19║不倦無幾而記遷化遂爾周流齊土時有裝寂安藝
B16n0088_p0251b20║並號哲人從之受道多識前令又往滄冀魏念二論
B16n0088_p0251b21║師所聽毗曇論又於清河道尚汲郡洪該所俱聽成
B16n0088_p0251b22║實始末四載傾窮五聚乃上下搜求以問法主每令
B16n0088_p0251b23║該公延頸長息曰此子有拔羣之亮弘興論道其在
B16n0088_p0251b24║子乎由是門人胥伏開皇十九年自衛適鄴聽林法
B16n0088_p0251b25║師攝論又於洪律師所聽四分略知戶牖意在小論
B16n0088_p0251b26║將事東行屬隋漢王召滄州志念河間法楞長弘并
B16n0088_p0251b27║部忽遇斯際即往從之聽仰迦延讀婆沙論首尾三
B16n0088_p0251c01║載頗極窮通然以先攻小學意為弘顯大乘仁壽二
B16n0088_p0251c02║年又依楞法師聽十地等論爾時法門大敞宗師雲
B16n0088_p0251c03║結智景大論十力攝乘兩達涅槃舜龕律部一期總
B16n0088_p0251c04║萃并晉中興乃歷遊講肆觀略同異凡經六載咸陳
B16n0088_p0251c05║難擊故并州語曰大頭傑難人殺然其例並雖少而
B16n0088_p0251c06║一徵一責能令流汗文帝崩晉陽逆節便還故里講
B16n0088_p0251c07║阿毗曇心又講地持各五六遍自惟曰徒事言說心
B16n0088_p0251c08║路蒼茫至於起慧非定不發遂停講往麻谷依真慧
B16n0088_p0251c09║禪師學坐思擇念慧深入緣起慧歎曰常謂法師等
B16n0088_p0251c10║一從名教難偃亂流如何始習便能住想豈非宿習
B16n0088_p0251c11║所致耶後依成實安般念處兩夕專想觀解大明便
B16n0088_p0251c12║謂神素法師曰昨試依論文安般念觀境界極明而
B16n0088_p0251c13║氣逼上心坐不安席欲除此患終須教遣請撰諸經
B16n0088_p0251c14║安般同異編為次第將依遣滯素乃取婆沙成實龍
B16n0088_p0251c15║樹蘭若諸部明十六特勝六種安般之相以示之即
B16n0088_p0251c16║依修習更逾明淨又往麻谷以呈所證慧曰善哉大
B16n0088_p0251c17║利根者淋落泉中諸學坐者未至此處武德元年請
B16n0088_p0251c18║弘十地傑笑曰息駕修禪但名自利己法講揚法化
B16n0088_p0251c19║誠為利他至於俱利事須商度今當晝語夜默庶得
B16n0088_p0251c20║小大通治不亦可乎遂即長弘三十餘遍常隨門學
B16n0088_p0251c21║百有餘人堪外化者數盈二十斯人也剛決忠恕少
B16n0088_p0251c22║慾希言擇交選士疎財薄食苦樂不言喜慍無撓栖
B16n0088_p0251c23║巖一眾舉為僧主辭不獲免若浮雲焉以貞觀元年
B16n0088_p0251c24║七月二十八日因疾卒山春秋五十五三十六夏初
B16n0088_p0251c25║有桑泉樊綽者前周廢教僧也雖為白衣常叅法宇
B16n0088_p0251c26║傑以國士遇之綽已前亡二女同夢其父乘虛而至
B16n0088_p0251c27║曰吾生西方極樂土矣知傑師將逝故來迎接因往
B16n0088_p0252a01║栖巖其日傑患停講乃至壽終常見樊綽在傍合眾
B16n0088_p0252a02║又聞空中伎樂異香故其去處雖遠不負弘道之功
B16n0088_p0252a03║焉門人依西域闍維起塔供養
B16n0088_p0252a04║神素
B16n0088_p0252a05║按續高僧傳神素姓王字紹則其先太原遠祖勇從
B16n0088_p0252a06║宦虞州遂徙居安邑鳴條之野焉少與道傑結張范
B16n0088_p0252a07║之好相攜問道儒學之富禮易是長至於篇什繼美
B16n0088_p0252a08║英彩故其遊學講肆周流國境必與相隨所習詞義
B16n0088_p0252a09║博覽俊悟則難兄難弟也至於誦經學定當席索隱
B16n0088_p0252a10║則後於傑文理會通素則先之為傑出安般念觀令
B16n0088_p0252a11║其徒滯如彼傳述大業四年傑公停講學門請素接
B16n0088_p0252a12║軫相尋遂從命專講毗曇四十餘遍續講成實將二
B16n0088_p0252a13║十遍自餘小部不足述之其為講也片言契理少語
B16n0088_p0252a14║釋多學者元悟聽覽不倦則傑高於素若多陳同異
B16n0088_p0252a15║廣定是非鄭重校角開生覺意則素賢於傑所匠成
B16n0088_p0252a16║者則蓋裕隆深英泰之徒是也故晉川稱為素傑二
B16n0088_p0252a17║公秋菊春蘭各擅其美然素溫恭退讓慈愛矜恕待
B16n0088_p0252a18║士慕賢不伐諸己貞觀二年栖巖大眾請知寺任辭
B16n0088_p0252a19║以法事相繼有阻僧綱眾又固請依傑師故事乃許
B16n0088_p0252a20║之性寬厚善物性故得上下和睦風塵攸靜以貞觀
B16n0088_p0252a21║十七年二月二十三日卒於栖巖春秋七十二素一
B16n0088_p0252a22║生行業屬想西方於臨終日召門人大眾爰逮家臣
B16n0088_p0252a23║與之別已自跏趺坐正威容已令讀觀音經兩遍一
B16n0088_p0252a24║心靜聽自稱南無阿彌陀佛如是五六又令一人唱
B16n0088_p0252a25║餘人和迄於中夜端坐儼然不覺久逝依即坐殯肌
B16n0088_p0252a26║肉雖盡骨坐如初初終之夕如仁壽寺志寬法師夜
B16n0088_p0252a27║坐如悶夢素來過同牀止息勤勤告別曰如來大悲
B16n0088_p0252b01║為諸眾生曠劫苦行勤求大法流布人天欲使不絕
B16n0088_p0252b02║我等雖居下流然佛遺寄未能發揮道業遂有季位
B16n0088_p0252b03║在前素雖不肖深懷辜負每欲推命竭愚上干天聽
B16n0088_p0252b04║今大運忽臨長辭永別好住努力寬送目極忽然而
B16n0088_p0252b05║覺及明莫知凶問須臾信至方知昨逝寬致書述懷
B16n0088_p0252b06║與諸門人焉
B16n0088_p0252b07║法護
B16n0088_p0252b08║按續高僧傳法護姓趙本趙郡人祖康為濟陰守子
B16n0088_p0252b09║孫遂家焉隋初有趙恆者與清河崔汪以秀才擢第
B16n0088_p0252b10║時號四聰即其父也家門清儉禮素自居護時沖幼
B16n0088_p0252b11║戲則圖坐登講採花列供其父知為法器十二遭父
B16n0088_p0252b12║憂未幾又丁母難哀慟氣絕者數四服闕造河北衛
B16n0088_p0252b13║部欲學儒術忽逢勝緣提誘誨以三界牢獄示以四
B16n0088_p0252b14║大毒蛇如不早悟輪廻未已便依而落髮時年十五
B16n0088_p0252b15║也畱誦淨名七日便度自是廣訊經誥訪無遠近遂
B16n0088_p0252b16║往志念所聽毗曇法彥所聽成實縱橫累稔叅預前
B16n0088_p0252b17║蹤又聽律部薄閑持犯又往彭城嵩論師所以是攝
B16n0088_p0252b18║論命家海內標仰服膺請益無所辭焉指授幽明曲
B16n0088_p0252b19║盡元致大業三年度僧化遠護應此詔名霑安陸俄
B16n0088_p0252b20║而有勅遠召藝能住內道塲時年三十有二既居慧
B16n0088_p0252b21║日高彥成羣常講中觀涅槃攝論偽鄭既降太宗初
B16n0088_p0252b22║入別請名德五人護居其例自此校角攝論去取兩
B16n0088_p0252b23║端或者多以新本确削未足依任而護獨得於心及
B16n0088_p0252b24║唐論新出奄然符會以為默識之有人焉貞觀十二
B16n0088_p0252b25║年勅召入龍潛宅天宮寺仍知寺任勉人以德眾穆
B16n0088_p0252b26║如也十七年七月二十一日曛時不豫因卒於房春
B16n0088_p0252b27║秋六十有八護善外書好道術約己薄食解衣贍寒
B16n0088_p0252c01║結帶終歲不飾容貌而貴勝所重通方咸萃先服石
B16n0088_p0252c02║散大發數日悶亂門人慞惶夜投餅滓詭言他藥後
B16n0088_p0252c03║聞正色曰吾之見欺當自責耳然陷師於非道是何
B16n0088_p0252c04║理耶遂不與言其礭固例如此也然好施忘倦房無
B16n0088_p0252c05║圭勺之儲但一牀一凳而已撰攝論指歸等二十餘
B16n0088_p0252c06║篇初亡嵩山沙門智大者年九十餘傲然恬素不出
B16n0088_p0252c07║三十餘年聞著杖策而至盡哀曰經論之士精苦之
B16n0088_p0252c08║倫代有人矣至於純直自然識量雅通者斯人歿後
B16n0088_p0252c09║固絕蹤矣中書杜正倫來弔而為銘焉
B16n0088_p0252c10║元續
B16n0088_p0252c11║按續高僧傳元續姓桑蜀郡成都人出家既久經綸
B16n0088_p0252c12║道業涅槃成實所學之宗常講法華導引蒙曉然風
B16n0088_p0252c13║彩高峻容止方複言談之際機候變通達外書工草
B16n0088_p0252c14║隸時吐篇什繼美前修又能折節下人僮少道俗有
B16n0088_p0252c15║才調者命來與語愛而狎之至於侯王雄伯名儒大
B16n0088_p0252c16║德便傲然特立不以介意而神爽更高辯洽電疾有
B16n0088_p0252c17║梓州東曹掾蕭平仲者梁高之孫也博學機關當時
B16n0088_p0252c18║絕偶往叅談敘文集相示平仲尚之從容曰仰承高
B16n0088_p0252c19║懷蔑略諸貴等今蒙禮顧深愧非人續曰諸貴驕蹇
B16n0088_p0252c20║須以驕蹇對之明公汎愛故以汎愛相答仲曰法師
B16n0088_p0252c21║從來不爾今日忽然疑是虛談恐非實錄答曰貧道
B16n0088_p0252c22║待公之虛實亦如公遇續之虛實耳相與驩笑嘗為
B16n0088_p0252c23║寶園寺製碑銘中有彈老莊曰老稱聖者莊號哲人
B16n0088_p0252c24║持螢比日用嶽方塵屬有祭江道士馮善英過寺禮
B16n0088_p0252c25║拜見而惡之謂續曰文章各談其美苦相誹毀未識
B16n0088_p0252c26║所懷若不除改我是勅使當即奏聞續曰文章體勢
B16n0088_p0252c27║非爾所知若稱勅使欲相威脅者我寺內年別差人
B16n0088_p0253a01║當莊此是勅許亦是勅使卿欲奏我我當莊人亦能
B16n0088_p0253a02║奏卿英雖大恨無如之何寺僧五十雖並遲暮皆順
B16n0088_p0253a03║伏之嘗見人述莊子鵬鸚之喻便歎曰莊蒙以小大
B16n0088_p0253a04║極於此矣豈知須彌不容金翅世界入於鄰虛井蛙
B16n0088_p0253a05║之智穢人耳目後疾甚召僧集已罄捨都盡曰生死
B16n0088_p0253a06║常爾願各早為津濟其夜命終貞觀中矣
B16n0088_p0253a07║慧璧
B16n0088_p0253a08║按續高僧傳慧璧姓弘蘇州嘉定人爰初胎孕母絕
B16n0088_p0253a09║辛鯹及誕育後生嫌臭味故始自孩嬰至於七歲菜
B16n0088_p0253a10║蔬飽腹諸絕希求出家依法流水寺嚴師明教隨順
B16n0088_p0253a11║修奉冠肇已後周遊訪道無擇夷險四論三經諮詢
B16n0088_p0253a12║賞要學既明達還返舊居四遠承風咸來請謁門人
B16n0088_p0253a13║來去常數百人曉夕誨誘樂說無倦背不著席四十
B16n0088_p0253a14║餘年老無久力時撫彎几貞觀之末年七十餘伊人
B16n0088_p0253a15║不遠辭狀罕傳四遠稱揚但云不可思議大德也至
B16n0088_p0253a16║於登機對晤述作憲章高軌莫聞恐埋諸古惜哉
B16n0088_p0253a17║道基（附慧景　寶暹）
B16n0088_p0253a18║按續高僧傳道基姓呂氏河南東平人素挺生知譽
B16n0088_p0253a19║標岐嶷年甫十四負帙遊彭城博聽眾師隨聞成德
B16n0088_p0253a20║討論奧旨則解悟言前披析新奇則思超文外致使
B16n0088_p0253a21║儕等高推前修仰止隋太尉尚書令楊素負材經國
B16n0088_p0253a22║嘗奉清猷躬申禮敬敘言命理噎歎而旋顧諸宰伯
B16n0088_p0253a23║曰基法師佛法之後寄也自見名僧罕儔其匹即請
B16n0088_p0253a24║於東都講揚心論既夙承風駕體預當衢遊刃眾部
B16n0088_p0253a25║元機秀舉遂能談瀉河傾響對雷動於時大業初歲
B16n0088_p0253a26║隋運會昌義學高於風雲縉紳峙於山嶽皆擁經講
B16n0088_p0253a27║肆問道知歸踵武相趨遐邇鱗萃乃纘雜心元章并
B16n0088_p0253b01║抄八卷大小兩帙由來共傳成得諸門自昔相導皆
B16n0088_p0253b02║經緯剖裂詞飛戾天控敘抑揚範超前古自爾四海
B16n0088_p0253b03║標領盛結慧日道塲皆望氣相師指途知返以基榮
B16n0088_p0253b04║冠望表韻逸寰中大業五年勅召來止遂即對揚元
B16n0088_p0253b05║論允塞天心隋后解綂元儒將觀釋府總集義學躬
B16n0088_p0253b06║臨論塲鑾駕徐移鳴笳滿於馳道御筵暫止駐蹕清
B16n0088_p0253b07║於教門自大法東流斯席為壯觀也時披辯之徒俱
B16n0088_p0253b08║開令譽及將登法座各擅英雄而解有所歸並揖基
B16n0088_p0253b09║而為元宰既居眾望經綸乃心便創舉宏綱次光帝
B16n0088_p0253b10║德百辟卿士咸異響而共嗟焉有隋墜歷寇蕩中原
B16n0088_p0253b11║求禮四夷宣尼有旨乃鼓錫南鄭張教西岷於是巴
B16n0088_p0253b12║蜀奔飛望煙來萃莫不廓清遊霧邪正分焉教閱大
B16n0088_p0253b13║乘弘揚攝論釐改先徹緝纘亡遺道邁往初名高宇
B16n0088_p0253b14║內以聽徒難襲承業易迷乃又綴大乘章抄八卷並
B16n0088_p0253b15║詞致清遠風教倫通故覽卷履軾者若登龍門焉信
B16n0088_p0253b16║鴻漸之有日矣故貞觀帝里宇內知名之僧傳寫流
B16n0088_p0253b17║輝實為符契但以世接無常生涯有寄將修論疏溘
B16n0088_p0253b18║爾而終以貞觀十一年二月卒於益部福感寺春秋
B16n0088_p0253b19║六十有餘矣時彭門蜀壘復有慧景寶暹者並明攝
B16n0088_p0253b20║論譽騰京國景清慧獨舉詮暢元津文疏抽引亟發
B16n0088_p0253b21║英彩暹神志包總高岸倫儔談論倚伏態出新異數
B16n0088_p0253b22║術方藝無學不長自預比肩莫有淪溺末年耽滯偏
B16n0088_p0253b23║駮遂掩徵猷故不為時匠之所班列
B16n0088_p0253b24║智琰
B16n0088_p0253b25║按續高僧傳智琰字明璨俗姓朱氏吳郡吳人祖獻
B16n0088_p0253b26║梁員外散騎侍郎父珉陳奉朝請琰託質華宗應生
B16n0088_p0253b27║觀德母氏張夫人初懷孕日夢昇通元寺塔登相輪
B16n0088_p0253c01║而坐遠視臨虛曾無懼色斯乃得道超生之勝兆人
B16n0088_p0253c02║師無上之奇徵是知二曜入懷雙龍枕膝弗能及也
B16n0088_p0253c03║誕育之後輙異儕童秀氣貞心昂形瞻視八歲出家
B16n0088_p0253c04║事通元璩法師為弟子提屣持衣恭侍弗怠瀉瓶執
B16n0088_p0253c05║杓受道彌勤年十二妙法華經通誦一部明悟聽察
B16n0088_p0253c06║咸謂神童乃自惟曰翼翼京邑四方是則何得久拘
B16n0088_p0253c07║坎并乎時年十六即日出都聽報恩持法師講成實
B16n0088_p0253c08║論聰慧夙成深智開發故得條振穎拔後來莫二屬
B16n0088_p0253c09║持公南上法筵用輟因還故里覲省二親仍於本寺
B16n0088_p0253c10║開弘經法峰堞峻峙辯對如流時年十九莫不嗟其
B16n0088_p0253c11║少秀逾年返京從秦皇寺延法師進具德瓶儀鉢深
B16n0088_p0253c12║護戒根大莊嚴寺爝法師德重中原名高日下乃依
B16n0088_p0253c13║而請道重研新實意得情款功倍由來誠驥足之逢
B16n0088_p0253c14║善馭也陳至德三年建仁王齋集百師百座競流天
B16n0088_p0253c15║口之辯千燈七夜爭折動神之徵時年二十有二以
B16n0088_p0253c16║英少之質叅請耆德通情則高衝折機縱難亦大車
B16n0088_p0253c17║杼軸皇上欣賞百辟嗟稱莫不愛其閑典服其敏捷
B16n0088_p0253c18║每以人世囂雜幽棲清曠屬陳氏喪鼎便事東歸削
B16n0088_p0253c19║迹武丘將三十載憑巖面壑任三業而閑安酌澗披
B16n0088_p0253c20║松隨四儀而宴處雖形隱而名揚亦道潛而化洽於
B16n0088_p0253c21║是八方歸仰四部虔心尚書令楚國公楊素經文緯
B16n0088_p0253c22║武王佐國均乘貴負才未嘗許物行軍淮海聞琰道
B16n0088_p0253c23║勝棲山鳴鐃赴隴傾蓋承顏五體投誠恨接足之晚
B16n0088_p0253c24║左僕射邳國公蘇威重道愛仁彌賞閑放奉使吳越
B16n0088_p0253c25║躬造山楹覩貌餐音虔拜欣躍煬帝居藩維揚作鎮
B16n0088_p0253c26║大招英彥遠集賢明琰既道盛名高教書爰及慮使
B16n0088_p0253c27║乎之負罪嗟以己之累人乃披衣出谷蒙敬厚禮因
B16n0088_p0254a01║以辭疾得返舊山隋文遠欽爰降書問屬炎曆有終
B16n0088_p0254a02║鋒鏑騰沸四海同敝三吳益甚檀越子弟迎出毗壇
B16n0088_p0254a03║首尾十載化行常部大唐綂宇咸返舊居武德七年
B16n0088_p0254a04║蘇州總管武陽公李世嘉與內外公私同共奉迎還
B16n0088_p0254a05║歸山寺於是禪賓慧侶更復曩時龍沼鳳林信為懷
B16n0088_p0254a06║喜然琰自他兩化得離俱修講念之餘常行法華金
B16n0088_p0254a07║光明普賢等懺悔又誦法華三千餘遍感應冥祥神
B16n0088_p0254a08║瑞非一宵爐未爇自起煙芬夕罐纔空潛加溢水又
B16n0088_p0254a09║願生淨土造彌陀像行三種淨業修十六妙觀與州
B16n0088_p0254a10║內檀越五百餘人每月一集建齋講觀勝輪相踵將
B16n0088_p0254a11║逾十載與夫般若臺內匡俗山陰共誓同期何以異
B16n0088_p0254a12║也後見疾浹旬大漸斯及誡訓慈切眾侶哀泣以貞
B16n0088_p0254a13║觀八年十月十一日旦遷神武丘之東寺春秋七十
B16n0088_p0254a14║一其月二十二日窆於寺之南嶺遠近奔馳皂素通
B16n0088_p0254a15║集花香亂空野哀慟若雲雷自古送終奚復過也惟
B16n0088_p0254a16║琰幼小矜莊立性端儼精誠在操苦節彌勤口辭雜
B16n0088_p0254a17║味日無再飯非義理而不履非法言而不談美貌奇
B16n0088_p0254a18║姿乃超眾表牆岸整肅冰雪凜懷陳臨海王弟道安
B16n0088_p0254a19║法師厭世出家內外通博沙門遍知學優業淨交遊
B16n0088_p0254a20║二子時號三英及屏志林泉永絕人世芳風令德蹊
B16n0088_p0254a21║逕成規莫不廻旗造山親傳香法信法海之朝宗釋
B16n0088_p0254a22║門之棟[榦-木+禾]矣講涅槃法華維摩各三十遍講觀經一
B16n0088_p0254a23║百一十遍常州弘業寺沙門法宣曰余與法師昔同
B16n0088_p0254a24║京縣狎道華年今接善鄰敦交暮齒雖攀桂之歡或
B16n0088_p0254a25║舛而折麻之贈不遺想清顏之如在悲德音之已寂
B16n0088_p0254a26║愧披文於色絲終寄言於貞石乃與寺主智峰等共
B16n0088_p0254a27║樹高碑在於寺宇
B16n0088_p0254b01║道愻（附道緣）
B16n0088_p0254b02║按續高僧傳道愻姓張氏河東虞鄉人也神氣高邈
B16n0088_p0254b03║器度虛簡善通機會鑒達治方子史流略嘗頗遊處
B16n0088_p0254b04║護法御眾誠其本據雖大通羣籍偏以涅槃攝論為
B16n0088_p0254b05║棲神之宅也與弟道謙發蒙相化俱趣曇延法師延
B16n0088_p0254b06║正法城壍道俗宗歸觀屬天倫可為法嗣乃度為弟
B16n0088_p0254b07║子荷擔陪隨遊棲宮闕講悟談述皆造下筵欣敘元
B16n0088_p0254b08║奧每思擊節故聽涉乃多而持覽其綱要登預講釋
B16n0088_p0254b09║屢結炎凉三晉英髦望風騰集晚住蒲州仁壽寺聚
B16n0088_p0254b10║徒御化眾樹業當衢然以地居方會賓旅湊從季俗
B16n0088_p0254b11║情蕪多縱凡度既行向背憎愛由生愻道會晉川行
B16n0088_p0254b12║光河表日延主客資給法財皆委僧儲通濟成軌或
B16n0088_p0254b13║有所遺者便課力經始周告有緣德洽氓庶為無不
B16n0088_p0254b14║遂所以方遠傳譽更振由來自番王府宰臺省羣僚
B16n0088_p0254b15║並紆駕造展諮謁餘訓或忽遽不遇者心愧悚戰如
B16n0088_p0254b16║謂有所失矣斯固德動物情為若此也愻陰道自資
B16n0088_p0254b17║坐鎮時俗雖復貴賤叅請曾無迎送加以言笑溫雅
B16n0088_p0254b18║談謔賦詩接晤緣機並稱詞令而奉禁守節不妄虧
B16n0088_p0254b19║盈頻致祥感時所重敬大業末歲妖氣雲奔因事返
B16n0088_p0254b20║京夜停關首所投主人家有五男又勾外盜見愻馬
B16n0088_p0254b21║壯欲共私之夜往其所乃見十人圍繞其馬形狀雄
B16n0088_p0254b22║怒擐甲執兵眾盜同怖因之退縮細尋不見又往趣
B16n0088_p0254b23║之還見如初無敢近者進退至五遂達天明既不見
B16n0088_p0254b24║人知是神感乃合面歸懺焉其冥通顯益如此例也
B16n0088_p0254b25║又以仁讓之性出自天心預見危苦哀憐拯濟無擇
B16n0088_p0254b26║怨憎通情盡一唐初廓定未拔蒲州愻與寺僧被擁
B16n0088_p0254b27║城內時有一僧恆欲危害非類加謗乃形言色愻雖
B16n0088_p0254c01║聞此曾不綴慮既規不遂乃欲翻城事發將戮並無
B16n0088_p0254c02║救者愻涕泣辭謝於執事曰此僧為過事屬愻身教
B16n0088_p0254c03║導未通故為罪釁此則過由愻身起宜當見戮苦復
B16n0088_p0254c04║設諫執事知是其敵而不忍見愻云云遂即釋放自
B16n0088_p0254c05║此已後更發仁風據事引之達量之弘者矣逮貞觀
B16n0088_p0254c06║中年冬有請講涅槃者預知將終苦不受請前人不
B16n0088_p0254c07║測意故鄭重延之乃告曰所以固辭者不終此席耳
B16n0088_p0254c08║不免來意旦復相煩遂往王城谷中道俗齊集愻登
B16n0088_p0254c09║座正題已告四眾曰世界法爾不久當終敢辭大眾
B16n0088_p0254c10║云何偈後請寄來生遂依文敘釋恰至偈初即覺失
B16n0088_p0254c11║念經纔三宿卒於山所春秋七十有五即其年十二
B16n0088_p0254c12║月二十五日也闔境同號若喪考妣當夜雪降周三
B16n0088_p0254c13║四里乃掃路通行陳屍山嶺經夕忽有異花遶屍周
B16n0088_p0254c14║帀披地湧出莖長一二尺許上發鮮榮似款冬色而
B16n0088_p0254c15║形相全異七眾驚奉悲慶諠山有折將入城示諸耆
B16n0088_p0254c16║宿乃內水瓶中至明年五月猶不萎悴後拔之於地
B16n0088_p0254c17║方始枯矣其冥祥所感希世如此晉州有人性愛遊
B16n0088_p0254c18║獵初不奉信有傳愻之祥兆達其耳者乃造山覓之
B16n0088_p0254c19║花滅屍亡惟覩空處仍大哭曰生不蒙開信死不蒙
B16n0088_p0254c20║花瑞一何無感必神道有徵願重垂靈相言訖地湧
B16n0088_p0254c21║奇花還長尺許欣慰嘉應遂折取而歸通告鄉川由
B16n0088_p0254c22║斯起信愻弟道謙學行之美少劣於兄而講解十地
B16n0088_p0254c23║有聞關表以仁壽住寺既濱關路每因此囂塵地接
B16n0088_p0254c24║京都亟勞人事乃顧言幽遁歷觀山水谷號王城因
B16n0088_p0254c25║而棲處時復登高臨遠摛體風雲具引名篇高調清
B16n0088_p0254c26║逸道俗賓會又聚山門談謔引心未曾虛左以貞觀
B16n0088_p0254c27║元年卒於山舍春秋六十七愻撫之灑淚與弟子道
B16n0088_p0255a01║基等闍毗遺陰收其餘塵散之風府追惟恩悌為造
B16n0088_p0255a02║釋迦塼塔一區勒碑樹德沙門行友為文焉
B16n0088_p0255a03║慧頵
B16n0088_p0255a04║按續高僧傳慧頵俗姓張氏清河人也有晉末嘉避
B16n0088_p0255a05║地居於建業焉天性通簡風神詳正洽聞博達砥礪
B16n0088_p0255a06║後賢昔在志學早經庠塾業貫儒宗藝能多具父正
B16n0088_p0255a07║見有陳文國英彥所高嘉其欣奉釋門悟其神宇俊
B16n0088_p0255a08║羣不爽將欲繼世其業故有所志請並抑奪之和尚
B16n0088_p0255a09║識真日積陳情切至若不出家誓當去世乃恐其畢
B16n0088_p0255a10║命且隸李宗既處靜觀權持巾褐遂授三五秘要符
B16n0088_p0255a11║籙真文并笇數式易禁劾等法神慧開明指掌通曉
B16n0088_p0255a12║又旁詢莊老三洞三清揚子太元葛生內訣莫不鏡
B16n0088_p0255a13║識根源究尋支派末乃思其真際崇尚自然駐彩練
B16n0088_p0255a14║形終期羽化討尋至理若響難追即密誦法華意歸
B16n0088_p0255a15║佛種未經時序文言並竟會陳帝度僧便預比校太
B16n0088_p0255a16║建年中便蒙勅度令住同泰剃落之後親乃知之既
B16n0088_p0255a17║是官許便印稱慶由附緇侶稟聽眾經後至前達日
B16n0088_p0255a18║增榮唱隋降陳國北度江都又止華林栖遑問法有
B16n0088_p0255a19║解法師成論名匠因從累載聽談元義稽洽先聞更
B16n0088_p0255a20║弘神略以道行成著緇素攸歸開皇末年被召京寺
B16n0088_p0255a21║於時晉王開信盛延大德同至日嚴並海內𣏌梓遞
B16n0088_p0255a22║互相師每日講乘五輪方駕遂得通觀異部遍覽眾
B16n0088_p0255a23║傳讎討舊聞考定新軌陶津元奧慧悟彌新深鑒訶
B16n0088_p0255a24║黎漏文小道乃歸宗龍樹弘揚大乘故得中百般若
B16n0088_p0255a25║惟識等論皆欽沐神化披閱文言講導相仍用為己
B16n0088_p0255a26║任時閑屏退成慮研思所誦法華通持猶昔并講文
B16n0088_p0255a27║義以為來習貞慤守正不妄叅迎沙門智首道岳等
B16n0088_p0255b01║並學窮稽古架業重霄飲德欽風畱連信宿詳議法
B16n0088_p0255b02║律刪定憲章歡笑而旋尋復造展武德之始皇姊桂
B16n0088_p0255b03║陽長公主造崇義寺久崇戒範義而居之世屬休明
B16n0088_p0255b04║物情望重律師元琬道張朝市行感紫宸氣結風雲
B16n0088_p0255b05║遊從龍象每事邀延敘言友敬而謙虛成治時復栖
B16n0088_p0255b06║焉琬深戢機神彌隆致接故有出罪受戒常居無席
B16n0088_p0255b07║矣貞觀十一年夏末風疾屢增召門人曰形勢不久
B16n0088_p0255b08║將畢大辭宜各敦自愛不宜後悔恨福業未就以為
B16n0088_p0255b09║慮耳乃割其冬服並用成之又曰若識神自課可有
B16n0088_p0255b10║常規恐脫昏昧非時索食一無與法後將大漸時過
B16n0088_p0255b11║索粥答曰齋時過矣便默然不言其臨終奉正為如
B16n0088_p0255b12║此也至其年七月二十六日卒於所住春秋七十有
B16n0088_p0255b13║四葬於高陽原之西鑿穴處之後又於南山豐德寺
B16n0088_p0255b14║東巖斷石為龕就銘表德余學年奉侍歲盈二紀慈
B16n0088_p0255b15║誥溫洽喜怒不形誨以行綱曲示纖密蒸嘗御涉炎
B16n0088_p0255b16║凉不倦初受具後性愛定門啟陳所請乃曰戒淨定
B16n0088_p0255b17║明道之次矣宜先學律持犯昭融然後可也一聽律
B16n0088_p0255b18║筵十有餘載因修章句遂欣祖習貞觀初年拔思關
B16n0088_p0255b19║表廣流聞見乃跪陳行意便囑余曰出家為道任從
B16n0088_p0255b20║觀化必事世善不可離吾因而流涕余勇意聞道暫
B16n0088_p0255b21║往便歸不謂風樹易喧逝川難靜往還十載遂隱終
B16n0088_p0255b22║天悲哉