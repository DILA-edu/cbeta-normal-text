B16n0088_p0265a01║欽定古今圖書集成博物彙編神異典
B16n0088_p0265a02║　第一百五十四卷目錄
B16n0088_p0265a03║僧部列傳三十
B16n0088_p0265a04║唐六
B16n0088_p0265a05║波頗慧賾
B16n0088_p0265a06║慧淨惠方
B16n0088_p0265a07║智命元覽
B16n0088_p0265a08║法曠紹闍棃（附僧亡名）
B16n0088_p0265a09║會通道休
B16n0088_p0265a10║慧超慧顯
B16n0088_p0265a11║道積（附洪遠　僧思　智曄）寶瓊
B16n0088_p0265a12║善慧（附慧達）法誠
B16n0088_p0265a13║空藏慧齡（附智證）
B16n0088_p0265a14║遺俗（附元秀）寶相（附法達）
B16n0088_p0265a15║
B16n0088_p0265a16║
B16n0088_p0265a17║
B16n0088_p0265a18║
B16n0088_p0265a19║神異典第一百五十四卷
B16n0088_p0265a20║僧部列傳三十
B16n0088_p0265a21║唐六
B16n0088_p0265a22║波頗
B16n0088_p0265a23║按續高僧傳波羅頗迦羅密多羅此言作明知識或
B16n0088_p0265a24║一云波頗此云光智中天竺人也本剎利王種姓剎
B16n0088_p0265a25║利帝十歲出家隨師習學誦一洛叉大乘經可十萬
B16n0088_p0265a26║偈受具已後便學律藏薄通戒網心樂禪思又隨勝
B16n0088_p0265a27║德修習定業因循不舍經十二年末復南遊摩伽陀
B16n0088_p0265b01║國那蘭陀寺值戒賢論師盛弘十七地論因復聽採
B16n0088_p0265b02║以此論中兼明小教又誦一洛叉偈小乘諸論波頗
B16n0088_p0265b03║識度通敏器宇沖遂博通內外研精大小傳燈教授
B16n0088_p0265b04║同侶所推承化門人般若因陀羅跋摩等學功樹勣
B16n0088_p0265b05║深達義網今見領徒本國匡化為彼王臣之所欽重
B16n0088_p0265b06║但以出家釋子不滯一方六月一移任緣靡定承北
B16n0088_p0265b07║狄貪勇未識義方法藉人弘敢欲傳化乃與道俗十
B16n0088_p0265b08║人展轉北行達西面可汗葉護衙所以法訓勖曾未
B16n0088_p0265b09║浹旬特為戎主深所信服日給二十人料旦夕祗奉
B16n0088_p0265b10║同侶道俗咸被珍遇生福增敬日倍於前武德九年
B16n0088_p0265b11║高平王出使入蕃因與相見承此風化將事東歸而
B16n0088_p0265b12║葉護君臣畱戀不許王即奏聞下敕徵入乃與高平
B16n0088_p0265b13║同來謁帝以其年十二月達京敕住興善寺釋門英
B16n0088_p0265b14║達莫不修造自古教傳詞旨有所未喻者皆委其宗
B16n0088_p0265b15║緒括其同異內計外執指掌釋然徵問相讎披解無
B16n0088_p0265b16║滯乃上簡聞蒙引內見躬傳法理無爽對揚賜綵四
B16n0088_p0265b17║十段并宮禁新衲一領所將五僧加料供給重頻慰
B16n0088_p0265b18║問勞接殊倫至三年三月上以諸有非樂物我皆空
B16n0088_p0265b19║眷言真要無過釋典流通之極豈尚翻傳下詔所司
B16n0088_p0265b20║搜揚碩德備經三教者一十九人於大興善創開傳
B16n0088_p0265b21║譯沙門慧乘等證義沙門元謨等譯語沙門慧賾慧
B16n0088_p0265b22║淨慧明法琳等綴文又敕上柱國尚書左僕射房元
B16n0088_p0265b23║齡散騎常侍太子詹事杜正倫叅助銓定光祿大夫
B16n0088_p0265b24║太府卿蕭璟總知監護百司供送四事豐華初譯寶
B16n0088_p0265b25║星經後移勝光又譯般若燈大莊嚴論合三部三十
B16n0088_p0265b26║五卷至六年冬勘閱既周繕寫云畢所司詳讀乃上
B16n0088_p0265b27║聞奏下敕各寫十部散流海內仍賜頗物百段餘承
B16n0088_p0265c01║譯僧有差束帛又敕太子庶子李伯藥制序波頗意
B16n0088_p0265c02║在傳法情望若弦而當世盛德自私諸己有人云頗
B16n0088_p0265c03║僥倖時譽取馳於後故聚名達廢講經論斯未是弘
B16n0088_p0265c04║通者時有沙門靈佳卓犖拔羣妙通機會對監護使
B16n0088_p0265c05║具述事理云頗遠投東夏情乖名利欲使道流千載
B16n0088_p0265c06║聲震上古昔苻姚兩代翻經學士乃有三千今大唐
B16n0088_p0265c07║譯人不過二十意在明德同證信非徒說後代昭奉
B16n0088_p0265c08║無疑於今耳識者僉議攸同後遂不行時為太子染
B16n0088_p0265c09║患眾治無效下敕迎頗入內一百餘日親問承對不
B16n0088_p0265c10║虧帝旨疾既漸降辭出本寺賜綾帛等六十段并及
B16n0088_p0265c11║時服十具頗誓傳法化不憚艱危遠度葱河來歸震
B16n0088_p0265c12║旦經途所亙四萬有餘躬齊梵本望並翻盡不言英
B16n0088_p0265c13║彥有墜綸言本志頹然雅懷莫訴因而構疾自知不
B16n0088_p0265c14║救分散衣資造諸淨業端坐觀佛遺表施身下敕特
B16n0088_p0265c15║聽尋爾而卒於勝光寺春秋六十有九東宮下令給
B16n0088_p0265c16║二十人轝屍坐送至于山所闍維既了沙門元謨收
B16n0088_p0265c17║拾餘骸為之起塔於勝光寺在乘師塔東即貞觀七
B16n0088_p0265c18║年四月六日也有識同嗟法輪輟軫四年之譯三袠
B16n0088_p0265c19║獻功掩抑慧燈望照惑累用茲弘道未敢有聞既而
B16n0088_p0265c20║人喪法崩歸𠍴斯及伊我東鄙匪咎西賢悲夫
B16n0088_p0265c21║慧賾
B16n0088_p0265c22║按續高僧傳慧賾俗姓李荊州江陵人早悟非常神
B16n0088_p0265c23║思鋒逸九歲投本邑隱法師出家隱體其精爽異倫
B16n0088_p0265c24║即度為沙彌講授之暇誨以幽奧賾領牒元理曾不
B16n0088_p0265c25║再思執卷誦文紙盈四十荊楚秀望欽而美之初從
B16n0088_p0265c26║隱聽涅槃法華後別聽三論皆剖析新奇抗擬標會
B16n0088_p0265c27║開皇中年住江陵寺大興法席羣師雲起道俗以賾
B16n0088_p0266a01║嘉績風成咸欲觀其器略共請為法主顧惟披導有
B16n0088_p0266a02║旨因而踐焉甫年十二創開涅槃比事吐詞義高常
B16n0088_p0266a03║伯論難相繼辯答泠然少長莫不緘心頌聲載路荊
B16n0088_p0266a04║州刺史宜龍公元壽聞其幼譽警挺親駕謁焉素倍
B16n0088_p0266a05║前聞大相褒賞以事奏聞云希世卓秀者也登即有
B16n0088_p0266a06║詔令本州備禮所在供送既達京輦殊蒙慰引賜納
B16n0088_p0266a07║僧伽棃并衣一襲仍令住清禪寺從容法侶敦悅元
B16n0088_p0266a08║儒才藻屢揚汲引無竭預有衣冠士族皆來展造門
B16n0088_p0266a09║庭莫不讚其洽聞博達機捷之謂也末厭斯煩梗思
B16n0088_p0266a10║濟清神乃從應禪師稟資心學掩關兩載情蹈諸門
B16n0088_p0266a11║遂語默於賢聖之間談授於經緯之理值隋氏云喪
B16n0088_p0266a12║法事淪亡道闋當年情欣棲靜以大業末歲移卜終
B16n0088_p0266a13║南之高冠嶺因巖構室養素寧心會唐運勃興蒼生
B16n0088_p0266a14║攸濟賾不滯物我來從帝城講誨暫揚傾都請道武
B16n0088_p0266a15║德年內釋侶云繁屢建法筵皆程氣宇時延興寺百
B16n0088_p0266a16║座講仁王經王公卿士並從盛集沙門吉藏爰𥪡論
B16n0088_p0266a17║宗聲辯天臨貴賤傾目賾纔施銳責言清理詣思動
B16n0088_p0266a18║幾神驚越四部駭心百辟藏顧而歎曰非惟論辯難
B16n0088_p0266a19║繼抑亦銀鉤罕蹤今上在藩親觀論府深相結納擬
B16n0088_p0266a20║為師友六使來召令赴別第賾以生名殺身之累由
B16n0088_p0266a21║來有人退讓餘詞一不聞命及貞觀開譯詔簡名僧
B16n0088_p0266a22║眾以文筆知名兼又統詳論旨乃任為翻論之筆譯
B16n0088_p0266a23║訖奏聞有敕賜帛百疋衣服一具賾又著論序列於
B16n0088_p0266a24║卷首所在傳寫緘於經藏以貞觀十年四月六日終
B16n0088_p0266a25║於所住春秋五十有七葬於京郊之東列隧立碑頌
B16n0088_p0266a26║其芳德太常博士褚亮為文自賾之知道倫等崇其
B16n0088_p0266a27║辯機時俗以擬慧乘固為篤論詞注難窮無施不遂
B16n0088_p0266b01║講華嚴大品涅槃大智度攝大乘及中百諸論皆詮
B16n0088_p0266b02║釋章部決滯有聞又誦涅槃法華竟文淳美時為眾
B16n0088_p0266b03║述清囀動神又抽減什物用寫藏經尋閱纔止便修
B16n0088_p0266b04║虔奉善導達眾首舒暢物情為諸文雄之所稱敘特
B16n0088_p0266b05║明古迹徧曉書畫京華士子屢陳真偽皆資其口實
B16n0088_p0266b06║定其人世文章詞體頗預能流草隸筆工名流臺府
B16n0088_p0266b07║每有官供勝集必召而處其中公卿執紙請書填赴
B16n0088_p0266b08║賾隨紙賦筆飛驟如風藻蔚雄態綺華豐富故所在
B16n0088_p0266b09║流著耽玩極多懸諸屏障或銘座右詠集八卷行世
B16n0088_p0266b10║慧淨
B16n0088_p0266b11║按續高僧傳慧淨俗姓房氏常山真定人也家世儒
B16n0088_p0266b12║宗鄉邦稱美淨即隋朝國子博士徵遠之猶子也生
B16n0088_p0266b13║知天挺雅懷篇什風格標峻器宇沖邈年在弱歲早
B16n0088_p0266b14║習丘墳便曉文頌榮冠閭里十四出家志業弘遠日
B16n0088_p0266b15║頌八千餘言總持詞義罕有其比遊聽講肆諮質碩
B16n0088_p0266b16║疑徵究幽微每臻元極聽大智度及餘經部神彩孤
B16n0088_p0266b17║拔見聞驚異有志念論師馳名東夏時號窮小乘之
B16n0088_p0266b18║巖穴也乃從聽習雜心婆娑學周兩遍文義精通根
B16n0088_p0266b19║葉搜求務括清致由是嘉聲遠布學徒欽屬開皇之
B16n0088_p0266b20║末來儀帝城屢折重關更馳名譽大業初歲因尋古
B16n0088_p0266b21║迹至于槐里遇始平令楊宏集諸道俗於智藏寺欲
B16n0088_p0266b22║令道士先開道經於時法侶雖殷無敢抗者淨聞而
B16n0088_p0266b23║謂曰明府盛結四部銓衡兩教竊有未諭請諮所疑
B16n0088_p0266b24║何者賓主之禮自有常倫其猶冠屨不可顛倒豈於
B16n0088_p0266b25║佛寺而令道先為主乎明府教義有序請不墜績令
B16n0088_p0266b26║曰有旨哉幾誤諸後即令僧居先座得無辱矣有道
B16n0088_p0266b27║士于永通頗挾時譽令懷所重次立義曰有物混成
B16n0088_p0266c01║先天地生吾不知其名字之曰道令即命言申論仍
B16n0088_p0266c02║曰法師必須詞理切對不得犯平頭上尾於時令冠
B16n0088_p0266c03║平帽淨因戲曰貧道既不冠帽寧犯平頭令曰若不
B16n0088_p0266c04║犯平頭當犯上尾淨曰貧道脫屣昇座自可上而無
B16n0088_p0266c05║尾明府解巾冠帽可謂尾而無頭令有靦容淨因問
B16n0088_p0266c06║通曰有物混成為體一故混為體異故混若體一故
B16n0088_p0266c07║混正混之時已自成一則一非道生若體異故混未
B16n0088_p0266c08║混之時已自成二則二非一起先生道冠餘列請為
B16n0088_p0266c09║稽疑於是通遂茫然忸怩無對淨曰先生既能開關
B16n0088_p0266c10║延敵正當鼓怒餘勇安得事如桃李更生荊棘仍顧
B16n0088_p0266c11║令曰明府既為道助何以救之令遂赧然爾後頻有
B16n0088_p0266c12║援救皆應機偃仆罔非覆軌自爾大小雙玩研味逾
B16n0088_p0266c13║深注述之餘尋繹無暇却掃閑室總略舊宗纘述雜
B16n0088_p0266c14║心元文為三十卷包括羣典籠罩古今四遠英猷皆
B16n0088_p0266c15║叅沉隱末又以俱舍所譯詞旨宏富雖有陳迹未盡
B16n0088_p0266c16║研求乃無師獨悟思擇名理為之文疏三十餘卷遂
B16n0088_p0266c17║使經部妙義接紐明時罽賓正宗傳芳季緒學士潁
B16n0088_p0266c18║川庾初孫請註金剛般若乃為釋文舉義蔚為盛作
B16n0088_p0266c19║窮真俗之教源盡大乘之秘要遐邇流布書寫誦持
B16n0088_p0266c20║文學詞林傳諸心口聲績相美接肩恆聞太常博士
B16n0088_p0266c21║褚亮英藻清拔名譽早聞欽此芳猷為之序引武德
B16n0088_p0266c22║初歲時為三府官僚上下咸集延興京城大德競陳
B16n0088_p0266c23║言論有清禪法師立破空義聲色奮發厲逸當時相
B16n0088_p0266c24║府記室王敬業啟上曰登座法師義鋒難對非紀國
B16n0088_p0266c25║慧淨無以挫其銳者即令對論淨曰今在英雄之側
B16n0088_p0266c26║廁龍象之間奉對上人難為高論雖然敢藉斂秋霜
B16n0088_p0266c27║之威布春雨之澤使慧淨諮質小疑令法師揄揚大
B16n0088_p0267a01║慧豈非佛法之盛哉因問曰未審破空空有何破答
B16n0088_p0267a02║曰以空破空非以有破難曰執空為病還以空破是
B16n0088_p0267a03║則執有為病還以有除覆却往還遂無以解貞觀二
B16n0088_p0267a04║年新經既至將事傳譯下敕所司搜選名德淨當斯
B16n0088_p0267a05║集筆受大莊嚴論詞旨深妙曲盡梵言宗本既成并
B16n0088_p0267a06║纘文疏為三十卷義冠古今英聲藉甚三藏法師對
B16n0088_p0267a07║僕射房元齡鴻臚唐儉庶子杜正倫于志寧撫淨背
B16n0088_p0267a08║而歎曰此乃東方菩薩也自非精爽天拔何以致斯
B16n0088_p0267a09║言之極哉甚為異域見欽如此至貞觀十年本寺開
B16n0088_p0267a10║講王公宰輔才辯有聲者莫不畢集時以為榮望也
B16n0088_p0267a11║京輔停輪盛言陳抗皆稱機判委綽有餘逸黃巾蔡
B16n0088_p0267a12║子晃秦世英道門之秀纔伸論擊因遂徵求自覆義
B16n0088_p0267a13║端失其宗緒淨乃安詞調引晃等飲氣而旋合坐解
B16n0088_p0267a14║頤貴識同美爾後專當法匠結眾敷弘標放明穆聲
B16n0088_p0267a15║懋臺府梁國公房元齡求為法友義結俗兄晨夕叅
B16n0088_p0267a16║謁躬盡虔敬四事供給備展翹誠淨體斯榮問忘身
B16n0088_p0267a17║為法又撰法華經纘述十卷勝鬘仁王般若溫室盂
B16n0088_p0267a18║蘭盆上下生各出要纘盛行於世並文義綺密高彥
B16n0088_p0267a19║推之故其每有弘通光揚佛日緇素雲踊慶所洽聞
B16n0088_p0267a20║於時大法廣弘充溢天壤頗亦淨之功也然末代所
B16n0088_p0267a21║學庸淺者多若不關外則言無所措如能摧伏異道
B16n0088_p0267a22║必以此學為初每以一分之功遊心文史纘引成務
B16n0088_p0267a23║兼濟其神而性慕風流情寄仁厚泛愛為心忘己接
B16n0088_p0267a24║物舒寫言晤終日無疲故使遠近聞風叅請填委皆
B16n0088_p0267a25║應變接敘神悅而歸或筆賦緣情觸興斯舉畱連旬
B16n0088_p0267a26║日動成文會乃以貞觀十三年集諸宮臣及三教學
B16n0088_p0267a27║士於弘文殿延淨開闡法華道士蔡晃講道論好獨
B16n0088_p0267b01║秀高宗下令遣與抗論談柄暫撝四坐驚懾蔡晃等
B16n0088_p0267b02║既是道門鋒領屢逢挫拉心聲俱靡皇儲目矚淨之
B16n0088_p0267b03║神銳難加也乃請為普光寺主又令所司建講設齋
B16n0088_p0267b04║并請法師廣開義理淨以寮寀大集光榮一旦非夫
B16n0088_p0267b05║經力何以致斯乃創開法華未陳大論英達高勝擁
B16n0088_p0267b06║萃門筵故能接誘元素撫承學識傳詞馳論大響嘉
B16n0088_p0267b07║猷縱達清言光前絕後及貞觀十九年更崇翻譯所
B16n0088_p0267b08║司簡約又無聯類下詔追赴謝病乃止今春秋六十
B16n0088_p0267b09║有八聲聞轉高心疾時動或停法雨暫有登臨雲屯
B16n0088_p0267b10║學館義侶則掇其冠冕文句則定其短長詞彩則揭
B16n0088_p0267b11║其精華音韻則響其諧調神氣高爽足引懦夫牆宇
B16n0088_p0267b12║崇深彌開廉士斯並自敘而即筆故不盡其纖隱云
B16n0088_p0267b13║也
B16n0088_p0267b14║惠方
B16n0088_p0267b15║按續高僧傳惠方姓趙冀州信都棗強人七八歲便
B16n0088_p0267b16║思出俗年九歲投蘇門淋落泉寺居然靜志眾侶怪
B16n0088_p0267b17║其持高遂授以九次十想隨聞斂念仍受此法亟涉
B16n0088_p0267b18║炎凉隋文后崩西京立寺遠徵入住厚禮供焉而雅
B16n0088_p0267b19║志不渝山林綴想雖遇匠石無緣運斤舊所禪徒虛
B16n0088_p0267b20║懷鶴望大業六年辭還本寺門侶雲結請道如山隋
B16n0088_p0267b21║季不靜巖穴丘陵移居汲郡之隆善寺及皇運大昌
B16n0088_p0267b22║天下無事又與門人修緝舊所遂使松門石棟巖室
B16n0088_p0267b23║風窻並得經營更新雲構曾於廊下言及幽微沙彌
B16n0088_p0267b24║伏階密聽空中聲曰何忽沙彌在此伏聽懼驚起又
B16n0088_p0267b25║被打擊經宿乃甦其感靈祥如此例也以貞觀二十
B16n0088_p0267b26║一年冬初終於所止春秋九十有三初未終前忽有
B16n0088_p0267b27║異香縈於巖室氛氳三日眾不測恰終香歇以其月
B16n0088_p0267c01║十七日葬州北十里圖岡之陽
B16n0088_p0267c02║智命
B16n0088_p0267c03║按續高僧傳智命俗姓鄭名頲滎陽人族望清勝文
B16n0088_p0267c04║華曜世詞鋒所指罕有當之初仕隋為羽騎尉班位
B16n0088_p0267c05║斯薄逃官流俗備歷講會餐寢法奧就耕於寧州大
B16n0088_p0267c06║業初年僕射楊素因事往彼乃通名謁見與語終日
B16n0088_p0267c07║素曰觀卿風韻殊非鄙俗所懷乃廊廟偉器耳且權
B16n0088_p0267c08║抑忍辱尋當徵召及元德作貳搜訪賢能素遂拔之
B16n0088_p0267c09║對晤宣傳應變不一有令試以三百對語一遍授之
B16n0088_p0267c10║覆無遺漏致大重敬遷為中舍人官至五品及元德
B16n0088_p0267c11║云薨不仕於世遊聽三論法華研味積年愈深信篤
B16n0088_p0267c12║皇泰之初越王即位歷官至御史大夫偽鄭開明連
B16n0088_p0267c13║任不改深謀廣略有國惟寄於斯時也今上任總天
B16n0088_p0267c14║策御兵西苑李密鴟張蟻結炰烋洛汭世充獨固一
B16n0088_p0267c15║都內外煎迫上下同懼頲弊斯紛梗情慕出家頻請
B16n0088_p0267c16║鄭主為國修道既不遂志惟思剪剃不累刑科夜則
B16n0088_p0267c17║潛讀方等諸經晝則緝理公政斯須不替經四十日
B16n0088_p0267c18║誦得法華暢滿胷襟決心出俗又勸婦氏歸宗釋教
B16n0088_p0267c19║言既切至即依從之更互剃髮頲語妻曰吾願滿矣
B16n0088_p0267c20║不死而生當啟鄭主不宜爾也便法服擎錫徑至宮
B16n0088_p0267c21║門云鄭頲輙已出家故來奉謁世充不勝忿怒下勅
B16n0088_p0267c22║斬之頲聞喜曰吾願又滿矣欣笑泰然行至洛濱時
B16n0088_p0267c23║唯旭旦未合行決頲曰若為善知識者早見過度不
B16n0088_p0267c24║爾尋應被放不滿本懷於時道俗圍繞勸引至暮而
B16n0088_p0267c25║頲厲色唱言不許因即斬之尋有勅放既所不救舉
B16n0088_p0267c26║朝惋恨即偽鄭開明之初年也初頲從吉藏法師聽
B16n0088_p0267c27║講有僧告曰觀卿頭顱額頷有富貴相但以盻睞後
B16n0088_p0268a01║顧恐不得其終頲曰豈非傷死耶必如所相乃是本
B16n0088_p0268a02║願嘗見諸死者疾甚危弱心不自安紛擾不定便就
B16n0088_p0268a03║後世生死終一期也定不能免何如發正願緣勝境
B16n0088_p0268a04║心力堅明不有馳散刀落命終神爽自在豈不善乎
B16n0088_p0268a05║故頲之臨刑遍禮十方口詠般若索筆題詩曰幻生
B16n0088_p0268a06║還幻滅大幻莫過身安心自有處求人無有人與諸
B16n0088_p0268a07║知故別已合眼少時曰可下刀矣尋聲斬之面貌熙
B16n0088_p0268a08║怡有逾恆日妻為比丘尼見住洛州寺也
B16n0088_p0268a09║元覽
B16n0088_p0268a10║按續高僧傳元覽姓李趙州房子人昆季五人覽最
B16n0088_p0268a11║處其末伯父任蒲州萬泉令久而無子養之若親年
B16n0088_p0268a12║十三心慕出家深見俗過遂逃迸山谷北達汾州超
B16n0088_p0268a13║禪師所見其言情博遠即而出家令既失之遣人羅
B16n0088_p0268a14║捕雖復藏竄不免捉獲口云身屬伯耳心屬諸佛終
B16n0088_p0268a15║無俗志願深照也伯乃愍而放之貞觀年初入京蒙
B16n0088_p0268a16║慶配名弘福常樂禪誦禮悔為業每語法屬曰雖同
B16n0088_p0268a17║恆業而誓欲捨身至貞觀十八年四月初脫諸衣服
B16n0088_p0268a18║總作一襆付本寺僧唯著一覆單衣密去至京東渭
B16n0088_p0268a19║陰洪陂坊側且臨渭水稱念禮訖投身瀅中眾人接
B16n0088_p0268a20║出覽告眾曰吾誓捨身命久矣意欲仰學大士難捨
B16n0088_p0268a21║能捨諸經正行幸勿固遮兩妨其業眾悟意故乃從
B16n0088_p0268a22║之即又入水合掌稱十方佛廣發弘願已投於旋渦
B16n0088_p0268a23║中三日後其屍方出村人接之起塔本寺怪其不歸
B16n0088_p0268a24║顧問無處便開衣襆乃見遺文云敬白十方三世諸
B16n0088_p0268a25║佛弟子元覽自出家來一十二夏雖霑僧數大業未
B16n0088_p0268a26║成今欲修行檀波羅蜜如薩埵投身尸毘割股魚王
B16n0088_p0268a27║肉山經文具載請從前聖敢附後塵衣服眾具任依
B16n0088_p0268b01║佛教臨終之人多不周委同學等見其遺文方往尋
B16n0088_p0268b02║究云
B16n0088_p0268b03║法曠
B16n0088_p0268b04║按續高僧傳法曠姓駱雍州咸陽人少有異節偏愛
B16n0088_p0268b05║儒素後聽弘善寺榮師大論榮即周世道安之弟子
B16n0088_p0268b06║也創染元業便悟非常資學之勤不出門院年十六
B16n0088_p0268b07║講解前論道穆京華酬答泠然無替元理專修念定
B16n0088_p0268b08║無涉時方無量壽經世稱難誦曠聞試尋一日兩卷
B16n0088_p0268b09║文言闇了故其誦持罕有加者自爾藏經披讀以為
B16n0088_p0268b10║恆任文理所指問無不知願諸布薩人多說欲乃自
B16n0088_p0268b11║勵心力立誦千遍數旬之間便得滿願性樂儉約不
B16n0088_p0268b12║尚華靡故其房中無有氈席滿院種莎用擬隨坐頭
B16n0088_p0268b13║陀行也勖戒門人唯存離著以末代根機隨塵生染
B16n0088_p0268b14║故也年登知命便但三衣瓶鉢以外一無受畜卓然
B16n0088_p0268b15║正色凜潔風霜人有與語惟言離著至時分衛一食
B16n0088_p0268b16║而已每曰余唯生死滯著無始輪廻生厭者希死厭
B16n0088_p0268b17║又少常懷怏怏欲試捨之以貞觀七年二月二十一
B16n0088_p0268b18║日入終南山在巖谷內四十里許脫衣掛樹以刀自
B16n0088_p0268b19║刎既獨自殞無由知處諸識故等至八月中方始訪
B16n0088_p0268b20║得其遺身云
B16n0088_p0268b21║紹闍棃（附僧亡名）
B16n0088_p0268b22║按續高僧傳紹闍棃者梓州元武人也俗姓蒲氏未
B16n0088_p0268b23║出家前山行見一大蟲甚瘦又將一子于澗中取蝦
B16n0088_p0268b24║子蝦子又不可得紹乃歎曰此蟲應在深山今乃出
B16n0088_p0268b25║路饑渴甚矣等是一死不如充此饑渴乃脫衣往臥
B16n0088_p0268b26║蟲前蟲乃避去後方出家唯誦經行道而已更無異
B16n0088_p0268b27║行大業之初汝州界蟲暴非常三五十人持杖不敢
B16n0088_p0268c01║獨行害人既多紹乃往到其處立茅苫而坐蟲並遠
B16n0088_p0268c02║去道路清夷年一百九歲乃見疾謂弟子曰我欲露
B16n0088_p0268c03║屍乞諸蟲鳥而彪嫌我身生尚不食豈死能嘗可焚
B16n0088_p0268c04║之無餘燼弟子等不忍依其言乃露屍月餘鳥獸不
B16n0088_p0268c05║犯乃收葬之又近有汾州大乘寺僧亡名者常厭生
B16n0088_p0268c06║死濁世難度誓必捨身先節食服香至期道俗通集
B16n0088_p0268c07║香花旛葢列衛而往西山子夏學巖面西斂容眾唱
B16n0088_p0268c08║善哉咸送隨喜乃放身懸壑至地起坐及眾就視方
B16n0088_p0268c09║知已逝博訪遺身其類甚眾且隨疏出示為一例餘
B16n0088_p0268c10║者蓋闕
B16n0088_p0268c11║會通
B16n0088_p0268c12║按續高僧傳會通雍州萬年御宿川人少欣道檢遊
B16n0088_p0268c13║泊林泉苦節戒行是其願習投終南豹林谷潛隱綜
B16n0088_p0268c14║業讀法華經至藥王品便欣厭捨私集柴木誓必行
B16n0088_p0268c15║之以貞觀末年靜夜林中積薪為窟誦至藥王便令
B16n0088_p0268c16║下火風驚燄發煙火俱盛卓爾跏坐聲誦如故尋爾
B16n0088_p0268c17║西南有大白光流入火聚身方偃仆至曉身火俱滅
B16n0088_p0268c18║乃收其遺骨為起白塔勒銘存焉
B16n0088_p0268c19║道休
B16n0088_p0268c20║按續高僧傳道休未詳氏族住雍州新豐福緣寺常
B16n0088_p0268c21║以頭陀為業在寺南驪山幽谷結草為庵一坐七日
B16n0088_p0268c22║乃出其定執鉢持錫出山乞食飯鉢滿已隨處而食
B16n0088_p0268c23║還來庵所七日為期初無替廢所以村墅有信尅日
B16n0088_p0268c24║至山路首迎逆而休歡笑先言卑詞問訊行說禁戒
B16n0088_p0268c25║誨以慈善諸俗待其食已從受歸戒送入山門然後
B16n0088_p0268c26║乃返積四十餘載貞觀三年夏內依期不出就庵看
B16n0088_p0268c27║之端拱而卒眾謂入定於傍宿守乃經信宿迫而察
B16n0088_p0269a01║之方知氣盡跏坐不庸儼若生焉仍就而掩扉外加
B16n0088_p0269a02║棘刺恐蟲傷也四年冬首余往觀焉山北村人接遷
B16n0088_p0269a03║村內為起廟舍安置厥形雖皮枯骨連而容色不改
B16n0088_p0269a04║跏坐如故乃於其上加漆布焉然休出家以來常但
B16n0088_p0269a05║三衣不服繒纊以傷生也又所著布衣積有年稔塵
B16n0088_p0269a06║朽零破見者寒心時屬嚴寒忽然呻噤即脫三衣露
B16n0088_p0269a07║背而坐冷厲難耐便取一重披之遂便覺暖自誠勸
B16n0088_p0269a08║曰汝亦易誑前後俱冷俱是一衣如何易奪遂覺暖
B16n0088_p0269a09║也汝不可信當為汝師或時欲補衣以布相著欲加
B16n0088_p0269a10║縫綴即便入定後出之時收而乞食斯季世以死要
B16n0088_p0269a11║生業道者罕有蹤也余曾叅翻譯親問西域諸僧皆
B16n0088_p0269a12║以布氈為袈裟都無繪絹縱用以為餘衣不得加受
B16n0088_p0269a13║持也其龜茲干遁諸國見今養蠶唯擬取綿亦不殺
B16n0088_p0269a14║害故知休之慈敕與衡嶽同風前已廣彰恐迷重舉
B16n0088_p0269a15║自餘服翫安可言矣
B16n0088_p0269a16║慧超
B16n0088_p0269a17║按續高僧傳慧超姓沈氏丹陽建康人稟懷溫裕立
B16n0088_p0269a18║性懷仁弱齡厭俗自出家後誦法華經聞光州大蘇
B16n0088_p0269a19║山慧思禪師獨悟一乘善明三觀與天台智者仙城
B16n0088_p0269a20║命公篤志幽尋積年請業行優智遠德冠時賢思對
B16n0088_p0269a21║眾命曰超之神府得忍人也及遊衡嶺復與同途畱
B16n0088_p0269a22║誦經停亟移歲序自隋初廓定北入嵩高餌藥坐禪
B16n0088_p0269a23║冀言終老隋太子勇召集名德總會帝城以超業行
B16n0088_p0269a24║不羣特畱供養而恭慎凝攝不顧世華及勇廢免一
B16n0088_p0269a25║無所涉晚移定水高振德音道俗歸宗仰其戒範會
B16n0088_p0269a26║淨業法師卜居藍谷之悟真寺欽超有道躬事邀迎
B16n0088_p0269a27║共隱八年倍勤三慧及大業承運禪定初基爰發詔
B16n0088_p0269b01║書廷入行道屢辭砭疾後許還山德感物情頗存汲
B16n0088_p0269b02║引於時貴望一縣官民莫不委質投誠請傳香德并
B16n0088_p0269b03║為經始伽藍繼綜羞粒大唐伊始榮重於前京邑名
B16n0088_p0269b04║僧慧因保恭等情慕隱淪咸就栖止蔭松偃石論詳
B16n0088_p0269b05║道義皆曰斯誠出要樂也後臥疾少時弟子跪問答
B16n0088_p0269b06║曰吾之常也長生不欣夕死不慼乃面西正坐云第
B16n0088_p0269b07║一義空清淨智觀言如入定奄遂長往春秋七十有
B16n0088_p0269b08║七即武德五年十二月六日也露骸松石一月餘日
B16n0088_p0269b09║顏色不變天策上將聞稱希有遣人就視端拱如生
B16n0088_p0269b10║自超九歲入道即誦法華五十餘年萬有餘遍感靈
B16n0088_p0269b11║獲瑞不可勝言弟子法成等為建白塔於寺之北峰
B16n0088_p0269b12║焉
B16n0088_p0269b13║慧顯
B16n0088_p0269b14║按續高僧傳慧顯伯濟國人也少出家苦心精專以
B16n0088_p0269b15║誦法華為業祈福請願所遂者多聞講三論便從聽
B16n0088_p0269b16║受法一染神彌增其緒初住本國北部修德寺有眾
B16n0088_p0269b17║則講無便清誦四遠聞風造山諠接便往南方達挐
B16n0088_p0269b18║山山極深險重隒巖固縱有往展登陟艱危顯靜坐
B16n0088_p0269b19║其中專業如故遂終於彼同學昇屍置石窟中虎噉
B16n0088_p0269b20║身骨並盡惟餘髏舌存焉經於三周其舌彌赤紅柔
B16n0088_p0269b21║軟勝常過後方變紫鞭如石道俗怪而敬焉俱緘閉
B16n0088_p0269b22║於石塔時年五十有八即貞觀之初年也
B16n0088_p0269b23║道積（附洪遠　僧思　智曄）
B16n0088_p0269b24║按續高僧傳道積蜀人住益州福感寺誦通涅槃生
B16n0088_p0269b25║常恆業凡有宣述必洗滌身穢淨衣法坐然後開之
B16n0088_p0269b26║立性沉審慈仁總務諸有癘疾洞爛者其氣彌復鬱
B16n0088_p0269b27║勃眾咸掩鼻而積與之供給身心無貳或同器食或
B16n0088_p0269c01║為補浣時有問者積云清淨臭處心憎愛也吾豈一
B16n0088_p0269c02║其神慮耶寄此陶練耳皆慕其為行也而患己不能
B16n0088_p0269c03║及之以貞觀初年五月終於住寺春秋七十餘矣時
B16n0088_p0269c04║屬炎夏而不腐臭經停百日跏坐如初莫不嗟尚乃
B16n0088_p0269c05║就加漆布與敬巴蜀京邑諸僧受誦涅槃其例非少
B16n0088_p0269c06║又有沙門洪遠僧思並誦涅槃皂素迴向遠志尚敦
B16n0088_p0269c07║慤情捐名利徵入會昌隆禮供給恩道心清肅成節
B16n0088_p0269c08║動人弘福禪定兩以崇德而卑牧自處蒙俗罕知時
B16n0088_p0269c09║弘福寺有沙門智曄者本族江表隋朝徵入深樂法
B16n0088_p0269c10║華鎮恆抄寫所得外利即用雇人前後出本二千餘
B16n0088_p0269c11║部身恆自勵日寫五張年事乃秋斯業無怠今總寺
B16n0088_p0269c12║任彌勤恆業年七十餘矣
B16n0088_p0269c13║寶瓊
B16n0088_p0269c14║按續高僧傳寶瓊馬氏益州綿竹人少年出家清貞
B16n0088_p0269c15║儉素讀誦大品兩日一遍為常途業歷遊邑落無他
B16n0088_p0269c16║方術但勸信向尊敬佛法晚移州治住福壽寺率勵
B16n0088_p0269c17║坊郭義邑為先每結一邑必三十人合誦大品人別
B16n0088_p0269c18║一卷月營齋集各依次誦如此義邑乃盈千計四遠
B16n0088_p0269c19║聞者皆蒙造款瓊乘機授化望風靡服而卑弱自持
B16n0088_p0269c20║先人後德行遇耆宿下道相避言問酬對怡聲謙敬
B16n0088_p0269c21║斯實量也不媚於時本邑連比什邡諸縣並是道民
B16n0088_p0269c22║尤不奉佛僧有投寄無容施者致使老幼之徒於沙
B16n0088_p0269c23║門像不識者眾瓊雖桑梓習俗難改徒有開悟莫之
B16n0088_p0269c24║能受李氏諸族正作道會邀瓊赴之來既後至不禮
B16n0088_p0269c25║而坐僉謂不禮天尊非法也瓊曰邪正道殊所事各
B16n0088_p0269c26║異天尚不禮何況老君眾議紜紜頗相陵侮瓊曰吾
B16n0088_p0269c27║禮非所禮恐貽辱也遂禮一拜道像并座動搖不安
B16n0088_p0270a01║又禮一拜連座返倒摧殘在地道民相視謂是風鼓
B16n0088_p0270a02║競來周正瓊曰斯吾所為勿妄怨也初未之信既安
B16n0088_p0270a03║又禮依前崩倒合眾驚懼舉堂禮瓊一時廻信從受
B16n0088_p0270a04║歸戒傍縣道黨相將歎訝咸復奉法時既創開釋化
B16n0088_p0270a05║皆受菩薩戒焉縣令高達者素有誠敬承風敷道更
B16n0088_p0270a06║於州寺召僧弘講闔境傾味自此而繁以貞觀八年
B16n0088_p0270a07║終於所住
B16n0088_p0270a08║善慧（附慧達）
B16n0088_p0270a09║按續高僧傳善慧姓荀氏河內溫人博通羣籍統括
B16n0088_p0270a10║文義逮於九章律曆七曜盈虛皆吞若胷中指掌符
B16n0088_p0270a11║會乃深惟世務終墜泥塗遂解褐抽簪創歸僧伍初
B16n0088_p0270a12║在徐州之彭城寺誦法華經聽采攝論時遭寇蕩兵
B16n0088_p0270a13║食交侵而慧抱饑自勵奉法無殆洗穢護淨彌隆恆
B16n0088_p0270a14║日但以邊邑寡學文字紕繆至於音詁眾議紛然雖
B16n0088_p0270a15║復俗語時通而慧意存雅正周訪明悟還同昔疑乃
B16n0088_p0270a16║以大業末齡負錫西入屢逢羣盜衣裳掠盡但有敞
B16n0088_p0270a17║布自遮猶執破瓶常充淨用既達關口素闕繻文遂
B16n0088_p0270a18║即正念直前從門而度於時中表列刃曾無遮止孟
B16n0088_p0270a19║冬十月初達京師值沙門吉藏正講法華深副本圖
B16n0088_p0270a20║即依聽受形服鄙惡眾不納之乃掃雪藉地單裙襯
B16n0088_p0270a21║坐都講纔唱傾耳詞句擬定經文藏既闡揚勇心承
B16n0088_p0270a22║習望通理義由情存兩得不暇忍寒歡笑熙熙如賈
B16n0088_p0270a23║獲寶竟冬常爾眾方美之問以詞旨片無遺忘乃以
B16n0088_p0270a24║聞法同屬禪定寺沙門法喜便脫衣迎之引至房中
B16n0088_p0270a25║智觀無濫慧又師喜兩振芳規武德初年隨住藍田
B16n0088_p0270a26║之津梁寺俗本曜戎互相梗戾率獎陶化十室而九
B16n0088_p0270a27║然而性愛英賢樂相延致自西自東百有餘里名林
B16n0088_p0270b01║勝地皆建禪坊所以逃逸之儔賴其安堵以貞觀九
B16n0088_p0270b02║年正月終於驪山之陽凉泉精舍春秋四十九初慧
B16n0088_p0270b03║棄擲俗典莅此元模言不重涉專心道業省言節食
B16n0088_p0270b04║佩律懷仁迎頓客旅雅重經教其有未曾覿者要必
B16n0088_p0270b05║親覽若值行要累日誦持以為熏習之基也時太原
B16n0088_p0270b06║沙門慧達者亦誦法華五千餘遍行坐威儀其聲不
B16n0088_p0270b07║輟偏存物命直視低目地有蟲豸必廻身而避不敢
B16n0088_p0270b08║跨越有問答曰斯之與吾生死不定將不先成正覺
B16n0088_p0270b09║安可妄輕之耶以貞觀八年四月跏坐而終人謂入
B16n0088_p0270b10║定停於五宿既已長逝又不臭腐乃合牀內於窟中
B16n0088_p0270b11║法誠
B16n0088_p0270b12║按續高僧傳法誠姓樊氏雍州萬年人童小出家止
B16n0088_p0270b13║藍田王效寺事沙門僧弘和弘和亦鄉族所推奉之
B16n0088_p0270b14║比聖嘗有人欲害夜往其房見門內猛火騰燄斗帳
B16n0088_p0270b15║遂即退悔性飲清泉潔清故也人或弄之密以羊骨
B16n0088_p0270b16║沉水和素不知飲便嘔吐其冥感潛識為若此矣誠
B16n0088_p0270b17║奉佩訓勖誦法華經以為恆任又謁禪林寺相禪師
B16n0088_p0270b18║詢於定行而德茂時宗學優眾仰晚住雲華綱理僧
B16n0088_p0270b19║鎮而隋文欽德請遵戒範乃陳表固辭薄言抗禮遂
B16n0088_p0270b20║負笈長驅歷遊名嶽追蹤勝友咸承志道因見超公
B16n0088_p0270b21║隱居幽靜乃結心期棲遲藍谷處既局狹纔止一牀
B16n0088_p0270b22║旋轉經行恐顛深壑便剗迹開林扳雲附景茅茨葺
B16n0088_p0270b23║宇甕牖疎簷情事相依欣然符合今所謂悟真寺也
B16n0088_p0270b24║法華三昧翹心奉行澡沐中表溫恭朝夕夢感普賢
B16n0088_p0270b25║勸書大教誠曰大教大乘也諸佛智慧所謂般若於
B16n0088_p0270b26║即入淨行道重惠匠人書八部般若香臺寶軸莊嚴
B16n0088_p0270b27║成就又於寺南橫嶺造華嚴堂陻山闐谷列棟開甍
B16n0088_p0270c01║前對重巒右臨斜谷吐納雲霧下瞰雷霆余曾遊焉
B16n0088_p0270c02║實奇觀也又竭其精志書寫受持弘文學士張靜者
B16n0088_p0270c03║時號筆工罕有加勝乃請至山舍令受齋戒潔淨自
B16n0088_p0270c04║修口含香汁身被新服然靜長途寫經不盈五十誠
B16n0088_p0270c05║料其見纔兩紙酬直五百靜利其貨竭力寫之終部
B16n0088_p0270c06║已來誠恆每日燒香供養在其案前點畫之間心緣
B16n0088_p0270c07║目覩略無遺漏故其尅心鑽注時感異鳥形色希世
B16n0088_p0270c08║飛入堂中徘徊鼓舞下至經案復上香爐攝靜住觀
B16n0088_p0270c09║自然馴狎久之翔逝明年經了將事興慶鳥又飛來
B16n0088_p0270c10║如前馴擾鳴唳哀亮貞觀初年造畫千佛鳥又飛來
B16n0088_p0270c11║登止匠背後營齋供慶諸經像日次中時怪其不至
B16n0088_p0270c12║誠顧山岑曰鳥既不至吾誠無感也將不嫌諸穢行
B16n0088_p0270c13║致有此徵言已欻然飛來旋還鳴囀入香水中奮迅
B16n0088_p0270c14║而浴中後便逝前後如此者非復可述靜素善翰墨
B16n0088_p0270c15║鄉曲所推山路巖崖勒諸經偈皆其筆也手寫法華
B16n0088_p0270c16║正當露地因事化行未營收舉屬洪雨滂注溝澗波
B16n0088_p0270c17║飛走往看之而合案並乾餘便流潦嘗却偃橫松遂
B16n0088_p0270c18║落懸澑未至下澗不覺已登高岸無損一毛又青泥
B16n0088_p0270c19║坊側有古佛龕周氏瘞藏今猶未出誠夜夢其處大
B16n0088_p0270c20║有尊形既覺往開恰獲龕像年月積久並悉剝壞就
B16n0088_p0270c21║而修理道俗稱善斯並冥衛之功自誠開發至貞觀
B16n0088_p0270c22║十四年夏末日忽感餘疾自知即世願生兜率索水
B16n0088_p0270c23║浴訖又索絡舉傍自檢校不許榮厚恰至月末明相
B16n0088_p0270c24║將現無故語曰欲來但入未暇絃歌顧侍人曰吾聞
B16n0088_p0270c25║諸行無常生滅不住九品往生此言驗矣今有童子
B16n0088_p0270c26║相迎久在門外吾今去世爾等佛有正戒無得有虧
B16n0088_p0270c27║後致悔也言已口出光明照於楹內又聞異香苾芬
B16n0088_p0271a01║而至但見端坐儼思不覺其神已逝時年七十有八
B16n0088_p0271a02║然誠之誦習也一夏法華料五百徧餘日讀誦兼而
B16n0088_p0271a03║行之猶獲兩徧縱有人客要須與語者非經部度中
B16n0088_p0271a04║不他言略計十年之勤萬有餘徧
B16n0088_p0271a05║空藏
B16n0088_p0271a06║按續高僧傳空藏俗姓王氏先祖晉陽今在雍州之
B16n0088_p0271a07║新豐焉母初孕日自然不食酒肉五辛時以同塵身
B16n0088_p0271a08║子故密加異之既誕育後靈鑒日陳情用高遠讀誦
B16n0088_p0271a09║經論思存拔濟至年十九同佛出家既唯一己二親
B16n0088_p0271a10║畱礙乃於父前以身四布七日不起恐其命絕方從
B16n0088_p0271a11║所願即辭向藍田負兒山中私自剃落初齋麪六斗
B16n0088_p0271a12║擬作月糧日噉二升三年不盡屢感神鼎自然而至
B16n0088_p0271a13║由是增其禪誦晨宵無輟後依止判法師住龍池寺
B16n0088_p0271a14║欽重經論日誦萬言前後總計三百餘卷三論涅槃
B16n0088_p0271a15║探窮巖穴大業之始以藏名稱唯遠道俗所聞下勅
B16n0088_p0271a16║徵延入住禪定唐運既興崇繕法宇有勅於金城坊
B16n0088_p0271a17║建會昌寺并請大德十八人度僧五十人永用住持
B16n0088_p0271a18║以藏行德夙彰又請住焉供事彌隆極光恆度而性
B16n0088_p0271a19║樂山水志存清曠每年仲春遊浪林阜行次玉泉遂
B16n0088_p0271a20║有終焉之思居止載紀眾聚如山說導不疲開悟愈
B16n0088_p0271a21║廣後為亢旱經時山泉乃竭合寺僧眾咸以驚嗟藏
B16n0088_p0271a22║乃至心祈請其泉應時還復遠近道俗動色相歡兼
B16n0088_p0271a23║又弘操嶽峙器局川停不擾榮利不懷寵辱濟度羣
B16n0088_p0271a24║有不略寸陰乃鈔摘眾經大乘要句以為卷軸紙別
B16n0088_p0271a25║五經三經卷部三十五十總有十卷每講開務極增
B16n0088_p0271a26║成學聞義兩持偏無迷忘夏分常行方等懺法賢刧
B16n0088_p0271a27║千佛日禮一遍常坐不臥垂二十年翹勤專注難加
B16n0088_p0271b01║係迹以貞觀十六年五月十二日終於會昌春秋七
B16n0088_p0271b02║十有四遺身於龍池寺側收骨起塔觀其誦讀之富
B16n0088_p0271b03║振古罕儔視其髏骨兩耳通明頂有雙孔眼眶含竅
B16n0088_p0271b04║各有三焉弟子等追惟末往樹碑於會昌寺中金紫
B16n0088_p0271b05║光祿大夫衛尉卿于志寧為文云
B16n0088_p0271b06║慧齡（附智證）
B16n0088_p0271b07║按續高僧傳慧齡姓蕭氏今特進宋公瑀之兄子也
B16n0088_p0271b08║父仕隋為梁公祖即梁明帝矣性度恢簡志用冲粹
B16n0088_p0271b09║姑即隋煬帝之后也自幼及長恆在宮闕慕樂超世
B16n0088_p0271b10║無因自達年既冠成帝乃尚以秦孝王女為妻非其
B16n0088_p0271b11║願也事不獲已時行伉儷及妻終後方遂夙心以鄭
B16n0088_p0271b12║氏東都預茲剃落及武德初歲方還京輦住莊嚴寺
B16n0088_p0271b13║廣聽眾部而以攝論為心頗懷篇什尤能草隸隨筆
B16n0088_p0271b14║所被用為模楷故經題寺額咸推仰之兄鈞任東宮
B16n0088_p0271b15║中舍文才之舉朝廷攸屬每歲春秋相擕巖岫觸興
B16n0088_p0271b16║題篇連句同韻時以為難兄弟也又弟智證出家同
B16n0088_p0271b17║住即宋公之兄太府卿之子也略榮位之好欣懷道
B16n0088_p0271b18║業勤勤自課無擇昏曉證與兄鈞相次而卒以家世
B16n0088_p0271b19║信奉偏弘法華同族尊卑咸所成誦故蕭氏法華皂
B16n0088_p0271b20║素稱富特進撰疏總集十有餘卷採掇菁華糅以胷
B16n0088_p0271b21║臆勒成命氏常自敷弘時召京輦名僧指摘瑕累或
B16n0088_p0271b22║集親屬僧尼數將二十給惠以時四事無怠故封祿
B16n0088_p0271b23║所及唯存通濟太府情存好善讀誦為先從生至終
B16n0088_p0271b24║誦盈萬遍雇人抄寫總有千部每日朝叅必使儐者
B16n0088_p0271b25║執經在前至於公事微隙便就轉讀朝伍仰屬以為
B16n0088_p0271b26║絕倫自釋化東傳流味彌遠承受讀誦世罕伊人蕭
B16n0088_p0271b27║氏一門可為天下模楷耳
B16n0088_p0271c01║遺俗（附元秀）
B16n0088_p0271c02║按續高僧傳遺俗不知何許人以唐運初開遊止雍
B16n0088_p0271c03║州醴泉縣南美泉鄉湯陸家居常供養清儉寡欲唯
B16n0088_p0271c04║誦法華為業晝夜相持乃數千遍以貞觀初因疾將
B16n0088_p0271c05║終遺囑友人慧廓曰比雖誦經意望靈驗以生蒙俗
B16n0088_p0271c06║信向之善若身死後不須露骸埋之十載可為發出
B16n0088_p0271c07║舌根必爛知無受持若猶存在當告道俗為起一塔
B16n0088_p0271c08║以示感靈言訖而終遂依埋葬至貞觀十一年廓與
B16n0088_p0271c09║諸知故就墓發之身肉都消唯舌不朽一縣士女咸
B16n0088_p0271c10║共仰戴誦持之流又倍恆度乃函盛其舌於湯陸村
B16n0088_p0271c11║北甘谷南崖為建甎塔識者尊嚴彌隆信敬誦讀更
B16n0088_p0271c12║甚又京城西南豐谷鄉福水南史村史呵擔者少懷
B16n0088_p0271c13║善念常誦法華行安樂行悲忍在意不乘畜產虛約
B16n0088_p0271c14║為心名霑令史往還京省以習誦相仍恐路逢相識
B16n0088_p0271c15║人事暄凉便廢所誦故其所行必小徑左道低氣怡
B16n0088_p0271c16║顏緣念相續初不告倦及終之時感異香氣充於鄉
B16n0088_p0271c17║曲親疎同怪遂埋殯之後十年妻亡乃發屍出舌相
B16n0088_p0271c18║鮮明餘並朽盡乃別標顯葬又黃州濟華寺僧元秀
B16n0088_p0271c19║者性清慎溫恭為志常誦法華每感徵異未以為怪
B16n0088_p0271c20║時屬炎暑同友逐凉遣召秀來欲有談笑既至房前
B16n0088_p0271c21║但見羽衛嚴肅人馬偉大怖而返告同往共觀如初
B16n0088_p0271c22║不異轉至後門其徒彌盛上望空中填塞無際多乘
B16n0088_p0271c23║象馬類雜鬼神乃知其感通也置而却返明晨慚謝
B16n0088_p0271c24║朋從遂絕秀專斯業隋末終寺
B16n0088_p0271c25║寶相（附法達）
B16n0088_p0271c26║按續高僧傳寶相姓馬雍州長安人十九歲出家清
B16n0088_p0271c27║貞棲德住羅漢寺專聽攝論深惟妄識之難伏也無
B16n0088_p0272a01║時不諠及入禪坊頭陀自靜六時禮悔四十餘年夜
B16n0088_p0272a02║自篤課誦阿彌陀經七遍念佛名六萬遍晝讀藏經
B16n0088_p0272a03║初無散舍後專讀涅槃一千八十遍兼誦金剛般若
B16n0088_p0272a04║經終於即世然身絕患惱休健翕習冷食粗衣隨得
B16n0088_p0272a05║便服情無憚苦又志存正業翹注晨宵蚤虱流身不
B16n0088_p0272a06║暇觀採遇患將極念誦無捨尅至大期累囑道俗以
B16n0088_p0272a07║念佛為先西方相待勿虛度世又囑當燒散吾屍不
B16n0088_p0272a08║勞銘塔用塵庸俗言訖而逝年八十三六十二夏不
B16n0088_p0272a09║畜長財無勞僧法又同寺僧法達者以誠素見稱供
B16n0088_p0272a10║䞋之直用寫華嚴八部般若燒香自讀一百餘遍而
B16n0088_p0272a11║生常清潔不畜門人單己自怡食無餘粒斯亦輕清
B16n0088_p0272a12║之高士也年登七十便齎所讀經贈同行者但捧勝
B16n0088_p0272a13║天王一部以為終老即擲功名趣雲陽巖中擁緣送
B16n0088_p0272a14║死經於四載遂卒彼山雲