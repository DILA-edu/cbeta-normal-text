B16n0088_p0292a01║欽定古今圖書集成博物彙編神異典
B16n0088_p0292a02║　第一百五十七卷目錄
B16n0088_p0292a03║僧部列傳三十三
B16n0088_p0292a04║唐九
B16n0088_p0292a05║慧蕭惠滿
B16n0088_p0292a06║慧進（附明瓚）道亮
B16n0088_p0292a07║道興惠旻
B16n0088_p0292a08║明導曇光
B16n0088_p0292a09║曇選法通
B16n0088_p0292a10║明贍慧乘（附道瑋）
B16n0088_p0292a11║智實（附普惠　法行）
B16n0088_p0292a12║
B16n0088_p0292a13║
B16n0088_p0292a14║
B16n0088_p0292a15║
B16n0088_p0292a16║
B16n0088_p0292a17║
B16n0088_p0292a18║
B16n0088_p0292a19║神異典第一百五十七卷
B16n0088_p0292a20║僧部列傳三十三
B16n0088_p0292a21║唐九
B16n0088_p0292a22║慧蕭
B16n0088_p0292a23║按續高僧傳慧蕭俗姓劉本彭城人世家徙於許州
B16n0088_p0292a24║之長葛故又為縣人焉奕葉以衣纓稱士大夫十八
B16n0088_p0292a25║為書生聰悟敏達善說詩禮州郡以明經舉之非其
B16n0088_p0292a26║所好遂入嵩高山求師出家雖強識前聞而以戒行
B16n0088_p0292a27║見稱耆舊相謂曰若人如此必今代之優波離也開
B16n0088_p0292b01║皇初遊學鄴城博綜經律乃貫練眾部偏示四分聞
B16n0088_p0292b02║泰山靈巖寺幽棲結行之宅也乃往從焉後以和尚
B16n0088_p0292b03║年衰復還中嶽於時隋祖創業四海為家故得縱任
B16n0088_p0292b04║往還無所拘礙時龍門沙門明朗河東持律之最承
B16n0088_p0292b05║蕭道聲藉甚不遠從之朗雖年齒隆蕭而卑身禮事
B16n0088_p0292b06║並深相悅服道合欣然淹留歲序請歸河曲蕭亦不
B16n0088_p0292b07║滯物我相與同行住於龍門定林寺歷緣山水居隨
B16n0088_p0292b08║所好尋訪同志不憚危險馬頭山有僧善禪師聚徒
B16n0088_p0292b09║結業從而習定時還朗寺弘暢毗尼仁壽中頻向黃
B16n0088_p0292b10║頰山依巖夏坐有亡命者因事投焉不忍遣之留匿
B16n0088_p0292b11║經久後以事發引蕭為侶所在督課追徵赴獄會朗
B16n0088_p0292b12║善俱亡又兼匿罪便震錫徂南路經蒲坂時沙門道
B16n0088_p0292b13║積神素道傑等晉川英彥素與周旋畱連累載屬隋
B16n0088_p0292b14║煬嗣曆法令滋彰藏匿嚴科殊為峻刻蕭以許身為
B16n0088_p0292b15║道隨務東西名貫久除棲遁幽阻自中條王屋巨壑
B16n0088_p0292b16║深林無險不登若遊庭戶逮中原板蕩妖氣一亂河
B16n0088_p0292b17║東郡丞丁榮敬服德音招住仁壽長弘律藏學者肩
B16n0088_p0292b18║隨義寧中被擁西城不虧講業及得安靜彌崇法會
B16n0088_p0292b19║蒲陝晉絳五眾師焉以貞觀十四年終於仁壽春秋
B16n0088_p0292b20║七十有三自蕭服心戒業演導為宗友接朋勝時無
B16n0088_p0292b21║與貳每念朗善遊好不覺涕之無從不能裁止便登
B16n0088_p0292b22║眺而慟斯重交慕善為如此曾講涅槃僅十許遍猶
B16n0088_p0292b23║恨大乘無功遂翫讀華嚴於數年間口不輟音文不
B16n0088_p0292b24║釋手有請蕭為方廣講主乃止之曰吾尚未解經意
B16n0088_p0292b25║安可講乎時以為貞而且諒又懼悞諸後學云
B16n0088_p0292b26║惠滿
B16n0088_p0292b27║按續高僧傳惠滿姓梁氏雍州長安人也父粲歷仕
B16n0088_p0292c01║隋唐為海疊諸州刺史滿生年素潔履正標宗慈濟
B16n0088_p0292c02║含育殆非修學世俗餚饍見便寒悚僧儀道具覩即
B16n0088_p0292c03║欣仰年甫七歲即樂出家二親素奉佛宗不違其志
B16n0088_p0292c04║父臨海州有敕聽度便蒙剃髮隨父還京住大興善
B16n0088_p0292c05║為仙法師弟子仙名望京邑識悟有從既道俗洽聞
B16n0088_p0292c06║故父親付囑後攜住仁壽宮之三善寺及大業之始
B16n0088_p0292c07║又住大禪定焉進戒奉業於智首律師明慎威儀學
B16n0088_p0292c08║門推揖思擇理味以達曙為恆而勤於政事樂行勸
B16n0088_p0292c09║勉每值立界施則唱白科舉身先眾侶諮考疑議至
B16n0088_p0292c10║於受戒緣集難遮多少教授獨斷成不眇然滿乃預
B16n0088_p0292c11║令識相提撕抵掌致有臨機忘逸往往徵正時共重
B16n0088_p0292c12║其詳審敬其成進也遊講四方不拘世累貞觀三年
B16n0088_p0292c13║常於鄜城魏兵曹家別院講羯磨法所居草室忽為
B16n0088_p0292c14║火燒風燄俱盛將延西及滿索水潠之因即風廻火
B16n0088_p0292c15║滅得無燒爇斯戒德之威頗難登繼至七年令造新
B16n0088_p0292c16║寺通選大德以滿行續前聞引之令住其年奉敕令
B16n0088_p0292c17║住弘濟寺上座專弘律訓獎導僧徒亟有成規旁流
B16n0088_p0292c18║他寺有集仙寺尼素無慧解妄有師習鑄老子真人
B16n0088_p0292c19║等像私自供養并廣召黃巾處堂慶會滿與諸僧同
B16n0088_p0292c20║預齋集既屬此事公呵止之連告大德顯行擯罰又
B16n0088_p0292c21║追取道像入太原寺改成佛相用誡餘習昔周趙王
B16n0088_p0292c22║治蜀有道士造老君像而以菩薩俠侍僧以事聞王
B16n0088_p0292c23║乃判曰菩薩已成不可壞天尊宜進一階官乃迎於
B16n0088_p0292c24║寺中改同佛相例相似也又證果寺尼慧尚者一時
B16n0088_p0292c25║僥倖宮禁往還會高祖昇遐乃以尚之住寺擬設皇
B16n0088_p0292c26║靈尚即取僧寺為尼所住事連正敕莫敢致詞滿遂
B16n0088_p0292c27║搆集京室三綱大德等二百餘人行於擯黜云自佛
B16n0088_p0293a01║法流世未有尼眾倚官勢力奪僧寺者既是非法宜
B16n0088_p0293a02║出眾外不預四眾往還及諸法事若有與尚眾言論
B16n0088_p0293a03║者亦同此罰制令既行是非自顯慧尚不勝其憤連
B16n0088_p0293a04║訴東宮并諸朝宰有令遣詹事杜正倫解其擯事僧
B16n0088_p0293a05║眾既集多從情議滿曰殿下住持正法惠滿據法循
B16n0088_p0293a06║理今則違理附情此則規模一亂擯本治罪罪仍未
B16n0088_p0293a07║悛據此而詳未敢聞旨便捉坐具逡巡而退時眾懼
B16n0088_p0293a08║加威權便同解擯滿聞之嘆曰余伴既少難可重治
B16n0088_p0293a09║且不同解示知乖相耳尚後謝過滿終不顧及駕巡
B16n0088_p0293a10║東部下敕李眾在前滿集京僧二百人詣闕陳諫各
B16n0088_p0293a11║脫袈裟置於頂上擬調達之行五法舉朝屬目不敢
B16n0088_p0293a12║通表乃至關首重敕方廻常安弘濟集徒講說成匠
B16n0088_p0293a13║晚秀有鄰聲彩又顧生安養浴僧為業斆安公之芳
B16n0088_p0293a14║緒也惸惸惻惻兢兢自勵以貞觀十六年四月二十
B16n0088_p0293a15║日遘於微疾知當後世敕出什物並屬三寶正坐繩
B16n0088_p0293a16║牀自跏其膝召諸寺眾人各執別氣從下上漸至於
B16n0088_p0293a17║心言晤答對初無昏昧暖氣至口奄爾而終春秋五
B16n0088_p0293a18║十有四焚於終南龍池寺側餘骸並化唯舌不灰更
B16n0088_p0293a19║足薪火經於累宿色逾鮮赤遂瘞於山隅京師淨住
B16n0088_p0293a20║寺惠昇為之銘頌手製四分律疏二十卷講三十餘
B16n0088_p0293a21║遍
B16n0088_p0293a22║慧進（附明瓚）
B16n0088_p0293a23║按續高僧傳慧進姓鮑氏潞州上黨人弱歲辭親慕
B16n0088_p0293a24║從緇侶修習戒檢極用匾功將欲剪削父母留戀遂
B16n0088_p0293a25║停俗里以仁孝見知年至三十鄉閭覿其精苦潔身
B16n0088_p0293a26║斷愛無思妻累乃共白其所親委其元度方任出家
B16n0088_p0293a27║住州治梵境寺既受具已聞說受淨衣毛肅然重問
B16n0088_p0293b01║持犯又闕諮悟承鄴下講律徒侶僅千欣嘉滿懷以
B16n0088_p0293b02║律假緣求非文不合因即閉關自讀八十餘遍行要
B16n0088_p0293b03║耳目頗亦具瞻而義理由蹤必從師受便往相州洪
B16n0088_p0293b04║律師所一座伏聽不移其席乃經八遍中靜緣務相
B16n0088_p0293b05║續而聽又經八年爾後栖皇隨師南北或山或世遊
B16n0088_p0293b06║採經論用裨律宗累計前後四分一宗百二十遍并
B16n0088_p0293b07║重尋讀強三百遍自有同塵專志累功罕儔其匹隋
B16n0088_p0293b08║文末曆有同寺僧弊進學業叵難齊競陰而嫉之進
B16n0088_p0293b09║曰相與出家同遵律業潛加蠅扇豈不以身名致嫌
B16n0088_p0293b10║乎昔聞無諍行者唯在空生聖立芳規義非自結余
B16n0088_p0293b11║雖不敏請從雅喻即日往謝擲棄公名褐襆而出眾
B16n0088_p0293b12║有止之進曰余不滯於去留也為緣故耳因逖聽諸
B16n0088_p0293b13║方勝徒名地五臺泰嶽東川北部常山鴈門隨逐禪
B16n0088_p0293b14║蹤無遠弗屆沙門惠瓚道王朔川又往投焉定宗師
B16n0088_p0293b15║傅及瓚入關遂往箕山訪蹤巢許巖石便利有古寺
B16n0088_p0293b16║焉掃以居之足不下山三十餘載言行成範緇素尋
B16n0088_p0293b17║焉舊本幽阻由之喧泰故其法屬常以禪律繼業以
B16n0088_p0293b18║貞觀十九年正月十五日因疾跏坐而卒於山舍春
B16n0088_p0293b19║秋八十有六時同鄉沙門明瓚者善宗四分心眼清
B16n0088_p0293b20║亮講解相仍具傳章鈔而形氣弘偉少共齊倫在法
B16n0088_p0293b21║住寺御眾揚化韓潞沁澤四州從範末齡風疾頓增
B16n0088_p0293b22║相乖儀節雖衣服頹陊而飲食無暇余聞往焉欣然
B16n0088_p0293b23║若舊敘悟猶正年八十餘矣
B16n0088_p0293b24║道亮
B16n0088_p0293b25║按續高僧傳道亮姓趙氏趙州欒城人十五厭於世
B16n0088_p0293b26║網投州界莎坦禪坊備禪師而出家焉備博達洽聞
B16n0088_p0293b27║兩河稱德偏弘大論神見清遠十六登座至於八十
B16n0088_p0293c01║聲相動物詞味無變亮奉敬諮展望預聽徒乃令往
B16n0088_p0293c02║封龍山誦經為業山侶三千並是禪蹤素少淨人惟
B16n0088_p0293c03║亮一已既當下位眾務同臻日別自課舂五斗粟將
B16n0088_p0293c04║及六載一時不懈徒跣三年六時隨眾屢蒙放遣素
B16n0088_p0293c05║心不從積至七年苦勸方遂聞并部瓚禪師結徒開
B16n0088_p0293c06║化盛宣佛法行達箕山便進具戒漸次太原歸依惠
B16n0088_p0293c07║瓚念定為務旁慕律宗有嚴律師者德範可歸便從
B16n0088_p0293c08║受業因居無量壽寺焉即嚴之所住也自爾專攻四
B16n0088_p0293c09║分無忘日夕又從嚴往石州聽地持論經停既久文
B16n0088_p0293c10║旨大通覆述前解增其名實有員秀才者居幽綜習
B16n0088_p0293c11║儒教有功從亮學於起信遂為披析開發慧悟抱信
B16n0088_p0293c12║不移承龕律師引徒盛講據業呂州又往從焉聽溫
B16n0088_p0293c13║本習後返住寺依時弘演唐運初開敕為滿師立義
B16n0088_p0293c14║興寺以亮律行清顯延而止之因常講說移鎮世績
B16n0088_p0293c15║貞觀之始出至本州欒城備公猶自在世欣亮遠覲
B16n0088_p0293c16║為建律筵轉展相扇聲被東夏聽徒八百請益日隆
B16n0088_p0293c17║爾後頻開律府計不在數成講學士四十餘人并部
B16n0088_p0293c18║法興自出此矣至貞觀十九年卒春秋七十有七
B16n0088_p0293c19║道興
B16n0088_p0293c20║按續高僧傳道興姓劉本住秦州人九歲時常念出
B16n0088_p0293c21║家私詣僧寺不肯還二親恐失年十九決意定詣大
B16n0088_p0293c22║光寺求出家僧眾愍之二親苦求隱避不出眾為解
B16n0088_p0293c23║喻便許剃落時天下大亂賊寇交橫死者山積興為
B16n0088_p0293c24║沙彌語諸徒曰人身難得持戒第一母為賊掠將去
B16n0088_p0293c25║離城六十里興沒命尋逐至已被傷未絕賊見曰此
B16n0088_p0293c26║僧誠為至孝逐母至此便不盡命乃背負母還城城
B16n0088_p0293c27║中咸怪賊路兇險何因得返避難投蜀至河池縣逢
B16n0088_p0294a01║贊皇公蒙被安慰送至梁州興與一老僧相隨彼有
B16n0088_p0294a02║金十兩謂興曰吾有金可為負至蜀共分興曰此危
B16n0088_p0294a03║身物佛又不許不可將行若不信者善惡應驗遂捨
B16n0088_p0294a04║而獨往彼持金者至三泉縣逢賊致死既至蜀川年
B16n0088_p0294a05║滿進具常行蘭若頭陀乞食智舜律師當衢講匠依
B16n0088_p0294a06║聽五遍便能覆述每有異見舜深奇之後至京師首
B16n0088_p0294a07║律師下伸大義後還蜀川廣聽經論不爽光陰又於
B16n0088_p0294a08║江禪師下稟受禪道以為徵心要術也自舜沒後接
B16n0088_p0294a09║構律筵每年講席極為稽引三十二十度來請者方
B16n0088_p0294a10║許開宗每嘆云佛法漸替輕慢日增余不敢輕所以
B16n0088_p0294a11║為重法故爾即以慇懃鄭重為善法種子若無此種
B16n0088_p0294a12║何由可遇所以每講律部及發菩提心以此勵眾聽
B16n0088_p0294a13║者垂泣恩誨興待眾涕泣靜已久久方令唱文如此
B16n0088_p0294a14║非一四遠來投無客主興知都維那於時官府急切
B16n0088_p0294a15║不許客住諸寺無停者咸來即安撫寺主曰依官制
B16n0088_p0294a16║不許何得停之興曰官不許容針私容車馬寺主豈
B16n0088_p0294a17║不聞耶寺主大怒曰年少不用我語興曰此三寶也
B16n0088_p0294a18║敬則見善嫌則感惡寺主憤恚還房眼看袈裟不見
B16n0088_p0294a19║又往三門王家會受飯謂言是血食人喻之竟不食
B16n0088_p0294a20║返寺向興懺悔尋終行蘭若時鬼來惱亂興出繩牀
B16n0088_p0294a21║鬼退為受三歸已為禮佛名鬼亦隨禮貞觀中青城
B16n0088_p0294a22║歲令來慕欲與興同房宿夜中眠驚走出房外云見
B16n0088_p0294a23║一赤衣僧執杖打背云何因在此宿以火照背如三
B16n0088_p0294a24║指大隱軫赤色因求悔過興遇疾甚聞室中音樂聲
B16n0088_p0294a25║自念我所求者本在佛果不願人天所願不虛諸有
B16n0088_p0294a26║魔亂自應消滅言已聲滅自此便差常禮千佛日別
B16n0088_p0294a27║一遍永徽三年元奘法師送舍利令供養興獲已於
B16n0088_p0294b01║房內立道塲發正願曰若一生傳法并禮賢劫千佛
B16n0088_p0294b02║如契聖心請放光明如語一室並為金色弟子咸見
B16n0088_p0294b03║以顯慶四年月日終於福勝春秋六十有七興自在
B16n0088_p0294b04║道行節在懷晝夜恆坐曾不偃亞未嘗詣市不受別
B16n0088_p0294b05║利乞食之外不出寺門不乘畜生不服非法益部五
B16n0088_p0294b06║眾敬而重之
B16n0088_p0294b07║惠旻
B16n0088_p0294b08║按續高僧傳惠旻字元素河東人志性方直操行不
B16n0088_p0294b09║羣仁愛汎洽稟自天性道振三吳名流七澤情好幽
B16n0088_p0294b10║居多處巖壑九歲出家勤精潔業誦法華經期月便
B16n0088_p0294b11║度十五聽法迴向寺新羅光法師成論率先問對秀
B16n0088_p0294b12║逸元賓命覆幽宗耆宿同悅年十七赴請還鄉海鹽
B16n0088_p0294b13║之光興寺講法華經聽眾雲翔咸陳嘉瑞異香彈指
B16n0088_p0294b14║屢結空中受具之後從竹園寺志律師稟承十誦文
B16n0088_p0294b15║理清通傍訊諸部志公將漸學徒用委喪事云畢東
B16n0088_p0294b16║入會稽至剡禮石佛天台遊講肆數年還吳止通元
B16n0088_p0294b17║寺結徒勵業一十七年不出寺門無窺別請元始要
B16n0088_p0294b18║終布衣蔬食慶弔既絕談謔斯兦隋末崩離吳中饑
B16n0088_p0294b19║饉道俗逃難避地東西乃守死不移禪誦無輟鳥集
B16n0088_p0294b20║無擾獸羣不亂蘇州總管聞嗣安迎請出山固辭不
B16n0088_p0294b21║往重使再請不獲而赴時刺史李廉薛通王榮等深
B16n0088_p0294b22║相器重末崇供觀而懷志棲隱終日慼慼聞公通鑒
B16n0088_p0294b23║不可奪也乃送入華亭谷幹山立寺行道數年地唯
B16n0088_p0294b24║下濕蚊蝱甚多恐致損傷將事移止大唐開化法事
B16n0088_p0294b25║通流更入海虞山隱居二十餘載遠方請業常百餘
B16n0088_p0294b26║人地宜梓樹勸勵栽植數十萬株通給將來三寶功
B16n0088_p0294b27║德中年別於南澗止一草庵兩兔一彪相親同止內
B16n0088_p0294c01║外盤遊無相陵惱至於禽獸神祇請受歸戒敘其事
B16n0088_p0294c02║績未可具也蘇州都督武陽公李世嘉遣書降使頻
B16n0088_p0294c03║請不赴貞觀十九年刺史江王因國度人行道之次
B16n0088_p0294c04║請令出山王欲受戒施衣傳諸香供並固讓諸德不
B16n0088_p0294c05║授不納辭退山泉逍遙自翫凡講經律菩薩戒成實
B16n0088_p0294c06║論數各有差古律舊疏有陋失者皆刪正而通暢焉
B16n0088_p0294c07║著十誦私記十三卷僧尼行事二卷尼眾羯磨兩卷
B16n0088_p0294c08║道俗菩薩戒義疏四本受業學士傳化者二十餘人
B16n0088_p0294c09║以貞觀末年八月十一日旦終於所遁春秋七十有
B16n0088_p0294c10║七未終三日異香滿寺舉眾怪問曰吾後日當去矣
B16n0088_p0294c11║生死人之常也寄世本若行雲慎無哭泣各念無常
B16n0088_p0294c12║早求自度喪事殯葬律有恆儀碑誌飾詞一不須作
B16n0088_p0294c13║能依此訣吾何言矣斯固臨終不橈可謂堅貞者矣
B16n0088_p0294c14║明導
B16n0088_p0294c15║按續高僧傳明導姓姚氏本吳興人因官歙州遂家
B16n0088_p0294c16║於彼幼叶雅調與眾不羣隋末喪亂二親崩歿發心
B16n0088_p0294c17║出家意存護法所在尋逐彌勤戒檢以貞觀初行達
B16n0088_p0294c18║陳州逢敕簡僧唯畱耆宿導以德聲久被遂應斯舉
B16n0088_p0294c19║雖蒙榮問意所遺之乃歎曰出家弘濟務存許道豈
B16n0088_p0294c20║以名貫拘滯一方乃翻然遠征棄擲寺宇至爍礪二
B16n0088_p0294c21║師座下餐稟幽奧未盈凉暑聲聞超挺因令覆述縱
B16n0088_p0294c22║達無遺學門義侶莫不推挹自諸寺結憾訟及道俗
B16n0088_p0294c23║牽連不決皆請通之及導面往吐言愜伏皆歎其善
B16n0088_p0294c24║達無諍權導不思之力也龍朔二年道行夙彰奉敕
B16n0088_p0294c25║別住東都天宮寺麟德元年上造老子像敕送芒山
B16n0088_p0294c26║仍令洛下文物備列時長吏韓孝威妄託天威黃巾
B16n0088_p0294c27║扇惑私囑僧尼普令同送威遂勒州部二十二縣五
B16n0088_p0295a01║眾通集洛州各事幢幡尅日齊舉導出眾對曰佛道
B16n0088_p0295a02║二門由來天絕邪正位殊本自碩異如何合雜雷同
B16n0088_p0295a03║將引既無別敕不敢聞命威大怒曰是何道人輙拒
B16n0088_p0295a04║國命乃使人脫導袈裟將行禁劾導曰袈裟敕度所
B16n0088_p0295a05║著非敕不可妄除無敕令僧送道所以不違國命威
B16n0088_p0295a06║怒曰道人有不送天尊者出導即挺身獨立預是僧
B16n0088_p0295a07║尼同時總往導所威怒曰道人欲反導應聲語六曹
B16n0088_p0295a08║官人曰長吏總召僧尼唱反此則長吏自反眾僧不
B16n0088_p0295a09║反須告御史導等一時崩出威大忙懼降階屈節慙
B16n0088_p0295a10║謝而止以斯抗禦季代少之因僧大集簡試度人天
B16n0088_p0295a11║宮餉食過中乃至僧有不量時景者取而進噉導曰
B16n0088_p0295a12║諸大德並佛法遺寄天下楷模非時之食對俗而噉
B16n0088_p0295a13║公違法律現法滅緣冒罔聖凡一至於此眾並愧之
B16n0088_p0295a14║因索水清漱月餘不食悲慨正法凋淪相及道俗苦
B16n0088_p0295a15║勸方乃進餅以斯量之故以護法之士不顧形有者
B16n0088_p0295a16║代有人焉今年六十餘東夏英髦一期咸集導於清
B16n0088_p0295a17║眾有高稱焉
B16n0088_p0295a18║曇光
B16n0088_p0295a19║按續高僧傳曇光姓張氏汴州人自幼及長潔志清
B16n0088_p0295a20║範諸有勝徒莫不登踐於礪爍兩師聽受成教逮至
B16n0088_p0295a21║立年盛明律藏命宗章義是所推崇礪歎曰使吾道
B16n0088_p0295a22║流河右誠此人乎又往玉法師所聽法華地論高達
B16n0088_p0295a23║勝乘元理權實坦然又往嵩嶽相禪師學修止觀因
B16n0088_p0295a24║屏絕塵惱不羈名利會東都盛德須有住持以光有
B16n0088_p0295a25║素德景行難擁遂敕召住天宮寺又以教受新成眾
B16n0088_p0295a26║徒胥集綱管之任非人不傳因又召為寺之上座綏
B16n0088_p0295a27║撫清眾不肅而成然而汎愛之誠終古罕類四方律
B16n0088_p0295b01║學莫不諮詢故其房宇門人肩聯踵接成就所舉遠
B16n0088_p0295b02║近遵承西明寺律師君度奕奕標舉一時俊烈亦光
B16n0088_p0295b03║之所進也今麟德二年東都講說師資導達彌所欽
B16n0088_p0295b04║羨焉試為論曰自法王之利見也將欲清澄二死剪
B16n0088_p0295b05║除三障所以張大教網布諸有流雖復惑累增繁起
B16n0088_p0295b06║唯三業隨業設教三學興焉戒本防非諒符身口定
B16n0088_p0295b07║惟靜亂戒約心源慧取閑邪信明殄惑三法相假義
B16n0088_p0295b08║形聖量是故論云戒如捉賊定如縛賊慧如殺賊賊
B16n0088_p0295b09║謂煩惑不可卒除功由漸降故立斯旨莫非戒具定
B16n0088_p0295b10║修深知障惑明智觀察了見使纏我倒既消諸業不
B16n0088_p0295b11║集推其本也則淨戒為功舉其治也則正慧為德經
B16n0088_p0295b12║美能生豈不然矣是使五乘方駕於戒道眾聖肩隨
B16n0088_p0295b13║於行衢垂福祐於四生廣紹隆於萬載非夫戒德何
B16n0088_p0295b14║以懋哉粵自金河累言爰始靈山集法時尊厚味道
B16n0088_p0295b15║被淳源雖復設教不倫互裁輕重奉者無乖會聖體
B16n0088_p0295b16║意兩不相非然夫上座大眾創分結集之塲五部十
B16n0088_p0295b17║帙流宗百載之後備列前傳部執等陳且自律藏久
B16n0088_p0295b18║分初通東夏則薩婆多部十誦一本最廣弘持實由
B16n0088_p0295b19║青目律師敷揚晉世廬山慧遠讚擊成宗爾後璩穎
B16n0088_p0295b20║分鑣而命路祐瑗波騰於釋門澄一江淮無二奉矣
B16n0088_p0295b21║而恨受遵四分隨依十誦可為商之其次傳本則曇
B16n0088_p0295b22║無德部四分一律雖翻在姚秦而創敷元魏是由赤
B16n0088_p0295b23║髭論主初乃誦傳未展談授尋還異域此方學侶竟
B16n0088_p0295b24║絕維持邇及覆聽方開學肆有宋文世彌沙塞部五
B16n0088_p0295b25║分一本開譯揚都覺壽所傳生嚴其筆文極鋪要深
B16n0088_p0295b26║可弘通郢匠輟斤流味無日可為悲夫雖聞海濱披
B16n0088_p0295b27║述汾願剖詞登往搜求名實乖爽可惜華典虛度神
B16n0088_p0295c01║州迦葉遺部解脫一本梵葉久傳無人翻度唯出戒
B16n0088_p0295c02║本在世流通等聚餘宗更無異轍世該妄習偏備愚
B16n0088_p0295c03║叢婆麤羅部律本未傳藏中見列僧祇部者乃是根
B16n0088_p0295c04║本大眾所傳非是百載五宗生也統敘五部支分此
B16n0088_p0295c05║方已獲其四若據攝末從本則二部是其所宗此方
B16n0088_p0295c06║已獲其一自餘羣部多是西域賢聖纘述行事其中
B16n0088_p0295c07║類聚自分區別緣敘難裁略言之矣惟夫慧日已沉
B16n0088_p0295c08║法流方被眾行之重無越斯經諒由附相束情心事
B16n0088_p0295c09║易准動靜科據有契威容凡愚妄習覩相弘善故律
B16n0088_p0295c10║緣制斯致罕乖試詳講導開士特奉明人見想紛馳
B16n0088_p0295c11║互程神略部別廢立取舍難恆學觀未張易為開舉
B16n0088_p0295c12║何以明耶至如受具一法三聖元基部各陳要具舒
B16n0088_p0295c13║隨相異宗會受事類星張當受明隨同猶合契考夫
B16n0088_p0295c14║行事之土則鄉壤部分窮其受戒之源宗歸四分今
B16n0088_p0295c15║則隋學陳相不祖先模抑斷是投妄情斯記可謂師
B16n0088_p0295c16║資訓𡙇教授無功亦是願行道殊機見互僻斯之糅
B16n0088_p0295c17║雜二百餘年豈不以傳道失人故使頌聲流擲今則
B16n0088_p0295c18║混一唐綂普行四分之宗故得終始受隨義難乖隔
B16n0088_p0295c19║攝護雖廣其源可尋自初開律釋師號法聰元魏孝
B16n0088_p0295c20║文北臺揚緒口以傳授時所榮之沙門道覆即紹聰
B16n0088_p0295c21║緒纘疏六卷但是長科至於義舉未聞於世斯時釋
B16n0088_p0295c22║侶道味猶淳言行相承隨聞奉用專務棲隱不暇旁
B16n0088_p0295c23║求魏末齊初惠光宅世宗匠跋陀師表弘理再造文
B16n0088_p0295c24║疏廣分衢術學聲學望連布若雲峰行光德光榮曜
B16n0088_p0295c25║齊日月每一披闡坐列千僧競鼓清言人分異辯勒
B16n0088_p0295c26║成卷[〦/失/衣]通號命家然光初稟定宗後師法律軌儀大
B16n0088_p0295c27║聖徽猷具焉所以世美斯人行解相冠誠有從矣有
B16n0088_p0296a01║雲暉願三宗律師躡踵傳燈各題聲教雲即命初作
B16n0088_p0296a02║疏九卷被時流演門人備高東夏暉次出疏略雲二
B16n0088_p0296a03║軸要約誠美蹊徑少乖得在略文失於開授然雲勇
B16n0088_p0296a04║於義宗談敘誠博暉則覈切詞相法聚推焉世該首
B16n0088_p0296a05║尾信探風骨汾陽法願眄視兩家更開甍穴製作抄
B16n0088_p0296a06║疏不滅於前彈糺覈於律文是非格於事相存乎專
B16n0088_p0296a07║附頗滯幽通化行并塞故其然也其餘律匠理洪隱
B16n0088_p0296a08║樂遵深誕等或陶冶鄭魏或開疆燕趙或道達周秦
B16n0088_p0296a09║揚塵齊魯莫不同師雲術齊駕當時雖出鈔記略可
B16n0088_p0296a10║言矣而遵開業關中盛宗帝里徑律雙授其功可高
B16n0088_p0296a11║於時世尚僧祇而能間行四分登座引決其從如流
B16n0088_p0296a12║勍敵每臨銜箭而返然遵一其神志聲色不渝由是
B16n0088_p0296a13║人法歸焉可謂行之及也智首律師承斯講授宗係
B16n0088_p0296a14║誠廣探索彌深時屬雲雷接綂傳化學門遠被製述
B16n0088_p0296a15║全希豈非博贍百家共師一軫雖欲措筆無詞可通
B16n0088_p0296a16║屬有礪亮行判燦勝藏興或傳道於東川或稱言於
B16n0088_p0296a17║南服其中高弟無越魏都製疏乃行其緒誠少餘則
B16n0088_p0296a18║名擅一方蓋無筆記而復化行艱阻多翳時心豈不
B16n0088_p0296a19║以制在篇初故陷者惡聞其失嗚呼律為法命弘則
B16n0088_p0296a20║命全今不欲弘正法斯滅又可悲之深矣觀夫定慧
B16n0088_p0296a21║兩藏理在通明戒律一宗申情纏事局事則紛披雜
B16n0088_p0296a22║集前後異條開制適緣舉例寧准論餘兩藏義在潛
B16n0088_p0296a23║通達解知微名為會正所以天仙小聖逗機明道互
B16n0088_p0296a24║說精理開明慧務俱稱至教印定成經若據律宗唯
B16n0088_p0296a25║遵佛誨大小諸聖不妄傳揚斯何故耶良由教限內
B16n0088_p0296a26║眾軌躅常儀僧寶可欽非餘訓勗自非位極至聖誰
B16n0088_p0296a27║敢厝心是以文云吾尚不以眾僧付於身子况餘人
B16n0088_p0296b01║乎故所制重輕皆遵成教縱有疑問還委佛通雖著
B16n0088_p0296b02║論詳述而不作是使遺言四命戒為大師三集法輪
B16n0088_p0296b03║先弘斯典論稱法壽豈虛也哉昔鶴樹已前持律者
B16n0088_p0296b04║眾其中高者牛王最初往業未夷徙居天室其次接
B16n0088_p0296b05║緒號優波離五百獻功奉持為上致使四十餘載七
B16n0088_p0296b06║眾憲章隨犯科要多因面結至於持犯通塞徵舉治
B16n0088_p0296b07║儀皆命顯揚委其監護雖復二十四依通傳正軌楷
B16n0088_p0296b08║模後葉必祖斯文暨乃東川創開戒業曹魏嘉平方
B16n0088_p0296b09║弘具戒爾前法眾同號息慈師弟乃聞纔移俗耳行
B16n0088_p0296b10║羯磨也憑准法護之宗論布薩也翻誦僧祇之戒教
B16n0088_p0296b11║綱初啟隨得奉之未可怪也西晉務法稍漸綱猷中
B16n0088_p0296b12║原喪亂干戈競接洛邑凋殘渭陰荒燼竺護青門之
B16n0088_p0296b13║眾可卷而懷康會黃武之徒未足收採重以孫皓苛
B16n0088_p0296b14║虐元燾不仁擁寺列兵虔劉釋種平城之側高尚覆
B16n0088_p0296b15║屍黃河之涘梵僧捐寶投骸靡厝法律寧通時會彌
B16n0088_p0296b16║天恢張儀範僧眾常則皆約戒科兵饑交貿網制嚴
B16n0088_p0296b17║密故安舉三章且救時要攝緣成濟得其務焉但教
B16n0088_p0296b18║缺未弘必假傳授鼻柰耶律初是安通文極疎略粗
B16n0088_p0296b19║知大旨審其正則誠所未聞弘在人乎安當斯寄其
B16n0088_p0296b20║後遠𥈠願翼成習門風秦晉兩邦昌明法化誠其力
B16n0088_p0296b21║矣自斯厥後南北兩分住持位別各程綱目互舉清
B16n0088_p0296b22║徒故有攝嶺棲霞弘明淨地泰山靈隱建立戒壇應
B16n0088_p0296b23║供列鴈行之僧敘戒聞重受之夏即其事也若夫人
B16n0088_p0296b24║法交映則行解相扶有昧則絕紐當時無德遂埋神
B16n0088_p0296b25║於地故世中迷學其流四焉試略舉之想當迷責樂
B16n0088_p0296b26║大乘者志尚浮虛情專貪附故有排委戒網捐縱威
B16n0088_p0296b27║儀見奉律者輕為小乘毀淨戒者重為大道便引黃
B16n0088_p0296c01║葉是真金之喻木馬非致遠之能訶斥排抵如捐草
B16n0088_p0296c02║土皆由行缺於身塵染綱領恥己不逮於清達慢己
B16n0088_p0296c03║有累於嚴制遂即廻情學大開展心胷陵轢聲聞褒
B16n0088_p0296c04║揚菩薩通情則恐投於坑宑取解則曲媚於門閭如
B16n0088_p0296c05║斯懷挾未曰倫通以此求心心可知矣何不廣讀大
B16n0088_p0296c06║乘開張慧路徵延聖意有附塵焉是以勝鬘所談女
B16n0088_p0296c07║人之起行也猶知毗尼即大乘學地持所明初心之
B16n0088_p0296c08║具修也尚識律儀即菩薩藏何况諳達理教體化知
B16n0088_p0296c09║神解不謝於上賢行寧虧於下眾必行有乖解非解
B16n0088_p0296c10║也得語而不詳義棄智而從諸識生死無涯之儔固
B16n0088_p0296c11║難述矣流俗常事三省而加九思出世所詮四依之
B16n0088_p0296c12║與八正降斯以往未足言哉是知大小兩教隨相攝
B16n0088_p0296c13║修並在離著豈唯封執若存此計與外不殊半滿經
B16n0088_p0296c14║論皆陳此過戒之受也但啟虛願之門戒之隨也須
B16n0088_p0296c15║遵實行之務知受而不明隨修願而無其行可謂隻
B16n0088_p0296c16║輪無轉於地折翮有墜於空信哉世有鄙斯戒者皆
B16n0088_p0296c17║為煩累形神弊其持犯故同輕削指為小道小可捐
B16n0088_p0296c18║也宜即捨之矜重情多緘言無報誠以攝御門學非
B16n0088_p0296c19║戒不弘相善任持非戒不立其猶行必涉戶言必有
B16n0088_p0296c20║由故名利將及爭位夏而斂容師授尊模趨壇塲而
B16n0088_p0296c21║整帶豈非貪決情勇覽戒奉以為師行絕綱猷委戒
B16n0088_p0296c22║填諸溝壑專志在於本毒去取匠於方寸用斯弘濟
B16n0088_p0296c23║誠未敢聞此則愛大憎小為迷一也若能關鍵身口
B16n0088_p0296c24║附相攝持虛蕩慮知體道懷德則安遠光憑斯其人
B16n0088_p0296c25║矣世學諸論詞數區分傍大乘而通小徑委本筌而
B16n0088_p0296c26║尋章句時連界繫乍別色心一行六歷之相攝名教
B16n0088_p0296c27║頻繫之包富聖別為存道行凡學止在名譽於是讎
B16n0088_p0297a01║討終身博綜詞義輕蔑戒誥陵犯色聲邪說富於脣
B16n0088_p0297a02║吻邪求滿於胷臆謂捧鉢為鈍丁號持瓶為豎子半
B16n0088_p0297a03║月說戒唯列麤言衣鉢受持極成煩碎遂即顛倒形
B16n0088_p0297a04║服雷鼓言聲侮弄尊儀斜眄經律故使衣藥受淨永
B16n0088_p0297a05║絕其身戒約住持生緘其口斯豈不聞於本業乎知
B16n0088_p0297a06║業則不然也但騰焰於舌端曾未圖為心約此則尊
B16n0088_p0297a07║高矜伐賤委本基為迷二也若能深討使性妙識治
B16n0088_p0297a08║能念動唯見我人事對但明塵識則未悉何賢當斯
B16n0088_p0297a09║目也惠休論士樹以風聲然其專大探小騰實復光
B16n0088_p0297a10║其美又有行福末凡稟素疎野廣讀多誦情見特隆
B16n0088_p0297a11║偏略戒科謂講生倒不如常飲淳乳飽我心神靜處
B16n0088_p0297a12║幽閑何過相及斯皆靡聞教行動事疑遲不學無知
B16n0088_p0297a13║隨念交集所以每讀聽採坐列羣僧就務鑽研其人
B16n0088_p0297a14║無幾學猶不解况不學乎牛毛麟角頗為近實又有
B16n0088_p0297a15║成樹塔寺繕造田園舉臿牽材未由物命燎原溉隰
B16n0088_p0297a16║豈避生靈唯恐福業不成實未懷諸慈惻是則不聞
B16n0088_p0297a17║大聖之明誡也十誦三相正在斯人或謂為福行罪
B16n0088_p0297a18║功過相補是又不聞律緣之初禁也緣修佛堂方制
B16n0088_p0297a19║地戒意在隨念附相策心不惟事業無益之咎故世
B16n0088_p0297a20║思微務靜之士招引實希躁擾經營之夫騰擲者眾
B16n0088_p0297a21║麤法易染妙理難弘為迷三也若能依准教行不越
B16n0088_p0297a22║常刑賢聖所同實當弘護至如澄寺九百神道映於
B16n0088_p0297a23║趙都遠林不刊戒德流於晉世可龜鏡矣專門奉律
B16n0088_p0297a24║之客立志貞梗之夫薄誦戒緣粗知文句時登九座
B16n0088_p0297a25║引眾闡揚慢水覆心更無依學是則不聞明律師之
B16n0088_p0297a26║清誠也法身成具方免師資今乃易從止足未思弘
B16n0088_p0297a27║贍魚睨雲漢爵躍僧倫惟我律師餘皆師律顧諸經
B16n0088_p0297b01║論事等石田針膝高名約同稊稗知法世寡誰辨薰
B16n0088_p0297b02║蕕任縱科治是非一亂輕重由其量處禍福自其心
B16n0088_p0297b03║神出語成形曾無再覆傳而不習禮門所輕習而不
B16n0088_p0297b04║經釋宗所誡何異讀禮而存倨傲誦易而忽陰陽勖
B16n0088_p0297b05║哉斯言令終宜始但以時遭像季法就澆漓律部邪
B16n0088_p0297b06║緣宗仰繁矣並由本尋學語義旨誦文掐紙籤述題
B16n0088_p0297b07║鞭記賞有則依闕則絕言縱有異徵取通無路便言
B16n0088_p0297b08║律無正斷故是前聖開聽遂即冒世輕生漫行章句
B16n0088_p0297b09║飲杏湯者為清齋畜錢寶者為小犯坐具無勞截淨
B16n0088_p0297b10║鉢量未必姬周斯皆強於鉛刀易取思齊其迷四也
B16n0088_p0297b11║若能廣尋羣典備閱行藏挹酌四印照融三制臨機
B16n0088_p0297b12║剖斷則文理相循括舉例則物我同曉如斯御眾世
B16n0088_p0297b13║有人哉尋夫戒律之筌筌於持犯定慧之學恆務在
B16n0088_p0297b14║治能治則亂惑可銷能持則神機清遠餘外浮遊章
B16n0088_p0297b15║句等捐月而執指端矜誕教相同詠藥而迷愈疾論
B16n0088_p0297b16║者試開四學終墜兩迷非言何以致詞詞列惑心寧
B16n0088_p0297b17║盡故經陳曰種種法喻咸存離著律又述云常爾一
B16n0088_p0297b18║心念除諸蓋固復懷斯誡敘微有箴銘將用體鏡如
B16n0088_p0297b19║流且復昭彰於後耳
B16n0088_p0297b20║曇選
B16n0088_p0297b21║按續高僧傳曇選姓崔高陽人神慧譎詭不偶時俗
B16n0088_p0297b22║雖博通經術而以涅槃著名不存文句護法為懷晚
B16n0088_p0297b23║住并部興國寺川邑奉之以為師傅每有眾集居於
B16n0088_p0297b24║座元酬問往還以繫節為要吐言開令宏放終古僧
B16n0088_p0297b25║侶乃多莫敢摧挫時人目為豹選者也及楊諒逆節
B16n0088_p0297b26║中外相叛招募軍兵繕造牟甲以興國寺為甲坊以
B16n0088_p0297b27║武德寺為食坊後於武南置陣楊素敗之官軍入郭
B16n0088_p0297c01║搜求逆黨總集諸僧責供反者僧等辭曰王力嚴切
B16n0088_p0297c02║不敢遮約素曰有幾僧諫王被殺而云王力嚴切此
B16n0088_p0297c03║並同反不勞分疏可依軍法選時在眾不忍斯禍乃
B16n0088_p0297c04║出對曰比佛法陵遲特由僧無有德可以動俗致有
B16n0088_p0297c05║亂階結聚不能誨以忠信此誠如公所教今被理責
B16n0088_p0297c06║陷身無地素乃舒顏曰僧等且還畱向對僧擬論機
B16n0088_p0297c07║務自爾晝參軍務開豁諸僧晚還寺宿不久煬帝下
B16n0088_p0297c08║勅通被放免故合眾獲安誠其功也及大業末歲兵
B16n0088_p0297c09║饑交接四方遊僧寄食無地興國雖富儉嗇者多每
B16n0088_p0297c10║食時禁門自守客僧擁結終不之前選不勝滅法憤
B16n0088_p0297c11║激身心每日拄杖在門驅赴防者攜引羈僧供給鉢
B16n0088_p0297c12║器送至食堂眾多是其子弟不敢違逆由是眾開僧
B16n0088_p0297c13║制許選停客自餘不得然其慈濟之深感激府俞房
B16n0088_p0297c14║內廓然財物不積惟置大鉢一口每日引諸乞兒所
B16n0088_p0297c15║得食調總鉢中選請食分亦和其內雜為饘粥便行
B16n0088_p0297c16║坐乞人手自斟酌見其繿縷皴錯形容癯瘦流淚盈
B16n0088_p0297c17║臉不能自勝選亦依行受粥面食日別如此遂及有
B16n0088_p0297c18║年皇運伊始人情安泰義興新寺法綱大張沙門智
B16n0088_p0297c19║滿當塗眾主一川鄉望王臣傾重創開諸宇嚴位道
B16n0088_p0297c20║場三百餘僧受其制約夏中方等清眾肅然風聲洋
B16n0088_p0297c21║溢流聞遐邇選聞之乃詣其寺庭滿徒聞來崩騰下
B16n0088_p0297c22║赴告曰卿等結聚作何物在依何經誥不有冒罔後
B16n0088_p0297c23║生乎滿曰依方等經行方等懺選曰經在何處將來
B16n0088_p0297c24║對讀遂將一卷來選曰經有四卷何不一時讀之沙
B16n0088_p0297c25║門道綽曰經文次第識不俱聞選曰吾識可共爾識
B16n0088_p0297c26║同耶但四卷齊讀文言未了便曰依呪滅罪耳可罷
B16n0088_p0297c27║之又曰自佛法東流矯詐非少前代大乘之賊近時
B16n0088_p0298a01║彌勒之妖詿誤無識其徒不一聞爾結眾恐壞吾法
B16n0088_p0298a02║故力疾來問雖爾手把瓶子倚傍猶可遂杖策而返
B16n0088_p0298a03║武德八年遘疾淹積問疾者充牣房宇乃尸臥引衣
B16n0088_p0298a04║申脚曰吾命將盡何處生乎名行僧道綽曰阿闍黎
B16n0088_p0298a05║西方樂土名為安養可願生彼選曰咄為身求樂吾
B16n0088_p0298a06║非爾儔綽曰若爾可無生耶答曰須見我者而為生
B16n0088_p0298a07║乎乃潛息久之不覺已逝時年九十有五道俗哀慘
B16n0088_p0298a08║送於西山之陰傳者親往其寺不及其人觀其行事
B16n0088_p0298a09║遺績庶可澡雪形心頓祛鄙吝叔緒護法開士抑斯
B16n0088_p0298a10║人乎
B16n0088_p0298a11║法通
B16n0088_p0298a12║按續高僧傳法通龍泉石樓人初在隰鄉未染正法
B16n0088_p0298a13║眾僧行往不達村閭如有造者以灰灑面通雖處俗
B16n0088_p0298a14║情厭恆俗以開皇未年獨懷異槩超出意表剃二男
B16n0088_p0298a15║二女并妻之髮被以法衣陟道詣州委僧尼寺時有
B16n0088_p0298a16║問者通便答曰我捨枷鎖志欲通法既達州寺如前
B16n0088_p0298a17║付囑便求通化寺明法師度出家於即遊化稽湖南
B16n0088_p0298a18║自龍門北至勝部嵐石汾隰無不從化多置邑義月
B16n0088_p0298a19║別建齋但有沙門皆延村邑或有住宿明旦解齋家
B16n0088_p0298a20║別一槃以為通供此儀不絕至今流行河右諸州聞
B16n0088_p0298a21║風服義有僧投造直詣堂中承接顏色譬若親識故
B16n0088_p0298a22║通之率導其德難倫曾行本邑縣令逢之問是何僧
B16n0088_p0298a23║答云山客令乃禁守不許遊從通即絕粒竭誠遶獄
B16n0088_p0298a24║行道其夜聽事野狐鳴叫怪相既集通夕不安及明
B16n0088_p0298a25║放遣通曰我遶獄行道正得道理如何見放經日不
B16n0088_p0298a26║食夜又狐鳴官庶以下莫不震懼苦勸引挽方從其
B16n0088_p0298a27║請爾後巡行無時寧舍曾投人宿犬咋其脛尋被霹
B16n0088_p0298b01║死風聲愈顯後卒於龍泉余以貞觀初年承其素迹
B16n0088_p0298b02║遂往尋之息名僧綱住隰州寺親說往行高聞可觀
B16n0088_p0298b03║欣其餘論試後披敘夫以高世之量隨務不倫統其
B16n0088_p0298b04║大歸莫非通道所以九十六部兼邪正之津途一十
B16n0088_p0298b05║七羣現機緣之化迹故能光開佛日弘導塵蒙攝迷
B16n0088_p0298b06║沒之鄙夫接戒濁之澆首並得開智清悟通聖革凡
B16n0088_p0298b07║弘道利生於是乎在今有不達之者同世相輕覩其
B16n0088_p0298b08║家業叢雜閱其形骸塵弊遂則雷同輕毀曾不大觀
B16n0088_p0298b09║由之自陷備於成教故文云不觀法師種姓形有但
B16n0088_p0298b10║受其法開我精靈斯言可歸通有之矣
B16n0088_p0298b11║明瞻
B16n0088_p0298b12║按續高僧傳明瞻姓杜氏恆州石邑人也少有異操
B16n0088_p0298b13║所住龍貴村二千餘家同共高之傳於口實十四通
B16n0088_p0298b14║經十七明史州縣乃舉為進士性慕超方不從辟命
B16n0088_p0298b15║投飛龍山應覺寺而出家焉師密異其度乃致書與
B16n0088_p0298b16║鄴下大集寺道塲法師令其依攝專學大論尋值法
B16n0088_p0298b17║滅藏形東郡隋初出法追住相州法藏寺而立志貞
B16n0088_p0298b18║明不干非類正業之暇了無他涉內通大小外綜丘
B16n0088_p0298b19║墳子史書素情所欣狎將事觀國移步上京開皇三
B16n0088_p0298b20║年敕召翻譯住大興善眾覩德望可宗舉知寺任辭
B16n0088_p0298b21║而不免便綱管之大業二年帝還京室在於南郊盛
B16n0088_p0298b22║陳軍旅時有濫僧染朝憲者事以聞上帝大怒召諸
B16n0088_p0298b23║僧徒並列御前峙然抗禮下敕責曰條制久頒義須
B16n0088_p0298b24║致敬於時黃老士女初聞即拜唯釋一門儼然莫屈
B16n0088_p0298b25║時以瞻為道望眾所推宗乃答曰陛下必欲遵崇佛
B16n0088_p0298b26║教僧等義無設敬若准制返道則法服不合敬俗敕
B16n0088_p0298b27║云若以法服不合宋武為何致拜瞻曰宋氏無道之
B16n0088_p0298c01║君不拜便招顯戮陛下有治存正不陷無罪故不敢
B16n0088_p0298c02║拜帝不屈其言直遣舍人語僧何為不拜如此者五
B16n0088_p0298c03║黃中之族連拜不已唯瞻及僧長揖如故兼抗聲對
B16n0088_p0298c04║敘曾無憚懾帝乃問向答敕僧是誰錄名奏聞便即
B16n0088_p0298c05║視擬戮諸僧合眾安然而退明旦有司募敢死者至
B16n0088_p0298c06║闕陳謝瞻又先登雖達申遜之詞帝夷然不述但下
B16n0088_p0298c07║敕於兩禪定各設盡京僧齋再遺束帛特隆常准後
B16n0088_p0298c08║廻蹕西郊顧京邑語朝宰曰我謂國內無僧今驗一
B16n0088_p0298c09║人可矣自爾頻叅元選僉議斯屢下敕令住禪定用
B16n0088_p0298c10║崇上德故也眾以瞻正色執斷不避強禦又舉為知
B16n0088_p0298c11║事上座整理僧務備列當時大唐御世爰置僧官銓
B16n0088_p0298c12║擬明哲允坼無滯貞觀之初以瞻善識治方有聞朝
B16n0088_p0298c13║府召入內殿躬昇御牀食訖對詔廣列自古以來明
B16n0088_p0298c14║君民主制御之術兼陳釋門大極以慈救為宗帝大
B16n0088_p0298c15║悅因即下敕年三月六普斷屠殺行陣之所皆置佛
B16n0088_p0298c16║寺登即一時七處同建如幽州昭仁晉州慈雲呂州
B16n0088_p0298c17║普濟汾州弘濟洺州昭福鄭州等慈洛州昭覺並官
B16n0088_p0298c18║給匠石京送奴隸皆因瞻之開發也又私以每年施
B16n0088_p0298c19║物常飯千僧大乘經論須者為寫歲恆不絕為報母
B16n0088_p0298c20║恩及暮齒將臨山栖是造遂入太一山智炬寺而隱
B16n0088_p0298c21║焉京輦歸信遠趣於林問道奉戒又繁常昔乃自惟
B16n0088_p0298c22║曰攝心歸靜猶自煩乎試縱餘齡更還京邑少時遇
B16n0088_p0298c23║疾猶堪療治乃曰吾命極矣可懸一月枯骸累人乃
B16n0088_p0298c24║延諸大德就興善寺設齋辭決房杜僕射舉朝畢集
B16n0088_p0298c25║具齎助供䞋錫山積瞻通大捨懺辭告別即日力杖
B16n0088_p0298c26║出京返於智炬竭誠勤住想觀西方心道明利告侍
B16n0088_p0298c27║者曰阿彌陀佛來也須臾又云二大菩薩亦至吾于
B16n0088_p0299a01║觀經成就十二餘者不了既具諸善相顏貌怡然奄
B16n0088_p0299a02║爾而逝春秋七十即貞觀二年十月二十七日也時
B16n0088_p0299a03║以預記之驗知命存乎初未終前遺令焚身及闍維
B16n0088_p0299a04║訖乃見骸骨圓全都無縫道當其頂上紫色曄然遂
B16n0088_p0299a05║瘞於巖下
B16n0088_p0299a06║慧乘（附慧璋）
B16n0088_p0299a07║按續高僧傳慧乘俗姓劉氏徐州彭城人也其先炎
B16n0088_p0299a08║漢之緒祖欣梁直前將軍瑯琊太守父雅陳兵部郎
B16n0088_p0299a09║中叔祖智強少出家陳任廣陵大僧正善閑成論及
B16n0088_p0299a10║大涅槃乘年十二發心入道仍事強為師服膺論席
B16n0088_p0299a11║備探精理十六啟強曰離家千里猶名在家沙門也
B16n0088_p0299a12║諸廣遊都鄙流諸耳目強從之便下揚都聽莊嚴寺
B16n0088_p0299a13║智爝法師成實爰始具戒即預陳武帝仁王齋席對
B16n0088_p0299a14║御論義詞辯絕倫數千人中獨回天睠至四月八日
B16n0088_p0299a15║陳主于莊嚴寺總令義集乘當時豎佛果出二諦外
B16n0088_p0299a16║義有一法師英俠自居擅名江左舊住開泰後入祇
B16n0088_p0299a17║洹乃問曰為佛果出二諦外為二諦出佛果外乘質
B16n0088_p0299a18║云為法師出開泰為開泰出法師彼曰如鴛鴦鳥不
B16n0088_p0299a19║住圊廁乘應聲曰釋提桓因不與鬼住彼曰鳩翅羅
B16n0088_p0299a20║鳥不栖枯樹乘折云譬如大海不宿死屍于時爝公
B16n0088_p0299a21║處座歎曰辯才無礙其鋒難當者也躬于帝前賞天
B16n0088_p0299a22║柱納袈裟由是令響通震隣國斯傳陳桂陽王尚書
B16n0088_p0299a23║毛喜僕射江總等並伸久敬咸慕德音屬陳季道離
B16n0088_p0299a24║隋風遠扇太尉晉王于江都建慧日道場遍詢碩德
B16n0088_p0299a25║乘奉旨延住仍號家僧後從王入朝頻蒙內見時淨
B16n0088_p0299a26║影慧遠道聲揚播由來不面因過值講即伸言論義
B16n0088_p0299a27║高詞麗聲駭德徒遠顧曰何處吳僧脣舌陵人復豈
B16n0088_p0299b01║愈此王聞之彌敬其詞辯時慧日創立搜揚一化並
B16n0088_p0299b02║號龍象咸開義門既爰初盛集法輪肇駕王乃請乘
B16n0088_p0299b03║盡心言論不有見尊致結既承資蓄縱辯無前折關
B16n0088_p0299b04║陳款皆傾巢穴甚稱王望別賞帛百段暨高祖東巡
B16n0088_p0299b05║岱宗鑾駕伊洛敕遣江南吳僧與關東大德昇殿𥪡
B16n0088_p0299b06║義乘應旨首登命章對論巧問勃興切並紛集縱橫
B16n0088_p0299b07║駱驛罔弗喪律亡圖高祖目屬稱揚羣英歎異開皇
B16n0088_p0299b08║十七年于揚州末福寺建香臺一所莊飾金玉絕世
B16n0088_p0299b09║罕儔及晉王即位彌相崇重隨駕行幸無處不經大
B16n0088_p0299b10║業六年有敕郡別揀三大德入東都于四方館仁王
B16n0088_p0299b11║行道別敕乘為大講主三日三夜興諸論道皆為折
B16n0088_p0299b12║暢靡不泠然從駕張掖蕃王畢至奉敕為高昌王麴
B16n0088_p0299b13║氏講金光明吐言清奇聞者歎咽麴布髮于地屈乘
B16n0088_p0299b14║踐焉至八年帝在東都于西京奉為二皇雙建兩塔
B16n0088_p0299b15║七層木浮圖又敕乘送舍利瘞于塔所時四方道俗
B16n0088_p0299b16║百辟諸侯各出名珍于興善寺北天門道南樹列勝
B16n0088_p0299b17║場三十餘所高幢華蓋接影浮空寶樹香烟望同雲
B16n0088_p0299b18║霧迎延靈骨至于禪定僉共請乘開仁王經化洽士
B16n0088_p0299b19║庶正道自登咸嘉賞讚十二年于東都圖寫龜茲國
B16n0088_p0299b20║檀像舉高丈六即是後秦羅什所負來者屢感禎瑞
B16n0088_p0299b21║故用傳持今在洛州淨土寺會隋室分崩唐皇御曆
B16n0088_p0299b22║武德四年掃定東夏有敕偽亂地僧是非難識州別
B16n0088_p0299b23║一寺畱三十僧餘者從俗上以洛陽大集名望者多
B16n0088_p0299b24║奏請二百許僧住同華寺乘等五人敕住京室于時
B16n0088_p0299b25║乘從偽鄭謂被牽連主上素承風問偏所顧屬特蒙
B16n0088_p0299b26║慰撫命住勝光秦國功德咸歸此寺武德八年歲居
B16n0088_p0299b27║協洽駕幸國學將行釋奠堂置三座擬敘三宗眾復
B16n0088_p0299c01║樂推乘為導首時五都才學三教通人星布義筵雲
B16n0088_p0299c02║羅綺席天子下詔曰老教孔教此土先宗釋教後興
B16n0088_p0299c03║宜崇客禮今老先次孔末後釋宗當爾之時相顧無
B16n0088_p0299c04║色乘雖登座情慮莫安今上時為秦王躬臨位席直
B16n0088_p0299c05║視乘面目未曾廻頻降中使十數教云但述佛宗先
B16n0088_p0299c06║敷帝德餘一無所慮既最末陳唱諦徹前通乃命宗
B16n0088_p0299c07║云上天下地榮貴所資緣業有由必宗佛聖今將敘
B16n0088_p0299c08║大致理具禮儀並合掌虔跪使師資有據聲告纔竟
B16n0088_p0299c09║皇儲已下爰逮羣僚各下席胡跪竚聆逸辯乘前宣
B16n0088_p0299c10║帝德云陛下巍巍堂堂若星中之月云云次述釋宗
B16n0088_p0299c11║後以二難雙徵兩教元梯廣布義網高張莫不躡響
B16n0088_p0299c12║風馳應機雲涌既而天子廻光敬美其道羣公拜手
B16n0088_p0299c13║請從弘業黃巾李仲卿結舌無報博士祭酒等束體
B16n0088_p0299c14║轅門慧日更明法雲還布當又下詔問乘曰道士潘
B16n0088_p0299c15║誕奏悉達太子不能得佛六年求道方得成佛是則
B16n0088_p0299c16║道能生佛佛由道成道是佛之父師佛乃道之子弟
B16n0088_p0299c17║故佛經云求於無上正真之道又云體解大道發無
B16n0088_p0299c18║上意外國語云阿耨菩提晉音翻之無上大道若以
B16n0088_p0299c19║此驗道大佛小於事可知乘報略云震旦之與天竺
B16n0088_p0299c20║猶環海之比鄰州耼乃周末始興佛是周初前出計
B16n0088_p0299c21║其相去二十許王論其所經三百餘載豈有昭王世
B16n0088_p0299c22║佛而退求敬王時道乎勾虛驗實足可知也仲卿向
B16n0088_p0299c23║敘道者有太上大道先天地生鬱勃洞虛之中煒煥
B16n0088_p0299c24║玉清之上是佛之師不言周時之老耼也且五帝之
B16n0088_p0299c25║前未聞有道三王之季始有耼名漢景已來方興道
B16n0088_p0299c26║學窮今討古道者為誰案七籍九流經國之典宗師
B16n0088_p0299c27║周易五運相生既闢兩儀陰陽是判故曰一陰一陽
B16n0088_p0300a01║之謂道陰陽不測之謂神天地於事可明陰陽在生
B16n0088_p0300a02║有驗此理數然也不云有道先天地生道既莫測從
B16n0088_p0300a03║何能生佛故車引云在己為德及物為道殷仲文云
B16n0088_p0300a04║德者得也道者由也言得孝在心由之而成也論衡
B16n0088_p0300a05║云立身之謂德成名之謂道道德也者為若此矣卿
B16n0088_p0300a06║所言道寧異是乎若異斯者不足歸信豈有頭戴金
B16n0088_p0300a07║冠身被黃褐鬢垂素髮手把玉璋別號天尊居大羅
B16n0088_p0300a08║之上獨名大道治玉京之中山海之所未詳經史之
B16n0088_p0300a09║所不載大羅既烏有之說玉京本亡是之談言畢下
B16n0088_p0300a10║座舉朝屬目此時獨據詞宗餘術無為而退一席揚
B16n0088_p0300a11║扇萬代舟航可尚可師立功立事近假叨幸之力遠
B16n0088_p0300a12║庇護念之恩也貞觀元年乘以銜荷持命義須崇善
B16n0088_p0300a13║奉為聖上於勝光寺起舍利寶塔像設莊嚴備諸神
B16n0088_p0300a14║變并建方等道場日夜六時行坐三業以貞觀四年
B16n0088_p0300a15║十月二十日終於舊房春秋七十有六門人道璋先
B16n0088_p0300a16║奉遺告於南山谷口焚之私斂餘灰還於勝光起塔
B16n0088_p0300a17║沙門法琳為製碑文唯乘釋蒙據道護法為心撫物
B16n0088_p0300a18║卹窮彌留情曲而詞辯無滯文義俱揚翻譯若流有
B16n0088_p0300a19║逾宿誦此之一術歿後絕蹤而身歷三朝政移六帝
B16n0088_p0300a20║頻昇中殿面對天顏神氣蕭散映徹牆仞自見英德
B16n0088_p0300a21║莫不推焉又卿士王公妃嬪庶族皆稟淮香申明供
B16n0088_p0300a22║禮所講涅槃般若金鼓維摩地持成實等各數十遍
B16n0088_p0300a23║璋即乘之猶子也少所恭奉立性誠慤偏能唄讚清
B16n0088_p0300a24║囀婉約有勢於時每為都講亦隸倫則京邑後附多
B16n0088_p0300a25║響其塵云
B16n0088_p0300a26║智實（附普惠　法行）
B16n0088_p0300a27║按續高僧傳智實俗姓邵氏雍州萬年人也童稚之
B16n0088_p0300b01║時襟期超異頇有談論必以佛理為言先十一出家
B16n0088_p0300b02║住大總持寺聽敘元奧寺眾器之隨以小緣而能通
B16n0088_p0300b03║暢宏遠自涅槃攝論俱舍毗曇皆鏡其深義開其關
B16n0088_p0300b04║鑰兼以思力堅明才氣雄毅武德之歲初平鄭國三
B16n0088_p0300b05║大法師惠乘道宗辯相等西赴京師主上時為秦王
B16n0088_p0300b06║威明㝢內志奉釋門乃請前三德并京邑能論之士
B16n0088_p0300b07║二十餘僧在弘義宮通宵法集實年十三最居下座
B16n0088_p0300b08║上命令對論發言清卓驚絕前聞新至諸僧無敢繼
B16n0088_p0300b09║響上及諸王異聲同歎曰此小師最俊烈後必紹隆
B16n0088_p0300b10║三寶矣實眉間白毫可長數寸光映頦顙沙門吉藏
B16n0088_p0300b11║摩其頂捋其毫曰子有異相當躡跡能仁恨吾老矣
B16n0088_p0300b12║不見成德武德七年獫狁孔熾屢舉烽爟前屆北地
B16n0088_p0300b13║官軍相距有僧法雅夙昔見知武皇通重給其妻媵
B16n0088_p0300b14║任其𠍴溢僧眾惘然無敢陳者奏請京寺驍悍千僧
B16n0088_p0300b15║用克軍伍有敕可之雅即通聚簡練別立團隊既迫
B16n0088_p0300b16║王威寂無抗抵實時年二十有一深究雅懷恐興異
B16n0088_p0300b17║度事或彰陳必累大法乃致書於雅曰與子同生像
B16n0088_p0300b18║季共屬陵遲悲六道之紛然愍四生之未悟子每遊
B16n0088_p0300b19║鳳闕恆遇龍顏理應灑甘露於帝心廕慈雲於含識
B16n0088_p0300b20║何乃起善星之勃見鼓調達之惡心令善響沒於當
B16n0088_p0300b21║時醜迹播揚於後代豈不以朝含安忍省納蒭蕘恣
B16n0088_p0300b22║此愚情述斯頑見嗟于可悲實傷其類且自多羅既
B16n0088_p0300b23║斷終不更生析石已分義無還合急持衣鉢早出伽
B16n0088_p0300b24║藍使清濁異流蘭艾殊列則使羣臣息於譏論梵志
B16n0088_p0300b25║寂於謗聲定水曀而更通慧燈晦而還照此言至矣
B16n0088_p0300b26║想見如流雅得書逾怒科督轉切備辦軍器尅日將
B16n0088_p0300b27║發實騰入其眾大哭述斯乖逆壞大法輪即是魔事
B16n0088_p0300c01║預是千僧同時號叫聽者寒心下淚實遂擒撮法雅
B16n0088_p0300c02║敺擊數拳告云我今降魔使邪正有據雅以事聞帝
B16n0088_p0300c03║云此道人大麤付法推劾即被枷禁初無怖色將欲
B16n0088_p0300c04║加罪僕射蕭瑀等奏稱精進有聞敕乃罷令還俗所
B16n0088_p0300c05║選千人並停復寺實雖處俗壤而兵役得停欣泰其
B16n0088_p0300c06║懷曾無憾結貞觀元年敕遣治書侍御史杜正倫檢
B16n0088_p0300c07║校佛法清肅非濫實恐法雅猶乘先計濫及清徒乃
B16n0088_p0300c08║致書於杜使曰沈俗僧智實白實懷橘之歲涉清信
B16n0088_p0300c09║之名採李之年染息慈之位雖淺智褊能然敢希先
B16n0088_p0300c10║達竊見化度寺僧法雅善因曩世受果今生如安上
B16n0088_p0300c11║之遊秦似遠公之入晉理應守護鵝之行持結草之
B16n0088_p0300c12║心思報皇王之恩奉酬覆載之德乃於支提靜院恆
B16n0088_p0300c13║為宰殺之坊精舍林中鎮作妻孥之室脫千僧之服
B16n0088_p0300c14║四海愴動地之悲謗七佛之經萬國嗟訴天之怨自
B16n0088_p0300c15║漢明感夢摩騰入洛已來無所名人頗曾聞也皇帝
B16n0088_p0300c16║受禪撫育萬方欲使王道惟清法海無穢公策名奉
B16n0088_p0300c17║節許道兦身除甘蔗之災拔空腹之樹使禪林鬱映
B16n0088_p0300c18║慧苑扶疎慕實嘉聲震於邦國寧可忍斯邪佞仍捧
B16n0088_p0300c19║鉢於祗洹棄我貞廉絕經行於靈塔龍門深濬奉見
B16n0088_p0300c20║無由天意高懸流問何日惟公鑒同水鏡智察幽微
B16n0088_p0300c21║仰願拯驚翼於華箱濟涸鱗於窮轍輕以千陳但增
B16n0088_p0300c22║悚懼後法雅竟以狂狷被誅倫以事聞乃下敕云智
B16n0088_p0300c23║實往經論告法雅預知麤勃自還俗已來又不虧戒
B16n0088_p0300c24║行宜依舊出家因返寺房綜括前業捃討幽致有譽
B16n0088_p0300c25║京室十一年駕往洛州下詔云老君垂範義在清虛
B16n0088_p0300c26║釋迦貽則理存因果求其教也汲引之迹殊途求其
B16n0088_p0300c27║宗也弘益之風齊致然大道之行肇於邃古源出無
B16n0088_p0301a01║名之始事高有形之外邁兩儀而運行包萬物而亭
B16n0088_p0301a02║育故能經邦致治反樸還淳至如佛教之興基於西
B16n0088_p0301a03║域逮於後漢方被中土神變之理多方報應之緣匪
B16n0088_p0301a04║一洎乎近世崇信滋深人冀當年之福家懼來生之
B16n0088_p0301a05║禍由是滯俗者聞元宗而大笑好異者望真諦而爭
B16n0088_p0301a06║歸始波涌於閭里終風靡於朝廷遂使殊俗之典鬱
B16n0088_p0301a07║為眾妙之先諸華之教翻居一乘之後流遁忘返於
B16n0088_p0301a08║茲累代今鼎祚克昌既憑上德之慶天下大定亦賴
B16n0088_p0301a09║無為之功宜有解張闡茲元化自今以後齋供行立
B16n0088_p0301a10║至於稱謂道士女道士可在僧尼之前庶敦反本之
B16n0088_p0301a11║俗暢於九有貽諸萬葉時京邑僧徒各陳極諫實惟
B16n0088_p0301a12║象運湮沈開明是屬乃攜大德法常等十人隨駕至
B16n0088_p0301a13║關上表曰法常等言年迫桑榆始逢太平之世貌同
B16n0088_p0301a14║蒲柳方值聖明之君竊聞父有諍子君有諍臣法常
B16n0088_p0301a15║等雖預出家仍在臣子之列有犯無隱敢不陳之伏
B16n0088_p0301a16║見詔書國家本系出自柱下尊祖之風形於前典頒
B16n0088_p0301a17║告天下無得而稱令道士等處僧之上奉以周旋豈
B16n0088_p0301a18║敢拒詔尋老君垂範治國治家所佩服章亦無改異
B16n0088_p0301a19║不立觀宇不領門徒處柱下以全真隱龍德而養性
B16n0088_p0301a20║智者見之謂之智愚者見之謂其愚非魯司𡨥莫之
B16n0088_p0301a21║能識今之道士不遵其法所著衣服並是黃巾之餘
B16n0088_p0301a22║本非老君之裔行三張之穢術棄五千之妙門反同
B16n0088_p0301a23║張禹漫行章句從漢魏已來常以鬼道化於浮俗妄
B16n0088_p0301a24║託老君之後實是左道之苗若位在僧尼之上者誠
B16n0088_p0301a25║恐真偽同流有損國化如不陳奏何以表臣子之忠
B16n0088_p0301a26║情謹錄道經及漢魏諸史佛先道後之事如前伏願
B16n0088_p0301a27║天慈曲垂聽覽敕遣中書侍郎岑文本宣敕語僧等
B16n0088_p0301b01║明詔久行不伏者與杖諸大德等咸思命難飲氣吞
B16n0088_p0301b02║聲實乃勇身先見口云不伏此理萬刃之下甘心受
B16n0088_p0301b03║罪遂杖之放還抱思旋京晦迹華邑處於渭陽之三
B16n0088_p0301b04║原焉信心之侶敬奉如雲情計莫因遂感氣疾知命
B16n0088_p0301b05║非久欲與故人相別而生不騎乘乃令弟子四人各
B16n0088_p0301b06║執牀角舁至本寺精爽不雜召諸知友執手訣云實
B16n0088_p0301b07║以虛薄妄廁僧儔一期既至知復何述但恨此身虛
B16n0088_p0301b08║死未曾為法以為慨然近夢阿私陀仙見及云常得
B16n0088_p0301b09║出家想非徒說少時卒於大總持寺春秋三十有八
B16n0088_p0301b10║即貞觀十二年正月也實自生能不入市廓不執錢
B16n0088_p0301b11║寶不求利涉三衣瓶鉢常不離身雖常日往還而始
B16n0088_p0301b12║無輒離志行嚴肅殊有軌度攝誘多方故四遠道俗
B16n0088_p0301b13║被放之僧多依附之親侍沙門七人皆供承有敘通
B16n0088_p0301b14║共嘉焉總持故塔修奉者希實每香燈供養以為己
B16n0088_p0301b15║業病轉就篤滴水不通已經旬日侍人非時進漿實
B16n0088_p0301b16║曰大聖垂誡其可欺乎吾見臨終犯戒者多矣豈使
B16n0088_p0301b17║累劫之誠而陷於一咽者哉遂閉氣而止又問以終
B16n0088_p0301b18║事答云譬如彎弓放矢隨處即落觀於山水未有親
B16n0088_p0301b19║疎之心任時量處省事為要乃葬南郊僧墓中斯亦
B16n0088_p0301b20║達性之一方矣終後三原信士方三十餘里皆為立
B16n0088_p0301b21║靈廟夜別四五百人聚臨如喪厥親迄於百日眾方
B16n0088_p0301b22║分散初總持寺有僧普應者亦烈亮之士也通涅槃
B16n0088_p0301b23║攝論有涯略之致以傅奕上事羣僧蒙然無敢諫者
B16n0088_p0301b24║應乃入祕書太史局公集郎監命奕對論無言酬償
B16n0088_p0301b25║但云禿丁妖語不勞敘接應曰妖孽之作有國同誅
B16n0088_p0301b26║如何賢聖俱崇卿獨侮慢奕不答應退造破邪論兩
B16n0088_p0301b27║卷背負籧篨徑詣朝堂以陳所述時執事者以聖上
B16n0088_p0301c01║開治通諫蒭蕘雖納奕表未將理當不為呈達應乃
B16n0088_p0301c02║多寫論本日往朝省卿相郎署鼓言奕表牽挽奕手
B16n0088_p0301c03║與談正理奕素本淺學假詞於人杜口不對斯亦憉
B16n0088_p0301c04║悙強悍僧傑不可抑也應之所師法行者亦貞素之
B16n0088_p0301c05║僧也俱住總持眾首之最立操孤拔與物不羣每日
B16n0088_p0301c06║六時常立參像自問自答入進殿中乃致勞遣應聲
B16n0088_p0301c07║如在精慤特立眾難加焉故又目之為高行也行見
B16n0088_p0301c08║塔廟必加治護飾以朱粉搖動物敬京寺諸殿有未
B16n0088_p0301c09║畫者皆圖繢之銘其相氏即勝光褒義等寺是也武
B16n0088_p0301c10║德之始猶未有年諸寺饑餒煙火不續總斷持名勝
B16n0088_p0301c11║普應為先結會僧倫誓開糧路人料一勺主客咸然
B16n0088_p0301c12║時來投者日恆僅百夙少欣欣曾不告倦而行微念
B16n0088_p0301c13║起厭怠懷即悔告人大開鬼業如何自累惜他食乎
B16n0088_p0301c14║每旦出門延頓客旅歡笑先言顧問將接多辦鉢履
B16n0088_p0301c15║安處布置乃達時豐初不休舍後往楚國講遺教論
B16n0088_p0301c16║以畢終矣