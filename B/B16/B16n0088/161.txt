B16n0088_p0333a01║欽定古今圖書集成博物彙編神異典
B16n0088_p0333a02║　第一百六十一卷目錄
B16n0088_p0333a03║僧部列傳三十七
B16n0088_p0333a04║唐十三
B16n0088_p0333a05║義淨金剛智
B16n0088_p0333a06║不空（附慧朗）善無畏（附達摩掬多）
B16n0088_p0333a07║智慧元覺
B16n0088_p0333a08║道因（附嵩公　寶暹　楷法師）智賢（附會寧）
B16n0088_p0333a09║覺救覺護（附順貞）
B16n0088_p0333a10║尊法無極高（附阿難律　木叉師　迦葉師）
B16n0088_p0333a11║極量實叉難陀
B16n0088_p0333a12║日照天智
B16n0088_p0333a13║慧智（附明佺）寂友
B16n0088_p0333a14║智通智嚴
B16n0088_p0333a15║寶思惟菩提流志
B16n0088_p0333a16║懷迪（附般若力　善都末摩）寂默
B16n0088_p0333a17║蓮華精進
B16n0088_p0333a18║
B16n0088_p0333a19║神異典第一百六十一卷
B16n0088_p0333a20║僧部列傳三十七
B16n0088_p0333a21║唐十三
B16n0088_p0333a22║義淨
B16n0088_p0333a23║按宋高僧傳義淨字文明姓張氏范陽人也髫齔特
B16n0088_p0333a24║辭親落髮徧詢名匠廣探羣籍內外閑習年十五便
B16n0088_p0333a25║欲遊西域仰法顯之雅操慕元奘之高風勤無棄時
B16n0088_p0333a26║手不釋卷弱冠登具愈堅貞志咸亨二年年三十七
B16n0088_p0333a27║方遂發足初至番禺得同志數十人及將登舶餘皆
B16n0088_p0333b01║退罷淨奮勵孤行備歷艱險所至之境皆洞言音凡
B16n0088_p0333b02║遇酋長俱加禮重鷲峰鷄足咸遂周遊鹿苑祇林並
B16n0088_p0333b03║皆瞻屬諸聖迹畢得追尋經二十五年歷三十餘國
B16n0088_p0333b04║以天后證聖元年夏還至河洛得梵本經律論近四
B16n0088_p0333b05║百部合五十萬頌金剛座真容一鋪舍利三百粒天
B16n0088_p0333b06║后親迎於上東門外諸寺緇侶歌樂前導勅於佛授
B16n0088_p0333b07║記寺安置焉初與于闐三藏實叉難陀飜華嚴經久
B16n0088_p0333b08║視之後乃自專譯起庚子歲至長安癸卯於福先寺
B16n0088_p0333b09║及雍京西明寺譯金光明最勝王能斷金剛般若彌
B16n0088_p0333b10║勒成佛一字呪王莊嚴王陀羅尼長爪梵志等經根
B16n0088_p0333b11║本一切有部毘奈耶尼陀那目得迦百一羯磨攝等
B16n0088_p0333b12║掌中取因假設六門教授等論及龍樹勸誡頌凡二
B16n0088_p0333b13║十部北印度沙門阿你真那證梵文義沙門波崙復
B16n0088_p0333b14║禮慧表智積等筆受證文沙門法寶法藏德感勝莊
B16n0088_p0333b15║神英仁亮大儀慈訓等證義成均太學助教許觀監
B16n0088_p0333b16║護繕寫進呈天后製聖教序令標經首暨和帝神龍
B16n0088_p0333b17║元年乙巳於東洛內道塲譯孔雀王經又於大福先
B16n0088_p0333b18║寺出勝光天子香王菩薩呪一切莊嚴王經四部沙
B16n0088_p0333b19║門盤度讀梵文沙門元傘筆受沙門大儀證文沙門
B16n0088_p0333b20║勝莊利貞證義兵部侍郎崔湜給事中盧粲潤文正
B16n0088_p0333b21║字祕書監駙馬都尉楊慎交監護帝深崇釋典特抽
B16n0088_p0333b22║睿思製大唐龍興三藏聖教序又御洛陽西門宣示
B16n0088_p0333b23║羣官新飜之經二年淨隨駕歸雍京置飜經院於大
B16n0088_p0333b24║薦福寺居之三年詔入內與同飜經沙門九旬坐夏
B16n0088_p0333b25║帝以昔居房部幽厄無歸祈念藥師遂蒙降祉荷茲
B16n0088_p0333b26║往澤重闡洪猷因命法徒更重傳譯於大佛光殿二
B16n0088_p0333b27║卷成文曰藥師琉璃光佛本願功德經帝御法筵手
B16n0088_p0333c01║自筆受睿宗唐隆元年庚戌於大薦福寺出浴像功
B16n0088_p0333c02║德經毗奈耶雜事二眾戒經唯識寶生所緣釋等二
B16n0088_p0333c03║十部吐火羅沙門達磨末磨中印度沙門拔弩證梵
B16n0088_p0333c04║義罽賓沙門達磨難陀證梵文居士東印度首領伊
B16n0088_p0333c05║舍羅證梵本沙門慧積居士中印度李釋迦度頗多
B16n0088_p0333c06║讀梵本沙門文綱慧沼利貞勝莊愛同思恆證義元
B16n0088_p0333c07║傘智積筆受居士東印度瞿曇金剛迦溼彌羅國王
B16n0088_p0333c08║子阿順證譯修文館大學士李嶠兵部尚書韋嗣立
B16n0088_p0333c09║中書侍郎趙彥昭吏部侍郎盧藏用兵部侍郎張說
B16n0088_p0333c10║中書舍人李又二十餘人次文潤色左僕射韋巨源
B16n0088_p0333c11║右僕射蘇瓌監護祕書大監嗣虢王邕同監護景雲
B16n0088_p0333c12║二年辛亥復於大薦福寺譯稱讚如來功德神呪等
B16n0088_p0333c13║經太常卿薛崇嗣監護自天后久視迄睿宗景雲都
B16n0088_p0333c14║飜出五十六部二百三十卷又別撰大唐西域求法
B16n0088_p0333c15║高僧傳南海寄歸傳內法傳別說罪要行法受用三
B16n0088_p0333c16║法水要法護命放生軌儀凡五部九卷又出說一切
B16n0088_p0333c17║有部跋窣堵即諸律中揵度跋渠之類蓋梵音有楚
B16n0088_p0333c18║夏耳約七十八卷淨雖徧飜三藏而偏攻律部譯綴
B16n0088_p0333c19║之暇曲授學徒凡所行事皆尚急護漉囊滌穢特異
B16n0088_p0333c20║常倫學侶傳行徧於京洛美哉亦遺法之盛事也先
B16n0088_p0333c21║天二年卒春秋七十九法臘五十九葬事官供所出
B16n0088_p0333c22║跋窣堵唯存真本未暇覆疏而逼泥日然其傳度經
B16n0088_p0333c23║律與奘師抗衡比其著述淨多文性傳密呪最盡其
B16n0088_p0333c24║妙二三合聲爾時方曉矣今塔在洛京龍門北之高
B16n0088_p0333c25║岡焉
B16n0088_p0333c26║金剛智
B16n0088_p0333c27║按宋高僧傳跋日羅菩提華言金剛智南印度摩賴
B16n0088_p0334a01║耶國人也華言光明其國境近觀音宮殿補陀落伽
B16n0088_p0334a02║山父婆羅門善五明論為建支王師智生數歲日誦
B16n0088_p0334a03║萬言目覽心傳終身無忘年十六開悟佛理不樂習
B16n0088_p0334a04║尼揵子諸論乃削染出家蓋宿植之力也後隨師往
B16n0088_p0334a05║中印度那爛陀寺學修多羅阿毗達磨等洎登戒法
B16n0088_p0334a06║徧聽十八部律又詣西印度學小乘諸論及瑜伽三
B16n0088_p0334a07║密陀羅尼門十餘年全通三藏次復遊師子國登楞
B16n0088_p0334a08║伽山東行佛誓躶人等二十餘國聞脂那佛法崇盛
B16n0088_p0334a09║泛舶而來以多難故累歲方至開元己未歲達於廣
B16n0088_p0334a10║府勅迎就慈恩寺尋徙薦福寺所住之剎必建大曼
B16n0088_p0334a11║拏羅灌頂道塲度於四眾大智大慧二禪師不空三
B16n0088_p0334a12║藏皆行弟子之禮焉後隨駕洛陽其年自正月不雨
B16n0088_p0334a13║迨於五月嶽瀆靈祠禱之無應乃詔智結壇祈請於
B16n0088_p0334a14║是用不空鉤依菩薩法在所住處起壇深四肘躬繪
B16n0088_p0334a15║七俱胝菩薩像立期以開光明日定隨雨焉帝使一
B16n0088_p0334a16║行禪師謹密候之至第七日炎氣爞爞天無浮翳午
B16n0088_p0334a17║後方開眉眼即時西北風生飛瓦拔樹崩雲泄雨遠
B16n0088_p0334a18║近驚駭而結壇之地穿穴其屋洪注道塲質明京城
B16n0088_p0334a19║士庶皆云智獲一龍穿屋飛去求觀其處日千萬人
B16n0088_p0334a20║斯乃壇法之神驗也於時帝留心元牝未重空門所
B16n0088_p0334a21║司希旨奏外國蕃僧遣令歸國行有日矣侍者問智
B16n0088_p0334a22║智曰吾是梵僧且非蕃胡不干明勅吾終不去數日
B16n0088_p0334a23║忽乘傳將之鴈門奉辭帝大驚下手詔留住初帝之
B16n0088_p0334a24║第二十五公主帝甚鍾愛久疾不救移臥於咸宜外
B16n0088_p0334a25║館閉目不語已經旬朔有勅令智授之戒法此乃料
B16n0088_p0334a26║其必終故有是命智詣彼擇取宮中七歲二女子以
B16n0088_p0334a27║緋繪纏其面目臥於地使牛僊童寫勅一紙焚於他
B16n0088_p0334b01║所智以密語呪之二女冥然誦得不遺一字智入三
B16n0088_p0334b02║摩地以不思議力令二女持勅詣琰摩王食頃間王
B16n0088_p0334b03║令公主亡保母劉氏護送公主魂隨二女至於是公
B16n0088_p0334b04║主起坐開目言語如常帝聞之不俟仗衛馳騎往於
B16n0088_p0334b05║外館公主奏曰冥數難移今王遣廻略觀聖顏而已
B16n0088_p0334b06║可半日間然後長逝自爾帝方加歸仰焉武貴妃寵
B16n0088_p0334b07║異六宮薦施寶玩智勸貴妃急造金剛壽命菩薩像
B16n0088_p0334b08║又勸河東郡王於毗盧遮那塔中繪像謂門人曰此
B16n0088_p0334b09║二人者壽非久矣經數月皆如其言凡先覺多此類
B16n0088_p0334b10║也智理無不通事無不驗經論戒律祕呪餘書隨問
B16n0088_p0334b11║剖陳如鐘虞受有登其門者智一覿其面未不忘焉
B16n0088_p0334b12║至於語默興居凝然不改喜怒逆順無有異容瞻禮
B16n0088_p0334b13║者莫知津涯自然率服矣自開元七年始屆番禺漸
B16n0088_p0334b14║來神甸廣敷密藏建曼挐羅依法製成皆感靈瑞沙
B16n0088_p0334b15║門一行欽尚斯教數就諮詢智一一指授曾無遺隱
B16n0088_p0334b16║一行自立壇灌頂遵受斯法既知利物請譯流通十
B16n0088_p0334b17║一年奉勅於資聖寺飜出瑜伽念誦法二卷七俱胝
B16n0088_p0334b18║陀羅尼二卷東印度婆羅門大首領直中書伊舍羅
B16n0088_p0334b19║譯語嵩嶽沙門溫古筆受十八年於大薦福寺又出
B16n0088_p0334b20║曼殊室利五字心陀羅尼觀自在瑜伽法要各一卷
B16n0088_p0334b21║沙門智藏譯語一行筆受刪綴成文復觀舊隨求本
B16n0088_p0334b22║中有闕章句加之滿足智所譯總持印契凡至皆驗
B16n0088_p0334b23║祕密流行為其最也兩京稟學濟度殊多在家出家
B16n0088_p0334b24║傳之相繼二十年壬申八月既望於洛陽廣福寺命
B16n0088_p0334b25║門人曰白月圓時吾當去矣遂禮毗盧遮那佛旋繞
B16n0088_p0334b26║七帀退歸本院焚香發願頂戴梵夾并新譯教法付
B16n0088_p0334b27║囑訖寂然而化壽七十一臘五十一其年十一月七
B16n0088_p0334c01║日葬於龍門南伊川之右建塔旌表傳教弟子不空
B16n0088_p0334c02║奏舉勅諡國師之號灌頂弟子中書侍郎杜鴻漸素
B16n0088_p0334c03║所歸奉述碑記德焉
B16n0088_p0334c04║不空（附慧朗）
B16n0088_p0334c05║按宋高僧傳不空梵名阿目佉跋折羅華言不空金
B16n0088_p0334c06║剛止行二字略也本北天竺婆羅門族幼失所天隨
B16n0088_p0334c07║叔父觀光東國年十五師事金剛智三藏初導以梵
B16n0088_p0334c08║本悉曇章及聲明論浹旬已通徹矣師大異之與受
B16n0088_p0334c09║菩薩戒引入金剛界大曼荼羅驗以擲花知後大興
B16n0088_p0334c10║教法洎登具戒善解一切有部諳異國書語師之飜
B16n0088_p0334c11║經常令共譯凡學聲明論一紀之功六月而畢誦文
B16n0088_p0334c12║殊普賢行願一年之限再夕而終其敏利皆此類也
B16n0088_p0334c13║欲求學新瑜伽五部三密法涉於三載師未教詔空
B16n0088_p0334c14║擬迴天竺師夢京城諸寺佛菩薩像皆東行寐寤乃
B16n0088_p0334c15║知空是真法器遂允所求授與五部灌頂護摩阿闍
B16n0088_p0334c16║梨法及毗盧遮那經蘇悉地軌則等盡傳付之厥後
B16n0088_p0334c17║師往洛陽隨侍之際遇其示滅即開元二十年矣影
B16n0088_p0334c18║堂既成追諡已畢曾奉遺旨令往南天竺師子國遂
B16n0088_p0334c19║議遐征初至南海郡採訪使劉巨鄰懇請灌頂乃於
B16n0088_p0334c20║法性寺相次度人百千萬眾空自對本尊祈請旬日
B16n0088_p0334c21║感文殊現身及將登舟採訪使召誡番禺界蕃客大
B16n0088_p0334c22║首領伊習賓等曰今三藏往南天竺師子國宜約束
B16n0088_p0334c23║船主好將三藏并弟子含光慧誓等三七人國信等
B16n0088_p0334c24║達彼無令疏失二十九年十二月附崑崙舶離南海
B16n0088_p0334c25║至訶陵國界遇大黑風眾商惶怖各作本國法禳之
B16n0088_p0334c26║無驗皆膜拜求哀乞加救護慧誓等亦慟哭空曰吾
B16n0088_p0334c27║今有法汝等勿憂遂右手執五股菩提心杵左手持
B16n0088_p0335a01║般若佛母經夾作法誦大隨求一徧即時風偃海澄
B16n0088_p0335a02║又遇大鯨出水噴浪若山甚於前患眾商甘心委命
B16n0088_p0335a03║空同前作法令慧𧦬誦娑竭龍王經逡巡眾難俱息
B16n0088_p0335a04║既達師子國王遣使迎之將入城步騎羽衛駢羅衢
B16n0088_p0335a05║路王見空禮足請住宮中七日供養日以黃金斛滿
B16n0088_p0335a06║盛香水王為空躬自洗浴次太子后妃輔佐如王之
B16n0088_p0335a07║禮焉空始見普賢阿闍棃遂奉獻金寶錦繡之屬請
B16n0088_p0335a08║開十八會金剛頂瑜伽法門毗盧遮那大悲胎藏建
B16n0088_p0335a09║立壇法并許含光慧𧦬等同受五部灌頂空自爾學
B16n0088_p0335a10║無常師廣求密藏及諸經論五百餘部本三昧耶諸
B16n0088_p0335a11║尊密印儀形色像壇法幖幟文義性相無不盡源一
B16n0088_p0335a12║日王作調象戲人皆登高望之無敢近者空口誦手
B16n0088_p0335a13║印住於慈定當衢而立狂象數頭頓皆踢趺舉國奇
B16n0088_p0335a14║之次遊五印度境屢彰瑞應至天寶五載還京進師
B16n0088_p0335a15║子國王尸羅迷伽表及金寶瓔珞般若梵夾雜珠白
B16n0088_p0335a16║㲲等奉勅權止鴻臚續詔入內立壇為帝灌頂後移
B16n0088_p0335a17║居淨影寺是歲終夏愆陽詔令祈雨制曰時不得賒
B16n0088_p0335a18║雨不得暴空奏立孔雀王壇未盡三日雨已浹洽帝
B16n0088_p0335a19║大悅自持寶箱賜紫袈裟一副親為披擐仍賜絹二
B16n0088_p0335a20║百匹後因一日大風卒起詔空禳止請銀缾一枚作
B16n0088_p0335a21║法加持須臾戢靜忽因池鵞誤觸缾傾其風又作急
B16n0088_p0335a22║暴過前勅令再止隨止隨效帝乃賜號曰智藏焉天
B16n0088_p0335a23║寶八載許廻本國乘驛騎五匹至南海郡有勅再留
B16n0088_p0335a24║十二載勅令赴河隴節度使哥舒翰所請十三載至
B16n0088_p0335a25║武威住開元寺節度使洎賓從皆願受灌頂士庶數
B16n0088_p0335a26║千人咸登道塲弟子含光等亦受五部別法為功德
B16n0088_p0335a27║使開府李元琮受法并授金剛界大曼荼羅是日道
B16n0088_p0335b01║塲地震空曰羣心之至也十五載詔還京住大興善
B16n0088_p0335b02║寺至德初鑾駕在靈武鳳翔空常密奉表起居肅宗
B16n0088_p0335b03║亦密遣使者求祕密法洎收京反正之日事如所料
B16n0088_p0335b04║乾元中帝請入內建道塲護摩法為帝受轉輪王位
B16n0088_p0335b05║七寶灌頂上元末帝不豫空以大隨求真言祓除至
B16n0088_p0335b06║七過翼日乃瘳帝愈加殊禮焉空表請入山李輔國
B16n0088_p0335b07║宣勅令於終南山智炬寺修功德念誦之夕感大樂
B16n0088_p0335b08║薩埵舒毫發光以相證驗位鄰悉地空曰眾生未度
B16n0088_p0335b09║吾安自度耶肅宗猒代代宗即位恩渥彌厚譯密嚴
B16n0088_p0335b10║仁王二經畢帝為序焉頒行之日慶雲俄現舉朝表
B16n0088_p0335b11║賀未泰元年十一月一日制授特進試鴻臚卿加號
B16n0088_p0335b12║大廣智三藏大曆三年於興善寺立道塲勅賜錦繡
B16n0088_p0335b13║褥十二領繡羅旛三十二首又賜道塲僧二七日齋
B16n0088_p0335b14║糧勅近侍大臣諸禁軍使並入灌頂四年冬空奏天
B16n0088_p0335b15║下食堂中置文殊菩薩為上座制許之此蓋慊憍陳
B16n0088_p0335b16║如是小乘教中始度故也五年夏有詔請空往五臺
B16n0088_p0335b17║山修功德於時彗星出焉法事告終星亦隨沒秋空
B16n0088_p0335b18║至自五臺帝以師子騘并御鞍轡遣中使出城迎入
B16n0088_p0335b19║賜沿道供帳六年十月二日帝誕節進所譯之經表
B16n0088_p0335b20║云爰自幼年承事先師三藏十有四載稟受瑜伽法
B16n0088_p0335b21║門復遊五印度求所未授者并諸經論計五百餘部
B16n0088_p0335b22║天寶五載卻至上都上皇詔入內立灌頂道塲所齎
B16n0088_p0335b23║梵經盡許飜度肅宗於內立護摩及灌頂法累奉二
B16n0088_p0335b24║聖令鳩聚先代外國梵文或條索脫落者修未譯者
B16n0088_p0335b25║譯陛下恭遵遺旨再使飜傳利濟羣品起於天寶迄
B16n0088_p0335b26║今大曆六年凡一百二十餘卷七十七部并目錄及
B16n0088_p0335b27║筆受等僧俗名字兼略出念誦儀軌寫畢遇誕節謹
B16n0088_p0335c01║具進上勅付中外並編入一切經目錄中李憲誠宣
B16n0088_p0335c02║勅賜空錦綵絹八百疋同飜經十大德各賜三十疋
B16n0088_p0335c03║沙門潛真表謝僧俗弟子賜物有差又以京師春夏
B16n0088_p0335c04║不雨詔空祈請如三日內雨是和尚法力三日已往
B16n0088_p0335c05║而霈然者非法力也空受勅立壇至第二日大雨云
B16n0088_p0335c06║足帝賜紫羅衣并雜綵百疋弟子衣七副設千僧齋
B16n0088_p0335c07║以報功也空進表請造文殊閣勅允奏貴妃韓王華
B16n0088_p0335c08║陽公主同成之捨內庫錢約三千萬計復飜孽路荼
B16n0088_p0335c09║王經宣賜相繼旁午道路至九年自春抵夏宣揚妙
B16n0088_p0335c10║法誡勖門人每語及普賢願行出生無邊法門經勸
B16n0088_p0335c11║令誦持再三歎息其先受法者偏令屬意觀菩提心
B16n0088_p0335c12║本尊大印真詮阿字了法不生證大覺身若指諸掌
B16n0088_p0335c13║重重囑累一夜命弟子趙遷持筆硯來吾略出涅槃
B16n0088_p0335c14║茶毗儀軌以貽後代使準此送終遷稽首三請幸乞
B16n0088_p0335c15║慈悲久住不然眾生何所依乎空笑而已俄而示疾
B16n0088_p0335c16║上表告辭勅使勞問賜醫藥加開府儀同三司封肅
B16n0088_p0335c17║國公食邑三千戶固讓不俞空甚不悅且曰聖眾儼
B16n0088_p0335c18║如舒手相慰白月圓滿吾當逝矣奈何臨終更竊名
B16n0088_p0335c19║位乃以五股金剛鈴杵先師所傳者并銀盤子菩提
B16n0088_p0335c20║子水精數珠留別附中使李憲誠進六月十五日香
B16n0088_p0335c21║水澡沐東首倚臥北面瞻望闕庭以大印身定中而
B16n0088_p0335c22║寂享年七十僧臘五十弟子慧朗次紹灌頂之位餘
B16n0088_p0335c23║知法者數人帝聞輟視朝三日賜絹布雜物錢四十
B16n0088_p0335c24║萬造塔錢二百餘萬勅功德使李元琮知護喪事空
B16n0088_p0335c25║未終前諸僧夢千仞寶臺摧文殊新閣頹金剛杵飛
B16n0088_p0335c26║上天又興善寺後池無故而涸林竹生實庭花變萎
B16n0088_p0335c27║七月六日茶毗帝詔高品劉僊鶴就寺置祭贈司空
B16n0088_p0336a01║諡曰大辨廣正智三藏火滅收舍利數百粒八十粒
B16n0088_p0336a02║進內其頂骨不然中有舍利一顆半隱半現勅於本
B16n0088_p0336a03║院別起塔焉空之行化利物居多於總持門最彰殊
B16n0088_p0336a04║勝測其忍位莫定高卑始者元宗尢推重焉嘗因歲
B16n0088_p0336a05║旱勅空祈雨空曰過某日可禱之或強得之其暴可
B16n0088_p0336a06║怪勅請本師金剛智設壇果風雨不止坊市有漂溺
B16n0088_p0336a07║者樹木有拔仆者遽詔空止之空於寺庭中捏泥媼
B16n0088_p0336a08║五六澑水作梵言罵之有頃開霽矣元宗召術士羅
B16n0088_p0336a09║公遠與空捔法同在便殿空時時反手搔背羅曰借
B16n0088_p0336a10║尊師如意時殿上有華石空揮如意擊碎於其前羅
B16n0088_p0336a11║再三取如意不得帝欲起取空曰三郎勿起此影耳
B16n0088_p0336a12║乃舉手示羅如意復完然在手又北邙山有巨虵樵
B16n0088_p0336a13║採者往往見之矯首若丘陵夜常承吸露氣見空人
B16n0088_p0336a14║語曰弟子惡報和尚如何見度每欲飜河水陷洛陽
B16n0088_p0336a15║城以快所懷也空為其受歸戒說因果且曰汝以瞋
B16n0088_p0336a16║心故受今報那復恚恨乎吾力何及當思吾言此身
B16n0088_p0336a17║必捨矣後樵子見虵死澗下臭聞數里空凡應詔祈
B16n0088_p0336a18║雨無他軌則但設一繡座手簸旋數寸木神子念呪
B16n0088_p0336a19║擲之當其自立於座上已伺其吻角牙出目瞬則雨
B16n0088_p0336a20║至矣又天寶中西蕃大石康三國帥兵圍西涼府詔
B16n0088_p0336a21║空入帝御于道塲空秉香鑪誦仁王密語二七徧帝
B16n0088_p0336a22║見神兵可五百員在於殿庭驚問空空曰毗沙門天
B16n0088_p0336a23║王子領兵救安西請急設食發遣四月二十日果奏
B16n0088_p0336a24║云二月十一日城東北三十許里雲霧間見神兵長
B16n0088_p0336a25║偉鼓角諠鳴山地崩震蕃部驚潰彼營壘中有鼠金
B16n0088_p0336a26║色咋弓弩弦皆絕城北門樓有光明天王怒視蕃帥
B16n0088_p0336a27║大奔帝覽奏謝空因敕諸道城樓置天王像此其始
B16n0088_p0336b01║空既終三朝所賜墨制一皆進納生榮死哀西域傳
B16n0088_p0336b02║法僧至此今古少類矣嗣其法位慧朗師也御史大
B16n0088_p0336b03║夫嚴郢為碑徐浩書之樹於本院焉
B16n0088_p0336b04║善無畏（附達摩掬多）
B16n0088_p0336b05║按宋高僧傳善無畏本中印度人也釋迦如來季父
B16n0088_p0336b06║甘露飯王之後梵名戌婆揭羅僧訶華言淨師子義
B16n0088_p0336b07║翻為善無畏一云輸波迦羅此名無畏亦義翻也其
B16n0088_p0336b08║先自中天竺因國難分王烏茶父曰佛手王以畏生
B16n0088_p0336b09║有神姿宿齎德藝故歷試焉十歲統戎十三嗣位得
B16n0088_p0336b10║軍民之情昆弟嫉能稱兵構亂鬩牆斯甚薄伐臨戎
B16n0088_p0336b11║流矢及身掉輪傷頂天倫既敗軍法宜誅大義滅親
B16n0088_p0336b12║忍而曲赦乃抆淚白母及告羣臣曰向者親征恩已
B16n0088_p0336b13║斷矣今欲讓國全其義焉因致位於兄固求入道母
B16n0088_p0336b14║哀許之密與傳國寶珠猶諸侯之分器也南至海濱
B16n0088_p0336b15║遇殊勝招提得法華三昧聚沙為塔僅一萬所黑蛇
B16n0088_p0336b16║傷指而無退息復寄身商船往遊諸國密修禪誦口
B16n0088_p0336b17║放白光無風三日舟行萬里屬商人遇盜危於併命
B16n0088_p0336b18║畏恤其徒侶默諷真言七俱胝尊全現身相羣盜果
B16n0088_p0336b19║為他寇所殲寇乃露罪歸依指蹤夷險尋越窮荒又
B16n0088_p0336b20║逾毒水纔至中天竺境即遇其王王之夫人乃畏之
B16n0088_p0336b21║女兄也因問捨位之由稱歎不足是日擕手同歸慈
B16n0088_p0336b22║雲布陰一境丕變畏風儀爽俊聰叡超羣解究五乘
B16n0088_p0336b23║道該三學總持禪觀妙達其源藝術伎能悉聞精練
B16n0088_p0336b24║初詣那爛陀寺此云施無厭也像法之泉源眾聖之
B16n0088_p0336b25║會府畏乃捨傳國寶珠瑩於大像之額晝如月魄夜
B16n0088_p0336b26║若曦輪焉寺有達摩掬多者掌定門之祕鑰佩如來
B16n0088_p0336b27║之密印顏如四十許其實八百歲也元奘三藏昔曾
B16n0088_p0336c01║見之畏投身接足奉為本師一日侍食之次旁有一
B16n0088_p0336c02║僧震旦人也畏視其鉢中見油餌尚溫粟飯猶暖愕
B16n0088_p0336c03║而歎曰東國去此十萬餘里是彼朝熟而返也掬多
B16n0088_p0336c04║曰汝能不言真可學焉後乃授畏總持瑜伽三密教
B16n0088_p0336c05║也龍神圍遶森在目前其諸印契一時頓受即日灌
B16n0088_p0336c06║頂為人天師稱曰三藏夫三藏之義者則內為戒定
B16n0088_p0336c07║慧外為經律論以陀羅尼總攝之也陀羅尼者是菩
B16n0088_p0336c08║提速疾之輪解脫吉祥之海三世諸佛生於此門慧
B16n0088_p0336c09║照所傳一燈而已根殊性異燈亦無邊由是有百億
B16n0088_p0336c10║釋迦微塵三昧菩薩以綱總攝於諸定頓升階位鄰
B16n0088_p0336c11║於大覺此其旨也於時畏周行大荒徧禮聖迹不憚
B16n0088_p0336c12║艱險凡所履處皆三返焉又入鷄足山為迦葉剃頭
B16n0088_p0336c13║受觀音摩頂嘗結夏於靈鷲有猛獸前導深入山穴
B16n0088_p0336c14║穴明如晝見牟尼像左右侍者如生焉時中印度大
B16n0088_p0336c15║旱請畏求雨俄見觀音在日輪中手執軍持注水於
B16n0088_p0336c16║地時眾欣感得未曾有復鍛金如貝葉寫大般若經
B16n0088_p0336c17║鎔中金為窣堵波等佛身量焉母以畏遊方日久謂
B16n0088_p0336c18║為已歿旦夕泣淚而喪其明洎附信問安朗然如故
B16n0088_p0336c19║五天之境自佛滅後外道崢嶸九十六宗各專其見
B16n0088_p0336c20║畏皆隨所執破滯析疑解邪縛於心門捨迷津於覺
B16n0088_p0336c21║路法雲大小而均澤定水方圓而任器仆異學之旗
B16n0088_p0336c22║鼓建心王之勝幢使彼以念制狂即身觀佛掬多曰
B16n0088_p0336c23║善男子汝與震旦有緣今可行矣畏乃頂辭而去至
B16n0088_p0336c24║迦濕彌羅國薄暮次河而無橋梁畏浮空以濟一日
B16n0088_p0336c25║受請於長者家俄有羅漢降曰我小乘之人大德是
B16n0088_p0336c26║登地菩薩乃讓席推尊畏施之以名衣升空而去畏
B16n0088_p0336c27║復至烏萇國有白鼠馴遶日獻金錢講毗盧於突厥
B16n0088_p0337a01║之庭安禪定於可敦之樹法為金字列在空中時突
B16n0088_p0337a02║厥宮人以手按乳乳為三道飛注畏口畏乃合掌端
B16n0088_p0337a03║容曰我前生之母也又途中遭寇舉刀三砍而肢體
B16n0088_p0337a04║無傷揮劍者唯聞銅聲而已前登雪山大池畏不愈
B16n0088_p0337a05║掬多自空而至曰菩薩身同世間不捨生死汝久離
B16n0088_p0337a06║相寧有病耶言訖冲天畏洗然而愈路出吐蕃與商
B16n0088_p0337a07║旅同次胡人貪貨率眾合圍畏密運心印而蕃豪請
B16n0088_p0337a08║罪至大唐西境夜有神人曰此東非弟子界也文殊
B16n0088_p0337a09║師利實護神州禮足而滅此亦猶迦毗羅神送連眉
B16n0088_p0337a10║也畏以駝負經至西州涉于河龍陷駝足沒於泉下
B16n0088_p0337a11║畏亦入泉三日止住龍宮宣揚法化開悟甚眾及牽
B16n0088_p0337a12║駝出岸經無沾濕焉初畏途過北印度境而聲譽已
B16n0088_p0337a13║達中國睿宗乃詔若那及將軍史獻出玉門塞表以
B16n0088_p0337a14║候來儀開元初元宗夢與真僧相見姿狀非常躬御
B16n0088_p0337a15║丹青寫之殿壁及畏至此與夢合符帝悅有緣飾內
B16n0088_p0337a16║道塲尊為教主自寧薛王已降皆跪席捧器焉賓大
B16n0088_p0337a17║士於天宮接梵筵於帝座禮國師以廣成之道致人
B16n0088_p0337a18║主於如來之乘巍巍法門於斯為盛時有術士握鬼
B16n0088_p0337a19║神之契叅變化之功承詔御前角其神異畏恬然不
B16n0088_p0337a20║動而術者手足無所施矣開元四年丙辰齎梵夾始
B16n0088_p0337a21║屆長安勅於興福寺南院安置續宣住西明寺問勞
B16n0088_p0337a22║重疊錫貺異常至五年丁巳奉詔於菩提院翻譯畏
B16n0088_p0337a23║奏請名僧同叅華梵開題先譯虛空藏求聞持法一
B16n0088_p0337a24║卷沙門悉達譯語無著筆受綴文繕寫進內帝深加
B16n0088_p0337a25║賞歎有勅畏所將到梵本並令進上昔有沙門無行
B16n0088_p0337a26║西遊天竺學畢言歸方及北邙不幸而卒其所獲夾
B16n0088_p0337a27║葉悉在京都華嚴寺中畏與一行禪師於彼選得數
B16n0088_p0337b01║本並總持妙門先所未譯十二年隨駕入洛復奉詔
B16n0088_p0337b02║於福先寺譯大毗盧遮那經其經具足梵文有十萬
B16n0088_p0337b03║頌畏所出者撮共要耳曰大毗盧遮那成佛神變加
B16n0088_p0337b04║持經七卷沙門寶月譯語一行筆受刪綴辭理文質
B16n0088_p0337b05║相半妙諧深趣上符佛意下契根緣利益要門斯文
B16n0088_p0337b06║為最又出蘇婆呼童子經三卷蘇悉地揭羅經三卷
B16n0088_p0337b07║二經具足呪毗柰耶也即祕密禁戒焉若未曾入曼
B16n0088_p0337b08║荼羅者不合輒讀誦猶未受具人盜聽戒律也所出
B16n0088_p0337b09║虛空藏菩薩能滿諸願最勝心陀羅尼求聞持法一
B16n0088_p0337b10║卷即金剛頂梵本經成就一切義圖略譯少分耳畏
B16n0088_p0337b11║性愛恬簡靜慮怡神時開禪觀獎勸初學奉儀形者
B16n0088_p0337b12║蓮華敷於眼界稟言說者甘露潤於心田超然覺明
B16n0088_p0337b13║日有人矣法侶請謁唯尊奉長老寶思惟三藏而已
B16n0088_p0337b14║此外皆行門人之禮焉一行禪師者帝王宗重時賢
B16n0088_p0337b15║所歸定慧之餘陰陽之妙有所未決亦咨稟而後行
B16n0088_p0337b16║畏嘗於本院鑄銅為塔手成模範妙出人天寺眾以
B16n0088_p0337b17║銷冶至廣庭除深隘慮風至火盛災延寶坊畏笑曰
B16n0088_p0337b18║無苦自當知也鼓鑄之日果大雪蔽空靈塔出罏瑞
B16n0088_p0337b19║花飄席眾皆稱歎焉又屬暑天亢旱帝遣中官高力
B16n0088_p0337b20║士疾召畏祈雨畏曰今旱數當然也若苦召龍致雨
B16n0088_p0337b21║必暴適足所損不可為也帝強之曰人苦暑病矣雖
B16n0088_p0337b22║風雷亦足快意辭不獲已有司為陳請雨具旛幢螺
B16n0088_p0337b23║鈸備焉畏笑曰斯不足以致雨急撤之乃盛一鉢水
B16n0088_p0337b24║以小刀攪之梵言數百呪之須臾有物如龍其大如
B16n0088_p0337b25║指赤色矯首瞰水面復潛於鉢底畏且攪且呪頃之
B16n0088_p0337b26║有白氣自鉢而興逕上數尺稍稍引去畏謂力士曰
B16n0088_p0337b27║亟去雨至矣力士馳去廻顧見白氣疾旋自講堂而
B16n0088_p0337c01║西若一匹素翻空而上既而昏霾大風震電力士纔
B16n0088_p0337c02║及天津橋風雨隨馬而驟街中大樹多拔焉力士入
B16n0088_p0337c03║奏而衣盡霑濕矣帝稽首迎畏再三致謝又邙山有
B16n0088_p0337c04║巨蛇畏見之歎曰欲決瀦洛陽城耶以天竺語呪數
B16n0088_p0337c05║百聲不日蛇死乃安祿山陷洛陽之兆也一說畏曾
B16n0088_p0337c06║寓西明道宣律師房示為麤相宣頗嫌鄙之至中夜
B16n0088_p0337c07║宣捫蝨投於地畏連呼律師撲死佛子宣方知是大
B16n0088_p0337c08║菩薩詰旦攝衣作禮焉若觀此說宣滅至開元中僅
B16n0088_p0337c09║五十載矣如畏出沒無常非人之所測也二十年求
B16n0088_p0337c10║還西域優詔不許二十三年乙亥十月七日右脅累
B16n0088_p0337c11║足奄然而化享齡九十九僧臘八十法侶淒凉皇心
B16n0088_p0337c12║震悼贈鴻臚卿遣鴻臚丞李現具威儀賓律師護喪
B16n0088_p0337c13║事二十八年十月三日葬於龍門西山廣化寺之庭
B16n0088_p0337c14║焉定慧所熏全身不壞會葬之日涕泗傾都山川變
B16n0088_p0337c15║色僧俗弟子寶畏禪師明畏禪師滎陽鄭氏琅邪王
B16n0088_p0337c16║氏痛其安仰如喪考妣焉乾元之初唐風再振二禪
B16n0088_p0337c17║師刻偈諸信士營龕弟子舍於旁有同孔墓之戀今
B16n0088_p0337c18║觀畏之遺形漸加縮小黑皮隱隱骨其露焉累朝旱
B16n0088_p0337c19║澇皆就祈請徵驗隨生且多檀施錦繡巾帊覆之如
B16n0088_p0337c20║偃息耳每一出龕置於低榻香汁浴之洛中豪右爭
B16n0088_p0337c21║施禪帊淨巾澡豆以資浴事上禳禱多遣使臣往加
B16n0088_p0337c22║供施必稱心願焉
B16n0088_p0337c23║智慧
B16n0088_p0337c24║按宋高僧傳智慧者梵名般剌若也姓憍答摩氏北
B16n0088_p0337c25║天竺迦畢試國人穎悟天資七歲發心違侍二親歸
B16n0088_p0337c26║依三寶時從大德調伏軍教誦四阿含滿十萬頌阿
B16n0088_p0337c27║毗達摩三萬頌及年應法隨師往別國納具足戒誦
B16n0088_p0338a01║薩婆多近四萬頌俱舍二萬八千頌又誦大婆沙兼
B16n0088_p0338a02║通其義七年於彼專習小乘後詣中天竺那爛陀寺
B16n0088_p0338a03║稟學大乘唯識瑜伽中邊等論金剛般若經因明聲
B16n0088_p0338a04║明醫明工律論等並依承智護進友智友三大論師
B16n0088_p0338a05║復遊雙林經八塔往來瞻禮十有八年聞南天竺頗
B16n0088_p0338a06║尚持明遂往諮稟彼有灌頂師名達摩耶舍見慧勤
B16n0088_p0338a07║重可教授瑜伽法入曼荼羅三密護身五部印契經
B16n0088_p0338a08║于一年誦徹三千五百餘頌常聞支那大國文殊在
B16n0088_p0338a09║中錫指東方誓傳佛教乃泛海東邁垂至廣州風飄
B16n0088_p0338a10║却返抵執師子國之東又集資糧重修巨舶徧歷南
B16n0088_p0338a11║海諸國二十二年再近番禺風濤遽作舶破人沒唯
B16n0088_p0338a12║慧存焉夜至五更其風方止所齎經論莫知所之及
B16n0088_p0338a13║登海壖其夾策已在岸矣於白沙內大竹筩中得之
B16n0088_p0338a14║宛為鬼物扶持而到乃歎曰此大乘理趣等經想支
B16n0088_p0338a15║那人根熟矣遂東北行半月達廣州即德宗建中初
B16n0088_p0338a16║也屬帝違難奉天貞元二年始屆京輦見鄉親神策
B16n0088_p0338a17║軍正將羅好心即慧舅氏之子也悲喜相慰將至家
B16n0088_p0338a18║中延留供養八年上表舉慧翻傳有勅令京城諸寺
B16n0088_p0338a19║大德名業殊眾者同譯得罽賓三藏般若開釋梵本
B16n0088_p0338a20║翰林待詔光宅寺沙門利言度語西明寺沙門圓照
B16n0088_p0338a21║筆受資聖寺道液西明寺良秀莊嚴寺應真醴泉寺
B16n0088_p0338a22║超悟道岸誓空並充證義六月八日欲刱經題勅右
B16n0088_p0338a23║街功德使王希遷與右神策軍大將軍王孟涉驃騎
B16n0088_p0338a24║大將軍馬有鄰等送梵經出內緇伍威儀樂部相間
B16n0088_p0338a25║士女觀望車騎交駢迎入西明寺翻譯即日賜錢一
B16n0088_p0338a26║千貫茶三十丳香一大合充其供施開名題曰大乘
B16n0088_p0338a27║理趣六波羅蜜多經成十卷又華嚴長者問佛那羅
B16n0088_p0338b01║延力經般若心經各一卷皆貞元八年所譯也是歲
B16n0088_p0338b02║十月繕寫畢二十八日設綵車大備威儀引入光順
B16n0088_p0338b03║門進帝覽忻然慰勞勤至勅於神䇿軍賜齋食䞋慧
B16n0088_p0338b04║絹五百匹冬服一副餘人賜各有差慧表謝答詔褒
B16n0088_p0338b05║美同日請譯經奉天定難功臣開府儀同三司檢校
B16n0088_p0338b06║太子詹事羅好心上表云臣表弟沙門般剌若先進
B16n0088_p0338b07║大乘理趣六波羅蜜梵本經伏奉今年四月十九日
B16n0088_p0338b08║勅令王希遷精選有道行僧於西明寺翻譯今經帙
B16n0088_p0338b09║已終同詣光順門進上答詔云卿之表弟早悟大乘
B16n0088_p0338b10║遠自西方來遊上國宣六根之奧義演雙樹之微言
B16n0088_p0338b11║念以精誠所宜欽重是令翻譯俾用流行卿夙慕忠
B16n0088_p0338b12║勤職司禁衛省覽表疏具見乃懷所謝知好心以朱
B16n0088_p0338b13║泚圍逼之際頗有戰功預其中兵為帝寵重慧得好
B16n0088_p0338b14║心啟導譯務有光帝製經序焉慧後終於洛陽葬龍
B16n0088_p0338b15║門之西岡塔今存矣
B16n0088_p0338b16║元覺
B16n0088_p0338b17║按宋高僧傳元覺高昌國人也西土種姓未得聞焉
B16n0088_p0338b18║學慕大乘從元奘三藏研覈經論亦於玉華宮叅預
B16n0088_p0338b19║翻譯及大般若經向就同請翻寶積經奘辭惙然覺
B16n0088_p0338b20║因夢一浮圖莊嚴高大忽然摧倒遂驚起告奘奘曰
B16n0088_p0338b21║非汝身事此吾滅之徵耳覺暗悲慟勸諸法侶競求
B16n0088_p0338b22║醫藥覺後莫測終焉
B16n0088_p0338b23║道因（附嵩公　寶暹　楷法師）
B16n0088_p0338b24║按宋高僧傳道因姓侯氏濮陽人也稟祜居醇含章
B16n0088_p0338b25║縱哲覃訏之歲粹采多奇髫齓之辰殊姿特茂孝愛
B16n0088_p0338b26║之節慈順之風率志于斯因心以極年甫七歲丁于
B16n0088_p0338b27║內艱嗌粒絕漿殆乎滅性成人之德見稱州里免喪
B16n0088_p0338c01║之後思酬罔極出家之志人莫我移便詣靈巖寺求
B16n0088_p0338c02║師誦習曾不浹旬通涅槃經二帙舉眾驚駭謂為神
B16n0088_p0338c03║童落髮已來砥礪其行揣摩義章即講涅槃宿齒名
B16n0088_p0338c04║流咸所歎服及升上品旋學律儀又於彭城嵩法師
B16n0088_p0338c05║所傳攝大乘嵩公懿德元猷蘭薰月映門徒學侶魚
B16n0088_p0338c06║貫鳧趨講室談筵為之嚻隘遂依科戒而為節文年
B16n0088_p0338c07║少沙門且令習律曉四分者方許入聽因夏臘雖幼
B16n0088_p0338c08║業行攸高獨於眾中迥見推揖每敷攝論即令覆講
B16n0088_p0338c09║後隱泰嶽凡經四秋將詣洛中屬昏季陵夷法綱嚴
B16n0088_p0338c10║峻僧無徒侶弗許遊方於是杖錫出山孑焉超邁恐
B16n0088_p0338c11║罹刑憲靜念觀音少選之間有僧欻至皓然白首請
B16n0088_p0338c12║與偕行迨至銅街暨於金地俯仰之際莫知所在咸
B16n0088_p0338c13║謂善逝之力有感斯見未幾因避難三蜀居於多寶
B16n0088_p0338c14║寺好事者素聞道譽乃命開筵攝論維摩聽者千數
B16n0088_p0338c15║時有寶暹法師東海人也殖藝該洽尤善大乘昔在
B16n0088_p0338c16║隋朝英塵久播學徒來請接武摩肩暹公傲爾其間
B16n0088_p0338c17║仰之彌峻每至因之論席肅然改容沈吟久之方用
B16n0088_p0338c18║酬遣因抗音馳辯雷驚波注盡妙窮微藏牙折角益
B16n0088_p0338c19║州總管鄧國公竇璡行臺左僕射贊國公竇軌長史
B16n0088_p0338c20║申國公高士廉范陽公盧承慶及前後首僚西南嶽
B16n0088_p0338c21║牧並國華朝秀重望崇班共籍芳聲俱申虔仰乃於
B16n0088_p0338c22║彭門山寺習道安居此寺往經廢毀院宇凋弊因慨
B16n0088_p0338c23║然構懷專事營緝未移再稔蔚成淨場又以九部微
B16n0088_p0338c24║言三界式仰緬惟法盡將翳龍宮遂於寺之北巖刻
B16n0088_p0338c25║書經典窮多羅之祕袠盡毗尼之正文縱堯世之洪
B16n0088_p0338c26║水襄陵任趙簡之北山燎狩必無他慮與劫齊休既
B16n0088_p0338c27║而清猷遠暢峻業遐昭遂簡宸衷乃紆天綍追赴京
B16n0088_p0339a01║邑止大慈恩寺與元奘法師翻譯校定梵本兼充證
B16n0088_p0339a02║義奘師偏獎賞之每有難文同加參酌新翻弗墜因
B16n0088_p0339a03║有力焉慧日寺主楷法師者聰爽溫贍聲藹鴻都首
B16n0088_p0339a04║建法筵請開奧義帝城緇俗具來諮稟欣焉相顧得
B16n0088_p0339a05║所未聞因研幾史籍尤好老莊咀其菁華含其腴潤
B16n0088_p0339a06║包四始於風律綜五聲於文緒故所講訓內外該通
B16n0088_p0339a07║其專業者涅槃華嚴大品維摩法華楞伽等經十地
B16n0088_p0339a08║地持毗曇智度攝大乘對法佛地等論及四分等律
B16n0088_p0339a09║其攝論維摩仍著章疏已而能事畢矣示疾終於長
B16n0088_p0339a10║安慧日寺則顯慶三年三月十一日也春秋七十二
B16n0088_p0339a11║越明年正月旋神座於益部二月八日窆於彭門光
B16n0088_p0339a12║化寺石經之側道俗送葬數有數千弟子元凝等嗣
B16n0088_p0339a13║其香火至龍朔中中臺司藩大夫李儼製碑歐陽通
B16n0088_p0339a14║書焉
B16n0088_p0339a15║智賢（附會寧）
B16n0088_p0339a16║按宋高僧傳若那跋陀羅華言智賢南海波凌國人
B16n0088_p0339a17║也善三藏學麟德年中有成都沙門會寧欲往天竺
B16n0088_p0339a18║觀禮聖跡泛舶西遊路經波凌遂與智賢同譯涅槃
B16n0088_p0339a19║後分二卷此於阿笈摩經內譯出說世尊焚棺收舍
B16n0088_p0339a20║利羅等事與大涅槃頗不相涉譯畢寄經達交州寧
B16n0088_p0339a21║方之西域至儀鳳年初交州都督梁難敵遣使同會
B16n0088_p0339a22║寧弟子運期奉表進經入京三年戊寅大慈恩寺沙
B16n0088_p0339a23║門靈會於東宮啟請施行運期奉侍其師因心莫比
B16n0088_p0339a24║師令齎經行化故無暇影隨往西域也
B16n0088_p0339a25║覺救
B16n0088_p0339a26║按宋高僧傳佛陀多羅華言覺救北天竺罽賓人也
B16n0088_p0339a27║齎多羅夾誓化支那止洛陽白馬寺譯出大方廣圓
B16n0088_p0339b01║覺了義經此經近譯不委何年且隆道為懷務甄詐
B16n0088_p0339b02║妄但真詮不謬豈假具知年月耶救之行迹莫究其
B16n0088_p0339b03║終大和中圭峰密公著疏判解經本一卷後分二卷
B16n0088_p0339b04║成部續又為鈔演暢幽邃今東京太原三蜀盛行講
B16n0088_p0339b05║演焉
B16n0088_p0339b06║覺護（附順貞）
B16n0088_p0339b07║按宋高僧傳佛陀波利華言覺護北印度罽賓國人
B16n0088_p0339b08║忘身徇道徧觀靈跡聞文殊師利在清涼山遠涉流
B16n0088_p0339b09║沙躬來禮謁以天皇儀鳳元年丙子杖錫五臺虔誠
B16n0088_p0339b10║禮拜悲泣雨淚冀覩聖容倏焉見一老翁從山而出
B16n0088_p0339b11║作婆羅門語謂波利曰師何所求耶波利答曰聞文
B16n0088_p0339b12║殊大士隱迹此山從印度來欲求瞻禮翁曰師從彼
B16n0088_p0339b13║國將佛頂尊勝陀羅尼經來否此土眾生多造諸罪
B16n0088_p0339b14║出家之輩亦多所犯佛頂神呪除罪祕方若不齎經
B16n0088_p0339b15║徒來何益縱見文殊亦何能識師可還西國取彼經
B16n0088_p0339b16║來流傳此土即是徧奉眾聖廣利羣生拯接幽冥報
B16n0088_p0339b17║諸佛恩也師取經來至弟子當示文殊居處波利聞
B16n0088_p0339b18║已不勝喜躍裁抑悲淚向山更禮舉頭之頃不見老
B16n0088_p0339b19║人波利驚愕倍增虔恪遂返本國取得經廻既達帝
B16n0088_p0339b20║城便求進見有司具奏天皇賞其精誠崇斯祕典下
B16n0088_p0339b21║詔鴻臚寺典客令杜行顗與日照三藏於內共譯譯
B16n0088_p0339b22║訖䞋絹三十匹經畱在內波利垂泣奏曰委棄身命
B16n0088_p0339b23║志在利人請帝流行是所望也帝愍其專切遂畱所
B16n0088_p0339b24║譯之經還其梵本波利得經彌復忻喜乃向西明寺
B16n0088_p0339b25║訪得善梵語僧順貞奏乞重翻帝俞其請波利遂與
B16n0088_p0339b26║順貞對諸大德翻出名曰佛頂尊勝陀羅尼經與前
B16n0088_p0339b27║杜令所譯者呪韻經文少有同異波利所願既畢却
B16n0088_p0339c01║持梵本入於五臺莫知所之或云波利隱金剛窟今
B16n0088_p0339c02║永興龍首岡有波利藏舍利之所焉大曆中南嶽雲
B16n0088_p0339c03║蜂寺沙門法照入五臺山禮金剛窟夜之未央尅責
B16n0088_p0339c04║撲地忽見一僧長七尺許梵音朗暢稱是佛陀波利
B16n0088_p0339c05║問曰阿師如此自苦得無勞乎有何願樂照對曰願
B16n0088_p0339c06║見文殊曰若志力堅強真實無妄汝可脫履於板上
B16n0088_p0339c07║咫尺聖顏令子得見照遂瞑目俄已入窟見一院題
B16n0088_p0339c08║額云金剛般若寺字體酋健光色閃爍其院皆是異
B16n0088_p0339c09║寶莊嚴名目不暇樓觀複沓殿宇連延罘罳密緻鈴
B16n0088_p0339c10║鐸交鳴可二百所間有祕藏中鍼金剛般若并一切
B16n0088_p0339c11║經法人物魁偉殆非常所覩也文殊大聖處位尊嚴
B16n0088_p0339c12║擁從旁午宣言慰勞分茶賦食訖波利引之出去照
B16n0088_p0339c13║苦乞在寺波利不許臨別勉之努力修進再來可住
B16n0088_p0339c14║照還至板上躡履廻眸之際波利隱焉
B16n0088_p0339c15║尊法
B16n0088_p0339c16║按宋高僧傳尊法西印度人也梵云伽梵達磨華云
B16n0088_p0339c17║尊法遠踰沙磧來抵中華有傳譯之心堅化導之願
B16n0088_p0339c18║天皇永徽之歲翻出千手千眼觀世音菩薩廣大圓
B16n0088_p0339c19║滿無礙大悲心陀羅尼經一卷經題但云西天竺伽
B16n0088_p0339c20║梵達磨譯不標年代推其本末疑是永徽顯慶中也
B16n0088_p0339c21║又準千臂經序云智通同此三藏譯也法後不知其
B16n0088_p0339c22║終
B16n0088_p0339c23║無極高（附阿難律　木叉師　迦葉師）
B16n0088_p0339c24║按宋高僧傳無極高中印度人梵云阿地翟多華云
B16n0088_p0339c25║無極高也出家氏族未憑書之高學窮滿字行潔圓
B16n0088_p0339c26║珠精練五明妙通三藏永徽三年壬子歲正月自西
B16n0088_p0339c27║印度齎梵夾來屆長安勅令慈門寺安置沙門大乘
B16n0088_p0340a01║琮等十六人英公李世勣鄂公尉遲德等十二人同
B16n0088_p0340a02║請高於慧日寺浮圖院建陀羅尼普集會壇所須供
B16n0088_p0340a03║辦法成之日屢現靈異京中道俗咸歎希逢沙門元
B16n0088_p0340a04║楷等固請翻其法本以四年癸丑至於五年於慧日
B16n0088_p0340a05║寺從金剛大道場經中撮要而譯集成一部名陀羅
B16n0088_p0340a06║尼集經一十二卷元楷筆受於時有中印度大菩提
B16n0088_p0340a07║寺阿難律木叉師迦葉師等於經行寺譯功德天法
B16n0088_p0340a08║編在集經第十卷內故不別出焉
B16n0088_p0340a09║極量
B16n0088_p0340a10║按宋高僧傳極量中印度人也梵名般剌蜜帝此言
B16n0088_p0340a11║極量懷道觀方隨緣濟物展轉遊化漸達支那乃於
B16n0088_p0340a12║廣州制止道場駐錫眾知博達祈請頗多量以利樂
B16n0088_p0340a13║為心因敷祕賾神龍元年乙巳五月二十三日於灌
B16n0088_p0340a14║頂部中誦出一品名大佛頂如來密因修證了義諸
B16n0088_p0340a15║菩薩萬行首楞嚴經譯成一部十卷烏萇國沙門彌
B16n0088_p0340a16║伽釋迦譯語菩薩戒弟子前正議大夫同中書門下
B16n0088_p0340a17║平章事清河房融筆受循州羅浮山南樓寺沙門懷
B16n0088_p0340a18║迪證譯量翻傳事畢會本國王怒其擅出經本遣人
B16n0088_p0340a19║追攝泛舶西歸後因南使入京經遂流布有惟慤法
B16n0088_p0340a20║師資中沇公各著疏解之
B16n0088_p0340a21║實叉難陀
B16n0088_p0340a22║按宋高僧傳實叉難陀一云施乞叉難陀華言學喜
B16n0088_p0340a23║葱嶺北于闐人也智度恢曠風格不羣善大小乘旁
B16n0088_p0340a24║通異學天后明揚佛日崇重大乘以華嚴舊經處會
B16n0088_p0340a25║未備遠聞于闐有斯梵本發使求訪并請譯人叉與
B16n0088_p0340a26║經夾同臻帝闕以證聖元年乙未於東都大內大徧
B16n0088_p0340a27║空寺翻譯天后親臨法座煥發序文自運仙毫首題
B16n0088_p0340b01║名品南印度沙門菩提流志沙門義淨同宣梵本後
B16n0088_p0340b02║付沙門復禮法藏等於佛授記寺譯成八十卷聖曆
B16n0088_p0340b03║二年功畢至久視庚子駕幸穎川三陽宮詔叉譯大
B16n0088_p0340b04║乘入楞伽經天后復製序焉又於京師清禪寺及東
B16n0088_p0340b05║都佛授記寺譯文殊授記等經前後總出一十九部
B16n0088_p0340b06║沙門波崙元軌等筆受沙門復禮等綴文沙門法寶
B16n0088_p0340b07║恆景等證義太子中舍賈膺福監護長安四年又以
B16n0088_p0340b08║母氏衰老思歸慰覲表書再上方俞勅御史霍嗣光
B16n0088_p0340b09║送至于闐暨和帝龍興有勅再徵景龍二年達於京
B16n0088_p0340b10║輦帝屈萬乘之尊親迎於開遠門外傾都緇侶備旛
B16n0088_p0340b11║幢導引仍飾青象令乘之入城勅於大薦福寺安置
B16n0088_p0340b12║未遑翻譯遘疾彌留以景雲元年十月十二日右脅
B16n0088_p0340b13║累足而終春秋五十九歲有詔聽依外國法葬十一
B16n0088_p0340b14║月十二日於開遠門外古然燈臺焚之薪盡火滅其
B16n0088_p0340b15║舌猶存十二月二十三日門人悲智勅使哥舒道元
B16n0088_p0340b16║送其餘骸及斯靈舌還歸于闐起塔供養後人復於
B16n0088_p0340b17║茶毗之所起七層塔土俗號為華嚴三藏塔焉
B16n0088_p0340b18║日照
B16n0088_p0340b19║按宋高僧傳地婆訶羅華言日照中印度人也洞明
B16n0088_p0340b20║八藏博曉五明戒行高奇學業勤悴而呪術尤工以
B16n0088_p0340b21║天皇時來遊此國儀鳳四年五月表請翻度所齎經
B16n0088_p0340b22║夾仍準元奘例於一大寺別院安置并大德三五人
B16n0088_p0340b23║同譯至天后垂拱末於兩京東西太原寺及西京廣
B16n0088_p0340b24║福寺譯大乘顯識經大乘五蘊論等凡一十八部沙
B16n0088_p0340b25║門戰陀般若提婆譯語沙門慧智證梵語敕諸名德
B16n0088_p0340b26║助其法化沙門道成薄塵嘉尚圓測靈辯明恂懷度
B16n0088_p0340b27║證義沙門思元復禮綴文筆受天后親敷睿藻製序
B16n0088_p0340c01║冠首焉照嘗與覺護同翻佛頂深體唐言善傳佛意
B16n0088_p0340c02║每進新經錫賚豐厚後終于翻經小房享年七十五
B16n0088_p0340c03║天后敕葬於洛陽龍門香山塔見存焉
B16n0088_p0340c04║天智
B16n0088_p0340c05║按宋高僧傳提雲般若或云提雲陀若那華言天智
B16n0088_p0340c06║于闐國人也學通大小解兼真俗呪術禪門無不諳
B16n0088_p0340c07║曉永昌元年來屆於此謁天后於洛陽敕令就魏國
B16n0088_p0340c08║東寺翻譯即以其年己丑至天授二年辛卯出華嚴
B16n0088_p0340c09║經法界無差別論等六部七卷沙門處一筆受沙門
B16n0088_p0340c10║復禮綴文沙門德感慧儼法明恆景等證義智終年
B16n0088_p0340c11║卒地莫得而聞
B16n0088_p0340c12║慧智
B16n0088_p0340c13║按宋高僧傳慧智其父印度人婆羅門種因使遊此
B16n0088_p0340c14║方而生焉智少而精勤有出俗之志天皇時從長年
B16n0088_p0340c15║婆羅門僧奉敕度為弟子本既梵人善閑天竺書語
B16n0088_p0340c16║生於唐國復練此土言音三藏地婆訶羅提雲若那
B16n0088_p0340c17║寶思惟等所有翻譯皆召智為證兼令度語後至長
B16n0088_p0340c18║壽二年癸巳智于東都佛授記寺自譯觀世音頌一
B16n0088_p0340c19║卷不詳所終有沙門明佺者不知何許人出家隸業
B16n0088_p0340c20║悉在佛授記寺尤善毗尼兼閑經論天冊萬歲元年
B16n0088_p0340c21║敕令刊定經目佺所專纂錄編次持疑更與翻經大
B16n0088_p0340c22║德二十餘人同共參正號曰大周經錄焉智昇云雖
B16n0088_p0340c23║云刊定繁穢尤多徒見流行實難憑準蓋此錄支經
B16n0088_p0340c24║別品雜沓不倫致為昇公之所黜矣
B16n0088_p0340c25║寂友
B16n0088_p0340c26║按宋高僧傳彌陀山華言寂友覩貨邏國人也自幼
B16n0088_p0340c27║出家遊諸印度徧學經論楞伽俱舍最為窮覈志傳
B16n0088_p0341a01║像法不悋鄉邦杖錫孤征來臻諸夏因與實叉難陀
B16n0088_p0341a02║共譯大乘入楞伽經叉天授中與沙門法藏等譯無
B16n0088_p0341a03║垢淨光陀羅尼經一卷其經佛為劫比羅戰荼婆羅
B16n0088_p0341a04║門說延其壽命譯畢進內尋辭帝歸鄉天后以厚禮
B16n0088_p0341a05║餞之
B16n0088_p0341a06║智通
B16n0088_p0341a07║按宋高僧傳智通姓趙氏本陝州安邑人也隋大業
B16n0088_p0341a08║中出家受具後隸名總持寺律行精明經論該博自
B16n0088_p0341a09║幼挺秀即有遊方之志因往洛京翻經館學梵書并
B16n0088_p0341a10║語曉然明解屬貞觀中有北天竺僧齎到千臂千眼
B16n0088_p0341a11║經梵本太宗勅搜天下僧中學解者充翻經館綴文
B16n0088_p0341a12║筆受證義等通應其選與梵僧對譯成二卷天皇永
B16n0088_p0341a13║徽四年復于本寺出千囀陀羅尼觀世音菩薩呪一
B16n0088_p0341a14║卷觀自在菩薩隨心呪一卷清淨觀世音菩薩陀羅
B16n0088_p0341a15║尼一卷共四部五卷通善其梵字復究華言敵對相
B16n0088_p0341a16║翻時皆推伏又云行瑜伽祕密教大有感通後不知
B16n0088_p0341a17║所終
B16n0088_p0341a18║智嚴
B16n0088_p0341a19║按宋高僧傳智嚴姓尉遲氏本于闐國質子也名樂
B16n0088_p0341a20║受性聰利隸鴻臚寺授左領軍衛大將軍上柱國封
B16n0088_p0341a21║金滿郡公而深患塵勞惟思脫屣神龍二年五月奏
B16n0088_p0341a22║乞以所居宅為寺敕允題榜曰奉恩是也相次乞捨
B16n0088_p0341a23║官入道十一月二十四日墨制聽許景龍元年十一
B16n0088_p0341a24║月五日孝和帝誕節剃染尋奉敕於此寺翻經多證
B16n0088_p0341a25║梵文諸經成部嚴有力焉嚴重譯出生無邊法門陀
B16n0088_p0341a26║羅尼經後於石鼈谷行頭陀法又充終南山至相寺
B16n0088_p0341a27║上座體道用和率從清謹不知其終
B16n0088_p0341b01║寶思惟
B16n0088_p0341b02║按宋高僧傳阿你真那華言寶思惟北印度迦濕密
B16n0088_p0341b03║羅國人剎帝利種幼而捨家禪誦為業進具之後專
B16n0088_p0341b04║精律品而慧解超羣學兼真俗乾文呪術尤攻其妙
B16n0088_p0341b05║加以化導為心無戀鄉國以天后長壽二年屆於洛
B16n0088_p0341b06║都敕於天宮寺安置即以其年創譯至中宗神龍丙
B16n0088_p0341b07║午於佛授記天宮福先等寺出不空𦊰索陀羅尼經
B16n0088_p0341b08║等七部睿宗太極元年四月太子洗馬張齊賢等繕
B16n0088_p0341b09║寫進內其年六月敕令禮部尚書晉國公薛稷右常
B16n0088_p0341b10║侍高平侯徐彥伯等詳定入目施行那自神龍之後
B16n0088_p0341b11║不務翻譯惟精勤禮誦修諸福業每於晨朝磨香為
B16n0088_p0341b12║水塗浴佛像後方飲食從始洎終此為恆業衣鉢之
B16n0088_p0341b13║外隨得隨施後於龍門山請置一寺制度皆依西域
B16n0088_p0341b14║因名天竺焉門徒學侶同居此寺精誠所感靈應實
B16n0088_p0341b15║繁壽百有餘歲以開元九年終於所住構塔旌表焉
B16n0088_p0341b16║菩提流志
B16n0088_p0341b17║按宋高僧傳菩提流志南天竺國人也淨行婆羅門
B16n0088_p0341b18║種姓迦葉氏年十二就外道出家事波羅奢羅學聲
B16n0088_p0341b19║明僧佉等論曆數呪術陰陽讖緯靡不該通年踰耳
B16n0088_p0341b20║順方乃回心知外法之乖違悟釋門之淵默隱居山
B16n0088_p0341b21║谷積習頭陀初依耶舍瞿沙三藏學諸經論其後遊
B16n0088_p0341b22║歷五天徧親講肆高宗大帝聞其遠譽挹彼高風永
B16n0088_p0341b23║淳二年遣使迎接天后復加鄭重令住東洛福先寺
B16n0088_p0341b24║譯佛境界寶雨華嚴等經凡十一部中宗神龍二年
B16n0088_p0341b25║又住京兆崇福寺譯大寶積經屬孝和厭代睿宗登
B16n0088_p0341b26║極勅於北苑白蓮池甘露亭續其譯事翻度云畢御
B16n0088_p0341b27║序冠諸其經舊新凡四十九會總一百二十卷先天
B16n0088_p0341c01║二年四月八日進內此譯場中沙門思忠天竺大首
B16n0088_p0341c02║領伊舍羅等譯梵文天竺沙門波若屈多沙門達摩
B16n0088_p0341c03║證梵義沙門履方宗一慧覺筆受沙門深亮勝莊塵
B16n0088_p0341c04║外無著懷迪證義沙門承禮雲觀神暕道本次文次
B16n0088_p0341c05║有潤文官盧粲學士徐堅中書舍人蘇晉給事中崔
B16n0088_p0341c06║璩中書門下三品陸象先尚書郭元振中書令張說
B16n0088_p0341c07║侍中魏知古儒釋二家構成全美寶積用賢既廣流
B16n0088_p0341c08║志運功最多所歉者古今共譯一切陀羅尼末句云
B16n0088_p0341c09║莎嚩訶皆不切考清濁遂使命章有異或云薩婆訶
B16n0088_p0341c10║或云馺皤訶等九呼不倫楷定梵音悉無本旨此非
B16n0088_p0341c11║梵僧傳誦不的自是執筆之誤故尅取莎嚩訶為正
B16n0088_p0341c12║矣志開元十二年隨駕居洛京長壽寺十五年十一
B16n0088_p0341c13║月四日囑誡弟子五日齋時令侍人散去右脇安臥
B16n0088_p0341c14║奄然而卒春秋一百五十六帝聞軫悼勅賜鴻臚卿
B16n0088_p0341c15║諡日開元一切徧知三藏遣內侍杜懷信監護喪事
B16n0088_p0341c16║出內庫物務令優贍用鹵簿羽儀幡幢花蓋闐塞衢
B16n0088_p0341c17║路十二月一日遷窆於洛南龍門西北原起塔勒石
B16n0088_p0341c18║誌之
B16n0088_p0341c19║懷迪（附般若力　善部末摩）
B16n0088_p0341c20║按宋高僧傳懷迪循州人也先入法於南樓寺其山
B16n0088_p0341c21║半在海涯半連陸岸乃仙聖遊居之靈府也迪久探
B16n0088_p0341c22║經論多所該通七略九流粗加尋究以海隅之地津
B16n0088_p0341c23║濟之前數有梵僧寓止於此迪學其書語自茲通利
B16n0088_p0341c24║菩提流志初譯寶積召迪至京證義事畢南歸後於
B16n0088_p0341c25║廣府遇一梵僧齋多羅葉經一夾請共翻傳勒成十
B16n0088_p0341c26║卷名大佛頂萬行首楞嚴經是也迪筆受經旨緝綴
B16n0088_p0341c27║文理後因南使附經入京即開元中也又乾元元年
B16n0088_p0342a01║有罽賓三藏般若力中天竺婆羅門三藏善部末摩
B16n0088_p0342a02║箇失密三藏舍那並慕化入朝詔以力為太常少卿
B16n0088_p0342a03║末摩為鴻臚少卿並員外置放還本土或云各齎經
B16n0088_p0342a04║至屬燕趙阻兵不遑宣譯故以官品榮之
B16n0088_p0342a05║寂默
B16n0088_p0342a06║按宋高僧傳牟尼室利華言寂默其為人也神宇高
B16n0088_p0342a07║爽量度真率德宗貞元九年發那爛陀寺擁錫東來
B16n0088_p0342a08║自言從北印度往此寺出家受戒學法焉十六年至
B16n0088_p0342a09║長安興善寺十九年徙崇福醴泉寺復於慈恩寺請
B16n0088_p0342a10║行翻譯事乃將奘師梵本出守護國界主陀羅尼經
B16n0088_p0342a11║十卷又進六塵獸圖帝悅檀施極多元和元年六月
B16n0088_p0342a12║十九日卒於慈恩寺初默說中天竺摩伽陀國那爛
B16n0088_p0342a13║陀寺周圍四十八里九寺一門是九天王所造默在
B16n0088_p0342a14║寺日住者萬餘以大法師處量絹任西域伽藍無如
B16n0088_p0342a15║其高廣矣案守護國界主經是般若譯牟尼證梵本
B16n0088_p0342a16║翰林待詔光宅寺智真譯語圓照筆受鑒虛潤文澄
B16n0088_p0342a17║觀證義焉
B16n0088_p0342a18║蓮華精進
B16n0088_p0342a19║按宋高僧傳釋勿提提孱魚華言蓮華精進本屈支
B16n0088_p0342a20║城人也即龜茲國亦云丘慈正曰屈支時唐使車奉
B16n0088_p0342a21║朝到彼土城西門外有蓮華寺進居此中號三藏苾
B16n0088_p0342a22║芻奉朝至誠祈請開譯梵夾傳歸東夏進允之遂譯
B16n0088_p0342a23║出十力經可用東紙三幅成一卷是佛在舍衛國說
B16n0088_p0342a24║安西境內有前踐山山下有伽藍其水滴澑成音可
B16n0088_p0342a25║愛彼人每歲一時采綴其聲以成曲調故耶婆瑟雞
B16n0088_p0342a26║關元中用為羯鼓曲名樂工最難其杖撩之術進寺
B16n0088_p0342a27║近其滴水也其經是沙門悟空同十地迴向輪經共
B16n0088_p0342b01║十一卷齋進貞元中請編入藏值圓照續錄故述其
B16n0088_p0342b02║由