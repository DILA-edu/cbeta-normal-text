B16n0088_p0343a01║欽定古今圖書集成博物彙編神異典
B16n0088_p0343a02║　第一百六十二卷目錄
B16n0088_p0343a03║僧部列傳三十八
B16n0088_p0343a04║唐十四
B16n0088_p0343a05║戒法蓮華
B16n0088_p0343a06║飛錫子鄰
B16n0088_p0343a07║般若悟空
B16n0088_p0343a08║滿月（附智慧輪）窺基
B16n0088_p0343a09║道世普光
B16n0088_p0343a10║法寶圓測（附薄塵　靈辯）
B16n0088_p0343a11║元康彥悰
B16n0088_p0343a12║義湘義忠
B16n0088_p0343a13║元曉（附大安）神楷（附明恂）
B16n0088_p0343a14║會隱僧瑗
B16n0088_p0343a15║印宗宗哲
B16n0088_p0343a16║德感浮丘
B16n0088_p0343a17║法藏（附大儀）恆景
B16n0088_p0343a18║一行靖邁
B16n0088_p0343a19║順璟嘉尚
B16n0088_p0343a20║慧沼（附大順　塵外）元逸
B16n0088_p0343a21║
B16n0088_p0343a22║
B16n0088_p0343a23║
B16n0088_p0343a24║
B16n0088_p0343a25║
B16n0088_p0343a26║
B16n0088_p0343a27║
B16n0088_p0343b01║神異典第一百六十二卷
B16n0088_p0343b02║僧部列傳三十八
B16n0088_p0343b03║唐十四
B16n0088_p0343b04║戒法
B16n0088_p0343b05║按宋高僧傳尸羅達摩華言戒法也本于闐人學業
B16n0088_p0343b06║該通善知華梵居於是國為大法師唐貞元中悟空
B16n0088_p0343b07║迴至北庭其本道節度使楊襲古與龍典寺僧請法
B16n0088_p0343b08║為譯主翻十地經法躬讀梵文并譯語沙門大震筆
B16n0088_p0343b09║受法超潤文善信證義悟空證梵文又譯迴向輪經
B16n0088_p0343b10║翻傳纔畢繕寫欲終遇北庭宣慰中使段明秀事訖
B16n0088_p0343b11║迴與北庭奏事官牛昕安西奏事官程鍔等相隨入
B16n0088_p0343b12║朝為沙河不通取迴鶻路其梵夾留北庭龍興寺藏
B16n0088_p0343b13║齎所譯唐本至京即貞元五載也法譯事方終却迴
B16n0088_p0343b14║豁丹豁丹一云于遁此皆嶺北人之呼召耳若五印
B16n0088_p0343b15║度語云瞿薩怛那華言乳國亦云地乳也
B16n0088_p0343b16║蓮華
B16n0088_p0343b17║按宋高僧傳蓮華本中印度人也以興元元年杖錫
B16n0088_p0343b18║謁德宗乞鐘一口歸天竺聲擊勅廣州節度使李復
B16n0088_p0343b19║修鼓鑄畢令送於南天竺金塠寺華乃將此鐘於寶
B16n0088_p0343b20║軍國毗盧遮那塔所安置後以華嚴後分梵夾附舶
B16n0088_p0343b21║來為信者般若三藏於崇福寺翻成四十卷焉一云
B16n0088_p0343b22║梵夾本是南天竺烏荼國王書獻支那天子書云手
B16n0088_p0343b23║自書寫華嚴經百千偈中所說善財童子五十五聖
B16n0088_p0343b24║者善知識入不思議解脫境界普賢行願品謹奉進
B16n0088_p0343b25║上願於龍華會中奉覲云即貞元十一年也至十二
B16n0088_p0343b26║年六月詔於崇福寺翻譯罽賓沙門般若宣梵文洛
B16n0088_p0343b27║京天宮寺廣濟譯語西明寺圓照筆受智柔智通綴
B16n0088_p0343c01║文成都府正覺寺道恆鑒虛潤文千福寺大通證義
B16n0088_p0343c02║澄觀靈邃詳定神策軍護軍中尉霍仙鳴左街功德
B16n0088_p0343c03║使實文場寫進十四年二月解座
B16n0088_p0343c04║飛錫
B16n0088_p0343c05║按宋高僧傳飛錫未知何許人也神氣高邈識量過
B16n0088_p0343c06║人初學律儀後於天台法門一心三觀與沙門楚金
B16n0088_p0343c07║棲心研習天寶初遊於京闕多止終南紫閣峰草堂
B16n0088_p0343c08║寺屬不空當途傳譯慎選英髦錫預其數頻登筆受
B16n0088_p0343c09║潤文之任代宗永泰元年四月十五日奉詔於大明
B16n0088_p0343c10║宮內道塲同義學沙門良貴等十六人參譯仁王護
B16n0088_p0343c11║國般若經并密嚴經先在多羅葉時並是偈頌今所
B16n0088_p0343c12║譯者多作散文不空與錫等及翰林學士柳抗重更
B16n0088_p0343c13║詳定錫充證義正員辭筆不愧斯職也
B16n0088_p0343c14║子鄰
B16n0088_p0343c15║按宋高僧傳子鄰姓范氏兗州乾封大范村人也父
B16n0088_p0343c16║峻朝不喜三寶或見桑門必加咄唾有問其故即欲
B16n0088_p0343c17║毆焉鄰生已數歲小字鄰兒見著袈裟者則生慕羨
B16n0088_p0343c18║之意開元初東都廣愛寺慶修律師遊于岱宗經范
B16n0088_p0343c19║氏之舍鄰一見之喜貫顏色拜求出家問曰父母云
B16n0088_p0343c20║何對曰不令堂親知知則遭箠撻矣師但先去某乃
B16n0088_p0343c21║影隨律師行五里間鄰已至矣及洛寺受教之易若
B16n0088_p0343c22║甘之受和焉染削已或名志鄰至十一年忽思二親
B16n0088_p0343c23║辭歸寧覲其父喪明母終已三載矣因詣嶽廟求知
B16n0088_p0343c24║母之幽趣即敷坐具誦法華經誓見天齊王為期其
B16n0088_p0343c25║夜嶽神果召鄰問何故懇苦如是鄰曰母王氏亡來
B16n0088_p0343c26║已經除服敢問大王母今何在王顧簿吏對曰王氏
B16n0088_p0343c27║見繫獄受苦鄰曰我母何罪王曰生和尚時食鷄卵
B16n0088_p0344a01║又取白傅頭瘡坐是之故職汝之由鄰悲號委頓求
B16n0088_p0344a02║王請免日繁縻有分放釋無門然則為法師計請往
B16n0088_p0344a03║鄮山禮阿育王塔或可原也鄰詰朝遵途到句章山
B16n0088_p0344a04║寺叩頭哀訴五體著地禮畢投䇿至四萬數俄聞有
B16n0088_p0344a05║呼鄰聲若蔡順之解望空見雲氣中母謝曰承汝之
B16n0088_p0344a06║力得生忉利天矣故來報汝倏然不見鄰後求解經
B16n0088_p0344a07║論至于關輔間外學兼通美聲藉甚以名僧之選恆
B16n0088_p0344a08║入肅宗內殿應奉高其舌端精於捷對御前口占敘
B16n0088_p0344a09║述皇道時輩靡及勅賜紫方袍充供奉僧代宗即位
B16n0088_p0344a10║更崇釋氏永泰中不空重譯仁王護國密嚴等經鄰
B16n0088_p0344a11║與千福寺法崇西明寺慧靜保壽寺圓寂分職證義
B16n0088_p0344a12║並良質潤文鄰莫測其終先所禮塔今鄮山育王寺
B16n0088_p0344a13║後峰之翠微茅庵基及井存焉并實方池其水碧色
B16n0088_p0344a14║綠苔泛泛然詞人遊者詩詠絕多矣
B16n0088_p0344a15║般若
B16n0088_p0344a16║按宋高僧傳般若罽賓國人也貌質魁梧執戒嚴整
B16n0088_p0344a17║在京師充義學沙門憲宗敦崇佛門深思翻譯奈何
B16n0088_p0344a18║有事于蜀部劉闢阻命王承宗未平朝廷多故至元
B16n0088_p0344a19║和五年庚寅詔工部侍郎歸登孟簡劉伯芻蕭俛等
B16n0088_p0344a20║就醴泉寺譯出經八卷號本生心地觀此之梵夾乃
B16n0088_p0344a21║高宗朝師子國所進者寫畢進上帝覽有勅朕願為
B16n0088_p0344a22║序尋頒下其文冠於經首三藏賜帛證義諸沙門錫
B16n0088_p0344a23║賚有差先於貞元中譯華嚴經後分四十卷此蓋烏
B16n0088_p0344a24║荼國王所進者干是而賜紫衣後大中中法寶大師
B16n0088_p0344a25║元暢奏請入藏焉
B16n0088_p0344a26║悟空
B16n0088_p0344a27║按宋高僧傳悟空京兆雲陽人姓車氏後魏拓跋之
B16n0088_p0344b01║遠裔也天假聰敏志尚典墳孝悌之聲藹於鄉里屬
B16n0088_p0344b02║元宗德被遐方罽賓國願附大唐遣大首領薩婆達
B16n0088_p0344b03║幹與三藏舍利越摩於天寶九載來朝闕庭請使巡
B16n0088_p0344b04║按明年勅中使張韜光將國信行官傔吏四十餘人
B16n0088_p0344b05║西邁時空未出俗名奉朝授左衛涇州四門府別將
B16n0088_p0344b06║令隨使臣自安西路去至十二載至健陀羅國罽賓
B16n0088_p0344b07║東都城也其王禮接唐使使廻空篤疾留健陀羅病
B16n0088_p0344b08║中發願痊當出家遂投舍利越摩落髮號達摩馱都
B16n0088_p0344b09║華言法界當肅宗至德二年也洎年二十九於迦濕
B16n0088_p0344b10║彌羅國受具足戒文殊矢涅地為親教師鄔不羼提
B16n0088_p0344b11║為羯磨阿遮利耶馱里巍地為教授於蒙鞮寺諷聲
B16n0088_p0344b12║聞戒習根本律儀然北天竺國皆薩婆多學也後巡
B16n0088_p0344b13║歷數年徧瞻八塔為憶君親因咨本師舍利越摩再
B16n0088_p0344b14║三方允摩手授梵本十地廻向輪十力三經共一夾
B16n0088_p0344b15║并佛牙舍利以贈別空行從北路至覩貨羅國五十
B16n0088_p0344b16║七蕃中有一城號骨咄國城東有小海空行次南岸
B16n0088_p0344b17║地輙搖動雲陰雨暴霆擊雹飛乃奔就一大樹間時
B16n0088_p0344b18║有眾商咸投其下商主告眾曰誰齎佛舍利異物殊
B16n0088_p0344b19║珍耶不爾龍神何斯忿怒有則投於海中無令眾人
B16n0088_p0344b20║惶怖如藏匿者自貽伊咎空為利東夏之故潛乞龍
B16n0088_p0344b21║神宥過自卯達申雨雹方霽廻及龜茲居蓮華寺遇
B16n0088_p0344b22║三藏法師勿提提羼魚善於傳譯空因將十力經夾
B16n0088_p0344b23║請翻之尋抵北庭大使復命空出梵夾于闐三藏戒
B16n0088_p0344b24║法為譯主空證梵文并度語翻成十地廻向輪經事
B16n0088_p0344b25║訖隨中使段明秀以貞元五年己巳達京師勅於躍
B16n0088_p0344b26║龍門使院安置進上佛牙舍利經本宣付左神策軍
B16n0088_p0344b27║繕寫功德使寶文場寫畢進呈勅署空壯武將軍試
B16n0088_p0344c01║太常卿乃歸章敬寺次返雲陽問二親墳樹已拱矣
B16n0088_p0344c02║凡所往來經四十年於時已六十餘所翻經三本共
B16n0088_p0344c03║十一卷翻經大德圓照續開元錄皆編入藏復記空
B16n0088_p0344c04║之行狀焉
B16n0088_p0344c05║滿月（附智慧輪）
B16n0088_p0344c06║按宋高僧傳滿月者西域人也爰來震旦務在翻傳
B16n0088_p0344c07║瑜伽法門一皆貫練既多神效眾所推欽開成中進
B16n0088_p0344c08║梵夾遇偽甘露事去未旋踵朝廷無復紀綱不暇翻
B16n0088_p0344c09║譯時悟達國師知元好學聲明禮月為師情相款密
B16n0088_p0344c10║指教梵字并音字之緣界悉曇八轉深得幽趣元曰
B16n0088_p0344c11║異哉吾體兩方之言願參象胥之末可乎因請翻諸
B16n0088_p0344c12║禁呪乃與菩提嚩日羅金剛悉地等重譯出陀羅尼
B16n0088_p0344c13║集四卷又佛為毗戌陀天子說尊勝經一卷詳覈三
B16n0088_p0344c14║復曲盡佛意此土先已有陀羅尼集十二卷新翻四
B16n0088_p0344c15║卷未聞入藏月等俱不測其終次有般若斫迦三藏
B16n0088_p0344c16║者華言智慧輪亦西域人大中中行大曼挐羅法已
B16n0088_p0344c17║受灌頂為阿闍梨善達方言深通密語著佛法根本
B16n0088_p0344c18║宗乎太毗盧遮那為諸佛所依法之根本者陀羅尼
B16n0088_p0344c19║是也至於出生無邊法門學者修戒定慧以總持助
B16n0088_p0344c20║成速疾之要無以超越又述示教指歸共一十餘言
B16n0088_p0344c21║皆大教之鈐鍵也出弟子紹明咸通年中刻石記傳
B16n0088_p0344c22║焉
B16n0088_p0344c23║窺基
B16n0088_p0344c24║按宋高僧傳窺基字洪道姓尉遲氏京兆長安人也
B16n0088_p0344c25║尉遲之先與後魏同起號尉遲部如中華之諸侯國
B16n0088_p0344c26║入華則以部為姓也魏平東將軍說六代孫孟都生
B16n0088_p0344c27║羅迦為隋代州西鎮將乃基祖焉考諱宗唐左金吾
B16n0088_p0345a01║將軍松州都督江由縣開國公其鄂國公敬德則諸
B16n0088_p0345a02║父也唐書有傳基母裴氏夢掌月輪吞之而有孕及
B16n0088_p0345a03║乎盈月誕彌與羣兒弗類數方誦習神悟精爽奘師
B16n0088_p0345a04║始因陌上見其眉清目朗舉措疎略曰將家之種不
B16n0088_p0345a05║謬也哉脫或因緣相叩度為弟子則吾法有寄矣復
B16n0088_p0345a06║念在印度時計迴程次就尼揵子邊占得卦甚吉師
B16n0088_p0345a07║但東歸哲資生矣遂造北門將軍微諷之出家父日
B16n0088_p0345a08║伊類麤悍那勝教詔奘曰此之器度非將軍不生非
B16n0088_p0345a09║某不識父雖然諾基亦強拒激勉再三拜以從命奮
B16n0088_p0345a10║然抗聲曰聽我三事方誓出家不斷情欲葷血過中
B16n0088_p0345a11║食也奘先以欲勾牽後令入佛智佯而肯焉行駕累
B16n0088_p0345a12║載前之所欲故關輔語曰三車和尚即貞觀二十二
B16n0088_p0345a13║年也一基自序云九歲丁艱漸疎浮俗若然者三車
B16n0088_p0345a14║之說乃厚誣也至年十七遂預緇林及乎入法奉勅
B16n0088_p0345a15║為奘師弟子始住廣福寺尋奉別勅選聰慧穎脫者
B16n0088_p0345a16║入大慈恩寺躬事奘師學五竺語解紛開結綂綜條
B16n0088_p0345a17║然聞見者無不歎服凡百揵度跋渠一覽無差寧勞
B16n0088_p0345a18║再憶年二十五應詔譯經講通大小乘教三十餘本
B16n0088_p0345a19║創意留心勤勤著述蓋切問而近思其則不遠矣造
B16n0088_p0345a20║疏計可百本奘所譯惟識論初與昉尚光四人同受
B16n0088_p0345a21║潤色執筆撿文纂義數朝之後基求退焉奘問之對
B16n0088_p0345a22║日夕夢金容晨趨白馬雖得法門之糟粕然失元源
B16n0088_p0345a23║之醇粹某不願立功於叅糅若意成一本受責則有
B16n0088_p0345a24║所歸奘遂許之以理遣三賢獨委於基此乃量才授
B16n0088_p0345a25║任也時隨受撰錄所聞講周疏畢無何西明寺測法
B16n0088_p0345a26║師亦俊朗之器於唯識論講塲得計於閽者賂之以
B16n0088_p0345a27║金潛隱厥形聽尋聯綴亦疏通論旨猶數座方畢測
B16n0088_p0345b01║於西明寺鳴椎集僧稱講此論基聞之慙居其後不
B16n0088_p0345b02║勝悵怏奘勉之日測公雖造疏未達因明遂為講陳
B16n0088_p0345b03║那之論基大善三支縱橫立破述義命章前無與比
B16n0088_p0345b04║又云請奘師惟為己講瑜伽論還被測公同前盜聽
B16n0088_p0345b05║先講奘曰五性宗法惟汝流通他人則否後躬遊五
B16n0088_p0345b06║臺山登太行至西河古佛宇中宿夢身在半山巖下
B16n0088_p0345b07║有無量人唱苦聲冥昧之間初不忍聞徙步陟彼層
B16n0088_p0345b08║峯皆琉璃色盡見諸國土仰望一城城中有聲曰住
B16n0088_p0345b09║住咄基公未合到此斯須二天童自城出問曰汝見
B16n0088_p0345b10║山下罪苦眾生否答曰我聞聲而不見形童子遂投
B16n0088_p0345b11║與劍一鐔曰剖腹當見矣基自剖之腹開有光兩道
B16n0088_p0345b12║輝映山下見無數人受其極苦時童子入城持紙二
B16n0088_p0345b13║軸及筆投之捧得而去及旦驚異未已過信夜寺中
B16n0088_p0345b14║有光久而不滅尋視之數軸發光者探之得彌勒上
B16n0088_p0345b15║生經乃憶前夢必慈氏令我造疏通暢厥理耳遂援
B16n0088_p0345b16║毫次筆鋒有舍利二七粒而隕如吳含桃許大紅色
B16n0088_p0345b17║可愛次零然而下者狀如黃粱粟粒一云行至太原
B16n0088_p0345b18║傳法三車自隨前乘經論箱[〦/失/衣]中乘自御後乘家伎
B16n0088_p0345b19║女僕食饌於路間遇一老父問乘何人對日家屬父
B16n0088_p0345b20║日知法甚精攜家屬偕恐不稱教基聞之頓悔前非
B16n0088_p0345b21║翛然獨往老父則文殊菩薩也此亦巵語矣隨奘在
B16n0088_p0345b22║玉華宮叅譯之際三車何處安置乎基隨處化徒獲
B16n0088_p0345b23║益者眾東行博陵有請講法華經遂造大疏焉及歸
B16n0088_p0345b24║本寺恆與翻譯舊人往還屢謁宣律師宣每有諸天
B16n0088_p0345b25║王使者執事或冥告雜務爾日基去方來宣怪其遲
B16n0088_p0345b26║暮對日適者大乘菩薩在此善神翼從者多我曹神
B16n0088_p0345b27║通為他所制故爾以永淳元年壬午示疾至十一月
B16n0088_p0345c01║十三日長往於慈恩寺翻經院春秋五十一法臘無
B16n0088_p0345c02║聞葬於樊村北渠祔三藏奘師塋隴焉弟子哀慟餘
B16n0088_p0345c03║外執紼會葬黑白之眾盈於山谷基生常勇進造彌
B16n0088_p0345c04║勒像對其像日誦菩薩戒一徧願生兜率求其志也
B16n0088_p0345c05║乃發通身光瑞爛然可觀復於五臺造玉石文殊菩
B16n0088_p0345c06║薩像寫金字般若經畢亦發神光焉弟子相繼取基
B16n0088_p0345c07║為折中視之如奘在焉太和四年庚戌七月癸酉遷
B16n0088_p0345c08║塔於平原大安國寺沙門令儉檢校塔亭徒棺見基
B16n0088_p0345c09║齒有四十根不斷玉如眾彈指言是佛之一相焉凡
B16n0088_p0345c10║今天下佛寺圖形號曰百本高宗大帝製讚一云元
B16n0088_p0345c11║宗然基魁梧堂堂有桓赳之氣而慈濟之心誨人不
B16n0088_p0345c12║倦自天然也其符彩則項負玉枕面部宏偉交手十
B16n0088_p0345c13║指若印契焉名諱上字多出沒不同者為以慈恩傳
B16n0088_p0345c14║中云奘師龍朔三年於玉華宮譯大般若經終筆其
B16n0088_p0345c15║年十一月二十二日令大乘基奉表奏聞請御製序
B16n0088_p0345c16║至十二月七日通事舍人馮義宣由此云靈基開元
B16n0088_p0345c17║錄為窺基或言乘基非也彼曰大乘基蓋慧立彥悰
B16n0088_p0345c18║不全斥故云大乘基如言不聽泰耳猶謹遣大乘光
B16n0088_p0345c19║奉表同也今海內呼慈恩法師焉
B16n0088_p0345c20║道世
B16n0088_p0345c21║按宋高僧傳道世字元惲姓韓氏厥先伊闕人也祖
B16n0088_p0345c22║代因官為京兆人焉生且渥潤漸而聰敏俄厭眾沙
B16n0088_p0345c23║思叅救蟻二親鍾愛遏絕其請久而遂心時年十二
B16n0088_p0345c24║於青龍寺出家從執德瓶止臨欣鑑律宗研覈書籍
B16n0088_p0345c25║鑽尋特慕上乘融明實性於時藉甚三輔欽歸顯慶
B16n0088_p0345c26║年中大帝以元奘師所翻經論未幾詔入內及慈恩
B16n0088_p0345c27║寺大德更代行道不替於時世亦預其選及為皇太
B16n0088_p0346a01║子造西明寺爰以英博召入斯寺時道宣律師當塗
B16n0088_p0346a02║行律世且旁敷同驅五部之車共導三乘之軌人莫
B16n0088_p0346a03║我及道望芬然復因講貫之餘仍覽甚深之藏以為
B16n0088_p0346a04║古今緜代製作多人雖雅趣佳辭無足於傳記由是
B16n0088_p0346a05║搴文囿之菁華嗅大義之簷蔔以類編錄號法苑珠
B16n0088_p0346a06║林總一百篇勒成十袠始從劫量終乎雜記部類之
B16n0088_p0346a07║前各序別論令學覽之人就門隨部撿括所知如提
B16n0088_p0346a08║綱焉如舉領焉世之用心周乎十稔至總章元年畢
B16n0088_p0346a09║軸蘭臺郎李儼為之都序此文行於天下又著善惡
B16n0088_p0346a10║業報及信福論共二十三卷大小乘禪門觀及大乘
B16n0088_p0346a11║觀共十一卷受戒儀式禮佛儀式共六卷四分律討
B16n0088_p0346a12║要五卷四分律尼鈔五卷金剛經集註三卷十部都
B16n0088_p0346a13║一百五十三卷世頗多著述未測其終名避太宗廟
B16n0088_p0346a14║諱多行字耳故時稱元惲焉
B16n0088_p0346a15║普光
B16n0088_p0346a16║按宋高僧傳普光未知何許人也明敏為性爰擇其
B16n0088_p0346a17║木請事三藏奘師勤恪之心同列靡及至於智解可
B16n0088_p0346a18║譬循環聞少證多奘師默許未叅傳譯頭角特高左
B16n0088_p0346a19║右三藏之美光有功焉初奘嫌古翻俱舍義多缺然
B16n0088_p0346a20║躬得梵本再譯真文乃密授光多是記憶西印薩婆
B16n0088_p0346a21║多師口義光因著疏解判一云其疏至圓暉略之為
B16n0088_p0346a22║十卷如漢之有沲歟又嘗隨奘往玉華宮譯大般若
B16n0088_p0346a23║經厥功出乎裨贊也時號大乘光觀夫奘自貞觀十
B16n0088_p0346a24║九年創譯記麟德元年終於玉華宮凡二十載總出
B16n0088_p0346a25║大小乘經律論七十五部一千三百三十五卷十分
B16n0088_p0346a26║七八是光筆受或謂嘉光普光也若驗從辯機同叅
B16n0088_p0346a27║譯務即普光是也
B16n0088_p0346b01║法寶
B16n0088_p0346b02║按宋高僧傳法寶亦三藏奘師學法之神足也性靈
B16n0088_p0346b03║敏利最所先焉奘初譯婆沙論畢寶有疑情以非想
B16n0088_p0346b04║見惑請益之奘別以十六字入乎論中以遮難辭寶
B16n0088_p0346b05║白奘曰此二句四句為梵本有無奘曰吾以義意酌
B16n0088_p0346b06║情作耳寶曰師豈宜以凡語增加聖言量乎奘曰斯
B16n0088_p0346b07║言不行我知之矣自此炰烋頡頏於奘之門至乎六
B16n0088_p0346b08║離合釋義俱舍宗以寶為定量矣光師往往同迦濕
B16n0088_p0346b09║彌羅餘師禮記衍字也時光寶二法師若什門之融
B16n0088_p0346b10║叡焉後越精義學令問孔膠長安三年於福先寺京
B16n0088_p0346b11║西明寺預義淨譯場寶與法藏勝莊等證義於時頗
B16n0088_p0346b12║露頭角莫之與京歟
B16n0088_p0346b13║圓測（附薄塵　靈辨）
B16n0088_p0346b14║按宋高僧傳圓測者未詳氏族也自幼明敏慧解縱
B16n0088_p0346b15║橫三藏奘師為慈恩基師講新翻唯識論測賂守門
B16n0088_p0346b16║者隱聽歸則緝綴義章將欲罷講測於西明寺鳴鐘
B16n0088_p0346b17║召眾稱講唯識基慊其有奪人之心遂讓測講訓奘
B16n0088_p0346b18║講瑜伽還同前盜聽受之而亦不後基也迨高宗之
B16n0088_p0346b19║末天后之初應義解之選入譯經館眾皆推挹及翻
B16n0088_p0346b20║大乘顯識等經測充證義與薄塵靈辯嘉尚攸方其
B16n0088_p0346b21║所著唯識疏鈔詳解經論天下分行焉
B16n0088_p0346b22║元康
B16n0088_p0346b23║按宋高僧傳元康不詳姓氏貞觀中遊學京邑有彭
B16n0088_p0346b24║亨之譽形擁腫而短然其性情酋勇聞少解多羣輩
B16n0088_p0346b25║推許先居山野恆務持誦觀音求加慧解遂感鹿一
B16n0088_p0346b26║首角分八岐厥形絕異康見之撫而馴伏遂豢養之
B16n0088_p0346b27║乘而致遠曾無倦色以三論之文荷之於背又以小
B16n0088_p0346c01║軸繫之於尾曳入上都意為戲弄說有之徒不達空
B16n0088_p0346c02║性我與輕軸碾之令悟真理又衣大布曳衲播戴竹
B16n0088_p0346c03║笠笠寬丈有二尺裝飾詭異人皆駭觀既入京城見
B16n0088_p0346c04║一法師盛集講經化導康造其筵近其座便就所講
B16n0088_p0346c05║義申問往返數百言人咸驚康之辯給如此復戲法
B16n0088_p0346c06║師日甘桃不結實苦李壓低枝講者曰輪王千箇子
B16n0088_p0346c07║巷伯勿生兒蓋譏康之無生徒也康曰丹之藏者赤
B16n0088_p0346c08║漆之藏者黑隨汝之赤者非纁絳焉入汝之黑者非
B16n0088_p0346c09║鉛墨焉舉眾皆云辭理渙然可非垂跡之大士也帝
B16n0088_p0346c10║聞之喜日何代無其人詔入安國寺講此三論遂造
B16n0088_p0346c11║疏解中觀之理別撰元樞兩卷總明中百門之宗旨
B16n0088_p0346c12║焉後不測其終
B16n0088_p0346c13║彥悰
B16n0088_p0346c14║按宋高僧傳彥悰未知何許人也貞觀之末觀光上
B16n0088_p0346c15║京求法於三藏法師之門然其才不迨光寶偏長綴
B16n0088_p0346c16║習學耳於元儒之業頗見精微辭筆之能殊超流輩
B16n0088_p0346c17║有魏國西寺沙門慧立性氣炰烋以護法為己任著
B16n0088_p0346c18║傳五卷專記三藏自貞觀中一行盛化及西域所歷
B16n0088_p0346c19║夷險等號慈恩傳蓋取寺題也及削藁云畢慮遺諸
B16n0088_p0346c20║美遂藏於地穴至疾亟命門徒掘土出之而卒其本
B16n0088_p0346c21║數年流散他所搜購乃獲弟子等命悰排次之序引
B16n0088_p0346c22║之或文未允或事稍虧重更伸明日箋述是也乃象
B16n0088_p0346c23║鄭司農箋毛之詁訓也或有調之日子與隋彥琮相
B16n0088_p0346c24║去幾何對曰賜也何敢望回雖長卿慕藺心宗慕於
B16n0088_p0346c25║玉宗故有以也詩日言念君子溫其如玉自許亦顏
B16n0088_p0346c26║之士也或人許焉悰不知所終
B16n0088_p0346c27║義湘
B16n0088_p0347a01║按宋高僧傳義湘俗姓朴鷄林府人也生且英奇長
B16n0088_p0347a02║而出離逍遙入道性分天然年臨弱冠聞唐土教宗
B16n0088_p0347a03║鼎盛與元曉法師同志西遊行至本國海門唐州界
B16n0088_p0347a04║計求巨艦將越滄波倏於中塗遭其苦雨遂依道旁
B16n0088_p0347a05║土龕間隱身所以避飄濕焉迨乎明旦相視乃古墳
B16n0088_p0347a06║骸骨旁也天猶霢霂地且泥塗尺寸難前逗留不進
B16n0088_p0347a07║又寄埏甓之中夜之未央俄有鬼物為怪曉公歎曰
B16n0088_p0347a08║前之寓宿謂土龕而且安此夜留宵託鬼鄉而多崇
B16n0088_p0347a09║則知心生故種種法生心滅故龕墳不二又三界唯
B16n0088_p0347a10║心萬法唯識心外無法胡用別求我不入唐却攜囊
B16n0088_p0347a11║返國湘乃隻影孤征誓死無退以總章二年附商船
B16n0088_p0347a12║達登州岸分衛到一信士家見湘容色挺拔留連門
B16n0088_p0347a13║下既久有少女麗服靚粧名曰善妙巧媚誨之湘之
B16n0088_p0347a14║心石不可轉也女調不見答頓發道心於前矢大願
B16n0088_p0347a15║言生生世世歸命和尚習學大乘成就大事弟子必
B16n0088_p0347a16║為檀越供給資緣湘乃徑趣長安終南山智儼三藏
B16n0088_p0347a17║所綜習華嚴經時康藏國師為同學也所謂知微知
B16n0088_p0347a18║章有倫有要德瓶云滿藏海嬉遊乃議迴程傳法開
B16n0088_p0347a19║誘復至文登舊檀越家謝其數稔供施便募商船逡
B16n0088_p0347a20║巡解纜其女善妙預為湘辦集法服并諸什器可盈
B16n0088_p0347a21║篋笥運臨海岸湘船已遠其女呪之曰我本實心供
B16n0088_p0347a22║養法師願是衣篋跳入前船言訖投篋於駭浪有頃
B16n0088_p0347a23║疾風吹之若鴻毛耳遙望徑跳入船矣其女復誓之
B16n0088_p0347a24║我願是身化為大龍扶翼舳艫到國傳法於是攘袂
B16n0088_p0347a25║投身於海將知願力難屈至誠感神果然伸形夭矯
B16n0088_p0347a26║或躍蜿蜒其舟底寧達於彼岸湘入國之後徧歷山
B16n0088_p0347a27║川於句麗百濟風馬牛不相及地曰此中地靈山秀
B16n0088_p0347b01║真轉法輪之所無何權宗異部聚徒可半千眾矣湘
B16n0088_p0347b02║默作是念大華嚴教非福善之地不可與焉時善妙
B16n0088_p0347b03║龍恆隨作護潛知此念乃現大神變於虛空中化成
B16n0088_p0347b04║巨石縱廣一里蓋於伽藍之頂作將墮不墮之狀羣
B16n0088_p0347b05║僧驚駭罔知攸趣四面奔散湘遂入寺中敷闡斯經
B16n0088_p0347b06║冬陽夏陰不召自至者多矣國王欽重以田莊奴僕
B16n0088_p0347b07║施之湘言於王曰我法平等高下共均貴賤同揆涅
B16n0088_p0347b08║盤經八不淨財何莊田之有何奴僕之為貧道以法
B16n0088_p0347b09║界為家以盂耕待稔法身慧命藉此而生矣湘講樹
B16n0088_p0347b10║開花談叢結果登堂覩奧者則智通表訓梵體道身
B16n0088_p0347b11║等數人皆啄巨毅飛出迦留羅鳥焉湘貴如說行講
B16n0088_p0347b12║宣之外精勤修練莊嚴剎海靡憚暄凉又常行義淨
B16n0088_p0347b13║洗穢法不用巾帨立期乾燥而止持三法衣瓶鉢之
B16n0088_p0347b14║餘曾無他物凡弟子請益不敢造次伺其怡寂而後
B16n0088_p0347b15║啟發湘乃隨疑解滯必無滓核自是已來雲遊不定
B16n0088_p0347b16║稱可我心卓錫而居學侶蜂屯或執筆書紳懷鉛札
B16n0088_p0347b17║葉抄如結集錄似載言如是義門隨弟子為目如云
B16n0088_p0347b18║道身章是也或以處為名如云錐穴問答等數章疏
B16n0088_p0347b19║皆明華嚴性海毗盧遮那無邊契經義例也湘終於
B16n0088_p0347b20║本國塔亦存焉號海東華嚴初祖也
B16n0088_p0347b21║義忠
B16n0088_p0347b22║按宋高僧傳義忠姓尹氏潞府襄垣人也年始九歲
B16n0088_p0347b23║宿植之性志願出家得淄州沼闍棃為師若鳳巢中
B16n0088_p0347b24║之生鵷雛也少秉奇操慧解不倫沼授與大涅槃經
B16n0088_p0347b25║時十三歲矣相次誦徹四十卷眾皆驚駭號空門奇
B16n0088_p0347b26║童二十登戒學四分律義理淹通旁習十二門論二
B16n0088_p0347b27║本即當講演沼師知是千里之駿學恐失時聞長安
B16n0088_p0347c01║基師新造疏章門生填委聲振天下乃師資相將同
B16n0088_p0347c02║就基之講肆未及五年又通二經五論則法華無垢
B16n0088_p0347c03║稱及百法因明俱舍成唯識唯識道等也由茲開獎
B16n0088_p0347c04║弟子繁多講樹別茂於枝條義門旁開於關竅乃著
B16n0088_p0347c05║成唯識論纂要成唯識論鈔三十卷法華經鈔二十
B16n0088_p0347c06║卷無垢稱經鈔二十卷百法論疏最為要當移解二
B16n0088_p0347c07║無我歸後是以掩慈恩之繁於今盛行勿過忠本所
B16n0088_p0347c08║謂別羣玉貫眾花玉裝瓊樹之林花綴蜀機之錦輩
B16n0088_p0347c09║流首伏聲彩悠颺况基師正照於太陽忠也旁御於
B16n0088_p0347c10║龍燭四方美譽千里歸心者不可勝筭矣傳持靡怠
B16n0088_p0347c11║僅五十餘年計講諸教七十許偏至年七十二忽起
B16n0088_p0347c12║懷土之心歸於昭義示同初夏誦戒行道每一坐時
B16n0088_p0347c13║面向西北仰視兜率天宮冥心內院願捨壽時得見
B16n0088_p0347c14║天主永離凡濁終得轉依一日晨典澡洗訖整肅容
B16n0088_p0347c15║儀望空禮拜如有哀告之狀少頃結跏趺坐囑付流
B16n0088_p0347c16║通教法之意畢忽異香滿室彩雲垂空忠合掌仰視
B16n0088_p0347c17║曰穢弱比丘何煩大聖躬來引接言盡而化鄉人道
B16n0088_p0347c18║俗建塔供養全身不壞至今河東鄉里高岡存焉
B16n0088_p0347c19║元曉（附大安）
B16n0088_p0347c20║按宋高僧傳元曉姓薛氏東海湘州人也丱䰂之年
B16n0088_p0347c21║惠然入法隨師稟業遊處無恆勇擊義圍雄橫文陣
B16n0088_p0347c22║仡仡然桓桓然進無前却蓋三學之淹通彼土謂為
B16n0088_p0347c23║萬人之敵精義入神為若此也嘗與湘法師入唐慕
B16n0088_p0347c24║奘三藏慈恩之門厥緣既差息心遊往無何發言狂
B16n0088_p0347c25║悖示跡乖疎同居士入酒肆倡家若誌公持金刀鐵
B16n0088_p0347c26║錫或製疏以講雜華或撫琴以樂祠宇或閭閻寓宿
B16n0088_p0347c27║或山水坐禪任意隨機都無定檢時國王置百座仁
B16n0088_p0348a01║王經大會徧搜碩德本州以名望舉進之諸德惡其
B16n0088_p0348a02║為人譖王不納居無何王之夫人腦嬰癰腫醫工絕
B16n0088_p0348a03║驗王及王子臣屬禱請山川靈祠無所不至有巫覡
B16n0088_p0348a04║言曰苟遣人往他國求藥是疾方瘳王乃發使泛海
B16n0088_p0348a05║入唐募其醫術溟漲之中忽見一翁由波濤躍出登
B16n0088_p0348a06║舟邀使人入海覩宮殿嚴麗見龍王王名鈐海謂使
B16n0088_p0348a07║者曰汝國夫人是青帝第三女也我宮中先有金剛
B16n0088_p0348a08║三昧經乃二覺圓通示菩薩行也今託仗夫人之病
B16n0088_p0348a09║為增上緣欲附此經出彼國流布耳於是將三十來
B16n0088_p0348a10║紙重沓散經付授使人復曰此經渡海中恐罹魔事
B16n0088_p0348a11║王令持刀裂使人腨腸而內於中用蠟紙纏縢以藥
B16n0088_p0348a12║傅之其腨如故龍王言可令大安聖者銓次綴縫請
B16n0088_p0348a13║元曉法師造疏講釋之夫人疾愈無疑假使雪山阿
B16n0088_p0348a14║伽陀藥力亦不過是龍王送出海面遂登舟歸國時
B16n0088_p0348a15║王聞而歡喜乃先召大安聖者黏次焉大安者不測
B16n0088_p0348a16║之人也形服特異恆在市鄽擊銅鉢唱言大安大安
B16n0088_p0348a17║之聲故號之也王命安安云但將經來不願入王宮
B16n0088_p0348a18║閾安得經排來成八品皆合佛意安曰速將付元曉
B16n0088_p0348a19║講餘人則否曉受斯經正在本生湘州也謂使人曰
B16n0088_p0348a20║此經以本始二覺為宗為我備角乘將案几在兩角
B16n0088_p0348a21║之間置其筆硯始終於牛車造疏成五卷王請尅日
B16n0088_p0348a22║於黃龍寺敷演時有薄徒竊盜新疏以事白王延于
B16n0088_p0348a23║三日重錄成三卷號為略疏洎乎王臣道俗雲擁法
B16n0088_p0348a24║堂曉乃宣吐有儀解紛可則稱揚彈指聲沸於空曉
B16n0088_p0348a25║復昌言曰昔日採百椽時雖不預會今朝橫一棟處
B16n0088_p0348a26║惟我獨能時諸名德俯顏慙色服膺懺悔焉初曉示
B16n0088_p0348a27║跡無恆化人不定或擲盤而救眾或噀水而撲焚或
B16n0088_p0348b01║數處現形或六方告滅亦杯度誌公之倫歟其於解
B16n0088_p0348b02║性覽無不明矣疏有廣略二本俱行本土略本流入
B16n0088_p0348b03║中華後有翻經三藏改之為論焉
B16n0088_p0348b04║神楷（附明恂）
B16n0088_p0348b05║按宋高僧傳神楷姓郭氏太原人也即漢末林宗之
B16n0088_p0348b06║後世襲冠裳後隨父宦於秦為京兆人也昆弟六人
B16n0088_p0348b07║楷居其季幼而聰敏立志弗羣不樂浮榮誓求翦落
B16n0088_p0348b08║禮明恂法師為弟子即大乘恂也洎乎年滿受具於
B16n0088_p0348b09║經論義理大小該通耳聞口誦譬鮮㲲之易染遂講
B16n0088_p0348b10║攝大乘俱舍等論穎悟輩流罕有齊駕後因講淨名
B16n0088_p0348b11║經見古師判處喟然歎曰美則美矣未盡善也乃於
B16n0088_p0348b12║安陸白趙山撰疏一云在越州剡石城寺述作素有
B16n0088_p0348b13║巧性於剡溪南巖之下映水塑貌今有池已涸矣巖
B16n0088_p0348b14║下石隙縫間幽暗然中有木棺者云是楷殯於此遊
B16n0088_p0348b15║人下窺歷歷皆覩又言楷因慈恩西明等寺度公王
B16n0088_p0348b16║出家及翻經論勅諸道高行才學僧並赴京師遂應
B16n0088_p0348b17║詔而入配居崇業寺至天后朝方行其疏後卒於此
B16n0088_p0348b18║寺弟子遷塔於南逍遙園焉實大乘基之法門猶于
B16n0088_p0348b19║也
B16n0088_p0348b20║會隱
B16n0088_p0348b21║按宋高僧傳會隱不詳何許人也精明之氣綽有盈
B16n0088_p0348b22║餘處於等夷若雞羣之見鶴也天皇朝慎選高學名
B16n0088_p0348b23║德隱膺斯選麟德二年勅北門西龍門修書所同與
B16n0088_p0348b24║西明寺元則等一十人於一切經中略出精義元文
B16n0088_p0348b25║三十卷號禪林要鈔書成奏呈勅藏祕閣隱亦嘗預
B16n0088_p0348b26║翻譯元則頗聞著述高宗朝斯為龍象之最焉
B16n0088_p0348b27║僧瑗
B16n0088_p0348c01║按宋高僧傳僧瑗字辯空姓郁氏高平昌邑人也姬
B16n0088_p0348c02║水疏源狼亭襲慶魯相繼昌侯之業歷載彌光少傅
B16n0088_p0348c03║纂尚書之風清塵不昧瑗夙植奇穎早擅嘉祥母趙
B16n0088_p0348c04║氏娠孕之日側侍聖賢浮空遊樂及年六歲隨母入
B16n0088_p0348c05║舍利塔見聖僧像欣然跳躍狀若舊交因啟母出家
B16n0088_p0348c06║母以其尚幼抑而未許至年十三方遂其志依虎丘
B16n0088_p0348c07║寺慧嚴法師為弟子謙抑之操出自生知辯慧之能
B16n0088_p0348c08║業稱上首以龍朔二年奉勅剃翦冥符所應還隸此
B16n0088_p0348c09║山暨嚴公長往乃依慧詡禪師受具足戒聽常樂寺
B16n0088_p0348c10║聰法師三論甚深無相疑滯豁除方便解脫怡然獨
B16n0088_p0348c11║悟因智從心證遂詣江寧融禪師求學心法攝念坐
B16n0088_p0348c12║禪眾魔斯伏勤行精進猛獸恆馴是以名稱普聞聲
B16n0088_p0348c13║光八絕旗亭趨利削跡無踐冬夏不易常披一衲或
B16n0088_p0348c14║滴水以充於夕渴或數粒將濟於朝饑或風雪凜凜
B16n0088_p0348c15║禮誦無替於六時或炎暑爞爞經行不虧於少選稱
B16n0088_p0348c16║揚歎羨容色湛如毀辱訶罵歡喜而受每蔭以長松
B16n0088_p0348c17║屬思鴻遠清泉獨坐映定水以彫文虛室高栖藹禪
B16n0088_p0348c18║枝而蕩慮撰武丘名僧苑一卷注郁子兩卷文集三
B16n0088_p0348c19║卷蓋道俗之儀表人物之師範焉永昌元年十二月
B16n0088_p0348c20║二十日見身有疾謂弟子曰吾聞屍所到處便為穢
B16n0088_p0348c21║惡出就別方乃稱離罪爾門弟子等迎止於通波亭
B16n0088_p0348c22║北靜志莊忽聞異香從空而下瑗遺訓勤切正觀叮
B16n0088_p0348c23║嚀滅後可依外國法言訖合掌而終春秋五十一緇
B16n0088_p0348c24║素奔慟咸悲眼滅弟子僧義元及雉山縣尉檀信等
B16n0088_p0348c25║同遵師旨如法闍維收舍利於寺建塔勒銘於塔所
B16n0088_p0348c26║印宗
B16n0088_p0348c27║按宋高僧傳印宗姓印氏吳郡人也母劉氏始娠鄰
B16n0088_p0349a01║家咸見一沙門端雅徐步入印舍白劉曰願為子焉
B16n0088_p0349a02║母夢同此再三陳讓不克父夢有饋栴檀香木童子
B16n0088_p0349a03║跪授付劉劉頓厭葷羶俗間食味隔在脣吻之外及
B16n0088_p0349a04║生而長從師誦通經典末最精講者涅槃經咸亨元
B16n0088_p0349a05║年在京都盛揚道化上元中勅入大愛敬寺居辭不
B16n0088_p0349a06║赴請於蘄春東山忍大師諮受禪法後於番禺遇慧
B16n0088_p0349a07║能禪師問答之間深諳元理還鄉地刺史王胄禮重
B16n0088_p0349a08║殊倫請置戒壇命宗度人可數千百續勅召入內乃
B16n0088_p0349a09║造慈氏大像所著心要集起梁至唐天下諸達者語
B16n0088_p0349a10║言總錄焉又奉勅江東諸寺院天柱報恩各置戒壇
B16n0088_p0349a11║度人又纂百家諸儒士三教文意表明佛法者重結
B16n0088_p0349a12║集之手筆逾高著述流布至先天二年二月二十一
B16n0088_p0349a13║日示終囑循輪王法葬之年八十七會稽王師乾立
B16n0088_p0349a14║塔銘焉
B16n0088_p0349a15║宗哲
B16n0088_p0349a16║按宋高僧傳宗哲西河平遙人也稚歲而有奇相聰
B16n0088_p0349a17║穎天資既尋師範砥節飭躬屬元奘三藏新翻諸經
B16n0088_p0349a18║論哲就其門請益無替凡幾周星備窮諸典若指於
B16n0088_p0349a19║掌於奘門下號為得意後因講唱厥義日新時謂之
B16n0088_p0349a20║為法江哲曰為吾謝此品藻焉殊不知法海在乎大
B16n0088_p0349a21║原矣所指者蓋浮丘為滄溟也哲憫學者不達其意
B16n0088_p0349a22║而師誖哉乃著義例寰海之內莫不企羨其如說佛
B16n0088_p0349a23║位三事喻中沼法師言三點三目強分上下勝劣配
B16n0088_p0349a24║屬太成巧誣哲云三事俱得然無名師品量退而省
B16n0088_p0349a25║之哲其得矣號之得意豈虛也乎沼師所以成餘師
B16n0088_p0349a26║之說也
B16n0088_p0349a27║德感
B16n0088_p0349b01║按宋高僧傳德感姓侯氏太原人也儀容瓌麗學業
B16n0088_p0349b02║精贍眾典服勤於瑜伽論特振聲彩天皇大帝徵為
B16n0088_p0349b03║翻經大德又與勝莊大儀等同叅義淨譯場對敭受
B16n0088_p0349b04║賜言謝瀏亮帝悅尋授封昌平縣開國公累井田至
B16n0088_p0349b05║三千戶帝為讚曰河汾之寶山嶽之英早祛俗累夙
B16n0088_p0349b06║解塵纓緇門仰德紺宇馳聲式亞龍樹爰齊馬鳴為
B16n0088_p0349b07║時君之所貴為若此也御製風行緇伍榮之後充河
B16n0088_p0349b08║南佛授記寺都維那晚升寺任中外肅然終年六十
B16n0088_p0349b09║餘著義門行於世如其七方便人迴心漸頓悟義與
B16n0088_p0349b10║湛法師為勍敵耳故交綏而退焉
B16n0088_p0349b11║浮丘
B16n0088_p0349b12║按宋高僧傳浮丘姓張氏太原人也挺然奇表慧悟
B16n0088_p0349b13║絕倫於瑜伽論差成精博旁綜羣書言分雅俗四方
B16n0088_p0349b14║學者爭造其門然訥於宣剖敏於通解深藏若虛庸
B16n0088_p0349b15║庸品類多所不知於時哲公露其頭角博聞強識之
B16n0088_p0349b16║者懼其觝觸豈況諸餘乎哲惟神服丘之義學故謂
B16n0088_p0349b17║為法海焉享年七十餘終於所居然未聞其有所著
B16n0088_p0349b18║述矣
B16n0088_p0349b19║法藏（附大儀）
B16n0088_p0349b20║按宋高僧傳法藏字賢首姓康康居人也風度奇正
B16n0088_p0349b21║利智絕倫薄遊長安彌露鋒穎尋應名僧義學之選
B16n0088_p0349b22║屬奘師譯經始預其間後因筆受證義潤文見識不
B16n0088_p0349b23║同而出譯場至天后朝傳譯首登其數實叉難陀齎
B16n0088_p0349b24║華嚴梵夾至同義淨復禮譯出新經又於義淨譯場
B16n0088_p0349b25║與勝莊大儀證義昔者燉煌杜順傳華嚴法界觀與
B16n0088_p0349b26║弟子智儼講授此晉譯之本智儼付藏藏為則天講
B16n0088_p0349b27║新華嚴經至天帝網義十重元門海印三昧門六相
B16n0088_p0349c01║和合義門普眼境界門此諸義章皆是華嚴總別義
B16n0088_p0349c02║網帝於此茫然未決藏乃指鎮殿金師子為喻因撰
B16n0088_p0349c03║義門徑捷易解號金師子章列十門總別之相帝遂
B16n0088_p0349c04║開悟其旨又為學不了者設巧便取鑑十面八方安
B16n0088_p0349c05║排上下各一相去一丈餘面面相對中安一佛像然
B16n0088_p0349c06║一炬以照之互影交光學者因曉剎海涉入無盡之
B16n0088_p0349c07║義藏之善巧化誘皆此類也其如宣翻之寄亦未能
B16n0088_p0349c08║捨蓋帝王歸信緇伍所憑之故洎諸梵僧罷譯帝於
B16n0088_p0349c09║聖曆二年己亥十月八日詔藏於佛授記寺講大經
B16n0088_p0349c10║至華藏世界品講堂及寺中地皆震動都惟那僧恆
B16n0088_p0349c11║景具表聞奏勅云昨請敷演微言闡揚祕賾初譯之
B16n0088_p0349c12║日夢甘露以呈祥開講之辰感地動以標異斯乃如
B16n0088_p0349c13║來降迹用符九會之文豈朕庸虛敢當六種之震披
B16n0088_p0349c14║覽來狀欣惕於懷云其為帝王所重實稱非虛所以
B16n0088_p0349c15║華嚴一宗付授澄觀推藏為第三祖也著般若心經
B16n0088_p0349c16║疏為時所貴天下流行復號康藏國師是歟
B16n0088_p0349c17║恆景
B16n0088_p0349c18║按宋高僧傳恆景姓文氏當陽人也貞觀二十二年
B16n0088_p0349c19║勅度聽習三藏一聞能誦如說而行初就文綱律師
B16n0088_p0349c20║隸業毗尼後入覆舟山玉泉寺追智者禪師習止觀
B16n0088_p0349c21║門於寺之南十里別立精舍號龍興是也自天后中
B16n0088_p0349c22║宗朝三被詔入內供養為受戒師以景龍三年奏乞
B16n0088_p0349c23║歸山勅允其請詔中書門下及學士於林光宮觀內
B16n0088_p0349c24║道場設齋先時追召天下高僧兼義行者二十餘人
B16n0088_p0349c25║常於內殿修福至是散齋仍送景并道俊元奘各還
B16n0088_p0349c26║故鄉帝親賦詩學士應和即中書令李嶠中書舍人
B16n0088_p0349c27║李乂等數人時景等捧詩振錫而行天下榮之景撰
B16n0088_p0350a01║順了義論二卷攝正法論七卷佛性論二卷學其宗
B16n0088_p0350a02║者如渴之受漿至先天元年九月二十五日卒於所
B16n0088_p0350a03║住寺春秋七十九弟子奉葬於寺之西原也
B16n0088_p0350a04║一行
B16n0088_p0350a05║按宋高僧傳一行俗姓張鉅鹿人也本名遂則唐初
B16n0088_p0350a06║佐命郯國公公謹之支孫也丱歲不羣聰黠明利有
B16n0088_p0350a07║老成之風讀書不再覽已暗誦矣因遇普寂禪師大
B16n0088_p0350a08║行禪要歸心者眾乃悟世幻禮寂為師出家剃染所
B16n0088_p0350a09║誦經法無不精諷寂師嘗設大會遠近沙門如期必
B16n0088_p0350a10║至計逾千眾時有徵士盧鴻隱居於別峰道高學富
B16n0088_p0350a11║朝廷累降蒲輪終辭不起大會主事先請鴻為導文
B16n0088_p0350a12║序讚邑社是日鴻自袖出其文置之几案鐘梵既作
B16n0088_p0350a13║鴻謂寂公曰某為數千百言况其字僻文古請求朗
B16n0088_p0350a14║雋者宣之當須面指擿而授之寂公呼行伸紙覽而
B16n0088_p0350a15║微笑復置几案鴻怪其輕脫及僧聚於堂中行乃攘
B16n0088_p0350a16║袂而進抗音典裁一無遺誤鴻愕視久之降歎不能
B16n0088_p0350a17║已復謂寂公曰非君所能教導也當縱其遊學自是
B16n0088_p0350a18║三學名師罕不諮度因往當陽值僧真纂成律藏序
B16n0088_p0350a19║深達毗尼然有陰陽識緯之書一皆詳究尋訪筭術
B16n0088_p0350a20║不下數千里知名者往詢焉末至天台山國清寺見
B16n0088_p0350a21║一院古松數十步門枕流溪淡然岑寂行立於門屏
B16n0088_p0350a22║聞院中布筭其聲蔌蔌然僧謂侍者曰今日當有弟
B16n0088_p0350a23║子自遠求吾筭法計合到門必無人導達耶即除一
B16n0088_p0350a24║算子又謂侍者曰門前水合却西流弟子當至行承
B16n0088_p0350a25║其言而入稽首請法盡授其訣焉門前水復東流矣
B16n0088_p0350a26║自此聲振遐邇公卿籍甚元宗聞之詔入謂行曰師
B16n0088_p0350a27║有何能對曰略能記覽他無所長帝遂命中官取宮
B16n0088_p0350b01║籍以示之行周覽方畢覆其本記念精熟如素所習
B16n0088_p0350b02║唱數幅後帝不覺降榻稽首曰師實聖人也嗟歎良
B16n0088_p0350b03║久尋乃詔對無恆占其災福若指於掌言多補益時
B16n0088_p0350b04║邢和璞者道術人莫窺其際嘗謂尹愔曰一行和尚
B16n0088_p0350b05║真聖人也漢洛下閎造曆云八百歲當差一日則有
B16n0088_p0350b06║聖人定之今年期畢矣屬大衍曆出正其差謬則洛
B16n0088_p0350b07║下閎之言可信非聖人孰能預於斯矣又於金剛三
B16n0088_p0350b08║藏學陀羅尼祕印登前佛壇受法王寶復同無畏三
B16n0088_p0350b09║藏譯毗盧遮那佛經開後佛國其傳密藏必抵淵府
B16n0088_p0350b10║也睿宗元宗並請入內集賢院尋詔住興唐寺所翻
B16n0088_p0350b11║之經遂著疏七卷又攝調伏藏六十卷釋氏系錄一
B16n0088_p0350b12║卷開元大衍曆五十二卷其曆編入唐書曆律志以
B16n0088_p0350b13║為不刊之典又造游儀黃赤二道以鐵成規於院製
B16n0088_p0350b14║作次有王媼者行鄰里之老嫗昔多贍行之貧及行
B16n0088_p0350b15║顯遇常思報之一日拜謁云兒子殺人即就誅矣況
B16n0088_p0350b16║師帝王雅重乞奏減死以供母之殘齡如是泣涕者
B16n0088_p0350b17║數四行曰國家刑憲豈有論請而得免耶命侍僧給
B16n0088_p0350b18║與若干錢物任去別圖媼戟手曼罵曰我居鄰周給
B16n0088_p0350b19║迭互綳褓間抱乳汝長成何忘此惠耶行心慈愛終
B16n0088_p0350b20║夕不樂於是運筭畢召淨人戒之曰汝曹挈布囊於
B16n0088_p0350b21║某坊閑靜地午時坐伺得生類投囊速歸明日果有
B16n0088_p0350b22║猳彘引㹠七箇淨人分頭驅逐猳母走矣得㹠而歸
B16n0088_p0350b23║行已備巨瓮逐一入之閉蓋以六乙泥封口誦胡語
B16n0088_p0350b24║數契而止投明中官下詔入問云司天監奏昨夜北
B16n0088_p0350b25║斗七星全不見何耶對曰昔後魏曾失熒惑星至今
B16n0088_p0350b26║帝車不見此則天將大儆於陛下也夫匹夫匹婦不
B16n0088_p0350b27║得其所猶隕霜天旱盛德所感乃能退之感之切者
B16n0088_p0350c01║其在葬枯骨乎釋門以慈心降一切魔微僧曲見莫
B16n0088_p0350c02║若大赦天下元宗依之其夜占奏北斗一星見七夜
B16n0088_p0350c03║復初其術不可測也又開元中嘗旱甚帝令祈雨曰
B16n0088_p0350c04║當得一器上有龍狀者方可致雨勅令中官同於內
B16n0088_p0350c05║庫中徧視之皆言弗類數日後指一古鑑鼻盤龍喜
B16n0088_p0350c06║曰此真龍也乃將入壇塲一日而雨其異術通感為
B16n0088_p0350c07║若此也元宗在大明宮從容密問社稷吉凶并祚運
B16n0088_p0350c08║終畢事行對以他語帝詢之不已遂曰陛下當有萬
B16n0088_p0350c09║里之行又曰社稷畢得終吉帝大悅復遺帝一金合
B16n0088_p0350c10║子形若彈丸內貯物撼必有聲發之不得云有急則
B16n0088_p0350c11║開帝幸蜀倉黃都忘斯事及到成都忽憶啟之則藥
B16n0088_p0350c12║分中當歸也帝曰伊藥產於此師知朕違難至蜀當
B16n0088_p0350c13║歸也復見萬里橋曰一行之言信其神矣命中官焚
B16n0088_p0350c14║香祝之乃告謝也及昭宗初封吉王至太子德王唐
B16n0088_p0350c15║為梁滅終行之言社稷畢得終吉也開元十五年九
B16n0088_p0350c16║月於華嚴寺疾篤將輿病入辭小間而止元宗此夜
B16n0088_p0350c17║夢瞰禪居見繩牀紙隔開扇曉而驗問一如所覩乃
B16n0088_p0350c18║詔京城名德致大道塲為行祈福危疾微愈其寵愛
B16n0088_p0350c19║如是十月八日隨駕幸新豐身無諸患口無一言忽
B16n0088_p0350c20║然浴香水換衣趺坐正念怡然示滅一云辭告元宗
B16n0088_p0350c21║後自駕前東來嵩山謁禮本師即寂也時河南尹裴
B16n0088_p0350c22║寬正謁寂寂云有少事未暇與大尹款話且請躊躇
B16n0088_p0350c23║休息也寬乃屏從人止於旁室伺寂何為見潔淨正
B16n0088_p0350c24║堂焚香默坐如有所待斯須叩門連聲云天師一行
B16n0088_p0350c25║和尚至行入頗怨切之狀禮寂之足附耳密語其貌
B16n0088_p0350c26║愈恭寂但頷譍曰無不可者語訖又禮禮語者三寂
B16n0088_p0350c27║唯言是是無不可者行語訖降階入南室自閉其戶
B16n0088_p0351a01║寂乃徐召侍者曰速聲鐘一行已滅度左右疾走視
B16n0088_p0351a02║之瞑目而坐手掩伺息已絕四眾弟子悲號沸渭撼
B16n0088_p0351a03║動山谷乃停神於罔極寺自終及葬凡經二七日爪
B16n0088_p0351a04║甲不變髭髮更長形色怡悅時眾驚異帝覽奏悲愴
B16n0088_p0351a05║曰禪師捨朕深用哀慕喪事官供詔葬於銅人原諡
B16n0088_p0351a06║曰大慧禪師御撰塔銘天下釋子榮之
B16n0088_p0351a07║靖邁
B16n0088_p0351a08║按宋高僧傳靖邁梓潼人也少孺矜持長高志操特
B16n0088_p0351a09║於經論研覈造微氣性沉厚不妄交結遊必擇方抵
B16n0088_p0351a10║於京輔貞觀中屬元奘西廻勅奉為太穆太后於京
B16n0088_p0351a11║造廣福寺就彼翻譯所須吏力悉與元齡商量務令
B16n0088_p0351a12║優給遂召證義大德諳練大小乘經論為時所尊尚
B16n0088_p0351a13║者得一十一人邁預其精選即居慈恩寺也同普光
B16n0088_p0351a14║寺棲元廣福寺明濬會昌寺辯機終南山豐德寺道
B16n0088_p0351a15║宣同執筆綴文翻譯本事經七卷邁後與神昉筆受
B16n0088_p0351a16║於玉華宮及慈恩寺翻經院皆推適變故得經心矣
B16n0088_p0351a17║後著譯經圖紀四卷銓序古今經目譯人名位單譯
B16n0088_p0351a18║重翻疑偽等科一皆條理見編於藏開元中智昇又
B16n0088_p0351a19║續其題目焉
B16n0088_p0351a20║順璟
B16n0088_p0351a21║按宋高僧傳順璟者樂浪郡人也本土之氏族東夷之
B16n0088_p0351a22║家系故難詳練其重譯學聲教蓋出天然况乎因明
B16n0088_p0351a23║之學奘師精研付受華僧尚未多達璟之克通非其
B16n0088_p0351a24║宿植之力自何而至於是歟傳得奘師真唯識量乃
B16n0088_p0351a25║立決定相違不定量於乾封年中因使臣入貢附至
B16n0088_p0351a26║於時奘師長往向及二年其量云真故極成色定離
B16n0088_p0351a27║眼識自許初三攝眼所不攝故猶如眼根良以三藏
B16n0088_p0351b01║隱密周防非大智不明璟為宗云不離於眼識自許
B16n0088_p0351b02║初三攝眼所不攝故猶如眼識也如此善成他義時
B16n0088_p0351b03║大乘基覽此作便見璟所不知雖然終仰邊僧識見
B16n0088_p0351b04║如此故歎之曰新羅順璟法師者聲振唐蕃學包大
B16n0088_p0351b05║小業崇迦葉惟執行於杜多心務薄拘恆馳聲於少
B16n0088_p0351b06║欲既而蘊藝西夏傳照東夷名道日新緇素欽揖雖
B16n0088_p0351b07║彼龍象不少海外時稱獨步於此量作決定相違基
B16n0088_p0351b08║師念遠國之人有茲利慧搪突奘師暗中機發善成
B16n0088_p0351b09║三藏之義惜哉璟在本國稍多著述亦有傳來中原
B16n0088_p0351b10║者其所宗法相大乘了義教也見華嚴經中始從發
B16n0088_p0351b11║心便成佛已乃生謗毀不信或云當啟手足命弟子
B16n0088_p0351b12║輩扶掖下地地則徐裂璟身俄墜時言生身陷地獄
B16n0088_p0351b13║焉於今有坑廣袤丈餘實坎窞然號順璟捺落迦也
B16n0088_p0351b14║嘉尚
B16n0088_p0351b15║按宋高僧傳嘉尚未知何許人也慧性天資瓌奇氣
B16n0088_p0351b16║質篇聚堅守性相克攻勤在進修務於翻譯遠棲心
B16n0088_p0351b17║於奘三藏門見宗廟之富窺室家之好久稽考瑜伽
B16n0088_p0351b18║師地佛地論旨成唯識論深得義趣隨奘於玉華宮
B16n0088_p0351b19║譯大般若經充證義綴文多能傑出及三藏有疾命
B16n0088_p0351b20║尚具錄所翻經論合七十五部總一千三百三十五
B16n0088_p0351b21║卷又錄俱胝畫像一千幀造十俱胝像寫經放生然
B16n0088_p0351b22║燈令尚宣讀奘合掌歡喜曰吾心中願也汝代導之
B16n0088_p0351b23║得沒而無悔焉奘卒著述疏鈔出雜集義門夥多天
B16n0088_p0351b24║后朝同薄塵靈辯等預譯場證義功績愈繁尚初侍
B16n0088_p0351b25║奘師在玉華宮翻經至初會嚴淨佛土品說諸佛菩
B16n0088_p0351b26║薩以神通願力盛大千界上妙珍寶諸妙香花及意
B16n0088_p0351b27║樂所生五塵妙境供養莊嚴說法處與寺主慧德夜
B16n0088_p0351c01║覩玉華寺內廣博嚴淨伎樂盈滿又聞三堂講法明
B16n0088_p0351c02║日白奘歡喜符合尚不知所終
B16n0088_p0351c03║慧沼（附大願　塵外）
B16n0088_p0351c04║按宋高僧傳慧沼不知何許人也少而警慧始預青
B16n0088_p0351c05║衿依於庠序誦習該通入法修身不違戒範乃被時
B16n0088_p0351c06║諺沼闍棃焉次攻堅於經論善達翻傳自奘三藏到
B16n0088_p0351c07║京恆窺壼奧後親大乘基師更加精博及菩提流志
B16n0088_p0351c08║於崇福寺譯大寶積經沼預其選充證義新羅勝莊
B16n0088_p0351c09║法師執筆沙門大願塵外皆一時英秀當代象龍時
B16n0088_p0351c10║武平一充使盧藏用陸景初總預斯場中書侍郎崔
B16n0088_p0351c11║湜行香至翻經院歎曰清流盡在此矣豈應見隔因
B16n0088_p0351c12║奏請乞同潤色新經初沼證義於義淨譯場多所刊
B16n0088_p0351c13║正訛言舛義悉從指定後著諸疏義號淄洲沼也
B16n0088_p0351c14║元逸
B16n0088_p0351c15║按宋高僧傳元逸姓竇氏即元宗神武皇帝從外父
B16n0088_p0351c16║也繫柯懿葉莫我與京昆友姪弟多升朝列或以靡
B16n0088_p0351c17║麗自持或以官榮相抗逸乃風神秀朗瀟灑拔俗悟
B16n0088_p0351c18║色空之迹到真寂之場糠粃膏粱幺麼軒冕既而形
B16n0088_p0351c19║廁緇伍學追上流祕藏香龕披閱通理一日喟然興
B16n0088_p0351c20║歎曰去聖日遠編簡倒錯或止存夏五或濫在魯魚
B16n0088_p0351c21║加以筆札偷行校讎喪句若犍度失其夾葉猶禮記
B16n0088_p0351c22║脫錯後先日見乖訛迷而不復有一於此彝倫攸斁
B16n0088_p0351c23║遂據古今所撰目錄及勘諸經披文已浩於几案積
B16n0088_p0351c24║卷仍溢於堂宇字舛者詳義而綸之品差者賾理而
B16n0088_p0351c25║綱之星霜累遷功業克著非夫心斷金石志堅冰蘗
B16n0088_p0351c26║者曷登此哉既綜結其科目諒條而不紊也都為三
B16n0088_p0351c27║十卷號釋教廣品曆章焉考其大小乘經律論并東
B16n0088_p0352a01║西土賢聖集共一千八十部以蒲州共城二邑紙書
B16n0088_p0352a02║校知多少縛定品次俾後世無悶焉其章頗成倫要
B16n0088_p0352a03║備預不虞古之善制有樂陵尹靈琛為序逸後不知
B16n0088_p0352a04║所終