B16n0088_p0353a01║欽定古今圖書集成博物彙編神異典
B16n0088_p0353a02║　第一百六十三卷目錄
B16n0088_p0353a03║僧部列傳三十九
B16n0088_p0353a04║唐十五
B16n0088_p0353a05║道氤良賁
B16n0088_p0353a06║禮宗法詵
B16n0088_p0353a07║潛真（附道超）守素
B16n0088_p0353a08║華嚴和尚文照
B16n0088_p0353a09║法照慧普
B16n0088_p0353a10║客僧靈幽
B16n0088_p0353a11║惟恭（附靈巋）頭陀
B16n0088_p0353a12║全玼慧沐
B16n0088_p0353a13║金和尚遂端
B16n0088_p0353a14║神智智昇
B16n0088_p0353a15║圓暉（附懷遠　崇廙）洪正
B16n0088_p0353a16║辛七師和和
B16n0088_p0353a17║廣陵大師明瓚
B16n0088_p0353a18║待駕懷道（附智恆）
B16n0088_p0353a19║惠忠（附圓寂）惠秀
B16n0088_p0353a20║惟忠處寂
B16n0088_p0353a21║無著普化
B16n0088_p0353a22║大川（附法烱）難陀
B16n0088_p0353a23║元宗廣敷
B16n0088_p0353a24║圓震
B16n0088_p0353a25║
B16n0088_p0353a26║
B16n0088_p0353a27║
B16n0088_p0353b01║神異典第一百六十三卷
B16n0088_p0353b02║僧部列傳三十九
B16n0088_p0353b03║唐十五
B16n0088_p0353b04║道氤
B16n0088_p0353b05║按宋高僧傳道氤俗姓長孫長安高陵人也父容殿
B16n0088_p0353b06║中侍御史母馬氏夢五色雲覆項因有娠焉母常聽
B16n0088_p0353b07║講讀大乘經曉夜不輟意行太任之胎教也逮乎誕
B16n0088_p0353b08║日異香芬馥成於童稚神氣俊秀學問詳明應進士
B16n0088_p0353b09║科一舉擢第名喧日下才調清奇榮耀親里後有梵
B16n0088_p0353b10║僧扣門分衛飯訖願寓宵宿氤接之談話言皆詣理
B16n0088_p0353b11║梵僧稱歎明曉辭訣方出門閃然不見氤由此無調
B16n0088_p0353b12║選之心矣乞願出家將知良珠度寸雖有百仞之水
B16n0088_p0353b13║不能掩其光也何君親而能阻入道之猛利心焉乃
B16n0088_p0353b14║禮京招福寺慎言律師為師請益無替及登戒法旋
B16n0088_p0353b15║學律科又隷經論如是內外偕通矣時有興善寺復
B16n0088_p0353b16║禮法師善屬文謂氤曰藉汝少俊可為余造西方讚
B16n0088_p0353b17║一本氤遂襞紙援毫略不停綴斯須已就其辭典麗
B16n0088_p0353b18║清淨佛國境物莊嚴臨文若現前矣禮師讀訖顧左
B16n0088_p0353b19║右諸德曰奇才秀句吾輩莫能測也自後服膺窻案
B16n0088_p0353b20║晝夜精勵辯給難酬善於立破禮師仰其風規嘗於
B16n0088_p0353b21║稠人廣眾中宣言曰氤之論端勢若泉涌從此聞天
B16n0088_p0353b22║供奉朝廷元宗幸洛勅與良秀法修隨駕御史李竫
B16n0088_p0353b23║同請氤於天宮寺講淨業障經其疏亦氤之著述也
B16n0088_p0353b24║時一行禪師國之師匠過慮將來佛法誰堪扞禦誰
B16n0088_p0353b25║可闡揚奏召天下英髦學兼內外者集於洛京福先
B16n0088_p0353b26║寺大建論場氤為眾推許乃首登座於瑜伽唯識因
B16n0088_p0353b27║明百法等論豎直大義六科敵論諸師茫然屈伏一
B16n0088_p0353c01║行驚異曰大法梁棟伊人應焉余心有憑死亦足矣
B16n0088_p0353c02║及乎大駕西還勅令扈從乃有小疾上表帝降中使
B16n0088_p0353c03║賜藥并方詔曰法師將息朕此藥并方甚好服食必
B16n0088_p0353c04║差所患痊愈早來西京其顧遇也若此仍屬此際一
B16n0088_p0353c05║行遷神勅令東宮以下京官九品以上並送至銅人
B16n0088_p0353c06║原藍田設齋推氤表白法事方畢宰相張燕公說執
B16n0088_p0353c07║氤手曰釋門俊彥宇內罕匹幸附口錄向所導文一
B16n0088_p0353c08║本置於篋笥由是其文流行天下也開元十八年於
B16n0088_p0353c09║花蕚樓對御定二教優劣氤雄論奮發河傾海注道
B16n0088_p0353c10║士尹謙對答失次理屈辭殫論宗乖舛帝再三歎羨
B16n0088_p0353c11║詔賜絹五百匹用充法施別集對御論衡一本盛傳
B16n0088_p0353c12║於代後撰大乘法寶五門名教并信法儀各一卷唯
B16n0088_p0353c13║識疏六卷法華經疏六卷御注金剛經疏六卷初元
B16n0088_p0353c14║宗注經至若有人先世罪業應墮惡道乃至罪業則
B16n0088_p0353c15║為消滅雖提免翰頗見狐疑慮貽謬解之𠎝或作餘
B16n0088_p0353c16║師之義遂詔氤決擇經之功力剖判是非奏曰佛力
B16n0088_p0353c17║經力十聖三賢亦不可測陛下曩於般若會中聞熏
B16n0088_p0353c18║不一更沉注想自發現行帝於是豁然若憶疇昔下
B16n0088_p0353c19║筆不休終無滯礙也續宣氤造疏矣四海嚮風學徒
B16n0088_p0353c20║鱗萃於青龍寺執新疏聽者數盈千計至於西明崇
B16n0088_p0353c21║福二寺講堂悉用香泥築自水際至於土面莊嚴之
B16n0088_p0353c22║盛京中甲焉開元二十八年有疾將終遣弟子齎遺
B16n0088_p0353c23║表云某末品輕生虛均雨露得陪緇伍許自精修雖
B16n0088_p0353c24║常袒右肩無施舉袂之役而執錫舒步得蠲負載之
B16n0088_p0353c25║勞屬以時暢元功德揚真化不謂勤劬慕學造次養
B16n0088_p0353c26║生今月十六日苦腸忽加湯藥無救泉門自掩安沐
B16n0088_p0353c27║堯風夜臺一歸寧逢舜日有定瘞於蒼隴無再謁於
B16n0088_p0354a01║丹墀云時帝覽惻怛遣中使內給事賈文瓌將絹五
B16n0088_p0354a02║十疋就院弔贈宣口勅奉問氤弟子等適聞法師遷
B16n0088_p0354a03║神寂滅痛惜良深未審擬於何處安厝賜到絹帛等
B16n0088_p0354a04║聖恩追悼生榮死哀光於僧伍俗壽七十三僧臘五
B16n0088_p0354a05║十三以其年秋八月十二日葬於終南山陰逍遙園
B16n0088_p0354a06║側白塔存焉
B16n0088_p0354a07║良賁
B16n0088_p0354a08║按宋高僧傳良賁姓郭氏河中虞鄉人也世襲冠裳
B16n0088_p0354a09║法門之流不標祖禰故闕如也賁識鑒淵曠風表峻
B16n0088_p0354a10║越外通墳典內善經論義解之性人罕加焉永泰中
B16n0088_p0354a11║不空盛行傳譯實難其人賁預其翻度代宗請為菩
B16n0088_p0354a12║薩戒師因新出仁王護國經勅令撰疏解判曲盡經
B16n0088_p0354a13║意以所住寺為疏目曰青龍也原夫是經已當三譯
B16n0088_p0354a14║一晉太始三年法護譯一卷名仁王般若次秦羅什
B16n0088_p0354a15║出名仁王護國般若波羅蜜次梁承聖三年真諦於
B16n0088_p0354a16║洪州寶因寺譯名仁王般若并疏六卷然則晉本初
B16n0088_p0354a17║翻方言尚隔梁朝所譯隱而不行偽秦之經傳流宇
B16n0088_p0354a18║內奈何止言波羅蜜而闕多字則是虧其奧義是以
B16n0088_p0354a19║肅宗皇帝齋心沐德請不空重譯及肅皇晏駕代宗
B16n0088_p0354a20║成先聖之願言詔興譯務勅軍容使魚朝恩監護於
B16n0088_p0354a21║南桃園起乎告朔終乎朢日帝御承明殿灌頂道塲
B16n0088_p0354a22║躬執舊經對譯新本而復為序冠於經首仍勅賁造
B16n0088_p0354a23║疏通經賁上表曰學孤先哲有玷清流叨接翻傳謬
B16n0088_p0354a24║膺筆受幸揚天闕親奉德音令於大明宮南桃園修
B16n0088_p0354a25║疏贊演宸光曲照不容避席窮元珠於貝葉但益慙
B16n0088_p0354a26║惶捧白璧於丹墀寧勝報効仰酬皇澤俯課忠勤既
B16n0088_p0354a27║竭愚誠庶昭元造賁勤勤筆削三卷克成奏乞流行
B16n0088_p0354b01║復上牋疏今年二月二十一日恩命令在內園修撰
B16n0088_p0354b02║經疏微僧寡學懼不稱旨洗心滌慮扣寂求音發明
B16n0088_p0354b03║起自於天言加被仰憑於佛力咸約經論演暢真宗
B16n0088_p0354b04║亦猶集羣玉於崐山納大川於溟海火生於木與兩
B16n0088_p0354b05║曜而俱明識轉於如體一相而等照成道者法也載
B16n0088_p0354b06║法者經也釋經者疏也廣度羣有同於大通是菩提
B16n0088_p0354b07║心如陛下意所撰經疏繕寫畢功文過萬言部有三
B16n0088_p0354b08║卷施行竊慙於愚見裁成冀答於聖恩并念誦儀軌
B16n0088_p0354b09║一卷承明殿講密嚴經對御記一卷同進上輕塵元
B16n0088_p0354b10║覽祗畏無任答詔云法師智炬高明辭峰迥秀親憑
B16n0088_p0354b11║梵夾宣闡微言幽賾真宗演成章疏開如來之祕藏
B16n0088_p0354b12║示羣有之迷津貫玉聯珠鉤深致遠再三披閱頗謂
B16n0088_p0354b13║精詳傳之招提永為法寶也皇命褒揚釋門翕盛又
B16n0088_p0354b14║屬章信寺初成執疏服膺者常數百眾雖紙貴如玉
B16n0088_p0354b15║無以加焉其在安國寺講筵官供不匱數年之內歸
B16n0088_p0354b16║學如林大曆七年正月不空奏請入目錄勅依賁於
B16n0088_p0354b17║六年徙居集州教授傳經不遑寧處至十二年三月
B16n0088_p0354b18║十日無疾枕肱終於符陽春秋六十一夏臘二十九
B16n0088_p0354b19║宕渠嘉川之人哀悼法梁摧折闍維收灰中舍利百
B16n0088_p0354b20║餘粒遺表中進念誦儀對御記二卷以其先進者遂
B16n0088_p0354b21║畱在內中之故令門弟子齎之重進後於上都城東
B16n0088_p0354b22║置墳塔焉即大曆十三年也賁累朝供奉應制辭辯
B16n0088_p0354b23║富贍學問高深末塗淪躓同利涉之徙移若神會之
B16n0088_p0354b24║流外吁哉
B16n0088_p0354b25║禮宗
B16n0088_p0354b26║按宋高僧傳禮宗俗姓宋會稽人也道氣酋壯志求
B16n0088_p0354b27║元微願遂出塵決除鞅絆聞長壽寺和尚通達禪觀
B16n0088_p0354c01║往叩其關學習之心未嘗少懈師誨之曰汝之出塵
B16n0088_p0354c02║有大利益可謂良玉度尺雖有十仞之土不能掩其
B16n0088_p0354c03║光矣乃奮藻攄華注涅槃經懷鉛握槧周於二載挫
B16n0088_p0354c04║銳解紛怡然理順遂成夾注八十卷焉及鄭卿尚書
B16n0088_p0354c05║典郡聞其盛名致疏往請確然拒而不赴景龍二年
B16n0088_p0354c06║有御史大夫馮思忽爾暴終入一處有二童子持簿
B16n0088_p0354c07║領馮庭對判官廳按覆罪𠎝令望彼巨樹枝柯可覆
B16n0088_p0354c08║數畝判官身旁舊識者張思義招手呼馮曰吾是汝
B16n0088_p0354c09║舅曾為洛陽倉吏被長官越格誣殺兼假貸太平寺
B16n0088_p0354c10║中錢及油麵於今未脫汝所坐者不合於天后宮中
B16n0088_p0354c11║亂越致此暴卒可發願造涅槃經鑄鐘登即關奏判
B16n0088_p0354c12║放却還人世臨行張語馮曰在閻浮一日造功德得
B16n0088_p0354c13║福無量胡忍一生不修功德耶此涅槃經者禮宗大
B16n0088_p0354c14║師注解從天台傳授每有善神守護時張差押馮往
B16n0088_p0354c15║諸司考校輕重生處囑之曰汝去洛城道光坊內十
B16n0088_p0354c16║字街第三宅是吾家家有池亭竹樹為問妻兒安否
B16n0088_p0354c17║馮起尋經本未獲而又死經三日立限歸寫經鑄鐘
B16n0088_p0354c18║工畢馮在世得四十八年終宗亡春秋九十七焉
B16n0088_p0354c19║法詵
B16n0088_p0354c20║按宋高僧傳法詵姓孫氏母初夢吞明珠遂黜魚惡
B16n0088_p0354c21║葷誕彌厥月生有異表十五辭親從師依年受具行
B16n0088_p0354c22║學一集蔚為教宗眷伊呂立功之致陋黃綺肆志之
B16n0088_p0354c23║適遺形理性與山木為羣故地恩貞大師囑之以華
B16n0088_p0354c24║嚴經菩薩戒起信論心以靜洗智與經冥一夕夢乘
B16n0088_p0354c25║大艑直截滄溟橫山當前峻與天極不覺孤帆鳶戾
B16n0088_p0354c26║懷襄上濟峰竦竦而忽高雲溶溶而在下既寤形若
B16n0088_p0354c27║委衣流汗輕醒目此句義不思而得一部全文常現
B16n0088_p0355a01║心境事事無礙之旨如貫華焉天寶六年於蘇州常
B16n0088_p0355a02║樂寺繪盧舍那象化示羣品大曆二年於常州龍興
B16n0088_p0355a03║寺講纔登法座忽有異光如曳紅縷漸明漸大縈旋
B16n0088_p0355a04║杳空久修行者會中先覩前後講大經十徧撰儀記
B16n0088_p0355a05║十二卷大曆十三年十一月七日沙門慧覺夢巨塔
B16n0088_p0355a06║陷地二級無何詵示疾而終春秋六十一慧命四十
B16n0088_p0355a07║二受法弟子太初付以香罏談柄潯陽正覺會稽神
B16n0088_p0355a08║秀亦猶儒氏之有游夏焉詵初講天竺寺盛闡華嚴
B16n0088_p0355a09║時越僧澄觀就席決疑深得幽趣及終吳興皎然為
B16n0088_p0355a10║碑邗城肅公為頌合揚其美哉
B16n0088_p0355a11║潛真（附道超）
B16n0088_p0355a12║按宋高僧傳潛真字義璋姓王氏太原華族後徙為
B16n0088_p0355a13║夏州朔方崇道鄉人也考珍真即仲子也年在學數
B16n0088_p0355a14║業尚典墳幼好佛書抑從天性甫及弱冠投跡空門
B16n0088_p0355a15║開元二十六年隷名於本城靈覺寺明年納具戒自
B16n0088_p0355a16║此聽習律乘涉遊論海凡曰講筵無不探賾屬代宗
B16n0088_p0355a17║朝新譯文殊師利菩薩佛剎莊嚴經勅真造疏奏云
B16n0088_p0355a18║此經凡有三譯一西晉太熙中法護翻名佛土嚴淨
B16n0088_p0355a19║經文勢多古語簡理幽二天后久視中實叉難陀於
B16n0088_p0355a20║清禪寺翻名文殊受記經三即今大曆六年所譯也
B16n0088_p0355a21║伏惟寶應元聖文武皇帝陛下天垂帝籙人歸寶圖
B16n0088_p0355a22║德厚乾坤明侔日月仁恕滋物夷狄仰德而輸誠慈
B16n0088_p0355a23║惠利生正教承風而演化頃者鄜坊節度使兼御史
B16n0088_p0355a24║中丞杜冕奏為國請諸大乘經明詔下於祇園梵旨
B16n0088_p0355a25║開於貝葉因請三藏不空譯此經等數十部續有勅
B16n0088_p0355a26║下天下梵宇各置文殊菩薩像以旌聖功也又詔以
B16n0088_p0355a27║文殊菩薩為上座皆三藏所請三藏學究瑜伽解窮
B16n0088_p0355b01║法印身口意業祕密修持戒定慧學顯通宣暢唐梵
B16n0088_p0355b02║文字聲韻具知傳譯此經善符聖旨文質相兼燦然
B16n0088_p0355b03║可觀潛真識智愚昧學藝庸淺幸陪清眾謬在翻傳
B16n0088_p0355b04║虛空藏經課虛潤色猥蒙驅策述疏讚揚雖文義荒
B16n0088_p0355b05║蕪已傳京邑今之所作蓋有由焉有金閣寺大德道
B16n0088_p0355b06║超禪師學盡法源行契心本親覩靈境密承聖慈故
B16n0088_p0355b07║久在清凉屬興淨業仍於現處建窣堵波尋覲法緣
B16n0088_p0355b08║來詣京國以此經為大事以大聖為本師顯揚聖德
B16n0088_p0355b09║無過此者乃稽首三藏誓傳大聖法門不以潛真庸
B16n0088_p0355b10║虛轉祈和尚邀令述作和尚不念前之鄙陋又令讚
B16n0088_p0355b11║釋此經竊恐難契真詮敢不盡其愚訥即大曆八年
B16n0088_p0355b12║十一月疏成奏過真學通內外性相融明考覆幽元
B16n0088_p0355b13║研精教理探賾今古比校親疎分別異同歸於一義
B16n0088_p0355b14║辯猶泉湧思入虛凝直筆而書記於絕唱結成三卷
B16n0088_p0355b15║以作準繩現在未來永無疑網矣又述菩提心義發
B16n0088_p0355b16║菩提心戒各一卷三聚淨戒及十善法戒共一卷兼
B16n0088_p0355b17║稟承不空祕教入曼拏羅登灌頂壇受成佛印顯密
B16n0088_p0355b18║二教皆聞博贍關內河東代歷四朝闡揚妙旨弟子
B16n0088_p0355b19║繁多加復綱紀興善保壽二處伽藍懲勸僧尼真有
B16n0088_p0355b20║力也以貞元四年戊辰五月十四日遺誡門人以疾
B16n0088_p0355b21║而臥二十一日右脅累足口誦彌陀佛號終於興善
B16n0088_p0355b22║寺本院春秋七十一僧夏四十九云
B16n0088_p0355b23║守素
B16n0088_p0355b24║按宋高僧傳守素者立性高邁與羣不同居京興善
B16n0088_p0355b25║寺恆以誦持為急務其院幽僻庭有青桐四株皆素
B16n0088_p0355b26║之手植元和中卿相多遊此院青桐至夏中無何發
B16n0088_p0355b27║汗頗汙人衣如輠脂焉而不可浣時相國鄭公絪嘗
B16n0088_p0355c01║與丞郎數人避暑且惡其滴瀝謂素曰弟子為師伐
B16n0088_p0355c02║此樹各植一松可乎及暮素戲呪之曰我種汝二十
B16n0088_p0355c03║餘年汝以汗之淋瀝為人所惡同惡木之不可休其
B16n0088_p0355c04║下也來歲若然我必薪之自爾絕蹤矣素誓不出院
B16n0088_p0355c05║誦法華經三萬七千部夜恆有狢子馴擾來聽經齋
B16n0088_p0355c06║時則烏鵲就掌取食他僧以食誘羣羽皆驚噪而逝
B16n0088_p0355c07║長慶初有僧元幽題此院云三萬蓮經三十春半生
B16n0088_p0355c08║不踏院門塵當時以為佳句也素之終代罔得詳焉
B16n0088_p0355c09║華嚴和尚
B16n0088_p0355c10║按宋高僧傳華嚴和尚不知名氏居在幽州城北恆
B16n0088_p0355c11║持華嚴經以為淨業時號之全取經題呼召耳其所
B16n0088_p0355c12║誦時一城皆聞之如在庭廡之下萬歲通天年中韓
B16n0088_p0355c13║國公張仁愿之為幽州都督也夜聞經聲品次歷歷
B16n0088_p0355c14║然及爾晨興謂夫人曰昨宵城北道人諷誦若在衙
B16n0088_p0355c15║署前也還聞已否夫人曰是何地遠可得聞乎張君
B16n0088_p0355c16║曰如其不信可各遣小豎走馬往覆之果無差謬張
B16n0088_p0355c17║君請召入城及相見謂張君曰有願胡不報乎荅曰
B16n0088_p0355c18║現造袈裟五百緣布施羅漢去華嚴曰勿去餘處但
B16n0088_p0355c19║送往州西馬鞍山竹林寺內施僧及遣使齎香衣物
B16n0088_p0355c20║登佛龕山已去覓竹林寺且無蹤跡如是深入陟高
B16n0088_p0355c21║山見一翁問之曰但隨吾來倏覩雲開寺現景物非
B16n0088_p0355c22║凡世所有入寺散袈裟畢而少二人彼老宿曰可齎
B16n0088_p0355c23║還二分一與張仁愿一與華嚴和尚自此方知華嚴
B16n0088_p0355c24║和尚是竹林聖寺中來使留一宿出已經年行化既
B16n0088_p0355c25║久及終坐亡肉身不萎敗范陽之人多往乞願時有
B16n0088_p0355c26║徵應塔近因兵革而廢矣
B16n0088_p0355c27║文照
B16n0088_p0356a01║按宋高僧傳文照不知何許人也本敦朴遲訥之人
B16n0088_p0356a02║耳然見佛像則悅懌一旦詣柏梯寺禮曇延法師畫
B16n0088_p0356a03║影出家專念諸經罔知詮顯常憤受性昏濁忽若假
B16n0088_p0356a04║寐見曇延法師身長一丈目光四射謂照曰爾所欲
B16n0088_p0356a05║者吾安能致之吾有聰明經一卷求之於彼必謹而
B16n0088_p0356a06║持取感應若俯拾地芥耳即袖中出以授之則金剛
B16n0088_p0356a07║般若也登即執讀七過而便驚寤經猶在目然後念
B16n0088_p0356a08║通無滯如久習焉其喉舌間曲折浮沉尋變入節非
B16n0088_p0356a09║常調也自此聰敏日新辯給在口時謂為觀音附麗
B16n0088_p0356a10║於厥躬也且曰我師是周隋國師凡所纂集義疏必
B16n0088_p0356a11║乘夢寐而神授我無愧為資矣
B16n0088_p0356a12║法照
B16n0088_p0356a13║按宋高僧傳法照不知何許人也立行多輕率遊方
B16n0088_p0356a14║不恆長慶元年入逆旅避雨逡巡轉甚泥淖過中時
B16n0088_p0356a15║乞食不得乃咄遣童子買彘肉煑夾胡餅數枚麤食
B16n0088_p0356a16║略盡且無恥愧旁若無人客皆詬罵少年有欲毆者
B16n0088_p0356a17║照殊不答至夜念金剛經本無脂燭一室盡明異香
B16n0088_p0356a18║充滿凡二十一客皆來禮拜謝過各施衣物照踞坐
B16n0088_p0356a19║若無所覩後不知所終
B16n0088_p0356a20║慧普
B16n0088_p0356a21║按宋高僧傳慧普姓宋本郡蘄水人也性地疎朗敏
B16n0088_p0356a22║利桀然既奉尸羅冰雪任操元和十二年樂廣濟山
B16n0088_p0356a23║秀地靈願棲於此始讀誦大涅槃經歷稔彌年卒通
B16n0088_p0356a24║四十二卷聞者憮然曰四袠大經若為溫習非揣量
B16n0088_p0356a25║而可庶幾乎或疑其妄言徹部有亂次舉品題以試
B16n0088_p0356a26║驗之且無澀滯少遼緩之無不弭伏普亦不介意躬
B16n0088_p0356a27║刀耕火種趣足而已卉服布裘度其伏臘日夜經聲
B16n0088_p0356b01║不絕如是涉三十載邑人學者莫不推重增修院宇
B16n0088_p0356b02║以大中三年冬無疾集眾告違跏趺坐終儼若凝思
B16n0088_p0356b03║弟子以香泥纏飾遷於山椒塔中號涅槃焉於今香
B16n0088_p0356b04║火不絕
B16n0088_p0356b05║客僧
B16n0088_p0356b06║按宋高僧傳亡名長慶中自遠而至狀輒麤暴見寺
B16n0088_p0356b07║中淨人咄曰與吾將錢沽酒寺僧見之怒其勿遵戒
B16n0088_p0356b08║檢辱我僧坊其何以堪遂奪其缾擊寺外柏樹缾則
B16n0088_p0356b09║鏗然已碎其酒凝滯不流著樹如綠玉焉搖之不散
B16n0088_p0356b10║嗅之無臭寺僧驚怪顧客何為客曰某常持金剛般
B16n0088_p0356b11║若須預飲此物一杯則諷吟瀏亮率以為常非此不
B16n0088_p0356b12║可上人勿怪寺僧遲迴之際愀然其客將器就樹盛
B16n0088_p0356b13║之其酒盡落器中略無孑遺觀者如堵奄然流啜斯
B16n0088_p0356b14║須器窳而酣暢不知其僧往復何所
B16n0088_p0356b15║靈幽
B16n0088_p0356b16║按宋高僧傳靈幽不知何許人也僻靜淳直誦習惟
B16n0088_p0356b17║勤偶疾暴終杳歸冥府引之見王王問修何業答曰
B16n0088_p0356b18║貧道素持金剛般若已有年矣王合掌屢稱善哉俾
B16n0088_p0356b19║令諷誦幽吮唇播舌章段分明念畢王曰未盡善矣
B16n0088_p0356b20║何耶勘少一節文何貫華之線斷乎師壽命雖盡且
B16n0088_p0356b21║放還人間十年要勸一切人受持斯典如其真本即
B16n0088_p0356b22║在濠州鍾離寺石碑上如是已經七日而蘇幽遂奏
B16n0088_p0356b23║奉敕令寫此經真本添其句讀在無法可說是名說
B16n0088_p0356b24║法之後是也
B16n0088_p0356b25║惟恭（附靈巋）
B16n0088_p0356b26║按宋高僧傳惟恭不詳何許人也少孺出俗於法性
B16n0088_p0356b27║寺好尚偪下多狎非法之友雖乖僧行猶勤持誦金
B16n0088_p0356c01║剛般若罕離脣齒酒徒博侶交集門庭虛誑云為曾
B16n0088_p0356c02║無廉恥後遇病且死同寺有靈巋其跡相類號為一
B16n0088_p0356c03║寺二害也巋偶出去寺一里所逢六七人少年甚都
B16n0088_p0356c04║衣服鮮潔各執樂器如龜茲部問靈巋曰惟恭上人
B16n0088_p0356c05║何在巋即語其處疑其寺行香樂佛也及曉迴入寺
B16n0088_p0356c06║聞鐘聲云恭卒所見者乃天樂耳蓋承經力必生淨
B16n0088_p0356c07║剎亦以其跡勉靈巋也巋感悟折節緇門崇重終成
B16n0088_p0356c08║高邁焉
B16n0088_p0356c09║頭陀
B16n0088_p0356c10║按宋高僧傳頭陀本下𨛋磨家之子然其器度溫潤
B16n0088_p0356c11║若長者之規厥父課令其守磨夜深憫驢牛之困憊
B16n0088_p0356c12║自己代之放其畜嚙草飲水歇臥者父母知之為其
B16n0088_p0356c13║罷業兒亦乞出家遂落髮受具持無嗔怒唯收拾糞
B16n0088_p0356c14║掃物為衣可重數斤臥具三十年未嘗更易苦節之
B16n0088_p0356c15║行無有倫比真定之民重之而不受人供施號抖擻
B16n0088_p0356c16║上人焉
B16n0088_p0356c17║全玼
B16n0088_p0356c18║按宋高僧傳全玼本餘杭人也入徑山禮法濟大師
B16n0088_p0356c19║求剃染稟質強渥且耐饑寒諸所參尋略得周徧乃
B16n0088_p0356c20║隱衡嶽中立草庵木食澗飲結輭草為衣伏臘不易
B16n0088_p0356c21║有贈玭詩云窠居過後更何人傳得如來法印真昨
B16n0088_p0356c22║日祝融峰下見草衣便是雪山身此太常孫渥舊相
B16n0088_p0356c23║南遷有作也
B16n0088_p0356c24║慧沐
B16n0088_p0356c25║按宋高僧傳慧沐俗姓祝氏即世暨陽人也代為著
B16n0088_p0356c26║姓沐幼沖之歲家法嚴明訓授儒經蔚成造秀將隨
B16n0088_p0356c27║計吏謁覺智寺契真禪師即諡大觀者因以微諷沐
B16n0088_p0357a01║由茲開悟明年剃度乃詣洪井禮觀音禪師頓了心
B16n0088_p0357a02║契咸通七載還歸故鄉邑宰韋公迺率信心者造棲
B16n0088_p0357a03║真院四方禪客無遠不屈廉使裴延魯召沐因營鑑
B16n0088_p0357a04║水坊精舍成還以坊為題牓既而居之安而能遷允
B16n0088_p0357a05║明州掾齊肇請住玉笥峰未久而卒壽八十八臘四
B16n0088_p0357a06║十五則乾寧五年七月三日也
B16n0088_p0357a07║金和尚
B16n0088_p0357a08║按宋高僧傳金和尚者姓王氏西河平遙人也所生
B16n0088_p0357a09║之地猪坑村幼而魁岸為人魯質所作詭異與平人
B16n0088_p0357a10║不類於嵩巖山出家其後身裁一丈腰闊一圍言事
B16n0088_p0357a11║多奇驗終後如在鄉人供祭之乞願皆遂人意西河
B16n0088_p0357a12║至稽胡皆鄭重焉
B16n0088_p0357a13║遂端
B16n0088_p0357a14║按宋高僧傳遂端姓張不知何從而來德潤寺求師
B16n0088_p0357a15║其為人也質直清粹不妄交遊師授法華經誦猶宿
B16n0088_p0357a16║構人皆駭歎至乎老齒勤而無懈十二時間恆諷不
B16n0088_p0357a17║輟咸通二年忽結跏趺坐而化須臾口中出青色蓮
B16n0088_p0357a18║華七莖遠近奔走皆至觀禮邑人同心造龕窆於東
B16n0088_p0357a19║山之下二十餘年墳塋屢屢光發後開視之形質如
B16n0088_p0357a20║生眾迎還寺漆紵飾之今號真身院存焉伊寺者吳
B16n0088_p0357a21║太子太傅都鄉侯闞澤書堂後捨為伽藍其題額取
B16n0088_p0357a22║澤字也
B16n0088_p0357a23║神智
B16n0088_p0357a24║按宋高僧傳神智婺州義烏人也俗姓力力氏之先
B16n0088_p0357a25║黃帝臣牧之後漢有魯郡相力歸因官居兗遂為魯
B16n0088_p0357a26║人也祖考皆田畯而以朴素相㳂智少有貞操懇樂
B16n0088_p0357a27║捨家就雲門寺惟孝為師年十二一食斷中持大悲
B16n0088_p0357b01║心呪應法登戒峻勵恪勤俄屬會昌滅法智形服雖
B16n0088_p0357b02║殊誓重為僧磨不磷而涅不緇於時見矣大中初年
B16n0088_p0357b03║復道巡遊暨陽考於禪室且曰營廷之魚潛於藪澤
B16n0088_p0357b04║宜哉此處吾之藪澤也恆呪水杯以救百疾飲之多
B16n0088_p0357b05║差百姓相率日給無筭號大悲和尚焉大中中入京
B16n0088_p0357b06║兆時昇平相國裴公休預夢智來迨乎相見欣然相
B16n0088_p0357b07║國女郎鬼神所被智持呪七日平復遂奏請院額曰
B16n0088_p0357b08║大中聖壽仍賜左神策軍鐘一口天后繡㡧藏經五
B16n0088_p0357b09║千卷裴君為書殿額智以光啟丙午歲十二月終於
B16n0088_p0357b10║東白山春秋六十八法臘四十八遷座歸暨陽南山
B16n0088_p0357b11║入塔焉
B16n0088_p0357b12║智昇
B16n0088_p0357b13║按宋高僧傳智昇未詳何許人也義理懸通二乘俱
B16n0088_p0357b14║學然於毗尼尤善其宗此外文性愈高博達今古每
B16n0088_p0357b15║慊聶道真道安至於明佺宣律師各著大藏目錄記
B16n0088_p0357b16║其翻傳年代人物者謂之晉錄魏漢等錄乃於開元
B16n0088_p0357b17║十八年歲次庚午撰開元釋教錄二十卷最為精要
B16n0088_p0357b18║何耶諸師於同本異出舊目新名多惑其文真偽相
B16n0088_p0357b19║亂或一經為兩本或支品作別翻一一裁量少無過
B16n0088_p0357b20║者如其舊錄江泌女子誦出經黜而不留可謂藻鑑
B16n0088_p0357b21║杜塞妖偽之源有茲獨斷後之圓照貞元錄也文體
B16n0088_p0357b22║意宗相距不知幾百數里哉麟德中道宣出內典錄
B16n0088_p0357b23║十卷靖邁出圖紀四卷昇各續一卷經法之譜無出
B16n0088_p0357b24║昇之右矣
B16n0088_p0357b25║圓暉（附懷遠　崇廙）
B16n0088_p0357b26║按宋高僧傳圓暉未詳何許人也關輔之間聲名藉
B16n0088_p0357b27║甚精研性相善達諸宗幼於俱舍一門最為銳意時
B16n0088_p0357c01║禮部侍郎賈曾歸心釋氏好樂斯文多命暉談此宗
B16n0088_p0357c02║相然其難者則非想見惑繁者則得非得章爰請暉
B16n0088_p0357c03║師略伸梗槩究其光師疏義繁極難尋又聖善寺懷
B16n0088_p0357c04║遠律師願心相合因節略古疏頌則再牒而釋論乃
B16n0088_p0357c05║有引而具注甚為徑捷學者易知後有崇廙著金華
B16n0088_p0357c06║鈔十卷以解焉光寶二師之後暉公間出兩河間二
B16n0088_p0357c07║京道江表燕齊楚蜀盛行暉疏焉
B16n0088_p0357c08║洪正
B16n0088_p0357c09║按宋高僧傳洪正俗姓常氏未詳何許人也居於岷
B16n0088_p0357c10║蜀間蘭若往因有疾所苦沉綿從復平寧發誓恆誦
B16n0088_p0357c11║金剛般若經日以二十過為准精持靡曠時鄰僧守
B16n0088_p0357c12║賢夜坐見二鬼使手操文牒私相謂曰取攝僧洪正
B16n0088_p0357c13║一使曰為其默念般若傍有大奇呵護無計近得又
B16n0088_p0357c14║患責限遲延今別得計見有直府東門者姓常又與
B16n0088_p0357c15║僧同名復曾為僧來共伱攝去以塞違殿也守賢聞
B16n0088_p0357c16║之驚異且志其事明日密問門子常洪正已死守賢
B16n0088_p0357c17║先持彌陀經後改業焉洪正後不測其終
B16n0088_p0357c18║辛七師
B16n0088_p0357c19║按宋高僧傳辛七師者不顯出家之號時姓氏行次
B16n0088_p0357c20║呼之既熟人耳更無別召體焉實陝人也始為兒時
B16n0088_p0357c21║甚聞謹肅不嘗狎弄少即老成其父為陝郡守觀七
B16n0088_p0357c22║師之作為謂其母曰是子非常兒孺善宜護養之年
B16n0088_p0357c23║甫十歲迥知佛法可以宗尚凡經卷冥然分其此華
B16n0088_p0357c24║此梵都不緣師教及鍾荼蓼陟屺之痛愈深雖親屬
B16n0088_p0357c25║勸勉益加柴毀先是郡城南有瓦窑七所一日哀號
B16n0088_p0357c26║之際發狂遁去其家僮輩躡迹尋之見其入窑竈中
B16n0088_p0357c27║端坐身有奇光粲若金色家僮驚就問無言懼而徙
B16n0088_p0358a01║步次窺一窑復見七師同前相狀如是歷徧七窑一
B16n0088_p0358a02║一見其端坐發光是以陝服之人重之若神遇之羅
B16n0088_p0358a03║拜焉
B16n0088_p0358a04║和和
B16n0088_p0358a05║按宋高僧傳和和者莫詳氏族本生其為僧也狂而
B16n0088_p0358a06║不亂愚而有知罔測其由發言多中時號為聖安國
B16n0088_p0358a07║寺中居住出入無拘撿見本寺修營殿閣未就有越
B16n0088_p0358a08║國公主降滎陽鄭萬鈞雖琴瑟相諧而數年無子和
B16n0088_p0358a09║因至公主家鈞焚香灑掃以待之主拜跪歸向鈞祈
B16n0088_p0358a10║告之曰某自叨選尚願得一子為嗣唯師能致之乎
B16n0088_p0358a11║和曰易耳但遺我三千疋絹主當誕二男鈞敬重如
B16n0088_p0358a12║聽佛語出絹如所求施之和取付修寺殿閣功德主
B16n0088_p0358a13║乃曰主有娠矣吾令二天人下為公主作兒所憂者
B16n0088_p0358a14║公主不能併妊二子為孿乳包羞耳吾俾其同年而
B16n0088_p0358a15║前後誕之果如其言歲初年末各生之矣長曰潛耀
B16n0088_p0358a16║次曰晦明皆美丈夫後博涉成事焉京邑之間傳揚
B16n0088_p0358a17║沸渭量其位地不可輕議哉
B16n0088_p0358a18║廣陵大師
B16n0088_p0358a19║按宋高僧傳廣陵大師者維揚人也不言法名淮海
B16n0088_p0358a20║之間競呼廣陵大師也形質寢陋性多桀黠真率之
B16n0088_p0358a21║狀與屠沽輩相類止沙門形異耳好嗜酒啖肉常衣
B16n0088_p0358a22║總裘厚重可知盛暑亦不蹔脫蚤虱聚其上僑寓孝
B16n0088_p0358a23║感寺獨一室每夕闔扉而寢率以為常或狂悖性發
B16n0088_p0358a24║則屠犬彘日聚惡少鬬毆或醉臥道旁揚民以是惡
B16n0088_p0358a25║之貞元中有一少壯素以力聞嘗一日少壯與人賭
B16n0088_p0358a26║博大師大怒以手擊碎博局少壯笑曰騃兒何敢逆
B16n0088_p0358a27║壯士耶大師且罵而唾其面於是索少壯鬪擊觀者
B16n0088_p0358b01║圍帀千數少壯為大師所困迸道而逃自此人方知
B16n0088_p0358b02║有神力焉亦於稠人廣眾中自負其力往往入闤闠
B16n0088_p0358b03║間剽奪人錢帛市人皆畏其勇而莫敢拒後有一耆
B16n0088_p0358b04║年僧召大師誡勅之曰汝胡不謹守戒法奈何食酒
B16n0088_p0358b05║肉屠犬豕彊抄市人錢帛又與無賴子弟𩰚競不律
B16n0088_p0358b06║儀甚豈是僧人本事耶一旦眾所不容執見官吏按
B16n0088_p0358b07║法治之何處逃隱且深累佛法大師怒色對之曰蠅
B16n0088_p0358b08║蚋徒喋羶腥爾安知鴻鵠之志乎然則我道非爾所
B16n0088_p0358b09║知也且我清中混外者豈同爾齷齪無大度乎耆年
B16n0088_p0358b10║且不能屈後一日自外來歸入室閉戶有於門隙覘
B16n0088_p0358b11║之見大師坐席放神光自眉間晃朗照物洞然觀者
B16n0088_p0358b12║驚報少頃寺僧奔至瞻禮稱歎或有懺悔曾謗之者
B16n0088_p0358b13║或有彈指讚詠之者明日羣僧伺候大師出焚香致
B16n0088_p0358b14║禮及開戶瞑目如入禪定已長往矣自此廣陵人寫
B16n0088_p0358b15║貌供養號之為大師焉
B16n0088_p0358b16║明瓚
B16n0088_p0358b17║按宋高僧傳明瓚者未知氏族生緣初遊方詣嵩山
B16n0088_p0358b18║普寂盛行禪法瓚往從焉然則默證寂之心契人罕
B16n0088_p0358b19║推重尋於衡嶽閑居眾僧營作我則晏如縱被詆訶
B16n0088_p0358b20║殊無愧恥時目之懶瓚也一說伊僧差越等夷或隨
B16n0088_p0358b21║眾齋餐或以瓦釜煑土而食云是彌陀佛應身未知
B16n0088_p0358b22║何證驗之一云好食僧之殘食故殘也或隨逐之則
B16n0088_p0358b23║時出言語皆契佛理事跡難知天寶初至南嶽寺執
B16n0088_p0358b24║役盡專一寺之上夜止羣牛之下曾無倦也如是經
B16n0088_p0358b25║二十年相國鄴公李泌避崔李之害隱南嶽而潛察
B16n0088_p0358b26║瓚所為曰非常人也聽其中宵梵唄響徹山谷李公
B16n0088_p0358b27║情頗知音能辨休戚謂瓚曰經音悽愴而後喜悅必
B16n0088_p0358c01║謫墮之人時將去矣候中夜李公潛往謁焉望席門
B16n0088_p0358c02║自贊而拜瓚大詬仰空而唾曰是將賊我李愈加鄭
B16n0088_p0358c03║重唯拜而已瓚正撥牛糞火出芋啗之良久乃曰可
B16n0088_p0358c04║以席地取所啗芋之半以授焉李跪捧盡食而謝謂
B16n0088_p0358c05║李公曰慎勿多言領取十年宰相李拜而退居一月
B16n0088_p0358c06║刺史祭嶽修道路極嚴忽中夜風雷而一峰頹下其
B16n0088_p0358c07║緣山蹬道為大石所攔乃以數牛縻絆而挽之又以
B16n0088_p0358c08║數百人鼓噪以推之物力竭而石愈固更無他術瓚
B16n0088_p0358c09║曰奚用如許繁為我姑去之眾皆大笑瓚遂履石而
B16n0088_p0358c10║動忽轉盤而下聲若震雷山路既開眾僧禮而踴躍
B16n0088_p0358c11║一郡呼為至聖太守奉如神明瓚悄然乃懷去意寺
B16n0088_p0358c12║外虎豹忽爾成羣日有殺傷無由禁止瓚曰授我一
B16n0088_p0358c13║小箠為爾驅除眾曰大石猶可推虎豹當易制遂與
B16n0088_p0358c14║之荊梃皆躡後觀之出門見一虎衘之而去瓚既去
B16n0088_p0358c15║虎亦絕蹤李泌於天寶末肅宗遣使訪召會泌自嵩
B16n0088_p0358c16║穎赴行在所帝喜俾掌樞務權逾宰相尋為崔圓李
B16n0088_p0358c17║輔國害其能泌懼乞遊衡嶽遂見瓚焉後終居相位
B16n0088_p0358c18║一如瓚之懸記勅諡大明禪師塔存嶽中云
B16n0088_p0358c19║待駕
B16n0088_p0358c20║按宋高僧傳待駕姓王氏金水縣人也冲孺出家作
B16n0088_p0358c21║為詭異其父立名待駕當天寶末也練行精進時號
B16n0088_p0358c22║頭陀及元宗巡幸果自詣府剃髮為僧至是待駕得
B16n0088_p0358c23║度其言信矣駕去縣邑二十里開徑芟茅獨居山頂
B16n0088_p0358c24║後成一寺此山初名石城迨明皇至劍門山神見形
B16n0088_p0358c25║迎駕稱姓李氏後陟武擔東臺遠望雲氣盤結問左
B16n0088_p0358c26║右曰此何處對曰石城山乃悟山神扈衛之意遂改
B16n0088_p0358c27║雲頂為慈雲寺駕後卒於此寺又福州楞伽寺釋懷
B16n0088_p0359a01║一景龍中銳意於愛同寺東造精舍相度地形無水
B16n0088_p0359a02║濟用方拱手而去忽山禽擊𩰚於地一異之命工穴
B16n0088_p0359a03║深尺餘甘泉沸湧此後伏臘而無加耗寺中每有休
B16n0088_p0359a04║咎必暫減耗候以知之風俗謂之靈泉焉以永泰二
B16n0088_p0359a05║年歸寂弟子超悟奏乞代宗題寺額上首曰智恆次
B16n0088_p0359a06║行弼越州刺史皇甫政為碑紀德襄州節度使于頔
B16n0088_p0359a07║書焉
B16n0088_p0359a08║懷道（附智恆）
B16n0088_p0359a09║按宋高僧傳懷道邁德高情慈忍濟物思乎達法恆
B16n0088_p0359a10║爾遊方凡遇通人卑禮求益及還鄉之日禮佛勤劬
B16n0088_p0359a11║收舉坐具獲珠一顆後置於文殊塑像額心安之其
B16n0088_p0359a12║珠圓瑩且異蚌胎又冥然降舍利骨尋分於南澗塔
B16n0088_p0359a13║中洎至德二年令弟子僧常持法華經不舍晝夜俄
B16n0088_p0359a14║有白㲲袈裟一領降於塔中不知其來此蓋修道之
B16n0088_p0359a15║心感於冥理也後滑臺守李邕著碑文并書相次智
B16n0088_p0359a16║恆繼居法華院即懷一弟子也道行於師相埒卒後
B16n0088_p0359a17║禮部侍郎劉太真作碑頌褚長文書次有超悟行弼
B16n0088_p0359a18║皆名望相齊化于閩俗無不重焉
B16n0088_p0359a19║惠忠（附圓寂）
B16n0088_p0359a20║按宋高僧傳惠忠俗姓王潤州上元人也初在母孕
B16n0088_p0359a21║忽遇異僧謂曰所生貴子當為天人矣誕育已來不
B16n0088_p0359a22║食葷腥有異常童稟性敦厚年二十三以經業見度
B16n0088_p0359a23║即神龍元年也遂配莊嚴寺志節高簡為時輩所推
B16n0088_p0359a24║聞牛頭山威禪師襲達磨蹤得佛法印遂造山禮謁
B16n0088_p0359a25║威見忠乃曰山主來矣因為說法頓悟上乘威既得
B16n0088_p0359a26║人如老氏之逢尹喜乃命入室付法傳燈并委山門
B16n0088_p0359a27║之事遂出鄽聚忠即繼踵茲峰夙夜精勵常頭陀山
B16n0088_p0359b01║澤飲泉藉草一食延時每用一鐺眾味同煑用畢懸
B16n0088_p0359b02║於樹杪方復繩牀晏坐終日如杌衣不易時寒暑一
B16n0088_p0359b03║衲積四十年遂彰靈應非一州牧明賢頻詣山禮謁
B16n0088_p0359b04║再請至郡施化道俗天寶初年始出止莊嚴忠以為
B16n0088_p0359b05║梁朝舊寺莊嚴最盛今已歲古凋殘興懷修葺遂於
B16n0088_p0359b06║殿東擬創法堂先有古木鵲巢其頂工人將欲伐之
B16n0088_p0359b07║忠曰且止待鵲移去始當伐之因至樹祝曰此地造
B16n0088_p0359b08║堂當速移去言畢其鵲競御柴遷寓他樹合郭道俗
B16n0088_p0359b09║觀者如堵莫不歎異又立基未定忽有二神人為止
B16n0088_p0359b10║其處因乃定焉雖汲引無廢神曠不撓四方之侶相
B16n0088_p0359b11║依日至以大曆三年山門石室前有忠挂衣藤是歲
B16n0088_p0359b12║盛夏忽然枯悴靈芝仙菌且不復生至九月忠演法
B16n0088_p0359b13║高座無故水出繞座而轉至四年六月十五日集眾
B16n0088_p0359b14║布薩至晚乃命侍者剃髮浴軀是夜瑞雲覆剎天樂
B16n0088_p0359b15║聞空十六朝怡然坐化時風雨震蕩樹木摧折和州
B16n0088_p0359b16║延祚寺僧徒其夕咸見白虹直東西貫於山中鳥獸
B16n0088_p0359b17║哀鳴林壑巗間哭聲數日方止岳牧韋公損聞而哀
B16n0088_p0359b18║愴遣使贈賻并令上元令劉君備威儀送歸山於時
B16n0088_p0359b19║炎蒸至七月七天降雨絕凉八日神柩出纖塵不飛
B16n0088_p0359b20║又有羣鶴徘徊舉上送至山門瘞後數日墳內放光
B16n0088_p0359b21║照於山林五年春依外國法荼毗獲舍利不可勝計
B16n0088_p0359b22║圓細如珠光彩瑩徹遠近道俗有恨無所尅獲咸於
B16n0088_p0359b23║焚身處煨燼中至求凡百千人皆得舍利故知法身
B16n0088_p0359b24║圓應感物無窮聖力潛通光騰千古門人起木塔春
B16n0088_p0359b25║秋八十有七矣身逾七尺霜眉徑寸儀容殊偉鷰頷
B16n0088_p0359b26║龍腮神氣孤拔色如金聚含光玉潤若梵僧所居帳
B16n0088_p0359b27║幃弗張蚊蚋不犯曾居蘭若幽棲松竹深邃嘗有虎
B16n0088_p0359c01║鹿並各產子馴遶人室曾無懼色開元二十七年上
B16n0088_p0359c02║元令長孫遂初脫略異聞躬造山詢驗及到山半猛
B16n0088_p0359c03║虎當路瓟吼遂乃驚怖莫知所為忠聞出林曉喻虎
B16n0088_p0359c04║因寢聲伏於林中遂恐懾合掌禮謝而迴忠又向吳
B16n0088_p0359c05║郡具戒院中有凌霄藤盛夏萎悴人擬伐之威大師
B16n0088_p0359c06║曰勿剪惠忠還日其藤更生人不之信及秋忠還其
B16n0088_p0359c07║藤重茂矣又昔有供僧穀倉在莊夜有盜來竊之虎
B16n0088_p0359c08║乃吼喚逐之盜棄負器而逃其類夥多良難驟述忠
B16n0088_p0359c09║著見性序及行路難精旨妙密盛行於世又鄴中釋
B16n0088_p0359c10║圓寂氏族生地俱不可尋初從嵩山見老安禪師道
B16n0088_p0359c11║契相符莫測涯岸以高宗咸亨二年生計終歲已一
B16n0088_p0359c12║百有奇年矣襄州節度使嚴授傾心供養亦號無生
B16n0088_p0359c13║和尚焉
B16n0088_p0359c14║惠秀
B16n0088_p0359c15║按宋高僧傳惠秀俗姓李氏今東京陳畱人也出離
B16n0088_p0359c16║塵垢慕尚逍遙初以戒律飭躬後以禪定為務於荊
B16n0088_p0359c17║郢之地叅問祖師既了安然迴依洛邑天宮寺也屬
B16n0088_p0359c18║則天頻幸神都而秀道聲聞於后聽屢詔入禮重其
B16n0088_p0359c19║於懸記未然事合同符契長安中往資聖寺唱道化
B16n0088_p0359c20║人翕然歸向忽誡禪院弟子令滅燈燭有白秀曰長
B16n0088_p0359c21║明燈可畱亦令滅之因說火灾難測不可不備嘗云
B16n0088_p0359c22║有寺家不備火燭佛殿被焚又有一寺鐘樓遭爇又
B16n0088_p0359c23║有一寺經藏煨燼殊可痛惜時眾不喻其旨至夜遺
B16n0088_p0359c24║火佛殿鐘樓經藏三所悉成灰炭方知秀預知垂警
B16n0088_p0359c25║又元宗在潞邸時曾與諸王俱詣問法從容畱施一
B16n0088_p0359c26║笛元宗出去秀召弟子曰謹掌此笛後有要時當獻
B16n0088_p0359c27║上也及受睿宗傳禪弟子達磨等方悟其言取笛以
B16n0088_p0360a01║進帝悅先知迴賜豐厚秀偶示微疾告誡門人奄然
B16n0088_p0360a02║歸寂享年一百歲燕國公張說素所歸心送瘞龍門
B16n0088_p0360a03║山道俗數千人奔會悲悼焉
B16n0088_p0360a04║惟忠
B16n0088_p0360a05║按宋高僧傳惟忠少孺為僧勵精自行在乎羣等莫
B16n0088_p0360a06║不宗焉出家法定寺本是後漢永平中佛法始流中
B16n0088_p0360a07║國便有置德淨伽藍神光屢現至宋釋惠持自廬阜
B16n0088_p0360a08║辭遠公法兄誓化岷蜀屬譙縱不道令數輩操刃欲
B16n0088_p0360a09║屠持持乃彈指其眾驚奔僵仆隋開皇四年改名法
B16n0088_p0360a10║定焉寺有彌勒聖像唐武德中忽有枯查沿江而至
B16n0088_p0360a11║夜發光明因雕作像首貞觀中竇軌為長史劍門佛
B16n0088_p0360a12║首光見引達於府竇公令人迎取數百人亦不能勝
B16n0088_p0360a13║乃令祝之任欲何往遂言可就法定否乃一人能舉
B16n0088_p0360a14║竇遂造佛身長史高士廉蓋殿以安之後有僧汎愛
B16n0088_p0360a15║樹其浮圖而獲一巨蟹身足二尺餘是塔頗多靈異
B16n0088_p0360a16║人或將酒肉乘醉詣聖佛前立見災禍矣忠於天寶
B16n0088_p0360a17║中於寺愈加精苦無何塔為霆震拔其塔心柱出外
B16n0088_p0360a18║忽有小木承代之意眾咸怪之罔測厥由忠乃叩搕
B16n0088_p0360a19║於聖彌勒像告訴天龍合加畏重何輙震擊奪塔心
B16n0088_p0360a20║柱邪是知庶女叫而雷擊景公臺誠有所感一日迅
B16n0088_p0360a21║雷烈風還同前震覆覩之乃龍神送舊柱安置如故
B16n0088_p0360a22║當其易柱陰雲四合有四神人以身扶翼立與塔齊
B16n0088_p0360a23║忠之感物也若此會昌拆寺之前舍利七粒出相輪
B16n0088_p0360a24║上白光滿空向西飛去蜀皆所目覩將倒之時赤光
B16n0088_p0360a25║見於半天焉又此寺有大棗樹將毀寺之年其樹枯
B16n0088_p0360a26║瘁及大中再置其棗重榮也忠後終此寺
B16n0088_p0360a27║處寂
B16n0088_p0360b01║按宋高僧傳處寂俗姓周氏蜀人也師事寶修禪師
B16n0088_p0360b02║服勤寡慾與物無競雅通元奧居山北行杜多行天
B16n0088_p0360b03║后聞焉詔入內賜摩納僧伽梨辭乞歸山涉四十年
B16n0088_p0360b04║足不到聚落坐一胡牀宴默不寐常有虎蹲伏座下
B16n0088_p0360b05║如家畜類資民所重學其道者臻萃由是頗形奇異
B16n0088_p0360b06║如無相大師自新羅國將來謁詵禪師寂預誡眾曰
B16n0088_p0360b07║外來之賓明日當見矣宜灑掃以待之明日果有海
B16n0088_p0360b08║東賓至也開元初新除太守王曄本黃冠也景雲中
B16n0088_p0360b09║曾立少功刺於是郡終於釋子包藏禍心上任處分
B16n0088_p0360b10║令境內應是沙門追集唯寂久不下山或勸寂往參
B16n0088_p0360b11║免為厲階寂謂弟子曰汝雖出家猶未識業吾之未
B16n0088_p0360b12║死王[暘-勿+((傘-(企-止))-┬+(一/ㄎ))]其如吾何迨乎王公上官三日緇徒畢至或
B16n0088_p0360b13║曰唯處寂蔑視藩侯弗來致賀[暘-勿+((傘-(企-止))-┬+(一/ㄎ))]微怒也屈諸僧升
B16n0088_p0360b14║廳坐已將啟怒端問寂違拒之由慍色勃興僧皆股
B16n0088_p0360b15║慄[暘-勿+((傘-(企-止))-┬+(一/ㄎ))]俄然仆地左右扶掖歸宅至廳事後屏樹如被
B16n0088_p0360b16║摑頰之聲禺中氣絕自此人謂為妄欲加諸道人一
B16n0088_p0360b17║至於此寂以開元二十二年正月示滅享年八十七
B16n0088_p0360b18║資中至今崇仰焉
B16n0088_p0360b19║無著
B16n0088_p0360b20║按宋高僧傳無著永嘉人也識度寬明秉操貞確畱
B16n0088_p0360b21║神大道約志遊方抵於京師雲華寺就澄觀法師研
B16n0088_p0360b22║習華嚴之教凡諸經論志極旁通然於華藏海終誓
B16n0088_p0360b23║遨遊以大曆二年入五臺山肆欲觀聖人之境界五
B16n0088_p0360b24║月到華嚴寺挂錫始於堂中啜茶見老僧寢陋據北
B16n0088_p0360b25║牀問曰子從南方來還齎數珠請看著乃躬度之迴
B16n0088_p0360b26║視之間失僧之所於時神情𢠵恍疑喜交生曰昔僧
B16n0088_p0360b27║明入此覩石臼木杵後得入聖寺獲見聖賢我願止
B16n0088_p0360c01║此其為快乎次由般若經樓見吉祥鳥羽毛蒨絢雙
B16n0088_p0360c02║飛于頂上望東北鼓翼而去明日有白光兩穗入戶
B16n0088_p0360c03║悠颺少頃而滅同房僧法等見而驚怪言曰此何祥
B16n0088_p0360c04║也願期再現斷眾生疑尋覩光如前因往金剛窟望
B16n0088_p0360c05║中致禮方坐假寐聞叱牛三聲云飲水一翁古貌瓌
B16n0088_p0360c06║形服麤短褐曳麻屨巾裹甚異著乃迎執其手問從
B16n0088_p0360c07║何來翁曰山外求糧用來居在何地云求糧用在臺
B16n0088_p0360c08║山翻質著云師何戾止答曰聞此有金剛窟故來隨
B16n0088_p0360c09║喜翁曰師困耶答曰否曰既不困憊何輒睡乎著曰
B16n0088_p0360c10║凡夫昏沉胡可怪哉曰師若昏沈可去啜煮荈乎翁
B16n0088_p0360c11║指東北見精舍相距數步餘翁牽牛前行著躡躅而
B16n0088_p0360c12║隨至寺門喚均提三聲童子譍唯開闔年可十四五
B16n0088_p0360c13║垂髮齊眉衣褐襦牽牛入寺見其地盡是瑠璃堂舍
B16n0088_p0360c14║廊廡皆耀金色其間華靡非人間之制度翁踞白牙
B16n0088_p0360c15║牀指錦墩揖著坐童子捧二甌茶對飲畢擎玳瑁器
B16n0088_p0360c16║滿中酥酪各賦一匙著咽之如有所證神府明豁悟
B16n0088_p0360c17║宿事焉翁曰師出家來何營何慮乎答曰有修無證
B16n0088_p0360c18║大小二乘染指而已曰未知初出家時求何心著云
B16n0088_p0360c19║求大乘菩提心曰師以初心修即得又問齒臘幾何
B16n0088_p0360c20║三十一矣翁云師之純淑年三十八則其福根荄植
B16n0088_p0360c21║此地而榮茂歟且徐徐下山好尋道路勿傷厥足吾
B16n0088_p0360c22║年老朽從山外來困極欲偃息也著請寓一宵可乎
B16n0088_p0360c23║曰不可緣師有兩伴相隨今夜不見師歸憂愁曷已
B16n0088_p0360c24║此乃師有執情在著曰瞿曇弟子有何執處雖然有
B16n0088_p0360c25║伴不顧戀他又問持三衣否曰受戒已來持之曰此
B16n0088_p0360c26║是封執處著曰亦有聖教在若許住宿心念捨之脫
B16n0088_p0360c27║有強緣佛故聽許曰若依小乘無難不得捨衣宜從
B16n0088_p0361a01║急護翁拂襟投袂而作著亦趨行翁曰聽吾宣偈一
B16n0088_p0361a02║念淨心是菩提勝造恆沙七寶塔寶塔究盡碎為塵
B16n0088_p0361a03║一念淨心成正覺著俯聽凝神謝曰蒙宣密偈若飲
B16n0088_p0361a04║醍醐容入智門敢忘指決丈人可謂知言銘刻心腑
B16n0088_p0361a05║翁喚均提可送師去臨行拊背曰好去著再折腰與
B16n0088_p0361a06║童子駢肩齊步至金剛窟前問童子此何伽藍不懸
B16n0088_p0361a07║題額童子指金剛窟反問著云伊何窟乎曰先代相
B16n0088_p0361a08║傳名金剛窟童子曰金剛下有何字著惟忖少選曰
B16n0088_p0361a09║金剛下有般若童子唍爾適入者般若寺也著擕童
B16n0088_p0361a10║子手揖顧而別童子瞠目視著如欲吐辭著曰送我
B16n0088_p0361a11║可以言代縞帶與玉玦乎童子遂宣偈授云面上無
B16n0088_p0361a12║瞋供養具口裏無瞋吐妙香心裏無瞋是珍寶無染
B16n0088_p0361a13║無垢是真常偈終恍惚之間童子及聖寺俱滅惟見
B16n0088_p0361a14║山林土石悵歉于懷欷歔不已歎曰緒言餘論若笙
B16n0088_p0361a15║鏞之末響猶在乎耳諦觀山翁立處有白雲冉冉湧
B16n0088_p0361a16║起去地尋丈許變成五色雲霓上有大聖乘師子而
B16n0088_p0361a17║諸菩薩圍遶食頃東方有白雲一段漸遮菩薩面羣
B16n0088_p0361a18║像與雲皆滅著倏見汾州菩提寺主僧修政等六人
B16n0088_p0361a19║相將還至窟前作禮忽聞山石振吼聲如霹靂諸僧
B16n0088_p0361a20║奔走良久寂無所覩著遂陳遭遇六人悔責不見聖
B16n0088_p0361a21║容咫尺綿邈知罪障之屏翳歟著遂隱此山而終元
B16n0088_p0361a22║和中門人文一追述焉
B16n0088_p0361a23║普化
B16n0088_p0361a24║按宋高僧傳普化不知何許人也秉性殊常且多真
B16n0088_p0361a25║率作為簡放言語不拘躬事盤山積禪師密密指教
B16n0088_p0361a26║深入堂奧誡令保任而發狂悖嘗與臨濟元公相見
B16n0088_p0361a27║乃對之以效驢鳴旁侍無不哂笑值時歌舞或即悲
B16n0088_p0361b01║號人或接之千變萬態略無恆度一日擎挾棺木巡
B16n0088_p0361b02║街徇戶告辭云普化明日死去時視之知不可訾趙
B16n0088_p0361b03║人相率隨送出城東門而揚言曰今日葬不合青烏
B16n0088_p0361b04║經二日出南門人亦隨送又曰明日方吉如是西門
B16n0088_p0361b05║北門出而還返人煩意怠一旦坐於郊野如入禪定
B16n0088_p0361b06║焉禪宗有著述者以其發言先覺排普化為散聖科
B16n0088_p0361b07║目中言非正員也
B16n0088_p0361b08║大川（附法烱）
B16n0088_p0361b09║按宋高僧傳大川不知何許人也沈默自居節操彌
B16n0088_p0361b10║厲戒無竁穴言不浪施於漢州棲賢寺行四聖種法
B16n0088_p0361b11║克苦既增川也其樂泄泄綿竹之人無夙少率皆宗
B16n0088_p0361b12║奉及乎終也臥於寺外白衣具牀榻相率舁歸寺中
B16n0088_p0361b13║務營喪禮方當屍舉無何雙鹿引前若騶導焉始履
B16n0088_p0361b14║門閾寺額奮然隕地遠近驚歎又此山靈異不容麤
B16n0088_p0361b15║鄙有僧深藏者不謹愿多所違犯神人擲于山下可
B16n0088_p0361b16║七里許唯傷足指從此無不悛革守戒者大曆初北
B16n0088_p0361b17║山變成黃金色上有樓閣菩薩行道斯須之間萬形
B16n0088_p0361b18║千狀川素居此寺與地俱靈畱影供養如事靈祠焉
B16n0088_p0361b19║次閩城法烱者未詳何許人也行頭陀法克苦克勤
B16n0088_p0361b20║激勸閩人辭氣剛直聞海壇練門江內有巨鐘相傳
B16n0088_p0361b21║云昔有人往廣州募鑄信鼓巨艦至此忽值風濤沉
B16n0088_p0361b22║溺每月望日其潮大至水退其蒲牢乃出可容一人
B16n0088_p0361b23║從中穿過約其周圍徑一丈餘大曆中烱欲出此鐘
B16n0088_p0361b24║先於開元寺設大會齋誦呪令一小僧詣龍宮乞鐘
B16n0088_p0361b25║於人世擊扣以警晨昏小僧見海神曰我惜以鎮海
B16n0088_p0361b26║別與小珠三顆為信當爾時小僧有如夢覺珠在手
B16n0088_p0361b27║焉
B16n0088_p0361c01║難陀
B16n0088_p0361c02║按宋高僧傳難陀者華言喜也未詳種姓何國人乎
B16n0088_p0361c03║其為人也詭異不倫恭慢無定當建中年中無何至
B16n0088_p0361c04║於岷蜀時張魏公延賞之任成都喜自言我當如幻
B16n0088_p0361c05║三昧嘗入水不濡投火無灼能變金石化現無窮初
B16n0088_p0361c06║入蜀與三少尼俱行或大醉狂歌或聚眾說法戍將
B16n0088_p0361c07║深惡之亟令擒捉喜被擒隨至乃曰貧道寄跡僧門
B16n0088_p0361c08║別有藥術因指三尼曰此皆妙於歌舞戍將乃重之
B16n0088_p0361c09║遂畱連為置酒肉夜宴與之飲唱乃假襦袴巾櫛三
B16n0088_p0361c10║尼各施粉黛並皆列坐含睇調笑逸態絕世飲欲半
B16n0088_p0361c11║酣喜謂尼曰可為押衙蹋舞乎因徐進對舞曳練迴
B16n0088_p0361c12║雪迅起摩趺伎又絕倫良久曲終而舞不已喜乃咄
B16n0088_p0361c13║曰婦女風邪喜忽起取戍將刀眾謂酒狂坐者悉皆
B16n0088_p0361c14║驚走遂斫三尼頭皆踣於地血及數丈戍將大驚呼
B16n0088_p0361c15║左右縛喜喜笑曰無草草也徐舉三尼乃筇竹杖也
B16n0088_p0361c16║血乃向來所飲之酒耳喜乃却坐飲宴別使人斷其
B16n0088_p0361c17║頭釘兩耳柱上皆無血汙身即坐於席上酒巡到即
B16n0088_p0361c18║瀉入斷處面色亦赤而口能歌舞手復擊掌應節及
B16n0088_p0361c19║宴散其身自起就柱取頭安之輙無瘢痕時時言人
B16n0088_p0361c20║吉凶事多是謎語過後方悟成都有人供養數日喜
B16n0088_p0361c21║忽不欲住乃閉關畱之喜即入壁縫中及牽之漸入
B16n0088_p0361c22║唯餘袈裟角逡巡不見來日見壁畫僧影其狀如日
B16n0088_p0361c23║色隔日漸落經七日空有墨迹至八日墨迹已滅有
B16n0088_p0361c24║人早見喜已在彭州界後終不知所之
B16n0088_p0361c25║元宗
B16n0088_p0361c26║按宋高僧傳元宗姓吳氏永嘉人也少時出塵氣度
B16n0088_p0361c27║寬裕於本部永定山寶壽院依常靜為師照得戒已
B16n0088_p0362a01║還諸方遊學抵江陵詞朗禪師門若真金之就冶焉
B16n0088_p0362a02║決了疑貳復振錫他行見紫金山悅可自心畱行禪
B16n0088_p0362a03║觀此山先多虎豹或噬行商或傷樵子避苛政者哭
B16n0088_p0362a04║婦堪哀從宗卜居哮噉絕迹自爾入山者無憚矣一
B16n0088_p0362a05║日禪徒擁集見一老父趨及座前拜跪勤恪宗問子
B16n0088_p0362a06║何人耶答曰我本虎也在此山中食啖眾生因大師
B16n0088_p0362a07║化此冥迴我心得脫業軀已生天道故來報謝折旋
B16n0088_p0362a08║之頃了無所見以大曆二年囑別門徒溘然化矣春
B16n0088_p0362a09║秋八十六二月入塔立碑存焉
B16n0088_p0362a10║廣敷
B16n0088_p0362a11║按宋高僧傳廣敷俗姓鄭南燕人也少依京望大德
B16n0088_p0362a12║思浩下承乎法訓登戒畢遊嵩少兩京遇神會禪師
B16n0088_p0362a13║大明元旨至宜春陽岐山挂錫是中峰巒積翠洞穴
B16n0088_p0362a14║涉幽芝菌之苗參於草卉敷終日瞑目木食度辰時
B16n0088_p0362a15║有峨冠羽帔馭鶴驂鸞者始則乍往倏來後則登庵
B16n0088_p0362a16║造膝其仙客所到必輕雲薄霧隨步而至擁從者天
B16n0088_p0362a17║丁力士令遠去對晤談論移晷其後道化既成於貞
B16n0088_p0362a18║元元年三月四日入滅春秋九十有一云
B16n0088_p0362a19║圓震
B16n0088_p0362a20║按宋高僧傳圓震姓陳中山人也少警悟而尚學入
B16n0088_p0362a21║庠序研究五經倏遇雲遊沙門寓宵其父為州衙吏
B16n0088_p0362a22║酷有道心畱是僧供施震禮奉其僧聽其談道頗覺
B16n0088_p0362a23║入神捨儒典披釋經頓辭所愛往白磁山禮智幽為
B16n0088_p0362a24║師受教後遇荷澤禪師得法隱南陽烏牙山先是山
B16n0088_p0362a25║中多巨蛇澤穴有毒龍鄉人患之及震居此二物潛
B16n0088_p0362a26║蹤曾有一人形服且異致拜乃曰我在此已二百歲
B16n0088_p0362a27║今感無心之化絕慮之修吾曹冥感超昇非師之力
B16n0088_p0362b01║歟貞元六年終享齡八十六弟子奉全身入塔焉