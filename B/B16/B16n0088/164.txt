B16n0088_p0363a01║欽定古今圖書集成博物彙編神異典
B16n0088_p0363a02║　第一百六十四卷目錄
B16n0088_p0363a03║僧部列傳四十
B16n0088_p0363a04║唐十六
B16n0088_p0363a05║慧警慧悟
B16n0088_p0363a06║明慧崇政
B16n0088_p0363a07║思睿法朗
B16n0088_p0363a08║僧衒（附啟芳　圓果）元奘
B16n0088_p0363a09║元皎楚金
B16n0088_p0363a10║懷玉大行
B16n0088_p0363a11║亡名雄俊
B16n0088_p0363a12║三刀法師大光
B16n0088_p0363a13║智燈辯才
B16n0088_p0363a14║道澄清徹
B16n0088_p0363a15║上恆慧琳
B16n0088_p0363a16║神湊明度
B16n0088_p0363a17║清虛少康
B16n0088_p0363a18║法正（附會宗）神英
B16n0088_p0363a19║牛雲道義
B16n0088_p0363a20║神暄道行
B16n0088_p0363a21║志元懷信
B16n0088_p0363a22║懷空圓觀
B16n0088_p0363a23║法藏鑑空
B16n0088_p0363a24║道行普滿
B16n0088_p0363a25║些些（附食油師）義師（附証智　薦福寺老僧）
B16n0088_p0363a26║神鑒
B16n0088_p0363a27║
B16n0088_p0363b01║神異典第一百六十四卷
B16n0088_p0363b02║僧部列傳四十
B16n0088_p0363b03║唐十六
B16n0088_p0363b04║慧警
B16n0088_p0363b05║按宋高僧傳慧警姓張氏祁人也少而聰悟襁褓能
B16n0088_p0363b06║言二親鞠愛鄰黨號為奇童屬新譯大雲經經中有
B16n0088_p0363b07║懸記女主之文天后感斯聖莂酷重此經警方三歲
B16n0088_p0363b08║有教其誦通其含嚼紆鬱調致天然也遂徹九重乃
B16n0088_p0363b09║詔諷之帝大悅撫其頂勅授紫袈裟一副後因出家
B16n0088_p0363b10║氣貌剛介學處堅固充本寺上座拯頓頹綱人皆畏
B16n0088_p0363b11║憚或干街陌見二眾失儀片招譏醜必議懲誡斷無
B16n0088_p0363b12║寬理後修禪法虛室生白終時已八十餘齡矣九子
B16n0088_p0363b13║母院有遺影并賜紫衣存焉
B16n0088_p0363b14║慧悟
B16n0088_p0363b15║按宋高僧傳慧悟未詳氏族隱太白山中持誦華嚴
B16n0088_p0363b16║經服餌松朮忽於一時見一居士來云相請居士騰
B16n0088_p0363b17║身入空令悟於衣襟中坐攝以飛行至一道塲見五
B16n0088_p0363b18║百異僧翔空而至悟奄就末行居士語曰師受持華
B16n0088_p0363b19║嚴是佛境界何得於小聖下坐遂却引於半千人之
B16n0088_p0363b20║上齋訖居士曰本所齋意在師一人雖有五百羅漢
B16n0088_p0363b21║來食皆臨時相請耳齋訖遂送還本處有如夢覺即
B16n0088_p0363b22║高宗永徽年中也
B16n0088_p0363b23║明慧
B16n0088_p0363b24║按宋高僧傳明慧不知何許人也簡默恭己約志蠲
B16n0088_p0363b25║明耐乎寒餒誓求大乘精進之鎧介躬睡眠之魔退
B16n0088_p0363b26║跡是以初中後夜念誦經行時元奘三藏在京兆北
B16n0088_p0363b27║坊部玉華宮翻大般若經畢麟德元年示滅其夜子
B16n0088_p0363c01║時慧旋繞佛堂忽見北方有白虹四道從北亙南橫
B16n0088_p0363c02║跨東并直勢貫慈恩塔院歷歷分明慧心怪焉即自
B16n0088_p0363c03║念曰昔如來滅度白虹十二道從西貫于太微于是
B16n0088_p0363c04║有雙林之滅今有此相將非玉華法師有無常事耶
B16n0088_p0363c05║申旦向眾述其所見眾咸怪之至九日凶問至京正
B16n0088_p0363c06║符所見慧彌增篤勵老而無懈未知所終
B16n0088_p0363c07║崇政
B16n0088_p0363c08║按宋高僧傳崇政侯姓本府人也幼齡敏達固願出
B16n0088_p0363c09║家誦經通一千餘紙耆宿歎賞謂之為經藏焉神氣
B16n0088_p0363c10║沈約儀容整麗秀眉廣目挺志高奇雖通羣籍所精
B16n0088_p0363c11║者俱舍論相國王公縉躬請政宣講於時談叢發秀
B16n0088_p0363c12║美曲流音屬聽無厭雖移辰歷晷謂如食頃焉其剖
B16n0088_p0363c13║判尤長無得形似矣代宗皇帝下詔徵為章信寺大
B16n0088_p0363c14║德稱疾不赴終於本院春秋五十八云
B16n0088_p0363c15║思睿
B16n0088_p0363c16║按宋高僧傳思睿姓王氏太原人也夙通禪理復貫
B16n0088_p0363c17║律宗慈悲仁讓忤無慍容睿素嬰羸瘵乃立志法筵
B16n0088_p0363c18║專祈藥上恪勤不懈尋見感徵忽心力勇銳辯猶缾
B16n0088_p0363c19║注因誦十輪經日徹數紙翼日倍之後又倍之自爾
B16n0088_p0363c20║智刃不可當矣開元中杖錫嵩少問道時義福禪師
B16n0088_p0363c21║禪林密緻造難其人一言相入若石投水既飲甘露
B16n0088_p0363c22║五載而還趺坐居定日不解膝遠邇擊問求其元理
B16n0088_p0363c23║如堵牆焉春秋六十六卒於所住院
B16n0088_p0363c24║法朗
B16n0088_p0363c25║按宋高僧傳法朗姑蘇人也稟質溫潤約心堅確誦
B16n0088_p0363c26║觀音明呪神效屢彰京闕觀光人皆知重龍朔二年
B16n0088_p0363c27║城陽公主有疾沈篤尚藥供治無所不至公主乃高
B16n0088_p0364a01║宗大帝同母妹也友愛殊厚降杜如晦子荷荷死再
B16n0088_p0364a02║行薛瓘既疾緜困有告言朗能持祕呪理病多瘳及
B16n0088_p0364a03║召朗至設壇持誦信宿而安賞賚豐渥其錢帛珍寶
B16n0088_p0364a04║朗廻為對面施公主奏請改寺額曰觀音寺以居之
B16n0088_p0364a05║此寺本隋靈感寺開皇三年置文帝移都多掘城中
B16n0088_p0364a06║陵園塚墓徙葬郊野而置此寺至唐武德四年廢至
B16n0088_p0364a07║此更題額朗尋終於此寺焉
B16n0088_p0364a08║僧衒（附啟芳　圓果）
B16n0088_p0364a09║按宋高僧傳僧衒并州人也本學該通解行相副年
B16n0088_p0364a10║九十六遇道綽禪師著安樂集講觀經始廻心念佛
B16n0088_p0364a11║恐壽將終日夜禮佛一千拜念彌陀佛八百萬遍於
B16n0088_p0364a12║五年間一心無怠大漸告弟子曰阿彌陀佛來授我
B16n0088_p0364a13║香衣觀音勢至行列在前化佛徧滿虛空從此西去
B16n0088_p0364a14║純是淨土言訖而終時有啟芳法師圓果法師於藍
B16n0088_p0364a15║田縣悟真寺一夏結契念阿彌陀佛共折一楊枝於
B16n0088_p0364a16║觀音手中誓曰若得生佛土者願七日不萎至期鮮
B16n0088_p0364a17║翠也又夢在大池內東面有大寶帳乃飛入其中見
B16n0088_p0364a18║僧云但專念佛並生此也又見觀音垂脚而坐啟芳
B16n0088_p0364a19║奉足頂戴見一池蓮華彌陀佛從西而來芳問佛曰
B16n0088_p0364a20║閻浮眾生依經念佛得生此否佛言勿疑定生我國
B16n0088_p0364a21║也且見極樂世界平坦如鑑娑婆世界純是山川音
B16n0088_p0364a22║樂寶帳直西而去有一僧名法藏御一大車來迎芳
B16n0088_p0364a23║見自身坐百寶蓮華成等正覺釋迦牟尼佛與文殊
B16n0088_p0364a24║讚法華經復見三道寶階向西直往第一道階上並
B16n0088_p0364a25║是白衣第二階有道俗相叅第三階唯有僧也云皆
B16n0088_p0364a26║是念佛人往生矣芳果二師躬云已見云
B16n0088_p0364a27║元奘
B16n0088_p0364b01║按宋高僧傳元奘江陵人也通大小乘學尤明法華
B16n0088_p0364b02║正典別是命家自五十載中日誦七遍嘗因淨室焚
B16n0088_p0364b03║香感天人來傾聽齋講之時徵祥合沓與道俊同被
B16n0088_p0364b04║召在京二載景龍三年二月八日孝和帝於林光殿
B16n0088_p0364b05║解齋時諸學士同觀盛集奘等告乞還鄉詔賜御詩
B16n0088_p0364b06║諸學士大僚奉和奘歸鄉終本寺焉
B16n0088_p0364b07║元皎
B16n0088_p0364b08║按宋高僧傳元皎靈武人也有志操與眾不羣以持
B16n0088_p0364b09║明為己務天寶末元宗幸蜀肅皇於靈武訓兵計尅
B16n0088_p0364b10║復京師為物議攸同請帝即位改元至德及二年返
B16n0088_p0364b11║轅指扶風帝素憑釋氏擇清尚僧首途若祓除然北
B16n0088_p0364b12║土西河所推皎應其選召入受勅旨隨駕仗內赴京
B16n0088_p0364b13║尋勅令皎向前發至於鳳翔於開元寺置御藥師道
B16n0088_p0364b14║塲更擇三七僧六時行道然燈歌唄讚念持經無敢
B16n0088_p0364b15║言疲精潔可量也忽於法會內生一叢李樹有四十
B16n0088_p0364b16║九莖具事奏聞宣內使驗實帝大驚喜曰此大瑞應
B16n0088_p0364b17║四月十八日檢校御藥師道塲念誦僧元皎等表賀
B16n0088_p0364b18║答勅曰瑞李繁滋國之興兆生在伽藍之內足知覺
B16n0088_p0364b19║樹之榮感此殊祥與師同慶皎之持誦功能通感率
B16n0088_p0364b20║多此類加署內供奉焉
B16n0088_p0364b21║楚金
B16n0088_p0364b22║按宋高僧傳楚金程氏之子本廣平郡今為京兆之
B16n0088_p0364b23║盩厔人也母高氏夜夢諸佛因而妊焉生實法王之
B16n0088_p0364b24║子也行素顏玉神和氣清七歲諷法華十八通其義
B16n0088_p0364b25║三十構塔曰多寶四十入帝夢於九重元宗覩法名
B16n0088_p0364b26║下見金字詰朝使問罔不有孚於時聲騰京輦遂募
B16n0088_p0364b27║人構塔累級而成有同反掌嘗于翠微悟真捫蘿靈
B16n0088_p0364c01║趾乃曰此吾棲遁之所遂奏兩寺各建一塔咸以多
B16n0088_p0364c02║寶為名此外吟詠妙經六千餘徧寶樹之下髣髴見
B16n0088_p0364c03║於分身靈山之中依稀覿於三變心無所得舌流甘
B16n0088_p0364c04║露瑞鳥金碧棲於手中天樂清泠奏於空際凡諸休
B16n0088_p0364c05║應莫不有之乃曰法象王之法駕廻人主之宸睠承
B16n0088_p0364c06║明三入揚法六宮后妃長跪於御筵天花分散而不
B16n0088_p0364c07║著明皇題額肅宗賜旛豈榮冠於一時亦庶幾於佛
B16n0088_p0364c08║在也以乾元二年七月七日子時右脇示滅焉薪盡
B16n0088_p0364c09║火滅雪顏如在昭乎上生於安養之國矣春秋六十
B16n0088_p0364c10║二法臘三十七天子憫焉中使弔焉勅驃騎大將軍
B16n0088_p0364c11║朱光暉監護即以其法葬於城西龍首原法華蘭若
B16n0088_p0364c12║塔之初金髫年寫法華經不衣縑繪寒加艾納而已
B16n0088_p0364c13║弟子慧空法岸浩然皆隨象王之子也紫閣峰草堂
B16n0088_p0364c14║寺飛錫碑文吳通微書至貞元十三年四月十三日
B16n0088_p0364c15║左街功德使開府邠國公竇文場奏千福寺先師楚
B16n0088_p0364c16║金是臣和尚於天寶初為國建多寶塔置法華道塲
B16n0088_p0364c17║經今六十餘祀僧等六時禮念經聲不斷以歷四朝
B16n0088_p0364c18║未蒙旌德勅諡大圓禪師矣
B16n0088_p0364c19║懷玉
B16n0088_p0364c20║按宋高僧傳懷玉姓高丹丘人也執持律法名節峭
B16n0088_p0364c21║然一食長坐蚤虱恣生唯一布衣行懺悔之法課其
B16n0088_p0364c22║一日念彌陀佛五萬口通誦彌陀經三十萬卷至天
B16n0088_p0364c23║寶元年六月九日俄見西方聖像數若恆沙有一人
B16n0088_p0364c24║擎白銀臺從牕而入玉云我合得金臺銀臺却出玉
B16n0088_p0364c25║倍虔志後空聲報云頭上已有光暈矣請跏趺結彌
B16n0088_p0364c26║陀佛印時佛光充室玉手約人退曰莫觸此光明至
B16n0088_p0364c27║十三日丑時再有白毫光現聖眾滿空玉云若聞異
B16n0088_p0365a01║香我報將盡弟子慧命問師今往何剎玉以偈云清
B16n0088_p0365a02║淨皎潔無塵垢蓮華化生為父母我修道來經十劫
B16n0088_p0365a03║出示閻浮厭眾苦一生苦行超十劫永離娑婆歸淨
B16n0088_p0365a04║土玉說偈已香氣盈空海眾徧滿見阿彌陀佛觀音
B16n0088_p0365a05║勢至身紫金色共御金剛臺來迎玉含笑而終肉身
B16n0088_p0365a06║現在後有讚云我師一念登初地佛國笙歌兩度來
B16n0088_p0365a07║唯有門前古槐樹枝低只為挂銀臺一云是台州刺
B16n0088_p0365a08║史段懷然詩也
B16n0088_p0365a09║大行
B16n0088_p0365a10║按宋高僧傳大行齊州人也後入泰山結草為衣採
B16n0088_p0365a11║木而食行法華三昧感普賢現身行自歎曰命且無
B16n0088_p0365a12║常必歸磨滅未知來世何處受生遂入藏內信手探
B16n0088_p0365a13║經乃獲西方聖教遂專心思念阿彌陀佛三七日間
B16n0088_p0365a14║於半夜時忽覩琉璃地心眼洞明見十方佛猶如明
B16n0088_p0365a15║鑑中像後時詔行入內宮寢於御殿勅賜號常精進
B16n0088_p0365a16║菩薩受開國公乃示微疾右脇而終葬後開棺見儀
B16n0088_p0365a17║貌如生異香芬郁焉
B16n0088_p0365a18║亡名
B16n0088_p0365a19║按宋高僧傳亡名滎陽人也居止洛中廣愛寺以精
B16n0088_p0365a20║習毗尼慎防戒法避其譏醜罕有缺然上元中東歸
B16n0088_p0365a21║寧省路及滎陽道宿於逆旅方解囊脫屨欲漉水盥
B16n0088_p0365a22║塵次有僧至頗見貌剛而率略與律師並房安置其
B16n0088_p0365a23║後到僧謂主人曰貧道遠來疲頓餒乏主人有美酒
B16n0088_p0365a24║酤滿罌粱肉買半肩物至酬直無至遲也主人遽依
B16n0088_p0365a25║請辦僧飲啖之都無孑遺其律師訶之曰身披法服
B16n0088_p0365a26║對俗士恣行飲啖不知慙赧其僧不答初夜索水盥
B16n0088_p0365a27║漱端身趺坐緩發梵音誦華嚴經初舉題目次言如
B16n0088_p0365b01║是我聞已下其僧口角兩發金色光聞者垂泣見者
B16n0088_p0365b02║嗟歎律師亦生羨慕竊自念言彼酒肉僧乃能誦斯
B16n0088_p0365b03║大經比至三更猶聞誦經聲聲不絕四帙欲滿口中
B16n0088_p0365b04║光明轉更增熾徧於庭宇透於窻隙照明兩房律師
B16n0088_p0365b05║初不知是光而云彼客何不息燈損主人油燼律師
B16n0088_p0365b06║因起如廁方窺見金色光明自僧之口兩角而出誦
B16n0088_p0365b07║至五帙已上其光漸收却入僧口夜將五更誦終六
B16n0088_p0365b08║帙僧乃却臥須臾天明律師涕泣而來五體投地求
B16n0088_p0365b09║哀懺過輕謗賢聖之罪律師喜遇異人後加勤苦卒
B16n0088_p0365b10║成高名莫知終地
B16n0088_p0365b11║雄俊
B16n0088_p0365b12║按宋高僧傳雄俊俗姓周成都人也善講說無戒行
B16n0088_p0365b13║所受檀信非法而用且多狡詐唯事疎狂又經反初
B16n0088_p0365b14║服入軍壘而因逃難還入緇行大曆中暴兦入冥見
B16n0088_p0365b15║王者訶責畢引入獄去俊抗聲大呼曰雄俊儻入地
B16n0088_p0365b16║獄三世諸佛即成妄語矣曾讀觀經下品下生者造
B16n0088_p0365b17║五逆罪臨終十念尚得往生俊雖造罪不犯五逆若
B16n0088_p0365b18║論念佛莫知其數佛語若有可信暴死却合得廻與
B16n0088_p0365b19║雄俊傳語云若見城中道俗告之我已得往生西方
B16n0088_p0365b20║言畢乘寶臺直西而去
B16n0088_p0365b21║三刀法師
B16n0088_p0365b22║按宋高僧傳三刀法師者本姓曹廬陵人也天然之
B16n0088_p0365b23║性嗜於蔬食志願出家於時自江以西從安史之亂
B16n0088_p0365b24║南方不寧以強兼弱兵革未休大曆七年十一月廣
B16n0088_p0365b25║州呂大夫被番城奉洪州路嗣恭牒吉州刺史劉寧
B16n0088_p0365b26║徵兵三千人同收番禺法師舊名伯連其為人也強
B16n0088_p0365b27║渥而貌惡其心循良恆持誦金剛經以筒盛經佩之
B16n0088_p0365c01║於身誓不婚娶然不揚此善於他唯密行愈至無何
B16n0088_p0365c02║被括為軍呈閱之時又選充行營小將非其所好遂
B16n0088_p0365c03║亡命焉時徵兵頗急牒諸處要害捕逐於本州洋口
B16n0088_p0365c04║擒送劉寧令於朱木橋處死三下刃俱折劉怪問之
B16n0088_p0365c05║遂言素志捨家恆持經法如斯怯懦恐衂軍威是以
B16n0088_p0365c06║亡耳問經何在曰被獲時遺墮遂令搜取果數百步
B16n0088_p0365c07║外得之竹筒有刃痕而幾絕劉拱手稱歎久之乃縱
B16n0088_p0365c08║其為僧奏聞勅下本道號三刀法師配本郡龍興寺
B16n0088_p0365c09║後加精進卒於住所
B16n0088_p0365c10║大光
B16n0088_p0365c11║按宋高僧傳大光俗姓唐氏生於邑之安吉也母梅
B16n0088_p0365c12║氏寄孕而夢協靈祥在娠乃惡葷臭焉既誕能言不
B16n0088_p0365c13║為戲弄未齓之歲思求佛乘矣願念法華三月通貫
B16n0088_p0365c14║經聲一發頑鄙革心及遂出家而尋登戒西遊京邑
B16n0088_p0365c15║朝見肅宗帝召對禁中拱而歎曰昔夢吳僧口持大
B16n0088_p0365c16║乘五光隨發音容宛若適朕願兮因賜名大光屬帝
B16n0088_p0365c17║降誕節齋於定國寺因賜墨詔許天下名寺意往者
B16n0088_p0365c18║住持令中官趙溫送於千福寺住持經道塲其誦經
B16n0088_p0365c19║作吳音遼遼通於聖聽帝甚異其事令中官而宣諭
B16n0088_p0365c20║焉後居藍田精舍先期而寺僧夢天童來降曰大光
B16n0088_p0365c21║經聲通於有頂光一日宴坐自見神手從天而下撫
B16n0088_p0365c22║其心乃憶先達抱玉大師嘗誌斯言令高其法音當
B16n0088_p0365c23║有神之輔翼又別夕夢神僧乳見於心命光口吮自
B16n0088_p0365c24║爾功力顯暢形神不勞又尋山探幽偶墜窮谷龍泉
B16n0088_p0365c25║莫測淪溺其間心靈了然都無惑亂因思本經多寶
B16n0088_p0365c26║塔為誠願持此支品十萬徧恍然奮身脫泉若有神
B16n0088_p0365c27║捧焉後詔住資聖寺此寺趙國公長孫無忌宅龍朔
B16n0088_p0366a01║二年為文德皇后追福造長安七年遭火蕩盡惟於
B16n0088_p0366a02║灰中得數部經不損一字以事奏聞百姓捨施數日
B16n0088_p0366a03║之間已盈鉅萬遂再造其寺光覽此經倍加精進後
B16n0088_p0366a04║以徧感有親在吳未答慈力表乞歸省養詔旨未允
B16n0088_p0366a05║遂生无妄之疾策蹇強力將投於淵驢伏不前羣烏
B16n0088_p0366a06║拂頂心既曉覺疾亦隨瘳乃以經頂荷行道忽有詔
B16n0088_p0366a07║許還既止烏程構營寶塔日持華偈成報往願焉永
B16n0088_p0366a08║泰元年浙西廉使韋元甫表請光為六郡別勅道場
B16n0088_p0366a09║持念之首大曆癸丑歲顏魯公真卿領郡相國李紳
B16n0088_p0366a10║父為烏程宰紳未朞歲乳病暴作而不啼不鑒者七
B16n0088_p0366a11║辰召光至命乳母洗滌焚香乃朗諷經分別功德品
B16n0088_p0366a12║遂起席而坐拱手開眸光授飲杯水令強乳哺之疾
B16n0088_p0366a13║乃徐愈光笑而謂曰汝何願返之遄速乎因以光名
B16n0088_p0366a14║易紳小字貞元中紳重遊霅上泊舟之次光早遲竚
B16n0088_p0366a15║於溪側而笑言戲撫之若稚孺焉後紳刺於吳興飲
B16n0088_p0366a16║醉於館光引宿於道塲夜分將醒白光滿室朗然若
B16n0088_p0366a17║晝往覘光公晏坐梵音方作光起面門如開毫相經
B16n0088_p0366a18║音向息光色隨斂紳歸京相辭光曰汝得徑山之言
B16n0088_p0366a19║吾則無以為諭行矣自愛去畱有時他日位處廟堂
B16n0088_p0366a20║以教法為外護乎永貞元年十二月黑月既夕示滅
B16n0088_p0366a21║於持經道塲獸嘷鳥墜山木驚振異香芬馥信宿不
B16n0088_p0366a22║消刺史顏防深愴悼之光一納四十歲無浣濯而戒
B16n0088_p0366a23║香鬱然一飯七十載徵驗絕多故相李公紳素於空
B16n0088_p0366a24║門寡信頗規僧過而敦重光公自著碑題云墨詔持
B16n0088_p0366a25║經大德神異碑銘布衣楊夔書云
B16n0088_p0366a26║智燈
B16n0088_p0366a27║按宋高僧傳智燈不知何許人也矜莊己行嚴厲時
B16n0088_p0366b01║中守護戒科恆持金剛般若勤不知倦貞元中遇疾
B16n0088_p0366b02║而死弟子啟手猶熱不即入木經七日還蘇云初見
B16n0088_p0366b03║冥中若王者以念經故合掌降階因問訊曰更容上
B16n0088_p0366b04║人十年在世勉出生死因問人間眾僧中後食薏苡
B16n0088_p0366b05║仁為藥食還是已否曰此大違本教燈報云律中有
B16n0088_p0366b06║正非正開遮之條如何王曰此乃後人加之非佛意
B16n0088_p0366b07║也遠近聞之渚宮僧至有中後無有飲水者
B16n0088_p0366b08║辯才
B16n0088_p0366b09║按宋高僧傳辯才姓李氏襄陽人也母氏妊之倏惡
B16n0088_p0366b10║葷血冥然一食虛淡終辰及其誕彌異香盈室宗黨
B16n0088_p0366b11║怪焉七歲依峴山寂禪師出家厥長者明記每受經
B16n0088_p0366b12║法必以等身為限字不重問義不再思師甚器之年
B16n0088_p0366b13║十六遂削髮隸本州大雲寺次乃周遊列郡登陟名
B16n0088_p0366b14║山就荊州玉泉寺納具戒聞長安安國寺懷威律師
B16n0088_p0366b15║報恩寺義頒律師法門具瞻師資表率遂服膺請業
B16n0088_p0366b16║有疑必決無義不通廁於二宗推為上首天寶十四
B16n0088_p0366b17║載元宗以北方人也稟剛氣多訛風列剎之中餘習
B16n0088_p0366b18║騎射有教無類何可止息詔以才為教誡臨壇度人
B16n0088_p0366b19║至德初肅宗即位是邦也宰臣杜鴻漸奏才住龍興
B16n0088_p0366b20║寺詔加朔方管內教授大德俾其訓勵革獫狁之風
B16n0088_p0366b21║尋毗尼之道復命為國建法華道塲及駕廻既復兩
B16n0088_p0366b22║京累降璽書末塗尤於大乘頓教畱心永泰二年賊
B16n0088_p0366b23║臣僕固懷恩外招誘蕃戎內贔金革才勸勉毳裘不
B16n0088_p0366b24║誅華族大曆三載追入充章信寺大德時府帥虢國
B16n0088_p0366b25║常公素仰才名與護戎任公時親道論十三年冬現
B16n0088_p0366b26║身有疾至暮冬八日垂誡門徒已安坐繩牀默然歸
B16n0088_p0366b27║滅春秋五十六越己未歲二月遷神於寺內西北隅
B16n0088_p0366c01║先是有邑子石顒從役於城上其夜未央聞管絃之
B16n0088_p0366c02║聲自西至乃天樂也異香從空散下則生淨方之兆
B16n0088_p0366c03║也才自長安而旋於塞上既受虢公知遇大營福業
B16n0088_p0366c04║成此精廬皆才之敦勸矣勅諡大師曰能覺仍賜紫
B16n0088_p0366c05║衣一副追遠之榮聲聞塞外天復中廷尉評王儋為
B16n0088_p0366c06║碑頌德云
B16n0088_p0366c07║道澄
B16n0088_p0366c08║按宋高僧傳道澄姓梁氏京兆人也父涉中書舍人
B16n0088_p0366c09║生而奇表輒惡葷肴出家如歸無所顧戀忽遇禪僧
B16n0088_p0366c10║摩頂與立名曰道澄瓶錫常隨冥合律範號律沙彌
B16n0088_p0366c11║也受具之後習聽南山律於諸學處微其玷缺然性
B16n0088_p0366c12║都率略住寺不恆或奉恩莊嚴草堂等寺所到便居
B16n0088_p0366c13║護生為切建中二年坐夏於雲陽山有虎哮吼入其
B16n0088_p0366c14║門澄徐語之其虎搖尾攝耳而退徒居章信寺或問
B16n0088_p0366c15║其故澄曰出家者可滯一方乎西域三時分房俾無
B16n0088_p0366c16║貪著觀門易立矣不然者豈通方廣恕乎貞元二年
B16n0088_p0366c17║二月八日帝於寺受菩薩戒京甸傾瞻賜賚隆洽所
B16n0088_p0366c18║受而廻施二田矣五年帝幸其寺問澄修心法門又
B16n0088_p0366c19║勅為妃主嬪御受菩薩戒十六年四月勅賜號曰大
B16n0088_p0366c20║圓十九年九月十八日終於此寺焉
B16n0088_p0366c21║清徹
B16n0088_p0366c22║按宋高僧傳清徹未知何許人也周遊律肆密護根
B16n0088_p0366c23║門即無常師唯善是與初於吳苑開元寺北院道恆
B16n0088_p0366c24║律師親探閫奧深該理致道俗無不推稱憲宗元和
B16n0088_p0366c25║八年癸巳中約志著記二十卷亦鳩聚諸家要當之
B16n0088_p0366c26║說解南山鈔號集義焉或云後堂至十年畢簡今豫
B16n0088_p0366c27║章武昌晉陵講士多行此義嘗覽此記繁廣是宗徹
B16n0088_p0367a01║未知其終
B16n0088_p0367a02║上恆
B16n0088_p0367a03║按宋高僧傳上恆姓饒氏臨川南城人也童而有知
B16n0088_p0367a04║志學之年發心捨家從母黨在空門而求攝受教誦
B16n0088_p0367a05║佛典日計千言壯齒從南嶽大圓大師納戒而聽涉
B16n0088_p0367a06║精苦大曆中不去父母之邦請隸於景雲寺修習無
B16n0088_p0367a07║虧亟淹年序南山事鈔講貫尤專貞元初徙居豫章
B16n0088_p0367a08║龍興寺與廬阜法真天台靈祐荊門法𧜟興果神湊
B16n0088_p0367a09║建昌慧璡遊也塤箎合韻水乳相資法付王臣故與
B16n0088_p0367a10║姜相國公輔顏魯公真卿楊憑韋丹四君友善提振
B16n0088_p0367a11║禁防故講四分律而遷善滅惡者無央數眾坐甘露
B16n0088_p0367a12║壇二十許年十有八會救拔羣生剡浮東震男女得
B16n0088_p0367a13║度者一萬五千餘人元和十年微云乖悆十月己亥
B16n0088_p0367a14║化於廬山東林寺歸全身於南岡石墳住世七十七
B16n0088_p0367a15║年安居五十五夏門人等樹松柏太原白居易為石
B16n0088_p0367a16║塔銘云
B16n0088_p0367a17║慧琳
B16n0088_p0367a18║按宋高僧傳慧琳字抱玉俗姓柯新安人也丱齡受
B16n0088_p0367a19║業於靈隱西峰為金和尚弟子所傳法要斷無重問
B16n0088_p0367a20║大曆初受具足戒於靈山會習學三教一領無遺不
B16n0088_p0367a21║樂聲華止好泉石一入天眼二十餘年天眼即天目
B16n0088_p0367a22║也其山高三千丈周圍三百里與天柱廬阜等相儔
B16n0088_p0367a23║匹上有二湖謂為左右目登陟艱阻數日乃到巔頂
B16n0088_p0367a24║多蛟龍池潭三所最上池人不可近氣臭逆人不可
B16n0088_p0367a25║久視或說山神作白鹿形每五月與震澤龍會必暴
B16n0088_p0367a26║風雨焉琳居此率多妖異而心不撓元和丁亥太守
B16n0088_p0367a27║禮部員外城南杜陟請出永福寺登壇至己丑歲春
B16n0088_p0367b01║刺史兵部郎中裴常棣召臨天竺寺壇度人畢歸寺
B16n0088_p0367b02║講訓生徒向二十載郡守左司郎中陸則刑部侍郎
B16n0088_p0367b03║楊憑給事中盧元輔中書舍人白居易太府卿李幼
B16n0088_p0367b04║公刑部郎中崔鄯刑部郎中路異相繼九邦伯皆以
B16n0088_p0367b05║公退至院致禮稽問佛法宗意染指性相此諸名公
B16n0088_p0367b06║簪組上流辭學高度或號毗曇孔子或名勝力菩薩
B16n0088_p0367b07║非琳何以感動哉太和六年四月二十五日示滅享
B16n0088_p0367b08║壽八十三法臘六十四以其年五月十二日葬於今
B16n0088_p0367b09║永安寺西山之陽碼碯坡之左石塔巋然存矣
B16n0088_p0367b10║神湊
B16n0088_p0367b11║按宋高僧傳神湊姓成氏京兆藍田人也生而奇秀
B16n0088_p0367b12║丱角出塵遠慕戒律祈南嶽希操師受具復叅鐘陵
B16n0088_p0367b13║大寂禪師然則志在楞嚴經行在四分律其他諸教
B16n0088_p0367b14║餘力則通大曆八年制懸經論律三科策試天下出
B16n0088_p0367b15║家者中等第方度湊應是選詔配九江興果精舍後
B16n0088_p0367b16║從僧望移居東林寺即鴈門賈遠之舊道塲也有甘
B16n0088_p0367b17║露戒壇白蓮池在焉既居是嗣興佛事雖經論資神
B16n0088_p0367b18║終研律成務湊羸瘠視之頹然州將門人醫療而不
B16n0088_p0367b19║願進藥元和十二年九月遘疾二十六日儼然坐終
B16n0088_p0367b20║于寺十月十九日門人奉全身窆於寺西道北祔鴈
B16n0088_p0367b21║門墳左若僧詮葬近郭文之墓也春秋七十四夏臘
B16n0088_p0367b22║五十一湊以精進心脂不退輪以勇健力撾無畏鼓
B16n0088_p0367b23║故登壇秉法垂三十年一盂而食一榻而居衣縫枲
B16n0088_p0367b24║麻坐薦藁秸由茲檀施臻集於躬即廻入常住無盡
B16n0088_p0367b25║財中與眾共之每夜捧罏秉燭行道禮佛徇十二時
B16n0088_p0367b26║少有廢闕如是經四十五載生常遇白樂天為典午
B16n0088_p0367b27║於郡相善及終悲悼作塔銘云本結菩提香火社共
B16n0088_p0367c01║嫌煩惱電泡身不須惆悵隨師去先請西方作主人
B16n0088_p0367c02║明度
B16n0088_p0367c03║按宋高僧傳明度未知何許人也經論涉學三業恪
B16n0088_p0367c04║勤誦金剛般若資為淨分慈濟為心迨貞觀末有鴿
B16n0088_p0367c05║巢於屋楹乳養二雛度每以餘粥就窠哺之復呪之
B16n0088_p0367c06║曰乘我經力羽翼速成忽早學飛墮地偕殞度乃瘞
B16n0088_p0367c07║之旬餘夢二小兒曰兒等本受卵生小類蒙上人為
B16n0088_p0367c08║養育誦持廻向今轉生人道距此寺東十里間某家
B16n0088_p0367c09║是也度默誌之至十月滿往訪此家男婦果孿生二
B16n0088_p0367c10║子入視之數日遂呼曰鴿兒一時廻頭應諾歲餘能
B16n0088_p0367c11║言皆得成長度未知終所
B16n0088_p0367c12║清虛
B16n0088_p0367c13║按宋高僧傳清虛姓唐氏梓州人也立性剛決桀黠
B16n0088_p0367c14║難防忽廻心長誦金剛般若三業偕齊無有懈怠嘗
B16n0088_p0367c15║於山林持諷有七鹿馴擾若傾聽焉聲息而去又鄰
B16n0088_p0367c16║居失火連甍灰燼唯虛之屋飇燄飛過略無焦灼長
B16n0088_p0367c17║安二年獨遊藍田悟真寺上方北院舊無井泉人力
B16n0088_p0367c18║不及遠取於澗挈瓶荷甕運致極勞時華嚴大師法
B16n0088_p0367c19║藏聞虛持經靈驗乃請祈泉即入彌勒閣內焚香經
B16n0088_p0367c20║聲達旦者三忽心中似見三玉女在閣西北山腹以
B16n0088_p0367c21║刀子剜地隨便有水虛熟記其處遂趨起掘之果獲
B16n0088_p0367c22║甘泉用之不竭四年從少林寺坐夏山頂有一佛室
B16n0088_p0367c23║甚寬敞人無敢到者云鬼神居宅焉嘗有律師恃其
B16n0088_p0367c24║戒行夜往念律見一巨人以矛刺之狼狽下山逡巡
B16n0088_p0367c25║氣絕又持火頭金剛呪僧時所宗重眾謂之曰君呪
B16n0088_p0367c26║力無䨇能宿彼否曰斯焉足懼於是齎香火入坐持
B16n0088_p0367c27║呪俄而神出以手擥足投之澗下七日不語精神昏
B16n0088_p0368a01║倒虛聞之曰下趣鬼物敢爾即往彼如常誦經夜聞
B16n0088_p0368a02║堂東有聲甚厲即念十一面觀音呪又聞堂中似有
B16n0088_p0368a03║兩牛𩰚佛像皆震呪既亡效還持本經一契帖然相
B16n0088_p0368a04║次影響皆絕自此居者無患神遂移去神龍二年準
B16n0088_p0368a05║詔入內祈雨經二七日雪降中宗以為未濟時望令
B16n0088_p0368a06║就寺更祈請即於佛殿內精禱并煉一指纔及一宵
B16n0088_p0368a07║雨周千里指復如舊纔遇大水寺屋皆墊溺其院無
B16n0088_p0368a08║苦若無澇沒凡諸異驗皆如此也
B16n0088_p0368a09║少康
B16n0088_p0368a10║按宋高僧傳少康俗姓周縉雲仙都山人也母羅氏
B16n0088_p0368a11║因夢遊鼎湖峰得玉女手捧青蓮授曰此華吉祥寄
B16n0088_p0368a12║於汝所後生貴子切當保惜及生康之日青光滿室
B16n0088_p0368a13║香似芙蕖綢褓之年眼碧唇朱齒白得佛之一相恆
B16n0088_p0368a14║端坐含笑時鄉中善相人目之曰此子將相之才不
B16n0088_p0368a15║語吾弗知也年甫七歲抱入靈山寺中佛生日禮聖
B16n0088_p0368a16║容母問康曰識否忽發言云釋伽牟尼佛聞皆怪之
B16n0088_p0368a17║蓋生來不言語也由是父母捨其出家年十有五所
B16n0088_p0368a18║誦之經已終五部於越州嘉祥寺受戒便就伊寺學
B16n0088_p0368a19║毗尼五夏之後往上元龍興寺聽華嚴經瑜伽論貞
B16n0088_p0368a20║元初至於洛京白馬寺殿見物放光遂探取為何經
B16n0088_p0368a21║法乃善導行西方化導文也康見歡喜呪之曰我若
B16n0088_p0368a22║與淨土有緣惟此軸文斯光再現所誓纔終果重閃
B16n0088_p0368a23║爍中有化佛菩薩無筭遂之長安善導影堂內乞願
B16n0088_p0368a24║見善導真像化為佛身謂康曰汝依吾施設利樂眾
B16n0088_p0368a25║生同生安養康如有所證南至江陵果願寺遇一法
B16n0088_p0368a26║師謂康曰汝欲化人徑往新定緣在於彼言訖不見
B16n0088_p0368a27║止有香光望西而去洎到睦郡入城乞食得錢誘掖
B16n0088_p0368b01║小兒能念阿彌陀佛一聲即付一錢後經月餘孩孺
B16n0088_p0368b02║螘慕念佛多者即給錢如是一年凡男女見康則云
B16n0088_p0368b03║阿彌陀佛遂於烏龍山建淨土道塲築壇三級聚人
B16n0088_p0368b04║午夜行道唱讚二十四契稱揚淨邦每遇齋日雲集
B16n0088_p0368b05║所化三千許人登座令男女弟子望康面門即高聲
B16n0088_p0368b06║唱阿彌陀佛佛從口出連誦十聲十佛若連珠狀告
B16n0088_p0368b07║曰汝見佛身即得往生以貞元二十一年十月示眾
B16n0088_p0368b08║囑累止勸急修淨土言畢跏趺身放光明而逝天色
B16n0088_p0368b09║陡變狂風四起百鳥悲鳴烏龍山也一時變白今墳
B16n0088_p0368b10║塔存於州東臺子巖歲久唯餘方石石傍之土相傳
B16n0088_p0368b11║療疾州民凡嬰眾病悉焚香取土隨服多差石之四
B16n0088_p0368b12║隅若車轍焉漢乾祐三年天台山德韶禪師重建其
B16n0088_p0368b13║塔至今高敞時號後善導焉
B16n0088_p0368b14║法正（附會宗）
B16n0088_p0368b15║按宋高僧傳法正不知何許人也寬曠其懷慎修厥
B16n0088_p0368b16║行司辰於三業御史於六根以其日諷金剛般若三
B16n0088_p0368b17║七過執持恭恪罔或云懈長慶初得疾暴終云倏至
B16n0088_p0368b18║幽冥引見王者問曰師生平藝何福田獲何善果正
B16n0088_p0368b19║以誦經為對王乃揖上殿令登繡座請誦七通王以
B16n0088_p0368b20║下侍衛靡不合掌階下拷掠搒擊論愬寂若無聲念
B16n0088_p0368b21║畢後遣一人引正令還人間王降階揖送云上人更
B16n0088_p0368b22║得三十年在世勿廢誦持隨吏行數里至一巨坑俾
B16n0088_p0368b23║正俯窺為吏推墮若隕空焉颯然蘇起初正死唯面
B16n0088_p0368b24║不寒起述其事變心遷善者不一正後年暨八十餘
B16n0088_p0368b25║卒於住寺次荊州功安縣釋會宗俗姓蔡初泛爾為
B16n0088_p0368b26║僧別無他技忽經中蠱病乃骨立因發苦心志誦金
B16n0088_p0368b27║剛般若經以待盡爾至五十過夢有人令開口喉中
B16n0088_p0368c01║引出髮十餘莖其夜又有夢吐螾長一肘餘因此
B16n0088_p0368c02║遂愈當長慶初也荊山僧行堅見其事宗不測終所
B16n0088_p0368c03║神英
B16n0088_p0368c04║按宋高僧傳神英罔知姓氏滄州人也宿緣悟道丱
B16n0088_p0368c05║歲從師諷誦精勤日夜匪懈年當應法受具後乃杖
B16n0088_p0368c06║錫萍遊尋訪知識早通元理兼善論經相次叅神會
B16n0088_p0368c07║禪師謂英曰汝於五臺山有緣速宜往彼瞻禮文殊
B16n0088_p0368c08║兼訪遺跡既承指授以開元四年六月中旬到山瞻
B16n0088_p0368c09║禮於僧廚止泊一日食畢遊於西林忽見一院題曰
B16n0088_p0368c10║法華英遂入中見多寶塔一座暐[暘-勿+((傘-(企-止))-┬+(一/ㄎ))]繁華如法華經
B16n0088_p0368c11║說同也其四門玉石功德細妙光彩神工罕測後面
B16n0088_p0368c12║有護國仁王樓上有玉石文殊普賢之像前有三門
B16n0088_p0368c13║一十三間內門兩畔有行宮道塲是文殊普賢儀仗
B16n0088_p0368c14║三門外狀臺山十寺杳然物外觀瞻浩蕩神情𢠵恍
B16n0088_p0368c15║英試出院又見眾僧且非恆所見者而多詭異疑豫
B16n0088_p0368c16║未決遂出門東行可三十步忽聞閉戶鏗然迴目視
B16n0088_p0368c17║之了無一物英乃悲泣曰此大聖警悟我邪於此地
B16n0088_p0368c18║必有緣矣遂於髣髴多寶塔處結庵而止乃發願曰
B16n0088_p0368c19║我依化院建置一所住持日居月諸信施如林歸依
B16n0088_p0368c20║者眾遂召工匠有高價者誓不酬之乃於易州千里
B16n0088_p0368c21║取乎玉石用造功德細妙光瑩功侔所見其壁乃王
B16n0088_p0368c22║府友吳道子之跡六法絕妙為世所尚此院前後工
B16n0088_p0368c23║畢因號法華耳英說法住持其齊整若剪裁焉後無
B16n0088_p0368c24║疾召門人囑付而終春秋七十五今墳塔存焉
B16n0088_p0368c25║牛雲
B16n0088_p0368c26║按宋高僧傳牛雲俗姓趙鴈門人也童蒙之歲有似
B16n0088_p0368c27║神不足遣入鄉校終日不知一字惟見僧尼合掌有
B16n0088_p0369a01║畏憚之貌年甫十二二親送往五臺華嚴寺善住閣
B16n0088_p0369a02║院出家禮淨覺為師每令負薪汲水時眾輕其朴鈍
B16n0088_p0369a03║多以謔浪歸之年滿受具益難誦習及年三十有六
B16n0088_p0369a04║乃言曰我聞臺上恆有文殊現形我今跣足而去儻
B16n0088_p0369a05║見文殊惟求聰明學誦經法耳時冒寒雪情無退屈
B16n0088_p0369a06║至東臺頂見一老人然火而坐雲問曰如此雪寒從
B16n0088_p0369a07║何而來老人曰吾從山下來雲曰從何道上何無屨
B16n0088_p0369a08║跡曰吾雪前來老人却問雲曰有何心願犯雪徒跣
B16n0088_p0369a09║而至豈不苦也雲曰吾雖為僧自恨昬鈍不能誦念
B16n0088_p0369a10║經法此來欲求見文殊只乞聰明果報老人曰奇哉
B16n0088_p0369a11║又曰此處不見文殊更欲何之雲曰欲上北臺去老
B16n0088_p0369a12║人曰吾意亦然曰請師先行雲乃遊遍臺頂告別老
B16n0088_p0369a13║人自西而去薄暮方到北臺又見老人然火而坐頗
B16n0088_p0369a14║為驚怪問曰適於東臺相別為何先至老人曰師不
B16n0088_p0369a15║知要路所以來遲雲雖承此語心乃猶豫只此老人
B16n0088_p0369a16║莫應文殊也雲乃鳴足禮拜老人曰吾俗人也不應
B16n0088_p0369a17║作禮唯貪設禮情屬不移良久老人云休禮候吾入
B16n0088_p0369a18║定觀汝前身作何行業而昏鈍也老人閉目倏爾開
B16n0088_p0369a19║顏語雲曰汝前生為牛來因載藏經今得為僧而闇
B16n0088_p0369a20║鈍耳汝於龍堂邊取一钁來與汝斸却心頭淤肉即
B16n0088_p0369a21║明快也雲遂得钁度與老人曰汝但閉目候吾教開
B16n0088_p0369a22║即開因閉目次有似當心施钁身無痛苦心乃豁然
B16n0088_p0369a23║似闇室立於明燈巨夜懸於圓月也雲開目乃見老
B16n0088_p0369a24║人現文殊像語雲曰汝自後誦念經法歷耳無忘又
B16n0088_p0369a25║於華嚴寺澗東院大有因緣無得退轉雲乃行悲行
B16n0088_p0369a26║泣接足而禮未舉頭頃不見菩薩矣雲後下山四支
B16n0088_p0369a27║無損凡閱經典目所一覽輙誦於口明年夏五月遶
B16n0088_p0369b01║育王塔行道念經至更初乃見一道直光從北臺頂
B16n0088_p0369b02║連瑞塔基久而不散於光明中現寶閣一所前有金
B16n0088_p0369b03║牌題云善住雲憶菩薩授記之言依光中所現之閣
B16n0088_p0369b04║而建置焉道化施行人咸貴重於開元二十三年無
B16n0088_p0369b05║疾而終俗齡六十三法臘四十四矣雲名兦上字承
B16n0088_p0369b06║文殊記識本迹為牛故時號之焉
B16n0088_p0369b07║道義
B16n0088_p0369b08║按宋高僧傳道義江東衢州人開元中至五臺山於
B16n0088_p0369b09║清凉寺粥院居止典座普請運柴負重登高頗有難
B16n0088_p0369b10║色義將竹鞋一緉轉貿人荷擔因披三事衲衣東北
B16n0088_p0369b11║而行可五里來於楞伽山下逢一老僧其貌古陋引
B16n0088_p0369b12║一童子名字覺一老僧前行童子呼請義東邊寺內
B16n0088_p0369b13║啜茶去乃相隨入寺徧禮諸院見大閣三層上下九
B16n0088_p0369b14║間總如金色閃爍其目老僧令義早還所止山寒難
B16n0088_p0369b15║住唯諾辭出寺行及百步回顧唯是山林乃知化寺
B16n0088_p0369b16║也却回長安大曆元載具此事由奏寶應元聖文武
B16n0088_p0369b17║皇帝蒙勅置金閣寺宣十節度助緣遂召蓋造都料
B16n0088_p0369b18║一僧名純陀為度土木造金閣一寺陀元是西域那
B16n0088_p0369b19║爛陀寺喜鵲院僧寺成後勅賜不空三藏焉義不測
B16n0088_p0369b20║其終
B16n0088_p0369b21║神暄
B16n0088_p0369b22║按宋高僧傳神暄俗姓畱建陽人也幼而沈靜非問
B16n0088_p0369b23║不言客遊婺州入開元寺志願出家焉無何本郡太
B16n0088_p0369b24║守入寺訪其師見暄神彩朗練太守善相人也顧之
B16n0088_p0369b25║數四且曰是子真出塵之器異日承受深法千眾圍
B16n0088_p0369b26║遶必超上果非凡器也乃誦七佛俱胝神呪昏曉不
B16n0088_p0369b27║絕納戒畢於金華山北洞百家巖有石穴暄居中止
B16n0088_p0369c01║息不構庵室作露地頭陀復無牀榻然有神人吐紫
B16n0088_p0369c02║色雲氣而高覆之遐望冉冉猶獨柱觀焉其神人時
B16n0088_p0369c03║來問道拱手白暄曰赤松洞之東峰有林泉卓異師
B16n0088_p0369c04║可居之否暄隨請往住數年越多徵瑞貞元二年遇
B16n0088_p0369c05║志賢禪師問暄如此持誦魔事必生欲滅魔怨須識
B16n0088_p0369c06║身本身本既真無魔無佛豁然開悟理事俱成神呪
B16n0088_p0369c07║功倍元和八年范陽中丞知仰遣使齋乳香氈罽器
B16n0088_p0369c08║皿施暄並迴施現前大眾次中書舍人王仲請於大
B16n0088_p0369c09║雲寺為眾受菩薩戒十二載平昌孟簡尚書自會稽
B16n0088_p0369c10║甄請不赴八月俄迴舊山人莫詳測倏言示滅春秋
B16n0088_p0369c11║七十六弟子建塔焉一云暄在金華山北多寒少陽
B16n0088_p0369c12║神人問曰師須何物曰吾在山之陰苦於凜冽神曰
B16n0088_p0369c13║小事耳至夜聞喧闐之聲明旦見一小峰移矣
B16n0088_p0369c14║道行
B16n0088_p0369c15║按宋高僧傳道行姓楊桂陽人也自生已來神府聰
B16n0088_p0369c16║利肌體冰雪如也年甫十二心誓慕道於南嶽般若
B16n0088_p0369c17║道塲受學於鐘陵求訣自默證法號自在三昧由此
B16n0088_p0369c18║布衲蒲鞵用資殘息而已就澧陽西南伐木為室方
B16n0088_p0369c19║丈而居虎豹多伏於牀榻之間後有齎材植為營堂
B16n0088_p0369c20║宇曾未浹旬一皆周具視之寂無人焉始知鬼神捨
B16n0088_p0369c21║材輸力也太守苦召居州治開元寺未久元和十五
B16n0088_p0369c22║年終年六十九焚舍利建塔焉
B16n0088_p0369c23║志元
B16n0088_p0369c24║按宋高僧傳志元者河朔人也攻五天禁呪身衣枲
B16n0088_p0369c25║麻布耳行歷州邑不居城市寺宇唯宿郊野林薄元
B16n0088_p0369c26║有意尋訪名迹至絳州夜泊墓林中其夜月色如晝
B16n0088_p0369c27║見一狐從林下將髑髏置之於首搖之落者不顧不
B16n0088_p0370a01║落者戴之更取艿草隨葉遮蔽其身逡巡成一嬌嬈
B16n0088_p0370a02║女子渾身服素練立於道左微聞東北上有鞍馬行
B16n0088_p0370a03║聲女子哀泣悲不自勝少選乘馬郎遇之下馬問之
B16n0088_p0370a04║曰娘子野外深更號咷何至於此耶女子掩淚紿之
B16n0088_p0370a05║曰賤妾家在易水前年為父母聘與此土張氏為婦
B16n0088_p0370a06║不幸夫壻去載夭兦家事淪薄無所依給二親堂上
B16n0088_p0370a07║豈知妾如此孤苦乎有一於此痛割心腑不覺哀而
B16n0088_p0370a08║慟矣妾思歸寧其可得乎郎君何恠問之乘馬郎曰
B16n0088_p0370a09║將謂娘子哀怨別事若願還鄉某是易定軍行為差
B16n0088_p0370a10║使迴還易水娘子可乘其粗乘女子乃收淚感謝方
B16n0088_p0370a11║欲攀踏次元從墓林出曰君子此女子非人也狐化
B16n0088_p0370a12║也彼曰僧家豈以此相誣莫別欲圖之乎元曰君不
B16n0088_p0370a13║信可小住吾當與君變女子本形元乃振錫誦胡語
B16n0088_p0370a14║數聲其女子還為狐走而髑髏草蔽其身乘馬郎叩
B16n0088_p0370a15║頭悔過曰非師之救幾隨妖死元凡救物行慈皆此
B16n0088_p0370a16║類也
B16n0088_p0370a17║懷信
B16n0088_p0370a18║按宋高僧傳懷信者居處廣陵別無奇迹會昌三年
B16n0088_p0370a19║癸亥歲武宗為趙歸真排毀釋門將欲湮滅教法有
B16n0088_p0370a20║淮南詞客劉隱之薄遊四明旅泊之宵夢中如泛海
B16n0088_p0370a21║焉廻顧見塔一所東度見是淮南西靈寺塔其塔峻
B16n0088_p0370a22║峙制度校胡太后永寧塔少分耳其塔第三層見信
B16n0088_p0370a23║凭欄與隱之交談且曰蹔送塔過東海旬日而還數
B16n0088_p0370a24║日隱之歸揚州即往謁信信曰記得海上相見時否
B16n0088_p0370a25║隱之了然省悟後數日天火焚塔俱盡白雨傾澍傍
B16n0088_p0370a26║有草堂一無所損由是觀之東海人見永寧塔不謬
B16n0088_p0370a27║矣
B16n0088_p0370b01║懷空
B16n0088_p0370b02║按宋高僧傳懷空姓梁氏閬州人也幼適本州耆闍
B16n0088_p0370b03║山廣福院削染得戒之後遊方慕學於大寂禪法洗
B16n0088_p0370b04║然明暢後至彭城安豐山挂錫宴默不數載間成大
B16n0088_p0370b05║伽藍嘗有一僧乘空而至遶垣牆不息或躡蓮華或
B16n0088_p0370b06║時履地人或瞻覩數日之後禮辭空且曰我三五稔
B16n0088_p0370b07║却來依附言訖不見空以興元元年滅度春秋八十
B16n0088_p0370b08║八長慶元年二月方遷入塔云
B16n0088_p0370b09║圓觀
B16n0088_p0370b10║按宋高僧傳圓觀不知何許人也居於洛宅率性疎
B16n0088_p0370b11║簡或勤梵學而好治生獲田園之利時謂之空門猗
B16n0088_p0370b12║頓也此外施為絕異且通音律大曆末與李源為忘
B16n0088_p0370b13║形之友源父憕居守天寶末陷於賊中遂將家業捨
B16n0088_p0370b14║入洛城北慧林寺即憕之別墅也以為公用無盡財
B16n0088_p0370b15║也但日給一器隨僧眾飲食而已如此三年源好服
B16n0088_p0370b16║食忽約觀遊蜀青城峨眉等山洞求藥觀欲遊長安
B16n0088_p0370b17║由斜谷路李欲自荊入峽爭此二途半年未決李曰
B16n0088_p0370b18║吾已不事王侯行不願歷兩京道矣觀曰行無固必
B16n0088_p0370b19║請從子命遂自荊上峽行次南浦泊舟見數婦女絛
B16n0088_p0370b20║達錦璫負罌而汲觀俛首而泣曰某不欲經此者恐
B16n0088_p0370b21║見此婦人也李曰自上峽來此徒不少奚獨泣為觀
B16n0088_p0370b22║曰其孕婦王氏者是某託身之所也已逾三載尚未
B16n0088_p0370b23║解㝃唯以吾未來故今既見矣命有所歸釋氏所謂
B16n0088_p0370b24║循環者也請君用符呪遣其速生且少留行舟葬吾
B16n0088_p0370b25║山谷其家浴兒時亦望君訪臨若相顧一笑是識認
B16n0088_p0370b26║君也後十二年當中秋月夜專於錢塘天竺寺外乃
B16n0088_p0370b27║是與君相見之期也李追悔此之一行致觀到此哀
B16n0088_p0370c01║慟殆絕召孕婦告以其事婦人喜躍還頃之親族畢
B16n0088_p0370c02║集以枯魚濁酒饋於水濱李往授符水為觀具沐浴
B16n0088_p0370c03║新其衣裝觀其死矣孕婦生焉李三日往看新兒襁
B16n0088_p0370c04║抱就明果致一笑李泣具告王氏王氏厚葬觀明日
B16n0088_p0370c05║李廻棹歸慧林寺詢問弟子方知已理命矣李常念
B16n0088_p0370c06║杭州之約至期到天竺山寺其夜桂魄皎然忽聞葛
B16n0088_p0370c07║洪井畔有牧童歌竹枝者乘牛扣角雙髻短衣徐至
B16n0088_p0370c08║寺前乃觀也李趨拜曰觀公健否曰李公真信士我
B16n0088_p0370c09║與君殊途慎勿相近君俗緣未盡但且勤修不墮即
B16n0088_p0370c10║遂相見李無由序語望之澘然觀又歌竹枝杳褭前
B16n0088_p0370c11║去詞切調高莫知所謂歎曰真得道之僧也咫尺懸
B16n0088_p0370c12║隔聖凡路殊諒有之乎初源忿父遇害賊庭時方八
B16n0088_p0370c13║歲為羣賊所虜流浪南北展轉人家凡六七年歸於
B16n0088_p0370c14║近親代宗聞之授河府掾源遂絕酒肉不婚娶不役
B16n0088_p0370c15║童僕常依慧林寺寓一室隨僧齋食先命穴其野以
B16n0088_p0370c16║備終制時時往眠其間至於榮辱是非一皆均等也
B16n0088_p0370c17║時相國李公德裕表薦之逐授諫議大夫於時源已
B16n0088_p0370c18║年八十餘矣抗表不起二年而卒長慶二年也
B16n0088_p0370c19║法藏
B16n0088_p0370c20║按宋高僧傳法藏俗姓周氏南康人也穉齡爽俊始
B16n0088_p0370c21║研尋史籍而於醫方明得其工巧同支法存之妙用
B16n0088_p0370c22║焉有門僧臥疾幾云不救藏切脉處方信宿平復其
B16n0088_p0370c23║僧多接談元自爾萌出塵之意年已長矣懇辭親投
B16n0088_p0370c24║本郡平田山寶積院從願師下受教納戒後遊謁大
B16n0088_p0370c25║寂禪師言喻若石之投水翛然北下廬山登五老峰
B16n0088_p0370c26║愛其靈異獨止寒林采橡栗掬溪澗聊延形氣而止
B16n0088_p0370c27║數年有二仙乘雲而來終日談論或留宵宿或經月
B16n0088_p0371a01║不來或繼日而至他人有見者旁說不同及乎學僧
B16n0088_p0371a02║臻萃全無蹤跡又一日告辭藏云且歸山去師當好
B16n0088_p0371a03║住由是道且馨香檀越共營一院寶曆中示滅年八
B16n0088_p0371a04║十二其年三月四日入塔云
B16n0088_p0371a05║鑑空
B16n0088_p0371a06║按宋高僧傳鑑空俗姓齊吳郡人也少小苦貧雖勤
B16n0088_p0371a07║於學而寡記持壯歲為詩不多靡麗常困遊吳楚間
B16n0088_p0371a08║已四五年矣干謁侯伯所潤無幾錢或盈貫則必病
B16n0088_p0371a09║生用罄方差元和初遊錢塘屬其荒儉乃議求餐於
B16n0088_p0371a10║天竺寺至孤山寺西餒甚不前因臨流雪涕悲吟數
B16n0088_p0371a11║聲俄有梵僧臨流而坐顧空笑曰法師秀才旅遊滋
B16n0088_p0371a12║味足未空曰旅遊滋味則已足矣法師之呼一何乖
B16n0088_p0371a13║謬蓋以空未為僧時名君房也梵僧曰子不憶講法
B16n0088_p0371a14║華經於同德寺乎空曰生身已四十五歲矣盤桓吳
B16n0088_p0371a15║楚間未嘗涉京口又何洛中之說僧曰子應為飢火
B16n0088_p0371a16║所燒不暇憶故事遂探囊出一棗大如拳許曰此吾
B16n0088_p0371a17║國所產食之者上智知過去未來事下智止於知前
B16n0088_p0371a18║生事耳空飢極食棗掬泉飲之忽欠呻枕石而寢頃
B16n0088_p0371a19║刻乃悟憶講經於同德寺如昨日焉因增涕泣問僧
B16n0088_p0371a20║曰震和尚安在曰專精未至再為蜀僧矣今則斷攀
B16n0088_p0371a21║緣也神上人安在曰前願未滿悟法師焉在曰豈不
B16n0088_p0371a22║記香山石像前戲發大願乎若不證無上菩提必願
B16n0088_p0371a23║為赳赳貴臣昨聞已得大將軍矣當時雲水五人唯
B16n0088_p0371a24║吾得解脫獨汝為凍餒之士也空泣曰某四十許年
B16n0088_p0371a25║日唯一餐三十餘年擁一褐浮俗之事決斷根源何
B16n0088_p0371a26║期福不完乎坐於飢凍僧曰由師子座上廣說異端
B16n0088_p0371a27║使學空之人心生疑惑戒珠曾缺羶氣微存聲渾響
B16n0088_p0371b01║清終不可致質傴形曲報應宜然空曰為之奈何僧
B16n0088_p0371b02║曰今日之事吾無計矣他生之事警於吾子焉乃探
B16n0088_p0371b03║鉢囊取一鑑背面皆瑩徹謂空曰要知貴賤之分修
B16n0088_p0371b04║短之期佛法興替吾道盛衰宜一鑑焉空覽照久之
B16n0088_p0371b05║謝曰報應之事榮枯之理謹知之矣僧收鑑入囊遂
B16n0088_p0371b06║挈而去行十餘步旋失所在空是夕投靈隱寺出家
B16n0088_p0371b07║受具足戒後周遊名山愈高苦節太和元年詣洛陽
B16n0088_p0371b08║於龍門天竺寺遇河東柳珵親說厥由向珵珵聞空
B16n0088_p0371b09║之說事皆不常且甚奇之空曰我生世七十有七僧
B16n0088_p0371b10║臘三十二持鉢乞食尚九年在世吾捨世之日佛法
B16n0088_p0371b11║其衰乎珵詰之默然無答乃索珵筆硯題數行於經
B16n0088_p0371b12║藏北垣而去曰興一沙衰恆河沙兔而罝犬而拏牛
B16n0088_p0371b13║虎相交與角牙寶檀終不滅其華
B16n0088_p0371b14║道行
B16n0088_p0371b15║按宋高僧傳道行姓梅氏會稽人也父為越州衙吏
B16n0088_p0371b16║行弱齡知書比成造秀有僧分衛行接之談道頗精
B16n0088_p0371b17║禪觀遂求出家至四明山保壽院智幽所稟訓進修
B16n0088_p0371b18║拾薪汲水後遊南嶽聞江西大寂道化往親附焉思
B16n0088_p0371b19║養聖胎見羅浮奇異高三千丈有七十石室七十二
B16n0088_p0371b20║長溪仙人仙禽玉樹朱草生於上半入海中行居於
B16n0088_p0371b21║石室默爾安禪然或山精水怪往往驚鳴行視之蔑
B16n0088_p0371b22║如也有老人容貌端正衣冠華楚再拜稽顙云我居
B16n0088_p0371b23║此中僅二百載今因師住冥感匪躬逍遙脫苦歸人
B16n0088_p0371b24║趣受樂矣其感物多此類也寶曆九載疾終春秋九
B16n0088_p0371b25║十五其年九月十八日入塔焉
B16n0088_p0371b26║普滿
B16n0088_p0371b27║按宋高僧傳普滿者不知何許人也於汾晉間所為
B16n0088_p0371c01║率意不拘僧體或歌或哭莫喻其旨以言決事往必
B16n0088_p0371c02║有徵故時人以強練萬迴待之或入稽胡激勸修善
B16n0088_p0371c03║至有罷弋獵者建中初於潞州佛舍中題詩數篇而
B16n0088_p0371c04║亡去所記者云此水連涇水䨇朱血滿川青牛將赤
B16n0088_p0371c05║虎還號太平年題後人莫能知至朱泚為涇原叛徒
B16n0088_p0371c06║推擁駕幸奉天於時天下徵兵關輔賊據圍逼連戰
B16n0088_p0371c07║人方解悟此水者泚也涇水者涇州來兵始亂也䨇
B16n0088_p0371c08║朱泚與滔也青牛者興元元年乙丑乙木青也丑牛
B16n0088_p0371c09║也其年改元貞元至二年丙寅丙火赤也寅虎也至
B16n0088_p0371c10║是賊始平故曰還號太平年也
B16n0088_p0371c11║些些（附食油師）
B16n0088_p0371c12║按宋高僧傳些些師又名青者蓋是不與人交狎口
B16n0088_p0371c13║自言些些故號之矣德宗朝於渚宮遊衣服零落狀
B16n0088_p0371c14║極憨癡而善歌河滿子縱肆所為故無定檢嘗遇醉
B16n0088_p0371c15║伍伯伯於塗中辱之抑令唱歌些便揚音揭調詞中
B16n0088_p0371c16║皆訐伍伯從前陰私惡迹人所未聞事伍伯慙惶旁
B16n0088_p0371c17║聽之者知是聖僧拜跪悔過焉貞元初多入市肆聚
B16n0088_p0371c18║羣小隨逐楚人以興笑本矣後不測其終次有僧憨
B16n0088_p0371c19║狂遊行無度每斷中唯食麻油幾升如見巨器盛施
B16n0088_p0371c20║之則喜荊渚一家特召啜麻膏是日又在湖南齋分
B16n0088_p0371c21║身應供號食油師焉
B16n0088_p0371c22║義師（附証智　薦福寺老僧）
B16n0088_p0371c23║按宋高僧傳義師者不知何許人也狀類風狂語言
B16n0088_p0371c24║倒亂貞元初巡吳苑乞丐事多先覺人以此疑之市
B16n0088_p0371c25║肆中百姓屋數間義師輒操斧斫劚其簷禁之不止
B16n0088_p0371c26║其人素知其神異禮白之曰弟子藉此生活無壞我
B16n0088_p0371c27║屋迴顧曰汝惜乎投斧而去其夜市火連延而燎唯
B16n0088_p0372a01║所截簷屋數間存焉好止廢寺中無冬夏常積聚壞
B16n0088_p0372a02║幡蓋木佛像悉代薪炭又於煨火燒炙鯉魚而多跳
B16n0088_p0372a03║躍灰坌彌漫撫掌大笑不具七筯而食面垢不靧靧
B16n0088_p0372a04║之輒陰雨吳人以為占候及將死也飲灰汁數十斛
B16n0088_p0372a05║乃念佛而坐士庶觀之滿七日而死時盛暑色不變
B16n0088_p0372a06║支不摧百姓舁出郊外焚之又京兆安國寺僧事迹
B16n0088_p0372a07║不常熟地而燒木佛所言人事必無虛發此亦不測
B16n0088_p0372a08║之僧也復次京師末壽寺釋証智不詳生族貞元中
B16n0088_p0372a09║於京寺多發神異而眾罔知或晝在張瀆蘭若治田
B16n0088_p0372a10║夜歸寺中其蘭若在漢陰金州相距京甸七百里焉
B16n0088_p0372a11║時號智禪師此之長足安法雲公也皆能致遠於瞬
B16n0088_p0372a12║息間道家謂之縮地脉而能陟遐矣若於色塵作神
B16n0088_p0372a13║變雖遠而近也次薦福寺老僧專務誦持罕有間缺
B16n0088_p0372a14║言未兆事來如目擊大和初相國韋公處厚好重空
B16n0088_p0372a15║門逐月別召名德僧食老僧見韋新登庸曰大奇相
B16n0088_p0372a16║公得如此好滅度處人皆不喻後因奏對於文宗御
B16n0088_p0372a17║前疾作僵仆殿階及扶舁出殿前氣已絕矣方驗老
B16n0088_p0372a18║僧言死在內殿中故云好滅度處即開成中也後不
B16n0088_p0372a19║知其終
B16n0088_p0372a20║神鑒
B16n0088_p0372a21║按宋高僧傳神鑒姓韓氏潯陽人也穉歲淳靜而不
B16n0088_p0372a22║雜羣童父為齊安掾且歸心釋氏嘗於廨署陳像設
B16n0088_p0372a23║命僧徒讚唄揚音法樂俱作鑒則喜色盈顏隨僧不
B16n0088_p0372a24║捨求願出家父母無計阻之潛投東林寺貞素律師
B16n0088_p0372a25║下修學後講通大涅槃經義乃南格豫章叅大寂禪
B16n0088_p0372a26║師續於懷安西北山居焉是山先是猛獸旁午率多
B16n0088_p0372a27║作害從鑒居之虎災弭息遠近稱之忽有戴平幘男
B16n0088_p0372b01║子望法座致禮勤重倏爾無蹤七日後有冠裳宛異
B16n0088_p0372b02║者於方丈前升空宣言曰此大師者真法寶也開人
B16n0088_p0372b03║天眼目故來報之其徒聞見知鑒道高會昌四年入
B16n0088_p0372b04║滅八月十五日藏之於塔凡得道之人地神報空神
B16n0088_p0372b05║展轉至於有頂於斯見矣