B16n0088_p0373a01║欽定古今圖書集成博物彙編神異典
B16n0088_p0373a02║　第一百六十五卷目錄
B16n0088_p0373a03║僧部列傳四十一
B16n0088_p0373a04║唐十七
B16n0088_p0373a05║清觀（附物外）希運
B16n0088_p0373a06║惟則明準
B16n0088_p0373a07║法照惟實
B16n0088_p0373a08║慧寂惟靖
B16n0088_p0373a09║定蘭鳩休（附景先）
B16n0088_p0373a10║全豁元慧
B16n0088_p0373a11║束草師行明
B16n0088_p0373a12║文瓚懷玉
B16n0088_p0373a13║代病師僧竭
B16n0088_p0373a14║定光貞幹
B16n0088_p0373a15║道遵含光
B16n0088_p0373a16║寂然增忍
B16n0088_p0373a17║幽元智頵
B16n0088_p0373a18║慧靈常達
B16n0088_p0373a19║丹甫法相
B16n0088_p0373a20║文舉允文
B16n0088_p0373a21║道宣（附大慈）道成
B16n0088_p0373a22║文綱（附名恪）
B16n0088_p0373a23║
B16n0088_p0373a24║
B16n0088_p0373a25║
B16n0088_p0373a26║
B16n0088_p0373a27║
B16n0088_p0373b01║神異典第一百六十五卷
B16n0088_p0373b02║僧部列傳四十一
B16n0088_p0373b03║唐十七
B16n0088_p0373b04║清觀（附物外）
B16n0088_p0373b05║按宋高僧傳清觀字明中臨海人也姓屈氏初誕彌
B16n0088_p0373b06║手足指間有幕蹼屬相著焉佛經所謂網漫相也迨
B16n0088_p0373b07║為童孺神俊挺然乃有出塵之志遂詣國清寺投元
B16n0088_p0373b08║璋律師執侍瓶鉢非父母不沮之若迦樓羅鳥啄幾
B16n0088_p0373b09║萬重圍矣年十八納形俱法良由善根深植悟解天
B16n0088_p0373b10║然台嶺教文洞明三觀兼得深定神異通感皆莫我
B16n0088_p0373b11║知少覽百家彌通三教仍善屬文長於詩筆凡其邦
B16n0088_p0373b12║伯輶軒皆嚮風造謁觀則持重若嚴君焉見則畏伏
B16n0088_p0373b13║祇就几杖以待貴士或施財寶皆廻入常住罄無私
B16n0088_p0373b14║蓄或曰貴人所施皆充別施何不己用耶對曰恨未
B16n0088_p0373b15║能捨頭目况世財乎大中初天下寺剎中興觀入京
B16n0088_p0373b16║請大鐘歸寺鳴擊并重懸勅額則集賢院學士柳公
B16n0088_p0373b17║權書題也柳復有詩序送其東歸復請藏經歸寺大
B16n0088_p0373b18║中癸酉江表薦饑殍踣相望觀遂併糧食施之又山
B16n0088_p0373b19║僧物外度荒自入室禪定謂弟子曰汝如不死至禾
B16n0088_p0373b20║黍熟時當以磬引我出果如其言明歲方從定起矣
B16n0088_p0373b21║一旦溪南人命觀齋食可去寺二十里餘其夜溪澗
B16n0088_p0373b22║泛溢無人可渡謂觀不來頃刻而至且無淹濕作用
B16n0088_p0373b23║可知也人皆異之遠近瞻禮日別盈滿喧擾可厭乃
B16n0088_p0373b24║逃往翠屏山闌若獨棲續天台山眾列請為僧正乃
B16n0088_p0373b25║佯狂隱晦州牧杜雄遂奏昭宗宣賜紫衣觀聞之若
B16n0088_p0373b26║愁思不樂後無疾而終焉
B16n0088_p0373b27║希運
B16n0088_p0373c01║按宋高僧傳希運閩人也年及就傅鄉校推其慧利
B16n0088_p0373c02║乃割愛投高安黃蘗山寺出家迨成長也身量減王
B16n0088_p0373c03║商裁一尺所額間隆起號為肉珠然倜儻不羈人莫
B16n0088_p0373c04║輕測而乃觀方入天台偶逢一僧偕行言笑自若運
B16n0088_p0373c05║偷窺之其目時閃爍爛然射人相比而行截路巨磎
B16n0088_p0373c06║泛泛湧溢於是捐笠倚杖而止其僧督運渡去乃強
B16n0088_p0373c07║激發之曰師要渡自渡言訖其僧褰衣躡波若履平
B16n0088_p0373c08║陸曾無沾濕已到他岸矣廻顧招手曰渡來運戟手
B16n0088_p0373c09║呵曰咄自了漢早知必斮汝脛其僧歎曰真大乘法
B16n0088_p0373c10║器我所不及縱能傷我只取辱焉少頃不見運𢠵怳
B16n0088_p0373c11║自失及薄遊京闕分衛及一家門屏樹之後聞一姥
B16n0088_p0373c12║曰太無厭乎運曰主不恩賓何無厭之有姥召入施
B16n0088_p0373c13║食訖姥曰五障之身忝嘗禮惠忠國師來勸師可往
B16n0088_p0373c14║尋百丈山禪師所惜巍巍乎堂堂乎真大乘器也運
B16n0088_p0373c15║念受二過記莂攸同乃還洪井見海禪師開了心趣
B16n0088_p0373c16║聲價彌高徇命居黃蘗精舍昇平相裴公休欽重躬
B16n0088_p0373c17║謁有詩贈焉曾傳達士心中印額有圓珠七尺身挂
B16n0088_p0373c18║錫十年棲蜀水浮盃今日渡漳濱一千龍象隨高步
B16n0088_p0373c19║萬里香花結勝因願欲事師為弟子不知將法付何
B16n0088_p0373c20║人則裴相得法出運之門以大中中終於所住寺勅
B16n0088_p0373c21║諡斷際禪師塔名廣業語錄行於世
B16n0088_p0373c22║惟則
B16n0088_p0373c23║按宋高僧傳惟則者拔俗志高栖神物表凡施善務
B16n0088_p0373c24║舉則波隨常言像是生善之強緣不得不多立初之
B16n0088_p0373c25║觀也如對嚴君次則其心不亂中則觀門自成末則
B16n0088_p0373c26║如如焉蕩蕩焉三昧安得不現前乎是以我曹勸化
B16n0088_p0373c27║迷俗得不以此為先容歟由是若雕若塑形像森然
B16n0088_p0374a01║恆事進修天邑之間徧加激勵屬憲宗太皇太后郭
B16n0088_p0374a02║氏元和中為母齊國大長公主追福造奉慈精舍搜
B16n0088_p0374a03║擇名德則乃預選入居未久之間聞四明鄮山有阿
B16n0088_p0374a04║育王塔東晉劉薩訶求現往專禮焉乃匠意將七寶
B16n0088_p0374a05║為末用膠範成摹寫脫酷似自甬東躬自負歸奉慈
B16n0088_p0374a06║寺供養京邑人皆傾瞻歸信焉
B16n0088_p0374a07║明準
B16n0088_p0374a08║按宋高僧傳明準者不詳氏族生緣本天台靈墟道
B16n0088_p0374a09║塲出俗遊方至京邑觀古之神僧智苑於范陽北山
B16n0088_p0374a10║刊石寫經灌鐵以俟慈氏下生免水火之虞又東洛
B16n0088_p0374a11║長壽寺寫華嚴聖善寺寫法華嵩山嶽寺寫楞伽悉
B16n0088_p0374a12║刊貞珉皆圖不朽準遂於貞元戊寅歲春正月見寺
B16n0088_p0374a13║僧鏨山攻石石悉頑惡知匠氏不虔山靈祕𠫤時準
B16n0088_p0374a14║疏告陰靈請裨善務俄於定中見若干幅貯無量石
B16n0088_p0374a15║冥冥之間如有宰割皆中刻字時連率博陵崔公激
B16n0088_p0374a16║勸幕府參佐各書一品從序至勸發凡二十八園廊
B16n0088_p0374a17║挺立不朞畢工準之化人皆此類也元和元年八月
B16n0088_p0374a18║中也後不詳終所
B16n0088_p0374a19║法照
B16n0088_p0374a20║按宋高僧傳法照不知何許人也大曆二年棲止衡
B16n0088_p0374a21║州雲峰寺勤修不懈於僧堂內粥鉢中忽覩五彩祥
B16n0088_p0374a22║雲雲內現山寺寺之東北五十里有山山下有澗澗
B16n0088_p0374a23║北有石門入可五里有寺金牓題云大聖竹林寺雖
B16n0088_p0374a24║目擊分明而心懷隕穫他日齋時還於鉢中五色雲
B16n0088_p0374a25║內現其五臺諸寺盡是金地無有山林穢惡純是池
B16n0088_p0374a26║臺樓觀眾寶莊嚴文殊一萬聖眾而處其中又現諸
B16n0088_p0374a27║佛淨國食畢方滅心疑未決歸院問僧還有曾遊五
B16n0088_p0374b01║臺山已否時有嘉延曇暉二師言曾到言與鉢內所
B16n0088_p0374b02║見一皆符合然尚未得臺山消息暨四年夏於衡州
B16n0088_p0374b03║湖東寺內有高樓臺九旬起五會念佛道塲六月二
B16n0088_p0374b04║日未時遙見祥雲彌覆臺寺雲中有諸樓閣閣中有
B16n0088_p0374b05║數梵僧各長丈許執錫行道衡州舉郭咸見彌陀佛
B16n0088_p0374b06║與文殊普賢一萬菩薩俱在此會其身高大見之者
B16n0088_p0374b07║皆深泣血設禮至西方滅照其日晚於道塲外遇一
B16n0088_p0374b08║老人告照云師先發願往金色世界奉覲大聖今何
B16n0088_p0374b09║不去照怪而答曰時難路艱何可往也老人言但亟
B16n0088_p0374b10║去道路固無留難言訖不見照驚入道塲重發誠願
B16n0088_p0374b11║夏滿約往前任是火聚冰河終無退衂至八月十三
B16n0088_p0374b12║日於南嶽與同志數人惠然肯來果無阻礙則五年
B16n0088_p0374b13║四月五日到五臺縣遙見佛光寺南數道白光六日
B16n0088_p0374b14║到佛光寺果如鉢中所見略無差脫其夜四更見一
B16n0088_p0374b15║道光從北山下來射照照忙入堂內乃問眾云此何
B16n0088_p0374b16║祥也吉凶焉在有僧答言此大聖不思議光常答有
B16n0088_p0374b17║緣照聞已即具威儀尋光至寺東北五十里間果有
B16n0088_p0374b18║山山下有澗澗北有一石門見二青衣可年八九歲
B16n0088_p0374b19║顏貌端正立於門首一稱善財二曰難陀相見歡喜
B16n0088_p0374b20║問訊設禮引照入門向北行五里見一金門樓漸至
B16n0088_p0374b21║門所乃是一寺寺前有大金牓題曰大聖竹林寺一
B16n0088_p0374b22║如鉢中所見者方圓可二十里一百二十院皆有寶
B16n0088_p0374b23║塔莊嚴其地純是黃金流渠華樹充滿其中照入寺
B16n0088_p0374b24║至講堂中見文殊在西普賢在東各據師子之座說
B16n0088_p0374b25║法之音歷歷可聽文殊左右菩薩萬餘普賢亦無數
B16n0088_p0374b26║菩薩圍繞照至二賢前作禮問言末代凡夫去聖時
B16n0088_p0374b27║遙知識轉劣垢障尤深佛性無由顯現佛法浩瀚未
B16n0088_p0374c01║審修行於何法門最為其要惟願大聖斷我疑網文
B16n0088_p0374c02║殊報言汝今念佛今正是時諸修行門無過念佛供
B16n0088_p0374c03║養三寶福慧雙修此之二門最為徑要所以者何我
B16n0088_p0374c04║於過去刧中因觀佛故因念佛故因供養故今得一
B16n0088_p0374c05║切種智是故一切諸法般若波羅蜜甚深禪定乃至
B16n0088_p0374c06║諸佛皆從念佛而生故知念佛諸法之王汝當常念
B16n0088_p0374c07║無上法王令無休息照又問當云何念文殊言此世
B16n0088_p0374c08║界西有阿彌陀佛彼佛願力不可思議汝當繼念令
B16n0088_p0374c09║無間斷命終之後決定往生未不退轉說是語已時
B16n0088_p0374c10║二大聖各舒金手摩照頂為授記別汝已念佛故不
B16n0088_p0374c11║久證無上正等菩提若善男女等願疾成佛者無過
B16n0088_p0374c12║念佛則能速證無上菩提語已時二大聖互說伽陀
B16n0088_p0374c13║照聞已歡喜踴躍疑網悉除又更作禮禮已合掌文
B16n0088_p0374c14║殊言汝可往詣諸菩薩院次第巡禮授教已次第瞻
B16n0088_p0374c15║禮遂至七寶果園其果纔熟其大如盌便取食之食
B16n0088_p0374c16║已身意泰然造大聖前作禮辭退還見二青衣送至
B16n0088_p0374c17║門外禮已舉頭遂失所在倍增悲感乃立石記至今
B16n0088_p0374c18║存焉復至四月八日於華嚴寺西樓下安止洎十三
B16n0088_p0374c19║日照與五十餘僧同往金剛窟到無著見大聖處虔
B16n0088_p0374c20║心禮三十五佛名照禮纔十徧忽見其處廣博嚴淨
B16n0088_p0374c21║琉璃宮殿文殊普賢一萬菩薩及佛陀波利居在一
B16n0088_p0374c22║處照見已惟自慶喜隨眾歸寺其夜三更於華嚴院
B16n0088_p0374c23║西樓上忽見寺東山半有五聖燈其大方尺餘照呪
B16n0088_p0374c24║言請分百燈歸一畔便分如願重謂分為千炬言訖
B16n0088_p0374c25║便分千數行行相對徧於山半又更獨詣金剛窟所
B16n0088_p0374c26║願見大聖三更盡到見梵僧稱是佛陀波利引之入
B16n0088_p0374c27║聖寺語在覺救傳至十二月初遂於華嚴寺華嚴院
B16n0088_p0375a01║入念佛道塲絕粒要期誓生淨土至於七日初夜正
B16n0088_p0375a02║念佛時又見一梵僧入乎道塲告云汝所見臺山境
B16n0088_p0375a03║界何故不說言訖不見照疑此僧亦擬不說翌日申
B16n0088_p0375a04║時正念誦次又見一梵僧年可八十乃謂照曰師所
B16n0088_p0375a05║見臺山靈異胡不流布普示眾生令使見聞發菩提
B16n0088_p0375a06║心獲大利樂乎照曰實無心祕蔽聖道恐生疑謗故
B16n0088_p0375a07║所以不說僧云大聖文殊見在此山尚招人謗况汝
B16n0088_p0375a08║所見境界但使眾生見聞之者發菩提心作毒鼓緣
B16n0088_p0375a09║耳照聞斯語便隨憶念錄之時江東釋慧從以大曆
B16n0088_p0375a10║六年正月內與華嚴寺崇暉明謙等三十餘人隨照
B16n0088_p0375a11║至金剛窟所親示般若院立石標記於時徒眾誠心
B16n0088_p0375a12║瞻仰悲喜未已遂聞鐘聲其音雅亮節解分明眾皆
B16n0088_p0375a13║聞之驚異尤甚驗乎所見不虛故書於屋壁普使見
B16n0088_p0375a14║聞後照又依所見化竹林寺題額處建寺一區莊嚴
B16n0088_p0375a15║精麗便號竹林焉又大曆十二年九月十三日照與
B16n0088_p0375a16║弟子八人於東臺覩白光數四次有異雲靉靆雲開
B16n0088_p0375a17║見五色通身光光內有圓光紅色文殊乘青毛師子
B16n0088_p0375a18║乃霏微下雲五色圓光徧於山谷照後修鍊無曠不
B16n0088_p0375a19║知其終絳州兵掾王士詹述聖寺記云
B16n0088_p0375a20║惟實
B16n0088_p0375a21║按宋高僧傳惟實姓湯氏富陽人其為人也修飭其
B16n0088_p0375a22║行禪觀其心淡然靜居長坐不寐初母氏抑其願心
B16n0088_p0375a23║不容披削既而籠開鳥逝岸穴泉飛學善財之徧叅
B16n0088_p0375a24║同迦葉之練行天寶中往明州若嶴山夜聞冥告曰
B16n0088_p0375a25║達蓬聖跡名山宜矣翼日且登其山巖洞窈窕石壁
B16n0088_p0375a26║削成秀異之多實維靈境有大佛足跡詢其山叟則
B16n0088_p0375a27║曰彼開元年中始現斯瑞遂願棲此有終焉之志時
B16n0088_p0375b01║屬海寇袁晁蜂蟻屯聚分以剽劫殺戮無辜至於香
B16n0088_p0375b02║山眾皆奔竄實據榻瞑目先以大石掩洞門賊可三
B16n0088_p0375b03║二百數復舁巨石闊二丈餘鎮其穴口實起喑鳴以
B16n0088_p0375b04║掌舉之羣盜羅拜以謝之而去邑民重之遂立精舍
B16n0088_p0375b05║弗再歲而成大曆八年也太守裴儆奏請署香山題
B16n0088_p0375b06║額焉詔度僧七人隸名矣以貞元二年冬示疾終於
B16n0088_p0375b07║寺跏趺而化也春秋六十二法臘三十一矣
B16n0088_p0375b08║慧寂
B16n0088_p0375b09║按宋高僧傳慧寂俗姓葉韶州湞昌人也年登十五
B16n0088_p0375b10║懇請出家父母都不聽允至十七再求堂親猶豫未
B16n0088_p0375b11║決其夜有白光二道從曹溪發來直貫其舍時父母
B16n0088_p0375b12║乃悟是子至誠之所感也寂乃斷左無名指及小指
B16n0088_p0375b13║器藉跪致堂階曰答謝劬勞如此父母知不可留捨
B16n0088_p0375b14║之依南華寺通禪師下削染年及十八尚為息慈營
B16n0088_p0375b15║持道具行尋知識先見耽源數年良有所得後參大
B16n0088_p0375b16║溈山禪師提誘哀之棲泊十四五載而足跛時號跛
B16n0088_p0375b17║脚驅烏凡於商榷多示其相時韋宙就寂請伽陀乃
B16n0088_p0375b18║將紙畫規圓相圓圍下注云思而知之落第二頭云
B16n0088_p0375b19║不思而知落第三首乃封呈達自爾有若干勢以示
B16n0088_p0375b20║學人謂之仰山門風也海眾摳衣得道者不可勝計
B16n0088_p0375b21║往往有神異之者倏來忽去人皆不測後敕追諡大
B16n0088_p0375b22║師曰智通塔號妙光矣今傳仰山法示成圖相行於
B16n0088_p0375b23║代也
B16n0088_p0375b24║惟靖
B16n0088_p0375b25║按宋高僧傳惟靖吳門人也年三十許形奇貌古且
B16n0088_p0375b26║類憨癡入國寧寺巡僧房唱曰要人出家請留下至
B16n0088_p0375b27║經藏院見二眾闍梨大德慧政便跪拜伸誠願容執
B16n0088_p0375c01║侍政公允納與翦飾於天台受具暫歸謝政便尋訪
B16n0088_p0375c02║名山有知識處必經寒燠目爾勤於禪法未嘗發言
B16n0088_p0375c03║即居定光禪師廢金地道塲侵星赴禪林寺晨粥而
B16n0088_p0375c04║多虎豹隨到寺門虎踞地若伺候靖出復隨至金地
B16n0088_p0375c05║遲明巨跡極多靖恐人知以鋤滅虎迹俄患背疽困
B16n0088_p0375c06║睡有鴆鳥糞於瘡所不久全愈又虞冰雪備粳粒半
B16n0088_p0375c07║斗每日以銚合菜煑食寘粳於地窖中過期用米常
B16n0088_p0375c08║滿不耗靖乃築之而云吾被此物知非理也尋居伏
B16n0088_p0375c09║龍山山可瞰海峰勢岧嶢昔僧鑒諸曾隱於是諸即
B16n0088_p0375c10║唐王相國之母弟也能文習道刺史多往謁之靖續
B16n0088_p0375c11║遁此山刺史黃晟常請出州供施繁委末於奉川北
B16n0088_p0375c12║山置院示疾坐終享齡七十餘窆於山下塋塔存焉
B16n0088_p0375c13║定蘭
B16n0088_p0375c14║按宋高僧傳定蘭姓楊氏成都人也本闤闠間兇惡
B16n0088_p0375c15║屠沽類天與厥性悔改前非誓預六和化行三蜀當
B16n0088_p0375c16║爾時也咸歸信焉造伽藍一號聖壽其緣未發乃藏
B16n0088_p0375c17║於傭保中而父母早亡無資可以追往每遇諱辰蘭
B16n0088_p0375c18║悲哭咽絕輒裸露入青城山縱蚊蚋䖟蠅唼咋膚體
B16n0088_p0375c19║且云捨內財也用答劬勞蜀中有黑白蟆形如粟𠯗
B16n0088_p0375c20║人口及肉而少見者次則刺血寫經後則煉臂至於
B16n0088_p0375c21║拔耳剜目餒飼鷲鳥猛獸既而行步非扶導而觸物
B16n0088_p0375c22║顛躓後有異人掌擎物若珠顆然內空眥中斯須瞻
B16n0088_p0375c23║矚如故冥告曰南天王還師眼珠矣遠近驚駭常謂
B16n0088_p0375c24║人曰吾聞善戒經中名為無上施吾願勤行速要上
B16n0088_p0375c25║果矣大中三年宣宗詔入內供養仰其感應之故以
B16n0088_p0375c26║優禮奉之弟子有緣恆執事左右六年二月中又願
B16n0088_p0375c27║焚然肩膊帝累勸免年耆且務久長修煉蘭不奉詔
B16n0088_p0376a01║遂焚焉而絕有緣表請易名建塔勅諡覺性塔號悟
B16n0088_p0376a02║真蜀都止呼定蘭塔院於今香火不絕云
B16n0088_p0376a03║鴻休（附景先）
B16n0088_p0376a04║按宋高僧傳鴻休不知何許人也神宇標挺元機斡
B16n0088_p0376a05║運居閩黃蘗山寺示教之外侃然怡樂恆言宿債須
B16n0088_p0376a06║償償盡則何憂何懼物我俱逍遙矣人皆不喻其旨
B16n0088_p0376a07║及廣明之際巢寇充斥休出寺外脫納衣於松下磐
B16n0088_p0376a08║石之上言曰誓不汙清淨之地而安詳引頸待刃刃
B16n0088_p0376a09║下無血賊翻驚異羅拜懺悔焉門弟子景先闍維其
B16n0088_p0376a10║屍收舍利七顆囊而寶之有篤信者以菽粒如數易
B16n0088_p0376a11║之追之靡及遂往筮焉占之曰死生貴賤罔出吾卦
B16n0088_p0376a12║在靡在之失寧失矣孰知其然也洎獲寘之於塔分
B16n0088_p0376a13║之七粒緘於琉璃器中瑩然光色時僧清豁著文作
B16n0088_p0376a14║頌紀德焉
B16n0088_p0376a15║全豁
B16n0088_p0376a16║按宋高僧傳全豁俗姓柯氏泉州人也少而挺秀器
B16n0088_p0376a17║度宏遠而疎略禮清源誼公為師往長安造西明寺
B16n0088_p0376a18║照公與受滿足法即於左街保壽寺聽尋經律決擇
B16n0088_p0376a19║綱宗垂成講導振錫南指詣武陵德山藥病相應更
B16n0088_p0376a20║無疑滯後居所鄰洞庭地曰臥龍乃築室而投憩焉
B16n0088_p0376a21║徒侶影隨又居唐年山山有石巖巉崒立院號巖頭
B16n0088_p0376a22║凡所施用皆削繁緦兀然而坐任眾圍繞曰汝何不
B16n0088_p0376a23║思惟家中有多少事實於逆順之境證得超越之相
B16n0088_p0376a24║者豁值光啟已來中原多事諸侯角立狂賊來剽掠
B16n0088_p0376a25║眾皆廻避豁惟晏如賊責弗供饋忿怒俾揮刃之曾
B16n0088_p0376a26║無懼色當光啟丁未歲夏四月八日門人權葬葬後
B16n0088_p0376a27║收焚之獲舍利七粒僖宗賜諡曰清嚴塔號出塵葬
B16n0088_p0376b01║事檀越田詠兄弟率財營構南嶽釋元泰撰碑頌德
B16n0088_p0376b02║提唱斗峻時號巖頭法道難其領會焉
B16n0088_p0376b03║元慧
B16n0088_p0376b04║按宋高僧傳元慧俗姓陸氏晉平原內史機之裔孫
B16n0088_p0376b05║也父丹文林郎雲騎尉溫州紏曹慧即仲子也髫齡
B16n0088_p0376b06║穎悟長而溫潤畏作枯龜思為瘦鴈以開成二年辭
B16n0088_p0376b07║親於法空王寺依清進為弟子會昌元年往恆陽納
B16n0088_p0376b08║戒法方習毗尼入禮五臺仍觀眾瑞二年歸寧嘉禾
B16n0088_p0376b09║居建興寺立志持三白法諷誦五部曼拏羅於臂上
B16n0088_p0376b10║爇香炷五年例遭澄汰權隱白衣大中初還入法門
B16n0088_p0376b11║至七年重建法空王寺又然香於臂供養報恩山佛
B16n0088_p0376b12║牙次往天台山度石橋利有攸往略無憂虞焉咸通
B16n0088_p0376b13║中隨送佛中指骨舍利往鳳翔重真寺煉左拇指口
B16n0088_p0376b14║誦法華經其指不逾月復生如故乾寧三年偶云乖
B16n0088_p0376b15║悆九月二十八日歸寂於尊勝院報齡七十八僧臘
B16n0088_p0376b16║五十八弟子端肅等奉神座葬之吳會之間謂為三
B16n0088_p0376b17║白和尚焉
B16n0088_p0376b18║束草師
B16n0088_p0376b19║按宋高僧傳束草師者無何而至京兆平康坊內菩
B16n0088_p0376b20║提寺其為人也形不足而神俊吟嘯自得罕接時人
B16n0088_p0376b21║且不言名姓常負束藁坐臥於兩廊下不樂住房舍
B16n0088_p0376b22║或云此頭陀行也經數年寺內綱任勸其住房或有
B16n0088_p0376b23║誚其狼籍曰爾厭我耶世不堪戀何可長也其夕遂
B16n0088_p0376b24║以束藁焚身至明惟灰燼耳且無遺骸略盡汙塗之
B16n0088_p0376b25║臭又無延燎驚咤之聲計其少藁不能焚此全軀既
B16n0088_p0376b26║無孑遺然其起三昧火而自焚也眾皆稱歎民多觀
B16n0088_p0376b27║禮焉京邑信士遂塑其灰為僧形置於佛殿偏傍世
B16n0088_p0376c01║號束草師禱祈多應焉
B16n0088_p0376c02║行明
B16n0088_p0376c03║按宋高僧傳行明俗姓魯吳郡長洲人也幼從師於
B16n0088_p0376c04║本部後遊方問道然其耿介軒昂笑傲自放初歷五
B16n0088_p0376c05║臺峨嵋禮金色銀色二世界菩薩皆隨心應現由此
B16n0088_p0376c06║登天台陟羅浮入衡嶽遊梓潼時屬唐季湘之左右
B16n0088_p0376c07║割裂紛爭靡有寧歲於是棲祝融峰下有終焉之志
B16n0088_p0376c08║止七寶臺與元泰布納為交契其性之好惡泰亦罔
B16n0088_p0376c09║抗其輕重焉嘗謂道友曰吾不願隨僧崖焚之於木
B16n0088_p0376c10║樓不欲作屈原葬之於魚腹終誓投軀學薩埵太子
B16n0088_p0376c11║超多劫而成聖果可不務乎屢屢言之都不之信忽
B16n0088_p0376c12║於林薄間委身虓虎前爭競食之須臾肉盡時泰公
B16n0088_p0376c13║收其殘骼焚之而獲舍利乃擷華酌水為文祭之辭
B16n0088_p0376c14║中明其勇猛能捐內財破慳法成檀度未捨已捨當
B16n0088_p0376c15║捨三輪頓空取大果若俯拾芥焉
B16n0088_p0376c16║文瓚
B16n0088_p0376c17║按宋高僧傳文瓚姓張氏晉陽人也天姿整恪幼事
B16n0088_p0376c18║師於并州崇福寺學該群籍控帶三乘至若金版銀
B16n0088_p0376c19║繩之籙龍韜象祕之文罔不耰耘情田波濤口海宣
B16n0088_p0376c20║暢皇化對揚天休一皆悅服詔為翻譯河南佛授記
B16n0088_p0376c21║寺兼京兆安國荷恩崇福等寺大德好修福事設無
B16n0088_p0376c22║遮一百會凡聖混淆一皆等施縱風雲連起及至齋
B16n0088_p0376c23║日必睛明晏然感動人祇福無虛設春秋六十餘卒
B16n0088_p0376c24║於本院境內苦霧如泣數日不解焉
B16n0088_p0376c25║懷玉
B16n0088_p0376c26║按宋高僧傳懷玉姓許并州人也少而警利日覽千
B16n0088_p0376c27║言早露鋒芒迥拔儕類及其長也戒節逾峻梵場龜
B16n0088_p0377a01║鑑志在修葺無間彼此夏墟寺宇經有闕而必補像
B16n0088_p0377a02║有凋而徧修三任紀綱特有崇建仍校讎大藏經二
B16n0088_p0377a03║十餘本祁寒盛暑不廢晨暮增飾淨土院興事任力
B16n0088_p0377a04║轉加殊麗代宗嘉之委為灌頂道塲主真言祕訣有
B16n0088_p0377a05║所在矣春秋六十三卒於本院云
B16n0088_p0377a06║代病師
B16n0088_p0377a07║按宋高僧傳代病者台州天台人也姓陳氏以其嘗
B16n0088_p0377a08║發大願盡一報代眾生之病致本名不顯矣誕育之
B16n0088_p0377a09║辰祥光充室鄰里異焉七歲喪父哀毀幾於滅性白
B16n0088_p0377a10║母求出家母纔艱阻遂斷一指親黨敦勸乃送於國
B16n0088_p0377a11║清寺因戒法登滿誓志觀方初止今東京次於河陽
B16n0088_p0377a12║為民救旱按經繢八龍王立道塲啟祝畢投諸河舉
B16n0088_p0377a13║眾咸覩畫像沈躍不定斯須雲起膚寸雷雨大作千
B16n0088_p0377a14║里告足自此歸心者眾先是三城間多暴風雹動傷
B16n0088_p0377a15║苗稼雉堞號為毒龍為之也代病為誦密語後經歲
B16n0088_p0377a16║序都亡是患盟津民立堂宇若生祠焉大曆元年登
B16n0088_p0377a17║太行遊霍山乃深入幽邃結茅而居有盜其盂食俄
B16n0088_p0377a18║見二虎據路會逢代病盜叩頭陳悔慰諭畢因摩挲
B16n0088_p0377a19║虎頭如是累伏猛獸其盜本樵子願依附為苦行焉
B16n0088_p0377a20║其中山神廟晉絳之間傳其肹蠁代病入廟勸其受
B16n0088_p0377a21║歸戒絕烹燀牲牢其神石像屢屢隨勸頷首顧其神
B16n0088_p0377a22║婦略無俞答之狀遂剃神之髮毀撤神婦鄉人怪之
B16n0088_p0377a23║聞白州邑太守怒之曰此唐高祖初起至此久困陰
B16n0088_p0377a24║雨其神見形示路以迎義師厥後礱石為像薦饗無
B16n0088_p0377a25║虧此之髡師無狀敢爾俾繫閉於嘉泉寺扃鍵且嚴
B16n0088_p0377a26║至二十日啟關寂然禪定傾城咸往觀禮或聲磬舒
B16n0088_p0377a27║徐而起太守急召之不來以至約令斷頭代病斬一
B16n0088_p0377b01║指以付使者太守感之躬就迎請移置大梵寺別營
B16n0088_p0377b02║甎浮圖以藏其指節矣由是檀信駢肩躡踵有寘毒
B16n0088_p0377b03║於酒者賄貧女往施之代病已知貧女紿之曰妾家
B16n0088_p0377b04║醞覺美酌施和尚求福况以佛不逆眾生願代病曰
B16n0088_p0377b05║汝亦是佛然貧女懼反飲具以情告代病執杯啜之
B16n0088_p0377b06║俄爾酒氣及兩脛足地為之僨裂聞者驚怪以酒供
B16n0088_p0377b07║養自茲始也汾隰西河人有疾止給與淨水飲之必
B16n0088_p0377b08║瘳凡屬荐饑必募糧設食後於趙州救斯荒歉作施
B16n0088_p0377b09║食道塲前後八會遐邇賴之道感多類以貞元十九
B16n0088_p0377b10║年秋七月八日奄然跏趺示滅四眾初謂如嘉泉寺
B16n0088_p0377b11║之禪定歟香花供養至於隔歲膚肉漸堅方知永逝
B16n0088_p0377b12║遂漆布繢畫之武宗廢塔像無巨細皆毀除或議之
B16n0088_p0377b13║移入陶竈中既而生瑞草一本其狀亭亭若葢盤錯
B16n0088_p0377b14║縈紆庇其風雨而有餘也宣宗即位佛事中興綱糾
B16n0088_p0377b15║比丘造小亭移真形置於此先於嘉泉寺斷指節已
B16n0088_p0377b16║過百齡筋肉甲爪光潤且如金色或屬兵革城陷指
B16n0088_p0377b17║亡後有齎出逃難事息歸還亦陰福其逋亡者至今
B16n0088_p0377b18║平陽人崇信焉
B16n0088_p0377b19║僧竭
B16n0088_p0377b20║按宋高僧傳僧竭者不知何許人也生在佛家化行
B16n0088_p0377b21║神甸護珠言戒止水澄心每嗟靳固之夫不自檀那
B16n0088_p0377b22║之度乃於建中中造曼殊堂擬摹五臺之聖相議築
B16n0088_p0377b23║臺至於水際竭懼傷生命俾立三日道塲呪其多足
B16n0088_p0377b24║至無足當移竄相避勿成某梵行之難將知至誠所
B16n0088_p0377b25║感徵驗弗虛掘土及泉了無蠢動焉常以複素為漉
B16n0088_p0377b26║袋遇汲有蟲投諸井坎時號護生并恆盈不涸又觀
B16n0088_p0377b27║其飛蛾蠛蠓錯認火明為可飛之路故犯之乃鑄銅
B16n0088_p0377c01║蟾為息煙調天下傳其制度其曼殊院嘗轉經每勑
B16n0088_p0377c02║賜香此寺本七寶臺寺內有天后所造之臺竭居於
B16n0088_p0377c03║中焉
B16n0088_p0377c04║定光
B16n0088_p0377c05║按宋高僧傳定光者不知何許人也爰從入法厥性
B16n0088_p0377c06║弗拘糲食斷中麤襦卒歲方於庸蜀化導有緣其後
B16n0088_p0377c07║遭武宗毀廢例反儒宗及乎佛日重暉僧倫咸序光
B16n0088_p0377c08║締構寺宇因鑄大鐘計赤金萬餘斤爾日鼓籥灰飛
B16n0088_p0377c09║投爐火熾有祥煙兩道自浮圖相輪最高處出冉冉
B16n0088_p0377c10║射上若虹霓焉萬人引望五色騰凌相感如然信鼓
B16n0088_p0377c11║斯應其塔是阿育王藏舍利之所太和初南蠻蒙傞
B16n0088_p0377c12║顛剽掠入益城分蠻卒舍於寺內廊廡皆烹炙熏灼
B16n0088_p0377c13║僧皆奔迸時塔頂出四道濃煙分穗直上空虛至夜
B16n0088_p0377c14║蠻蜑覩此奇異乃禁止汙穢此塔先在西北四十餘
B16n0088_p0377c15║步天寶末長史章仇兼瓊赴任至劍門見一人長一
B16n0088_p0377c16║丈餘持戟當路兼瓊驚問對曰某是大石寺護塔神
B16n0088_p0377c17║故來奉迎且有少事咨祈大夫也緣大石寺塔在西
B16n0088_p0377c18║南未為極善今請移東北四十二步伏望便掘石此
B16n0088_p0377c19║下以鎮舍利兼瓊曰此易耳遂隱厥形到府數日乃
B16n0088_p0377c20║令量其地處先掘果得巨石其深無際促石匠數十
B16n0088_p0377c21║人鏨鑿之至夜輒填滿遣人潛伺之見有白彘數十
B16n0088_p0377c22║以喙推石末塞之隨以舌舐其堅如鐵銅矣章仇止
B16n0088_p0377c23║令勿鑿遂移塔於今所即金華舊寺基也光鐘亦移
B16n0088_p0377c24║入新寺焉
B16n0088_p0377c25║貞幹
B16n0088_p0377c26║按宋高僧傳貞幹俗姓武氏雲中人也神宇高邈以
B16n0088_p0377c27║禪默為務曳錫踽步南訪靈跡及至故鄣有崑山寺
B16n0088_p0378a01║者林泉秀茂則宋支曇諦嘗考室於此味道崇化二
B16n0088_p0378a02║十餘載基址存焉至元嘉中創成大伽藍屬武宗廢
B16n0088_p0378a03║教其寺屏除幹至止於茲與范陽盧君襲同興弘覺
B16n0088_p0378a04║法師第二生名跡寺成進士姚扶有詩幹後遊今秀
B16n0088_p0378a05║州長水見靈光寺邑民欲樹巨殿時盧令移邑字民
B16n0088_p0378a06║欣然相遇幹悉先知或云得他心宿命之明焉遂請
B16n0088_p0378a07║幹首唱而惡偃室之囂寓殿基後編苫為淺室而居
B16n0088_p0378a08║四方檀信弗召自臻又與僧令恭君道等累歲方成
B16n0088_p0378a09║今殿基最高廣海內罕比事畢挈敝囊振舊錫歸北
B16n0088_p0378a10║莫知其終
B16n0088_p0378a11║道遵
B16n0088_p0378a12║按宋高僧傳道遵字宗達姓張氏吳興人也夙負殊
B16n0088_p0378a13║操潔士稱之榮耀不足關於心聲塵未嘗觸其性至
B16n0088_p0378a14║年二十詣天竺義威律師受具戒事報恩寺興大師
B16n0088_p0378a15║首宗毗尼傳教也後學天台一心三觀法門欲廣寫
B16n0088_p0378a16║法華經置道塲闢經院一之日發其心二之日規其
B16n0088_p0378a17║址作不逾序厥功成焉居支硎之福地大曆元年州
B16n0088_p0378a18║將韋元甫兵部尚書劉晏侍御史王圓開州刺史陸
B16n0088_p0378a19║向殿中侍御史陸迅大理評事張象競誘真心共獲
B16n0088_p0378a20║殊勝乃相與飛表奏聞詔書特署為法華道塲自江
B16n0088_p0378a21║以東總一十七所皆因遵之首置也舉精行大德二
B16n0088_p0378a22║七人常持此經以報主恩鑄盧舍那及毗盧遮那像
B16n0088_p0378a23║起多寶塔修淨土當生業造彌陀佛復寫天台教益
B16n0088_p0378a24║于道塲置常住莊二區平時講法華元義天台止觀
B16n0088_p0378a25║四分鈔文臨壇度人授心揚律徒盈石室之籌天寶
B16n0088_p0378a26║中於靈巗道塲行法華三昧忽覩大明上燭於天我
B16n0088_p0378a27║身正念儼在光中異日問荊溪然師曰智慧光明從
B16n0088_p0378b01║心流出非精志之所致耶又於本寺入法華道塲覩
B16n0088_p0378b02║此身在空中坐先證者知是滌垢之相其年春秋七
B16n0088_p0378b03║十一僧夏四十六以興元元年七月二十九日告終
B16n0088_p0378b04║於支硎山寺僧益公翰公一夜同夢大殿崩果遵入
B16n0088_p0378b05║滅門人靈翰法盛道欣猶子靈源追慕不已樹塔旌
B16n0088_p0378b06║德焉
B16n0088_p0378b07║含光
B16n0088_p0378b08║按宋高僧傳含光不知何許人也幼覺囂塵馳求簡
B16n0088_p0378b09║靜開元中見不空三藏頗高時望乃依附焉及不空
B16n0088_p0378b10║却回西域光亦影隨匪憚艱危思尋聖迹去時泛舶
B16n0088_p0378b11║海中遇巨魚望舟有吞噬之意兩遭黑風天吳異物
B16n0088_p0378b12║之怪既從恬靜俄抵師子國屬尊賢阿闍棃建大悲
B16n0088_p0378b13║胎藏壇許光并慧䛒同受五部灌頂法天寶六載回
B16n0088_p0378b14║京不空譯經乃當參議華梵屬師卒後代宗重光如
B16n0088_p0378b15║見不空勅委往五臺山修功德時天台宗學湛然解
B16n0088_p0378b16║了禪觀深得智者膏腴常與江淮僧四十餘人入清
B16n0088_p0378b17║凉境界湛然與光相見問西域傳法之事光云有一
B16n0088_p0378b18║國僧體解空宗問及智者教法梵僧云曾聞此教定
B16n0088_p0378b19║邪正曉偏圓明止觀功推第一再三囑光或因緣重
B16n0088_p0378b20║至為翻唐為梵附來某願受持屢屢握手叮囑詳其
B16n0088_p0378b21║南印土多行龍樹宗見故有此願流布也光不知其
B16n0088_p0378b22║終
B16n0088_p0378b23║寂然
B16n0088_p0378b24║按宋高僧傳寂然姓白氏不知何許人也名節素奇
B16n0088_p0378b25║踵四聖種故號頭陀焉太和二年振錫觀方訪天台
B16n0088_p0378b26║勝境到剡沃洲山者在天姥岑之陰對天台華頂赤
B16n0088_p0378b27║城北望四明金庭石鼓山介焉其西北有支遁嶺養
B16n0088_p0378c01║馬坡放鶴岑次焉晉宋已來茲山洞開初有羅漢白
B16n0088_p0378c02║道猷言西域來戾止是山次竺法潛支道林居焉高
B16n0088_p0378c03║人勝士接踵而棲此中至於戴逵王羲之郗超孫綽
B16n0088_p0378c04║許詢遊憩其間矣見是中景異聞名士多居如歸故
B16n0088_p0378c05║鄉戀而不能捨去既行道化盛集禪徒浙東廉使元
B16n0088_p0378c06║相國稹聞之始為卜築次陸中丞臨越知之助其完
B16n0088_p0378c07║葺三年鬱成大院五年而佛事興然每為往來禪侶
B16n0088_p0378c08║談說心要後終於山院太和七年時白樂天在河南
B16n0088_p0378c09║保釐為記劉賓客禹錫書之
B16n0088_p0378c10║增忍
B16n0088_p0378c11║按宋高僧傳增忍姓史氏沛國陳留人幼登鄉校諸
B16n0088_p0378c12║書寓目入神工文隨計吏數舉不捷會昌初遊塞垣
B16n0088_p0378c13║訪賀蘭山得白草谷頓挂儒冠直歸釋氏乃薙草結
B16n0088_p0378c14║茅為舍倍切精進羌胡之族競獻酥酪至五載節使
B16n0088_p0378c15║李彥佐嘉其名節於龍興寺建別院號白草焉忍刺
B16n0088_p0378c16║血寫經李公慮其枯悴躬往敦諭曰師何獨善一身
B16n0088_p0378c17║行小乘行胡不延惜生性任持教法所利博哉忍執
B16n0088_p0378c18║情膠固遂著三教毀傷論以見志帥覽而益加崇重
B16n0088_p0378c19║九年因讀大悲經究尋四十二臂至無畏手疑而結
B16n0088_p0378c20║壇浹旬禱請自空中現其正印雙拳歷歷可觀遂命
B16n0088_p0378c21║畫工繪寫此臂焉或有譏謗者忍再精慤虔告畫工
B16n0088_p0378c22║濯筆銅椀中忽感寶性華一朵枝趺髯葉一皆鮮明
B16n0088_p0378c23║覩者驚歎至咸通十二年七月十日示滅於白草院
B16n0088_p0378c24║春秋五十九以十月十七日藏神於水館之南建塔
B16n0088_p0378c25║焉初忍刺血寫經總二百八十三卷畫盧舍那閣三
B16n0088_p0378c26║十五尺門一丈六尺起樣畫大悲功德三軸自著大
B16n0088_p0378c27║悲論六卷並藏諸篋笥焉後節使唐恆夫仰其遺跡
B16n0088_p0379a01║奏乞旌勸勅諡大師曰廣慧塔曰念定弟子無轍亦
B16n0088_p0379a02║致遠之高足齎血書經二卷瑞華椀一枚詣闕奏呈
B16n0088_p0379a03║宣賜紫衣天復中終及梁乾化初中書令西平王韓
B16n0088_p0379a04║公遜錄遺跡奏聞太祖勅致諡曰法空別賜紫方袍
B16n0088_p0379a05║塞垣榮之後唐同光中從事薛昭紀為碑焉
B16n0088_p0379a06║幽元
B16n0088_p0379a07║按宋高僧傳幽元俗姓劉幽州人也夙懷出俗之願
B16n0088_p0379a08║年及弱冠方遂前心投并州賢禪師而了元契元和
B16n0088_p0379a09║二年振錫江左至會稽大雲寺見三學僧柅定食輪
B16n0088_p0379a10║資緣都闕元發言響應檀越供贍未幾移居湖心龜
B16n0088_p0379a11║山妙喜古寺九年屬平昌孟簡鎮於越枉駕問道遂
B16n0088_p0379a12║構成大院十二載復登南嶽棲止絕頂十三年豫章
B16n0088_p0379a13║太守商祐篤重其道命住東明寺即東晉安帝世之
B16n0088_p0379a14║所造僧數繁湊寶曆中為奏改為世福兼置戒壇續
B16n0088_p0379a15║勅改為度僧寺其間形像皆元之化導太和元年沈
B16n0088_p0379a16║傅中丞又加信向元於院南別造佛閣五層功就謂
B16n0088_p0379a17║弟子曰福事無盡生涯有期物有闕然後人庀具吾
B16n0088_p0379a18║終後可將屍漆布安閣下言訖而化門人特旁立塔
B16n0088_p0379a19║焉
B16n0088_p0379a20║智頵
B16n0088_p0379a21║按宋高僧傳智頵者中山人也自幼辭親來五臺山
B16n0088_p0379a22║善住閣院禮賢林為師誦經合格得度神情爽拔氣
B16n0088_p0379a23║調高峙於世資財少欲知足糲食充腹麤衣禦寒餘
B16n0088_p0379a24║有寸帛未嘗不濟諸貧病也遊方參翫預諸講席傳
B16n0088_p0379a25║法華維摩二部窮源盡理後挂錫高峰息心却掃距
B16n0088_p0379a26║元和中眾辟為五臺山都檢校守僧長頵與時遷徙
B16n0088_p0379a27║固辭不允遂登此職後遇歲當饑饉寺宇蕭條有華
B16n0088_p0379b01║嚴寺是大聖棲真之所巡遊者頗眾供施稀疎院宇
B16n0088_p0379b02║倫巡例稱不迨眾請為華嚴寺都供養主時德不孤
B16n0088_p0379b03║有法照無著澄觀之出世也當觀師製華嚴經疏海
B16n0088_p0379b04║眾雲集請頵為講主日供千僧十有餘禩食無告乏
B16n0088_p0379b05║皆云有無盡藏之米麫也歲久頗見豐盈有鄰院僧
B16n0088_p0379b06║義圓亦當代之碩德也謂頵久知常住私有謗言非
B16n0088_p0379b07║平等心是貪饕者也夜有神人報圓曰僧長是千佛
B16n0088_p0379b08║之一數也汝發輕言若不悔過當墮惡道圓乃詰朝
B16n0088_p0379b09║鳴足懺謝有茲驗也及鍾武宗澄汰頵遁乎山谷不
B16n0088_p0379b10║捨文殊之化境未逾歲載宣宗即位勅五臺諸寺度
B16n0088_p0379b11║僧五十人宣供衣帔山門再辟頵為十寺僧長兼山
B16n0088_p0379b12║門都修造供養主大中七年與寰海遊臺四眾建無
B16n0088_p0379b13║遮精妙供養一月日乃謂大眾曰吾欲暫憩微骸息
B16n0088_p0379b14║心斂迹佐助眾務吾無能為也付諸俊哲繼吾遺躅
B16n0088_p0379b15║乃淨室安坐而滅春秋七十七夏臘五十八云
B16n0088_p0379b16║慧靈
B16n0088_p0379b17║按宋高僧傳慧靈未詳何許人也幼脫塵機勤從誦
B16n0088_p0379b18║習及當應法戒品方圓銳意毗尼探賾持犯以行副
B16n0088_p0379b19║解心口相符由是講訓名望翕如也人皆奉畏神明
B16n0088_p0379b20║如也大中七年宣宗幸莊嚴寺禮佛牙登大塔宣問
B16n0088_p0379b21║耆老乃賜紫衣其年六月勅補靈為新寺上座矣帝
B16n0088_p0379b22║望寺西北廢總持寺乃下勅曰朕以政閑賞景幸於
B16n0088_p0379b23║莊嚴其寺複殿重廊連甍比棟幽房祕宇窈窕疏通
B16n0088_p0379b24║密竹翠松垂陰擢秀行而迷道天下梵宮高明寡匹
B16n0088_p0379b25║當建之時以京城西昆明池勢微下乃建木浮圖高
B16n0088_p0379b26║三百尺藩邸之時遊此伽藍覩斯勝事其總持寺大
B16n0088_p0379b27║業中立規制與莊嚴寺正同今容像則毀忍草隨荒
B16n0088_p0379c01║香徑蕪侵尚存基址其寺宜許重建以副予心三月
B16n0088_p0379c02║十一日令三教首座辯章勾當修寺及畢工推靈為
B16n0088_p0379c03║綱任崇聖寺賜紫叡川充寺主福壽寺臨壇大德賜
B16n0088_p0379c04║紫元暢充都維那靈居寺職清眾咸序帝所欽重寺
B16n0088_p0379c05║中常貢梨華蜜其色白其味愈常蠟房所取者靈居
B16n0088_p0379c06║新寺終矣究其靈公如曾預代宗永泰中叅譯證義
B16n0088_p0379c07║則可年百奇歲矣如不見不空良賁乃春秋夏臘無
B16n0088_p0379c08║理知焉
B16n0088_p0379c09║常達
B16n0088_p0379c10║按宋高僧傳常達字文舉俗姓顧海隅人也發跡河
B16n0088_p0379c11║陽大福山遊學江淮諸勝寺達允迪中和克完戒法
B16n0088_p0379c12║專講南山律鈔後求涅槃圓音法華止觀復通陰符
B16n0088_p0379c13║老莊百家之書其餘分時之學盡二王之筆迹後隨
B16n0088_p0379c14║方叅禪詣於宗極俄屬武宗滅法歎曰我生不辰不
B16n0088_p0379c15║自我後由是寢默山棲委裘遁世而無悶焉宣宗重
B16n0088_p0379c16║建法幢荐興精舍合境民人皆達之化導故太守韋
B16n0088_p0379c17║曙特加崇重身不衣繒纊室惟蒙薜蘿四眾知歸諸
B16n0088_p0379c18║方慕化其潔白鶴鷺如也咸通十二年合郭僧民請
B16n0088_p0379c19║紹四眾教誨或遊遨坰牧或嘯傲海壖不出林麓動
B16n0088_p0379c20║經數載雖貴士單車詣門莫得而見於七五言詩追
B16n0088_p0379c21║用元和之體著青山履道歌播人脣吻忽於自恣明
B16n0088_p0379c22║辰鳩眾於長廊合掌遂申長別辭甚剛正因臥疾不
B16n0088_p0379c23║起絕食七日而逝實咸通十五年九月十六日也春
B16n0088_p0379c24║秋七十四僧臘五十一門人會清傳朗奉靈柩殯於
B16n0088_p0379c25║寺之東南三百步後年即墳起塔潁川陳言撰塔銘
B16n0088_p0379c26║邑大夫汝南周思輯為檀信乾符四年立碑焉
B16n0088_p0379c27║丹甫
B16n0088_p0380a01║按宋高僧傳丹甫者不知何許人也性多警達言必
B16n0088_p0380a02║剛直講授維勤執持雅正會稽風土律範淵府也甫
B16n0088_p0380a03║之唱導從之者若元金之就磁石焉本習業於亙文
B16n0088_p0380a04║律師法集文即省躬之游夏也甫即躬之嗣孫順正
B16n0088_p0380a05║命章斡通祕賾越自曇一元儼之後罕能追躡甫之
B16n0088_p0380a06║聲塵邁於前烈然爾時允文匠手相部風行甫介於
B16n0088_p0380a07║大律之間行事之時草從風偃焉咸通末出門生智
B16n0088_p0380a08║章等傳講今亦法嗣存焉或聞著手記尋且未獲吁
B16n0088_p0380a09║惜哉
B16n0088_p0380a10║法相
B16n0088_p0380a11║按宋高僧傳法相姓俞氏吳長水人也天寶中誕育
B16n0088_p0380a12║為孾兒卓異七歲投師受經法三浹旬誦通法華全
B16n0088_p0380a13║部弱冠往長安安國寺得滿足戒即大曆中也便於
B16n0088_p0380a14║上京習毗尼道諸部同異無不該綜涉十一載蔚成
B16n0088_p0380a15║其業傳法東歸請學者如林吳郡太守奏於開元寺
B16n0088_p0380a16║置戒壇相預臨壇之選尋充依止兼眾推為寺綱管
B16n0088_p0380a17║恆施二眾歸戒行佩漉囊器不畜長每有鳥棲於座
B16n0088_p0380a18║側馳斥不去會昌元年二月十日午時三刻告弟子
B16n0088_p0380a19║清濬清高吾當滅矣儼然累足右脅而逝時眾晝聞
B16n0088_p0380a20║管絃清亮乃天樂也夕覩異光春秋八十九僧臘六
B16n0088_p0380a21║十九四月遷塔於來蘇鄉之原白塔是也後弟子率
B16n0088_p0380a22║義州刺史曹信大理司直吳方重修塔發之見相遺
B16n0088_p0380a23║骨若銅色舌相不壞若芙蓉焉齒全四十二香湯沐
B16n0088_p0380a24║之重葬蓋景福二年癸丑歲五月二十二日也高弟
B16n0088_p0380a25║子公靜靜弟子行蘊蘊弟子仁表表弟子元杲杲本
B16n0088_p0380a26║清白之僧也同鴻啟重修靈光一寺為兵革殘毀之
B16n0088_p0380a27║後也杲公啟公後偕隱天台習禪觀相次終於山焚
B16n0088_p0380b01║之皆獲舍利焉
B16n0088_p0380b02║文舉
B16n0088_p0380b03║按宋高僧傳文舉姓張氏婺州東陽人也年甫志學
B16n0088_p0380b04║遂投師請法十九落䰂始墮息慈貞元三年勅度得
B16n0088_p0380b05║戒後十五年間以四分律為學時術之晝夜翹勤遂
B16n0088_p0380b06║登講訓次通法華經疏義得智者之膏腴焉舉身量
B16n0088_p0380b07║六尺餘其形如山其貌如玉靜若止水動如浮雲目
B16n0088_p0380b08║不迴視口無戲言四威儀中無非律範丹丘二眾仰
B16n0088_p0380b09║為準繩其奔走他方聽受者與佛窟則公禪道並驅
B16n0088_p0380b10║而相高也尋勅為國清寺大德先是智者大師答隋
B16n0088_p0380b11║煬帝問立七日金光明道塲每年九月遐邇征鎮侯
B16n0088_p0380b12║伯差人送供事既無礙黑白二眾無遠不屆人纔填
B16n0088_p0380b13║委飲食闕焉典座僧患之大和中主事僧清蘊咨謀
B16n0088_p0380b14║於舉置寺莊田十二頃自此光明會不聞告乏舉之
B16n0088_p0380b15║功歟以會昌二年五月化去門人幼清立塔於寺之
B16n0088_p0380b16║西峰春秋八十三僧夏五十五韓乂為碑頌德也
B16n0088_p0380b17║允文
B16n0088_p0380b18║按宋高僧傳允文字執經姓朱氏今秀州嘉禾人也
B16n0088_p0380b19║權與九歲厥父云亡然理命捨文奉佛師授維摩法
B16n0088_p0380b20║華二經敏速之性再稔皆通高達之士謂之重理耳
B16n0088_p0380b21║或戲問文曰爾出家之後擬營何事業乎率然對曰
B16n0088_p0380b22║當陟蓮華臺而作師子吼或詞誚之曰耆宿前敢爾
B16n0088_p0380b23║或曰志欲得大此子將來未易測也至十六歲削頂
B16n0088_p0380b24║周羅披安陀會相次裹足西上投嵩山臨壇大德遠
B16n0088_p0380b25║和尚邊獲無作法時年二十三矣是夏即就中京攻
B16n0088_p0380b26║相部律宗并中觀論補衣分衛寒燠四周既扣義門
B16n0088_p0380b27║必入師室元樞律範尢見精微大和五年為思定省
B16n0088_p0380c01║忽歎歸歟既返故鄉淹時寢疾未遑講唱後聞錢塘
B16n0088_p0380c02║大竺寺講大涅槃經蔚為勝集文往學焉星歲未周
B16n0088_p0380c03║鋒芒且露開成元年因遊台嶠止息越之嘉祥寺眾
B16n0088_p0380c04║藉清芬甄命敷其經律文戢約聽徒頗為嚴毅常訓
B16n0088_p0380c05║之曰夫苾芻行非家法具足別解脫律儀眾同分是
B16n0088_p0380c06║其自性於其形色精進故怖畏故防守故如是方疾
B16n0088_p0380c07║得道果矣不然則弟子既惰師道徒施聞其警策有
B16n0088_p0380c08║涕泗交橫悛心革行思過半矣會昌三年移居靜林
B16n0088_p0380c09║寺專以涅槃宣導屬乎武宗澄汰例被搜揚晝披縫
B16n0088_p0380c10║掖之衣夜著縵條之服罔虧僧行惟逭俗譏大中伊
B16n0088_p0380c11║始復振空門重整法儀乃隸名開元寺三十人數七
B16n0088_p0380c12║年寺之耆舊命講律乘乾符三年丙申秋罷講覽藏
B16n0088_p0380c13║經以中和二年壬寅六月二十九日微疾作而長逝
B16n0088_p0380c14║享齡七十有八法臘五十五其年七月十二日葬於
B16n0088_p0380c15║石奇山之陽遺言不許封樹也初文講演升座學徒
B16n0088_p0380c16║畏憚喑鳴之際人皆披靡乃戒威德之若是於嘉祥
B16n0088_p0380c17║靜林今大善三寺講相疏二十七座大經二十五座
B16n0088_p0380c18║其為人也貌古而脩長銳頂而䵟黑執持密緻振鷺
B16n0088_p0380c19║在庭未足方其潔也然亦獵涉儒墨慕白傳自作誌
B16n0088_p0380c20║預著方墳銘藏於篋笥門人懷益因尋閱文籍見而
B16n0088_p0380c21║悲咽遂從先師之志建小塔焉後門人懷肅思寂命
B16n0088_p0380c22║名德虛受增加後序贊寧登會稽曾禮文真相見法
B16n0088_p0380c23║孫可翔苦節進修叶杜多之行故熟其事迹也
B16n0088_p0380c24║道宣（附大慈）
B16n0088_p0380c25║按宋高僧傳道宣姓錢氏丹徒人也一云長城人其
B16n0088_p0380c26║先出自廣陵太守讓之後洎太史令樂之撰天文集
B16n0088_p0380c27║占一百卷考諱申陳吏部尚書皆高矩令猷周仁全
B16n0088_p0381a01║行母娠夢月貫懷復夢梵僧語曰汝所姙者即梁朝
B16n0088_p0381a02║僧祐律師祐則南齊剡溪隱嶽寺僧護也宜從出家
B16n0088_p0381a03║崇樹釋教云凡十二月在胎四月八日降誕九歲能
B16n0088_p0381a04║賦十五厭俗誦習諸經依智頵律師受業洎十六落
B16n0088_p0381a05║髮便隸日嚴道塲弱冠極力護持專精克念感舍利
B16n0088_p0381a06║現於寶函隋大業年中從智首律師受具武德中依
B16n0088_p0381a07║首習律纔聽一徧方議修禪頵師呵曰夫適遐自邇
B16n0088_p0381a08║因微知章修捨有時功願須滿未宜即去律也抑令
B16n0088_p0381a09║聽二十徧已乃坐山林行定慧晦迹於終南倣掌之
B16n0088_p0381a10║谷所居乏水神人指之穿地尺餘其泉迸湧時號為
B16n0088_p0381a11║白泉寺猛獸馴伏每有所依名華芬芳奇草蔓延隋
B16n0088_p0381a12║末徙崇義精舍載遷豐德寺嘗因獨坐護法神告曰
B16n0088_p0381a13║彼清官村故淨業寺地當寶勢道可習成聞斯卜焉
B16n0088_p0381a14║焚功德香行般舟定時有羣龍禮謁若男若女化為
B16n0088_p0381a15║人形沙彌散心顧盻邪視龍赫然發怒將摶攫之尋
B16n0088_p0381a16║追悔吐毒井中具陳而去宣乃令封閉人或潛開往
B16n0088_p0381a17║往煙上審其神變或送異華一奩形似棗華大如榆
B16n0088_p0381a18║莢香氣馝馟數載宛然又供奇果季孟梨柰然其味
B16n0088_p0381a19║甘其色潔非人間所遇也門徒嘗欲舉陰事先是潛
B16n0088_p0381a20║通以定觀根隨病與藥皆此類者有處士孫思邈嘗
B16n0088_p0381a21║隱終南山與宣相接結林下之交每一往來議論終
B16n0088_p0381a22║夕時天旱有西域僧於昆明池結壇祈雨詔有司備
B16n0088_p0381a23║香燈供具凡七日池水日縮數尺有老人夜詣宣求
B16n0088_p0381a24║救頗形倉卒之狀曰弟子即昆明池龍也時之無雨
B16n0088_p0381a25║乃天意也非由弟子今胡僧取利於弟子而欺天子
B16n0088_p0381a26║言祈雨命在旦夕乞和尚法力加護宣曰吾無能救
B16n0088_p0381a27║爾爾可急求孫先生老人至思邈石室冤訴再三云
B16n0088_p0381b01║宣律師示我故敢相投也邈曰我知昆明池龍宮有
B16n0088_p0381b02║仙方三十首能示余余乃救爾老人曰此方上界不
B16n0088_p0381b03║許輒傳今事急矣固何所悋少選捧方而至邈曰爾
B16n0088_p0381b04║速還無懼胡僧也自是池水大漲數日溢岸胡僧術
B16n0088_p0381b05║將盡矣無能為也及西明寺初就詔宣充上座三藏
B16n0088_p0381b06║奘師至止詔與翻譯又送真身往扶風無憂王寺遇
B16n0088_p0381b07║勅令僧拜等上啟朝宰護法又如此者撰法門文記
B16n0088_p0381b08║廣弘明集續高僧傳三寶錄羯磨戒疏行事鈔義鈔
B16n0088_p0381b09║等二百二十餘卷三衣皆紵一食惟菽行則杖策坐
B16n0088_p0381b10║不倚牀蚤蝨從遊居然除受土木自得固已亡身嘗
B16n0088_p0381b11║築一壇俄有長眉僧談道知者其實賓頭盧也復三
B16n0088_p0381b12║果梵僧禮壇讚曰自佛滅後像法住世與發毗尼惟
B16n0088_p0381b13║師一人也乾封二年春冥感天人來談律相言鈔文
B16n0088_p0381b14║輕重儀中舛悞皆譯之過非師之咎請師改正故今
B16n0088_p0381b15║所行著述多是重修本是也又有天人云曾撰祇洹
B16n0088_p0381b16║圖經計人間紙帛一百許卷宣苦告口占一一抄記
B16n0088_p0381b17║上下二卷又口傳偈頌號付囑儀十卷是也貞觀中
B16n0088_p0381b18║曾隱沁郡雲室山人睹天童給侍左右於西明寺夜
B16n0088_p0381b19║行道足跌前階有物扶持履空無害熟顧視之乃少
B16n0088_p0381b20║年也宣遽問何人中夜在此少年曰某非常人即毗
B16n0088_p0381b21║沙門天王之子那吒也護法之故擁護和尚侍之久
B16n0088_p0381b22║矣宣曰貧道修行無事煩太子太子威神自在西域
B16n0088_p0381b23║有可作佛事者願為致之太子曰某有佛牙寶掌雖
B16n0088_p0381b24║久頭目猶捨敢不奉獻俄授於宣宣保錄供養焉復
B16n0088_p0381b25║次庭除有一天來禮謁謂宣曰律師當生覩史天宮
B16n0088_p0381b26║持物一苞云是棘林香爾後十旬安坐而化則乾封
B16n0088_p0381b27║二年十月三日也春秋七十二僧臘五十二累門人
B16n0088_p0381c01║窆於壇谷石室其後樹塔三所高宗下詔令崇飾圖
B16n0088_p0381c02║寫宣之真相匠韓伯通塑繪之蓋追仰道風也宣從
B16n0088_p0381c03║登戒壇及當泥洹其間受法傳教弟子可千百人其
B16n0088_p0381c04║親度曰大慈律師授法者文綱等其天人付授佛牙
B16n0088_p0381c05║密令文綱掌護持去崇聖寺東塔太和初丞相韋公
B16n0088_p0381c06║處厚建塔於西廊焉宣之持律聲振竺乾宣之編修
B16n0088_p0381c07║美流天下是故無畏三藏到東夏朝謁帝問自遠而
B16n0088_p0381c08║來得無勞乎欲於何方休息三藏奏曰在天竺時常
B16n0088_p0381c09║聞西明寺宣律師秉持第一願往依止焉勅允之宣
B16n0088_p0381c10║持禁堅牢捫蝨以緜紙裹投於地三藏曰撲有情於
B16n0088_p0381c11║地之聲也凡諸密行或制或遮良可知矣至代宗大
B16n0088_p0381c12║曆二年勅此寺三綱如聞彼寺有大德道宣律師傳
B16n0088_p0381c13║授得釋迦佛牙及肉舍利宜即詣右銀臺門進來朕
B16n0088_p0381c14║要觀禮至十一年十月勅每年內中出香一合送西
B16n0088_p0381c15║明寺故道宣律師堂為國焚之禱祝至懿宗咸通十
B16n0088_p0381c16║年左右街僧令霄元暢等上表乞追贈其年十月勅
B16n0088_p0381c17║諡曰澄照塔曰淨光先所居久在終南故號南山律
B16n0088_p0381c18║宗焉天寶元載靈昌太守李邕會昌元年工部郎中
B16n0088_p0381c19║嚴厚本各為碑頌德焉
B16n0088_p0381c20║道成
B16n0088_p0381c21║按宋高僧傳道成者不知何許人也居於天邑演彼
B16n0088_p0381c22║律乘戒月揚光圓而不闕德瓶告實滿而不傾當顯
B16n0088_p0381c23║慶中敷四分一宗有同霧市時文綱律匠雖先依澄
B16n0088_p0381c24║照大師後習律文乃登成之堂奧矣又懷素著述皆
B16n0088_p0381c25║出其門垂拱中日照三藏譯顯識等經天后詔名德
B16n0088_p0381c26║十員助其法化成與明恂嘉尚同預證義由是聲飛
B16n0088_p0381c27║神甸位首方壇謂之梧桐多棲鳳鳥謂之芳沚頗秀
B16n0088_p0382a01║蘭叢門生孔多無過此集然不詳終所
B16n0088_p0382a02║文綱（附名恪）
B16n0088_p0382a03║按宋高僧傳文綱姓孔氏會稽人也曾祖範陳都官
B16n0088_p0382a04║尚書祖襈祠部侍郎考頂生逃海避隋擇木歸舜貞
B16n0088_p0382a05║觀始拜尚乘直長咸光復儒業旁通釋教是故綱也
B16n0088_p0382a06║植宿根從習氣慈母懷孕雜食棄捐有婆羅門僧頭
B16n0088_p0382a07║陀語其母曰若此男終紹三寶自爾每聞空中多異
B16n0088_p0382a08║香雜仙樂及誕育之日白鶴翔集若臨視焉比襁褓
B16n0088_p0382a09║中午後不受乳哺猶堅持齋者童齓隨師訪道十二
B16n0088_p0382a10║出家冠年受具精慮苦行專念息心藜羹糗糧麻衣
B16n0088_p0382a11║草蓆操有彝檢口無溢言尋詣京兆沙門道成律師
B16n0088_p0382a12║稟毗尼藏二十五講律三十登壇每勤修深思凝視
B16n0088_p0382a13║反聽淨如止水嶷若斷山或風雨宴居或晝夜獨得
B16n0088_p0382a14║故能吉祥在手不捨其瓶威德迎風不絕於氣出籠
B16n0088_p0382a15║瘠鴈坐致虛空起屋下層自然成就惟甘露之渧口
B16n0088_p0382a16║喻利劍之傷人慎之重之廣矣至矣由是八方來學
B16n0088_p0382a17║四分永流請益者舉袂雲臨讚歎者發聲雷駭久視
B16n0088_p0382a18║中天作淫雨人有憂色綱愍之乃端坐思維却倚屋
B16n0088_p0382a19║壁奄至中夕欻爾半傾惟餘背間嶷然山立識者以
B16n0088_p0382a20║為得神通因定力故日月靈跡幽明潛感兆於集事
B16n0088_p0382a21║應乎遣言左右怪之綱曰夫真實無相塵色本空正
B16n0088_p0382a22║覺圓常大悲湛定不可取也是以一時法主四朝帝
B16n0088_p0382a23║師同迦葉之入城遇匿王之說戒竹園門外別有沙
B16n0088_p0382a24║彌畢樹枝間廣聞鵽鳥所以受潤者博入見者深萬
B16n0088_p0382a25║病已痊獲歡喜之藥一心不染解煩惱之繩又恭承
B16n0088_p0382a26║絲綸京都翻譯追論惠用遠契如因翹誠滿朝檀施
B16n0088_p0382a27║敵國但依布薩盡用莊嚴累歷伽藍二十餘所凡是
B16n0088_p0382b01║塔廟各已華豐猶且刺血書經向六百卷登壇受具
B16n0088_p0382b02║僅數千人至苦至勤納無我之海不寢不食種無生
B16n0088_p0382b03║之田長安四年奉勅往岐州無憂王寺迎舍利景龍
B16n0088_p0382b04║二載中宗孝和皇帝延入內道塲行道送真身舍利
B16n0088_p0382b05║往無憂王寺入塔其年於乾陵宮為內尼受戒復於
B16n0088_p0382b06║宮中坐夏為二聖內尼講四分律一徧中宗嘉尚為
B16n0088_p0382b07║度弟子賜什物綵帛三千匹因奏道塲靈感之事六
B16n0088_p0382b08║月七日御札題牓為靈感寺是也諸寺辟碩德以隸
B16n0088_p0382b09║焉夫其左籞宿右上林南臺終山北池渭水千門宮
B16n0088_p0382b10║闕化出雲霄萬乘旌旗天迴原隰先天載睿宗聖真
B16n0088_p0382b11║皇帝又於別殿請為菩薩戒師妃主環階侍從羅拜
B16n0088_p0382b12║兜率天上親聽法言王舍城中普聞淨戒恩旨賜絹
B16n0088_p0382b13║三千餘匹綱悉付常住隨事修營或金地繚垣用增
B16n0088_p0382b14║上價或寶坊飛閣克壯全模或講堂經樓舍利淨土
B16n0088_p0382b15║或軒廊器物廚庫園林皆信施法財周給僧寶方將
B16n0088_p0382b16║示迷津引覺路濯熱火宅拯溺毒流而乃奄忽神遷
B16n0088_p0382b17║斯須薪盡雖有應化何其速歟以開元十五年八月
B16n0088_p0382b18║十五日怡然長往時春秋九十有二其年九月四日
B16n0088_p0382b19║塔於寺側焉聞哀奔喪執紼會葬香華幢蓋緇素華
B16n0088_p0382b20║夷填城塞川篲雲翳景蓋數萬人有若法侶京兆懷
B16n0088_p0382b21║素滿意承禮襄陽崇拔扶風鳳林江陵恆景淄州名
B16n0088_p0382b22║恪等百餘人咸曰智河舟楫法宇棟橈而已哉有若
B16n0088_p0382b23║弟子淮南道岸蜀川神積岐隴慧顗京兆神慧思義
B16n0088_p0382b24║紹覺律藏恆暹崇業等五十餘人竝目以慈眼入於
B16n0088_p0382b25║度門金棺不追灰骨罔答乃請滑臺太守李邕為碑
B16n0088_p0382b26║邕象彼馬遷法其班氏以二人而同傳必百行以齊
B16n0088_p0382b27║肩不忝懷素前不慙宣師後李北海題品不其韙乎
B16n0088_p0382c01║有淄州名恪律師者精執律範切勤求解嘗廁宣師
B16n0088_p0382c02║法筵躬問鈔序義宣師親錄隨喜靈感壇班名於經
B16n0088_p0382c03║末又附麗文綱之門也