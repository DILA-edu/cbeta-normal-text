B16n0088_p0412a01║欽定古今圖書集成博物彙編神異典
B16n0088_p0412a02║　第一百六十九卷目錄
B16n0088_p0412a03║僧部列傳四十五
B16n0088_p0412a04║唐二十一
B16n0088_p0412a05║歡喜（附無側）皎然（附福琳）
B16n0088_p0412a06║懷空慧演
B16n0088_p0412a07║行覺（附皓玉）元晏
B16n0088_p0412a08║澄心道齊（附法如）
B16n0088_p0412a09║慧涉雲邃（附清源）
B16n0088_p0412a10║唯儼常遇
B16n0088_p0412a11║永安慧聞
B16n0088_p0412a12║無漏寶達
B16n0088_p0412a13║隱峰（附亡名　雉鳩和尚）亡名
B16n0088_p0412a14║文爽本淨
B16n0088_p0412a15║法江（附異僧）圓寂（附掘多）
B16n0088_p0412a16║甄叔懷海
B16n0088_p0412a17║恆月（附真亮）思公（附曇真）
B16n0088_p0412a18║道隱道晤
B16n0088_p0412a19║崇惠無名
B16n0088_p0412a20║智常楚南
B16n0088_p0412a21║元泰元暢
B16n0088_p0412a22║宗亮羅僧
B16n0088_p0412a23║契此文質
B16n0088_p0412a24║曇休智廣
B16n0088_p0412a25║法藏
B16n0088_p0412a26║
B16n0088_p0412a27║
B16n0088_p0412b01║神異典第一百六十九卷
B16n0088_p0412b02║僧部列傳四十五
B16n0088_p0412b03║唐二十一
B16n0088_p0412b04║歡喜（附無側）
B16n0088_p0412b05║按宋高僧傳歡喜不知何許人也性無羈束慈忍寬
B16n0088_p0412b06║和人未嘗見其慍色故號之焉觀國之光至於京輦
B16n0088_p0412b07║貴達下民延之少見違拒言語不常事迹難測德宗
B16n0088_p0412b08║皇帝聞而重之貞元十二年勅永泰寺置戒壇度僧
B16n0088_p0412b09║時喜與保唐禪宗別勅令受戒緇伍榮之至其年六
B16n0088_p0412b10║月十九日卒於本寺焉有會稽雲門寺釋無側者外
B16n0088_p0412b11║國人未知葱嶺南北生也若胡若梵烏可分諸建中
B16n0088_p0412b12║中越磧東遊得意則止度其冬夏後棲越溪雲門寺
B16n0088_p0412b13║修道然善體人意號利智梵僧焉相傳側是康寶月
B16n0088_p0412b14║道人後身也必嘗以事徵驗而知與名德相遇談話
B16n0088_p0412b15║終夕吳興皎然題側房壁云越山千萬雲門絕西僧
B16n0088_p0412b16║貌古還名月清朝掃石行道歸林下眠禪看松雪其
B16n0088_p0412b17║高邈之狀然也
B16n0088_p0412b18║皎然（附福琳）
B16n0088_p0412b19║按宋高僧傳皎然名晝姓謝氏長城人康樂侯十世
B16n0088_p0412b20║孫也幼負異才性與道合初脫羈絆漸加削染登戒
B16n0088_p0412b21║於靈隱戒壇守直律師邊聽毗尼道特所留心於篇
B16n0088_p0412b22║什中吟詠情性所謂造其微矣文章儁麗當時號為
B16n0088_p0412b23║釋門偉器哉後博訪名山法席罕不登聽者然其兼
B16n0088_p0412b24║攻並進子史經書各臻其極凡所遊歷京師則公相
B16n0088_p0412b25║敦重諸郡則邦伯所欽莫非始以詩句牽勸令入佛
B16n0088_p0412b26║智行化之意本在乎茲及中年謁諸禪祖了心地法
B16n0088_p0412b27║門與武丘山元浩會稽靈澈為道交故時諺曰霅之
B16n0088_p0412c01║晝能清秀貞元初居於東溪草堂欲屏息詩道非禪
B16n0088_p0412c02║者之意而自誨之曰借使有宣尼之博識胥臣之多
B16n0088_p0412c03║聞終朝目前矜道侈義適足以擾我真性豈若孤松
B16n0088_p0412c04║片雲禪座相對無言而道合至靜而性同哉吾將入
B16n0088_p0412c05║杼林與松雪為偶所著詩式及諸文筆併寢而不紀
B16n0088_p0412c06║因顧筆硯曰我疲爾役爾困我愚數十年間了無所
B16n0088_p0412c07║得况汝是外物何累於人哉住既無心去亦無我將
B16n0088_p0412c08║放汝各歸本性使物自物不關於予豈不樂乎遂命
B16n0088_p0412c09║弟子黜焉至五年五月會前御史中丞李洪自河北
B16n0088_p0412c10║負譴再移為湖守初相見未交一言恍若神合素知
B16n0088_p0412c11║公精於佛理因請益焉先問宗源次及心印公笑而
B16n0088_p0412c12║後答他日言及詩式具陳以宿昔之志公曰不然固
B16n0088_p0412c13║命門人檢出草本一覽而歎曰早年曾見沈約品藻
B16n0088_p0412c14║慧休翰林庾信詩箴三子所論殊不及此奈何學小
B16n0088_p0412c15║乘褊見以宿志為辭邪遂舉邑中辭人吳季德梁常
B16n0088_p0412c16║侍均之後其文有家風予器而重之晝以陸鴻漸為
B16n0088_p0412c17║莫逆之交相國于公頔顏魯公真卿命裨贊韻海二
B16n0088_p0412c18║十餘卷好為五雜俎篇用意奇險實不忝江南謝之
B16n0088_p0412c19║遠裔矣晝清淨其志高邁其心浮名薄利所不能啖
B16n0088_p0412c20║唯事林巒與道者遊故終身無惰色又興冥齋蓋循
B16n0088_p0412c21║燋面然故事施鬼神食也晝舊居州興國寺起意自
B16n0088_p0412c22║捐衣囊施之嘗有軍吏沈釗本德清人也夕從州出
B16n0088_p0412c23║乘馬到駱駞橋月色皎如見數人盛飾衣冠釗怪問
B16n0088_p0412c24║之如何到此曰項王祠東興國寺然公修冥齋在茲
B16n0088_p0412c25║伺耳釗翼日往覆果是鬼物矣又長城赳胥錢沛行
B16n0088_p0412c26║役泊舟呂山南見數十百人俱各提食器負束帛怡
B16n0088_p0412c27║然語笑而過問其故云赴然師齋來時顏魯公為刺
B16n0088_p0413a01║郡早事交遊而加崇重焉以貞元年終山寺有集十
B16n0088_p0413a02║卷于頔序集貞元八年正月勅寫其文集入於祕閣
B16n0088_p0413a03║天下榮之觀其文也亹亹而不厭合律乎清壯亦一
B16n0088_p0413a04║代偉才焉晝生常與韋應物盧幼平吳季德李萼皇
B16n0088_p0413a05║甫曾梁肅崔子向薛逢呂渭楊逵或簪組或布衣與
B16n0088_p0413a06║之交結必高吟樂道其同道者始與定交故著儒釋
B16n0088_p0413a07║交遊傳及內典類聚共四十卷號呶子十卷時貴流
B16n0088_p0413a08║布元和四年太守范傳正會稽釋靈澈同過舊院就
B16n0088_p0413a09║影堂傷悼彌入遺題曰道安已返無何鄉慧遠來過
B16n0088_p0413a10║舊草堂余亦當時及門者共吟佳句一焚香其遺德
B16n0088_p0413a11║後賢所慕者相繼有焉又唐黃州大石山釋福琳姓
B16n0088_p0413a12║元氏荊州人也父為襄陽判司素崇釋氏琳幼好佛
B16n0088_p0413a13║門恆循檢操早知割愛就元靜寺謙著師下剃染登
B16n0088_p0413a14║滿足法已躬禮荷澤祖師乃契真心後至黃陂剪茅
B16n0088_p0413a15║營舍終成大院安集四方禪侶琳終時年八十二興
B16n0088_p0413a16║元二年四月入塔
B16n0088_p0413a17║懷空
B16n0088_p0413a18║按宋高僧傳懷空俗姓商氏河陽人也膏梁之子幼
B16n0088_p0413a19║且矜莊乃辭所親就本州大都山廣福院出家大明
B16n0088_p0413a20║禪師默識空之器局不常教誦羣經納法之後觀方
B16n0088_p0413a21║京都屬北秀禪師闡化造而決疑後往安陸定安山
B16n0088_p0413a22║倏遇一叟勸空鎮壓此山我霑大利乃結茅而止前
B16n0088_p0413a23║叟即土地神耳尋因村民逐虎入山見空歡喜而白
B16n0088_p0413a24║之曰此中多虎暴村落不安願和尚示以息災之法
B16n0088_p0413a25║空曰虎亦眾生也若屠害於彼彼必來報迭相償報
B16n0088_p0413a26║何時斷期乎老僧為諸君計者善可禳去鄉人曰愚
B16n0088_p0413a27║下無知唯教所在空曰汝歸舍同心陳置道塲施設
B16n0088_p0413b01║大會空預法筵至日之夕矣有一虎於庵前瞑目伏
B16n0088_p0413b02║地空曰咄哉惡類一報未滅更增宿殃噬人倫也天
B16n0088_p0413b03║不見誅死當墮獄吾憫汝哉虎被責已忽遲迴而逝
B16n0088_p0413b04║明日齋散上山其虎在庵前領其七子將齋餘擲之
B16n0088_p0413b05║各食訖為其懺悔七虎相次俱亡百姓胥悅且曰從
B16n0088_p0413b06║師居此俗無疵癘仍年穀熟致拜而退時張𨖚大夫
B16n0088_p0413b07║為州牧遣府吏慕容興往請入州空謝病不起部領
B16n0088_p0413b08║工匠為建禪宮畢示疾而終享年八十三貞元三年
B16n0088_p0413b09║三月十六日火葬收舍利入塔焉
B16n0088_p0413b10║慧演
B16n0088_p0413b11║按宋高僧傳慧演姓苗氏襄陽人也父為東平糾曹
B16n0088_p0413b12║演幼入開元寺聞經歡喜求於辯章法師所度脫章
B16n0088_p0413b13║日講涅槃經演常隨聽入神既通深義復能講談一
B16n0088_p0413b14║日結侶同遊華下思登毛女峰觀仙掌路出洛中乃
B16n0088_p0413b15║叅荷澤祖師通達大觀因入南嶽遂住澧陽江南得
B16n0088_p0413b16║道者多矣貞元十二年終享齡七十九云
B16n0088_p0413b17║行覺（附皓玉）
B16n0088_p0413b18║按宋高僧傳行覺姓劉氏鉅鹿人也穉歲英敏立不
B16n0088_p0413b19║易方負志出家親難阻勸早投本部永泰伽藍受業
B16n0088_p0413b20║納戒後於洛都遇會禪師開悟元理秉心矯迹遊方
B16n0088_p0413b21║見江陵古寺殿宇摧墮閴而無人覺卸囊挂錫明日
B16n0088_p0413b22║見樵夫驚怪言此是國昌寺廢已三周將知人事相
B16n0088_p0413b23║因道從緣會學者至矣鄉人來矣鬱成一寺時節使
B16n0088_p0413b24║崔尚書請召入城謝而不赴檀施繼臻乃興盛化貞
B16n0088_p0413b25║元十五年告終年九十二荊楚之人營塔焉又南嶽
B16n0088_p0413b26║山釋皓玉者趙氏之子上黨人也出塵於法清寺後
B16n0088_p0413b27║於荷澤會下大明心印入嶽中蘭若養道衡陽太守
B16n0088_p0413c01║王展大加傾重終時年八十餘興元中入塔云
B16n0088_p0413c02║元晏
B16n0088_p0413c03║按宋高僧傳元晏江夏人也姓李氏祖善博識多學
B16n0088_p0413c04║注文選行講集於梁宋之間考邕北海太守晏穉昧
B16n0088_p0413c05║之齡決志離俗至德初年誦經高第依僧崇真剃落
B16n0088_p0413c06║配住開元寺大曆三年從大闍棃真悟受具足法便
B16n0088_p0413c07║尋律範目不覩靡曼足不履邪徑於四儀中無終食
B16n0088_p0413c08║之間違教儀形峭拔眉目秀朗如孤鴻野鶴獨立迥
B16n0088_p0413c09║澤望風瞻想自有遠致性多分劑苟與惡比丘共住
B16n0088_p0413c10║皇皇然如以佉陀羅炭浴身也不出戶牖焚香掃地
B16n0088_p0413c11║端坐盡日人不堪其憂而晏居之以為三禪之樂不
B16n0088_p0413c12║敵也晏少習毗尼長學金剛解空破相臻極元奧而
B16n0088_p0413c13║聞律藏有一時外學之說或賦詩一章運思標拔孤
B16n0088_p0413c14║遊境外彭城劉長卿名重五言大嗟賞之由是風雲
B16n0088_p0413c15║草木每有賦詠輒為工文者之所吟諷也晏房舍在
B16n0088_p0413c16║寺之北隅頗為湫陋凡當時名士共營草堂有若陳
B16n0088_p0413c17║郡袁滋趙郡李則盧來卿于文炫蔡直偕檀捨同締
B16n0088_p0413c18║構也鄂嶽連帥何公旌其行業請居晉安不移其志
B16n0088_p0413c19║建中伊始符載與楊衡李演約晏為塵外之侶焉以
B16n0088_p0413c20║貞元十六年九月十四日示滅春秋五十八僧臘三
B16n0088_p0413c21║十四遷塔於黃鶴山南原也
B16n0088_p0413c22║澄心
B16n0088_p0413c23║按宋高僧傳澄心姓朱氏東海人也厥父任濟源令
B16n0088_p0413c24║天寶中安史之亂遇害心穉齒隨母氏至河內貧極
B16n0088_p0413c25║母即從人心不樂隨嫁心之志氣不羣乃投應福寺
B16n0088_p0413c26║智明法師求教勖披削登戒後雲遊鳥宿務急叅元
B16n0088_p0413c27║於秀師高足門下了其法要乃觀諸方名跡遂止衡
B16n0088_p0414a01║嶽請益之僧摩肩駢足時太守吳憲忠請心入州治
B16n0088_p0414a02║謝而不行再命棲於龍興寺來問道者丈室恆滿貞
B16n0088_p0414a03║元十八年壬午十一月示滅春秋七十六以其月二
B16n0088_p0414a04║十七日入塔
B16n0088_p0414a05║道齊（附法如）
B16n0088_p0414a06║按宋高僧傳道齊俗姓趙氏錢塘人也幼而察慧器
B16n0088_p0414a07║度浩然入於庠序經籍淹通偶立當衢見僧分衛行
B16n0088_p0414a08║諷淨名經冥然喜之且召入家設食問僧為居何寺
B16n0088_p0414a09║答曰定水伽藍因請父母出家母曰吾生汝時夢手
B16n0088_p0414a10║擎日月嘗占是夢云貴子有五等之分脫或捨家吾
B16n0088_p0414a11║無望矣由是往定水從師年十七進具習毗尼法復
B16n0088_p0414a12║投靈隱寺學華嚴經義自爾於天竺寺修習禪定行
B16n0088_p0414a13║杜多行其山有石窟齊於中坐忽巨蟒矯首唅呀為
B16n0088_p0414a14║吞噬之狀愀然不動時有虎豹近於石室羣鹿時時
B16n0088_p0414a15║馴擾又山椒乏水以錫杖剟地其泉迸流實供其用
B16n0088_p0414a16║貞元二十一年四方學者勸請講華嚴經時雪飄飛
B16n0088_p0414a17║忽生華二本狀若芙蕖熠爚光發觀者嗟歎見所未
B16n0088_p0414a18║見齊道譽惟馨其節儉惡衣惡食人所不勝後終於
B16n0088_p0414a19║山寺焉又唐太行山釋法如俗姓韓慈州人也少為
B16n0088_p0414a20║商賈心從平準至今東京相國寺發心依洪思法師
B16n0088_p0414a21║出家隸業偕通遂往嵩少間遊於洛邑遇神會祖師
B16n0088_p0414a22║授其心訣後登太行山見馬頭峰下可以棲神結茅
B16n0088_p0414a23║而止有褚墪戍將王文信率眾建精廬焉刺史李亞
B16n0088_p0414a24║卿中丞命入城不赴示寂報齡八十九元和六年三
B16n0088_p0414a25║月遷塔云
B16n0088_p0414a26║慧涉
B16n0088_p0414a27║按宋高僧傳慧涉俗姓謝氏會稽人也即東晉太傅
B16n0088_p0414b01║安之後是知傑氣英靈間代而出津梁拔俗異世豈
B16n0088_p0414b02║無涉為人清素戒節孤峻好寂為樂不棲名聞以大
B16n0088_p0414b03║曆之初於金陵莊嚴寺遇牛頭山忠禪師一言知歸
B16n0088_p0414b04║遂命入室授其法要服膺道化待之彌載不憚其勞
B16n0088_p0414b05║洎忠捐世踵武茲嶺無遊人境一衣方丈操節彌高
B16n0088_p0414b06║自是以來問道者眾四維方域無不霑洽五十年中
B16n0088_p0414b07║翕然歸德以長慶二年終於山院春秋八十有二門
B16n0088_p0414b08║弟子惟晏等奉全師禮建塔於寺之西北勒銘紀德
B16n0088_p0414b09║若考師之藝文則草堂廬嶽各美於當代矣
B16n0088_p0414b10║雲邃（附清源）
B16n0088_p0414b11║按宋高僧傳雲邃不知何許人也通綜經論解將行
B16n0088_p0414b12║兼仍貫群書號為該博好遠汎愛人無間然累朝詔
B16n0088_p0414b13║入內道塲順宗已來掌領譯務憲宗初勾當右街諸
B16n0088_p0414b14║寺觀釋道二教事別勑充西明千福兩寺上座風猷
B16n0088_p0414b15║淹雅綱任肅然昔賢以道生比郭林宗邃公有焉次
B16n0088_p0414b16║潤州棲霞寺釋清源姓馮南徐延陵人也穉年貞素
B16n0088_p0414b17║長亦弗羣俗態不拘法流爰入造涉公為弟子焉學
B16n0088_p0414b18║瞻經律人罕儔匹棲於攝山積其齡稔長慶初工部
B16n0088_p0414b19║尚書李相國德裕鎮於浙西洗心道域延居京口諮
B16n0088_p0414b20║稟禪要雅契夙心及贊皇去郡返錫棲霞終於住寺
B16n0088_p0414b21║唯儼
B16n0088_p0414b22║按宋高僧傳唯儼俗姓寒絳縣人也童齓慷愷敏俊
B16n0088_p0414b23║逸羣年十七徙南康事潮陽西山慧照禪師大曆八
B16n0088_p0414b24║年納戒於衡嶽寺希澡律師所乃曰大丈夫當離法
B16n0088_p0414b25║自淨焉能屑屑事細行於布巾邪遂謁石頭禪師密
B16n0088_p0414b26║證心法住藥山焉一夜明月陟彼崔嵬大笑一聲聲
B16n0088_p0414b27║應澧陽東九十許里其夜澧陽人皆聞其聲盡云是
B16n0088_p0414c01║東家明辰展轉尋問迭互推尋直至藥山徒眾云昨
B16n0088_p0414c02║夜和尚山頂大笑是歟自茲振譽遐邇喧然元和中
B16n0088_p0414c03║李翱為考功員外郎與李景儉相善儉除諫議薦翱
B16n0088_p0414c04║自代及儉獲譴翱乃坐此出為朗州刺史翱閑來謁
B16n0088_p0414c05║儼遂成警悟翱初見儼執經卷不顧侍者白曰太守
B16n0088_p0414c06║在此翱性褊急乃倡言曰見面不似聞名儼乃答曰
B16n0088_p0414c07║太守何貴耳賤目翱拱手謝之問曰何謂道邪儼指
B16n0088_p0414c08║天指淨缾曰雲在青天水在缾翱於時暗室已明凝
B16n0088_p0414c09║冰頓泮尋有偈云鍊得身形似鶴形千株松下兩函
B16n0088_p0414c10║經我來相問無餘說雲在青天水在缾又偈選得幽
B16n0088_p0414c11║居愜野情終年無送亦無迎有時直上孤峰頂月下
B16n0088_p0414c12║披雲笑一聲初翱與韓愈柳宗元劉禹錫為文會之
B16n0088_p0414c13║交日相與述古言法六籍為文黜浮華尚理致言為
B16n0088_p0414c14║文者韓柳劉焉吏部常論仲尼既沒諸子異端故荀
B16n0088_p0414c15║盂復之楊墨之流洗然遺落迨周隋之世王道弗興
B16n0088_p0414c16║故文中子有作應在乎諸子左右唐興房魏既亡失
B16n0088_p0414c17║道尚華至有武后之弊安史之殘吾約二三子同致
B16n0088_p0414c18║君復堯舜之道不可放清言而廢儒縱梵書而猾夏
B16n0088_p0414c19║敢有邪心歸釋氏者有渝此盟無享人爵無永天年
B16n0088_p0414c20║先聖明神是紏是殛無何翱邂逅於儼頓了本心末
B16n0088_p0414c21║由戶部尚書襄州刺史充山南東道節度使復遇紫
B16n0088_p0414c22║玉禪翁且增明道趣著復性書上下二篇大抵謂本
B16n0088_p0414c23║性明白為六情玷汙迷而不返今牽復之猶地雷之
B16n0088_p0414c24║復見天地心矣即內教之返本還源也其書露而且
B16n0088_p0414c25║隱蓋而又彰其文則象繫中庸隱而不援釋教其理
B16n0088_p0414c26║則從真捨妄彰而乃顯自心弗事言陳唯萌意許也
B16n0088_p0414c27║韓柳覽之歎曰吾道萎遲翱且逃矣儼陶鍊難化護
B16n0088_p0415a01║法功多迴是子之心拔山扛鼎猶或云易又相國崔
B16n0088_p0415a02║羣常侍溫造相繼問道儼能開發道意以太和二年
B16n0088_p0415a03║將欲終告眾曰法堂即頹矣皆不喻旨率人以長木
B16n0088_p0415a04║而支柱之儼撫掌大笑云都未曉吾意合掌而寂春
B16n0088_p0415a05║秋七十云
B16n0088_p0415a06║常遇
B16n0088_p0415a07║按宋高僧傳常遇俗姓陰范陽人也出家於燕北安
B16n0088_p0415a08║集寺襟懷灑落道貌清奇晦跡林泉避脫聲利大中
B16n0088_p0415a09║四年杖錫離燕孤征朔雪祁冱千里徑涉五峰詣華
B16n0088_p0415a10║嚴寺菩薩堂矚文殊睟容施右手中指沃以香膏爇
B16n0088_p0415a11║以星焰光騰半日怡顏宛然次徧遊聖境終始兩朞
B16n0088_p0415a12║其所覩祥瑞不可勝紀後至西臺遇古聖跡曰祕魔
B16n0088_p0415a13║巖乃文殊降龍之處也遇稽首之際忽見輕雲金光
B16n0088_p0415a14║爛爛駭目漸分雉堞方勢如城咸曰金色世界也化
B16n0088_p0415a15║事畢復問其處僧曰是地古德嘗止國贈金光照大
B16n0088_p0415a16║師名節孤峻神異不測載錄圖記人具爾瞻遇悲喜
B16n0088_p0415a17║交感久而不已始結茅茲地滌慮澄神入三摩呬多
B16n0088_p0415a18║四十九日鳥排華雨人萃香雲揚袂摳衣歸依若市
B16n0088_p0415a19║乃剙興佛廟僧宇十有七年不下山頂日以九會雜
B16n0088_p0415a20║華五部等法翫味精課不遺寸陰覺聖力潛通道出
B16n0088_p0415a21║凡境事或禮問他見莫尋士嚮庶歸克念如聖洎懿
B16n0088_p0415a22║皇運末遇易舊規或拊掌大咍或擊石異語類不輕
B16n0088_p0415a23║之海記同楚客之佯狂及禍發中原寇盜交騁夷撤
B16n0088_p0415a24║宮壼鑾輅蒙塵因省師言其若合契矣時屬河東武
B16n0088_p0415a25║皇遙嚮真德就山致信迨文德元年夏四月命憲州
B16n0088_p0415a26║刺史馬師素傳意邀請遇曰浮世之寵辱我何累哉
B16n0088_p0415a27║堅拒遠徵確乎不拔以其年七月十八日召門弟子
B16n0088_p0415b01║曰爾可檢護戒足好住餘生吾與汝訣矣言訖儼然
B16n0088_p0415b02║蟬蛻俗歲七十二僧夏五十一門人太文等哀慟哽
B16n0088_p0415b03║絕龍紀初祀四月十八日闍維獲設利羅凡數十粒
B16n0088_p0415b04║文公堅貯孝思旌建靈塔銜哀出入投詣天府武皇
B16n0088_p0415b05║賵贈加等文武崇烈及嵐憲等州牧守例刻清俸俾
B16n0088_p0415b06║助良因建乎墳塔即以九月二十五日封窆基𡑞焉
B16n0088_p0415b07║永安
B16n0088_p0415b08║按宋高僧傳永安眉州洪雅人也身裁么麼面色黧
B16n0088_p0415b09║䵟言音鄙惡而識量寬舒大抵不可貲也大中八年
B16n0088_p0415b10║三月中詣成都云造謁府帥白公敏中請奏寺額以
B16n0088_p0415b11║其足跛肩輿而至人皆未嘗見其登圊而旋溺也故
B16n0088_p0415b12║時呼為無漏師安置聖壽寺中且十日白公令差僧
B16n0088_p0415b13║五六晝夜互守之而伺察焉內外飲食亦略同常人
B16n0088_p0415b14║而無解衣去二行之意詳其十辰之積便旋何所畢
B16n0088_p0415b15║不可知司徒白公奏額到日便辭歸眉郡判官盧求
B16n0088_p0415b16║見之謂為小沙彌耳人云此師年已八十餘矣
B16n0088_p0415b17║慧聞
B16n0088_p0415b18║按宋高僧傳慧聞信安人也多勸勉檀那以福業為
B16n0088_p0415b19║最常言未預聖位於五道中流轉非福何憑嘗於濲
B16n0088_p0415b20║江鑄丈八金身像州未聽許銅何從致且曰待大施
B16n0088_p0415b21║主居無何有清溪縣夫妻二人將嫁資鑑來捨聞為
B16n0088_p0415b22║誓呪之曰此鑑鼓鑄若當佛心前乃是夫妻發心之
B16n0088_p0415b23║至也迨脫摹露像果然鑑當佛心胷間矣又嘗往豫
B16n0088_p0415b24║章勸化獲黃金數鎰俄遇賊刧掠事急遂投金水中
B16n0088_p0415b25║曰慮損君子福田請自撈摝捨聞聞去賊徒泳水求
B16n0088_p0415b26║之不得及聞到州金冥然已在其院中若役人用匠
B16n0088_p0415b27║不避譏嫌得物見多自提魚貫彘肩飼工人焉又山
B16n0088_p0415c01║路虎豹聞或逢之將杖叩其腦曰汝勿害人吾造功
B16n0088_p0415c02║德何不入緣明日虎衘野猪投聞前弭尾而去凡舉
B16n0088_p0415c03║事皆成歸信如流率多奇異焉
B16n0088_p0415c04║無漏
B16n0088_p0415c05║按宋高僧傳無漏姓金氏新羅國王第三子也本土
B16n0088_p0415c06║以其地居嫡長將立儲副而漏幼慕延陵之讓故願
B16n0088_p0415c07║為釋迦法王子耳遂逃附海艦達於華土欲遊五竺
B16n0088_p0415c08║禮佛八塔既度沙漠涉于闐已西至葱嶺之墟入大
B16n0088_p0415c09║伽藍其中比丘皆不測之僧也問漏攸往之意未有
B16n0088_p0415c10║奇節而詣天竺僧曰舊記無名未可輒去此有毒龍
B16n0088_p0415c11║池可往教化如其有驗方利涉也漏依請登池岸唯
B16n0088_p0415c12║見一胡牀乃㨿而坐至夜將艾霆雷交作其怪物吐
B16n0088_p0415c13║氣蓬勃種種變現眩曜無恆漏瞑目不搖譬如建木
B16n0088_p0415c14║挺拔豈微風可能傾動耶持久乃有巨蛇驤首於膝
B16n0088_p0415c15║上漏悲憫之極為受三歸而去復作老人形來致謝
B16n0088_p0415c16║曰蒙師度脫義無久居吾三日後捨鱗介苦依得生
B16n0088_p0415c17║勝處此去南有磐石是弟子捨形之所亦望閑預相
B16n0088_p0415c18║尋遺骸可矣後見長偉而夭矯僵於石上寺僧咸默
B16n0088_p0415c19║許之又曰必須願往天竺者此有觀音聖像禱無虛
B16n0088_p0415c20║應可祈告之得吉祥兆可去勿疑漏乃立於像前入
B16n0088_p0415c21║於禪定如是度四十九日身嬰虛腫略無傾倚旋有
B16n0088_p0415c22║鼠兒猶彈丸許咋左脛潰黃色薄膿可累斗而愈漏
B16n0088_p0415c23║限滿獲應羣僧語之曰觀師化緣合在唐土心存化
B16n0088_p0415c24║物所利滋多足倦遊方空加聞見不可強化師所知
B16n0088_p0415c25║乎漏意其賢聖之言必無唐發如是却回臨行謂漏
B16n0088_p0415c26║曰逢蘭即住所還之路山名賀蘭乃憑前記遂入其
B16n0088_p0415c27║中得白草谷結茅棲止無何安史兵亂兩京版蕩元
B16n0088_p0416a01║宗幸蜀肅宗訓兵靈武帝屢夢有金色人念寶勝佛
B16n0088_p0416a02║於御前翼日以夢中事問左右或對曰有沙門行迹
B16n0088_p0416a03║不羣居於北山兼恆誦此佛號肅宗乃宣徵不起命
B16n0088_p0416a04║朔方副元帥中書令郭子儀親往諭之漏乃爰來帝
B16n0088_p0416a05║視之曰真夢中人也迨乎寇逆蕩平翠華旋復置之
B16n0088_p0416a06║內寺供養既而猴輕金鎖鳥厭雕籠累上表章願還
B16n0088_p0416a07║舊隱帝心眷重答詔遲留未遂歸山俄云示滅焉一
B16n0088_p0416a08║日忽於內門右闔之上化成雙足形不及地者數尺
B16n0088_p0416a09║閽吏上奏帝乘步輦親臨其所得遺表乞歸葬舊隱
B16n0088_p0416a10║山之下即時依可葬務官供乃宣卸門扇置之設奠
B16n0088_p0416a11║遣中使監護鹵簿送導先是漏行化多由懷遠縣因
B16n0088_p0416a12║置廨署謂之下院喪至此神座不可輒舉眾議移入
B16n0088_p0416a13║構別堂宇安之則上元三年也至今真體端然曾無
B16n0088_p0416a14║變壞所臥中禁戶扇乃當時之現瑞者存焉
B16n0088_p0416a15║寶達
B16n0088_p0416a16║按宋高僧傳寶達者不知何許人也遁是名山高乎
B16n0088_p0416a17║道望號剎利法師以持密呪為恆務其院中有印沙
B16n0088_p0416a18║牀照佛鑑往者浙江苦驚濤巨浪為害實深其潮大
B16n0088_p0416a19║至則激射今湖上諸山焉達哀其桑麻之地悉變為
B16n0088_p0416a20║江遂誦呪止濤神之患一夜江濤中有偉人元冠朱
B16n0088_p0416a21║衣導從甚繁而至謂達曰弟子是吳伍員復仇雪恥
B16n0088_p0416a22║者非他人也師慈心為物員已聞命矣言訖而滅明
B16n0088_p0416a23║日寺僧怪問昨夜車馬之喧為誰具言其事其冥感
B16n0088_p0416a24║神理多此類也自爾西岸沙漲彌年還為百姓殖利
B16n0088_p0416a25║時所推稱翕然敷化後罔知所終
B16n0088_p0416a26║隱峰（附亡名　鴙鳩和尚）
B16n0088_p0416a27║按宋高僧傳隱峰俗姓鄧氏建州邵武人也稚歲憨
B16n0088_p0416b01║狂不徇父母之命出家納法後往觀方見池陽南泉
B16n0088_p0416b02║禪師令取澡罐提舉相應為願公所許焉終認嗣馬
B16n0088_p0416b03║禪師耳峰元和中言遊五臺山路出淮西屬吳元濟
B16n0088_p0416b04║阻兵違拒王命官軍與賊遇交鋒未決勝負峰曰我
B16n0088_p0416b05║去解其殺戮乃擲錫空中飛身冉冉隨去介兩軍陣
B16n0088_p0416b06║過戰士各觀僧飛騰不覺抽戈匣刃焉既而遊徧靈
B16n0088_p0416b07║跡忽於金剛窟前倒立而死亭亭然其直如植時議
B16n0088_p0416b08║靈穴之前當舁就爇屹定如山併力不動遠近瞻覩
B16n0088_p0416b09║驚歎希奇峰有妹為尼入五臺瞋目咄之曰老兄疇
B16n0088_p0416b10║昔為不循法律死且熒惑於人時眾已知妹雖骨肉
B16n0088_p0416b11║豈敢擕貳請從恆度以手輕攘憤然而仆遂茶毗之
B16n0088_p0416b12║收舍利入塔號鄧隱峰遺一頌云獨絃琴子為君彈
B16n0088_p0416b13║松柏長青不怯寒金鑛相和性自別任向君前試取
B16n0088_p0416b14║看又漢州開化寺釋亡名先因入寺見瑞應交現遂
B16n0088_p0416b15║誓捨身尅苦為期忽於殿中焚香次俄覩地屋皆為
B16n0088_p0416b16║瑠璃色有菩薩乘五色雲下庭中曰汝極堅至必當
B16n0088_p0416b17║得道吾來證汝亡名叩頭禮拜斯須不見寺僧至云
B16n0088_p0416b18║庭院內皆變瑠璃色歎嗟不已其僧復勤節行焉又
B16n0088_p0416b19║鄧州有僧亡名年且衰朽遊行穰鄧州間日食二鴙
B16n0088_p0416b20║鳩僧俗共非之老僧終無避迴嘗饌羞之次有貧士
B16n0088_p0416b21║求飡分其二足與之食食訖老僧盥漱雙鳩從口而
B16n0088_p0416b22║出一則能行一則匍匐在地貧士驚怪亦吐其飯其
B16n0088_p0416b23║鳩二足復全其僧實不食此禽自爾眾人崇重號曰
B16n0088_p0416b24║南陽鴙鳩和尚也有歎之曰昔青城山香闍棃飲酒
B16n0088_p0416b25║啖肴然後吐出鷄羊肉皆化作本形飛鳴而入坑穴
B16n0088_p0416b26║中同也
B16n0088_p0416b27║亡名
B16n0088_p0416c01║按宋高僧傳亡名者不知何許人也居褒城西數十
B16n0088_p0416c02║里號中梁山數峰迴負翠碧凝空處於厥中行終詭
B16n0088_p0416c03║異言語不常恆見者弗驚乍親者可怪平常酷嗜酒
B16n0088_p0416c04║而食肉麤重公行又網任眾事且多折中僧亦畏焉
B16n0088_p0416c05║號為上座時羣緇伍一皆倣習唯此無懼上座察知
B16n0088_p0416c06║而興歎曰未住淨心地何敢逆行逆行非諸人境界
B16n0088_p0416c07║且世云金以火試待吾一日一時試過開成中忽作
B16n0088_p0416c08║大餅招集徒眾曰與汝曹遊尸陀林去蓋城外山野
B16n0088_p0416c09║多墳塚人所棄屍於此故云也上座踞地舒餅裹腐
B16n0088_p0416c10║爛死屍向口便啖俊快之狀頗嘉同遊諸僧見之皆
B16n0088_p0416c11║掩鼻唾地而走上座大叫曰汝等能餧此肉方可餧
B16n0088_p0416c12║他肉也已自此緇徒警悟化成精苦焉遠近歸信時
B16n0088_p0416c13║右僕射柳仲郢任梁府親往禮重終時云年可八九
B16n0088_p0416c14║十真影存於山寺至今梁益三輔間止呼為興元上
B16n0088_p0416c15║座云
B16n0088_p0416c16║文爽
B16n0088_p0416c17║按宋高僧傳文爽不詳姓氏早解塵纓抉開愛網從
B16n0088_p0416c18║師問道天然不睡縱困憊之極亦唯趺坐此行長坐
B16n0088_p0416c19║頭陀也後獨棲丘隴間霖雨浹旬旁無童侍有蛇入
B16n0088_p0416c20║爽手中蟠屈時有人召齋彼怪至時不赴主重來請
B16n0088_p0416c21║見蛇驚懼失聲蛇乃徐徐而下固命往食爽辭過中
B16n0088_p0416c22║不食終夕翼日有狼呀張其口奮躍欲噬咋之狀者
B16n0088_p0416c23║三爽憫其饑火所熬復自念曰穢囊無悋施汝一飡
B16n0088_p0416c24║願疾成堅固之身汝受吾施同歸善會斯須狼乃弭
B16n0088_p0416c25║耳而退及乎卒日空中鐘磬交響遲久方息門徒鄉
B16n0088_p0416c26║人聚送殯之爾日有旛數十竿蔽空前導異香普熏
B16n0088_p0416c27║舉眾悲歎如失恃怙焉
B16n0088_p0417a01║本淨
B16n0088_p0417a02║按宋高僧傳本淨者未詳何許人也道氣高抗人覩
B16n0088_p0417a03║肅然聞圖嶺多禪宗知識故歷叅之又聞長溪縣霍
B16n0088_p0417a04║童山多神仙洞府乃經中所謂天冠菩薩領徒侶居
B16n0088_p0417a05║此說華嚴性海法採樵者多聞天樂異香鳥獸之瑞
B16n0088_p0417a06║然山中不容凡惡故多被斥逐淨入山結茆為室有
B16n0088_p0417a07║石穴謂之毒窟淨居於穴側其龍夭矯而出變現無
B16n0088_p0417a08║恆遂呼召之而馴擾焉又諸猛虎橫路為害採樵者
B16n0088_p0417a09║不敢深入淨撫其頭誠約叮嚀弭耳而去嘗清宵有
B16n0088_p0417a10║九人冠幘袴褶稱寄宿盡納諸庵內明旦告辭偕化
B16n0088_p0417a11║為鶴鳴唳空中而去淨罔知其終也
B16n0088_p0417a12║法江（附異僧）
B16n0088_p0417a13║按宋高僧傳法江者江東人也來遊岷蜀居於法聚
B16n0088_p0417a14║寺寺即隋蜀王秀所造也寺內有仁壽中文帝樹舍
B16n0088_p0417a15║利塔江以慈憫為懷多逆知其來言無少悞嘗在房
B16n0088_p0417a16║中謂門人曰外有萬餘人盡戴帽形且攣䠰從吾乞
B16n0088_p0417a17║救汝速出寺外求之不見人物弟子怪師之言何其
B16n0088_p0417a18║倒亂徙倚之間有數十人荷擔竹器中螺子至江曰
B16n0088_p0417a19║此之是歟命取錢贖之投於水中又長安大興善寺
B16n0088_p0417a20║本隋舍衛寺也至唐先天中火災殿宇蕩然唯遺基
B16n0088_p0417a21║耳明慶中東明觀道士李榮者本巴西人也好事薄
B16n0088_p0417a22║徒多與釋子爭競優劣榮來元都觀因率黃冠指其
B16n0088_p0417a23║灰燼而嘲之曰道善何曾善言興且不興如來燒赤
B16n0088_p0417a24║盡唯有一羣僧僧中有憤其異宗譏誚者急募勸重
B16n0088_p0417a25║新締構復廣於前十二畞之地化緣雖日盈千萬計
B16n0088_p0417a26║夫能成僧眾搔首躕躇未知何理克成忽有一僧衣
B16n0088_p0417a27║服麤敝形容憔悴負一破囊入緣言速了佛殿步驟
B16n0088_p0417b01║而去啟視之則黃金一千兩焉時人奇之由此檀施
B16n0088_p0417b02║日繁殿速成矣
B16n0088_p0417b03║圓寂（附掘多）
B16n0088_p0417b04║按宋高僧傳圓寂不知何許人也恆以禪觀為務勤
B16n0088_p0417b05║修匪懈就嵩山老安禪師請決心疑一皆明煥寂化
B16n0088_p0417b06║行相部依附者多久居天平等山稠禪師往跡無不
B16n0088_p0417b07║徧尋時大司空嚴綬傾心信重享壽一百五十五歲
B16n0088_p0417b08║咸亨二年己巳歲生世號無生和尚寂之高岸恆不
B16n0088_p0417b09║欲人致禮邀請必有不可犯之色時或非之然則志
B16n0088_p0417b10║意修則驕富貴道義重則輕王公非其傲誕勢使然
B16n0088_p0417b11║也釋掘多者印度人也從踰沙磧向慕神州不問狄
B16n0088_p0417b12║鞮旋通華語而尚禪定徑謁曹溪能師機教相接猶
B16n0088_p0417b13║弱喪還家焉多遊五臺路由定襄歷村見一禪者結
B16n0088_p0417b14║庵獨坐問之曰于在此奚為曰吾觀靜多曰觀者何
B16n0088_p0417b15║人靜者何物得非勞子之形役子之慮乎其僧茫昧
B16n0088_p0417b16║拱默而已作禮數四請垂啟發多曰子出誰門邪曰
B16n0088_p0417b17║神秀大師多曰我西域異道寔繁有徒最下劣者不
B16n0088_p0417b18║墮此見兀然空坐蓐爛身疲初無深益子莫起如是
B16n0088_p0417b19║見立如是論早往韶陽請決所疑能曰子何不自觀
B16n0088_p0417b20║自靜邪不觀相不觀如子遊歷日用自然安樂也一
B16n0088_p0417b21║如多所言略無少異伊僧抉開羅網多後莫知攸往
B16n0088_p0417b22║甄叔
B16n0088_p0417b23║按宋高僧傳甄叔不知何許人也幼而聰敏倜儻不
B16n0088_p0417b24║羈心目融明具大人相觀生死輪上見九地羣迷猶
B16n0088_p0417b25║如蟭螟處在蚊睫受勝妙欲似嚼蠟無味遂投簪削
B16n0088_p0417b26║頂具佛幖幟求正覺了義扣大寂禪師一造元機萬
B16n0088_p0417b27║慮都寂乃曰羣靈本源假名為佛體竭形消而不滅
B16n0088_p0417c01║金流朴散而常存性海無風驚波自湧心虛絕兆萬
B16n0088_p0417c02║象齊照體斯理者不言而徧歷沙界不用而功益元
B16n0088_p0417c03║化如何背覺反合塵勞於陰界中妄自囚繫於是形
B16n0088_p0417c04║同水月流浪人天哉叔見宜春陽岐山羣峯四合嘆
B16n0088_p0417c05║曰坤元作鎮造我法城纔發一言千巗響答松開月
B16n0088_p0417c06║殿星布雲廊青嵐域中化出金界始從宴坐四十餘
B16n0088_p0417c07║年滿室金光晝夜常照於是化緣已畢機感難留元
B16n0088_p0417c08║和庚子歲正月十三日忽棄塵區還歸大定門弟子
B16n0088_p0417c09║如坦良寶等心沒悲海哀聲動山如月隱天羣星失
B16n0088_p0417c10║耀大集眾木𧂐為香樓用作茶毗獲舍利七百粒於
B16n0088_p0417c11║東峰下建窣堵波上足任運者命志閑為碑紀述矣
B16n0088_p0417c12║懷海
B16n0088_p0417c13║按宋高僧傳懷海閩人也少離朽宅長遊頓門稟自
B16n0088_p0417c14║天然不由激勸聞大寂始化南康操心依附虛往實
B16n0088_p0417c15║歸果成宗匠後檀信請居新吳界有山峻極可千尺
B16n0088_p0417c16║許號百丈歟海既居之禪客無遠不至堂室隘矣且
B16n0088_p0417c17║曰吾行大乘法豈宜以諸部阿笈摩教為隨行邪或
B16n0088_p0417c18║曰瑜伽論瓔珞經是大乘戒律胡不依隨乎海曰吾
B16n0088_p0417c19║於大小乘中博約折中設規務歸於善焉乃創意不
B16n0088_p0417c20║循律制別立禪居初自達磨傳法至六祖已來得道
B16n0088_p0417c21║眼者號長老同西域道高臘長者呼須菩提也然多
B16n0088_p0417c22║居律寺中唯別院異耳又令不論高下盡入僧堂堂
B16n0088_p0417c23║中設長連牀施椸架挂撘道具臥必斜枕牀脣謂之
B16n0088_p0417c24║帶刀睡為其坐禪既久略偃亞而已朝叅夕聚飲食
B16n0088_p0417c25║隨宜示節儉也行普請法示上下均力也長老居方
B16n0088_p0417c26║丈同維摩之一室也不立佛殿惟樹法堂表法超言
B16n0088_p0417c27║象也其諸制度與毗尼師一倍相翻天下禪宗如風
B16n0088_p0418a01║偃草禪門獨行由海之始也以元和九年甲午歲正
B16n0088_p0418a02║月十七日歸寂享年九十五矣穆宗長慶元年敕諡
B16n0088_p0418a03║大智禪師塔曰大寶勝輪焉
B16n0088_p0418a04║恆月（附真亮）
B16n0088_p0418a05║按宋高僧傳恆月姓韓氏上黨人也厥父為土鹽商
B16n0088_p0418a06║西江往還俄遇剽掠溺死月雖幼弱念父葬於魚腹
B16n0088_p0418a07║母又再行乃決志出家求報恩育受教於聖善寺慧
B16n0088_p0418a08║初得度已造嵩山禪會便啟發心要後訪道尋師靡
B16n0088_p0418a09║憚夷險抵望湖山翠微巖下古院挂錫四方學者如
B16n0088_p0418a10║蜂得王翕然盛化建中元年示疾而終春秋七十九
B16n0088_p0418a11║其年三月十二日遷塔焉洛京廣愛寺釋真亮姓侯
B16n0088_p0418a12║氏景城人也家訓儒雅辭采粲然潔素持操與羣少
B16n0088_p0418a13║年有異忽以樊籠為厭且曰去情除饉是所願也乃
B16n0088_p0418a14║於本州開元寺智休師下披染服然其刈薪汲水率
B16n0088_p0418a15║先於人習行頭陀行受具已遊嵩少遇普寂獎訓頓
B16n0088_p0418a16║開蒙昧入龍門山居而禪默問津者交集聲望日隆
B16n0088_p0418a17║屬留守尚書王公鐸保釐聞而欽奉召入廣愛寺別
B16n0088_p0418a18║住居焉示人禪觀匪倦教詔得道者亦多矣以貞元
B16n0088_p0418a19║四年十一月三日忽告門人以桑榆末照誠難久留
B16n0088_p0418a20║囑累而終年八十八焉
B16n0088_p0418a21║思公（附曇真）
B16n0088_p0418a22║按宋高僧傳思公姓李氏恆陽人也早出家於本府
B16n0088_p0418a23║龍興寺得度後遊伊洛間見普寂禪師開暢禪法寂
B16n0088_p0418a24║始見提誘尋徹鉤深至南雍隱夾石山翛然自處屬
B16n0088_p0418a25║牛公觀政漢南聞其聲績請入城謝病不應其命牛
B16n0088_p0418a26║帥亦不奪其志檀施相望學眾侁侁若栴檀之圍遶
B16n0088_p0418a27║焉以興元初年示疾歸滅春秋八十四焉亳州安國
B16n0088_p0418b01║院釋曇真姓陳維青人也少小隨父往彭城鬻棗於
B16n0088_p0418b02║逆旅而亡所怙真嘆恨無依乃投徐大雲寺為僧其
B16n0088_p0418b03║土是嵩法師之後經論藪澤真翫習該通後遊勝境
B16n0088_p0418b04║入嵩山學禪觀已至任城邂逅李中丞諷赴職譙郡
B16n0088_p0418b05║接真談道抵掌盱衡如披雲霧李恨相識之晚請以
B16n0088_p0418b06║同行時聚風亭月觀談道達旦李後入為京尹因從
B16n0088_p0418b07║容稱奏真道盛德至德皇下詔徵而不奉詔貞元七
B16n0088_p0418b08║年四月示滅門人建塔云
B16n0088_p0418b09║道隱
B16n0088_p0418b10║按宋高僧傳道隱姓王氏彭原人也風宇高峙情性
B16n0088_p0418b11║宏淡少脫塵勞誓從沖漠既循師範因願遊方得荷
B16n0088_p0418b12║澤師頓明心要迨旋鄉土道聲洋洋慕其法者若登
B16n0088_p0418b13║華陰之市也匪召員臻檀施豐洽鬱成精舍焉以大
B16n0088_p0418b14║曆十三年三月晦囑累四部從於中夜趺坐而終春
B16n0088_p0418b15║秋七十二法臘三十五弟子辯真建塔緘藏焉今師
B16n0088_p0418b16║資二座全身不朽矣議者以為得道真正其器亦然
B16n0088_p0418b17║譬猶鍊丹之鼎藥成鼎亦化金矣在華嚴有諸菩薩
B16n0088_p0418b18║成就如虛空忍得無來身以無去故得不生身以不
B16n0088_p0418b19║滅故得不聚身以無散壞故其隱師之謂歟
B16n0088_p0418b20║道晤
B16n0088_p0418b21║按宋高僧傳道晤者不知何許人也高趣放蕩識量
B16n0088_p0418b22║難貲末住永嘉陶山側精舍則隱居修真誥之所也
B16n0088_p0418b23║大曆中代宗為陶真君樹此精舍晤於此進修靡怠
B16n0088_p0418b24║人亦傾仰一夕跏趺而卒身肉無沮如入三昧議不
B16n0088_p0418b25║焚葬後五年忽舉右手狀若傳香州官民庶異之以
B16n0088_p0418b26║事奏勅賜紫袈裟諡曰實相大師至今塔中州民祈
B16n0088_p0418b27║禱旛華填委焉
B16n0088_p0418c01║崇惠
B16n0088_p0418c02║按宋高僧傳崇惠姓章氏杭州人也穉秫之年見乎
B16n0088_p0418c03║器局鷲鳥難籠出塵心切往禮徑山國一禪師為弟
B16n0088_p0418c04║子雖勤禪觀多以三密教為恆務初於昌化千頃最
B16n0088_p0418c05║峰頂結茅為庵專誦佛頂呪數稔又往鹽官硤石東
B16n0088_p0418c06║山卓小尖頭草屋多歷年月復誓志於潛落雲寺遁
B16n0088_p0418c07║跡俄有神白惠曰師持佛頂少結莎訶令密語不圓
B16n0088_p0418c08║莎訶者成就義也今京室佛法為外教凌轢其危若
B16n0088_p0418c09║綴旒待師解救耳惠趨程西上心亦勞止擇木之故
B16n0088_p0418c10║於章信寺挂錫則大曆初也三年戊申歲九月二十
B16n0088_p0418c11║三日太清宮道士史華上奏請與釋宗當代名流角
B16n0088_p0418c12║佛力道法勝負於時代宗欽尚空門異道憤其偏重
B16n0088_p0418c13║故有是請也遂於東明觀壇前架刀成梯史華登躡
B16n0088_p0418c14║如常磴道焉時緇伍互相顧望推排且無敢躡者惠
B16n0088_p0418c15║聞之謁開府魚朝恩魚奏請於章信寺庭樹梯橫架
B16n0088_p0418c16║鋒刃若霜雪然增高百尺東明之梯極為低下時朝
B16n0088_p0418c17║廷公貴市肆居民駢足摩肩而觀此舉時惠徒跣登
B16n0088_p0418c18║級下層有如坦路曾無難色復蹈烈火手探油湯仍
B16n0088_p0418c19║餐鐵葉號為䬪飥或嚼釘線聲猶脆飴史華怯懼慙
B16n0088_p0418c20║惶掩袂而退時眾彈指歎嗟聲若雷響帝遺中官鞏
B16n0088_p0418c21║庭玉宣慰再三便賚賜紫方袍一副焉詔授鴻臚卿
B16n0088_p0418c22║號曰護國三藏勅移安國寺居之自爾聲彩發越德
B16n0088_p0418c23║望峻高代宗聞是國一禪師親門高足倍加鄭重焉
B16n0088_p0418c24║世謂為巾子山降魔禪師是也
B16n0088_p0418c25║無名
B16n0088_p0418c26║按宋高僧傳無名姓高氏渤海人也祖宦今西京乃
B16n0088_p0418c27║為洛陽人矣沖孺之齡舉措卓異口不嚌辛血性不
B16n0088_p0419a01║狎諠譁邈矣出塵故難畱滯年二十八若瘦鴈之出
B16n0088_p0419a02║籠投師習學依隨隸同德寺及精律藏解一字以無
B16n0088_p0419a03║疑聞有禪宗思千里而請決舉領整裘開扃見路辭
B16n0088_p0419a04║飛筆健思若湧泉因隨師遊方訪祖師之遺跡得會
B16n0088_p0419a05║師付授心印會先語諸徒曰吾之付法無有名字因
B16n0088_p0419a06║號無名也自此志歷四方周遊五嶽羅浮廬阜雙峰
B16n0088_p0419a07║𡷗公鑪嶺牛頭剡溪若耶天台四明罔不詢問風格
B16n0088_p0419a08║高遠神操朗澈博識者覩貌便伏僻見者發言必摧
B16n0088_p0419a09║時德宗方納鮮于叔明令狐峘料簡僧尼事時名有
B16n0088_p0419a10║表直諫並停尋時鮮于叔明令狐峘等流南海百姓
B16n0088_p0419a11║至貞元六年往遊五臺居無定所九年十二月十二
B16n0088_p0419a12║日於佛光寺先食訖儼然坐化春秋七十二臘四十
B16n0088_p0419a13║三十一年闍維獲舍利一升澤潞節度使李抱真建
B16n0088_p0419a14║塔於佛光寺貞元六年庚午歲也或云名著疏解彌
B16n0088_p0419a15║陀經焉
B16n0088_p0419a16║智常
B16n0088_p0419a17║按宋高僧傳智常者挺拔出倫操履清約徧叅知識
B16n0088_p0419a18║影附南泉同遊大寂之門乃見江西之道元和中駐
B16n0088_p0419a19║錫廬山歸宗淨院其徒響應其法風行無何白樂天
B16n0088_p0419a20║貶江州司馬最加欽重續以李渤員外元和六年隱
B16n0088_p0419a21║嵩少以著作徵起杜元穎排之出為虔州刺史南康
B16n0088_p0419a22║曾未卒歲遷江州刺史渤洽聞多識百家之書無不
B16n0088_p0419a23║該綜號李萬卷矣到郡喜與白樂天相遇因言潯陽
B16n0088_p0419a24║廬阜山水之最人物賢哲隱淪論惠遠遺跡遂述歸
B16n0088_p0419a25║宗禪師善談禪要李曰朝廷金牓早晚有嗜菜阿師
B16n0088_p0419a26║名目白曰若然則未識食菜阿師歟白彊勸遊二林
B16n0088_p0419a27║意同見常耳及到歸宗李問曰教中有言須彌納芥
B16n0088_p0419b01║子芥子納須彌如何芥子納得須彌常曰人言博士
B16n0088_p0419b02║學覽萬卷書籍還是否耶李曰沗此虛名常曰摩踵
B16n0088_p0419b03║至頂只若干尺身萬卷書向何處著李俛首無言再
B16n0088_p0419b04║思稱歎續有東林寺僧神建講諸經論問觸目菩提
B16n0088_p0419b05║常略提舉神建不體乃發狀訟常示惡境界時李判
B16n0088_p0419b06║區分甚聞詣理常有異相目耀重瞳遂將藥熏手恆
B16n0088_p0419b07║磨錯不覺目眥俱紅號赤眼歸宗矣
B16n0088_p0419b08║楚南
B16n0088_p0419b09║按宋高僧傳楚南閩人也俗姓張氏爰在髫齡冥然
B16n0088_p0419b10║跪於父母前訴志出家投開元寺曇藹師而受訓焉
B16n0088_p0419b11║當授經法目所經覩輒誦於口執巾侍盥灑掃應對
B16n0088_p0419b12║頗能謹愿迨乎冠歲乃落髮焉詣五臺登戒就趙郡
B16n0088_p0419b13║學相部律往上都學淨名經一律一經略通宗旨則
B16n0088_p0419b14║知頓機不甘為漸教縛遂往芙蓉山根性未發謁黃
B16n0088_p0419b15║蘗山禪師問答雖多機宜頓了倏值武宗廢教南遂
B16n0088_p0419b16║深竄林谷大中興教出遇昇平相裴公休出撫宛陵
B16n0088_p0419b17║請黃蘗出山南隨侍由此便詣姑蘇報恩寺專行禪
B16n0088_p0419b18║定足不踰閾僅二十餘載乾符四年蘇州太守周慎
B16n0088_p0419b19║嗣嚮風請住寶林院又請居支硎山至五年昌化縣
B16n0088_p0419b20║令徐正元與紫溪戍將饒京同召住千頃慈雲院訓
B16n0088_p0419b21║示禪徒之外唯儼然在定逾月或浹旬光啟三年前
B16n0088_p0419b22║兩浙武肅王錢氏請下山供施昭宗聞其道化賜其
B16n0088_p0419b23║鹿胎衣五事別賚紫衣文德元年二月忽雙虹貫堂
B16n0088_p0419b24║室二鹿蹶然入寺法堂梁折至五月辭眾後於禪牀
B16n0088_p0419b25║垂兩足伸二臂於膝奄然而卒春秋七十僧臘五十
B16n0088_p0419b26║六遷塔於院西隅大順二年壬子歲二月宣州孫儒
B16n0088_p0419b27║𡨥錢唐之封略兵士發塔見南全身不敗爪髮俱長
B16n0088_p0419c01║悔罪而去南公平昔著般若經品頌偈一卷破邪論
B16n0088_p0419c02║一卷以枝梧異宗外敵見貴於時也
B16n0088_p0419c03║元泰
B16n0088_p0419c04║按宋高僧傳元泰者不知何許人也性操方正言不
B16n0088_p0419c05║浪施心靜之情義而後動所居蘭若在衡山之東號
B16n0088_p0419c06║七寶臺不衣蠶縷時謂泰布衲從見德山禪師豁如
B16n0088_p0419c07║自適誓不立門徒逍遙求志而於詞筆若有神助四
B16n0088_p0419c08║方後進巡禮相見皆用平懷之禮嘗以衡山之陽多
B16n0088_p0419c09║被山民莫傜輩斬木燒山損害滋甚泰作畬山謠遠
B16n0088_p0419c10║邇傳播達於九重勅責衡州太守禁止嶽中蘭若由
B16n0088_p0419c11║是得存不為延燎泰之力也終年六十五臨逝說偈
B16n0088_p0419c12║曰不用剃頭不須澡浴一堆猛炎千足萬足偈終垂
B16n0088_p0419c13║一足而逝闍維收舍利祔堅固大師塔左營小浮圖
B16n0088_p0419c14║焉又為象骨偈諸禪祖塔銘歌頌等好事者編聚成
B16n0088_p0419c15║集而行於代焉
B16n0088_p0419c16║元暢
B16n0088_p0419c17║按宋高僧傳元暢字申之俗姓陳氏宣城人也暢爰
B16n0088_p0419c18║在弱齡便持異操戲則聚沙為塔摘葉為香年九歲
B16n0088_p0419c19║於涇邑水西寺依清逸上人教授經法年十九削髮
B16n0088_p0419c20║二十歲往福州兜率戒壇受具足戒聽掇律科深得
B16n0088_p0419c21║宗旨新繒細縷一染色佳而往越中求聞異說仰京
B16n0088_p0419c22║室西明寺有宣律師舊院多藏毗尼教迹因栖惠正
B16n0088_p0419c23║律師法席自入京華漸萌頭角受京城三學大德益
B16n0088_p0419c24║廣見聞方事講談遽鍾堙厄則會昌廢教矣時京城
B16n0088_p0419c25║法侶頗甚徬徨兩街僧錄靈冥辯章同推暢為首上
B16n0088_p0419c26║表論諫遂著歷代帝王錄奏而弗聽由是例從俗服
B16n0088_p0419c27║寧弛道情龍蛇伏蟄而待時玉石同焚而莫救迨夫
B16n0088_p0420a01║武皇厭代宣宗在天坏戶重開炎岡息熾暢於大中
B16n0088_p0420a02║中凡遇誕辰入內談論即賜紫袈裟充內外臨壇大
B16n0088_p0420a03║德懿宗欽其宿德蕃錫屢臻乃奏修加懺悔一萬五
B16n0088_p0420a04║千佛名經又奏請本生心地觀經一部八卷皆入藏
B16n0088_p0420a05║暢時充追福院首領又充總持寺都維那尋署上座
B16n0088_p0420a06║暢講律六十座度法者數千人撰顯正記一十卷科
B16n0088_p0420a07║六帖名義圖三卷三寶五運三卷雖祖述舊聞標題
B16n0088_p0420a08║新目義出意表文濟時須乾符中懿宗簡自上心特
B16n0088_p0420a09║賜師號曰法寶二年三月二十一日示滅俗齡七十
B16n0088_p0420a10║九僧臘五十九弟子賜紫惠柔大德師遂宗紹以其
B16n0088_p0420a11║年四月二十五日窆於長安邑高陽鄉小梁村四年
B16n0088_p0420a12║丁酉歲尚書禮部侍郎崔沆與暢交分殊深著碑述
B16n0088_p0420a13║遺迹焉
B16n0088_p0420a14║宗亮
B16n0088_p0420a15║按宋高僧傳宗亮姓馮氏奉化人也家傍月山而居
B16n0088_p0420a16║後稱月僧焉亮開成中剃落納法方事毗尼循於四
B16n0088_p0420a17║儀且無遺行而云我生不辰屬會昌之難便隱家山
B16n0088_p0420a18║深巖洞穴大中再造國寧寺徵選清高者隷名亮預
B16n0088_p0420a19║住持建州太守李頻為寺碑云於清心行不汙者得
B16n0088_p0420a20║二十八人以補其員廣住持也律僧宗亮禪僧全祐
B16n0088_p0420a21║而已國寧經藏載加繕寫躬求正本選紙墨鳩聚䞋
B16n0088_p0420a22║施建造三門藏院諸功德廊宇皆亮之力焉晚年專
B16n0088_p0420a23║事禪寂不出寺門處士方干贈詩云秋水一泓常見
B16n0088_p0420a24║底澗松千尺不生枝空門學佛知多少剃盡心華只
B16n0088_p0420a25║有師終於本寺春秋八十亮恆與沙門貫霜棲悟不
B16n0088_p0420a26║吟數十人皆秉執清奇好迭為文會結林下之交撰
B16n0088_p0420a27║嶽林寺碑詩集三百許首讚頌並行於代而於福敬
B16n0088_p0420b01║二田銳心彌厚焉亮為江東生羅隱追慕樂安孫郃
B16n0088_p0420b02║最加肯重著四明郡才名志序諸儒駿士外獨云釋
B16n0088_p0420b03║宗亮多為文士先達倣仰焉
B16n0088_p0420b04║羅僧
B16n0088_p0420b05║按宋高僧傳羅僧者蜀聖寺中得果位人也嘗寢疾
B16n0088_p0420b06║於五臺山同會僧人俱不測也而瞻視之曾無怠慢
B16n0088_p0420b07║將及九旬而病愈臨訣之際曰深感所苦而煩看視
B16n0088_p0420b08║今遂平復由師之力我住在劍外九隴郡之茶籠山
B16n0088_p0420b09║爾異日遊方無忘相訪也暮歲而至蜀歷訪羣峰徧
B16n0088_p0420b10║訊老樵輩且曰未嘗聞茲山名乃歎曰噫病禪之妄
B16n0088_p0420b11║也將回遇山童曰某是彼巖之聚沙者即前導而去
B16n0088_p0420b12║俄覩殿塔儼空房廊環肅果值昔之臥病者迎門敘
B16n0088_p0420b13║故日將暮矣而謂之曰茲寺非得漏盡通不能至此
B16n0088_p0420b14║爾以我宿緣一諧遘止言寄宵乎斯為未可爾其克
B16n0088_p0420b15║勤修證至此胡難乃命舊童送師歸去其僧迴望但
B16n0088_p0420b16║見巖壁峭峻杉檜莽蒼而已則開成中也時晤達國
B16n0088_p0420b17║師知元著傳之次得僧可思尤閑地理命為元作他
B16n0088_p0420b18║日安塋兆之地得景丹前峰其山若雉堞狀雖高低
B16n0088_p0420b19║起伏而中砥平俄有里人耆老曰古相傳云茶籠山
B16n0088_p0420b20║矣
B16n0088_p0420b21║契此
B16n0088_p0420b22║按宋高僧傳契此者不詳氏族或云四明人也形裁
B16n0088_p0420b23║短小蹙頞皤腹言語無恆寢臥隨處常以杖荷布囊
B16n0088_p0420b24║入鄽肆見物則乞至於䤈醬魚葅纔接入口分少許
B16n0088_p0420b25║入囊號為長汀子布袋師也曾於雪中臥而身上無
B16n0088_p0420b26║雪人以此奇之有偈云彌勒真彌勒時人皆不識等
B16n0088_p0420b27║句人言慈氏垂迹也又於大橋上立或問和尚在此
B16n0088_p0420c01║何為曰我在此覓人至於示人吉凶必現相表兆亢
B16n0088_p0420c02║陽即曳高齒木屐市橋上豎膝而眠水潦則係濕草
B16n0088_p0420c03║屨人以此驗知以天復中終於奉川鄉邑共埋之後
B16n0088_p0420c04║有他州見此公亦荷布袋行江浙之間多圖畫其像
B16n0088_p0420c05║焉
B16n0088_p0420c06║文質
B16n0088_p0420c07║按宋高僧傳文質俗姓祝氏尚丘之遠孫衢州須江
B16n0088_p0420c08║人也叔氏為僧號惟寬學通經論寬被詔入長安止
B16n0088_p0420c09║大興善寺重詔入內道塲兼請受菩薩戒質隨寬入
B16n0088_p0420c10║內年十五誦法華華嚴維摩等經二十三受具七日
B16n0088_p0420c11║誦周戒本二夏便講四分律二十七講通俱舍四十
B16n0088_p0420c12║年中精曉諸大經論後約束大悲禹跡二禪師參問
B16n0088_p0420c13║心要既博達矣歸諸暨法樂寺領徒時有虎來聽法
B16n0088_p0420c14║質摩其頂而去後往永嘉鍾會昌之搜簡乃隱樂成
B16n0088_p0420c15║縣大芙蓉山胎息而已大中重興太守韋君累請不
B16n0088_p0420c16║來強置於榻舁出州開元寺居檀施駢馳迴造大佛
B16n0088_p0420c17║殿并講堂房廊形像并寫藏教無不備焉越州廉使
B16n0088_p0420c18║沈貳卿命住呂后山院本寧賁禪師舊化之地也質
B16n0088_p0420c19║唯居草庵而止咸通二年十月十四日告眾言別十
B16n0088_p0420c20║五日端坐而化春秋八十四僧臘六十二窆於雲谷
B16n0088_p0420c21║建塔越州刺史段式為行錄焉
B16n0088_p0420c22║曇休
B16n0088_p0420c23║按宋高僧傳曇休字德敷姓李氏器度宏廓志行修
B16n0088_p0420c24║飭納法已來未容少缺習通漸教頗至精微四分律
B16n0088_p0420c25║相部疏宗蔚成淵府初機請學皆到甚深休於講訓
B16n0088_p0420c26║之餘糾繩寺任伊寺者梁所創年涉四百雖觀閣巋
B16n0088_p0420c27║然且櫨梲傾弛休革故有方締構無隙特加壯麗輪
B16n0088_p0421a01║焉奐焉又護國經樓迨諸棟宇悉見鼎新次以寺之
B16n0088_p0421a02║門樓則長安四年故曇一律師之經始也既而頹廢
B16n0088_p0421a03║仍重整覆一同創制永徽中康僧會法師應身堂座
B16n0088_p0421a04║卑庫乃募人釐變舊規咸通年中也休之一言檀信
B16n0088_p0421a05║響應後終於住寺今之大善伽藍是也
B16n0088_p0421a06║智廣
B16n0088_p0421a07║按宋高僧傳智廣姓崔氏不知何許人也德缾素完
B16n0088_p0421a08║道根惟固化行洪雅特顯奇蹤凡百病者造之則以
B16n0088_p0421a09║片竹為杖指其痛端或一撲之無不立愈至有攣者
B16n0088_p0421a10║則起跛者則奔其他小疾何足言哉乾寧初王氏始
B16n0088_p0421a11║定成都雅郡守羅罷任擕廣來謁蜀主王氏素知奇
B16n0088_p0421a12║術唯呼為聖師焉先是咸通中南蠻王及坦綽來圍
B16n0088_p0421a13║成都府幾陷時天王現沙門形高五丈許眼射流光
B16n0088_p0421a14║蠻兵即退故蜀人於城北寶曆寺立五丈僧相後為
B16n0088_p0421a15║牛尚書預毀次兵火相仍唯懼毗沙門之頹圮耳王
B16n0088_p0421a16║氏乃語廣曰師之異術道德動人乘此可料理天王
B16n0088_p0421a17║否往吳尚書行魯曾夢令修吾像方事經營除書忽
B16n0088_p0421a18║到請法力成之廣唯其命徙就天王閣下居一隅小
B16n0088_p0421a19║榻而已翼日病者填闍其門日收所施二十萬至三
B16n0088_p0421a20║十萬錢又發言勸人出材木浹旬皆運至堆積令三
B16n0088_p0421a21║綱掌管焉初廣在雅郡本寺揭帝神堂內居其半室
B16n0088_p0421a22║低門苫蓐不許女人到門唯有一竹箜子每齋受䞋
B16n0088_p0421a23║二十文必投箜內滿則置之佛殿聲鐘集眾自他平
B16n0088_p0421a24║等分之常日俗家請齋亦體廣意止施二十文淨飯
B16n0088_p0421a25║菜豉汁此外不許一物䞋多不取食畢而去亦無辭
B16n0088_p0421a26║告其後益加神驗或遇病者一摑一叱皆起或令燒
B16n0088_p0421a27║紙緡掇散飲食或遇甚痛惱者捩紙蘸水貼之亦差
B16n0088_p0421b01║光化元年修天王閣向畢乃循江瀆池呪食飼魚經
B16n0088_p0421b02║夜其魚二尺已上萬億許皆浮水面而殞聊躡流水
B16n0088_p0421b03║救十千魚生忉利同也
B16n0088_p0421b04║法藏
B16n0088_p0421b05║按宋高僧傳法藏不詳氏族厥性方正好行惠物嘗
B16n0088_p0421b06║於葦川化眾造寺佛殿僧坊一皆嚴麗雕刻華蘤鄜
B16n0088_p0421b07║畤命為壯觀藏遇病篤暴終至一精廬七寶莊嚴非
B16n0088_p0421b08║世所有門外有僧梵貌且奇特倡言曰法藏汝造伽
B16n0088_p0421b09║藍不無善報奈何於三寶物有互用之𠍴何從洗雪
B16n0088_p0421b10║藏首露之僧曰汝但繕寫金剛般若經恆業受持豈
B16n0088_p0421b11║特罪消更可延乎壽命言訖而蘇自躬抄度其經午
B16n0088_p0421b12║夜口誦藏終時年一百一十歲云