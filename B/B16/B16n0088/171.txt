B16n0088_p0432a01║欽定古今圖書集成博物彙編神異典
B16n0088_p0432a02║　第一百七十一卷目錄
B16n0088_p0432a03║僧部列傳四十七
B16n0088_p0432a04║唐二十三
B16n0088_p0432a05║道悟（附崇信）希遷
B16n0088_p0432a06║神會法欽
B16n0088_p0432a07║道樹慧空（附元觀）
B16n0088_p0432a08║崇珪（附全植）道一
B16n0088_p0432a09║智藏光瑤（附道堅）
B16n0088_p0432a10║靈坦道通
B16n0088_p0432a11║懷暉惟寬（附寶修）
B16n0088_p0432a12║志滿遺則
B16n0088_p0432a13║靈默（附志閑）石藏
B16n0088_p0432a14║神秀慧明
B16n0088_p0432a15║神會曇璀
B16n0088_p0432a16║法持道亮
B16n0088_p0432a17║
B16n0088_p0432a18║
B16n0088_p0432a19║神異典第一百七十一卷
B16n0088_p0432a20║僧部列傳四十七
B16n0088_p0432a21║唐二十三
B16n0088_p0432a22║道悟（附崇信）
B16n0088_p0432a23║按宋高僧傳道悟姓張氏婺州東陽人也受天粹氣
B16n0088_p0432a24║為王子生而神儁長而謹愿年十四金翅始毛麒麟
B16n0088_p0432a25║方角啟白尊老將求出家慈愛之旨不見聽許輒損
B16n0088_p0432a26║薄常膳日唯一食雖體腹羸餒彌年益堅父母不獲
B16n0088_p0432a27║已而許之遂往明州大德剃落年二十五依杭州竹
B16n0088_p0432b01║林寺大德具戒以勇猛力扶牢強心於六度門修諸
B16n0088_p0432b02║梵行常以為療膏肓者資上妙藥開暗冥者求善知
B16n0088_p0432b03║識不假舟檝其濟渡乎遂蹶然振䇿投徑山國一禪
B16n0088_p0432b04║師悟禮足始畢密受宗要於語言處識衣中珠身心
B16n0088_p0432b05║豁然真妄皆遣斷諸疑滯無畏自在直見佛性中無
B16n0088_p0432b06║緇磷服勤五載隨亦印可俾其法雨潤諸叢林悟蓄
B16n0088_p0432b07║力向晦冞入深阻實冀一飛摩霄乃轉遁於餘姚大
B16n0088_p0432b08║梅山是時大曆十一年也層崖絕壑天籟蕭瑟敻無
B16n0088_p0432b09║鄰落七日不食至誠則通物感乃靈猱㹶豰玃更饋
B16n0088_p0432b10║橡栗異日野夫操斧言伐其楚偶所遭覩駭動悚息
B16n0088_p0432b11║馳諭朋曹謂為神奇曾不旬朔詣者成市憑嵌倚峭
B16n0088_p0432b12║且構危棟貲糧供具環遶方丈猛虎耽耽侶出族遊
B16n0088_p0432b13║一來座側斂折肢體其類馴擾可知也夫語法者無
B16n0088_p0432b14║階漸涉功者有淺深木愈鑽而見火鑑勤磨而照膽
B16n0088_p0432b15║理必然矣是以掃塵累遯巖藪服形體遺晝夜精嚴
B16n0088_p0432b16║不息趣無上道其有旨哉如是者三四年矣將翔雲
B16n0088_p0432b17║表慮羽毛之頹鍛欲歸寶所疑道塗之乖錯故重有
B16n0088_p0432b18║諮訪會其真宗建中初詣鍾陵馬大師二年秋謁石
B16n0088_p0432b19║頭上士於戲自徑山抵衡嶽凡三遇哲匠矣至此即
B16n0088_p0432b20║造父習御郢人運斤兩虛其心相與脗合白月映太
B16n0088_p0432b21║陽齊照洪河注大海一味仲尼謂顏子亞聖然燈與
B16n0088_p0432b22║釋迦授記根果成熟名稱普聞如須彌山特立大海
B16n0088_p0432b23║繇是近佛恢張勝因凡諸國土緣會則答始卜於澧
B16n0088_p0432b24║陽次居於澋口終棲於當陽柴紫山即五百羅漢翱
B16n0088_p0432b25║翔地也檉松蓊鬱以含風崖巘巉巗而造天駕瀲灔
B16n0088_p0432b26║之紫霞枕清泠之玉泉鸞鳳不集於蓬藋至人必宅
B16n0088_p0432b27║於勢勝誠如是也洪鐘待扣童蒙求我川流星聚虛
B16n0088_p0432c01║往實歸或接武於林樾或駢肩於廬舍戶外之履爛
B16n0088_p0432c02║其盈矣荊州雄藩也都人士女動億萬計莫不擎跪
B16n0088_p0432c03║稽首嚮風作焉崇業上首以狀于連帥而邀之不違
B16n0088_p0432c04║願力聿來赴請屩及於虛落錫及於都城白黑為之
B16n0088_p0432c05║步驟幡幢為之轇轕生難遭想得未曾有彼優波鞠
B16n0088_p0432c06║多者夫何足云有天皇寺者據郡之左標異他剎號
B16n0088_p0432c07║為名藍困於人火蕩為煨燼僧坊主靈鑒族而謀之
B16n0088_p0432c08║以為滿人攸居必能福我夫荷擔大事蔑棄小瑕乃
B16n0088_p0432c09║中宵默往肩舉而至二寺夕有所失朝有所得諍論
B16n0088_p0432c10║鋒起達於尊官重於返復畢安其處江陵尹右僕射
B16n0088_p0432c11║裴公縉紳清重擁旄統眾風望眄睞當時準程驅車
B16n0088_p0432c12║盛禮問法勤至悟神氣灑落安詳自處徐以輭語為
B16n0088_p0432c13║之獻酬必中精微洞過肯綮又常秉貞操不修逢迎
B16n0088_p0432c14║一無卑貴坐而揖對裴公訝其峻拔徵其義趣謂抗
B16n0088_p0432c15║俗之志當徑挺如是邪悟以為是法平等不見主客
B16n0088_p0432c16║豈效世諦與人居而局狹邪裴公理冥意會投誠歸
B16n0088_p0432c17║命既見仁者我心則降如熱得濯躁憒冰散自是禪
B16n0088_p0432c18║宗之盛無如此者元和丁亥歲有背痛疾命弟子先
B16n0088_p0432c19║期告終以夏四月晦奄然入滅春秋六十僧臘三十
B16n0088_p0432c20║五以其年八月五日葬之郡東隅靈龕建塔從僧禮
B16n0088_p0432c21║也悟身長七尺神韻孤傑手文魚躍頂骨犀起行在
B16n0088_p0432c22║於瓔珞志在於華嚴度人說法雄健猛利其一旨云
B16n0088_p0432c23║垢淨共住水波同體觸境迷著浩然忘歸三世平等
B16n0088_p0432c24║本來清淨一念不起即見佛心其悟解超頓為若此
B16n0088_p0432c25║也先是煙燄之末殿宇不立顧緇褐且虧瞻禮密念
B16n0088_p0432c26║結構罔知權輿禪宴之際若值神物自道祠舍濱江
B16n0088_p0432c27║水焉凡我疆畛富於松梓悉願傾倒施僧伽藍命工
B16n0088_p0433a01║覘之宛若符契於是斬巨棟幹修楹撐崖拄壑雲屯
B16n0088_p0433a02║并構時維秋杪水用都涸徒眾斂手塊然無謀會一
B16n0088_p0433a03║夕雨至萬株並進晨發江滸暮抵寺門剞劂之際動
B16n0088_p0433a04║無乏者其餘廊廡牀案靡非幽贊事鄰語怪闕而不
B16n0088_p0433a05║書其感攝靈祇皆此類也比丘慧真文賁等禪子幽
B16n0088_p0433a06║閑皆入室得悟之者或繼坐道塲或分枝化導時太
B16n0088_p0433a07║常協律符載著文頌德焉世號天皇門風也又唐澧
B16n0088_p0433a08║州龍潭禪院釋崇信未詳氏族信在俗為渚宮胡餅
B16n0088_p0433a09║師之子弱齡宛異神府寬然昔天皇寺悟禪師隱耀
B16n0088_p0433a10║藏光人莫我測信家居寺巷恆日提餅笥饋悟公齋
B16n0088_p0433a11║食食畢且留一餅曰吾惠汝以蔭子孫信一日自念
B16n0088_p0433a12║曰餅是我持去何以反遺我邪莫別有旨乎遂拱手
B16n0088_p0433a13║問焉悟公曰是汝持來復汝何咎信聞似有驚怪因
B16n0088_p0433a14║勸出家便求攝受曰爾昔崇福善今信吾言故名之
B16n0088_p0433a15║也由是躬於井臼供億服勤乃問悟云未蒙指示心
B16n0088_p0433a16║要悟公云時時相示信食稟斯言如遊子之還家若
B16n0088_p0433a17║貧人之得寶直從荊渚乃詣澧陽龍潭棲止因李翱
B16n0088_p0433a18║尚書激揚時乃出世後德山鑒師出其門宗風大盛
B16n0088_p0433a19║矣
B16n0088_p0433a20║希遷
B16n0088_p0433a21║按宋高僧傳希遷姓陳氏端州高要人也母方懷孕
B16n0088_p0433a22║不喜葷血及生岐嶷雖在孩提不煩保母既冠然諾
B16n0088_p0433a23║自許未嘗以氣色忤人其鄉洞䝤民畏鬼神多淫祀
B16n0088_p0433a24║率以牛酒助作聖供遷輒往毀叢祠奪牛而歸歲盈
B16n0088_p0433a25║數千鄉老不能禁其理焉聞大鑒禪師南來學心相
B16n0088_p0433a26║踵遷乃直往大鑒衎然持其手且戲之曰苟為我弟
B16n0088_p0433a27║子當肖遷逌爾而笑曰諾既而靈機一發廓若初霽
B16n0088_p0433b01║自是上下羅浮往來三峽間開元十六年羅浮受具
B16n0088_p0433b02║戒是年歸就山夢與大鑒同乘一龜泳於深池覺而
B16n0088_p0433b03║占曰龜是靈智也池是性海也吾與師乘靈智遊性
B16n0088_p0433b04║海久矣又何夢耶後聞廬陵清凉山思禪師為曹溪
B16n0088_p0433b05║正宗又攝衣從之當時思公之門學者麏至及遷之
B16n0088_p0433b06║來乃曰角雖多一麟足矣天寶初始造衡山南寺寺
B16n0088_p0433b07║之東有石狀如臺乃結庵其上登臨絕嶽眾仰之號
B16n0088_p0433b08║曰石頭和尚焉初嶽中有固瓚讓三禪師皆曹溪門
B16n0088_p0433b09║下僉謂其徒曰彼石頭真師子吼必能使汝眼清凉
B16n0088_p0433b10║由是門人歸慕焉或問解脫曰誰能縛汝問淨土曰
B16n0088_p0433b11║誰能垢汝其答對簡速皆此類也廣德二年門人請
B16n0088_p0433b12║下於梁端自江西主大寂湖南主石頭往來憧憧不
B16n0088_p0433b13║見二大士為無知矣貞元六年庚午歲十二月二十
B16n0088_p0433b14║五日順化春秋九十一僧臘六十三門人慧朗振朗
B16n0088_p0433b15║波利道悟道銑智舟相與建塔於東嶺塔成三十載
B16n0088_p0433b16║國子博士劉軻素明元理欽尚祖風與道銑相遇盛
B16n0088_p0433b17║述先師之道軻追仰前烈為碑紀德長慶中也敕諡
B16n0088_p0433b18║無際大師塔曰見相焉
B16n0088_p0433b19║神會
B16n0088_p0433b20║按宋高僧傳神會俗姓石本西域人也祖父徙居因
B16n0088_p0433b21║家於岐遂為鳳翔人矣會至性懸解明智內發大璞
B16n0088_p0433b22║不耀時未知之年三十方入蜀謁無相大師利根頓
B16n0088_p0433b23║悟冥契心印無相歎曰吾道今在汝矣爾後德充慧
B16n0088_p0433b24║廣蔚為禪宗其大略寂照滅境超證離念即心是佛
B16n0088_p0433b25║不見有身當其凝閉無象則土木其質及夫妙用默
B16n0088_p0433b26║濟雲行雨施蚩蚩羣甿陶然知化覩貌遷善聞言革
B16n0088_p0433b27║非至於廓蕩昭洗執縛上中下性隨分令入以貞元
B16n0088_p0433c01║十年十一月十二日示疾儼然跏趺坐滅春秋七十
B16n0088_p0433c02║五法臘三十六沙門那提得師之道傳授將來以十
B16n0088_p0433c03║二年二月二十二日門人弟子緇俗遷座於本院之
B16n0088_p0433c04║北隅孺慕師德號哭之聲山林為之變色初曾傳法
B16n0088_p0433c05║在坤維四遠禪徒臻萃於寺時南康王韋公臯最歸
B16n0088_p0433c06║心於會及卒哀咽追仰蓋粗入會之門得其禪要為
B16n0088_p0433c07║立碑自撰文并書禪宗榮之
B16n0088_p0433c08║法欽
B16n0088_p0433c09║按宋高僧傳法欽俗姓朱氏吳郡崐山人也門地儒
B16n0088_p0433c10║雅祖考皆達元儒而傲睨林藪不仕欽託孕母管氏
B16n0088_p0433c11║忽夢蓮華生於庭際因折一房繫於衣裳既而覺已
B16n0088_p0433c12║便惡葷羶及迄誕彌歲在於髻辮則好為佛事立性
B16n0088_p0433c13║溫柔雅好高尚服勤經史便從鄉舉年二十有八俶
B16n0088_p0433c14║裝赴京師路由丹徒因遇鶴林素禪師默識元鑒知
B16n0088_p0433c15║有異操乃謂之曰觀子神府溫粹幾乎生知若能出
B16n0088_p0433c16║家必會如來知見欽聞悟識本心素乃躬為剃髮謂
B16n0088_p0433c17║門人法鑑曰此子異日大興吾教與人為師尋登壇
B16n0088_p0433c18║納戒鍊行安禪領徑直之一言越周旋之三學自此
B16n0088_p0433c19║辭素南征素曰汝乘流而行逢徑即止後到臨安視
B16n0088_p0433c20║東北之高巒乃天目之分徑偶問樵子言是徑山遂
B16n0088_p0433c21║謀挂錫於此見苫蓋覆罝網屑近而宴居介然而坐
B16n0088_p0433c22║時雨雪方霽旁無煙火獵者至將取其物頗甚驚異
B16n0088_p0433c23║歎嗟皆焚網折弓而知止殺焉下山募人營小室請
B16n0088_p0433c24║居之近山居前臨海令吳貞捨別墅以資之自茲盛
B16n0088_p0433c25║化叅學者眾代宗睿武皇帝大曆三年戊申歲二月
B16n0088_p0433c26║下詔曰朕聞江左有蘊道禪人德性冰霜淨行林野
B16n0088_p0433c27║朕虛心瞻企渴仰懸懸有感必通國亦大慶願和尚
B16n0088_p0434a01║遠降中天盡朕歸向不違願力應物見形今遣內侍
B16n0088_p0434a02║黃鳳宣旨特到詔迎速副朕心春暄師得安否遣此
B16n0088_p0434a03║不多及勅令本州供送凡到州縣開淨院安置官吏
B16n0088_p0434a04║不許謁見疲師心力弟子不筭多少聽其隨侍帝見
B16n0088_p0434a05║鄭重咨問法要供施勤至司徒楊綰篤情道樞行出
B16n0088_p0434a06║人表一見欽於眾退而嘆曰此實方外之高士也難
B16n0088_p0434a07║得而名焉帝累賜以縑繒陳設御饌皆拒而不受止
B16n0088_p0434a08║布衣蔬食悉令弟子分衛唯用陶器行少欲知足無
B16n0088_p0434a09║以儔比帝聞之更加仰重謂南陽忠禪師曰欲錫欽
B16n0088_p0434a10║一名手詔賜號國一焉德宗貞元五年遣使齎璽書
B16n0088_p0434a11║宣勞并慶賜豐厚欽之在京及回浙令僕公王節制
B16n0088_p0434a12║州邑名賢執弟子禮者相國崔渙裴晉公度第五琦
B16n0088_p0434a13║陳少遊等自淮而南婦人禮乞號皆目之為功德山
B16n0088_p0434a14║焉六年州牧王顏請出州治龍興寺淨院安置婉避
B16n0088_p0434a15║韓滉之廢毀山房也八年壬申十二月示疾說法而
B16n0088_p0434a16║長逝報齡七十九法臘五十德宗賜諡曰大覺所度
B16n0088_p0434a17║弟子崇惠禪師次大祿山顏禪師叅學范陽杏山悟
B16n0088_p0434a18║禪師次清陽廣敷禪師於時奉葬禮者弟子實相常
B16n0088_p0434a19║覺等以全身起塔於龍興淨院初欽在山猛獸鷲鳥
B16n0088_p0434a20║馴狎有白兔二跪於杖履之間又嘗養一雞不食生
B16n0088_p0434a21║類隨之若影不遊他所及其入長安長鳴三日而絕
B16n0088_p0434a22║今雞冢在山之椒欽形貌魁岸身裁七尺骨法奇異
B16n0088_p0434a23║今塔中塑師之貌凭几猶生焉杭之錢氏為國當天
B16n0088_p0434a24║復壬戌中叛徒許思作亂兵士雜宣城之卒發此塔
B16n0088_p0434a25║謂其中有寶貨見二甕上下合藏肉形全在而髮長
B16n0088_p0434a26║覆面兵士合甕而去刺史王顏撰碑述德比部郎中
B16n0088_p0434a27║崔元翰湖州刺史崔元亮故相李吉甫丘丹各有碑
B16n0088_p0434b01║碣焉
B16n0088_p0434b02║道樹
B16n0088_p0434b03║按宋高僧傳道樹姓聞氏唐州人也少以辯智沈靜
B16n0088_p0434b04║虛豁耽嗜經籍曾無少懈其為人也貞固足以幹事
B16n0088_p0434b05║隱括足以矯時偶遇僧敦喻遂誓出塵自慨年近不
B16n0088_p0434b06║惑求法淹遲禮本部明月山大光院惠文為授業登
B16n0088_p0434b07║即剃染二年受具乃觀方向道天台南嶽無所不遊
B16n0088_p0434b08║後至壽州三峯結茅而居常有野人服色朴素言談
B16n0088_p0434b09║異常於言笑之外化作佛形仙形菩薩羅漢或放神
B16n0088_p0434b10║光或呈聲響如是涉一十年學侶覩之不測端緒後
B16n0088_p0434b11║皆寂爾樹告眾曰野人作多色伎倆眩惑於人只消
B16n0088_p0434b12║老僧不見不聞伊伎倆有窮吾不見不聞無盡所謂
B16n0088_p0434b13║作偽心勞而日拙其自知之卷羞懷拙而去追無朕
B16n0088_p0434b14║迹矣樹於寶曆初年示疾而終報齡九十二明年正
B16n0088_p0434b15║月遷塔焉
B16n0088_p0434b16║慧空（附元觀）
B16n0088_p0434b17║按宋高僧傳慧空姓崔江陵人也家世儒雅奕葉纓
B16n0088_p0434b18║緌父任陝服靈寶縣空丁艱天屬堅請入空門庸報
B16n0088_p0434b19║乳哺重恩乃投迴鑾寺恆超下授受經業三載誦通
B16n0088_p0434b20║及格蒙度聽習敏利因入嵩少遇寂師禪會豁如開
B16n0088_p0434b21║悟乃迴三峯於仙掌間有道流綢繆論道薄暮方散
B16n0088_p0434b22║非止一過州帥元公頗知歸向召之多以疾辭或至
B16n0088_p0434b23║必登元席代宗皇帝聞其有道下詔俾居京師廣福
B16n0088_p0434b24║寺朝廷公卿罔不傾信後終於寺春秋七十八大曆
B16n0088_p0434b25║八年癸丑九月四日全身堅固而遷塔焉次南嶽東
B16n0088_p0434b26║臺釋元觀姓袁氏長安人也父為河中府掾母兄為
B16n0088_p0434b27║沙門甚敦道化見觀幼齡聰慧風標秀舉有成人之
B16n0088_p0434c01║度因勸其出家乃投興善寺誦經通利五年得度乃
B16n0088_p0434c02║於律部俱舍二本渙然條理後出遊方登諸禪會明
B16n0088_p0434c03║悟真性如醒宿酲遂趨衡山於東臺而止其道彌昌
B16n0088_p0434c04║冥有所感恆得神人密送供施隨其眾寡不聞有闕
B16n0088_p0434c05║忽一日神現形再拜曰我是此山檀越常送薄供者
B16n0088_p0434c06║我身是也觀問汝何業所致曰我前身曾稱知識體
B16n0088_p0434c07║悟匪全妄受信施坐此為神偶師居此我曹饋糧粗
B16n0088_p0434c08║副私願今二十年已足得遂超度故來訣別也觀化
B16n0088_p0434c09║緣斯極囑累禪徒而終春秋七十九太和四年十月
B16n0088_p0434c10║二日遷塔焉
B16n0088_p0434c11║崇珪（附全植）
B16n0088_p0434c12║按宋高僧傳崇珪姓姜氏郟城人也門傳儒素相綴
B16n0088_p0434c13║簪裾自天寶已來安史之亂侵敗王略家族遷蕩父
B16n0088_p0434c14║為商賈趨利遵塗於鞏洛間父亡於逆旅珪慨責曰
B16n0088_p0434c15║少遭不造孑遺哀煢遂議出家至年十八經業蔚通
B16n0088_p0434c16║得度俄有雲水之興遊南嶽棲息數齡起迴樂南徐
B16n0088_p0434c17║茅山乃依棲霞寺珪已登徑門道聲洋溢會贊皇李
B16n0088_p0434c18║公德裕廉問是邦延諸慈和寺一交雅談如遊形器
B16n0088_p0434c19║之外曰吾有幽憂之疾非是居侯藩聚落之人也明
B16n0088_p0434c20║歲遂行重抵嵩少居於嶽寺太和戊申歲洛下亢暘
B16n0088_p0434c21║唯嶽中雨信相繼或謂為珪之德動龍神之故也開
B16n0088_p0434c22║成元年贊皇公攝冢宰請珪於洛龍興寺化徒兩京
B16n0088_p0434c23║緇白往來問道檀施交駢其所談法宗秀之提唱獲
B16n0088_p0434c24║益明心者多矣忽告眾訣別入方丈而滅春秋八十
B16n0088_p0434c25║六白侍郎撰塔銘會昌元年辛酉八月十日入塔云
B16n0088_p0434c26║次淮南都梁山釋全植姓芮光州人也少稟異操自
B16n0088_p0434c27║言學作佛度生去忽投本州榮光禪院大智下求度
B16n0088_p0435a01║師頗嚴謹約其誦經受具後至洛陽叅問禪法徹了
B16n0088_p0435a02║無疑辭師觀方至淮南都梁山建立茅舍太守衛文
B16n0088_p0435a03║卿命於州治長壽寺化徒衛侯問將來佛法隆替若
B16n0088_p0435a04║何植曰真實之物無振自古於今往復軌躅有為之
B16n0088_p0435a05║法四相遷流法當陻厄君侯翹足可見預言武宗毀
B16n0088_p0435a06║教也植終年九十三門人建塔立碑會昌四年甲子
B16n0088_p0435a07║九月七日人浮圖焉
B16n0088_p0435a08║道一
B16n0088_p0435a09║按宋高僧傳道一姓馬氏漢州人也華以喻性不植
B16n0088_p0435a10║於高原浪以辯識發明於溟海生而凝重虎視牛行
B16n0088_p0435a11║舌過鼻準足文大字根塵雖同於法體相表特異於
B16n0088_p0435a12║幻形既云在凡之境亦應隨機之教年方稚孺厭視
B16n0088_p0435a13║塵躅脫落愛取遊步恬曠削髮於資州唐和尚受具
B16n0088_p0435a14║於渝州圓律師示威儀之旨曉開制之端浣衣鍛金
B16n0088_p0435a15║觀門都錯大龍香象羈絆則難權變無方機緣有待
B16n0088_p0435a16║聞衡嶽有讓禪師即曹溪六祖之前後也於是出岷
B16n0088_p0435a17║峩玉壘之深阻詣靈桂貞篁之幽寂一見讓公泯然
B16n0088_p0435a18║無際頓門不俟於三請作者是齊於七人以為法離
B16n0088_p0435a19║文字猶傳蠹露聖無方所亦寄清源遂於臨川棲南
B16n0088_p0435a20║康龔公二山所遊無滯隨攝而化先是此峰岫間魑
B16n0088_p0435a21║魅叢居人莫敢近犯之者災釁立生當一宴息於是
B16n0088_p0435a22║有神衣紫元冠致禮言捨此地為清淨梵塲語終不
B16n0088_p0435a23║見自爾猛蟄毒螫變心馴擾沓貪背憎即事廉讓郡
B16n0088_p0435a24║守河東裴公家奉正信躬勤諮稟降英明簡貴之重
B16n0088_p0435a25║窮智術慧解之能每至海霞斂空山月凝照心與境
B16n0088_p0435a26║寂道隨悟深自明者在乎周物博施者期乎濟眾居
B16n0088_p0435a27║無何裴公移典廬江壽春二牧於其進修維勤率化
B16n0088_p0435b01║不墜大曆中聖恩普洽隸名於開元精舍其時連率
B16n0088_p0435b02║路公聆風景慕以鍾陵之壤巨鎮奧區政有易柱之
B16n0088_p0435b03║絃人同湊轂禪宗戾止降祥則多順而無違居僅十
B16n0088_p0435b04║祀日臨扶桑高山先照雲起膚寸大雨均霑建中中
B16n0088_p0435b05║有詔僧如所隸將歸舊壤元戎鮑公密留不遣至戊
B16n0088_p0435b06║辰歲舉措如常而請沐浴訖儼然跏趺歸寂享年八
B16n0088_p0435b07║十僧臘五十先於建昌鄙山名石門環以絕巘呀為
B16n0088_p0435b08║洞壑平坦在中幽偏自久是謀薪火塵刧之會非議
B16n0088_p0435b09║岡阜地靈之吉亞相觀察使隴西李公藩寄嚴厲素
B16n0088_p0435b10║所欽承於以率徒依歸緬懷助理爰用營福道在觀
B16n0088_p0435b11║化情存飾終輟諸侯之旌旗資釋子之幢蓋其時日
B16n0088_p0435b12║變明晦人萃遐邇檝覆水而為陸炬通宵而成晝山
B16n0088_p0435b13║門子來財施如積邑里僧供飯香普熏自昔華嚴歸
B16n0088_p0435b14║真於嵩陽善導瘞塔於秦嶺禮視齋斬人傾國城哀
B16n0088_p0435b15║送之盛今則三之初於林中經行座下開示平等垂
B16n0088_p0435b16║法不標於四科安恬告盡刻期於二月此明一終之
B16n0088_p0435b17║先兆也示疾云逝俾葬遠山凡百攀援願留近郭終
B16n0088_p0435b18║遂窮僻式遵理命此又明一晦迹之素誠也將歸靈
B16n0088_p0435b19║龕爰泝淺瀨人力未濟舟行為遲膏雨驟下於遠空
B16n0088_p0435b20║窮溪遄變於深涉此又明一通神之應感也惟一知
B16n0088_p0435b21║真在空無我於有是二俱離假一為乘示生死者人
B16n0088_p0435b22║能作佛辯邪正者魔亦似聖現身不留於大上負手
B16n0088_p0435b23║俄萎於哲人弟子智藏鎬英崇泰等奉其喪紀憲宗
B16n0088_p0435b24║追諡曰大寂禪師丹陽公包佶為碑紀述權德輿為
B16n0088_p0435b25║塔銘今海昏縣影堂存焉
B16n0088_p0435b26║智藏
B16n0088_p0435b27║按宋高僧傳智藏姓廖氏虔化人生有奇表八歲從
B16n0088_p0435c01║師道趣高邈隨大寂移居龔公山後謁徑山國一禪
B16n0088_p0435c02║師與其談論周旋人皆改觀屬元戎路嗣恭請大寂
B16n0088_p0435c03║居府藏乃迴郡得大寂付授納袈裟時亞相李公兼
B16n0088_p0435c04║國相齊公映中郎裴公通皆傾心順教元和九年四
B16n0088_p0435c05║月八日終春秋八十夏臘五十五即遷於塔諫議大
B16n0088_p0435c06║夫韋綬追問藏言行編入圓經太守李渤請旌表至
B16n0088_p0435c07║長慶元年諡大覺禪師云
B16n0088_p0435c08║光瑤（附道堅）
B16n0088_p0435c09║按宋高僧傳光瑤姓周氏北京人也幼鍾茶蓼都不
B16n0088_p0435c10║勝情誓志出家捨講肆入禪林凡嚮宗師悉從求益
B16n0088_p0435c11║未遭會禪師金錍抉瞙明視十方後到沂水蒙山結
B16n0088_p0435c12║草成庵怡然宴坐鄫費之人翕然從化時慎邑大夫
B16n0088_p0435c13║知重首創禪宮次兗州節使王僚尚書躬請入州行
B16n0088_p0435c14║化奏署額號寶真學侶憧憧多霑大利元和二年示
B16n0088_p0435c15║滅享年九十二云又唐襄州慈恩寺釋道堅姓王氏
B16n0088_p0435c16║丹陽人也初發心於牛頭山慧忠禪祖大曆元年栖
B16n0088_p0435c17║隱池州南泉山後詣襄漢泊慈恩寺元和初載相國
B16n0088_p0435c18║燕公鎮於漢南深相欽重問道周勤施供繁沓遂於
B16n0088_p0435c19║鳳林關外造寺請居二年示滅春秋七十三云
B16n0088_p0435c20║靈坦
B16n0088_p0435c21║按宋高僧傳靈坦姓武氏太原文水人也則天太后
B16n0088_p0435c22║姪孫父諱宣洛陽縣令母夏侯氏初妊坦也夢神僧
B16n0088_p0435c23║授與寶鑑表裏瑩然且曰吾以此寄汝善保護之及
B16n0088_p0435c24║誕親無所苦年甫七歲誦習畢通應童子舉十三從
B16n0088_p0435c25║宦旋升太子通事舍人如是悅學不休三教之書彌
B16n0088_p0435c26║增洞達然而恆嗟朽宅誓入空門已備大乘之資糧
B16n0088_p0435c27║終到涅槃之境域於時洛都盛化荷澤寺神會禪師
B16n0088_p0436a01║也方遮普寂之光漸沒秀師之道坦往叅焉會施善
B16n0088_p0436a02║誘頓見其心默而許之容其執侍父母不能迴其意
B16n0088_p0436a03║飛颺莫繫始末研磨得破疑滯天寶初載召坦曰吾
B16n0088_p0436a04║有一句是祖祖相傳至曹溪曹溪付吾汝諦受之吾
B16n0088_p0436a05║當有留難遂辭遊方焉未幾果勅移會於弋陽坦遂
B16n0088_p0436a06║向廬州浮槎寺覽大藏經後聞忠國師自南陽詔入
B16n0088_p0436a07║於大曆五年禮覲之八年欲出關忠奏曰此人是貧
B16n0088_p0436a08║道同門俱神會弟子勅賜號曰大悲兼齎墨勅行化
B16n0088_p0436a09║至梁園時相國田公神功供養邐迤適維揚六合方
B16n0088_p0436a10║嘆大法陵夷忽聞空中聲云開心地即見菩薩如文
B16n0088_p0436a11║殊像曰與汝印驗令舉項以掌按之尋觀有四指赤
B16n0088_p0436a12║痕其印跡恆現又止潤州江中金山今澤心也其山
B16n0088_p0436a13║北面有一龍穴常吐毒氣如雲有近者多病或斃坦
B16n0088_p0436a14║居之毒雲滅迹又於江陰定山結庵俄聞有讚歎之
B16n0088_p0436a15║聲視之則白龜二坦為受皈戒又見二大白蛇身長
B16n0088_p0436a16║數丈亦為受戒懺悔如是却往吳興林山造一蘭若
B16n0088_p0436a17║有三丈夫衣金紫趨步徐正稱歎道塲惟善村落之
B16n0088_p0436a18║民多棄罟網元和五年相國李公鄘之理廣陵也以
B16n0088_p0436a19║峻法操下剛決少恩一見坦鄭重加禮召居華林寺
B16n0088_p0436a20║寺內有大將軍張遼墓寺僧多為鬼物惑亂坦居愀
B16n0088_p0436a21║然無朕矣又揚州人多患山妖水怪之所熒惑坦皆
B16n0088_p0436a22║遏禦焉人爭歸信至十年忽見二胡人稱自龜茲國
B16n0088_p0436a23║來彼無至教遠請和尚敷演十一年五月十三日於
B16n0088_p0436a24║荷澤忌齋告眾吾赴遠請七月示疾九月將滅斯預
B16n0088_p0436a25║告也至季秋八日果寂爾而終遷塔於揚州西馴翟
B16n0088_p0436a26║坊之南岡越州掾鄭詹建塔報齡一百八歲僧臘八
B16n0088_p0436a27║十四焉坦即曹溪之孫荷澤之子也
B16n0088_p0436b01║道通
B16n0088_p0436b02║按宋高僧傳道通姓何氏廬江人其為童也持重寡
B16n0088_p0436b03║辭見佛形像必對禮嘆咏不捨因父宦於泉州南安
B16n0088_p0436b04║便求捨丱披緇誦經合格敕度之當天寶初載也時
B16n0088_p0436b05║道一禪師肇化建陽佛跡巖聚徒通往焉一師於臨
B16n0088_p0436b06║川南康龔公山亦影隨而去然誓遊方吳越之間台
B16n0088_p0436b07║明山谷靡不登陟迨乎迴錫江西泐潭山門勵心僧
B16n0088_p0436b08║務不憚勤苦貞元二年往南嶽見石頭禪師猶采縷
B16n0088_p0436b09║加朱藍之色也四年大寂禪師垂欲歸化昌言曰夫
B16n0088_p0436b10║玉石潤山秀利益汝道業遇可居之通聞此言且同
B16n0088_p0436b11║隱懺殊不詳練其年秋與伏牛山自在禪師同遊京
B16n0088_p0436b12║洛迴至唐州西有山峯孤林密四絕人煙實有塵外
B16n0088_p0436b13║之趣乃問鄉人云此山是紫玉山通方憶大寂之懸
B16n0088_p0436b14║記我合居是峰也乃陟崔嵬見山脊有石方正其色
B16n0088_p0436b15║紫玉瑩然嘆曰號紫玉者合其稱也先師之言非虛
B16n0088_p0436b16║記也挂錫解囊叅學之徒霧集始則誅茅構舍刺史
B16n0088_p0436b17║李道古作意為建禪宮焉元和八年弟子金藏出叅
B16n0088_p0436b18║禮百丈山海禪師迴見通通愀然作色曰汝來矣此
B16n0088_p0436b19║山有主也曳杖徑去襄州道俗皆迎至七月十五日
B16n0088_p0436b20║無疾而終春秋八十三一云故相國于頔最所歸心
B16n0088_p0436b21║尚書李翱禮重焉
B16n0088_p0436b22║懷暉
B16n0088_p0436b23║按宋高僧傳懷暉姓謝氏泉州人也宿植根深出塵
B16n0088_p0436b24║志遠迨乎進具乃尚雲遊貞元初禮洪州大寂禪師
B16n0088_p0436b25║頓明心要時彭城劉濟頗德暉互相推證後潛岨崍
B16n0088_p0436b26║山次寓齊州靈巖寺又移上百家巖泉石幽奇苦於
B16n0088_p0436b27║禪子請問繁雜上中條山行禪法為法者躡跡而往
B16n0088_p0436c01║蒲津人皆化之元和三年憲宗詔入於章敬寺毗盧
B16n0088_p0436c02║遮那院安置則大曆中敕應天下名僧大德三學通
B16n0088_p0436c03║瞻者並叢萃其中屬誕辰多於此修齋度僧焉暉既
B16n0088_p0436c04║居上院為人說禪要朝寮名士日來叅問復詔入麟
B16n0088_p0436c05║德殿賜齋推居上座元和十年乙未冬示疾十二月
B16n0088_p0436c06║十一日滅度春秋六十二越明年二月門人智朗志
B16n0088_p0436c07║操等奉全身葬於灞橋北原敕諡大宣教禪師立碑
B16n0088_p0436c08║於寺門嶽陽司倉賈島為文述德焉
B16n0088_p0436c09║惟寬（附寶修）
B16n0088_p0436c10║按宋高僧傳惟寬姓祝氏衢州信安人也祖曰安考
B16n0088_p0436c11║曰皎生十三歲見殺生者衋然不忍食退而出家求
B16n0088_p0436c12║剪髮於僧曇受尸羅於僧崇學毗尼於僧如證大乘
B16n0088_p0436c13║法於止觀成最上乘於大寂道一貞元六年始行化
B16n0088_p0436c14║於閩越間歲餘而迴心改服者百數七年伏猛虎於
B16n0088_p0436c15║會稽作滕家道塲八年與山神受歸戒於鄱陽作迴
B16n0088_p0436c16║向道塲十三年感非人於少林寺二十一年作有為
B16n0088_p0436c17║功德於衛國寺明年施無為功德於天宮寺元和四
B16n0088_p0436c18║年憲宗章武皇帝詔於安國寺五年問道於麟德殿
B16n0088_p0436c19║其年復靈泉於不空三藏池十二年二月晦大說於
B16n0088_p0436c20║傳法堂訖奄然而化報齡六十三僧夏三十九歸葬
B16n0088_p0436c21║於灞陵西原詔諡曰大徹禪師塔號元和正真初寬
B16n0088_p0436c22║說心要法三十年度黑白眾殆及百千萬應病授藥
B16n0088_p0436c23║安可既乎白樂天為宮贊時遇寬四詣法堂每來垂
B16n0088_p0436c24║一問寬答如流白君以師事之門弟子殆千餘得法
B16n0088_p0436c25║者三十九入室受遺寄者曰義崇圓照焉唐羅浮山
B16n0088_p0436c26║釋寶修俗姓周資州人也從師於純德寺志求元理
B16n0088_p0436c27║於蘄州忍大師法裔決了重疑後愛羅浮山石室安
B16n0088_p0437a01║止檀越為造梵宇蔚成大寺一日告門人曰因緣相
B16n0088_p0437a02║偪愀然不樂眾咸莫測順宗皇帝深重佛宗知修之
B16n0088_p0437a03║名詔入京與三藏擊問并答翻譯之意朗暢如流乃
B16n0088_p0437a04║留居輦下三年終於京寺云
B16n0088_p0437a05║志滿
B16n0088_p0437a06║按宋高僧傳志滿姓康氏洛陽人也幼少之年屬其
B16n0088_p0437a07║家命沙門陳佛會滿意樂不捨遂投潁川龍興寺出
B16n0088_p0437a08║家聞洛下神會禪師法席繁盛得了心要南遊到黃
B16n0088_p0437a09║山靈湯泉所結茅茨而止後采黃連鄉人見滿喜躍
B16n0088_p0437a10║滿問此何處耶鄉人曰黃連山屬宣城也願師鎮此
B16n0088_p0437a11║奈何虎豹多害滿曰虎亦有佛性乃焚香祝厭之由
B16n0088_p0437a12║茲弭息遂成大禪院後示寂春秋九十一末貞元年
B16n0088_p0437a13║入塔焉
B16n0088_p0437a14║遺則
B16n0088_p0437a15║按宋高僧傳遺則俗氏長孫京兆長安人也祖冽鄂
B16n0088_p0437a16║州司馬考利涉隱居金陵則弱不雜俗恬恬終日而
B16n0088_p0437a17║無所營始從張懷瓘學草書獨盡筆妙雅躭經史尤
B16n0088_p0437a18║樂佛書以為得吾心一朝捐家業從牛頭山慧忠忠
B16n0088_p0437a19║所謂牛頭六祖也始天竺達磨以釋氏心要至傳其
B16n0088_p0437a20║道者有曹溪能嵩山秀學能者謂之南宗學學秀者
B16n0088_p0437a21║謂之北宗學而信祖又以其道傳慧融融得之居牛
B16n0088_p0437a22║頭山弟子以傳授由是達磨心法有牛頭學則既傳
B16n0088_p0437a23║忠之道精觀久之以為天地無物也我無物也雖無
B16n0088_p0437a24║物未嘗無物也此則聖人如影百姓如夢孰為死生
B16n0088_p0437a25║哉至人以是能獨照能為萬物主吾知之矣遂南遊
B16n0088_p0437a26║天台至佛窟巖蓋薜荔薦落葉而尸居飲山流飯木
B16n0088_p0437a27║實而充虛虎豹以為賓麋鹿以為徒兀然如枯其後
B16n0088_p0437b01║剫木者見之轉相告有慕其道者曰道者未有弟子
B16n0088_p0437b02║相率為築室圖佛安僧蔚為精舍焉故元和已來傳
B16n0088_p0437b03║則道者又自以為佛窟學佛窟之號自則始也一坐
B16n0088_p0437b04║四十年大官名侯齎書問訊檀捨則未嘗有報謝禮
B16n0088_p0437b05║拜者未嘗而作起時歲在庚戌季夏十有三日召弟
B16n0088_p0437b06║子曰汝其勉之至十五日夜遂坐歿是夜山下人聞
B16n0088_p0437b07║若山崩旦望之則綵雲翔泊於巖上父老皆泣曰師
B16n0088_p0437b08║死矣已而視之果然凡則二十歲為僧臘五十有八
B16n0088_p0437b09║而終善屬文始授道於鍾山序集融祖師文三卷為
B16n0088_p0437b10║寶誌釋題二十四章南遊傅大士遺風序又無生等
B16n0088_p0437b11║義凡所著述辭理粲然其他歌詩數十篇皆行於世
B16n0088_p0437b12║則元居瀑布泉西佛窟本院建龕塔會昌中例毀之
B16n0088_p0437b13║其院為道門所有後開元寺僧正法光於咸通乙酉
B16n0088_p0437b14║歲遂徒碑於今所河南尹韓乂為碑文
B16n0088_p0437b15║靈默（附志閑）
B16n0088_p0437b16║按宋高僧傳靈默俗姓宣毗陵人也本成立之歲悅
B16n0088_p0437b17║學忘疲約以射策登第以榮親里承豫章馬大師聚
B16n0088_p0437b18║眾敷演造禪關馬師振容而示相默密契元機便求
B16n0088_p0437b19║披剃若熟癰之待刺耳受具之後苦練行門確乎不
B16n0088_p0437b20║拔貞元初入天台山中有隋智者蘭若一十二所懸
B16n0088_p0437b21║記之曰此地嚴妙非雜器所棲若能居此與吾無異
B16n0088_p0437b22║默因住白砂道塲經於二載猛虎來馴近林產子意
B16n0088_p0437b23║有所依又住東道塲地僻人稀山神一夜震雷暴雨
B16n0088_p0437b24║懸崖委墜投明大樹倒欹庵側樹枝交絡茅苫略無
B16n0088_p0437b25║少損遐邇聞旃皆來觀歎後遊東白山俄然中毒而
B16n0088_p0437b26║不求醫閉關宴坐未幾毒化流汗而滴乃復常矣行
B16n0088_p0437b27║次浦陽盛化有陽靈戍將李望請默居五洩焉元和
B16n0088_p0437c01║初亢暘田畯惶惶默沿澗見青蛇夭矯瞪目如視行
B16n0088_p0437c02║人不動咄之曰百姓苦旱暍苗死汝胡不施雨救民
B16n0088_p0437c03║邪至夜果大雨合境云足民荷其賜屬平昌孟簡中
B16n0088_p0437c04║丞廉問浙東廢管內蘭若學徒散逸時暨陽令李胄
B16n0088_p0437c05║狀舉靈山許重造院十三年三月二十三日澡沐焚
B16n0088_p0437c06║香端坐繩牀囑累時眾溘然而絕壽齡七十二法臘
B16n0088_p0437c07║四十一高僧志閑道行峭拔文辭婉麗亦江左之英
B16n0088_p0437c08║達為默行錄焉
B16n0088_p0437c09║石藏
B16n0088_p0437c10║按宋高僧傳石藏姓呂漢東人也年鄰小學露成人
B16n0088_p0437c11║之度跪告堂親願為佛子遂志入開元寺削染受戒
B16n0088_p0437c12║尅願禮嵩山寂禪師豁悟禪法至中山大像峰間石
B16n0088_p0437c13║室孤坐冥寂數夏安然同好者望風而至蔚成叢眾
B16n0088_p0437c14║陶化博陵人咸欣戴會州帥李公卓翹仰之切命入
B16n0088_p0437c15║城住貴親元論謝云野性難拘不閑禮法恐玷威稜
B16n0088_p0437c16║卓躬登山訪問款密交談深開昏昧遂奏院題額曰
B16n0088_p0437c17║定真焉藏預白眾訣別明日坐亡春秋八十三貞元
B16n0088_p0437c18║十六年正月入塔立碑頌德云
B16n0088_p0437c19║神秀
B16n0088_p0437c20║按宋高僧傳神秀俗姓李氏今東京尉氏人也少覽
B16n0088_p0437c21║經史博綜多聞既而奮志出塵剃染受法後遇蘄州
B16n0088_p0437c22║雙峰東山寺五祖忍師以坐禪為務乃歎伏曰此真
B16n0088_p0437c23║吾師也決心苦節以樵汲自役而求其道昔魏末有
B16n0088_p0437c24║天竺沙門達磨者得禪宗妙法自釋迦佛相傳授以
B16n0088_p0437c25║衣鉢為記世相傳付航海而來梁武帝問以有為之
B16n0088_p0437c26║事達磨貴傳逕門心要機教相乖若水投石乃之魏
B16n0088_p0437c27║隱於嵩丘少林寺尋卒其年魏使宋雲於葱嶺見之
B16n0088_p0438a01║門徒發其冢但有衣履而已以法付慧可可付粲粲
B16n0088_p0438a02║付道信信付忍忍與信俱住東山故謂其法為東山
B16n0088_p0438a03║法門秀既事忍忍默識之深加器重謂人曰吾度人
B16n0088_p0438a04║多矣至於懸解圓照無先秀者忍於上元中卒秀乃
B16n0088_p0438a05║往江陵當陽山居焉四海緇徒向風而靡道譽馨香
B16n0088_p0438a06║普蒙熏灼則天太后聞之召赴都肩輿上殿親加跪
B16n0088_p0438a07║禮內道塲豐其供施時時問道勅於昔住山置度門
B16n0088_p0438a08║寺以旌其德時王公已下京邑士庶競至禮謁望塵
B16n0088_p0438a09║拜伏日有萬計洎中宗孝和帝即位尤加寵重中書
B16n0088_p0438a10║令張說嘗問法執弟子禮退謂人曰禪師身長八尺
B16n0088_p0438a11║龐眉秀目威德巍巍王霸之器也初秀同學能禪師
B16n0088_p0438a12║與之德行相埒互得發揚無私於道也嘗奏天后請
B16n0088_p0438a13║追能赴都能懇而固辭秀又自作尺牘序帝意徵之
B16n0088_p0438a14║終不能起謂使者曰吾形不揚北土之人見斯短陋
B16n0088_p0438a15║或不重法又先師記吾以嶺南有緣且不可違也了
B16n0088_p0438a16║不度大庾嶺而終天下散傳其道謂秀宗為北能宗
B16n0088_p0438a17║為南南北二宗名從此起秀以神龍二年卒士庶皆
B16n0088_p0438a18║來送葬詔賜諡曰大通禪師又於相王舊邸造報恩
B16n0088_p0438a19║寺歧王範燕國公張說徵士盧鴻各為碑誄服師喪
B16n0088_p0438a20║者名士達官不可勝紀門人普寂義福並為朝野所
B16n0088_p0438a21║重蓋宗先師之道也
B16n0088_p0438a22║慧明
B16n0088_p0438a23║按宋高僧傳慧明姓陳氏鄱陽人也本陳宣帝之孫
B16n0088_p0438a24║國亡散為編氓矣明少出家於永昌寺懷道頗切叩
B16n0088_p0438a25║雙峰之法高宗之世依忍禪師法席極意研尋初無
B16n0088_p0438a26║證悟若喪家之犬焉忽聞五祖密付衣鉢與盧居士
B16n0088_p0438a27║率同意數十許人躡迹急追至大庾嶺明最先見餘
B16n0088_p0438b01║輩未及能祖見已便擲袈裟明曰我來為法非望衣
B16n0088_p0438b02║鉢也時能祖便於嶺首一向指訂明皆洞達悲喜交
B16n0088_p0438b03║至問能曰某宐何往能記之曰遇蒙當居逢袁可止
B16n0088_p0438b04║明再拜而去便更其名以舊云道明也下嶺紿諸僧
B16n0088_p0438b05║曰向陟崔嵬遠望杳無蹤跡僧即退轉一說居士擲
B16n0088_p0438b06║衣鉢於磐石曰此衣為信豈可力爭耶任君拈去明
B16n0088_p0438b07║遂手掀如負鈞石而無舉分拱立捨旃則咸亨四年
B16n0088_p0438b08║也以明未捨家曾署諸衛故有將軍之號矣宜春太
B16n0088_p0438b09║守秦琢奏諡號焉
B16n0088_p0438b10║神會
B16n0088_p0438b11║按宋高僧傳神會姓高襄陽人也年方幼學厥性惇
B16n0088_p0438b12║明從師傳授五經克通幽賾次尋莊老靈府廓然覽
B16n0088_p0438b13║後漢書知浮圖之說由是於釋教留神乃無仕進之
B16n0088_p0438b14║意辭親投本府國昌寺顥元法師下出家其諷誦羣
B16n0088_p0438b15║經易同反掌全大律儀匪貪講貫聞嶺表曹侯溪慧
B16n0088_p0438b16║能禪師盛揚法道學者駿奔乃斆善財南方叅問裂
B16n0088_p0438b17║裳裹足以千里為跬步之間耳及見能問會曰從何
B16n0088_p0438b18║所來答曰無所從來能曰汝不歸去答曰亦無所歸
B16n0088_p0438b19║能曰汝太茫茫答曰身緣在路能曰由自未到答曰
B16n0088_p0438b20║今已得到且無滯留居曹溪數載後徧尋名跡開元
B16n0088_p0438b21║八年勅配住南陽龍興寺續於洛陽大行禪法聲彩
B16n0088_p0438b22║發揮先是兩京之間皆宗神秀若不淰之魚鮪附沼
B16n0088_p0438b23║龍也從見會明心六祖之風蕩其漸修之道矣南北
B16n0088_p0438b24║二宗時始判焉致普寂之門盈而後虛天寶中御史
B16n0088_p0438b25║盧奕阿比於寂誣奏會聚徒疑萌不利元宗召赴京
B16n0088_p0438b26║時駕幸昭應湯池得對言理允愜勅移往均部二年
B16n0088_p0438b27║勅徒荊州開元寺般若院住焉十四年范陽安祿山
B16n0088_p0438c01║舉兵內向兩京板蕩駕幸巴蜀副元帥郭子儀率兵
B16n0088_p0438c02║平殄然於飛輓索然用右僕射裴冕權計大府各置
B16n0088_p0438c03║戒壇度僧僧稅緡謂之香水錢聚是以助軍需初洛
B16n0088_p0438c04║都先陷會越在草莽時盧奕為賊所戮羣議乃請會
B16n0088_p0438c05║主其壇度於時寺宇宮觀鞠為灰燼乃權創一院悉
B16n0088_p0438c06║資苫蓋而中築方壇所獲財帛頓支軍費代宗郭子
B16n0088_p0438c07║儀收復兩京會之濟用頗有力焉肅宗皇帝詔入內
B16n0088_p0438c08║供養勅將作大匠併功齊力為造禪宇於荷澤寺中
B16n0088_p0438c09║會之敷演顯發能祖之宗風使秀之門寂寞矣上元
B16n0088_p0438c10║元年囑別門人避座望空頂禮歸方丈其夜示滅受
B16n0088_p0438c11║生九十三歲矣即建午月十三日也遷塔於洛陽寶
B16n0088_p0438c12║應寺勅諡大師曰真宗塔號般若焉
B16n0088_p0438c13║曇璀
B16n0088_p0438c14║按宋高僧傳曇璀俗姓顧氏吳郡人也肇國著姓其
B16n0088_p0438c15║來彌光丞相有佐命之勳尚書有挺濟之譽衣冠鼎
B16n0088_p0438c16║胄太嶽峻岱峰之高令問徽猷江漢為南國之紀星
B16n0088_p0438c17║象降精靈祇効祉德備胎教香符夢徵元珪應上聖
B16n0088_p0438c18║之祥神寶蓄河汾之氣特受異準生而不凡襁褓之
B16n0088_p0438c19║日而童蒙來求佩觿之時而忘身殉道和敏而純素
B16n0088_p0438c20║溫恭而克明神器夙昭清風漸扇遂勉節出塵栖心
B16n0088_p0438c21║物表金經祕藏一日萬言不逾歲敘而大經淹通遂
B16n0088_p0438c22║於晚年緬懷宗匠始事牛頭山融大師融醇懿瓌雄
B16n0088_p0438c23║東夏之達磨歟梵幢寶柱大海津梁目以上根乃誨
B16n0088_p0438c24║之曰色聲為無生之鴆毒受想是至人之坑穽致遠
B16n0088_p0438c25║多泥子不務乎璀默而審之直轡獨上餐甘露味飲
B16n0088_p0438c26║葡萄漿猶金翅不食異類帝釋無共鬼居乃晦迹鍾
B16n0088_p0438c27║山斷其漏習養金剛定趣大能位納衣空林多歷年
B16n0088_p0439a01║所時淮南導首廣陵覺禪師江左名德建業如法師
B16n0088_p0439a02║咸杖錫方來降心義體握珠懷寶虛往實歸則天皇
B16n0088_p0439a03║母臨朝恭行佛事高其道業周勤詔書時棲霞約法
B16n0088_p0439a04║師梵門之秀傑躬以敦勸朝天抗詔皇明恐未然也
B16n0088_p0439a05║璀曰支伯辭帝舜之師干木謝文侯之命元暢以善
B16n0088_p0439a06║論而抗宋主惠遠不下山而傲齊后彼何人哉由是
B16n0088_p0439a07║遁北阜踰東岡考槃雲冥後止於竹林之隩葺宇簋
B16n0088_p0439a08║缶而告老焉既而紹列聖之鴻徽繼前賢之能事翼
B16n0088_p0439a09║亮皇梵保寧天人俄端然入定七日而滅春秋六十
B16n0088_p0439a10║二是歲天授三年二月六日也翼日依天竺法火化
B16n0088_p0439a11║遺骸收灰建塔士庶含酸悉皆號慟門弟子僧感僧
B16n0088_p0439a12║頵等刻石紀事奉全師禮正議大夫使持節潤州刺
B16n0088_p0439a13║史汝南郡昇嚮風遐想悅而久之褒德尚賢贊成厥
B16n0088_p0439a14║美焉
B16n0088_p0439a15║法持
B16n0088_p0439a16║按宋高僧傳法持俗姓張氏潤州江寧人也儀貌邕
B16n0088_p0439a17║肅膚體至潤幼而棄俗長事明師天機內發識浪外
B16n0088_p0439a18║澄年十三聞黃梅忍大師特往禮謁蒙示法要領解
B16n0088_p0439a19║幽元後歸青山重事方禪師更明宗極命其入室傳
B16n0088_p0439a20║燈繼明紹迹山門大宣道化方既出山凡是學眾咸
B16n0088_p0439a21║悉從其咨稟心要聲價騰遠海內聞知數年之中四
B16n0088_p0439a22║部依慕時黃梅謝緣去世謂弟子元賾曰後傳吾法
B16n0088_p0439a23║者可有十人金陵法持即其一也是知兩處禪宗重
B16n0088_p0439a24║代相襲後以法眼付門人智威長安二年九月五日
B16n0088_p0439a25║終於延祚寺遺囑令露骸松下飼諸禽獸令得飲食
B16n0088_p0439a26║血肉者發菩提心其日空中有神旛數首從西而來
B16n0088_p0439a27║遶山數轉眾人咸見先居幽棲故院竹林變白報齡
B16n0088_p0439b01║六十有八矣
B16n0088_p0439b02║道亮
B16n0088_p0439b03║按宋高僧傳道亮姓朱氏越州人也年八歲出家極
B16n0088_p0439b04║通經業受具後學河中三論復講涅槃經尋入深谷
B16n0088_p0439b05║破衣覆形蔬食資命不交俗務直守童真神龍元年
B16n0088_p0439b06║孝和皇帝詔亮與法席宗師十人入長樂大內坐夏
B16n0088_p0439b07║安居時帝命受菩薩戒𥈠宗及妃后送異錦衾氈席
B16n0088_p0439b08║二年詔於西園問道朝廷欽貴大都督李孝逸工部
B16n0088_p0439b09║尚書張錫國子監司業崔融祕書監賀知章睦州刺
B16n0088_p0439b10║史康詵同心慕仰請問禪心多結師資或傳香火卒
B16n0088_p0439b11║年八十二門人慧遠等建塔萬齊融為銘紀述