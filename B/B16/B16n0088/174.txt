B16n0088_p0461a01║欽定古今圖書集成博物彙編神異典
B16n0088_p0461a02║　第一百七十四卷目錄
B16n0088_p0461a03║僧部列傳五十
B16n0088_p0461a04║遼
B16n0088_p0461a05║常在南安巖主
B16n0088_p0461a06║宋一
B16n0088_p0461a07║傅章繼倫
B16n0088_p0461a08║義楚（附修進　省倫）晤恩
B16n0088_p0461a09║義寂緣德
B16n0088_p0461a10║德韶巖俊
B16n0088_p0461a11║從彥常覺
B16n0088_p0461a12║永安延壽
B16n0088_p0461a13║義莊普勝
B16n0088_p0461a14║師律宗淵
B16n0088_p0461a15║王羅漢宗合（附道因）
B16n0088_p0461a16║點點師行滿
B16n0088_p0461a17║法圓（附鑛師）皓端
B16n0088_p0461a18║守賢師蘊
B16n0088_p0461a19║紹巖文輦
B16n0088_p0461a20║懷德守真（附沙彌彌伽　道蔭）
B16n0088_p0461a21║
B16n0088_p0461a22║
B16n0088_p0461a23║
B16n0088_p0461a24║
B16n0088_p0461a25║
B16n0088_p0461a26║
B16n0088_p0461a27║
B16n0088_p0461b01║神異典第一百七十四卷
B16n0088_p0461b02║僧部列傳五十
B16n0088_p0461b03║遼
B16n0088_p0461b04║常在
B16n0088_p0461b05║按畿輔通志遼常在重熙間在寶坻縣城南隅渠水
B16n0088_p0461b06║之陰建彌陀佛舍結廬其傍持經侍佛棲心入道澹
B16n0088_p0461b07║然而居其中後趺坐而化荼毗之日火身不灰僧徒
B16n0088_p0461b08║以其身立於佛側已而髮再生焉踰月則削之後有
B16n0088_p0461b09║女子以手捫其頂髮遂不生
B16n0088_p0461b10║南安巖主
B16n0088_p0461b11║按吉安府志南安巖主姓鄭氏號定光僧泉州同安
B16n0088_p0461b12║人年十一出家於泉郡建興寺遼保大元年至廬陵
B16n0088_p0461b13║叅西峰豁禪師後五載至泰和過懷仁渡時有暴漲
B16n0088_p0461b14║人曰此江畔高漚潭有蜃出為民患師乃投偈潭中
B16n0088_p0461b15║曰溪澗豈能留得住終歸大海作波濤翼日水退洲
B16n0088_p0461b16║起今龍洲是也
B16n0088_p0461b17║宋一
B16n0088_p0461b18║傅章
B16n0088_p0461b19║按宋高僧傳傅章俗姓彭氏開封東明人也厥父諲
B16n0088_p0461b20║即邑甸之上農也塵務之外正見不回恆讀佛經懸
B16n0088_p0461b21║解詮旨母邢氏常夢入法宇手探道器因而娠焉與
B16n0088_p0461b22║父知懷非常之子指腹誓令出俗年甫十一乃禮本
B16n0088_p0461b23║邑唯識師祕公為師一見異之初授淨名仁王法華
B16n0088_p0461b24║三經及削髮去周羅隨祕公遊五臺禮文殊應迹之
B16n0088_p0461b25║地其年受具為息慈日便於浚郊清朗法師座下聽
B16n0088_p0461b26║習法華經後於睢陽道雅法師重溫前業尋學唯識
B16n0088_p0461b27║於本師頗揭厲於義津法水又親附副僧錄通慧因
B16n0088_p0461c01║明且臻其極章日誦三經兼二戒本講貫訓徒向二
B16n0088_p0461c02║十載未嘗少輟廣順中左街僧錄廣智大師薦聞於
B16n0088_p0461c03║周高祖賜紫方袍大宋乾德二年左街僧錄道深薦
B16n0088_p0461c04║於太祖神德皇帝賜師號曰義明俄示疾而終於本
B16n0088_p0461c05║院春秋五十五法歲三十六未絕之前命筆作偈警
B16n0088_p0461c06║世而贈諸朋執矣所度弟子一十五人以其年十一
B16n0088_p0461c07║月十六日卜京之南原用荼毗之法薪盡火滅得舌
B16n0088_p0461c08║且不灰眾歎戒德門人檀信共立塔焉則開寶五年
B16n0088_p0461c09║也先是厥父恆務法華經終後焚之亦舌不壞子父
B16n0088_p0461c10║同驗實為罕有相國寺清慧大師彝炳為塔銘焉
B16n0088_p0461c11║繼倫
B16n0088_p0461c12║按宋高僧傳繼倫姓曹氏晉陽人也弱齒而壯其志
B16n0088_p0461c13║勇其心決求出家本師授法華經日念三紙時驚宿
B16n0088_p0461c14║習慧察過人登戒之後至年二十一學通法華經義
B16n0088_p0461c15║理幽賾唯識因明二論一覽能講由是著述其鈔至
B16n0088_p0461c16║今河東盛行三講恆一百五十餘徒從其道訓又撰
B16n0088_p0461c17║法華鈔三卷其為人也慈忍成性戒範堅強人望之
B16n0088_p0461c18║而心服以劉氏據有并汾酷重其道署號法寶錄右
B16n0088_p0461c19║街僧事寬猛相叅無敢違拒以偽漢己巳歲冬十月
B16n0088_p0461c20║示疾心祈口述願生知足天終後頂熱半日方冷則
B16n0088_p0461c21║開寶二年也享年五十一闍維畢淘獲舍利遠近取
B16n0088_p0461c22║供養焉
B16n0088_p0461c23║義楚（附修進　省倫）
B16n0088_p0461c24║按宋高僧傳義楚俗姓裴氏祖相州安陽人也楚七
B16n0088_p0461c25║歲來省歷下臨壇大德修進因為出家師也進乃楚
B16n0088_p0461c26║之諸父也季父省倫居香嚴院進也誦觀音普門支
B16n0088_p0461c27║經向十萬徧立禮法華經字字各拜拜且徹部焉倫
B16n0088_p0462a01║則青丘主宰禪居誦大悲佛頂俱一億徧楚執柯伐
B16n0088_p0462a02║木熏習相資登此近圓勤學不懈敏慧夙成俱舍一
B16n0088_p0462a03║宗造微臻極遂傳講圓暉疏十許徧後該覽大藏三
B16n0088_p0462a04║徧乃慨儒家為佛教之文而多謬解解既謬矣事多
B16n0088_p0462a05║悞用擬白樂天六帖纂釋氏義理文章庶事羣品以
B16n0088_p0462a06║類相從建其門目總括大綱計五十部隨事別列四
B16n0088_p0462a07║百四十門始從法王利見部終師子獸類部其間物
B16n0088_p0462a08║類檢括周全令供筆之時必無告乏矣一十年中孜
B16n0088_p0462a09║孜罔倦起晉開運二年至顯德元年畢進呈世宗勅
B16n0088_p0462a10║付史館賜紫衣仍加號明教大師以開寶中終於龍
B16n0088_p0462a11║興伽藍俗壽七十四法臘五十四楚始謀此作隨得
B16n0088_p0462a12║便書裒多益寡日居月諸鬱成編錄忽因本院門古
B16n0088_p0462a13║石上有六帖二字天然分明覩此靈符乃知宿定搜
B16n0088_p0462a14║今斡古筆不停綴時樞密相國王公朴為楚作序冠
B16n0088_p0462a15║於編首今行於寰海矣初楚著述心亦勞止而雙目
B16n0088_p0462a16║喪明醫工莫療遂冥心懺過慮刪碎教文裁量差脫
B16n0088_p0462a17║如是虔虔更無間息再歲還明人謂其徵感焉
B16n0088_p0462a18║晤恩
B16n0088_p0462a19║按宋高僧傳晤恩字修己姑蘇常熟人也姓路母張
B16n0088_p0462a20║氏嘗夢梵僧入其家而妊焉及穉孺見沙門相必起
B16n0088_p0462a21║迎迓年十三聞誦彌陀經遂求出家親黨饒愛再三
B16n0088_p0462a22║沮之乃投破山興福寺受訓後唐長興中受滿分戒
B16n0088_p0462a23║登往崐山慧聚寺學南山律晉天福初從檇李皓端
B16n0088_p0462a24║師聽習經論懸解之性天然時輩輙難抗敵後微聞
B16n0088_p0462a25║天台三觀六即之說冥符意解漢開運中造錢唐慈
B16n0088_p0462a26║光院志因師講貫彌年通達法華光明經止觀論咸
B16n0088_p0462a27║洞元微尋施覆述出弟子相次角立雍熙三年八月
B16n0088_p0462b01║朔日恩於中夜覩白光自井而出明滅不恆謂門人
B16n0088_p0462b02║曰吾報齡極於此矣乃絕粒禁言一心念佛次夢擁
B16n0088_p0462b03║納沙門執金罏焚香三遶其室自言祖師灌頂來此
B16n0088_p0462b04║相迎汝當去矣夢覺呼弟子至猶聞異香至二十五
B16n0088_p0462b05║日為弟子說止觀旨歸及觀心義辰時端坐面西而
B16n0088_p0462b06║化享年七十五僧臘五十五其夜院僧有興文偃等
B16n0088_p0462b07║皆聞空中絲竹嘹亮而無鞉鼓且多鈴鐸漸久漸遠
B16n0088_p0462b08║依稀西去迨九月九日依西域法焚獲舍利青白圓
B16n0088_p0462b09║粒無筭恩平時謹重一食不離衣鉢不畜財寶臥必
B16n0088_p0462b10║右脅坐必跏趺弟子輩設堂居亦同今之禪室立制
B16n0088_p0462b11║嚴峻日別親視明相方許淨人施粥曾有晚飲薯蕷
B16n0088_p0462b12║湯者即時擯出偏誨人以彌陀淨業救生死事受教
B16n0088_p0462b13║得生感祥可見者往往有之凡與人言不問賢不肖
B16n0088_p0462b14║悉示以一乘圓意或怪不逗機者乃曰與作毒鼓之
B16n0088_p0462b15║緣耳不喜雜交遊不好言世俗事雖大人豪族未嘗
B16n0088_p0462b16║輒問名居况肯趨謁輕造其門乎先是天台宗教會
B16n0088_p0462b17║昌毀廢文義殘缺談妙之辭沒名不顯恩尋繹十妙
B16n0088_p0462b18║之始終研覈五重之旨趣講大元義文句止觀二十
B16n0088_p0462b19║餘周解行兼明目足䨇運使法華大旨全美流於代
B16n0088_p0462b20║者恩之力也又慊昔人科節與荊溪記不相符順因
B16n0088_p0462b21║著元義文句止觀金光明金錍論科總三十五帖見
B16n0088_p0462b22║行於世吁河漢中有魚泝流而上者何潛泳有所取
B16n0088_p0462b23║故恩公不寬乘戒而出弟子十有七人求解而行行
B16n0088_p0462b24║耳
B16n0088_p0462b25║義寂
B16n0088_p0462b26║按宋高僧傳義寂字常照姓胡氏溫州永嘉人也母
B16n0088_p0462b27║妊娠公自不喜葷血生乃首蒙紫帽而誕焉幼啟二
B16n0088_p0462c01║親堅求去俗旋入開元伽藍師授法華經朞月而徹
B16n0088_p0462c02║寺之耆老稱歎希有受具已往會稽學南山鈔既通
B16n0088_p0462c03║律義乃造天台山研尋止觀其所易解猶河南一徧
B16n0088_p0462c04║照也先是智者教迹遠則安史兵殘近則會昌焚毀
B16n0088_p0462c05║零編斷簡本折枝摧傳者何憑端正其學寂思鳩集
B16n0088_p0462c06║也適金華古藏中得淨名疏而已後款告韶禪師囑
B16n0088_p0462c07║人泛舟於日本國購獲僅足由是博聞多識微寂此
B16n0088_p0462c08║宗學者幾握半珠為家寶歟遂於佛隴道塲國清寺
B16n0088_p0462c09║相繼講訓今許王錢氏在兩浙日累請開演私署淨
B16n0088_p0462c10║光大師并紫方袍辭讓不受却而不稱及興螺溪道
B16n0088_p0462c11║塲四方學侶霧擁雲屯太平興國五年朝廷條貫緇
B16n0088_p0462c12║伍經業寂從山入州治寺寺東樓安置樓近大山夜
B16n0088_p0462c13║夢剎柱陷沒於地意頗惡之自徙於西偏僧房其夜
B16n0088_p0462c14║春雨甚山崩樓圮人咸謂寂先見同修報得之眼焉
B16n0088_p0462c15║因受黃巖邑人請乘舟泛江放生講流水長者品至
B16n0088_p0462c16║海門靈石是智者冬居道塲也勸人修寺塑像入緣
B16n0088_p0462c17║者繁沓今上遣高品衛紹欽入山重建壽昌寺也諸
B16n0088_p0462c18║官同命受菩薩戒雍熙初永安縣請於光明寺受戒
B16n0088_p0462c19║古殿像隳腹中獲發願辭即唐咸通六年沙門希皎
B16n0088_p0462c20║施戒勸七鄉人裝塑尊像願捨報為男子童真出家
B16n0088_p0462c21║常布褐傳法利樂眾生云觀者皆意寂之前身也四
B16n0088_p0462c22║年臨海縉雲永康東陽諸邑請其施戒九月寂至自
B16n0088_p0462c23║太末十月寢疾本院方丈十一月四日囑戒門人不
B16n0088_p0462c24║許哭泣祭奠應緣俗禮者非吾弟子也即窆於方丈
B16n0088_p0462c25║樹小塔焉享年六十九法臘五十矣四方傳法弟子
B16n0088_p0462c26║見星而舍者數百人寂平素講法華經并元義共二
B16n0088_p0462c27║十許座光明淨名梵網等經止觀金錍等論法界還
B16n0088_p0463a01║源等觀禪源詮永嘉集各數徧所著止觀義例法華
B16n0088_p0463a02║十妙不二門科節數卷自智者捐世六代傳法湛然
B16n0088_p0463a03║師之後二百餘齡寂受遺寄最克負荷其如炎蒸講
B16n0088_p0463a04║貫而無汗之霑洽曾不久聽而勝解佛乘每一談揚
B16n0088_p0463a05║則摐金玉應召羽商和彼九旬說妙相去幾何又嘗
B16n0088_p0463a06║寓四明育王寺夢登國清寺上方有寶莊嚴幢座題
B16n0088_p0463a07║曰文殊臺設枑梐闌隔求入無由俄覩觀音菩薩從
B16n0088_p0463a08║堂徐出以手攘却行馬低迂相接斯須覺已與觀音
B16n0088_p0463a09║身泯合不分因而驚寤自是之來樂說無盡矣或曰
B16n0088_p0463a10║入普門智乘利物悲上合佛覺證無上故下合眾生
B16n0088_p0463a11║凡同體故開則羣靈混成一法得是心者非觀音而
B16n0088_p0463a12║誰歟是以講談也施戒也自甌越之鄉迨三天之障
B16n0088_p0463a13║民多咈戾俗尚畋獵受寂之訓也咸食椹革音說法
B16n0088_p0463a14║之功所謂善建由是堂室間可見者曰澄彧曰寶翔
B16n0088_p0463a15║曰義通及乎台之民庶曾受戒法迎真相來州治開
B16n0088_p0463a16║元寺祭饗皆縞素哀泣天為之變慘其慈攝之所感
B16n0088_p0463a17║知州鄭公元龜為詩悲悼焉
B16n0088_p0463a18║緣德
B16n0088_p0463a19║按宋高僧傳緣德俗姓黃錢塘人也父超修學儒術
B16n0088_p0463a20║而長於繢畫傳周昉佛粉本受筆法於吳興李沼長
B16n0088_p0463a21║史德幼有出家之志心性孤僻而寡合遂往天台受
B16n0088_p0463a22║具習禪法於天龍寺道怤禪師尋往江西問道自雲
B16n0088_p0463a23║居往廬阜孤節高岸實不見有所欲江南國主李氏
B16n0088_p0463a24║召入內道塲安置慮其不羣別構羅漢院處之苦求
B16n0088_p0463a25║入山請住廬山新院乃列威儀導引焉德且裝衣荷
B16n0088_p0463a26║擔而入然後升座對答叅問焉其國主賜賚未嘗以
B16n0088_p0463a27║表牋報謝有國老宋齊丘者禮以師道以開寶中卒
B16n0088_p0463b01║於山院德一生服用熟韋袴襪而已行杜多法供億
B16n0088_p0463b02║諸禪侶廚無匱乏或謂德有黃白術焉
B16n0088_p0463b03║德韶
B16n0088_p0463b04║按宋高僧傳德韶者姓陳氏縉雲人也幼出家於本
B16n0088_p0463b05║郡登戒後同光中尋訪名山叅見知識屈指不勝其
B16n0088_p0463b06║數初發心於投子山和尚後見臨川法眼禪師重了
B16n0088_p0463b07║心要遂承嗣焉始入天台山建寺院道塲無幾韶大
B16n0088_p0463b08║興元沙法道歸依者眾漢南國王錢氏嘗理丹丘韶
B16n0088_p0463b09║有先見之明謂曰他日為國王當興佛法其言信矣
B16n0088_p0463b10║遣使入山旁午後署大禪師號每有言時無不符合
B16n0088_p0463b11║蘇州節使錢仁奉有疾遣人齎香往乞願焉乃題疏
B16n0088_p0463b12║云令公八十一仁奉得之甚喜曰我壽八十一也其
B16n0088_p0463b13║年八月十一日卒焉凡多此類韶未終之前也華頂
B16n0088_p0463b14║石崩震驚百里山如野燒蔓延果應韶終焚舍利繁
B16n0088_p0463b15║多營塔命都僧正贊寧為塔碑焉享年八十二法臘
B16n0088_p0463b16║六十四即開寶五年壬申歲六月二十八日也語錄
B16n0088_p0463b17║大行出弟子傳法百餘人韶又興智者道塲數十所
B16n0088_p0463b18║功成不宰心地坦夷術數尤精利人為上至今江浙
B16n0088_p0463b19║間謂為大和尚焉
B16n0088_p0463b20║巖俊
B16n0088_p0463b21║按宋高僧傳巖俊姓廉氏邢臺人也誕育之來蔚繁
B16n0088_p0463b22║神異挺身去縛誓入空門從捧戒珠終身圓瑩乃持
B16n0088_p0463b23║杯錫言徧叅尋陟彼衡廬登乎岷蜀嘗至鳳林歘逢
B16n0088_p0463b24║深谷見一區之晃耀原七寶之縱橫時同侶相顧曰
B16n0088_p0463b25║奇哉可俯拾乎俊曰古人鋤園觸黃金若瓦礫耳苟
B16n0088_p0463b26║欲懷之自速禍也徯吾野菅覆頂須此供四方僧言
B16n0088_p0463b27║訖捨去造謁舒州投子山主問之曰客來昨宿何處
B16n0088_p0463c01║俊曰在不動道塲曰既言不動曷由至此對曰至此
B16n0088_p0463c02║豈是動耶曰元來宿不著處然山主默認許之迨思
B16n0088_p0463c03║還趙路出陳留抵今東京屬乎梁少保隴西公資即
B16n0088_p0463c04║河陽節度使贈中書令芝之昆也雖居貴仕酷信空
B16n0088_p0463c05║門接俊談元若劉遺民之奉賈遠也相與議捨第宅
B16n0088_p0463c06║俾建仁祠俊弗讓違以安形性既考禪室而行祖風
B16n0088_p0463c07║慕道窮元堂宇盈塞周高祖世宗二帝潛隱地與俊
B16n0088_p0463c08║布衣之交每登方丈必施跪禮及其即位延遲優渥
B16n0088_p0463c09║至乎朝達見必稽顙高談虛論若至寶山焉以乾德
B16n0088_p0463c10║丙寅三月示身有疾彌留弟子求醫奉藥瞑目噤唇
B16n0088_p0463c11║不食垂誡門人後已當怡顏儼肅合掌訣眾而滅享
B16n0088_p0463c12║齡八十五坐夏六十五初俊被朝恩賜紫袈裟也受
B16n0088_p0463c13║而不服錫淨戒師號也有而不稱屬其策杖清羸周
B16n0088_p0463c14║祖勅侍者輩勿令大師一中食俾其日昃更進佉闍
B16n0088_p0463c15║尼矣俊諾而難遵慈柔被物暨乎自狹而廣實三院
B16n0088_p0463c16║一門也二堂東西恆不減數百眾五十年間計供僧
B16n0088_p0463c17║萬百千數京城禪林居其甲矣以其年四月八日歸
B16n0088_p0463c18║葬於東郊豐臺村白塔存焉於日神都寺院各率旛
B16n0088_p0463c19║幢吹貝鳴鐃相繼二三里道俗送殯者萬數知制誥
B16n0088_p0463c20║王著為碑昭懋厥德云
B16n0088_p0463c21║從彥
B16n0088_p0463c22║按宋高僧傳從彥姓米氏燕人也始自識環尋知跪
B16n0088_p0463c23║橘顒昂挺質豁達為襟年距十五父母聽許出家於
B16n0088_p0463c24║并部慧覺禪院也受戒後經江鼓枻論海化鯤流輩
B16n0088_p0463c25║畏之咸知宗奉乃懷心於祖教望攻玉於他山由是
B16n0088_p0463c26║北別冰天南觀桂海不虞惡瘴唯慕叢林欣遇龍牙
B16n0088_p0463c27║山禪師為決所疑蔚成達者後唐清泰丙申歲還遊
B16n0088_p0464a01║嵩少洛中始安人情輯睦彥營構禪坊延聚緇侶而
B16n0088_p0464a02║供養之歷晉漢周三朝皆加恩命乃曰寵辱若驚吾
B16n0088_p0464a03║無騖久矣然俗諦門中感世主以綈繡緣飾朽木者
B16n0088_p0464a04║哉以開寶二年八月三日示疾而終四年辛未改權
B16n0088_p0464a05║從久瘞於層塔焉
B16n0088_p0464a06║常覺
B16n0088_p0464a07║按宋高僧傳常覺姓李氏陳留人也肇為鞠子氣調
B16n0088_p0464a08║絕奇入鄉校中諷誦經籍羣童咸出其下洎登弱冠
B16n0088_p0464a09║往廬山遊二林陟五老乃禮歸宗寺禪師克苦行焉
B16n0088_p0464a10║梁乾化二年蒙去飾披緇矣明年於東林甘露戒壇
B16n0088_p0464a11║納解脫木叉厥後修身踐言雖三藏俱留於意表而
B16n0088_p0464a12║以心學為究盡之務復入五臺山禮妙吉靈跡迨後
B16n0088_p0464a13║唐天成三載始於東京麗景門之右樹小禪坊勅額
B16n0088_p0464a14║為普淨焉而逐月三八日設闔京僧浴其或香湯汲
B16n0088_p0464a15║注樵蒸失供覺必令撤小屋抽榱桷而助爨焉有公
B16n0088_p0464a16║王仰重表薦紫衣堅拒弗受汲汲以利行濟物為己
B16n0088_p0464a17║任耳開寶四年十二月三日遘疾輕安無撓十一日
B16n0088_p0464a18║告眾右脅而化享年七十六僧臘五十六茶毘收舍
B16n0088_p0464a19║利五色磊落無算嘗居京邑屢登斯院覽北海陶尚
B16n0088_p0464a20║書穀為湘東張仲荀序詩贈覺而云起後唐天成至
B16n0088_p0464a21║漢乾祐每黑白月三取八日浴京大眾累歲費錢可
B16n0088_p0464a22║一百三十六萬數計緡千萬矣雖檀施共成實覺公
B16n0088_p0464a23║化導之力也嘻大火之下陳留古封周秦已來戰伐
B16n0088_p0464a24║之國人物眾而土風尚利舟車會而貨殖惟錯昔梁
B16n0088_p0464a25║惠王賢諸候也嘗謂孟軻曰何以利吾國是知禮讓
B16n0088_p0464a26║之化不勝於好利之心明矣且梁去魯千里而近道
B16n0088_p0464a27║猶不同矧十萬八千里乎梁王孟子同世之人也心
B16n0088_p0464b01║或有異况瞿曇上人乎彼孟氏屬斯文未喪不能揚
B16n0088_p0464b02║素王之道今上人當去聖逾遠卒能行法王之教苟
B16n0088_p0464b03║非三業內淨六塵外清以至公之行化於人孰以至
B16n0088_p0464b04║公之心受於化也陶重敘曰自靈山覆簣法海堙流
B16n0088_p0464b05║玉毫晦而微言絕金杖折而異端作惟上人也色空
B16n0088_p0464b06║等觀物我都亡麻麥一齋自同禪悅炎涼一納僅蔽
B16n0088_p0464b07║枯形前後王臣欲上章乞以大師為號請以紫染方
B16n0088_p0464b08║袍者皆確而拒之云云張仲荀蹭覺鉢盂拄杖草屨
B16n0088_p0464b09║各用五言為章刊於小碣其為名流碩學旌別有如
B16n0088_p0464b10║此者
B16n0088_p0464b11║永安
B16n0088_p0464b12║按宋高僧傳永安姓翁氏溫州永嘉人也少歲淳厚
B16n0088_p0464b13║黃中通理遇同郡彙征大師鳳鳴越嶠玉瑩藍田穫
B16n0088_p0464b14║落文心沉潛學奧以其出樂安孫郃拾遺之門也而
B16n0088_p0464b15║有慕上之心往拜而乞度然征性高岸而寡合而安
B16n0088_p0464b16║事之也曲從若環蓋哀其幼知擇師耳天成中隨侍
B16n0088_p0464b17║出杭俄有從十二頭陀之意潛逃欲登閩嶺叅問禪
B16n0088_p0464b18║宗屬封疆艱棘却迴結庵於天台後遇韶禪師法集
B16n0088_p0464b19║頓遣羣疑重來禮征咄之曰棄背孝養爾自速辜遺
B16n0088_p0464b20║行於斯還有裨補前咎計否安跪對曰從來無事請
B16n0088_p0464b21║用塞責征肯頷之漢南國王錢氏召居報恩寺署號
B16n0088_p0464b22║禪師焉乃以華嚴李論為會要因將合經募人雕板
B16n0088_p0464b23║印而施行每有檀施罕聞儲畜迴捨二田矣以開寶
B16n0088_p0464b24║甲戌歲終而焚之其舌存焉累投火鍛色雖同乎熾
B16n0088_p0464b25║炭寒則柔弱今藏普賢道塲中春秋六十四法臘四
B16n0088_p0464b26║十四云
B16n0088_p0464b27║延壽
B16n0088_p0464c01║按宋高僧傳延壽姓王本錢塘人也兩浙有國時為
B16n0088_p0464c02║吏督納軍須其性純直口無二言誦徹法華經聲不
B16n0088_p0464c03║輟響屬翠巖叅公盛化壽捨妻孥削染登戒嘗於台
B16n0088_p0464c04║嶺天柱峰九旬習定有鳥類尺鷃巢棲於衣襵中乃
B16n0088_p0464c05║得韶禪師決擇所見遷遁於雪竇山除誨人外瀑布
B16n0088_p0464c06║前坐諷禪嘿衣無繒纊布襦卒歲食無重味野蔬斷
B16n0088_p0464c07║中漢南國王錢氏最所欽尚請壽行方等懺贖物類
B16n0088_p0464c08║放生汎愛慈柔或非理相干顏貌不動誦法華計一
B16n0088_p0464c09║萬三千許部多勵信人營造塔像自無貯畜雅好詩
B16n0088_p0464c10║道著萬善同歸宗鏡等錄數千萬言高麗國王覽其
B16n0088_p0464c11║錄遣使遺金線織成袈裟紫水精數珠金澡罐等以
B16n0088_p0464c12║開寶八年乙亥終於住寺春秋七十二法臘三十七
B16n0088_p0464c13║葬於大慈山樹亭誌焉
B16n0088_p0464c14║義莊
B16n0088_p0464c15║按宋高僧傳義莊姓張氏滑臺人也當免懷之日及
B16n0088_p0464c16║就傅之秋神彩克明塵機頓去乃於本府開元寺歸
B16n0088_p0464c17║善財之列從升戒德因樂遊方始於洛邑采聽法華
B16n0088_p0464c18║見識過人闡揚訓物眾請居九曜院焉匪虧法食用
B16n0088_p0464c19║濟往來慈以利生始末無間建隆初左散騎常侍申
B16n0088_p0464c20║公奏賜紫衣稟學僧尼三十餘員莊性敦勤進講外
B16n0088_p0464c21║兢兢五十年間二時禮懺至老不替於太平興國戊
B16n0088_p0464c22║寅年八月奄終俗壽七十八僧臘五十九明年二月
B16n0088_p0464c23║遷塔於龍門菩提寺西焉
B16n0088_p0464c24║普勝
B16n0088_p0464c25║按宋高僧傳普勝姓張氏深州陸澤人也幼歲情愛
B16n0088_p0464c26║媮薄俄決志趨五臺山華嚴寺師事超化大師或問
B16n0088_p0464c27║之曰子胡以越山踰域而求出家彼饒陽者豈無仁
B16n0088_p0465a01║祠哲匠乎勝對曰附神驥可以日千里矣某知妙吉
B16n0088_p0465a02║淨剎感徵膠戾令我小凡速成果證可不是乎眾聆
B16n0088_p0465a03║斯說曰任氣小兒有此高識我曹俱弗如也勝曰某
B16n0088_p0465a04║非衽金革死而不厭之徒也願入慈門而思利物耳
B16n0088_p0465a05║迨乎受具南臨潞府講通上生經矣聞崇法大師傳
B16n0088_p0465a06║唯識論盛化洛都往從學焉凡百章疏經目便識之
B16n0088_p0465a07║不幾稔間習通精贍勝所傳者中山貞辯鈔講多悞
B16n0088_p0465a08║失所然昌言曰繁略不均解判非當乃剛多補少為
B16n0088_p0465a09║四卷行於世太祖神德皇帝賜紫衣師號曰宣教也
B16n0088_p0465a10║以太平興國四年秋七月四日示疾終於淨土院享
B16n0088_p0465a11║壽六十三坐四十三夏門人等收舍利葬於龍門山
B16n0088_p0465a12║寶應寺西阜建塔旌表之
B16n0088_p0465a13║師律
B16n0088_p0465a14║按宋高僧傳師律范陽人也姓賈氏大丞相魏國公
B16n0088_p0465a15║躭之後律弱齓端謹不與羣童鬬伎裁十五歲於憫
B16n0088_p0465a16║中寺落髮禮貞涉為師嚴肅垂勖所履不出邊幅之
B16n0088_p0465a17║外涉默異之曰不可屈身下位而抑其名節乎成比
B16n0088_p0465a18║丘已可去遊方律奉訓南遊得其禪要迴錫故鄉時
B16n0088_p0465a19║梁世迨大周朝其間帝王重臣率皆宗仰居於夷門
B16n0088_p0465a20║山舊封禪也營構乎殿宇聖儀豐廚祕藏供僧饒羨
B16n0088_p0465a21║約勒後生別院翕如罔違彝憲朝廷以紫衣徽號用
B16n0088_p0465a22║旌厥德律視之蔑如也一日謂弟子庶幾曰吾無願
B16n0088_p0465a23║不報厥齡欲頹汝宜知之勿俗情而悲悼也乾德二
B16n0088_p0465a24║祀正月二十三日而終春秋八十一法臘六十二太
B16n0088_p0465a25║平興國五年三月改葬於北部浚儀之原進士賈守
B16n0088_p0465a26║廉為塔銘焉
B16n0088_p0465a27║宗淵
B16n0088_p0465b01║按宋高僧傳宗淵姓宮氏高密人也幼通經籍察慧
B16n0088_p0465b02║若神忽願出家於東萊北禪院後叅學江表岳中祖
B16n0088_p0465b03║師勝友資神潤己往造實歸僻好吟詩於荊楚間嘗
B16n0088_p0465b04║師學於齊己之體自言緣情在品物流形之外覽天
B16n0088_p0465b05║下山川且曰步仞之丘巨獸無以隱其軀愛宜陽柏
B16n0088_p0465b06║閣山居之以求其志其孤潔耿介凡俗不可造次而
B16n0088_p0465b07║見日別持觀音支品蓋曾有善相人言淵促齡勉令
B16n0088_p0465b08║受持普門品也至太平興國五年十月預言終期令
B16n0088_p0465b09║木工作座如鹿頂形連促木工明日齋時要用至是
B16n0088_p0465b10║果坐終焉鄉人無遠近皆來焚香設拜當年遷小塔
B16n0088_p0465b11║於寶雲寺之山原年八十三有洛西集著挽辭五十
B16n0088_p0465b12║首一云舉世應無百歲人百年終作塚中塵余今八
B16n0088_p0465b13║十有三也自作哀歌送此身紙衣一襲葬焉後開發
B16n0088_p0465b14║神色宛然弟子淡然奉明葬之於巖穴之中矣
B16n0088_p0465b15║王羅漢
B16n0088_p0465b16║按宋高僧傳王羅漢者不測之僧也酷嗜彘肉出言
B16n0088_p0465b17║若風狂後亦多驗云嘗曝衣有盜者將欲搴之低頭
B16n0088_p0465b18║佯睡有物人就之乞終無吝色及開寶初年六月內
B16n0088_p0465b19║忽坐終三日後漆布之忽聞兩頰間嗚咤聲皆云潰
B16n0088_p0465b20║爛夜寄夢與數人曰布漆我昬悶如何開焉明日召
B16n0088_p0465b21║漆工剝起肉色紅白有圓粒舍利墮落收而供養至
B16n0088_p0465b22║今肉身存於本寺時僧正贊寧作碑紀異漢南國王
B16n0088_p0465b23║錢氏私易名為密修神化尊者
B16n0088_p0465b24║宗合（附道因）
B16n0088_p0465b25║按宋高僧傳宗合閩越人也遊嶽泛湘以求知識焉
B16n0088_p0465b26║其為僧也介立而寡慾羣居終日唯笑而已南楚之
B16n0088_p0465b27║人且多信重後居延壽院故諫議大夫賈公玼判軍
B16n0088_p0465c01║府聞之往謁見言話不接與人議曰得道之人豈入
B16n0088_p0465c02║恆量度中耶賈乃堅請往文殊院住持爾日登座聊
B16n0088_p0465c03║舉禪要而散明日告眾曰有故暫出諸賢不宜留難
B16n0088_p0465c04║其裝束若行脚狀渡彭蠡至黃州驛前屹然立終遐
B16n0088_p0465c05║邇奔競觀禮時馬鋪使臣為營喪務造塔於立終處
B16n0088_p0465c06║則開寶二年也今號真身院又澠池大安寺釋道因
B16n0088_p0465c07║不知何許人也遊處澠池瀍澗之間自言出家人守
B16n0088_p0465c08║儉則少干人與畜類為同行則無是非盈耳嘗養一
B16n0088_p0465c09║烏犬出入起臥不相忘捨每食以鐵鉢就火而炊糜
B16n0088_p0465c10║熟與犬同食或前或後行止奇異人莫能測一旦僧
B16n0088_p0465c11║亡犬亦坐斃今大安寺塑其像而肉身兩存開寶中
B16n0088_p0465c12║也洛下崇信香華滿龕焉
B16n0088_p0465c13║點點師
B16n0088_p0465c14║按宋高僧傳點點師者不知何許人也孟氏廣政中
B16n0088_p0465c15║隱卬南大邑山寺多遊鄜肆中雖事削染恆若風狂
B16n0088_p0465c16║或與人接必指點而言故目是稱焉有命齋食者酒
B16n0088_p0465c17║肉不間率以為常俚人亦不之厭也日之夕矣乃市
B16n0088_p0465c18║黃白麻紙筆墨寘懷袖以歸行數里沈酣而至暝矣
B16n0088_p0465c19║所居之室雖有外戶且無四壁入後闔扉人不得造
B16n0088_p0465c20║初鄰僧小童躡足伺之見秉燭箕踞陳紙筆於前訶
B16n0088_p0465c21║責大書莫曉其文字往往咄嗟如決斷處置人之明
B16n0088_p0465c22║闇間熟視閃爍若有人森列狀如曹吏則襦裳非世
B16n0088_p0465c23║之服飾觀者怖懼而退詰旦微詢其事怒而弗答居
B16n0088_p0465c24║數載卬笮之人咸神異之後不知其終
B16n0088_p0465c25║行滿
B16n0088_p0465c26║按宋高僧傳行滿者萬州南浦人也羈貫成童厥性
B16n0088_p0465c27║明黠篤辭听親求為佛子受戒方畢聞重湖間禪道
B16n0088_p0466a01║隆盛石霜之門濟濟多士遂往求解屬諸禪師棄代
B16n0088_p0466a02║滿往豫章觀諸法席既得安然次聞天台靈聖之跡
B16n0088_p0466a03║由是結束遊之棲華頂峰下智者院知眾僧茶竈見
B16n0088_p0466a04║人怡懌居幾十載未覩其慍色臥一土牀空其下燒
B16n0088_p0466a05║糞掃而煖之每日脫衣就牀則蚤虱蟄蜇唼之及餧
B16n0088_p0466a06║飼得所還著衣如故或人潛捫其衣蚤虱寂無蹤矣
B16n0088_p0466a07║先是居房檻外有巨松橫枝之上寄生小樹每遇滿
B16n0088_p0466a08║出坐也其寄生木必嫋嫋而側時謂此樹作禮茶頭
B16n0088_p0466a09║也或不信者專伺滿出則紛紛然滿去則屹立亭亭
B16n0088_p0466a10║更無動搖雖隨眾食量少分而止四十年內人未見
B16n0088_p0466a11║其便溺以開寶中預向人說我當行矣令眾僧念文
B16n0088_p0466a12║殊名號相助默焉坐化春秋可八十餘滿多作偈頌
B16n0088_p0466a13║以唱道焉
B16n0088_p0466a14║法圓（附鑛師）
B16n0088_p0466a15║按宋高僧傳法圓俗姓郝真定元氏人也宿植之緣
B16n0088_p0466a16║出塵無滯後唐長興二年投本府觀音院勤勤誦習
B16n0088_p0466a17║師與落髮間歲受滿足戒後策杖負囊巡禮諸方至
B16n0088_p0466a18║韶山挂錫看大藏經焉晉開運三載却來本生地寓
B16n0088_p0466a19║天王院越來年契丹犯闕戎王耶律德光迴至常山
B16n0088_p0466a20║樂城而死永康王兀谷代為蕃國之主時旋軍自鎮
B16n0088_p0466a21║州董戎北返留酋長麻答耶律解里守於下京即常
B16n0088_p0466a22║山也晉之臣寮兵士盡在斯矣漢兒將帥謀逐醜虜
B16n0088_p0466a23║其計未決兩分街巷漢人在蕃之中者蕃人先發無
B16n0088_p0466a24║少長皆被屠戮之天王院八僧殊死圓預其數也其
B16n0088_p0466a25║時見殺者尢眾初圓引頸兩受刃如擊木石然圓呼
B16n0088_p0466a26║曰猛乞一劍遂身首異處至暮圓如夢中忽覩晚照
B16n0088_p0466a27║亦微悟被戮之意自謂死已冥寞亦見日月逡巡舉
B16n0088_p0466b01║一臂試捫其頭乃覺如故再三疑之不敢搖動慮其
B16n0088_p0466b02║分落也又謂血凝所綴重捫之遶頸有痕縫如線許
B16n0088_p0466b03║大終身如此時城中既逐出蕃部稍定傍人扶起詰
B16n0088_p0466b04║朝歸院院僧方將食粥見圓謂為鬼物一皆奔散遲
B16n0088_p0466b05║久審得其實喜言再生遠邇觀禮且歎希奇常山之
B16n0088_p0466b06║人競陳供施圓自後復往諸方居無定所暨周顯德
B16n0088_p0466b07║中寓大名府成安縣卯齋院溫尋藏教以開寶六年
B16n0088_p0466b08║忽謂眾曰人生虛幻何能久長物極則遷生死涅槃
B16n0088_p0466b09║必無少別遂不數日而長逝黑白之眾若喪所親及
B16n0088_p0466b10║送就茶毗日感舍利若黍粟之皁粒焉春秋七十四
B16n0088_p0466b11║法臘五十一時范魯公質親問圓厥由深加鄭重再
B16n0088_p0466b12║詢履行則大藏經已兩過披讀矣又福州楞伽寺鑛
B16n0088_p0466b13║師者海壇戍卒之子厥初母氏懷娠冥然不喜葷胾
B16n0088_p0466b14║洎乎誕育岐嶷異常不嚌魚肉年及八歲甘嗜野菜
B16n0088_p0466b15║若鉏斸種者即言殺傷物命每見家廚烹燀毛鱗則
B16n0088_p0466b16║手掬沙灰投於爨鑊貴其不食自言開元寺塔隋朝
B16n0088_p0466b17║中我造也多說未萌事後皆契合便請出家因披法
B16n0088_p0466b18║服頂有香氣如𤑔沉檀號為聖僧時侍御史皇甫政
B16n0088_p0466b19║為留後請入府署因作肉䭔子百數唯一是素者盤
B16n0088_p0466b20║器交錯悉陳於前意驗其凡聖耳鑛臨筵徑拈素者
B16n0088_p0466b21║啖之餘者手拂而作時皇甫部曲一皆驚歎每出街
B16n0088_p0466b22║巷眾人圍遶自言壽止十三當定歸滅至是果終遂
B16n0088_p0466b23║於寺前火化傾城士女哭泣依輪王法樹浮圖焉
B16n0088_p0466b24║皓端
B16n0088_p0466b25║按宋高僧傳皓端姓張氏嘉禾人也九歲捨家入靈
B16n0088_p0466b26║光精舍師授經法如溫舊業焉年登弱冠受形俱無
B16n0088_p0466b27║表於四明阿育王寺遇希覺律師盛揚南山律端則
B16n0088_p0466c01║一聽旋有通明義門無壅尋投金華雲法師學名數
B16n0088_p0466c02║一支并法華經後受吳興緇伍所請講論焉兩浙武
B16n0088_p0466c03║肅王錢氏召於王府羅漢寺演訓復令於真身塔寺
B16n0088_p0466c04║宣導於時有台教師元燭者彼宗號為第十祖端依
B16n0088_p0466c05║附之果了一心三觀遂撰金光明經隨文釋十卷由
B16n0088_p0466c06║是兩宗法要一徑路通忠獻王錢氏借賜紫衣別署
B16n0088_p0466c07║大德號崇法焉後誓約不出寺門慕遠公之不渡虎
B16n0088_p0466c08║溪也高尚其事僅二十餘年身無長衣口無豐味居
B16n0088_p0466c09║不施關坐唯一榻以建隆二年三月十八日坐滅於
B16n0088_p0466c10║本房容貌猶生三日焚之於城西得舍利於煨燼之
B16n0088_p0466c11║末俗年七十二僧臘五十二凡著述傳錄記讚七十
B16n0088_p0466c12║許卷學得其門者止八十餘人端性耿介言無苟且
B16n0088_p0466c13║一坐之間不談世論唯以佛法為己務可謂傳翼之
B16n0088_p0466c14║象王矣祕書監錢昱嘗典秀郡躬覩端之標格為著
B16n0088_p0466c15║行錄焉
B16n0088_p0466c16║守賢
B16n0088_p0466c17║按宋高僧傳守賢姓丘氏泉州永春人也少而聰達
B16n0088_p0466c18║淵懿沉厚誓投吉祥院從師披剪焉後遊學栖雲門
B16n0088_p0466c19║禪師道塲明了心決趨彼衡陽眾推說法衲衣練苦
B16n0088_p0466c20║之人若百川之會於朝夕池矣賢不衣繒纊布衣皮
B16n0088_p0466c21║袴而已度伏臘必無更易脇不著席唯坐藤牀瞑目
B16n0088_p0466c22║通宵除有問者隨其啟發雍容自持乾德中告眾曰
B16n0088_p0466c23║吾有債願未酬心終不了明日入南窯山投身飼虎
B16n0088_p0466c24║弟子輩去尋見雙脛皮袴纏且存耳收闍維之得舍
B16n0088_p0466c25║利無數報齡七十四今小浮圖藏遺體焉
B16n0088_p0466c26║師蘊
B16n0088_p0466c27║按宋高僧傳師蘊金華人也厥性真率不好封植遇
B16n0088_p0467a01║事屬情有多訐直梁龍德中與德韶禪師結侶遐征
B16n0088_p0467a02║遊訪名師勝境至於北代清凉山冥心巡禮後登蒼
B16n0088_p0467a03║梧野陟祝融峰然韶師或隨或否迴於浙來還棲息
B16n0088_p0467a04║韶師法會其為人也稠人廣眾往往滑稽有好戲噱
B16n0088_p0467a05║者則狎之膠漆如也故高達之者置之於度外矣唯
B16n0088_p0467a06║韶師默而識之謂人曰蘊公癡狂吾不測其邊際焉
B16n0088_p0467a07║因有疾求僧作懺悔文誦經及密呪各論幾百藏為
B16n0088_p0467a08║度方知其密持之不懈嘗謂道友曰吾生無益於人
B16n0088_p0467a09║欲投宴坐峰不然石梁下所願早預賢聖之儔也其
B16n0088_p0467a10║道友多沮其計以開寶六年七月內無疾坐終如入
B16n0088_p0467a11║禪定時炎蒸停屍二七日身無欹側竅無氣穢及遷
B16n0088_p0467a12║神座就寺之東隅闍維煨燼中收舍利外舌根不壞
B16n0088_p0467a13║灰寒拾之如紅芙蕖色柔輭可憐或曰伊僧別無奇
B16n0088_p0467a14║異此物偶存乃重燔𤑔其舌隨同火色遲久還如蓮
B16n0088_p0467a15║葉遂議結小塔於寺中緘藏後有不信者重燒鍛凡
B16n0088_p0467a16║數十過矣蘊生不言姓氏年齒人以貌取之則年八
B16n0088_p0467a17║十餘矣
B16n0088_p0467a18║紹巖
B16n0088_p0467a19║按宋高僧傳紹巖俗姓劉雍州人也母張氏始娠夢
B16n0088_p0467a20║寤甚奇及生也神姿瓌偉至長也器度宏深七歲苦
B16n0088_p0467a21║求出家於高安禪師十八進具於懷暉律師凡百經
B16n0088_p0467a22║書覽同溫習自是遊諸方聖跡洎入吳會棲息天台
B16n0088_p0467a23║四明山與德韶禪師共決疑滯於臨川益公遂於錢
B16n0088_p0467a24║塘湖水心寺挂錫恆諷持法華經無晝夜俄感陸地
B16n0088_p0467a25║庭間生蓮華舉城人瞻矚巗亟命搴而蹂之以建隆
B16n0088_p0467a26║二年辛酉經願云滿誓同藥王焚身以供養時漢南
B16n0088_p0467a27║國王錢氏篤重歸心苦留乃止尋潛遁投身曹娥江
B16n0088_p0467b01║用飼魚腹會有漁者拯之云有神人扶足求溺弗可
B16n0088_p0467b02║衣敷水面而驚濤迅激巖如坐寶臺然水火二緣俱
B16n0088_p0467b03║為未濟恆怏惋其懷乃於越法華山安置續召於杭
B16n0088_p0467b04║塔寺造上方淨院以居之開寶四年七月有疾不求
B16n0088_p0467b05║藥石作偈累篇示門徒曰吾誦經二萬部決以安養
B16n0088_p0467b06║為期跏趺坐亡享齡七十三法臘五十五喪事官供
B16n0088_p0467b07║茶毗於龍井山獲舍利無筭遺骨若玉瑩然遂收合
B16n0088_p0467b08║作石函寘於影堂大寧軍節度使贈太師孫承祐為
B16n0088_p0467b09║碑紀述焉
B16n0088_p0467b10║文輦
B16n0088_p0467b11║按宋高僧傳文輦永嘉郡平陽人也邂逅求師受業
B16n0088_p0467b12║於金華納具足律儀畢翹勤篤勵三乘之學一皆染
B16n0088_p0467b13║漸因往縉雲明昭禪師法會不事繁云揚眴之間決
B16n0088_p0467b14║了無滯末遇天台山德韶禪翁唱宗一大師之道輦
B16n0088_p0467b15║復諦受無疑不為異緣牽轉故三十載隨韶師聽其
B16n0088_p0467b16║進否嘗謂人曰悟入之緣猶蠖屈之於葉也食黃則
B16n0088_p0467b17║身黃食蒼則身蒼其屈伸之狀無變吾初見明昭乃
B16n0088_p0467b18║若是今學元沙又如是此所謂殊塗而同歸今更取
B16n0088_p0467b19║佛言為定量之乃覽大藏經三周徧自是已來逍遙
B16n0088_p0467b20║無滯以太平興國三年忽自操其斧言伐其檀巧結
B16n0088_p0467b21║玲瓏重攢若題湊焉號曰浮圖中開戶入內趺坐自
B16n0088_p0467b22║持火炬誓之曰以此殘喘焚之供養十方佛諸聖賢
B16n0088_p0467b23║言訖發焰亙空其煙五色旋轉氤氳猶聞誦經之聲
B16n0088_p0467b24║須臾始絕觀者號哭灰寒收舍利不知顆數春秋八
B16n0088_p0467b25║十四初輦嘗謂善建寺僧說吾死已無占伽藍可食
B16n0088_p0467b26║之地弗如自焚供養望諸賢此時念佛助我往生只
B16n0088_p0467b27║此相煩耳今善建寺中累石為小塔焉
B16n0088_p0467c01║懷德
B16n0088_p0467c02║按宋高僧傳懷德本江南人也髫年離俗謹愿飭身
B16n0088_p0467c03║誦通法華經得度自爾雖登講肆終以誦持為專務
B16n0088_p0467c04║晚遊泗上禮僧伽塔像屬今上遣高品李神福齎旛
B16n0088_p0467c05║華上供并感應舍利至葬於新塔下基深窟中德遂
B16n0088_p0467c06║誓焚軀供養先罄捨衣囊供身之物齋僧一中然後
B16n0088_p0467c07║自衣紙服身纏油蠟禮辭僧眾手持雙燭登柴𧂐中
B16n0088_p0467c08║發火誦經觀者莫不揮涕德至火熾熛高其身聊側
B16n0088_p0467c09║猶微聞誦經之聲一城之人無不悲悼淘汰舍利甚
B16n0088_p0467c10║多乃太平興國八年四月八日也使臣回奏上為之
B16n0088_p0467c11║動容焉
B16n0088_p0467c12║守真（附沙彌彌伽　道蔭）
B16n0088_p0467c13║按宋高僧傳守真永興萬年人也俗姓紀漢詐帝信
B16n0088_p0467c14║之鴻緒乃祖乃父素履貞吉奕葉孝行充塞閭里故
B16n0088_p0467c15║鄉人美其孝焉遂目之曰紀丁蘭也真即其後矣洎
B16n0088_p0467c16║黃寇干紀僖宗蒙塵車駕避鋒而西幸咸鎬失守而
B16n0088_p0467c17║沒賊因而徙家居於蜀矣及冠也偶遊聖壽寺見修
B16n0088_p0467c18║進律師行出物表語越常度乃解帶卸冠北面而事
B16n0088_p0467c19║之七支既備先謁從朗師學起信論次依性光師傳
B16n0088_p0467c20║法界觀後禮演祕闍棃授瑜伽教並得心要咸盡指
B16n0088_p0467c21║歸自明達諸法宣暢妙典四十年間略無怠矣而賜
B16n0088_p0467c22║號曰昭信焉講起信及法界觀共七十餘遍皆以燈
B16n0088_p0467c23║傳燈用器投器嗣乎法者二十許人開灌頂道場五
B16n0088_p0467c24║徧約度僧尼士庶三千餘人開水陸道場二十徧常
B16n0088_p0467c25║五更輪結文殊五髻教法至夜二更輪西方無量壽
B16n0088_p0467c26║教法稱阿彌陀尊號修念佛三昧期生淨域一日謂
B16n0088_p0467c27║弟子緣遇曰如來不云出息不保入息吾之壽也幸
B16n0088_p0468a01║矣汝之年也耄矣今欲順俗從世預設二塔其可得
B16n0088_p0468a02║乎緣遇稽首而對曰廣度長老捨院之右地請建塔
B16n0088_p0468a03║者有年矣今大師屬其意長老致其美因緣冥契安
B16n0088_p0468a04║可而止於是鳩工而營之自十月琢磨至來一月徹
B16n0088_p0468a05║繢以開寶四年秋八月九日命眾念佛佛聲既久令
B16n0088_p0468a06║止奄然而歸寂俗壽七十八僧臘五十三其月二十
B16n0088_p0468a07║一日焚葬於北永泰門外智度院側其獲舍利光潤
B16n0088_p0468a08║各將供養之次沙彌彌伽者于闐國人也專誦華嚴
B16n0088_p0468a09║經曾無間息聖曆年中天帝釋請迎伽上天誦持乃
B16n0088_p0468a10║曰每被阿修羅見擾故屈師來請為誦宣華嚴經以
B16n0088_p0468a11║禳彼敵遂陞座朗諷是經時修羅軍眾聞經乃現威
B16n0088_p0468a12║神一時而化去又沙彌道蔭常念金剛經寶曆初因
B16n0088_p0468a13║他出夜歸虎暴中路忽遇哮吼跳躑於前蔭知不免
B16n0088_p0468a14║乃閉目而坐唯默念是經心期救護虎遂伏草守之
B16n0088_p0468a15║達曙村人來往乃視虎其蹲處涎流於地焉蔭後持
B16n0088_p0468a16║誦益加高行矣