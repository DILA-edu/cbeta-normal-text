B16n0088_p0516a01║欽定古今圖書集成博物彙編神異典
B16n0088_p0516a02║　第一百八十卷目錄
B16n0088_p0516a03║僧部列傳五十六
B16n0088_p0516a04║宋七
B16n0088_p0516a05║法演從悅
B16n0088_p0516a06║淨端守干
B16n0088_p0516a07║道淵從義
B16n0088_p0516a08║道全禪惠
B16n0088_p0516a09║洪禪師系南
B16n0088_p0516a10║慧日自覺
B16n0088_p0516a11║子淳德止
B16n0088_p0516a12║照覺無求
B16n0088_p0516a13║儼和尚蔣大士
B16n0088_p0516a14║紹慈雪山子
B16n0088_p0516a15║清安師淨梵
B16n0088_p0516a16║諸仙明慧
B16n0088_p0516a17║法明大通
B16n0088_p0516a18║懷深證悟
B16n0088_p0516a19║如哲印肅
B16n0088_p0516a20║道震守訥
B16n0088_p0516a21║慧初道嵩
B16n0088_p0516a22║克勤
B16n0088_p0516a23║
B16n0088_p0516a24║
B16n0088_p0516a25║
B16n0088_p0516a26║
B16n0088_p0516a27║
B16n0088_p0516b01║神異典第一百八十卷
B16n0088_p0516b02║僧部列傳五十六
B16n0088_p0516b03║宋七
B16n0088_p0516b04║法演
B16n0088_p0516b05║按五燈會元斬州五祖法演禪師綿州鄧氏子三十
B16n0088_p0516b06║五始棄家祝髮受具往成都習唯識百法論因聞菩
B16n0088_p0516b07║薩入見道時智與理冥境與神會不分能證所證西
B16n0088_p0516b08║天外道嘗難比丘曰既不分能證所證却以何為證
B16n0088_p0516b09║無能對者外道眨之令不鳴鐘鼓反披袈裟三藏奘
B16n0088_p0516b10║法師至彼救此義曰如人飲水冷暖自知乃通其難
B16n0088_p0516b11║師曰冷暖則可知矣作麼生是自知底事遂質本講
B16n0088_p0516b12║曰不知自知之理如何講莫疏其問但誘曰汝欲明
B16n0088_p0516b13║此當往南方扣傳佛心宗者師即負笈出關所見尊
B16n0088_p0516b14║宿無不以此咨決所疑終不破洎謁圓照本禪師古
B16n0088_p0516b15║今因緣會盡唯不會僧問興化四方八面來時如何
B16n0088_p0516b16║化云打中間底僧作禮化云我昨日赴箇村齋中途
B16n0088_p0516b17║遇一陣卒風暴雨却向古廟裏避過請益於本本云
B16n0088_p0516b18║此是臨濟下因緣須是問他家兒孫始得師遂謁浮
B16n0088_p0516b19║山遠禪師請益前話遠云我有箇譬喻說似伱伱一
B16n0088_p0516b20║似箇三家村裏賣柴漢子把箇扁擔向十字街頭立
B16n0088_p0516b21║地問人中書堂今日商量甚麼事師默計云若如此
B16n0088_p0516b22║大故未在遠一日語師曰吾老矣恐虛度子光陰可
B16n0088_p0516b23║往依白雲此老雖後生吾未識面但見其頌臨濟三
B16n0088_p0516b24║頓棒話有過人處必能了子大事師潸然禮辭至白
B16n0088_p0516b25║雲遂舉僧問南泉摩尼珠話請問雲叱之師領悟獻
B16n0088_p0516b26║投機偈曰山前一片閑田地叉手叮嚀問祖翁幾度
B16n0088_p0516b27║賣來還自買為憐松竹引清風雲特印可令掌磨事
B16n0088_p0516c01║未幾雲至語師曰有數禪客自廬山來皆有悟入處
B16n0088_p0516c02║教伊說亦說得有來由舉因緣問伊亦明得教伊下
B16n0088_p0516c03║語亦下得秪是未在師於是大疑私自計曰既悟了
B16n0088_p0516c04║說亦說得明亦明得如何却未在遂參究累日忽然
B16n0088_p0516c05║省悟從前寶惜一時放下走見白雲雲為手舞足蹈
B16n0088_p0516c06║師亦一笑而已師後曰吾因茲出一身白汗便明得
B16n0088_p0516c07║下載清風雲一日示眾曰古人道如鏡鑄像像成後
B16n0088_p0516c08║鏡在甚麼處眾下語不契舉以問師師近前問訊曰
B16n0088_p0516c09║也不較多雲笑曰須是道者始得乃命分座開示方
B16n0088_p0516c10║來初住四面遷白雲晚居東山僧問攜笻領眾祖令
B16n0088_p0516c11║當行坐斷要津師意如何師曰秋風吹渭水落葉滿
B16n0088_p0516c12║長安曰四面無門山嶽秀今朝且得主人歸師曰你
B16n0088_p0516c13║道路頭在甚麼處曰為甚麼對面不相識師曰且喜
B16n0088_p0516c14║到來問祖意教意是同是別師曰人貧志短馬瘦毛
B16n0088_p0516c15║長問如何是白雲為人親切處師曰捩轉鼻孔曰便
B16n0088_p0516c16║恁麼去時如何師曰不知痛癢漢問達磨面壁意旨
B16n0088_p0516c17║如何師曰計較未成曰二祖立雪時如何師曰將錯
B16n0088_p0516c18║就錯曰秪如斷臂安心又作麼生師曰煬帝開汴河
B16n0088_p0516c19║問百尺竿頭如何進步師曰快走始得問如何是臨
B16n0088_p0516c20║濟下事師曰五逆聞雷曰如何是雲門下事師曰紅
B16n0088_p0516c21║旗閃爍曰如何是曹洞下事師曰馳書不到家曰如
B16n0088_p0516c22║何是溈仰下事師曰斷碑橫古路僧禮拜師曰何不
B16n0088_p0516c23║問法眼下事曰留與和尚師曰巡人犯夜問如何是
B16n0088_p0516c24║白雲一滴水師曰打碓打磨曰飲者如何師曰教你
B16n0088_p0516c25║無著面處崇寧三年六月二十五日上堂辭眾曰趙
B16n0088_p0516c26║州和尚有末後句你作麼生會試出來道看若會得
B16n0088_p0516c27║去不妨自在快活如或未然這好事作麼說良久曰
B16n0088_p0517a01║說即說了也秪是諸人不知要會麼富嫌千口少貧
B16n0088_p0517a02║恨一身多珍重時山門有土木之役躬往督之且曰
B16n0088_p0517a03║汝等勉力吾不復來矣歸丈室淨髮澡身迄旦吉祥
B16n0088_p0517a04║而化是夕山摧石隕四十里內巖谷震吼闍維舍利
B16n0088_p0517a05║如雨塔於東山之南
B16n0088_p0517a06║從悅
B16n0088_p0517a07║按五燈會元隆興府兜率從悅禪師贛州熊氏子初
B16n0088_p0517a08║首眾於道吾領數衲謁雲蓋智和尚智與語未數句
B16n0088_p0517a09║盡知所蘊乃笑曰觀首座氣質不凡奈何出言吐氣
B16n0088_p0517a10║如醉人邪師面熱汗下曰願和尚不吝慈悲智復與
B16n0088_p0517a11║語錐劄之師茫然遂求入室智曰曾見法昌遇和尚
B16n0088_p0517a12║否師曰曾看他語錄自了可也不願見之智曰曾見
B16n0088_p0517a13║洞山文和尚否師曰關西子沒頭腦拖一條布裙作
B16n0088_p0517a14║尿臭氣有甚長處智曰你但向尿臭氣處叅取師依
B16n0088_p0517a15║教即謁洞山深領奧旨復謁智智曰見關西子後大
B16n0088_p0517a16║事如何師曰若不得和尚指示幾乎蹉過一生遂禮
B16n0088_p0517a17║謝師復謁真淨後出世鹿苑有清素者久叅慈明寓
B16n0088_p0517a18║居一室未始與人交師因食蜜漬荔枝偶素過門師
B16n0088_p0517a19║呼曰此老人鄉果也可同食之素曰自先師亡後不
B16n0088_p0517a20║得此食久矣師曰先師為誰素曰慈明也某忝執侍
B16n0088_p0517a21║十三年耳師乃疑駭曰十三年堪忍執侍之役非得
B16n0088_p0517a22║其道而何遂饋以餘果稍稍親之素問師所見者何
B16n0088_p0517a23║人曰洞山文素曰文見何人師曰黃龍南素曰南匾
B16n0088_p0517a24║頭見先師不久法道大振如此師益疑駭遂袖香詣
B16n0088_p0517a25║素作禮素起避之曰吾以福薄先師授記不許為人
B16n0088_p0517a26║師益恭素乃曰憐子之誠違先師之記子平生所得
B16n0088_p0517a27║試語我師具通所見素曰可以入佛而不能入魔師
B16n0088_p0517b01║曰何謂也素曰豈不見古人道末後一句始到牢關
B16n0088_p0517b02║如是累月素乃印可仍戒之曰文示子者皆正知正
B16n0088_p0517b03║見然子離文太早不能盡其妙吾今為子點破使子
B16n0088_p0517b04║受用得大自在他日切勿嗣吾也師後嗣真淨僧問
B16n0088_p0517b05║提兵統將須憑帝主虎符領眾匡徒密佩祖師心印
B16n0088_p0517b06║如何是祖師心印師曰滿口道不得曰秪這箇別更
B16n0088_p0517b07║有師曰莫將支遯鶴喚作右軍鵝問如何是兜率境
B16n0088_p0517b08║師曰一水挼藍色千峰削玉青曰如何是境中人師
B16n0088_p0517b09║曰七凹八凸無人見百手千頭秪自知上堂耳目一
B16n0088_p0517b10║何清端居幽谷裏秋風入古松秋月生寒水衲僧於
B16n0088_p0517b11║此更求真兩箇猢猻垂四尾喝一喝上堂兜率都無
B16n0088_p0517b12║辨別却喚烏龜作鼈不能說妙談真秖解搖脣鼓舌
B16n0088_p0517b13║遂令天下衲僧覷見眼中滴血莫有飜瞋作喜笑傲
B16n0088_p0517b14║煙霞者麼良久曰笛中一曲昇平樂算得生平未解
B16n0088_p0517b15║愁上堂始見新春又逢初夏四時若箭兩曜如梭不
B16n0088_p0517b16║覺紅顏飜成白首直須努力別著精神耕取自己田
B16n0088_p0517b17║園莫犯他人苗稼既然如是牽犂拽杷須是雪山白
B16n0088_p0517b18║牛始得且道鼻孔在甚麼處良久曰𠮟𠮟上堂常居
B16n0088_p0517b19║物外度清時牛上橫將竹笛吹一曲自幽山自緣此
B16n0088_p0517b20║情不與白雲知慶快諸禪德飜思范蠡謾泛滄波因
B16n0088_p0517b21║念陳搏空眠太華何曾夢見浪得高名實未神遊閑
B16n0088_p0517b22║漂野跡既然如此具眼衲僧莫道龍安非他是己好
B16n0088_p0517b23║上堂無法亦無心無心復何捨要真盡屬真要假全
B16n0088_p0517b24║歸假平地上行船虛空裏走馬九年面壁人有口還
B16n0088_p0517b25║如瘂叅上堂夜夜抱佛眠朝朝還共起起坐鎮相隨
B16n0088_p0517b26║語默同居止欲識佛去處秪這語聲是諸禪德大小
B16n0088_p0517b27║傅大士秖會抱橋柱澡洗把纜放船印板上打將來
B16n0088_p0517c01║模子裏脫將去豈知道本色衲僧塞除佛祖窟打破
B16n0088_p0517c02║元妙門跳出斷常坑不依清淨界都無一物獨奮雙
B16n0088_p0517c03║拳海上橫行建家立國有一般漢也要向百尺竿頭
B16n0088_p0517c04║凝然端坐洎乎翻身之際捨命不得豈不見雲門大
B16n0088_p0517c05║師道知是般事拈放一邊直須擺動精神著些筋骨
B16n0088_p0517c06║向混沌未剖已前薦得猶是鈍漢那堪更於他人舌
B16n0088_p0517c07║頭上𠯗啖滋味終無了日諸禪客要會麼剔起眉毛
B16n0088_p0517c08║有甚難分明不見一毫端風吹碧落浮雲盡月上青
B16n0088_p0517c09║山玉一團喝一喝下座一日漕使無盡居士張公商
B16n0088_p0517c10║英按部過分寧請五院長老就雲巖說法師最後登
B16n0088_p0517c11║座橫拄杖曰適來諸善知識橫拈𥪡放直立斜拋換
B16n0088_p0517c12║步移身藏頭露角既於學士面前各納敗闕未免喫
B16n0088_p0517c13║兜率手中痛棒到這裏不由甘與不甘何故見事不
B16n0088_p0517c14║平爭忍得衲僧正令自當行卓拄杖下座室中設三
B16n0088_p0517c15║語以驗學者一曰撥草擔風秪圖見性即今上人性
B16n0088_p0517c16║在甚麼處二曰識得自性方脫生死眼光落地時作
B16n0088_p0517c17║麼生脫三曰脫得生死便知去處四大分離向甚麼
B16n0088_p0517c18║處去元祐六年冬浴訖集眾說偈曰四十有八聖凡
B16n0088_p0517c19║盡殺不是英雄龍安路滑奄然而化其徒遵師遺誡
B16n0088_p0517c20║欲火葬捐骨江中得法弟子無盡居士張公遣使持
B16n0088_p0517c21║祭且曰老師於祖宗門下有大道力不可使來者無
B16n0088_p0517c22║所起敬俾塔於龍安之乳峯諡真寂禪師
B16n0088_p0517c23║淨端
B16n0088_p0517c24║按五燈會元安吉州西余師子淨端禪師本郡人也
B16n0088_p0517c25║姓丘氏始見弄師子發明心要往見龍華蒙印可遂
B16n0088_p0517c26║歸里中合綵為師子皮時被之因號端師子丞相章
B16n0088_p0517c27║公慕其道躬請開法吳山風化盛播開堂日僧官宣
B16n0088_p0518a01║疏至推倒回頭趯飜不托七軸之蓮經未誦一聲之
B16n0088_p0518a02║漁父先聞師止之遂登座拈香祝聖罷引聲吟曰本
B16n0088_p0518a03║是瀟湘一釣客自西自東自南北大眾雜然稱善師
B16n0088_p0518a04║顧笑曰諦觀法王法法王法如是便下座上堂二月
B16n0088_p0518a05║二禪翁有何謂春風觸目百花開公子王孫日日醺
B16n0088_p0518a06║醺醉唯有殿前陳朝檜不入時人意禪家流秪這是
B16n0088_p0518a07║莫思慮坦然齋後一甌茶長連牀上伸脚睡咄師到
B16n0088_p0518a08║華亭眾請上堂靈山師子雲間哮吼佛法無可商量
B16n0088_p0518a09║不如打箇筋斗便下座問羚羊未掛角時如何師曰
B16n0088_p0518a10║怕曰既是善知識因何却怕師曰山僧不曾見恁差
B16n0088_p0518a11║異畜生
B16n0088_p0518a12║守干
B16n0088_p0518a13║按畿輔通志守干藁城人居龍興寺性聰慧無幽不
B16n0088_p0518a14║燭宋元祐間賜號通照大師一日發囊以紙衣一襲
B16n0088_p0518a15║付其徒至旬乃易衣誦梵經合掌加額辭眾而逝
B16n0088_p0518a16║道淵
B16n0088_p0518a17║按天台縣志道淵永嘉人號息庵久依扶宗深透教
B16n0088_p0518a18║觀居西湖永明常論修性離合之旨指要雖示其妙
B16n0088_p0518a19║後人或成異說乃收束諸文立為二義後示寂當盛
B16n0088_p0518a20║暑停龕旬日顏色鮮好百孔香若蓮華越三年大風
B16n0088_p0518a21║折木壞其塔滿龕舍利
B16n0088_p0518a22║從義
B16n0088_p0518a23║按天台縣志從義平陽葉氏子年十七通法華得度
B16n0088_p0518a24║受學扶宗主大雲五峰寶積辨論切直為世所信晚
B16n0088_p0518a25║居秀州壽聖大振宗風元祐六年示寂瘞舍利於錢
B16n0088_p0518a26║塘寶藏諡曰神智
B16n0088_p0518a27║道全
B16n0088_p0518b01║按瑞州府志道全洛陽王氏子生不茹葷事勇廣愛
B16n0088_p0518b02║演師二十受具遊歷諸方受華嚴清涼說於誡法師
B16n0088_p0518b03║南遊事棲賢秀師不契乃事洞山文師五年而悟告
B16n0088_p0518b04║文曰吾一槌打透無底藏一切珍寶皆吾有也文印
B16n0088_p0518b05║可之高安太守請住石臺清涼又徙居黃檗蘇子由
B16n0088_p0518b06║來筠與遊甚契謂子由曰君靜而慧可以學道久之
B16n0088_p0518b07║化去體暖而香輭十五日而茶毗得舍利光潔無算
B16n0088_p0518b08║子由為撰塔銘乃運禪師十九世孫也
B16n0088_p0518b09║禪惠
B16n0088_p0518b10║按明高僧傳禪惠名山人也家世業儒屢舉不第元
B16n0088_p0518b11║符間郡守呂由誠見以僧勅戲之遂棄儒從釋力參
B16n0088_p0518b12║祖道得大開悟初出住邑天寧寺出入必策馬乘輿
B16n0088_p0518b13║諸耆宿言以佛法貴乎苦行固不宜乘輿馬服綺繡
B16n0088_p0518b14║師答以偈曰文殊駕師子普賢跨象王新來一箇佛
B16n0088_p0518b15║騎馬也無妨凡所說法機鋒敏捷有語錄行世
B16n0088_p0518b16║洪禪師
B16n0088_p0518b17║按廣西通志洪禪師宋時人少持齋好誦釋家言寓
B16n0088_p0518b18║崇善寺中危坐常如泥塑竟日不飲食壽九十餘尸
B16n0088_p0518b19║解而去
B16n0088_p0518b20║系南
B16n0088_p0518b21║按五燈會元廬山羅漢院系南禪師汀州張氏子上
B16n0088_p0518b22║堂禪不禪道不道三寸舌頭胡亂掃昨夜日輪飄桂
B16n0088_p0518b23║華今朝月窟生芝草呵呵呵萬兩黃金無處討一向
B16n0088_p0518b24║絕思量諸法不相到師臨示寂陞座告眾曰羅漢今
B16n0088_p0518b25║日倒騎鐵馬逆上須彌踏破虛空不留朕跡乃歸方
B16n0088_p0518b26║丈跏趺而逝
B16n0088_p0518b27║慧日
B16n0088_p0518c01║按五燈會元信州永豐慧日庵主本郡丘氏子丱歲
B16n0088_p0518c02║出家於明心寺得度自機契雲居熟遊湘漢暨歸永
B16n0088_p0518c03║豐或處巖谷或居廛市令鄉民稱丘師伯凡有所問
B16n0088_p0518c04║以莫曉答之忽語邑人曰吾明日行脚去汝等可來
B16n0088_p0518c05║相送於是贐路者畢集師笑不已眾問其故即書偈
B16n0088_p0518c06║曰丘師伯莫曉寂寂明皎皎日午打三更誰人打得
B16n0088_p0518c07║了投筆而逝
B16n0088_p0518c08║自覺
B16n0088_p0518c09║按五燈會元東京淨因自覺禪師青州王氏子幼以
B16n0088_p0518c10║儒業見知於司馬溫公然事高尚而無意功名一旦
B16n0088_p0518c11║落髮從芙蓉游履踐精密契悟超絕出世住大乘崇
B16n0088_p0518c12║寧間詔居淨因上堂祖師西來特唱此事自是諸人
B16n0088_p0518c13║不肯委悉向外馳求投赤水以尋珠詣荊山而覓玉
B16n0088_p0518c14║殊不知從門入者不是家珍認影迷頭豈非大錯直
B16n0088_p0518c15║待宗門提唱體寂無依異念不生古今無間森羅萬
B16n0088_p0518c16║象觸目家風鳥道遼空不妨舉步金鷄報曉丹鳳翱
B16n0088_p0518c17║翔玉樹花開枯枝結子秪有太陽門下日日三秋明
B16n0088_p0518c18║月堂前時時九夏要會麼無影樹垂寒澗月海潮東
B16n0088_p0518c19║注斗移西
B16n0088_p0518c20║子淳
B16n0088_p0518c21║按五燈會元鄧州丹霞子淳禪師劍州賈氏子弱冠
B16n0088_p0518c22║為僧徹澄於芙蓉之室上堂乾坤之內宇宙之間中
B16n0088_p0518c23║有一寶祕在形山肇法師恁麼道秪解指蹤話跡且
B16n0088_p0518c24║不能拈示於人丹霞今日擘開宇宙打破形山為諸
B16n0088_p0518c25║人拈出具眼者辨取以拄杖卓一下曰還見麼鷺鷥
B16n0088_p0518c26║立雪非同色明月蘆花不似他上堂舉德山示眾曰
B16n0088_p0518c27║我宗無語句實無一法與人德山恁麼說話可謂是
B16n0088_p0519a01║秖知入草求人不覺通身泥水子細觀來秖具一隻
B16n0088_p0519a02║眼若是丹霞則不然我宗有語句金刀剪不開深深
B16n0088_p0519a03║元妙旨玉女夜懷胎上堂亭亭日午猶虧半寂寂三
B16n0088_p0519a04║更尚未圓六戶不曾知暖意往來常在月明前上堂
B16n0088_p0519a05║寶月流輝澄潭布影水無蘸月之意月無分照之心
B16n0088_p0519a06║水月兩忘方可稱斷所以道昇天底事直須颺却十
B16n0088_p0519a07║成底事直須去却擲地金聲不須回顧若能如是始
B16n0088_p0519a08║解向異類中行諸人到這裏還相委悉麼良久曰常
B16n0088_p0519a09║行不舉人間步披毛戴角混塵泥僧問牛頭未見四
B16n0088_p0519a10║祖時如何師曰金菊乍開蜂競採曰見後如何師曰
B16n0088_p0519a11║苗枯華謝了無依宣和己亥春示寂塔全身於洪山
B16n0088_p0519a12║之南
B16n0088_p0519a13║德止
B16n0088_p0519a14║按五燈會元江州圓通青谷真際德止禪師金紫徐
B16n0088_p0519a15║閎中之季子也世居歷陽師雙瞳紺碧神光射人十
B16n0088_p0519a16║歲未知書多喜睡其父目為懵然子暨成童強記過
B16n0088_p0519a17║人學文有奇語弱冠夢異僧授四句偈俄而有以南
B16n0088_p0519a18║安巖主像遺之者即傍所載聰明偈自是持念不忘
B16n0088_p0519a19║後五年隨金紫將漕西洛一夕忽大悟連作數偈一
B16n0088_p0519a20║曰不因言句不因人不因物色不因聲夜半吹燈方
B16n0088_p0519a21║就枕忽然這裏已天明每嘯歌自若眾莫測之乃力
B16n0088_p0519a22║求出家父弗許欲以官授之師曰某方將脫世網不
B16n0088_p0519a23║著三界豈復刺頭於利名中邪請移授從兄玨遂祝
B16n0088_p0519a24║髮受具未數載名振京師宣和三年春徽宗皇帝賜
B16n0088_p0519a25║號真際俾居圓通上堂山僧二十年前兩目皆盲了
B16n0088_p0519a26║無所覩唯是聞人說道青天之上有大日輪照三千
B16n0088_p0519a27║大千世界無有不徧之處籌策萬端終不能見二十
B16n0088_p0519b01║年後眼光漸開又值天色連陰濃雲亂湧四方觀察
B16n0088_p0519b02║上下推窮見雲行時便於行處作計較見雲住時便
B16n0088_p0519b03║於住處立箇窠曰正如是間忽遇著箇多知漢問道
B16n0088_p0519b04║莫是要見日輪麼何不向高山頂上去山僧却徵他
B16n0088_p0519b05║道那裏是高山頂上他道紅塵不到處是諸仁者好
B16n0088_p0519b06║箇端的消息還會麼長連牀上佛陁耶上堂昨夜黃
B16n0088_p0519b07║面瞿曇將三千大千世界來一口吞盡如人飲湯水
B16n0088_p0519b08║蹤跡不留應時消散當爾時諸大菩薩聲聞羅漢及
B16n0088_p0519b09║與一切眾生盡皆不覺不知唯有文殊普賢瞥然覷
B16n0088_p0519b10║見雖然得見渺渺茫茫恰似向大洋海裏頭出頭沒
B16n0088_p0519b11║諸人且道是甚麼消息若也檢點得破許他頂門上
B16n0088_p0519b12║具一隻眼示寂闍維煙氣所及悉成舍利塔司空山
B16n0088_p0519b13║分窆疊石原
B16n0088_p0519b14║照覺
B16n0088_p0519b15║按五燈會元江州東林興龍寺常總照覺禪師延平
B16n0088_p0519b16║施氏子久依黃龍密授大法決旨出住泐潭次遷東
B16n0088_p0519b17║林皆符讖記僧問乾坤之內宇宙之間中有一寶祕
B16n0088_p0519b18║在形山如何是寶師曰白月現黑月隱曰非但聞名
B16n0088_p0519b19║今日親見師曰且道寶在甚麼處曰古殿戶開光燦
B16n0088_p0519b20║爛白蓮池畔社中人師曰別寶還他碧眼胡又僧出
B16n0088_p0519b21║眾提起坐具曰請師答話師曰放下著僧又作展勢
B16n0088_p0519b22║師曰收曰昔年尋劍客今朝遇作家師曰這裏是甚
B16n0088_p0519b23║麼所在僧便喝師曰喝老僧耶僧又喝師曰放過又
B16n0088_p0519b24║爭得便打上堂乾坤大地常演圓音日月星辰每談
B16n0088_p0519b25║實相飜憶先黃龍道秋雨淋漓連宵徹曙點點無私
B16n0088_p0519b26║不落別處復云滴穿汝眼睛浸爛汝鼻孔東林不然
B16n0088_p0519b27║終歸大海作波濤擊禪牀下座上堂老盧不識字頓
B16n0088_p0519c01║明佛意佛意離文墨故白兆不識書圓悟宗乘宗乘
B16n0088_p0519c02║非言詮故如此老婆心分明入泥水今時人猶尚抱
B16n0088_p0519c03║橋柱澡洗把纜放船良久曰爭怪得老僧
B16n0088_p0519c04║無求
B16n0088_p0519c05║按延平府志無求尤溪人劉氏子少業儒博涉羣書
B16n0088_p0519c06║尋棄為僧遍遊名山頗工詩有塵外致朱松尉尤溪
B16n0088_p0519c07║時與為友嘗為作詩集序
B16n0088_p0519c08║儼和尚
B16n0088_p0519c09║按太平府志儼和尚杯度禪師後也戒行甚嚴久之
B16n0088_p0519c10║忽徹悟崇寧元年示寂遺偈曰四大之身水月空雲
B16n0088_p0519c11║一輪湛湛廓落乾坤至今碑塔猶在
B16n0088_p0519c12║蔣大士
B16n0088_p0519c13║按江華縣志蔣大士名未雄太平鄉華陂村人居近
B16n0088_p0519c14║舜祠常葺廟貌專奉香火生宋熙寧甲寅二月二十
B16n0088_p0519c15║六日及長孝父母睦兄弟持齋日誦金剛經崇寧癸
B16n0088_p0519c16║未五月豁然頓悟遂辭父母棄妻子就浪石寺立壇
B16n0088_p0519c17║說法盡屏火食昇姹巖趺坐而化時乃丙戌五月二
B16n0088_p0519c18║十九日也其徒迎歸於寺立白雲塔以崇之人有患
B16n0088_p0519c19║疾祈禱每應至今真身猶存
B16n0088_p0519c20║紹慈
B16n0088_p0519c21║按廣西通志萬杉紹慈桂州人趙氏子年十九振策
B16n0088_p0519c22║踰衡嶽抵豫章觀馬祖遺迹聞廬山東林常總道席
B16n0088_p0519c23║甚盛遂委心焉一日語次總舉拂子擊慈者再慈遽
B16n0088_p0519c24║奪拂子總曰汝何敢爾對曰拂子今屬慈矣總曰三
B16n0088_p0519c25║十年老將今被小卒摧折自此聲名藉甚推為東林
B16n0088_p0519c26║上首隨出世
B16n0088_p0519c27║雪山子
B16n0088_p0520a01║按歙縣志雪山子名道茂邑人紀氏子也少時每遇
B16n0088_p0520a02║盛夏輒昏夜伏草莽中求以身飽蚊蚋者二十年始
B16n0088_p0520a03║住休寧普滿院時郭公三益為尉間數與語郭公由
B16n0088_p0520a04║是好佛法後住通州白狼山晚歸自號覺庵未嘗為
B16n0088_p0520a05║人白椎或問之答曰是第一義者可輕以假人耶有
B16n0088_p0520a06║妻死求出家者茂終不納曰彼一時所激非為法來
B16n0088_p0520a07║也此人再娶已又買妾竟如所料大觀中郡守使其
B16n0088_p0520a08║鄉僧行月住天王院月自言雲門下求與道茂通法
B16n0088_p0520a09║屬茂不答及茂去世行月言彼非坐滅乃其徒偽為
B16n0088_p0520a10║之守使檢踏其腰股使伸已隨結焚之西關渡頂骨
B16n0088_p0520a11║諸根不壞煙所及雖水中皆得舍利有池陽百問行
B16n0088_p0520a12║於世
B16n0088_p0520a13║清安師
B16n0088_p0520a14║按汝州志清安師俗姓李名宗和遂寧人世傳圭組
B16n0088_p0520a15║獨喜空寂大觀三年周流諸方以叅禪為任曰身世
B16n0088_p0520a16║虛假當求其實遂得證上乘日授一食學者雲集雖
B16n0088_p0520a17║頑惡亦回心向道一日語其徒趺坐而去
B16n0088_p0520a18║淨梵
B16n0088_p0520a19║按松江府志宋僧淨梵華亭人姓笪氏母夢光明滿
B16n0088_p0520a20║室見神人似佛因生梵十歲依勝果寺祝髮初住無
B16n0088_p0520a21║量壽院講法華大觀中結二十七僧修法華懺感普
B16n0088_p0520a22║賢授羯摩法呼淨梵比丘名聲如撞鐘時長洲令王
B16n0088_p0520a23║公度目擊其事題石為記姑蘇守應公有婢被崇請
B16n0088_p0520a24║梵受戒妖即滅葛氏請施戒薦夫見夫遶梵三匝而
B16n0088_p0520a25║去化後茶毘有舍利五色
B16n0088_p0520a26║諸仙
B16n0088_p0520a27║按山西通志宋諸仙裴姓祁縣人居幽仙寺性行醇
B16n0088_p0520b01║慧戒律精嚴遊汴徽宗詔入朝賜號諸仙設讌不食
B16n0088_p0520b02║聞本寺鐘響方食少頃果聞鐘聲帝大驚遣兵衛取
B16n0088_p0520b03║鐘鐘已絕紐飛去半入西崖下不可起人遂名其崖
B16n0088_p0520b04║為落鐘崖諸仙年踰半百髮尚黑坐法堂不食百日
B16n0088_p0520b05║而化
B16n0088_p0520b06║明慧
B16n0088_p0520b07║按處州府志僧明慧婺州人政和初祝髮於遂昌興
B16n0088_p0520b08║覺院初學天台教續叅四明天童山宏智禪師頓性
B16n0088_p0520b09║宗為首座眾請主報願法席未幾往南明山建大緣
B16n0088_p0520b10║事以禪衲犇湊挈囊鉢之永嘉江心龍翔掛錫西堂
B16n0088_p0520b11║郡守知之亟請領院事力辭復還南明山居息乾道
B16n0088_p0520b12║丙戌冬結跏趺坐白眾而逝
B16n0088_p0520b13║法明
B16n0088_p0520b14║按五燈會元邢州開元法明上座依報本未久深得
B16n0088_p0520b15║法忍後歸里事落魄多嗜酒呼盧每大醉唱柳詞數
B16n0088_p0520b16║闕日以為常鄉民侮之召齋則拒召飲則從如是者
B16n0088_p0520b17║十餘年咸指曰醉和尚一日謂寺眾曰吾明旦當行
B16n0088_p0520b18║汝等無他往眾竊笑之翼晨攝衣就座大呼曰吾去
B16n0088_p0520b19║矣聽吾一偈眾聞奔視師乃曰平生醉裏顛蹶醉裏
B16n0088_p0520b20║却有分別今宵酒醒何處楊柳岸曉風殘月言訖寂
B16n0088_p0520b21║然撼之已委蛻矣
B16n0088_p0520b22║大通
B16n0088_p0520b23║按五燈會元東京法雲善本大通禪師俗董氏漢仲
B16n0088_p0520b24║舒之裔也大父琪父溫皆官於穎遂為穎人母無子
B16n0088_p0520b25║禱白衣大士乃得師及長博極羣書然清修無仕宦
B16n0088_p0520b26║意嘉祐八年與弟善思往京師地藏院選經得度習
B16n0088_p0520b27║毘尼東遊至姑蘇禮圓照於瑞光照特顧之於是契
B16n0088_p0520c01║旨經五稔益躋微奧照令依圓通秀師去又盡其要
B16n0088_p0520c02║元豐七年渡淮留太守巗久之出住雙林遷淨慈尋
B16n0088_p0520c03║被旨徙法雲僧問寶塔元無縫如何指示人師曰煙
B16n0088_p0520c04║霞生背面星月遶簷楹曰如何是塔中人師曰竟日
B16n0088_p0520c05║不知清世事長年占斷白雲鄉曰向上更有事也無
B16n0088_p0520c06║師曰太無厭生問若論此事譬如兩家著碁學人上
B16n0088_p0520c07║來請師一著師曰早見輸了也僧曰錯師曰是僧曰
B16n0088_p0520c08║進前無路也師卓拄杖一下曰爭奈這箇何僧曰秪
B16n0088_p0520c09║如黑白未分時又作麼生師曰且饒一著問百尺竿
B16n0088_p0520c10║頭如何進步師曰險曰便恁麼去又作麼生師曰百
B16n0088_p0520c11║雜碎問九夏賞勞即不問從今向去事如何師曰光
B16n0088_p0520c12║剃頭淨洗鉢曰謝師指示師曰滴水難消上堂上不
B16n0088_p0520c13║見天下不見地畐塞虛空無處回避為君明破即不
B16n0088_p0520c14║中且向南山看籠鼻擲拄杖下座
B16n0088_p0520c15║懷深
B16n0088_p0520c16║按五燈會元東京慧林懷深慈受禪師壽春府夏氏
B16n0088_p0520c17║子生而祥光現舍文殊堅禪師遙見疑火也詰旦知
B16n0088_p0520c18║師始生往訪之師見堅輒笑母許出家十四割愛冠
B16n0088_p0520c19║祝髮後四年訪道方外依淨照於嘉禾資聖照舉良
B16n0088_p0520c20║遂見麻谷因緣問曰如何是良遂知處師即洞明出
B16n0088_p0520c21║住資福履滿戶外蔣山佛鑑懃禪師行化至茶退師
B16n0088_p0520c22║引巡寮至千人街坊鑑問既是千人街坊為甚麼秪
B16n0088_p0520c23║有一人師曰多虛不如少實鑑曰恁麼那師赧然偶
B16n0088_p0520c24║朝廷以資福為神霄宮因棄往蔣山留西庵陳請益
B16n0088_p0520c25║鑑曰資福知是般事便休師曰某實未隱望和尚不
B16n0088_p0520c26║外鑑舉倩女離魂話反覆窮之大豁疑礙呈偈曰秪
B16n0088_p0520c27║是舊時行履處等閑舉著便訤訛夜來一陣狂風起
B16n0088_p0521a01║吹落桃花知幾多鑑拊几曰這底豈不是活祖師意
B16n0088_p0521a02║未幾被旨住焦山僧問如何是佛師曰面黃不是真
B16n0088_p0521a03║金貼曰如何是佛向上事師曰一箭一蓮華僧作禮
B16n0088_p0521a04║師彈指三下問知有道不得時如何師曰瘂子喫蜜
B16n0088_p0521a05║曰道得不知有時如何師曰鸚鵡喚人僧禮拜師叱
B16n0088_p0521a06║曰這傳語漢問恁麼人不被無常吞師曰秪恐他無
B16n0088_p0521a07║下口處曰恁麼則一念通元箭三尸鬼失奸也師曰
B16n0088_p0521a08║汝有一念定被他吞了曰無一念時如何師曰捉著
B16n0088_p0521a09║闍棃上堂古者道忍忍三世如來從此盡饒饒萬禍
B16n0088_p0521a10║千殃從此消默默無上菩提從此得師曰會得此三
B16n0088_p0521a11║種語了好箇不快活漢山僧秪是得人一牛還人一
B16n0088_p0521a12║馬潑水相唾插觜廝罵卓拄杖曰平出平出上堂雲
B16n0088_p0521a13║自何山起風從甚澗生好箇入頭處官路少人行上
B16n0088_p0521a14║堂不是境亦非心喚作佛時也陸沈箇中本自無階
B16n0088_p0521a15║級切忌無階級處尋總不尋過猶深打破雲門飯袋
B16n0088_p0521a16║子方知赤土是黃金咄
B16n0088_p0521a17║按蘇州府志僧懷深自號慈受叟宣和初詔住大相
B16n0088_p0521a18║國寺靖康改元力請還山已徧走江浙所至焚香夾
B16n0088_p0521a19║道住靈巖三年作偈示學人云醍醐與毒藥萬味同
B16n0088_p0521a20║一口美惡盡消融是故名慈受時高峯和尚雖相去
B16n0088_p0521a21║不遠絕不會面因中秋賞月書一絕云靈岫高峯咫
B16n0088_p0521a22║尺間青松常伴白雲閑今宵共賞中秋月莫道山家
B16n0088_p0521a23║不往還後得包山廢院欣然駐錫一時檀施輻輳殿
B16n0088_p0521a24║堂鼎新紹興初入寂
B16n0088_p0521a25║證悟
B16n0088_p0521a26║按五燈會元平江府萬壽如璝證悟禪師建寧魏氏
B16n0088_p0521a27║開堂日僧問如何是蘇臺境師曰山橫師子秀水接
B16n0088_p0521b01║太湖清曰如何是境中人師曰衣冠皇宋後禮樂大
B16n0088_p0521b02║周前師凡見僧必問近日如何僧擬對即拊其背曰
B16n0088_p0521b03║不可思議將示寂眾集復曰不可思議乃合掌而終
B16n0088_p0521b04║如哲
B16n0088_p0521b05║按五燈會元越州天衣如哲禪師族里未詳自退席
B16n0088_p0521b06║寓平江之萬壽飲啖無擇人多侮之有以瑞巗喚主
B16n0088_p0521b07║人公話問者師答以偈曰瑞巗常喚主人公突出須
B16n0088_p0521b08║彌最上峰大地掀翻無覓處笙歌一曲畵樓中一日
B16n0088_p0521b09║曰吾行矣令拂拭所乘笋輿乃書偈告眾曰道在用
B16n0088_p0521b10║處用在死處時人秪管貪歡樂不肯學無為敘平昔
B16n0088_p0521b11║叅問勉眾進修已忽𥪡起拳曰諸人且道這箇落在
B16n0088_p0521b12║甚麼處眾無對師揮案一下曰一齊分付與秋風遂
B16n0088_p0521b13║入輿端坐而逝
B16n0088_p0521b14║印肅
B16n0088_p0521b15║按指月錄普庵印肅禪師袁州宜春余氏子師將生
B16n0088_p0521b16║鄰里望其室祥光燭天蓮生道周或現阡陌及生即
B16n0088_p0521b17║善世言蓋政和五年乙未十一月二十七日辰時也
B16n0088_p0521b18║及長一夕夢一僧點其胷曰汝他日當自省既寤白
B16n0088_p0521b19║母黃氏視胷有赤點如含桃因遣師壽隆賢賢授以
B16n0088_p0521b20║法華師曰諸佛元旨貴悟於心數墨循行何益於道
B16n0088_p0521b21║賢甚器之聞牧庵道風遂謁於湘之溈山問萬法歸
B16n0088_p0521b22║一一歸何處牧庵𥪡拂示之有省歸壽隆時年二十
B16n0088_p0521b23║九矣使牒請主慈化寺師利世不伐嘗言捨家出家
B16n0088_p0521b24║當為何事披緇削髮本屬何因若不報國資家虛負
B16n0088_p0521b25║皇恩若不導化檀那枉作釋子楮衣糲食脅不沾席
B16n0088_p0521b26║者十有二年一日誦華嚴論至達本情亡知心體合
B16n0088_p0521b27║豁然大悟徧體流汗曰我今親契華嚴法界矣遂示
B16n0088_p0521c01║眾曰李公長者於華嚴大經之首痛下一槌擊碎三
B16n0088_p0521c02║千大千世界如湯消雪不留毫髮許於後進者作得
B16n0088_p0521c03║滯礙普庵老人一見不覺吞却五千四十八卷化成
B16n0088_p0521c04║一氣充塞虛空方信釋迦老子出氣不得之句然後
B16n0088_p0521c05║破一微塵出此華嚴經徧含法界無理不收無法不
B16n0088_p0521c06║貫便見摩耶夫人是我身彌勒樓臺是我體善才童
B16n0088_p0521c07║子是甚茄子文殊普賢與我同叅不動道塲徧周法
B16n0088_p0521c08║界悲涕歡喜踴躍無量大似死中得活如夢忽醒良
B16n0088_p0521c09║久云不可說不可說又不可說始信金剛經云信心
B16n0088_p0521c10║清淨即生實相實相既生妄想相滅全體法身徧一
B16n0088_p0521c11║切處方得大用現前即說偈曰捏不成團撥不開何
B16n0088_p0521c12║須南岳又天台六根門首無人用惹得胡僧特地來
B16n0088_p0521c13║師一日舉似心齊圓通二子云達本情亡知心體合
B16n0088_p0521c14║汝作麼生會二人相顧笑云未達明日各呈頌師因
B16n0088_p0521c15║題云據宗眼看來句到意未到其體未合其情未忘
B16n0088_p0521c16║乘便強占二詞調曰解佩令明眼人前覷著三十拄
B16n0088_p0521c17║杖不饒為甚麼如此不合雪上加霜其一云先天先
B16n0088_p0521c18║地何名何樣阿曼陁無物比況觸目菩提自是人不
B16n0088_p0521c19║肯承當且輪迴滯名著相圓融法界無思無想廬陵
B16n0088_p0521c20║米不用商量血脈纔通便知道擊木無聲打虛空盡
B16n0088_p0521c21║成金響其二云柏庭立雪一塲敗闕了無為當下休
B16n0088_p0521c22║歇百帀千圍但只這孤圓心月不揩磨鎮常皎潔無
B16n0088_p0521c23║餘無欠無聽無說韶陽老秪得一橛十聖三賢闐舉
B16n0088_p0521c24║著魂消膽裂惟普庵迥然寂滅俄有僧稱道存自蜀
B16n0088_p0521c25║冒雪而來既見師曰此吾不請友也遂相徵詰棒喝
B16n0088_p0521c26║交馳心心密契僧曰師再來人也大興吾道非師而
B16n0088_p0521c27║誰因指雪書頌而別師自是廣津梁崇塔廟禦災扞
B16n0088_p0522a01║患天助物與鬼神莫能測其變化諸異跡不可勝紀
B16n0088_p0522a02║嘗自贊云蒼天蒼天悟無生法談不說禪開兩片皮
B16n0088_p0522a03║括地該天如何是佛十萬八千乾道五年七月二十
B16n0088_p0522a04║一日書偈於方丈之西壁云乍雨乍晴寶象明東西
B16n0088_p0522a05║南北亂雲深失珠無限人遭劫幻應權機為汝清書
B16n0088_p0522a06║畢跏趺而逝幻寄曰忠道者父子悟處與諸方等耳
B16n0088_p0522a07║其神用乃能爾假令黃檗而在其脛懼不免黃檗十
B16n0088_p0522a08║二傳而得宗十三傳而得肅養子不及父悲夫至謂
B16n0088_p0522a09║天竺神通不傳真丹者又何嘗夢見忠父子矢溺氣
B16n0088_p0522a10║耶肅之呪世間盛傳至被管絃而臨終一偈乃類雲
B16n0088_p0522a11║門是可異矣
B16n0088_p0522a12║道震
B16n0088_p0522a13║按五燈會元隆興府黃龍山堂道震禪師金陵趙氏
B16n0088_p0522a14║子少依覺印英禪師為童子英移居泗之普照適淑
B16n0088_p0522a15║妃擇度童行師得圓具久之辭謁丹霞淳禪師一日
B16n0088_p0522a16║與論洞上宗旨師呈偈曰白雲深覆古寒巗異草靈
B16n0088_p0522a17║華彩鳳衘夜半天明日當午騎牛背面著靴衫淳器
B16n0088_p0522a18║之師自以為礙棄依草堂一見契合日取藏經讀之
B16n0088_p0522a19║一夕聞晚叅鼓步出經堂舉頭見月遂大悟亟趨方
B16n0088_p0522a20║丈堂望見即為印可初住曹山次遷廣壽黃龍上堂
B16n0088_p0522a21║曰舉箇古人因緣問闍棃闍棃不得作古會若作古
B16n0088_p0522a22║會失却當面眼舉箇即今因緣問闍棃闍棃不得作
B16n0088_p0522a23║今會若作今會障却闍棃本來眼假饒不失不障非
B16n0088_p0522a24║古非今猶是藥病相治止啼之說秖如透脫一句闍
B16n0088_p0522a25║梨還道得也無若道不得直待羅漢峰深談實相即
B16n0088_p0522a26║向汝道上堂少林冷坐門人各說異端大似眾盲摸
B16n0088_p0522a27║象神光禮三拜依位而立達磨云汝得吾髓這黑面
B16n0088_p0522b01║婆羅門脚跟也未點地在上堂石人問枯椿何時汝
B16n0088_p0522b02║發華枯椿怒石人何得口吧吧石人呵呵笑枯椿吐
B16n0088_p0522b03║異葩紅霞輝玉象白玉碾金沙借問通元士何人不
B16n0088_p0522b04║到家
B16n0088_p0522b05║守訥
B16n0088_p0522b06║按涇縣志守訥自號莫莫翁本鄭氏吳人業進士嘗
B16n0088_p0522b07║游錢塘淨慈寺誦圓覺經有悟遂祝髮師圓照圓通
B16n0088_p0522b08║並以法器許之由太平吉祥院遷涇之金峰宣和中
B16n0088_p0522b09║錢學士守郡聘持廣教士徒雲集未幾卒前二日作
B16n0088_p0522b10║偈二十言了於生死者云著有宗鏡節要二十卷擬
B16n0088_p0522b11║寒山詩百篇李彌遜為塔銘
B16n0088_p0522b12║慧初
B16n0088_p0522b13║按廣西通志德山慧初靜江府人初見善財廣叅事
B16n0088_p0522b14║奮衣而起遂浮湘而下徧經東南所至諮詢名宿少
B16n0088_p0522b15║所降挹乃見黃龍震言下契合因得嗣其法主常德
B16n0088_p0522b16║之德山
B16n0088_p0522b17║道嵩
B16n0088_p0522b18║按溫州府志道嵩姓伍氏樂清人宣和間受業東庵
B16n0088_p0522b19║放蕩不拘人目為嵩顛路逢牛鬬人莫敢近嵩直前
B16n0088_p0522b20║兩持其角呼其名諭之牛解而去嘗有飯僧者欲召
B16n0088_p0522b21║嵩潛以書焚之中庭人莫知者翼旦而嵩至一夕趺
B16n0088_p0522b22║坐於廡旁脫然而逝
B16n0088_p0522b23║克勤
B16n0088_p0522b24║按五燈會元成都府昭覺寺克勤佛果禪師彭州駱
B16n0088_p0522b25║氏子世宗儒師兒時日記千言偶遊妙寂寺見佛書
B16n0088_p0522b26║三復悵然如獲舊物曰予殆過去沙門也即去家依
B16n0088_p0522b27║自省祝髮從文照通講說又從敏行授楞嚴俄得病
B16n0088_p0522c01║瀕死歎曰諸佛涅槃正路不在文句中吾欲以聲求
B16n0088_p0522c02║色見宜其無以死也遂棄去至真覺勝禪師之席勝
B16n0088_p0522c03║方創臂出血指示師曰此曹谿一滴也師矍然良久
B16n0088_p0522c04║曰道固如是也即徒步出蜀首謁玉泉皓次依金鑾
B16n0088_p0522c05║信大溈喆黃龍心東林度僉指為法器而晦堂稱他
B16n0088_p0522c06║日臨濟一派屬子矣最後見五祖畫其機用祖皆不
B16n0088_p0522c07║諾乃謂祖強移換人出不遜語忿然而去祖曰待伱
B16n0088_p0522c08║著一頓熱病打時方思量我在師到金山染傷寒困
B16n0088_p0522c09║極以平日見處試之無得力者追繹五祖之言乃自
B16n0088_p0522c10║誓曰我病稍間即歸五祖病痊尋歸祖一見而喜令
B16n0088_p0522c11║即叅堂便入侍者寮方半月會部使者解印還蜀詣
B16n0088_p0522c12║祖問道祖曰提刑少年曾讀小艷詩否有兩句頗相
B16n0088_p0522c13║近頻呼小玉元無事秪要檀郎認得聲提刑應喏喏
B16n0088_p0522c14║祖曰且子細師適歸侍立次問曰聞和尚舉小艷詩
B16n0088_p0522c15║提刑會否祖曰他秖認得聲師曰秖要檀郎認得聲
B16n0088_p0522c16║他既認得聲為甚麼却不是祖曰如何是祖師西來
B16n0088_p0522c17║意庭前柏樹子聻師忽有省遽出見鷄飛上欄干鼓
B16n0088_p0522c18║翅而鳴復自謂曰此豈不是聲遂袖香入室通所得
B16n0088_p0522c19║呈偈曰金鴨香銷錦繡幃笙歌叢裏醉扶歸少年一
B16n0088_p0522c20║段風流事秖許佳人獨自知祖曰佛祖大事非小根
B16n0088_p0522c21║劣器所能造詣吾助汝喜祖徧謂山中耆舊曰我侍
B16n0088_p0522c22║者叅得禪也由此所至推為上首崇寧中還里省親
B16n0088_p0522c23║四眾迓拜成都帥翰林郭公知章請開法六祖更昭
B16n0088_p0522c24║覺政和間謝事復出峽南遊時張無盡寓荊南以道
B16n0088_p0522c25║學自居少見推許師艤舟謁之劇談華嚴旨要曰華
B16n0088_p0522c26║嚴現量境界理事全真初無假法所以即一而萬了
B16n0088_p0522c27║萬為一一復一萬復萬浩然莫窮心佛眾生三無差
B16n0088_p0523a01║別卷舒自在無礙圓融此雖極則終是無風帀帀之
B16n0088_p0523a02║波公於是不覺促榻師遂問曰到此與祖師西來意
B16n0088_p0523a03║為同為別公曰同矣師曰且得沒交涉公色為之慍
B16n0088_p0523a04║師曰不見雲門道山河大地無絲毫過患猶是轉句
B16n0088_p0523a05║直得不見一色始是半提更須知有向上全提時節
B16n0088_p0523a06║彼德山臨濟豈非全提乎公乃首肯翼日復舉事法
B16n0088_p0523a07║界理法界至理事無礙法界師又問此可說禪乎公
B16n0088_p0523a08║曰正好說禪也師笑曰不然正是法界量裏在蓋法
B16n0088_p0523a09║界量未滅若到事事無礙法界法界量滅始得說禪
B16n0088_p0523a10║如何是佛乾屎橛如何是佛麻三斤是故真淨偈曰
B16n0088_p0523a11║事事無礙如意自在手把豬頭口誦淨戒趂出媱坊
B16n0088_p0523a12║來還酒債十字街頭解開布袋公曰美哉之論豈易
B16n0088_p0523a13║得聞乎於是以師禮留居碧巖復徙道林樞密鄧公
B16n0088_p0523a14║子常奏賜紫服師號詔住金陵蔣山學者無地以容
B16n0088_p0523a15║勅補天寧萬壽上召見褒寵甚渥建炎初又遷金山
B16n0088_p0523a16║適駕幸維揚入對賜圓悟禪師改雲居久之復領昭
B16n0088_p0523a17║覺僧問雲門道須彌山意旨如何師曰推不向前約
B16n0088_p0523a18║不退後曰未審還有過也無師曰坐却舌頭問法不
B16n0088_p0523a19║孤起仗境方生提坐具曰這箇是境那箇是法師曰
B16n0088_p0523a20║却被闍棃奪却鎗問古人道楖栗橫擔不顧人直入
B16n0088_p0523a21║千峰萬峰去未審那裏是他住處師曰螣蛇纏足路
B16n0088_p0523a22║布繞身曰朝看雲片片暮聽水潺潺師曰却須截斷
B16n0088_p0523a23║始得曰此回不是夢真箇到廬山師曰高著眼問猿
B16n0088_p0523a24║抱子歸青嶂後鳥衘華落碧巖前此是和尚舊時安
B16n0088_p0523a25║身立命處如何是道林境師曰寺門高開洞庭野殿
B16n0088_p0523a26║脚插入赤沙湖曰如何是境中人師曰僧寶人人滄
B16n0088_p0523a27║海珠曰此是杜工部底作麼生是和尚底師曰且莫
B16n0088_p0523b01║亂道曰如何是奪人不奪境師曰山僧有眼不曾見
B16n0088_p0523b02║曰如何是奪境不奪人師曰闍棃問得自然親曰如
B16n0088_p0523b03║何是人境俱奪師曰收曰如何是人境俱不奪師曰
B16n0088_p0523b04║放問有句無句如藤倚樹如何得透脫師曰倚天長
B16n0088_p0523b05║劍逼人寒曰秪如樹倒藤枯溈山為甚麼呵呵大笑
B16n0088_p0523b06║師曰愛他底著他底曰忽被學人掀倒禪牀拗折拄
B16n0088_p0523b07║杖又作箇甚麼伎倆師曰也是賊過後張弓問明歷
B16n0088_p0523b08║歷露堂堂因甚麼乾坤收不得師曰金剛手裏八稜
B16n0088_p0523b09║棒曰忽然一喚便回還當得活也無師曰鶖子目連
B16n0088_p0523b10║無奈何曰不落照不落用如何商量師曰放下雲頭
B16n0088_p0523b11║曰忽遇其中人時如何師曰騎佛殿出山門曰萬象
B16n0088_p0523b12║不來渠獨語教誰招手上高峰師曰錯下名言上堂
B16n0088_p0523b13║通身是眼見不及通身是耳聞不徹通身是口說不
B16n0088_p0523b14║著通身是心鑒不出直饒盡大地明得無絲毫透漏
B16n0088_p0523b15║猶在半途據令全提且道如何展演域中日月縱橫
B16n0088_p0523b16║掛一亙睛空萬古春上堂山頭鼓浪井底揚塵眼聽
B16n0088_p0523b17║似震雷霆耳觀如張錦繡三百六十骨節一一現無
B16n0088_p0523b18║邊妙身八萬四千毛端頭頭彰寶王剎海不是神通
B16n0088_p0523b19║妙用亦非法爾如然苟能千眼頓開直是十方坐斷
B16n0088_p0523b20║且超然獨脫一句作麼生道試玉須經火求珠不離
B16n0088_p0523b21║泥上堂本來無形段那復有脣觜特地廣稱揚替他
B16n0088_p0523b22║說道理且道他是阿誰上堂十五日已前千牛拽不
B16n0088_p0523b23║回十五日已後俊鶻趂不及正當十五日天平地平
B16n0088_p0523b24║同明同暗大千沙界不出當處可以含吐十虛進一
B16n0088_p0523b25║步超越不可說香水海退一步坐斷千里萬里白雲
B16n0088_p0523b26║不進不退莫道闍棃老僧也無開口處舉拂子曰正
B16n0088_p0523b27║當恁麼時如何有時拈在千峯上劃斷秋雲不放高
B16n0088_p0523c01║上堂十方同聚會本來身不昧箇箇學無為頂上用
B16n0088_p0523c02║鉗鎚此是選佛塲深廣莫能量心空及第歸利劍不
B16n0088_p0523c03║如錐龐居士舌拄梵天口包四海有時將一莖草作
B16n0088_p0523c04║丈六金身有時將丈六金身作一莖草甚是奇特雖
B16n0088_p0523c05║然如此要且不曾動著向上關且如何是向上關鑄
B16n0088_p0523c06║印築高壇上堂有句無句超宗越格如藤倚樹銀山
B16n0088_p0523c07║鐵壁及至樹倒藤枯多少人失却鼻孔直饒收拾得
B16n0088_p0523c08║來已是千里萬里秖如未有恁麼消息時如何還透
B16n0088_p0523c09║得麼風暖鳥聲碎日高華影重上堂第一句薦得祖
B16n0088_p0523c10║師乞命第二句薦得人天膽落第三句薦得虎口橫
B16n0088_p0523c11║身不是循途守轍亦非革轍移途透得則六臂三頭
B16n0088_p0523c12║未透亦人間天上且三句外一句作麼生道生涯秖
B16n0088_p0523c13║在絲綸上明月扁舟泛五湖示眾云一言截斷千聖
B16n0088_p0523c14║消聲一劒當頭橫屍萬里所以道有時句到意不到
B16n0088_p0523c15║有時意到句不到句能剗意意能剗句意句交馳衲
B16n0088_p0523c16║僧巴鼻若能恁麼轉去青天也須喫棒且道憑箇甚
B16n0088_p0523c17║麼可憐無限弄潮人畢竟還落潮中死示眾云萬仞
B16n0088_p0523c18║崖頭撒手要須其人千鈞之弩發機豈為鼷鼠雲門
B16n0088_p0523c19║睦州當面蹉過德山臨濟誑謼閭閻且獨脫一句作
B16n0088_p0523c20║麼生道萬緣遷變渾閑事五月山房冷似冰紹興五
B16n0088_p0523c21║年八月己酉示微恙趺坐書偈遺眾投筆而逝茶毗
B16n0088_p0523c22║舌齒不壞舍利五色無數塔於昭覺寺之側諡真覺
B16n0088_p0523c23║禪師