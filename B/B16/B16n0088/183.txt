B16n0088_p0542a01║欽定古今圖書集成博物彙編神異典
B16n0088_p0542a02║　第一百八十三卷目錄
B16n0088_p0542a03║僧部列傳五十九
B16n0088_p0542a04║宋十
B16n0088_p0542a05║法寧蘊能
B16n0088_p0542a06║祖覺辦和尚
B16n0088_p0542a07║宗印宗顯
B16n0088_p0542a08║法常智策
B16n0088_p0542a09║元易清了
B16n0088_p0542a10║正覺慶預
B16n0088_p0542a11║守璋德朋
B16n0088_p0542a12║惟尚普潤
B16n0088_p0542a13║普覺紹隆
B16n0088_p0542a14║心道悟本
B16n0088_p0542a15║端裕景元
B16n0088_p0542a16║婁和尚彌光
B16n0088_p0542a17║
B16n0088_p0542a18║
B16n0088_p0542a19║神異典第一百八十三卷
B16n0088_p0542a20║僧部列傳五十九
B16n0088_p0542a21║宋十
B16n0088_p0542a22║法寧
B16n0088_p0542a23║按明高僧傳華亭昭慶寺法寧因住沂州馬𡺸山故
B16n0088_p0542a24║號馬𡺸山東密州莒縣李氏子也初依沂州天寧妙
B16n0088_p0542a25║空明和尚得度叅侍既久盡得雲門宗旨出世住沂
B16n0088_p0542a26║之淨居寺大弘雪竇之道紹興間抵華亭青龍鎮察
B16n0088_p0542a27║判章袞母高氏夢天神告曰古佛來也翼日師至迎
B16n0088_p0542b01║之止錢氏園乃建精舍掘地得鐵磬斷碑佛像之應
B16n0088_p0542b02║於是華亭令柳約奏所建剎賜額曰淨居因省明公
B16n0088_p0542b03║于明州雪竇時郡守莫將請主吉祥哲宗元符佘山
B16n0088_p0542b04║有精舍曰靈峰部符改曰昭慶禪院右丞朱諤請師
B16n0088_p0542b05║為開山第一代無何遷明州廣慧復返昭慶紹興二
B16n0088_p0542b06║十六年丙子正月八日沐浴端坐說法辭眾而寂世
B16n0088_p0542b07║書七十六僧臘五十九塔全身於寺之東隅
B16n0088_p0542b08║蘊能
B16n0088_p0542b09║按五燈會元眉州中巖慧目蘊能禪師本郡呂氏子
B16n0088_p0542b10║年二十二於村落一富室為校書偶遊山寺見禪冊
B16n0088_p0542b11║閱之似有得即裂冠圓具一鉢遊方首叅寶勝澄甫
B16n0088_p0542b12║禪師所趣頗異至荊湖謁永安喜真如喆德山繪造
B16n0088_p0542b13║詣益高迨抵大溈溈問上座桑梓何處師曰西川曰
B16n0088_p0542b14║我聞西川有普賢菩薩示現是否師曰今日得瞻慈
B16n0088_p0542b15║相曰白象何在師曰爪牙已具曰還會轉身麼師提
B16n0088_p0542b16║坐具繞禪牀一帀溈曰不是這箇道理師趨出一日
B16n0088_p0542b17║溈為眾入室問僧黃巢過後還有人收得劍麼僧𥪡
B16n0088_p0542b18║起拳溈曰菜刀子僧曰爭奈受用不盡溈喝出次問
B16n0088_p0542b19║師黃巢過後還有人收得劍麼師亦𥪡起拳溈曰也
B16n0088_p0542b20║秪是菜刀子師曰殺得人即休遂近前攔胷築之溈
B16n0088_p0542b21║曰三十年弄馬騎今日被驢子撲後還蜀庵於舊址
B16n0088_p0542b22║應四眾之請出住報恩上堂龍濟道萬法是心光諸
B16n0088_p0542b23║緣惟性曉本無迷悟人秪要今日了師曰既無迷悟
B16n0088_p0542b24║了箇甚麼咄上堂舉雪峰一日普請搬柴中路見一
B16n0088_p0542b25║僧遂擲下一段柴曰一大藏教秖說這箇後來真如
B16n0088_p0542b26║喆道一大藏教不說這箇據此二尊宿說話是同是
B16n0088_p0542b27║別山僧則不然𥪡起拂子曰提起則如是我聞放下
B16n0088_p0542c01║則信受奉行室中問崇真氈頭如何是你空劫已前
B16n0088_p0542c02║父母真領悟曰和尚且低聲遂獻投機頌曰萬年倉
B16n0088_p0542c03║裏曾饑饉大海中住儘長渴當初尋時尋不見如今
B16n0088_p0542c04║避時避不得師為印可一日與黃提刑奕棊次黃問
B16n0088_p0542c05║數局之中無一局同千著萬著則故是如何是那一
B16n0088_p0542c06║著師提起棊子示之黃佇思師曰不見道從前十九
B16n0088_p0542c07║路迷殺幾多人師住持三十餘載凡說法不許錄其
B16n0088_p0542c08║語臨終書偈趺坐而化闍維時暴風忽起煙所至處
B16n0088_p0542c09║皆雨舍利道俗斸其地皆得之心舌不壞塔於本山
B16n0088_p0542c10║祖覺
B16n0088_p0542c11║按明高僧傳眉州中巖寺祖覺別號癡庵嘉州楊氏
B16n0088_p0542c12║子也聰穎夙發獨嗜佛乘精究賢首宗旨盡得其奧
B16n0088_p0542c13║後奉旨出住眉州之中巗四方學者雲委川騖而至
B16n0088_p0542c14║日於開堂弗倦誨示汲引後學曲盡慈悲清涼一宗
B16n0088_p0542c15║至師可為鼎盛矣而於拈椎之外古今書史諸子典
B16n0088_p0542c16║謨無不該研一覽成誦嘗修北宋僧史併華嚴集解
B16n0088_p0542c17║金剛經註水陸齋儀等行世
B16n0088_p0542c18║辦和尚
B16n0088_p0542c19║按青州府志辦和尚嘗創普照寺世稱青州辦和尚
B16n0088_p0542c20║禪教盛行北方二百餘年燕秦齊晉之間入是宗者
B16n0088_p0542c21║皆其後學有青州百問一卷皆覺和尚及林泉老人
B16n0088_p0542c22║問答頌偈也
B16n0088_p0542c23║宗印
B16n0088_p0542c24║按五燈會元懷安軍雲頂寶覺宗印禪師上堂古者
B16n0088_p0542c25║道識得凳子周帀有餘又道識得凳子天地懸殊山
B16n0088_p0542c26║僧總不恁麼識得凳子是甚麼閑家具一日普說罷
B16n0088_p0542c27║師曰諸子未要散去更聽一頌乃曰四十九年一塲
B16n0088_p0543a01║熱轟八十七春老漢獨弄誰少誰多一般作夢歸去
B16n0088_p0543a02║來兮梅梢雪重言訖下座倚杖而逝
B16n0088_p0543a03║宗顯
B16n0088_p0543a04║按五燈會元成都府信相宗顯正覺禪師潼川王氏
B16n0088_p0543a05║子少為進士有聲嘗晝掬溪水為戲至夜思之遂見
B16n0088_p0543a06║水泠然盈室欲汲之不可而塵境自空曰吾世網裂
B16n0088_p0543a07║矣往依昭覺得度具滿分戒後隨眾咨叅覺一日問
B16n0088_p0543a08║師高高峰頂立深深海底行汝作麼生會師於言下
B16n0088_p0543a09║頓悟曰釘殺脚跟也覺拈起拂子曰這箇又作麼生
B16n0088_p0543a10║師一笑而出服勤七祀南遊至京師歷淮淛晚見五
B16n0088_p0543a11║祖演和尚於海會出問未知關棙子難過趙州橋趙
B16n0088_p0543a12║州橋即不問如何是關棙子祖曰汝且在門外立師
B16n0088_p0543a13║進步一踏而退祖曰許多時茶飯元來也有人知滋
B16n0088_p0543a14║味明日入室祖云伱便是昨日問話底僧否我固知
B16n0088_p0543a15║伱見處秖是未過得白雲關在師珍重便出時圓悟
B16n0088_p0543a16║為侍者師以白雲關意叩之悟曰伱但直下會取師
B16n0088_p0543a17║笑曰我不是不會秖是未諳待見這老漢共伊理會
B16n0088_p0543a18║一上明日祖往舒城師與悟繼往適會於興化祖問
B16n0088_p0543a19║師記得會在郡裏相見來師曰全火祗候祖顧悟曰
B16n0088_p0543a20║這漢饒舌自是機緣相契遊廬阜回師以高高峰頂
B16n0088_p0543a21║立深深海底行所得之語告五祖祖曰吾嘗以此事
B16n0088_p0543a22║詰先師先師云我曾問遠和尚遠曰猫有歃血之功
B16n0088_p0543a23║虎有起屍之德非素達本源不能到也師給侍之久
B16n0088_p0543a24║祖鍾愛之後辭西歸為小叅復以頌送曰離鄉四十
B16n0088_p0543a25║餘年一時忘却蜀語禪人回到成都切須記取魯語
B16n0088_p0543a26║時覺尚無恙師再侍之名聲藹著遂出住長松遷保
B16n0088_p0543a27║福信相僧問三世諸佛六代祖師總出這圈䙡不得
B16n0088_p0543b01║如何是這圈䙡師曰井欄脣上堂舉仰山問中邑如
B16n0088_p0543b02║何是佛性義邑曰我與伱說箇譬喻汝便會也譬如
B16n0088_p0543b03║一室有六窻內有一獼猴外有一獼猴從東邊喚狌
B16n0088_p0543b04║狌獼猴即應如是六窻俱喚俱應仰乃禮拜適蒙和
B16n0088_p0543b05║尚指示某有箇疑處邑曰伱有甚麼疑仰曰秖如內
B16n0088_p0543b06║獼猴睡時外獼猴欲與相見又作麼生邑下禪牀執
B16n0088_p0543b07║仰山手曰狌狌與伱相見了師曰諸人要見二老麼
B16n0088_p0543b08║我也與伱說箇譬喻中邑大似箇金師仰山將一塊
B16n0088_p0543b09║金來使金師酬價金師亦盡價相酬臨成交易賣金
B16n0088_p0543b10║底更有貼秤金師雖然暗喜心中未免偷疑何故若
B16n0088_p0543b11║非細作定是賊贓便下座
B16n0088_p0543b12║法常
B16n0088_p0543b13║按五燈會元嘉興府報恩法常首座開封人也丞相
B16n0088_p0543b14║薛居正之裔宣和七年依長沙益陽華嚴元軾下髮
B16n0088_p0543b15║徧依叢林於首楞嚴經深入義海自湖湘至萬年謁
B16n0088_p0543b16║雪巢機契命掌牋翰後首眾報恩室中惟一矮榻餘
B16n0088_p0543b17║無長物庚子九月中語寺僧曰一月後不復留此十
B16n0088_p0543b18║月二十一往方丈謁飯將曉書漁父詞於室門就榻
B16n0088_p0543b19║收足而逝詞曰此事楞嚴常露布梅華雪月交光處
B16n0088_p0543b20║一笑寥寥空萬古風甌語迥然銀漢橫天宇蝶夢南
B16n0088_p0543b21║華方栩栩斑斑誰跨豐干虎而今忘却來時路江山
B16n0088_p0543b22║暮天涯目送鴻飛去
B16n0088_p0543b23║智策
B16n0088_p0543b24║按五燈會元臨安府徑山塗毒智策禪師天台陳氏
B16n0088_p0543b25║子幼依護國僧楚光落髮十九造國清謁寂室光灑
B16n0088_p0543b26║然有省次謁大圓於明之萬壽圓問曰甚處來師曰
B16n0088_p0543b27║天台來曰見智者大師麼師曰即今亦不少曰因甚
B16n0088_p0543c01║在汝脚跟下師曰當面錯過圓曰上人不耘而秀不
B16n0088_p0543c02║扶而直一日辭去圓送之門拊師背曰寶所在近此
B16n0088_p0543c03║城非實師頷之往豫章謁典牛道由雲居風雪塞路
B16n0088_p0543c04║坐閱四十二日午初版聲鏗然豁爾大悟及造門典
B16n0088_p0543c05║牛獨指師曰甚處見神見鬼來師曰雲居聞版聲來
B16n0088_p0543c06║牛曰是甚麼師曰打破虛空全無柄靶牛曰向上事
B16n0088_p0543c07║未在師曰東家暗坐西家廝罵牛曰嶄然超出佛祖
B16n0088_p0543c08║他日起家一麟足矣住後上堂舉教中道若以色見
B16n0088_p0543c09║我以音聲求我是人行邪道不能見如來雖然恁麼
B16n0088_p0543c10║正是捕得老鼠打破油甕懷禪師道伱眼在甚麼處
B16n0088_p0543c11║雖則識破釋迦老子爭奈拈鎚䑛指若是塗毒即不
B16n0088_p0543c12║然色見聲求也不妨百華影裏繡鴛鴦自從識得金
B16n0088_p0543c13║鍼後一任風吹滿袖香師將示寂陞座別眾囑門人
B16n0088_p0543c14║以文祭之師危坐傾聽至尚饗為之一笑越兩日沐
B16n0088_p0543c15║浴更衣集眾說偈曰四大既分飛煙雲任意歸秋天
B16n0088_p0543c16║霜夜月萬里轉光輝俄頃泊然而逝塔全身於東岡
B16n0088_p0543c17║之麓
B16n0088_p0543c18║元易
B16n0088_p0543c19║按五燈會元襄州石門元易禪師潼川稅氏子上堂
B16n0088_p0543c20║十方同聚會箇箇學無為此是選佛場心空及第歸
B16n0088_p0543c21║大眾秖如聞見覺知未嘗有問作麼生說箇心空底
B16n0088_p0543c22║道理莫是見而不見聞而不間為之心空邪錯莫是
B16n0088_p0543c23║忘機息慮萬法俱捐銷能所以人元宗泯性相而歸
B16n0088_p0543c24║法界為之心空邪錯恁麼也不得不恁麼也不得恁
B16n0088_p0543c25║麼不恁麼總不得未審畢竟作麼生還會麼良久曰
B16n0088_p0543c26║若實無為無不為天堂地獄長相隨三尺杖子攪黃
B16n0088_p0543c27║河八臂那吒冷眼窺無限魚龍盡奔走捉得循河三
B16n0088_p0544a01║脚龜脫取殼鐵錐錐吉凶之兆便分輝借問東村白
B16n0088_p0544a02║頭老吉凶未兆若何為休休休古往今來春復秋白
B16n0088_p0544a03║日騰騰隨分過更嫌何處不風流咄上堂皓月當空
B16n0088_p0544a04║澄潭無影紫微轉處夕陽輝彩鳳歸時天欲曉碧霄
B16n0088_p0544a05║雲外石笋橫空綠水波中泥牛駕浪懷胎玉免曉過
B16n0088_p0544a06║西岑抱子金鷄夜棲東嶺於斯明得始知夜明簾外
B16n0088_p0544a07║別是家風空王殿中聖凡絕跡且道作麼生是夜明
B16n0088_p0544a08║簾外事還委悉麼正值秋風來入戶一聲砧杵落誰
B16n0088_p0544a09║家僧問古鏡未磨時如何師曰精靈皺眉曰磨後如
B16n0088_p0544a10║何師曰波斯彈指曰為甚麼如此師曰好事不出門
B16n0088_p0544a11║紹興丁丑七月二十五日坐寂火後收舍利塔於學
B16n0088_p0544a12║射山
B16n0088_p0544a13║清了
B16n0088_p0544a14║按五燈會元真州長蘆真歇清了禪師左綿雍氏子
B16n0088_p0544a15║襁褓入寺見佛喜動眉睫咸異之年十八試法華得
B16n0088_p0544a16║度往成都大慈習經論領大意出蜀至沔漢扣丹霞
B16n0088_p0544a17║之室霞問如何是空刧已前自己師擬對霞曰伱閙
B16n0088_p0544a18║在且去一日登鉢盂峰豁然契悟徑歸侍立霞掌曰
B16n0088_p0544a19║將謂伱知有師欣然拜之翼日霞上堂曰日照孤峰
B16n0088_p0544a20║翠月臨溪水寒祖師元妙訣莫向寸心安便下座師
B16n0088_p0544a21║直前曰今日陞座更瞞某不得也霞曰伱試舉我今
B16n0088_p0544a22║日陞座看師良久霞曰將謂伱瞥地師便出後遊五
B16n0088_p0544a23║臺之京師浮汴直抵長蘆謁祖照一語契投命為侍
B16n0088_p0544a24║者踰年分座未幾照稱疾退閑命師繼席學者如歸
B16n0088_p0544a25║建炎末游四明主補陀台之天封閩之雪峰詔住育
B16n0088_p0544a26║王徙溫州龍翔杭之徑山慈寧皇太后命開山臯寧
B16n0088_p0544a27║崇先上堂我於先師一掌下伎倆俱盡覓箇開口處
B16n0088_p0544b01║不可得如今還有恁麼快活不徹底漢麼若無衘鐵
B16n0088_p0544b02║負鞍各自著便上堂久默斯要不務速說釋迦老子
B16n0088_p0544b03║待要款曲賣弄爭奈未出母胎已被人覷破且道覷
B16n0088_p0544b04║破箇甚麼瞞雪峰不得上堂上孤峰頂過獨木橋驀
B16n0088_p0544b05║直恁麼行猶是時人脚高脚低處若見得徹不出戶
B16n0088_p0544b06║身徧十方未入門常在屋裏其或未然趂涼般取一
B16n0088_p0544b07║轉柴上堂道得第一句不被拄杖子瞞識得拄杖子
B16n0088_p0544b08║猶是途路中事作麼生是到地頭一句上堂處處覓
B16n0088_p0544b09║不得秖有一處不覓自得且道是那一處良久曰賊
B16n0088_p0544b10║身已露上堂口邊白醭去始得入門通身紅爛去方
B16n0088_p0544b11║知有門裏事更須知有不出門底乃曰喚甚麼作門
B16n0088_p0544b12║僧問三世諸佛向火焰裏轉大法輪還端的也無師
B16n0088_p0544b13║大笑曰我却疑著曰和尚為甚麼却疑著師曰野花
B16n0088_p0544b14║香滿路幽鳥不知春問不落風彩還許轉身也無師
B16n0088_p0544b15║曰石人行處不同功曰向上事作麼生師曰妙在一
B16n0088_p0544b16║漚前豈容千聖眼僧禮拜師曰秖恐不甚麼師一日
B16n0088_p0544b17║入廚看煑麪次忽桶底脫眾皆失聲曰可惜許師曰
B16n0088_p0544b18║桶底脫自合歡喜因甚麼却煩惱僧曰和尚即得師
B16n0088_p0544b19║曰灼然可惜許一桶麪問僧伱死後燒作灰撒却了
B16n0088_p0544b20║向甚麼處去僧便喝師曰好一喝秖是不得翻款僧
B16n0088_p0544b21║又喝師曰公案未圓更喝始得僧無語師打曰這死
B16n0088_p0544b22║漢上堂苔封古徑不墮虛凝霧鎖寒林肯彰風要鉤
B16n0088_p0544b23║針穩密孰云漁父棲巢祗受承當自是平常快活還
B16n0088_p0544b24║有具透關眼底麼良久曰直饒聞早便歸去爭似從
B16n0088_p0544b25║來不出門上堂乍雨乍晴乍寒乍熱山僧底箇山僧
B16n0088_p0544b26║自知諸人底箇諸人自說且道雪峰日除喫飯外要
B16n0088_p0544b27║作甚麼問僧琉璃殿上玉女攛梭明甚麼邊事曰回
B16n0088_p0544c01║互不當機師曰還有斷續也無曰古今不曾間師曰
B16n0088_p0544c02║正當不會間時如何僧珍重便出上堂撼拄杖曰看
B16n0088_p0544c03║看三千大千世界一時搖動雲門大師即得雪峰則
B16n0088_p0544c04║不然卓拄杖曰三千大千世界向甚麼處去還會麼
B16n0088_p0544c05║不得重梅雨秧苗爭見青上堂幻化空身即法身遂
B16n0088_p0544c06║作舞云見麼見麼恁麼見得過橋村酒美又作舞云
B16n0088_p0544c07║見麼見麼恁麼不見隔岸野花香上堂還有不被元
B16n0088_p0544c08║妙汙染底麼良久曰這一點傾四海水已是洗脫不
B16n0088_p0544c09║下僧問如何是空刧已前自己師曰白馬入蘆花上
B16n0088_p0544c10║堂窮微喪本體妙失宗一句截流淵元及盡是以金
B16n0088_p0544c11║針密處不露光鋩玉線通時潛舒異彩雖然如是猶
B16n0088_p0544c12║是交互雙明且道巧拙不到作麼生相委良久曰雲
B16n0088_p0544c13║蘿秀處青陰合巗樹高低翠鎖深上堂轉功就位是
B16n0088_p0544c14║向去底人玉韞荊山貴轉位就功是却來底人紅爐
B16n0088_p0544c15║片雪春功位俱轉通身不滯撒手亡依石女夜登機
B16n0088_p0544c16║密室無人掃正恁麼時絕氣息一句作麼生相委良
B16n0088_p0544c17║久曰歸根風墮葉照盡月潭空師終於臯寧崇先塔
B16n0088_p0544c18║於寺西華桐塢諡悟空禪師
B16n0088_p0544c19║正覺
B16n0088_p0544c20║按五燈會元明州天童宏智正覺禪師隰州李氏子
B16n0088_p0544c21║母夢五臺一僧解環與環其右臂乃孕遂齋戒及生
B16n0088_p0544c22║右臂特起若環狀七歲日誦數千言祖寂父宗道久
B16n0088_p0544c23║叅佛陁遜禪師嘗指師謂其父曰此子道韻勝甚非
B16n0088_p0544c24║塵埃中人苟出家必為法器十一得度於淨明本宗
B16n0088_p0544c25║十四具戒十八遊方訣其祖曰若不發明大事誓不
B16n0088_p0544c26║歸矣及至汝州香山成枯木一見深所器重一日聞
B16n0088_p0544c27║僧誦蓮經至父母所生眼悉見三千界瞥然有省即
B16n0088_p0545a01║詣丈室陳所悟山指臺上香合曰裏面是甚麼物師
B16n0088_p0545a02║曰是甚麼心行山曰汝悟處又作麼生師以手書一
B16n0088_p0545a03║圓相呈之復拋向後山曰弄泥團漢有甚麼限師曰
B16n0088_p0545a04║錯山曰別見人始得師應喏喏即這丹霞霞問如何
B16n0088_p0545a05║是空刧已前自己師曰井底蝦蟆吞却月三更不借
B16n0088_p0545a06║夜明簾霞曰未在更道師擬議霞打一拂子曰又道
B16n0088_p0545a07║不借師言下釋然遂作禮霞曰何不道取一句師曰
B16n0088_p0545a08║某甲今日失錢遭罪霞曰未暇打得伱且去霞領大
B16n0088_p0545a09║洪師掌牋記後命首眾得法者已數人四年過圓通
B16n0088_p0545a10║時真歇初住長蘆遣僧邀至眾出迎見其衣舄穿敝
B16n0088_p0545a11║且易之真歇俾侍者易以新履師却曰吾為鞋來邪
B16n0088_p0545a12║眾聞心服懇求說法居第一座六年出住泗州普照
B16n0088_p0545a13║次補太平圓通能仁及長蘆天童屋廬秋隘師至創
B16n0088_p0545a14║闢一新衲子爭集上堂黃閣簾垂誰傳家信紫羅帳
B16n0088_p0545a15║合暗撒真珠正恁麼時視聽有所不到言詮有所不
B16n0088_p0545a16║及如何通得箇消息去夢回夜色依稀曉笑指家風
B16n0088_p0545a17║爛熳春上堂心不能緣口不能議直饒退步荷擔切
B16n0088_p0545a18║忌當頭觸諱風月寒清古渡頭夜船撥轉璢璃地上
B16n0088_p0545a19║堂空刧有真宗聲前問己躬赤窮新活計清白舊家
B16n0088_p0545a20║風的的三乘外寥寥一印中却來行異類萬派自朝
B16n0088_p0545a21║東上堂今日是釋迦老子降誕之辰長蘆不解說禪
B16n0088_p0545a22║與諸人畵箇樣子秖如在摩耶胎時作麼生以拂子
B16n0088_p0545a23║書此○相曰秖如以清淨木浴金色身時又作麼生
B16n0088_p0545a24║復書此[○@水]相曰秖如周行七步目顧四方指天指地
B16n0088_p0545a25║成道說法神通變化智慧辨才四十九年三百餘會
B16n0088_p0545a26║說青道黃指東畵西入般涅槃時又作麼生乃書此
B16n0088_p0545a27║㊉相復曰若是具眼衲僧必也相許其或未然一一
B16n0088_p0545b01║歷過始得上堂僧問如何是向去底人師曰白雲投
B16n0088_p0545b02║壑盡青嶂倚空高曰如何是却來底人師曰滿頭白
B16n0088_p0545b03║髮離巖谷半夜穿雲入市鄽曰如何是不來不去底
B16n0088_p0545b04║人師曰石女喚回三界夢木人坐斷六門機乃曰句
B16n0088_p0545b05║裏明宗則易宗中辨句則難良久曰還會麼凍鷄未
B16n0088_p0545b06║報家林曉隱隱行人遇雪山僧問一絲不著時如何
B16n0088_p0545b07║師曰合同船子並頭行曰其中事作麼生師曰快刀
B16n0088_p0545b08║快斧斫不入問布袋頭開時如何師曰一任填溝塞
B16n0088_p0545b09║壑問清虛之理畢竟無身時如何師曰文彩未痕初
B16n0088_p0545b10║消息難傳際曰一步密移元路轉通身放下劫壺空
B16n0088_p0545b11║師曰誕生就父時合體無遺照曰理既如是事作麼
B16n0088_p0545b12║生師曰歷歷纔回分化事十方機應又何妨曰恁麼
B16n0088_p0545b13║則塵塵皆現本來身去也師曰透一切色超一切心
B16n0088_p0545b14║曰如理如事又作麼生師曰路逢死虵莫打殺無底
B16n0088_p0545b15║籃子盛將歸曰入市能長嘯歸家著短衫師曰木人
B16n0088_p0545b16║嶺上歌石女溪邊舞上堂諸禪德吞盡三世佛底人
B16n0088_p0545b17║為甚麼開口不得照破四天下底人為甚麼合眼不
B16n0088_p0545b18║得許多病痛與伱一時拈却且作麼生得十成通暢
B16n0088_p0545b19║去還會麼擘開華嶽連天色放出黃河到海聲師住
B16n0088_p0545b20║持以來受無貪而施無厭歲艱食竭己有及贍眾之
B16n0088_p0545b21║餘賴全活者數萬日常過午不食紹興丁丑九月謁
B16n0088_p0545b22║郡僚及檀度次謁越帥趙公令誤與之言別十月七
B16n0088_p0545b23║日還山翼日辰巳間沐浴更衣端坐告眾顧侍僧索
B16n0088_p0545b24║筆作書遺育王大慧禪師請主後事仍書偈曰夢幻
B16n0088_p0545b25║空花六十七年白鳥煙沒秋水連天擲筆而逝龕留
B16n0088_p0545b26║七日顏貌如生奉全軀塔於東谷諡宏智塔名妙光
B16n0088_p0545b27║慶預
B16n0088_p0545c01║按五燈會元隨州大洪慧照慶預禪師上堂進一步
B16n0088_p0545c02║踐他國王水草退一步踏他祖父田園不進不退正
B16n0088_p0545c03║在死水中還有出身之路也無蕭騷晚籟松釵短游
B16n0088_p0545c04║漾春風柳線長上堂舉船子囑夾山曰直須藏身處
B16n0088_p0545c05║無蹤跡無蹤跡處莫藏身吾在藥山三十年秖明此
B16n0088_p0545c06║事今時人為甚麼却造次丹山無彩鳳寶殿不留冠
B16n0088_p0545c07║有時憨有時癡非我途中爭得知
B16n0088_p0545c08║按安陸府志慶預京山人師道楷於大洪山靖康間
B16n0088_p0545c09║盜起預日謹禪誦以定眾志若是者數年所活萬人
B16n0088_p0545c10║紹興中下廬阜入八閩閉關雪峰十年忽微笑書偈
B16n0088_p0545c11║而逝
B16n0088_p0545c12║守璋
B16n0088_p0545c13║按浙江通志守璋王氏子七歲以試經度為僧戒行
B16n0088_p0545c14║精潔尤工於詩號文惠禪師所著有柿園集一刻松
B16n0088_p0545c15║園集行世
B16n0088_p0545c16║德朋
B16n0088_p0545c17║按浙江通志德朋鹽官顧氏子守璋弟子也紹興十
B16n0088_p0545c18║八年入徑山禮真歇了禪師夜宿山下真歇夢雙月
B16n0088_p0545c19║入寺詰朝白眾頃之朋至相與問答機鋒峻密因以
B16n0088_p0545c20║杵通竹節有聲豁然開悟世號竹筒和尚有語錄若
B16n0088_p0545c21║干卷
B16n0088_p0545c22║惟尚
B16n0088_p0545c23║按浙江通志惟尚鹽官曹氏子謁尊宿五六十人前
B16n0088_p0545c24║後印正而心不自欺輒舍去最後叅普照英再叅黃
B16n0088_p0545c25║龍歷住壽聖薦福謝歸舊隱爐香瓶水泊如也紹興
B16n0088_p0545c26║間示寂張子韶為譔碑銘
B16n0088_p0545c27║普潤
B16n0088_p0546a01║按蘇州府志普潤叅南屏清辨得言下旨有注解金
B16n0088_p0546a02║剛經心疏抄息陰集
B16n0088_p0546a03║普覺
B16n0088_p0546a04║按五燈會元臨安府徑山宗杲大慧普覺禪師宣城
B16n0088_p0546a05║奚氏子夙有英氣年十二入鄉校一日因與同窻戲
B16n0088_p0546a06║以硯投之悞中先生帽償金而歸曰大丈夫讀世間
B16n0088_p0546a07║書曷若究出世法即詣東山慧雲院事慧齊年十七
B16n0088_p0546a08║薙髮具毗尼偶閱古雲門錄恍若舊習往依廣教珵
B16n0088_p0546a09║禪師棄遊四方從曹洞諸老宿即得其說去登寶峰
B16n0088_p0546a10║謁湛堂準禪師堂一見異之俾侍巾裓指以入道捷
B16n0088_p0546a11║徑師橫機無所讓堂訶曰汝曾未悟病在意識領解
B16n0088_p0546a12║則為所知障堂疾革囑師曰吾去後當見川勤必能
B16n0088_p0546a13║盡子機用堂卒師趨謁無盡居士求堂塔銘無盡門
B16n0088_p0546a14║庭高少許可與師一言相契下榻延之名師庵曰妙
B16n0088_p0546a15║喜洎後再謁且囑令見圓悟師至天寧經半載悟數
B16n0088_p0546a16║舉因緣詰之師酬對無滯俾掌記室未幾令分座室
B16n0088_p0546a17║中叢林浩然歸重名振京師右丞相呂公舜奏賜紫
B16n0088_p0546a18║衣佛目之號圓悟歸蜀師於雲居山後古雲門舊址
B16n0088_p0546a19║創庵以居學者雲集久之入閩結茅於長樂洋嶼從
B16n0088_p0546a20║之得法者十有三人又徙小溪雲門庵後應張丞相
B16n0088_p0546a21║魏公浚徑山之命開堂日僧問人天普集選佛塲開
B16n0088_p0546a22║祖令當行如何舉唱師云鈍鳥逆風飛曰徧界且無
B16n0088_p0546a23║尋覓處分明一點座中圓師曰人間無水不朝東復
B16n0088_p0546a24║有僧競出師約住云假使大地盡末為塵一一塵有
B16n0088_p0546a25║一口一一口具無礙廣長舌相一一舌相出無量差
B16n0088_p0546a26║別音聲一一音聲發無量差別言詞一一言詞有無
B16n0088_p0546a27║量差別妙義如上塵數衲僧各各具如是口如是舌
B16n0088_p0546b01║如是聲音如是言詞如是妙義同時致百千問難問
B16n0088_p0546b02║問各別不消長老咳嗽一聲一時答了乘時於其中
B16n0088_p0546b03║間作無量無邊廣大佛事一一佛事周徧法界所謂
B16n0088_p0546b04║一毛現神變一切佛同說經於無量劫不得其邊際
B16n0088_p0546b05║便恁麼去閙熱門庭即得正眼觀來正是業識茫茫
B16n0088_p0546b06║無本可據祖師門下一點也用不著况復勾章𣗥句
B16n0088_p0546b07║展弄詞鋒非惟埋沒從上宗乘亦乃笑破衲僧鼻孔
B16n0088_p0546b08║所以道毫釐繫念三塗業因瞥爾情生萬劫覊鎖聖
B16n0088_p0546b09║名凡號盡是虛聲殊相劣形皆為幻色汝欲求之得
B16n0088_p0546b10║無累乎及其厭之又成大患看他先聖恁麼告報如
B16n0088_p0546b11║國來兵器豈得已而用之本分事上亦無這箇消息
B16n0088_p0546b12║山僧今日如斯舉唱大似無夢說夢好肉剜瘡檢點
B16n0088_p0546b13║將來合喫拄杖只今莫有下得毒手者麼若有堪報
B16n0088_p0546b14║不報之恩共助無為之化如無倒行此令去也驀拈
B16n0088_p0546b15║拄杖云橫按鏌鋣全正令太平寰宇斬癡頑卓拄杖
B16n0088_p0546b16║喝一喝便下座道法之盛冠於一時眾二千餘皆諸
B16n0088_p0546b17║方俊乂侍郎張公九成亦從之遊灑然契悟一日因
B16n0088_p0546b18║議及朝政與師連禍紹興辛酉五月毀衣牒屏居衡
B16n0088_p0546b19║陽乃裒先德機語間與拈提離為三帙目曰正法眼
B16n0088_p0546b20║藏凡十年移居梅陽又五年高宗皇帝特恩放還明
B16n0088_p0546b21║年春復僧伽棃四方虛席以邀率不就後奉朝命居
B16n0088_p0546b22║育王逾年有旨改徑山道俗歆慕如初孝宗皇帝為
B16n0088_p0546b23║普安郡王時遣內都監入山謁師師作偈為獻及在
B16n0088_p0546b24║建邸復遣內知客詣山供五百應真請師說法祝延
B16n0088_p0546b25║聖壽親書妙喜庵三字并製贊寵寄之師年邁求解
B16n0088_p0546b26║辛巳春得旨退居明月堂隆興改元一夕星殞於寺
B16n0088_p0546b27║西流光赫然尋示微恙八月九日學徒問安師勉以
B16n0088_p0546c01║弘道徐曰吾翼日始行至五鼓親書遺奏又貽書辭
B16n0088_p0546c02║紫巖居士侍僧了賢請偈復大書曰生也秖恁麼死
B16n0088_p0546c03║也秖恁麼有偈與無偈是甚麼熱大擲筆委然而逝
B16n0088_p0546c04║平明有蛇尺許腰首白色伏於龍王并欄如義服者
B16n0088_p0546c05║乃龍王示現也四眾哀號皇帝聞而歎惜上製師真
B16n0088_p0546c06║贊曰生滅不滅常住不住圓覺空明隨物現處丞相
B16n0088_p0546c07║以次致祭者沓來門弟子塔全身於明月堂之側壽
B16n0088_p0546c08║七十有五夏五十有八詔以明月堂為妙喜庵諡曰
B16n0088_p0546c09║普覺塔名寶光淳熙初賜其全錄八十卷隨大藏流
B16n0088_p0546c10║行
B16n0088_p0546c11║紹隆
B16n0088_p0546c12║按五燈會元平江府虎丘紹隆禪師和之含山人也
B16n0088_p0546c13║九歲謝親居佛慧院踰六年得度受具又五年荷包
B16n0088_p0546c14║謁長蘆信禪師得其大略有傳圓悟語至者師讀之
B16n0088_p0546c15║歎曰想酢生液雖未澆腸沃胃要且使人慶快第恨
B16n0088_p0546c16║未聆謦欬耳遂由寶峰依湛堂客黃龍叩死心禪師
B16n0088_p0546c17║次謁圓悟一日入室悟問曰見見之時見非是見見
B16n0088_p0546c18║猶離見見不能及舉拳曰還見麼師曰見悟曰頭上
B16n0088_p0546c19║安頭師聞脫然契證悟叱曰見箇甚麼師曰竹密不
B16n0088_p0546c20║妨流水過悟肯之尋俾掌藏教有問悟曰隆藏主柔
B16n0088_p0546c21║易若此何能為哉悟曰瞌睡虎耳後歸邑住城西開
B16n0088_p0546c22║聖建炎之擾乃結廬錫峰之下郡守李公光延居彰
B16n0088_p0546c23║教次徙虎丘道大顯著因追繹白雲端和尚立祖堂
B16n0088_p0546c24║故事乃曰為人之後不能躬行遺訓於義安乎遂圖
B16n0088_p0546c25║其像以奉安之上堂曰凡有展托盡落今時不展不
B16n0088_p0546c26║托墮坑落壍直饒風吹不入水灑不著檢點將來自
B16n0088_p0546c27║救不了豈不見道直似寒潭月影靜夜鐘聲隨扣擊
B16n0088_p0547a01║以無虧觸波瀾而不散猶是生死岸頭事拈拄杖劃
B16n0088_p0547a02║一劃云劃斷古人多年葛藤點頭石不覺拊掌大笑
B16n0088_p0547a03║且道笑箇甚麼腦後見腮莫與往來上堂目前無法
B16n0088_p0547a04║萬象森然意在目前突出難辨不是目前法觸處逢
B16n0088_p0547a05║渠非耳目之所到不離見聞覺知雖然如是也須踏
B16n0088_p0547a06║著他向上關捩子始得所以道羅籠不肯住呼喚不
B16n0088_p0547a07║回頭佛祖不安排至今無處所如是則不勞斂念樓
B16n0088_p0547a08║閣門開寸步不移百城俱到驀拈拄杖劃一劃云路
B16n0088_p0547a09║逢死蛇莫打殺無底籃子盛將歸上堂曰百鳥不來
B16n0088_p0547a10║春又暄憑欄溢目水連天無心還似今宵月照見三
B16n0088_p0547a11║千與大千上堂摩竭陁國親行此令拈拄杖卓一下
B16n0088_p0547a12║曰大盡三十日小盡二十九僧問為國開堂一句作
B16n0088_p0547a13║麼生道師曰一願皇帝萬壽二願重臣千秋曰秖如
B16n0088_p0547a14║生佛未興時一著落在甚麼處師曰吾常於此切曰
B16n0088_p0547a15║官不容鍼更借一問時如何師曰踞虎頭收虎尾曰
B16n0088_p0547a16║中間事作麼生師曰草繩自縛漢曰毗婆尸佛早留
B16n0088_p0547a17║心直至如今不得妙師曰幾行巖下路少見白頭人
B16n0088_p0547a18║問九旬禁足意旨如何師曰理長即就曰秖如六根
B16n0088_p0547a19║不具底人還禁得也無師曰穿過鼻孔曰學人今日
B16n0088_p0547a20║小出大遇師曰降將不斬曰恁麼則和尚放某甲逐
B16n0088_p0547a21║便也師曰停囚長智問雪峰道盡大地撮來如粟米
B16n0088_p0547a22║粒大拋向面前漆桶不會打鼓普請看未審此意如
B16n0088_p0547a23║何師曰一畞之地三蛇九鼠曰乞師再垂指示師曰
B16n0088_p0547a24║海口難宣問如何是大道真源師曰和泥合水曰便
B16n0088_p0547a25║恁麼去時如何師曰截斷草鞋跟問如何是佛法大
B16n0088_p0547a26║意師曰蛇頭生角問古人到這裏因甚麼不肯住師
B16n0088_p0547a27║曰老僧也恁麼曰忽然一刀兩段時如何師曰平地
B16n0088_p0547b01║神仙問萬機休罷千聖不攜時如何師曰未足觀光
B16n0088_p0547b02║曰還有奇特事也無師曰獨坐大雄峰紹興丙辰示
B16n0088_p0547b03║微疾而逝塔全軀於寺之西南隅
B16n0088_p0547b04║心道
B16n0088_p0547b05║按五燈會元常德府文殊心道禪師眉州徐氏子年
B16n0088_p0547b06║三十得度詣成都習唯識自以為至同舍詰之曰三
B16n0088_p0547b07║界惟心萬法唯識今目前萬象摐然心識安在師茫
B16n0088_p0547b08║然不知對遂出關周流江淮既抵舒之太平聞佛鑑
B16n0088_p0547b09║禪師夜叅舉趙州柏樹子話至覺鐵觜云先師無此
B16n0088_p0547b10║語莫謗先師好因大疑提撕既久一夕豁然即趨丈
B16n0088_p0547b11║室擬敘所悟鑑見來便閉門師曰和尚莫謾某甲鑑
B16n0088_p0547b12║云十方無壁落何不入門來師以拳擉破窻紙鑑即
B16n0088_p0547b13║開門搊住云道道師以兩手捧鑑頭作口啐而出遂
B16n0088_p0547b14║呈偈曰趙州有箇柏樹話禪客相傳徧天下多是摘
B16n0088_p0547b15║葉與尋枝不能直向根源會覺公說道無此語正是
B16n0088_p0547b16║惡言當面罵禪人若具通方眼好向此中辨真假鑑
B16n0088_p0547b17║深然之每對客稱賞後命分座襄守請開法天寧未
B16n0088_p0547b18║幾擢大別文殊上堂曰師子嚬呻象王哮吼雲門北
B16n0088_p0547b19║斗裏藏身白雲因何喚作手三世諸佛不能知狸奴
B16n0088_p0547b20║白牯却知有且道作麼生是他知有底事雨打梨華
B16n0088_p0547b21║蛺蝶飛風吹柳絮毛毬走上堂拈拄杖直上指曰恁
B16n0088_p0547b22║麼時刺破憍尸迦脚跟卓一下曰恁麼時卓碎閻羅
B16n0088_p0547b23║王頂骨乃指東畔曰恁麼時穿過東海鯉魚眼睛指
B16n0088_p0547b24║西畔曰恁麼時塞却西王母鼻孔且道總不恁麼時
B16n0088_p0547b25║如何今年雨水多各宜頻曬眼宣和改元下詔改僧
B16n0088_p0547b26║為德士上堂祖意西來事今朝特地新昔為比丘相
B16n0088_p0547b27║今作老君形鶴氅披銀褐頭包蕉葉巾林泉無事客
B16n0088_p0547c01║兩度受君恩所以道欲識佛性義當觀時節因緣且
B16n0088_p0547c02║道即今是甚麼時節毗盧遮那頂戴寶冠為顯真中
B16n0088_p0547c03║有俗文殊老叟身披鶴氅且要俯順時宜一人既爾
B16n0088_p0547c04║眾人亦然大家成立叢林喜得羣仙聚會共酌迷仙
B16n0088_p0547c05║酎同唱步虛詞或看靈寶度人經或說長生不死藥
B16n0088_p0547c06║琴彈月下指端發太古之音棊布軒前妙著出神機
B16n0088_p0547c07║之外進一步便到大羅天上退一步却入九幽城中
B16n0088_p0547c08║秖如不進不退一句又作麼生道直饒羽化三清路
B16n0088_p0547c09║終是輪迴一幻身二年九月復僧上堂不挂田衣著
B16n0088_p0547c10║羽衣老君形相頗相宜一年半內閑思想大底興衰
B16n0088_p0547c11║各有時我佛如來預識法之有難教中明載無不委
B16n0088_p0547c12║知較量年代正在於茲魔得其便惑亂正宗僧改俗
B16n0088_p0547c13║形佛更名字妄生邪解刪削經文鐃鈸停音鉢盂添
B16n0088_p0547c14║足多般矯詐欺罔聖君賴我皇帝陛下聖德聖明不
B16n0088_p0547c15║忘付囑不廢其教特賜宸章頒行天下仍許僧尼重
B16n0088_p0547c16║新披削實謂寒灰再燄枯木重榮不離俗形而作僧
B16n0088_p0547c17║形不出魔界而入佛界重鳴法鼓再整頹綱迷仙酎
B16n0088_p0547c18║變為甘露瓊漿步虛詞翻作還鄉曲子放下銀木簡
B16n0088_p0547c19║拈起尼師壇昨朝稽首擎拳今日和南不審秖改舊
B16n0088_p0547c20║時相不改舊時人敢問大眾舊時人是一箇是兩箇
B16n0088_p0547c21║良久曰秋風也解嫌狼籍吹盡當年道教灰建炎三
B16n0088_p0547c22║年春示眾舉臨濟入滅囑三聖因緣師曰正法眼藏
B16n0088_p0547c23║瞎驢滅臨濟何曾有是說今古時人皆妄傳不信但
B16n0088_p0547c24║看後三月至閏三月賊鍾相叛其徒欲舉師南奔者
B16n0088_p0547c25║師曰學道所以了生死何避之有賊至師曰速見殺
B16n0088_p0547c26║以快汝心賊即舉槊殘之血皆白乳賊駭引席覆之
B16n0088_p0547c27║而去
B16n0088_p0548a01║悟本
B16n0088_p0548a02║按五燈會元饒州薦福悟本禪師江州人也自江西
B16n0088_p0548a03║雲門叅侍妙喜至泉南小谿於時英俊畢集受印可
B16n0088_p0548a04║者多矣師私謂其棄己且欲發去妙喜知而語之曰
B16n0088_p0548a05║汝但專意叅究如有所得不待開口吾已識也既而
B16n0088_p0548a06║有聞師入室者故謂師曰本侍者叅禪許多年逐日
B16n0088_p0548a07║只道得箇不會師詬之曰這小鬼伱未生時我已三
B16n0088_p0548a08║度霍山廟裏退牙了好教伱知由是益銳志以狗子
B16n0088_p0548a09║無佛性話舉無字而提撕一夕將三鼓倚殿柱昬寐
B16n0088_p0548a10║間不覺無字出口吻忽爾頓悟後三日妙喜歸自郡
B16n0088_p0548a11║城師趨丈室足纔越閫未及吐詞妙喜曰本鬍子這
B16n0088_p0548a12║回方是徹頭也住後上堂高揖釋迦不拜彌勒者與
B16n0088_p0548a13║三十拄杖何故為他秪會步步登高不會從空放下
B16n0088_p0548a14║東家牽犂西家拽耙者與三十拄杖何故為他秖會
B16n0088_p0548a15║從空放下不會步步登高山僧恁麼道還有過也無
B16n0088_p0548a16║眾中莫有點檢得出者麼若點檢得出須彌南畔把
B16n0088_p0548a17║手共行若點檢不出布袋裏老鵶雖活如死上堂釋
B16n0088_p0548a18║迦掩室於摩竭淨名杜口於毗耶須菩提唱無說而
B16n0088_p0548a19║顯道釋梵絕視聽而雨華大眾這一隊不唧𠺕漢無
B16n0088_p0548a20║端將祖父田園私地結契各據四至界分方圓長短
B16n0088_p0548a21║一時花擘了也致令後代兒孫千載之下上無片瓦
B16n0088_p0548a22║蓋頭下無卓錐之地博山當時若見十字路頭掘箇
B16n0088_p0548a23║無底深坑喚來一時埋却免見遞相鈍置何謂如此
B16n0088_p0548a24║不見道家肥生孝子國霸有謀臣上堂乾闥婆王曾
B16n0088_p0548a25║奏樂山河大地皆作舞爭如跛脚老雲門解道臘月
B16n0088_p0548a26║二十五博山今日有條攀條無條攀例也要應箇時
B16n0088_p0548a27║節驀拈拄杖橫按膝上作撫琴勢云還有聞絃賞音
B16n0088_p0548b01║者麼良久云直饒便作鳳凰鳴畢竟有誰知指法卓
B16n0088_p0548b02║一下下座
B16n0088_p0548b03║端裕
B16n0088_p0548b04║按五燈會元慶元府育王山佛智端裕禪師吳越王
B16n0088_p0548b05║之裔也六世祖守會稽因家焉師生而岐嶷眉目淵
B16n0088_p0548b06║秀十七驅鳥於大善寺十八得度受具往依淨慈一
B16n0088_p0548b07║禪師未幾偶聞僧擊露柱曰伱何不說禪師忽有省
B16n0088_p0548b08║去謁龍門遠甘露卓泐潭祥皆以穎邁見推晚見圓
B16n0088_p0548b09║悟於鍾阜一日悟問誰知正法眼藏向這瞎驢邊滅
B16n0088_p0548b10║却即今是滅不滅曰請和尚合取口好悟曰此猶未
B16n0088_p0548b11║出常情師擬對悟擊之師頓去所滯侍悟居天寧命
B16n0088_p0548b12║掌記室尋分座道聲藹著京西憲請開法丹霞次遷
B16n0088_p0548b13║虎丘徑山謝事徇平江道俗之請庵於西華閱數稔
B16n0088_p0548b14║勅居建康保寧後移蘇城萬壽及閩中元沙壽山西
B16n0088_p0548b15║禪復被旨補靈隱慈寧皇太后幸韋王第召師演法
B16n0088_p0548b16║賜金襴袈裟乞歸西華舊隱紹興戊辰秋赴育王之
B16n0088_p0548b17║命上堂曰德山入門便棒多向皮袋裏埋蹤臨濟入
B16n0088_p0548b18║門便喝總在聲塵中出沒若是英靈衲子直須足下
B16n0088_p0548b19║風生超越古今途轍拈拄杖卓一下喝一喝曰秖這
B16n0088_p0548b20║箇何似生若喚作棒喝瞌睡未醒不喚作棒喝未識
B16n0088_p0548b21║德山臨濟畢竟如何復卓一下曰總不得動著上堂
B16n0088_p0548b22║盡大地是沙門眼徧十方是自己光為甚麼東弗于
B16n0088_p0548b23║逮打鼓西瞿耶尼不聞南贍部洲點燈北鬱單越暗
B16n0088_p0548b24║坐直饒向箇裏道得十全猶是光影裏活計𢷾拂子
B16n0088_p0548b25║曰百雜碎了也作麼生是出身一路擲下拂子曰叅
B16n0088_p0548b26║上堂動則影現覺則冰生直饒不動不覺猶是秦時
B16n0088_p0548b27║𨍏轢鑽到這裏便須干差密照萬戶俱開毫端撥轉
B16n0088_p0548c01║機輪命脈不沈毒海有時覺如湛水有時動若星飛
B16n0088_p0548c02║有時動覺俱忘有時照用自在且道正恁麼時是動
B16n0088_p0548c03║是覺是照是用還有區分得出底麼鐵牛橫古路觸
B16n0088_p0548c04║著骨毛寒上堂曰行時絕行跡說時無說蹤行說若
B16n0088_p0548c05║到則垛生招箭行說未明則神鋒劃斷就使說無滲
B16n0088_p0548c06║漏行不迷方猶滯殼漏在若是大鵬金翅奮迅百千
B16n0088_p0548c07║由旬十影神駒馳驟四方八極不取次㗖啄不隨處
B16n0088_p0548c08║埋身且總不依倚還有履踐分也無剎剎塵塵是要
B16n0088_p0548c09║津上堂曰易填巨壑難滿漏巵若有操持了無難易
B16n0088_p0548c10║拈却大地寬綽有餘放出纖毫礙塞無路忽若不拈
B16n0088_p0548c11║不放向甚麼處履踐同誠共休戚飲水亦須肥僧問
B16n0088_p0548c12║如何是賓中賓師曰伱是田庫奴曰如何是賓中主
B16n0088_p0548c13║師曰相逢猶莽鹵曰如何是主中賓師曰劍氣爍愁
B16n0088_p0548c14║雲曰如何是主中主師曰敲骨打髓師蒞眾色必凜
B16n0088_p0548c15║然寢食不背眾唱道無倦紹興庚午十月初示微疾
B16n0088_p0548c16║至十八日首座法全請遺訓師曰盡此心意以道相
B16n0088_p0548c17║資語絕而逝火後目睛齒舌不壞其地發光終夕得
B16n0088_p0548c18║舍利無計踰月不絕黃冠羅肇常平日問道於師適
B16n0088_p0548c19║外歸獨無所獲道念勤切方與客食咀嚼間若有物
B16n0088_p0548c20║吐哺則舍利也大如菽色若琥珀好事者持去遂再
B16n0088_p0548c21║拜於闍維所聞香匳有聲亟開所獲如前而差紅潤
B16n0088_p0548c22║門人奉遺骨分塔於鄮峯西華諡大悟禪師
B16n0088_p0548c23║景元
B16n0088_p0548c24║按五燈會元台州護國此庵景元禪師永嘉楠溪張
B16n0088_p0548c25║氏子年十八依靈山希拱圓具後習台教三禩棄謁
B16n0088_p0548c26║圓悟於鍾阜因僧讀死心小叅語云既迷須得箇悟
B16n0088_p0548c27║既悟須識箇迷悟中迷迷中悟迷悟雙忘却從無迷
B16n0088_p0549a01║悟處建立一切法師聞而疑即趨佛殿以手托開門
B16n0088_p0549a02║扉豁然大徹繼而執侍機辯逸發圓悟目為聱頭元
B16n0088_p0549a03║侍者遂自題肖像付之曰生平只說聱頭禪撞著聱
B16n0088_p0549a04║頭如鐵壁脫却羅龍截脚跟大地撮來墨漆黑晚年
B16n0088_p0549a05║轉復沒刀刀奮金剛椎碎窠窟他時要識圓悟面一
B16n0088_p0549a06║為渠儂併拈出圓悟歸蜀師還淛東鏟彩埋光不求
B16n0088_p0549a07║聞達括蒼守耿延禧嘗問道於圓悟因閱其語錄至
B16n0088_p0549a08║題肖像得師為人乃致聞法南明山遣使物色至台
B16n0088_p0549a09║之報恩獲於眾寮迫其受命方丈古公乃靈源高第
B16n0088_p0549a10║聞其提唱亦深駭異僧問三聖道我逢人即出出則
B16n0088_p0549a11║不為人意旨如何師曰八十翁翁嚼生鐵曰興化道
B16n0088_p0549a12║我逢人則不出出即便為人又作麼生師曰須彌頂
B16n0088_p0549a13║上浪飜空問天不能蓋地不能載是甚麼物師曰無
B16n0088_p0549a14║孔鐵鎚曰天人羣生類皆承此恩力也師曰莫妄想
B16n0088_p0549a15║問三世諸佛說不盡底句請師速道師曰眨上眉毛
B16n0088_p0549a16║問昔年三平道塲重興是日圓悟高提祖印始自師
B16n0088_p0549a17║傳如何是臨濟宗師曰殺人活人不眨眼曰目前抽
B16n0088_p0549a18║顧鑑領略者還稀如何是雲門宗師曰頂門三眼耀
B16n0088_p0549a19║乾坤曰未舉先知未言先見如何是溈仰宗師曰推
B16n0088_p0549a20║不向前約不退後曰三界唯心萬法唯識如何是法
B16n0088_p0549a21║眼宗師曰箭鋒相直不相饒曰建化何妨行鳥道回
B16n0088_p0549a22║途復妙顯家風如何是曹洞宗師曰手執夜明符幾
B16n0088_p0549a23║箇知天曉曰向上還有路也無師曰有曰如何是向
B16n0088_p0549a24║上路師曰黑漫漫地僧便喝師曰貪他一粒粟失却
B16n0088_p0549a25║半年糧上堂威音王已前這一隊漢錯七錯八威音
B16n0088_p0549a26║王已後這一隊漢落二落三而今這一隊漢坐立儼
B16n0088_p0549a27║然且道是錯七錯八落二落三還定當得出麼舉拂
B16n0088_p0549b01║子曰吽吽浴佛上堂這釋迦老子初生下來便作箇
B16n0088_p0549b02║笑具一手指天一手指地云天上天下惟吾獨尊後
B16n0088_p0549b03║來雲門大師道我當時若見一棒打殺與狗子喫却
B16n0088_p0549b04║貴圖天下太平尚有人不肯放過却道讚祖須是雲
B16n0088_p0549b05║門始得且道那裏是讚他處莫是一棒打殺處是麼
B16n0088_p0549b06║且喜沒交涉今日南明乍此住持秖得放過若不放
B16n0088_p0549b07║過盡大地人並皆乞命始得如今事不獲已且同大
B16n0088_p0549b08║眾向佛殿上每人與他一杓何故豈不見道乍可違
B16n0088_p0549b09║條不可越例以拂子擊禪牀下座上堂野牛鳴師子
B16n0088_p0549b10║吼張得眼開得口動南星蹉北斗大眾還知落處麼
B16n0088_p0549b11║金剛堦下蹲神龜火裏走師退居西山耿龍學請就
B16n0088_p0549b12║淨光陞座靈峰古禪師舉白雲見楊岐岐令舉茶陵
B16n0088_p0549b13║悟道頌公案請師批判師乃曰諸禪德楊岐大笑眼
B16n0088_p0549b14║觀東南意在西北白雲悟去聽事不真喚鐘作甕檢
B16n0088_p0549b15║點將來和楊岐老漢都在架子上將錯就錯若是南
B16n0088_p0549b16║明即不然我有明珠一顆切忌當頭蹉過雖然覿面
B16n0088_p0549b17║相呈也須一鎚打破舉拂子曰還會麼棊逢敵手難
B16n0088_p0549b18║藏行詩到重吟始見功師示疾請西堂應庵華禪師
B16n0088_p0549b19║為座元付囑院事示訓如常俄握拳而逝茶毗得五
B16n0088_p0549b20║色舍利齒舌右拳無少損塔於寺東劉阮洞前壽五
B16n0088_p0549b21║十三
B16n0088_p0549b22║婁和尚
B16n0088_p0549b23║按太平府志婁和尚失其名紹興間居城北永寧庵
B16n0088_p0549b24║與鄉里夏叟善一日語夏曰吾明旦當去有話相付
B16n0088_p0549b25║夏默喻明日入城逢故人留飲至則坐化矣留偈曰
B16n0088_p0549b26║有生有死尋常事無去無來誰不然我今去也何時
B16n0088_p0549b27║節風在松梢月在天夏捧誦歎恨亦坐亡
B16n0088_p0549c01║彌光
B16n0088_p0549c02║按明高僧傳泉州教忠寺彌光號晦庵閩中李氏子
B16n0088_p0549c03║也生寡言笑聞僧貝梵則喜年十五依文慧禪師圓
B16n0088_p0549c04║頂未窮海藏喜究羣書一日計曰剃髮染衣當期悟
B16n0088_p0549c05║徹而醉心俗典耶遂首謁圓悟次叅黃檗祥高庵悟
B16n0088_p0549c06║機語皆契以淮楚盜起歸謁佛心值大慧寓廣因從
B16n0088_p0549c07║之慧曰汝在佛心處所得者試舉一二看光曰佛心
B16n0088_p0549c08║上堂拈普化公案曰佛心即不然總不恁麼來時如
B16n0088_p0549c09║何劈脊便打從教徧界分身慧曰汝意如何曰某不
B16n0088_p0549c10║肯他後頭下個註脚慧曰此正是以病去法光毅然
B16n0088_p0549c11║無信可意慧曰汝但揣摩看光竟以為不然經旬因
B16n0088_p0549c12║記海印信公拈曰雷聲浩大雨點全無光始無滯趨
B16n0088_p0549c13║告慧舉道者見琅邪并元沙未徹語詰之光對已慧
B16n0088_p0549c14║大笑曰雖進一步秖不著所在如人斫樹根下一刀
B16n0088_p0549c15║則命根斷矣汝向枝上斫其能斷命根乎今諸方浩
B16n0088_p0549c16║浩說禪見處總如是也何益於事其楊岐正傳止三
B16n0088_p0549c17║四人而已光慍而去翼日慧問汝還疑否曰無可疑
B16n0088_p0549c18║者慧曰秖如古人相見未待開口已知虛實或聞其
B16n0088_p0549c19║語便識淺深此理如何光悚然汗下莫知所詣慧令
B16n0088_p0549c20║究有句無句話慧過雲門庵光亦侍行一日問曰某
B16n0088_p0549c21║到這裏不能得徹病在甚處慧曰汝病最癖世醫拱
B16n0088_p0549c22║手何也別人死了不得活汝今活了未曾死要到大
B16n0088_p0549c23║安樂田地須是死一回始得光疑情愈深後入室慧
B16n0088_p0549c24║問喫粥了也洗鉢盂了也去却藥忌道將一句來光
B16n0088_p0549c25║曰裂破慧乃振威喝曰伱又說禪也光即大悟慧即
B16n0088_p0549c26║撾鼓告眾曰龜毛拈得笑咍咍一擊萬重關鎖開慶
B16n0088_p0549c27║快平生在今日孰云千里賺吾來光亦呈偈曰一拶
B16n0088_p0550a01║當機怒雷吼驚起須彌藏北斗洪波浩渺浪滔天拈
B16n0088_p0550a02║得鼻孔失却口自爾名喧宇宙道洽緇素出住教忠
B16n0088_p0550a03║瓣香為妙喜拈出其為知本也歟