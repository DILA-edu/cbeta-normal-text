B16n0088_p0560a01║欽定古今圖書集成博物彙編神異典
B16n0088_p0560a02║　第一百八十五卷目錄
B16n0088_p0560a03║僧部列傳六十一
B16n0088_p0560a04║宋十二
B16n0088_p0560a05║居簡道樞
B16n0088_p0560a06║慈照守祥
B16n0088_p0560a07║戒闍黎（附周七娘）獃道僧
B16n0088_p0560a08║祖先大觀
B16n0088_p0560a09║寶印妙義
B16n0088_p0560a10║永聰太初
B16n0088_p0560a11║宗印淨全
B16n0088_p0560a12║善珍如淨
B16n0088_p0560a13║覺禪師惟月
B16n0088_p0560a14║妙堪從瑾
B16n0088_p0560a15║法祚法慈
B16n0088_p0560a16║崇嶽元智
B16n0088_p0560a17║師範淨岳
B16n0088_p0560a18║文禮坐化佛
B16n0088_p0560a19║道冲道元
B16n0088_p0560a20║廣聞祖欽
B16n0088_p0560a21║法薰懷實
B16n0088_p0560a22║止疑淨真
B16n0088_p0560a23║妙倫道源
B16n0088_p0560a24║謀禪師何大士
B16n0088_p0560a25║魏四十慧開
B16n0088_p0560a26║祖智懷則
B16n0088_p0560a27║明瞻了惠
B16n0088_p0560b01║神異典第一百八十五卷
B16n0088_p0560b02║僧部列傳六十一
B16n0088_p0560b03║宋十二
B16n0088_p0560b04║居簡
B16n0088_p0560b05║按增集續傳燈錄杭州淨慈北磵居簡禪師字敬叟
B16n0088_p0560b06║潼川龍氏世業儒資質穎異幼見佛書必端坐默觀
B16n0088_p0560b07║如宿習依邑之廣福院圓澄得度叅別峰塗毒於徑
B16n0088_p0560b08║山沉默自究一日閱卍庵語有省遽往育王見佛照
B16n0088_p0560b09║機契自是往來其門十五年一時社中耆碩忘年與
B16n0088_p0560b10║交走江西訪諸祖遺蹟瑩仲溫常掌大慧之記庵於
B16n0088_p0560b11║羅湖纂所聞成書發揮祖道與師議論大奇之以大
B16n0088_p0560b12║慧居洋嶼庵竹篦付之師巽焉久之出世台之般若
B16n0088_p0560b13║遷報恩英衲爭附儒碩竹嵒錢公水心葉公莫不推
B16n0088_p0560b14║重大叅真西山時為江東部使者虛東林命之以疾
B16n0088_p0560b15║辭乃於飛來峯北磵掃一室居十年人不敢以字稱
B16n0088_p0560b16║因以北磵稱之起應霅之銕佛西余常之顯慶碧雲
B16n0088_p0560b17║蘇之慧日湖之道塲奉旨遷淨慈所至道化大行垂
B16n0088_p0560b18║老不倦槌拂結夏上堂以大圓覺為我伽藍身心安
B16n0088_p0560b19║居平等性智喫官酒臥官街當處死當處埋本來無
B16n0088_p0560b20║位次何用強安排上堂雲嵒二十年在藥山只明此
B16n0088_p0560b21║事澄潭不許蒼龍蟠趙州除二時粥飯外不雜用心
B16n0088_p0560b22║免子何曾離得窟鑄成銕硯欲磨穿還他萬里功名
B16n0088_p0560b23║骨上堂先佛照道棒頭撥著活衲僧正法眼藏增高
B16n0088_p0560b24║價北磵則不然棒頭撥著活衲僧正法眼藏瓦解冰
B16n0088_p0560b25║消且道與先佛照是同是別嘗頌楞嚴經六解一亡
B16n0088_p0560b26║云六用無功信不通一時分付與春風篆煙一縷閒
B16n0088_p0560b27║消盡百鳥不來花自紅闢一室以居名曰薤室作賦
B16n0088_p0560c01║以自見趙節齋奏師補處靈隱師笑曰吾日迫矣乃
B16n0088_p0560c02║舉天童癡絕沖淳祐丙午春示疾三月二十八日索
B16n0088_p0560c03║紙書偈於紙尾復書四月一日珍重六字呼諸徒誡
B16n0088_p0560c04║之曰時不待人以道自勵吾世緣餘兩日耳至期昧
B16n0088_p0560c05║爽索浴浴罷若假寐然視之已逝矣壽八十三臘六
B16n0088_p0560c06║十二葬全身於月堂昌禪師塔側遵治命也
B16n0088_p0560c07║道樞
B16n0088_p0560c08║按五燈會元臨安府靈隱懶庵道樞禪師吳興四安
B16n0088_p0560c09║徐氏子初住何山次移華藏隆興初詔居靈隱孝宗
B16n0088_p0560c10║皇帝召至內殿問禪道之要師答以此事在陛下堂
B16n0088_p0560c11║堂日用應機處本無知見起滅之棼聖凡迷悟之別
B16n0088_p0560c12║第護正念則與道相應却物欲則業不能擊盡去沉
B16n0088_p0560c13║掉之病自忘問答之意矧今補處見在佛般若光明
B16n0088_p0560c14║中何事不成見耶上為之首肯數四師示眾曰仙人
B16n0088_p0560c15║張果老騎驢穿市過但聞蹄撥剌誰知是紙做後退
B16n0088_p0560c16║居明教永安蘭若逍遙自適有偈題於壁曰雪裏梅
B16n0088_p0560c17║華春信息池中月色夜精神年來可是無佳趣莫把
B16n0088_p0560c18║家風舉似人淳熙丙申八月示微疾書偈而逝塔於
B16n0088_p0560c19║永安
B16n0088_p0560c20║慈照
B16n0088_p0560c21║按蘇州府志僧慈照宗主子元號萬事休崑山茅氏
B16n0088_p0560c22║子母柴氏夜夢一佛入門次旦生因名佛來母早亡
B16n0088_p0560c23║投延祥寺出家習止觀禪法一日正定中聞鴉聲悟
B16n0088_p0560c24║道嘗發誓大地人普覺妙道每以四字為定名之宗
B16n0088_p0560c25║教人專念彌陀同生淨土有彌陀節要法華心論證
B16n0088_p0560c26║道歌風月集行世乾道二年三月於度城倪普建宅
B16n0088_p0560c27║告諸徒曰吾化緣畢當行矣言訖合掌辭眾奄然示
B16n0088_p0561a01║寂
B16n0088_p0561a02║守祥
B16n0088_p0561a03║按松江府志僧守祥號碧雲華亭人賦性孤介五戒
B16n0088_p0561a04║嚴持宋隆興間先建功德司於合掌橋掌龍華會郡
B16n0088_p0561a05║人莫初隆等懇請開山延壽四眾歸向創十六觀堂
B16n0088_p0561a06║與眾同修淨業德風益盛遂成巨剎大宏天台教觀
B16n0088_p0561a07║至今祖堂塑像諡號碧雲尊者云
B16n0088_p0561a08║戒闍棃（附周七娘）
B16n0088_p0561a09║按臨海縣志戒闍棃三江婁氏子母張氏夢月光入
B16n0088_p0561a10║懷覺而有孕生而能言曰善哉父母生我劬勞長度
B16n0088_p0561a11║眾生為世沃焦父母驚異祕而不言五歲自稱六和
B16n0088_p0561a12║大師年十五辭父母出家往飛來峰見波利多甚奇
B16n0088_p0561a13║之乃為祝髮受具足戒因名善戒淳熙九年自溫州
B16n0088_p0561a14║移住邑兜率寺郡守汪平父聞僧能食豬頭三個酒
B16n0088_p0561a15║五斗遂營酒食請師至一食盡空其守妻竊見僧出
B16n0088_p0561a16║入騰空左右鬼神環擁凡酒食非僧食但擲諸左右
B16n0088_p0561a17║鬼神接去守大駭人皆以風僧目之一日拍手歌曰
B16n0088_p0561a18║世人俱笑我我笑世間人如意摩尼見無人識本真
B16n0088_p0561a19║尋入寺合掌而逝邑人周七娘住邑三十里紫巖山
B16n0088_p0561a20║下隨戒闍棃出家一日至街中與闍棃買蝦未給錢
B16n0088_p0561a21║遂食盡主人索錢無償兩人一嘔蝦從地上活跳眾
B16n0088_p0561a22║人奇之至今此地凡天雨即有蝦出後俱化身去或
B16n0088_p0561a23║傳戒闍棃是文殊示現周七娘是普賢示現云
B16n0088_p0561a24║獃道僧
B16n0088_p0561a25║按蘇州府志宋獃道僧兵家子少有所遇不言姓氏
B16n0088_p0561a26║何蓑衣舊與之友狎不知幾何時髠而髽曰似道似
B16n0088_p0561a27║僧故名狀不慧言發奇中好遊蕩市間見人必求錢
B16n0088_p0561b01║得則隨與貧者他日或薦道僧上欲見之何挽呼不
B16n0088_p0561b02║使去且曰是將捉汝縛汝監汝不容汝來矣道僧竟
B16n0088_p0561b03║去見於內殿不拜所言不倫上容之使出入勿禁踰
B16n0088_p0561b04║年歸見何何以杖詬逐至死訖不與接一談紹熙甲
B16n0088_p0561b05║寅道僧入北內坐榻前曰今日六月也好大雪侍璫
B16n0088_p0561b06║咸笑顧曰爾滿身皆雪相與罔測至八月上厭代矣
B16n0088_p0561b07║縞素如其言
B16n0088_p0561b08║祖先
B16n0088_p0561b09║按增集續傳燈錄夔州臥龍破庵祖先禪師族出蜀
B16n0088_p0561b10║廣安王氏從羅漢院德祥出家聞緣老宿住昭覺往
B16n0088_p0561b11║叅扣語契令奉圓悟香火一日從方丈前過緣問庵
B16n0088_p0561b12║頭有人麼師云無人語未竟緣劈胷與一拳云伱聻
B16n0088_p0561b13║師忽有省出峽依灃州德山涓落髮尋受具徧叅諸
B16n0088_p0561b14║方至蘇之萬壽值雪夜坐自念行脚十年矣尚不能
B16n0088_p0561b15║徹去正悶悶間不覺鐘動趍後架舉頭見照堂二字
B16n0088_p0561b16║疑情頓釋既而見水庵一於雙林水庵問師子尊者
B16n0088_p0561b17║被罽賓斬却頭固是伱道西天胡子為什麼無鬚師
B16n0088_p0561b18║云非雙林不舉此話水庵云今日撞著個作家師云
B16n0088_p0561b19║心不負人面無慙色水庵遂拓開師云勘破了也逮
B16n0088_p0561b20║水庵謝事遂往見密庵於烏巨庵命師典客偶庵對
B16n0088_p0561b21║旁僧舉不是風動不是旛動師聞豁然師悟次日庵
B16n0088_p0561b22║遇師於眾寮前謂師曰總不得作伎倆伱試露個消
B16n0088_p0561b23║息看師應聲曰方丈裏有客庵呵呵大笑庵遷蔣山
B16n0088_p0561b24║師侍行相從凡五載盡得旨要辭歸蜀庵以偈送之
B16n0088_p0561b25║曰萬里南來川藞苴奔流度刃扣元關頂門㪬瞎金
B16n0088_p0561b26║剛眼去住還同珠走盤已而南至夔門尚書楊公輔
B16n0088_p0561b27║以臥龍請居之辭去徧游於吳華藏遯庵演金山退
B16n0088_p0561c01║庵奇靈隱笑庵悟徑山蒙庵聰皆分第一座命說法
B16n0088_p0561c02║歷住常州薦福真州靈嵒吳中秀峰穹窿揚和王請
B16n0088_p0561c03║住湖州資福約齋居士張公請為廣壽慧雲禪寺開
B16n0088_p0561c04║山住持六坐道場皆王公鉅卿所請時甚榮之上堂
B16n0088_p0561c05║舉古人道場岐乍住屋壁疎滿堂盡布雪真珠縮却
B16n0088_p0561c06║項暗嗟噓翻憶古人樹下居師云楊岐鬬勝不鬬劣
B16n0088_p0561c07║秀峰鬬劣不鬬勝秀峰乍住沒親疎個個盡懷滄海
B16n0088_p0561c08║珠滿眼湖山看不足釋迦彌勒是他奴上堂舉密庵
B16n0088_p0561c09║先師道有問冬來事京師出大黃貪他一粒米失却
B16n0088_p0561c10║半年糧秀峰不恁麼有問冬來事京師出大黃只圖
B16n0088_p0561c11║一粒米却得半年糧或被知事道長老長老莫道百
B16n0088_p0561c12║年糧只得半年不少也得只向他道但辦肯心必不
B16n0088_p0561c13║相賺上堂舉東山和尚道如何是禪閻浮樹在海南
B16n0088_p0561c14║邊近則不離方寸遠則十萬八千畢竟如何禪禪師
B16n0088_p0561c15║云穹窿也有個道處如何是禪閻浮樹在海南邊撐
B16n0088_p0561c16║天拄地拄地撐天巧說不得只要心傳畢竟如何禪
B16n0088_p0561c17║禪上堂十五日已前明似鏡十五日已後黑如漆正
B16n0088_p0561c18║當十五日又如何鶯遷喬木頻頻語蝶戀芳叢對對
B16n0088_p0561c19║飛師將終作書別所厚善書偈曰末後一句已成忉
B16n0088_p0561c20║怛寫出人前千錯萬錯書訖端坐而逝實嘉定四年
B16n0088_p0561c21║六月九日也師化時寓徑山遺囑棄骨山下主翁石
B16n0088_p0561c22║橋收骨建塔於別峰塔之右俗壽七十六僧臘四十
B16n0088_p0561c23║九
B16n0088_p0561c24║大觀
B16n0088_p0561c25║按增集續傳燈錄四明育王物初大觀禪師鄞縣橫
B16n0088_p0561c26║溪陸氏蚤參北磵於淨慈悟旨典文翰聲稱藉甚晚
B16n0088_p0561c27║住育王座下名緇蟻附上堂達磨正宗衲僧巴鼻充
B16n0088_p0562a01║塞虛空無處回避堪笑迷流白日青天開却眼只管
B16n0088_p0562a02║瞌睡更有黃面老人不識好惡入泥入水却道我於
B16n0088_p0562a03║然燈佛所無一法可得而為我授記何異好肉剜瘡
B16n0088_p0562a04║空花求蒂畢竟如何悉唎悉唎既順世葬於寺之西
B16n0088_p0562a05║庵
B16n0088_p0562a06║寶印
B16n0088_p0562a07║按五燈會元臨安府徑山別峰寶印禪師嘉州李氏
B16n0088_p0562a08║子自幼通六經而厭俗務乃從德山清素得度具戒
B16n0088_p0562a09║後聽華嚴起信既盡其說棄依密印於中峰一日印
B16n0088_p0562a10║舉僧問巖頭起滅不停時如何巖叱曰是誰起滅師
B16n0088_p0562a11║啟悟即首肯會圓悟歸昭覺印遣師往省因隨眾入
B16n0088_p0562a12║室悟問從上諸聖以何接人師𥪡拳悟曰此是老僧
B16n0088_p0562a13║用底作麼生是從上諸聖用底師以拳揮之悟亦舉
B16n0088_p0562a14║拳相交大笑而止後至徑山謁大慧慧問甚處來師
B16n0088_p0562a15║曰西川慧曰未出劍門關與汝三十棒了也師曰不
B16n0088_p0562a16║合起動和尚慧欣然掃室延之慧南遷師乃西還連
B16n0088_p0562a17║主數剎後再出峽住保寧金山雪竇徑山開堂陞座
B16n0088_p0562a18║曰世尊初成正覺於鹿野苑中轉四諦法輪憍陳如
B16n0088_p0562a19║比丘最初悟道後來真淨禪師初住洞山拈云今日
B16n0088_p0562a20║新豐洞裏秖轉箇拄杖子遂拈拄杖著左邊云還有
B16n0088_p0562a21║最初悟道者麼若無丈夫自有衝天志莫向如來行
B16n0088_p0562a22║處行遂喝一喝下座若是印上座則不然今日向鳳
B16n0088_p0562a23║凰山裏初無工夫轉四諦法輪亦無氣力轉拄杖子
B16n0088_p0562a24║秖教諸人行須緩步語要低聲何故欲得不招無間
B16n0088_p0562a25║業莫謗如來正法輪上堂三世諸佛以一句演百千
B16n0088_p0562a26║萬億句收百千萬億句秖在一句祖師門下半句也
B16n0088_p0562a27║無秖恁麼合喫多少痛棒諸仁者且諸佛是祖師是
B16n0088_p0562b01║若道佛是祖不是祖是佛不是取捨未忘若道佛祖
B16n0088_p0562b02║一時是佛祖一時不是顢頇不少且截斷葛藤一句
B16n0088_p0562b03║作麼生道大蟲裹紙帽好笑又驚人舉僧問巖頭浩
B16n0088_p0562b04║浩塵中如何辨主頭云銅沙鑼裏滿盛油師曰大小
B16n0088_p0562b05║巖頭打失鼻孔忽有人問保寧浩浩塵中如何辨主
B16n0088_p0562b06║秖對他道天寒不及卸帽上堂六月初一燒空赤日
B16n0088_p0562b07║十字街頭雪深一尺掃除不暇曰避不及凍得東村
B16n0088_p0562b08║廖胡子半夜著靴水上立上堂將心除妄妄難除即
B16n0088_p0562b09║妄明心道轉迂桶底趯穿無忌諱等閒一步一芙蕖
B16n0088_p0562b10║師至徑山彌浹孝宗皇帝召對選德殿稱旨入對日
B16n0088_p0562b11║賜肩輿於東華門內十年二月上注圓覺經遣使馳
B16n0088_p0562b12║賜命作序師年邁益厭住持十五年冬奏乞庵居得
B16n0088_p0562b13║請紹熙元年十一月往見交承智策禪師與之言別
B16n0088_p0562b14║策問行日師曰水到渠成歸索紙書十二月初七夜
B16n0088_p0562b15║雞鳴時九字如期遷化奉蛻質返寺之法堂畱七日
B16n0088_p0562b16║顏色明潤髮長頂溫越七日葬於庵之西岡諡慈辯
B16n0088_p0562b17║禪師塔曰智光
B16n0088_p0562b18║妙義
B16n0088_p0562b19║按紹興府志妙義少歷方外晚駐上虞之象田寒暑
B16n0088_p0562b20║一衲不易紹熙元年三月忽與鄉人語別曰吾當逝
B16n0088_p0562b21║矣俄秉筆書偈遂趺坐几上現三昧火自焚而几不
B16n0088_p0562b22║壞
B16n0088_p0562b23║永聰
B16n0088_p0562b24║按增集續傳燈錄鎮江金山蓬庵自聞永聰禪師杭
B16n0088_p0562b25║之於潛徐氏八歲依縣東資福寺行居服僧伽棃後
B16n0088_p0562b26║還家塾授五經十五從父遊徑山慕別峰機辯警拔
B16n0088_p0562b27║白父曰人天龍象也願學焉別峰器之至育王天童
B16n0088_p0562c01║當拙庵密庵全盛時往來兩翁間十餘年後遊閩越
B16n0088_p0562c02║江東西湖南北凡遇名流反復博約雍容婉辭盡底
B16n0088_p0562c03║蘊乃已出世台之淨慧徙金陵保寧蔣山轉金山終
B16n0088_p0562c04║時壽六十五臘五十七
B16n0088_p0562c05║太初
B16n0088_p0562c06║按繼燈錄溈山太初禪師字子愚溫陵人世為儒者
B16n0088_p0562c07║師倜儻有大志所為詩文皆不凡士大夫多推目之
B16n0088_p0562c08║一旦棄去選佛於尊勝以律自檢盡去豪舉之習出
B16n0088_p0562c09║嶺遍叅叢林中有聲藉甚久之罷叅歸閩會南劍報
B16n0088_p0562c10║恩虛席郡守陳宓聞師名命主之亡何真德秀以大
B16n0088_p0562c11║溈來延住二十載眾至一千師說法縱橫博大不謝
B16n0088_p0562c12║古尊宿德秀既致政每與師遊從容論道莫不心醉
B16n0088_p0562c13║大抵師以平實接人始會儒釋大同為門使之得入
B16n0088_p0562c14║終則示吾法之極致為室使之得所歸故諸儒雅重
B16n0088_p0562c15║之
B16n0088_p0562c16║宗印
B16n0088_p0562c17║按浙江通志宗印字元實鹽官陳氏子深得教觀之
B16n0088_p0562c18║旨針砭學者支離不根之病禪講並行法道益盛寧
B16n0088_p0562c19║宗召對賜號慧行法師常謂講者須備三法肅威儀
B16n0088_p0562c20║以臨大眾提大綱以盡文義具宗眼以示境觀趙肅
B16n0088_p0562c21║稱為肉身大士
B16n0088_p0562c22║淨全
B16n0088_p0562c23║按五燈會元慶元府天童無用淨全禪師越州翁氏
B16n0088_p0562c24║子上堂學佛止言真不立參禪多與道相違忘機忘
B16n0088_p0562c25║境急回首無地無錐轉步歸佛不是心亦非覿體承
B16n0088_p0562c26║當絕所依萬古碧潭空界月再三撈摝始應知上堂
B16n0088_p0562c27║良久召眾曰還知麼復曰敗闕不少上堂舉長沙示
B16n0088_p0563a01║眾曰百尺竿頭坐底人雖然得入未為真百尺竿頭
B16n0088_p0563a02║須進步十方世界現全路大慧先師道要見長沙麼
B16n0088_p0563a03║更進一步保寧則不然要見長沙麼更退一步畢竟
B16n0088_p0563a04║如何換骨洗腸重整頓通身是眼更須叅師到靈隱
B16n0088_p0563a05║請上堂靈山正派達者猶迷明來暗來誰當辨的雙
B16n0088_p0563a06║收雙放孰辨端倪直饒千聖出來也秖結舌有分何
B16n0088_p0563a07║故人歸大國方為貴水到瀟湘始自清復曰適來松
B16n0088_p0563a08║源和尚舉竹篦話令天童納敗闕諸人要知麼聽取
B16n0088_p0563a09║一頌黑漆竹篦握起迅雷不及掩耳德山臨濟茫然
B16n0088_p0563a10║懵底如何插觜大慧嘗舉靈雲悟桃華問師師曰靈
B16n0088_p0563a11║雲一見兩眉橫引得漁翁良計生白浪起時拋一釣
B16n0088_p0563a12║任教魚鼈競頭爭師自贊曰匙挑不上箇村夫文墨
B16n0088_p0563a13║胷中一點無曾把虛空揣出骨惡聲羸得滿江湖後
B16n0088_p0563a14║示寂塔於本山
B16n0088_p0563a15║善珍
B16n0088_p0563a16║按增集續傳燈錄杭州徑山藏叟善珍禪師泉州南
B16n0088_p0563a17║安呂氏子年十三依郡崇福南和尚落䰂遊方至杭
B16n0088_p0563a18║受具謁妙峰於靈隱入室悟旨後出世里之光孝升
B16n0088_p0563a19║承天遷湖之思溪圓覺福之雪峰朝命移四明育王
B16n0088_p0563a20║餘杭徑山師生於宋紹興甲寅十月十二日示寂於
B16n0088_p0563a21║嘉定丁丑五月二十一日壽八十三塔全身於南塔
B16n0088_p0563a22║院
B16n0088_p0563a23║如淨
B16n0088_p0563a24║按繼燈錄明州天童長翁如淨禪師生而岐嶷不類
B16n0088_p0563a25║常童長學出世法叅足庵於雪竇看庭前柏樹子話
B16n0088_p0563a26║有省呈頌曰西來祖意庭前柏鼻孔寥寥對眼睛落
B16n0088_p0563a27║地枯枝纔𨁝跳松蘿亮鬲笑掀騰庵頷之出世屢遷
B16n0088_p0563b01║名剎後主淨慈陞天童師六坐道塲忽一日曰我待
B16n0088_p0563b02║涅槃堂裏拈出果臨終拈香曰如淨行脚四十餘年
B16n0088_p0563b03║首到乳峰失脚墮於陷穽此香今不免拈鈍置我住
B16n0088_p0563b04║雪竇足庵大和尚并書辭世頌曰六十六年罪犯彌
B16n0088_p0563b05║天打個𨁝跳活陷黃泉咦從來生死不相干擲筆而
B16n0088_p0563b06║逝塔全身於本山
B16n0088_p0563b07║覺禪師
B16n0088_p0563b08║按繼燈錄襄州鹿門覺禪師叅長翁值翁上堂舉靈
B16n0088_p0563b09║雲悟道因緣頌曰一個烏梅似本形蜘蛛結網打蜻
B16n0088_p0563b10║蜓蜻蜓落了兩片翼堪笑烏梅齩鐵釘師不覺失笑
B16n0088_p0563b11║曰早知燈是火飯熟幾多時後承印記出住鹿門
B16n0088_p0563b12║惟月
B16n0088_p0563b13║按紹興府志惟月諸暨化城寺僧明律學日惟念佛
B16n0088_p0563b14║一日有異僧來迎後二日微疾急呼同往道寧曰見
B16n0088_p0563b15║阿彌陀佛高八尺立空中言訖而化
B16n0088_p0563b16║妙堪
B16n0088_p0563b17║按增集續傳燈錄四明育王笑翁妙堪禪師俗隸慈
B16n0088_p0563b18║溪毛氏廣顙平頂骨清氣豪從埜庵道欽受釋學依
B16n0088_p0563b19║息庵觀於金山叅梥源岳於靈隱皆不契時無用居
B16n0088_p0563b20║天童徑造其室用問曰行脚僧遊山僧師曰行脚僧
B16n0088_p0563b21║用曰如何是行脚事師以坐具便摵用曰此僧敢來
B16n0088_p0563b22║者裏捋虎鬚俾叅堂室中常示狗子無佛性話一日
B16n0088_p0563b23║擬開口用以竹篦劈口打師應聲呈偈曰大荼毒鼓
B16n0088_p0563b24║轟天震地轉腦回頭橫屍萬里用頷之即俾侍香已
B16n0088_p0563b25║而報恩約公致師分座太守程公請出世妙勝遷金
B16n0088_p0563b26║文移光孝忠獻史衛王以堂牒除台之報恩天台舊
B16n0088_p0563b27║無律宗師與大卿齊公議合十寺為大剎築壇塲命
B16n0088_p0563c01║負毗尼學者倡開遮持犯之法風勵新學閩帥王公
B16n0088_p0563c02║請居雪峰未幾詔住靈隱師厭逼近屠沽撤其廬揭
B16n0088_p0563c03║關飛來峰外以限喧寂衛王以大慈完美請開山及
B16n0088_p0563c04║王薨師庵居上柏台州使君陳公以瑞嵒邀師無何
B16n0088_p0563c05║江心牒至監丞史公強之乃起淨慈詔下丐辭不允
B16n0088_p0563c06║大參余公書來謂不可重違君命明年荊湖總臣奏
B16n0088_p0563c07║令僧道買紫衣師號俾以師號住持師謂如是則千
B16n0088_p0563c08║金之子皆可主法吾道殆矣奏疏殿陛上書廟堂其
B16n0088_p0563c09║議遂寢詔徙天童力辭東歸翠嵒築室奉先世香火
B16n0088_p0563c10║育王虛席有旨起師再辭不許乃奉詔表章大覺祖
B16n0088_p0563c11║述妙喜秩然有序上堂膏雨及時江山如洗幽鳥語
B16n0088_p0563c12║喬林殘紅隨遠水可憐盲聾瘖瘂人不識此方真教
B16n0088_p0563c13║體上堂舉興化開堂三聖推出僧話頌曰一人客路
B16n0088_p0563c14║如天遠一個歸心似箭輕彼此征途雖有異須知同
B16n0088_p0563c15║日到天廷上堂舉汾陽示眾云識得拄杖子行脚事
B16n0088_p0563c16║畢頌曰平地無端立話頭揭天聲撼怒濤寒直饒識
B16n0088_p0563c17║得拄杖子也是封皮作信看天童除書至大參趙公
B16n0088_p0563c18║請主淨慈悉謝之示疾書遺表作寺丞張公書請主
B16n0088_p0563c19║後事通守永嘉曹公來問疾從容敘世契移頃書偈
B16n0088_p0563c20║曰業鏡高懸七十二年一槌擊碎大道坦然置筆泊
B16n0088_p0563c21║然而逝
B16n0088_p0563c22║從瑾
B16n0088_p0563c23║按增集續傳燈錄四明天童雪庵從瑾禪師永嘉楠
B16n0088_p0563c24║溪人俗姓鄭禮普安院子回為師落髮謁心聞於瑞
B16n0088_p0563c25║嵒一日入室聞舉紅爐片雪問師擬答忽領旨留侍
B16n0088_p0563c26║三年入福州見佛智於西禪問甚處來師曰四明來
B16n0088_p0563c27║智曰曾見憨布袋麼師便喝智便打師接住拳云和
B16n0088_p0564a01║尚不得草草智云瞎漢這邊立時心聞主江心師歸
B16n0088_p0564a02║謁命充維那一日問師一喝分賓主照用一時行如
B16n0088_p0564a03║何是一喝分賓主師便喝聞云此喝是賓是主師云
B16n0088_p0564a04║賓則始終賓主則始終主聞笑曰汝又眼花了師即
B16n0088_p0564a05║呈偈曰一喝分賓主依然又眼花倒翻筋斗去踏殺
B16n0088_p0564a06║死蝦蟆初住儀真靈嵒僧問如何是靈嵒境師云鹿
B16n0088_p0564a07║跑泉冷浸明月龍鬬港深藏白雲僧問如何是祖師
B16n0088_p0564a08║西來意師云夜半須彌安鼻孔僧云如何是禪師云
B16n0088_p0564a09║仰面不見天僧云如何是道師云全身入荒草上堂
B16n0088_p0564a10║金剛圈裏翻身築著帝釋鼻孔懸崕頭上撒手突出
B16n0088_p0564a11║達磨眼睛往復三回興猶未盡機輪一轉勢不可停
B16n0088_p0564a12║倒拈蝎尾婢使聲聞順捋虎鬚奴呼菩薩釋迦已滅
B16n0088_p0564a13║彌勒未生佛法祖令總屬天童把住放行如何設施
B16n0088_p0564a14║良久無孔鐵鎚當面擲普天匝地起清風慶元六年
B16n0088_p0564a15║七月二十三日索浴更衣書偈投筆而寂壽八十四
B16n0088_p0564a16║臘七十全身葬心聞塔之右
B16n0088_p0564a17║法祚
B16n0088_p0564a18║按太平府志法祚宋氏子落髮彰教寺常叅雪竇暉
B16n0088_p0564a19║與報覺長老機鋒敏捷無非真諦尋築庵雕峰與丞
B16n0088_p0564a20║相趙汝愚為方外友又住袁之仰山常之華藏一日
B16n0088_p0564a21║忽書誦曰七十七年幻緣忽破秋水無痕霜天月墮
B16n0088_p0564a22║書畢而逝諡明極禪師
B16n0088_p0564a23║法慈
B16n0088_p0564a24║按紹興府志法慈上虞長慶寺僧所居有花竹泉石
B16n0088_p0564a25║頗有幽意士大夫多往遊焉延納無倦嘉泰初忽謝
B16n0088_p0564a26║客未幾索浴畢易衣坐其徒往視之目已將瞑亟呼
B16n0088_p0564a27║曰和尚幸自得恁好何不留一頌慈曰子不早道我
B16n0088_p0564b01║命盡寫不得也嗣法云某當代書乃云無始刼來不
B16n0088_p0564b02║曾生今日當塲又隨滅又隨滅萬里炎天一點雪即
B16n0088_p0564b03║逝
B16n0088_p0564b04║崇岳
B16n0088_p0564b05║按增集續傳燈錄杭州靈隱松源崇岳禪師姓吳氏
B16n0088_p0564b06║生於處州龍泉之松源故因以為號自幼卓犖不凡
B16n0088_p0564b07║未嘗嬉戲年二十三棄家衣掃塔服首謁靈石妙公
B16n0088_p0564b08║繼見大慧於徑山聞大慧稱蔣山華公為人徑捷即
B16n0088_p0564b09║往參一夜舉狗子無佛性話有省即以扣應庵庵舉
B16n0088_p0564b10║世尊有密語迦葉不覆藏師云鈍置和尚庵厲聲一
B16n0088_p0564b11║喝師便禮拜應庵大喜以為法器說偈勸其祝髮隆
B16n0088_p0564b12║興二年始得度於臨安西湖白蓮精舍徧歷諸大老
B16n0088_p0564b13║之門罕當其意入閩見木庵永公木庵一日舉有句
B16n0088_p0564b14║無句如藤倚樹師云裂破庵云瑯琊道好一堆柴聻
B16n0088_p0564b15║師云矢上加尖庵云吾兄下語老僧不能過其如未
B16n0088_p0564b16║在他日拂柄在手為人不得驗人不得師云為人者
B16n0088_p0564b17║使博地凡夫一超入聖域固難矣驗人者打向面前
B16n0088_p0564b18║過不待開口已知渠骨髓何難之有庵舉手曰明明
B16n0088_p0564b19║向汝道開口不在舌頭上後當自知及見密庵於衢
B16n0088_p0564b20║之西山隨問隨答庵但微笑師切於道至忘寢食庵
B16n0088_p0564b21║移蔣山華藏徑山皆從之會入室次問旁僧不是心
B16n0088_p0564b22║不是佛不是物師侍側豁然大悟乃云今日方會木
B16n0088_p0564b23║庵道開口不在舌頭上庵遷靈隱遂命師為第一座
B16n0088_p0564b24║旋山世吳郡澄照徙江陰光孝無為冶父番陽薦福
B16n0088_p0564b25║四明香山蘇之虎丘慶元三年被旨補靈隱居六年
B16n0088_p0564b26║法道盛行退居東庵俄屬微疾猶不廢唱導忽親作
B16n0088_p0564b27║書別諸公卿垂二則語以驗學者曰有力量人因甚
B16n0088_p0564c01║麼擡脚不起開口不在舌頭上又貽書嗣法香山光
B16n0088_p0564c02║睦雲居善開囑以大法乃書偈曰來無所來去無所
B16n0088_p0564c03║去瞥轉元關佛祖罔措跏趺而寂實嘉定二年八月
B16n0088_p0564c04║四日也得年七十有一坐夏四十全身塔北高峰之
B16n0088_p0564c05║原侍制陸游放翁銘其塔有曰讀師之語峻峭嶒崒
B16n0088_p0564c06║下臨雲雨如五千仞之華山蹴天駕空駭心眩目如
B16n0088_p0564c07║錢唐海門之濤虎豹股栗屋瓦震墮如漢軍昆陽之
B16n0088_p0564c08║戰可謂臨濟正宗應庵密庵之真子孫也放翁其知
B16n0088_p0564c09║言者哉
B16n0088_p0564c10║元智
B16n0088_p0564c11║按繼燈錄福州鼓山愚谷元智禪師長溪薛氏子年
B16n0088_p0564c12║十八受業於本縣湛然本禪師時枯禪主鳳山師往
B16n0088_p0564c13║從之叩請甚勤次叅少林崧而機契遂蒙印可住平
B16n0088_p0564c14║江薦福遷洞庭翠峰宜興芙蓉退居靈隱後起住泉
B16n0088_p0564c15║之法石未幾遷福州怡山以病告退趺坐書偈而化
B16n0088_p0564c16║壽七十一臘五十八塔全身於鼓山南院
B16n0088_p0564c17║師範
B16n0088_p0564c18║按增集續傳燈錄杭州徑山無準師範禪師生於蜀
B16n0088_p0564c19║之梓潼雍氏九歲依陰平山道欽出家經書過目成
B16n0088_p0564c20║誦紹熙五年登具戒出遊至成都坐夏正法有老堯
B16n0088_p0564c21║首座瞎堂高弟師請益坐禪之法堯曰禪是何物坐
B16n0088_p0564c22║底是誰師受其語晝夜體究一日如廁提前話有省
B16n0088_p0564c23║辭去依佛照於育王東庵照問曰何處人師曰劍州
B16n0088_p0564c24║人照曰帶得劍來麼師隨聲便喝照笑曰者烏頭子
B16n0088_p0564c25║也亂做貧甚無資剃髮故人以烏頭子目之未幾聞
B16n0088_p0564c26║破庵住蘇之西華秀峰遂往見焉有純顛者入室次
B16n0088_p0564c27║橫機不讓庵打至法堂且欲逐出師解之曰禪和家
B16n0088_p0565a01║爭禪亦常事何至如此庵曰豈不聞道我肚饑聞板
B16n0088_p0565a02║聲要喫飯去聻師聞其語不覺白汗浹背逮破庵居
B16n0088_p0565a03║靈隱第一座復往從之因侍破庵遊石笋庵庵之道
B16n0088_p0565a04║者請益曰胡孫子捉不住乞師方便庵曰用捉他作
B16n0088_p0565a05║什麼如風吹水自然成文師在侍傍平生礙膺之物
B16n0088_p0565a06║頓釋嵒雲巢居吳郡穹窿遷瑞光及台州瑞嵒皆延
B16n0088_p0565a07║師分座師在瑞嵒忽夢偉衣冠者持把茅見授翼日
B16n0088_p0565a08║明州清源專使至迨入院見伽藍神姓茅衣冠形貌
B16n0088_p0565a09║與疇昔所夢無異繼遷焦山升雪竇連被旨移育王
B16n0088_p0565a10║徑山師居徑山二十年儲峙豐積有眾如海雖兩丁
B16n0088_p0565a11║火厄而旋復舊觀號法席全盛理宗嘗召見於修政
B16n0088_p0565a12║殿奏對詳明上為之動色賜金襴僧伽棃仍宣詣慈
B16n0088_p0565a13║明殿陞座上垂簾而聽以師所說法要示參政陳公
B16n0088_p0565a14║貴誼陳公奏云簡明直截有補聖治乃賜佛鑒禪師
B16n0088_p0565a15║號并縑帛金銀等物師去寺四十里作室接待雲水
B16n0088_p0565a16║理宗親灑宸翰賜額曰萬年正續淳祐己酉三月旦
B16n0088_p0565a17║日示眾曰山僧既老且病無力得與諸人東語西話
B16n0088_p0565a18║今日勉強出來從前所說不到底盡情向諸人面前
B16n0088_p0565a19║抖擻去也遂起身抖衣云是多少十五日親書遺表
B16n0088_p0565a20║及遺書十數言笑諧謔如平時醫者診視次師謂曰
B16n0088_p0565a21║伱未識這一脈在十八日黎明索筆書偈曰來時空
B16n0088_p0565a22║索索去也赤條條更要問端的天台有石橋移頃而
B16n0088_p0565a23║逝全身葬於正續之側塔曰圖照
B16n0088_p0565a24║淨岳
B16n0088_p0565a25║按松江府志淨岳嘉定二年禮興聖寺僧若顏為師
B16n0088_p0565a26║從鑑堂義法師受天台教觀盡得其要出世說法所
B16n0088_p0565a27║至緇白向化嘗取宗門要典曰金剛錍科分章段卓
B16n0088_p0565b01║然超出妙絕古今傳其宗者有竹堂正法師靜翁明
B16n0088_p0565b02║法師云
B16n0088_p0565b03║文禮
B16n0088_p0565b04║按增集續傳燈錄四明天童滅翁文禮禪師杭之臨
B16n0088_p0565b05║安人家天目山之麓因又號天目姓沈氏師生六歲
B16n0088_p0565b06║攜籃隨母採桑俄而寤念曰攜籃者誰耶遂有出家
B16n0088_p0565b07║志年十六依鄉之真相寺僧智月薙落往淨慈參混
B16n0088_p0565b08║源不契謁育王佛照光禪師照喜其俊邁挽為書記
B16n0088_p0565b09║久之返浙聽一心三觀之旨於上竺時松源唱道饒
B16n0088_p0565b10║之薦福室中問僧不是風動不是旛動僧擬議即棒
B16n0088_p0565b11║出師聞之頓忘知解乃往參焉蒙印可辭源巡禮江
B16n0088_p0565b12║淮間祖塔至蔣山浙翁命充立僧首座晉陵尤公焴
B16n0088_p0565b13║數入山聽師提唱語悅服嘉定五年約齋居士張公
B16n0088_p0565b14║鎡請開法慧雲遷溫之能仁未幾辭隱錢塘之西丘
B16n0088_p0565b15║節齋趙公慕師高行微服過西丘師亦不問其姓名
B16n0088_p0565b16║與語終日而去明日奏請師住持淨慈厥後退居福
B16n0088_p0565b17║泉晚居天童佛光法師首依師于梁渚師令往下竺
B16n0088_p0565b18║參北峰印公作二偈送之曰歸去相依有鷲山渠家
B16n0088_p0565b19║一向斥前三誰知開異歸同後圓旨于今亦厭談揀
B16n0088_p0565b20║境分明妙藥方餘之分別更須忘晚風吹落殘紅片
B16n0088_p0565b21║休向枝頭覓舊香叢林至今傳誦師邃於易乾淳諸
B16n0088_p0565b22║儒大闡道學師與之遊直示以心法不為世語徇悅
B16n0088_p0565b23║也朱晦菴問毋不敬師叉手示之楊慈湖問不欺之
B16n0088_p0565b24║力師答以偈曰此力分明在不欺不欺能有幾人知
B16n0088_p0565b25║要明象兔全提句看取升階正笏時其曉人類如此
B16n0088_p0565b26║師閱五剎通不過八九年而得閒之歲月多逍遙於
B16n0088_p0565b27║梁渚之西丘羣衲叅扣無異領眾時也其為人高古
B16n0088_p0565c01║簡儉不苟為笑語將入寂問侍者曰誰為我造無縫
B16n0088_p0565c02║塔侍者云請師畫一塔樣師云力盡畫不出怡然脫
B16n0088_p0565c03║去闍維弟子收舍利遺骨附葬應菴塔左壽八十四
B16n0088_p0565c04║臘六十八
B16n0088_p0565c05║坐化佛
B16n0088_p0565c06║按道州志坐化佛姓何不知名進賢鄉人初於聖母
B16n0088_p0565c07║嶺修真得道歸辭妻子坐化其女不忍升屋開瓦竊
B16n0088_p0565c08║視已端坐涅槃矣時寶慶六年也今肉身尚存繫龍
B16n0088_p0565c09║腹村東偏祖佛堂
B16n0088_p0565c10║道冲
B16n0088_p0565c11║按增集續傳燈錄杭州徑山癡絕道冲禪師武信長
B16n0088_p0565c12║江苟氏子母郭氏生而豐上短下資性絕人少長習
B16n0088_p0565c13║進士業棄之受釋氏學於梓州妙音院禮修證為落
B16n0088_p0565c14║髮師遊成都習經論於聖慈以名相厭人復棄去聞
B16n0088_p0565c15║松源唱道於饒之薦福徑造其門以歲饑不受曹源
B16n0088_p0565c16║以雲居首座出世妙果師聽其入門語有省源遂俾
B16n0088_p0565c17║侍香老拳痛棒不少貸平生知見至是絕無影響源
B16n0088_p0565c18║徙𪚴峰師復侍行久之呈偈辭游浙有曰尚餘窮相
B16n0088_p0565c19║一雙手要向諸方痒處爬江湖盛傳至杭時松源主
B16n0088_p0565c20║靈隱門嚴戶峻八閱月不得入室或以失士告源曰
B16n0088_p0565c21║我已八字打開挂搭他自是他當面錯過了師聞其
B16n0088_p0565c22║語徹見侍曹源於妙果𪚴峰是時嘻笑怒罵皆為人
B16n0088_p0565c23║善巧方便嘉定己卯由徑山第一座出世嘉禾光孝
B16n0088_p0565c24║道聞於朝忠獻史衛王以堂帖除蔣山侍郎曹公豳
B16n0088_p0565c25║帥閩以鼓山來聘未行雪峰牒至領事半年而天童
B16n0088_p0565c26║詔下眾集如海猶宏智盛時育王虛席攝住持事往
B16n0088_p0565c27║來說法兩山間淳祐甲辰有旨移靈隱師謂大父密
B16n0088_p0566a01║菴伯父松源弘道之地方欲奮勵力振祖風而世故
B16n0088_p0566a02║有不滿其意者伐鼓辭眾歸隱金陵朝命以虎丘俾
B16n0088_p0566a03║養老不就留守虛齋趙公以蔣山起之不應育王笑
B16n0088_p0566a04║翁散席朝論以大覺故家召師隱所使者三返卒不
B16n0088_p0566a05║奉詔明年京尹趙公以法華請開山將領事徑山詔
B16n0088_p0566a06║至師欲以法華併辭自謂不赴法華則失信重違君
B16n0088_p0566a07║命則不恭失恭與信何以為後學法乃幡然而作留
B16n0088_p0566a08║法華逾月即登徑山故人神響應懽聲如雷臨示寂
B16n0088_p0566a09║手書龕記并遺書十數侍僧亟以遺偈請師謂曰末
B16n0088_p0566a10║後一句無可商量只要箇人直下承當即命筆書辭
B16n0088_p0566a11║眾上堂語至夜分起坐移頃而逝壽八十二臘六十
B16n0088_p0566a12║一茶毗舍利五色者無數其徒遵治命奉骨歸葬金
B16n0088_p0566a13║陵玉山菴學者追慕不忍舍中分其半建塔菖蒲玉
B16n0088_p0566a14║田芝菴
B16n0088_p0566a15║道元
B16n0088_p0566a16║按繼燈錄日本永平道元禪師姓源氏本國天皇九
B16n0088_p0566a17║世之裔骨相奇秀七處平滿目有重瞳七歲讀毛詩
B16n0088_p0566a18║左傳及諸經史不由師訓自然通曉時以神童稱之
B16n0088_p0566a19║居母喪每觀香烟繚繞念念散滅悟世無常遂投舅
B16n0088_p0566a20║氏台山良顯法師出家時年一十四尋稟具戒究大
B16n0088_p0566a21║小乘諸經論聞大宋有老宿傳佛心印乃特附商舶
B16n0088_p0566a22║航海入宋抵明州當寧宗嘉定十六年也首登天童
B16n0088_p0566a23║見無際派和尚既而遊雙徑禮浙翁琰又謁宗月月
B16n0088_p0566a24║堂無象諸大老莫不機契將理歸楫有耆德勉之曰
B16n0088_p0566a25║當今宗門稱且大眼目者莫如長翁淨和尚現應詔
B16n0088_p0566a26║住天童子盍往見之師如教即造天童一見歡若平
B16n0088_p0566a27║昔由是服勤四載盡得洞上之道於是告歸淨付以
B16n0088_p0566b01║伽黎頂相囑其弘揚師既歸首住興聖寶林禪寺德
B16n0088_p0566b02║風遠播萬指圍繞其禪林軌則一取法於天童雲州
B16n0088_p0566b03║太守義重公刱永平道塲請師居之當開堂日有山
B16n0088_p0566b04║神出現因號其山曰吉祥副元帥賴平公從師受菩
B16n0088_p0566b05║薩大戒執弟子禮甚恭緇素弟子得戒者徧於東國
B16n0088_p0566b06║嵯峨帝賜以葚服徽號師奉之高閣未嘗掛體一日
B16n0088_p0566b07║示微疾辭眾書偈坐化闍維獲舍利無算
B16n0088_p0566b08║廣聞
B16n0088_p0566b09║按增集續傳燈錄杭州徑山偃溪廣聞禪師閩之侯
B16n0088_p0566b10║官林家子母陳氏世業儒疎眉秀目哆口豐頤從季
B16n0088_p0566b11║父智隆於宛陵光孝十八得度受具初見鐵牛印少
B16n0088_p0566b12║室睦無際派追隨甚久參浙翁於天童針芥雖投自
B16n0088_p0566b13║知未隱及再參於雙徑翁笑迎曰汝來耶一夕坐簷
B16n0088_p0566b14║間聞更三轉入堂曳履而蹶如夢忽醒翼朝造室翁
B16n0088_p0566b15║舉趙州洗鉢盂話師將啟吻翁遽止之平生疑情當
B16n0088_p0566b16║下冰釋紹定戊子四明制閫胡公以小淨慈致之歷
B16n0088_p0566b17║住香山萬壽雪竇育王淨慈靈隱徑塢八山所至革
B16n0088_p0566b18║弊支傾廣容徒眾景定四年六月十四日示寂壽七
B16n0088_p0566b19║十五夏五十八
B16n0088_p0566b20║祖欽
B16n0088_p0566b21║按繼燈錄袁州仰山雪巖祖欽禪師叅天目禮堂中
B16n0088_p0566b22║勇猛提撕忽有所得但見地不脫礙正知見後在徑
B16n0088_p0566b23║山無準會下多年而此病不除一日在天目佛殿上
B16n0088_p0566b24║行擡頭見一株古柏礙膺之物撲然而散始見徑山
B16n0088_p0566b25║老人立地處初住潭州龍興晚主仰山凡經六剎
B16n0088_p0566b26║法薰
B16n0088_p0566b27║按增集續傳燈錄杭州靈隱石田法薰禪師眉山彭
B16n0088_p0566c01║氏生而慧敏從丹稜石龍山法寶院智明出家游方
B16n0088_p0566c02║至石霜禮雷遷塔述偈曰一念慈容元不隔何須特
B16n0088_p0566c03║地肆乖張平高就下婆心切惱得雷公一夜忙師名
B16n0088_p0566c04║因是大著聞破菴道望時在吳門穹窿遂往依焉室
B16n0088_p0566c05║中舉世尊拈花迦葉微笑師云焦甎打著連底凍赤
B16n0088_p0566c06║眼撞著火柴頭菴陰奇之每於日用語默故起其疑
B16n0088_p0566c07║師於是決志依棲與無準日相激礪久之出世蘇之
B16n0088_p0566c08║高峰次遷楓橋普明行輩有高原泉無相範即菴覺
B16n0088_p0566c09║石溪月相依而住俄鍾山虛席廟堂以師補處寶慶
B16n0088_p0566c10║初詔遷淨慈端平二年詔遷靈隱淳祐甲辰三月望
B16n0088_p0566c11║日示徒云但得本莫愁末喚什麼作本喚什麼作末
B16n0088_p0566c12║松柏千年青不入時人意牡丹一日紅滿城公子醉
B16n0088_p0566c13║山僧恁麼道若有不肯底是我同叅弟子師俊繪師
B16n0088_p0566c14║像求讚有云末後一句分付廚山眾頗訝之師先嘗
B16n0088_p0566c15║建接待院於西溪曰寶壽忽示疾即退居寶壽趣辦
B16n0088_p0566c16║終焉計囑窆全身於院之後山端坐而化壽七十五
B16n0088_p0566c17║臘五十三
B16n0088_p0566c18║懷實
B16n0088_p0566c19║按紹興府志懷實上虞任氏子受經於會稽澄心寺
B16n0088_p0566c20║師以其魯鈍令赴壽昌寺習禪定百日期滿果心神
B16n0088_p0566c21║開朗寺欲建佛閣令實往天台伐木遠不能致即在
B16n0088_p0566c22║彼山中誦大悲呪以芝麻一升記之垂盡夢山神告
B16n0088_p0566c23║曰師第還吾當助力約以時日令候於塘角村江岸
B16n0088_p0566c24║如其言還寺眾嗤笑之至期大風雨果漂所伐木至
B16n0088_p0566c25║閣遂成又塘角村江岸屢崩實築塔其上潮遂不為
B16n0088_p0566c26║害一百二歲無疾卒
B16n0088_p0566c27║止疑
B16n0088_p0567a01║按增集續傳燈錄福州鼓山皖山止疑禪師龍舒太
B16n0088_p0567a02║湖人乃大唐神堯之後其號皖山者因生緣密邇三
B16n0088_p0567a03║祖道塲故也年十七二親俱喪投黃州雙泉道瑛剃
B16n0088_p0567a04║落鄂渚開原受具即遊方徧叅往三祖見環菴璉鍾
B16n0088_p0567a05║山癡絕冲長蘆南山哲皆不契叅雙塔無明性明問
B16n0088_p0567a06║達磨九年面壁時如何師曰有理難伸被明劈胷一
B16n0088_p0567a07║拳師忽然有省歎曰我生平用底遭這老漢一拳瓦
B16n0088_p0567a08║解冰消了也入閩之披秀禮孤峰和尚峰舉狗子無
B16n0088_p0567a09║佛性話令參究及半年得臻閫奧乃頌曰趙州道無
B16n0088_p0567a10║箭不虛發築著磕著全殺全活峰曰伱也得只是未
B16n0088_p0567a11║在一日峰舉德山見龍潭話問那裏是德山親到處
B16n0088_p0567a12║師以手掩峰口即說頌曰潭不見龍不現全身已在
B16n0088_p0567a13║空王殿夢回忽聽曉鶯啼春風落盡桃花片峰曰汝
B16n0088_p0567a14║今日方知泗洲大聖不在揚州出現善自護持遂俾
B16n0088_p0567a15║侍香峰遷西禪囊山師亦隨侍峰歸寂師登石鼓典
B16n0088_p0567a16║藏教上雪峰霜林果請歸板首寶祐丁巳出世福州
B16n0088_p0567a17║釣臺升萬歲久之太傅賈平章魏國公劄遷鼓山槌
B16n0088_p0567a18║拂之下眾盈四千指七閩叢席斯為第一賢士大夫
B16n0088_p0567a19║摳衣問道恨識師之晚黃童白叟見以郎罷呼之至
B16n0088_p0567a20║於家繪其像飲食必祝非於全閩宿昔有緣疇克臻
B16n0088_p0567a21║此哉將終集兩序示遺誡索筆書偈云八十四年一
B16n0088_p0567a22║夢相似夢破還空也無些事端坐而逝
B16n0088_p0567a23║淨真
B16n0088_p0567a24║按明高僧傳淨真未詳姓氏從松江興聖寺若平法
B16n0088_p0567a25║師薙染習賢首宗嘉熙三年游浙江諸剎因錢塘江
B16n0088_p0567a26║壩毀江濤泛溢災民師以偈呈安撫趙端明曰海沸
B16n0088_p0567a27║江河水接連民居衝蕩益憂煎投身直入龍宮去要
B16n0088_p0567b01║止驚濤浪拍天遂投身於海三日而返謂居民曰我
B16n0088_p0567b02║在龍宮說法龍神聽受此塘不復毀矣語訖復投於
B16n0088_p0567b03║海趙端明感其德具聞於朝勅贈護國淨真法師立
B16n0088_p0567b04║祠於杭之會祠
B16n0088_p0567b05║妙倫
B16n0088_p0567b06║按繼燈錄杭州淨慈斷橋妙倫禪師台州黃巖徐氏
B16n0088_p0567b07║子十八落髮於末嘉廣慈院見谷源於瑞巖聞麻三
B16n0088_p0567b08║觔話疑之忽閱楞伽至蚊蟲螻蟻無有言說而能辦
B16n0088_p0567b09║事頓然有省謁無準於雪竇準以狗子因何有業識
B16n0088_p0567b10║令師下語凡三十轉不契師曰可無方便乎準以真
B16n0088_p0567b11║淨所頌答之即竦然良久忽聞板聲通身汗下於是
B16n0088_p0567b12║始脫然矣出世祗園遷瑞巖國清至淨慈臨終集眾
B16n0088_p0567b13║入室作書辭諸山及魏國公公使人問曰師生天台
B16n0088_p0567b14║因甚死在淨慈師曰日出東方夜落西書偈而化
B16n0088_p0567b15║道源
B16n0088_p0567b16║按增集續傳燈錄蘇州虎丘東山道源禪師福建連
B16n0088_p0567b17║江黃氏肄業郡之白雲歷兩浙見知識二十餘員末
B16n0088_p0567b18║後到蔣山見浙翁室中舉即心即佛話有省出世奉
B16n0088_p0567b19║化清凉上堂幾載長庚度歲寒橫眠倒臥放癡頑雖
B16n0088_p0567b20║然不作住山計却被無心趁出山俯順時機高低普
B16n0088_p0567b21║應堯風蕩蕩舜日熙熙樵唱漁歌咸歸正化良久四
B16n0088_p0567b22║海浪平龍睡穩九天雲淨鶴飛高上堂拈拄杖德山
B16n0088_p0567b23║棒臨濟喝總是用過了閒家潑具且道虎丘將什麼
B16n0088_p0567b24║為人卓拄杖云不假鉗鎚烹佛祖慣將折筯攪滄溟
B16n0088_p0567b25║擲拄杖下座師居虎丘以病朔朢不至官府守訐其
B16n0088_p0567b26║簡師寫一偈云業風吹我到姑蘇多病那能強自扶
B16n0088_p0567b27║珍重虎丘山上月出門何處不逢渠建安徐直翁帥
B16n0088_p0567c01║三山以雪峰起師至建寧光孝寺遺偈而化淳祐元
B16n0088_p0567c02║年九月二十九日也壽五十九
B16n0088_p0567c03║謀禪師
B16n0088_p0567c04║按繼燈錄慶元府天童西江謀禪師江南老宿不被
B16n0088_p0567c05║黃勅者四十年末路受理宗寵命三錫示眾春日晴
B16n0088_p0567c06║黃鸝鳴最親切誰解聽一日將入寂顧侍僧索筆書
B16n0088_p0567c07║偈曰一笑翻身日面月面閣筆而逝立塔天童
B16n0088_p0567c08║何大士
B16n0088_p0567c09║按道州志何大士名志源瀟川鄉人性聰慧能讀書
B16n0088_p0567c10║及冠欲往九嶷山求道中途忽聞有人呼回顧無人
B16n0088_p0567c11║隨逐則化為一石但見所蹈石版有如觀音像遂頓
B16n0088_p0567c12║悟持戒益堅勸人為善救人疾病淳祐七年七月二
B16n0088_p0567c13║十七日趺坐而化勅封西幽慈應大師祠在本鄉祈
B16n0088_p0567c14║求輙應
B16n0088_p0567c15║魏四十
B16n0088_p0567c16║按閑窻括異志嘉興縣界移風鄉有魏四十道者有
B16n0088_p0567c17║妻有子中年忽悟真空捨俗出家修行齋戒甚至鄉
B16n0088_p0567c18║民敬之重之淳祐丙辰冬忽感疾自度氣血衰不能
B16n0088_p0567c19║起呼同侶具湯沐更衣曰大限到來吾復何戀各自
B16n0088_p0567c20║珍重遂跏趺奄然而逝遠近聞者肩踵相摩觀瞻歎
B16n0088_p0567c21║羨凡兩日未定
B16n0088_p0567c22║慧開
B16n0088_p0567c23║按增集續傳燈錄隆興黃龍無門慧開禪師杭州良
B16n0088_p0567c24║渚人俗姓梁母宋氏禮天龍肱和尚受業師叅月林
B16n0088_p0567c25║於蘇之萬壽林令看無字話經於六年迥無入處乃
B16n0088_p0567c26║奮志尅責誓云若去睡眼爛却我身每至困時廊下
B16n0088_p0567c27║行道以頭向露柱磕一日在法座邊立忽聞齋鼓聲
B16n0088_p0568a01║有省成偈曰青天白日一聲雷大地羣生眼豁開萬
B16n0088_p0568a02║象森羅齊稽首須彌𨁝跳舞三臺次日入室欲通所
B16n0088_p0568a03║得林遽曰何處見神見鬼了也師便喝林亦喝師又
B16n0088_p0568a04║喝自此機語脗合嘉定十一年出世安吉報國繼遷
B16n0088_p0568a05║隆興天寧黃龍翠嵒蘇之開元靈嵒鎮江焦山金陵
B16n0088_p0568a06║保寧淳祐六年奉旨開山護國仁王寺師晚年倦於
B16n0088_p0568a07║槌拂庵居西湖之上叅學者猶眾理宗召入選德殿
B16n0088_p0568a08║說法祈雨隨即感應勅賜金襴法衣佛眼之號以示
B16n0088_p0568a09║褒寵
B16n0088_p0568a10║祖智
B16n0088_p0568a11║按繼燈錄明州天童別山祖智禪師蜀之順慶楊氏
B16n0088_p0568a12║子十四得度聞僧誦六巖語悅之時巗住蘇之穹窿
B16n0088_p0568a13║亟往從之因閱華嚴經彌勒樓閣入已還閉之語恍
B16n0088_p0568a14║如夢覺遂頌靈雲見桃花曰萬綠叢中紅一點幾人
B16n0088_p0568a15║歡喜幾人嗔巖頷之遍叩諸尊宿最後見無準於雪
B16n0088_p0568a16║竇久之作而言曰吾平生伎倆皆死法今見此翁始
B16n0088_p0568a17║行活路既而準移徑山命師分座出世洞庭天王臨
B16n0088_p0568a18║終囑後事叉手而寂
B16n0088_p0568a19║懷則
B16n0088_p0568a20║按紹興府志懷則上虞人宋景定間祝髮澄照寺銳
B16n0088_p0568a21║意叅學往天竺諸寺究尋智者教觀四十餘年至元
B16n0088_p0568a22║中住天台白蓮寺學者雲集徙杭州南竺高麗王子
B16n0088_p0568a23║聞其道附書相邀以年老辭之年八十餘卒有天台
B16n0088_p0568a24║四教儀要行世
B16n0088_p0568a25║明瞻
B16n0088_p0568a26║按浙江通志明瞻於潛徐氏子幼而定慧喜趺坐莊
B16n0088_p0568a27║嚴具大人相噉以腥肉唾不食出家西菩提寺後入
B16n0088_p0568b01║龍唐憩小石龕內度宗后患乳癰詔師治之師以鐵
B16n0088_p0568b02║鑑臟洞知病源將玉盂盛水楊枝灑之立瘥封七祖
B16n0088_p0568b03║大師帝問師何所願曰某世外人無願也但乞得龍
B16n0088_p0568b04║唐一袈裟地以安禪眾詔許之送還山師於山前解
B16n0088_p0568b05║袈裟向空遙擲如彩雲搖曳覆蓋四十五里隨𥪡旛
B16n0088_p0568b06║焉咸淳八年錢塘江婆龍為崇度宗仰天祈禱忽祥
B16n0088_p0568b07║雲四布見師從空下舉鉢盛龍而去害除加授廣應
B16n0088_p0568b08║妙濟至仁大德祖師元末示寂塔於羅漢洞之右
B16n0088_p0568b09║了惠
B16n0088_p0568b10║按增集續傳燈錄四明天童西嵒了惠禪師蜀之蓬
B16n0088_p0568b11║州羅氏垂髫與羣兒戲必摶泥沙為佛塔像一日玉
B16n0088_p0568b12║掌山祖燈至其舍師向之合掌父母以師資宿契遂
B16n0088_p0568b13║令出家燈授以般舟三昧非其志辭往成都謁壞菴
B16n0088_p0568b14║照於照覺器許之屬令南詢乃叅浙翁琰于徑山聞
B16n0088_p0568b15║高原泉為人徑直心慕之適原赴台之瑞嵒師與俱
B16n0088_p0568b16║往一日原問山河大地是有是無師擬開口原即喝
B16n0088_p0568b17║出師復以偈呈原曰沒交涉師一日偶書白楊示眾
B16n0088_p0568b18║語原閱之笑曰寫字與做言句儘得爭奈沒交涉何
B16n0088_p0568b19║師憤悱莫伸原曰吾方便屢矣汝自不顧蓋緣不在
B16n0088_p0568b20║此其往見雪竇乎時無準主雪竇師造席下自陳來
B16n0088_p0568b21║歷準呵曰熟睡去繼而令充不釐務侍者一日謂師
B16n0088_p0568b22║曰覷不透處只在鼻尖頭道不著處不離脣皮上討
B16n0088_p0568b23║之則千里萬里師抗聲曰將謂有多少準遷育王師
B16n0088_p0568b24║侍行從容承稟乃盡其要逮準居徑山往典藏教復
B16n0088_p0568b25║陞第二座自是聲動叢林趙觀文作牧蘇州舉師開
B16n0088_p0568b26║法定慧眾集寺治時甚稱之遷東嘉能仁江州東林
B16n0088_p0568b27║而至天童咸有偉績佛涅槃日上堂拈拄杖召大眾
B16n0088_p0568c01║云黃面瞿曇乃竺乾猛將以慈悲為弓矢以智慧為
B16n0088_p0568c02║戈矛統百萬雄兵勇不可當布三百餘陣勢不可敵
B16n0088_p0568c03║如是四十九年演出五十餘卷兵書雖流落人間而
B16n0088_p0568c04║未嘗有一字漏泄因與生死魔軍為冤為對遂於跋
B16n0088_p0568c05║提河邊築一巨城名為涅槃於其城中先以紫磨金
B16n0088_p0568c06║軀犒賞諸兵令其瞻仰取足再三撫諭而又散以八
B16n0088_p0568c07║斛四斗珍珠其謀意無他必欲打破生死牢關普與
B16n0088_p0568c08║盡大地眾生共行通天活路得到大安隱大解脫之
B16n0088_p0568c09║場而後已豈謂二千餘載猶未遂其志而未奏其功
B16n0088_p0568c10║山僧既知其力盡計窮不免拔劍相助去也以拄杖
B16n0088_p0568c11║畫一畫云四海浪平龍睡穩九天雲靜鶴飛高芙蓉
B16n0088_p0568c12║長老至上堂舉芙蓉和尚訪實性大師實性上堂右
B16n0088_p0568c13║邊拈拄杖向左邊云若不是芙蓉師兄也大難委悉
B16n0088_p0568c14║頌曰陪盡老精神杯盤越樣新誰知村店酒難勸御
B16n0088_p0568c15║樓人晚居寺之幻智塔菴將終戒執事已問曰今何
B16n0088_p0568c16║時對曰二鼓遂放身若投斯須視之已逝矣實景定
B16n0088_p0568c17║三年三月十一日也壽六十五夏四十七