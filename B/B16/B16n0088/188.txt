B16n0088_p0591a01║欽定古今圖書集成博物彙編神異典
B16n0088_p0591a02║　第一百八十八卷目錄
B16n0088_p0591a03║僧部列傳六十四
B16n0088_p0591a04║元三
B16n0088_p0591a05║義讓弘濟
B16n0088_p0591a06║天倫鑑無礙
B16n0088_p0591a07║文才祖銘
B16n0088_p0591a08║普無外喜得
B16n0088_p0591a09║大訢孫禪師
B16n0088_p0591a10║如照紹大
B16n0088_p0591a11║正源慧曇
B16n0088_p0591a12║先覩悅可
B16n0088_p0591a13║光菩薩了義
B16n0088_p0591a14║祖雍以假
B16n0088_p0591a15║法林明德
B16n0088_p0591a16║法樞時蔚
B16n0088_p0591a17║宗衍覺慶
B16n0088_p0591a18║寶金立中成
B16n0088_p0591a19║元長惟則
B16n0088_p0591a20║印原正友
B16n0088_p0591a21║如觀雲岫
B16n0088_p0591a22║清珙（附愚大古）紫衣大師
B16n0088_p0591a23║守貴一庵
B16n0088_p0591a24║實庵廷俊
B16n0088_p0591a25║普仁智安
B16n0088_p0591a26║德昂世愚
B16n0088_p0591a27║法亮智順
B16n0088_p0591b01║如一庵者正璋
B16n0088_p0591b02║慧照善學
B16n0088_p0591b03║曇噩懷渭
B16n0088_p0591b04║子楩省初
B16n0088_p0591b05║太虛妙凱（附賀成龍）
B16n0088_p0591b06║行元柏子庭
B16n0088_p0591b07║時溥大德師
B16n0088_p0591b08║自厚嗣特
B16n0088_p0591b09║慧大僧琳
B16n0088_p0591b10║普容淨澄
B16n0088_p0591b11║疎石
B16n0088_p0591b12║
B16n0088_p0591b13║
B16n0088_p0591b14║
B16n0088_p0591b15║
B16n0088_p0591b16║
B16n0088_p0591b17║
B16n0088_p0591b18║
B16n0088_p0591b19║神異典第一百八十八卷
B16n0088_p0591b20║僧部列傳六十四
B16n0088_p0591b21║元三
B16n0088_p0591b22║義讓
B16n0088_p0591b23║按繼燈錄西京天慶寺息庵義讓禪師真定李氏子
B16n0088_p0591b24║卯歲薙落遍叅宗匠末後往封龍山扣古巖之室巖
B16n0088_p0591b25║深器之至治二年開堂天慶次遷熊耳之通相泰山
B16n0088_p0591b26║之靈巖洛之嵩少忽示寂付後事書偈曰來時本靜
B16n0088_p0591b27║去亦圓周虛空作舞任意優遊右脇而化
B16n0088_p0591c01║弘濟
B16n0088_p0591c02║按明高僧傳弘濟字同舟別號天岸越之餘姚人姓
B16n0088_p0591c03║姚氏幼孤從里之寶積寺舜田滿和尚出家卯時駿
B16n0088_p0591c04║發絕倫滿授以法華經輙成誦年十六為大僧日持
B16n0088_p0591c05║四分律跬步之間不敢違越繩尺已而歎曰戒固不
B16n0088_p0591c06║可緩而精研教乘以資行解又可後乎於是往鄞依
B16n0088_p0591c07║半山全法師習台教久之悉通其旨嘗修法華金光
B16n0088_p0591c08║明淨土等懺一日於定中彷彿覩四明尊者付以犀
B16n0088_p0591c09║角如意自是談辯日溢若河懸泉湧而了無留滯泰
B16n0088_p0591c10║定元年出世住萬壽圓覺明年鹽官海岸毀居民朝
B16n0088_p0591c11║夕惴惴恐為魚鱉之宅元丞相脫驩甚憂之乃禱觀
B16n0088_p0591c12║音大士於上竺命濟即海岸建水陸大齋入慈心三
B16n0088_p0591c13║昧取海沙誦大悲陀羅尼帥眾徧撒其處凡足跡所
B16n0088_p0591c14║及岸皆復固人稱神焉天曆遷集慶顯慈二寺適當
B16n0088_p0591c15║歲儉退處別室蘇人聘興大德萬壽寺閱六寒暑寺
B16n0088_p0591c16║告成至正五年宣政請主會稽之圓通居四載還寶
B16n0088_p0591c17║積專修念佛三昧七年濟以年高八十元主降旨命
B16n0088_p0591c18║主杭之普福濟堅臥不起門人法航等進曰和尚自
B16n0088_p0591c19║為固善其如斯道何濟不得已遂彊起受詔赴之無
B16n0088_p0591c20║何竟拂衣復歸舊隱開清鏡閣以蟄焉因楞嚴經諸
B16n0088_p0591c21║註繁簡失當將欲折衷其說為之疏解俄疾作即召
B16n0088_p0591c22║弟子以唯心淨土之旨惓惓為勉間有未解其意濟
B16n0088_p0591c23║乃厲聲曰生死難處生死難處遂書偈而逝時至正
B16n0088_p0591c24║十六年三月十日也閱世八十有六坐七十有一夏
B16n0088_p0591c25║越七日顏如生眾以陶器葬里之峨嵋山松花塢亦
B16n0088_p0591c26║濟自卜之所嗣法弟子有上竺道臻雍熙淨琛普光
B16n0088_p0591c27║允中圓通有傳天宮明淨五人所著有四教儀紀正
B16n0088_p0592a01║天岸外集各若干卷行於世
B16n0088_p0592a02║天倫
B16n0088_p0592a03║按增集續傳燈錄金陵保寧仲方天倫禪師明之象
B16n0088_p0592a04║山張氏幼而岐嶷投廣德天寧竺源嗣公落髮竺源
B16n0088_p0592a05║謂曰汝志趣宏遠堪任大法無為我滯此遂往依虎
B16n0088_p0592a06║丘東州永偶過栴檀林與一僧看傳燈錄語之曰千
B16n0088_p0592a07║七百則公案渾如生鐵鎖子還有得鑰匙入手者麼
B16n0088_p0592a08║師於言下有省時晦機在淨慈師遂往見纔入門機
B16n0088_p0592a09║云湖山靄靄湖水洋洋浸爛伱鼻孔塞破伱眼睛因
B16n0088_p0592a10║甚不知師云通身無影象步步絕行蹤機云未在更
B16n0088_p0592a11║道師拂袖便出未幾俾居侍司復命掌藏鑰師憚人
B16n0088_p0592a12║事繁雜嘆曰世降道衰人根浮薄宿師碩德具大知
B16n0088_p0592a13║見猶不為學者信服無他蓋表裏不純故也自是必
B16n0088_p0592a14║欲剷蹤削跡於深靜地聞吳興桃花塢尤僻邃乃往
B16n0088_p0592a15║縛茅焉一日灌園忽四山雲暝驟雨疾風摧折林木
B16n0088_p0592a16║霹靂一聲胷中疑礙頓釋乃曰大奇大奇也大奇掇
B16n0088_p0592a17║轉虛空顛倒騎蟭螟吞却五須彌曩於南屏室中屢
B16n0088_p0592a18║叩老和尚終不肯為我說使當時說破安有今日耶
B16n0088_p0592a19║秦定丁卯出主廣德東泉遷明之佛嵒龍翔笑隱招
B16n0088_p0592a20║居第一座南臺治書吐魯公數來問道泛及楞嚴元
B16n0088_p0592a21║旨契合會保寧虛席臺章薦舉宣院劄付俾主之師
B16n0088_p0592a22║初在桃花塢定惺時見一僧禮拜師問汝何禮拜僧
B16n0088_p0592a23║云師悲救菩薩也言訖不見晚年卜築於鳳臺西曰
B16n0088_p0592a24║新菴將終謂淨覺曇公曰欲將後事相浼今日何日
B16n0088_p0592a25║淨覺曰二十九日師曰月窮日不宜去明日五月一
B16n0088_p0592a26║吾即行矣至期召門人付囑已舉手作別或請書偈
B16n0088_p0592a27║叱去端坐而逝世壽六十六僧臘五十一
B16n0088_p0592b01║鑑無礙
B16n0088_p0592b02║按溫州府志鑑無礙永嘉鄭氏子母夢白光貫其廬
B16n0088_p0592b03║因有孕及生有異相聰慧明敏弱冠歷諸方參中峰
B16n0088_p0592b04║後從龍淵於東林蘭若居二十年一日聞蓮香作偈
B16n0088_p0592b05║曰個中消息本尋常幾度無端費忖量今日疑團百
B16n0088_p0592b06║雜碎西風一陣白蓮香尋歸蓀湖未幾遷化茶毘有
B16n0088_p0592b07║舍利
B16n0088_p0592b08║文才
B16n0088_p0592b09║按繼燈錄鄧州香嚴淳拙文才禪師平陽臨汾姚氏
B16n0088_p0592b10║子生有異質見僧則合掌作禮不類常兒長依絳明
B16n0088_p0592b11║福嚴普公出家嘗讀證道歌至幻化空身即法身之
B16n0088_p0592b12║句欣然契悟乃謁還源禪師呈所解源可之閱藏於
B16n0088_p0592b13║龍門山三載泰定甲子住少室尋隱香嚴詮釋般若
B16n0088_p0592b14║心經并華嚴法界觀至正壬辰五月十七日沐浴更
B16n0088_p0592b15║衣呼門徒申教誡且曰吾死無事虛費火已揚灰可
B16n0088_p0592b16║也翼日吉祥而逝葬全身於雪庭塔右春秋八十
B16n0088_p0592b17║祖銘
B16n0088_p0592b18║按增集續傳燈錄杭州徑山古鼎祖銘禪師姓應氏
B16n0088_p0592b19║世居四明奉化依金峨橫山錫公得度竺西坦公主
B16n0088_p0592b20║天童辟為內記後徧叅諸尊宿元叟在靈隱往從焉
B16n0088_p0592b21║叟命居記室自是聲譽頓發而師愈謙抑自持及年
B16n0088_p0592b22║五十四始出主隆教遷寶陀中天竺徑山帝師聞法
B16n0088_p0592b23║席之盛錫號慧性宏覺普濟大師穎毫作亂師治妙
B16n0088_p0592b24║明菴以將歸老焉元日祝釐行省現白光三道丞相
B16n0088_p0592b25║康里公奉師所讚觀音像於紫微閣是夕瑞光煜然
B16n0088_p0592b26║苗獠焚掠徑山丞相延至郡城雲居時詣師叩宗門
B16n0088_p0592b27║元旨一日看經次問長老何不看經師云尋行數墨
B16n0088_p0592c01║為看經耶丞相無語師翻經云老僧看經去也丞相
B16n0088_p0592c02║以手掩經云請為說破師云伊尹周公是阿誰倣中
B16n0088_p0592c03║天竺用貞良公謂師嘗闡化是山請歸了幻庵尋示
B16n0088_p0592c04║疾致書囑丞相外護書偈曰生死純真太虛純滿七
B16n0088_p0592c05║十九年搖籃繩斷擲筆而逝
B16n0088_p0592c06║普無外
B16n0088_p0592c07║按崇仁縣志普無外泰定間住持地藏寺傾衣鉢造
B16n0088_p0592c08║菴堂一所於譚陂復疏題累墩創橋覆以瓦屋至正
B16n0088_p0592c09║甲申春趺坐而化先是普似患風狂口銜馬糞遍街
B16n0088_p0592c10║狂走大呼曰崇仁光蕩蕩眺見普和尚迨至正兵火
B16n0088_p0592c11║焚蕩幾盡惟此橋僅存
B16n0088_p0592c12║喜得
B16n0088_p0592c13║按松江府志喜得姓錢氏出家興聖寺登天目山叩
B16n0088_p0592c14║中峰禪師獲宗旨歸有施北花園地遂結菴延四方
B16n0088_p0592c15║雲水鑿基得古石刻錢喜二字中峰大書喜見名其
B16n0088_p0592c16║庵於是編茅未齊禪錫紛委喜持鉢餉眾饑寒踣病
B16n0088_p0592c17║及無告者傾衣鉢濟之知舊死無所歸者殯之人悉
B16n0088_p0592c18║稱為喜菩薩吳江程林仲葬母致喜演法有金甲白
B16n0088_p0592c19║帽神人合掌見其後諸大家祈禳獲一至為幸至順
B16n0088_p0592c20║中卜遷盤龍塘不三年遂成勝剎及卒緇白送葬者
B16n0088_p0592c21║數千人火後爭分舍利驩泣交喧或拾片骨取撮灰
B16n0088_p0592c22║裹藏供禱焉
B16n0088_p0592c23║大訢
B16n0088_p0592c24║按增集續傳燈錄金陵龍翔笑隱大訢禪師族姓陳
B16n0088_p0592c25║九江義門唐尚書操諸孫從郡之水陸院出家初至
B16n0088_p0592c26║廬山謁開先一山萬公既而遣詣百丈參晦機機一
B16n0088_p0592c27║見器重由內記升記室一日問曰黃龍得旨泐潭領
B16n0088_p0593a01║徒遊方及見慈明氣索汗下過在什麼處師抗聲曰
B16n0088_p0593a02║千年桃核裏覓甚舊時仁又一日舉百丈埜狐話詰
B16n0088_p0593a03║曰且道不落因果便墮埜狐身不昧因果便脫埜狐
B16n0088_p0593a04║身利害在什麼處師擬答機遽喝之平生凝滯渙然
B16n0088_p0593a05║冰釋因同叅者苦問師頌曰百丈埜狐埜狐百丈埋
B16n0088_p0593a06║作一坑伏惟尚饗機遷淨慈復延掌記出世湖之烏
B16n0088_p0593a07║回遷杭之報國中天竺天曆元年文宗以金陵潛邸
B16n0088_p0593a08║為大龍翔集慶寺妙簡名德開山首膺其選號曰廣
B16n0088_p0593a09║智全悟大禪師為開山第一代住持厥後驛召赴闕
B16n0088_p0593a10║入見奎章閣賜坐咨問法要對揚稱旨賜貂裘金衲
B16n0088_p0593a11║衣及順帝御極待遇益隆有旨命百丈山二楊德輝
B16n0088_p0593a12║重編禪林清規仍命師校正遂定為九章四方咸取
B16n0088_p0593a13║以為法以老病求退御史大夫撒迪公以聞優詔不
B16n0088_p0593a14║許加號釋教宗主兼領五山寺敕外臺護視使安居
B16n0088_p0593a15║終老至正四年五月俄示微疾肩輿與御史大夫脫
B16n0088_p0593a16║歡公為別畱書凡與交游之善者囑其徒以兩朝賜
B16n0088_p0593a17║己金幣作萬佛閣上報國恩二十四日遂書偈趺坐
B16n0088_p0593a18║而化春秋六十一夏四十六
B16n0088_p0593a19║孫禪師
B16n0088_p0593a20║按臨川縣志孫禪師臨川明水寺僧戒行精專天曆
B16n0088_p0593a21║二年旱鄉民請師禱三日不雨遂積薪自焚雨大作
B16n0088_p0593a22║屍不燬漂屍寺前止石岩下人言岩為黃花姑所居
B16n0088_p0593a23║而異之為立祠
B16n0088_p0593a24║如照
B16n0088_p0593a25║按繼燈錄開元佛果如照禪師晉江蔡氏子從本寺
B16n0088_p0593a26║道符出家開元合一妙恩為第一世師左右恩恩甚
B16n0088_p0593a27║器之既而徧參天慧內發深有所悟曰雪窖生埋幸
B16n0088_p0593b01║可憐六年曾不動機緘眼皮爆綻三更後明破星兒
B16n0088_p0593b02║即不堪上聞賜佛果弘覺之號至順二年無疾溘化
B16n0088_p0593b03║紹大
B16n0088_p0593b04║按繼燈錄金華府雲黃山寶林桐江紹大禪師世居
B16n0088_p0593b05║嚴之桐江姓吳氏幼入鳳山寺為沙彌及受具後首
B16n0088_p0593b06║上雙徑謁虛谷得其單傳之旨久之辭去歷叅名宿
B16n0088_p0593b07║乃曰吾今而後知法之無異味也復歸徑山時東嶼
B16n0088_p0593b08║海唱道淨慈請師主藏每夜敷席於地映佛前燈閱
B16n0088_p0593b09║大藏至三過遂盡通其旨至順壬申出世嚴之烏龍
B16n0088_p0593b10║後遷智者寶林至己亥八月七日集眾訣別眾請書
B16n0088_p0593b11║偈師接筆擲地曰縱書到彌勒下生寧復離此耶遂
B16n0088_p0593b12║脩然而化茶毗舍利如紺珠色齒牙數珠不壞
B16n0088_p0593b13║正源
B16n0088_p0593b14║按繼燈錄杭州徑山竺遠正源禪師南康歐陽氏子
B16n0088_p0593b15║年二十七始受具謁虛谷谷首以龍潭滅紙燭話問
B16n0088_p0593b16║之師曰焦石可破層冰谷曰破後奚為師曰探索乃
B16n0088_p0593b17║知谷曰所知者何事師擬對谷便打師悚然默喻後
B16n0088_p0593b18║五主巨剎其住靈隱時厄於回祿而師所居獨存似
B16n0088_p0593b19║有神相之者住徑山日賜號佛慧慈照普應禪師將
B16n0088_p0593b20║寂預告日期書偈而化塔全身於徑山弟子剪爪髮
B16n0088_p0593b21║分瘞諸處皆有舍利叢生
B16n0088_p0593b22║慧曇
B16n0088_p0593b23║按繼燈錄南京天界覺原慧曇禪師天台楊氏子母
B16n0088_p0593b24║夢吞明珠而娠及生容貌嶷然幼不與羣童狎長依
B16n0088_p0593b25║越之法果寺出家尋受具戒初習教華嚴止觀無不
B16n0088_p0593b26║貫練尋棄去入禪時笑隱唱道於中天竺師往造焉
B16n0088_p0593b27║叅叩脫然有省至順二年初住牛首之祖堂遷石城
B16n0088_p0593c01║清凉保寧蔣山勅改龍翔為天界詔師住持特授演
B16n0088_p0593c02║梵善世利國崇教大禪師洪武三年奉使西域至僧
B16n0088_p0593c03║伽羅國其王事師於佛山精舍明年九月示寂祔葬
B16n0088_p0593c04║辟支佛塔先是彼佛懸記今之開祔適符其言尚書
B16n0088_p0593c05║回奏上勅賜遺衣葬於雨花臺之左
B16n0088_p0593c06║先覩
B16n0088_p0593c07║按繼燈錄天台華頂無見先覩禪師台之僊居葉氏
B16n0088_p0593c08║子資性秀穎嗜讀書過目成誦從古田垕薙髮叅方
B16n0088_p0593c09║山竇一日作務次渙然冰釋山以偈印之曰此心極
B16n0088_p0593c10║廣大虛空比不得此道只如此受持休外覓師受命
B16n0088_p0593c11║築室華頂一坐四十年足未嘗輙越戶限
B16n0088_p0593c12║按天台縣志先覩號無見住華頂峯四十年操行卓
B16n0088_p0593c13║絕其徒聞風不遠數千里叅問元統甲戌五月望日
B16n0088_p0593c14║遺書謝朋舊作偈趺坐示滅翼日焚化舍利凝積成
B16n0088_p0593c15║五采白乳如注宋濂撰塔銘有無見覩語錄行世金
B16n0088_p0593c16║華黃縉為之序
B16n0088_p0593c17║悅可
B16n0088_p0593c18║按蘇州府志悅可字中庭住嘉定西隱寺築十六觀
B16n0088_p0593c19║以修淨業元綂間賜號廣慧大師至正中無疾坐逝
B16n0088_p0593c20║茶毘齒舌不壞
B16n0088_p0593c21║光菩薩
B16n0088_p0593c22║按天台縣志光菩薩鄞人先世習雕塑至光藝益精
B16n0088_p0593c23║光好道遍叅有道尊宿聞華頂無見和尚道行清峻
B16n0088_p0593c24║挾胷中所疑投之年七十有三無疾坐蛻於華頂山
B16n0088_p0593c25║了義
B16n0088_p0593c26║按繼燈錄杭州天目正宗寺斷崖了義禪師湖之德
B16n0088_p0593c27║清湯氏子年十七有禪者誦高峰上堂語曰欲窮千
B16n0088_p0594a01║里目更上一層樓師曰此大善知識必能為人抽釘
B16n0088_p0594a02║拔楔遂往見聞峰舉牛過牕櫺師疑甚他日過鉢盂
B16n0088_p0594a03║塘見松上雪墜有省即呈頌曰不問南北與東西大
B16n0088_p0594a04║地山河一片雪聲未絕峰痛棒不覺隕身崖下及出
B16n0088_p0594a05║迺自誓七日取證遂端直堅𥪡忘廢寢食夜則攀樹
B16n0088_p0594a06║露立達旦未至所期豁然大悟馳至死關呼曰老和
B16n0088_p0594a07║尚今日瞞我不得也呈頌曰大地山河一片雪太陽
B16n0088_p0594a08║一照更無蹤自此不疑諸佛祖更無南北與西東峰
B16n0088_p0594a09║上堂曰二十餘年布個漫天網子打鳳羅龍竟不曾
B16n0088_p0594a10║遇著一個蝦蟹今日不期有箇蟭螟蟲撞入網中固
B16n0088_p0594a11║是不堪上眼三十年後何孤峯絕頂揚聲大叫且道
B16n0088_p0594a12║叫箇什麼大地山河一片雪徇眾請坐正宗寺元綂
B16n0088_p0594a13║元年除日謂從者曰有一件事天來大伱還委悉麼
B16n0088_p0594a14║良久曰明日是年朝正月六日詣法雲塔西指空地
B16n0088_p0594a15║曰更好立箇無縫塔其晚與禪者談笑至夜分乃曰
B16n0088_p0594a16║老僧明日天台去也禪者曰某甲隨師去師曰你走
B16n0088_p0594a17║馬也趂我不及翼午趺坐而化壽七十二臘四十九
B16n0088_p0594a18║初中峰示寂會葬齋次師笑謂眾曰後十二年更為
B16n0088_p0594a19║老僧一會至是十二年矣賜號佛慧圓明正覺普度
B16n0088_p0594a20║大師弟子輩遂從師所指之處建塔焉
B16n0088_p0594a21║祖雍
B16n0088_p0594a22║按繼燈錄杭州天目山大覺寺布衲祖雍禪師明州
B16n0088_p0594a23║寧海人得旨於高峰躬執樵爨貌甚黧瘠戅而少文
B16n0088_p0594a24║嘗和永明山居偈曰我要心灰即便灰何須更去覓
B16n0088_p0594a25║良媒千差路口齊關斷萬別機頭盡截摧就樹縛茅
B16n0088_p0594a26║成屋住拾荊編戶傍溪開是他嬾瓚無靈驗惹得天
B16n0088_p0594a27║書三度來住持中竺嘗有念珠一串被鴉銜去次日
B16n0088_p0594b01║復銜珠來還眾異之一日無恙書偈辭眾安坐而逝
B16n0088_p0594b02║以假
B16n0088_p0594b03║按繼燈錄處州白雲空中以假禪師得法高峰後棲
B16n0088_p0594b04║白雲山四方禪侶聞風來赴履滿戶外至元丙子夏
B16n0088_p0594b05║一日援筆書偈曰地水火風先佛記掘地深埋第一
B16n0088_p0594b06║義一免檀那幾片柴二免人言無舍利趺坐而寂
B16n0088_p0594b07║法林
B16n0088_p0594b08║按增集續傳燈錄杭州靈隱竹泉法林禪師別號了
B16n0088_p0594b09║幻族姓黃台之寧海人依同邑法安太虛同禪師出
B16n0088_p0594b10║家因看睦州語有省白虛曰從生至死只是這個不
B16n0088_p0594b11║由別人也叅元叟於中天竺叟問何處來師曰天台
B16n0088_p0594b12║叟曰曾見寒山拾得麼師叉手而前曰今日親見和
B16n0088_p0594b13║尚叟曰脫空謾語漢參堂去尋俾侍香復掌藏鑰看
B16n0088_p0594b14║經次叟曰看經那師曰是叟曰將甚麼看師曰將眼
B16n0088_p0594b15║看叟豎起拳曰何不道將這個看師曰放下拳頭將
B16n0088_p0594b16║甚麼看叟微笑東嶼在淨慈招分半座時竺原在浮
B16n0088_p0594b17║山得師提唱語稱譽不置尋美以偈有五百眾中居
B16n0088_p0594b18║上首妙解堪作人天師之句居淨慈蒙堂不出戶者
B16n0088_p0594b19║九年行省左丞相脫歡公請主浙江萬壽遷中天竺
B16n0088_p0594b20║後至元四年遷靈隱宗風大振順帝錫以金襴法衣
B16n0088_p0594b21║時寂照在徑山父子同時唱道五山人以為盛事大
B16n0088_p0594b22║龍翔席虛星吉大夫遣幣聘師辭不赴使者三往返
B16n0088_p0594b23║師避於會稽山中行院知不可彊具疏請師仍領靈
B16n0088_p0594b24║隱又居三年退處了幻庵至正十五年春感末疾二
B16n0088_p0594b25║月二日集諸徒敘平生本末且誡之曰佛法下衰無
B16n0088_p0594b26║甚於今宜各努力吾世緣止於斯矣索筆書偈曰七
B16n0088_p0594b27║十二年虛空釘橛末後一句不說不說遂奄然而化
B16n0088_p0594c01║龕留十日顏色不變全身窆於松源塔西塔前古桂
B16n0088_p0594c02║當春吐花清香滿路見者歎異
B16n0088_p0594c03║明德
B16n0088_p0594c04║按繼燈錄安吉州道場孤峰明德禪師姓朱氏家世
B16n0088_p0594c05║明之昌國父與普陀玠公交玠聞雞聲入道凡說法
B16n0088_p0594c06║必鼓翅為雞號玠亡已久母夢玠來託宿覺而有娠
B16n0088_p0594c07║十四月始生在童幼好趺坐問將何求師曰欲學坐
B16n0088_p0594c08║禪求作佛爾年十二入金鵝院為僧越五年受具戒
B16n0088_p0594c09║見明極俊公機語契合會明極往日本師乃抵雪竇
B16n0088_p0594c10║值竺田上堂舉隱山泥牛入海話師於是羣疑頓釋
B16n0088_p0594c11║以所見呈田田曰人天眼目儼然有在後住松江之
B16n0088_p0594c12║東禪再遷保寧居一十五載三遷道場升淨慈洪武
B16n0088_p0594c13║初謝歸道塲竹林庵示微恙入滅
B16n0088_p0594c14║法樞
B16n0088_p0594c15║按繼燈錄建寧府天寶山鐵關法樞禪師溫州平陽
B16n0088_p0594c16║林氏子年十七辭父母詣華藏禮竺西坦為師受具
B16n0088_p0594c17║後叅中峰本及庵信俱不契遂見元翁信於石門教
B16n0088_p0594c18║看三不是話凡三載一日齋後下牀忽大悟作頌曰
B16n0088_p0594c19║不是心佛物拶出虛空骨金色獅子兒豈戀野狐窟
B16n0088_p0594c20║咄咄翁印可後南遊建州郡將請主天寶不數載遂
B16n0088_p0594c21║成叢席再住松溪之普載示疾作書別諸外護索浴
B16n0088_p0594c22║畢書偈曰本無來去一句全提紅霞穿碧落白日遶
B16n0088_p0594c23║須彌擲筆而逝塔於本山
B16n0088_p0594c24║時蔚
B16n0088_p0594c25║按繼燈錄蘇州鄧蔚山萬峰時蔚禪師溫州樂清金
B16n0088_p0594c26║氏子年十三依本縣演慶昇講王出家十六落髮十
B16n0088_p0594c27║九更衣學禪忽聞寺中宗律師舉百丈問溈山不可
B16n0088_p0595a01║喚作淨瓶喚作甚麼溈山踢倒淨瓶便行不覺觸破
B16n0088_p0595a02║疑團說偈曰顛顛倒倒老南泉累我工夫却半年當
B16n0088_p0595a03║下若能親薦得如何不進劈胷拳遂往伏龍見千巖
B16n0088_p0595a04║巖印以偈曰鬱鬱黃花滿目秋白雲端坐碧峰頭無
B16n0088_p0595a05║賓主句輕拈出一喝千江水逆流師見偈從此退職
B16n0088_p0595a06║遂往蘭溪嵩山結茅以居後巖以書招之不至乃令
B16n0088_p0595a07║人齎法衣頂相授之師始開法元末移錫蘇州鄧蔚
B16n0088_p0595a08║山創立伽藍名曰聖恩道風彌布僧俗歸向益眾洪
B16n0088_p0595a09║武十四年正月十九日集眾付囑畢趺坐說偈曰七
B16n0088_p0595a10║十九年一味杜田懸崕撒手杲日當天語畢而逝世
B16n0088_p0595a11║壽七十有九僧臘六十夏停龕十三日顏色如生塔
B16n0088_p0595a12║全身於院西
B16n0088_p0595a13║宗衍
B16n0088_p0595a14║按列朝詩集宗衍字道原吳中人至正初善為詩住
B16n0088_p0595a15║石湖楞伽寺一時名士多與游而尤為危翰林太僕
B16n0088_p0595a16║先輩覺隱誠公所推許嘗以僧省堂還主嘉禾德藏
B16n0088_p0595a17║寺才辯聞望傾於一時年四十而歿孫西白金嗣其
B16n0088_p0595a18║法聲九臯有德藏送行詩序云當時石湖與危先生
B16n0088_p0595a19║相知而未嘗得見洪武革命先生歸江南始克序道
B16n0088_p0595a20║原所著碧山堂集而道原之歿久矣道原遍讀內外
B16n0088_p0595a21║書資以論說而獨長於詩博采魏漢以降而以少陵
B16n0088_p0595a22║為宗取喻託典得風人之旨故其詩清麗幽茂為可
B16n0088_p0595a23║傳也
B16n0088_p0595a24║覺慶
B16n0088_p0595a25║按寧波府志覺慶鄞人姓毛號曰壽堂弱歲禮壽梅
B16n0088_p0595a26║峰落髮化道俗梵石衢鑿義井施湯茗行鍼藥凡可
B16n0088_p0595a27║以澤物者靡不為至正辛巳歲杖錫至雲間觀普照
B16n0088_p0595b01║佛會隆盛遂預作別四明及杭之麴院道友二書并
B16n0088_p0595b02║偈云無量劫來原有我無有有我亦無無我無人人
B16n0088_p0595b03║無覓處蕩蕩光明耀太虛復示眾云興來立到五更
B16n0088_p0595b04║後徹骨寒來有幾人已而示寂三日茶毘於西延恩
B16n0088_p0595b05║徧體汗下迎歸是夕紅光燭天又十日顏貌如生髮
B16n0088_p0595b06║自長人皆歎異
B16n0088_p0595b07║寶金
B16n0088_p0595b08║按繼燈錄代州五臺靈鷲碧峰寶金禪師乾州永壽
B16n0088_p0595b09║人姓石氏父母俱崇善有沙門以觀音像授其母囑
B16n0088_p0595b10║曰謹事之當生智慧之男未幾果生師白光煜煜照
B16n0088_p0595b11║室六歲禮雲寂溫法師為童子及受大僧戒遂徧詣
B16n0088_p0595b12║講肆窮性相之旨久之曰是可以了生死耶乃棄去
B16n0088_p0595b13║時如海真禪師開法於縉雲師往謁示以道要師大
B16n0088_p0595b14║起疑情偶攜篋隨海擷蔬於園忽凝然不動歷三時
B16n0088_p0595b15║方寤海曰作定耶師曰動定不關海曰動定不關是
B16n0088_p0595b16║什麼人師舉筐海不肯師置筐於地叉手而立海亦
B16n0088_p0595b17║不肯師一喝海奮前揕胷曰速道師築海胷仆之海
B16n0088_p0595b18║笑曰塵勞暫息定力未能深也必使心路絕祖關透
B16n0088_p0595b19║然後大法可明耳後憇錫峨眉日啖松柏脇不沾席
B16n0088_p0595b20║者三年一日聞伐木聲大悟往見海海曰汝今方
B16n0088_p0595b21║知佛法宏勝如是宜往朔方其道大行先是師在定
B16n0088_p0595b22║中見一山甚秀麗重樓傑閣金碧絢爛諸佛五十二菩
B16n0088_p0595b23║薩行道其中有招師謂曰此五臺祕魔巖也汝前身
B16n0088_p0595b24║修道其中靈骨猶在何乃忘之既寤遂遊五臺山道
B16n0088_p0595b25║逢蓬首女子身被五綵敝衣赤足徐行一黑獒隨其
B16n0088_p0595b26║後師問曰子何之曰入山中爾師曰將何為曰一切
B16n0088_p0595b27║不為良久乃沒叩之同行者皆莫之見或謂文殊化
B16n0088_p0595c01║身云師乃就山結靈鷲庵以居聲光日露四方聞之
B16n0088_p0595c02║不遠千里負餱糧來獻者日繽紛也至正戊子順帝
B16n0088_p0595c03║遣使詔至京甚敬之命住海印寺力以疾辭賜寂照
B16n0088_p0595c04║圓明之號太祖高皇帝即位詔師至南京見上於內
B16n0088_p0595c05║殿問佛法大意上設普濟會於鍾山選高行僧十人
B16n0088_p0595c06║涖其事師與焉蒙寵賚甚渥親御翰墨賜詩十二韻
B16n0088_p0595c07║未幾示微疾弟子請留末後句師曰三藏法寶尚為
B16n0088_p0595c08║故紙吾言欲何為怡然而逝壽六十五臘五十九茶
B16n0088_p0595c09║毘獲五色舍利齒舌數珠皆不壞
B16n0088_p0595c10║立中成
B16n0088_p0595c11║按繼燈錄杭州慈光寺立中成禪師錢塘孫氏子首
B16n0088_p0595c12║謁祖芳聯公請益次聯舉臘月火燒山話師頌曰白
B16n0088_p0595c13║雲迷却舊行蹤臘月燒山火正紅再得慈風來扇發
B16n0088_p0595c14║冷冰冰處煖烘烘聯深器之
B16n0088_p0595c15║按浙江通志立中成孫氏子十三出家受具謁淨慈
B16n0088_p0595c16║祖芳聯公聞臘月火燒山之語遂悟八十二上堂說
B16n0088_p0595c17║偈有今年計著後年事云至八十三沐浴坐化月日
B16n0088_p0595c18║無爽停龕九日顏色不變茶毘得五色舍利
B16n0088_p0595c19║元長
B16n0088_p0595c20║按繼燈錄婺州伏龍山千巖元長禪師越之蕭山董
B16n0088_p0595c21║氏子家世宗儒九歲就外傅諸書經目成誦十九薙
B16n0088_p0595c22║髮於武林靈芝寺會行丞相府飯僧師隨眾應供適
B16n0088_p0595c23║中峰在座即呼曰汝日用何如師曰念佛峰曰佛今
B16n0088_p0595c24║何在師擬議峰厲聲叱之師遂跪求法要峰授以趙
B16n0088_p0595c25║州無話令叅夜將寂忽鼠食猫飯墮其器有聲恍然
B16n0088_p0595c26║開悟後隱居伏龍漸成叢席始開法示微疾集眾說
B16n0088_p0595c27║偈曰平生饒舌今日敗關一句轟天正法眼滅投筆
B16n0088_p0596a01║而逝諡佛慧圓鑒禪師
B16n0088_p0596a02║惟則
B16n0088_p0596a03║按繼燈錄蘇州師子林天如惟則禪師吉安永新譚
B16n0088_p0596a04║氏子幼歲入禾山祝髮後往天目依中峰每見峰曰
B16n0088_p0596a05║老幻一生叅禪不得開悟心竊有所疑後深得其旨
B16n0088_p0596a06║遂往蘇州卓庵以居名獅子林四方請益者日眾乃
B16n0088_p0596a07║開法臨寂令作木龕成示眾曰生死與涅槃六六三
B16n0088_p0596a08║十六無常等不來我且先瞑目諸禪德且道天如即
B16n0088_p0596a09║今是死是活死却活天如活却天如死佛佛受輪廻
B16n0088_p0596a10║只為者些子示寂塔於水西原
B16n0088_p0596a11║印原
B16n0088_p0596a12║按繼燈錄日本國相州建長禪寺古先印原禪師世
B16n0088_p0596a13║居相州姓滕氏為國中貴族十三剃髮徧歷戶庭咸
B16n0088_p0596a14║無所證遂入中夏叅無見於華頂見指叅中峰師屢
B16n0088_p0596a15║呈見解峰呵之師寢食俱廢峰憐其誠乃曰此心包
B16n0088_p0596a16║羅萬象迷則生死悟則涅槃生死之迷固是未易驅
B16n0088_p0596a17║斥涅槃之悟猶是入眼金塵當知般若如大火聚近
B16n0088_p0596a18║之則焦首爛額惟存不退轉一念生與同生死與同
B16n0088_p0596a19║死自然與道相符脫使未悟之際千釋迦萬彌勒傾
B16n0088_p0596a20║出四大海水入汝耳根總是虛妄塵勞皆非究竟事
B16n0088_p0596a21║也師聞之不覺汗下一日有省告峰曰原已撞入銀
B16n0088_p0596a22║山鐵壁去也峰曰既入銀山鐵壁來此何為師超然
B16n0088_p0596a23║領解後辭去叅古林東嶼諸大老會清拙澄公將入
B16n0088_p0596a24║日本拉師同行遂出世甲州之慧林遷萬壽淨智長
B16n0088_p0596a25║壽諸剎一日微疾謂侍者曰時至矣可持觚翰來乃
B16n0088_p0596a26║曰吾塔已成唯未書額耳大書心印二字遂逝初門
B16n0088_p0596a27║人欲畵師像預索贊語師作一圓相題其上曰妙相
B16n0088_p0596b01║圓明如如不動觸處相逢是何面孔
B16n0088_p0596b02║正友
B16n0088_p0596b03║按繼燈錄建寧府高仰山古梅正友禪師廣信貴溪
B16n0088_p0596b04║丁氏子自幼出家禮末山本公為師往江淮南浙徧
B16n0088_p0596b05║叅知識見絕學往返十餘問皆為學痛打後上方丈
B16n0088_p0596b06║求住學曰你去見無用中峰斷崖三人了却來與我
B16n0088_p0596b07║同住後到雲巖見法昌語錄曰驅耕夫牛奪饑人食
B16n0088_p0596b08║忽有徹處不覺汗下便頌公案數則寄呈學學看畢
B16n0088_p0596b09║對眾曰此人得我第三番竹篦上氣力但是尚欠脫
B16n0088_p0596b10║殼在越三年因遇堂打動鉢盂忽大悟出住天心繼
B16n0088_p0596b11║住高仰至正壬辰五月跏趺示寂全身塔於鳳山
B16n0088_p0596b12║如觀
B16n0088_p0596b13║按陝西通志如觀居精嚴寺善禪定師欲示寂令童
B16n0088_p0596b14║子煎茶茶次中路而師已寂童子亦執茶立化
B16n0088_p0596b15║雲岫
B16n0088_p0596b16║按增集續傳燈錄四明天童雲外雲岫禪師昌國人
B16n0088_p0596b17║身材眇小精悍有餘師事直翁舉公剃落究明曹洞
B16n0088_p0596b18║宗旨盡其源底出世慈谿石門歷象山智門郡之天
B16n0088_p0596b19║寧繼以三宗四眾推挽升住天童上堂閙市紅塵裏
B16n0088_p0596b20║有閙市紅塵裏佛法深山嵒崕中有深山嵒崕中佛
B16n0088_p0596b21║法山僧昨日出城門閙市紅塵裏佛法一時忘却了
B16n0088_p0596b22║也行到二十里松雲便見深山嵒崕中佛法大眾且
B16n0088_p0596b23║道如何是深山嵒崕中佛法良久云白雲淡泞出沒
B16n0088_p0596b24║太虛之中青蘿夤緣直下寒松之頂謝首座書記藏
B16n0088_p0596b25║主上堂以拂子打圓相云摩訶衍法離四句絕百非
B16n0088_p0596b26║又打一圓相云禮之用和為貴先王之道斯為美又
B16n0088_p0596b27║打一圓相云摩尼珠人不識如來藏裏親收得諸人
B16n0088_p0596c01║還見麼所見不同互有得失天童這裏毋固毋必師
B16n0088_p0596c02║說法能巧譬傍引貴欲俯就學者而曲成之至於奔
B16n0088_p0596c03║軼絕塵雖鶻眼龍睛亦無窺瞰分平生不倨傲不貪
B16n0088_p0596c04║積得施利隨與人既寂無餘資禪者率錢津送葬於
B16n0088_p0596c05║本山
B16n0088_p0596c06║清珙（附愚太古）
B16n0088_p0596c07║按繼燈錄嘉興府福源寺石屋清珙禪師蘇之常熟
B16n0088_p0596c08║溫氏子依本州興教崇福寺出家二十祝髮具戒後
B16n0088_p0596c09║首叅高峰授以萬法歸一話服勤三年次住建陽西
B16n0088_p0596c10║峰叅及菴菴問有佛處不得住無佛處急走過意旨
B16n0088_p0596c11║如何師答不契菴曰者箇亦是死句師不覺汗下遂
B16n0088_p0596c12║求依止後入室菴再理前話詰之師曰上馬見路菴
B16n0088_p0596c13║呵曰在此六年猶作者箇見解師發憤棄去途中忽
B16n0088_p0596c14║舉首見楓亭豁然有省回語菴曰有佛處不得住也
B16n0088_p0596c15║是死句無佛處急走過也是死句某甲今日會得活
B16n0088_p0596c16║句了也菴曰汝作麼生會師曰清明時節雨初晴黃
B16n0088_p0596c17║鸝枝上分明語菴頷之久之辭去菴門送之曰他日
B16n0088_p0596c18║與子同龕未幾及菴住湖之道塲師再叅命典藏後
B16n0088_p0596c19║卓菴於天湖住當湖福源至正間朝廷聞師名降香
B16n0088_p0596c20║幣以旌異皇后賜金襴衣示寂與眾訣侍僧問後事
B16n0088_p0596c21║如何遂書偈曰青山不著臭尸骸死了何須掘地埋
B16n0088_p0596c22║顧我也無三昧火光前絕後一堆柴擲筆而逝闍維
B16n0088_p0596c23║舍利五色燦然不知其數塔於天湖配及菴塔示不
B16n0088_p0596c24║忘同龕之記也有弟子愚太古者高麗人親得師旨
B16n0088_p0596c25║嘗蒙說偈印可有金鱗上直鉤之句其王尊之為國
B16n0088_p0596c26║師聞師已逝表奏朝廷詔諡佛慈慧照禪師仍入山
B16n0088_p0596c27║分其舍利歸國建塔焉
B16n0088_p0597a01║紫衣大師
B16n0088_p0597a02║按登州府志紫衣大師俗姓劉名晉受元至正間修
B16n0088_p0597a03║靜林禪初寺經亂鞠為瓦礫師為繕修檀施雲集遂
B16n0088_p0597a04║為開剎一日沐浴更衣畱偈端坐而逝二日光相遶
B16n0088_p0597a05║室茶毗得舍利百顆五色燦然
B16n0088_p0597a06║守貴
B16n0088_p0597a07║按繼燈錄杭州天龍無用守貴禪師婺之浦江甄氏
B16n0088_p0597a08║子入康侯山為僧首叅千巖恍有所契次見中峰諸
B16n0088_p0597a09║老乃曰千江雖殊而明月則一吾今後無疑矣至正
B16n0088_p0597a10║庚寅主天龍不數載大小咸備隱然一大伽藍矣後
B16n0088_p0597a11║示寂日書偈曰一蝸臭殼內外穢惡撒手便行虛空
B16n0088_p0597a12║振鐸天龍一指今日猶昨擲筆而逝
B16n0088_p0597a13║一庵
B16n0088_p0597a14║按萊州府志一庵懷來人元末避亂遼東觀萊有秀
B16n0088_p0597a15║氣遂適大澤山中坐乳泉石夜有虎守臥圓寂預作
B16n0088_p0597a16║偈曰生本無生滅本無滅太空浮雲經爐點雪人傳
B16n0088_p0597a17║以為異
B16n0088_p0597a18║實庵
B16n0088_p0597a19║按繼燈錄明州瑞雲清凉寺實庵茂禪師郡之奉化
B16n0088_p0597a20║鄭氏子幼齡中夜坐禪母惡之推使仆輒達旦不暝
B16n0088_p0597a21║後出家叅南澗泉禪師一夕松月下聞流水聲有省
B16n0088_p0597a22║往白泉泉俾詣古林林問汝來何為師曰正為生死
B16n0088_p0597a23║事大求出離耳林曰于明知四大五蘊是生死根本
B16n0088_p0597a24║為何入此革囊師擬議林以錫杖擊之豁然悟入至
B16n0088_p0597a25║正壬午住長明之瑞雲山未幾示疾眾請書偈師曰
B16n0088_p0597a26║我此中廓然也何偈之為即端坐憑几握右手為拳
B16n0088_p0597a27║以額枕之面逝號佛光普照大禪師
B16n0088_p0597b01║廷俊
B16n0088_p0597b02║按列朝詩集懶菴禪師俊公廷俊字用章饒之樂平
B16n0088_p0597b03║人甫齔出家年二十薙髮謁訢笑隱於中天竺訢公
B16n0088_p0597b04║歎曰子黃龍佛印流也訴住持龍翔集慶延居第一
B16n0088_p0597b05║座歷陞吳越大剎至正末主錢塘之淨慈內附後淛
B16n0088_p0597b06║西僧道以事役集金陵師在行館於龍河明年建元
B16n0088_p0597b07║洪武徙寓鍾山端坐示寂闍維舍利無筭歸塔南屏
B16n0088_p0597b08║山中葬日天花如雨危素著塔銘稱其為學善記覽
B16n0088_p0597b09║於前人出處言行雖千百年若指掌尤詳宋事宿儒
B16n0088_p0597b10║俱服其博洽有泊川文集五卷五會語錄黃溍杜本
B16n0088_p0597b11║李孝光張翥周伯琦皆為敘
B16n0088_p0597b12║普仁
B16n0088_p0597b13║按繼燈錄杭州淨慈德隱普仁禪師婺之蘭溪趙氏
B16n0088_p0597b14║子十歲依演法院出家及受大僧戒遂走叅了然義
B16n0088_p0597b15║公機緣相契命為侍者後遍遊名剎靡不改容禮之
B16n0088_p0597b16║東陽輝公留掌記而徑山悅公尋延師分座至正乙
B16n0088_p0597b17║未出住金華西峰太祖高皇帝取婺州幸智者寺詔
B16n0088_p0597b18║師主之晚涖南屏忽示微疾屈指計曰今夏五月矣
B16n0088_p0597b19║左右曰然師曰此八月八日最良吾將逝矣至期整
B16n0088_p0597b20║衣端坐而寂
B16n0088_p0597b21║智安
B16n0088_p0597b22║按繼燈錄湖州弁山白蓮寺懶雲智安禪師嘉興沈
B16n0088_p0597b23║氏子依海昌淨妙寺出家首謁天真發明別傳之旨
B16n0088_p0597b24║自此韜光有司屢起以名利不就後恪遵竹杖禪師
B16n0088_p0597b25║遺命住白蓮寺晚歸淨慈久之託疾告終塔於蒼弁
B16n0088_p0597b26║之南阡
B16n0088_p0597b27║德昂
B16n0088_p0597c01║按嘉興府志德昂別號伏菴父母避地石門元季苗
B16n0088_p0597c02║兵亂母禹氏投河死葬鎮側尋父亦死於兵德昂無
B16n0088_p0597c03║依去金華山中為義烏廣愛寺僧後渡錢塘省墓宋
B16n0088_p0597c04║學士濂序以送之稱其至孝有儒行會修元史德昂
B16n0088_p0597c05║入京以母死事告於史氏遂得列傳歸治母墓榜其
B16n0088_p0597c06║居曰白雲先隴鎮人表為貞母阡
B16n0088_p0597c07║世愚
B16n0088_p0597c08║按繼燈錄衢州烏石山傑峰世愚禪師郡之西安余
B16n0088_p0597c09║氏子入蘭溪顯教為僧得戒後徧叅知識未有所入
B16n0088_p0597c10║後叅止巖令看不是心不是佛不是物一夕坐至夜
B16n0088_p0597c11║分聞鄰僧舉證道歌曰不除妄想不求真豁然如釋
B16n0088_p0597c12║重負偈曰時時覿面不相逢喫盡娘生氣力窮夜半
B16n0088_p0597c13║忽然忘月指虛空迸出日輪紅示微疾書偈曰生本
B16n0088_p0597c14║不生滅本不滅撒手便行一天明月擲筆而逝弟子
B16n0088_p0597c15║奉全身藏於慈雲塔院
B16n0088_p0597c16║法亮
B16n0088_p0597c17║按嘉興府志法亮真定人祝髮福嚴寺司殿啟閉三
B16n0088_p0597c18║日前沐浴別眾入龕素不解文字正襟占偈鼻中出
B16n0088_p0597c19║三昧火自焚而化觀者如堵俗稱亮菩薩云
B16n0088_p0597c20║智順
B16n0088_p0597c21║按繼燈錄福州雪峰逆川智順禪師溫州瑞安陳氏
B16n0088_p0597c22║子七歲出家及受具遂入閩叅鐵關關授以心要踰
B16n0088_p0597c23║日因如廁覩園中瓠瓜有省尋令分座及關遷化眾
B16n0088_p0597c24║請嗣位繼主報恩遷歸原朝廷賜法衣及佛性圓辯
B16n0088_p0597c25║之號久之悉散其衣鉢所蓄退居一室掘地為爐折
B16n0088_p0597c26║竹為箸淡如也平章燕只不花出鎮閩省請師住東
B16n0088_p0597c27║禪不一截革故鼎新有同神造升雪峰亦立起其敝
B16n0088_p0598a01║洪武初詔有道僧十人於鍾山建無遮法會師奉旨
B16n0088_p0598a02║陞座說法大駕幸臨慰問備至南遷住淨慈適朝旨
B16n0088_p0598a03║徵有道沙門入京以備顧問眾咸推師至京一日索
B16n0088_p0598a04║浴書偈而化茶毗獲舍利無筭持歸建塔焉
B16n0088_p0598a05║如一菴者
B16n0088_p0598a06║按溫州府志如一菴者永嘉人姓袁氏先誕五日父
B16n0088_p0598a07║夢一異僧持梵經至問何來曰五雲山問姓曰姓殷
B16n0088_p0598a08║問名亦曰姓殷且謂後五日當再來至期果誕師年
B16n0088_p0598a09║十五師事方山和尚後依竺元和尚得其要領早年
B16n0088_p0598a10║發志讀楞嚴經誦至第五卷得疾乃輟及疾瘳一夕
B16n0088_p0598a11║夢所未誦經皆金書布空中厲聲讀之既覺猶存移
B16n0088_p0598a12║時始隱遂再誦此經至終勿替
B16n0088_p0598a13║正璋
B16n0088_p0598a14║按繼燈錄建寧府斗峰大圭正璋禪師福州福清人
B16n0088_p0598a15║禮湖南絕聽祝髮叅東嶼海令看趙州狗子話工夫
B16n0088_p0598a16║無間只是不知落處一日聞海頌俱胝𥪡指話言下
B16n0088_p0598a17║頓悟海撫而印之後結茅斗峰漸成叢席臨終偈曰
B16n0088_p0598a18║生本不生滅亦無滅幻化去來何用分別大眾珍重
B16n0088_p0598a19║不在言說便合掌入滅
B16n0088_p0598a20║慧照
B16n0088_p0598a21║按繼燈錄明州育王大千慧照禪師永嘉麻氏子年
B16n0088_p0598a22║十五依瑞光院出家受具足叅方首謁晦機次謁東
B16n0088_p0598a23║嶼嶼問東奔西走將欲何為師曰特來叅禮爾嶼曰
B16n0088_p0598a24║天無四壁地絕八荒汝於何地措足耶師抵掌於几
B16n0088_p0598a25║而退嶼知其有所悟乃復召至反覆勘辯嶼嘉之嘗
B16n0088_p0598a26║垂三關語以示學者曰山中猛虎以肉為命何故不
B16n0088_p0598a27║食其子虛空無向背何緣有東西南北飲乳等四大
B16n0088_p0598b01║海水積骨如毗富羅山何者是汝最初父母居九年
B16n0088_p0598b02║退居妙喜泉上築室曰夢菴掩關獨處凝塵滿席不
B16n0088_p0598b03║顧也洪武六年十月朔召弟子曰吾將西歸汝輩在
B16n0088_p0598b04║外者可速還越七日沐浴更衣怡然入寂
B16n0088_p0598b05║善學
B16n0088_p0598b06║按列朝詩集僧古庭名善學吳郡馬氏子年十七受
B16n0088_p0598b07║華嚴於光福林屋清公盡通法界觀門并經文要旨
B16n0088_p0598b08║凡賢首一家疏鈔無不深入元末宣政院請師開法
B16n0088_p0598b09║崑山薦福當路者欲令出門下賦曹溪水四章拒之
B16n0088_p0598b10║洪武十三年居光福為銅像觀音道塲方思有所建
B16n0088_p0598b11║置寺僧輪賦違期當徙贛州有司欲與辨析師謂宿
B16n0088_p0598b12║業已定毅然請行抵馬當山示疾而化宋學士撰塔
B16n0088_p0598b13║銘謂師之學可以融貫台衡賢二家而惜其不及見
B16n0088_p0598b14║云
B16n0088_p0598b15║曇噩
B16n0088_p0598b16║按寧波府志曇噩世業儒生而魁岸風神洞爽丱歲
B16n0088_p0598b17║即通經史尤贍於詞章鄉先生強之舉追士不甘於
B16n0088_p0598b18║聲利棄去初依奉化長蘆寺後住天台國寧寺及象
B16n0088_p0598b19║之瑞龍寺老而戒行嚴潔文章簡古士大夫有乞其
B16n0088_p0598b20║文者不稿而成常衣破衲乘舟泊曹娥遇越中詩人
B16n0088_p0598b21║數輩分集於此分韻敲詩噩忽前曰有剩韻乞見布
B16n0088_p0598b22║施眾以蕉字與之噩即吟云平明飯罷捉篙梢撐出
B16n0088_p0598b23║五雲門外橋離越王城一百里到曹娥渡十分潮白
B16n0088_p0598b24║翻晴雪浪花舞綠弄晚風蒲葉搖西北陰沈天欲雨
B16n0088_p0598b25║臥聽蓬韻學芭蕉眾乃大驚曰公得非夢堂乎遂邀
B16n0088_p0598b26║入社洪武二年以高僧召至京與蔣山寺楚石禪師
B16n0088_p0598b27║等說法歸途遇達官失避梃責之因朗吟曰沙門原
B16n0088_p0598c01║不拜侯王誰道菩提證法塲二十黃荊生受得袈裟
B16n0088_p0598c02║曾惹御爐香達官婉謝焉已而返瑞龍東堂居鐘樓
B16n0088_p0598c03║之側一夕颶風大作鐘樓廊廡俱仆眾謂師必不救
B16n0088_p0598c04║往視之師危坐其中惟一巨木斜支臥榻人以為異
B16n0088_p0598c05║六年六月忽沐浴更衣請眾敘平生作偈曰塊然一
B16n0088_p0598c06║物或有或無翻身歸去踏破毗盧端坐合掌而逝集
B16n0088_p0598c07║梁唐宋高僧傳若干卷行於世
B16n0088_p0598c08║懷渭
B16n0088_p0598c09║按繼燈錄杭州靈隱寺清遠懷渭禪師南昌魏氏子
B16n0088_p0598c10║笑隱之甥也生而靈芝產於庭槐已而英發誦書不
B16n0088_p0598c11║待師授時隱住龍翔聞而喜曰此吾宗千里駒也挽
B16n0088_p0598c12║致座下隱瀕沒召師曰吾據師位四十餘年接人非
B16n0088_p0598c13║不夥能弘大慧之道使不墜者惟汝與宗泐耳汝其
B16n0088_p0598c14║懋哉後主會稽之寶相杭之報國湖之道塲洪武初
B16n0088_p0598c15║年主淨慈應詔入京回退居錢塘之梁渚八年十二
B16n0088_p0598c16║月召門弟子囑後事怡然而寂茶毗有不壞者三曰
B16n0088_p0598c17║齒牙曰鉢塞莫曰室利羅塔於梁渚
B16n0088_p0598c18║子楩
B16n0088_p0598c19║按列朝詩集子楩字用堂四明之奉化人族陳氏古
B16n0088_p0598c20║靈先生之諸孫嗣法元叟端禪師居四明掌內記雙
B16n0088_p0598c21║徑出世鄞之護聖奉化之清泰若古鼎銘公笑隱訴
B16n0088_p0598c22║公斷江恩公皆嘗叅扣張蛻庵嘗跋夢堂噩公及公
B16n0088_p0598c23║吳中唱和卷以唐皎宋潛為比及應召至金陵與宋
B16n0088_p0598c24║景濂遇於護龍河上宋復敘其水雲亭小稿尤歎其
B16n0088_p0598c25║詩文以為寄情翰墨獨露本真近代明教寶覺之流
B16n0088_p0598c26║也
B16n0088_p0598c27║省初
B16n0088_p0599a01║按溫州府志省初末嘉孫氏子號子蒙自幼端謹為
B16n0088_p0599a02║儲慶寺僧長師方巖於台州白蓮寺遠接南屏之傳
B16n0088_p0599a03║弘天台教觀歷雙峰上天竺首座住東林開元兩剎
B16n0088_p0599a04║著五門禪觀一卷其名列祖圖中
B16n0088_p0599a05║太虛
B16n0088_p0599a06║按江西通志太虛名紹郭樂平人性高邁通內典好
B16n0088_p0599a07║吟咏縱遊三十年歸住永寧寺士大夫咸禮之素戒
B16n0088_p0599a08║飲一日呼酒大酣受繪像題曰這箇老僧有甚巴鼻
B16n0088_p0599a09║醜貌稜嶒開眼嗑睡須知父母未生前本來面目在
B16n0088_p0599a10║何處書畢已假寐而化壽八十三時洪武辛巳年
B16n0088_p0599a11║妙凱（附賀成龍）
B16n0088_p0599a12║按重慶府志妙凱禪師姓蘇元時為瀘州知州後棄
B16n0088_p0599a13║官修行妙高山建寺山頂人呼為妙高老祖肉身成
B16n0088_p0599a14║聖獻賊犯境疑之以針刺其指出血賊放火燒忽雷
B16n0088_p0599a15║震死放火之賊又賀成龍綦江妖人有法力妙凱過
B16n0088_p0599a16║綦化緣因收為徒同成正果人呼為賀將軍塑像妙
B16n0088_p0599a17║高禪師殿側
B16n0088_p0599a18║行元
B16n0088_p0599a19║按金華府志僧淵叟末康人法名行元嘗作頌云來
B16n0088_p0599a20║亦無所從去亦無所至來去既如一春風滿天地放
B16n0088_p0599a21║筆趺坐而逝茶毗後舍利無數塔於萬壽寺有贊布
B16n0088_p0599a22║袋和尚云杖肩布袋跣足獨行落魄落魄忘却下生
B16n0088_p0599a23║柏子庭
B16n0088_p0599a24║按蘇州府志柏子庭慧聚寺僧有戒行能詩名其所
B16n0088_p0599a25║居曰不繫舟嘗為磬疏云鳴鑼惡念生擊磬善心發
B16n0088_p0599a26║善心發時火鑊凉惡念生時蓮葉脫我來化磬不化
B16n0088_p0599a27║鑼布施無分少與多一槌打却自家底聲聲喚出阿
B16n0088_p0599b01║彌陀一日偶觸某官騶從縛至知為子庭命賦所張
B16n0088_p0599b02║蓋應聲曰百骨攢來一線收葫蘆金頂蓋諸侯一朝
B16n0088_p0599b03║撐出馬前去真個有天無日頭松江大旱延嘉興道
B16n0088_p0599b04║士祈雨多聚赤練蛇焚之卒無驗子庭戲曰誰呼蓬
B16n0088_p0599b05║島青頭鴨來殺松江赤練蛇其滑稽類如此
B16n0088_p0599b06║時溥
B16n0088_p0599b07║按松江府志時溥字君澤號雨巖華亭人居接待寺
B16n0088_p0599b08║通經律能詩亦畫墨竹筆致清簡為時所稱
B16n0088_p0599b09║大德師
B16n0088_p0599b10║按辰州府志大德師姓陳皖陵人元時落髮為僧以
B16n0088_p0599b11║五千四十八步陟安陽山修道尋飛去當時卓錫處
B16n0088_p0599b12║皆成泉歲旱禱雨輙應
B16n0088_p0599b13║自厚
B16n0088_p0599b14║按蘇州府志自厚字子原吳人從學靈隱東嶼師歷
B16n0088_p0599b15║住穹窿秀峰諸山嗣中行深禪觀嘗居壽巖庵時苦
B16n0088_p0599b16║旱山石不可穿井夜夢神人告分七寶泉一脈來覺
B16n0088_p0599b17║視其處泉果涌出因號夢泉禪師
B16n0088_p0599b18║嗣特
B16n0088_p0599b19║按紹興府志嗣特姓羊氏上虞人年十三祝髮八十
B16n0088_p0599b20║三卒臨終異香普徧
B16n0088_p0599b21║慧大
B16n0088_p0599b22║按辰州府志慧大沅陵人自幼胎齋寒暑苦行將辭
B16n0088_p0599b23║三年前即預戒眾徒平日不解文義忽索紙筆有嬰
B16n0088_p0599b24║兒覩面撒手歸來之語
B16n0088_p0599b25║僧琳
B16n0088_p0599b26║按蘇州府志僧琳字西玉至正末遊會稽歸父兄皆
B16n0088_p0599b27║歿嫂以不辱投眢井唯母在琳乞食以養卒血書華
B16n0088_p0599c01║嚴經以報恩江陰王逢有贈孝僧琳詩
B16n0088_p0599c02║普容
B16n0088_p0599c03║按紹興府志普容姓茅氏餘姚人有徒數十百人著
B16n0088_p0599c04║圓修要義一卷
B16n0088_p0599c05║淨澄
B16n0088_p0599c06║按繼燈錄代州五臺普濟寺孤月淨澄禪師燕京西
B16n0088_p0599c07║河張氏子叅月溪看狗子無佛性話三日有省溪可
B16n0088_p0599c08║之後入蜀謁廣福福問大死底人却活時如何師曰
B16n0088_p0599c09║眉毛眼上橫鼻孔大頭垂曰如何是無字意師曰風
B16n0088_p0599c10║行草偃水到渠成曰大地平沉虛空粉碎汝向何處
B16n0088_p0599c11║安身立命師曰雪消山嶽露日出海天清後坐脫於
B16n0088_p0599c12║本寺
B16n0088_p0599c13║疎石
B16n0088_p0599c14║按繼燈錄日本國兜率院夢窻疎石國師姓源氏勢
B16n0088_p0599c15║州人宇多天王九世孫母禱觀音夢吞金色光而孕
B16n0088_p0599c16║暨長繪死屍九變之相獨坐觀想知色身不異空花
B16n0088_p0599c17║慨然有求道之意十八為僧夢遊中國疎山石頭二
B16n0088_p0599c18║剎一龐眉僧持達磨像授之既寤曰洞明吾本心者
B16n0088_p0599c19║其唯禪觀乎見佛國高峰日於言下有省辭歸舊隱
B16n0088_p0599c20║常牧山一夕坐久偶倚壁忽然仆去豁然大悟有等
B16n0088_p0599c21║閒擊碎虛空骨之句求峰印可峰曰西來密意汝今
B16n0088_p0599c22║已得善自護持築菴濃州國王命師領南禪天龍等
B16n0088_p0599c23║處後以年高隱退尋示寂