B16n0088_p0610a01║欽定古今圖書集成博物彙編神異典
B16n0088_p0610a02║　第一百九十卷目錄
B16n0088_p0610a03║僧部列傳六十六
B16n0088_p0610a04║明二
B16n0088_p0610a05║普莊若愚
B16n0088_p0610a06║大始普智
B16n0088_p0610a07║正映如泰
B16n0088_p0610a08║禧果惟宗
B16n0088_p0610a09║了改克諧
B16n0088_p0610a10║明顯大祐
B16n0088_p0610a11║永堅石善信
B16n0088_p0610a12║中公大方國師無壞
B16n0088_p0610a13║信受（附覺性）應能
B16n0088_p0610a14║雪庵知壽
B16n0088_p0610a15║道衍溥洽
B16n0088_p0610a16║慧旵端竹領占
B16n0088_p0610a17║班丹臧卜居敬
B16n0088_p0610a18║文琇如蔑
B16n0088_p0610a19║非幻昶和尚
B16n0088_p0610a20║普慈善啟
B16n0088_p0610a21║莊禪師了機
B16n0088_p0610a22║鏡文行恢
B16n0088_p0610a23║水盛達𨮒
B16n0088_p0610a24║勝安塔僧
B16n0088_p0610a25║雲定智通
B16n0088_p0610a26║至道普真
B16n0088_p0610a27║懷空繼達
B16n0088_p0610b01║嗣漢慧心
B16n0088_p0610b02║覺壽智璩
B16n0088_p0610b03║了空義金（附洪蓮　岧海）
B16n0088_p0610b04║景隆月溪
B16n0088_p0610b05║道證道聯
B16n0088_p0610b06║寶珠祖淵
B16n0088_p0610b07║智瑛周和尚
B16n0088_p0610b08║慧顥寶燈
B16n0088_p0610b09║了悟道涓
B16n0088_p0610b10║永慈徹空
B16n0088_p0610b11║廣能祖復
B16n0088_p0610b12║悅禪休庵
B16n0088_p0610b13║道宗覺澄
B16n0088_p0610b14║竹林大士契斌
B16n0088_p0610b15║寶藏祖庭
B16n0088_p0610b16║了訔智中
B16n0088_p0610b17║淨倫紹琦
B16n0088_p0610b18║趙頭陀覺曇
B16n0088_p0610b19║荊山無住
B16n0088_p0610b20║智果興宗
B16n0088_p0610b21║烏荳禪師雪庭
B16n0088_p0610b22║潔空
B16n0088_p0610b23║
B16n0088_p0610b24║
B16n0088_p0610b25║
B16n0088_p0610b26║
B16n0088_p0610b27║
B16n0088_p0610c01║神異典第一百九十卷
B16n0088_p0610c02║僧部列傳六十六
B16n0088_p0610c03║明二
B16n0088_p0610c04║普莊
B16n0088_p0610c05║按繼燈錄撫州雲居呆菴普莊禪師台之仙居袁氏
B16n0088_p0610c06║子母夢梵僧入室而生晬歲岐嶷穎異負笈入鄉校
B16n0088_p0610c07║授書成誦長依天童左菴薙髮受具抵郡之天寧叅
B16n0088_p0610c08║了堂豁然有省由是朝夕咨決聿臻閫奧洪武己未
B16n0088_p0610c09║出世撫州北禪洪武二十六年春詔徵天下高行沙
B16n0088_p0610c10║門師與舉首對揚稱旨秋函命祭廬山禮成復命賜
B16n0088_p0610c11║衣一襲是冬得旨升住徑山忽于十月二十三日謂
B16n0088_p0610c12║眾曰難難二八嬌娘上高山老僧扶不得言竟遂寂
B16n0088_p0610c13║若愚
B16n0088_p0610c14║按嘉興府志若愚號鐵菴洪武間寶閣寺僧儒書釋
B16n0088_p0610c15║典洞明旨趣嘗於靜院演說妙理天燈羣集人咸驚
B16n0088_p0610c16║異機鋒徑捷隨叩而應一時禪學咸尊禮之永樂庚
B16n0088_p0610c17║辰夏辭眾趺逝
B16n0088_p0610c18║大始
B16n0088_p0610c19║按寧波府志大始字宗元姓胡氏性警敏敦厚道振
B16n0088_p0610c20║風植受業於永明寺所誦經典無不貫徹尤善詩文
B16n0088_p0610c21║洪武十五年詔取天下高僧邑令馬雄舉之尋授僧
B16n0088_p0610c22║會司僧會
B16n0088_p0610c23║普智
B16n0088_p0610c24║按松江府志普智字無礙號一枝叟浙江臨平褚氏
B16n0088_p0610c25║子出家於天竺龍井寺依東溟日法師授天台性具
B16n0088_p0610c26║之學優於講說歷四大道塲終於松江延慶平居禮
B16n0088_p0610c27║誦寒暑不暫輟暮年專修淨業洪武二十六年授副
B16n0088_p0611a01║都綱永樂七年正月二日微疾會眾西向端坐而逝
B16n0088_p0611a02║嘗集註彌陀經
B16n0088_p0611a03║正映
B16n0088_p0611a04║按繼燈錄南京靈谷潔菴正映禪師撫州金谿洪氏
B16n0088_p0611a05║子幼入安仁三峰為沙彌洪武十九年試經得度謁
B16n0088_p0611a06║靈谷巽中謙禪師方入門懷中香忽墜地遂有省永
B16n0088_p0611a07║樂元年朝京回福州諸山舉住雪峰雪峰屋老敝已
B16n0088_p0611a08║甚不堪仍舊師一舉而新之人咸以為應雪峯再來
B16n0088_p0611a09║之讖洪熙元年得旨住持靈谷宣德元年詔僧錄司
B16n0088_p0611a10║左講經卒於靈谷有語錄名古鏡三昧行於世
B16n0088_p0611a11║如泰
B16n0088_p0611a12║按松江府志如泰華亭人不識字乘一小舟四方參
B16n0088_p0611a13║請洪武二十八年四月至珍敬菴微疾二十六日對
B16n0088_p0611a14║眾自言我於初三日去矣眾來送我至日以所乘舟
B16n0088_p0611a15║寘於陸地索浴更衣說偈遂入舟自焚
B16n0088_p0611a16║禧果
B16n0088_p0611a17║按登州府志禧果青州壽光人年八歲被元兵掠至
B16n0088_p0611a18║沙漠投金山寺師僧勝迪甚器重之洪武十九年至
B16n0088_p0611a19║遼東官司異之送至京師備言明哈赤將士萬餘人
B16n0088_p0611a20║皆有降志朝廷命宗國公往沙漠招安果如所言上
B16n0088_p0611a21║賚賜甚厚至濟南住正覺寺永樂初遷登州棲霞創
B16n0088_p0611a22║法勝庵於縣東金山鄉一日無疾而坐化
B16n0088_p0611a23║惟宗
B16n0088_p0611a24║按紹興府志惟宗不知何許人嘗結亭於道左每盛
B16n0088_p0611a25║暑烹茶以濟行客洪武十九年秋大旱惟宗曰願焚
B16n0088_p0611a26║身以濟民即日齋戒以火身大雨如澍鄉人立土祠
B16n0088_p0611a27║祀之
B16n0088_p0611b01║了改
B16n0088_p0611b02║按繼燈錄嵩山少室凝然了改禪師鍾秀於嵩陽金
B16n0088_p0611b03║店之茂族自齠齓年繫念空宗知有己躬下事遂依
B16n0088_p0611b04║止少林二十始納僧服會松庭禪師住天慶師往依
B16n0088_p0611b05║之每以己事咨叩一日庭上堂曰一言迥脫獨拔當
B16n0088_p0611b06║時師即釋然舉似庭庭印之歸隱二祖菴洪武二十
B16n0088_p0611b07║三年請主少室永樂十九年無恙忽召眾敘別說偈
B16n0088_p0611b08║而逝
B16n0088_p0611b09║克諧
B16n0088_p0611b10║按浙江通志克諧天台奚氏子幼端愿穎秀讀書過
B16n0088_p0611b11║目輙成誦見南翁凱公詢咨道要於頓漸偏圓名相
B16n0088_p0611b12║靡不淹貫成祖居燕邸召問佛法大意南還宴坐而
B16n0088_p0611b13║化闍維得舍利甚顆
B16n0088_p0611b14║明顯
B16n0088_p0611b15║按列朝詩集明顯俗名吳峰幼落髮歙縣定光院自
B16n0088_p0611b16║稱破牕和尚海寧董山人來遊齊雲巗投院見峰一
B16n0088_p0611b17║言深契定方外交山人歎曰得見高僧何必見名嶽
B16n0088_p0611b18║也翻然而歸後以養母辭院所為詩往往不忘元境
B16n0088_p0611b19║王寅曰破牕詩若已來親眼見難去對人言古來詩
B16n0088_p0611b20║僧亦未有此
B16n0088_p0611b21║大祐
B16n0088_p0611b22║按蘇州府志大祐字啟宗姓吳氏幼聞楞嚴呪隨口
B16n0088_p0611b23║成誦年十二出家寄心菴內外典一覽能通大義既
B16n0088_p0611b24║壯為澤天泉司懺又之武林從及公叅禪洪武間召
B16n0088_p0611b25║與蔣山廣薦會遷蘇之北禪歷僧錄司左右善世會
B16n0088_p0611b26║內難棄歸穹窿永樂初起修佛書凡括大般若義六
B16n0088_p0611b27║百卷及平生所著淨土指歸淨土真如禮文彌陀金
B16n0088_p0611c01║剛二經直解
B16n0088_p0611c02║永堅石
B16n0088_p0611c03║按崇仁縣志永堅石洪武中住普濟禪庵戒律嚴謹
B16n0088_p0611c04║道行彰聞永樂乙未趺坐而化庚子現其身於朝遣
B16n0088_p0611c05║內使王羅馳驛徵取時堅石久入寂取其像以去
B16n0088_p0611c06║善信
B16n0088_p0611c07║按松江府志善信號無疑蘇州嘉定人俗姓吳年二
B16n0088_p0611c08║十九出家禮上海施水菴僧智德為師叅請蘇城萬
B16n0088_p0611c09║峰和尚素不識字建文三年年五十九示微疾乃與
B16n0088_p0611c10║眾云吾自出家以來脇不至席工夫今日了當將從
B16n0088_p0611c11║此辭索浴入龕畢於謦咳間歘然火起自焚其身寺
B16n0088_p0611c12║僧為起塔繪像
B16n0088_p0611c13║中公大方國師
B16n0088_p0611c14║按池州府志中公大方國師不知其為何派也中之
B16n0088_p0611c15║父為王福福為黃觀外祖中薙髮齊山寺以善知識
B16n0088_p0611c16║稱會洪武京師舉天下名僧觀以中聞遂赴召靈谷
B16n0088_p0611c17║道場事畢賜紫還山建文四年七月籍觀黨中遁莫
B16n0088_p0611c18║知所之永樂六年革除禁解中歸老齊山
B16n0088_p0611c19║無壞
B16n0088_p0611c20║按陝西通志無壞西方人與秦愍王有宿世緣卓錫
B16n0088_p0611c21║至終南山夜擊木魚聲達王宮王異之明日來見師
B16n0088_p0611c22║與語王恍然悟前生事命席禮師師擕石甑炊餅石
B16n0088_p0611c23║𤮴煑水飲食王從者數千人皆給王乃即山為起寺
B16n0088_p0611c24║居之竟證圓寂師所遺禪衣錫杖並甑𤮴見存
B16n0088_p0611c25║信受（附覺性）
B16n0088_p0611c26║按無錫縣志信受字西傳姓陳氏嘉定人博學有文
B16n0088_p0611c27║幼聽法南翔寺有悟因出家後住翠微寺著韻會增
B16n0088_p0612a01║註通鑑集覽正誤又覺性者亦陳氏子出家惠山寺
B16n0088_p0612a02║通儒書多知山中故實常著惠山志
B16n0088_p0612a03║應能
B16n0088_p0612a04║按明高僧傳應能偽姓楊氏實建文君也太祖之嫡
B16n0088_p0612a05║孫懿文太子之長子封皇太孫諱允炇生時頂顱頗
B16n0088_p0612a06║偏太祖撫之曰半邊月兒及讀書甚聰穎一夕懿文
B16n0088_p0612a07║太子與侍太祖命詠新月詩太子吟云昨夜嚴陵失
B16n0088_p0612a08║釣鉤誰人移上碧雲頭雖然未得團圓相也有清光
B16n0088_p0612a09║徧九州太孫吟云誰將玉指甲掐作碧天痕影落江
B16n0088_p0612a10║湖裏蛟龍不敢吞太祖覽之不悅蓋未得團圓影落
B16n0088_p0612a11║江湖皆非吉兆洪武三十一年太祖大漸乃授一小
B16n0088_p0612a12║篋封鑰甚密戒于急難方開是年五月十六日即位
B16n0088_p0612a13║年二十有三明年改元建文召方孝孺為翰林侍講
B16n0088_p0612a14║直文淵閣日講周官禮變更太祖舊制於是諸王多
B16n0088_p0612a15║不遜服乃曲加恩禮侍讀太常卿黃子澄兵部尚書
B16n0088_p0612a16║齊泰議削諸王之權謀者先燕命侍郎張昺都指揮
B16n0088_p0612a17║使謝貴察燕動靜遂偪燕起靖難兵南討黃齊建文
B16n0088_p0612a18║四年六月十三日破金川門帝縱火焚宮啟太祖遺
B16n0088_p0612a19║篋視之得楊應能度牒剃刀袈裟緇服遂削髮自御
B16n0088_p0612a20║溝出遁雲遊四方自湖湘入蜀雲南復至閩入廣西
B16n0088_p0612a21║橫州南門壽佛寺居十五年陞座演法歸者甚眾所
B16n0088_p0612a22║至成大法席人不知是帝也復往南寧居一蕭寺衲
B16n0088_p0612a23║子雲集師為隨緣開示一眾歡然久之至思恩州立
B16n0088_p0612a24║於當道值知州出從者呵之師言我是建文皇帝也
B16n0088_p0612a25║自滇歷閩至此今老矣欲送骸骨歸帝鄉巡按御史
B16n0088_p0612a26║聞於朝賜號老佛命驛送至京師乃賦詩云流落江
B16n0088_p0612a27║湖四十秋歸來不覺雪盈頭乾坤有恨家何在江漢
B16n0088_p0612b01║無情水自流長樂宮中雲影暗昭陽殿裏雨聲愁新
B16n0088_p0612b02║蒲細柳年年綠野老吞聲哭未休及至京朝廷未審
B16n0088_p0612b03║虛實以太監吳亮曾經侍膳使審之師見亮即呵曰
B16n0088_p0612b04║汝非吳亮耶曰不是師曰我昔御便殿曾棄片肉於
B16n0088_p0612b05║地汝伏地餂食之何得忘也亮稽首大慟已而取人
B16n0088_p0612b06║西內供養竟卒於宮中
B16n0088_p0612b07║雪菴
B16n0088_p0612b08║按重慶府志雪菴名暨不知何許人靖難初走重慶
B16n0088_p0612b09║善慶里山水奇絕可廬遂祝髮焉里中有隱士杜景
B16n0088_p0612b10║賢異之與往白龍諸山山有松柏灘水清駛蘿篁森
B16n0088_p0612b11║蔚和尚欲建剎其地景賢出餘力歡喜創寺朝夕諷
B16n0088_p0612b12║誦山中聞以為佛經也往觀之正讀易經乾卦不輟
B16n0088_p0612b13║和尚嗜楚詞每袖一本登小舟急棹中流朗誦一葉
B16n0088_p0612b14║輒披一葉於水投已輒哭哭已復誦終卷乃已眾莫
B16n0088_p0612b15║測何謂又好酒日儲十壺俟客客至輙酌之不則拉
B16n0088_p0612b16║樵夫竪人飲飲半酣呼童歌歌竟瞑焉而寐興到筆
B16n0088_p0612b17║落成章詞不甚工密然意氣煥發大能感愴人或傳
B16n0088_p0612b18║和尚當建文壬午為御史不數日帝遜位乃憤然遁
B16n0088_p0612b19║迹為浮屠云後死之日其徒固問其師何不答識者
B16n0088_p0612b20║以為松陽葉師賢也
B16n0088_p0612b21║知壽
B16n0088_p0612b22║按畿輔通志知壽字松巗宛平縣呂氏子也為童子
B16n0088_p0612b23║辭父母出家依慶壽寺專禪師學浮屠法洪武元年
B16n0088_p0612b24║遊山東之齊河建定惠寺十五年領符牒遂主其眾
B16n0088_p0612b25║庚辰靖難兵起太宗幸濟南壽朝見軍門請從戎自
B16n0088_p0612b26║効奉勅募兵五千人號忠勇忠效軍身先士卒所至
B16n0088_p0612b27║著功靖難兵罷悉繳所賜銀幣鈔錠請返僧服詔同
B16n0088_p0612c01║道衍住慶壽寺管北平府僧綱司副都綱事永樂元
B16n0088_p0612c02║年召還南京六年扈駕北狩命住持慶壽寺詔朔朢
B16n0088_p0612c03║陞天王殿說法勸誘四眾十七年三月道衍示寂上
B16n0088_p0612c04║臨之者三命壽治葬事起塔於寺西事訖壽無疾端
B16n0088_p0612c05║坐而逝異香滿室如道衍化時士庶驚嘆上為文祭
B16n0088_p0612c06║之起塔與道衍塔相望靖難之功人止知有道衍而
B16n0088_p0612c07║不知有壽功成辭爵仍返僧服足稱異人
B16n0088_p0612c08║道衍
B16n0088_p0612c09║按列朝詩集少師釋名道衍字斯道族姓姚氏長洲
B16n0088_p0612c10║之相城里人幼名天禧本醫家子顧不肯學醫魁磊
B16n0088_p0612c11║高岸意度偉然喜為儒者博貫該通之學至正間削
B16n0088_p0612c12║髮居相城之妙智庵里中靈應觀道士席應真者讀
B16n0088_p0612c13║書學道通兵家言尤深於機事公師事之盡得其學
B16n0088_p0612c14║然深自退藏人無知者惟王止仲獨深知之公應徑
B16n0088_p0612c15║山書記之召止仲為文贈之以為上人年甫壯天下
B16n0088_p0612c16║亂已極亂極必治然後得以發其所蘊非以沙門之
B16n0088_p0612c17║法終其身者嘗寓嵩山寺袁珙見其相而異之曰公
B16n0088_p0612c18║非常僧劉秉忠之儔也洪武初再以高僧徵十五年
B16n0088_p0612c19║十王之國太祖命各選一高僧侍王公在燕府籍中
B16n0088_p0612c20║住持慶壽寺靖難兵起妙識幾先贊助祕密太宗即
B16n0088_p0612c21║大位召至京師欲官之固辭為僧錄左善世立東宮
B16n0088_p0612c22║特授資善大夫太子少師復姚姓賜名廣孝輔太子
B16n0088_p0612c23║南京監修高皇帝實錄上命畜髮再三終不肯賜兩
B16n0088_p0612c24║宮人不近亦不辭踰月乃召還嘗以賑濟歸吳徒步
B16n0088_p0612c25║閭里以賜金散之宗黨永樂六年來朝北京仍居慶
B16n0088_p0612c26║壽寺病篤車駕臨視問後事對曰出家人復何所戀
B16n0088_p0612c27║明日集諸門人告以去期斂袂端坐而逝夏八十有
B16n0088_p0613a01║四追封榮國公諡恭靖茶毘之日心舌與牙堅固不
B16n0088_p0613a02║壞得舍利皆五色賜塋在房山縣東北四十里上自
B16n0088_p0613a03║製文銘其碑仁宗立加贈少師配享太廟嘉靖中移
B16n0088_p0613a04║祀大興隆寺公初侍燕邸每夜夢與劉太保仲晦寤
B16n0088_p0613a05║語厥後現身佐命恪守僧律南屏西山後先觀化兩
B16n0088_p0613a06║公之賜名一曰秉忠一曰廣孝豈非宿乘願輪再世
B16n0088_p0613a07║示現者與
B16n0088_p0613a08║溥洽
B16n0088_p0613a09║按列朝詩集溥洽字南洲山陰人族姓陸氏放翁之
B16n0088_p0613a10║後人也於郡之普濟寺禮雪庭祥公為師從其菴玘
B16n0088_p0613a11║公於普福貫串經範旁通儒典禪定之餘肆力詞章
B16n0088_p0613a12║洪武二十二年召為僧錄司右講經三年代夢觀主
B16n0088_p0613a13║天禧又三年由左闡教陞左善世成祖即位召斯道
B16n0088_p0613a14║衍公於北京命主教事公以左善世遜衍而己居右
B16n0088_p0613a15║永樂四年詔修天禧寺浮圖車駕臨幸命公慶讚祥
B16n0088_p0613a16║煜天顏說懌時有任覺義者忌其寵搆詞間之左遷
B16n0088_p0613a17║右覺義公不辯自處裕如既而上察其心復右善世
B16n0088_p0613a18║仁宗即位數被召問乞居南京報恩寺養老遣中官
B16n0088_p0613a19║護送宣德元年七月示寂留偈而化年八十有二塔
B16n0088_p0613a20║於長干之鳳嶺上遣行人王麟莅祭賜院額為鳳嶺
B16n0088_p0613a21║講寺
B16n0088_p0613a22║慧旵
B16n0088_p0613a23║按繼燈錄杭州東明虛白慧旵禪師姓王氏湖廣人
B16n0088_p0613a24║年十四往丹陽妙覺寺禮湛然落髮一日作務次然
B16n0088_p0613a25║問曰子在此作甚麼師曰切蘿蔔然曰汝只會切蘿
B16n0088_p0613a26║蔔師曰也會殺人然引頸就師師曰降將不斬聞松
B16n0088_p0613a27║隱唱道雲間即往咨叩一日出定舉首覩蒼松有省
B16n0088_p0613b01║尋至蘇之鄧蔚見果林林擲下蒲團索頌師曰只些
B16n0088_p0613b02║消息本無言說破蒲團上地迸天裂林曰且道裂個
B16n0088_p0613b03║甚麼師擬進語林便打林復指見寶藏具陳悟因藏
B16n0088_p0613b04║問心不是佛智不是道汝云何會師向前問詢叉手
B16n0088_p0613b05║而立藏呵曰汝在者裏許多時還作者見解師乃發
B16n0088_p0613b06║憤忘食至第二夜豁然徹法源底偈曰一拳打破太
B16n0088_p0613b07║虛空百億須彌不露蹤借問個中誰是主扶桑湧出
B16n0088_p0613b08║一輪紅藏見笑曰雖然如是也須善自護持永樂戊
B16n0088_p0613b09║子至安溪東明設關三十餘年影不出山道俗揚播
B16n0088_p0613b10║宿衲爭趨座下宣德辛酉六月將去世眾請留偈師
B16n0088_p0613b11║曰一大藏教無人看著爭得者幾句閑言語跏趺而
B16n0088_p0613b12║逝塔於安溪東塢
B16n0088_p0613b13║端竹領占
B16n0088_p0613b14║按陝西通志端竹領占狄道人姓石氏自幼為本郡
B16n0088_p0613b15║寶塔寺僧永樂四年以屢使絕域宣布王化功陞蘇
B16n0088_p0613b16║州府僧綱司都綱二十一年奉命招降陞僧錄司右
B16n0088_p0613b17║闡教二十二年陞左善世賜誥命金圖書服器宣德
B16n0088_p0613b18║元年陞灌頂圓妙廣智大國師二年奉使烏思藏公
B16n0088_p0613b19║幹陞號清修靜覺崇善慈應輔教闡範灌頂圓妙廣
B16n0088_p0613b20║智大國師八年內圓寂天順七年追封西天佛子成
B16n0088_p0613b21║化二十三年追封大敏法王
B16n0088_p0613b22║班丹臧卜
B16n0088_p0613b23║按陝西通志班丹臧卜西土人先從覺剌麻授秘密
B16n0088_p0613b24║戒行後陞灌頂靜覺弘濟大國師錫予甚厚授金印
B16n0088_p0613b25║一銀印一謹守戒律道行日彰永樂親製贊偈以寵
B16n0088_p0613b26║異之今西人多向其化
B16n0088_p0613b27║居敬
B16n0088_p0613c01║按明高僧傳松江普照寺居敬字心淵別號蘭雪學
B16n0088_p0613c02║通內外善屬文精嚴律部禮金陵大報恩寺一雨和
B16n0088_p0613c03║尚職知客後叅杭州集慶寺東源法師於懺摩堂居
B16n0088_p0613c04║第一座從而講周易永樂初奉詔校大藏經預修會
B16n0088_p0613c05║典已而住持上海廣福講寺遷松江普照大開法席
B16n0088_p0613c06║一十三載建大雄殿海月堂三解脫門廊廡重軒精
B16n0088_p0613c07║舍香積煥然新之七眾瞻仰道風大扇
B16n0088_p0613c08║文琇
B16n0088_p0613c09║按繼燈錄杭州徑山南石文琇禪師蘇之崑山李氏
B16n0088_p0613c10║子出家邑之紹隆院嘗問法要於虎丘行中禪師得
B16n0088_p0613c11║言外旨洪武五年住蘇州普門永樂初應詔纂修永
B16n0088_p0613c12║樂大典留京三載七年住徑山一日無疾而逝
B16n0088_p0613c13║如蔑
B16n0088_p0613c14║按寧波府志如蔑字性海姓余氏祝髮於定水寺禮
B16n0088_p0613c15║復見心為師戒行端謹通內外典善書能吟雅為緇
B16n0088_p0613c16║流推重永樂中兩膺召命纂修內典常住撫州之翠
B16n0088_p0613c17║雲及奉化岳林二寺有翠雲稿永明終焉
B16n0088_p0613c18║非幻
B16n0088_p0613c19║按繼燈錄南京靈谷寺無涯非幻禪師衢之西安人
B16n0088_p0613c20║從傑峰為僧峰問何處來師曰虛空無向背峰指鐘
B16n0088_p0613c21║俾作頌師曰百煉爐中滾出來虛空原不惹塵埃如
B16n0088_p0613c22║今挂在人頭上撞著洪音遍九垓時年十二峰器之
B16n0088_p0613c23║即令祝髮永樂丁亥太宗文皇帝有事於長陵徵師
B16n0088_p0613c24║入對稱旨大嘉賞賚命住靈谷庚子春上建法會師
B16n0088_p0613c25║若不經意其徒問之師笑曰自家有一大事甚緊何
B16n0088_p0613c26║暇他及乃書偈曰生死悠悠絕世緣蒙恩永樂太平
B16n0088_p0613c27║年這回撒手空歸去雪霽雲消月正圓遂逝
B16n0088_p0614a01║昶和尚
B16n0088_p0614a02║按蘇州府志昶和尚居常熟大慈寺姚廣孝薦於成
B16n0088_p0614a03║祖三召而起延至內道塲校讎梵典三年賜紫衣玉
B16n0088_p0614a04║璽還卒詔起高僧墓
B16n0088_p0614a05║普慈
B16n0088_p0614a06║按列朝詩集普慈吳郡海虞錢氏子世儒業出家破
B16n0088_p0614a07║山寺往叅鄧尉山萬峰和尚付以法偈遂廬太湖西
B16n0088_p0614a08║洞庭山三十年不過湖聞白旵公在安溪東明說法
B16n0088_p0614a09║親承萬峰祖印遂往叩旬日大悟遂居東明演法為
B16n0088_p0614a10║萬峰法嗣景泰元年示寂全身塔在東明左側有頌
B16n0088_p0614a11║古詩行世
B16n0088_p0614a12║善啟
B16n0088_p0614a13║按明高僧傳善啟字東白別號曉庵姑蘇長洲楊氏
B16n0088_p0614a14║子世為宦族甫能言即通釋典如舊熟父母異之知
B16n0088_p0614a15║是法器捨入永茂院出家無幾薙染受具屏跡龍山
B16n0088_p0614a16║研窮大藏百氏諸史無不精究永樂戊子出世郡之
B16n0088_p0614a17║延慶寺明年應召纂修永樂大典併校大藏經賜金
B16n0088_p0614a18║縷僧伽衣一時名人若沈民望王汝玉錢原溥輩皆
B16n0088_p0614a19║為方外交或辯儒釋之異師曰無論聖人理同且各
B16n0088_p0614a20║為其教又曰東魯垂道西竺見性皆莫先于厚本故
B16n0088_p0614a21║吾儕雖離父母而養生送死率皆從厚與兄弟極友
B16n0088_p0614a22║愛正綂癸亥示寂塔於龍山
B16n0088_p0614a23║莊禪師
B16n0088_p0614a24║按繼燈錄徑山敬庵莊禪師台州人自幼厭葷穢薄
B16n0088_p0614a25║世塵父母捨廣慈庵出家久之遍叅方外了徹宗源
B16n0088_p0614a26║主徑山道化隆盛永樂十二年奉詔入京同修大典
B16n0088_p0614a27║寓天界三載少師姚公等交章薦住持堅辭不受歸
B16n0088_p0614b01║徑山示寂至六月初一果無疾而逝
B16n0088_p0614b02║了機
B16n0088_p0614b03║按荊州府志了機自云從終南山來初居崔家洞一
B16n0088_p0614b04║年及遊鹿苑見招仙巖洞居之歲餘忽謂人曰吾閉
B16n0088_p0614b05║關幸為塞垣穴七七日土人如其言一日巖罩濃雲
B16n0088_p0614b06║關門洞開眾大駭乃相與扳巖開巖穴入洞視之不
B16n0088_p0614b07║見唯蒲團草履存焉
B16n0088_p0614b08║鏡文
B16n0088_p0614b09║按貴州通志鏡文郡人幼聰悟長涉經史出家龍華
B16n0088_p0614b10║寺既受具遍叅叢林深契內典永樂初赴京會眾僧
B16n0088_p0614b11║談宗理推為首座各為頌偈而還景泰間歸隱石笋
B16n0088_p0614b12║山年八十趺坐而逝
B16n0088_p0614b13║行恢
B16n0088_p0614b14║按寧波府志行恢字復宗鄞人生而穎異依壽昌大
B16n0088_p0614b15║師披剃受具戒行高嚴永樂四年召詣京即與修文
B16n0088_p0614b16║獻大成十六年復召較大藏經典尋又召修大典恩
B16n0088_p0614b17║賚甚厚後賜職左覺義堅辭不受歸舟夜泊偶遇一
B16n0088_p0614b18║貴人舟相觸辱及行恢恢語侍僧慎勿以吾名聞後
B16n0088_p0614b19║彼廉知將請罪恢遽令解維去黃潤玉常謂其學行
B16n0088_p0614b20║超卓人稱為菩薩云
B16n0088_p0614b21║水盛
B16n0088_p0614b22║按繼燈錄西湖妙果竺源水盛禪師饒之樂平范氏
B16n0088_p0614b23║子十七依羅山院出家既得度首謁庭忠於蔣山時
B16n0088_p0614b24║孤舟濟為第一座以皖山示蒙山語示之師極力叅
B16n0088_p0614b25║究越五載有省濟曰蒙山常言栽松道者不具二緣
B16n0088_p0614b26║而生達磨葬熊耳後隻履西歸果神通耶抑法如是
B16n0088_p0614b27║耶師曰此形神俱妙而已濟曰不然子他日當自知
B16n0088_p0614c01║之師往無為州見無能以濟所舉質之能曰為汝弗
B16n0088_p0614c02║解故也師忽大悟能撫其背曰爾後當大弘吾宗也
B16n0088_p0614c03║尋分座於薦福既而隱於南巢出主西湖妙果未幾
B16n0088_p0614c04║復還南巢示寂初預立塔于南巢五峰之下是夜有
B16n0088_p0614c05║光如匹練自天際下燭俄頃散布五峰之頂復合於
B16n0088_p0614c06║塔中彌三夕乃止師制行峻絕如孤峰萬仞可望而
B16n0088_p0614c07║不可攀嘗囑其徒曰凡剃髮染衣當洞明心宗行解
B16n0088_p0614c08║相應以正悟之境靈靈自照歲久月深具大無畏如
B16n0088_p0614c09║透水月華萬浪千波觸之不散方不被生死陰魔所
B16n0088_p0614c10║惑此師之生平實悟實證者故亦用之以誨人也
B16n0088_p0614c11║按浙江通志水盛住妙果寺遇孤舟濟力叅求悟如
B16n0088_p0614c12║敵萬人如上逆流至如透水月華波搖不散濟始印
B16n0088_p0614c13║可始居南巢五龍讓宅座繞祥輝逝日練光縱橫分
B16n0088_p0614c14║合彌瓦山剎
B16n0088_p0614c15║達𨮒
B16n0088_p0614c16║按辰州府志達𨮒號玉環永樂間普化寺僧性明敏
B16n0088_p0614c17║博文學又能以理自勝邑人荊時芳常與遊後沐浴
B16n0088_p0614c18║更衣坐化
B16n0088_p0614c19║勝安
B16n0088_p0614c20║按開封府志勝安號古峰俗姓周出家彌陀寺戒律
B16n0088_p0614c21║精嚴道行絕潔嘗開講大乘諸經五十餘會修葺招
B16n0088_p0614c22║提四十餘所永樂中移居祐國寺一時緇黃之士從
B16n0088_p0614c23║者雲集後以疾而逝停龕三日飛煙環繞闍維之得
B16n0088_p0614c24║舍利凝聚五色精瑩如珠觀者異之
B16n0088_p0614c25║塔僧
B16n0088_p0614c26║按貴州通志塔僧無名永樂間住安莊白水堡觀音
B16n0088_p0614c27║寺言貌謹厚用磚壘塔於寺後坐其中與千戶丁昱
B16n0088_p0615a01║等約曰吾入塔爾以磚灰固塔門明年今日聞塔內
B16n0088_p0615a02║有聲始啟之丁如約啟塔門僧危坐自如異香馥郁
B16n0088_p0615a03║容貌愉懌眾咸異之後不知所往
B16n0088_p0615a04║雲定
B16n0088_p0615a05║按南陽府志雲定平山人生而異常乃出家遊歷四
B16n0088_p0615a06║方聞方城之東有剎曰普嚴乃得遺址以居預知圓
B16n0088_p0615a07║寂其徒建塔刻銘以紀其事
B16n0088_p0615a08║智通
B16n0088_p0615a09║按南陽府志智通燕人自幼神清貌秀穎悟善記初
B16n0088_p0615a10║慕全真後落髮入空門禮壁峰金師即聞奧旨往遊
B16n0088_p0615a11║大乘山因駐錫焉永樂中召至京師居天界寺端坐
B16n0088_p0615a12║而化
B16n0088_p0615a13║至道
B16n0088_p0615a14║按無錫縣志至道字物外臨海人能詩善少師姚廣
B16n0088_p0615a15║孝至道卓錫邑之嵩山歸者日至遂大建幢剎為嵩
B16n0088_p0615a16║開山祖既耄端坐而化
B16n0088_p0615a17║普真
B16n0088_p0615a18║按無錫縣志普真字性海延陵人有高識住惠山寺
B16n0088_p0615a19║寺災真重建之嘗種茶惠山之麓晚又創聽松菴於
B16n0088_p0615a20║寺左而居之歿遂葬於菴後王達銘其塔真於惠山
B16n0088_p0615a21║實有起廢之功
B16n0088_p0615a22║懷空
B16n0088_p0615a23║按四川總志懷空學道玉屏山明末樂中欽賜講經
B16n0088_p0615a24║寶帳有語錄十卷行世里人建寺置塔奉其遺軀後
B16n0088_p0615a25║焚毀獨塔軀如故
B16n0088_p0615a26║繼達
B16n0088_p0615a27║按萊州府志繼達姓田氏號素菴通禪理善賦詩守
B16n0088_p0615b01║戒行末樂中妖賊唐賽兒聞其名不入膠州境臨終
B16n0088_p0615b02║作偈趺坐而化
B16n0088_p0615b03║嗣漢
B16n0088_p0615b04║按休寧縣志嗣漢號昭回普滿寺僧戒行卓然為禪
B16n0088_p0615b05║林所宗末樂七年適朝廷欽建大齋師領眾預會於
B16n0088_p0615b06║靈谷道塲忽一日沐浴趺坐索筆作偈書罷奄然而
B16n0088_p0615b07║逝化遂相傳奏賜龕以斂闍維之餘得舍利瘞於靈
B16n0088_p0615b08║谷之塔
B16n0088_p0615b09║慧心
B16n0088_p0615b10║按處州府志慧心號鑑空樂清方氏子幼受業於白
B16n0088_p0615b11║鶴僧尹郁戒行精嚴通儒釋二典善晉書曲臻其妙
B16n0088_p0615b12║先住紹興青蓮後住瑞安仙巖永樂八年應高僧召
B16n0088_p0615b13║入文淵閣與修永樂大典竣事還山一日忽沐浴更
B16n0088_p0615b14║衣辭眾趺坐而逝茶毘得五色堅固子宗門咸景慕
B16n0088_p0615b15║焉
B16n0088_p0615b16║覺壽
B16n0088_p0615b17║按四川總志覺壽遂寧人明心性遊長安道上得遺
B16n0088_p0615b18║金俟其主反之後歸適廣福井泉乾涸跏趺坐井上
B16n0088_p0615b19║鹽泉湧出末樂甲午邑久旱復登廣福山絕粒禱雨
B16n0088_p0615b20║旬日果大澍年九十不知所終
B16n0088_p0615b21║智璩
B16n0088_p0615b22║按鎮江府志智璩丹陽包港孫氏子住牛金山絕世
B16n0088_p0615b23║俗者五十餘年臨終說偈而逝
B16n0088_p0615b24║了空
B16n0088_p0615b25║按山西通志了空忻州人俗王氏生而神異年二十
B16n0088_p0615b26║餘慨然有出世離俗之志一日辭其家不知所之後
B16n0088_p0615b27║十餘年方歸住傘蓋寺凡事能前知雖千里之外莫
B16n0088_p0615c01║不預見尋遇一異僧曰修行當學最上乘前知特小
B16n0088_p0615c02║乘法耳於是苦志勵行又數年遂大徹悟一日微恙
B16n0088_p0615c03║示眾曰吾歸矣說偈曰無物本來無身心何處尋大
B16n0088_p0615c04║法雙亡卻虛空現法身茶毘之日煙成五色咸稱異
B16n0088_p0615c05║之
B16n0088_p0615c06║義金（附洪蓮　昌海）
B16n0088_p0615c07║按山西通志義金不知何許人與洪蓮昌海談道世
B16n0088_p0615c08║稱金海蓮三高士洪蓮太原人本姓吳少孤事母盡
B16n0088_p0615c09║孝比歿哀慟幾絕後祝髮於饒益寺苦行卓越儒釋
B16n0088_p0615c10║並通嘗詣天龍洞刺血書五大部經末樂中奉詔註
B16n0088_p0615c11║大明三藏法數校大藏經典既成上進賜衣設宴授
B16n0088_p0615c12║以官不受昌海俗姓許生而言動非常博涉羣經深
B16n0088_p0615c13║通奧旨隱崛𡼱山書五大部經卷校正華嚴合論五
B16n0088_p0615c14║臺清凉傳本宗二百問永樂中詔纂修大藏經授太
B16n0088_p0615c15║原僧綱司都綱一日沐浴更衣而逝
B16n0088_p0615c16║景隆
B16n0088_p0615c17║按繼燈錄杭州開元寺空谷景隆禪師蘇之洞庭陳
B16n0088_p0615c18║氏子為童時不茹葷趺坐若禪定嘗從弁山嬾雲咨
B16n0088_p0615c19║問道要湖海諸大老亦靡不遍謁後禮虎丘石菴為
B16n0088_p0615c20║師宣德二年從杭昭慶受戒遂依石菴住靈隱七年
B16n0088_p0615c21║住天目禮祖塔憩錫一載刻苦叅究忽有省遂造嬾
B16n0088_p0615c22║雲剖露雲印可之初居西湖之正傳院晚年遷居開
B16n0088_p0615c23║元示寂塔於西湖之修吉山所著有空谷集行世
B16n0088_p0615c24║月溪
B16n0088_p0615c25║按貴州通志月溪江安人宣德初以罪戍赤木役於
B16n0088_p0615c26║陳百戶棲廐中夜輙有光陳異而遣之遇禪宗得正
B16n0088_p0615c27║法眼藏至蘭州印山見其林麓洞壑別有天地結菴
B16n0088_p0616a01║曰末洪居二載明章帝召天下名僧十三人詣闕月
B16n0088_p0616a02║溪與焉將別語弟子曰此中徒眾無踰四十踰則不
B16n0088_p0616a03║利抵京將召人上密令中使置經於地覆以錦諸僧
B16n0088_p0616a04║皆履而入月溪獨伏不前上促之對曰非敢以方外
B16n0088_p0616a05║自高懼籍經為罪非上所以召臣意上異焉取經入
B16n0088_p0616a06║賜以茶不飲而南灑問故對曰留都火焚四十八戶
B16n0088_p0616a07║用禳之上未信後守臣奏火作如其語久之遣還至
B16n0088_p0616a08║留都遂示寂後人廣其故居以為寺緇徒僅四十人
B16n0088_p0616a09║過五人則一斃三人則一病過一二人則有怪莫能
B16n0088_p0616a10║踰其數
B16n0088_p0616a11║道證
B16n0088_p0616a12║按蘇州府志道證字心印長洲人出家治平寺宣德
B16n0088_p0616a13║間詔授覺義住持大功德奉勅較藏典中禁年七十
B16n0088_p0616a14║三示寂賜祭葬治平寺方丈後
B16n0088_p0616a15║道聯
B16n0088_p0616a16║按浙江通志道聯六坐道塲兩被徵召纂大典游戲
B16n0088_p0616a17║翰墨緇白咸重之後坐逝英宗悼之勅葬於藕花居
B16n0088_p0616a18║之傍
B16n0088_p0616a19║寶珠
B16n0088_p0616a20║按嘉興府志寶珠和尚嘗游杭嘉二郡冬夏一衲乞
B16n0088_p0616a21║食自活宿無恆居平時惟念佛不絕口更無雜語後
B16n0088_p0616a22║於海門寺忽若顛狂者將半月餘僧呵曰爾平生實
B16n0088_p0616a23║行當與世人作眼目何得乃爾珠曰既如是吾行矣
B16n0088_p0616a24║索浴畢安然坐化
B16n0088_p0616a25║祖淵
B16n0088_p0616a26║按太平府志祖淵號雨菴西菴僧也闡明宗風行于
B16n0088_p0616a27║閩浙正統間召入京賜左善世住西山圓寂上遣禮
B16n0088_p0616b01║部主事林璧諭祭尚書胡濙贊其像
B16n0088_p0616b02║智瑛
B16n0088_p0616b03║按江寧府志智瑛上元人正綂初住雲溪寺因號雲
B16n0088_p0616b04║溪初行頭陀行為諸僧負薪米力作已而有所悟生
B16n0088_p0616b05║平不識文字後乃能詩廬山有天眼寺得佛宗旨者
B16n0088_p0616b06║惟瑛一人晚年忽語其徒曰某月日吾將逝逝必有
B16n0088_p0616b07║風雷之驚屆期預報諸庵主使集時天朗霽無纖雲
B16n0088_p0616b08║至午有片雲起西北瑛乃沐浴具盛儀禮諸佛與諸
B16n0088_p0616b09║庵主別已而疾風震電掣茆墮瓦旋風自下轉入空
B16n0088_p0616b10║際視瑛已遷化矣
B16n0088_p0616b11║周和尚
B16n0088_p0616b12║按廬江縣志周和尚世居山溪凹正統間赴試居天
B16n0088_p0616b13║下僧第二授僧錄事不受衣鉢辭去遊方會韓都憲
B16n0088_p0616b14║雍征西周通書史諳天文地理及遁法披袈裟謁之
B16n0088_p0616b15║韓公出對云和尚挂紅穿綠非莊嚴實則莊嚴周隨
B16n0088_p0616b16║對曰大人腰金衣紫素富貴行乎富貴韓大奇之因
B16n0088_p0616b17║謀征西事多賴之既歸提學薛方山以梅花百韻令
B16n0088_p0616b18║和一夕吟成薛大奇之後不知所終
B16n0088_p0616b19║慧顥
B16n0088_p0616b20║按嘉興府志慧顥字無極正統間出家玉溪順慶寺
B16n0088_p0616b21║在徑山誦心經坐脫
B16n0088_p0616b22║寶燈
B16n0088_p0616b23║按兗州府志寶燈東阿楊氏子也二十出家居城北
B16n0088_p0616b24║香山寺叅禪誦經頗通外典持行精苦時刻不懈蓋
B16n0088_p0616b25║真僧也壽至九十四歲一日沐浴更衣自云化去端
B16n0088_p0616b26║坐而瞑
B16n0088_p0616b27║了悟
B16n0088_p0616c01║按四川總志無際姓莫名了悟一號蠶骨安岳人居
B16n0088_p0616c02║大竹黑崖勤苦修行久之若有所得乃師古拙及無
B16n0088_p0616c03║念遂得釋氏之要既而卓錫道林四十餘年脫胎離
B16n0088_p0616c04║形時著靈異四方無賢愚咸向之正統間召入勅為
B16n0088_p0616c05║宗師登壇說戒觀聽如堵及卒賜祭給傳還葬木門
B16n0088_p0616c06║所著有語錄一卷
B16n0088_p0616c07║道涓
B16n0088_p0616c08║按處州府志道涓正綂間為龍泉縣僧會駐錫鰲峰
B16n0088_p0616c09║崇因禪寺嚴戒持素景泰庚午正月二十八日辭別
B16n0088_p0616c10║鄉里回山告眾端坐雷音堂說偈而逝鼻出雙筯光
B16n0088_p0616c11║瑩如玉時年八十一
B16n0088_p0616c12║末慈
B16n0088_p0616c13║按江寧府志永慈字海中蜀余氏子少時見僧輙喜
B16n0088_p0616c14║投照月禪師剃染遍叅諸方首謁太初和尚開示父
B16n0088_p0616c15║母未生前有得還靈谷依雪峯和尚結制後至牛首
B16n0088_p0616c16║領眾三載正統中守備太監袁誠欽其道德請住東
B16n0088_p0616c17║山翼善寺先是慈叅東明和尚勘驗水乳明欲付以
B16n0088_p0616c18║衣鉢慈不受至是明將示寂命其弟子曰吾有衣法
B16n0088_p0616c19║二物待十年後送至金陵東山海州和尚受納屆期
B16n0088_p0616c20║弟子持衣至山慈升座祝香而受慈付嗣法門人智
B16n0088_p0616c21║瑄字寶峯皆塔於東山禪院之後
B16n0088_p0616c22║徹空
B16n0088_p0616c23║按貴州通志徹空蜀僧正統間來往貴陽潮音寺機
B16n0088_p0616c24║鋒警敏詩亦清俊復之蜀稱寂示偈唯以正宗風為
B16n0088_p0616c25║要
B16n0088_p0616c26║廣能
B16n0088_p0616c27║按貴州通志廣能興隆僧正綂間卓錫月潭寺戒行
B16n0088_p0617a01║不玷禪誦勤苦嘗晝誦經有虎入寺眾僧驚走能不
B16n0088_p0617a02║為動虎登堂見能遂去苗賊寇興隆欲刧寺眾僧皆
B16n0088_p0617a03║逃能獨不去賊至欲殺能能曰幸殺我於外毋污此
B16n0088_p0617a04║佛地賊義而釋之寺賴以全
B16n0088_p0617a05║祖復
B16n0088_p0617a06║按貴州通志祖復號立禪立關募化供十方僧眾雖
B16n0088_p0617a07║巨蟒鼠雀咸依時就食後製一龕結跏趺坐住西天
B16n0088_p0617a08║寺三載未嘗見寢息嘗絕粒月餘滇中徒眾強之回
B16n0088_p0617a09║遂化畱肉身於寶臺山如滇之金光紫谿黔之太平
B16n0088_p0617a10║西天等寺皆其刱建
B16n0088_p0617a11║悅禪
B16n0088_p0617a12║按貴州通志悅禪杭州人雲遊住普定圓通寺有戒
B16n0088_p0617a13║行善化誨愚迷人多禮之年九十餘景泰元年五月
B16n0088_p0617a14║終四年二月出殯啟龕視之顏色如生人皆稱異
B16n0088_p0617a15║休庵
B16n0088_p0617a16║按海寧縣志休庵逸公景泰間居廣潤寺神通自在
B16n0088_p0617a17║示人禍福無一不驗後死數日遇鄉人於天台道中
B16n0088_p0617a18║以所殮僧履寄諸徒啟柩視之已尸解云
B16n0088_p0617a19║道宗
B16n0088_p0617a20║按蘇州府志道宗常熟人住萬峯禪院景泰中詔修
B16n0088_p0617a21║保國道塲祥雲繚繞降勅褒諭天順二年奏賜聖恩
B16n0088_p0617a22║寺額
B16n0088_p0617a23║覺澄
B16n0088_p0617a24║按列朝詩集覺澄號古溪山後蔚蘿人也族姓張氏
B16n0088_p0617a25║年十歲為牧牛之童十四從雲中天暉和尚出家閱
B16n0088_p0617a26║藏五載從墨菴和尚坐禪大興隆寺景泰三年宗伯
B16n0088_p0617a27║胡濙命住南陽香嚴寺自惟大事未明不一年而退
B16n0088_p0617b01║登太岡山叅月溪和尚往見西蜀楚山和尚於投子
B16n0088_p0617b02║山機緣相契朝夕入室山謂海雲曰香嚴只是聰明
B16n0088_p0617b03║見解道眼未明在山往安慶看誦聯珠集見趙州凌
B16n0088_p0617b04║行婆機緣往返豁然有省因思本叅無字話頭如何
B16n0088_p0617b05║不徹奮然一拶虛空迸碎身與僧堂泯然不見再看
B16n0088_p0617b06║無字話頭火中覓雪了然無疑越五日山自安慶回
B16n0088_p0617b07║謂海雲曰香嚴大事今番徹也明日正旦召大眾曰
B16n0088_p0617b08║老漢離西川下江南張漫天大網為求作者今有其
B16n0088_p0617b09║人且道是誰良久乃曰香嚴是也公避席下手而讓
B16n0088_p0617b10║曰覺澄不會佛法山曰我正要不會佛法的遂以衣
B16n0088_p0617b11║拂法卷付之辭山七載天順五年住金陵高座寺一
B16n0088_p0617b12║坐此山竟不他之示寂於成化初胡濙序其雨華集
B16n0088_p0617b13║曰公天性清朗心地圓融續臨濟二十四世燈為楚
B16n0088_p0617b14║山付法正傳其集將與蒲菴全室逃虛孋美於後世
B16n0088_p0617b15║嘗自道其文曰吾將藉此以明佛知見入佛之門有
B16n0088_p0617b16║二由文字而顯曰教離文字而悟曰禪泥文字則失
B16n0088_p0617b17║之滯略文字則失之誕去滯與誕其必有教而禪乎
B16n0088_p0617b18║其徒寂庵湛公亦能詩刻其遺集
B16n0088_p0617b19║竹林大士
B16n0088_p0617b20║按南翁夢錄安南陳氏第三代王曰仁王既傳位世
B16n0088_p0617b21║子乃出家修行刻苦精進慧解超脫為一方祖師庵
B16n0088_p0617b22║居安子山紫宵峰自號竹林大士其姊號曰天瑞多
B16n0088_p0617b23║失婦道大士在紫霄聞姊病亟乃下山往視謂天瑞
B16n0088_p0617b24║曰姊若時至自去見冥間事則應曰願少待我弟竹
B16n0088_p0617b25║林大士且至言訖還山數日至庵分付弟子後事奄
B16n0088_p0617b26║然坐化天瑞亦以是日卒仁王示寂時其子英王未
B16n0088_p0617b27║有嫡嗣止有庶子意且待嫡子而後定嗣位至茶毗
B16n0088_p0617c01║後封骨時子孫環拜舍利飛入庶孫袖裏而放光既
B16n0088_p0617c02║收又入英王拜曰敢不奉命收之乃定尋以庶子為
B16n0088_p0617c03║世子既久嫡母生男不育庶子終嗣王位是為明王
B16n0088_p0617c04║契斌
B16n0088_p0617c05║按繼燈錄嵩山少室俱空契斌禪師平陽坦曲人叅
B16n0088_p0617c06║凝然求示心要朝夕咨叩一日覩秦封槐豁然契悟
B16n0088_p0617c07║徑回侍次然一見謂曰契斌叅得禪也師便喝然曰
B16n0088_p0617c08║喝作麼師曰和尚何得以贓誣人然曰趙州勘破婆
B16n0088_p0617c09║子婆子敗缺在甚麼處師曰一對無孔鐵鎚然曰如
B16n0088_p0617c10║何是趙州意師曰荊棘林中重加陷穽然曰石頭書
B16n0088_p0617c11║亦不通信亦不達是何意旨師曰千里同風然曰青
B16n0088_p0617c12║原垂足又作麼生師曰禍事禍事然曰洞上一宗密
B16n0088_p0617c13║在爾躬矣景泰四年主少室有問如何是正中偏師
B16n0088_p0617c14║曰夜半烏雞帶雪眠曰如何是偏中正師曰老翁抱
B16n0088_p0617c15║著石烏龜曰如何是正中來師曰出匣吹毛寒逼天
B16n0088_p0617c16║曰如何是兼中至師曰公孫舞劍難思議曰如何是
B16n0088_p0617c17║兼中到師曰黑狗銀蹄無處討曰五位既蒙師指示
B16n0088_p0617c18║少林直指事如何師曰沙裏無油麥中是麪
B16n0088_p0617c19║寶藏
B16n0088_p0617c20║按德安府志寶藏京兆醴泉人俗姓嚴以苦行遍叅
B16n0088_p0617c21║西蜀景泰丙子嗣曇花寺無為衣鉢證濟二十四代
B16n0088_p0617c22║法成化間應藩封召開堂壽山之龍泉寺圓寂建塔
B16n0088_p0617c23║其巔張廷器贊序其語以傳越百餘年順治辛卯正
B16n0088_p0617c24║令古帆繼之
B16n0088_p0617c25║祖庭
B16n0088_p0617c26║按德安府志祖庭豫章人景泰間應戍卒主者以其
B16n0088_p0617c27║癯弱難之對曰食素主者曰食素奈何齎荷戈役對
B16n0088_p0618a01║曰祖墮軍籍輪序應役爾時牧夫不職營馬數壞民
B16n0088_p0618a02║禾主者以其佞佛也簽之往凡數月而馬肥民間亦
B16n0088_p0618a03║無呼籲者密察之見其引馬就牧所惟周遭一行羣
B16n0088_p0618a04║馬悉不敢逸步履外此後僅手珠串趺坐爾主者心
B16n0088_p0618a05║異而除其籍放之焚修祖庭得薙髮自此始行脚至
B16n0088_p0618a06║石門土人以山嶮無逕不敢入庭曰道本平坦何荊
B16n0088_p0618a07║𣗥可礙竟卓錫焉詳其詩序中後證大知識嗣牛首
B16n0088_p0618a08║山澄大士法席年七十九示寂偈曰四十二年石門
B16n0088_p0618a09║熱轟七十九春老漢獨弄誰少誰多一般作夢歸去
B16n0088_p0618a10║來兮眉梢雪重
B16n0088_p0618a11║了訔
B16n0088_p0618a12║按德安府志了訔應城人號鼎庵永樂間居邑西南
B16n0088_p0618a13║四聖寺大闡宗風天順八年淮王好禪學聞師名卑
B16n0088_p0618a14║禮致書遣人迎之師誓不入王宮淮王特建寺於廬
B16n0088_p0618a15║山請師居之以便質問自師居廬山而眾僧皈依者
B16n0088_p0618a16║千餘人所著有鼎庵語錄四卷
B16n0088_p0618a17║智中
B16n0088_p0618a18║按四川總志智中彭縣人也生有異相年十二即禮
B16n0088_p0618a19║月光禪師惠心清修苦行晝夜不息後惠心授松藩
B16n0088_p0618a20║都綱中隨去尋代其職時番彝叛服不常中居邊撫
B16n0088_p0618a21║化番彝莫不投服天順間累加封國師仍賜勅誥降
B16n0088_p0618a22║銀印中在邊四十餘年化行功著成化二年年踰七
B16n0088_p0618a23║十詔歸彌陀庵優老焉
B16n0088_p0618a24║淨倫
B16n0088_p0618a25║按列朝詩集淨倫昆明康氏子正統庚申出家禮太
B16n0088_p0618a26║華無極泰和尚受禪學天順癸未得法於浮山古庭
B16n0088_p0618a27║堅公成化乙酉卓錫都城東隅開建萬福禪剎謝事
B16n0088_p0618b01║退居西軒之竹室與天章懷讓同時並闡宗風
B16n0088_p0618b02║紹琦
B16n0088_p0618b03║按繼燈錄成都府東山天成寺楚山紹琦禪師唐安
B16n0088_p0618b04║雷氏子八歲入鄉校授經成誦九歲失怙詣元極通
B16n0088_p0618b05║禪師學出世法後謁無際示以無字公案偶聞開靜
B16n0088_p0618b06║板嗚礙胷冰泮往見際際曰還我無字意來琦曰這
B16n0088_p0618b07║僧問處偏多事趙老何曾涉所思信口一言都吐露
B16n0088_p0618b08║飜身特地使人疑曰如何是汝不疑處琦曰青山綠
B16n0088_p0618b09║水燕語鶯啼歷歷分明更疑何事曰未在更道琦曰
B16n0088_p0618b10║頭頂虛空脚踏實地際曰亦未在師乃禮拜師再叅
B16n0088_p0618b11║際問數年來住在何處師曰我所住廓然無定在際
B16n0088_p0618b12║曰汝有何所得師曰本自無失何得之有曰莫不是
B16n0088_p0618b13║學得來者師曰一法不有學自何來曰汝落空耶師
B16n0088_p0618b14║曰我尚非我誰落誰空曰畢竟若何師曰水淺石出
B16n0088_p0618b15║雨霽雲收曰莫亂道只如佛祖來也不許縱伱橫吞
B16n0088_p0618b16║藏教現百千神通到這裏更是不許師曰和尚雖是
B16n0088_p0618b17║把斷要津其奈勞神不易際拍膝一下曰會麼師便
B16n0088_p0618b18║喝際笑曰克家須是破家兒恁麼幹蠱也省力師掩
B16n0088_p0618b19║耳而出際授法偈曰我無法可付汝無心可受無付
B16n0088_p0618b20║無受心何人不成就後居天柱成化九年三月十五
B16n0088_p0618b21║日示微疾眾請師末後句師展兩手示之曰會麼曰
B16n0088_p0618b22║不會師復曰今年今日推車撞壁挂倒虛空青天霹
B16n0088_p0618b23║靂呵呵呵泥牛吞却老龍珠澄澄性海漚花息遂安
B16n0088_p0618b24║詳而逝
B16n0088_p0618b25║趙頭陀
B16n0088_p0618b26║按蘇州府志僧趙頭陀自稱終南山人成化問游吳
B16n0088_p0618b27║啖肉一食盡數觔或一鵝一猪首飯至斗許飲水亦
B16n0088_p0618c01║一二斗肉食多手自烹煑極潔宿承天寺數年後坐
B16n0088_p0618c02║苑橋上大呼一聲遂化諸僧具威儀茶毘之亦得數
B16n0088_p0618c03║舍利
B16n0088_p0618c04║覺曇
B16n0088_p0618c05║按蘇州府志覺曇嘉定人祝髮慈濟寺生平未嘗妄
B16n0088_p0618c06║語其言未來事奇驗或臥於榻有見其行於市者人
B16n0088_p0618c07║稱覺菩薩成化十七年午日趺坐而化月餘面如生
B16n0088_p0618c08║肢體溫軟其身至今不朽
B16n0088_p0618c09║荊山
B16n0088_p0618c10║按涇縣志荊山祖師涇邑人俗姓鳳八歲入大寧寺
B16n0088_p0618c11║出家後住合相寺隱關一期始得個話頭入手又訪
B16n0088_p0618c12║歸元禪師警策一遍歸寺重加勇猛得念而無念叅
B16n0088_p0618c13║而無叅處忽有偈云念與全非念金針穿爛電回頭
B16n0088_p0618c14║極目觀親覩真如面一日忽然知覺法不離體體不
B16n0088_p0618c15║離法四大本空一真不昧於成化丙午春詣石埭金
B16n0088_p0618c16║竹山叅見寶月和尚將平日做工夫處逐一供報一
B16n0088_p0618c17║遍師呵呵大笑你今果真實次日遂將手卷祖衣交
B16n0088_p0618c18║付齋罷送行
B16n0088_p0618c19║無住
B16n0088_p0618c20║按濟南府志無住禪師成化時卓錫華林寺儒書釋
B16n0088_p0618c21║典無不精曉遷四禪寺圓寂年逾九十當盛夏顏色
B16n0088_p0618c22║如生
B16n0088_p0618c23║智果
B16n0088_p0618c24║按涇縣志智果幕山禪僧也戒律精嚴每為民間祈
B16n0088_p0618c25║雨必有應驗年八十一童顏兒齒趺坐而逝
B16n0088_p0618c26║興宗
B16n0088_p0618c27║按貴州通志拜經和尚名興宗大理人成化間住持
B16n0088_p0619a01║永祥寺誦法華經每字一拜一擊板歲久木為之穿
B16n0088_p0619a02║四十年未嘗他出太監鄭忠為建寺請額年七十預
B16n0088_p0619a03║言寂滅之期鳴鼓告眾而化
B16n0088_p0619a04║烏荳禪師
B16n0088_p0619a05║按重慶府志烏荳禪師成弘間住涪之白雲關數十
B16n0088_p0619a06║年不火食惟日荷鋤掘生烏荳以適口雖嚴寒雪凍
B16n0088_p0619a07║赤足單衣以棲岩畔時山多虎鄉人患之師即寢其
B16n0088_p0619a08║穴虎不敢近而去日有白雲覆其上隨晴空皎日一
B16n0088_p0619a09║嶺如錦霞不散鶴鬢童顏而不言壽以欺人海藏滿
B16n0088_p0619a10║腹而不言幻以惑世故其時劉忠諫公喜其人與之
B16n0088_p0619a11║為友葢忠諫公正人殆韓昌黎一流而必結精藍聯
B16n0088_p0619a12║靜榻數十年不倦則師之為人可知後坐化蟬蛻其
B16n0088_p0619a13║骸不腐至今人以石塔龕之碑記尚存云
B16n0088_p0619a14║雲庭
B16n0088_p0619a15║按江陰縣志雲庭禪師桂姓以景泰丙子生成化癸
B16n0088_p0619a16║巳叅休休翁受無字公案滯沉寂之境弘治改元除
B16n0088_p0619a17║夕聞鐘聲數年行履處忽爾活脫因信口作偈所著
B16n0088_p0619a18║有請益警進拈古頌古擬寒山和永明詩偈等凡二
B16n0088_p0619a19║十卷號幻寄集行世
B16n0088_p0619a20║潔空
B16n0088_p0619a21║按衡嶽志潔空南陽人以弘治中隱南嶽方廣寺七
B16n0088_p0619a22║十三歲端坐而逝遺偈一首云七十三年老潔空提
B16n0088_p0619a23║起西來又弄東於今撒手歸何處一輪明月照秋空