B16n0088_p0621a01║欽定古今圖書集成博物彙編神異典
B16n0088_p0621a02║　第一百九十一卷目錄
B16n0088_p0621a03║僧部列傳六十七
B16n0088_p0621a04║明三
B16n0088_p0621a05║本來文載
B16n0088_p0621a06║清然明秀
B16n0088_p0621a07║法通普泰
B16n0088_p0621a08║文齋辨如海
B16n0088_p0621a09║顯全天菴
B16n0088_p0621a10║法聚宗林
B16n0088_p0621a11║秀碧峰真聰
B16n0088_p0621a12║德山德寶
B16n0088_p0621a13║雪梅僧宗
B16n0088_p0621a14║鐵牛和尚開緣
B16n0088_p0621a15║德綜方澤
B16n0088_p0621a16║性通白雲
B16n0088_p0621a17║慧才性常
B16n0088_p0621a18║清源昌昺
B16n0088_p0621a19║性真圓鏡
B16n0088_p0621a20║天童和尚西峰
B16n0088_p0621a21║普明徐和尚
B16n0088_p0621a22║正智海門
B16n0088_p0621a23║圓顯明本
B16n0088_p0621a24║爽菴真者喫肉和尚
B16n0088_p0621a25║如堂海性
B16n0088_p0621a26║水噴雀明龍
B16n0088_p0621a27║泗洲菴僧月潭
B16n0088_p0621b01║明堅如元
B16n0088_p0621b02║道濟孤舟
B16n0088_p0621b03║紹乾無遐
B16n0088_p0621b04║真節妙琴
B16n0088_p0621b05║常樂寺僧超乾
B16n0088_p0621b06║德愛樂靜
B16n0088_p0621b07║袾宏真源
B16n0088_p0621b08║洪恩真可
B16n0088_p0621b09║法會如安
B16n0088_p0621b10║德清福全
B16n0088_p0621b11║法忠無著
B16n0088_p0621b12║真清
B16n0088_p0621b13║
B16n0088_p0621b14║
B16n0088_p0621b15║
B16n0088_p0621b16║
B16n0088_p0621b17║
B16n0088_p0621b18║
B16n0088_p0621b19║神異典第一百九十一卷
B16n0088_p0621b20║僧部列傳六十七
B16n0088_p0621b21║明三
B16n0088_p0621b22║本來
B16n0088_p0621b23║按繼燈錄壽昌西竺本來禪師撫州崇仁人姓裴氏
B16n0088_p0621b24║七歲出家於本邑觀音寺年十三叅見一峯寧付以
B16n0088_p0621b25║禪觀之法孜孜究明己躬下事一日頓覺身若虛空
B16n0088_p0621b26║心絕邊表行住坐臥不知是誰忽聞人誦清靜經云
B16n0088_p0621b27║內觀其心心無其心豁然有省作偈曰幾年外走喪
B16n0088_p0621c01║真魂今日相逢迥不羣身畔金毛石獅子回頭吞却
B16n0088_p0621c02║鐵崑崙乃往見一峯寧呈所見寧弗許遂往貴溪江
B16n0088_p0621c03║東卓菴以居凡七年方得發明時寧已示寂乃往金
B16n0088_p0621c04║山見慈舟濟得蒙印可歸隱劍江聖壽寺後寧王聞
B16n0088_p0621c05║師邁道遣使三請師終不赴又呈偈問道師答以進
B16n0088_p0621c06║修之要王大悅授師慧光普照頓悟圓通江西西竺
B16n0088_p0621c07║大禪師之號從此道譽遠播四方來學者眾次遷新
B16n0088_p0621c08║城壽昌𥪡大伽藍一日焚香趺坐索筆書偈曰這個
B16n0088_p0621c09║老乞兒教化何時了顛顛倒倒任隨流是聖是凡人
B16n0088_p0621c10║不曉咄來來來去去去海湛空澄風清月皎擲筆而
B16n0088_p0621c11║逝世壽六十八僧臘五十五門人奉真身于師表堂
B16n0088_p0621c12║文載
B16n0088_p0621c13║按河南府志文載號月舟北畿通州人九歲入鄉校
B16n0088_p0621c14║讀儒書輙了了十三落髮受戒日習靜業因閱萬松
B16n0088_p0621c15║評唱疑其葛藤潛心久之忽自省曰曹洞宗風大播
B16n0088_p0621c16║天下有織錦迴文之妙非鍼線細密盤旋轉折立觸
B16n0088_p0621c17║當頭者不能與伊作主也遂叅叩少林三周寒暑朗
B16n0088_p0621c18║然大悟正德改元少林諸徒以寺久無主舉載名請
B16n0088_p0621c19║於祠部住持少林十六載門人以千計闡宗猷輝祖
B16n0088_p0621c20║教令譽赫隆不踁而走七十三歲示寂
B16n0088_p0621c21║清然
B16n0088_p0621c22║按陝西通志清然河南通許人自幼為僧戒行精嚴
B16n0088_p0621c23║正德初遊子午山樂其地僻人樸遂久隱焉常修環
B16n0088_p0621c24║山寺及興教寺或謂其得黃白術云
B16n0088_p0621c25║明秀
B16n0088_p0621c26║按列朝詩集明秀字雪江弘正間詩僧琦楚石九世
B16n0088_p0621c27║孫也與孫太白鄭少谷方棠陵沈石田諸人善族出
B16n0088_p0622a01║海鹽王氏祝髮天寧寺晚習定於錢塘勝果山又號
B16n0088_p0622a02║石門子老復歸化邑之海門有雪江集三卷
B16n0088_p0622a03║法通
B16n0088_p0622a04║按太平縣志法通居仙王山七歲出家守戒嘗募作
B16n0088_p0622a05║仙王殿又豫砌石塔以備自窆正德丁丑年正月十
B16n0088_p0622a06║九日忽沐浴更衣自云將歸盤踞瞑坐而逝其徒以
B16n0088_p0622a07║年月弗利乃殮以棺後一年開葬形貌不殊卒時乃
B16n0088_p0622a08║復盤踞瘞於塔中年八十有四
B16n0088_p0622a09║普泰
B16n0088_p0622a10║按列朝詩集普泰字魯山號野庵秦人深禪觀嗜儒
B16n0088_p0622a11║學嘗泝淮涉江讀書鍾山寺授易鄖縣宿襄留襄陽
B16n0088_p0622a12║雲夢間還京師住西長安之興隆寺題詩壁間云鳥
B16n0088_p0622a13║棲匠氏難求木僧住樵夫不到山楊君謙異而訪之
B16n0088_p0622a14║一見連日夜語不去沈石田為畫楊君謙僧普泰雪
B16n0088_p0622a15║夜談元圖山水為石田畫中第一魯山詩集君謙選
B16n0088_p0622a16║定王濟之為序
B16n0088_p0622a17║文齋
B16n0088_p0622a18║按太平縣志文齋和尚年六十餘提瓶笠寄居望仙
B16n0088_p0622a19║譚昌引靜舍不談禪不持誦止言萬法俱空一善實
B16n0088_p0622a20║惟勸人行善而已居數年忽一日語譚云予明年八
B16n0088_p0622a21║月十六日回首矣初未之信次年六月一日從譚索
B16n0088_p0622a22║錢買缸二口遂別往曩披剃箬嶺八里岡菴至八月
B16n0088_p0622a23║十五日引子庠生學份偕諸昆季往探之乃邀同視
B16n0088_p0622a24║卜葬所託比晚煑茗設果談笑自若份請教言誦云
B16n0088_p0622a25║人法皆空心自休也無歡喜也無愁風平浪靜言歸
B16n0088_p0622a26║去月照寒潭一色秋話畢辭歸方丈誦佛不歇詰晨
B16n0088_p0622a27║禮佛畢持蒲團出山門外合掌跏趺向西端坐而化
B16n0088_p0622b01║焉
B16n0088_p0622b02║辨如海
B16n0088_p0622b03║按松江府志辨如海金澤頤浩寺僧凡諸藏經悉能
B16n0088_p0622b04║誦解禪行精嚴尤工詩正德中與錢修撰福結詩社
B16n0088_p0622b05║嘗遊吳門與沈周唐寅輩唱酬年九十餘無疾端坐
B16n0088_p0622b06║而逝
B16n0088_p0622b07║顯全
B16n0088_p0622b08║按廣德州志顯全號無礙邑人本姓鄭幼祝髮人開
B16n0088_p0622b09║法寺天資穎悟與其徒晝夜禪坐講說人罕識之正
B16n0088_p0622b10║德丁丑年五月十五日預示涅槃至七月二十二日
B16n0088_p0622b11║午時集眾誦經入定而逝寺僧瘞其骨於殿北建塔
B16n0088_p0622b12║焉
B16n0088_p0622b13║天菴
B16n0088_p0622b14║按池州府志天菴正德間太平山僧也游少林回住
B16n0088_p0622b15║九華東厓石竇中新建伯王守仁登九華菴謁之守
B16n0088_p0622b16║仁與語有契贈之偈云不向少林面壁却來九華看
B16n0088_p0622b17║山錫杖打翻龍虎隻履踏倒巉巖這箇潑皮和尚如
B16n0088_p0622b18║何留在世間呵呵會得時與伱一棒會不得時且放
B16n0088_p0622b19║在黑漆桶裏偷閑嘉靖戊子庵去九華還太平山未
B16n0088_p0622b20║久一日告寺僧曰千聖本不差彌陀是釋迦問我還
B16n0088_p0622b21║鄉路日午坐牛車語訖跏趺而逝塔于西廟前徒孫
B16n0088_p0622b22║古明孫公傳衣鉢即葬羅漢寺後太平山眾僧祔之
B16n0088_p0622b23║今兩塔存
B16n0088_p0622b24║法聚
B16n0088_p0622b25║按列朝詩集法聚號玉芝姓富氏嘉興人年十四出
B16n0088_p0622b26║家海鹽資聖寺好為韻語忽自謂曰出家兒當為生
B16n0088_p0622b27║死嗜此何益遂誓志參學多所咨叩觀陽明傳習錄
B16n0088_p0622c01║謂與禪理不殊乃以偈趨叩明以偈答之一日大眾
B16n0088_p0622c02║中明出袖中鎖匙問曰見麼曰見還納袖中復問見
B16n0088_p0622c03║麼曰見明曰恐汝未徹在西還結廬於南海澉湖之
B16n0088_p0622c04║悟空山聞金陵碧峰夢居之名荷笠往參問董兩湖
B16n0088_p0622c05║頌碧峰寺裏有如來莫便是和尚否居云上座還見
B16n0088_p0622c06║麼縱見得也是金屑落眼居曰這死漢死去多少時
B16n0088_p0622c07║汝來為他乞命轉身回方丈一日問如何不落人圈
B16n0088_p0622c08║䙡居打一掌云是落也是不落也公即禮拜覺從前
B16n0088_p0622c09║所蘊泮然冰釋居入滅徙居武康天池與王龍溪心
B16n0088_p0622c10║齋徐天池諸公發明心地會通儒釋之旨嘉靖癸亥
B16n0088_p0622c11║五月示寂壽七十有二有玉芝內外集羅近溪陸平
B16n0088_p0622c12║泉為序新安王寅選其詩二百卷
B16n0088_p0622c13║宗林
B16n0088_p0622c14║按列朝詩集宗林字大章餘姚宋氏子年十三出家
B16n0088_p0622c15║受具棲隱於杭之安隱淨慈間嘉靖初遊都下屏跡
B16n0088_p0622c16║香山開萬壽戒壇詔選宗師為十座首說演毘尼多
B16n0088_p0622c17║所利益世宗皇帝奉元上書規勸請弘護大法上不
B16n0088_p0622c18║以為忤臨終有辭三寶辭世詩題曰浮生夢幻篇及
B16n0088_p0622c19║香山夢寢集傳於世武廟初年朝士有以郎官致仕
B16n0088_p0622c20║者朽庵取淵明歸去來辭為題賦樂歸田園十詠送
B16n0088_p0622c21║別字畵遒勁前有圖似戴進筆法崇禎初余被放南
B16n0088_p0622c22║還燕中故人遺此冊贈別余有感而和之今年以詩
B16n0088_p0622c23║冊贈道開扃公藏弆於虎丘精舍
B16n0088_p0622c24║秀碧峯
B16n0088_p0622c25║按嘉興府志天寧僧秀碧峰者自幼即不茹葷每日
B16n0088_p0622c26║五鼓起誦經禮佛無間寒暑眾中最名有戒行嘉靖
B16n0088_p0622c27║壬寅秋忽得病臥牀月餘終日酣睡自言甚適忽一
B16n0088_p0623a01║日起沐浴衣新衣跏趺端坐念阿彌陀佛數十聲既
B16n0088_p0623a02║而止呼佛字亦數十聲與徒眾言別而逝越三日神
B16n0088_p0623a03║色不變左手捻中指作字右手仰開指猶輭頸骨挺
B16n0088_p0623a04║然
B16n0088_p0623a05║真聰
B16n0088_p0623a06║按新田縣志真聰南六都東山嶺人甫七歲祝髮為
B16n0088_p0623a07║僧築室於黃溪之陽明山了悟真空數十年入定於
B16n0088_p0623a08║峭壁之下辟穀六載貯鹽於桶趺坐其中戒從者曰
B16n0088_p0623a09║越千日乃啟及期啟之宛然如生即建道塲於山至
B16n0088_p0623a10║今肉身尚在嘉靖三十五年詔贈秀峰七祖禪師
B16n0088_p0623a11║按零陵縣志秀峯禪師生於明正德間晚與邑人蔣
B16n0088_p0623a12║鏊宗室菊坡相友善築庵於黃溪之陽明山山高與
B16n0088_p0623a13║雲齊即見日出故以陽明名之師修行數十年得教
B16n0088_p0623a14║外別傳忽一日貯鹽一桶坐化其中其徒即建道塲
B16n0088_p0623a15║於山其地有銀沙十里鳥道盤折每歲八月朝禮者
B16n0088_p0623a16║以數萬計靈異不可勝述
B16n0088_p0623a17║德山
B16n0088_p0623a18║按武進縣志德山寧波人少航海為捕者所誣以盜
B16n0088_p0623a19║繫獄十七日得白遂為僧遇天眼師授法雲遊至城
B16n0088_p0623a20║南龍舌尖止焉日以齋僧為事又募銅鑄佛載往普
B16n0088_p0623a21║陀日惟食糠籺冬夏惟掛獄中所衣一衣破則補綴
B16n0088_p0623a22║不更易也邑中與唐中丞順之善每云滾湯鍋裏明
B16n0088_p0623a23║月中百尺竿頭打筋斗中丞輙首肯之人疑其有黃
B16n0088_p0623a24║白術以其造橋梁甚多而未嘗募化也一日趺坐而
B16n0088_p0623a25║逝弟子龕葬於寺中
B16n0088_p0623a26║德寶
B16n0088_p0623a27║按畿輔通志德寶別號笑巗京師人錦衣世家吳氏
B16n0088_p0623b01║子也生於正德壬申年二十二披剃於都門之廣慧
B16n0088_p0623b02║寺師事了空遍叅名山得紹臨濟二十八世衣鉢其
B16n0088_p0623b03║傳燈弟子則有天童磬山焉
B16n0088_p0623b04║雪梅
B16n0088_p0623b05║按列朝詩集雪梅吳人也嘉靖中遊金陵蹤跡甚奇
B16n0088_p0623b06║不拘戒律日飲茗二三十碗間進酒肉寓報恩寺與
B16n0088_p0623b07║叢桂菴十餘年每見法師據高座講經便笑曰亂說
B16n0088_p0623b08║亂說間出一語辨駮聞者汗下工詩文自序其詩以
B16n0088_p0623b09║寒山拾得自况專修淨土講四書周易皆以新理論
B16n0088_p0623b10║學好貶駮新建後往蘇州竹堂寺住僧臘八十餘忽
B16n0088_p0623b11║大言曰某月某日某時老僧示寂矣眾僧為醵銀治
B16n0088_p0623b12║龕將餘羨悉付酒家至期僧俗雲集雪梅詰之曰伱
B16n0088_p0623b13║們布施不過三分五分銀子要算功德便來逼迫老
B16n0088_p0623b14║僧性命尚蚤尚蚤眾皆廢然散去越數日端坐龕中
B16n0088_p0623b15║令小行者呼曰老雪梅老雪梅今日不歸何日歸雪
B16n0088_p0623b16║梅自應曰今日歸矣少頃鼻柱下垂而化
B16n0088_p0623b17║僧宗
B16n0088_p0623b18║按東昌府志悟窮一名宗世為觀城人嘗危坐樹下
B16n0088_p0623b19║如泥塑人樵豎迫視之乃驚正德初事鐵佛寺住持
B16n0088_p0623b20║元明供竈下之役長遊關陝覓師不得居考城十年
B16n0088_p0623b21║嘉靖間旋居濮之圓覺寺後依城北馬氏家又十有
B16n0088_p0623b22║五年徙居張太常園是時年百有八歲狀如蒼松怪
B16n0088_p0623b23║石耳聰目明不減五六十歲人人有扣所養者應云
B16n0088_p0623b24║吾但饑飯困眠而已何與知修養事平生澹無所嗜
B16n0088_p0623b25║凝靜深湛人莫測其際萬曆間無疾而逝
B16n0088_p0623b26║鐵牛和尚
B16n0088_p0623b27║按德安府志鐵牛和尚未詳何許人嘉靖間劉紹卹
B16n0088_p0623c01║讀書白兆和尚以行脚至衣鉢不飾豪莽任力寺僧
B16n0088_p0623c02║易之劉一日遊桃花洞強和尚與俱佯臥不起比劉
B16n0088_p0623c03║至而和尚已趺坐石上矣始知為異人也引共雞牕
B16n0088_p0623c04║風雨晨夕適劉偶有所需於家命奚童以詰朝入郡
B16n0088_p0623c05║未及炊家人已至云鐵牛和尚傳主人命呼我然和
B16n0088_p0623c06║尚實與劉對坐足未出閾以外也或偶與諸比雛狎
B16n0088_p0623c07║手起柱礎壓衣袂俟其再三懇求始出之或令諸僧
B16n0088_p0623c08║縛之徽纏層加應手而解神奇種種諸如此類自是
B16n0088_p0623c09║與劉縱談只曰可惜可惜如是者經年後不知所終
B16n0088_p0623c10║開緣
B16n0088_p0623c11║按衡嶽志開緣號無盡順天人嘉靖間棲南嶽明月
B16n0088_p0623c12║峰尋居永泰峯四十餘年草衣木食悟佛心印後坐
B16n0088_p0623c13║化其後有圓昂者叅無盡和尚建雲龍寺華藏閣從
B16n0088_p0623c14║而說法者五百人
B16n0088_p0623c15║德綜
B16n0088_p0623c16║按畿輔通志德綜嘗遊夔居延慶應夢禪林具足日
B16n0088_p0623c17║朗誦法華內典富家資給有贏積輙募工修通濟橋
B16n0088_p0623c18║及靈照寺人咸高其行潔嘉靖辛丑道士張雄以幻
B16n0088_p0623c19║術聚清峯巖為亂脅綜入其黨綜罵曰聖朝容爾輩
B16n0088_p0623c20║脫賦役為閒人不為國祝釐乃倡亂作賊貽禍不細
B16n0088_p0623c21║矣雄令縛出就斬綜曰我以善死死猶不死汝以惡
B16n0088_p0623c22║存死不旋踵遂遇害
B16n0088_p0623c23║方澤
B16n0088_p0623c24║按列朝詩集方澤字雲望後稱冬豁號無參族姓任
B16n0088_p0623c25║嘉善人入精嚴寺薙染嗣法於濟法舟戒學俱高稟
B16n0088_p0623c26║性穎拔日誦萬餘言詩偈文字下筆無礙一時名士
B16n0088_p0623c27║若唐荊川張王屋方棠陵皆敬禮之有華嚴要略二
B16n0088_p0624a01║卷內外集八卷
B16n0088_p0624a02║性通
B16n0088_p0624a03║按蘇州府志三際名性通蜀人李氏幼孤喪明辭家
B16n0088_p0624a04║由峨嵋歷雞足往還滇南衡湘之間至嘉定建真際
B16n0088_p0624a05║庵與王文肅錫爵為方外交又結潮音庵於婁際既
B16n0088_p0624a06║瞽以耳受經又能為人講所至闡揚宗旨緇素信悅
B16n0088_p0624a07║白雲
B16n0088_p0624a08║按松江府志白雲薙染南禪寺年二十四五時遇一
B16n0088_p0624a09║道者授以定靜之法精虔有德後又遇之欣然謂曰
B16n0088_p0624a10║汝已小定矣非大定也此後乃向靜中求之亦常以
B16n0088_p0624a11║瑜珈教為人祈禳昭應赫然居常注陀羅尼呪得力
B16n0088_p0624a12║一日跪禱大士前祈賜靈應忽覩所供淨瓶水湧沸
B16n0088_p0624a13║尺餘後以供水療病人輙愈人比之錢喜菩薩云隆
B16n0088_p0624a14║慶二年示寂所著有白雲心法周思兼為之序
B16n0088_p0624a15║慧才
B16n0088_p0624a16║按松江府志慧才嚴氏子號塘雲南楊林人已有室
B16n0088_p0624a17║一日讀金剛偈有感投禮永泉寺月空薙染尋往安
B16n0088_p0624a18║寧州叅普通和尚發明指歸又偕同行善友雲遊日
B16n0088_p0624a19║唯一食適吳歷越請益於天如老人復於佛慧講肄
B16n0088_p0624a20║遍聞諸經奧義末依雙徑萬松禪師門風高峻不輕
B16n0088_p0624a21║許可才口訥心通造詣親切得受記莂嘗指金天示
B16n0088_p0624a22║之才始號天育至是復稱西照陸文定樹聲入浙詢
B16n0088_p0624a23║知師賢延之馬𡺸寺專修淨業感化非一隆慶四年
B16n0088_p0624a24║十一月十三日端坐而化世壽六十一僧臘三十三
B16n0088_p0624a25║塔于余山時蒼山無著皆至郡中與才鼎立法席緇
B16n0088_p0624a26║白歸仰稱雲間三禪
B16n0088_p0624a27║性常
B16n0088_p0624b01║按松江府志性常號高峯雲南人薙染於伏牛山飛
B16n0088_p0624b02║錫馬𡺸禪寺與天育蒼山無著往還叅契學憲周思
B16n0088_p0624b03║兼訪之叩以宗旨曰除却眼前更無工夫親切處深
B16n0088_p0624b04║為心折請益者雲集一時傾嚮後示寂寺中至今奉
B16n0088_p0624b05║為宗主
B16n0088_p0624b06║清源
B16n0088_p0624b07║按松江府志清源字雪泉華亭陸氏子七歲學經誓
B16n0088_p0624b08║願出家投北禪寺坎峯榮禪師祝髮常持金剛般若
B16n0088_p0624b09║至若見諸相非相即見如來一時空蕩覺習風稍斷
B16n0088_p0624b10║伏牛高峯常禪師至寺源晨夕請益遂蒙開示天育
B16n0088_p0624b11║禪師示許為法器遍叅無極東巖辨融蒼溟諸耆宿
B16n0088_p0624b12║指示不二歸結觀音閣宴坐其中世壽六十餘而化
B16n0088_p0624b13║昌昺
B16n0088_p0624b14║按松江府志昌昺號雪庵四川銅梁人族姓曾氏幼
B16n0088_p0624b15║不茹葷八歲祝髮為僧下巫峽順流東邁抵雲間住
B16n0088_p0624b16║錫於坐化庵已居馬𡺸寺學士大夫多從之遊時巡
B16n0088_p0624b17║撫張佳引亦銅梁人行部松江者再昺匿跡不以聞
B16n0088_p0624b18║又於巴峽中搆赤松招隱二庵以待但報謝無他語
B16n0088_p0624b19║佳引官留京復寓書招昺至天界昺但云此皮囊何
B16n0088_p0624b20║地不可遺恐老僧先歸而公尚未得歸也未幾示寂
B16n0088_p0624b21║性真
B16n0088_p0624b22║按池州府志性真東流人棄家學禪遂成禪癲老而
B16n0088_p0624b23║通慧言事多驗常居百崖驅野豕居杏溪弭虎患居
B16n0088_p0624b24║香山口治妖祟居斗坑祈雨皆應住廬山洪堂庵年
B16n0088_p0624b25║八十矣一日屬其徒作龕積薪為室自焚去今山民
B16n0088_p0624b26║祠之每旱禱輒雨
B16n0088_p0624b27║圓鏡
B16n0088_p0624c01║按明高僧傳隰州石室寺圓鏡汾州臨縣人早歲出
B16n0088_p0624c02║家游心賢首講肆得悟諸經密旨嘗遊平陽府隰州
B16n0088_p0624c03║妙樓山石室寺隨緣為眾說法一日至北門瓦窑坡
B16n0088_p0624c04║土鑿構一菴如龕燕默其中忽囑其徒曰吾將歸矣
B16n0088_p0624c05║眾請其期曰來日耳晨興沐浴更三衣焚香趺坐說
B16n0088_p0624c06║偈而逝
B16n0088_p0624c07║天童和尚
B16n0088_p0624c08║按池州府志天童和尚河南人童時有至性自願出
B16n0088_p0624c09║家父母不能禁拜僧廣安為師常語人曰我杉山和
B16n0088_p0624c10║尚也嘉靖十五年遂同慶安擕杖而南慶安居貴池
B16n0088_p0624c11║之仙女山師居杉山日誦經禮佛或口占為詩二十
B16n0088_p0624c12║五年春先期三日自稱示寂下山謝諸檀那拜慶安
B16n0088_p0624c13║遍拜眾僧趺坐而逝
B16n0088_p0624c14║西峰
B16n0088_p0624c15║按太平府志西峯祖師青陽童體僧也年十四五以
B16n0088_p0624c16║省其母之外家至薛鎮遂止不歸遇歲旱謂舅氏曰
B16n0088_p0624c17║若欲雨乎我能立致舅嗤不信乃自製鐵篴吹之又
B16n0088_p0624c18║作罵天歌其辭甚俚歌之遂得雨圓寂後凡旱祈禱
B16n0088_p0624c19║輙應遺像存福聖寺中萬曆間有郡守載其脫身并
B16n0088_p0624c20║鐵篴去中途舟覆俱沉江中采石漁者捕得大魚剖
B16n0088_p0624c21║其腹鐵篴出焉上刊福聖寺知為祖師物訪歸之崇
B16n0088_p0624c22║禎五六年連旱居民出篴吹成聲未幾大雨其靈異
B16n0088_p0624c23║如此
B16n0088_p0624c24║普明
B16n0088_p0624c25║按太平府志普明號無用惟人初為講僧住采石乳
B16n0088_p0624c26║山庵三十餘年脅不至席每夜坐有燈自天而下懸
B16n0088_p0624c27║於松巔人皆見之庵無井苦遠汲師取土塊定泉脉
B16n0088_p0625a01║謂其徒曰下有伏龜即得甘泉掘之如其言今傳普
B16n0088_p0625a02║明并云
B16n0088_p0625a03║徐和尚
B16n0088_p0625a04║按溫州府志徐和尚名愷樂清人岐人嘗漁海上漁
B16n0088_p0625a05║舟時有行剽者或曰愷亦在焉一日大悔所為因祝
B16n0088_p0625a06║髮為僧於是開沙角路平洞橋嶺砌鄧公橋費數十
B16n0088_p0625a07║百金愷持短疏往募無勿與者縣東白龍山禱雨常
B16n0088_p0625a08║應鄉民欲起龍宮顧山高石遠轉輪不便召愷計之
B16n0088_p0625a09║愷經營四顧惟旁有巨巖匠人以為不可鑿忽有白
B16n0088_p0625a10║髮鬚老父謂曰盍鑿此石足了一宮因遺之米數升
B16n0088_p0625a11║而去時鄉民雲集愷以米少人眾不足供餔糜姑煑
B16n0088_p0625a12║之既而食者盡飽比宮成而石亦盡試鑿他石堅不
B16n0088_p0625a13║可破矣由是知和尚非常人也
B16n0088_p0625a14║正智
B16n0088_p0625a15║按溫州府志正智號臥雲通經典說法能闡宗風初
B16n0088_p0625a16║住能仁寺繼興羅漢寺後復結茅於鴈湖頂上安禪
B16n0088_p0625a17║枯坐者十餘年有宗藩聞其名召而禮之手書贈詩
B16n0088_p0625a18║曰臥雲和尚傍龍湫久鎖禪關沒世幽苦行多年渾
B16n0088_p0625a19║自在為余有意下山頭
B16n0088_p0625a20║海門
B16n0088_p0625a21║按靖江縣志海門字泓霔楚之鐘祥人精湛內典嚴
B16n0088_p0625a22║於戒律樂靖地靜僻因卓錫焉言其道明白洞達不
B16n0088_p0625a23║墮影響聞之者皆豁然有悟或勸之說法答曰說法
B16n0088_p0625a24║者大都為名耳吾正欲掃斷名心有何法可說哉與
B16n0088_p0625a25║邑人沈其旋倡建楞嚴庵圓寂後塔墓其地
B16n0088_p0625a26║圓顯
B16n0088_p0625a27║按無錫縣志圓顯邑陳氏子幼不茹葷不踐生草出
B16n0088_p0625b01║家於知微山房戒行精勤博通梵典不出山門五十
B16n0088_p0625b02║年老著惠山記十卷
B16n0088_p0625b03║明本
B16n0088_p0625b04║按四川總志明本漢州人少育於姊丈高晟家代薪
B16n0088_p0625b05║爨一日載薪山中驢不行怒砍其耳血流被地心即
B16n0088_p0625b06║悔悟遂祝髮為僧入什邡高山寺安鉢功行極苦坐
B16n0088_p0625b07║化之日人有自鎣華山者見本隻履入山云失一履
B16n0088_p0625b08║於禪榻下可令吾徒寄送見者至方知其已化云
B16n0088_p0625b09║爽庵真者
B16n0088_p0625b10║按廣西通志爽庵真者得一切觀智遠遊匿跡或有
B16n0088_p0625b11║問其里姓但曰廣西人以故不知何州縣問所師授
B16n0088_p0625b12║搖首不答有固問者但曰吾師觀世音而已去就無
B16n0088_p0625b13║常莫知其所終
B16n0088_p0625b14║吃肉和尚
B16n0088_p0625b15║按蘇州府志吃肉和尚不知名字遊丐吳中將十年
B16n0088_p0625b16║能食肉一頓盡數十觔或四五日不食其色黃瘁而
B16n0088_p0625b17║神清叩之無答夜宿北寺門下巡按御史王濬親臨
B16n0088_p0625b18║視之亦坐不起惟摸其帶笑焉死時謝常施食者為
B16n0088_p0625b19║乞水飲二三石盡洗腸胃乃化
B16n0088_p0625b20║如堂
B16n0088_p0625b21║按武昌府志無相名如堂南陽人也始師有沉痼之
B16n0088_p0625b22║疾住岳陽深山中誦持蓮花經二十年夜夢金臂人
B16n0088_p0625b23║飲以玉露疾遂瘳掛錫出泥庵三年忽一日語人曰
B16n0088_p0625b24║本以十月行因修懺事展留一月旦日酉時予逝矣
B16n0088_p0625b25║及旦叅禮十方佛畢趺坐久之奮身呼曰去眾請曰
B16n0088_p0625b26║師何去曰竟往佛國旋見火光鏨鏨化作金蓮花而
B16n0088_p0625b27║上
B16n0088_p0625c01║海性
B16n0088_p0625c02║按蘇州府志海性號湛川崑山人神采英毅髯鬍接
B16n0088_p0625c03║鬢壯年薙髮居堯峰龍洞中體不帖席困倦不支輙
B16n0088_p0625c04║以頭觸石每日辰巳間持鉢出忽大雨至午不休因
B16n0088_p0625c05║持過午戒遂絕粒明日雨復不出第三日始循村行
B16n0088_p0625c06║乞一田婦見性來以袖掩釜中飯且走且謬云罄矣
B16n0088_p0625c07║性發大憫心謂慳貪不捨入餓鬼道吾必度此婦佇
B16n0088_p0625c08║立移日不去他人與性飯弗受也薄晚困欲踣不覺
B16n0088_p0625c09║屈膝已夫荷鋤歸譙讓其妻一村鬨然羣犬叫號性
B16n0088_p0625c10║恍如夢醒豁然見父母未生前面目其初受具作務
B16n0088_p0625c11║必先見積廚不充即托故不食見寒者解衣衣之有
B16n0088_p0625c12║憐其寒而予之衣其轉施猶故也予衣者誶之性曰
B16n0088_p0625c13║學道者身可捨何有於衣施者曰汝能捨身而投池
B16n0088_p0625c14║水乎性遂踴身赴水眾挽之出性曰吾擲此身換清
B16n0088_p0625c15║淨法身耳已入龍洞久之遊燕都至五臺行諸苦行
B16n0088_p0625c16║事老僧如奉至尊主病堂如養父母未幾南還阻雪
B16n0088_p0625c17║下邳纊施盡繼以中襠僅存敗衲兩股龜坼血流及
B16n0088_p0625c18║踵有製衣授之勸自煖者却弗納過一村墟哀其窮
B16n0088_p0625c19║欲與植福募三日罔應一達官子邀之至家性不忍
B16n0088_p0625c20║違初志徘徊村墟自若達官聞之饋金錢布帛頗饒
B16n0088_p0625c21║性是晚宿招提見眾僧膚粟面黧即所受立罄矣居
B16n0088_p0625c22║龍洞始構一團瓢南還後善信磨集於是殿堂樓閣
B16n0088_p0625c23║悉完整又於西麓復宋之興福菴四方叅叩者日眾
B16n0088_p0625c24║或時絕糧性每棹孤艇往來城市間隨緣誘化甚且
B16n0088_p0625c25║貸及子母錢以應之及將示寂忽語徒曰未完事急
B16n0088_p0625c26║完之至秋當去果然
B16n0088_p0625c27║水噴雀
B16n0088_p0626a01║按太倉州志水噴雀不知姓名何許人冬月常浴水
B16n0088_p0626a02║人戲呼水噴雀僧即應因以名一日忽自言當明日
B16n0088_p0626a03║午時去至期人聚觀作偈云水噴雀水噴雀四十五
B16n0088_p0626a04║年無歸著今朝鼓翅向天飛萬丈黐竿黏不著偈畢
B16n0088_p0626a05║遂逝
B16n0088_p0626a06║明龍
B16n0088_p0626a07║按明高僧傳北直羊山秀峯庵釋明龍淮南宿遷姚
B16n0088_p0626a08║氏子也俗諱東陽嘗補邑庠諸生居常好修嗜內典
B16n0088_p0626a09║二十年不問家人產雅從善知識遊隆慶改元澹然
B16n0088_p0626a10║為居士而北探諸名勝巨剎訪有遒耆德寓清苑越
B16n0088_p0626a11║三寒暑登銀山法華寺從大光和尚祝髮進具尋居
B16n0088_p0626a12║羊山秀峯庵名德日起鶉衣一衲不裓不襦不履諸
B16n0088_p0626a13║陵中貴人多檀施弗之顧安七十二眾期千日親為
B16n0088_p0626a14║說法闡三教宗旨時休寧汪司馬道昆奉詔行邊道
B16n0088_p0626a15║出諸陵期督府法華寺聞師高德乃趣一沙彌逆至
B16n0088_p0626a16║見師敝衲曾不掩骭祁寒無所侵汪與督府避席禮
B16n0088_p0626a17║之擕入洞中坐石牀與語師略舉西來意督府灑然
B16n0088_p0626a18║信服汪問千日畢能作常住乎曰無常無住明日辭
B16n0088_p0626a19║歸越旬有五日立春羊山放光五色又越七日除夕
B16n0088_p0626a20║集眾告曰元年元日吾當行矣汝等識字者用耳聞
B16n0088_p0626a21║經不識字者用心念佛務禪定智慧務濟物普心即
B16n0088_p0626a22║此是佛慎弗他求汝等勉之除夜既半命弟子視中
B16n0088_p0626a23║星曰夜午乎曰午矣師曰未也日午乃行元日羊山
B16n0088_p0626a24║復放五色光如嚮至日中師辭眾坐化越七日闍維
B16n0088_p0626a25║復放光如嚮大眾與諸中貴人望光對師羅拜曰佛
B16n0088_p0626a26║耶佛耶願以此光普照下土已而舍利纍然督府治
B16n0088_p0626a27║塔藏之汪公為之銘實萬曆元年正月也
B16n0088_p0626b01║泗洲菴僧
B16n0088_p0626b02║按浙江通志泗洲菴僧不知何許人嘉隆間住泗洲
B16n0088_p0626b03║菴戒行嚴謹機鋒不露遇歲饑煑菜葉及草卉食之
B16n0088_p0626b04║無瘠容年七十餘忽自往市大缸二置菴後穿土先
B16n0088_p0626b05║瘞一缸以一缸寘其側一日囑其徒曰某日當西行
B16n0088_p0626b06║三日後舁余坐缸中以外缸覆之即覆以土毋效俗
B16n0088_p0626b07║僧多事至期趺坐
B16n0088_p0626b08║月潭
B16n0088_p0626b09║按太倉州志月潭和尚楊氏于出家五臺山受具足
B16n0088_p0626b10║戒遊蜀卭僰山中最久隆慶辛未來婁弇州兄弟築
B16n0088_p0626b11║室居之萬曆丙戌示寂弇州稱其不備三衣不強中
B16n0088_p0626b12║食初得疾水飲五日絕水二日浴畢使誦無量壽佛
B16n0088_p0626b13║經聽已坐化世壽一百十三僧臘九十八
B16n0088_p0626b14║明堅
B16n0088_p0626b15║按嘉興府志明堅雲岫菴僧也菴初廢於正德辛未
B16n0088_p0626b16║堅以是年始生至隆慶辛未堅從百法寺來卓錫於
B16n0088_p0626b17║此菴復興堅精嚴戒律經年閉關趺坐緇素多敬信
B16n0088_p0626b18║之
B16n0088_p0626b19║如元
B16n0088_p0626b20║按嘉興府志蕭山史氏子少有室棄之入雲岫投堅
B16n0088_p0626b21║師披剃叅宏法師受具足戒復歸雲岫力修淨土不
B16n0088_p0626b22║窺戶閾者二十餘年所至密跡潛蹤人自依依不能
B16n0088_p0626b23║去
B16n0088_p0626b24║道濟
B16n0088_p0626b25║按嘉興府志道濟字法舟嘉禾人也張氏子少爽拔
B16n0088_p0626b26║未嘗入鄉校而議辯宿成為里中所異年十八忽猛
B16n0088_p0626b27║省白父母求出家不許日夜趺坐不事生產遂入天
B16n0088_p0626c01║寧寺為行者後依吉庵祚禪師朝夕叅叩偶行廊廡
B16n0088_p0626c02║間聞佛殿磬響豁然有悟祚即可之繼謁古印雲峯
B16n0088_p0626c03║諸師日益深奧至長安覺王寺受請為第一座室中
B16n0088_p0626c04║秉拂橫機無所讓後徙鹽官徙武康由金陵還欈李
B16n0088_p0626c05║天寧暨靈光諸剎繼又買舟南湖信風而舵不決攸
B16n0088_p0626c06║往舟之所向歡聲載途舟之所背罔不自失未幾棄
B16n0088_p0626c07║去入湖之弁山復自弁山歸天寧禪堂遂終老焉
B16n0088_p0626c08║孤舟
B16n0088_p0626c09║按四川總志孤舟禪師姓氏未詳萬曆初至真安磻
B16n0088_p0626c10║溪寺面壁數年一日謂主僧曰明日予逝矣寺外二
B16n0088_p0626c11║樹將折一折有聲即長老一折無聲即予也次日二
B16n0088_p0626c12║樹果折念偈曰勘破無無世界了然何物心頭自性
B16n0088_p0626c13║已歸圓寂清風明月自由端坐而逝
B16n0088_p0626c14║紹乾
B16n0088_p0626c15║按四川總志紹乾號一清後更號萬竹性恬淡篤學
B16n0088_p0626c16║葺茅峨山雪巗僅可容膝茹菜三年神氣和暢還成
B16n0088_p0626c17║都道友犀泉結廬百花潭上直究心宗一日幡然若
B16n0088_p0626c18║醒嚮道甚力人南都講肆聽者如市復挂席五臺刺
B16n0088_p0626c19║血研金書法華九載萬曆初入燕京棲普賢庵刊行
B16n0088_p0626c20║彌陀箋註講演諸經陳李二太后遙授紫衣敬禮之
B16n0088_p0626c21║時鷲峰寺有栴檀像人皆莫知其源乾一見識之曰
B16n0088_p0626c22║此優填王所刻世尊像也當時佛摩頂記云千年後
B16n0088_p0626c23║當往震旦利益有緣人故今屆期自出耳後還成都
B16n0088_p0626c24║蜀王造講堂於浣花溪側居之一日登堂集眾端坐
B16n0088_p0626c25║而逝
B16n0088_p0626c26║無遐
B16n0088_p0626c27║按四川總志無遐不知何許人居九峰山絕頂修行
B16n0088_p0627a01║時往來村落中見村民馬安女甫週歲有病以破布
B16n0088_p0627a02║繻餌之立愈又曰此女當貴後適庠生趙之辛果封
B16n0088_p0627a03║恭人常至縣詣邊氏家一徒羨其侈麗曰汝樂之何
B16n0088_p0627a04║不遂來後三日徒死邊氏舉子哭不食乳師往探摩
B16n0088_p0627a05║其頂曰既來何須哭耶子遂輟哭一日語弟子治齋
B16n0088_p0627a06║邀諸山作別諸僧至舉齋一笑而逝
B16n0088_p0627a07║真節
B16n0088_p0627a08║按明高僧傳應天棲霞寺釋真節號素庵襄陽人也
B16n0088_p0627a09║少為郡弟子忽宿根內萌辭割親愛禮明休和尚祝
B16n0088_p0627a10║髮既而北遊京師徧叅講席居秀法師座下饜餐法
B16n0088_p0627a11║喜深得賢首之印師之學富內外諸方每以龍象推
B16n0088_p0627a12║之久之負錫南遷金陵出主攝山棲霞眾逾三百教
B16n0088_p0627a13║備五乘據師子座撾大法鼓三十餘年檀施之餘拓
B16n0088_p0627a14║地為廬時殷宗伯得瑯琊大士像五臺陸公亦鑄金
B16n0088_p0627a15║像悉歸師供奉羅叅知署曰圓通精舍句曲李石麓
B16n0088_p0627a16║學士盟為方外交師闡大法不以期限嘗講法華經
B16n0088_p0627a17║至多寶塔品空忽現寶塔於座前一如經言四眾跂
B16n0088_p0627a18║觀灑然希覯中使張某奉慈聖皇太后命至同覩聖
B16n0088_p0627a19║瑞乃出尚方金縷僧伽梨衣一襲宣慈旨賜之即於
B16n0088_p0627a20║講堂之西建一浮圖以徵神化汪道昆記其事
B16n0088_p0627a21║妙琴
B16n0088_p0627a22║按四川總志妙琴字無絃華陽人母高氏有娠每見
B16n0088_p0627a23║異像生而姿貌奇古善詩工書畫里人得一紙珍重
B16n0088_p0627a24║如寶入楚又以畫牛得名稱牛和尚返蜀住草堂構
B16n0088_p0627a25║室榿東有梅萼千株畫梅入妙自號梅屋老人學憲
B16n0088_p0627a26║五岳陳公嘉重之與琴賡詠萬曆九年趺坐道偈而
B16n0088_p0627a27║終
B16n0088_p0627b01║常樂寺僧
B16n0088_p0627b02║按合肥縣志常樂寺僧肥之北鄉人隆萬間修淨土
B16n0088_p0627b03║業苦行數十年久之積薪十餘挑莫曉其旨至日沐
B16n0088_p0627b04║浴辭大眾登跏坐其上言貌如常眾環伺之僧張目
B16n0088_p0627b05║曰何須爾俄見青碧焰光騰騰若電自口鼻中迸出
B16n0088_p0627b06║燃柴燔其軀頃刻而盡獲舍利數十粒惜逸其名
B16n0088_p0627b07║超乾
B16n0088_p0627b08║按武進縣志僧無知開法寺僧出家時方丈野航師
B16n0088_p0627b09║見其不凡命名超乾令事火頭三載朝夕勤勞復職
B16n0088_p0627b10║園頭芟鋤灌溉不倦行住坐臥惟持金剛經所得布
B16n0088_p0627b11║施隨手轉施於人甲子歲年六十六月二十八日忽
B16n0088_p0627b12║向堂頭云初一日午時別師逝矣堂頭問汝有何見
B16n0088_p0627b13║解能去如是答云只是一箇無得無說一句至七月
B16n0088_p0627b14║朔焚香禮佛告別大眾踴躍前行入龕趺坐堂頭為
B16n0088_p0627b15║舉火龕頂清煙直上一時而化遠近禮拜者千數
B16n0088_p0627b16║德愛
B16n0088_p0627b17║按四川總志德愛常自號印心華陽人生而失怙恃
B16n0088_p0627b18║乳媼不飲茹者方咽乳七歲出家聰慧好道通儒佛
B16n0088_p0627b19║兼知醫遇病輙施藥救之壬子歲荒飯僧及流民活
B16n0088_p0627b20║者甚眾晚年歸剎止觀棲禪臨終西嚮說偈而終鼻
B16n0088_p0627b21║下雙珠尺餘光彩瑩然是夜西上紅光竟夕不散
B16n0088_p0627b22║樂靜
B16n0088_p0627b23║按四川總志樂靜安邑譚氏子嘉靖壬辰祝髮南叅
B16n0088_p0627b24║還蜀嗣海藏住道峯院萬曆十一年元旦索筆書偈
B16n0088_p0627b25║曰只此漚泡幻影相隨六十餘年橫眠三界剎那無
B16n0088_p0627b26║處顛倒人間皎然空花影絕見聞寂寂虛閑問取雪
B16n0088_p0627b27║菴面目處處綠水青山書畢跏趺而逝
B16n0088_p0627c01║袾宏
B16n0088_p0627c02║按列朝詩集袾宏字佛慧號蓮池俗姓沈氏仁和人
B16n0088_p0627c03║年十七為諸生三十二歲辭家祝髮徧叅諸方煉魔
B16n0088_p0627c04║於伏牛叅徧融笑巖於京師皆有開發過東昌有悟
B16n0088_p0627c05║作偈曰二十年前事可疑三千里外遇何奇焚香擲
B16n0088_p0627c06║戟渾如夢魔佛空爭是與非初發足叅方從叅究念
B16n0088_p0627c07║佛得力至是乃歸併淨土一門普攝三根乞食梵村
B16n0088_p0627c08║見雲棲山水幽寂遂有終焉之志結茅三楹絕糧七
B16n0088_p0627c09║日倚壁危坐已而環山多虎患師發悲懇諷經施食
B16n0088_p0627c10║虎遂遠徙歲大旱擊木魚循田念佛雨隨足跡而注
B16n0088_p0627c11║居民德之遂成蘭若道風大扇四眾歙集首倡毗尼
B16n0088_p0627c12║以立基本單提念佛以攝禪淨人稱雲棲菩薩精嚴
B16n0088_p0627c13║傑出諸方念佛專勤遠追蓮社而不知其砥狂禪搘
B16n0088_p0627c14║末法深心密慮人固未易測也住山三十餘年以乙
B16n0088_p0627c15║卯七月別眾示寂臨行張目云老實念佛勿捏怪勿
B16n0088_p0627c16║壞我規矩向西念佛而逝全身塔於五雲山之麓夏
B16n0088_p0627c17║八十有一憨山大師銘其塔曰師以平等大悲攝化
B16n0088_p0627c18║一時非佛言不言非佛行不行非佛事不作佛囑末
B16n0088_p0627c19║世護持正法者依四安樂行師實以之先儒稱寂音
B16n0088_p0627c20║為僧中班馬予謂師為法門之周孔也師所著述多
B16n0088_p0627c21║發揮戒淨法門不事詞藻為後學所宗誦焉
B16n0088_p0627c22║真源
B16n0088_p0627c23║按寧波府志真源號冲庵姓孫氏少業儒年三十出
B16n0088_p0627c24║家隨侍蓮池師質心篤行為高座弟子自言生平未
B16n0088_p0627c25║嘗出一妄語萌一妄念著有金剛楞嚴疏解赴講席
B16n0088_p0627c26║數十處挹其道貌如坐春風自念福薄不受人禮拜
B16n0088_p0627c27║年八十一端坐而逝異香經宿不散
B16n0088_p0628a01║洪恩
B16n0088_p0628a02║按列朝詩集洪恩金陵黃氏子年十二出家長干寺
B16n0088_p0628a03║剪髮于元奘塔前長于憨山大師一歲比肩為沙彌
B16n0088_p0628a04║無著天親如也事無極法師般若內薰夙習頓覺讀
B16n0088_p0628a05║內外典利如奔馬不勞問辨而堂奧歷然以無師智
B16n0088_p0628a06║得大辨才憨大師北遊遂以弘法為己任日據華座
B16n0088_p0628a07║講演諸經盡掃訓故單提本文拈示言外之旨恆教
B16n0088_p0628a08║學人以理觀為入法之門說法三十年如摩尼圓照
B16n0088_p0628a09║化雨普沾賢首一宗為得法弟得繼席者以百計秉
B16n0088_p0628a10║法而轉教者以千計南北法席之盛近代所未有也
B16n0088_p0628a11║公高額廣顴肌理如玉具大人相所至䞋施雲委不
B16n0088_p0628a12║推不戀博通經史攻習翰墨登山臨水聽歌度曲隨
B16n0088_p0628a13║順世緣了無迎拒晚年開接待院於吳之望亭日則
B16n0088_p0628a14║隨眾作務夜則篝燈說法以積勞示微疾沐浴端坐
B16n0088_p0628a15║說偈而逝歸葬於雪浪山余為補撰塔銘公年十八
B16n0088_p0628a16║佛法淹通乃留心義學聽極師演華嚴大疏五地聖
B16n0088_p0628a17║人於後得智中起世俗念學間技藝涉俗利生嘗言
B16n0088_p0628a18║不讀萬卷書不知佛法博綜外典旁及唐詩晉字帷
B16n0088_p0628a19║燈晝被日夜不置丹黃紛披几案盡黑萬曆中江南
B16n0088_p0628a20║開士多博通詩翰者亦公與憨大師導師也江夏郭
B16n0088_p0628a21║文毅公為南祭酒僧徒譖公於郭公偽為公批抹郭
B16n0088_p0628a22║公詩集御袖以示之郭公大怒逐公僅而得免先是
B16n0088_p0628a23║憨大師在長安郭公以詩就政大師信筆評定多所
B16n0088_p0628a24║是正郭公心弗善也已而聞雪浪嗤點之語頓足曰
B16n0088_p0628a25║何物二老禿皆有意揶揄我其怒益不可解憨為余
B16n0088_p0628a26║言如此
B16n0088_p0628a27║真可
B16n0088_p0628b01║按列朝詩集真可字達觀世居吳江太湖之濱族姓
B16n0088_p0628b02║沈氏五歲不語有異僧過其門摩頂謂曰此兒出家
B16n0088_p0628b03║當為人天師言訖不見遂能言兒時志氣雄放不可
B16n0088_p0628b04║羈勒年十七仗劍遊塞上行至蘇州遇雨宿虎丘僧
B16n0088_p0628b05║舍聞僧夜誦八十八佛名心大悅侵晨即解腰纏十
B16n0088_p0628b06║餘金授僧設齋剃髮二十從講師受具戒叅張拙秀
B16n0088_p0628b07║才偈頭面俱腫一日忽悟腫處頓消自是凌轢諸方
B16n0088_p0628b08║嘗曰使我在臨濟德山座下一掌便醒安用如何若
B16n0088_p0628b09║何過匡山窮相宗奧義遊五臺至京師叅徧融笑巖
B16n0088_p0628b10║諸老發明大事歸吳復楞嚴廢寺於嘉禾創刻藏緣
B16n0088_p0628b11║於徑山再入燕訪憨山於東海復戒壇於檀柘西遊
B16n0088_p0628b12║峨眉下瞿塘過荊襄登太和憇匡廬復歸宗古寺師
B16n0088_p0628b13║相好端嚴眉目秀發所謂雲門堂堂氣宇如王戒律
B16n0088_p0628b14║精嚴如銀山鐵壁莫可梯傍接引為人如蒼鷹攫兔
B16n0088_p0628b15║一見即欲生擒心愈慈手愈毒入其室者凄然煖然
B16n0088_p0628b16║靡不毛伐骨換所至護持正法摧伏外魔賢士大夫
B16n0088_p0628b17║焚香頂禮涕淚悲泣果以為人天師也師在匡山聞
B16n0088_p0628b18║憨山以弘法被難遠戍雷陽歎曰法門無人矣南康
B16n0088_p0628b19║太守吳寶秀以礦稅被逮其妻投繯死歎曰閹人橫
B16n0088_p0628b20║行至此世道不可為矣乃決策入都門謂人曰海印
B16n0088_p0628b21║不歸我為法一大負礦稅不止我救一大負傳燈錄
B16n0088_p0628b22║不續我慧一大負捨此一具貧骨釋此不復走王舍
B16n0088_p0628b23║城矣先是師遊石徑山得琬公所藏貯佛舍利慈聖
B16n0088_p0628b24║皇太后迎入內供三日特賜紫伽黎神宗手書金剛
B16n0088_p0628b25║經汗下漬紙遣近侍質問師以偈答曰御汗一滴萬
B16n0088_p0628b26║世津梁無窮法藏從此放光上覽之大喜及妖書獄
B16n0088_p0628b27║起逮入詔獄有旨下所司審問而執政者意在鉤黨
B16n0088_p0628c01║欲牽連殺師上初不知也師既被笞血肉狼籍笑曰
B16n0088_p0628c02║世事如此久住何為索浴說偈堅坐而逝時癸卯之
B16n0088_p0628c03║十二月也師化後待命六日自春及秋霖雨漂浸南
B16n0088_p0628c04║遷又十二年葬於徑山荼毗之日肉身儼然舍利無
B16n0088_p0628c05║筭
B16n0088_p0628c06║法會
B16n0088_p0628c07║按嘉興府志雲谷禪師諱法會胥山鄉人也薙髮大
B16n0088_p0628c08║雲寺年十七遊天寧遇濟法舟䇿發之遂攜錫遊方
B16n0088_p0628c09║至陽羨見古林禪師教叅一歸何處語豁然有省晚
B16n0088_p0628c10║歸大雲隨方引誘從而歸化者數千人萬曆二年冬
B16n0088_p0628c11║主三陳禪會擇日端坐瞑目而逝入龕五日迎歸大
B16n0088_p0628c12║雲怡然如生
B16n0088_p0628c13║如安
B16n0088_p0628c14║按淮安府志如安山陽人幼穎異齋食皈依竺乾究
B16n0088_p0628c15║內典涉獵儒書善鍾王墨妙工聲詩弱冠自祝髮大
B16n0088_p0628c16║悲庵師古燈和尚已而遠遊四方禮名山印心少室
B16n0088_p0628c17║二十載還淮以大小乘定慧等法根引喻習慈忍行
B16n0088_p0628c18║藉藉人士孚相證議郡守邵元哲更寺額通源周刑
B16n0088_p0628c19║部三錫為建妙法堂郡守宋祖舜卿縉大叅高登龍
B16n0088_p0628c20║伯仲捐金二百餘為置常住田二區齋十方僧遂辟
B16n0088_p0628c21║穀五旬擇新秋日坐化面不改色葬於烈女祠西所
B16n0088_p0628c22║著詩文即心諸錄藏於龕
B16n0088_p0628c23║德清
B16n0088_p0628c24║按列朝詩集德清字澄印全椒人俗姓蔡氏年十二
B16n0088_p0628c25║辭親入報恩寺與雪浪恩公並事無極法師內江趙
B16n0088_p0628c26║文肅公摩其頂曰兒他日人天師也師以江南習氣
B16n0088_p0628c27║軟暖宜入春冰夏雪苦寒不可耐之地以痛自磨厲
B16n0088_p0629a01║飄然北邁叅徧融笑岩二老偕妙峰登公樓北臺之
B16n0088_p0629a02║龍門老屋數椽在萬山冰雪中日尋緣溪橫彴危坐
B16n0088_p0629a03║其上忽然忘身眾籟闃寂身心湛然如大圓鏡大事
B16n0088_p0629a04║既徹光明四照慈聖皇太后建祈儲道場於五臺師
B16n0088_p0629a05║與妙峰實主其事光宗應期降誕師乃棲東海之牢
B16n0088_p0629a06║山慈聖遣使再徵不能致布金造寺賜額曰海印居
B16n0088_p0629a07║十三年而黃冠之難作飛章逮繫拷掠備至按慈聖
B16n0088_p0629a08║前後所賜帑金以二十萬計師從容仰對謂當體聖
B16n0088_p0629a09║孝存國體賑饑三千金有內府簿籍可考乃坐私造
B16n0088_p0629a10║寺院遣戍雷陽以丙申二月抵戍所癘饑三年白骨
B16n0088_p0629a11║蔽野如坐屍陀林中遂成楞伽筆記䚂衣見大師執
B16n0088_p0629a12║戟轅門效大慧冠巾說法乃構丈室於行間時與諸
B16n0088_p0629a13║來弟子作夢幻佛事乃以金鼓為鐘磬以旗幟為幡
B16n0088_p0629a14║幢以刁斗為鉢盂以長戈為錫杖以三軍為法侶以
B16n0088_p0629a15║行伍為清規以吶喊為潮音以叅謁為禮拜以諸魔
B16n0088_p0629a16║為眷屬居然一大道場也居五年住錫曹溪大鑒之
B16n0088_p0629a17║道勃焉中興甲寅慈聖賓天詔至乃慟哭披剃返初
B16n0088_p0629a18║服於是東遊吳越赴紫柏之葬於雙徑弔蓮池於雲
B16n0088_p0629a19║棲結庵廬山五乳峰下效遠公六時刻漏專修淨業
B16n0088_p0629a20║居四年復往曹溪示微疾沐浴焚香集眾告別危坐
B16n0088_p0629a21║而逝天啟三年之十月也師化之次年弟子居廬山
B16n0088_p0629a22║者奉全身歸五乳塔而藏焉兦何以地之不墨食謀
B16n0088_p0629a23║改葬弗果粵人官南康者復奉其龕歸曹溪將茶毘
B16n0088_p0629a24║啟而視之膚理柔輭鬚髮郁然乃加髹漆奉於六祖
B16n0088_p0629a25║真身之側去五乳葬時又二十餘年矣師長身魁碩
B16n0088_p0629a26║氣宇堂堂及物利生機用善巧如日暄雨潤加被而
B16n0088_p0629a27║人不知稅礦之使所至如毒龍乳虎師以佛法攝受
B16n0088_p0629b01║莫不心折首俯作禮而去所全活兩粵生靈不可筭
B16n0088_p0629b02║數詔獄之詞引辨得體上全兩宮慈孝人始知師於
B16n0088_p0629b03║牢戶瘴鄉皆能現身說法陰翊王度非虛語也師之
B16n0088_p0629b04║東遊也得余而喜曰法門剎竿不憂倒却矣燈灺月
B16n0088_p0629b05║落晤言亹亹所以付囑者甚至衰老無聞偷生視息
B16n0088_p0629b06║錄師之詩而略記其行履不自知清淚之沾漬也師
B16n0088_p0629b07║少與雪浪留心詞翰晚而伸紙信筆都無思議一一
B16n0088_p0629b08║從光明藏中流出世諦文字固不足為師有無雪泥
B16n0088_p0629b09║鴻爪亦略識其應跡云爾
B16n0088_p0629b10║福全
B16n0088_p0629b11║按山西通志福全號妙峰七歲祝髮依蒲坂萬固寺
B16n0088_p0629b12║即和尚習瑜伽法忽見永明禪師聽講楞嚴即解悟
B16n0088_p0629b13║度海謁補陀回至淨五臺寺龍翻石刺舌血書華嚴
B16n0088_p0629b14║一部修建無遮大會神宗聞而嘉之賜繡冠繡衲真
B16n0088_p0629b15║來佛子之號移錫蘆芽造萬佛鐵塔鑿萬佛石洞峨
B16n0088_p0629b16║嵋造銅殿一五臺一華山一俱莊嚴精妙太原建浮
B16n0088_p0629b17║圖於郡城左慈聖太后佐以金錢塔成雙峙名曰宣
B16n0088_p0629b18║文後歸臺山趺坐而逝羣鳥悲號異光匝地兩宮遣
B16n0088_p0629b19║中常侍賜祭葬焉按臺蘇公惟霖贊曰真來佛無一
B16n0088_p0629b20║物苦竹空莊嚴間山鳥鳴聖凡哭哭不徹塔中骨
B16n0088_p0629b21║法忠
B16n0088_p0629b22║按歙縣志法忠號敬堂邑曹氏子生而好端坐不與
B16n0088_p0629b23║羣兒嬉年十九遇大機和尚遂剃染焉行脚至少林
B16n0088_p0629b24║依大千潤叩單傳之旨復走長安謁遍融月心指示
B16n0088_p0629b25║心要有所領悟尋遊五臺訪妙峰於冰雪中棄去入
B16n0088_p0629b26║伏牛火場調煉三業南還登匡廬之雨天坪喜其高
B16n0088_p0629b27║勝遂居之衲子雲集成大叢林劉雲嶠額其寺曰雲
B16n0088_p0629c01║中忠居恆訓導有方隨機利應發言痛至無不心領
B16n0088_p0629c02║樂安王父子致敬延禮終身不懈陳赤石葛屺瞻輩
B16n0088_p0629c03║咸相造訪住雲中二十餘年如一日視十方衲子如
B16n0088_p0629c04║一己蓋其寔具足行門者也世壽八十而終憨山德
B16n0088_p0629c05║清銘其塔
B16n0088_p0629c06║無著
B16n0088_p0629c07║按列朝詩集無著字了虛宜興人住銅官山中通脫
B16n0088_p0629c08║疎放傲然自得見人輙叉手高坐不縛沙門威儀遊
B16n0088_p0629c09║虞山與瞿元立嚴道徹善嘗立三年禪期掩關北山
B16n0088_p0629c10║未浹辰突入元立坐中元立怪問之曰吾不耐枯坐
B16n0088_p0629c11║作死人已破關出矣馮開之嘗問曰近日山居作何
B16n0088_p0629c12║功課答曰讀得晉書一部其坦率如此紫柏老人知
B16n0088_p0629c13║其高伉欲折服之紫柏在東南輙避數百里外伺其
B16n0088_p0629c14║去而後返余嘗問公何故畏老人如虎笑曰老人非
B16n0088_p0629c15║四目兩口怕吃他一頓痛棒耳著公好作小詩余為
B16n0088_p0629c16║書生嘗以寸紙作小字示余多超然之致後示寂陽
B16n0088_p0629c17║羨山中惜其詩不存
B16n0088_p0629c18║真清
B16n0088_p0629c19║按明高僧傳天台慈雲寺釋真清號象先長沙湘潭
B16n0088_p0629c20║羅氏子也生而穎異脩幹玉立威儀嚴肅不妄言笑
B16n0088_p0629c21║日誦經史數千言終身不忘一字父為河南縣尹常
B16n0088_p0629c22║對賓朋以大器期之年十五補邑弟子員偶有異僧
B16n0088_p0629c23║過而目之曰此法門之良驥也十九因家難起遂投
B16n0088_p0629c24║南嶽伏虎巖依寶珠和尚薙染受具足戒令看無字
B16n0088_p0629c25║話自是一心叅究寒暑不輟至二十五從珠遊金陵
B16n0088_p0629c26║探禹穴因舟觸岸有聲忽有省珠大喜曰幸子大事
B16n0088_p0629c27║已明善宜保護珠以年高自普陀棲隱於下天竺時
B16n0088_p0630a01║內臣張公永慕珠道行密奏張太后賜紫色僧伽黎
B16n0088_p0630a02║衣以徵其德珠忽一日命師曰吾欲觀化無令人入
B16n0088_p0630a03║聞吾擊磬聲當啟戶數日不聞動定師密窺牖隙見
B16n0088_p0630a04║珠鼻柱垂地越一日聞磬師方排闥而入珠已泯然
B16n0088_p0630a05║逝矣珠既化去師乃訪鹽官古蹟駐錫覺皇俄患背
B16n0088_p0630a06║疾感雲長入夢授藥病愈時佛慧寺月溪法師講起
B16n0088_p0630a07║信論於吉祥豔師乃率眾延唱臨濟宗旨眾扣師宗
B16n0088_p0630a08║師從容語之曰圓宗無象滿教難思我若有宗可講
B16n0088_p0630a09║非但法堂前草深一丈即真空亦為緣慮之塲汝若
B16n0088_p0630a10║有法可聽豈特頭上安頭實際却為聲名之境三世
B16n0088_p0630a11║諸佛歷代祖師不過以楔出楔隨迷遣迷是故會旨
B16n0088_p0630a12║者山嶽易移乖宗者錙銖難入况起信之旨大徹宗
B16n0088_p0630a13║乘何須更煩忉怛勉之眾皆稽首而退師乃南遊天
B16n0088_p0630a14║台窮搜勝絕懷無見覩之高風誅茆其塔前三年有
B16n0088_p0630a15║荊山法師赴石梁之社偕師至毗陵末慶互以楞嚴
B16n0088_p0630a16║叅究荊山歎曰某所講經雖精微于佛語聞師所論
B16n0088_p0630a17║誠出卷於塵中師欲返初服而禮部唐公荊川留結
B16n0088_p0630a18║千日之期已而復歸天台古平田寺臨海王司寇敬
B16n0088_p0630a19║所入山訪道訂為方外交隨遷華頂天柱峯修大小
B16n0088_p0630a20║彌陀懺六年暇則敷演十乘闡明三觀故四方學者
B16n0088_p0630a21║雲集戶外之履常滿一夕夢琳宮綺麗寶樹參差見
B16n0088_p0630a22║彌陀三聖師方展拜傍有沙彌授與一牌書曰戒香
B16n0088_p0630a23║薰修寤知中品往生之象也蓋師日勤五悔密持梵
B16n0088_p0630a24║網心地品及十六觀經為常課是亦精誠之所感耳
B16n0088_p0630a25║嘗示眾曰大乘八萬小乘三千實整六和之模範出
B16n0088_p0630a26║三界之梯航也今世之高流輕蔑律儀惟恃見解遂
B16n0088_p0630a27║令後學不遵佛制輒犯規繩本自無愆誤造深罪饒
B16n0088_p0630b01║他才過七步辯若懸河不免識墮鐵城終未解脫汝
B16n0088_p0630b02║等勉之萬曆丁亥八月慈聖宣文明肅皇太后遣使
B16n0088_p0630b03║降旨褒崇賜金紋紫方袍以寵之十月王太初居士
B16n0088_p0630b04║因丁內艱請師就末明禪室闡妙宗鈔百日為期時
B16n0088_p0630b05║台郡王埋刑某親登雲嶠而設供焉戊子歲儉羣盜
B16n0088_p0630b06║蜂起相戒無敢入師之室檇李五臺居士陸光祖虛
B16n0088_p0630b07║芙蓉之席見招辭不赴忽謂眾曰桃源之慈雲實懶
B16n0088_p0630b08║融四世孫為開山唐天寶賜額曰雲居山曰安國五
B16n0088_p0630b09║代德韶國師中興為第二道場末明壽禪師剃髮之
B16n0088_p0630b10║所今坐禪石末明菴故址在焉韶公常領徒五百說
B16n0088_p0630b11║法此地昔螺溪寂法師請復台教諦觀亦親禮足皆
B16n0088_p0630b12║此寺也今為豪民奪之將為掩骨之所竊思朝廷千
B16n0088_p0630b13║數百年之香火一旦為俗子葬地誰之罪也遂罄衣
B16n0088_p0630b14║鉢贖歸之將謀興建俄雲間陸宗伯平泉聘說法於
B16n0088_p0630b15║本一院李方伯沖涵聘講於桐川再畢返棹嘉禾龍
B16n0088_p0630b16║淵歘抱疾告門人曰夜來神人啟我為魏府子其富
B16n0088_p0630b17║貴非吾所志也遂付衣鉢遺囑弟子如法闍維盡發
B16n0088_p0630b18║長物於五臺雲棲西興五處飯僧有勉服藥石者師
B16n0088_p0630b19║謝曰生死藥能拒乎吾淨土緣熟聖境冥現此人間
B16n0088_p0630b20║世固不久矣是歲正月七日乃絕粒惟飲檀香水而
B16n0088_p0630b21║已期於二十九日告終每日雖米漿不入於口與眾
B16n0088_p0630b22║說無生法誨諭進修而拳拳弗倦至夕乃起別眾曰
B16n0088_p0630b23║吾即逝矣無以世俗事累我眾請曰和尚往生淨土
B16n0088_p0630b24║九品奚居曰中品中生也眾曰胡不上品生耶曰吾
B16n0088_p0630b25║戒香所薰位止中品言畢泊然而逝延五日顏色紅
B16n0088_p0630b26║潤如生手足溫輭怡容可掬弔者無敢下拜荼毗日
B16n0088_p0630b27║天色霽明淨無纖翳舉火之際忽有片雲如蓋凝覆
B16n0088_p0630c01║其上灑微雨數點煙燄起時異香充塞內自殿閣僧
B16n0088_p0630c02║房外自路人船子所聞種種隨力不同火餘骨有三
B16n0088_p0630c03║色而鏘鏘有聲紅者如桃白者如玉綠者潤似琅玕
B16n0088_p0630c04║猶香氣郁郁師生於嘉靖丁酉十二月二十六日示
B16n0088_p0630c05║寂於萬曆癸巳正月二十九日世壽五十七臘三十
B16n0088_p0630c06║八如惺抱骨初建塔慈雲之南岡壬寅遷於寺西螺
B16n0088_p0630c07║師山右繡文溪之上武塘了凡居士袁黃撰銘