B16n0088_p0631a01║欽定古今圖書集成博物彙編神異典
B16n0088_p0631a02║　第一百九十二卷目錄
B16n0088_p0631a03║僧部列傳六十八
B16n0088_p0631a04║明四
B16n0088_p0631a05║廣印傳燈
B16n0088_p0631a06║靈基宗淨
B16n0088_p0631a07║善岩廣心
B16n0088_p0631a08║欽義不昧
B16n0088_p0631a09║通凡如慈
B16n0088_p0631a10║德乘慧秀
B16n0088_p0631a11║性一寬悅
B16n0088_p0631a12║圓澄明雪
B16n0088_p0631a13║明方道衡
B16n0088_p0631a14║性祗海寶
B16n0088_p0631a15║斯學賢能
B16n0088_p0631a16║祖住常潤
B16n0088_p0631a17║顯光古心
B16n0088_p0631a18║通潤廣潤
B16n0088_p0631a19║慧浸法杲
B16n0088_p0631a20║寶崕明河
B16n0088_p0631a21║常忠正傳
B16n0088_p0631a22║正道慧嘉
B16n0088_p0631a23║慧經觀衡
B16n0088_p0631a24║元白超宗
B16n0088_p0631a25║覺源明得
B16n0088_p0631a26║顯光海融
B16n0088_p0631a27║五乳和尚弘德
B16n0088_p0631b01║雪軒讓大師
B16n0088_p0631b02║圓輪廣寂
B16n0088_p0631b03║古松海貴
B16n0088_p0631b04║大瑞麻衣僧
B16n0088_p0631b05║無心和尚雪空
B16n0088_p0631b06║海然
B16n0088_p0631b07║
B16n0088_p0631b08║
B16n0088_p0631b09║
B16n0088_p0631b10║神異典第一百九十二卷
B16n0088_p0631b11║僧部列傳六十八
B16n0088_p0631b12║明四
B16n0088_p0631b13║廣印
B16n0088_p0631b14║按列朝詩集廣印字聞谷嘉善人年十三祝髮于杭
B16n0088_p0631b15║之開元寺叩儀峰和尚於西蜀習台宗於介山受菩
B16n0088_p0631b16║薩戒於雲棲攝淨於西溪法華單丁四年上雙徑結
B16n0088_p0631b17║茆白雲峰影不出山者十載歸於湖之箐山瓶匋法
B16n0088_p0631b18║施雲湧鬱為寶坊棄而南遊隱建州之廢寺三載復
B16n0088_p0631b19║歸瓶匋禪淨雙提規重矩疊為東南發席之最年七
B16n0088_p0631b20║十歸老示寂師器宇沖和神觀閒止窮老叅究終不
B16n0088_p0631b21║以悟自居堅辭僧眾不許開堂數年退院七載南遊
B16n0088_p0631b22║腰包杖錫飄然於荒山野木之間孤行獨往搘大法
B16n0088_p0631b23║於衰殘充塞之餘紫柏雲棲海印入滅真修退藏密
B16n0088_p0631b24║傳三老之一燈者印公一人而已
B16n0088_p0631b25║傳燈
B16n0088_p0631b26║按天台縣志傳燈字無盡號有門姑蔑人中興台教
B16n0088_p0631b27║恢闡圓宗重建高明講寺復刱楞嚴懺壇著述楞嚴
B16n0088_p0631c01║圓通疏維摩無我疏天台方外志等數十部凡弘台
B16n0088_p0631c02║教者咸以幽溪為中興始祖其餘講無生論天樂鳴
B16n0088_p0631c03║空開蓮花社瑞敷靈沼種種神異莫能具載
B16n0088_p0631c04║靈基
B16n0088_p0631c05║按溫州府志靈基號慧目永嘉王氏子生時白光照
B16n0088_p0631c06║室眾聞異香年十三遊學舍中見夕陽返照頓起證
B16n0088_p0631c07║道之念後禮天台有門和尚授以見見工夫戒行精
B16n0088_p0631c08║嚴為眾所推服林太史增志延之開華峯山即古雲
B16n0088_p0631c09║頂遺迹也李中丞光春又請主西竺寺自後屢升法
B16n0088_p0631c10║席闡明經義叅元稟律者踵首相繼一日至仁王寺
B16n0088_p0631c11║謂侍者曰吾報終是月矣即返棹歸山有弟子岳式
B16n0088_p0631c12║者忽夢日輪隕於大海是夕師逝
B16n0088_p0631c13║宗淨
B16n0088_p0631c14║按繼燈錄杭州徑山月江宗淨禪師金華蘭溪倪氏
B16n0088_p0631c15║子髫齡從邑之正覺院文譯祝髮受具因誦楞嚴經
B16n0088_p0631c16║至如標月指處豁然有省往叅雙林正庵閭闔奇之
B16n0088_p0631c17║印可出世歷遷至徑山臨寂書偈曰祖師門下客開
B16n0088_p0631c18║口論無生老我百不會日午打三更遂逝荼毘舌根
B16n0088_p0631c19║不壞建塔於圓照庵
B16n0088_p0631c20║善岩
B16n0088_p0631c21║按畿輔通志善岩開州人姓宋氏少習舉業不就遂
B16n0088_p0631c22║厭棄塵囂落髮州之雲峰寺能詩與縉紳相唱和徧
B16n0088_p0631c23║遊終南五臺武當諸勝還魏掛錫郡城普照寺建白
B16n0088_p0631c24║雲窩繙閱經藏不窺庭宇定息十餘年一日示偈曰
B16n0088_p0631c25║樹倒藤枯是去年了然無法與人傳雲收雨霽山嵐
B16n0088_p0631c26║靜高古長空一月圓遂坐化有翠峰詩集行世
B16n0088_p0631c27║廣心
B16n0088_p0632a01║按廣信府志廣心號養庵上饒人姓鄭氏華山真定
B16n0088_p0632a02║禪師法嗣也居家孝友一日聞客談含生皆有物性
B16n0088_p0632a03║義言下洞然決意出世禮翠峯祝髮入燕都訪辨融
B16n0088_p0632a04║南詢至焦山四面禮佛夜半經行聞江中櫂聲豁然
B16n0088_p0632a05║開悟遂謁華山定定以雲門六不收公案驗之師當
B16n0088_p0632a06║下脫然定囑曰濟宗一𣲖古今流本分生涯六不收
B16n0088_p0632a07║百尺竿頭親撒手直須海外下金鉤乃臨濟二十七
B16n0088_p0632a08║世也歸信州在靈山中臺旋上峰頂見大義禪師舊
B16n0088_p0632a09║址斬草重興遂禪律兼行師用無縫鎖一把挂法堂
B16n0088_p0632a10║露柱上榜曰上古流傳鎖憑君智鑰開若無開鎖法
B16n0088_p0632a11║相見不須來世壽八十一塔於本山唐帽峰繼嗣法
B16n0088_p0632a12║席者舒州慧林本𨛱和尚乃養公嫡孫四祖起高和
B16n0088_p0632a13║尚法子也
B16n0088_p0632a14║欽義
B16n0088_p0632a15║按列朝詩集欽義字湛懷金壇王氏子十歲出家金
B16n0088_p0632a16║陵大報恩寺二十遠遊名山叅謁耆宿建黃曲社於
B16n0088_p0632a17║堯山久之讓與同社癯鶴復歸長干不食常住糧新
B16n0088_p0632a18║安汪仲嘉募金建一閣與居遂不復出禪寂之餘遊
B16n0088_p0632a19║戲筆墨作倪迂小影梅花得逃禪老人筆意又善鑒
B16n0088_p0632a20║別古器物賢士大夫多喜從遊因以率勸令人佛智
B16n0088_p0632a21║晚年為波旬所嬈談笑敵應視桁楊交臂軍持漉囊
B16n0088_p0632a22║如也天啟末年元日命僧徒具湯沐浴跏趺端坐日
B16n0088_p0632a23║中時辭而逝金陵周暉吉甫選其詩三十二首附憨
B16n0088_p0632a24║山雪浪二老之後曰長竿三僧詩
B16n0088_p0632a25║不昧
B16n0088_p0632a26║按武進縣志不昧湖廣人居太初庵戒行精嚴淳悶
B16n0088_p0632a27║若赤子一縉紳迎養欲試之飲食臥具皆令侍女給
B16n0088_p0632b01║使月餘目不一視泊如無有也終身不蓄一錢不製
B16n0088_p0632b02║一衣一日無疾而逝後有鄭氏子死見冥官拱接金
B16n0088_p0632b03║身羅漢既至則不昧也謂冥官曰吾受若祖父供養
B16n0088_p0632b04║幸延其嗣鄭氏子死兩日復甦
B16n0088_p0632b05║通凡
B16n0088_p0632b06║按列朝詩集通凡字凡可姓丘氏嘉善人有樹下汲
B16n0088_p0632b07║泉等草馮祭酒開之有贈凡可上人詩云凡公氣不
B16n0088_p0632b08║凡只合住巉巗又云才多應八斗舌在可三緘蓋亦
B16n0088_p0632b09║僧之負才自放者也
B16n0088_p0632b10║如慈
B16n0088_p0632b11║按太平府志如慈字古愚楚宗室師事蓮池大師萬
B16n0088_p0632b12║曆間來青山謝公池欲終焉山有保和庵久蕪廢人
B16n0088_p0632b13║跡斷絕慈至兀坐庵中不食者三日會樵子入山問
B16n0088_p0632b14║所從來以脫粟進時鐘鼓自鳴樵子驚異聞於鄉稍
B16n0088_p0632b15║葺其頹破居之自是從者日眾慈冬蔽茅焦夏臥崖
B16n0088_p0632b16║洞劚石為大佛構殿其上閉關數十年不立文字不
B16n0088_p0632b17║妄授人戒律惟以苦行自持見人罹災疾授記數語
B16n0088_p0632b18║弗藥而瘳一日沐浴禮佛前云次午當去至期僧徒
B16n0088_p0632b19║環繞果坐化
B16n0088_p0632b20║德乘
B16n0088_p0632b21║按鎮江府志德乘名一宗廣陵房氏子年三十有以
B16n0088_p0632b22║姦事誣之者自腐以明遂出而叅學四方遍遊天台
B16n0088_p0632b23║南海少室五臺已而居金陵大徹堂飯僧郡守秀水
B16n0088_p0632b24║鍾某請住鶴林規復千餘年已廢古剎萬曆十七年
B16n0088_p0632b25║冬合掌語眾曰今日有二人求見勿令入吾室老僧
B16n0088_p0632b26║今日無暇矣頃果有二人至止之不入跪竢門外忽
B16n0088_p0632b27║聞歌詩曰泥牛纔出海木馬又嘶風欲解箇中語山
B16n0088_p0632c01║重水又重歌絕端坐而逝
B16n0088_p0632c02║慧秀
B16n0088_p0632c03║按列朝詩集慧秀字孤松常熟蔣氏子出家遊峩嵋
B16n0088_p0632c04║天台鴈宕棲仙岩之休糧庵歸老虞山陽羨之間受
B16n0088_p0632c05║具足戒刺舌指血寫華嚴妙華等經凡一百六十餘
B16n0088_p0632c06║卷有秀道人集十二卷上人富於詞藻採擷六朝多
B16n0088_p0632c07║所規擬小賦駢語時足獻酬而意象凡近殊非衲子
B16n0088_p0632c08║本色昔人言僧詩忌蔬笋氣如秀道人者正惜其少
B16n0088_p0632c09║蔬笋氣耳
B16n0088_p0632c10║性一
B16n0088_p0632c11║按松江府志性一字覺虛江右安福人年十五辭父
B16n0088_p0632c12║入九嶷山石溪庵依師薙髮又至金陵參遜庵受戒
B16n0088_p0632c13║於無際受法於雪浪萬曆二十一年至華亭講楞嚴
B16n0088_p0632c14║於本一禪院後往少陵為無言禪師立碑還鋟潭宗
B16n0088_p0632c15║四家語錄移錫超果寺結西來堂休老焉四十三年
B16n0088_p0632c16║秋示寂世壽五十塔於本堂之後
B16n0088_p0632c17║寬悅
B16n0088_p0632c18║按列朝詩集寬悅字糶鶴南京人薙染於普德寺優
B16n0088_p0632c19║於講解兼贍才華與雪浪湛懷齊名諸方屈指南都
B16n0088_p0632c20║法席悅居第三後遁居堯山馮祭酒跋悅公四十祝
B16n0088_p0632c21║偈曰白下恩公悅公俱從講入禪未免帶六朝鉛華
B16n0088_p0632c22║習氣悅公住牛首幾十年相見湖上覺其眉宇間都
B16n0088_p0632c23║帶冰雪四十自祝偈真本色人語恩公一跋歷敘苦
B16n0088_p0632c24║心思深語微有戒心焉吾知此兩人終能有成也悅
B16n0088_p0632c25║有堯山藏草春日山中寄潘景升云千樹夕陽鳴暮
B16n0088_p0632c26║鳥一谿殘雪掩柴扉於時以為佳句
B16n0088_p0632c27║圓澄
B16n0088_p0633a01║按丁元公會稽雲門湛然澄禪師行狀禪師名圓澄
B16n0088_p0633a02║字湛然別號散水道人會稽夏氏子也宋英公竦之
B16n0088_p0633a03║裔母夢僧而娠十有四月生七日啼不止有僧過之
B16n0088_p0633a04║囑云自誓不昧止宿於此啼作麼遂不復啼長而大
B16n0088_p0633a05║目昂鼻哆脣露齒直腸信口年十七喪父十九喪母
B16n0088_p0633a06║寠甚充郵卒因錯投公牒被攝懼辱自投於江漂流
B16n0088_p0633a07║數里漁者救之行澤中遇一僧目之云是能出家有
B16n0088_p0633a08║大用師即求度出世往臥僧寮中有多鬼撼其牀幹
B16n0088_p0633a09║屢囑之不肯去師謂山鬼伎倆止此竟鼾睡旦去投
B16n0088_p0633a10║玉峰師充圊頭始習文義一日入方丈求授經玉叱
B16n0088_p0633a11║曰丁字不識不作苦行求甚麼經師曰尚求叅悟大
B16n0088_p0633a12║事何况區區文字玉異之付法華經曰此諸佛骨髓
B16n0088_p0633a13║珍重熟讀自有得隨訪隱峰隱器之時年二十往天
B16n0088_p0633a14║荒山妙峰處剃染冬無複裩通宵叅究未嘗就枕三
B16n0088_p0633a15║年充圊頭行難行苦行往北塔寺不納遜居荒廟中
B16n0088_p0633a16║五日不粒坐叅不倦詣雲棲受具師此漸入於海底
B16n0088_p0633a17║泥牛話及諸訤訛公案一切了了出語皆脫窠臼不
B16n0088_p0633a18║存軌則啟關叅錦堂和尚錦大賞曰宗門寥落極矣
B16n0088_p0633a19║再振之者非子而誰又二年一夜靜坐凝寂忽若虛
B16n0088_p0633a20║空霹靂聲震大地須臾而甦汗出遍體如脫重荷此
B16n0088_p0633a21║庚寅七月二十一日也時師年已三十矣既還越日
B16n0088_p0633a22║乞食暮宿塔山金剛神脚下時大學士金庭朱公太
B16n0088_p0633a23║史石簣陶公太學濬元張公同遊應天塔下寶林寺
B16n0088_p0633a24║至天王殿聞鼾齁聲使覺之問曰何人師曰無事僧
B16n0088_p0633a25║也諸與酬問數語相謂曰語淡而味永高人也揖師
B16n0088_p0633a26║問依止何所師曰化飯吃倦則此地打眠耳諸公共
B16n0088_p0633a27║葺靜室以居之自此囊錐漸露賢士大夫爭重之萬
B16n0088_p0633b01║曆十九年叅慈舟舟問洞上宗旨師呈偈曰五位君
B16n0088_p0633b02║臣切要知箇中何必待思惟石女慣弄無鍼線木偶
B16n0088_p0633b03║能提化外機井底黃塵騰靄靄山頭白浪滾飛飛誕
B16n0088_p0633b04║生本是無功用不覺天然得帝基舟曰語句綿密不
B16n0088_p0633b05║落始終真當家種草也遂召入室印證即付法偈曰
B16n0088_p0633b06║曹源一滴水佛祖相分付吾今授受時大地為甘露
B16n0088_p0633b07║咄可乳峰前無鏃箭射得南方半個兒師始匡徒說
B16n0088_p0633b08║法稱人天師師生而穎悟具大辯才觸事了了性不
B16n0088_p0633b09║覊滯生平所為一不覆藏遇人無貴賤親故皆以本
B16n0088_p0633b10║色語相鉗錘壬寅入京值達官大師應刧禪林有嚴
B16n0088_p0633b11║色師以平易簡亮推重一時尋還越請開法者日益
B16n0088_p0633b12║甚丙寅住顯聖一日忽呼大眾前作付囑語明智出
B16n0088_p0633b13║眾禮師白往九華師曰汝去老僧即今起程語畢復
B16n0088_p0633b14║為眾語至夜分右脇示寂門人迎全身塔於寺南鉢
B16n0088_p0633b15║盂之陰師生於嘉靖辛酉歲住世六十有六臘四十
B16n0088_p0633b16║有三上堂開法會六初壽興寺次雲門廣孝寺次徑
B16n0088_p0633b17║山觀音殿即古千僧閣次嘉興東塔寺次雲門顯聖
B16n0088_p0633b18║寺次紹興天華寺講演經論會四十餘付法弟子指
B16n0088_p0633b19║南明徹麥浪明懷石雨明方三宜明盂爾密明澓曇
B16n0088_p0633b20║茂等三十餘人其餘印心者林下水邊繼起未艾洞
B16n0088_p0633b21║上逆流汪洋無既復有久依法席去而嗣臨濟稱雄
B16n0088_p0633b22║彼宗者亦皆受法乳恩知所報者也師於一切利益
B16n0088_p0633b23║之事無不具行若築石塘自西興抵曹娥二百餘里
B16n0088_p0633b24║若剡谿南下至濠而勢逼流沙停漲水勢日西齧會
B16n0088_p0633b25║稽日受築塘之苦師白當事令剷去沙洲水乃漸伏
B16n0088_p0633b26║若錢塘江湄建茶亭若渡船若燄口施食水陸放生
B16n0088_p0633b27║救命等不可勝紀
B16n0088_p0633c01║明雪
B16n0088_p0633c02║按安慶府志瑞白明雪禪師桐城楊氏子年二十薙
B16n0088_p0633c03║髮九華山聞知有宗門下事往越州叅雲門湛然澄
B16n0088_p0633c04║澄問曰向作甚麼來師對曰持毗舍浮佛偈澄曰四
B16n0088_p0633c05║大是假妄心本空阿誰拖伱這死屍來師無對經七
B16n0088_p0633c06║日有省忽一日聞鐘聲豁然大悟乃入皖山住靜三
B16n0088_p0633c07║載徧謁博山諸尊宿復歸雲門習靜蜿蜲山澄以衣
B16n0088_p0633c08║鉢付之
B16n0088_p0633c09║按江西通志明雪隱贑州之崆峒建安王欽其道望
B16n0088_p0633c10║請住百丈雪入院整清規時復荷鍤與作務人俱謂
B16n0088_p0633c11║大智再來也崇禎辛巳三月十九遲明起浴手書偈
B16n0088_p0633c12║曰來亦無一物去亦無一物若知端的意百丈花梢
B16n0088_p0633c13║月擲筆吉祥而逝
B16n0088_p0633c14║明方
B16n0088_p0633c15║按浙江通志明方字石雨武塘陳氏子投法相薙染
B16n0088_p0633c16║閱楞嚴我真文殊無是文殊義通身汗下叅雲門澄
B16n0088_p0633c17║得印授以斷拂子一柄遂號為斷拂子主寶慶過龍
B16n0088_p0633c18║門戊子春示寂弟子奉其龕丈室中未幾山寇突至
B16n0088_p0633c19║欲燬龍門見師龕儼然不忍俱燼舁出之竭百夫力
B16n0088_p0633c20║莫能舉驚以為神捨去寺賴以存後闍維牙齒數珠
B16n0088_p0633c21║不壞頂糝五色舍利
B16n0088_p0633c22║道衡
B16n0088_p0633c23║按列朝詩集道衡字方平號西吾虞山李氏子少無
B16n0088_p0633c24║賴目不知書年二十賃傭於僧舍僧雛讀書從旁竊
B16n0088_p0633c25║聽遂能闇記稍稍知大意薙染於武林與其名士交
B16n0088_p0633c26║好遂遊於浙西賢士大夫機鋒捷給咸以為師子兒
B16n0088_p0633c27║也嘗築室淨慈之後梯岩架屋結構精奇貴公子求
B16n0088_p0634a01║借居嬲之不止縱火自焚而去久之乃為編蓬土室
B16n0088_p0634a02║門臨絕澗略彴獨木度則撤去人多望崖而返然性
B16n0088_p0634a03║不耐岑寂少日無客至則又步屧出遊矣好游族姓
B16n0088_p0634a04║多譚世法雅負大志以石門紫柏為師人誚其非衲
B16n0088_p0634a05║衣事弗顧也夏五十有二病卒葬於南屏杭有能人
B16n0088_p0634a06║假護法以罔利畏其舌鋒疾之如仇聞其死也以為
B16n0088_p0634a07║快毀其室而遷之杭人以此乃益知西吾也西吾少
B16n0088_p0634a08║時有詩數十首不嫺格律時時有道人語中年率意
B16n0088_p0634a09║應酬殊失本色余所錄者皆其少作也
B16n0088_p0634a10║性祗
B16n0088_p0634a11║按蘇州府志性祗字茂林長興人年十七捨身彌陀
B16n0088_p0634a12║古院日課諸經更修苦行躬歷酬畞背踵爛無惰如
B16n0088_p0634a13║是十餘年叅雲棲和尚再詣天台聞師受具戒而傳
B16n0088_p0634a14║衣於靈谷稟師承博貫諸宗復卓錫江西雲居閱藏
B16n0088_p0634a15║尋居吳報國寺登壇宣教設戒度人住寺二十五年
B16n0088_p0634a16║創復寺宇為南城叢林之冠乙亥扶病往彌陀庵講
B16n0088_p0634a17║蓮花經至徑山掃塔還晤聞師臨岐舉手云君向青
B16n0088_p0634a18║山住我向白雲歸至期引旛在手高聲稱佛而化
B16n0088_p0634a19║海寶
B16n0088_p0634a20║按武進縣志海寶天寧寺僧一破衲冬夏不更每入
B16n0088_p0634a21║廚取大眾棄餘飲食自啖日以為常見人每唾曰死
B16n0088_p0634a22║人臭向人乞錢隨手即買香燈供佛一文不入己也
B16n0088_p0634a23║後坐化鄒衣白有贊化後有見其分身他郡者
B16n0088_p0634a24║斯學
B16n0088_p0634a25║按列朝詩集斯學字悅支號庾山初度於海鹽慈會
B16n0088_p0634a26║寺後隱靈祐道林庵終焉與四明沈嘉則同里姚叔
B16n0088_p0634a27║祥善有幻華集
B16n0088_p0634b01║賢能
B16n0088_p0634b02║按祁陽縣志賢能崑巔尹氏子世居三吾之鐵門村
B16n0088_p0634b03║六歲祝髮年十八隻笠孤雲投瑞光大士於南嶽崱
B16n0088_p0634b04║刀峰勉以普賢行愿攝持三年抵中湘與翰林李湘
B16n0088_p0634b05║洲先生締空門友資往金陵寄跡天蓋雞鳴修懺功
B16n0088_p0634b06║三載無倦遂載海舟禮普陀上燕京入南華言旋嶽
B16n0088_p0634b07║麓四十年行脚了知息心達本向孤峰隱跡始還祁
B16n0088_p0634b08║之行者庵棲焉弟子雲集其門晚住望溪庵入室者
B16n0088_p0634b09║雖眾仁堅其白眉焉壽七十臘六十有一塔於鐵門
B16n0088_p0634b10║村之故山自師開一隻眼於三吾嚮之從事鐃鈸者
B16n0088_p0634b11║咸轉而趨甘露法門湘以南宗風大振自崑巔始也
B16n0088_p0634b12║祖住
B16n0088_p0634b13║按明高僧傳蘇州華山釋祖住字幻依麓亭其號也
B16n0088_p0634b14║丹徒人姓楊氏母朱氏夢梵比丘入其室覺而誕師
B16n0088_p0634b15║少沉密不溺世緣喜作佛事年十三父母捨入龍蟠
B16n0088_p0634b16║山依朝陽和尚受法華華嚴諸大部經十七薙染十
B16n0088_p0634b17║九受具通曉諸經大義自謂覺識所依非關真際遂
B16n0088_p0634b18║擔簦游少室依大章和尚五載復至伏牛依高安十
B16n0088_p0634b19║二夏先後所得二師印可次游都下謁松秀二法師
B16n0088_p0634b20║盡得清凉宗旨淮安胡給事延住鉢池山造大藏經
B16n0088_p0634b21║作水陸無遮會至南京訪無極法師居第二座楗槌
B16n0088_p0634b22║之暇即入眾作務事竣往京口萬壽寺演華嚴大鈔
B16n0088_p0634b23║至入法界品地震天雨甘露寶華時無極率徒與焉
B16n0088_p0634b24║妙峰承印二禪衲亦居座下自是道價鬱跂叢林傾
B16n0088_p0634b25║挹師智崇禮卑如常不輕提獎唱誘孜孜不倦所至
B16n0088_p0634b26║皆成寶坊師演四十八願時有異人頂白冠冠有蛇
B16n0088_p0634b27║四足來聽說法人怪問之對曰吾乃法冠而乃境觀
B16n0088_p0634c01║忽不見萬曆甲申憩錫蘇之蓮華峯下建精舍居之
B16n0088_p0634c02║丁亥九月忽示疾語眾曰二十二日不作離散便可
B16n0088_p0634c03║再展華嚴但老僧不得曲徇人情至日晨起沐浴跏
B16n0088_p0634c04║趺說偈曰虛空無面目無位強安排話頭不話頭處
B16n0088_p0634c05║處是如來又曰今年六十六不知做甚麼咦諸人著
B16n0088_p0634c06║眼看這箇消息佛祖到來也用他不著言訖而逝異
B16n0088_p0634c07║香積時不散奉全身三日顏色若生茶毘斂遺骨塔
B16n0088_p0634c08║於蓮華峰之陰壽六十有六臘五十有四王世貞作
B16n0088_p0634c09║銘
B16n0088_p0634c10║常潤
B16n0088_p0634c11║按河南府志常潤宇幻休江西進賢人少以弘法為
B16n0088_p0634c12║己任遍歷諸講師之門博探經典洞悉奧義乃至少
B16n0088_p0634c13║林遇大章和尚究宗乘上事針芥相投遂為入室弟
B16n0088_p0634c14║子及其住持提唱得稱二十五代云
B16n0088_p0634c15║顯光
B16n0088_p0634c16║按鳳陽府志顯光名如隱棗強人萬曆間自南海來
B16n0088_p0634c17║泗臥塔下洞口冬跣立雨雪中單袷不寒人供以食
B16n0088_p0634c18║預知不潔即謝去病者求救師手以果啖之立愈後
B16n0088_p0634c19║坐化去
B16n0088_p0634c20║古心
B16n0088_p0634c21║按江寧府志古心溧水人幼從素庵於金陵棲霞寺
B16n0088_p0634c22║得法悟後往五臺山有金甲神夜報僧眾謂有法師
B16n0088_p0634c23║至早迎之僧眾至中途果得師禮供上座萬曆間陳
B16n0088_p0634c24║太后勅製衣鉢各萬二千五百數勅師說戒於五臺
B16n0088_p0634c25║畢仍歸棲霞開戒僧眾來從不可勝紀時三懷法師
B16n0088_p0634c26║修報恩寺塔頂不能上夢神云待玻璃尊者至次蚤
B16n0088_p0634c27║師至三拜而舉頂上後圓寂於古林庵塔安德門外
B16n0088_p0635a01║天龍寺
B16n0088_p0635a02║通潤
B16n0088_p0635a03║按列朝詩集通潤字一雨蘇之西洞庭人與雪山杲
B16n0088_p0635a04║巢松浸俱受法於雪浪恩公雪浪化後與浸公分路
B16n0088_p0635a05║揚鑣大弘雪浪之道諸方皆曰巢師講雨師注又曰
B16n0088_p0635a06║巢雨二師雪浪之分身也雨初置鉢於虞山北秋水
B16n0088_p0635a07║庵將老焉弘法以後卜居鐵山面太湖負西蹟眠雲
B16n0088_p0635a08║臥月絕影人間者五載疏嚴伽二經於此署為二楞
B16n0088_p0635a09║菴移住花山又移中峰示寂葬焉師狀貌古樸風規
B16n0088_p0635a10║閒雅樂與方內名士游處嘗自誓生生處處居學地
B16n0088_p0635a11║與士大夫相見程孟陽喜其山居詩有山深雲亦好
B16n0088_p0635a12║之句為詩寄之曰記取山深雲亦好為傳問訊到禪
B16n0088_p0635a13║房其相賞如此
B16n0088_p0635a14║廣潤
B16n0088_p0635a15║按列朝詩集廣潤字等慈吳興人也俗姓錢氏名行
B16n0088_p0635a16║道字叔達少負文藻苦吟好客名籍甚四方耿介重
B16n0088_p0635a17║氣與鄉曲牴牾以詿誤下獄論死訟繫久之始得釋
B16n0088_p0635a18║遂削髮於雲棲來遊虞山瞿子元初延居拂水之精
B16n0088_p0635a19║舍遂老焉臥病載餘焚誦不輟堅坐念佛而逝葬於
B16n0088_p0635a20║破山四高僧墓公長身疎眉面如削瓜薙染後遇不
B16n0088_p0635a21║可意事時介介見眉睫已而舍然梵行精嚴軌範高
B16n0088_p0635a22║峻每逢詞人勝流評詩鑒畵奕棋度曲流連竟日孟
B16n0088_p0635a23║陽為詩悼之曰影堂月落泉嗚咽無復疎簾看奕棋
B16n0088_p0635a24║其風致蓋可想見云
B16n0088_p0635a25║慧浸
B16n0088_p0635a26║按蘇州府志慧浸角里人幼出家雲隱庵二十詣雲
B16n0088_p0635a27║棲受具戒究心大乘日背誦華嚴一帙博通經論嗣
B16n0088_p0635b01║法雪浪嘗演賢首教觀人稱為巢元談萬曆間住華
B16n0088_p0635b02║山構講堂佛殿緇素咸趨後示寂貝葉齋
B16n0088_p0635b03║法杲
B16n0088_p0635b04║按列朝詩集法杲字雪山出家吳門之雲隱庵以舞
B16n0088_p0635b05║象之年修瑜珈法及長悲悔遂棄去修出世法與一
B16n0088_p0635b06║雨潤公巢公浸公同叅雪浪大師於無錫之華藏寺
B16n0088_p0635b07║浪師法道烜赫學人慕羶因熱輒思炷香為榮名利
B16n0088_p0635b08║養之計師與巢雨矢心執侍金陵之華山京口之焦
B16n0088_p0635b09║山江山高秀雲木孤清往來棲息歷十餘夏相依如
B16n0088_p0635b10║形影憨老聞而歎曰好學人吾兄一網打盡矣師深
B16n0088_p0635b11║究大乘高操獨行見世衰法微深自保護雪浪遷化
B16n0088_p0635b12║師亦繼之而巢雨之法席始盛讀師贈巢雨二章知
B16n0088_p0635b13║其為法門義虎橫絕眾流者也詩集八卷為潤公所
B16n0088_p0635b14║輯王百穀極稱之以詩言之亦當為近代詩僧領袖
B16n0088_p0635b15║巢雨輩遠不逮也
B16n0088_p0635b16║寶崖
B16n0088_p0635b17║按四川總志寶崖涪陵人幼寡言不嬉戲棄家為僧
B16n0088_p0635b18║以布裹五指燒之曰信佛如此可也人以為風疾何
B16n0088_p0635b19║不治之答曰身在空耳四大五肢復何有耶投火滅
B16n0088_p0635b20║身而心不壞
B16n0088_p0635b21║明河
B16n0088_p0635b22║按蘇州府志明河耽詞翰窮內外典凡南北禪講之
B16n0088_p0635b23║宗古今名德之蹟靡不究心後遇二楞依之住鐵山
B16n0088_p0635b24║住中峰還臯亭返華山性好經論莊騷左史手不停
B16n0088_p0635b25║披口不輟講者二十餘年最後應講長干寺嘗於講
B16n0088_p0635b26║期羣鶴翔空而下已還中峰示寂所著有楞伽解華
B16n0088_p0635b27║嚴十門眼法華斯要
B16n0088_p0635c01║常忠
B16n0088_p0635c02║按僧元賢廩山蘊空忠禪師傳師諱常忠蘊空其號
B16n0088_p0635c03║也幼失父入曹山為沙彌及進具後嘗一瓢一衲徧
B16n0088_p0635c04║遊吳楚間一日至鎮江宿古寺中寺有老僧病師視
B16n0088_p0635c05║之勤甚及老僧病愈謂師曰公年少何不尋個住處
B16n0088_p0635c06║浪走作麼師曰正尋住處不得耳老僧曰觀公氣格
B16n0088_p0635c07║可往北方必遇明師遂渡江北行入京時小山書謝
B16n0088_p0635c08║事少林來居宗鏡師嚮其道風往叅之鏡曰汝來此
B16n0088_p0635c09║作麼曰為生死事大求出離耳鏡曰生死如晝夜要
B16n0088_p0635c10║出離作麼師無語由是服勤二載深有所悟人莫之
B16n0088_p0635c11║知惟鏡知之一日辭歸鏡付以偈曰宗鏡門下一株
B16n0088_p0635c12║松不知歷夏與經冬人間未許閑相識長年占斷白
B16n0088_p0635c13║雲封白雲封日正紅一枝迸出笑春風一日去遊覆
B16n0088_p0635c14║船山有一靜主菜為鼠所唼食甚憂之師謂曰我在
B16n0088_p0635c15║北方學得個斷鼠法今為汝斷之乃曳杖入園中說
B16n0088_p0635c16║偈曰靜主數莖菜培植甚艱難諸鼠宜回互相邀過
B16n0088_p0635c17║別山以杖卓三下鼠患永絕自是聲光漸著遂往廩
B16n0088_p0635c18║山結茅以居一士人大奇之為構庵於廩山庵成而
B16n0088_p0635c19║眾日集師勤作弗勌冬夏惟一衲百結千綴垂四十
B16n0088_p0635c20║秋將示寂先三日謂眾曰我三日後要往北方去汝
B16n0088_p0635c21║等不可他往眾僉曰和尚年尊如何又要北方去師
B16n0088_p0635c22║曰有個未了底在及期早粥罷取水漱口將宗鏡所
B16n0088_p0635c23║付偈封送峨峰遂端坐而瞑侍僧大呼師復張目問
B16n0088_p0635c24║曰作麼侍僧曰和尚也須說個偈去師舉手彈指曰
B16n0088_p0635c25║說偈竟遂寂茶毘得貫珠頂骨諸牙不壞瘞於廩山
B16n0088_p0635c26║後移寶方建塔於廩山之麓表建化之地也
B16n0088_p0635c27║正傳
B16n0088_p0636a01║按宜興縣志幻有禪師名正傳溧陽人呂氏子也因
B16n0088_p0636a02║感香山小說思出家年二十二從樂庵剃髮尋至京
B16n0088_p0636a03║師謁笑巖禪師得大悟復在五臺山靜修一十三年
B16n0088_p0636a04║會太常鶴徵唐公問道五臺見師如宿契懇師南還
B16n0088_p0636a05║駐錫龍池大振禪風今院中有唐鶴徵及師塑像
B16n0088_p0636a06║正道
B16n0088_p0636a07║按河南府志正道字無言新建胡氏子初祝髮於上
B16n0088_p0636a08║藍寺嗣受戒於無盡和尚徧叅諸方至少林得法於
B16n0088_p0636a09║幻休潤公潤公陞座問如何是洞上家風潤公曰月
B16n0088_p0636a10║下三花樹峰前雙桂枝又問曰和尚還別有麼曰惟
B16n0088_p0636a11║此一事實師於言下大悟即呈偈曰雲攢峰頂月鎖
B16n0088_p0636a12║幽巖木人拊掌石女舒顏潤公印可會少林虛席縣
B16n0088_p0636a13║請祠部署道住持領眾十九載陞座二次或普說或
B16n0088_p0636a14║小叅莫不推彼疑城登之覺岸周藩皈依為造溪南
B16n0088_p0636a15║隱居云
B16n0088_p0636a16║慧嘉
B16n0088_p0636a17║按河南府志慧嘉字心月世籍滿城劉氏子淳誠企
B16n0088_p0636a18║道幼穉安禪落髮於普濟昇公叅究於慈雲松谷諸
B16n0088_p0636a19║鉅衲偶閱傳燈錄元沙答僧無縫塔恍然有悟遂謁
B16n0088_p0636a20║少林道公為弟子揮霍世緣希微寂理實曰能之久
B16n0088_p0636a21║思北邁道公送以偈曰密法無法付當傳何以傳無
B16n0088_p0636a22║傳無付處明暗妙同叅尋匿燕野玉光寺蓄髮深腆
B16n0088_p0636a23║緇素繫心會道公示寂邑之人遵故事請續宗門師
B16n0088_p0636a24║躋位宣教弘道演法且遊好寡儔土木適性說法談
B16n0088_p0636a25║經據實敷義不肯作一綺語威儀棣棣每登壇揮麈
B16n0088_p0636a26║萬眾肅然遠近叅學總以明心見性語之教絕旁落
B16n0088_p0636a27║學慎許可取諸舉似使之大達而已初三原焦公原
B16n0088_p0636b01║溥以名直指憩少林數月公授宗學欽遲承響盡力
B16n0088_p0636b02║倡導公滅後為撰碑自比裴休云
B16n0088_p0636b03║慧經
B16n0088_p0636b04║按僧元賢壽昌無明和尚行業記無明禪師名慧經
B16n0088_p0636b05║字無明撫州崇仁裴氏子生而穎異九歲入鄉校問
B16n0088_p0636b06║其師曰浩然之氣是箇甚麼師無以應年十八遊上
B16n0088_p0636b07║清慨然有天際真人之想遂棄筆硯斷葷酒決出世
B16n0088_p0636b08║志時邑有蘊空忠禪師佩小山老人密印隱於廩山
B16n0088_p0636b09║明往從之執侍三載柔退緘默喜怒不形嘗疑金剛
B16n0088_p0636b10║經四句偈一旦見傅大士頌曰若論四句偈應當不
B16n0088_p0636b11║離身忽覺身心蕩然因述偈有本來無一字徧界放
B16n0088_p0636b12║光明之句後益披尋梵典默符心得自謂泰然廩山
B16n0088_p0636b13║聞之曰宗眼不明非為究竟明遽問如何是宗眼山
B16n0088_p0636b14║拂衣而起心甚疑之繼得五燈會元讀之是諸祖悟
B16n0088_p0636b15║門茫然自失思前所得總皆不似乃請益於山山曰
B16n0088_p0636b16║老僧實不知汝但自看取由是愈增迷悶晝夜兀兀
B16n0088_p0636b17║然若無聞見者眾咸謂其患癡凡八閱月一日見僧
B16n0088_p0636b18║問興善寬曰如何是道寬曰大好山忽豁然朗悟如
B16n0088_p0636b19║夢初醒信口占偈曰欲叅無上菩提道急急疏通大
B16n0088_p0636b20║好山知道始知山不好翻身跳出祖關關入方丈通
B16n0088_p0636b21║所悟山曰悟即不無却要受用得著不然恐祗是汞
B16n0088_p0636b22║銀禪也時年二十有四是冬辭廩山結茅於峨峯林
B16n0088_p0636b23║巒幽險虎豹縱橫人跡罕至師孑然獨居形影相弔
B16n0088_p0636b24║食弗充則雜樹葉野菜啖之嘗大雪封路竟絕食者
B16n0088_p0636b25║數日一夕山境喧甚聲若崖崩林谷震動俄若眾馬
B16n0088_p0636b26║爭馳直抵菴後師不覺驚起因憶廩山之囑乃曰小
B16n0088_p0636b27║境尚動况生死乎即起然燈信手袖會元一卷閱之
B16n0088_p0636c01║正值珪禪師為嶽神受戒章珪謂嶽神曰汝能害空
B16n0088_p0636c02║與汝乎忽廓然無畏山境遂寂乃曰聖人無死地今
B16n0088_p0636c03║日果然述偈呈廩山曰透徹乾坤向上關眉毛不與
B16n0088_p0636c04║眼相叅聖凡生死俱拋却管甚前三與後三廩山曰
B16n0088_p0636c05║此子見地超曠他日弘揚佛祖之道吾不如也向未
B16n0088_p0636c06║薙髮或勸之師曰待具僧相乃爾至是始請廩山到
B16n0088_p0636c07║峨峰薙落受具師生而孱弱如不勝衣及住山日慕
B16n0088_p0636c08║百丈之風不顧形骸極力砥礪晝則鑿山開田不憚
B16n0088_p0636c09║勞苦夜則柴門不掩獨行岡上迄五鼓始息率以為
B16n0088_p0636c10║常萬曆戊戌歲住寶方雖臨廣眾不以師道自居日
B16n0088_p0636c11║率眾開田齋甫畢己荷钁先之矣時有志於禪者日
B16n0088_p0636c12║漸集庚子春師自以未及徧叅為歉乃西登匡廬遡
B16n0088_p0636c13║流上武昌歷荊襄復北走中原訪無言宗主於少林
B16n0088_p0636c14║主大賞識之遂留過夏每見當道撝謙推譽故兵道
B16n0088_p0636c15║劉公以煥司李熊公尚文等爭延禮之尋歸明年復
B16n0088_p0636c16║東遊兩浙泛三吳乃北渡江抵五臺訪瑞峰老人於
B16n0088_p0636c17║宰殺溝賓主相得有如舊識居久之下臺山入燕都
B16n0088_p0636c18║講肆宗席靡不徧歷至是師之心亦倦游吳乃旋寶
B16n0088_p0636c19║方癸卯始開堂時眾謂師必嗣少林或臺山及片香
B16n0088_p0636c20║拈出乃嗣廩山眾心大服時舉弟子原來為第一座
B16n0088_p0636c21║師資雅合元唱元提四方聞風而至者絡繹於道挂
B16n0088_p0636c22║塔常數干指乙巳重建寶方戊申春建陽傅震南刺
B16n0088_p0636c23║史請師歸就董巖堂結制聽法者幾二千人冬回寶
B16n0088_p0636c24║方明年春遷壽昌率眾開田未嘗少倦數載之間重
B16n0088_p0636c25║建一新莊嚴偉麗甲於江右丁巳臘月七日晚自田
B16n0088_p0636c26║中歸謂眾曰田中之事汝等善為之老僧不復砌石
B16n0088_p0636c27║也眾愕然十八日示微恙元旦猶上殿祝聖十五日
B16n0088_p0637a01║陞座辭眾十七日未刻自取水潄口洗面拭身索筆
B16n0088_p0637a02║大書曰今日分明指示擲筆而化茶毘火光五色頂
B16n0088_p0637a03║骨及諸齒俱不壞
B16n0088_p0637a04║觀衡
B16n0088_p0637a05║按寶慶府志顓愚觀衡禪師初依清凉國師印澄公
B16n0088_p0637a06║法席遍叅諸方得心印於曹溪憨山禪師萬曆甲寅
B16n0088_p0637a07║就毉邵陽紳士皈依者眾車大叅大任布施隙地一
B16n0088_p0637a08║區眾建正五臺庵居之以佛法接人悉空禪白雖不
B16n0088_p0637a09║尚言而所著有閉門語紫竹林集楞嚴金剛四依解
B16n0088_p0637a10║歷二十年乃出遊湖湘結制清源中興雲居真如禪
B16n0088_p0637a11║院末年出金陵欲還五臺山以兵阻乃應三昧覺浪
B16n0088_p0637a12║諸尊宿之請駐錫天界所在公卿緇素稱為古觀音
B16n0088_p0637a13║再來即所憇地建紫竹林丙戌五月示寂還塔於雲
B16n0088_p0637a14║居法嗣最廣其著者元白可武岡人住桐城著泐潭
B16n0088_p0637a15║慧山語錄廣圓通懺共百卷法璽印四川人住建昌
B16n0088_p0637a16║同安著龍門同安語錄超宗翼邵陽人住本邑萬松
B16n0088_p0637a17║林浮雲石所著有萬松語錄佛語訓住武岡圓照庵
B16n0088_p0637a18║聲隱顒住妙響道場山
B16n0088_p0637a19║元白
B16n0088_p0637a20║按安慶府志元白武岡州人姓鄧氏生時火光滿室
B16n0088_p0637a21║幼慈慧勸人勿殺闔室持齋及長謁顓愚大師於五
B16n0088_p0637a22║臺庵遂乞剃度顓為取名音可字佛心師辭顓至南
B16n0088_p0637a23║嶽謁湛大師湛詢是顓首座曰得人矣復往叅憨山
B16n0088_p0637a24║博天童諸老宿皆深器之尤於天童棒下有省天童
B16n0088_p0637a25║臨終時別十六人獨師以他適未與然天童心授為
B16n0088_p0637a26║嫡嗣者師也師初住寶峰泐潭考釋馬祖下歷代說
B16n0088_p0637a27║法機緣名泐潭世錄順治丁亥春至桐城入慧山清
B16n0088_p0637b01║泉寺寺經兵燹僅僧寮數椽師芒鞋敝衲拮据九載
B16n0088_p0637b02║煥然成叢林法席大振後退居舒之華葢山述圓通
B16n0088_p0637b03║寶懺懺成出山募梓僧眾請主潛山天柱寺舟經皖
B16n0088_p0637b04║張撫軍朝珍延住清凉庵為捐資刊懺復啟廣懺道
B16n0088_p0637b05║塲百日事畢師示微疾端坐而逝時年七十五僧臘
B16n0088_p0637b06║五十三遺命塔於天柱寺之右張撫軍復捐金造塔
B16n0088_p0637b07║壬子八月塔成世尊為元尊塔云師圓照諦先權實
B16n0088_p0637b08║互用於臨濟一宗直得其髓即世諦文字搖筆千言
B16n0088_p0637b09║不假思索所謂徹通三教具無礙之智慧者師真無
B16n0088_p0637b10║忝也其所著詩文語錄凡數百卷藏於桐城曾谼之
B16n0088_p0637b11║幸庵
B16n0088_p0637b12║超宗
B16n0088_p0637b13║按寶慶府志超宗翼禪師邵陽人早依顓愚禪師法
B16n0088_p0637b14║席契印甚久後顓翁中興雲居禪院翼往候之臨別
B16n0088_p0637b15║付以偈曰邵陵相見許相親又到雲居遠處尋今日
B16n0088_p0637b16║尾毛同舊日刧前一點獨知音翼歸而結椽萬松雖
B16n0088_p0637b17║開堂接眾而力作不懈順治庚寅邵伯馮公桓郡丞
B16n0088_p0637b18║王公琦明府楊公演迎師住五臺年餘師以老歸隱
B16n0088_p0637b19║浮雲石所著有萬松語錄
B16n0088_p0637b20║覺源
B16n0088_p0637b21║按池州府志覺源嶺南人萬曆間行脚至池居城內
B16n0088_p0637b22║祝髮寺坐一龕常十餘日不食飲水而已一日徧辭
B16n0088_p0637b23║寺僧曰某以十三日行眾僧意其他往至期則趺坐
B16n0088_p0637b24║示寂寺僧塔之於湖山
B16n0088_p0637b25║明得
B16n0088_p0637b26║按明高僧傳嘉興東禪寺釋明得號月亭以紹萬松
B16n0088_p0637b27║林禪師法嗣故又號千松湖州烏程周氏子也師生
B16n0088_p0637c01║即穎異岐然不凡髫時隨父入西資道塲遂指壁間
B16n0088_p0637c02║畵羅漢像問父曰僧耶俗耶父曰僧也師慨然曰吾
B16n0088_p0637c03║願為是矣於是力求出家父母不應至年十三始投
B16n0088_p0637c04║郡之雙林慶善庵從僧真祥習瑜珈教越四載祝髮
B16n0088_p0637c05║聞有向上事乃首叅百川海公不契因而單衣芒屩
B16n0088_p0637c06║徧遊叢席匍匐叩請備歷艱辛自念般若緣薄擬投
B16n0088_p0637c07║天竺哀懇觀音大士祈值明師道經中竺聞萬松說
B16n0088_p0637c08║法先入禮謁萬松問曰大德何來欲求何事對曰欲
B16n0088_p0637c09║叩普門求良導耳松𥪡一指曰且去禮大士却來相
B16n0088_p0637c10║見師潸然再拜求決生死大事松曰子欲脫生死須
B16n0088_p0637c11║知生死無著始得師聞惘然依受具足戒自爾朝叅
B16n0088_p0637c12║夕叩久無所入松不得已授以楞嚴大旨於是苦心
B16n0088_p0637c13║研究至清淨本然云何忽生山河大地處恍然若雲
B16n0088_p0637c14║散長空寒蟾獨朗遂作偈呈曰楞嚴經內本無經覩
B16n0088_p0637c15║面何須問姓名六月炎天炎似火寒冬臘月冷如冰
B16n0088_p0637c16║松頷之囑曰汝既悟教乘異日江南講肆無出爾右
B16n0088_p0637c17║向上大事藉此可明松住徑山師為眾負米採薪不
B16n0088_p0637c18║憚勞苦偶行林麓間有虎踞道師卓錫而前虎遁去
B16n0088_p0637c19║嘗閱棗伯合論至十地品中宵隱几而坐夢遊兜羅
B16n0088_p0637c20║綿世界登座闡華嚴奧旨至於結座乃說偈曰從本
B16n0088_p0637c21║已來無今日何曾有一毛頭上現虛空笑開口咄一
B16n0088_p0637c22║咄下座寤白松松撫之曰此聖力之冥被耳非惟吾
B16n0088_p0637c23║道之將行清凉一宗亦大振矣無何松化去師懸鐺
B16n0088_p0637c24║守塔三載聞佛慧祇園法師講席之盛戴笠投之祇
B16n0088_p0637c25║園亦默識而愛重其弟子沙泉頗自負不籍師名師
B16n0088_p0637c26║遂掛錫報先寺報先與佛慧咫尺之間故晨則持鉢
B16n0088_p0637c27║午則聽講夕則與同叅十餘人敷其義趣於是眾日
B16n0088_p0638a01║漸益香積不繼師陰禱於伽藍神曰倘吾與聖教有
B16n0088_p0638a02║緣神其無悋訶護移時有外道自雲間來施米百石
B16n0088_p0638a03║自是報先之盛過於佛慧開堂之日祇園命侍僧奉
B16n0088_p0638a04║以衣拂師謝還之瓣香為萬松拈出已而孑身復徑
B16n0088_p0638a05║山凌霄峰為礙膺未破又力叅三年一夕初夜趺坐
B16n0088_p0638a06║豁爾心境冥會疑滯冰釋乃躍然說偈曰千年翠竹
B16n0088_p0638a07║萬年松葉葉枝枝是祖風雲嶽高岑棲隱處無言杲
B16n0088_p0638a08║日普皆同趨禮萬松塔曰老漢不我欺也自此道譽
B16n0088_p0638a09║益隆學者輻輳四方交聘歲無虛日開堂靈隱門庭
B16n0088_p0638a10║嚴峻無賴僧徹空天然輩睨視不敢近竟以不測事
B16n0088_p0638a11║誣師不終日事白天然坐誣遁餘黨笞死者二十人
B16n0088_p0638a12║師南遊赤城外道歸化者不可勝紀台郡教乘之被
B16n0088_p0638a13║實師始也闡元談於大中庵三日庵災獨師之丈室
B16n0088_p0638a14║巋然無恙講圓覺疏鈔於法海地產白蓮華紫芝生
B16n0088_p0638a15║於廁五臺居士因匾其堂曰涌蓮師居東禪夜夢文
B16n0088_p0638a16║殊跨獅出乃遺獅乘空而去獅忽化為童子師故問
B16n0088_p0638a17║曰爾方獅今童耶試開口童子啟頰口如丹殊師撫
B16n0088_p0638a18║其背曰爾猶獅也童曰師口何如師張口示之童躍
B16n0088_p0638a19║入咽師驚覺而汗喜曰文殊大智在我腹中矣不數
B16n0088_p0638a20║月五臺陸公率眾命講華嚴大鈔眾常千指妙峰覺
B16n0088_p0638a21║法師入室弟子也遙宗四明弘天台教觀之道以師
B16n0088_p0638a22║闡賢首未諳台衡故質六即蛣蜣之義師反覆辨證
B16n0088_p0638a23║聞者無不高其論吳俗尚崇事元武比丘亦有披僧
B16n0088_p0638a24║伽衣而禮者師見故逆而問曰汝奚為而來曰禮祖
B16n0088_p0638a25║師也師𠮟曰汝身為比丘心實外道其元武乃北方
B16n0088_p0638a26║一水神耳教中所謂毘娑門天王是也彼以神力為
B16n0088_p0638a27║佛外護稱其為祖師乃披七佛衣拜之不亦謬且倒
B16n0088_p0638b01║乎遂毀其像易事達磨之像謂其僧曰此爾祖師也
B16n0088_p0638b02║凡所過名蘭精舍有事元武三官盡去之俾學人專
B16n0088_p0638b03║心正道其護教葢如此也師為人修幹孤高性度剛
B16n0088_p0638b04║毅以傳法為己任故禍患不避其身而欣感不形乎
B16n0088_p0638b05║色至於登座則慈雲靄然七眾無不渥其沛澤白椎
B16n0088_p0638b06║則三千炳著八萬森嚴室中雖不橫施棒喝聞毒鼓
B16n0088_p0638b07║而心死者眾矣萬曆丁亥秋告眾曰吾為汝等轉首
B16n0088_p0638b08║楞嚴法輪再作後開示無復為汝更轉也冬示疾尤
B16n0088_p0638b09║諄諄囑以教乘事明年正月望後二日吉祥而逝世
B16n0088_p0638b10║壽五十有八臘四十有六荼毗塔於徑山
B16n0088_p0638b11║顯光
B16n0088_p0638b12║按池州府志顯光和尚自匡廬來復興梅山機鋒穎
B16n0088_p0638b13║脫善談名理年七十餘飲水匝月趺坐化
B16n0088_p0638b14║海融
B16n0088_p0638b15║按祁陽縣志海融字會宗祁陽王氏子幼投粵西之
B16n0088_p0638b16║金雞山禮性一師出家南嶽藏金殿原係國母陳娘
B16n0088_p0638b17║娘香火年久荒頹融募重建需費千餘金竟獲如願
B16n0088_p0638b18║煥復舊觀後歸祁之石橊山創開紺宇安禪持呪證
B16n0088_p0638b19║無生忍捨身自焚供佛如喜見菩薩惟舌不壞
B16n0088_p0638b20║五乳和尚
B16n0088_p0638b21║按合肥縣志五乳和尚傳臨濟宗住錫大蜀山開福
B16n0088_p0638b22║寺闢草建剎俾慧滿之宗風不墜人咸重之
B16n0088_p0638b23║弘德
B16n0088_p0638b24║按太平府志弘德號孤峯吉祥院僧道行清堅嘗以
B16n0088_p0638b25║念珠擲暗室摸索誦佛號摸珠祖師後於赭山持不
B16n0088_p0638b26║語戒有強人燎火傷其體試之果不語自是傾動一
B16n0088_p0638b27║時手創廣濟寺消災殿今其金像尚存
B16n0088_p0638c01║雪軒
B16n0088_p0638c02║按貴州通志雪軒趙州人雲遊未寧宣撫司刱立夢
B16n0088_p0638c03║緣坐山十四年戒行成實後禮部差錦衣衛舍人蕭
B16n0088_p0638c04║興訪取赴京不知所終
B16n0088_p0638c05║讓大師
B16n0088_p0638c06║按山西通志讓大師壽陽人號罕峰曾筮仕為長吏
B16n0088_p0638c07║偶因決事有所感即棄官雲遊尋得佛法於五臺山
B16n0088_p0638c08║遂棲蹤獅子窟戒行精嚴而學尤極淵博巫於吟味
B16n0088_p0638c09║一時名公鉅人往往賦詩贈答萬曆中欽賜紫衣大
B16n0088_p0638c10║師嘗晏坐松石間貯粟掌中山中鳥雀飛就食之若
B16n0088_p0638c11║素馴者
B16n0088_p0638c12║圓輪
B16n0088_p0638c13║按江陰縣志慧轂圓輪禪師叅龍池幻和尚有悟天
B16n0088_p0638c14║童磬山並昆季推之晚年五坐道塲示寂於廣福之
B16n0088_p0638c15║法堂所著有心經破義楞嚴發隱及語錄數種張有
B16n0088_p0638c16║譽為銘
B16n0088_p0638c17║廣寂
B16n0088_p0638c18║按江陰縣志廣寂姓馮初名時熙更名定中萬曆間
B16n0088_p0638c19║官廣州後棄官歸皈依雲棲薙染捨西園倡眾放生
B16n0088_p0638c20║建十方院接待雲水耑修淨土勸人戒屠宰每跪而
B16n0088_p0638c21║哭夏夜不驅蚊至臥蘆葦中任其噆膚沒塔於華山
B16n0088_p0638c22║古松
B16n0088_p0638c23║按鎮江府志古松山西平陽人童年入五臺山羅睺
B16n0088_p0638c24║寺剃度為僧得念佛三昧山多虎古松往往為說戒
B16n0088_p0638c25║命以名呼輙至虎竟如戒不傷人萬曆十三年來京
B16n0088_p0638c26║口建淨業禪林時潛深谷坐樹下入定凡三十九年
B16n0088_p0638c27║一日合掌舉手別眾而逝入坐龕未建塔崇禎四年
B16n0088_p0639a01║四月八日為佛辰龕中忽現五色光聞於郡守程珣
B16n0088_p0639a02║啟龕見趺坐端凝儼然如生郡守捐資飾以金迎歸
B16n0088_p0639a03║舊剎
B16n0088_p0639a04║海貴
B16n0088_p0639a05║按山西通志海貴武鄉柏林寺僧性樸實朝夕焚修
B16n0088_p0639a06║禮佛一切外事不與供水籙者五檢藏經二襲師衣
B16n0088_p0639a07║鉢積貯頗豐悉捐之十方人問之曰施捨僧家本業
B16n0088_p0639a08║留之何為萬曆十四年正月屬其徒曰爾輩念佛吾
B16n0088_p0639a09║將休矣須臾危坐而即化
B16n0088_p0639a10║大瑞
B16n0088_p0639a11║按嘉興府志大瑞姓王出家和州航海至湖寄跡洋
B16n0088_p0639a12║瀆廟者十餘年麤率任誕見人輒大笑無貴賤僅一
B16n0088_p0639a13║舉手遇兒童反長揖兒童隊逐而狎之譁然鬨笑以
B16n0088_p0639a14║為樂土人目為王癡每持鉢乞錢米隨獲隨散徒手
B16n0088_p0639a15║言旋鼓掌大噱眾僧夜演法音梵唄交振大瑞則倚
B16n0088_p0639a16║牀熟寐迨眾僧偃息則披衣躍起獨誦貝葉文兀坐
B16n0088_p0639a17║斗室手錄法華楞嚴諸經喜笑時或津津內典叩之
B16n0088_p0639a18║則不答天啟丙寅秋忽謂主僧曰余腹豈久為五穀
B16n0088_p0639a19║作主人遂絕粒俄而趺坐於牀兩目西向瞪視玉筯
B16n0088_p0639a20║雙垂近三尺許膠凝不斷圓寂後容愈光澤焚龕有
B16n0088_p0639a21║異香
B16n0088_p0639a22║麻衣僧
B16n0088_p0639a23║按松江府志麻衣僧不知其所自或云浙江人萬曆
B16n0088_p0639a24║中行遊至松江棲止無定冬夏常著單麻衣方面虎
B16n0088_p0639a25║項體甚魁碩善飲噉人召之食必往雖在市肆或妓
B16n0088_p0639a26║女雜坐談笑自若言多詼諧機鋒雜出皆有微旨頗
B16n0088_p0639a27║及未來事若固問休咎輙對以佳時亦嬉戲不答與
B16n0088_p0639b01║張癡六為友癡六常自剖其勢僧曰色根不淨形軀
B16n0088_p0639b02║何與哉有俟其醉而誘之者酣臥三夕不醒乃舍去
B16n0088_p0639b03║一日與衰絰者同舟見其人免冠有褻容忽莊語曰
B16n0088_p0639b04║和尚求此冠不可得君為何乃爾其言動不測皆此
B16n0088_p0639b05║類也崇禎八年五月十三日至善應庵云當辭世至
B16n0088_p0639b06║午端坐而化越三日顏色如生茶毘後收獲舍利無
B16n0088_p0639b07║筭
B16n0088_p0639b08║無心和尚
B16n0088_p0639b09║按安慶府志無心和尚者蜀人也萬曆間自西而東
B16n0088_p0639b10║朝普陀暫憩潛嶽之未水庵年七十好笑如兒童狀
B16n0088_p0639b11║居有頃逢人募薪一束積至百擔自理之如陶穴然
B16n0088_p0639b12║一日寄語辭山下人曰無心以某日去人怪之及期
B16n0088_p0639b13║師入柴穴中居民畢集頂禮無心木魚聲不絕然後
B16n0088_p0639b14║取火手自茶毗火光撲面將木魚向外擲下口稱去
B16n0088_p0639b15║了須臾而化其骨不僵至今塔在小岑肖像如生焉
B16n0088_p0639b16║雪空
B16n0088_p0639b17║按嘉興府志雪空初為行脚萬曆己未正月至鄉民
B16n0088_p0639b18║夏姓家畱齋空言今日汝家當有難可亟移夏從之
B16n0088_p0639b19║傍晚火焚其廬因畱寓行堪輿術為主人擇地居半
B16n0088_p0639b20║年一夕忽曰我去矣更衣沐浴泰然而逝逾時復醒
B16n0088_p0639b21║曰我誤矣不宜死於汝家前村五聖堂可即起大步
B16n0088_p0639b22║走至聖堂從容謂眾曰我今的去矣若輩即葬我堂
B16n0088_p0639b23║後言畢果死眾具龕殮舉燭者誤以燭油一點漬空
B16n0088_p0639b24║股上空忽作聲曰不小心眾驚肅各面相覷急閉龕
B16n0088_p0639b25║至今在聖堂田中
B16n0088_p0639b26║海然
B16n0088_p0639b27║按文行遠廬山竹影寺慧燈大師傳廬山慧燈師者
B16n0088_p0639c01║名海然郯城人也儀表端嚴眉宇森秀自幼削染即
B16n0088_p0639c02║受戒具年二十五聞大智師名泛海依止焉萬曆間
B16n0088_p0639c03║遍遊名嶽過九江望廬山心契遂挈瓢笠隻身入山
B16n0088_p0639c04║直趨漢陽歎曰此真楞伽孤峰蔭松藉草緣在茲矣
B16n0088_p0639c05║山顧高峻四面登行皆三四十里而漢陽居山之中
B16n0088_p0639c06║諸峰矗起如戟參天自登漢陽皆可跨而撫也故一
B16n0088_p0639c07║山之峯漢陽為獨尊山深而峻惟幽僻異人世矣唐
B16n0088_p0639c08║白司馬謂大林窮僻人跡罕至是山之經墾治而為
B16n0088_p0639c09║宮宇者自大林而止明太祖取陳漢山嶽效靈敕使
B16n0088_p0639c10║勒銘旌異亦僅闢大林右岡耳師之冒雲嵐披岑莽
B16n0088_p0639c11║而至漢陽也實為創始蟠林穹谷不知其變雖藥工
B16n0088_p0639c12║樵甿未嘗從師獨笠首屩足翳薈為安凄凄風雨默
B16n0088_p0639c13║坐恬然歷有猛獸惡龍山精水魅毒氣生烟火庶魔
B16n0088_p0639c14║糾紛成帷成屋若岩若舸若鍪弧猛士若冠帶偉人
B16n0088_p0639c15║若梵呪若小兒羣嘯若婦人啼凡類不勝舉坦若虛
B16n0088_p0639c16║舟莫能惱害師一日相峰之下啟袈裟地手刈藤棘
B16n0088_p0639c17║甫立一柯誅茅遮圍之顧嫌狹隘下臨無地正籌念
B16n0088_p0639c18║間是夜有物自峰頂崩突下墜其聲如驚雷歷時方
B16n0088_p0639c19║定師謂容膝地且崇之天曙起視恰置一大石可數
B16n0088_p0639c20║十丈真補空壑以故狹隘頓得廣平蓋道範精肅神
B16n0088_p0639c21║物呵持之矣自師闢漢陽一時相附而至者如五峰
B16n0088_p0639c22║之龍藏鹿池之法船筋竹之續燈仰天之敬堂講臺
B16n0088_p0639c23║之清虛皆顯赫一時山林稱盛焉當神廟間時和物
B16n0088_p0639c24║阜海內晏然故有道之士靜處崇阿人樂瞻依者奔
B16n0088_p0639c25║岩赴壑不避險遠以至輸金布於左藏施目函於內
B16n0088_p0639c26║府旛幢宣供宦豎奔馳極一時之盛乃剎竿遍建視
B16n0088_p0639c27║前者幽僻罕至迥異觀矣是皆師創始之力為居多
B16n0088_p0640a01║初師孤影入山一杖為侶旦晝所炊苦菜而已後漸
B16n0088_p0640a02║受供相從亦眾一日再炊將弗給也師示眾發願曰
B16n0088_p0640a03║為眾治纓絡食主以苦菜以米輔之日當炊以掌背
B16n0088_p0640a04║攙米三抄如是者三年已復以掌面攙之亦三年其
B16n0088_p0640a05║苦行學道不惜艱辛蓋天性也故飲溪飯草枕石席
B16n0088_p0640a06║茅為生平樂事云道學者數十百千日倡以精進法
B16n0088_p0640a07║神悚心開各得饒益亦略通法華楞嚴諸品大義坐
B16n0088_p0640a08║持尋究有扣之者不厭發明惟時守巡道應心李公
B16n0088_p0640a09║郡守汪侯張侯郡丞何侯朱侯別駕顧侯司理程侯
B16n0088_p0640a10║已令陳侯皆造訪咨益焉會安義徐選曹大相巴陵
B16n0088_p0640a11║王學士應熊亦素景道風共輸資力奐宇一新遂與
B16n0088_p0640a12║鹿池筋竹仰天五峯講臺諸勝剎莊嚴相望是時師
B16n0088_p0640a13║得弟子恆觀其經營辛苦一椽一石皆其勷也漢陽
B16n0088_p0640a14║冰雪嶒崚松杉短勁獨異者修竹猗猗搖曳山徑下
B16n0088_p0640a15║臨彭蠡曉嵐夕照暎如畫圖說者相傳為竹影寺是
B16n0088_p0640a16║耶非耶師固再來人也當奐宇麤成遂厭捨出居峰
B16n0088_p0640a17║後一二里許更剪草為蓬居焉不數年寂然坐化恆
B16n0088_p0640a18║觀遂葬之峰後之岡曰稍箕凹岡先有普同塔亦師
B16n0088_p0640a19║所新築為十方供者鳩工治甚堅備甫成師葬之至
B16n0088_p0640a20║今相傳為慧燈塔云