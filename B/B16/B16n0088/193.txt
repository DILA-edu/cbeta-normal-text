B16n0088_p0641a01║欽定古今圖書集成博物彙編神異典
B16n0088_p0641a02║　第一百九十三卷目錄
B16n0088_p0641a03║僧部列傳六十九
B16n0088_p0641a04║明五
B16n0088_p0641a05║孤月興國
B16n0088_p0641a06║真印真澤
B16n0088_p0641a07║白雲大休
B16n0088_p0641a08║圓戒真緣
B16n0088_p0641a09║遠夢張道人
B16n0088_p0641a10║真拙禧公
B16n0088_p0641a11║傳然傳慧
B16n0088_p0641a12║鐵牌和尚痴海
B16n0088_p0641a13║慧光深毓
B16n0088_p0641a14║死心善道
B16n0088_p0641a15║明采真諦
B16n0088_p0641a16║定林圓融
B16n0088_p0641a17║大艤智誾
B16n0088_p0641a18║法印法禪師
B16n0088_p0641a19║智舷佛幻
B16n0088_p0641a20║道舟元賢
B16n0088_p0641a21║覺浪道奉
B16n0088_p0641a22║道獨星朗
B16n0088_p0641a23║白雲和尚圓悟
B16n0088_p0641a24║通圓覺初
B16n0088_p0641a25║通雲林野
B16n0088_p0641a26║圓信法藏
B16n0088_p0641a27║天隱唯安
B16n0088_p0641b01║通燈唵囕
B16n0088_p0641b02║了然寂然（附照德）
B16n0088_p0641b03║圓融弘證
B16n0088_p0641b04║真蓮教受
B16n0088_p0641b05║大悅廻泉
B16n0088_p0641b06║寂明超定
B16n0088_p0641b07║隱明照源
B16n0088_p0641b08║本開戒潤
B16n0088_p0641b09║文貞覺明
B16n0088_p0641b10║神異典第一百九十三卷
B16n0088_p0641b11║僧部列傳六十九
B16n0088_p0641b12║明五
B16n0088_p0641b13║孤月
B16n0088_p0641b14║按建昌府志孤月廣信月峯山名僧曾遊從姑山寡
B16n0088_p0641b15║言語不事浮談常以一句一字點化人得其說者惕
B16n0088_p0641b16║然心服萬曆中居從姑山數月靡不面接一談後欲
B16n0088_p0641b17║返山中道經項山寺隨者百餘人邀入寺竟談所聞
B16n0088_p0641b18║師欲坐化乃沐浴更衣作偈以示眾曰昔大未曾生
B16n0088_p0641b19║吾今權示滅雖然現涅槃幻滅真非滅頌畢竟往方
B16n0088_p0641b20║其欲化之時弟子無像心撇撇然動盡夜往至則第
B16n0088_p0641b21║拱手而化及化之時像見烈焰中異光一道上遍斗
B16n0088_p0641b22║牛間無像檢骨於瓦瓶中得舍利一顆晶光煜然懷
B16n0088_p0641b23║歸葬章寺
B16n0088_p0641b24║興國
B16n0088_p0641b25║按重慶府志秀岩和尚諱興國萬曆間掛錫京師臥
B16n0088_p0641b26║佛寺趺坐三十年每夜誦佛經輙聲聞大內道行感
B16n0088_p0641b27║人勅封護國禪師太子太保左善世
B16n0088_p0641c01║真印
B16n0088_p0641c02║按歙縣志真印號幻宗錢氏子嗣法於昆關主無瓌
B16n0088_p0641c03║習摩訶止觀深有省發出語不為高論往往中人痼
B16n0088_p0641c04║疾袁了凡陸五台馮具區引為方外交初隱武林西
B16n0088_p0641c05║山繼來歙掛錫周潭之集瑞山因至豐溪束茅為施
B16n0088_p0641c06║茶隨宜設法弘宣雲棲接引之教精瑜伽觀門凡有
B16n0088_p0641c07║䞋施悉鑴華嚴以下諸經二十餘種板藏覺華林中
B16n0088_p0641c08║示寂之歲先有夢作偈曰今年八十六茅茨並彩屋
B16n0088_p0641c09║未知來不來虛空甚名目
B16n0088_p0641c10║真澤
B16n0088_p0641c11║按嘉興府志真澤族姓蔣始習儒後與高弟聖行習
B16n0088_p0641c12║靜金華山萬曆癸卯對眾說偈而逝
B16n0088_p0641c13║白雲
B16n0088_p0641c14║按貴州通志白雲大理人戒行精嚴杖錫幾遍天下
B16n0088_p0641c15║萬曆庚辰至陽寶山探幽採勝直窮藪澤山故多虎
B16n0088_p0641c16║主僧止之弗聽裹糧坐澤中凡八日時方大雪雲所
B16n0088_p0641c17║止有鹿臥其地雪亦弗及其虎亦絕主僧異焉雲誓
B16n0088_p0641c18║去來必建叢林去十年果來建千佛閣備極精巧前
B16n0088_p0641c19║後樓數十楹飛甍建瓴巍然巨觀為黔中名山寺成
B16n0088_p0641c20║去之至今遺像猶存推官陳衷葵匾其門曰白雲常
B16n0088_p0641c21║在心
B16n0088_p0641c22║大休
B16n0088_p0641c23║按德安府志大休萬曆間修於九尖峰四十餘年不
B16n0088_p0641c24║履城市州守屢招僅一晤楚豫名士多就之者著有
B16n0088_p0641c25║語錄行世後坐化
B16n0088_p0641c26║圓戒
B16n0088_p0641c27║按紹興府志圓戒字妙行姓黃萬曆間餘姚農人之
B16n0088_p0642a01║子幼時聞呼名輒自疑覩日落影遂警而有悟然未
B16n0088_p0642a02║嘗識字惟掩關靜坐而已自夕徹晨結趺於牀牀方
B16n0088_p0642a03║正如斗可容膝無欠伸處𥪡樹頭圓高尺許抵其腰
B16n0088_p0642a04║脊如是者二十年遂信口作偈即儒家經史詰之應
B16n0088_p0642a05║聲而解每謂儒釋無二義至比捻珠為牽牛繩題法
B16n0088_p0642a06║堂對聯有罵佛亦成正果句眾云妙行本童男子初
B16n0088_p0642a07║叅有得於龍池旋主天童西堂後乃坐奉化山中不
B16n0088_p0642a08║數與俗酬對士大夫往叩一二語多願師事之甚或
B16n0088_p0642a09║相遇豁然心如冰釋至有棄家隨侍者順治四年預
B16n0088_p0642a10║知辭世或請一偈答云我從來無一字與人及求之
B16n0088_p0642a11║諄切乃曰入夜月華牕底白悠悠松韻耳邊清七月
B16n0088_p0642a12║二十一日正夜半呼侍者曰月出矣危坐而逝
B16n0088_p0642a13║真緣
B16n0088_p0642a14║按無錫縣志真緣邑梁氏子出家叅方十六年得悟
B16n0088_p0642a15║性宗萬曆中之四明禮育王佛舍利塔光中感佛現
B16n0088_p0642a16║身乃曰真緣何德感此瑞相遂誓焚身以報佛恩頃
B16n0088_p0642a17║之烈焰自發身如黃金頂間復現一佛長二尺許觀
B16n0088_p0642a18║者萬人讚歎希有焚已塔於鄖峰之巔
B16n0088_p0642a19║遠夢
B16n0088_p0642a20║按江寧府志遠夢溧陽人住金陵俗名袁應魁棄妻
B16n0088_p0642a21║子兄弟田產出遊至鴈蕩靈岩谷落髮為僧更名圓
B16n0088_p0642a22║魁然不甚禮誦講解常掩室淨坐冬夏衣一衲萬曆
B16n0088_p0642a23║丙戌祭酒戴洵遊靈岩谷因乞造靈岩寺寺成曰有
B16n0088_p0642a24║寺無經佛法何明又乞祭酒公書走南北京化緣造
B16n0088_p0642a25║經壬辰正月坐化去七日鬚髮漸生都人瞻禮者甚
B16n0088_p0642a26║眾火之煙皆西向
B16n0088_p0642a27║張道人
B16n0088_p0642b01║按松江府志張道人嘉興人髫年出家馬𡺸寺一字
B16n0088_p0642b02║不識早晚工課外執爨廚下不避勞苦沿街手拾字
B16n0088_p0642b03║紙以竹籃貯歸投諸水火形體黧黑每取潔釜餘瀝
B16n0088_p0642b04║聊以充腹曰精潔茶飯非薄福人所能享也浙米必
B16n0088_p0642b05║揀虫蟻施放鳥雀馴遶而待哺焉或與錢不受眾稱
B16n0088_p0642b06║之曰小菩薩萬曆二十三年春正月十三日忽趺坐
B16n0088_p0642b07║却飲食十四日五鼓坐化
B16n0088_p0642b08║真拙
B16n0088_p0642b09║按寧波府志真拙字無能姓張氏順天人七歲出家
B16n0088_p0642b10║大千佛寺久之徧歷名山萬曆丙辰來謁洛迦見朝
B16n0088_p0642b11║禮大士者多露處因於淵德觀右建海雲庵以接遊
B16n0088_p0642b12║僧生平不枕臥不鹽貪金錢纖毫不染手初不識字
B16n0088_p0642b13║久之開悟一覽成誦對人只默坐問之輙答如響有
B16n0088_p0642b14║書生叩之曰戒定慧得力奚似應曰是即儒家定靜
B16n0088_p0642b15║安慮也所到多有修建在姑蘇葑門內創青松庵時
B16n0088_p0642b16║以一舟往來見浮屍收瘞之一日誦涅槃經端坐而
B16n0088_p0642b17║化
B16n0088_p0642b18║禧公
B16n0088_p0642b19║按德安府志禧公字有緣江西人明萬曆丙辰偶至
B16n0088_p0642b20║白兆遊桃花洞而悅之據石趺坐崖溜滴灑眉睫間
B16n0088_p0642b21║屹不為動越數日寺僧餽以茗亦或以脫粟飯之公
B16n0088_p0642b22║皆不却當其不餽亦無所需邑諸生從之問性命宗
B16n0088_p0642b23║旨公曰人生七情秪有親愛一緣自受生帶來所以
B16n0088_p0642b24║孽識在欲根難斷我輩故逃之未生以前又問未生
B16n0088_p0642b25║作麼理會公曰只一未發本體是也崇禎辛巳卓錫
B16n0088_p0642b26║龍角寺壬午冬賊薄鄖城公以先期赴鄂不知所終
B16n0088_p0642b27║傳然
B16n0088_p0642c01║按德安府志靈山名傳然潘姓家於安陸之東郊年
B16n0088_p0642c02║二十為郡功曹日夕木魚聲徹戶外一日問法於禧
B16n0088_p0642c03║公門下公曰藕絮繫風帆如何問弱水言下大悟遂
B16n0088_p0642c04║歸與婦訣薙髮時年二十有六跣足草庵念佛不置
B16n0088_p0642c05║日以十萬聲為率賊氛之變亦無所避賊笑問曰如
B16n0088_p0642c06║何成佛答曰不殺人不放火便是活佛賊亦擲弓矢
B16n0088_p0642c07║羅拜而去
B16n0088_p0642c08║傳慧
B16n0088_p0642c09║按德安府志佛禪名傳慧一名世曜從禧公薙髮不
B16n0088_p0642c10║事文字嗣眉山付法卜築於月落嶺之陽遠方布金
B16n0088_p0642c11║者一日而集值上元之夕眉山過佛禪土人合歌鼓
B16n0088_p0642c12║以娛佛世曜毅然却之與眉山論不合因置源流於
B16n0088_p0642c13║神座而去後眾復追之還日惟與大眾念佛同寢處
B16n0088_p0642c14║卒以行立了當菩提康熙乙巳秋作偈而逝
B16n0088_p0642c15║鐵牌和尚
B16n0088_p0642c16║按寧波府志鐵牌和尚不言其名一云蜀人時持一
B16n0088_p0642c17║鐵牌往來城市或服僧衣或為道裝暑月或服絮袍
B16n0088_p0642c18║臘月或浴冰水有衣以新衣見貧者旋與之不少吝
B16n0088_p0642c19║喜飲醋雖觔許一吸而盡士子問之曰為僧何不誦
B16n0088_p0642c20║經對曰為儒何不讀書曰吾日誦數千言曰曾行得
B16n0088_p0642c21║一句否日則浪遊街市夜則歸宿招寶山洞中一夕
B16n0088_p0642c22║坐化
B16n0088_p0642c23║癡海
B16n0088_p0642c24║按處州府志癡海龍泉人宗因寺僧多騃故號為癡
B16n0088_p0642c25║海耳無垂珠唇不蓋齒其師謂曰汝貌陋福薄宜自
B16n0088_p0642c26║勉癡海感其言日至東廊觀音堂焚香百拜每一拜
B16n0088_p0642c27║以手扯落其脣并耳三年不怠不覺上唇下垂而兩
B16n0088_p0643a01║耳及肩癡海拜不已忽一日睡於蒲團夢所拜觀音
B16n0088_p0643a02║垂手摩其頂曰賜汝聰明福相寤覺心境豁然如脫
B16n0088_p0643a03║重病遂通諸部經典後著金山水陸儀文盛行於世
B16n0088_p0643a04║永嘉江心寺碑其手筆也
B16n0088_p0643a05║慧光
B16n0088_p0643a06║按武昌府志晉時慧遠者居荊州上明寺至潯陽道
B16n0088_p0643a07║經武昌見山水清秀可以息心因構寒溪精舍先是
B16n0088_p0643a08║潯陽陶侃鎮廣州時得阿育王所鑄文殊師利金像
B16n0088_p0643a09║送武昌寒溪及侃移鎮荊州欲以像行人力不能動
B16n0088_p0643a10║益以牛車三十乘乃能至船船復覆遂以像還寺宋
B16n0088_p0643a11║東坡居士謫黃遊寒溪見菩薩泉以像常隱匿巖澤
B16n0088_p0643a12║間作銘以紀其事後五百餘年至明萬曆戊申遠之
B16n0088_p0643a13║裔孫名慧光本黃梅黃氏子幼有出世志以二親在
B16n0088_p0643a14║堂不得遂親歿遂祝髮遍叅名山至安慶遇法界和
B16n0088_p0643a15║尚隨游京師忽夜夢金甲神報曰律師緣在武昌况
B16n0088_p0643a16║汝祖遠公駐錫之地宜速行至寒溪惟巋存佛殿四
B16n0088_p0643a17║壁剝落殆盡遂坐荊棘中七日不火食叅戎周忠一
B16n0088_p0643a18║捐資千餘金重興法宇為中興寒溪之祖壽八十說
B16n0088_p0643a19║偈趺坐而逝
B16n0088_p0643a20║深毓
B16n0088_p0643a21║按陝西通志深毓字思元內祕禪宗外現講師法席
B16n0088_p0643a22║所至雲集萬人嘗說楞嚴經金剛孝行鈔盂蘭盆鈔
B16n0088_p0643a23║又彌陀疏鈔所詣在蓮池交光兩尊宿之間一時秦
B16n0088_p0643a24║士大夫多與之遊
B16n0088_p0643a25║死心
B16n0088_p0643a26║按漢陽府志死心和尚黃岡諸生袁中甫也以夙學
B16n0088_p0643a27║不得志入太學復遭坎壈乃削髮於京師之崇國寺
B16n0088_p0643b01║蕭方伯丁泰王同知袗與為禪侶袁公安宏道兄弟
B16n0088_p0643b02║招之作吳越遊已而歸愛大別山水遂卓錫焉於藏
B16n0088_p0643b03║經閣後築室一區以養母而身習靜於其傍名士喜
B16n0088_p0643b04║談白社者皆推和尚如遠法師支上人矣
B16n0088_p0643b05║善道
B16n0088_p0643b06║按陝西通志善道探大藏中卷得觀無量壽佛經乃
B16n0088_p0643b07║專心念佛以修十六妙觀大悟遁跡終南修般若三
B16n0088_p0643b08║昧數年見寶閣瑤池宛然在目後入定中觀綽禪師
B16n0088_p0643b09║三罪綽禪師靜思往咎洗心悔謝久之道出定謂綽
B16n0088_p0643b10║曰師罪滅矣白光照之當往生相也道行化京師歸
B16n0088_p0643b11║者如市後圓寂時有天樂異香
B16n0088_p0643b12║明采
B16n0088_p0643b13║按四川總志明采崇慶州人少度為僧及長精止觀
B16n0088_p0643b14║法門不立文字萬曆四十五年示寂其夜僧徒百許
B16n0088_p0643b15║人見有紫氣投西南而去有偈云念滅滅亦滅更有
B16n0088_p0643b16║何不滅本來原無說皎月當空徹
B16n0088_p0643b17║真諦
B16n0088_p0643b18║按池州府志真諦眉州人少食貧於官為皂隷州官
B16n0088_p0643b19║偶使之刑罪人人垂絕遂感人命不常銳心解脫入
B16n0088_p0643b20║峨眉薙髮叅禪雞足游五嶽從京師至白下一意實
B16n0088_p0643b21║修常歎憨山德清頗有浮名之累萬曆末諦來池州
B16n0088_p0643b22║棲池口慧定蘭若為一瞽而病者誦經病已遠近皆
B16n0088_p0643b23║發心供養諦遊九華還趺坐而化
B16n0088_p0643b24║定林
B16n0088_p0643b25║按江寧府志定林白下人自幼不茹葷血不娶原名
B16n0088_p0643b26║周安為周生執巾履之役周生從大儒講說安時竊
B16n0088_p0643b27║聽拱身獨立不欹不倦以是知學周生病故乃事楊
B16n0088_p0643c01║道南先生道南名儒終歲讀書破寺中安日受薰習
B16n0088_p0643c02║益有得道南死安乃請於焦弱侯太史求出家太史
B16n0088_p0643c03║遂約李卓吾管東溟諸公同送於雪松禪師披剃為
B16n0088_p0643c04║弟子改名定林創庵居之庵成即舍去之牛首創華
B16n0088_p0643c05║嚴閣太史為之記閣甫成又舍去之楚訪卓吾於天
B16n0088_p0643c06║中山一夕坐化而逝塔於山中
B16n0088_p0643c07║圓融
B16n0088_p0643c08║按文行遠放生秀恆禪師傳圓融字秀恆楚黃麻城
B16n0088_p0643c09║宋埠人也俗姓何自幼棄家投夢修長老剃染家累
B16n0088_p0643c10║數千金半析之弟養母罄其餘樂施焉夢修遷化師
B16n0088_p0643c11║心喪三年薦悼之以禮居常歎曰大丈夫發憤出家
B16n0088_p0643c12║為喬達摩大沙門弟子豈僅衣壞食蔬已哉因決志
B16n0088_p0643c13║出叅同里高華瞻李百珍師故友也強留之鍵關為
B16n0088_p0643c14║二公持華嚴三年值歲凶出募米給送各山頭旬月
B16n0088_p0643c15║往復巴陵數數不為疲至廬山聞雪居晦老人道風
B16n0088_p0643c16║高峻標領一時師慷慨時俗精勵歸從焉老人諗其
B16n0088_p0643c17║公平戇直行力堅苦遂授以藍院數年叢林倚重之
B16n0088_p0643c18║一日茶次老人叩之有省倍加策勵胷次益得豁然
B16n0088_p0643c19║亡何乞假出山堅留不可曰某意定矣己事得少分
B16n0088_p0643c20║相應荷鉗錘不小踳昧如某敢冀過量事乎憫彼四
B16n0088_p0643c21║生莫為請命得雲棲典要所願或易辦耳老人首肯
B16n0088_p0643c22║之當辭往放生淮揚者三年九江者十有二年所至
B16n0088_p0643c23║方所若草從風傾竭金貝者兢兢業業恐其不受初
B16n0088_p0643c24║九江素不信佛見師露頂踵忍饑渴無日夜不乞一
B16n0088_p0643c25║錢力救萬命舉國心敬之每值生命當前師先楊枝
B16n0088_p0643c26║蘸水止觀肅然隨宣梵詞徹空清亮語為受戒語為
B16n0088_p0643c27║懺業凡脂者膏者羸者羽者鱗者外骨內骨無足有
B16n0088_p0644a01║足四足多足却行仄行連行紆行無不仰首乞哀銜
B16n0088_p0644a02║戢百狀故梵呪動聞聚觀如堵在市滿市在野滿野
B16n0088_p0644a03║兒童數十百奔附成羣共號為放生師云總戎趙都
B16n0088_p0644a04║督某操殺為權者亦常招致之為開大放生會蓋樂
B16n0088_p0644a05║助以緣耳常有客過普潤師從外來坐語移時謹告
B16n0088_p0644a06║客頃攜初發心二弟子至未及安置少待尚須快談
B16n0088_p0644a07║師起兩袖各出一大蛇昂首再三霑水聞經迤邐而
B16n0088_p0644a08║去客倉皇失色師談笑且舉他話余曾戲贈師曰蛇
B16n0088_p0644a09║籠袖中可對客以終席龜養牀下共曝日而倚簷殆
B16n0088_p0644a10║實錄也師於大小僧院調護維持心力畢殫有或非
B16n0088_p0644a11║意相干者不避強禦匑匑然詞發於口血潮於面指
B16n0088_p0644a12║透於掌爭是非別邪正必得開悟消釋乃已言無華
B16n0088_p0644a13║綺據經引喻篤勵物情一日德化張令公某以殤子
B16n0088_p0644a14║卜窆於普潤之西唯唯否否師出厲聲曰令公子厝
B16n0088_p0644a15║即得茶畦蔬圃間保不為漏澤園乎將不利於佛宮
B16n0088_p0644a16║奚可事得寢張後出條諭護持加力人以此服令公
B16n0088_p0644a17║之賢而益歎師龍象之力大也其得無畏三昧乎丁
B16n0088_p0644a18║未余偕送晦老人之杭州之靈隱時舊住杌隉螽蠆
B16n0088_p0644a19║百張余得從容翱翔於薦紳當事間陳說百端酒酣
B16n0088_p0644a20║氣壯眾不能難老人入院羣情悅服惟師從旁從臾
B16n0088_p0644a21║神氣益豪憶往返吳越共飲食起居者六越月察師
B16n0088_p0644a22║無間然蓋師僧羣模楷志在行願品行在四分律禪
B16n0088_p0644a23║誦偶輟即硬坐如枯椿不倚不臥三十年如此矣生
B16n0088_p0644a24║平不蓄一玩好隨受隨施天性然也庚戌夏四月壬
B16n0088_p0644a25║寅余宅理佛事師領眾至翼日出更領一僧來代己
B16n0088_p0644a26║告別若長往狀先期語陳某曰某日當赴若齋我竟
B16n0088_p0644a27║不來可勿齋矣皆不解所云癸卯放生竟日歸普潤
B16n0088_p0644b01║示微疾甲辰正午跏趺端坐歎曰一願恨未酬知我
B16n0088_p0644b02║者其文居士乎成叩之曰普同塔也言絕而逝余歎
B16n0088_p0644b03║曰嗚呼若秀恆者豈不成高僧也哉素持戒範若護
B16n0088_p0644b04║浮囊雖外綜繁殷內堅理靜翩翩在形器之上矣今
B16n0088_p0644b05║之為拈椎𥪡拂圭角稜稜者皆彼所優為而不屑者
B16n0088_p0644b06║也故寧黧面繭足雜踏闤闠以放生終其身萬物育
B16n0088_p0644b07║焉至其去住如如先期自決斯定力有不爽者矣師
B16n0088_p0644b08║小字庚戌以是歲來亦竟以是歲往異哉
B16n0088_p0644b09║大艤
B16n0088_p0644b10║按廣信府志無異禪師諱大艤舒城沙氏子也其母
B16n0088_p0644b11║生師即不得食酒肉食則不乳七月母死他人婦乳
B16n0088_p0644b12║之皆不食乃以榛栗飼不死其不茹葷真天性也年
B16n0088_p0644b13║十六出家禮五臺通法師修智止觀之道常露坐松
B16n0088_p0644b14║下不知晨夜蚊蚋集軀如唼槁木如是五年詣超華
B16n0088_p0644b15║洪法師受比丘律是時壽昌大師居峨峰師往謁見
B16n0088_p0644b16║昌荷鋤類田父心疑之遂入閩三年以所得書呈昌
B16n0088_p0644b17║昌報書謂其非第一義師遂焚其藁歲餘走見壽昌
B16n0088_p0644b18║語次復不合乃居寶方求道幾至委頓一日壽昌受
B16n0088_p0644b19║玉山請欲與師同行師不肯去昌曰今日當有人為
B16n0088_p0644b20║汝說法遂行途次論君臣五位之旨師刺刺語不休
B16n0088_p0644b21║昌皆然之既而曰佛印蟻尋腥蠅逐臭為君位事臣
B16n0088_p0644b22║位事師曰臣位事昌呵之曰大有人笑汝在至玉山
B16n0088_p0644b23║趺坐石上忽聞佛像仆地乃豁然急以偈呈昌昌曰
B16n0088_p0644b24║子一到多門又到門師益疑一日如廁見人緣木遂
B16n0088_p0644b25║悟至道昌曰子今日始信吾不汝欺也遂命秉拂時
B16n0088_p0644b26║年二十七耳後三禮雲棲還入閩廣文余崇慶重繭
B16n0088_p0644b27║請之遂至信州居西巖四十餘日祖印院七月乃遷
B16n0088_p0644c01║博山禪律並行道日益隆誾首座至師特加警䇿之
B16n0088_p0644c02║乃印微笑之旨焉閱三十年有星大如盤貫方丈䲭
B16n0088_p0644c03║吻師中夜召誾首座又復宗乘相與大笑遂示疾坐
B16n0088_p0644c04║化
B16n0088_p0644c05║智誾
B16n0088_p0644c06║按曹學佺博山雪關智誾禪師傳師諱智誾上饒傅
B16n0088_p0644c07║氏子八歲喪父母鄭氏送依景德寺長老傅公為童
B16n0088_p0644c08║子傅公教令頂禮觀音大士一夕夢大士手摩其頂
B16n0088_p0644c09║由是泛覽羣書奭然解意一日見壇經火燒海底句
B16n0088_p0644c10║疑之乃叅禮博山山令默究船子藏身公案行住坐
B16n0088_p0644c11║臥提撕不忘偶入槽廠行見磨鼻拽脫有省呈偈曰
B16n0088_p0644c12║直下相逢處由來絕覆藏舌頭元是肉不用更商量
B16n0088_p0644c13║博山喜曰子可叅禪也後作五頌請壽昌衲衣山曰
B16n0088_p0644c14║宗門語句如滿口含冰不曾道出水字子風骨太露
B16n0088_p0644c15║更須死心一番始得師乃掩關謝客兀坐返叅凡六
B16n0088_p0644c16║載經幾重㓟剝始徹源底偶作雪關歌山見稱善乃
B16n0088_p0644c17║為開關有偈曰始行大事六年雪頓入圓明一片冰
B16n0088_p0644c18║今日幸親無縫塔掣開關鎖萬千層繼命首眾住瀛
B16n0088_p0644c19║領眾入室次山垂問曰堂中首座人天眼目如何是
B16n0088_p0644c20║人天眼目師曰頂門上山曰還假鑑照也無師曰君
B16n0088_p0644c21║不見山曰不虛叅見作家來師掩耳而出已受瀛山
B16n0088_p0644c22║之請瀛山古剎四壁蕭然作破院歌以自樂居無何
B16n0088_p0644c23║博山和尚遷化師奔喪眾推繼席自是往來瀛博之
B16n0088_p0644c24║間提示不倦壬申春予同諸公以鼓山延師結制於
B16n0088_p0644c25║是演法鼓山玉瑩珠光元風遐播期滿還錫博山丙
B16n0088_p0644c26║子春中丞余大成司理黃端伯以杭上虎跑請師應
B16n0088_p0644c27║之大弘祖道口脣纔動輙滾滾不竭環師而聽法者
B16n0088_p0645a01║萬指繼而妙行請師重建經營二載大殿落成師曰
B16n0088_p0645a02║吾今可以謝喻彌陀矣丁丑秋示微恙乃謝院事鼓
B16n0088_p0645a03║舟南邁孟冬朔旦行抵瀛山病體尫羸羣心洶洶乃
B16n0088_p0645a04║作遺書謝諸檀越時壽昌閴公自博山來候匡坐敘
B16n0088_p0645a05║別悰閴公問和尚安否師曰且道我生耶死耶閴公
B16n0088_p0645a06║曰末後句也須分付師彈指一聲遂微笑而逝弟子
B16n0088_p0645a07║弘恩成許等迎歸博山建塔蓮花峰之西原師示生
B16n0088_p0645a08║萬曆乙酉年九月初三日示寂崇禎丁丑年十月十
B16n0088_p0645a09║一日坐三十一夏享年五十有三有語錄六卷行世
B16n0088_p0645a10║法印
B16n0088_p0645a11║按貴州通志法印字祖融渝州人七歲出家於大興
B16n0088_p0645a12║寺萬曆間遍叅天童密雲蓮池憨山諸尊宿得其宗
B16n0088_p0645a13║旨後詣京請藏偶於早朝時遇光祿卿趙健於長安
B16n0088_p0645a14║門握手話談不覺至大內為緹騎所執下詔獄慈聖
B16n0088_p0645a15║太后聞而釋之賜紫衣金佛玉爐並大興慈聖禪林
B16n0088_p0645a16║題額及全藏以歸一日聞汲水聲得悟年八十七乃
B16n0088_p0645a17║化
B16n0088_p0645a18║法禪師
B16n0088_p0645a19║按衡嶽志牧夫法禪師蜀蓬州何氏子入南嶽投三
B16n0088_p0645a20║學律師受戒具結茅西巖登講座棄去得心印於龍
B16n0088_p0645a21║池歸住黃龍山示眾云不與萬法為侶者是甚麼人
B16n0088_p0645a22║前不釋迦後不彌勒頂門具眼腦後見腮天無私蓋
B16n0088_p0645a23║地無私載日月無私照照臨明白心超曠劫英雄力
B16n0088_p0645a24║破重圓
B16n0088_p0645a25║智舷
B16n0088_p0645a26║按列朝詩集智舷字葦如號秋潭秀水金明寺僧嘉
B16n0088_p0645a27║興梅溪人晚構黃葉庵於西郊自稱黃葉老人修竹
B16n0088_p0645b01║百竿最夕手自拂拭客至拾落葉煑茶移時無寒暄
B16n0088_p0645b02║語吳越士大夫慕謁者接踵其所心契者隱者吳少
B16n0088_p0645b03║君殷方叔陳仲醇也長水李日華敘其詩曰余諸生
B16n0088_p0645b04║於吟客之坐見少年苾芻處末席終日不置一語神
B16n0088_p0645b05║韻孤迥眼如鶖子善吟者金華吳少君曰君識是否
B16n0088_p0645b06║是為舷公出語皆煙霞冰雪拈其近句云獨樹落寒
B16n0088_p0645b07║陰余尋味久之遂與定交公行脚三十餘年余亦歸
B16n0088_p0645b08║里公道價隆重諸方禮為耆宿而不領眾不立侍者
B16n0088_p0645b09║書記詩名滿東南而無專集隨手散去日煨品字柴
B16n0088_p0645b10║支折脚鐺吚唔黃葉堆少君擬為晝徹一倫亦就詩
B16n0088_p0645b11║論之耳
B16n0088_p0645b12║佛幻
B16n0088_p0645b13║按江陰縣志照浮佛幻禪師其氏族莫詳於徑山長
B16n0088_p0645b14║松閣剃度住浮山聞爆竹聲徹悟叅博山深器重之
B16n0088_p0645b15║癸亥歸江上住黃氏家園之梅花堂一夕別去竟不
B16n0088_p0645b16║知所之師初不識字日夕苦叅忽於睡夢中雲興瓶
B16n0088_p0645b17║瀉遂得文字三昧有詩句及山中十二時怪松怪石
B16n0088_p0645b18║等歌人傳誦之
B16n0088_p0645b19║遒舟
B16n0088_p0645b20║按廣信府志遒舟字古航晉江人姓鄭氏少嗜學能
B16n0088_p0645b21║文一時士大夫皆器之以娶婦不順於母遣去母死
B16n0088_p0645b22║遂出家年三十有八叅博山夜坐不語目不交睫者
B16n0088_p0645b23║三月後閉關金陵山以青布直裰并偈貽之師力叅
B16n0088_p0645b24║兩載乃有省入閩居戴雲峭削萬仞人跡罕至師枯
B16n0088_p0645b25║坐一室歷數載劉孝廉延主博山惠藩賜紫衣皈之
B16n0088_p0645b26║道風日著四方來叅者師如鐵壁千尋絕無肯諾乙
B16n0088_p0645b27║未三月示寂居士張九生問師一口氣不來時向何
B16n0088_p0645c01║處安身立命師曰正好安身立命張曰莫便是和尚
B16n0088_p0645c02║得力處麼師曰何得認奴作郎遂跏趺而逝
B16n0088_p0645c03║元賢
B16n0088_p0645c04║按潘晉臺鼓山永覺老人傳元賢字永覺建陽人姓
B16n0088_p0645c05║蔡氏宋大儒西山十四世孫生於萬曆戊寅初名懋
B16n0088_p0645c06║德為邑名諸生嗜周程張朱之學年二十五讀書山
B16n0088_p0645c07║寺聞誦法華偈我爾時為現清淨光明身即知周孔
B16n0088_p0645c08║外乃別有此一大事癸卯壽昌無明開法董岩師往
B16n0088_p0645c09║謁之反覆徵詰昌曰此事不可以意解須力叅乃契
B16n0088_p0645c10║一日聞僧舉南泉斬猫話遂作頌呈昌昌曰叅學之
B16n0088_p0645c11║士切不得於一機一境上取則雖百匝千重垂手直
B16n0088_p0645c12║過尚當過人所謂身雖已在青雲上猶更將身入眾
B16n0088_p0645c13║藏是叅學眼也師唯唯奉教逮二親繼歿丁巳師年
B16n0088_p0645c14║四十竟裂青衿棄妻孥投壽昌落髮為改今名師凡
B16n0088_p0645c15║有所請益昌但曰我不如伱問如何是清淨光明身
B16n0088_p0645c16║昌挺身而立師曰止此更別有昌遂行師當下豁然
B16n0088_p0645c17║如釋重負隨入方丈將通所得昌倒拈鋤柄痛擊三
B16n0088_p0645c18║下曰向後不得艸艸即說偈曰一回透入一回深佛
B16n0088_p0645c19║祖從來不許人直饒跨上金毛背也教棒下自翻身
B16n0088_p0645c20║及昌示寂師親承末後囑累特撰行業鶴二記藏之
B16n0088_p0645c21║復與博山相依三載每商榷元奧生機橫發山喜曰
B16n0088_p0645c22║這漢生平自許他時天下人不奈渠越壬戌歸閩住
B16n0088_p0645c23║沙縣雙髻峯癸亥以葬親回建陽時師年四十有六
B16n0088_p0645c24║矣遂掛錫甌寧之金仙庵閱大藏丁卯徙建安荷山
B16n0088_p0645c25║一日山門外經行虎突至行者驚仆地師以柱杖指
B16n0088_p0645c26║之虎翻身咆哮而去戊辰春博山自石鼓回道建州
B16n0088_p0645c27║晤於光孝山即以大戒授師甲戌曹宗伯鴈澤林兵
B16n0088_p0646a01║憲得山延主鼓山四月甘露降山門松樹上師作偈
B16n0088_p0646a02║曰聖瑞端宜降大都窮山何得獨沾濡曉來扶杖山
B16n0088_p0646a03║門外笑看松頭綴玉珠九月復降偈曰玉露霏霏又
B16n0088_p0646a04║一番滿林花木盡同繁叮嚀莫道甜如蜜恐惹遊人
B16n0088_p0646a05║到石門明年乙亥張相國二水呂侍郎天池請入泉
B16n0088_p0646a06║州開元開法初至洛陽橋潮水已退時復湧漲眾皆
B16n0088_p0646a07║愕然有僧問潮汐之期千載不爽今日再至莫是為
B16n0088_p0646a08║和尚否師曰莫塗污老僧師知機緣已熟始開堂懷
B16n0088_p0646a09║中瓣香特為無明老人拈出嘗曰禪本壽昌戒本真
B16n0088_p0646a10║寂不可誣也四月說戒南安有吳真人乘板輿至寺
B16n0088_p0646a11║求法名並受五戒而去秋歸鼓山大師訃至師哭弔
B16n0088_p0646a12║真寂眾以大師治命今請繼席道風大著時歸安諸
B16n0088_p0646a13║生茅蔚起夢鬼來攝攝往真寂求救師為授菩薩戒
B16n0088_p0646a14║竟無事後茅毀戒鬼使來攝茅苦訴悔過始放還庚
B16n0088_p0646a15║辰建翠雲庵於餘杭西舍辛巳遷婺州普明寺歲大
B16n0088_p0646a16║饑居民絕食蘭溪趙某家貧治石灰為業忽捐資本
B16n0088_p0646a17║設齋一日病瘧死自午至戌冥中遇師引導復甦時
B16n0088_p0646a18║人甚傳其事師曰我豈能入冥救人皆由渠一念善
B16n0088_p0646a19║根故現斯事冬歸閩開戒劍之寶善時得戒者千餘
B16n0088_p0646a20║人壬午赴泉開元結制土紳張復同吳真人皈依乞
B16n0088_p0646a21║戒冬歸鼓山龍象雲從諸緣輻輳次第聿新為八閩
B16n0088_p0646a22║叢林之冠以常秉戒博山有歸資之義為建塔藏衣
B16n0088_p0646a23║鉢銘焉癸未應建州興福請至寶善建舍利塔值大
B16n0088_p0646a24║旱孫兵憲遣官詣禱師為上堂罷即時雨若盆傾水
B16n0088_p0646a25║滿三尺是歲大稔冬歸鼓山丁亥戊子閩省大亂寇
B16n0088_p0646a26║掠鼓山以籃輿舁師至半嶺眾忽顫仆遂送師還山
B16n0088_p0646a27║寇船泊江干為雷轟擊遂不敢再犯庚寅冬作壽塔
B16n0088_p0646b01║於寺之西畬乃自狀其行而銘之曰是誰髑髏建此
B16n0088_p0646b02║窣堵壽昌之兒石鼓之主不通世情一味莽鹵志大
B16n0088_p0646b03║言大眼空師祖據興聖座呵今罵古役鬼驅風重建
B16n0088_p0646b04║茲宇撇下皮囊掩藏荒塢莫道無口有聲如虎生耶
B16n0088_p0646b05║死耶請繹斯語廣告來者誰繼吾武至今讀之生氣
B16n0088_p0646b06║凜然乙未春興化福興長樂罹兵變饑民流會城竛
B16n0088_p0646b07║竮萬狀師乃斂眾遣徒設粥以賑死者具棺葬之凡
B16n0088_p0646b08║二千餘人丁酉師年八十上元日忽鳴鐘集眾舉衣
B16n0088_p0646b09║拂付維那為霖至九月朔示微疾不食者二十餘日
B16n0088_p0646b10║起居如常乃設偈示眾曰老漢生來性太偏不肯隨
B16n0088_p0646b11║流入世塵頑性至今猶未化剛將傲骨救儒禪儒重
B16n0088_p0646b12║功名真已喪禪宗機辯行難全如今垂死更何用祗
B16n0088_p0646b13║將此念報龍天曰老僧出世事盡在此偈汝等毋忽
B16n0088_p0646b14║遂閉目吉祥而臥若入定然越三日中夜令侍者扶
B16n0088_p0646b15║起坐定以目普觀大眾訖良久脫去實十月七日子
B16n0088_p0646b16║時也三日始掩龕顏色如生眾咸歎異師平生說法
B16n0088_p0646b17║語錄及諸撰述共二十種凡八十餘卷行世以庚戌
B16n0088_p0646b18║正月二十一日奉全身於本山西畬壽塔
B16n0088_p0646b19║覺浪
B16n0088_p0646b20║按浙江通志覺浪浦城張氏子投夢筆山出家得法
B16n0088_p0646b21║於東苑晦臺禪師後開堂金陵天界及杭崇先徑山
B16n0088_p0646b22║虎跑等五十三處道塲禪律精嚴儒釋淹貫嘗示眾
B16n0088_p0646b23║云有血性漢被世界磨成無血性漢被世界磨滅臨
B16n0088_p0646b24║入滅上堂僧歷問五位正偏至主中主師援筆頌曰
B16n0088_p0646b25║萬象指頭明卓異縱橫不換機何利無端拶斷破蒲
B16n0088_p0646b26║鞋直入千峰萬峰去遂擲筆而逝塔於棲霞山有學
B16n0088_p0646b27║庸宗旨莊子提正宗三寶及語錄百餘卷行世
B16n0088_p0646c01║道奉
B16n0088_p0646c02║按廣信府志道奉字雪磵建陽人自幼不茹葷禮聞
B16n0088_p0646c03║谷和尚聞問曰去去來來所為何事師曰為本分事
B16n0088_p0646c04║聞曰本分事作麼生為師擬對掩口自是疑愈切謁
B16n0088_p0646c05║博山山曰何處來曰匋中來山曰天不能蓋地不能
B16n0088_p0646c06║載因甚向匋裏埋却曰今日且喜得見和尚山曰汝
B16n0088_p0646c07║在匋中做甚麼曰看一歸何處山曰即今歸在何處
B16n0088_p0646c08║曰伸手只在縮手裏山曰何處學得這虛頭曰今日
B16n0088_p0646c09║不敢自瞞山曰未在且去每入方丈呈偈山曰透關
B16n0088_p0646c10║的人句中便有活眼山曰明日來向汝道嗣後每入
B16n0088_p0646c11║方丈求益山曰佛法不是鮮魚何怕爛却且為我入
B16n0088_p0646c12║閩化緣去師閩歸舟中扯纜忽斷呈偈答之曰只這
B16n0088_p0646c13║纜斷可惜吃驚船頭倒轉打失眼睛他時更有通霄
B16n0088_p0646c14║路不涉程途意自明嗣主博山一以實行振刷宗門
B16n0088_p0646c15║庚戌示寂忽法堂扁墜呼門人弘瀚弘喜弘裕示偈
B16n0088_p0646c16║黃龍涔和尚入省按師身曰屋破不蔽風雨如何師
B16n0088_p0646c17║曰乾坤翻轉更由誰曰恁麼則大眾景仰有分師作
B16n0088_p0646c18║偈拱手而化
B16n0088_p0646c19║道獨
B16n0088_p0646c20║按長慶空隱獨和尚塔錄道獨字空隱初字宗寶南
B16n0088_p0646c21║海陸氏子生三歲母抱登樓觀蜘蛛結網瞪目久之
B16n0088_p0646c22║悲喜不禁晚自言四五十年來回意不加毫末其夙
B16n0088_p0646c23║根如此六歲失父隨母禮佛瞻視輙移午聞老僧言
B16n0088_p0646c24║見性成佛遂發深信如釘入木得六祖檀經捧持頂
B16n0088_p0646c25║戴禮大士求識字疲困倒地忽覺身騰空中汗透毛
B16n0088_p0646c26║孔明燈讀經彷彿認是某字詢之人果然遂數行俱
B16n0088_p0646c27║下年十四辭母入寺習定樹下胷次忽如劈竹衝口
B16n0088_p0647a01║說偈如流年十六自磨刀就磐石上禮拜剃落縛茅
B16n0088_p0647a02║歸龍山單丁十餘年母病渴晨擔山泉走二十里抵
B16n0088_p0647a03║城闉始辨掌紋年二十九母歿與其弟靈泌腰包謁
B16n0088_p0647a04║博山山一見曰望汝來久矣拈倒騎牛入佛殿話勘
B16n0088_p0647a05║眾下語皆不契師呈頌曰貪程不覺曉愈求愈轉渺
B16n0088_p0647a06║相逢正是渠纔是猶顛倒蟻子牽大磨石人撫掌笑
B16n0088_p0647a07║別是活殺機不落宮商調山微笑云莫道博山無人
B16n0088_p0647a08║如今也有箇許為更名登具足戒住九月而別囑曰
B16n0088_p0647a09║汝八月再至不得辜負老僧是年九月山示寂始知
B16n0088_p0647a10║為末後付囑也師掩關金輪徙黃巖一意住山無出
B16n0088_p0647a11║世念粵中宰官請住羅浮開博山法門幡然起應慈
B16n0088_p0647a12║悲普薰機緣冥應而世變作閩人以鴈湖延師復請
B16n0088_p0647a13║住西禪海波觸激弓矢擊戞所至有吉雲擁護甲午
B16n0088_p0647a14║歲掃博山塔杖錫還粵豐湖羊城頻受叅請牀座禮
B16n0088_p0647a15║足道路布髮津梁稍疲微示瘡疾辛丑四月由海幢
B16n0088_p0647a16║返芥庵自尅去期七月二十二日端坐而逝世壽六
B16n0088_p0647a17║十二坐夏三十有三全身塔於羅浮華首臺西溪之
B16n0088_p0647a18║南
B16n0088_p0647a19║星朗
B16n0088_p0647a20║按廬江縣志星朗字閩漳龍溪林氏子相國鶴胎公
B16n0088_p0647a21║弟也母孕時夢頭陀披黃帔入寢室而生師時異香
B16n0088_p0647a22║滿室左脅有白毫右脅有赤珠襁褓便喜跏趺而坐
B16n0088_p0647a23║十一歲遊泮舉天啟丁卯鄉試仕屯部郎政事之暇
B16n0088_p0647a24║聞有誦法華經師往聽之至經行及坐臥常在於其
B16n0088_p0647a25║中問云除却經行坐臥在甚麼處僧罔措出守肇慶
B16n0088_p0647a26║渡揚子江聞博山和尚主天界法席恭詣叅叩深領
B16n0088_p0647a27║法教於是棄官薙髮徧歷名山巨剎住錫姑蘇申相
B16n0088_p0647b01║國青門錢宗伯牧齋俱聞風問道後至廬江住冶父
B16n0088_p0647b02║山祖庭寺江畔有古柏一株枯而復榮者數矣師至
B16n0088_p0647b03║樹復茂師於荒蕪中宏開殿宇妙麗莊嚴四方學者
B16n0088_p0647b04║雲集師四坐道塲闡法三十餘年得度者二萬餘人
B16n0088_p0647b05║康熙癸丑春樹忽萎倒溪中師曰樹倒老僧行矣沐
B16n0088_p0647b06║浴更衣跏趺說偈曰山中月滿吟秋夜樹上星暉掛
B16n0088_p0647b07║薜蘿言訖而逝有文集二十卷行世
B16n0088_p0647b08║白雲和尚
B16n0088_p0647b09║按吉安府志白雲和尚居武功誦法華經忽覩五色
B16n0088_p0647b10║盈空天花亂雨遂大悟策杖峰頂見大蟒蟠石上為
B16n0088_p0647b11║說偈蟒點首而去弟子名真香者別公久一日上山
B16n0088_p0647b12║問訊途逢虎公靜中以神力護之虎遂遁比見公公
B16n0088_p0647b13║方出定乃悟驅虎者公也窮山無米常食菜根尋入
B16n0088_p0647b14║郭建百佛會靜夜感靈神擊柝議者嫉之執拘於園
B16n0088_p0647b15║上值役公以經呪力解之活囚甚眾居齊雲山乳虎
B16n0088_p0647b16║讓大山無水公禱之甘泉湧出乃歷秦晉吳越遍叅
B16n0088_p0647b17║諸尊宿復歸武功見白鷺入池即其處刱剎徒侶盈
B16n0088_p0647b18║千指胷前有肉眼黑白分明一日珠自墮侍者持獻
B16n0088_p0647b19║公曰非我珠也旋拈瓦礫示曰此是我珠僧臘八十
B16n0088_p0647b20║有四忽集眾曰吾去矣眾問何往師笑曰明月落池
B16n0088_p0647b21║心白雲橫嶺上欲識往來機鐵牛吞火象端坐斂衣
B16n0088_p0647b22║而逝著有牧牛圖說
B16n0088_p0647b23║圓悟
B16n0088_p0647b24║按嘉興府志圓悟幼從有傳和尚出家徧叅諸方繼
B16n0088_p0647b25║席龍池遷海鹽金粟山廣慧寺緇素雲集檀施山積
B16n0088_p0647b26║大廈鴻構食堂常萬指上舍朱上申夢神告云師乃
B16n0088_p0647b27║慈受後身也悟出龍池夢至一亭下覆巨井足飲千
B16n0088_p0647c01║人有偉衣冠者進曰此師住處也金粟故有千人井
B16n0088_p0647c02║蓋前定云住金粟五年入閩黃蘗五月住鄮山阿育
B16n0088_p0647c03║王寺三月入天童宗風遠被王公將相下極韋布回
B16n0088_p0647c04║獠倭蠻重譯問法晚居太白山示寂化去繼悟駐金
B16n0088_p0647c05║粟石車通乘金粟有悟衣鉢塔弟子受記者大溈如
B16n0088_p0647c06║學鄧尉法藏夔州海明福嚴通容金粟通乘寶華通
B16n0088_p0647c07║忍龍池通微天童道忞雪竇通雲古南通門報忠通
B16n0088_p0647c08║賢通圓通奇十二人
B16n0088_p0647c09║通圓
B16n0088_p0647c10║按天台縣志通圓清修悟道有金粟開花通圓結果
B16n0088_p0647c11║之讖嗣歷諸方佛法大行崇禎壬午春忽曰吾可以
B16n0088_p0647c12║歸圓通矣果應其言
B16n0088_p0647c13║覺初
B16n0088_p0647c14║按宜興縣志天童禪師名覺初號密雲俗姓蔣氏南
B16n0088_p0647c15║嶽人幼不知書負薪為業年三十去其妻祝法龍池
B16n0088_p0647c16║事幻有六載後出主寧波之天童說法普度大闡宗
B16n0088_p0647c17║風崇禎時詔國戚田弘遇齎紫衣賜焉
B16n0088_p0647c18║通雲
B16n0088_p0647c19║按蘇州府志通雲字石奇嘉定徐氏子年十三出家
B16n0088_p0647c20║南廣寺後從密雲禪師叅學黑暗走出撞破鼻子血
B16n0088_p0647c21║出驀地歡喜作偈呈密雲云某甲今年三十二向來
B16n0088_p0647c22║鬼窟作活計忽然撞破鼻頭時但見鮮血流滿地密
B16n0088_p0647c23║雲問伱鼻子在那裏通即搦鼻云在這裏密將番菩
B16n0088_p0647c24║提連打遂契大法始住靈鷲寺後移主景星雪竇法
B16n0088_p0647c25║席大振
B16n0088_p0647c26║林野
B16n0088_p0647c27║按高僧摘要林野姓蔡長樂人生即絕腥依本里金
B16n0088_p0648a01║鐘寺道然本然兩師出家志存釋典離蜀之江南入
B16n0088_p0648a02║講肆明天啟丁卯息肩當湖會毛俞諸公於德藏齋
B16n0088_p0648a03║頭談楞嚴即留掩關閱藏適友送密雲師語錄展卷
B16n0088_p0648a04║至叅禪偈曰一念未生前試看底模樣頓覺疑情猛
B16n0088_p0648a05║發食寢俱忘至庚午春密老人過當湖因遣護關子
B16n0088_p0648a06║傳話囑云教他關中莫妄想此心益疑不覺失足墮
B16n0088_p0648a07║樓如夢忽覺便會一念未生前的道理遂破關走姑
B16n0088_p0648a08║蘇見密師於清凉庵力為叅究時老人舉世尊初生
B16n0088_p0648a09║便解指天指地汝諸人猶向老僧擬討甚麼椀拽拄
B16n0088_p0648a10║杖一時打散自此全身脫落深徹棒喝之旨乙亥冬
B16n0088_p0648a11║於素履黃公園中付拂
B16n0088_p0648a12║圓信
B16n0088_p0648a13║按寧波府志圓信號雪嶠鄞朱姓子與圓悟同師二
B16n0088_p0648a14║十九歲始祝髮行脚常凍餓至赤體草宿乞食聚落
B16n0088_p0648a15║悟無入處後至秦望普濟寺始大悟結庵於武康之
B16n0088_p0648a16║雙髻峰壁立萬山中遇虎不為害性好為詩巉巖峭
B16n0088_p0648a17║刻別出意緒為詞家所貴凡四坐道塲南岳開先徑
B16n0088_p0648a18║山雲門皆其卓錫處年八十餘卒
B16n0088_p0648a19║法藏
B16n0088_p0648a20║按蘇州府志法藏號漢月無錫蘇氏子十五薙髮神
B16n0088_p0648a21║若來告有四十悟道六十歸空之懸記二十九受戒
B16n0088_p0648a22║於雲棲又十年受具於靈谷又十一年嗣法於金粟
B16n0088_p0648a23║又七年開堂於鄧尉始居常熟破山甘半菽披百結
B16n0088_p0648a24║備諸苦行既於郡城北禪註梵網佛像放光開元禮
B16n0088_p0648a25║石佛則石佛顯瑞迨至鄧尉遠近傾慕財施坌集興
B16n0088_p0648a26║復萬峰道塲上堂四十餘會普說小叅不記其數度
B16n0088_p0648a27║徒百餘受戒萬眾預知大限逝之頃侍者問身後事
B16n0088_p0648b01║答曰牀頭老鼠偷殘食壁上孤燈照舊衣再問曰放
B16n0088_p0648b02║下幔子著年正六十而逝
B16n0088_p0648b03║天隱
B16n0088_p0648b04║按宜興縣志天隱名覺譽俗姓閔氏邑中牛塲巷人
B16n0088_p0648b05║年二十四歲出家與天童同事幻有偶閱楞嚴頓成
B16n0088_p0648b06║觸悟後建磬山禪院既住武康之報恩寺法嗣四人
B16n0088_p0648b07║箬庵玉林尤著
B16n0088_p0648b08║惟安
B16n0088_p0648b09║按歙縣志唯安號普門陝之郿人年十歲為人牧羊
B16n0088_p0648b10║豁然有省遂薙髮受戒叅方至普陀元旦挑柴忽被
B16n0088_p0648b11║風吹前後際斷因走五臺禮空印和尚請益深有發
B16n0088_p0648b12║明行脚至黃山破雪捫蘿陟天郡之勝宮庭欽仰以
B16n0088_p0648b13║所造四面佛像藏金賜之勅建慈光寺於黃山俾安
B16n0088_p0648b14║居焉安立規嚴肅為佛法干城天啟間權璫播虐人
B16n0088_p0648b15║不聊生安矢心化濁挈杖北行至清凉之乘願禪林
B16n0088_p0648b16║少傅朱蓼水相留結夏未幾示疾趺坐說偈合掌而
B16n0088_p0648b17║逝後骨歸葬黃山所遺有不像語究心旨願約行跡
B16n0088_p0648b18║等帙
B16n0088_p0648b19║通燈
B16n0088_p0648b20║按松江府志通燈字印林應天溧陽人族姓司徒名
B16n0088_p0648b21║輔聖七歲喪母誓願出家天啟元年至松江從了心
B16n0088_p0648b22║和尚受戒尋從雲棲廣中祝髮法名大會住永思庵
B16n0088_p0648b23║勤修苦行崇禎初結末生庵於東郊刺血寫金剛藥
B16n0088_p0648b24║師彌陀華嚴法華楞伽地藏梵網千佛圓覺涅槃諸
B16n0088_p0648b25║經後禮罄山為師改名通燈且告之曰行則苦矣不
B16n0088_p0648b26║究心源雖歷塵沙刦行終無益也須閉關叅悟後為
B16n0088_p0648b27║汝印證乃歸坐關中者三載一夕燈剪墜地聞聲有
B16n0088_p0648c01║悟再叅罄山許為法器深垂接引至溧陽方山有宋
B16n0088_p0648c02║氏捨地創建叢林尋入都祈請法藏時寫楞嚴未竟
B16n0088_p0648c03║於長椿寺成之中使見而驚異聲徹禁內遂賜藏經
B16n0088_p0648c04║及紫綠袈裟各一以還十四年五月二十五日而逝
B16n0088_p0648c05║唵囕
B16n0088_p0648c06║按列朝詩集唵囕香公者吳之詩人吳鼎芳字凝父
B16n0088_p0648c07║者也世居洞庭之武山年未三十生四子一夕夢大
B16n0088_p0648c08║士告曰偕爾佛子傳佛慧命因展兩手光作布滿室
B16n0088_p0648c09║界反照身心瞿然而悟遂斷絕妻子緣入雲棲祝髮
B16n0088_p0648c10║蓮池大師像前因名大香年已四十矣登霞幕山叅
B16n0088_p0648c11║本靜心禪師言下大悟復行脚十年孤子無侶每歎
B16n0088_p0648c12║曰末法陵夷宗以講論晦教以脫略衰升座說法吳
B16n0088_p0648c13║越間日無寧晷過潔溪登聖日峯絕頂欣然卓錫布
B16n0088_p0648c14║石為忘歸臺語徒眾曰他日堆骨於此石縫吾事畢
B16n0088_p0648c15║矣崇禎丙子九月八日結跏而寂徒眾瘞之如其言
B16n0088_p0648c16║世壽五十五僧臘一十六著雲外集經歷集錄十餘
B16n0088_p0648c17║種
B16n0088_p0648c18║了然
B16n0088_p0648c19║按無為州志了然字城庵受戒於鳩茲淡公不食鹽
B16n0088_p0648c20║醬日誦經以淨念為宗年七十四自囑趺坐封龕三
B16n0088_p0648c21║年後啟視之如生手可屈伸衣皆淨潔眾驚異以金
B16n0088_p0648c22║莊嚴之在日里人陳廷樂贈之以詩云舌根淡得已
B16n0088_p0648c23║多年自在修行老實禪生死關頭為努力老僧覺性
B16n0088_p0648c24║豈徒然郡庠生吳爾愷贈有偈云死去形消體自圓
B16n0088_p0648c25║江聲流月影涓涓試看月去江無影却笑枯骸未了
B16n0088_p0648c26║然
B16n0088_p0648c27║按巢縣志了然禪師巢人姓楊初出家於大甘泉寺
B16n0088_p0649a01║中後乞食於南山居民天啟間歸息於無為泥沒庵
B16n0088_p0649a02║跏趺端坐而逝弟子裝供肉身今猶存
B16n0088_p0649a03║寂然（附照德）
B16n0088_p0649a04║按嘉興府志凷庵禪師名寂然薙染於錢塘老僧江
B16n0088_p0649a05║月初叅密雲和尚問父母未生前公案有省密雲主
B16n0088_p0649a06║育王天童追隨杖履多所印可然意勇好藏不見聲
B16n0088_p0649a07║彩於育王掌樵爨於天童理畚鍤即同叅莫測所為
B16n0088_p0649a08║也晚卓錫青芝塢結茅種松自號𠙽庵所著影庵集
B16n0088_p0649a09║選燔剩集及散語行世法嗣照德字不孤性狷介建
B16n0088_p0649a10║默庵閉關三十年不出有水邊居詩稿後復居山有
B16n0088_p0649a11║山中草
B16n0088_p0649a12║圓融
B16n0088_p0649a13║按浙江通志圓融西蜀人年十六出家得戒天童密
B16n0088_p0649a14║雲和尚隨侍天台叅報恩游大雄次至金剛庵壬寅
B16n0088_p0649a15║七月忽語眾曰吾初六日歸去至日從容禮佛辭眾
B16n0088_p0649a16║入龕昇至塘西付院融坐龕中自開兩門取香三枝
B16n0088_p0649a17║說偈曰通身是徧身是法界眾生同圓智仍自掩龕
B16n0088_p0649a18║少時祥烟西颺凝然而化僧俗千餘頂禮讚歎
B16n0088_p0649a19║弘證
B16n0088_p0649a20║按無錫縣志弘證號大樹邑朱氏子十四出家依三
B16n0088_p0649a21║峰藏禪師六年苦志力叅一日目前壁立白光照曜
B16n0088_p0649a22║忽如胷脊迸裂洞見身後諸物人因名為破背比丘
B16n0088_p0649a23║後侍三峰七晝夜目不交睫忽憶世尊不說說迦葉
B16n0088_p0649a24║不聞聞而得開悟厥後溫嚴九載獲衣拂之囑繼住
B16n0088_p0649a25║三峰歷主潤州甘露石渚淨業玉峰清凉晚居邑之
B16n0088_p0649a26║華藏順治三年九月示寂塔於三峰
B16n0088_p0649a27║真蓮
B16n0088_p0649b01║按武進縣志真蓮住奔牛茶庵日事灑掃冬夏施茶
B16n0088_p0649b02║湯髮轉白為黑齒已落更生壽一百十五歲
B16n0088_p0649b03║教受
B16n0088_p0649b04║按天台縣志教受號看雲邑林姓祝髮高明講授天
B16n0088_p0649b05║台教觀正傳幽溪法乳內外典籍博達無遺復著金
B16n0088_p0649b06║剛大意記生無生論親聞記等行世
B16n0088_p0649b07║大悅
B16n0088_p0649b08║按武進縣志大悅天啟間僧不知何處人至太平寺
B16n0088_p0649b09║修塔及殿宇煥然一新約費五六千金不募人一錢
B16n0088_p0649b10║輙閉關一二日即持金出買木石等料料盡復如是
B16n0088_p0649b11║源源不竭人異之曰吾有丹在也工訖攜一空囊而
B16n0088_p0649b12║去不知所之
B16n0088_p0649b13║廻泉
B16n0088_p0649b14║按浙江通志廻泉名真中鄞邑孫氏子年十七投安
B16n0088_p0649b15║國寺受具自以根鈍不能憶持伽陀六時虔禮大士
B16n0088_p0649b16║以祈淨慈一夕仆地寺人以凉水灑面遂有省與藏
B16n0088_p0649b17║主涵春繙閱經律往復圓辨叅東禪深研止觀後歸
B16n0088_p0649b18║安國禁足立死限既老遴法器得受汰曰吾受涵師
B16n0088_p0649b19║囑累今付得人吾願已畢抵雲岫數日端坐唱佛而
B16n0088_p0649b20║化師一衲四十年垂老猶親澣濯受檀施輒推以與
B16n0088_p0649b21║眾示人直捷愷至每為人敷法華觀經及孝衡鈔至
B16n0088_p0649b22║佛憫念眾生受諸苦惱處必痛聲聞者感泣
B16n0088_p0649b23║寂明
B16n0088_p0649b24║按貴州通志寂明白雲弟子戒行不減於師天啟間
B16n0088_p0649b25║安賊叛圍新添城徒眾逃散寂明不去賊入寺諭以
B16n0088_p0649b26║大義賊眾俯首不敢加害年七十無疾終
B16n0088_p0649b27║超定
B16n0088_p0649c01║按天台縣志超定字靜因荊溪人得法明初潔志精
B16n0088_p0649c02║修品行卓絕著臥雲集
B16n0088_p0649c03║隱明
B16n0088_p0649c04║按無為州志隱明濡須人年十五入潛之華嚴庵受
B16n0088_p0649c05║戒苦行三年淡齋十二年閉關六載悟透宗風目不
B16n0088_p0649c06║識文字而出口成偈有消飯集傳世靈空解脫深有
B16n0088_p0649c07║意趣冬月取寒泉沐浴嘗汗出知其內外交修矣圓
B16n0088_p0649c08║寂三年後全體不壞面猶如生今塗以金人咸瞻禮
B16n0088_p0649c09║焉
B16n0088_p0649c10║照源
B16n0088_p0649c11║按列朝詩集照源字道生號冰如秀水古井庵僧海
B16n0088_p0649c12║鹽人乍耽律韻遂富篇章茹藻含毫時發清響有雪
B16n0088_p0649c13║林草
B16n0088_p0649c14║本開
B16n0088_p0649c15║按武昌府志僧本開旰江人幼崇佛典祝髮沙門中
B16n0088_p0649c16║年得叅旨奧丙申丁酉間來武昌居西山寺講演大
B16n0088_p0649c17║乘用闡宗風且戒律精嚴焚修勤苦兼善詩時人欽
B16n0088_p0649c18║慕焉
B16n0088_p0649c19║戒潤
B16n0088_p0649c20║按武進縣志戒潤號香雪楚人說戒天寧寺感五色
B16n0088_p0649c21║日暈倡建九蓮閣著有楞嚴貫珠
B16n0088_p0649c22║文貞
B16n0088_p0649c23║按列朝詩集文貞字蓮生秀水精嚴寺僧桐鄉人冬
B16n0088_p0649c24║谿公五世孫也與雪竇生明興普覺明結伴叅訪同
B16n0088_p0649c25║事黃葉老人二公入滅遂罷行脚住小萍庵彙輯檇
B16n0088_p0649c26║李禪林詩題品行世頗具手眼薝蔔上人復輯萍庵
B16n0088_p0649c27║詩附其後
B16n0088_p0650a01║覺明
B16n0088_p0650a02║按金谿縣志覺明禪師姓王年十八祝髮披緇拜善
B16n0088_p0650a03║知識而師之既自奧源咸通稱為佛門龍象蓋其於
B16n0088_p0650a04║妙法蓮花多所誦得所解歷期而繙閱之未遍則三
B16n0088_p0650a05║年了其句句了矣猶謂上乘難叅迄今齒脫眼鈍貌
B16n0088_p0650a06║瘧骨寒尚走西山數百里外頂禮行衲古雪授七衣
B16n0088_p0650a07║面加錫焉計覺明入禪門幾五十年而足不遊曇口
B16n0088_p0650a08║無浪鉢日剪雲蔬聽小伽藍給爨供飱聊以告飽里
B16n0088_p0650a09║有再構凌雲者期以宏鎮溪之麗覺明亦惟坐觀堂
B16n0088_p0650a10║構終不攫名以居功而其規畫則已井如矣灼灼舍
B16n0088_p0650a11║利寂寂人緣得無謂宗於元者溺於空耶抑胡望七
B16n0088_p0650a12║老衲兼以授衣加錫之莊嚴尚知有此不衫不履入
B16n0088_p0650a13║世出世之老硜匏乎崇陽聶蘇門先生常為余言覺
B16n0088_p0650a14║明雅而多風禪而有致有若佛印叅寥堪與蘇米少
B16n0088_p0650a15║游輩作良友知言哉里人傅振鐸傳