B16n0088_p0651a01║欽定古今圖書集成博物彙編神異典
B16n0088_p0651a02║　第一百九十四卷目錄
B16n0088_p0651a03║僧部列傳七十
B16n0088_p0651a04║明六
B16n0088_p0651a05║九龍盆火頭無異
B16n0088_p0651a06║通新悟進
B16n0088_p0651a07║羅墅庵僧寂光
B16n0088_p0651a08║弘乘大慧
B16n0088_p0651a09║雲光如圭
B16n0088_p0651a10║曇晦康齋
B16n0088_p0651a11║廣德海禪師
B16n0088_p0651a12║通睿了然
B16n0088_p0651a13║朝宗正嵓
B16n0088_p0651a14║慶祐行徹
B16n0088_p0651a15║海會無學
B16n0088_p0651a16║戒生靈江
B16n0088_p0651a17║清欲德觀
B16n0088_p0651a18║巨方源古
B16n0088_p0651a19║碧峰智旭
B16n0088_p0651a20║承皓至剛
B16n0088_p0651a21║相如處珪
B16n0088_p0651a22║湛明通振
B16n0088_p0651a23║弘叅觀英
B16n0088_p0651a24║居溟善酇
B16n0088_p0651a25║方晟允襲
B16n0088_p0651a26║隆琦通容
B16n0088_p0651a27║無用尺木
B16n0088_p0651b01║弘聖行幟
B16n0088_p0651b02║古燈本仁
B16n0088_p0651b03║自濯萬如
B16n0088_p0651b04║箬庵弘儲
B16n0088_p0651b05║弘璧末慈
B16n0088_p0651b06║靈睿破山
B16n0088_p0651b07║正志戒顯
B16n0088_p0651b08║遠俊行元
B16n0088_p0651b09║通省檝庵
B16n0088_p0651b10║晝林太然
B16n0088_p0651b11║恆證據禪師函是
B16n0088_p0651b12║函可
B16n0088_p0651b13║皇清
B16n0088_p0651b14║弘覺玉林
B16n0088_p0651b15║半庵頭陀元潔瑩禪師
B16n0088_p0651b16║超杲原直
B16n0088_p0651b17║恆轉濟恆
B16n0088_p0651b18║導禪師習融
B16n0088_p0651b19║竺庵方宜
B16n0088_p0651b20║德修明照
B16n0088_p0651b21║
B16n0088_p0651b22║
B16n0088_p0651b23║
B16n0088_p0651b24║
B16n0088_p0651b25║
B16n0088_p0651b26║
B16n0088_p0651b27║
B16n0088_p0651c01║神異典第一百九十四卷
B16n0088_p0651c02║僧部列傳七十
B16n0088_p0651c03║明六
B16n0088_p0651c04║九龍盆火頭
B16n0088_p0651c05║按衡嶽志九龍盆火頭河南人不知其名號以崇禎
B16n0088_p0651c06║戊辰年入九龍執事火頭遇濕柴輙焚香禮拜以燭
B16n0088_p0651c07║然之火即起人往往見火中吐蓮花狀二十年不言
B16n0088_p0651c08║語忽於乙未冬無病執帚為佛聖掃塵向韋馱作語
B16n0088_p0651c09║云來世當生何地自天子而下皆不欲不如再來修
B16n0088_p0651c10║行因擊鼓三通聚眾行禮告以三日後當長往矣後
B16n0088_p0651c11║果如期端坐而逝
B16n0088_p0651c12║無異
B16n0088_p0651c13║按衡嶽志無異衡陽人明和尚之胞兄也依天童密
B16n0088_p0651c14║雲老和尚薙染遍叅後於白石峰前祇林住靜曾作
B16n0088_p0651c15║山中四威儀云山中行步步步無停穿雲去垂手捉
B16n0088_p0651c16║明星山中住不插梧桐樹鳳兒來指伊歸宿處山中
B16n0088_p0651c17║坐哩囉歌頻播音韻希世上人難和山中臥夢裏佛
B16n0088_p0651c18║慵做打鼾齁虛聲天來大今遷海會庵
B16n0088_p0651c19║通新
B16n0088_p0651c20║按寧波府志通新字鏡宗慈谿劉氏子少時從軍薊
B16n0088_p0651c21║遼中年覽心經有省依金山朝陽和尚祝髮後叅天
B16n0088_p0651c22║童密雲和尚屢問屢打一日至齋堂方拈箸間忽然
B16n0088_p0651c23║有悟自是為天童化主十餘年時天井古剎久廢陳
B16n0088_p0651c24║恭潔公良謨因請鏡宗主之而里人陳士英輩各捐
B16n0088_p0651c25║資修建於是天井復興深鄙諸方募緣陋習務耕種
B16n0088_p0651c26║以自給其開示學者直截便易多有省發云
B16n0088_p0651c27║悟進
B16n0088_p0652a01║按嘉興府志介庵禪師諱悟進其先自武林遷禾母
B16n0088_p0652a02║賀氏長齋好施捨夢日輪而姙師幼不從兒嬉喜游
B16n0088_p0652a03║諸寺院見佛像依依不忍去弱冠習舉子業常繙內
B16n0088_p0652a04║典切空門之慕一日書偈於壁出走見鴛湖大師示
B16n0088_p0652a05║人語曰道在是矣湖入閩師從其嗣萬如禪師剃度
B16n0088_p0652a06║從之游最久又嘗謁天童密老問道後受法於湖返
B16n0088_p0652a07║禾依興善居蓋興善為湖與萬出家之地師不忘其
B16n0088_p0652a08║舊也主席開法者數次晚住金明寺寺後范湖為放
B16n0088_p0652a09║生故址師與紳士修舉之將示寂遍辭相識沐浴更
B16n0088_p0652a10║衣作偈曰來無一物去無一物金明古剎付與檀越
B16n0088_p0652a11║遂冥然坐逝世壽六十二僧臘三十七有語錄及拈
B16n0088_p0652a12║頌行世傳法弟子十五人古燈禪師諱真烱者其高
B16n0088_p0652a13║座也師塔在大慈庵右方伯王庭為誌其言曰予嘗
B16n0088_p0652a14║謂當今法門盛極而衰得清操如師數人標榜叢林
B16n0088_p0652a15║足為狂瀾救矣
B16n0088_p0652a16║羅墅庵僧
B16n0088_p0652a17║按武進縣志羅墅庵僧周姓專修淨土一心念佛數
B16n0088_p0652a18║日前自知時至募大眾各與薪一束積如山至期來
B16n0088_p0652a19║觀者千餘人口出三昧火自焚鄉人即其處建庵立
B16n0088_p0652a20║塔藏之名化身庵
B16n0088_p0652a21║寂光
B16n0088_p0652a22║按漢陽府志廬山三昧大師寂光廣陵人博通象教
B16n0088_p0652a23║尤精梵網西游於楚至漢口之生生林說戒一期僧
B16n0088_p0652a24║俗會者殆至千餘人江漢間所未睹也去之沔陽結
B16n0088_p0652a25║廣長社以居崇禎末避兵入廬山遂示滅焉
B16n0088_p0652a26║弘乘
B16n0088_p0652a27║按漢陽府志長沙神山問石禪師法名弘乘臨濟三
B16n0088_p0652b01║十五世萬蜂法藏禪師之嗣既受心印乃涉江而上
B16n0088_p0652b02║時江漢間頗不嫺於宗門內事惟武陵龍人儀為漢
B16n0088_p0652b03║陽博士與郡蕭方伯喜談禪乃請師開期結制於大
B16n0088_p0652b04║別寺之藏經閣於是法侶雲集宗風始振刻有語錄
B16n0088_p0652b05║一卷未幾居九峰旋入長沙崇禎末始示疾遷化塔
B16n0088_p0652b06║在神山
B16n0088_p0652b07║大慧
B16n0088_p0652b08║按宣城縣志大慧寧信寺僧掩關七年使寺眾以針
B16n0088_p0652b09║刺體液出皆乳未幾辭往峩嵋至黃鎮勝果寺謂其
B16n0088_p0652b10║徒曰予從此逝矣趺坐說偈而寂口中火出燔其軀
B16n0088_p0652b11║獨腦不燬賈人為建塔
B16n0088_p0652b12║雲光
B16n0088_p0652b13║接濟南府志雲光不自言其何許人亦不詳其姓氏
B16n0088_p0652b14║於崇禎十三年間嘗坐正覺寺中說法時往時來神
B16n0088_p0652b15║變莫測其坐處嘗有五色雲焉今西方禪院是其法
B16n0088_p0652b16║眷也
B16n0088_p0652b17║如圭
B16n0088_p0652b18║按宣城縣志如圭號覺一景德寺僧歷叅名山通大
B16n0088_p0652b19║小乘崇禎丙子止靜黃蘗茆菴閱石屋語錄遂示寂
B16n0088_p0652b20║著苦海浮囊在家尸羅等書
B16n0088_p0652b21║曇晦
B16n0088_p0652b22║按武昌府志曇晦禪師海東新羅國人母夢白龍駒
B16n0088_p0652b23║負如意珠光感而生師遍叅諸國至中土尋尊宿領
B16n0088_p0652b24║臨濟宗悟禪住平等山楚王迎奉之於崇禎壬申臘
B16n0088_p0652b25║月日趺坐吉祥而逝全身歸塔
B16n0088_p0652b26║康齋
B16n0088_p0652b27║按浙江通志康齋不知其名字四川人崇禎年嘗至
B16n0088_p0652c01║富陽栗塢山枯坐石洞中飯糠茹菜戒業清苦夜有
B16n0088_p0652c02║猛虎巨蛇護其洞口一日忽語里人曰貧僧欲去願
B16n0088_p0652c03║丐薪若干屆期厝薪於空地趺坐其上以油布帽覆
B16n0088_p0652c04║首吐三昧自焚觀者如堵火已發忽自舉帽向人呼
B16n0088_p0652c05║曰大眾信女中有生氣相沖火不得化請各退避眾
B16n0088_p0652c06║詢之果有孕婦輒命去復以帽自覆火遂大舉須臾
B16n0088_p0652c07║而盡其徒收骨藏洞中名曰康齋庵
B16n0088_p0652c08║廣德
B16n0088_p0652c09║按江寧府志月潭講師名廣德字國一廣陵桂氏子
B16n0088_p0652c10║生而趺坐不近葷血誦經史日千餘言一日聞佛踰
B16n0088_p0652c11║王城學道事有感遂往雲棲出家受具足戒叅請無
B16n0088_p0652c12║虛日諸佛法藏明若指掌年二十六辭雲棲徧印海
B16n0088_p0652c13║內耆宿萬曆丁酉至京師講華嚴宗旨道價高重旋
B16n0088_p0652c14║錫秣陵諸剎輟講延請設化德教觀雙融臻微入妙
B16n0088_p0652c15║義學知解渙然冰釋崇禎己卯雲棲諸法屬請還山
B16n0088_p0652c16║拈示揚舉多所開悟還返白下示寂於鳳山龍阿之
B16n0088_p0652c17║間德修眉秀目品儀魁岸於佛法不輕許人嘗曰癡
B16n0088_p0652c18║禪狂慧為法門害若解學不深品行不高何足以寄
B16n0088_p0652c19║斯道故開悟後葷一時為盛
B16n0088_p0652c20║海禪師
B16n0088_p0652c21║按寶慶府志慧山海禪師閩人依溈山養拙師師為
B16n0088_p0652c22║密老人家嗣五峰白足海得心印於拙公隱衡山未
B16n0088_p0652c23║幾拙公示寂迎海繼席宗風大暢弘覺忟禪師遺以
B16n0088_p0652c24║御賜金襴袈裟師以休老隱邵陽之龍山荊竹坪功
B16n0088_p0652c25║德寺遠邇歸依猶之在溈山也甫二載而示寂郡紳
B16n0088_p0652c26║復迎家嗣與峰智公繼席法嗣古梅冽公邵陽人今
B16n0088_p0652c27║住溈山芙蓉易庵應公亦繼席於龍山而與峰禪師
B16n0088_p0653a01║今弘法於新化明熙寺休老於盤山祖孫父子兄弟
B16n0088_p0653a02║皆有語錄行於世
B16n0088_p0653a03║通睿
B16n0088_p0653a04║按江陰縣志洞如禪師名通睿夏港薛氏子父母強
B16n0088_p0653a05║之婚於除夕遯去夜半抵青暘宿人家簷下俟旦即
B16n0088_p0653a06║冒雪行追者不得及而歸至二十三歲感異夢往徑
B16n0088_p0653a07║山出家叅龍池為密雲和尚所器歸杜門手佛漥力
B16n0088_p0653a08║叅樵牧不得窺其面有臭皮囊歌行世
B16n0088_p0653a09║了然
B16n0088_p0653a10║按合肥縣志了然合肥西門外三里庵僧目不識字
B16n0088_p0653a11║口不譚經年七十九一日趺坐說偈曰我今去我今
B16n0088_p0653a12║去不向幽泉一直路直上西方見如來好認來時真
B16n0088_p0653a13║面目言畢而寂
B16n0088_p0653a14║朝宗
B16n0088_p0653a15║按武進縣志朝宗俗姓陳武進東郭人也出家從三
B16n0088_p0653a16║峰和尚已契道機後意謂未足至天童謁密雲和尚
B16n0088_p0653a17║傳拂為靈濟三十五法嗣後住靈祐靈石曹山為大
B16n0088_p0653a18║眾師和尚自立機語不依傍三峰三要語所有語錄
B16n0088_p0653a19║行世者如斬新創語亦自稱常州陳四郎門下問道
B16n0088_p0653a20║者多不輕付拂
B16n0088_p0653a21║正嵓
B16n0088_p0653a22║按浙江通志正嵓字豁堂金陵郭氏子明初其祖以
B16n0088_p0653a23║軍功授杭州衛指揮遂家焉七齡即絕葷十歲喪父
B16n0088_p0653a24║依靈隱薙染禮補陀作偈有善才叅後無童子更二
B16n0088_p0653a25║千年我一人之句叅淨慈三峰漢和尚聞靜板聲有
B16n0088_p0653a26║悟後嗣橫山一默禪師駐足南屏預言逝期至日沐
B16n0088_p0653a27║浴更衣命侍者出視日晷云正午遂跏趺書偈擲筆
B16n0088_p0653b01║而逝弟子華庵恆觀等為建塔於永明壽塔之右師
B16n0088_p0653b02║生穎敏兼通儒釋所著詩文偈頌語錄若干卷行於
B16n0088_p0653b03║世
B16n0088_p0653b04║慶祐
B16n0088_p0653b05║按蘇州府志慶祐字自天溧陽李氏子投五臺湧泉
B16n0088_p0653b06║寺出家南歸叅三峰藏未契再叅瑞光徹舉三元三
B16n0088_p0653b07║要師信口呈偈遂許入室鼎革之際結茅南園躬耕
B16n0088_p0653b08║自給既遷香光律院掩關閱藏者五夏說戒昭慶寺
B16n0088_p0653b09║掃塔五臺山遊長安還主瑞光祖庭傳戒二載退老
B16n0088_p0653b10║香光示疾而逝
B16n0088_p0653b11║行徹
B16n0088_p0653b12║按天台縣志行徹字無礙荊溪人得法林野繼席通
B16n0088_p0653b13║圓闡法泰寧邑侯董請住萬年道德精嚴四眾皈依
B16n0088_p0653b14║有語錄詩集行世定壽塔於寺之西
B16n0088_p0653b15║海會
B16n0088_p0653b16║按崇陽縣志海會號了然俗姓黃仁上里人居美錦
B16n0088_p0653b17║坊生萬曆甲申崇禎十三年十一月二十三日未刻
B16n0088_p0653b18║解衣躍入薪火中喃喃作聲竟坐化時年五十三按
B16n0088_p0653b19║了然作止靡恆混迹勞賤納婦生女與眾人同性剛
B16n0088_p0653b20║戾半生行己多在清濁之間又隱身宦僕繫籍與臺
B16n0088_p0653b21║因公牘愆期被刑法署乃一朝解脫遂證上果可見
B16n0088_p0653b22║凡夫積習咸有慧根苦海靈山只爭一轉人固在所
B16n0088_p0653b23║樹耳若夫膏粱世胄與輦上貴人又當思飯牛走狗
B16n0088_p0653b24║之中或有生天出世之種無恣己凌人撻仙杖佛是
B16n0088_p0653b25║亦證果之因也
B16n0088_p0653b26║無學
B16n0088_p0653b27║按吉安府志無學和尚者廬陵良家子也常住西峰
B16n0088_p0653c01║寺往來酒肆中丐食得飲輒醉醉則歡呼跳躍遇人
B16n0088_p0653c02║詈罵毆辱之亦不為動或以葷腥進紿曰菜則食曰
B16n0088_p0653c03║雞豬則弗食莫喻其意皆以為狂僧也尤工詩善書
B16n0088_p0653c04║見鄒南臯先生畫像拈筆題曰烈著都門名噪天下
B16n0088_p0653c05║世人見之謂是仗節死義之臣無學視之仍是水田
B16n0088_p0653c06║老者水田鄒所居之地為詩贈人多勸導諷動語登
B16n0088_p0653c07║講坐杖麈如意皆發明微旨註楞嚴經尤為宗匠後
B16n0088_p0653c08║示寂於九江火其骨投之江一夕風雷大作沙石湧
B16n0088_p0653c09║積墳起其處人稱為無學洲乃知其神異
B16n0088_p0653c10║戒生
B16n0088_p0653c11║按興國州志戒生浙江人明季郡人劉興覲鍾大鼎
B16n0088_p0653c12║等迎至銀山寺開堂接眾歲饑荒多所濟給其對人
B16n0088_p0653c13║與父言慈與子言孝隨地開發未嘗勸人奉佛也一
B16n0088_p0653c14║時血食諸神俱從受戒如州城東嶽祠之太保廣濟
B16n0088_p0653c15║縣之箕仙尤顯著者年七十端坐說偈而逝瘞塔之
B16n0088_p0653c16║夕燐火千百炬彌滿山谷間頗似會葬然眾驚呼遂
B16n0088_p0653c17║散去不復見
B16n0088_p0653c18║靈江
B16n0088_p0653c19║按天台縣志靈江字寒月四明人開叅九載講貫四
B16n0088_p0653c20║方每期聽眾千餘歷住幽溪處己孤高志存弘道著
B16n0088_p0653c21║心經前茅圓宗鏡觀等行世
B16n0088_p0653c22║清欲
B16n0088_p0653c23║按臨海縣忠清欲邑人號了庵九歲入徑山十六歲
B16n0088_p0653c24║依虎岩得度雲遊蘇門所至咸加企敬所著有南堂
B16n0088_p0653c25║錄
B16n0088_p0653c26║德觀
B16n0088_p0653c27║按僊居縣志德觀居景星庵掩關三十年郡侯以書
B16n0088_p0654a01║迎即批其尾云誰將瑣末人間事換我一生林下閑
B16n0088_p0654a02║使再跡之失其廬而去
B16n0088_p0654a03║巨方
B16n0088_p0654a04║按安陸府志巨方安陸人也姓曹氏幼稟業於明福
B16n0088_p0654a05║院朗禪師初講經論後叅禪會及造北宗秀入室侍
B16n0088_p0654a06║對應機無爽尋至上黨寒嶺居焉後於五臺山闡化
B16n0088_p0654a07║二十餘年示寂塔本山
B16n0088_p0654a08║源古
B16n0088_p0654a09║按太平府志源古號別山宜興人天童法派兼工詩
B16n0088_p0654a10║笻笠遍五嶽晚年結茅黃泥岡偶憩姑溪禪院患腹
B16n0088_p0654a11║疾侍者治寂具旬日復愈經行別室見所藏具憮然
B16n0088_p0654a12║曰汝輩慮我為死耶良久徐云既爾便去未為不可
B16n0088_p0654a13║取水浴趺坐次日啟視已圓寂矣居常得句曰四海
B16n0088_p0654a14║有身空寄夢普天無地不留詩
B16n0088_p0654a15║碧峰
B16n0088_p0654a16║按重慶府志碧峰和尚棲郡西之龍洞寺得道前知
B16n0088_p0654a17║時文侍郎微時讀書寺中每試其事無不早驗一日
B16n0088_p0654a18║與文對坐偶大喝曰公僕有持餉自家來者途次遇
B16n0088_p0654a19║虎我為公逐之公初不信少焉家有人至匜器俱碎
B16n0088_p0654a20║云值虎於途得暴雷擊之而散又文有弟同館其攻
B16n0088_p0654a21║苦如一而僧曰後文伯子當貴顯惜不壽文仲子雖
B16n0088_p0654a22║止明經却耄耆以終後果然諸如此類莫不先知卒
B16n0088_p0654a23║之日徒以火葬一鄉猶於焰霧中見其人焉
B16n0088_p0654a24║智旭
B16n0088_p0654a25║按江寧府志靈峰法師智旭號滿益俗姓鍾父母持
B16n0088_p0654a26║白衣大悲呪十年夢大士送子而生幼讀儒書長而
B16n0088_p0654a27║出家體究大事細行無忒皎如冰霜究心台部歷開
B16n0088_p0654b01║講筵始入靈峰作請藏因緣草衣木食若將終身來
B16n0088_p0654b02║金陵住祖堂述唯識心要相宗八要直解彌陀要解
B16n0088_p0654b03║移長干三藏殿演楞嚴文句生平不事于謁名公大
B16n0088_p0654b04║人執經問難者必直決可否不徇俗情嘗有言曰漢
B16n0088_p0654b05║宋註疏盛而聖賢心法晦譬如方木入圓竅也隨機
B16n0088_p0654b06║羯磨出而律學衰譬如水添乳也指月錄盛行而禪
B16n0088_p0654b07║道壞譬如鑿混沌竅也四教儀流傳而台宗昧譬如
B16n0088_p0654b08║執死方而醫變症也乙未正月趺坐向西稱佛而逝
B16n0088_p0654b09║塔於靈峰眾香塢
B16n0088_p0654b10║承皓
B16n0088_p0654b11║按安陸府志承皓荊門玉泉僧也依大力院出家後
B16n0088_p0654b12║遊方叅北塔發明心要得大自在三昧製犢鼻裩書
B16n0088_p0654b13║歷代祖師名字乃曰惟有文殊普賢較些子且書於
B16n0088_p0654b14║帶上故叢林自為皓布裩師示寂門人圍繞師笑曰
B16n0088_p0654b15║吾年八十一老死舁屍出兒郎齊著力一年三百六
B16n0088_p0654b16║十日言畢而逝
B16n0088_p0654b17║至剛
B16n0088_p0654b18║按溫州府志至剛瑞安陳氏子號真翁其父與江寺
B16n0088_p0654b19║僧妙慧善一日慧來語曰吾當以翼日午逝世至期
B16n0088_p0654b20║果然師之鄰女夢慧告曰吾已托生陳家眉有白毫
B16n0088_p0654b21║是其驗也及生果見白毫垂兩眉間年十二於永嘉
B16n0088_p0654b22║福聖寺祝髮受具首住平陽之東林樹幢說法學徒
B16n0088_p0654b23║坌集遷住開元振舉宗綱修繕廢墜集摩訶大目揵
B16n0088_p0654b24║連懺文刊以傳世
B16n0088_p0654b25║相如
B16n0088_p0654b26║按太平府志相如合肥人愛隱玉山巔之勝止於懸
B16n0088_p0654b27║崖斷壁中緣竹編茅不閉風雨虎狼率相視曳尾去
B16n0088_p0654c01║山有寺頗饒僧眾爭欲供養之相如不許遊人往叅
B16n0088_p0654c02║餽果蔬粟麥則受雖金錢滿槖弗顧也靜夜空林經
B16n0088_p0654c03║聲從雲際出所居無半榻朝夕枯坐其間癯骨方瘞
B16n0088_p0654c04║支節稜稜可數涅槃先數日與山鄰別云後十餘年
B16n0088_p0654c05║當復相見人擬之辟支佛云
B16n0088_p0654c06║處珪
B16n0088_p0654c07║按仙居縣志處珪邑人武魁陳正大之大父也字瑩
B16n0088_p0654c08║中號松筠少不羈嗜酒縱聲妓以詩著名一日游廬
B16n0088_p0654c09║山適值雲怡大師坐叢席處珪詰曰如何是英雄師
B16n0088_p0654c10║曰放下真英雄曰如何是前因曰隨處是前因處珪
B16n0088_p0654c11║憬然悟遂祝髮焚修戒嚴行潔深得不傳之心印
B16n0088_p0654c12║湛明
B16n0088_p0654c13║按臨海縣志湛明邑人幼入山得禪坐正觀法中年
B16n0088_p0654c14║住錫雲峰尤精戒行陳寒山常師事之將歸寂見火
B16n0088_p0654c15║光滿山漸近寺側曰吾逝矣口占一偈而別
B16n0088_p0654c16║通振
B16n0088_p0654c17║按江陰縣志別溪通振禪師少歷講座晚究禪宗得
B16n0088_p0654c18║法天隱初住四溪東禪諸處後住江陰之華山開闢
B16n0088_p0654c19║叢席緇白景從師行履篤實有古尊宿風語錄及雜
B16n0088_p0654c20║著行世
B16n0088_p0654c21║弘叅
B16n0088_p0654c22║按建州淨慈南詢弘叅禪師傳師名弘叅福建漳之
B16n0088_p0654c23║海澄楊氏子母周氏父早喪遺腹而生師七歲茹齋
B16n0088_p0654c24║幼有出塵之志因母在未敢遠離母病不起臨終問
B16n0088_p0654c25║曰我若去世子作何事業師云出家母喜曰汝若出
B16n0088_p0654c26║家先要度我語畢合掌而逝母喪事畢遂投龜洋智
B16n0088_p0654c27║公出家忽一日思母遺囑欲了生死如何即得問一
B16n0088_p0655a01║老宿如何是禪宿云山也是禪水也是禪當時不決
B16n0088_p0655a02║其旨偶閱禪關策進始知有出生死之徑聞鼓山末
B16n0088_p0655a03║覺和尚出世往求開示精勤叅究始契證偈云髑髏
B16n0088_p0655a04║裂破色非聲樝著金剛隻眼睛得後方知無一事年
B16n0088_p0655a05║年三月柳條青自此出嶺徧叅濟洞諸大宗匠語默
B16n0088_p0655a06║有準當機不讓諸方稱為透網金鱗而師終不自肯
B16n0088_p0655a07║道經信州博山叅見古航即以大事付囑勉師住山
B16n0088_p0655a08║偈曰凡情聖量病無差最是嘵嘵害道芽未到穿楊
B16n0088_p0655a09║難負悟縱橫無敵最堪誇於玉泉結茅三年限滿四
B16n0088_p0655a10║眾請出世開法淨慈宗風大振其上堂小叅機辯迅
B16n0088_p0655a11║速手眼精明片言隻字學者珍為至寶有全錄行於
B16n0088_p0655a12║世
B16n0088_p0655a13║觀英
B16n0088_p0655a14║按無錫縣志觀英號毅庵合肥孫氏子年二十出家
B16n0088_p0655a15║叅瑞光徹禪師有省已忽自疑曰使禪只如此亦何
B16n0088_p0655a16║以叅為一夕竟去謁天童叅弁山皆不得契時靈巖
B16n0088_p0655a17║禪師住祥符往見始肯依止久之大悟淨徹從上淆
B16n0088_p0655a18║訛儲開罏靈巖命為西堂執竹篾𤊳煉學者自是歷
B16n0088_p0655a19║諸名剎皆從後付源流令開法國清至則鍵關六年
B16n0088_p0655a20║謝絕酬應衲子苦其嚴冷而儲獨重之嘗曰今天下
B16n0088_p0655a21║會第一句者三人老僧與具兄及毅庵耳具兄謂徑
B16n0088_p0655a22║山禮禪師也歷主光嚴祥符諸剎晚乃退居邑雙河
B16n0088_p0655a23║之柏成庵丁巳秋示疾歎曰吾為法求人無措吾機
B16n0088_p0655a24║者今已矣學者各自勉師古人若須拂子三十錢買
B16n0088_p0655a25║取撲蠅蚋耳九月說偈而逝聞眾悲慟忽瞠視曰俗
B16n0088_p0655a26║氣未除乃瞑塔龍山石門
B16n0088_p0655a27║居溟
B16n0088_p0655b01║按無錫縣志居溟字去息蘇州徐氏子初出家鄧尉
B16n0088_p0655b02║後叅靈巖儲禪師依焉時靈巖以著語課學者甲乙
B16n0088_p0655b03║甚峻溟輙得印可自是機悟敏捷既大徹受莂記猶
B16n0088_p0655b04║在最初諸弟子之列尋主祥符及邑之摩朅保安而
B16n0088_p0655b05║住靜溪上寶華庵頗樂其蕭曠後繼靈巖祖席者二
B16n0088_p0655b06║年復退居錫山棲北禪之旁舍閒門晝掩修竹一庭
B16n0088_p0655b07║叩之移時始自曳杖延客嘗語學人叅禪要知靜坐
B16n0088_p0655b08║又曰空却此心是本譬諸器用中空則能受物讀宗
B16n0088_p0655b09║鏡錄謂宗門淨土本無異旨吾死亦當西遊耳居常
B16n0088_p0655b10║憑几獨坐不置書帙罏香等亦不閉目跏趺人不知
B16n0088_p0655b11║所為也溟本半偈居士王穉登之甥然自言早時了
B16n0088_p0655b12║不解文義悟後乃自得所和宋栯堂禪師山居詩四
B16n0088_p0655b13║十首風格特妙歲庚午三月示微疾有請說偈者不
B16n0088_p0655b14║應泊然而逝世壽七十塔於邑西開原之青山
B16n0088_p0655b15║善酇
B16n0088_p0655b16║按天台縣志善酇字翼庵末嘉人年志學依退翁剃
B16n0088_p0655b17║染於靈鷲溫研十五夏而得法戒行嚴精修大悲懺
B16n0088_p0655b18║終其身歷住秀州真如西泠笑隱國清通圓四會語
B16n0088_p0655b19║錄二十卷和寒山詩二卷行世
B16n0088_p0655b20║方晟
B16n0088_p0655b21║按無錫縣志方晟字雍簴通州孫氏子少為諸生嘗
B16n0088_p0655b22║受業馬文肅世奇之門中年歸釋氏得法於靈巗儲
B16n0088_p0655b23║禪師主無錫保安寺既而退隱吳門寶華之南麓其
B16n0088_p0655b24║宗旨務在言行相符乘戒具急嘗慨末法流敝考古
B16n0088_p0655b25║證今作宗門崇行錄晚歸泰伯鄉之福慧庵後遂逝
B16n0088_p0655b26║寂於此
B16n0088_p0655b27║允襲
B16n0088_p0655c01║按天台縣志允襲字祖憲通州人得法退翁歷住國
B16n0088_p0655c02║清能仁護國延豐諸名剎大振宗風學人雲集傳刻
B16n0088_p0655c03║語錄著有戞雲草行世
B16n0088_p0655c04║隆琦
B16n0088_p0655c05║按高僧摘要隆琦字隱元福建東林林氏子也父在
B16n0088_p0655c06║田母龔氏琦生六歲父客於湘家產日耗難以攻讀
B16n0088_p0655c07║漸以耕樵為業每靜夜與二三友坐臥松下仰觀天
B16n0088_p0655c08║河運轉星月流輝誰繫誰主纏度不忒心甚駭焉遂
B16n0088_p0655c09║有慕佛之念年二十母與長兄欲定聘自思身為男
B16n0088_p0655c10║子不知父之遊蹤急於娶非孝也因告母兄將聘金
B16n0088_p0655c11║為路用直往豫章抵南京至寧波舟山見族叔又至
B16n0088_p0655c12║紹興經歷一載囊已空隨香船至南海朝觀音見佛
B16n0088_p0655c13║地莊嚴一時凡念冰釋遂發心持齋投潮音洞主出
B16n0088_p0655c14║家明年二月航海歸閩省母母以為自天降下喜不
B16n0088_p0655c15║自勝勸母奉齋歸佛越明年母歸寂會鑑源於印林
B16n0088_p0655c16║寺方便接引遂從削髮即發願精修辛酉往紹興顯
B16n0088_p0655c17║聖寺聽涅槃經時聞本師費和尚之名因遍處叅尋
B16n0088_p0655c18║壬戌鸚窩頂聽法華冬在夾石碧雲聽楞嚴忽聞密
B16n0088_p0655c19║老和尚來應金粟即往叅見隨問學人初入禪門未
B16n0088_p0655c20║知做工夫求開示密云我這裏無有工夫可做要行
B16n0088_p0655c21║便行要坐便坐要臥便臥師云蚊子多臥不得時如
B16n0088_p0655c22║何密云一巴掌師有省便拜云某甲會得和尚掌中
B16n0088_p0655c23║意和尚云道看師便喝和尚云再道看師又喝和尚
B16n0088_p0655c24║云三喝四喝後如何師云今歲鹽貴如米自此日常
B16n0088_p0655c25║活潑潑地忽一日窻外風吹入寒毛卓𥪡通身白汗
B16n0088_p0655c26║大徹源底便知三世諸佛歷代祖師天下老和尚情
B16n0088_p0655c27║與無情盡在一毫頭了了分明無二無別不可舉示
B16n0088_p0656a01║於人庚午春黃蘗本寺請老和尚進山師同回寺辛
B16n0088_p0656a02║未眾請住獅子巖癸酉冬馬峰請費和尚主席命師
B16n0088_p0656a03║為西堂一日諸禪人頌百丈再叅馬祖一喝三日耳
B16n0088_p0656a04║聾黃蘗聞之不覺吐舌因緣師亦頌云一聲塗毒聞
B16n0088_p0656a05║皆喪徧野髑髏沒處藏三寸舌申安國劒千秋凜凜
B16n0088_p0656a06║白如霜呈上費老人即圈出示眾陞座付拂甲戌回
B16n0088_p0656a07║獅子巖隱靜丙子夏本山請繼黃蘗法席卻之不能
B16n0088_p0656a08║巗下有側石如舟俱以不平為嘆師一夜在石上坐
B16n0088_p0656a09║持大悲呪三遍默祝龍天此去黃蘗吾道大行為山
B16n0088_p0656a10║增色此石可平祝畢歸室次早徒良哉報云石已自
B16n0088_p0656a11║平師乃名為自平石適法通專使送大衣源流至丁
B16n0088_p0656a12║丑仲冬至開山堂
B16n0088_p0656a13║通容
B16n0088_p0656a14║按嘉興府志通容字費隱年十四禮慧山為師十七
B16n0088_p0656a15║叅湛然和尚於華林寺繼叅壽昌經禪師奮勵激切
B16n0088_p0656a16║又見博山來禪師掀倒禪座一眾駭然二十五往廬
B16n0088_p0656a17║山謁憨大師反覆縱辯震威大喝作偈云吾年二十
B16n0088_p0656a18║五氣宇吞佛祖不過古人關豈蹈今時路二十九叅
B16n0088_p0656a19║天童悟和尚於吼山問覿面相提事凡七打所有知
B16n0088_p0656a20║見渙然冰釋四十二繼席黃蘗四十六嘉禾蔡子穀
B16n0088_p0656a21║等請往金粟順治乙酉移天童庚寅內翰范周請主
B16n0088_p0656a22║徑山丁酉住福嚴凡五載殿堂寮舍百廢具興辛丑
B16n0088_p0656a23║三月二十九日示寂微笑而逝茶毘烟光所及舍利
B16n0088_p0656a24║如雨齒牙頂骨五色燦然所著有法語十四卷及五
B16n0088_p0656a25║燈嚴統祖庭鉗錘錄漁樵錄挂瓢集別集居士禪燈
B16n0088_p0656a26║錄心經鬬輪解諸書
B16n0088_p0656a27║按高僧摘要通容聞密雲寓吼山遂往謁雲雲問薰
B16n0088_p0656b01║風自南來殿閣生微凉汝作麼生會師云水向石邊
B16n0088_p0656b02║流出冷風從花裏過來香雲便休去既而雲主金粟
B16n0088_p0656b03║命職西堂明年隨赴黃蘗以源流衣拂付焉崇禎丙
B16n0088_p0656b04║子歲師自黃蘗遷金粟丙戌遷天童又遷超果又遷
B16n0088_p0656b05║福嚴順治庚寅師受鎮將邑侯諸鄉紳請上徑山鉗
B16n0088_p0656b06║錘衲子寒暑弗懈偶題云五峰開似五蓮花梵宇幽
B16n0088_p0656b07║居勝足誇龍象繼蹤那有億祖燈續焰自無涯蒼松
B16n0088_p0656b08║夾道飛空入翠竹藏天壓日斜法座我登將甚說萬
B16n0088_p0656b09║山圍繞笑趺跏一片婆心孳孳矻矻不知老之將至
B16n0088_p0656b10║云
B16n0088_p0656b11║無用
B16n0088_p0656b12║按衡嶽志無用奇僧也不詳其名江西饒州人先居
B16n0088_p0656b13║匡廬崇禎間旅食南嶽不住庵室日夜行山中高聲
B16n0088_p0656b14║念佛夜逢羣虎無悸心虎亦不為害二十年晝夜如
B16n0088_p0656b15║是順治丁酉秋偶至香水庵染恙緣石鼓自投江中
B16n0088_p0656b16║由合江亭逆流而上至瀟湘門郡人奇之收茶毗入
B16n0088_p0656b17║葬茅平普同塔有偈云人心癡呆不回頭誰肯修身
B16n0088_p0656b18║淨土遊一句彌陀真極樂凡情僧俗一齊修
B16n0088_p0656b19║尺木
B16n0088_p0656b20║按山西通志尺木大同人本姓朱幼為弟子員性聰
B16n0088_p0656b21║慧善詩詠工草隸值闖逆之變棄家雲遊徧歷多方
B16n0088_p0656b22║雖奔走風塵嘗有言南泉十八歲解作活計趙州十
B16n0088_p0656b23║八歲能破家散宅余十八歲便有個入處不假外求
B16n0088_p0656b24║戊子入白下過匡廬遊南贛郡自揣可以續佛慧命
B16n0088_p0656b25║克振宗風始薙髮於雩之龍坑菴從崆峒戒子傳衣
B16n0088_p0656b26║鉢覔帆下江至漢口延壽庵歲癸巳正月二十三日
B16n0088_p0656b27║早齋畢忽問院主十王殿前那塊地捨得麼答云捨
B16n0088_p0656c01║得師云擡我去遂趺坐而逝午後現出笑像口至耳
B16n0088_p0656c02║邊垂涎不止夜半轉來索筆手書徧示大眾其塔銘
B16n0088_p0656c03║云卜地卜地三上之三乘時乘時二月之二萬彙萌
B16n0088_p0656c04║芽造化順理一稼反生吾道乃逆遇雷而鳴逢火出
B16n0088_p0656c05║世其示范景淹云我徒好大言不慚往往說拏定生
B16n0088_p0656c06║死要生就生要死就死今日幸博得一塲如意大快
B16n0088_p0656c07║大快至二月二日師出定沐浴剃鬚髮現出紅光滿
B16n0088_p0656c08║面持杖侍者扶至塔前倏化老比丘相問眾居士可
B16n0088_p0656c09║認得麼眾對畢師仰天呵呵大笑說偈擲杖而逝著
B16n0088_p0656c10║有銅鞮語錄
B16n0088_p0656c11║弘聖
B16n0088_p0656c12║按宜興縣志弘聖字碩機荊溪巫氏子六歲始能言
B16n0088_p0656c13║十九歲得重疾哀求父母送淨明庵剃度疾愈投澄
B16n0088_p0656c14║江十方庵受戒後叩三峰藏和尚充侍者又叅金粟
B16n0088_p0656c15║悟和尚一夕因問薰風自南來句遂大悟隱遯江右
B16n0088_p0656c16║雲陽山中禪者輻輳順治丁酉坐化於羅山
B16n0088_p0656c17║行幟
B16n0088_p0656c18║按寧波府志法幢名行幟即溫州瑞安林增志也崇
B16n0088_p0656c19║禎時由進士仕至右春坊中允自甲申變後即薙髮
B16n0088_p0656c20║為僧居呂峰山後徙密印尋遊鴈山壬辰曳屩登雪
B16n0088_p0656c21║竇山觀瀑布拜石奇僧嗣其法己未入大梅山訪梅
B16n0088_p0656c22║子真故蹟披茸剪荊新唐僧法常舊觀值歲饑食蒿
B16n0088_p0656c23║餌然松膏怡然自樂凡六載丁未復還東甌示寂於
B16n0088_p0656c24║密印焉有作四書附餘一卷與幟辨其略曰尊解云
B16n0088_p0656c25║天有已也而命不已人有已也而純不已是天與命
B16n0088_p0656c26║有二矣詩不云維天之命於穆不已乎仁者人也人
B16n0088_p0656c27║與純亦豈有異乎竊謂純亦不已正是人無有已若
B16n0088_p0657a01║云天命不已人亦不已也又曰尊解云第識所為心
B16n0088_p0657a02║者又無以害其心竊謂識得即是無害若識得又無
B16n0088_p0657a03║害是又分為兩事矣其見理精切如此蓋能折衷於
B16n0088_p0657a04║儒釋之間而貫通之非徒緇流之學也所著有四書
B16n0088_p0657a05║攝提裁正嚴統雋東甌宗說通語錄若干卷
B16n0088_p0657a06║古燈
B16n0088_p0657a07║按溫州府志古燈本姓楊舊名毓岳永嘉人母分娩
B16n0088_p0657a08║時父夢異僧來訪覺而生之幼穎異不凡髫時聲噪
B16n0088_p0657a09║黌序嗣從藏經閣中讀法華所說十二因緣憬然有
B16n0088_p0657a10║悟甲申棄鉛槧赴徑山謁費隱和尚遂薙髮焉朝夕
B16n0088_p0657a11║印可費公即欲分座師辭去擕瓢笠遊五臺金陵復
B16n0088_p0657a12║至天台台亢旱有神降言師在天峰若求彼即雨有
B16n0088_p0657a13║司敦請師就山中拈香甘澍立沛後歸瞿溪建化城
B16n0088_p0657a14║院天峰永和尚遣人授衣鉢力辭不受偶至法通寺
B16n0088_p0657a15║得疾眾請偈偈成擲筆而逝
B16n0088_p0657a16║本仁
B16n0088_p0657a17║按無錫縣志本仁字明潔姓李氏邑故提學副使應
B16n0088_p0657a18║祥之子初名仍枝為諸生試不售甲申之變去而歸
B16n0088_p0657a19║禪始於邑西華嚴山去其先人之墓五里而居既而
B16n0088_p0657a20║之夫椒將依祥符退翁會已去之天台不遇潔既老
B16n0088_p0657a21║且病不任行脚乃復歸華嚴而卒
B16n0088_p0657a22║自濯
B16n0088_p0657a23║按處州府志自濯天童和尚之弟子幼薙髮長遊括
B16n0088_p0657a24║地至椒山見其岑寂幽靜遂闢草結庵以居後四方
B16n0088_p0657a25║多重其品行為之構叢林真修五十餘年壽至古稀
B16n0088_p0657a26║外於康熙三年六月之六日坐化結龕囑其徒曰三
B16n0088_p0657a27║年後可開是龕存吾不燬法身以為汝輩榜樣及期
B16n0088_p0657b01║啟龕果如其言徒眾祀之二十年後范庵和尚為之
B16n0088_p0657b02║舉火得舍利建塔於是山茲地原葉諱烓公號椒山
B16n0088_p0657b03║創書院於上故名
B16n0088_p0657b04║萬如
B16n0088_p0657b05║按宜興縣志萬如為覺初禪師高弟覺初舊住龍池
B16n0088_p0657b06║及出主天童遂令萬如繼席順治間開堂說法僧眾
B16n0088_p0657b07║歸者以千計四方施者絡繹不絕時山中多盜覬覦
B16n0088_p0657b08║僧貲夥聚往劫及近寺輒有虎隘其道不容入羣盜
B16n0088_p0657b09║為法力所降遂解散
B16n0088_p0657b10║箬庵
B16n0088_p0657b11║按宜興縣志箬庵邑人俞安期子年十八出家為天
B16n0088_p0657b12║隱法嗣後於杭州十八磵開堂順治初天隱圓寂師
B16n0088_p0657b13║亦不知所終
B16n0088_p0657b14║弘儲
B16n0088_p0657b15║按無錫縣志弘儲母夢異僧授金環而生年二十五
B16n0088_p0657b16║慨然曰大丈夫有一事不知猶以為恥況如來大法
B16n0088_p0657b17║乎遂見三峰藏禪師於邑之錦樹庵尋從入鄧尉剃
B16n0088_p0657b18║染嘗自期七日明道至六日危立如塑像忽見兩行
B16n0088_p0657b19║僧相對問訊嚗然自落積劫未明之事徹底現前又
B16n0088_p0657b20║三年遂獲印記崇禎中初住祥符又主能仁國清興
B16n0088_p0657b21║化靈石天寧瑞巖靈岩堯封虎丘月掌龍華金粟後
B16n0088_p0657b22║遊湘楚歷南嶽福巖所說語錄合百餘卷以無礙辨
B16n0088_p0657b23║才剪除窠臼獨拔諸方天童三峰開創之後至是抉
B16n0088_p0657b24║發無遺嘗曰吾於唐宋諸祖殆無多愧前後往來梁
B16n0088_p0657b25║溪說法時最多其大弟子觀英居溟輩皆久闡於錫
B16n0088_p0657b26║故邑士大夫究心禪乘者皆宗之後退老靈岩康熙
B16n0088_p0657b27║十一年九月示寂世壽六十有八火後啟龕忽大聲
B16n0088_p0657c01║如雷放異光燭草樹如晝龕結五色琉璃塔於堯封
B16n0088_p0657c02║之巔
B16n0088_p0657c03║弘璧
B16n0088_p0657c04║按蘇州府志弘璧字剖石無錫鄭氏子十二出家樂
B16n0088_p0657c05║誦華嚴宛如宿習叅三峰藏和尚嘗作青州布衫頌
B16n0088_p0657c06║峰器之目為涅槃闍棃一日與老宿相拜下頓悟元
B16n0088_p0657c07║要呈真佛真法真道三偈峰喜曰涅槃闍棃今為獅
B16n0088_p0657c08║吼闍棃矣結茅翠巗峰藏疾招回門頭安行者夢神
B16n0088_p0657c09║人輿擁一沙門曰聖恩主人到也明日璧至遂令嗣
B16n0088_p0657c10║席平日掩關寂坐四方名碩向道諮叩語惟真實相
B16n0088_p0657c11║為皆服其高簡晚年益棲心華嚴復構華嚴壇精擇
B16n0088_p0657c12║梵眾六時修禮感佛中夜放光他如天山塔大雄天
B16n0088_p0657c13║王二殿大悲壇還元閣祖堂法堂四宜堂等次第鼎
B16n0088_p0657c14║新檀施自湊太傅金之俊復延修北寺古塔三載告
B16n0088_p0657c15║成遂還山出衣鉢散眾歲除周巡眾寮勤苦示誨歸
B16n0088_p0657c16║方丈趺坐而逝壽七十二所著語錄八卷及廣錄十
B16n0088_p0657c17║二卷
B16n0088_p0657c18║永慈
B16n0088_p0657c19║按寧波府志永慈號道弘俗家杭州生而樂善好施
B16n0088_p0657c20║常客於明州至萬壽寺山門遇一年少麗人已忽不
B16n0088_p0657c21║見入寺頂禮見蓮花座上坐白衣大士宛所見也遂
B16n0088_p0657c22║決志出家因禮三昧律師為師祝髮華山久之再過
B16n0088_p0657c23║四明寺已閴寂無人因念吾昔於此間示現何可忘
B16n0088_p0657c24║之遂留寺中興廢舉墜輪奐一新立心慈悲耑以濟
B16n0088_p0657c25║眾為事凡行脚往來或貧不能活者皆就食焉值歲
B16n0088_p0657c26║饑時日常數百人永慈一無所怯或不繼則解所衣
B16n0088_p0657c27║衲質米以歸以是為常其或就食者少則轉自疑謂
B16n0088_p0658a01║我所以待之者必未至也其誠於濟人如此檀護加
B16n0088_p0658a02║額曰親見如來康熙間示寂年八十塔在城南三十
B16n0088_p0658a03║里之匯頭
B16n0088_p0658a04║靈睿
B16n0088_p0658a05║按臨海縣志靈睿號攝庵姓鍾邑人少讀書年二十
B16n0088_p0658a06║四畢姻之夕猛然棄家出西門至留賢鋪忽轉念回
B16n0088_p0658a07║至西門外復去如是者三及三次回城門已閉矣遂
B16n0088_p0658a08║徑往天台將入華頂路逢一僧指示云可往大慈禮
B16n0088_p0658a09║如恆師以續智者一燈語畢不見師遂入大慈寺落
B16n0088_p0658a10║髮受具寺居深山虎白晝傷人自師入釋後屏跡遠
B16n0088_p0658a11║去居五載年二十九歲在東甌永嘉寺修大悲懺七
B16n0088_p0658a12║日有老僧手持天然古木手爐端坐聽講自稱宋懺
B16n0088_p0658a13║主慈雲大師聽畢即以木爐遺師囑曰善持之言畢
B16n0088_p0658a14║不知所往由是虔修六期持此爐手與心一覺心地
B16n0088_p0658a15║發明若有冥助者既而十乘三觀了無遮障徧歷教
B16n0088_p0658a16║苑開堂講解符文析理大眾皈依其在四明延慶寺
B16n0088_p0658a17║有鵝伏方丈聽講青鳥衘花獻供種種靈奇博學六
B16n0088_p0658a18║籍皆通與人言依五倫亢者示之平競者示之恬嘗
B16n0088_p0658a19║曰佛無別法要在常常提醒此心性至孝每言及父
B16n0088_p0658a20║母淚沾襟僧臘五十七手奉父母木主刻不離身稜
B16n0088_p0658a21║角為之磨削父母墓在西郊外晚年謝眾歸台築度
B16n0088_p0658a22║親臺於大固山之麓朝夕登高望壠而拜時年已八
B16n0088_p0658a23║十一歲矣康熙己未四月二十八日作書示郡城有
B16n0088_p0658a24║道居士稱智者大師接引數次在於初一日歸返天
B16n0088_p0658a25║台并以木手爐遺之曰為後祀昌盛驗也至月朔日
B16n0088_p0658a26║戌時端坐誡侍僧曰人命將終當擊鐘念佛增其正
B16n0088_p0658a27║念口念偈曰百年聚首剎那時分手從教任所之仰
B16n0088_p0658b01║藉普門三昧力願扶精爽向蓮池西向而逝上首奉
B16n0088_p0658b02║靈龕歸瘞於天台大慈寺佛隴東岡
B16n0088_p0658b03║破山
B16n0088_p0658b04║按四川總志破山禪師大竹蹇氏子幼讀志公禪師
B16n0088_p0658b05║勸世歌至身世皆空處不覺墮淚遂棄家學道嘗閱
B16n0088_p0658b06║楞嚴至一切眾生皆由不知常住真心性淨明體用
B16n0088_p0658b07║諸妄想此想不真故有輪轉終日迷悶往住黃梅破
B16n0088_p0658b08║頭山立誓此生不悟無落此山曾立懸崖至第七日
B16n0088_p0658b09║忽然人境雙空眼前世界一平如掌更無坑坎不覺
B16n0088_p0658b10║墮身巖下有省從此南行遍叅名宿至金粟機鋒迅
B16n0088_p0658b11║利才辯縱橫眾以源流付之住福城上堂云金鋤削
B16n0088_p0658b12║盡千峰雪露出天涯星月孤照得世間人廓徹都來
B16n0088_p0658b13║依樣畫葫蘆大眾還有依樣畫得者麼有則不妨好
B16n0088_p0658b14║手手中呈好手紅心心裏射紅心其或未然山僧自
B16n0088_p0658b15║畫去也以杖打圓相擲地云層落落影團團千古萬
B16n0088_p0658b16║古與人看小叅打底不是坐叅的不是禪快活日子
B16n0088_p0658b17║不過逐日思想成顛所謂離心意識叅絕聖路學凡
B16n0088_p0658b18║𡁠又云叅禪本要了生死生死了時却放叅欲了須
B16n0088_p0658b19║知下手處揚眉瞬目剎那間不隨喜怒哀樂轉不被
B16n0088_p0658b20║貪嗔癡愛瞞不著聖凡塵見解不忘行住坐臥看眼
B16n0088_p0658b21║耳鼻舌身意識六門六賊緊牢關即此便是真精進
B16n0088_p0658b22║即此便是真危安如是了知法戒性水是水兮山是
B16n0088_p0658b23║山晚歸蜀中開法梁山將及十年煙烽四起蠻觸交
B16n0088_p0658b24║爭師隨機開導護惜殘黎有土帥李鷂子者殘忍好
B16n0088_p0658b25║殺師以上帝好生勸之李曰勸我不殺須師食肉師
B16n0088_p0658b26║慨然從之李亦從此稍戢識者比之志公啖鴿摩什
B16n0088_p0658b27║吞針至康熙四年示寂世壽七十塔在昭覺寺
B16n0088_p0658c01║正志
B16n0088_p0658c02║按蘇州府志正志字檗庵湖廣嘉魚人俗名熊開元
B16n0088_p0658c03║天啟乙丑進士令崇明調吳江擢給事中以直言廷
B16n0088_p0658c04║杖編管武林開元自少時受天如和尚記叅覺來生
B16n0088_p0658c05║大師仕吳入三峰藏室既值難剃髯隱匡廬南嶽間
B16n0088_p0658c06║弘儲招致靈岩溫研七年乃承印記住三峰興濟潮
B16n0088_p0658c07║音仰山華山諸寺皆不上堂祗有示眾語六卷別錄
B16n0088_p0658c08║十二卷尤重毘尼編次戒法五卷自仰山還吳退居
B16n0088_p0658c09║真際而逝
B16n0088_p0658c10║戒顯
B16n0088_p0658c11║按蘇州府志戒顯字願雲雙鳳王氏子年十九補諸
B16n0088_p0658c12║生名藉甚甲申三月裂儒冠及文字詣孔廟雜燒之
B16n0088_p0658c13║遂上華山從三昧光出家後得法於靈隱歷禮江右
B16n0088_p0658c14║之雲居疎山薦福楚之雙峰寒溪安國粵東之曹溪
B16n0088_p0658c15║青源閩之獅子林靈隱退院請顯繼席後於佛日集
B16n0088_p0658c16║眾告別而逝顯長身廣額具大人相博通內外典工
B16n0088_p0658c17║詩善書凡十坐道場所至緇素傾向初名瀚字原達
B16n0088_p0658c18║有二弟浮湛皆以諸生殉義死
B16n0088_p0658c19║遠俊
B16n0088_p0658c20║按無錫縣志遠俊字介石邑故國子生王永嘉也生
B16n0088_p0658c21║有至性而躁急不能諧俗變革之際避地鄉居遂不
B16n0088_p0658c22║入城邑去依諸禪師於靈岩薙染數年得源流衣拂
B16n0088_p0658c23║之付歷主瑞巖徑山未嘗為眾說法晚而退居邑開
B16n0088_p0658c24║化鄉之洞庵入滅後因塔焉又靈岩門人志元古嶷
B16n0088_p0658c25║亦邑人早化
B16n0088_p0658c26║行元
B16n0088_p0658c27║按高僧摘要行元號百癡閩漳浦蔡氏子幼習儒怙
B16n0088_p0659a01║恃繼失依兄居住年二十功名不就因憩同安邑邸
B16n0088_p0659a02║夜夢有人呼曰時至矣速前去明晨行遇戒師偕入
B16n0088_p0659a03║長泰石獅巖禮求薙髮崇禎甲戌春往黃蘗叅費隱
B16n0088_p0659a04║和尚凡有所問被痛棒打出未幾證入元奧命掌記
B16n0088_p0659a05║室戊寅費老人主金粟師為西堂付衣拂回建寧蓮
B16n0088_p0659a06║峰住靜辛巳冬出世隨移寶峰百山二剎及浙之太
B16n0088_p0659a07║平長慶戊子夏初海鹽護法徐覲周等以金粟虛席
B16n0088_p0659a08║集眾卜請師恬然自若繼席六載竭力勞心衣鉢微
B16n0088_p0659a09║貲悉以供眾癸巳八月覲周送藏經入寺即於明晨
B16n0088_p0659a10║退院上堂云六載住持全沒滋味檢點將來討甚閒
B16n0088_p0659a11║氣何如長松下片石間灑灑瀟瀟科頭箕踞任他道
B16n0088_p0659a12║法遷更蠓蠅口沸且臨行一曲如何演唱擊拂子云
B16n0088_p0659a13║囉囉哩囉囉嗹白髮催人容易老寬懷無事是神仙
B16n0088_p0659a14║便行覲周同諸檀護迎入梵勝今遷明發師有語錄
B16n0088_p0659a15║十六卷行世
B16n0088_p0659a16║通省
B16n0088_p0659a17║按寧波府志通省字質之姚氏子生而茹素長攻舉
B16n0088_p0659a18║子業善詩文猶精究禪學嘗至天童叅密雲和尚以
B16n0088_p0659a19║儒服往來逮後訪破山於金陵洞受記莂於徑山之
B16n0088_p0659a20║費老人遂命名通省改號虛舟諸弟於西湖雷峰之
B16n0088_p0659a21║麓構一淨室憩息其中題曰留錫戊申五月六日忽
B16n0088_p0659a22║起坐榻中援筆作偈曰百骸終潰散覺性只如昨我
B16n0088_p0659a23║從無量劫弄影深知錯今朝撒手行也不問極樂炎
B16n0088_p0659a24║炎五月天冰凍堆丘壑一陣西風來吹落黃金索書
B16n0088_p0659a25║竟擲筆惟見雪顱毿毿氣湧如雲良久而逝弟子為
B16n0088_p0659a26║造塔於留錫庵之側
B16n0088_p0659a27║檝庵
B16n0088_p0659b01║按武進縣志檝菴邑廩生巫大章也少孤母疾篤刲
B16n0088_p0659b02║股獲愈崇禎庚寅歲大荒力請當事賑濟躬為調劑
B16n0088_p0659b03║全活者甚眾四入棘圍後不試學師給以廩金却之
B16n0088_p0659b04║薙髮去妻子入天台山國清寺供火頭職於順治十
B16n0088_p0659b05║六年端坐入寂有爨餘草語錄等書行世
B16n0088_p0659b06║晝林
B16n0088_p0659b07║按武進縣志晝林姓祁山陰明家子庠生原名奕禧
B16n0088_p0659b08║駐錫於祥符寺開闡法乘不墮塵詮峻節高風洒然
B16n0088_p0659b09║絕俗不數年翛然而逝
B16n0088_p0659b10║大然
B16n0088_p0659b11║按鎮江府志笑峰大然禪師丹徒冊田人姓倪氏宋
B16n0088_p0659b12║倪文正公思之裔也名嘉慶字篤之別號樸庵少沉
B16n0088_p0659b13║默好學明天啟辛酉由江寧學鄉薦壬戌成進士歷
B16n0088_p0659b14║官戶部主事陞郎中會烏程相濫體仁爭枚卜傾東
B16n0088_p0659b15║林緣侯司農恂定璫案并嫉嘉慶遂借事下嘉慶刑
B16n0088_p0659b16║部七年論戍遣比戍浙范司空景文倪學士元璐交
B16n0088_p0659b17║薦復官未赴甲申賊陷京師江南弘光初遂改吏部
B16n0088_p0659b18║員外郎尋再改戶料給事以言事忤馬士英出察淮
B16n0088_p0659b19║揚鹽政已而愴念深沉治亂遂入棲霞山為僧叅究
B16n0088_p0659b20║諸宗旨得其奧嗣曹洞之覺浪法師更名大然號笑
B16n0088_p0659b21║峰初嘉慶在戶部時裁陝西諸邊驛傳疏力爭恐滋
B16n0088_p0659b22║亂弗得而流賊王嘉引李自成之禍果自是起竟以
B16n0088_p0659b23║致喪亡生平在部科有諫草一卷為僧有五燈語錄
B16n0088_p0659b24║年七十有二
B16n0088_p0659b25║恆證據禪師
B16n0088_p0659b26║按歙縣志恆證據禪師原籍新安程氏子年十三禮
B16n0088_p0659b27║霜輪和尚薙髮徧叅叢席依天童一十五載臨別天
B16n0088_p0659c01║童囑云子來辭我往南嶽我亦酸腸亦歡樂七十二
B16n0088_p0659c02║峰駕鐵船呈橈舞棹須斟酌後師衍化慶雲水西丁
B16n0088_p0659c03║山斷山梓山杉山最後住黃山慈光寺暨開黃禪院
B16n0088_p0659c04║大闡宗風為黃山燃一燈順治十四年十月二十四
B16n0088_p0659c05║日示寂嗣法弟子八水眉等塔師全身於慈光剎基
B16n0088_p0659c06║之左
B16n0088_p0659c07║函是
B16n0088_p0659c08║按湯來賀天然是和尚塔誌雷峰天然是禪師名函
B16n0088_p0659c09║是字麗中別字天然華首獨和尚法嗣也本姓曾世
B16n0088_p0659c10║為番禺望族初名起莘字宅師生而胎胞紫衣墮地
B16n0088_p0659c11║始出六歲就外傅自覺身若隕虛大哭而返如是者
B16n0088_p0659c12║再十三思計周易問太極相生於塾師為依文解說
B16n0088_p0659c13║師曰此名言耳太極究為何物且兩儀未生極從何
B16n0088_p0659c14║住兩儀既判極從何去塾師不能答十七補諸生輒
B16n0088_p0659c15║以康濟為己任遽求出世父母曰汝欲出世當俟名
B16n0088_p0659c16║成師體志慰勉蔚為名儒年二十六舉崇禎癸酉鄉
B16n0088_p0659c17║試榜視功名富貴與己無與上春宮歸途病劇感異
B16n0088_p0659c18║夢而愈自是斷欲絕葷叅究益力衣不解帶者彌月
B16n0088_p0659c19║大悟元宗謁獨和尚於黃岩往返扣擊針芥相投獨
B16n0088_p0659c20║示以偈曰風旛一頌解投機千里同風事亦奇三上
B16n0088_p0659c21║黃岩問端的實知野老不相欺復上公車舟次南康
B16n0088_p0659c22║值獨和尚移錫歸宗詣求祝髮先是詔行保舉師以
B16n0088_p0659c23║大臣交薦當得美官乃謂選官不如選佛棄猶敝屣
B16n0088_p0659c24║省親廣州開法訶林師以文人慧業深入真際直見
B16n0088_p0659c25║本源斷諸委曲全提正令大闡綱宗行無等慈目空
B16n0088_p0659c26║千古緇素禮足凡數千人甲申後避地雷峰旋徙棲
B16n0088_p0659c27║賢更歷華首芥庵海幢丹霞諸剎師雖處方外仍以
B16n0088_p0660a01║忠孝廉節垂示及門以故學士大夫從之遊者每於
B16n0088_p0660a02║生死去就多受其益甚深諦信抑且為法忘軀競相
B16n0088_p0660a03║落䰂紹隆聖種弘贊宗猷父母妻妹子媳先後俱著
B16n0088_p0660a04║條依實有以作觀感也晚年退居紫霄峰之淨成猶
B16n0088_p0660a05║孜孜汲汲為法求人時佛法濫觴惟師門風孤峻與
B16n0088_p0660a06║諸方異曾有宰官猷以世法繩諸剎乃返雷峰既而
B16n0088_p0660a07║示疾預尅去期臨行手偈示眾端坐而逝壽七十有
B16n0088_p0660a08║八僧臘四十有七著有楞伽楞嚴金剛三疏禪醉焚
B16n0088_p0660a09║筆似詩諸書
B16n0088_p0660a10║函可
B16n0088_p0660a11║按僧函可禪師塔銘函可字祖心別號剩人惠州博
B16n0088_p0660a12║羅人本姓韓父曰纘中明萬曆進士官禮部尚書諡
B16n0088_p0660a13║文恪師生聰穎少補諸生有聲性好義豪快疎闊有
B16n0088_p0660a14║貧士冤獄自分死師密白得免士方德有司廉斷入
B16n0088_p0660a15║而知韓公子所為嘗獨出里門為市兒所窘識者報
B16n0088_p0660a16║家人追至將赴理師遽止曰彼惟弗知故敢爾豈有
B16n0088_p0660a17║吾輩不能忘人誤犯其豁達愛人如此比文恪公捐
B16n0088_p0660a18║館舍京師師奔喪往返萬餘里哀毀未嘗一日間迨
B16n0088_p0660a19║歸閉戶絕交遊悒悒無生人趣聞余叅空歸自匡山
B16n0088_p0660a20║師亟入廣州一見且拉余住止園凡兩月適空隱老
B16n0088_p0660a21║人至東官乃相謁因僧問諸識義師從旁擊節隱曰
B16n0088_p0660a22║此子根器大利指示叅趙州無字有頌呈曰道有道
B16n0088_p0660a23║無老作精黃金如玉酒如澠門前便是長安路莫向
B16n0088_p0660a24║西湖覓水程從此微細披剝無虛旦夕兩踰月復舉
B16n0088_p0660a25║勘破婆子話更豁然隱曰子今得不疑也即隨入匡
B16n0088_p0660a26║山剃落登具命掌記室還住華首又命充都寺甲申
B16n0088_p0660a27║變後以請藏至金陵行李過城閫為守者擒送軍門
B16n0088_p0660b01║當事疑有徒黨拷掠至數百械送至京途次幾欲脫
B16n0088_p0660b02║去感大士甘露灌口乃安忍如常逮下刑部獄越月
B16n0088_p0660b03║釋發瀋陽師初至瀋陽因達藏主閱藏普濟為諸苾
B16n0088_p0660b04║芻疏通經義講席欣然多席座下乃領大眾瀋內外
B16n0088_p0660b05║戶咸仰師寬大益篤信宗門開法之日元旦喇嘛率
B16n0088_p0660b06║諸遼海王臣道俗稱佛出世自普濟歷廣慈大寧末
B16n0088_p0660b07║安慈航接引向陽凡七坐大剎會下凡五七百眾忽
B16n0088_p0660b08║一日曰我後十日必去集大眾告誡皆宗門勉勵語
B16n0088_p0660b09║搜丈室無長物平日所蓄衣拂如意杖笠悉分付侍
B16n0088_p0660b10║僧孑然一身囑行後全軀赴渾河示偈曰發來一個
B16n0088_p0660b11║剩人死去一具臭骨不費常住柴薪又省行人挖窟
B16n0088_p0660b12║移向渾河波裏赤骨律秖待水流石出眾環跪乞畱
B16n0088_p0660b13║肉身哀懇再三乃默然端坐而逝瀋之人迎龕入千
B16n0088_p0660b14║山建塔蓋順治十六年己亥十一月也師世壽四十
B16n0088_p0660b15║有九坐夏二十
B16n0088_p0660b16║
B16n0088_p0660b17║
B16n0088_p0660b18║
B16n0088_p0660b19║皇清
B16n0088_p0660b20║弘覺
B16n0088_p0660b21║按寧波府志弘覺字木陳號山翁廣東大埔林
B16n0088_p0660b22║氏子甫冠棄弟子員從匡廬若昧明法師薙染
B16n0088_p0660b23║受具戒於憨山清大師得法為天童密雲悟和
B16n0088_p0660b24║尚繼席後退居五磊遷台州廣潤越州大能仁
B16n0088_p0660b25║吳興道塲青州法慶復循四明再主天童順治
B16n0088_p0660b26║間
B16n0088_p0660b27║世祖章皇帝嚮師名徵召至京前席問道畱住齋宮萬
B16n0088_p0660c01║善殿結冬開堂封號弘覺禪師錫以敕印并賜
B16n0088_p0660c02║弘法禪寺額一日與師語及密雲禪師有生不
B16n0088_p0660c03║同時之嘆因進處士曾黥所繪道影喜甚遂
B16n0088_p0660c04║命供奉王國材臨摹二幅具一沉香龍座
B16n0088_p0660c05║親送至萬善方丈指所畫衣褶曰此皆朕手自著墨
B16n0088_p0660c06║也即賜藏天童原像留中供養又賜悟和尚語
B16n0088_p0660c07║錄入藏流通賜關公及左右二將軍像共三軀
B16n0088_p0660c08║為山中護法賜服玩外凡頒三衣前後共十一
B16n0088_p0660c09║頂
B16n0088_p0660c10║御書扁額詩畫手卷及存問手札共若干軸回山造
B16n0088_p0660c11║奎煥樓以藏之師辭南還隨
B16n0088_p0660c12║命中官留衣拂杖笠蒲團念珠之類九事存供大內
B16n0088_p0660c13║兼留門人本月本晢擇城南善果龍安二大剎
B16n0088_p0660c14║出帑金三千兩俾之開法今
B16n0088_p0660c15║上御極二師疏請還山因賜馳驛回天童
B16n0088_p0660c16║玉林
B16n0088_p0660c17║按宜興縣志玉林禪師江陰楊氏子年十九偶
B16n0088_p0660c18║打翻器見浮漚即決志出家事天隱天隱稱為
B16n0088_p0660c19║再來人後開堂磬山海會順治戊戌
B16n0088_p0660c20║世祖章皇帝詔迎入禁問如何是孔顏樂處對曰憂心
B16n0088_p0660c21║悄悄慍於羣小
B16n0088_p0660c22║世祖大悅敕封大覺禪師賜帑金歸葬其母庚子春遣
B16n0088_p0660c23║使賜紫衣金印冬再詔入京辛丑春今
B16n0088_p0660c24║上命重臣驛送南還乙卯以善權寺火怏怏圓寂
B16n0088_p0660c25║半庵頭陀
B16n0088_p0660c26║按歙縣志半庵頭陀胡姓名文柱法名行印號
B16n0088_p0660c27║半庵良干人明天啟間曾任內閣中書舍人掖
B16n0088_p0661a01║左忠毅於廷時並杖不死能竟收左骸骨順治
B16n0088_p0661a02║二年兩膝患人面瘡經七年一日瘡口氣騰出
B16n0088_p0661a03║作語稱是梁時盧昭容被害洛陽宮半庵不解
B16n0088_p0661a04║怒曰弒昭容者誰庵悟遂力疾書經一千二十
B16n0088_p0661a05║卷患平康熙三年寓江寧大報恩寺修藏禪院
B16n0088_p0661a06║知府富平陳開虞允紳士請入志載流寓經藏
B16n0088_p0661a07║院中有碑記半庵曰我歙人也何忘本根以所
B16n0088_p0661a08║書妙法蓮華仁王護國般若等經二十卷供黃
B16n0088_p0661a09║山慈光寺
B16n0088_p0661a10║元潔瑩禪師
B16n0088_p0661a11║按武昌府志上方寺第一代方丈元潔瑩禪師
B16n0088_p0661a12║雲門湛禪師法孫弁山瑞禪師法嗣初住洞山
B16n0088_p0661a13║順治甲午年合邑迎住上方開山嗣住弁山康
B16n0088_p0661a14║熙辛亥師年六旬赴雲門請出院日拈世尊於
B16n0088_p0661a15║涅槃會上以手摩胷告眾云汝等善觀吾紫摩
B16n0088_p0661a16║金色之身瞻仰取足勿令後悔若謂吾滅度非
B16n0088_p0661a17║吾弟子吾不滅度亦非吾弟子等語眾異之至
B16n0088_p0661a18║壬子閏七月二十六日師示微疾馳書辭諸山
B16n0088_p0661a19║併檀護大眾造方丈請末後句師趺坐朗聲召
B16n0088_p0661a20║云大眾大眾諾師云聽取聽取泊然而逝眾始
B16n0088_p0661a21║知前出院拈示意
B16n0088_p0661a22║超杲
B16n0088_p0661a23║按無錫縣志超杲號玹水黃氏子生有異徵年
B16n0088_p0661a24║十三出家得法於龍池既而遊京師
B16n0088_p0661a25║世祖章皇帝聞而召之遂蒙顧問歷主慈雲廣濟杲嘗
B16n0088_p0661a26║南歸修建惠山嵩山二剎及錫山龍光塔皆久
B16n0088_p0661a27║圮之後捐資鼎新至躬自升屋親采繪之事稱
B16n0088_p0661b01║有造於桑梓杲性孝前後遭父母喪皆克盡志
B16n0088_p0661b02║後遊楚歸至儀真示寂千佛寺
B16n0088_p0661b03║原直
B16n0088_p0661b04║按武進縣志原直武進橫林王氏子生有異祥
B16n0088_p0661b05║其母夢金日墮牀赤光滿室俄而師生夙根敏
B16n0088_p0661b06║慧幼肄儒業與同舍生較滕王閣序一遍輙成
B16n0088_p0661b07║誦止遺三字年十九入泮喟然歎曰讀世書何
B16n0088_p0661b08║如出世法耶娶於莊氏生一子後婦以節死師
B16n0088_p0661b09║感焉遂入靈巖從繼起和尚薙髮刻意冥搜苦
B16n0088_p0661b10║身勵行者六年一旦大悟乙未辭靈岩欲訪馬
B16n0088_p0661b11║祖遺跡於南嶽路徑九峰眾留開法三年復出
B16n0088_p0661b12║鄂渚入寶陀寶陀為巖頭和尚道塲祖塔迷沒
B16n0088_p0661b13║不可得師指大樹下曰此祖塔在也令人披荊
B16n0088_p0661b14║榛闢七果得舍利一瓶共四十九顆重建祖塔
B16n0088_p0661b15║人以為巗頭再來云過洞庭至華林入衡州花
B16n0088_p0661b16║藥寺逾年受南嶽福嚴之請遊望日亭憇靜室
B16n0088_p0661b17║棒喝鉗錘警迷甚力至潭州龍王現形受戒至
B16n0088_p0661b18║今祀者必素食葷酒不許入廟門又至曹溪合
B16n0088_p0661b19║山坐六祖方丈合山比歲多虎師至虎皆遠遁
B16n0088_p0661b20║韶人奇之建伏虎亭線將軍聞之遣使迎入西
B16n0088_p0661b21║粵所到香花夾道抵桂省居定粵寺由是弔湘
B16n0088_p0661b22║山識慈明生處壬寅卓錫德山遠邇輻輳偏沅
B16n0088_p0661b23║巡撫周召南數往來咨決師一日預告以別期
B16n0088_p0661b24║至期趺坐而化道臘五十有六是時分巡湖北
B16n0088_p0661b25║道陳士本師同邑人也親為舉火焚其蛻煙燄
B16n0088_p0661b26║中現一金身羅漢騰空張目四矚萬人羅拜周
B16n0088_p0661b27║召南勒碑德山紀其異
B16n0088_p0661c01║恆轉
B16n0088_p0661c02║按江陰縣志恆轉靖江人住鎮山苦志清修誦
B16n0088_p0661c03║經念佛無他事康熙二十年七月先十日預知
B16n0088_p0661c04║時至至二十九日沐浴更衣入龕端坐合掌而
B16n0088_p0661c05║逝時年六十八歲塔於本山
B16n0088_p0661c06║濟恆
B16n0088_p0661c07║按靖江縣志濟恆字巨渤生有異慧十歲時即
B16n0088_p0661c08║語其父求為僧未果年十七有妻雖同寢處然
B16n0088_p0661c09║不解衣如是者三年至二十乃決意披剃入本
B16n0088_p0661c10║邑崇聖寺見僧眾所行俱無當乃之杭之廣孝
B16n0088_p0661c11║寺講究內典繼往湖之中峰寺習靜三年遂得
B16n0088_p0661c12║了義受衣鉢於具德順治己丑住廣陵天寧寺
B16n0088_p0661c13║淮揚諸宰官縉紳多敬禮焉從之者常千餘人
B16n0088_p0661c14║有語錄三卷行世
B16n0088_p0661c15║導禪師
B16n0088_p0661c16║按衡嶽志寶華諾諾導禪師金陵劉氏子少依
B16n0088_p0661c17║朝宗和尚於祗院林得受具戒於天童居古虔
B16n0088_p0661c18║寶華寺以順治戊戌托鉢到湘南卓錫白門禪
B16n0088_p0661c19║林上堂問十方聚會選佛塲開向上一句如何
B16n0088_p0661c20║舉唱師云月落砧千杵江空鴈一聲進云畢竟
B16n0088_p0661c21║如何保任師便喝後師仍歸寶華以法付超本
B16n0088_p0661c22║全具令住白門
B16n0088_p0661c23║習融
B16n0088_p0661c24║按滎陽縣志行脚僧習融不知何人寓港南六
B16n0088_p0661c25║廟甫踰年忽於康熙九年六月遍告通鄉刻期
B16n0088_p0661c26║而逝又赴庠友蕭自英家與約為之藏塔翼日
B16n0088_p0661c27║同合鄉數百人至河干掘地為坑解衣跏趺說
B16n0088_p0662a01║偈訖瞑目垂手而寂為之聚土成塔距縣不數
B16n0088_p0662a02║百武
B16n0088_p0662a03║竺庵
B16n0088_p0662a04║按江寧府志棲霞竺庵禪師名大成楚人幼豪
B16n0088_p0662a05║邁喜飲好為詩忽於夢中有儆投南嶽無碍和
B16n0088_p0662a06║尚出家閱高峰狗䑛熱油鐺話到處諮詢無能
B16n0088_p0662a07║答者發心叅方其師送至博山值雪關大師至
B16n0088_p0662a08║小祗園成以前話問之雪師云伱狗子即今在
B16n0088_p0662a09║甚麼處成答不契打出隨上博山執事不容討
B16n0088_p0662a10║單成念少喪父母雖薙染出家又未蒙師友之
B16n0088_p0662a11║教遂失聲大哭雪關大師憐而許之成於佛前
B16n0088_p0662a12║誓欲發明己事蒲團默坐猛提話頭忽聞開靜
B16n0088_p0662a13║魚聲通身汗下又久之豁然爆地始知落處雪
B16n0088_p0662a14║關大師熟視良久曰汝捉得賊也癸未再叅浪
B16n0088_p0662a15║丈人益臻微奧開法南嶽壽昌匡廬以掃塔至
B16n0088_p0662a16║金陵紳士留住棲霞門風峻絕無敢當鋒者洞
B16n0088_p0662a17║宗為之再振
B16n0088_p0662a18║按衡嶽志竺庵得心印於覺浪和尚住壽昌禪
B16n0088_p0662a19║寺順治丁酉移錫南嶽毘廬洞廣濟禪寺上堂
B16n0088_p0662a20║僧問諸眾設供請和尚舉揚般若如何是般若
B16n0088_p0662a21║師云三脚蝦蟆吞却月問如何是般若體師云
B16n0088_p0662a22║井裏紅塵撲海飛問如何是般若用師云闍棃
B16n0088_p0662a23║分上未在乃云古人先明道眼然後山居道眼
B16n0088_p0662a24║若未發明安知鋤頭底下有無盡生涯拆脚鐺
B16n0088_p0662a25║邊有現成活計縱饒上座覿面拈出未免白雲
B16n0088_p0662a26║萬里
B16n0088_p0662a27║方宜
B16n0088_p0662b01║按浙江通志方宜字夢曙苕人出家法相寺左
B16n0088_p0662b02║筆善書有詩名張鼐董其昌並稱之年十九有
B16n0088_p0662b03║悟盡棄章句續雲棲放生之會不替者三十年
B16n0088_p0662b04║闢叢席於上鄉之淳橋康熙改元仲冬二十五
B16n0088_p0662b05║日徧禮佛像集徒講演金剛經一卷次日至大
B16n0088_p0662b06║江之濱卓杖大聲曰好江水遂泊然立化
B16n0088_p0662b07║德修
B16n0088_p0662b08║按浙江通志德修錢塘人寓方家峪茶亭先是
B16n0088_p0662b09║薙髮後習靜北山窮谷中與猛獸雜處面壁二
B16n0088_p0662b10║十年不知其叅尋何自後住茶亭康熙七年元
B16n0088_p0662b11║宵日忽出衣單分給人云當別去及早自取水
B16n0088_p0662b12║沐浴召鄰人為封龕說偈曰無拘無束不與形
B16n0088_p0662b13║役逍遙自在正月十六眾竊笑之見其攜火入
B16n0088_p0662b14║龕趺坐龕纔合火自內出風熾燄疾頃刻而化
B16n0088_p0662b15║明照
B16n0088_p0662b16║按衡嶽志明照禪師號別山黃陂阮氏子早住
B16n0088_p0662b17║西園登講座於茅坪湘潭諸處卓錫龍泉於康
B16n0088_p0662b18║熙元年八月登祝融峰同襄陽袁奐唱和有衡
B16n0088_p0662b19║嶽詩三十首