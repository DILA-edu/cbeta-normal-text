B16n0088_p0663a01║欽定古今圖書集成博物彙編神異典
B16n0088_p0663a02║　第一百九十五卷目錄
B16n0088_p0663a03║僧部藝文一
B16n0088_p0663a04║康僧會贊　晉孫綽
B16n0088_p0663a05║釋道安贊　前人
B16n0088_p0663a06║支孝龍贊　前人
B16n0088_p0663a07║竺法汰贊　前人
B16n0088_p0663a08║竺道壹贊　前人
B16n0088_p0663a09║答綱琳二法師書　宋謝靈運
B16n0088_p0663a10║曇隆法師誄　前人
B16n0088_p0663a11║廬山慧遠法師誄　前人
B16n0088_p0663a12║與法獻書　南齊蕭子良
B16n0088_p0663a13║與周顒論釋法寵書　張融
B16n0088_p0663a14║喻智藏敕　梁武帝
B16n0088_p0663a15║敕答釋明徹　同前
B16n0088_p0663a16║敕答僧正南澗寺沙門慧超　同前
B16n0088_p0663a17║答法雲請開講書　蕭統
B16n0088_p0663a18║重答雲法師書　前人
B16n0088_p0663a19║與僧正教　簡文帝
B16n0088_p0663a20║與智琰法師書　同前
B16n0088_p0663a21║又
B16n0088_p0663a22║弔道證法師亡書　同前
B16n0088_p0663a23║四月八日度人出家願文　同前
B16n0088_p0663a24║湘宮寺智蒨法師墓銘　同前
B16n0088_p0663a25║同泰寺故功德正智寂師墓銘　同前
B16n0088_p0663a26║宋姬寺慧念法師墓銘　同前
B16n0088_p0663a27║甘露鼓寺敬脫法師墓銘　同前
B16n0088_p0663b01║淨居寺法昂墓銘　同前
B16n0088_p0663b02║莊嚴寺僧旻法師碑　元帝
B16n0088_p0663b03║光宅寺大僧正法師碑　同前
B16n0088_p0663b04║與約法師書　沈約
B16n0088_p0663b05║述僧中食論　前人
B16n0088_p0663b06║述僧設會論　前人
B16n0088_p0663b07║答釋曇鸞書　陶弘景
B16n0088_p0663b08║答釋法雲啟　王僧孺
B16n0088_p0663b09║栖元寺雲法師碑銘　前人
B16n0088_p0663b10║誌法師墓誌銘（并序）　陸倕
B16n0088_p0663b11║與東陽盛法師書　王筠
B16n0088_p0663b12║與雲僧正書　前人
B16n0088_p0663b13║國師草堂寺智者約法師碑　前人
B16n0088_p0663b14║答雲法師書　劉孝綽
B16n0088_p0663b15║與舉法師書　劉峻
B16n0088_p0663b16║諫仁山深法師罷道書　陳徐陵
B16n0088_p0663b17║與智顗書　前人
B16n0088_p0663b18║又
B16n0088_p0663b19║又
B16n0088_p0663b20║五願上智者禪師書　前人
B16n0088_p0663b21║東陽雙林寺傅大士碑　前人
B16n0088_p0663b22║天台山徐則法師碑　前人
B16n0088_p0663b23║建初寺瓊法師碑　江總
B16n0088_p0663b24║明慶寺尚禪師碑銘　前人
B16n0088_p0663b25║
B16n0088_p0663b26║
B16n0088_p0663b27║
B16n0088_p0663c01║神異典第一百九十五卷
B16n0088_p0663c02║僧部藝文一
B16n0088_p0663c03║康僧會贊晉孫綽
B16n0088_p0663c04║會公蕭瑟實惟令質心無近累情有餘逸厲此幽夜
B16n0088_p0663c05║振彼尤黜超然遠詣卓矣高出
B16n0088_p0663c06║釋道安贊前人
B16n0088_p0663c07║物有廣贍人固多宰淵淵釋安專能兼倍飛聲汧隴
B16n0088_p0663c08║馳名淮海形雖草化猶若常在
B16n0088_p0663c09║支孝龍贊前人
B16n0088_p0663c10║小方易擬大器難像盤桓孝龍剋邁高廣物競宗歸
B16n0088_p0663c11║人思效仰雲泉彌漫蘭風肹響
B16n0088_p0663c12║竺法汰贊前人
B16n0088_p0663c13║凄風拂林鳴絃映壑爽爽法汰校德無作
B16n0088_p0663c14║竺道壹贊前人
B16n0088_p0663c15║馳辭說言因緣不虛惟茲壹公綽然有餘譬若春圃
B16n0088_p0663c16║載芬載譽條被猗蔚枝榦森疎
B16n0088_p0663c17║答綱琳二法師書宋謝靈運
B16n0088_p0663c18║披覽雙難欣若暫對藻豐論博蔚然滿目可謂勝人
B16n0088_p0663c19║之口然未厭於心聊申前意無由言對執筆長懷
B16n0088_p0663c20║曇隆法師誄前人
B16n0088_p0663c21║夫協理置論百家未見其是因心自了一己不患其
B16n0088_p0663c22║躓而終莫相辨我若咸歎翻淪得拔竟知于誰冀行
B16n0088_p0663c23║跡立則善惡靡徵欲聲名傳則薰蕕同歇然意非身
B16n0088_p0663c24║之所挫期出命之所限者目所親覿見之若人矣慧
B16n0088_p0663c25║心朗識發於髫辮生自豪華家贏金帛加以巧乘騎
B16n0088_p0663c26║解絲竹秣絕景於康衢弄絃管於華肆者非徒經旬
B16n0088_p0663c27║涉朔彌歷年稔而已諒趙李之咸陽程鄭之臨卭矣
B16n0088_p0664a01║既而末夜獨寤中飲興歎曰悲夫欣厭迭來終歸憂
B16n0088_p0664a02║苦不杜其根於何超絕且三界廻沈諸天倏瞬况齊
B16n0088_p0664a03║景牛山趙武企陰催促節物逼迫霜露推此願言伊
B16n0088_p0664a04║何能久慨然有擯落榮華兼濟物我之志母氏矜其
B16n0088_p0664a05║心姊弟申其操遂相許諾出家求道一身既然闔門
B16n0088_p0664a06║離世妻子長絕歡娛末謝豈唯向之靡樂判之盛年
B16n0088_p0664a07║終古恩愛於今仳別矣旅舟南遡投景廬嶽一登石
B16n0088_p0664a08║門香爐峰六年不下嶺僧眾不堪其操法師不改其
B16n0088_p0664a09║節援物之念不以幽居自抗同學嬰疾振錫萬里相
B16n0088_p0664a10║救余時謝病東山承風遙羨豈望人期頗以山招法
B16n0088_p0664a11║師至止鄙人榮役前詩敘粗已記之故不重煩及中
B16n0088_p0664a12║間反山成說款盡遂獲接棟重崖俱浥迴澗茹芝术
B16n0088_p0664a13║而共餌披法言而同卷者再歷寒暑非直山陽靡喜
B16n0088_p0664a14║榲之容令尹一進已之色實明悟幽微祛滌近滯蕩
B16n0088_p0664a15║吝澡垢日忘其疾庶白首同居而乖離無象信順莫
B16n0088_p0664a16║歸徵集何緣晚節罹釁遠見叅尋至止阻闊音塵始
B16n0088_p0664a17║絕值暑遘疾未旬即化誠存亡命也此行頗實有由
B16n0088_p0664a18║承凶感痛寔百常情紙墨幾時非以斯名蓋欽志節
B16n0088_p0664a19║追感平生自不能默已故投懷援筆其辭曰仰尋形
B16n0088_p0664a20║識俯探理類採聲知律拔茅觀彙物以靈異人以智
B16n0088_p0664a21║貴即是神明觀鑒意謂爰初在稚慧心夙察吐噏芳
B16n0088_p0664a22║華懷抱日月如彼蘭苑風過氣越如彼天倪雲被光
B16n0088_p0664a23║發求名約身規操束已倘或遇世曾未近似生以意
B16n0088_p0664a24║泰意管生理孰是歡慰程鄭趙李家畜金繒才練藝
B16n0088_p0664a25║技驤首揮霍繁絃綺靡酒娛調促意妍服侈朝迫景
B16n0088_p0664a26║曛夕忌星徙悠悠白日凄凄良夜年往歡流厭來情
B16n0088_p0664a27║舍苦樂環廻終卒代謝棄而更適生速名借誰能易
B16n0088_p0664b01║奪何術推移精粗渾淆善惡參差即心有限在理莫
B16n0088_p0664b02║規試覈眾肆庶獲所窺道家躓近羣流缺遠假名恆
B16n0088_p0664b03║誰傍義豈反獨有兼忘因心則善傷物沉迷羨彼驅
B16n0088_p0664b04║遣變服京師振錫廬頂長別榮冀永息幽嶺含華襲
B16n0088_p0664b05║素去繁就省人苦其難子取其靜昏之視明即愚成
B16n0088_p0664b06║絕智之秉情對理斯涅吝既弗袪滯亦安拔于之矜
B16n0088_p0664b07║之為爾苦節節苦在己利貞存彼以明闇逝以慈累
B16n0088_p0664b08║徙欲以拔物先宜濟此發軫情違終然理是梁鴻擕
B16n0088_p0664b09║妻荷條見子鷄黍接人行歌通已于世曰高于道殊
B16n0088_p0664b10║鄙始見法師獨絕神理形壽易盡然諾難判乘心即
B16n0088_p0664b11║化棄身靡歎懷道彌厲景命已晏矜物辭山終身旅
B16n0088_p0664b12║館嗚呼哀哉魂氣隨之延陵已了鳶螻同施漆園所
B16n0088_p0664b13║曉委骸空野豈異豈矯幸有遺餘聊給蟲鳥嗚呼哀
B16n0088_p0664b14║哉緬念生平同幽共深相率經始偕是登臨開石通
B16n0088_p0664b15║澗剔柯疏林遠眺重疊近矚嶇嶔事寡地閒尋微探
B16n0088_p0664b16║賾何句不研奚疑弗析帙舒軸卷藏拔紙襞問來答
B16n0088_p0664b17║往俾日餘夕沮溺耦耕夷齊采薇跡同心歡事異意
B16n0088_p0664b18║違承疾懷灼聞凶懣悲孰云不痛零淚沾衣嗚呼哀
B16n0088_p0664b19║哉行久節移地邊氣改終秋中冬踰桂投海永念伊
B16n0088_p0664b20║人思深情倍俯謝常人仰愧無待嗚呼哀哉
B16n0088_p0664b21║廬山慧遠法師誄前人
B16n0088_p0664b22║道存一致故異化同輝德合理妙故殊方齊致昔釋
B16n0088_p0664b23║安公振元風于關右法師嗣沫流于江左聞風而悅
B16n0088_p0664b24║四海同歸爾乃懷仁山林隱居求志於是眾僧雲集
B16n0088_p0664b25║勤修淨行同法餐風棲遲道門可謂五百之季仰紹
B16n0088_p0664b26║舍衛之風廬山之㟪俯傳靈鷲之旨洋洋乎未曾聞
B16n0088_p0664b27║也予志學之年希門人之末惜哉誠願弗遂永違此
B16n0088_p0664c01║世春秋八十有四義熙十三年秋八月六日薨年踰
B16n0088_p0664c02║從心功遂身亡有始斯終千載垂光嗚呼哀哉乃為
B16n0088_p0664c03║誄曰於昔安公道風允被大法將盡頹綱是寄體靜
B16n0088_p0664c04║息動懷貞整偽事師以孝養徒以義仰弘如來宣揚
B16n0088_p0664c05║法雨俯受法師威儀允舉學不闚牖鑒不出戶粳糧
B16n0088_p0664c06║雖御獨為萇楚朗朗高堂肅肅法庭既嚴既靜愈高
B16n0088_p0664c07║愈清從容音旨優遊儀形廣演慈悲饒益眾生堂堂
B16n0088_p0664c08║其氣亹亹其資𩮀角味道辭親隨師供奉三寶析微
B16n0088_p0664c09║辨疑盛化濟濟仁德怡怡於焉問道四海承風有心
B16n0088_p0664c10║載馳戒德鞠躬令聲續振五濁暫隆弘道讚揚彌虐
B16n0088_p0664c11║彌冲十六王子孺童先覺公之出家年未志學如彼
B16n0088_p0664c12║鄧林甘露潤澤如彼瓊瑤既磨既琢大宗戾止座眾
B16n0088_p0664c13║龍集聿來胥宇靈寺奚立舊望研幾新學時習公之
B16n0088_p0664c14║助之載和載輯乃修什公宗望交泰乃延禪眾親承
B16n0088_p0664c15║三昧眾美合流可上可大穆穆道德超于利害六合
B16n0088_p0664c16║俱否山崩海竭日月沉暉三光寢晰眾麓摧柯連波
B16n0088_p0664c17║中結鴻化垂緒微風永滅嗚呼哀哉生盡冲素死增
B16n0088_p0664c18║傷悽單縶土槨示同斂骸人天感悴帝釋慟懷習習
B16n0088_p0664c19║遺風依依餘淒悲夫法師終然是棲室無停響途有
B16n0088_p0664c20║廣蹊嗚呼哀哉端木喪尼哀直六年仰慕洙泗俯憚
B16n0088_p0664c21║罤筌今子門徒實同斯囏晨掃虛房夕泣空山嗚呼
B16n0088_p0664c22║法師何時復還風嘯竹柏雲靄巖峰川壑如泣山林
B16n0088_p0664c23║改容自昔聞風志願歸依山川路邈心往形違始終
B16n0088_p0664c24║銜恨宿緣輕微安養有寄閻浮無希嗚呼哀哉
B16n0088_p0664c25║與法獻書南齊蕭子良
B16n0088_p0664c26║遠法師一代名德志節清高潛山樹美四海餐風弟
B16n0088_p0664c27║子闇昧謬蒙師範方欲仰稟仁化用洗煩慮不謂此
B16n0088_p0665a01║疾奄成異世悲痛之心特不可忍遠上即既業行圓
B16n0088_p0665a02║通曠刦希有弟子意不欲遺形影迹雜處眾僧墓中
B16n0088_p0665a03║得別卜餘地是所願也方應樹剎表奇刻石銘德矣
B16n0088_p0665a04║與周顒論釋法寵書張融
B16n0088_p0665a05║法寵姓馮南陽冠軍人寓海鹽納妻半年捨家住
B16n0088_p0665a06║興皇寺從道猛曇濟學成實論融與顒書稱之
B16n0088_p0665a07║古人遺俗故留兒女法寵法師絕塵如棄唾若斯之
B16n0088_p0665a08║志大矣遠矣
B16n0088_p0665a09║喻智藏勅梁武帝
B16n0088_p0665a10║求空自閒依空入慧高蹈養神實是勝樂不違三乘
B16n0088_p0665a11║亦以隨喜惟別之際能無恨然岐路贈言古人所重
B16n0088_p0665a12║猶勸法師行無礙心大悲為首方便利益隨時用舍
B16n0088_p0665a13║不宜頓杜以隔礙心行菩薩道無有是處
B16n0088_p0665a14║勅答釋明徹同前
B16n0088_p0665a15║徹受學僧祐隨出陽都住建初寺天監初自荊州
B16n0088_p0665a16║還都二宮周供寒暑優洽遘疾將卒奉表告辭武
B16n0088_p0665a17║帝答之
B16n0088_p0665a18║省疏增其憂耿人誰不病何以遽終過甚法師至性
B16n0088_p0665a19║堅明道行純備往來淨土去留安養方除四魔理無
B16n0088_p0665a20║五畏惟應正念諸佛不捨大願與般若相應直至種
B16n0088_p0665a21║智發菩提心彼我相攝方結來緣敬如所及菩薩行
B16n0088_p0665a22║業非千百年善思至理勿起亂想覽筆悽懣不復多
B16n0088_p0665a23║云
B16n0088_p0665a24║勅答僧正南澗寺沙門慧超同前
B16n0088_p0665a25║齊隆寺法鏡殂歿慧超啟釋法寵鎮之勅曰
B16n0088_p0665a26║法寵法師造次舉動不逾律儀不俠性欲不事形勢
B16n0088_p0665a27║慈仁愷悌雅有君子之風匡政寺廟信得其人矣
B16n0088_p0665b01║答法雲請開講書蕭統
B16n0088_p0665b02║統覽近示知欲見令道義夫釋教凝深至理淵粹一
B16n0088_p0665b03║相之道杳然難測不二之門寂焉無響自非深達元
B16n0088_p0665b04║宗精解妙義若斯之處豈易輕辨至於宣揚正教在
B16n0088_p0665b05║乎利物耳弟子之於內義誠自好之樂之然鉤深致
B16n0088_p0665b06║遠多所未悉為利之理蓋何足論諸僧並入法門游
B16n0088_p0665b07║道日廣至於法師彌不俟說云欲見食稟良所未喻
B16n0088_p0665b08║想得此意不復多云綂和南
B16n0088_p0665b09║重答雲法師書前人
B16n0088_p0665b10║重覽來示知猶欲令述義不辨為利具如前言甘露
B16n0088_p0665b11║之開彌慙來說若止是略標義宗無為不爾但愧以
B16n0088_p0665b12║魚目擬法師之夜光耳綂和南
B16n0088_p0665b13║與僧正教簡文帝
B16n0088_p0665b14║此州伽藍支提基列雖多設莊嚴盛修供異觀其外
B16n0088_p0665b15║迹必備華侈在乎意地實有未弘何者凡鑄金刻木
B16n0088_p0665b16║鏤漆圖瓦葢所以仰傳應身遠注靈覺羨龍瓶之始
B16n0088_p0665b17║晨追鵠林之餘慕故祭神如在敬神之道既極去聖
B16n0088_p0665b18║茲遠懷聖之理必深此土諸寺止乎應生之日則蹔
B16n0088_p0665b19║列形像自斯已後封以篋笥乃至棄服離身尋炎去
B16n0088_p0665b20║頂或十尊五聖共處一廚或大士如來俱藏一櫃信
B16n0088_p0665b21║可謂心與事背貌是情非增上意多精進心少昔塔
B16n0088_p0665b22║裏紅函止傳舍利象頭白繖非謂全身夫以畵像追
B16n0088_p0665b23║陳尚使吏民識敬鎔金圖範終令越主懷思匹以龍
B16n0088_p0665b24║阿尚能躍鞘方之虎兕猶稱出柙况復最大圓慈無
B16n0088_p0665b25║上善聚聞名去煩見形入道而可慢此雕香蘊斯木
B16n0088_p0665b26║樒緘匿玉毫封印金掌既殊羅閱久入四天又異祇
B16n0088_p0665b27║洹掩戶三月寶殿空臨瓊階虛敞密帷不開非仲舒
B16n0088_p0665c01║之曲學紅壁長掩似邠卿之避讎且廣廈雲垂崇甍
B16n0088_p0665c02║鳥跂若施之玉座飾以金鈿必不塵靄日姿虧點月
B16n0088_p0665c03║面琉璃密牕自可輕風難入龍髮細網足使飛燕不
B16n0088_p0665c04║過兼得虔敬之理必崇接足之心彌重可即宣勅末
B16n0088_p0665c05║使准行
B16n0088_p0665c06║與智琰法師書同前
B16n0088_p0665c07║五翳消空韶光表節百華異色結綵成春道體何如
B16n0088_p0665c08║𢘆清宜也對玩清虛既在風雲之表遊心入理羌多
B16n0088_p0665c09║定慧之樂弟子俗務紛糺勞倦特深睠然北嶺欽賢
B16n0088_p0665c10║已積會遇之期庶必可僝有緣之儔事等饑渴竚望
B16n0088_p0665c11║來儀一日三歲想思弘利益理當無爽指遺此信無
B16n0088_p0665c12║述寸衿綱和南
B16n0088_p0665c13║又
B16n0088_p0665c14║旦來雨氣殊有初寒攝衛已久轉得其力雖他方法
B16n0088_p0665c15║界略息化緣祈洹之裏恆有晤對眷佇之深無時不
B16n0088_p0665c16║積久因倩師頻述方寸不知巧笑之僧頗為津及不
B16n0088_p0665c17║耳前昨已來徵事義聚龍象畢同應供皆集慧矩開
B16n0088_p0665c18║心甘露入頂聞之善謔持盡歡怡想味之懷轉復無
B16n0088_p0665c19║極昔幼年經聞制旨受道日淺北面未深雖異禪那
B16n0088_p0665c20║事同華水今茲西下特蓄本心訪理質疑屬在明德
B16n0088_p0665c21║不謂般若留難現疾未瘳問津無地歎恨何已伏承
B16n0088_p0665c22║輿駕尋幸伽藍冀於此時得一覯止辯論青豆之房
B16n0088_p0665c23║遣惑赤花之舍追往年之宿眷述即日之寸心此事
B16n0088_p0665c24║必期冀非爽指遺茲承問佇有還書綱和南
B16n0088_p0665c25║弔道澄法師亡書同前
B16n0088_p0665c26║省啟承尊師昨夜涅槃甚深悲怛法師志業淹明道
B16n0088_p0665c27║風淳素戒珠瑩淨福翼該圓加以識見冥通心解遠
B16n0088_p0666a01║察記落雨而必然稱黑牛而匪謬服膺者無遠近蒙
B16n0088_p0666a02║益者兼道俗弟子自言旋京輦便伸結緣豈謂一息
B16n0088_p0666a03║不追奄至乎此然勝業本深智刀久利必應遊神實
B16n0088_p0666a04║地騰迹淨天但語其乳池啟殯香棺入室不入空心
B16n0088_p0666a05║於何不慟但如來降生之迹因此而入泥洹正當其
B16n0088_p0666a06║生住滅靡有定相先聖後賢何其形響推校因緣未
B16n0088_p0666a07║始有例上人等並在三歲積始終樂道宜應共相策
B16n0088_p0666a08║勉弘遵舊業使道塲無斷利益不墜所襚物輒如法
B16n0088_p0666a09║供養奈何奈何
B16n0088_p0666a10║四月八日度人出家願文同前
B16n0088_p0666a11║弟子蕭綱以今日建齋設會功德因緣歸依十方盡
B16n0088_p0666a12║虛空界一切諸佛歸依十方盡虛空界一切尊法歸
B16n0088_p0666a13║依十方盡虛空界一切聖僧竊聞涅槃經言身如畫
B16n0088_p0666a14║水隨畵隨合是身不淨九孔常流凡夫愚人常行味
B16n0088_p0666a15║著愚癡羅剎止住其中又如瑞應經言沙門之為道
B16n0088_p0666a16║也捨家妻子捐棄愛欲斷絕六情守戒無為其清淨
B16n0088_p0666a17║得一心者則萬邪滅矣一心之道謂之羅漢聲色不
B16n0088_p0666a18║能染榮位不能屈難動如地以免憂苦故知出恩愛
B16n0088_p0666a19║獄薄俗為難善來比丘其福深重弟子以此因緣今
B16n0088_p0666a20║日度人出家願一切六道四生常離愛欲永拔無明
B16n0088_p0666a21║根削遣闇惑心修習般若慧足踐輕輪之光口說懸
B16n0088_p0666a22║珠之辯披忍辱鎧秉智慧刀乘菩薩車坐如來座結
B16n0088_p0666a23║纏披解頂相光明戒因清白後報尊重所有果業皆
B16n0088_p0666a24║悉勝出受持法藏為佛真子一切道行皆悉能行一
B16n0088_p0666a25║切大誓不休不息仰願十方盡虛空界一切諸佛仰
B16n0088_p0666a26║願十方盡虛空界一切尊法仰願十方盡虛空界一
B16n0088_p0666a27║切聖僧咸加證明又仰願十方盡虛空界一切諸天
B16n0088_p0666b01║仰願十方盡虛空界一切諸仙仰願十方盡虛空界
B16n0088_p0666b02║一切聰明正直守護一切善神又願今日見前幽顯
B16n0088_p0666b03║大眾咸加證明今日誓願使弟子蕭綱得如所願滿
B16n0088_p0666b04║菩提願一切眾生皆悉隨從得如所願
B16n0088_p0666b05║湘宮寺智蒨法師墓銘同前
B16n0088_p0666b06║嗟爾名德超然有暉五塵夙離三修允依戒珠靡缺
B16n0088_p0666b07║忍鎧無違智燈含影慧駕馳騑若韜山金如苞海寶
B16n0088_p0666b08║德邁西河聲踰東道伊時傾葢於彼朱方不期而遇
B16n0088_p0666b09║襄水之陽掩此方墳悠哉泉下鬱鬱翠微遼遼平野
B16n0088_p0666b10║薪盡火滅歸真息假
B16n0088_p0666b11║同泰寺故功德正智寂師墓銘同前
B16n0088_p0666b12║峰頹木朽波逝江潭山川若此人何以堪亦生亦滅
B16n0088_p0666b13║如壑如舟千齡俱盡萬古誰留惟茲大士才敏學優
B16n0088_p0666b14║幼捐蹈火早去吞鉤法雷能響懸河必詶辨才可匹
B16n0088_p0666b15║妙德難儔
B16n0088_p0666b16║宋姬寺慧念法師墓銘同前
B16n0088_p0666b17║電逝生危舟沉道滅石拆亡儒星開殞哲是曰人龍
B16n0088_p0666b18║亦號僧象慧氣素昭英賢夙上善渡愛河能寨欲網
B16n0088_p0666b19║如彼高山法徒斯仰如彼澄波不測深廣
B16n0088_p0666b20║甘露鼓寺敬脫法師墓銘同前
B16n0088_p0666b21║岌岌緣假昏昏大夢六塵遠飛四流長控猗嗟大士
B16n0088_p0666b22║慧舟法棟早擅人龍夙標威鳳善堂間構燈王布席
B16n0088_p0666b23║辯河流水辭峯積石寂寥兩樹悠漫三泉神明何託
B16n0088_p0666b24║暗石空傳
B16n0088_p0666b25║淨居寺法昂墓銘同前
B16n0088_p0666b26║篠簜含聳蘭蓀表質甘露已凝智泉斯溢頓轡中衢
B16n0088_p0666b27║息棹修渚隟陋白駒藤緣黑鼠同志酸傷交朋哀楚
B16n0088_p0666c01║莊嚴寺僧旻法師碑元帝
B16n0088_p0666c02║夫宏才妙物雲液之所降生獨振孤標倫類之所遠
B16n0088_p0666c03║絕是故隨光燭魏非折水之恆珍和璧入秦豈潤山
B16n0088_p0666c04║之常寶僧旻法師葢天地之淳精宇宙之瓌器本姓
B16n0088_p0666c05║孫氏有吳開國大皇帝其先也法師道藹二儀德充
B16n0088_p0666c06║四海合春夏之生長抱日月之貞明辭旨清新置言
B16n0088_p0666c07║閑遠千門萬戶必臻冥奧九部五時若指諸掌坦然
B16n0088_p0666c08║夷易豁爾洞開故緇素結轍華戎延道晨風之鬱北
B16n0088_p0666c09║林龍魚之趣深潭哲人云逝指南誰屬銘曰永離百
B16n0088_p0666c10║非聞之寂滅苟云未樹共歸今轍方墳結構伽藍罷
B16n0088_p0666c11║設朱火一潛青松長列
B16n0088_p0666c12║光宅寺大僧正法師碑同前
B16n0088_p0666c13║昂昂千里孰辨麒麟之蹤汪汪萬頃誰識波瀾之際
B16n0088_p0666c14║望之若披雲霧覩之如觀日月至乃耆年宿望蓄思
B16n0088_p0666c15║構疑懸鐘無盡短兵有倦猶若分旦望景履冰待日
B16n0088_p0666c16║莫不傾河注海虛往實歸皇帝革命受圖補天紉地
B16n0088_p0666c17║轉金輪於忍土策紺馬於閻浮逸翮方超圖南輟軌
B16n0088_p0666c18║豈直盡茲相府署彼義年方當高步仙階永編金牒
B16n0088_p0666c19║繁霜凝而旦委松風凄而暮來悲馬鳴之不反望龍
B16n0088_p0666c20║樹而心哀銘曰澄月夜虧清氣日卷層巒遠岸蒼江
B16n0088_p0666c21║傍緬
B16n0088_p0666c22║與約法師書沈約
B16n0088_p0666c23║周中書風趣高奇志託夷遠真情素韻水桂齊質自
B16n0088_p0666c24║接彩同棲年逾一紀朝夕聯事靡日暫違每受沐言
B16n0088_p0666c25║休逍遙寡務何嘗不北茨遊覽南居宴宿春朝聽鳥
B16n0088_p0666c26║秋夜臨風匪設空言皆為實事音容滿目言笑在耳
B16n0088_p0666c27║宿草既陳楸檟將合眷往懷人情不勝慟此生篤信
B16n0088_p0667a01║精深甘此藿食至於歲時包篚每見請求凡厥菜品
B16n0088_p0667a02║必令以薦弟子輒靳而後與用為歡謔其事未遠其
B16n0088_p0667a03║人已謝昔之諧調倏成悲緒去冬今歲人鬼見分石
B16n0088_p0667a04║耳紫菜愴焉興想淚下不禁指遣恭送以充蔬僧一
B16n0088_p0667a05║飯法師與周情期契闊非止恆交覽物存舊彌當楚
B16n0088_p0667a06║切痛矣如何往矣奈何弟子沈約和南
B16n0088_p0667a07║述僧中食論前人
B16n0088_p0667a08║人所以不得道者由於心神昏惑心神所以昏惑由
B16n0088_p0667a09║於外物擾之擾之大者其事有三一則勢利榮名二
B16n0088_p0667a10║則妖妍靡曼三則甘旨肥濃榮名雖日用於心要無
B16n0088_p0667a11║晷刻之累妖妍靡曼方之已深甘旨肥濃為累甚切
B16n0088_p0667a12║萬事云云皆三者之枝葉耳聖人知不斷此三事求
B16n0088_p0667a13║道無從可得不得不為之立法使簡而易從也若直
B16n0088_p0667a14║云三事惑本並宜禁絕而此三事是人情所甚惑念
B16n0088_p0667a15║慮所難遣雖有禁約之旨事難卒從譬於方舟濟河
B16n0088_p0667a16║豈不欲直至彼岸河流既急會無直濟之理不得不
B16n0088_p0667a17║從流耶靡久而獲至非不願速事難故也禁此三事
B16n0088_p0667a18║宜有其端何則食之於人不可頓息其於情性所累
B16n0088_p0667a19║莫甚故推此晚食併置中前自中之後清虛無事因
B16n0088_p0667a20║此無事念慮得簡在始未專在久自習於是束以八
B16n0088_p0667a21║支紆以禁戒靡曼之欲無由得前榮名眾累稍隨事
B16n0088_p0667a22║遣故云往古諸佛過中不餐此蓋是遣累之筌蹄適
B16n0088_p0667a23║道之捷徑而或咸謂止於不食此乃迷於向方不知
B16n0088_p0667a24║厥路者也
B16n0088_p0667a25║述僧設會論前人
B16n0088_p0667a26║夫修營法事必有其理今世召請眾僧止設一會當
B16n0088_p0667a27║由佛在世時常受人請以此擬像故也而佛昔在世
B16n0088_p0667b01║佛與眾僧僧伽藍內本不自營其食具也至時持鉢
B16n0088_p0667b02║往福眾生今之僧眾非唯持中者少乃有腆恣甘腴
B16n0088_p0667b03║廚膳豐豪者今有加請召並不得已而後來以滋腴
B16n0088_p0667b04║之口進蔬蔌之具延頸蹙額固不能甘既非樂受不
B16n0088_p0667b05║容設福非若在昔不得自營非資四輩身口無託者
B16n0088_p0667b06║也以此求福不其反乎篤而論之其義不爾何者出
B16n0088_p0667b07║家之人本資行乞戒律炳然無許自立廚帳并畜淨
B16n0088_p0667b08║人者也今既取足寺內行乞事斷或有持鉢到門便
B16n0088_p0667b09║呼為僧徒鄙事下劣既是眾所鄙恥莫復行乞悠悠
B16n0088_p0667b10║後進求理者寡便謂乞食之業不可復行白淨王子
B16n0088_p0667b11║轉輪之貴持鉢行詣以福施者豈不及千載之外凡
B16n0088_p0667b12║庸沙門躬命僕豎自營口腹者乎今之請僧一會既
B16n0088_p0667b13║可髣像行乞行乞受請二事不殊若以今不復行乞
B16n0088_p0667b14║又不請召則行乞求法於此永冥此法既冥則僧非
B16n0088_p0667b15║佛種佛種既離則三寶墜於地矣今之為會者宜追
B16n0088_p0667b16║想在昔四十九年佛率比丘入城乞食威儀舉止動
B16n0088_p0667b17║目應心以此求道道其焉適若以此運心則為會可
B16n0088_p0667b18║矣
B16n0088_p0667b19║答釋曇鸞書陶弘景
B16n0088_p0667b20║去月耳聞音聲茲辰眼受文字將由頂禮歲積故使
B16n0088_p0667b21║真應來儀正爾整拂藤蒲具陳花水端襟斂思竚聆
B16n0088_p0667b22║警錫也
B16n0088_p0667b23║答釋法雲啟王僧孺
B16n0088_p0667b24║辱告惠示井主上所答羣臣仰諮神滅論伏覽循環
B16n0088_p0667b25║載深鑽奉發蒙祛蔽朗若披雲竊以事蘊難形非聖
B16n0088_p0667b26║莫闡理寂區位在愚成惑若非神超繫表思越機前
B16n0088_p0667b27║豈能燭此微言若開金石洞茲妙境會靡榛蹊喻之
B16n0088_p0667c01║以必薦示之以如在使夫持論者不終泥於遙轍專
B16n0088_p0667c02║謬者無永沉於惑海預奉淵謨孰不懽肅裁此酬曰
B16n0088_p0667c03║不申擊舞王僧孺呈
B16n0088_p0667c04║栖元寺雲法師碑銘前人
B16n0088_p0667c05║渺渺大家茫茫真樸多淪愛有莫辨塵測猗歟息心
B16n0088_p0667c06║言高理邈居之匪絢得之靡學刻情幾種厲想元覺
B16n0088_p0667c07║且說且定以披以握來遵北渚至依西嶽西嶽峨峨
B16n0088_p0667c08║北渚迴波庭棲弱羽簷挂輕蘿甘粗衣惡棄厚安薄
B16n0088_p0667c09║滅意囂湫寄心寥廓
B16n0088_p0667c10║誌法師墓誌銘（并序）陸倕
B16n0088_p0667c11║法師自說姓朱名寶誌其生緣桑梓莫能知之齊
B16n0088_p0667c12║故特進吳人張緒興皇寺僧釋法義並見法師於
B16n0088_p0667c13║宋太始初出入鍾山往來都邑年可五六十歲未
B16n0088_p0667c14║知其異也齊宋之交稍顯靈迹被髮徒跣負杖挾
B16n0088_p0667c15║鏡或徵索酒肴或數日不食預言未兆懸識他心
B16n0088_p0667c16║一時之中分身數處天監十三年即化於華林門
B16n0088_p0667c17║之佛堂先是忽移寺之金剛像出置戶外語僧眾
B16n0088_p0667c18║云菩薩當去爾後旬日無疾而殞沉舟之痛有切
B16n0088_p0667c19║皇心殯葬資須事豐供厚望方墳而隕涕瞻白帳
B16n0088_p0667c20║而拊心爰詔有司式刊景行辭曰
B16n0088_p0667c21║欲化毗城金粟降靈猗歟大士權迹帝京緒胄莫詳
B16n0088_p0667c22║邑居罕見譬彼涌出猶如空現哀茲景像愍此風電
B16n0088_p0667c23║將導舟梁假我方便形煩心寂外荒內辯觀往測來
B16n0088_p0667c24║覩微知顯動足墟立發言風偃業窮難詔因謝弗援
B16n0088_p0667c25║慧雲晝歇慈燈夜昏
B16n0088_p0667c26║與東陽盛法師書王筠
B16n0088_p0667c27║菩薩戒弟子王筠法名慧炬稽首和南問訊東陽盛
B16n0088_p0668a01║法師弟子昔因多幸早蒙覲接歲月推流踰三十載
B16n0088_p0668a02║欽慕風德獨盈懷抱間以山川無由禮敬司馬參軍
B16n0088_p0668a03║仰述存眷曲垂訪憶既荷錄舊之情兼佩慇懃之旨
B16n0088_p0668a04║歡欣頂戴難為譬說仰承垂和履福享年九十有四
B16n0088_p0668a05║嗤絳人之未高同殷宗之遐壽且耳長直已過頂齒
B16n0088_p0668a06║剛會不先落延華駐彩怡神輔性自非宿植善因何
B16n0088_p0668a07║以招斯勝果尊年尚齒之誠懷德敦舊之款依風慕
B16n0088_p0668a08║道之深欣羨景仰之至興居在念寤寐載懷弟子恨
B16n0088_p0668a09║此樊籠迫茲纓鏁無由問道撫躬如失庶心期冥會
B16n0088_p0668a10║咫尺江山道術相忘棄置形迹惟願敬勖保此期頤
B16n0088_p0668a11║赤松朱髮復何足貴飛錫騰軀真在旦夕指陳丹款
B16n0088_p0668a12║殊未伸暢儻惠一言豈不幸甚弟子筠稽首和南
B16n0088_p0668a13║與雲僧正書前人
B16n0088_p0668a14║弟子孤子筠頓首稽首和南弟子釁結幽明備嬰茶
B16n0088_p0668a15║蓼攀援崩踴肌髓糜潰尋繹煩冤肝腸寸斷號天叩
B16n0088_p0668a16║地究隔精誠捨命捐軀終無補益思欲仰福廣為法
B16n0088_p0668a17║事以伸罔極之痛少寄追慕之誠鑄像度僧仰遵法
B16n0088_p0668a18║教建齋設會務依經典敷說大乘誘度羣生其福不
B16n0088_p0668a19║淺仰惟大正法師道心純淑至德凝深智包空有照
B16n0088_p0668a20║通真俗多聞不窮機辯無硋一代師匠四海推崇弟
B16n0088_p0668a21║子宿植善因早蒙親眷情同骨肉義等金蘭外書所
B16n0088_p0668a22║謂冥契神交內典則為善友知識敬藉微緣敢陳大
B16n0088_p0668a23║願來歲夏中欲仰請講說弘法之情既無彼此眷愛
B16n0088_p0668a24║之深特希降屈公私道俗要請既多故預諮聞必願
B16n0088_p0668a25║允遂豈圖一旦忽有斯白臨紙崩衂措言無次弟子
B16n0088_p0668a26║孤子王筠頓首頓首稽首和南
B16n0088_p0668a27║國師草堂寺智者約法師碑前人
B16n0088_p0668b01║結宇山椒疏壤幽岫蓄雲泄雨靄映房櫳浴日涵星
B16n0088_p0668b02║飜光池沼閑居暇豫留思幽微妍精經藏探求法寶
B16n0088_p0668b03║香城實相之談金河常樂之說究竟微妙洞達幽元
B16n0088_p0668b04║掖庭為道心之宮華林構重雲之殿師子之座高廣
B16n0088_p0668b05║於燈王聽法之筵眾多於方丈開寶函之奧典闡金
B16n0088_p0668b06║字之微言顯證一乘宣揚三慧辯才無閡遊戲神通
B16n0088_p0668b07║莫不皆悟無生咸却妄想隨類得解俱會真如銘曰
B16n0088_p0668b08║形在江湖心超祇鷲思協風雲量包宇宙軒瞰蒼波
B16n0088_p0668b09║牕承翠嶺須枕烟露掔持光景
B16n0088_p0668b10║答雲法師書劉孝綽
B16n0088_p0668b11║孝綽和南辱誨垂示勅旨所答劉太僕思効啟義窮
B16n0088_p0668b12║深遠語兼巧便伏聞希有身心踴躍昔戈盾夾車備
B16n0088_p0668b13║不虞於周后兵旗引駕防未然於漢君斯皆執心黃
B16n0088_p0668b14║屋瑞舞紺馬事極寰㝢之中理隔天人之外皇上自
B16n0088_p0668b15║茲善覺降跡閻浮以住地之心行則天之化故能慈
B16n0088_p0668b16║導三有仁濟萬物猶以法藥未周寶船不倦解劍却
B16n0088_p0668b17║蓋躬詣道塲瑞花承足人觀雕輦之盛金輪啟路物
B16n0088_p0668b18║覩重英之飾顯實開權事均祗鷲本無四畏寧慮五
B16n0088_p0668b19║怨思效遂膚引梁丘隨劍之說日磾觸瑟之詞何異
B16n0088_p0668b20║迥龍象於兔徑注江海於牛迹聖旨慇懃曲根誘喻
B16n0088_p0668b21║豈直淨一人之垢衣將以破羣生之暗室弟子世傳
B16n0088_p0668b22║正見幼覩真言但惑綱所縈塵勞自結微因宿植仰
B16n0088_p0668b23║逢法教親陪寶座預餐香鉢復得俱聽一音共聞八
B16n0088_p0668b24║解庶因小葉受潤大雲猥蒙開示深自慶幸不勝歡
B16n0088_p0668b25║喜略附陳誠劉孝綽和南
B16n0088_p0668b26║與舉法師書劉峻
B16n0088_p0668b27║聞諸行李高談徽德逖聽風聲心飛魂竦無異斬仙
B16n0088_p0668c01║之望石髓太陰之思龍燭蒼星昏昃凉雲送秋道勝
B16n0088_p0668c02║則肥固應頤攝衣裳虹蜺帷幕霄露餌黃菊之落蘂
B16n0088_p0668c03║酌清澗之毖流旦候歸鴈暮聽晨鳧羈雌獨鶴神影
B16n0088_p0668c04║彯爾蓋象蕭史之騎鳴鳳列子之御長風雖荊卿旁
B16n0088_p0668c05║若無人孝然堅臥冰雪沉沉隱隱何以尚之哉至於
B16n0088_p0668c06║馳鶩經囿翱翔書圃極龍宮之妙典殫石室之鴻記
B16n0088_p0668c07║道生伏其天真曼倩謝其辨物若乃習是童子措志
B16n0088_p0668c08║雕虫藻思內流英華外發葳蕤秋竹照曜春松爵頌
B16n0088_p0668c09║息明珠之譽長門濫黃金之賞盛矣美矣煥其麗乎
B16n0088_p0668c10║昔旅浙河嘗觀組繢不覺紙爇筆焚魂魄斯盡自茲
B16n0088_p0668c11║蹶後雨絕珪璧意睠睠於菁華腸迴迴於九逝夫日
B16n0088_p0668c12║御停照不踰隙穴海若濆湧莫限隈嵎以玉抵鵲昔
B16n0088_p0668c13║傳餘寶冀閱清徵用瘳眩疾然越民非鬻冠之所齊
B16n0088_p0668c14║國豈奏韶之地望與其進無貽責焉
B16n0088_p0668c15║諫仁山深法師罷道書陳徐陵
B16n0088_p0668c16║竊聞出家閒曠猶若虛空在俗籠樊比於牢獄非但
B16n0088_p0668c17║經有明文亦自世間共見瞥聞法師覆彼舟航趣返
B16n0088_p0668c18║緇衣之務此為目下之英奇非久長之深計何以知
B16n0088_p0668c19║然從苦入樂未知樂中之樂從樂入苦方知苦中之
B16n0088_p0668c20║苦弟子素與法師雖無曩舊相知已來亦復不疎夫
B16n0088_p0668c21║良藥必自無甘忠諫者決乎逆耳倚見其僻是以不
B16n0088_p0668c22║忍不言且三十年中造莫大之業如何一旦捨已成
B16n0088_p0668c23║之功深為可惜敬度高懷未解深意將非帷帳之策
B16n0088_p0668c24║欲集劉侯形類臥龍擬求葛氏黃石兵法寧可再逢
B16n0088_p0668c25║三併茅廬無由兩遇封爵五等惟見不逢中閤外門
B16n0088_p0668c26║難朱易白鳴笳鳳管非有或聞儛女歌姬空勞反翫
B16n0088_p0668c27║覓之者等若牛毛得之者譬猶牛角以此之外何所
B16n0088_p0669a01║窺窬法師今若退轉未必有一稱心交失現前十種
B16n0088_p0669a02║大利何者佛法不簡細流入者則尊歸依則貴上不
B16n0088_p0669a03║朝天子下不讓諸侯獨翫世間無為自在其利一也
B16n0088_p0669a04║身無執作之勞口餐香積之飯心不妻妾之務身飾
B16n0088_p0669a05║芻摩之衣朝無踐境之憂夕不千里之苦俯仰優遊
B16n0088_p0669a06║寧不樂哉其利二也躬無任重居必方域白壁朱門
B16n0088_p0669a07║理然致敬夜琴晝瑟自是娛懷曉筆暮詩論情頓足
B16n0088_p0669a08║其利三也假使棘生王路橋化長溝巷吏門兒何因
B16n0088_p0669a09║仰喚寸絹不輸官庫升米不進公倉庫部倉司豈須
B16n0088_p0669a10║求及其利四也門前擾擾我且安眠巷裏紛紛余無
B16n0088_p0669a11║驚色家休小大之調門停強弱之丁入出隨心往還
B16n0088_p0669a12║自在其利五也出家無當之僧猶勝在俗之士假使
B16n0088_p0669a13║心存殺戮手無斷命之愆密裏通情決勝灼然矯俗
B16n0088_p0669a14║如斯煩垢萬倍勝於白衣一入愛河永墮無出其利
B16n0088_p0669a15║六也聽鐘聲而致敬尋香馥以生心朝覩尊像暮披
B16n0088_p0669a16║寶軸剎那之善逐此而生水滴微功漸盈大器未知
B16n0088_p0669a17║因緣果報善惡皎然就此而言其利難陳矣假使達
B16n0088_p0669a18║相白衣猶有埃塵之務縱令遙寄彈指遠近低頭形
B16n0088_p0669a19║去心留身移意往富有者得如此貧苦者永無因近
B16n0088_p0669a20║在目前不言可見其利七也山間樹下故自難期枕
B16n0088_p0669a21║石潄流實為希有猶斯之類不可思議如此者難逢
B16n0088_p0669a22║一心人悕遇法師未能不學交習聽勝之因一旦退
B16n0088_p0669a23║心於理邈矣其利八也開織成之帙見過去之因摛
B16n0088_p0669a24║琉璃之卷驗當來之果識因識果不以為愆知福知
B16n0088_p0669a25║報何由作罪上無舟楫交見沒溺之悲下失浮囊則
B16n0088_p0669a26║有沈身之患其利九也曠濟羣品為天人之師水陸
B16n0088_p0669a27║空行皆所尊貴言必闍黎和尚書輒致敬和南遠近
B16n0088_p0669b01║嗟味貴賤顒仰法師令必退轉立成可驗纔脫袈裟
B16n0088_p0669b02║逢人輒稱汝我始解偏袒姓名便亦可呼平交者故
B16n0088_p0669b03║自不論下劣者亦恐不讓薄言稱己榻席懸異從來
B16n0088_p0669b04║小得自在便以君為題封若不屈膝斂手自達無因
B16n0088_p0669b05║俯仰承迎未閑合度如此專專何由可與其利十也
B16n0088_p0669b06║略言十事空失此機其間深道寧容具述仰度仁者
B16n0088_p0669b07║心居魔境為魔所迷意附邪途受邪易性假使眉如
B16n0088_p0669b08║細柳何足關懷頰似紅桃詎能長久同衾分枕猶有
B16n0088_p0669b09║長信之悲坐臥忘時不免秋胡之怨洛川神女尚復
B16n0088_p0669b10║不惑東阿世上班姬何關君事夫心者面焉若論繾
B16n0088_p0669b11║綣則共氣共心一遇纏綿則連宵厭起法師未通返
B16n0088_p0669b12║照安悟賣花未得他心那知彼意嗚呼桂樹遂為豆
B16n0088_p0669b13║火所焚可惜明珠乃受淤泥埋沒弟子今日橫諮必
B16n0088_p0669b14║為法師所哂世上白衣何訾何限且一人退道而不
B16n0088_p0669b15║安危推此而言實成難解譬如瓦礫盈路人所不驚
B16n0088_p0669b16║片子黃金萬夫息步正言法師入道之功已備染俗
B16n0088_p0669b17║之法未加何異金易赤銅銀換鉛錫可悲可惜猶可
B16n0088_p0669b18║優量能忍難忍方知其最願棄俗事務息塵勞正念
B16n0088_p0669b19║相應行志兩全薄加詳慮更可思惟悔之在前無勞
B16n0088_p0669b20║後恨如弟子算遠即十數年中決知惻惻近即三五
B16n0088_p0669b21║歲內空唱如何萬恨萬悲寧知遠及自誤自錯永棄
B16n0088_p0669b22║一生乃知斷絃可續情去難留或若火裏生花可稱
B16n0088_p0669b23║希有迷人知返去道不遙幸速推排急登正路法師
B16n0088_p0669b24║非是無智遂為愚者所迷類似阿難更為魔之所嬈
B16n0088_p0669b25║猶須承三寶之力制彼羣凶𥪡般若之幢天魔自款
B16n0088_p0669b26║若此言旨當即便冀棄芻蕘若不會高懷幸停深怪
B16n0088_p0669b27║耳
B16n0088_p0669c01║與智顗書前人
B16n0088_p0669c02║陵和南昨預沈儀同法席餐奉甘露無畏之吼眾咸
B16n0088_p0669c03║歸服然正法炬朗諸未悟自慶餘年得逢妙說尋事
B16n0088_p0669c04║諮展此不申心謹和南
B16n0088_p0669c05║又
B16n0088_p0669c06║陵和南注仰之心難可敷具拔公至蒙三月二十日
B16n0088_p0669c07║旨用慰積歲傾心麥冷體中何如願一日康勝山中
B16n0088_p0669c08║春夏無餘障惱耳遲復存旨弟子二三年來溘然老
B16n0088_p0669c09║至眼耳聾闇心氣昏塞故非復在人兼去歲第六兒
B16n0088_p0669c10║夭喪痛苦成疾由未除愈適今月中又有哀故頻歲
B16n0088_p0669c11║如此窮慮轉深自念餘生無復能幾無由禮接係仰
B16n0088_p0669c12║何言敬重璪公今還白書不次弟子徐陵和南
B16n0088_p0669c13║又
B16n0088_p0669c14║陵和南放生星聞公家極相隨喜事是拔公口具謹
B16n0088_p0669c15║不多諮惟遲拔公庭出數百里水全其命根如此功
B16n0088_p0669c16║德算數無盡隨喜無量此不委諮弟子徐陵和南
B16n0088_p0669c17║五願上智者禪師書前人
B16n0088_p0669c18║陵和南弟子思出樊籠無由羽化既善根微弱冀願
B16n0088_p0669c19║力莊嚴一願臨終正念成就二願不更地獄三途三
B16n0088_p0669c20║願即還人中不高不下處託生四願童真出家如法
B16n0088_p0669c21║奉戒五願不墮流俗之僧憑此誓心以策西暮今書
B16n0088_p0669c22║丹款仰乞證明陵和南
B16n0088_p0669c23║東陽雙林寺傅大士碑前人
B16n0088_p0669c24║夫至人無己屈體申教聖人無名顯用藏跡故維摩
B16n0088_p0669c25║詰降還同長者之儀文殊師利或現儒生之像提河
B16n0088_p0669c26║獻供之旅王城迾眾之端抑號居士時為善宿大經
B16n0088_p0669c27║所說當轉法輪大品之言皆紹尊位斯則神通應化
B16n0088_p0670a01║不可思議者乎東陽郡烏傷縣雙林寺傅大士者即
B16n0088_p0670a02║其縣人也昔巖谿蘊德渭浦呈祥天賜殷宗誕興元
B16n0088_p0670a03║相景侯佐命樊滕是埒介子揚名甘陳為伍東京世
B16n0088_p0670a04║載西晉重光惟是良家降神攸託若如本生本行或
B16n0088_p0670a05║示緣起子長子雲自敘元系則云補處菩薩仰嗣釋
B16n0088_p0670a06║迦法王真子是號彌勒雖三會濟濟華林之道未孚
B16n0088_p0670a07║千尺巖巖穰佉之化猶遠但分身世界濟度羣生機
B16n0088_p0670a08║有殊源應無恆質自敘因緣大宗如此按停水經云
B16n0088_p0670a09║觀世音菩薩有五百身在此閻浮提地示同凡品教
B16n0088_p0670a10║化眾生彌勒菩薩亦有五百身在閻浮提種種示現
B16n0088_p0670a11║利益眾生故其本迹難得而詳言者也爾其烝烝大
B16n0088_p0670a12║孝肅肅惟恭厥行以禮教為宗其言以忠信為本加
B16n0088_p0670a13║以風神爽朗氣調清高流化親朋善和紛諍豈惟更
B16n0088_p0670a14║盈毀璧宜僚下丸而已哉至於王戎吏部鄧禹司徒
B16n0088_p0670a15║同此時年有懷棲遁仍隱居松山雙林寺棄捨恩愛
B16n0088_p0670a16║非梁鴻之並遊拜辭親老如蘇躭之𣱵別自修禪遠
B16n0088_p0670a17║壑絕粒長齋非服流霞若餐朝沆太守王烋言其詭
B16n0088_p0670a18║詐乃使邦佐幽諸後曹迄至兼旬曾無假食於是州
B16n0088_p0670a19║郡媿伏遠邇歸依逃迹山林肆行蘭若又自敘云七
B16n0088_p0670a20║佛如來十方並現釋尊摩頂願受深法每至楗槌應
B16n0088_p0670a21║叩法鼓裁鳴空界神仙共來行道其外人所見者拳
B16n0088_p0670a22║握之內或吐異香胷臆之間乍表金色時有信安縣
B16n0088_p0670a23║比丘僧朔與其同類遠來觀化未及祇肅忽見大士
B16n0088_p0670a24║身長丈餘朔等驚慚相趨禮拜虔恭既畢更覩常形
B16n0088_p0670a25║又有比丘智勰優婆夷錢滿願等服膺累載頻覩異
B16n0088_p0670a26║儀或見脚長二尺指長五寸餘兩眼光明雙瞳照耀
B16n0088_p0670a27║皆為金色並若金錢譬李老而相侔同周文而等狀
B16n0088_p0670b01║姜嫄所履天步可以為儔河流大屐神足宜其相比
B16n0088_p0670b02║支郎之彥既恥黃精瞿曇之師有慚青目既而四空
B16n0088_p0670b03║妙定熏修已成八解明心莊嚴斯滿時還鄉黨化度
B16n0088_p0670b04║鄉親俱識還源並知廻向或立捨鬚髮如聞善來大
B16n0088_p0670b05║傾財寶同修淨福大士熏禪所憩獨在高巖爰挺嘉
B16n0088_p0670b06║木是名檮樹擢本相對似雙槐於俠門合幹成陰類
B16n0088_p0670b07║雙桐於空井厥體貞勁無爽大年置霜停雪寒暑葱
B16n0088_p0670b08║翠信可以方諸堅固譬彼娑羅既見守於神龍將為
B16n0088_p0670b09║疑於變鶴乃於山根嶺下創造伽藍因此高柯故名
B16n0088_p0670b10║雙林寺矣大士亦還其里舍貨貿妻兒營締支提繕
B16n0088_p0670b11║寫尊法嘗以聚沙畫地皆成圓果芥子菴羅無疑福
B16n0088_p0670b12║陋乃起九層塼塔形相巋然六時虔拜巡繞斯託又
B16n0088_p0670b13║以大乘方等靈藥寶珠眷言山谷希得傳寫龍鄉思
B16n0088_p0670b14║其曉照象駕乏其流通復造五時經典千有餘卷與
B16n0088_p0670b15║夫鬻子而葬同其至誠嫁妻而隱無殊高節若寄搏
B16n0088_p0670b16║麨如因賣花共指菩提方成親眷至如有相無相之
B16n0088_p0670b17║懷虛己虛心之德化鷄在臂方推理於自然毒蛇傷
B16n0088_p0670b18║體終無擾於深定門徒肅肅學侶詵詵通被慈悲義
B16n0088_p0670b19║無偏黨大通元年縣中長宿傅普通等一百人詣縣
B16n0088_p0670b20║令范胥連名薦述又以中大通四年縣中豪傑傅德
B16n0088_p0670b21║宣等道俗三百人詣縣令蕭詡具陳德業夫以連城
B16n0088_p0670b22║之寶照廡之珍野老怪而相捐工人迷而不識胥等
B16n0088_p0670b23║體有流俗才無鑒真亟欲騰開終成虧怠梁高祖武
B16n0088_p0670b24║皇帝紹隆三寶弘濟四生迹冠優填神高仙豫夫以
B16n0088_p0670b25║陳蕃靜室猶懷天下之心伊尹躬耕思弘聖王之道
B16n0088_p0670b26║况我有慧日明炬如風寶車濟是沉舟能升彼岸固
B16n0088_p0670b27║宜光宣正法影響人王者乎於是以中大通六年正
B16n0088_p0670c01║月二十八日遣弟子傅𥆜出都致書高祖其辭曰雙
B16n0088_p0670c02║林樹下當來解脫善慧大士白國主救世菩薩今條
B16n0088_p0670c03║上中下善希能受持其上善以虛懷為本不著為宗
B16n0088_p0670c04║妄想為因涅槃為果其中善以治身為本治國為宗
B16n0088_p0670c05║天上人間果報安樂其下善以護養眾生勝殘去殺
B16n0088_p0670c06║普令百姓俱稟六齋夫以四海之君萬邦之主預居
B16n0088_p0670c07║王土莫不祇肅爾時國師智者法師與名德諸眾僧
B16n0088_p0670c08║等言辭謹敬多乖釋迦之書文牒畢恭翻豫山公之
B16n0088_p0670c09║啟大士年非長老位匪沙門通疏乘輿過無虔恪京
B16n0088_p0670c10║都道俗莫不嗟疑𥆜至都投太樂令何昌并有弘誓
B16n0088_p0670c11║誓在御路燒其左手以此因緣希當聞達昌以此書
B16n0088_p0670c12║呈同泰寺僧皓法師師眾所知識名稱普聞見書隨
B16n0088_p0670c13║喜勸以呈奏皇心懽悅遽遣招迎來謁宸闈亟論經
B16n0088_p0670c14║典同泰寺前臨北闕密邇南宮仍請安居備諸資給
B16n0088_p0670c15║後徙居鍾山之下定林寺遊巖倚樹宴坐經行京洛
B16n0088_p0670c16║名僧學徒雲聚莫不提函負表問慧諮禪居蔭高松
B16n0088_p0670c17║臥依盤石於是四徹之中恆泫甘露六旬之內常雨
B16n0088_p0670c18║天酒豈非神仙影響示現禎祥者乎帝於華林園重
B16n0088_p0670c19║雲殿自開講三慧般若經窮須真之所問御法勝之
B16n0088_p0670c20║高堂百千龍像圍繞餐聽黑貂朱紱王侯滿筵國華
B16n0088_p0670c21║民秀公卿連席乃令大士獨榻對揚天扆并遣傳詔
B16n0088_p0670c22║及宣傳左右四人接受言論爾時納揆之於臺內司
B16n0088_p0670c23║隸之在殿中杜預還朝馬防親貴舊儀懸席皆等庶
B16n0088_p0670c24║僚以大士絕世通人故加其殊禮矣及玉輦升殿雲
B16n0088_p0670c25║蹕在階晏然箕坐曾不山立憲司譏問愈見疑跱但
B16n0088_p0670c26║答云法地若動則一切法不安應對言語皆為爽異
B16n0088_p0670c27║昔漢皇受道欒大不臣魏祖優賢楊叟如客河上之
B16n0088_p0671a01║老輕舉臨於孝文嚴子之高閑臥加於光武方其古
B16n0088_p0671a02║烈信可為儔帝又於壽光殿獨延大士講論元賾言
B16n0088_p0671a03║無重頌句備伽陀音會宮商義兼華藻豈惟寶積獻
B16n0088_p0671a04║蓋文成七言釋子彈琴歌為千偈而已固非論經於
B16n0088_p0671a05║白虎之殿應詔於金馬之門說義雲臺受釐宣室可
B16n0088_p0671a06║同年而語哉自火運將終民無先覺雖復五湖內贔
B16n0088_p0671a07║蒼鵝之兆未萌四海橫流夷羊之牧匪現大士天眼
B16n0088_p0671a08║所照預覩未來摩掌之明夙鑒時禍哀羣生之板蕩
B16n0088_p0671a09║泣世道之崩淪救苦為懷大悲為病誓欲虛中閉氣
B16n0088_p0671a10║謝食為齋非服名香但資禪悅方乃燒其苦器製造
B16n0088_p0671a11║華燈願以此一光明遍照十方佛土勸請調御常住
B16n0088_p0671a12║世間救現在之兵災除當來之苦集於是學眾悲號
B16n0088_p0671a13║山門踴叫弟子居士徐普拔潘普成等九人求輸己
B16n0088_p0671a14║命願代宗師其中或馘耳而刊鼻或焚臂而燒手善
B16n0088_p0671a15║財童子重覩知識忍辱仙人是馮相輩大士乃延其
B16n0088_p0671a16║教化更住閻浮弘訓門人備行眾善於是弟子居士
B16n0088_p0671a17║范難陀弟子比丘法曠弟子優婆夷嚴比丘各在山
B16n0088_p0671a18║林燒身現滅次有比丘寶月等二人窮身繫索挂錠
B16n0088_p0671a19║為燈次有比丘慧海菩提等八人燒指供養次有比
B16n0088_p0671a20║丘尼曇展慧光法纖等四十九人行不食齋法次有
B16n0088_p0671a21║比丘僧拔慧品等六十二人割耳出血用和名香奉
B16n0088_p0671a22║依師教並載在碑陰書其名品夫二儀大德所貴曰
B16n0088_p0671a23║生六趣含靈所重唯命雖復夢幻影響同歸磨滅愛
B16n0088_p0671a24║使迷情唯貪長久自非善巧方便漚和舍羅照以慈
B16n0088_p0671a25║燈沾其妙藥豈或拾不貲之軀而能行希有之事若
B16n0088_p0671a26║令割身奉鬼聞半偈於涅槃賣髓祠天能供養於般
B16n0088_p0671a27║若理當刳心靡吝擢骨無疑者乎大士小學之年即
B16n0088_p0671b01║遊黌舍大成之德自通墳典安禪合掌說偈論經滴
B16n0088_p0671b02║海未盡其書懸河不窮其義前後講維摩思益經等
B16n0088_p0671b03║比丘智瓚傳習受持所應度者化緣既畢以大建元
B16n0088_p0671b04║年朱明始獻奄然右臥將歸大空二旬初滿三心是
B16n0088_p0671b05║滅爾時隆暑便已赫曦屈伸如常溫暖無異洗浴究
B16n0088_p0671b06║竟扶坐著衣色貌敷渝光彩鮮潔爰經信次宛若平
B16n0088_p0671b07║生烏傷縣令陳鍾耆即往臨赴猶復反手傳香皆如
B16n0088_p0671b08║疇昔若此神變無聞前古雖復青牛道士白馬先生
B16n0088_p0671b09║便遁形骸本慚希企若其滅定無想彈指而石壁已
B16n0088_p0671b10║開法王在殯申足而金棺猶啟非斯莫與為儔遺誡
B16n0088_p0671b11║於雙林山頂如法燒身一分舍利起塔於冢一分舍
B16n0088_p0671b12║利起塔在山又造彌勒像二軀置此雙塔莫移我眠
B16n0088_p0671b13║牀當取法猛上人織成彌勒像永安牀上寄此尊儀
B16n0088_p0671b14║以標形相也於是門徒巨痛遂爽遺言用震旦之常
B16n0088_p0671b15║儀乖闍維之舊法四部皆集悲同白車七眾攀號哀
B16n0088_p0671b16║踰青樹弟子比丘法璿菩提智瓚等以為伯陽之德
B16n0088_p0671b17║貞桓紀於賴鄉仲尼之道高碑書於魯縣亦有揚雄
B16n0088_p0671b18║弟子鄭元門人俱述清猷載刊元石於是祈聞兩觀
B16n0088_p0671b19║目涉三江爰降絲綸克成豐琰陵雖不敏夙仰高風
B16n0088_p0671b20║輕課庸音乃為銘曰大矣權迹勞哉赴時或現商主
B16n0088_p0671b21║聊為國師卑同巧匠屈示良醫猗歟開士類此難思
B16n0088_p0671b22║當來解脫克紹迦維妙道猶祕機緣未適弗降鷄頭
B16n0088_p0671b23║寧開狼迹北地爰徙東山攸宅族貴泥陽宗分蘭石
B16n0088_p0671b24║莫測其本徒觀其迹邈有蒲塞心冥世雄明宣苦苦
B16n0088_p0671b25║妙鑒空空汲引三界行藏六通爰初隱逸晏處林叢
B16n0088_p0671b26║食等餐露齋疑服風敬禮珍塔歸依靈像未若天尊
B16n0088_p0671b27║躬臨方丈慧炬常照慈燈斯朗釋梵天仙晨昏來往
B16n0088_p0671c01║濟濟行法洗洗談講德秀臧丈風高廣成來儀上國
B16n0088_p0671c02║抗禮承明妙辯無相深言不生撞鐘比說擊鼓慚英
B16n0088_p0671c03║樂論天口誰其與京乍現仙掌爰標神足色艷沉檀
B16n0088_p0671c04║香踰薝蔔我有邊際隨機延促誓毀身城當開心獄
B16n0088_p0671c05║忽示泡影俄如風燭噭噭門人承師若親寧焚軟疊
B16n0088_p0671c06║弗燎香薪合窟為窆方墳以堙須彌據海變灰揚塵
B16n0088_p0671c07║淨土無壤靈儀自真何時湧塔復覩全身
B16n0088_p0671c08║天台山徐則法師碑前人
B16n0088_p0671c09║夫海水揚塵幾千年而可見天衣拂石幾萬歲而應
B16n0088_p0671c10║平至人者譬彼晨昏方乎晷刻固非俗士之所能言
B16n0088_p0671c11║寰中之所能量者也至如不死之草猶稱南裔長生
B16n0088_p0671c12║之樹尚挺西崐百紀遊龜皆登蓮葉千齡壽鶴或舞
B16n0088_p0671c13║松枝假矣生民何其夭脆譬彼風電同諸泡沫琢火
B16n0088_p0671c14║之歎聞諸往賢逝水之悲嗟乎前聖樵人看博信未
B16n0088_p0671c15║始乎淹留仙客彈琴固不移於俄頃然而子孫皆其
B16n0088_p0671c16║數世鄉黨咸為草萊是以志士名賢飄然長騖臊羶
B16n0088_p0671c17║榮利厭穢風塵服冕乘軒其猶桎梏朱庭紫閣事甚
B16n0088_p0671c18║樊籠隱淪巗洞食餌芝髓忽矣身輕俄然羽化金繩
B16n0088_p0671c19║玉版受謁帝之符龍駕霓裳處仙宮之錄法師肅然
B16n0088_p0671c20║道器卓矣仙才千仞孤標萬頃無度所以伊川控鶴
B16n0088_p0671c21║葉縣乘鳧靈化無方去還斯在銘曰來去三鳥賓遊
B16n0088_p0671c22║二童然香雨上擊磬雲中玉粒雖軟金膏未鎔方流
B16n0088_p0671c23║道業濟彼昏蒙
B16n0088_p0671c24║建初寺瓊法師碑江總
B16n0088_p0671c25║夫智慧精進皆曰第一妙德淨名並稱不二若乃幹
B16n0088_p0671c26║五欲之泥篋六情之網禦寶車之跡面香城之路荷
B16n0088_p0671c27║持像法汲引人倫惟此法師心力備矣東山北山之
B16n0088_p0672a01║部貫花散花之句竝編柳成簡題蒲就業學非全朔
B16n0088_p0672a02║無待冬書師夢尹儒自知稅駕銘曰屑屑人世茫茫
B16n0088_p0672a03║大千欲流心火意樹身田老驚靈籥孔惜逝川三空
B16n0088_p0672a04║莫辯二諦何詮佛日初照慈雲不偏秋露寂滅莫繫
B16n0088_p0672a05║悠然
B16n0088_p0672a06║明慶寺尚禪師碑銘前人
B16n0088_p0672a07║百世之上百世之下含章隱璞明真照假空行已無
B16n0088_p0672a08║希音和寡不有耆德誰其繼者朗月靈懸高風獨寫