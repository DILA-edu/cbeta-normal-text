B16n0088_p0699a01║欽定古今圖書集成博物彙編神異典
B16n0088_p0699a02║　第一百九十九卷目錄
B16n0088_p0699a03║僧部藝文五
B16n0088_p0699a04║詠懷詩五首　晉釋支遁
B16n0088_p0699a05║述懷詩二首　前人
B16n0088_p0699a06║詠禪思道人（并序）　前人
B16n0088_p0699a07║與苕華贈答詩　竺僧度
B16n0088_p0699a08║贈竺度　笤華
B16n0088_p0699a09║贈沙門竺法頵三首　陳張君祖
B16n0088_p0699a10║敬酬解法師所贈　何處士
B16n0088_p0699a11║送炅法師葬　北周庾信
B16n0088_p0699a12║和琳法師初春法集之作　隋釋慧淨
B16n0088_p0699a13║雨從箕山來　唐宋之間
B16n0088_p0699a14║湖上別鑒上人　前人
B16n0088_p0699a15║送沙門弘景道俊元奘還荊州應制
B16n0088_p0699a16║　李嶠
B16n0088_p0699a17║前題　李又
B16n0088_p0699a18║九真山淨居寺謁無礙上人　沈佺期
B16n0088_p0699a19║送新羅法師還國　孫逖
B16n0088_p0699a20║飯覆釜山僧　王維
B16n0088_p0699a21║寄崇梵僧　前人
B16n0088_p0699a22║同崔興宗送衡嶽瑗公南歸（并序）　前人
B16n0088_p0699a23║夏日過青龍寺謁操禪師　裴迪
B16n0088_p0699a24║送恂上人還吳　儲光羲
B16n0088_p0699a25║送王上人還襄陽　前人
B16n0088_p0699a26║素上人影塔　王昌齡
B16n0088_p0699a27║靜法師東齋　前人
B16n0088_p0699b01║長沙贈衡嶽祝融峰般若禪師　劉長卿
B16n0088_p0699b02║齊一和尚影堂　前人
B16n0088_p0699b03║送道標上人歸南嶽　前人
B16n0088_p0699b04║送勤照和尚往睢陽赴太守請　前人
B16n0088_p0699b05║送靈澈上人歸嵩陽蘭若　前人
B16n0088_p0699b06║雲門寺訪靈一上人　前人
B16n0088_p0699b07║秋夜肅公房喜普門上人自陽羨山至
B16n0088_p0699b08║　前人
B16n0088_p0699b09║送方外上人之常州依蕭使君　前人
B16n0088_p0699b10║送惠法師遊天台因懷支大師故居
B16n0088_p0699b11║　前人
B16n0088_p0699b12║送靈澈上人還越中　前人
B16n0088_p0699b13║禪智寺上方懷演和上人（寺智和尚所敘）　前人
B16n0088_p0699b14║送方外上人　前人
B16n0088_p0699b15║送靈澈上人　前人
B16n0088_p0699b16║重送道標上人　前人
B16n0088_p0699b17║贈僧皎然　顏真卿
B16n0088_p0699b18║送東林廉上人還廬山　劉眘虛
B16n0088_p0699b19║宿大通和尚塔敬贈如上人兼呈常孫二山人
B16n0088_p0699b20║　崔曙
B16n0088_p0699b21║尋香山湛上人　孟浩然
B16n0088_p0699b22║還山貽湛法師　前人
B16n0088_p0699b23║秦中感秋寄遠上人　前人
B16n0088_p0699b24║別山僧　李白
B16n0088_p0699b25║僧迦歌　前人
B16n0088_p0699b26║景雲老僧　前人
B16n0088_p0699b27║尋山僧不遇作　前人
B16n0088_p0699c01║登巴陵開元寺西閣贈衡嶽僧方外
B16n0088_p0699c02║　前人
B16n0088_p0699c03║登梅岡望金陵贈族姪高座寺僧中孚
B16n0088_p0699c04║　前人
B16n0088_p0699c05║別東林寺僧　前人
B16n0088_p0699c06║贈僧崖公　前人
B16n0088_p0699c07║贈宣州靈源寺仲濬公　前人
B16n0088_p0699c08║贈僧行融　前人
B16n0088_p0699c09║宿末陽寄璨律師　韋應物
B16n0088_p0699c10║縣內閒居贈溫公　前人
B16n0088_p0699c11║寄恆燦　前人
B16n0088_p0699c12║寄燦師　前人
B16n0088_p0699c13║太白胡僧歌（并序）　岑參
B16n0088_p0699c14║偃師東與韓樽同詣景雲暉上人即事
B16n0088_p0699c15║　前人
B16n0088_p0699c16║晚過盤石寺禮鄭和尚　前人
B16n0088_p0699c17║送弘志上人歸湖州　李嘉祐
B16n0088_p0699c18║寄淨虛上人初至雲門　皇甫曾
B16n0088_p0699c19║題贈吳門邕上人　前人
B16n0088_p0699c20║送少微上人東南遊　前人
B16n0088_p0699c21║贈霈禪師　前人
B16n0088_p0699c22║秋夕寄懷契上人　前人
B16n0088_p0699c23║贈鑒上人　前人
B16n0088_p0699c24║別贊上人　杜甫
B16n0088_p0699c25║又寄贊上人　前人
B16n0088_p0699c26║贈蜀僧閭丘師兄　前人
B16n0088_p0699c27║謁真諦寺禪師　前人
B16n0088_p0700a01║因許八奉寄江寧旻上人　前人
B16n0088_p0700a02║留別公安太易沙門　前人
B16n0088_p0700a03║送少微師西行　錢起
B16n0088_p0700a04║送僧歸日本　前人
B16n0088_p0700a05║送贇法師往上都　前人
B16n0088_p0700a06║哭空寂寺元上人　前人
B16n0088_p0700a07║送外甥懷素上人歸鄉侍奉　前人
B16n0088_p0700a08║冬夕寄青龍寺源公　郎士元
B16n0088_p0700a09║赴無錫別靈一上人　前人
B16n0088_p0700a10║送粲上人兼寄梁鎮員外　前人
B16n0088_p0700a11║福光寺尋湛然寺主不見　皇甫冉
B16n0088_p0700a12║送普門上人還陽羨　前人
B16n0088_p0700a13║望南山雪懷山寺普上人　前人
B16n0088_p0700a14║小江懷靈一上人　前人
B16n0088_p0700a15║同李萬晚望南嶽寺懷普門上人　前人
B16n0088_p0700a16║酬普選二上人期相會見寄　嚴維
B16n0088_p0700a17║送桃巖成上人歸本寺　前人
B16n0088_p0700a18║寄江南鶴林寺石冰上人　顧况
B16n0088_p0700a19║贈僧　前人
B16n0088_p0700a20║璿公院懷舊　耿湋
B16n0088_p0700a21║贈隱上人　前人
B16n0088_p0700a22║贈朗公　前人
B16n0088_p0700a23║送僧法和　戎昱
B16n0088_p0700a24║贈行脚僧　戴叔倫
B16n0088_p0700a25║送少微上人遊蜀　盧綸
B16n0088_p0700a26║送恆操上人歸江外覲省　前人
B16n0088_p0700a27║入南山至全師蘭若　李益
B16n0088_p0700b01║送少微上人入蜀　李端
B16n0088_p0700b02║贈衡嶽隱禪師　前人
B16n0088_p0700b03║送僧遊春　前人
B16n0088_p0700b04║寄廬山真上人　前人
B16n0088_p0700b05║深上人見訪憶李端　司空曙
B16n0088_p0700b06║送况上人還荊州因寄衛侍御象　前人
B16n0088_p0700b07║題暕上人院　前人
B16n0088_p0700b08║贈衡嶽隱禪師　前人
B16n0088_p0700b09║過宣上人湖上蘭若　朱灣
B16n0088_p0700b10║贈蘭若僧　于鵠
B16n0088_p0700b11║送惟詳律師自越之義興　崔于向
B16n0088_p0700b12║送暎師歸本寺　權德興
B16n0088_p0700b13║贈廣通上人　前人
B16n0088_p0700b14║戲贈天竺靈隱二寺寺主　前人
B16n0088_p0700b15║送供奉定法師歸南安　楊巨源
B16n0088_p0700b16║和鄭相公尋宣上人不遇　前人
B16n0088_p0700b17║送靈一上人　陳羽
B16n0088_p0700b18║酬幽居閑上人喜及第後見贈　前人
B16n0088_p0700b19║洛下贈徹公　前人
B16n0088_p0700b20║贈江華長老　柳宗元
B16n0088_p0700b21║贈琴棋僧歌　張瀛
B16n0088_p0700b22║送鴻舉遊江南　劉禹錫
B16n0088_p0700b23║送僧仲剬東遊兼寄呈靈澈上人　前人
B16n0088_p0700b24║送惟良上人　前人
B16n0088_p0700b25║贈日本僧智藏　前人
B16n0088_p0700b26║送義舟師却還黔南　前人
B16n0088_p0700b27║贈藥山高僧惟儼之作　李翱
B16n0088_p0700c01║送文暢上人東遊　呂溫
B16n0088_p0700c02║送清越上人歸楚山舊寺　孟郊
B16n0088_p0700c03║夏日謁智遠禪師　前人
B16n0088_p0700c04║贈道月上人　前人
B16n0088_p0700c05║送元亮師　前人
B16n0088_p0700c06║贈建業契公　前人
B16n0088_p0700c07║贈海東僧　張籍
B16n0088_p0700c08║山中贈日南僧　前人
B16n0088_p0700c09║送閩僧　前人
B16n0088_p0700c10║贈箕山僧　前人
B16n0088_p0700c11║寄西峰僧　前人
B16n0088_p0700c12║禪師　前人
B16n0088_p0700c13║送律師歸婺州　前人
B16n0088_p0700c14║贈華嚴院僧　前人
B16n0088_p0700c15║將歸山招冰僧　盧仝
B16n0088_p0700c16║送好約法師歸江南　前人
B16n0088_p0700c17║定僧　元稹
B16n0088_p0700c18║盧頭陀詩　前人
B16n0088_p0700c19║和樂天贈雲寂僧　前人
B16n0088_p0700c20║內道塲永讙上人就郡見訪善說維摩經臨別
B16n0088_p0700c21║請詩因以此贈　白居易
B16n0088_p0700c22║題道宗上人十韻（并序）　前人
B16n0088_p0700c23║題天竺南院贈閒元旻清四上人　前人
B16n0088_p0700c24║贈別宣上人　前人
B16n0088_p0700c25║題贈定光上人　前人
B16n0088_p0700c26║送文暢上人東遊　前人
B16n0088_p0700c27║寄白頭陀　前人
B16n0088_p0701a01║贈草堂宗密上人　前人
B16n0088_p0701a02║戲禮經老僧　前人
B16n0088_p0701a03║招山僧　前人
B16n0088_p0701a04║
B16n0088_p0701a05║
B16n0088_p0701a06║
B16n0088_p0701a07║
B16n0088_p0701a08║
B16n0088_p0701a09║
B16n0088_p0701a10║神異典第一百九十九卷
B16n0088_p0701a11║僧部藝文五（詩）
B16n0088_p0701a12║詠懷詩五首晉釋支遁
B16n0088_p0701a13║傲兀乘尸素日往月復旋弱喪困風波流浪逐物遷
B16n0088_p0701a14║中路高韻益窈窕欽重元重元在何許採真遊理間
B16n0088_p0701a15║苟簡為我養逍遙使我閒寥亮心神瑩含虛映自然
B16n0088_p0701a16║亹亹沈情去彩彩冲懷鮮踟躕觀象物未始見牛全
B16n0088_p0701a17║毛鱗有所貴所貴在忘筌
B16n0088_p0701a18║端坐鄰孤影眇罔元思劬偃蹇收神轡領略綜名書
B16n0088_p0701a19║涉老咍雙元披莊玩太初詠發清風集觸思皆恬愉
B16n0088_p0701a20║俯欣質文蔚仰悲二匠徂蕭蕭柱下迥寂寂蒙邑虛
B16n0088_p0701a21║廓矣千載事消液歸空無無矣復何傷萬殊歸一途
B16n0088_p0701a22║道會貴冥想罔象掇元珠悵怏濁水際幾忘映清渠
B16n0088_p0701a23║反鑒歸澄漠容與含道符心與理理密形與物物疎
B16n0088_p0701a24║蕭索人事去獨與神明居
B16n0088_p0701a25║晞陽熙春圃悠緬歎時往感物思所託蕭條逸韻上
B16n0088_p0701a26║尚想天台峻髣髴巖階仰冷風灑蘭林管瀨奏清響
B16n0088_p0701a27║霄崖育靈藹神蔬含潤長丹沙映翠瀨芳芝曜五爽
B16n0088_p0701b01║迢迢重岫深寥寥石室朗中有尋化士外身解世網
B16n0088_p0701b02║抱朴鎮有心揮元拂無想隗隗形骸頹冏冏神宇敞
B16n0088_p0701b03║宛轉元造化縹瞥鄰大象願投若人蹤高步振策杖
B16n0088_p0701b04║閑邪託靜室寂寥虛且真逸想流巖阿朦朧望幽人
B16n0088_p0701b05║慨矣元風濟皎皎離染純時無問道睡行歌將何因
B16n0088_p0701b06║靈溪無驚浪四嶽無埃塵余將遊其嵎解駕輟飛輪
B16n0088_p0701b07║芳泉代甘醴山果兼時珍脩林暢輕迹石宇庇微身
B16n0088_p0701b08║崇虛習本照損無歸昔神曖曖煩情故零零冲氣新
B16n0088_p0701b09║近非域中客遠非世外臣澹洎為無德孤哉自有鄰
B16n0088_p0701b10║坤基葩簡秀乾光流易穎神理速不疾道會無陵騁
B16n0088_p0701b11║超超介石人握元攬機領余生一何散分不諮天挺
B16n0088_p0701b12║沈無冥到韻變不揚蔚炳冉冉年往遂悠悠化期永
B16n0088_p0701b13║翹首希元津想登故未正生途雖十三日已造死境
B16n0088_p0701b14║願得無身道高栖冲默靖
B16n0088_p0701b15║述懷詩二首前人
B16n0088_p0701b16║翔鸞嗚崐㠋逸志騰冥虛惚怳迴靈翰息肩棲南嵎
B16n0088_p0701b17║濯足戲流瀾採練御神蔬高吟漱芳醴頡頏登神梧
B16n0088_p0701b18║蕭蕭猗明翩眇眇育清軀長想元運夷傾首俟靈符
B16n0088_p0701b19║河清誠可期戢翼令人劬
B16n0088_p0701b20║𩭳角敦大道弱冠弄雙元逡巡釋長羅高步尋帝先
B16n0088_p0701b21║妙損階元老忘懷浪濠川達觀無不可吹累皆自然
B16n0088_p0701b22║窮理增靈薪昭昭神火傳熙怡安冲漠優游樂靜閑
B16n0088_p0701b23║膏腴無爽味婉孌非雅絃恢心委形度亹亹隨化遷
B16n0088_p0701b24║詠禪思道人（并序）前人
B16n0088_p0701b25║孫長樂作道士坐禪之像并而讚之可謂因俯對
B16n0088_p0701b26║以寄誠心求叅焉於衡軛圖巖林之絕勢想伊人
B16n0088_p0701b27║之在茲余精其制作美其嘉文不能默已聊著詩
B16n0088_p0701c01║一首以繼於左
B16n0088_p0701c02║雲岑竦大荒落落英岊布廻壑佇蘭泉秀嶺攢嘉樹
B16n0088_p0701c03║蔚薈微遊禽崢嶸絕蹊路中有冲希子端坐摹太素
B16n0088_p0701c04║自強敏天行弱志慾無欲玉質凌風霜凄凄厲清趣
B16n0088_p0701c05║指心契寒松綢繆諒歲暮會衷兩息間綿綿進禪務
B16n0088_p0701c06║投一滅官知攝二由神遇承蜩纍危丸累十亦凝注
B16n0088_p0701c07║懸想元氣地研幾革麤慮冥懷夷震驚泊然肆幽度
B16n0088_p0701c08║曾筌攀六淨空同浪七住逝虛乘有來末為有待馭
B16n0088_p0701c09║與苕華贈答詩竺僧度
B16n0088_p0701c10║度姓王名晞字元宗東莞人高僧傳曰度少孤獨
B16n0088_p0701c11║與母居求同郡楊德慎女女字苕華未及成禮苕
B16n0088_p0701c12║父母繼亡度母亦卒度覩世代無常乃捨俗出家
B16n0088_p0701c13║改名僧度苕華服畢自惟三從之義無獨立之道
B16n0088_p0701c14║乃與度書并贈詩度答書報詩於是專精佛法後
B16n0088_p0701c15║不知所終
B16n0088_p0701c16║機運無停住倏忽歲時過巨石會當竭芥子豈云多
B16n0088_p0701c17║良由去不息故令川上嗟不聞榮啟期皓首發清歌
B16n0088_p0701c18║布衣可暖身誰論飾綾羅今世雖云樂當奈後生何
B16n0088_p0701c19║罪福良由己寧云己恤他
B16n0088_p0701c20║贈竺度苕華
B16n0088_p0701c21║大道自無窮天地長且久巨石故叵消芥子亦難數
B16n0088_p0701c22║人生一世間飄若風過牖榮華豈不茂日夕就彫朽
B16n0088_p0701c23║川上有餘吟日斜思鼓缶清音可娛耳滋味可適口
B16n0088_p0701c24║羅紈可飾軀華冠可耀首安事自剪削耽空以害有
B16n0088_p0701c25║不道妾區區但令君恤後
B16n0088_p0701c26║贈沙門竺法頵三首陳張君祖
B16n0088_p0701c27║沙門竺法頵遠還西山作詩以贈因亦嘲之省其
B16n0088_p0702a01║二經聊為之讚
B16n0088_p0702a02║鬱鬱華陽嶽絕雲抗飛峰峭壁溜靈泉秀嶺森青松
B16n0088_p0702a03║懸巗廓崢嶸幽谷正寥籠丹崖棲奇逸碧室禪六通
B16n0088_p0702a04║泊寂清神氣綿眇矯妙蹤止觀著無無還淨滯空空
B16n0088_p0702a05║外物豈大悲獨往非元同不見舍利弗受屈維摩公
B16n0088_p0702a06║至人如影響靈慧陶億劫應方恢權化兆類蒙慈悅
B16n0088_p0702a07║冥冥積塵昧永在巖底閉廢聰無通照遺形不洞滅
B16n0088_p0702a08║明哉如來降豁矣啟潛穴幽精淪朽壞孰若阿維察
B16n0088_p0702a09║遙謝晞元疇何為自矜潔
B16n0088_p0702a10║邈邈慶成標峨峨浮雲嶺峻蓋十二嶽獨秀閻浮境
B16n0088_p0702a11║丹流環方基瑤堂臨峭頂澗滋甘泉液崖蔚芳芝穎
B16n0088_p0702a12║翹翹羨化倫眇眇陵巖正肅拱望妙覺呼吸唏齡末
B16n0088_p0702a13║苟能夷冲心所憩靡不淨萬物可逍遙何必棲形影
B16n0088_p0702a14║勉尋大乘軌練神超勇猛
B16n0088_p0702a15║敬酬解法師所贈何處士
B16n0088_p0702a16║道林俗之表慧遠廬之阿買山即高世乘杯且渡河
B16n0088_p0702a17║法雨時時落香雲片片多若為將羽化來濟在塵羅
B16n0088_p0702a18║送炅法師葬北周庾信
B16n0088_p0702a19║龍泉今日掩石洞即時封玉匣摧談柄懸河落辯鋒
B16n0088_p0702a20║香爐猶是柏麈尾更成松郭門未十里山廻已數重
B16n0088_p0702a21║尚聞香閣梵猶聽竹林鐘送客風塵擁寒郊霜露濃
B16n0088_p0702a22║性靈如不滅神理定何從
B16n0088_p0702a23║和琳法師初春法集之作隋釋慧淨
B16n0088_p0702a24║鷲嶺光前選祇園表昔恭哲人崇踵武弘道會羣龍
B16n0088_p0702a25║高座登蓮葉麈尾振霜松塵飛揚雅梵風度引疎鐘
B16n0088_p0702a26║靜言澄義海叢論上詞鋒心虛道易合跡廣席難重
B16n0088_p0702a27║和風動淑氣麗日啟時雍高才掞雅什顧己濫朋從
B16n0088_p0702b01║因茲仰積善靈華庶可逢
B16n0088_p0702b02║雨從箕山來唐宋之問
B16n0088_p0702b03║雨從箕山來倏與飄風度晴明西峰日綠縟南谿樹
B16n0088_p0702b04║此時客精廬幸蒙真僧顧深入清淨理妙斷往來趣
B16n0088_p0702b05║意得兩契如言盡共忘喻觀花寂不動聞鳥懸可悟
B16n0088_p0702b06║向夕聞天香淹留不能去
B16n0088_p0702b07║湖上別鑒上人前人
B16n0088_p0702b08║願與道林近在意逍遙篇自有靈佳寺何用沃洲禪
B16n0088_p0702b09║送沙門弘景道俊元奘還荊州應制
B16n0088_p0702b10║李嶠
B16n0088_p0702b11║三乘歸淨域萬騎餞通莊就日離亭近彌天別路長
B16n0088_p0702b12║荊南旋杖鉢渭北限津梁何日紆真果還來入帝鄉
B16n0088_p0702b13║前題李又
B16n0088_p0702b14║初日承歸旨秋風起贈言漢珠留道味江璧返真源
B16n0088_p0702b15║地出南關遠天迴北斗尊寧知一柱觀却起四禪門
B16n0088_p0702b16║九真山淨居寺謁無礙上人沈佺期
B16n0088_p0702b17║大士生天竺分身化日南人中出煩惱山下即伽藍
B16n0088_p0702b18║小澗香為剎危峰石作龕侯禪青鴿乳窺講白猿叅
B16n0088_p0702b19║藤愛雲間壁花憐石下潭泉行幽供好林挂浴衣堪
B16n0088_p0702b20║弟子哀無識醫王惜未談機疑聞不二蒙昧即朝三
B16n0088_p0702b21║欲究因緣理聊寬放棄慙超然虎谿夕雙樹下虛嵐
B16n0088_p0702b22║送新羅法師還國孫逖
B16n0088_p0702b23║異域今無外高僧代所稀苦心歸寂滅宴坐得精微
B16n0088_p0702b24║持鉢何年至傳燈是日歸上卿揮別藻中禁下禪衣
B16n0088_p0702b25║海闊杯還度雲遙錫更飛此行迷處所何以慰虔祈
B16n0088_p0702b26║飯覆釜山僧王維
B16n0088_p0702b27║晚知清淨理日與人羣疎將侯遠山僧先期掃弊廬
B16n0088_p0702c01║果從雲峰裏顧我蓬蒿居藉草飯松屑焚香看道書
B16n0088_p0702c02║然燈晝欲盡嗚磬夜方初一悟寂為樂此生閒有餘
B16n0088_p0702c03║思歸何必深身世猶空虛
B16n0088_p0702c04║寄崇梵僧前人
B16n0088_p0702c05║崇梵僧崇梵僧秋歸覆釜春不還落花啼鳥紛紛亂
B16n0088_p0702c06║磵戶山窻寂寂閒峽裏誰知有人事郡中遙望空雲
B16n0088_p0702c07║山
B16n0088_p0702c08║同崔興宗送衡嶽瑗公南歸（并序）前人
B16n0088_p0702c09║衡嶽瑗上人者嘗學道於五峰蔭松棲雲與狼虎
B16n0088_p0702c10║雜處得無所得矣天寶癸巳歲始遊於長安手提
B16n0088_p0702c11║瓶笠至自萬里燕居吐論緇屬高之初給事中房
B16n0088_p0702c12║公謫居宜春與上人風土相接因為道友伏臘往
B16n0088_p0702c13║來房公既海內盛名上人亦以此增價秋九月杖
B16n0088_p0702c14║錫南返扣門來別秦地草木槭然已黃蒼梧白雲
B16n0088_p0702c15║不日而見滇陽有曹谿學者為我謝之
B16n0088_p0702c16║言從石菌閣新下穆陵關獨向池陽去白雲留故山
B16n0088_p0702c17║綻衣秋日裏洗鉢古松間一施傳心法唯將戒定還
B16n0088_p0702c18║夏日過青龍寺謁操禪師裴迪
B16n0088_p0702c19║安禪一室內左右竹亭幽有法知不染無言誰敢酬
B16n0088_p0702c20║鳥飛爭向夕蟬噪已先秋煩暑自茲退清凉何處求
B16n0088_p0702c21║送恂上人還吳儲光羲
B16n0088_p0702c22║洛城本天邑洛水即天池君王既行幸法子復來儀
B16n0088_p0702c23║虛室香花滿清川楊柳垂乘舟道歸去遠意誰能知
B16n0088_p0702c24║送王上人還襄陽前人
B16n0088_p0702c25║朝看法雲散知有至人還送客臨伊水行車出故關
B16n0088_p0702c26║天花滿南國精舍在空山雖復時來去中心長日閒
B16n0088_p0702c27║素上人影塔王昌齡
B16n0088_p0703a01║物化同枯木希夷明月珠本來生滅盡何者是虛無
B16n0088_p0703a02║一坐看如故千齡獨向隅至人非別有方外不應殊
B16n0088_p0703a03║靜法師東齋前人
B16n0088_p0703a04║築室在人境遂得真隱情春盡草木變雨來池館清
B16n0088_p0703a05║琴書全雅道視聽已無生閉戶脫三界白雲自虛盈
B16n0088_p0703a06║長沙贈衡嶽祝融峰般若禪師劉長卿
B16n0088_p0703a07║般若公般若公負鉢何時下祝融歸路却看飛鳥外
B16n0088_p0703a08║禪房空掩白雲中桂花寥寥閑自落流水無心西復
B16n0088_p0703a09║東
B16n0088_p0703a10║齊一和尚影堂前人
B16n0088_p0703a11║一公住世忘世紛暫來復去誰能分身寄虛空如過
B16n0088_p0703a12║客心將生滅似浮雲蕭散浮雲往不還凄凉遺教沒
B16n0088_p0703a13║仍傳舊地愁看雙樹在空堂只是一燈懸一燈長照
B16n0088_p0703a14║恆河沙雙樹猶落諸天花天花寂寂香深殿苔蘚蒼
B16n0088_p0703a15║蒼閉虛院昔余精念訪禪扉常接微言清道機今來
B16n0088_p0703a16║寂寞無所得惟共門人淚滿衣
B16n0088_p0703a17║送道標上人歸南嶽前人
B16n0088_p0703a18║悠然倚孤峰却憶臥中林江草將歸遠湘山獨往深
B16n0088_p0703a19║白雲留不住淥水去無心衡嶽千峰亂禪房何處尋
B16n0088_p0703a20║送勤照和尚往睢陽赴太守請前人
B16n0088_p0703a21║燃燈傳七祖杖錫為諸侯去住雲無意東西水自流
B16n0088_p0703a22║青山春滿目白月夜隨舟知到梁園下蒼生賴此遊
B16n0088_p0703a23║送靈澈上人歸嵩陽蘭若前人
B16n0088_p0703a24║南地隨緣久東林幾歲空暮山門獨掩春草路難通
B16n0088_p0703a25║作梵連松韻焚香入桂叢惟將舊瓶鉢却寄白雲中
B16n0088_p0703a26║雲門寺訪靈一上人前人
B16n0088_p0703a27║所思勞日久惆悵去西東禪客知何在春山到處同
B16n0088_p0703b01║獨行殘雪裏相見白雲中請近東林寺窮年事遠公
B16n0088_p0703b02║秋夜肅公房喜普門上人自陽羨山至
B16n0088_p0703b03║前人
B16n0088_p0703b04║山棲久不見林下偶同遊早晚來香積何人住沃州
B16n0088_p0703b05║寒禽驚後夜古木帶高秋却入千峰去孤雲不可留
B16n0088_p0703b06║送方外上人之常州依蕭使君前人
B16n0088_p0703b07║宰臣思得度鷗鳥戀為羣遠客㢠飛錫空山臥白雲
B16n0088_p0703b08║夕陽孤艇去秋水兩谿分歸共臨川史同翻貝葉文
B16n0088_p0703b09║送惠法師遊天台因懷支大師故居
B16n0088_p0703b10║前人
B16n0088_p0703b11║翠屏瀑木知何在鳥道猿啼過幾重落日獨搖金策
B16n0088_p0703b12║去山深誰向石橋逢定攀巖下叢生桂欲買雲中若
B16n0088_p0703b13║箇峰想憶東林禪誦處寂寥唯聽舊時鐘
B16n0088_p0703b14║送靈澈上人還越中前人
B16n0088_p0703b15║禪客無心杖錫還沃州深處草堂閑身隨敝履經殘
B16n0088_p0703b16║雪手補寒衣入舊山獨向青溪依樹下空畱白日在
B16n0088_p0703b17║人間那堪別後長相憶雲木蒼蒼但閉關
B16n0088_p0703b18║禪智寺上方懷演和上人（寺智和尚所敘）前人
B16n0088_p0703b19║絕巘東林寺高僧惠遠公買園隋苑下持鉢楚城中
B16n0088_p0703b20║斗極千燈近煙波萬井通遠山低月殿寒木露花宮
B16n0088_p0703b21║紺宇焚香靜滄州擺霧空鴈來秋色裏曙起早潮東
B16n0088_p0703b22║飛錫今何在蒼生待發蒙白雲翻送客黃葉自辭風
B16n0088_p0703b23║捨筏追開士回舟狎釣翁平生江海意唯共白鷗同
B16n0088_p0703b24║送方外上人前人
B16n0088_p0703b25║孤雲將野鶴豈向人間住莫買沃州山時人已知處
B16n0088_p0703b26║送靈澈上人前人
B16n0088_p0703b27║蒼蒼竹林寺杳杳鐘聲晚荷笠帶斜陽青山獨歸遠
B16n0088_p0703c01║重送道標上人前人
B16n0088_p0703c02║衡陽千里去人稀遙逐孤雲入翠微春草青青新覆
B16n0088_p0703c03║地深山無路若為歸
B16n0088_p0703c04║贈僧皎然顏真卿
B16n0088_p0703c05║秋意西山多別岑縈左次繕亭歷三癸趾趾鄰什寺
B16n0088_p0703c06║元化隱靈蹤始君啟高致誅榛養翹楚鞭草理芳穗
B16n0088_p0703c07║俯砌披水容逼天掃峰翠境新耳目換物遠風塵異
B16n0088_p0703c08║倚石忘世情援雲得真意嘉林幸勿剪禪侶欣可庇
B16n0088_p0703c09║衛法大臣過佐游羣英萃龍池護清激虎節到深邃
B16n0088_p0703c10║徒想嵊頂期于今沒遺記
B16n0088_p0703c11║送東林廉上人還廬山劉春虛
B16n0088_p0703c12║石溪流已亂苔徑入漸微日暮東林下山僧還獨歸
B16n0088_p0703c13║常為爐峰意况與遠公違道性深寂寞世情多是非
B16n0088_p0703c14║會尋名山去豈復無清機
B16n0088_p0703c15║宿大通和尚塔敬贈如上人兼呈常孫二山人
B16n0088_p0703c16║崔曙
B16n0088_p0703c17║支公已寂滅塔影山上古更有真僧來道塲救諸苦
B16n0088_p0703c18║一承微妙法寓宿清淨土身心能自觀色相了無取
B16n0088_p0703c19║森森松暎月漠漠雲近戶嶺外飛電明夜來前山雨
B16n0088_p0703c20║燃燈見棲鴿作禮聞信鼓曉霽南軒開秋華淨天宇
B16n0088_p0703c21║願言長出世謝爾及申甫
B16n0088_p0703c22║尋香山湛上人孟浩然
B16n0088_p0703c23║朝遊訪名山山遠在空翠氤氳亙百里日入行始至
B16n0088_p0703c24║谷口聞鐘聲林端識香氣杖策尋故人解鞍暫停騎
B16n0088_p0703c25║石門殊豁險篁徑轉森邃法侶欣相逢清談曉不寐
B16n0088_p0703c26║平生慕真隱累日探奇異野老朝入田山僧暮歸寺
B16n0088_p0703c27║松泉多逸響苔壁饒古意願言投此山身世兩相棄
B16n0088_p0704a01║還山貽湛法師前人
B16n0088_p0704a02║幼聞無生理常欲觀此身心跡罕兼遂崎嶇多在塵
B16n0088_p0704a03║晚途歸舊壑偶與支公鄰導以微妙法結為清淨因
B16n0088_p0704a04║煩惱業頓捨山林情轉殷朝來問疑義夕話得清真
B16n0088_p0704a05║墨妙稱古絕詞華驚世人禪房閉虛靜花藥連冬春
B16n0088_p0704a06║平石藉琴硯落泉灑衣巾欲知冥滅意朝夕海鷗馴
B16n0088_p0704a07║秦中感秋寄遠上人前人
B16n0088_p0704a08║一丘常欲臥三徑苦無資北土非吾願東林懷我師
B16n0088_p0704a09║黃金燃桂盡壯志逐年衰日夕凉風至聞蟬但益悲
B16n0088_p0704a10║別山僧李白
B16n0088_p0704a11║何處名僧到水西乘舟弄月宿涇谿平明別我上山
B16n0088_p0704a12║去手擕金䇿踏雲梯騰身轉覺三天近舉足回看萬
B16n0088_p0704a13║嶺低謔浪肯居支遁下風流還與遠公齊此度別離
B16n0088_p0704a14║何日見相思一夜瞑猿啼
B16n0088_p0704a15║僧迦歌前人
B16n0088_p0704a16║真僧法號號僧迦有時與我論三車問言誦呪幾千
B16n0088_p0704a17║遍口道恆河沙復沙此僧本住南天竺為法頭陀來
B16n0088_p0704a18║此國戒得長天秋月明心如世上青蓮色意清淨貌
B16n0088_p0704a19║稜稜亦不減亦不增瓶裏千年舍利骨手中萬歲猢
B16n0088_p0704a20║孫藤嗟予落魄江淮久罕遇真僧說空有一言懺盡
B16n0088_p0704a21║波羅夷再禮渾除犯輕垢
B16n0088_p0704a22║景雲老僧前人
B16n0088_p0704a23║日照西山雪老僧門始開凍瓶粘柱礎宿火陷爐灰
B16n0088_p0704a24║童子病歸去鹿麑寒入來齊鐘知漸近枝鳥下生臺
B16n0088_p0704a25║尋山僧不遇作前人
B16n0088_p0704a26║石徑入丹壑松門閉青苔閑堦有鳥跡禪室無人開
B16n0088_p0704a27║窺窻見白拂挂壁生塵埃使我空歎息欲去仍徘徊
B16n0088_p0704b01║香雲徧山起花雨從天來已有空樂好况聞清猿哀
B16n0088_p0704b02║了然絕世事此地方悠哉
B16n0088_p0704b03║登巴陵開元寺西閣贈衡嶽僧方外
B16n0088_p0704b04║前人
B16n0088_p0704b05║衡嶽有開士五峰秀真骨見君萬里心海水照秋月
B16n0088_p0704b06║大臣南溟去問道皆請謁灑以甘露言清凉潤肌髮
B16n0088_p0704b07║明湖落天鏡香閣凌銀闕登眺餐惠風新花期啟發
B16n0088_p0704b08║登梅岡望金陵贈族姪高座寺僧中孚
B16n0088_p0704b09║前人
B16n0088_p0704b10║鍾山抱金陵霸氣昔騰發天開帝王居海色照宮闕
B16n0088_p0704b11║羣峰如逐鹿奔走相馳突江水九道來雲端遙明沒
B16n0088_p0704b12║時遷大運去龍虎勢休歇我來屬天清登覽窮走越
B16n0088_p0704b13║吾宗挺禪伯特秀鸞鳳骨眾星羅青天明者獨有月
B16n0088_p0704b14║冥居順生理草木不剪伐煙牕引薔薇石壁老野蕨
B16n0088_p0704b15║吳風謝安屐白足傲履襪幾宿一下山蕭然忘千謁
B16n0088_p0704b16║談經演金偈降鶴舞海雪時聞天香來了與世事絕
B16n0088_p0704b17║佳遊不可得春風惜遠別賦詩留巖屏千載庶不滅
B16n0088_p0704b18║別東林寺僧前人
B16n0088_p0704b19║東林送客處月出白猿啼笑別廬山遠何煩過虎溪
B16n0088_p0704b20║贈僧崖公前人
B16n0088_p0704b21║昔在朗陵東學禪白眉空大地了鏡徹㢠旋寄輪風
B16n0088_p0704b22║攬彼造化力持為我神通晚謁太山君親見日沒雲
B16n0088_p0704b23║中夜臥山月拂衣逃人羣授余金仙道曠刧未始聞
B16n0088_p0704b24║冥機發天光獨朗謝垢氛虛舟不繫物觀化遊江濆
B16n0088_p0704b25║江濱遇同聲道崖乃僧英說法動海嶽遊方化公卿
B16n0088_p0704b26║手秉玉麈尾如登白樓亭微言注百川亹亹信可聽
B16n0088_p0704b27║一風鼓羣有萬籟各自鳴啟閉八窻牖托宿掣電霆
B16n0088_p0704c01║自言歷天台搏壁躡翠屏凌競石橋去恍惚入青冥
B16n0088_p0704c02║昔往今來歸絕景無不輕何日更擕手乘杯向蓬瀛
B16n0088_p0704c03║贈宣州靈源寺仲濬公前人
B16n0088_p0704c04║敬亭白雲氣秀色連蒼梧下暎雙谿水如天落鏡湖
B16n0088_p0704c05║此中積龍象獨許濬公殊風韻逸江左文章動海隅
B16n0088_p0704c06║觀心同水月解領得明珠今日逢支遁高談出有無
B16n0088_p0704c07║贈僧行融前人
B16n0088_p0704c08║梁有湯惠休常從鮑照遊峨嵋史懷一獨映陳公出
B16n0088_p0704c09║卓絕二道人結交鳳與麟行融亦俊發吾知有英骨
B16n0088_p0704c10║海若不隱珠驪龍吐明月大海乘虛舟隨波任安流
B16n0088_p0704c11║賦詩栴檀閣縱酒鸚鵡洲待我適東越相擕上白樓
B16n0088_p0704c12║宿永陽寄璨律師韋應物
B16n0088_p0704c13║遙知郡齋夜凍雪封松竹時有山僧來懸燈獨自宿
B16n0088_p0704c14║縣內閒居贈溫公前人
B16n0088_p0704c15║滿郭春風嵐已昏鴉棲吏散掩重門雖居世網常清
B16n0088_p0704c16║淨夜對高僧無一言
B16n0088_p0704c17║寄恆燦前人
B16n0088_p0704c18║心絕去來緣跡順人間事獨尋秋草徑夜宿寒山寺
B16n0088_p0704c19║今日郡齋閑思問楞伽字
B16n0088_p0704c20║寄燦師前人
B16n0088_p0704c21║林院生夜色西廊上紗燈時憶長松下獨坐一山僧
B16n0088_p0704c22║太白胡僧歌（并序）岑參
B16n0088_p0704c23║太白中峰絕頂有胡僧不知幾百歲眉長數寸身
B16n0088_p0704c24║不製繒帛衣以草葉恆持楞伽經雲壁迥絕人迹
B16n0088_p0704c25║罕到嘗東峰有鬬虎弱者將死僧杖而解之西湫
B16n0088_p0704c26║有毒龍久而為患僧器而貯之商山趙叟前來採
B16n0088_p0704c27║茯苓深入太白偶值此僧訪我而說予恆有獨往
B16n0088_p0705a01║之意聞而悅之乃為歌曰
B16n0088_p0705a02║聞有胡僧在太白蘭若去天三百尺一持楞伽入中
B16n0088_p0705a03║峰世人難見但聞鐘牕邊錫杖解兩虎牀下鉢盂藏
B16n0088_p0705a04║一龍草衣不針復不線兩耳垂肩眉覆面此僧年幾
B16n0088_p0705a05║那得知手種青松今十圍心將流水同清淨身與浮
B16n0088_p0705a06║雲無是非商山老人已曾識願一見之何由得山中
B16n0088_p0705a07║有僧人不知城裏看山空黛色
B16n0088_p0705a08║偃師東與韓樽同詣景雲暉上人即事
B16n0088_p0705a09║前人
B16n0088_p0705a10║山陰老僧解楞伽潁陽歸客遠相過烟深草濕昨夜
B16n0088_p0705a11║雨雨後秋風渡漕河空山終日塵事少平郊遠見行
B16n0088_p0705a12║人小尚書磧上黃昏鐘別駕渡頭歸一鳥
B16n0088_p0705a13║晚過盤石寺禮鄭和尚前人
B16n0088_p0705a14║暫請高僧話來尋野寺孤岸花藏水碓谿竹暎風爐
B16n0088_p0705a15║頂上巢新鵲衣中得舊珠談禪未得去輟櫂且踟躕
B16n0088_p0705a16║送弘志上人歸湖州李嘉祐
B16n0088_p0705a17║山林惟樂靜行住不妨禪高月穿松徑殘陽過水田
B16n0088_p0705a18║詩從宿世悟法為本師傳能使南人敬修持香火緣
B16n0088_p0705a19║寄淨虛上人初至雲門皇甫曾
B16n0088_p0705a20║寒蹤白雲裏法侶自提攜竹徑通城下松門隔水西
B16n0088_p0705a21║方同沃州去不似武陵迷髣髴心知處高峰是會稽
B16n0088_p0705a22║題贈吳門邕上人前人
B16n0088_p0705a23║春山惟一室獨坐草萋萋身寂心成道花閒鳥自啼
B16n0088_p0705a24║細泉松徑裏返景竹林西晚與門人別依依出虎谿
B16n0088_p0705a25║送少微上人東南遊前人
B16n0088_p0705a26║石橋人不到獨往更迢迢乞食山家少尋鐘野寺遙
B16n0088_p0705a27║松門風自掃瀑布雪難消秋夜聞清梵餘音逐海潮
B16n0088_p0705b01║贈霈禪師前人
B16n0088_p0705b02║南嶽滿湘源吾師經利涉身歸沃州老名與支公接
B16n0088_p0705b03║淨教傳荊吳道緣正漁獵觀空色不染對鏡心自愜
B16n0088_p0705b04║室中人寂寞門外山稠疊天台積幽夢早晚當負笈
B16n0088_p0705b05║秋夕寄懷契上人前人
B16n0088_p0705b06║已見槿花朝委露獨悲孤鶴在人羣真僧出世心無
B16n0088_p0705b07║事靜夜名香手自焚牕臨絕澗聞流水客至孤峰掃
B16n0088_p0705b08║白雲更想清晨誦經處獨看松上雪紛紛
B16n0088_p0705b09║贈鑒上人前人
B16n0088_p0705b10║律儀傳教誘僧臘老烟霄樹色依禪誦泉聲入寂寥
B16n0088_p0705b11║寶龕經末刧書壁見南朝深竹風開合寒潭月動搖
B16n0088_p0705b12║息心歸靜理愛道坐中宵更欲尋真去乘船過海潮
B16n0088_p0705b13║別贊上人杜甫
B16n0088_p0705b14║百川日東流客去亦不息我生苦漂蕩何時有終極
B16n0088_p0705b15║贊公釋門老放逐來上國還為世塵嬰頗帶憔悴色
B16n0088_p0705b16║楊枝晨在手豆子雨已熟是身如浮雲安可限南北
B16n0088_p0705b17║異縣逢舊友初欣寫胷臆天長關塞遠歲暮饑寒逼
B16n0088_p0705b18║野風吹征衣欲別向曛黑馬嘶思故櫪歸鳥盡斂翼
B16n0088_p0705b19║古來聚散地宿昔長荊𣗥相看俱衰年出處各努力
B16n0088_p0705b20║又寄贊上人前人
B16n0088_p0705b21║一昨陪錫杖卜鄰南山幽年侵腰脚衰未便陰崖秋
B16n0088_p0705b22║重岡北面起竟日陽光留茅屋買兼土斯焉心所求
B16n0088_p0705b23║近聞西枝西有谷杉漆稠亭午頗和暖石田又足收
B16n0088_p0705b24║當期塞雨乾宿昔齒疾瘳徘徊虎穴上面勢龍泓頭
B16n0088_p0705b25║紫荊具茶茗徑路通林丘與子成二老來往亦風流
B16n0088_p0705b26║贈蜀僧閭丘師兄前人
B16n0088_p0705b27║大師銅梁秀籍籍名家孫嗚呼先博士炳靈精氣奔
B16n0088_p0705c01║惟昔武皇后臨軒御乾坤多士盡儒冠墨客萬雲屯
B16n0088_p0705c02║當時上紫殿不獨卿相尊世傳閭丘筆峻極逾崑崙
B16n0088_p0705c03║鳳藏丹霄暮龍去白水渾青熒雪嶺凍碑碣舊製存
B16n0088_p0705c04║斯文散都邑高價越璵璠晚看作者意妙絕與誰論
B16n0088_p0705c05║吾祖詩冠古同年蒙主恩豫章夾日月歲久空深根
B16n0088_p0705c06║小子思疎闊豈能達詞門窮愁一揮淚相遇即諸昆
B16n0088_p0705c07║我住錦官城兄居祇樹園地近慰旅愁往來當丘樊
B16n0088_p0705c08║天涯歇滯雨粳稻臥不翻漂然薄遊倦始與道侶敦
B16n0088_p0705c09║景晏步脩廊而無車馬喧夜闌接輭語落月如金盆
B16n0088_p0705c10║漠漠世界黑區區爭奪繁惟有摩尼珠可照蜀水源
B16n0088_p0705c11║謁真諦寺禪師前人
B16n0088_p0705c12║蘭若山高處烟霞嶂幾重凍泉依細石晴雪落長松
B16n0088_p0705c13║問法看詩妄觀身向酒慵未能割妻子卜宅近前峰
B16n0088_p0705c14║因許八奉寄江寧旻上人前人
B16n0088_p0705c15║不見旻公三十年封書寄與淚潺湲舊來好事今能
B16n0088_p0705c16║否老去新詩誰與傳棊局動隨幽澗竹袈裟憶上泛
B16n0088_p0705c17║湖船聞君話我為官在頭白昬昬只醉眠
B16n0088_p0705c18║留別公安太易沙門前人
B16n0088_p0705c19║隱居欲就廬山遠麗藻初逢休上人數問舟航留製
B16n0088_p0705c20║作長開篋笥擬心神沙村白雪仍含凍江縣紅梅已
B16n0088_p0705c21║放春先踏爐峰置蘭若徐飛錫杖出風塵
B16n0088_p0705c22║送少微師西行錢起
B16n0088_p0705c23║隨緣忽西去向日返東林世路無期別空門不住心
B16n0088_p0705c24║人煙一飯少山雪獨行深天外猿啼處誰聞清梵音
B16n0088_p0705c25║送僧歸日本前人
B16n0088_p0705c26║上國隨緣住來途若夢行浮天滄海遠去世法舟輕
B16n0088_p0705c27║水月通禪觀魚龍聽梵聲惟憐一燈影萬里眼中明
B16n0088_p0706a01║送贇法師往上都前人
B16n0088_p0706a02║遠近化人天王城指日邊宰官迎說法童子伴隨緣
B16n0088_p0706a03║到處花為雨行時杖出泉今宵松月下門閉想安禪
B16n0088_p0706a04║哭空寂寺元上人前人
B16n0088_p0706a05║悽然雙樹下垂淚遠公房燈續生前火爐添沒後香
B16n0088_p0706a06║陰堦明片雪寒竹響空廊寂滅應為樂塵心徒自傷
B16n0088_p0706a07║送外甥懷素上人歸鄉侍奉前人
B16n0088_p0706a08║釋子吾家寶神清慧有餘能翻梵王字妙盡伯英書
B16n0088_p0706a09║遠鶴無前侶孤雲寄太虛狂來輕世界醉裏得真如
B16n0088_p0706a10║飛錫離鄉久寧親喜臘初故池殘雪滿寒柳霽烟疎
B16n0088_p0706a11║壽酒還嘗藥晨食不薦魚遙知禪誦外健筆賦閑居
B16n0088_p0706a12║冬夕寄青龍寺源公郎士元
B16n0088_p0706a13║斂履入寒竹安禪過漏聲高杉殘子落深井凍痕生
B16n0088_p0706a14║罷磬風枝動懸燈雪屋明何當招我宿乘興上方行
B16n0088_p0706a15║赴無錫別靈一上人前人
B16n0088_p0706a16║高僧本姓竺開士舊名林一入春山裏千峰不可尋
B16n0088_p0706a17║新年芳草遍渡口白雲深欲問微官去懸知訝此心
B16n0088_p0706a18║送粲上人兼寄梁鎮員外前人
B16n0088_p0706a19║林行溪宿厭層冰季月還鄉獨未能尺素欲傳三署
B16n0088_p0706a20║客雪山愁送五溪僧連雲朔氣橫秦苑滿目寒煙隔
B16n0088_p0706a21║灞陵借問從來香積寺何時攜手更同登
B16n0088_p0706a22║福光寺尋湛然寺主不見皇甫冉
B16n0088_p0706a23║寂然空佇立往往報疎鐘高館誰畱客東南二室峰
B16n0088_p0706a24║川原通霽色田野變春容惆悵層城暮猶言歸路逢
B16n0088_p0706a25║送普門上人還陽羨前人
B16n0088_p0706a26║花宮難久別道者憶千燈殘雪入林路深山歸寺僧
B16n0088_p0706a27║日光依嫩草泉響滴春冰何用求方便看心是一乘
B16n0088_p0706b01║望南山雪懷山寺普上人前人
B16n0088_p0706b02║夜夜夢蓮宮無由見遠公朝來出門望知在雪山中
B16n0088_p0706b03║小江懷靈一上人前人
B16n0088_p0706b04║江上年年春草津頭日日人行借問山陰遠近猶聞
B16n0088_p0706b05║薄暮鐘聲
B16n0088_p0706b06║同李萬晚望南嶽寺懷普門上人前人
B16n0088_p0706b07║釋子身心無垢紛獨將衣鉢去人羣相思晚望松林
B16n0088_p0706b08║寺唯有鐘聲出白雲
B16n0088_p0706b09║酬普選二上人期相會見寄嚴維
B16n0088_p0706b10║本意宿東林因聽子賤琴遙知大小朗已斷去來心
B16n0088_p0706b11║夜靜溪聲近庭寒月色深寧知塵外意定後更成吟
B16n0088_p0706b12║送桃巖成上人歸本寺前人
B16n0088_p0706b13║長老歸緣起桃花憶舊巖清晨雲抱石深夜月籠杉
B16n0088_p0706b14║道具門人捧齋糧谷鳥銜餘生願依止文字欲三緘
B16n0088_p0706b15║寄江南鶴林寺石冰上人顧况
B16n0088_p0706b16║山川重復出心地闇相逢忽憶秋江月如聞古寺鐘
B16n0088_p0706b17║湖平南北岸雲抱兩三峰定力超香象真言攝毒龍
B16n0088_p0706b18║風中何處鶴石上幾年松為報烟霞道人間共不容
B16n0088_p0706b19║贈僧前人
B16n0088_p0706b20║家住義興東舍谿谿邊莎草雨無泥上入一向心入
B16n0088_p0706b21║定春鳥年年空自啼
B16n0088_p0706b22║璿公院懷舊耿湋
B16n0088_p0706b23║遠公傳教畢身沒向他方弔客來何見門人閉影堂
B16n0088_p0706b24║紗燈臨古砌塵几在空牀寂寞疎鐘後秋天又夕陽
B16n0088_p0706b25║贈隱上人前人
B16n0088_p0706b26║世間無遠近定裏徧曾過東海經長在南朝寺最多
B16n0088_p0706b27║暮年休化俗初地即摧魔今日忘塵慮看心義若何
B16n0088_p0706c01║贈朗公前人
B16n0088_p0706c02║來自西天竺持經奉紫微年深梵語變行苦俗流歸
B16n0088_p0706c03║月上安禪久苔生出院稀梁間有馴鴿不去為忘機
B16n0088_p0706c04║送僧法和戎昱
B16n0088_p0706c05║達士心無滯他鄉總是家問經翻貝葉論法指蓮花
B16n0088_p0706c06║欲契真空義先開智慧芽不知飛錫後何處是恆沙
B16n0088_p0706c07║贈行脚僧戴叔倫
B16n0088_p0706c08║補衲隨緣住難維塵外蹤木杯能渡水鐵鉢肯降龍
B16n0088_p0706c09║到處棲雲榻何年臥雪峰知師歸日近應偃舊房松
B16n0088_p0706c10║送少微上人遊蜀盧綸
B16n0088_p0706c11║瓶鉢繞禪衣連宵宿翠微樹開巴水遠山曉蜀星稀
B16n0088_p0706c12║徧識中朝貴多諳外學非何當一傳付道侶願知歸
B16n0088_p0706c13║送恆操上人歸江外覲省前人
B16n0088_p0706c14║依佛不違親高堂與寺鄰問安雙樹曉求膳一僧貧
B16n0088_p0706c15║持呪過龍廟翻經化海人還同惠休去儒者亦沾巾
B16n0088_p0706c16║入南山至全師蘭若李益
B16n0088_p0706c17║木隕水歸壑寂然無念心南行有真子被褐息山陰
B16n0088_p0706c18║石路瑤草散松門寒景深吾師亦何授自起定中吟
B16n0088_p0706c19║送少微上人入蜀李端
B16n0088_p0706c20║削髮本求道何方不是歸松風開法席江月濯禪衣
B16n0088_p0706c21║飛閣蟬鳴早漫天客過稀戴顒常執筆不覺此身非
B16n0088_p0706c22║贈衡嶽隱禪師前人
B16n0088_p0706c23║舊住衡州寺隨緣偶北來夜禪山雪下朝汲竹門開
B16n0088_p0706c24║半偈傳初盡羣生意未迴惟當與樵者杖錫入天台
B16n0088_p0706c25║送僧遊春前人
B16n0088_p0706c26║獨將支遁去欲往戴顒家晴野人臨水春山樹發花
B16n0088_p0706c27║寄廬山真上人前人
B16n0088_p0707a01║高僧無跡本難尋更得禪行去轉深青草湖中看五
B16n0088_p0707a02║老白雲山上宿雙林月明潭色澄空性夜靜猿聲證
B16n0088_p0707a03║道心更說謝公南座好烟蘿到地幾重陰
B16n0088_p0707a04║深上人見訪憶李端司空曙
B16n0088_p0707a05║鴈稀秋色盡落日對寒山避事多稱疾留僧獨閉關
B16n0088_p0707a06║心歸塵俗外道勝有無間仍憶東林友相期久不還
B16n0088_p0707a07║送况上人還荊州因寄衛侍御象前人
B16n0088_p0707a08║惠持遊蜀久策杖欲西還共別此宵月獨歸何處山
B16n0088_p0707a09║對鷗沙草畔洗足野雲間知有元暉會齋心受八關
B16n0088_p0707a10║題暕上人院前人
B16n0088_p0707a11║閉門不出自焚香擁褐看山歲月長雨後綠苔生石
B16n0088_p0707a12║并秋來黃葉徧繩牀身閑何處無真性年老曾言隱
B16n0088_p0707a13║故鄉更說本師同學在幾時擕手見衡陽
B16n0088_p0707a14║贈衡嶽隱禪師前人
B16n0088_p0707a15║擁褐安居南陌頭白雲高寺見衡州石窻湖水搖寒
B16n0088_p0707a16║月楓樹猿聲報夜秋講席舊逢山鳥至梵經初向竺
B16n0088_p0707a17║僧求自知身老將傳法因下人間逐北遊
B16n0088_p0707a18║過宣上人湖上蘭若朱灣
B16n0088_p0707a19║十年湖上結幽期偏向東林遇遠師未道姓名童子
B16n0088_p0707a20║識不酬言語上人知閑花落地滋苔徑細雨和煙著
B16n0088_p0707a21║柳枝問我別來何所得解將無事當無為
B16n0088_p0707a22║贈蘭若僧于鵠
B16n0088_p0707a23║一身禪誦苦灑掃古花宮靜室門長閉深蘿夜不通
B16n0088_p0707a24║懸燈喬木上鳴磬亂幡中附入高僧傳長稱二遠公
B16n0088_p0707a25║送惟詳律師自越之義興崔子向
B16n0088_p0707a26║陽羨諸峰頂何曾異剡山雨晴秋到寺木落夜開關
B16n0088_p0707a27║縫衲紗燈亮看心杖錫閑西方知有社未得與師還
B16n0088_p0707b01║送暎師歸本寺權德輿
B16n0088_p0707b02║還歸柳寺去遠遠出人羣苔甃桐花落山窻桂樹薰
B16n0088_p0707b03║引泉通絕澗放鶴入孤雲幸許宗雷到清談不易聞
B16n0088_p0707b04║贈廣通上人前人
B16n0088_p0707b05║身隨猨鳥在深山早有詩名到世間客至上方留盥
B16n0088_p0707b06║潄龍泓洞水晝潺潺
B16n0088_p0707b07║戲贈天竺靈隱二寺寺主前人
B16n0088_p0707b08║石路泉流兩寺分尋常鐘磬隔山聞山僧半在中峰
B16n0088_p0707b09║住共占清猿與白雲
B16n0088_p0707b10║送供奉定法師歸南安楊巨源
B16n0088_p0707b11║故鄉南越外萬里白雲峰經論辭天去香花入海逢
B16n0088_p0707b12║驚濤清梵徹蜃閣化城重心到長安陌交州後夜鐘
B16n0088_p0707b13║和鄭相公尋宣上人不遇前人
B16n0088_p0707b14║方尋蓮境去又值竹房空幾韻飄寒玉餘清不在風
B16n0088_p0707b15║送靈一上人陳羽
B16n0088_p0707b16║十年勞遠別一笑喜相逢又上青山去青山千萬重
B16n0088_p0707b17║酬幽居閑上人喜及第後見贈前人
B16n0088_p0707b18║九霄心在勞相問四十人間豈足驚風動自然雲出
B16n0088_p0707b19║岫高僧不用笑浮名
B16n0088_p0707b20║洛下贈徹公前人
B16n0088_p0707b21║天竺沙門洛下逢請為同社笑相容支頤忽望碧雲
B16n0088_p0707b22║裏心愛嵩山第幾峰
B16n0088_p0707b23║贈江華長老柳宗元
B16n0088_p0707b24║老僧道機熟默語心皆寂去歲別春陵㳂流此投跡
B16n0088_p0707b25║室空無侍者巾履唯挂壁一飯不願餘跏趺便終夕
B16n0088_p0707b26║風窻疎竹響露井寒松滴偶地即安居滿庭芳草積
B16n0088_p0707b27║贈琴棋僧歌張瀛
B16n0088_p0707c01║我嘗聽師法一說波上蓮花水中月不垢不淨是色
B16n0088_p0707c02║空無法無空亦無滅我嘗聽師禪一觀浪溢鰲頭蟾
B16n0088_p0707c03║魄滿河沙世界盡空空一寸寒灰冷燈畔我又聽師
B16n0088_p0707c04║琴一撫長松喚住秋山雨絃中雅弄若鏗金指下寒
B16n0088_p0707c05║泉流太古我又聽師棋一著山頂坐沉紅日脚阿誰
B16n0088_p0707c06║稱是國手人羅浮道士賭却鶴輸却藥法懷斟下紅
B16n0088_p0707c07║霞丹束手不敢爭頭角
B16n0088_p0707c08║送鴻舉遊江南劉禹錫
B16n0088_p0707c09║禪客學禪兼學文出山初似無心雲從風舒卷來何
B16n0088_p0707c10║處繚繞巴江不得去山州古寺好閑居讀盡龍王宮
B16n0088_p0707c11║裏書使君灘頭揀石硯白帝城邊尋野蔬忽然登高
B16n0088_p0707c12║心瞥起又欲浮杯信流水煙波浩淼魚鳥情東去三
B16n0088_p0707c13║千三百里荊門硤斷無盤渦湘平漢闊清光多廬山
B16n0088_p0707c14║霧開見瀑布江西月淨聞漁歌鍾陵八郡多名守半
B16n0088_p0707c15║是西方社中友與師相見便談空想得高齋獅子吼
B16n0088_p0707c16║送僧仲剬東遊兼寄呈靈澈上人前人
B16n0088_p0707c17║釋子道成神氣閑住持曾上清凉山晴空禮拜見真
B16n0088_p0707c18║像金毛玉髻卿雲間西遊長安隸僧籍本寺門前曲
B16n0088_p0707c19║江碧松間白月照寶書竹下香泉灑瑤席前時學得
B16n0088_p0707c20║經論成奔馳象馬開禪扃高筵談柄一麾拂講下門
B16n0088_p0707c21║徒如醉醒舊聞南方多禪老次第來入荊門道荊州
B16n0088_p0707c22║本自重諸天南朝塔廟猶依然宴坐東陽枯樹下經
B16n0088_p0707c23║行居止故臺邊忽憶遺民社中客為我衡陽駐飛錫
B16n0088_p0707c24║講罷同尋相鶴經閑來共蠟登山屐一旦揚眉望沃
B16n0088_p0707c25║洲自言王謝許同遊憑將雜擬三十首寄與江南湯
B16n0088_p0707c26║惠休
B16n0088_p0707c27║送惟良上人前人
B16n0088_p0708a01║窮巷惟秋草高僧獨叩門相歡如舊識問法到無言
B16n0088_p0708a02║水為風生浪珠非塵可昏悟來皆是道此別不消魂
B16n0088_p0708a03║贈日本僧智藏前人
B16n0088_p0708a04║浮杯萬里過滄溟遍禮名山適舊扄深夜降龍潭水
B16n0088_p0708a05║黑新秋放鶴野田青身無彼我那懷土心會真如不
B16n0088_p0708a06║讀經為問中華學道者幾人雄猛得寧馨
B16n0088_p0708a07║送義舟師却還黔南前人
B16n0088_p0708a08║黔江秋水浸雲霓獨汎慈航路不迷猨狖窺齋林葉
B16n0088_p0708a09║動蛟龍聞呪浪花低如蓮半偈心常悟問菊新詩手
B16n0088_p0708a10║自攜常說摩圍似靈鷲却將山屐上丹梯
B16n0088_p0708a11║贈藥山高僧惟儼之作李翱
B16n0088_p0708a12║練得身形似鶴形千株松下兩圅經我來問道無餘
B16n0088_p0708a13║說雲在青天水在缾
B16n0088_p0708a14║送文暢上人東遊呂溫
B16n0088_p0708a15║隨緣聊振錫高步出東城水止無恆地雲行不計程
B16n0088_p0708a16║到時為彼岸過處即前生今日臨岐別吾徒自有情
B16n0088_p0708a17║送清越上人歸楚山舊寺孟郊
B16n0088_p0708a18║波中出吳境霞際登楚岑水寺一別來雲蘿三改陰
B16n0088_p0708a19║詩誇碧雲句道證青蓮心應憐萍汎者不如松隱深
B16n0088_p0708a20║夏日謁智遠禪師前人
B16n0088_p0708a21║吾師當幾祖說法云無空禪心三界外宴坐天地中
B16n0088_p0708a22║院靜鬼神去身與草木同因知護王國滿鉢盛毒龍
B16n0088_p0708a23║抖擻塵埃衣謁師見真宗何必千萬刧瞬息去樊籠
B16n0088_p0708a24║盛夏火為日一堂十月風不得為弟子名姓挂儒宮
B16n0088_p0708a25║贈道月上人前人
B16n0088_p0708a26║僧貌淨無點僧衣寧綴華尋常晝日行不使身影斜
B16n0088_p0708a27║飯术煑松柏坐山邀雲霞欲知禪隱高緝薜為袈裟
B16n0088_p0708b01║送元亮師前人
B16n0088_p0708b02║蘭泉滌我襟杉月棲我心茗啜綠淨花經誦清柔音
B16n0088_p0708b03║何處笑為別淡情愁不侵
B16n0088_p0708b04║贈建業契公前人
B16n0088_p0708b05║師住青山寺清華常遶身雖然到城郭衣上不棲塵
B16n0088_p0708b06║贈海東僧張籍
B16n0088_p0708b07║到家行萬里自說過扶餘學得中州語能為外國書
B16n0088_p0708b08║與醫收海藻持呪取龍魚更問同來伴天台幾夏居
B16n0088_p0708b09║山中贈日南僧前人
B16n0088_p0708b10║獨向雙峰老松門閉兩涯飜經上蕉葉挂衲落藤花
B16n0088_p0708b11║甃石新開井穿林自種茶時逢海南客蠻語問誰家
B16n0088_p0708b12║送閩僧前人
B16n0088_p0708b13║幾夏京城住今朝獨遠歸修行四分律護淨七條衣
B16n0088_p0708b14║谿寺黃橙熟沙田紫芋肥九龍潭上路同去客應稀
B16n0088_p0708b15║贈箕山僧前人
B16n0088_p0708b16║久住空林下長齋耳目清蒲團借客坐石磹甃人行
B16n0088_p0708b17║似鶴難知性因山強號名時聞衣袖裏闇掐念珠聲
B16n0088_p0708b18║寄西峰僧前人
B16n0088_p0708b19║松暗水涓涓夜凉人未眠西峰月猶在遙憶草堂前
B16n0088_p0708b20║禪師前人
B16n0088_p0708b21║獨在西峰頂年年閉石房定中無弟子人到為焚香
B16n0088_p0708b22║送律師歸婺州前人
B16n0088_p0708b23║京中開講已多時曾作壇頭證戒師歸到䨇溪橋北
B16n0088_p0708b24║寺鄉僧爭就學威儀
B16n0088_p0708b25║贈華嚴院僧前人
B16n0088_p0708b26║一身依止荒閒院燭耀窻中有宿煙徧禮法華經裏
B16n0088_p0708b27║字不曾行到寺門前
B16n0088_p0708c01║將歸山招冰僧盧仝
B16n0088_p0708c02║買得一片田濟源花洞前千里石壁坼一條流泌泉
B16n0088_p0708c03║青松盤樛枝森森上插青冥天枝上有猨宿宿處近
B16n0088_p0708c04║鶴巢清唳孤吟聲相交月輪下射空洞響絲篁成韻
B16n0088_p0708c05║風蕭蕭我心塵外心愛此塵外物欲結塵外交苦無
B16n0088_p0708c06║塵外骨泌泉有冰公心靜見真佛可結塵外交占此
B16n0088_p0708c07║松與月
B16n0088_p0708c08║送好約法師歸江南前人
B16n0088_p0708c09║杯度度一身法度度萬民為報江南三二日這回應
B16n0088_p0708c10║見雪中人
B16n0088_p0708c11║定僧元稹
B16n0088_p0708c12║落魄閑行不著家徧尋春寺賞年華野僧偶向花前
B16n0088_p0708c13║定滿樹狂風滿樹花
B16n0088_p0708c14║盧頭陀詩前人
B16n0088_p0708c15║盧師深話出家由剃盡心花始剃頭馬哭青山別車
B16n0088_p0708c16║匿鵲飛螺髻見羅㬋還來舊日經過處似隔前身夢
B16n0088_p0708c17║寐游為向八龍兄弟說他生緣會此生休
B16n0088_p0708c18║和樂天贈雲寂僧前人
B16n0088_p0708c19║欲離煩惱三千界不在禪門八萬條心火自生還自
B16n0088_p0708c20║滅雲師無路與君消
B16n0088_p0708c21║內道塲永讙上人就郡見訪善說維摩經臨別
B16n0088_p0708c22║請詩因以此贈白居易
B16n0088_p0708c23║五夏登壇內殿師水為心地玉為儀正傳金粟如來
B16n0088_p0708c24║偈何用錢塘太守詩苦海出來應有路靈山別後可
B16n0088_p0708c25║無期他生莫忘今朝會虛白亭中法樂時
B16n0088_p0708c26║題道宗上人十韻（并序）前人
B16n0088_p0708c27║普濟寺律大德宗上人法堂中有故相國鄭司徒
B16n0088_p0709a01║歸尚書陸刑部元少尹及今吏部鄭相中書韋相
B16n0088_p0709a02║錢左丞詩覽其題皆與上人唱詶閱其人皆朝賢
B16n0088_p0709a03║省其文皆義語予始知上人之文為義作為法作
B16n0088_p0709a04║為方便智作為解脫性作不為詩而作也知上人
B16n0088_p0709a05║者云爾恐不知上人者謂為護國法振靈一皎然
B16n0088_p0709a06║之徒與故予題二十句以解之
B16n0088_p0709a07║如來說偈讚菩薩著論議是故宗律師以詩為佛事
B16n0088_p0709a08║一音無差別四句有詮次欲使第一流皆知不二義
B16n0088_p0709a09║精潔霑戒體閑淡藏禪味從容恣語言縹[緲-目+耳]離文字
B16n0088_p0709a10║旁延邦國彥上達王公貴先以詩句牽後令入佛智
B16n0088_p0709a11║人多愛師句我獨知師意不似休上人空多碧雲思
B16n0088_p0709a12║題天竺南院贈閒元旻清四上人前人
B16n0088_p0709a13║離芳澗草合繫綠巖樹新山深景候晚四月有餘春
B16n0088_p0709a14║竹寺過微雨石徑無纖塵白衣一居士方袍四道人
B16n0088_p0709a15║地異佛國土人非俗交親城中山下別相送亦殷勤
B16n0088_p0709a16║贈別宣上人前人
B16n0088_p0709a17║上人處世界清淨何所似似彼白蓮花在水不著水
B16n0088_p0709a18║性真悟泡幻行潔離塵滓修道來幾時身心俱到此
B16n0088_p0709a19║嗟予牽世網不得長依止離念與碧雲秋來朝夕起
B16n0088_p0709a20║題贈定光上人前人
B16n0088_p0709a21║二十身出家四十心離塵得徑入大道乘此不退輪
B16n0088_p0709a22║一坐十五年林下秋復春春花與秋氣不感無情人
B16n0088_p0709a23║我來如有悟潛以心照身誤落聞見中憂喜傷形神
B16n0088_p0709a24║安得遺耳目冥然反天真
B16n0088_p0709a25║送文暢上人東遊前人
B16n0088_p0709a26║得道即無著隨緣西復東貌依年臘老心到夜禪空
B16n0088_p0709a27║山宿馴溪虎江行濾水蟲悠悠塵客思春滿碧雲中
B16n0088_p0709b01║寄白頭陀前人
B16n0088_p0709b02║近見頭陀伴云師老更慵性靈閒似鶴顏狀古於松
B16n0088_p0709b03║山裏猶難覓人間豈易逢仍聞移住處太白最高峰
B16n0088_p0709b04║贈草堂宗密上人前人
B16n0088_p0709b05║吾師道與佛相應念念無為法法能口藏宣傳十二
B16n0088_p0709b06║部心臺照耀百千燈盡離文字非中道長住虛空是
B16n0088_p0709b07║小乘少有人知菩薩行世間只是重高僧
B16n0088_p0709b08║戲禮經老僧前人
B16n0088_p0709b09║香火一爐燈一醆白頭夜禮佛名經何年飲著聲聞
B16n0088_p0709b10║酒直到如今醉未醒
B16n0088_p0709b11║招山僧前人
B16n0088_p0709b12║能入城中乞食否莫辭塵土污袈裟欲知住處東城
B16n0088_p0709b13║下遶竹泉聲是白家