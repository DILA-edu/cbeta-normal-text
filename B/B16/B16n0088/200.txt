B16n0088_p0710a01║欽定古今圖書集成博物彙編神異典
B16n0088_p0710a02║　第二百卷目錄
B16n0088_p0710a03║僧部藝文六
B16n0088_p0710a04║送僧遊山　唐熊孺登
B16n0088_p0710a05║送僧遊天台　鮑溶
B16n0088_p0710a06║秋夜懷紫閣寺僧　前人
B16n0088_p0710a07║送貞實上人歸杭州天竺　姚合
B16n0088_p0710a08║送僧歸富春　鄭巢
B16n0088_p0710a09║送琇上人　前人
B16n0088_p0710a10║贈蠻僧　前人
B16n0088_p0710a11║送無相禪師入關　章孝標
B16n0088_p0710a12║贈僧雲棲　張祐
B16n0088_p0710a13║贈禪師　前人
B16n0088_p0710a14║送僧遊溫州　朱慶餘
B16n0088_p0710a15║送僧　前人
B16n0088_p0710a16║尋僧　前人
B16n0088_p0710a17║寄宗靜上人　雍陶
B16n0088_p0710a18║懷無可上人　前人
B16n0088_p0710a19║贈南嶽僧　李遠
B16n0088_p0710a20║大夢上人自廬峰回　杜牧
B16n0088_p0710a21║贈終南蘭若僧　前人
B16n0088_p0710a22║還俗老僧　前人
B16n0088_p0710a23║晨別翛然上人　許渾
B16n0088_p0710a24║贈閑師　前人
B16n0088_p0710a25║乘月棹舟送大曆寺靈聰上人不及
B16n0088_p0710a26║　前人
B16n0088_p0710a27║送太昱禪師　前人
B16n0088_p0710b01║白馬寺不出院僧　前人
B16n0088_p0710b02║贈僧　前人
B16n0088_p0710b03║送無夢道人先歸甘露寺　前人
B16n0088_p0710b04║寄敬上人　前人
B16n0088_p0710b05║奉寄安國大師兼簡子蒙　李商隱
B16n0088_p0710b06║憶住一師　前人
B16n0088_p0710b07║別臻師　前人
B16n0088_p0710b08║華師　前人
B16n0088_p0710b09║同崔八詣藥山訪融禪師　前人
B16n0088_p0710b10║贈空禪師　喻鳧
B16n0088_p0710b11║送僧歸廬山　趙嘏
B16n0088_p0710b12║贈天卿寺神亮上人（師不下寺已五年）　前人
B16n0088_p0710b13║尋僧　前人
B16n0088_p0710b14║寄石橋僧　項斯
B16n0088_p0710b15║送僧歸金山寺　馬戴
B16n0088_p0710b16║寄終南真空禪師　前人
B16n0088_p0710b17║寄西嶽白石僧　前人
B16n0088_p0710b18║贈別空公　前人
B16n0088_p0710b19║送僧二首　前人
B16n0088_p0710b20║秋日送僧志幽歸山寺　前人
B16n0088_p0710b21║贈禪師　薛能
B16n0088_p0710b22║送禪師　前人
B16n0088_p0710b23║贈黃蘗山僧希運　裴休
B16n0088_p0710b24║送僧歸天台　賈島
B16n0088_p0710b25║送僧遊衡嶽　前人
B16n0088_p0710b26║送僧　前人
B16n0088_p0710b27║寄無可上人　前人
B16n0088_p0710c01║送天台僧　前人
B16n0088_p0710c02║送勵宗上人　前人
B16n0088_p0710c03║送法華法師　前人
B16n0088_p0710c04║送知興上人　前人
B16n0088_p0710c05║贈越僧岳雲　溫庭筠
B16n0088_p0710c06║寄清凉寺僧　前人
B16n0088_p0710c07║送元敘上人歸上黨（時罷兵）　劉滄
B16n0088_p0710c08║留別復本修古二上人　前人
B16n0088_p0710c09║送圓載上人歸日本國　皮日休
B16n0088_p0710c10║訪寂上人不遇　前人
B16n0088_p0710c11║和題支山南峰僧次韻　陸龜蒙
B16n0088_p0710c12║同皮襲美訪寂上人　前人
B16n0088_p0710c13║贈老僧二首　前人
B16n0088_p0710c14║訪僧不遇　前人
B16n0088_p0710c15║送圓載上人歸日本　顏宣
B16n0088_p0710c16║上柏梯寺懷舊僧　司空圖
B16n0088_p0710c17║贈圓昉公　前人
B16n0088_p0710c18║聞仰山禪師往曹谿因贈　張喬
B16n0088_p0710c19║贈敬亭清越上人　前人
B16n0088_p0710c20║寄山僧　前人
B16n0088_p0710c21║寄楚瓊上人　李咸用
B16n0088_p0710c22║寄石湓清越上人　方干
B16n0088_p0710c23║贈江南僧　前人
B16n0088_p0710c24║送鏡空上人遊江南　前人
B16n0088_p0710c25║題雪竇禪師　前人
B16n0088_p0710c26║題碧谿山禪老　前人
B16n0088_p0710c27║贈瑪瑙山禪者　前人
B16n0088_p0711a01║寄無相禪師　鄭谷
B16n0088_p0711a02║贈日東鑒禪師　前人
B16n0088_p0711a03║送僧歸江東　崔塗
B16n0088_p0711a04║送僧歸天竺　前人
B16n0088_p0711a05║晚次修路僧　前人
B16n0088_p0711a06║贈休糧僧　前人
B16n0088_p0711a07║與僧　韓偓
B16n0088_p0711a08║寄僧　吳融
B16n0088_p0711a09║秋宿詩僧雲英房因贈　杜荀鶴
B16n0088_p0711a10║送僧歸國清寺　前人
B16n0088_p0711a11║贈質上人　前人
B16n0088_p0711a12║山僧二首　前人
B16n0088_p0711a13║雲居長老　王貞白
B16n0088_p0711a14║寄太白禪師　張蠙
B16n0088_p0711a15║贈可論上人　前人
B16n0088_p0711a16║送僧　黃滔
B16n0088_p0711a17║雪竇禪師　崔道融
B16n0088_p0711a18║訪僧不遇　前人
B16n0088_p0711a19║青龍寺贈雲顥法師　曹松
B16n0088_p0711a20║送德輝禪師　前人
B16n0088_p0711a21║貽住山僧　前人
B16n0088_p0711a22║寄崇聖寺僧　前人
B16n0088_p0711a23║江西逢僧省文　前人
B16n0088_p0711a24║寄僧知乾　裴說
B16n0088_p0711a25║送雲卿上人遊安南　李洞
B16n0088_p0711a26║送遠上人　前人
B16n0088_p0711a27║錦城秋寄懷弘播上人　前人
B16n0088_p0711b01║寄淮海惠澤上人　前人
B16n0088_p0711b02║贈青龍印禪師　前人
B16n0088_p0711b03║送僧清演歸山　前人
B16n0088_p0711b04║贈僧　前人
B16n0088_p0711b05║贈著上人　唐球
B16n0088_p0711b06║懷贈操禪師　李建勳
B16n0088_p0711b07║送僧　潘成
B16n0088_p0711b08║羨僧　薛瑩
B16n0088_p0711b09║寄暹上人　孟貫
B16n0088_p0711b10║曉過伊木寄龍門僧　司馬扎
B16n0088_p0711b11║送休公歸衡　劉昭禹
B16n0088_p0711b12║送日東僧遊天台　楊夔
B16n0088_p0711b13║寧公新拜首座因贈　宋王禹偁
B16n0088_p0711b14║送長吉上人　林逋
B16n0088_p0711b15║送思齊上人之宣城　前人
B16n0088_p0711b16║寄清曉闍棃　前人
B16n0088_p0711b17║和宋仲方送然社師無為還歷陽　前人
B16n0088_p0711b18║送慧勤歸餘杭　歐陽修
B16n0088_p0711b19║送智蟾上人遊天台　前人
B16n0088_p0711b20║僧可真東歸因謁范蘇州　梅堯臣
B16n0088_p0711b21║寄楞嚴大師　文同
B16n0088_p0711b22║送芝上人遊廬山　蘇軾
B16n0088_p0711b23║送金山鄉僧歸蜀開堂　前人
B16n0088_p0711b24║臘日遊孤山訪惠勤惠思二僧　前人
B16n0088_p0711b25║次韻僧潛見贈　前人
B16n0088_p0711b26║贈詩僧道通　前人
B16n0088_p0711b27║贈惠山僧惠表　前人
B16n0088_p0711c01║贈東人總長老　前人
B16n0088_p0711c02║送惠純上人遊閩　晁冲之
B16n0088_p0711c03║贈釋祕演　蘇舜欽
B16n0088_p0711c04║示西林可師　朱熹
B16n0088_p0711c05║與僧淨璋　陸九淵
B16n0088_p0711c06║贈勝上人　葉適
B16n0088_p0711c07║巖居僧　趙師秀
B16n0088_p0711c08║送奭上人抄化　前人
B16n0088_p0711c09║懷如順上人　徐照
B16n0088_p0711c10║贈從善上人　前人
B16n0088_p0711c11║贈厲白雲上人　牟巘
B16n0088_p0711c12║訪箕和尚峴山　金許古
B16n0088_p0711c13║僧　李俊民
B16n0088_p0711c14║為如鏡淨上人賦　元仇遠
B16n0088_p0711c15║寄開元奎律師　袁桷
B16n0088_p0711c16║寄開元恩禪師　前人
B16n0088_p0711c17║贈星上人歸湘中　虞集
B16n0088_p0711c18║送鄉僧偉師南還　柳貫
B16n0088_p0711c19║送僧定觀歸　黃清老
B16n0088_p0711c20║送聞上人遊廬山　楊鎰
B16n0088_p0711c21║曙巖上人　周權
B16n0088_p0711c22║山中僧　宋无
B16n0088_p0711c23║寄山中僧　前人
B16n0088_p0711c24║南峰宴坐僧　前人
B16n0088_p0711c25║送信孚中住龍翔集慶寺　袁士元
B16n0088_p0711c26║真覺寺訪蔡上人　潘音
B16n0088_p0711c27║賦得瀟湘曲送復上人之湖南　鎦敬
B16n0088_p0712a01║寄見心上人次韻　張翥
B16n0088_p0712a02║送絕宗繼講師住大雄寺　前人
B16n0088_p0712a03║越僧無涯號栖雲乞賦　前人
B16n0088_p0712a04║答復見心長老見寄二首　周伯琦
B16n0088_p0712a05║送性僧遊徑山　鄭元祐
B16n0088_p0712a06║湖心寺贈見心上人　賈實烈門
B16n0088_p0712a07║寄山中隱講師　張憲
B16n0088_p0712a08║妙高院大方垕上人　張昱
B16n0088_p0712a09║義僧行　王逢
B16n0088_p0712a10║送僧　倪瓚
B16n0088_p0712a11║寄熙本明二首　前人
B16n0088_p0712a12║奉寄恕中韞禪師　丁鶴年
B16n0088_p0712a13║吳僧日章講師赴召修蔣山普度佛事既罷東
B16n0088_p0712a14║歸送別二首　明高啟
B16n0088_p0712a15║送僧還天台省親　張羽
B16n0088_p0712a16║寄南屏渭長老　前人
B16n0088_p0712a17║送思上人　徐貴
B16n0088_p0712a18║贈虛中上人　前人
B16n0088_p0712a19║憶山中舊遊贈坦師　張適
B16n0088_p0712a20║禪窩　謝徽
B16n0088_p0712a21║鐔上送僧歸衡山　林鴻
B16n0088_p0712a22║寄虎丘蟾書記　姚廣孝
B16n0088_p0712a23║送空海掃塔還夫椒　聶大年
B16n0088_p0712a24║送僧歸越中　王偁
B16n0088_p0712a25║吳中普門長老乞語　楊循吉
B16n0088_p0712a26║春日訪大林和尚　皇甫汸
B16n0088_p0712a27║贈無瑕上人　陳繼儒
B16n0088_p0712b01║江上懷義公　汪道會
B16n0088_p0712b02║晦日簡義公　前人
B16n0088_p0712b03║肇林訪叅公不遇　汪道貫
B16n0088_p0712b04║華嚴會送三上人還金陵　前人
B16n0088_p0712b05║越中送僧還舊山　王野
B16n0088_p0712b06║
B16n0088_p0712b07║
B16n0088_p0712b08║
B16n0088_p0712b09║
B16n0088_p0712b10║神異典第二百卷
B16n0088_p0712b11║僧部藝文六
B16n0088_p0712b12║送僧遊山唐熊孺登
B16n0088_p0712b13║雲身自在山山去何處靈山不是歸日暮寒林投古
B16n0088_p0712b14║寺雪花飛滿水田衣
B16n0088_p0712b15║送僧遊天台鮑溶
B16n0088_p0712b16║金嶺雪晴僧獨歸水文霞采衲禪衣可憐石室燒香
B16n0088_p0712b17║夜江月對心無是非
B16n0088_p0712b18║秋夜懷紫閣寺僧前人
B16n0088_p0712b19║滿山雨色應難見隔澗經聲又不聞紫閣夜深多入
B16n0088_p0712b20║定石臺誰為掃秋雲
B16n0088_p0712b21║送貞實上人歸杭州天竺姚合
B16n0088_p0712b22║石橋寺裏最清凉聞說茅庵寄上方林外猿聲連院
B16n0088_p0712b23║磬月中潮色到禪牀他生念我身何在此世唯師性
B16n0088_p0712b24║亦忘九陌相逢千里別青山重疊樹蒼蒼
B16n0088_p0712b25║送僧歸富春鄭巢
B16n0088_p0712b26║憶過僧禪處遙山抱竹門古房關蘚色秋徑掃潮痕
B16n0088_p0712b27║石靜聞泉落沙寒見鶴翻終當從此望更與道人言
B16n0088_p0712c01║送琇上人前人
B16n0088_p0712c02║古殿焚香外清羸坐石稜茶烟開瓦雪鶴跡上潭冰
B16n0088_p0712c03║孤磬侵雲動靈山隔水登白雲歸意遠舊寺在廬陵
B16n0088_p0712c04║贈蠻僧前人
B16n0088_p0712c05║南海何年過中林一磬微病逢秋雨發心逐暮潮歸
B16n0088_p0712c06║久臥前山寺猶縫故國衣近來慵步履石蘚滿柴扉
B16n0088_p0712c07║送無相禪師入關章孝標
B16n0088_p0712c08║九衢車馬塵不染了空人暫舍中峰雪應看內殿春
B16n0088_p0712c09║齋心無外事定力見前身聖主方崇教深宜謁紫宸
B16n0088_p0712c10║贈僧雲棲張祐
B16n0088_p0712c11║麈尾與笻杖幾年離石壇梵餘林雪後棊罷嶽鐘殘
B16n0088_p0712c12║開卷喜先悟漱瓶知早寒衡陽寺前鴈今日到長安
B16n0088_p0712c13║贈禪師前人
B16n0088_p0712c14║坐見三生事宗傳一衲來已知無法說心向定中灰
B16n0088_p0712c15║送僧遊溫州朱慶餘
B16n0088_p0712c16║夏滿隨所適江湖非繫緣卷經離嶠寺隔葦上秋船
B16n0088_p0712c17║水落無風夜猿啼欲雨天石門期獨往謝守有遺篇
B16n0088_p0712c18║送僧前人
B16n0088_p0712c19║客行皆有為師去是閒遊野望攜金策禪棲寄石樓
B16n0088_p0712c20║山深松翠冷潭靜菊花秋幾處題青壁袈裟濺瀑流
B16n0088_p0712c21║尋僧前人
B16n0088_p0712c22║吟背春城出草遲天晴紫閣赴僧期山邊樹下行人
B16n0088_p0712c23║少一派新泉日午時
B16n0088_p0712c24║寄宗靜上人雍陶
B16n0088_p0712c25║世上方傳法山中未得歸閑花飄講席馴鴿污禪衣
B16n0088_p0712c26║積雨誰過寺殘鐘自掩扉寒來垂頂帽白髮剃應稀
B16n0088_p0712c27║懷無可上人前人
B16n0088_p0713a01║山寺秋晴後僧家夏滿時清凉多古蹟幾處有新詩
B16n0088_p0713a02║贈南嶽僧李遠
B16n0088_p0713a03║曾住衡陽嶽寺邊門開江水與雲連數州城郭藏寒
B16n0088_p0713a04║樹一片風帆著遠天猿去不離行道處客來皆到臥
B16n0088_p0713a05║牀前今朝惆悵紅塵裏惟憶閒塘盡日眠
B16n0088_p0713a06║大夢上人自廬峰回杜牧
B16n0088_p0713a07║行脚尋常到寺稀一枝藜杖一禪衣開門滿院空秋
B16n0088_p0713a08║色新向爐峰過夏歸
B16n0088_p0713a09║贈終南蘭若僧前人
B16n0088_p0713a10║北闕南山是故鄉兩枝仙桂一時芳休公都不知名
B16n0088_p0713a11║姓始覺禪門氣味長
B16n0088_p0713a12║還俗老僧前人
B16n0088_p0713a13║雪髮不長寸秋寒力更微獨尋一徑葉猶挈衲殘衣
B16n0088_p0713a14║日暮千峰裏不知何處歸
B16n0088_p0713a15║晨別翛然上人許渾
B16n0088_p0713a16║吳僧誦經罷敗衲倚蒲團鐘韻花猶斂樓陰月向殘
B16n0088_p0713a17║晴山開殿響秋水捲簾寒獨恨孤舟去千灘復萬灘
B16n0088_p0713a18║贈閑師前人
B16n0088_p0713a19║近日高僧更有誰宛陵山下遇閑師東林共許三乘
B16n0088_p0713a20║學南國爭傳五字詩初到庾樓紅葉墜夜投蕭寺碧
B16n0088_p0713a21║雲隨秋江莫惜題佳句正是磷磷見底時
B16n0088_p0713a22║乘月棹舟送大曆寺靈聰上人不及
B16n0088_p0713a23║前人
B16n0088_p0713a24║萬峰秋盡百泉清舊鎖禪扉在赤城楓浦客來烟未
B16n0088_p0713a25║散竹窻僧去月猶明杯浮野渡魚龍遠錫響空山虎
B16n0088_p0713a26║豹驚一字不留何足訝白雲無路水無情
B16n0088_p0713a27║送太昱禪師前人
B16n0088_p0713b01║禪牀深竹裏心與徑山期結社多高客登壇盡小師
B16n0088_p0713b02║早秋歸寺遠新雨上灘遲別後江雲碧南齋一首詩
B16n0088_p0713b03║白馬寺不出院僧前人
B16n0088_p0713b04║禪心空已寂世路任多岐到院客長見閉關人不知
B16n0088_p0713b05║寺喧聽講絕廚遠送齋遲牆外洛陽道東西無盡時
B16n0088_p0713b06║贈僧前人
B16n0088_p0713b07║心法本無住流沙歸復來錫隨山鳥動經附海船回
B16n0088_p0713b08║洗足柳遮寺坐禪花委苔惟將一童子又欲上天台
B16n0088_p0713b09║送無夢道人先歸甘露寺前人
B16n0088_p0713b10║飄飄隨晚浪杯影入鷗羣萍凍千船雪巗陰一寺雲
B16n0088_p0713b11║夜燈江北見寒磬水西聞鶴嶺烟霞在歸期不羨君
B16n0088_p0713b12║寄敬上人前人
B16n0088_p0713b13║萬山秋雨水縈廻紅葉多從紫閣來雲冷竹齋禪衲
B16n0088_p0713b14║薄已應飛錫過天台
B16n0088_p0713b15║奉寄安國大師兼簡子蒙李商隱
B16n0088_p0713b16║憶奉蓮花座兼聞貝葉經巖光分蠟屐澗響入銅瓶
B16n0088_p0713b17║日下徒推鶴天涯正對螢魚山羨曹植眷屬有文星
B16n0088_p0713b18║憶住一師前人
B16n0088_p0713b19║無事經年別遠公帝城鐘曉憶西峰爐煙銷盡寒燈
B16n0088_p0713b20║暗童子開門雪滿松
B16n0088_p0713b21║別臻師前人
B16n0088_p0713b22║昔去靈山非拂席今來滄海欲求珠楞伽頂上清凉
B16n0088_p0713b23║地善眼仙人憶我無
B16n0088_p0713b24║華師前人
B16n0088_p0713b25║孤鶴不睡雲無心衲衣笻杖來西林院門晝鎖廻廊
B16n0088_p0713b26║靜秋日當階柿葉陰
B16n0088_p0713b27║同崔八詣藥山訪融禪師前人
B16n0088_p0713c01║共受征南不次恩報恩惟是有忘言巖花澗草西林
B16n0088_p0713c02║路未見高僧只見猿
B16n0088_p0713c03║贈空禪師喻鳧
B16n0088_p0713c04║虎見修行久松知夏臘高寒堂坐風雨瞑目尚波濤
B16n0088_p0713c05║送僧歸廬山趙嘏
B16n0088_p0713c06║禪棲忽憶五峰遊去著方袍謝列侯經啟樓臺千葉
B16n0088_p0713c07║曙錫含風雨一枝秋題詩片石侵雲在洗鉢香泉覆
B16n0088_p0713c08║菊流却憶前年別師處馬嘶殘月虎溪頭
B16n0088_p0713c09║贈天卿寺神亮上人（師不下寺已五年）前人
B16n0088_p0713c10║五看春盡此江濱花自零風日自曛空有慈悲隨物
B16n0088_p0713c11║念已無蹤跡在人羣迎秋日色簷前見入夜鐘聲竹
B16n0088_p0713c12║外聞笑指白蓮心自得世間煩惱是浮雲
B16n0088_p0713c13║尋僧前人
B16n0088_p0713c14║谿戶無人谷鳥飛石橋橫木挂禪衣看雲日暮倚松
B16n0088_p0713c15║立野木亂嗚僧未歸
B16n0088_p0713c16║寄石橋僧項斯
B16n0088_p0713c17║逢師入山日道在石橋邊病後何人見秋來幾處禪
B16n0088_p0713c18║溪中雲隔寺夜半雪添泉生有天台約知無却出緣
B16n0088_p0713c19║送僧歸金山寺馬戴
B16n0088_p0713c20║金陵江色裏蟬急向秋分迥寺橫洲島歸僧渡水雲
B16n0088_p0713c21║夕陽依岸盡清磬隔潮聞遙想禪林下罏香對月焚
B16n0088_p0713c22║寄終南真空禪師前人
B16n0088_p0713c23║閑想白雲外了然清淨僧松門山半寺夜雨佛前燈
B16n0088_p0713c24║此境可長住浮生自不能一從臨下別瀑布幾成冰
B16n0088_p0713c25║寄西嶽白石僧前人
B16n0088_p0713c26║挂錫中峰上經行蹋石梯雲房出定後嶽月在池西
B16n0088_p0713c27║峭壁殘霞照欹松積雪齊年年著山屐曾得到招提
B16n0088_p0714a01║贈別空公前人
B16n0088_p0714a02║雲門秋却入微徑久無人後夜中峰月空林百衲身
B16n0088_p0714a03║寂寥寒磬盡盥漱瀑泉新履跡誰相見松風掃石塵
B16n0088_p0714a04║送僧前人
B16n0088_p0714a05║親在平陽久憶歸洪河雨漲出關遲獨過舊寺人稀
B16n0088_p0714a06║識一一杉松老別時
B16n0088_p0714a07║其二
B16n0088_p0714a08║龕中破衲自持行樹下禪牀坐一生來往白雲知歲
B16n0088_p0714a09║久滿山猿鳥會經聲
B16n0088_p0714a10║秋日送僧志幽歸山寺前人
B16n0088_p0714a11║禪室繩牀在翠微松間荷笠一僧歸磬聲寂歷宜秋
B16n0088_p0714a12║夜手冷鐙前自納衣
B16n0088_p0714a13║贈禪師薛能
B16n0088_p0714a14║夢想青山寺前年住此中夜堂吹竹雨春地落花風
B16n0088_p0714a15║舊句師曾見清齋我亦同浮生蹇莫問辛苦未成功
B16n0088_p0714a16║送禪師前人
B16n0088_p0714a17║寒空孤鳥度落日一僧歸近寺路聞梵出郊風滿衣
B16n0088_p0714a18║步搖瓶浪起盂戛磬聲微還坐棲禪所荒山月照扉
B16n0088_p0714a19║贈黃蘗山僧希運裴休
B16n0088_p0714a20║自從大士傳心印額上圓珠七尺身挂錫十年棲蜀
B16n0088_p0714a21║水浮杯今日度漳濱一千龍象隨高步萬里香花結
B16n0088_p0714a22║勝因擬欲事師為弟子不知將法付何人
B16n0088_p0714a23║送僧歸天台賈島
B16n0088_p0714a24║辭秦經越過歸寺海西峰石澗雙流水山門九里松
B16n0088_p0714a25║曾聞清禁漏却聽赤城鐘妙字研磨講應齊智者蹤
B16n0088_p0714a26║送僧遊衡嶽前人
B16n0088_p0714a27║心知衡嶽路不怕去人稀船裏猶鳴磬谿頭自曝衣
B16n0088_p0714b01║有家從小別無寺不言歸料得逢寒往當禪雪滿扉
B16n0088_p0714b02║送僧前人
B16n0088_p0714b03║大內曾持論天南化俗行舊房山雪在春草岳陽生
B16n0088_p0714b04║曉了蓮經義堪任寶蓋迎王侯皆護法何寺講鐘鳴
B16n0088_p0714b05║寄無可上人前人
B16n0088_p0714b06║僻寺多高樹凉天憶重遊磬過溝水盡月入草堂秋
B16n0088_p0714b07║穴蟻苔痕靜藏蟬柏葉稠名山思徧往早晚到嵩丘
B16n0088_p0714b08║送天台僧前人
B16n0088_p0714b09║遠夢歸華頂扁舟背岳陽寒蔬修淨食夜浪動禪牀
B16n0088_p0714b10║鴈過孤峰曉猿啼一樹霜身心無別念餘習在詩章
B16n0088_p0714b11║送勵宗上人前人
B16n0088_p0714b12║擁策背岷峩終南雨雪和漱泉秋鶴至禪樹夜猿過
B16n0088_p0714b13║高頂白雲盡前山黃葉多會吟廬嶽上月動九江波
B16n0088_p0714b14║送法華法師前人
B16n0088_p0714b15║在越居何寺東南水路歸秋江洗一鉢寒日曬三衣
B16n0088_p0714b16║默聽鴻聲盡行看葉影飛囊中無寶貨船戶夜扃稀
B16n0088_p0714b17║送知興上人前人
B16n0088_p0714b18║久住巴興寺如今始拂衣欲臨秋水別不向故山歸
B16n0088_p0714b19║錫挂天涯樹房閑嶽頂扉下看萬里曉霜海日生微
B16n0088_p0714b20║贈越僧岳雲溫庭筠
B16n0088_p0714b21║世機消已盡巾履亦飄然一室故山月滿屏秋澗泉
B16n0088_p0714b22║禪庵過微雪鄉寺隔寒煙應共白蓮客相期松桂前
B16n0088_p0714b23║寄清凉寺僧前人
B16n0088_p0714b24║石路無塵竹徑開昔年曾伴戴順來牕間半偈聞鐘
B16n0088_p0714b25║後松下殘棋送客回簾向玉峰藏夜雪砌因藍水長
B16n0088_p0714b26║秋苔白蓮社裏如相問為說游人是姓雷
B16n0088_p0714b27║送元敘上人歸上黨（時罷兵）劉滄
B16n0088_p0714c01║太行關路戰塵收白日思鄉別沃州薄暮焚香臨野
B16n0088_p0714c02║燒清晨漱齒涉寒流溪邊殘壘空雲水山上孤城對
B16n0088_p0714c03║驛樓此去寂寥尋舊跡蒼苔滿徑竹齋秋
B16n0088_p0714c04║留別復本修古二上人前人
B16n0088_p0714c05║二遠相知是昔年此身長寄禮香煙綠蕪風晚水邊
B16n0088_p0714c06║寺清磬月高林下禪臺殿虛牕山翠入梧桐疎葉露
B16n0088_p0714c07║光懸西峰話別又須去終日關山在馬前
B16n0088_p0714c08║送圓載上人歸日本國皮日休
B16n0088_p0714c09║講殿談餘著賜衣揶帆却返舊禪扉貝多紙上經文
B16n0088_p0714c10║動如意瓶中佛爪飛颶母影邊持戒宿波神宮裏受
B16n0088_p0714c11║齋歸家山到日將何入白象新秋十二圍
B16n0088_p0714c12║訪寂上人不遇前人
B16n0088_p0714c13║何意尋雲暫廢禪客來還寄草堂眠桂寒自落飜經
B16n0088_p0714c14║案石冷空消洗鉢泉爐裏尚飄殘玉篆龕中仍鏁小
B16n0088_p0714c15║金仙須將二百籤廻去待得支公恐隔年
B16n0088_p0714c16║和題支山南峰僧次韻陸龜蒙
B16n0088_p0714c17║眉毫霜細欲垂肩自說初棲海嶽年萬壑煙霞秋後
B16n0088_p0714c18║到一林風雨夜深禪時飜貝葉添新藏閒插松枝護
B16n0088_p0714c19║小泉好是清冬無外事匡牀齋罷向陽眠
B16n0088_p0714c20║同皮襲美訪寂上人前人
B16n0088_p0714c21║月樓風殿靜沉沉披拂霜華訪道林鳥在寒枝栖影
B16n0088_p0714c22║動人依古堞坐禪深明時尚阻青雲步半夜猶追白
B16n0088_p0714c23║石吟自是海邊鷗伴侶不勞金偈更降心
B16n0088_p0714c24║贈老僧前人
B16n0088_p0714c25║枯貌自同霜裏木餘生惟指佛前燈少時寫得坐禪
B16n0088_p0714c26║影今見問人何處僧
B16n0088_p0714c27║其二
B16n0088_p0715a01║自有山家供衲線不離谿曲取庵茅舊曾聞說林中
B16n0088_p0715a02║鳥定後常來頂上巢
B16n0088_p0715a03║訪僧不遇前人
B16n0088_p0715a04║棹椅東林欲問禪遠公飛錫未應還蒙莊弟子相看
B16n0088_p0715a05║笑何事空門亦有關
B16n0088_p0715a06║送圓載上人歸日本顏宣
B16n0088_p0715a07║師來一世恣經行却向滄溟問去程心靜已能防渴
B16n0088_p0715a08║鹿聲喧時為駭長鯨禪林幾結金桃重梵室重修鐵
B16n0088_p0715a09║瓦輕料得還鄉無別利只因先見日華生
B16n0088_p0715a10║上柏梯寺懷舊僧司空圖
B16n0088_p0715a11║雲根禪客居皆說舊吾廬松日明金像苔龕響木魚
B16n0088_p0715a12║依棲應不阻名利本來疎縱有人相問林間懶折書
B16n0088_p0715a13║贈圓昉公前人
B16n0088_p0715a14║天階讓紫衣冷格鶴猶卑道勝嫌名出身閒覺老遲
B16n0088_p0715a15║晚香延宿火寒磬度高枝每說長松寺他年與我期
B16n0088_p0715a16║聞仰山禪師往曹谿因贈張喬
B16n0088_p0715a17║曹谿松下路猿鳥重相親四海求元理千峰繞定身
B16n0088_p0715a18║異花天上墮靈草雪中春自惜經行處焚香禮舊真
B16n0088_p0715a19║贈敬亭清越上人前人
B16n0088_p0715a20║海上獨隨緣歸來二十年久閒時得句漸老不離禪
B16n0088_p0715a21║砌木欹臨木窻峯直倚天猶期向雲裏別掃石牀眠
B16n0088_p0715a22║寄山僧前人
B16n0088_p0715a23║大道本來無所染白雲那得有心期遠公獨刻蓮花
B16n0088_p0715a24║漏猶向青山禮六時
B16n0088_p0715a25║寄楚瓊上人李咸用
B16n0088_p0715a26║遙知無事日靜對五峰秋鳥隔寒煙語泉和夕照流
B16n0088_p0715a27║凭欄疎磬盡瞑目遠雲收幾句出人意風高白雪浮
B16n0088_p0715b01║寄石湓清越上人方干
B16n0088_p0715b02║寺處惟高僻雲生石枕前靜吟因得句獨夜不妨禪
B16n0088_p0715b03║窻接停猿樹巖飛浴鶴泉相思有書札俱倩獵人傳
B16n0088_p0715b04║贈江南僧前人
B16n0088_p0715b05║忘機室亦空禪與沃州同惟有半庭竹能生竟日風
B16n0088_p0715b06║思山海月上出定印香終繼後傳衣者還須立雪中
B16n0088_p0715b07║送鏡空上人遊江南前人
B16n0088_p0715b08║去住如雲鶴飄然不可留何山逢後夏一食在孤舟
B16n0088_p0715b09║細雨蓮塘晚疎蟬橘岸秋應懷舊谿月夜過石窻流
B16n0088_p0715b10║題雪實禪師前人
B16n0088_p0715b11║飛泉濺禪石瓶注亦生苔海上山不淺天邊人自來
B16n0088_p0715b12║長年隨檜柏獨夜任風雷獵者聞疎磬知師入定回
B16n0088_p0715b13║題碧谿山禪老前人
B16n0088_p0715b14║師步有雲隨師情惟鶴知蘿迷收𦬸路雪隔出溪時
B16n0088_p0715b15║竹狖窺沙井巖禽停檜枝由來傲卿相臥穩答書遲
B16n0088_p0715b16║贈瑪瑙山禪者前人
B16n0088_p0715b17║芿草不停獸因師山更靈邨林朝乞食風雨夜開扄
B16n0088_p0715b18║井味兼松粉雲根著淨瓶塵勞如醉夢對此暫能醒
B16n0088_p0715b19║寄無相禪師鄭谷
B16n0088_p0715b20║老住西峰第幾層為師回首憶南能有緣有相應非
B16n0088_p0715b21║佛無我無人始是僧爛椹作袍名復利鑠金為講愛
B16n0088_p0715b22║兼憎何如一衲塵埃外日日香煙夜夜燈
B16n0088_p0715b23║贈日東鑒禪師前人
B16n0088_p0715b24║故國無心渡海潮老禪方丈倚中條夜深雨絕松堂
B16n0088_p0715b25║靜一點山螢照寂寥
B16n0088_p0715b26║送僧歸江東崔塗
B16n0088_p0715b27║坐徹秦城夏行登越客船去留那有著語默不離禪
B16n0088_p0715c01║葉擁臨關路霞明近海天更尋同社侶應得虎谿邊
B16n0088_p0715c02║送僧歸天竺前人
B16n0088_p0715c03║忽憶曾棲處千峰近沃州別來秦樹老歸去海門秋
B16n0088_p0715c04║汲帶寒汀月禪鄰賈客舟遙知清興愜不厭石林幽
B16n0088_p0715c05║晚次修路僧前人
B16n0088_p0715c06║平盡不平處尚嫌功未深應難將世路便得稱師心
B16n0088_p0715c07║高鳥下殘照白煙生遠林更聞清磬發聊喜緩塵襟
B16n0088_p0715c08║贈休糧僧前人
B16n0088_p0715c09║聞鐘獨不齋何事更關懷靜少人過院閒從草上堦
B16n0088_p0715c10║生臺無鳥下石路有雲埋為憶禪中舊時遊夢百崖
B16n0088_p0715c11║與僧韓偓
B16n0088_p0715c12║江海扁舟客雲山一衲僧相逢兩無語若箇是南能
B16n0088_p0715c13║寄僧吳融
B16n0088_p0715c14║柳拂池光一點清紫方袍袖杖藜行偶傳新句來中
B16n0088_p0715c15║禁誰把閒書寄上卿錫倚山根重蘚破棊敲石面碎
B16n0088_p0715c16║雲生應憐正視淮王詔不識東林物外情
B16n0088_p0715c17║秋宿詩僧雲英房因贈杜荀鶴
B16n0088_p0715c18║賈島憐無可都緣數句詩君雖是後輩我謂過當時
B16n0088_p0715c19║谿浪和星動松陰帶鶴移同吟到明坐此道淡誰知
B16n0088_p0715c20║送僧歸國清寺前人
B16n0088_p0715c21║吟送越僧歸海涯僧行渾不覺程賒路沿山脚潮痕
B16n0088_p0715c22║出睡倚松根日色斜撼錫度岡猿抱樹挈瓶盛浪鷺
B16n0088_p0715c23║翹沙到叅禪後知無事看引秋泉灌藕花
B16n0088_p0715c24║贈質上人前人
B16n0088_p0715c25║枿坐雲遊出世塵兼無瓦鉢可隨身逢人不說人間
B16n0088_p0715c26║事便是人問無事人
B16n0088_p0715c27║山僧前人
B16n0088_p0716a01║山蘚幾重生草履澗泉長自滿銅瓶時將如意敲眠
B16n0088_p0716a02║虎遣向林間坐聽經
B16n0088_p0716a03║其二
B16n0088_p0716a04║一夏不離蒼島上秋來頻話石城南思歸瀑布聲前
B16n0088_p0716a05║坐却把松枝拂舊庵
B16n0088_p0716a06║雲居長老王貞白
B16n0088_p0716a07║巘路躡雲上來叅出世僧松高半巗雪竹覆一谿冰
B16n0088_p0716a08║不說有為法非傳無盡燈了然方寸內應祇見南能
B16n0088_p0716a09║寄太白禪師張蠙
B16n0088_p0716a10║何年萬仞頂獨有坐禪僧客上應無路人傳或見燈
B16n0088_p0716a11║齋廚惟有橡講石任生藤遙想東林社如師誰復能
B16n0088_p0716a12║贈可論上人前人
B16n0088_p0716a13║師教本於空流來不自東修從多刧後行出眾人中
B16n0088_p0716a14║衲冷湖山雨幡輕海甸風遊吳累夏講還與虎谿同
B16n0088_p0716a15║送僧黃滔
B16n0088_p0716a16║纔年七歲便從師猶說辭家學佛遲新斸松蘿還不
B16n0088_p0716a17║住愛尋雲水擬何之孤谿雪滿維舟夜疊嶂猿啼過
B16n0088_p0716a18║寺時鳥道龍湫悉行後豈將飜譯負心期
B16n0088_p0716a19║雪竇禪師崔道融
B16n0088_p0716a20║雪竇峰前一派懸雪竇五月無炎天客塵半日灑欲
B16n0088_p0716a21║盡師到白頭林下禪
B16n0088_p0716a22║訪僧不遇前人
B16n0088_p0716a23║尋僧已寂寞林下鎖山房松竹雖無語牽牛借晚凉
B16n0088_p0716a24║青龍寺贈雲顥法師曹松
B16n0088_p0716a25║紫檀衣且香春殿日尢長此地開新講何山鏁舊房
B16n0088_p0716a26║僧名喧北闕祖印續南方莫惜青蓮喻秦人聽未忘
B16n0088_p0716a27║送德輝禪師前人
B16n0088_p0716b01║天涯緣事了又造石霜微不以千峰險惟將獨影歸
B16n0088_p0716b02║有為嫌假佛無境是真機到後流沙錫何時更有飛
B16n0088_p0716b03║貽住山僧前人
B16n0088_p0716b04║罷講巡巗塢無窮得野情臘高猶伴鹿夏滿不歸城
B16n0088_p0716b05║雲朵緣崖發峰陰截水清自然雙洗耳惟任白毫生
B16n0088_p0716b06║寄崇聖寺僧前人
B16n0088_p0716b07║不醉秦中酒冥心只似師望山吟過日伴鶴立多時
B16n0088_p0716b08║溝遠流聲細林寒綠色遲庵西蘿月夕重得語空期
B16n0088_p0716b09║江西逢僧省文前人
B16n0088_p0716b10║高僧不負雪峰期却伴青霞入翠微百葉巖前霜欲
B16n0088_p0716b11║降九枝松上鶴初歸風生碧澗魚龍躍錫振金樓燕
B16n0088_p0716b12║雀飛想得白蓮花上月滿山猶帶舊光輝
B16n0088_p0716b13║寄僧知乾裴說
B16n0088_p0716b14║貌高清入骨帝里舊臨壇出語經相似行心佛證安
B16n0088_p0716b15║送雲卿上人遊安南李洞
B16n0088_p0716b16║春往海南邊秋聞半夜蟬鯨吞洗鉢水犀觸點燈船
B16n0088_p0716b17║島嶼分諸國星河共一天長安却回日松偃舊房前
B16n0088_p0716b18║送遠上人前人
B16n0088_p0716b19║海嶽兩無邊去來都偶然齒因吟後冷心向靜中圓
B16n0088_p0716b20║虫網花間井鴻鳴雨後天葉書歸舊寺應附載鐘船
B16n0088_p0716b21║錦城秋寄懷弘播上人前人
B16n0088_p0716b22║極頂雲兼凍孤城露洗初共辭嵩少雪久絕貝多書
B16n0088_p0716b23║遠照鴈行細寒條狖掛虛分泉煎月色憶就茗林居
B16n0088_p0716b24║寄淮海惠澤上人前人
B16n0088_p0716b25║海濤痕滿舊征衣長憶初程宿翠微竹裏橋鳴知馬
B16n0088_p0716b26║過塔中燈露見鴻飛眉毫別後應盈尺巖木居來定
B16n0088_p0716b27║幾圍他日願師容一榻煎茶掃地學忘機
B16n0088_p0716c01║贈青龍印禪師前人
B16n0088_p0716c02║雨澀秋刀剃雪時庵前曾禮草堂師居人昨日相遇
B16n0088_p0716c03║說鶴已生孫竹滿池
B16n0088_p0716c04║送僧清演歸山前人
B16n0088_p0716c05║毛褐斜肩背負經曉思吟入寶山青峰前野水橫官
B16n0088_p0716c06║道踏著秋天三四星
B16n0088_p0716c07║贈僧前人
B16n0088_p0716c08║不羨王公與貴人惟將雲鶴自相親閒來石上觀流
B16n0088_p0716c09║水欲洗禪衣未有塵
B16n0088_p0716c10║贈著上人唐球
B16n0088_p0716c11║掩門江上住盡日更無為古木坐禪處殘星鳴磬時
B16n0088_p0716c12║水澆冰滴滴珠數落纍纍自有閒行伴青藤杖一枝
B16n0088_p0716c13║懷贈操禪師李建勳
B16n0088_p0716c14║嘗隱曹谿子龕居面碧嵩杉松新夏後雨雹夜禪中
B16n0088_p0716c15║道匪因經悟心能向物空秋來得音信又在剡山東
B16n0088_p0716c16║送僧潘成
B16n0088_p0716c17║闕下僧歸山頂寺却看朝日下方明莫道野人尋不
B16n0088_p0716c18║見半天雲裏有鐘聲
B16n0088_p0716c19║羨僧薛瑩
B16n0088_p0716c20║處世曾無著生前事盡非一缾兼一衲南北去如歸
B16n0088_p0716c21║寄暹上人孟貫
B16n0088_p0716c22║聞罷城中講來安頂上禪夜燈明石室清磬出巗泉
B16n0088_p0716c23║欲訪慚多事相辭恨隔年終期息塵慮接話虎谿邊
B16n0088_p0716c24║曉過伊水寄龍門僧司馬扎
B16n0088_p0716c25║龍門樹色暗蒼蒼伊水東流客恨長病馬獨嘶殘夜
B16n0088_p0716c26║月行人欲渡滿船霜幾家煙火依村步何處漁歌是
B16n0088_p0716c27║故鄉山下禪庵老師在願將形役問空王
B16n0088_p0717a01║送休公歸衡劉昭禹
B16n0088_p0717a02║草履初登南嶽船銅瓶猶貯北山泉衡陽舊寺春歸
B16n0088_p0717a03║晚門鎖寒潭幾樹蟬
B16n0088_p0717a04║送日東僧遊天台楊夔
B16n0088_p0717a05║一瓶離日外行指赤城中去自重雲下來從積水東
B16n0088_p0717a06║攀蘿躋石徑挂錫憩松風廻首雞林道惟應夢想通
B16n0088_p0717a07║寧公新拜首座因贈宋王禹偁
B16n0088_p0717a08║著書新奏御優詔及禪扉首座名雖貴家山老未歸
B16n0088_p0717a09║磬聲寒繞枕塔影靜侵衣終憶西湖上秋風白鳥飛
B16n0088_p0717a10║送長吉上人林逋
B16n0088_p0717a11║囊集暮雲篇行行肯廢禪青山買未暇朱闕去隨緣
B16n0088_p0717a12║茗試幽人井香焚賈客船淮流遲新月吟玩想忘眠
B16n0088_p0717a13║送思齊上人之宣城前人
B16n0088_p0717a14║林嶺藹春暉程程入翠微泉聲落坐石花氣上行衣
B16n0088_p0717a15║詩正情懷淡禪高語論稀蕭閒水西寺駐錫莫忘歸
B16n0088_p0717a16║寄清曉闍棃前人
B16n0088_p0717a17║前時春雪情林壑趣彌清幾憶山陰講兼忘谷口耕
B16n0088_p0717a18║樹叢歸夕鳥湖影浸寒城還肯重相訪柴門掩杜蘅
B16n0088_p0717a19║和宋仲方送然社師無為還歷陽前人
B16n0088_p0717a20║歸客過東闕行行一錫間破林霜後月孤寺水邊山
B16n0088_p0717a21║頂笠衝殘葉腰裝歇暮灣香燈舊吟社清思逐師還
B16n0088_p0717a22║送慧勤歸餘杭歐陽修
B16n0088_p0717a23║越俗僭宮室傾貲事雕牆佛屋尤其侈耽耽擬侯王
B16n0088_p0717a24║文彩瑩丹漆四壁金焜煌上懸百寶蓋宴坐以方牀
B16n0088_p0717a25║胡為棄不居棲身客京坊辛勤營一室有類燕巢梁
B16n0088_p0717a26║南方精飲食菌筍鄙羔羊飯以玉粒粳調之甘露漿
B16n0088_p0717a27║一饌費千金百品羅成行晨興未飯僧日昃不敢嘗
B16n0088_p0717b01║乃茲隨北客枮粟充饑腸東南地秀絕山水澄清光
B16n0088_p0717b02║餘杭幾萬家日夕焚清香煙霏四方起雲霧雜芬芳
B16n0088_p0717b03║豈如車馬塵鬢髮染成霜三者孰苦樂子奚勤四方
B16n0088_p0717b04║乃云慕仁義奔走不自遑始知仁義力可以治膏肓
B16n0088_p0717b05║有志誠可樂及時宜自強人情重懷土飛鳥思故鄉
B16n0088_p0717b06║夜枕聞北鴈歸心逐南檣歸兮能來否送子以短章
B16n0088_p0717b07║送智蟾上人遊天台前人
B16n0088_p0717b08║昔來在伊洛林壑每相從對掃竹下榻坐思湖上峰
B16n0088_p0717b09║自言伊洛波每起滄洲憶今茲道行遊千里東南國
B16n0088_p0717b10║都門汴河上柳色入清煙流水向淮浦歸人隨越船
B16n0088_p0717b11║東南遍林巘萬壑新流滿小桂綠應芳江春行已晚
B16n0088_p0717b12║藹藹赤城陰依依識古岑一去誰復見石橋雲霧深
B16n0088_p0717b13║僧可真東歸因謁范蘇州梅堯臣
B16n0088_p0717b14║姑蘇臺畔去雲壑付清機野策過寒水山童護衲衣
B16n0088_p0717b15║松門正投宿竹笠帶餘暉誰愛杼山句使君應姓韋
B16n0088_p0717b16║寄楞嚴大師文同
B16n0088_p0717b17║錦宮城裏寺一室若雲峰水縮秋吟鼎霜低夜講松
B16n0088_p0717b18║住齋塵入鉢出定蘚生笻曾聽三摩義居常夢曉鐘
B16n0088_p0717b19║送芝上人遊廬山蘇軾
B16n0088_p0717b20║二年閱三州我老不自惜團團如磨牛步步踏陳迹
B16n0088_p0717b21║豈知世外人長與魚鳥逸老芝如雲月炯炯時一出
B16n0088_p0717b22║比年三見之常若有所適逝將走廬阜計闊道逾密
B16n0088_p0717b23║我生如寄耳出處誰能必江南千萬峰何處訪子室
B16n0088_p0717b24║送金山鄉僧歸蜀開堂前人
B16n0088_p0717b25║撞鐘浮玉山迎我三千指眾中聞謦欬未語知鄉里
B16n0088_p0717b26║我非箇中人何以默識子振衣忽歸去隻影千山裏
B16n0088_p0717b27║涪江與中泠共此一味水冰盤薦琥珀何似糖霜美
B16n0088_p0717c01║臘日遊孤山訪惠勤惠思二僧前人
B16n0088_p0717c02║天欲雪雲滿湖樓臺明滅山有無水清石出魚可數
B16n0088_p0717c03║林深無人鳥相呼臘日不歸對妻孥名尋道人實自
B16n0088_p0717c04║娛道人之居在何許寶雲山前路盤紆孤山孤絕誰
B16n0088_p0717c05║肯廬道人有道山不孤紙窻竹屋深自暖擁褐坐睡
B16n0088_p0717c06║依團蒲天寒路遠愁僕夫整駕催歸及未晡出山廻
B16n0088_p0717c07║望雲木合但見野鶻盤浮圖茲遊淡薄歡有餘到家
B16n0088_p0717c08║怳如夢蘧蘧作詩火急追亡逋清景一失後難摹
B16n0088_p0717c09║次韻僧潛見贈前人
B16n0088_p0717c10║道人胷中水鏡清萬象起滅無逃形獨依古寺種秋
B16n0088_p0717c11║菊要伴騷人餐落英人間底處有南北紛紛鴻鴈何
B16n0088_p0717c12║曾冥閉門坐穴一禪榻頭上歲月空崢嶸今年偶出
B16n0088_p0717c13║為求法欲與慧劍加礱硎雲衲新磨山水出霜髭不
B16n0088_p0717c14║剪兒童驚公侯欲識不可得故知倚市無傾城秋風
B16n0088_p0717c15║吹夢過淮水想見橘柚垂空庭故人各在天一角相
B16n0088_p0717c16║望落落如晨星彭城老守何足顧棗林桑野相邀迎
B16n0088_p0717c17║千山不憚荒店遠兩脚欲趁飛猱輕多生綺語磨不
B16n0088_p0717c18║盡尚有宛轉詩人情猿吟鶴唳本無意不知下有行
B16n0088_p0717c19║人行空堦夜雨自清絕誰使掩抑啼孤惸我欲仙山
B16n0088_p0717c20║掇瑤草傾筐生歎何時盈簿書鞭撲晝填委煑茗燒
B16n0088_p0717c21║栗宜宵征乞取摩尼照濁水共看落月金盆傾
B16n0088_p0717c22║贈詩僧道通前人
B16n0088_p0717c23║雄豪而妙苦而腴秖有琴聰與蜜殊語帶烟霞從古
B16n0088_p0717c24║少氣含蔬筍到公無香林乍喜聞薝蔔古井惟慚斷
B16n0088_p0717c25║轆轤為報韓公莫輕許從今島可是詩奴
B16n0088_p0717c26║贈惠山僧惠表前人
B16n0088_p0717c27║行遍天涯意未闌將心到處遣人安山中老宿依然
B16n0088_p0718a01║在案上楞嚴已不看攲枕落花餘幾片閉門新竹自
B16n0088_p0718a02║千竿客來茶罷空無有盧橘楊梅尚帶酸
B16n0088_p0718a03║贈東人總長老前人
B16n0088_p0718a04║谿聲便是廣長舌山色豈非清淨身夜來八萬四千
B16n0088_p0718a05║偈他日如何舉似人
B16n0088_p0718a06║送惠純上人遊閩晁冲之
B16n0088_p0718a07║蚤聽閩人說土風此身嘗欲到閩中春溝水動茶花
B16n0088_p0718a08║白夏谷雲生荔子紅襟帶九江山不斷梯航百粵海
B16n0088_p0718a09║相通北窻夜展圖經看手自題書寄遠公
B16n0088_p0718a10║贈釋祕演蘇舜欽
B16n0088_p0718a11║高車大馬闐上京釋曰演者何聲名當年余嘗與之
B16n0088_p0718a12║語實亦可喜無俗情作詩千篇頗振絕放意吐出吁
B16n0088_p0718a13║可驚不肯低心事鐫鑿直欲澹泊趨杳冥落落我儒
B16n0088_p0718a14║坐滿室共論慤若木陷釘賣藥得錢輒沽酒日費數
B16n0088_p0718a15║斗同醉醒傷哉不櫛被佛縛不爾烜赫為名卿數年
B16n0088_p0718a16║不見今老矣自說厭苦居都城垂頤孤坐若癡虎眼
B16n0088_p0718a17║吻開合猶光精雄心瞥起忽四顧便擬擊浪東南行
B16n0088_p0718a18║開春余行可仝載相與曠快觀滄溟
B16n0088_p0718a19║示西林可師朱熹
B16n0088_p0718a20║幽居四畔只空林啼鳥落花春意深獨宿塵龕無夢
B16n0088_p0718a21║寐五更山月照寒衾
B16n0088_p0718a22║與僧淨璋陸九淵
B16n0088_p0718a23║自從相見白雲間離別常多會聚艱兩路逢迎當汝
B16n0088_p0718a24║水數年隔闊是曹山客來濯足傍僧怪病不烹茶侍
B16n0088_p0718a25║者閒不是故人尋舊隱只應終日閉禪關
B16n0088_p0718a26║贈勝上人葉適
B16n0088_p0718a27║近日能吟者黃巗說勝師語生兼老筆體重帶幽姿
B16n0088_p0718b01║遣臘冰千筯勾春柳一絲方山最高頂不擬到茅茨
B16n0088_p0718b02║巖居僧趙師秀
B16n0088_p0718b03║開扉在石層盡日少人登一鳥過寒木數花搖翠藤
B16n0088_p0718b04║茗煎冰下水香炷佛前燈吾亦逃名者何因似此僧
B16n0088_p0718b05║送奭上人抄化前人
B16n0088_p0718b06║冒寒獨向何方去為建靈山閣未能詩卷帶呈看疏
B16n0088_p0718b07║客藥爐留借共房僧夕陽岸上行枯葉瀑布巗前聽
B16n0088_p0718b08║拆冰事到有緣隨處應回來金碧入雲層
B16n0088_p0718b09║懷如願上人徐照
B16n0088_p0718b10║西湖湖上寺一別二三年舊住房長閉新栽樹已圓
B16n0088_p0718b11║空多相憶夢不得寄來篇喜見鄰僧說歸期是臘前
B16n0088_p0718b12║贈從善上人前人
B16n0088_p0718b13║首氣清泠無片塵即應僧可是前身詩因圓解堪呈
B16n0088_p0718b14║佛棊與禪通可悟人掃地就涼松日少煑茶消困石
B16n0088_p0718b15║泉新不能來往城中寺去買青山約我鄰
B16n0088_p0718b16║贈厲白雲上人牟巘
B16n0088_p0718b17║雙徑聞鐘罷而今但熟眠事須紅日上身在白雲邊
B16n0088_p0718b18║古貌應違俗高吟不礙禪爐頭煨芋火相對若欣然
B16n0088_p0718b19║訪箕和尚峴山金許古
B16n0088_p0718b20║山中風定夜沉沉月滿禪牀靜客心蒼檜四排嚴法
B16n0088_p0718b21║界孤松中立殷潮音鼓鐘有節人如玉臺殿無塵地
B16n0088_p0718b22║布金二月來遊春尚淺紅梅無數照山陰
B16n0088_p0718b23║僧李俊民
B16n0088_p0718b24║貌與松俱瘦心將絮共沾一庵空寂地香火讀楞嚴
B16n0088_p0718b25║為如鏡淨上人賦元仇遠
B16n0088_p0718b26║一片靈臺月圓明適中規誰知相對者曾悟未磨時
B16n0088_p0718b27║去垢元來淨觀空了不疑水邊閒獨立照見白鬚眉
B16n0088_p0718c01║寄開元奎律師袁桷
B16n0088_p0718c02║雙塔亭亭透夕陽芭蕉深處碧窻涼江神夜聽光明
B16n0088_p0718c03║偈天女朝分解脫香齋鉢午空烏守樹經臺雲冷鶴
B16n0088_p0718c04║歸房平生欲結西方社似怪淵明作吏忙
B16n0088_p0718c05║寄開元恩禪師前人
B16n0088_p0718c06║恩公遯跡閶門寺欲下繩牀謝不能露滴花光珠五
B16n0088_p0718c07║采月涵江影塔千層石橊紅帽明如火海艾青氈冷
B16n0088_p0718c08║似冰俛首西山人物論獨聽孤鴈對殘鐙
B16n0088_p0718c09║贈星上人歸湘中虞集
B16n0088_p0718c10║潭北湘南無影樹一花吹度海門潮天香滿室定初
B16n0088_p0718c11║起雲氣上衣身欲飄寶月夜寒龍在鉢銀河秋近鵲
B16n0088_p0718c12║成橋豈無一箇卭州竹與爾松根共寂寥
B16n0088_p0718c13║送鄉僧偉師南還柳貫
B16n0088_p0718c14║析木光中佛耀開丹樓碧閣映崔嵬空聞白馬馱經
B16n0088_p0718c15║去幾見黃龍聽法來笠影翩翻雲作蓋錫痕依約浪
B16n0088_p0718c16║生苔歸山說似京華夢親到幽州禮塔回
B16n0088_p0718c17║送僧定觀歸黃清老
B16n0088_p0718c18║詩僧百丈來復作五臺別丁然振金錫桂子落秋雪
B16n0088_p0718c19║山空白雲閒風息萬籟滅相思何處無江湖一明月
B16n0088_p0718c20║送聞上人遊廬山楊鎰
B16n0088_p0718c21║三夾橋頭水落深袈裟春日此登臨浮雲不繫空中
B16n0088_p0718c22║跡流水偏清世外心龍化喜蟠行處鉢猿吟慣續坐
B16n0088_p0718c23║時琴香爐北接長江近折葦行須度少林
B16n0088_p0718c24║曙巖上人周權
B16n0088_p0718c25║巗扉人不到竹色滿僧闌林雨添經潤窗雲入硯寒
B16n0088_p0718c26║夜龕貓占臥晨鉢鶴分餐客至無餘事敲冰煑月團
B16n0088_p0718c27║山中僧宋无
B16n0088_p0719a01║雲鬢霜眉齒半稀跏趺苔石看雲歸山童掃葉鶴飛
B16n0088_p0719a02║起狼籍松花滿衲衣
B16n0088_p0719a03║寄山中僧前人
B16n0088_p0719a04║名山舊隱巖巒秀精舍蕭閑殿閣虛像禮栴檀千古
B16n0088_p0719a05║佛經翻貝葉五天書獸依草座跏趺後禽下花臺施
B16n0088_p0719a06║食餘空翠濕衣橫即栗紺泉澄盋湧芙蕖鷲峰夢繞
B16n0088_p0719a07║雲中寺鹿苑身棲物外居清梵夜廻松月冷孤禪晝
B16n0088_p0719a08║起柏煙疎曙鐘寒韻侵虛籟午供春香入野蔬道念
B16n0088_p0719a09║有時憐老病塵緣無計問真如遠公若許來同社陶
B16n0088_p0719a10║令何妨去結廬便向東林傍尊宿菩提從此發心初
B16n0088_p0719a11║南峰宴坐僧前人
B16n0088_p0719a12║空巗槀木形入定掩松扄鵲供衘來果猿看誦罷經
B16n0088_p0719a13║雲霞埋衲重苔蘚上鞵青只有樵人識曾因採茯苓
B16n0088_p0719a14║送信孚中住龍翔集慶寺袁士元
B16n0088_p0719a15║梵王宮闕皆名山金陵佳麗非塵寰龍蟠鳳翥氣磅
B16n0088_p0719a16║礴樓臺縹[緲-目+耳]煙霞間上人昔年住東海兩袖天香雲
B16n0088_p0719a17║靄靄磐陀石上迎朝暾潮音洞口瞻神采尋幽近復
B16n0088_p0719a18║遊天童萬松徑裏支吟笻寒泉迸石影清淺高崖挂
B16n0088_p0719a19║月光玲瓏祗今飛錫凌雲表妙高臺上天花繞秋風
B16n0088_p0719a20║江漢動餘思何日留衣一傾倒
B16n0088_p0719a21║真覺寺訪蔡上人潘音
B16n0088_p0719a22║為尋支遁叩禪關趺坐觀空出宇寰淨土無塵勞白
B16n0088_p0719a23║拂天花如雨落青山龍皈寶座香雲滿鴿繞經臺佛
B16n0088_p0719a24║日閒誰謂陶潛偏嗜酒從今蓮社未應還
B16n0088_p0719a25║賦得瀟湘曲送復上人之湖南鎦敬
B16n0088_p0719a26║瀟湘露白西風起江竹斑斑澧蘭紫神僧八月遡星
B16n0088_p0719a27║河木杯飛渡瀟湘木瀟湘兩岸遙相望仙人霞裾白
B16n0088_p0719b01║霓裳炯炯吳絲照清浦鳳梭製錦廻龍章翠管銀箋
B16n0088_p0719b02║為誰寫璚珮蠙珠爛盈把蘭橈歸來江渚空五兩飄
B16n0088_p0719b03║風疾於馬鷓鴣啼雨蒼梧秋渺渺吳雲天盡頭翠珉
B16n0088_p0719b04║刻得蛟龍字寄逐南鴻湘水流
B16n0088_p0719b05║寄見心上人次韻張翥
B16n0088_p0719b06║自入赤墀青瑣間舊遊禪侶亦閩珊青山只憶招提
B16n0088_p0719b07║境白首初辭供奉班馬為空羣猶矯矯鳥能求友自
B16n0088_p0719b08║關關終期一舸相尋去知在姚溪第幾灣
B16n0088_p0719b09║送絕宗繼講師住大雄寺前人
B16n0088_p0719b10║大展三衣古道塲真人高拱殿中央曼陀雨散天花
B16n0088_p0719b11║落薰陸煙生石乳香纚纚風雷飛講舌耽耽龍象繞
B16n0088_p0719b12║禪牀師行不廢宗雷社會覔籃輿到上方
B16n0088_p0719b13║越僧無涯號栖雲乞賦前人
B16n0088_p0719b14║上方何處但聞鐘深護林扉翠幾重臥冷衲衣侵片
B16n0088_p0719b15║石行隨錫杖度千峰松晴每下安巢鶴潭暮時留聽
B16n0088_p0719b16║法龍更欲移禪沃洲去微茫巗洞不曾封
B16n0088_p0719b17║答復見心長老見寄二首周伯琦
B16n0088_p0719b18║浙水東頭佛舍連蒲庵上士坐忘年五雲古衲層瀾
B16n0088_p0719b19║湧百寶浮圖列宿躔牀上貝書多譯梵門前海舶盡
B16n0088_p0719b20║通燕比丘喜得堦蘭秀應種菩提滿法田
B16n0088_p0719b21║九載違離得遠書幾更歲曆斗旋樞華星秋月超元
B16n0088_p0719b22║白峻嶺重江限越吳柏子樹陰浮碧砌蓮花漏水響
B16n0088_p0719b23║銅壺老夫素有林泉癖一曲何當乞鑑湖
B16n0088_p0719b24║送性僧遊徑山鄭元祐
B16n0088_p0719b25║憶昔苕溪登徑山童孩無識空躋攀但見五峰削玉
B16n0088_p0719b26║倚天外兼聞眾木戞樂下雲間振威何人喝石裂行
B16n0088_p0719b27║脚有僧挑月還神龍依禪井水立杜鵑啼血春花殷
B16n0088_p0719c01║孤煙中分白窈窕一雨忽洗青孱顏何時復至舊遊
B16n0088_p0719c02║處行蹤應有蒼苔斑願從師去不可得起看蘿月空
B16n0088_p0719c03║彎彎
B16n0088_p0719c04║湖心寺贈見心上人賈實烈門
B16n0088_p0719c05║定水高蹤何處尋雲林燕坐靜觀心虎來磐石依禪
B16n0088_p0719c06║錫龍出靈湫聽梵音月窟天香金粟老王城紫樹寶
B16n0088_p0719c07║花深遙知東澗蒲庵好擬著藤牀夜共吟
B16n0088_p0719c08║寄山中隱講師張憲
B16n0088_p0719c09║問訊山中隱中山第幾重風廊巡夜虎雲鉢聽經龍
B16n0088_p0719c10║流水千谿月寒巖一樹松無因淨查滓來共上堂鐘
B16n0088_p0719c11║妙高院大方垕上人張昱
B16n0088_p0719c12║碧岑日在望雨雪阻登臨二客從事者扶藜長松陰
B16n0088_p0719c13║綠雲及上方步履皆黃金佛香出寶閣一息契初心
B16n0088_p0719c14║心如白蓮花塵垢何由侵攢眉入社後此會還可尋
B16n0088_p0719c15║廬山得遠公法侶滿東林虎溪偶然事傳笑直至今
B16n0088_p0719c16║我輩仍避俗垕師誠可欽
B16n0088_p0719c17║義僧行王逢
B16n0088_p0719c18║世降道淪喪盛事罕見之我歌義僧行期取國士知
B16n0088_p0719c19║僧臻生夏浦俗號徐大師勇敢重意氣赤手可格麋
B16n0088_p0719c20║張忠郭解流任俠不計貲臻願出門下效死誓不移
B16n0088_p0719c21║盜尋𡨥馬洲魚肉手蒸黎元戎堅營壁大姓深溝池
B16n0088_p0719c22║壯哉張父子分率脫項兒父擒子死難家不得殮屍
B16n0088_p0719c23║臻聞切齒恨恨死不同時夜即操斧刀奮身斫藩籬
B16n0088_p0719c24║徑入寇營內斧斷張縶維手殺盜六人力挽間道歸
B16n0088_p0719c25║妻孥拜堂下金幣謝所私上公賜巾裳欲以好爵縻
B16n0088_p0719c26║幡然掉臂辭還山弄摩尼方今國步艱中外俱瘡痍
B16n0088_p0719c27║銅虎盡懸綬鐵馬誰搴旂嗟爾匹夫臻足張三軍威
B16n0088_p0720a01║何不食君祿為君靖淮彝收名魯仲連千秋為等期
B16n0088_p0720a02║天秋黃葉脫日暮元雲馳歌詩節鼓吹用以壯熊羆
B16n0088_p0720a03║送僧倪瓚
B16n0088_p0720a04║聞說四明道山川似若耶去依阿育塔還宿梵王家
B16n0088_p0720a05║野井封殘雪江船聚晚沙光公強健否持底作生涯
B16n0088_p0720a06║寄熙本明二首前人
B16n0088_p0720a07║在山無事入城中每問歸樵得信通松室夜燈禪影
B16n0088_p0720a08║瘦石潭秋水道心空幽扉獨掩林間雨疎磬遙傳谷
B16n0088_p0720a09║口風幾度行吟欲相覔亂流深澗隔西東
B16n0088_p0720a10║白首遙知得道餘不聞詩思近何如高齋夜雪同誰
B16n0088_p0720a11║話古木寒山獨自居夢裏只尋行去路愁時聊讀寄
B16n0088_p0720a12║來書夕陽溪上多飛鳥若個能看影是虛
B16n0088_p0720a13║奉寄恕中韞禪師丁鶴年
B16n0088_p0720a14║曾向名山識異人心如木石氣如春坐禪霜葉秋埋
B16n0088_p0720a15║膝行道天花日繞身有鉢相傳元是幻無錐可卓本
B16n0088_p0720a16║非貧惟餘潭底中秋月對寫龍峰面目真
B16n0088_p0720a17║吳僧日章講師赴召修蔣山普度佛事既罷東
B16n0088_p0720a18║歸送別二首明高啟
B16n0088_p0720a19║萬人擁座聽潮音寶剎曾迓玉駕臨佛法曉敷三藏
B16n0088_p0720a20║祕帝恩春及九原深鍾山坐處花頻雨練浦歸時樹
B16n0088_p0720a21║欲陰擬問楞伽嗟已別楚江飛錫暮沉沉
B16n0088_p0720a22║故鄉未解識清容却在金陵闕下逢中禁曾分齋鉢
B16n0088_p0720a23║飯上方時叩講筵鐘一帆細雨迢迢浦半塔斜陽靄
B16n0088_p0720a24║靄峰相送師歸忽多感飛雲亦戀舊依松
B16n0088_p0720a25║送僧還天台省親張羽
B16n0088_p0720a26║載經東去路迢迢應為寧親到石橋江上中齋尋午
B16n0088_p0720a27║墅沙邊夜梵雜寒潮宰官問法留三宿慈母焚香製
B16n0088_p0720b01║七條歲晚定知歸本寺待予聽雪坐終宵
B16n0088_p0720b02║寄南屏渭長老前人
B16n0088_p0720b03║蒲室傳心第一宗老尋古剎寄行蹤貫花偈就人爭
B16n0088_p0720b04║寫壞色衣穿自嬾縫案上梵經皆貝葉手中談塵是
B16n0088_p0720b05║青松何年惠遠重開社來聽東林寺裏鐘
B16n0088_p0720b06║送思上人徐賁
B16n0088_p0720b07║一瓶與一錫遊越復遊吳到寺長逢舊看山每過湖
B16n0088_p0720b08║飯緣隨處有法意本來無南地多猿鳥還驚梵語殊
B16n0088_p0720b09║贈虛中上人前人
B16n0088_p0720b10║歸去東林寺行循曲澗流餘燈因佛在宿飯為猿留
B16n0088_p0720b11║竹屋煙迎夕菱池雨送秋還叅眾師舊一一話曾遊
B16n0088_p0720b12║憶山中舊遊贈坦師張適
B16n0088_p0720b13║中峰舊名剎每到竟忘還泉瀉巖千摺雲分屋半間
B16n0088_p0720b14║松枯知寺古田少覺僧閒師去因懷古詩成未解顏
B16n0088_p0720b15║禪窩謝徵
B16n0088_p0720b16║陰壑塞猶閟空山響已沈白雲無路入禪向定中深
B16n0088_p0720b17║鐔上送僧歸衡山林鴻
B16n0088_p0720b18║上人孤閒似雲鶴十五出家住衡嶽說法能超最上
B16n0088_p0720b19║乘持心不受羣疑縛世上誰知來去蹤南窺太華北
B16n0088_p0720b20║遊嵩衲經鴈蕩千峰雪定入峨嵋半夜鐘於今戒臘
B16n0088_p0720b21║青松古猶泛慈航到東土楊柳舟中九曲雲笋皮笠
B16n0088_p0720b22║上三山雨昨夜歸心繞楚天西風杖錫又茫然化龍
B16n0088_p0720b23║潭畔清秋別回鴈峰頭舊日禪
B16n0088_p0720b24║寄虎丘蟾書記姚廣孝
B16n0088_p0720b25║聞道蟾公似贊公一瓶一鉢寄山中雲封蘿屋長疑
B16n0088_p0720b26║雨泉響松巗半是風履破只緣行脚久囊空非為作
B16n0088_p0720b27║詩窮遙思短簿祠前夜共聽寒鐘出磵東
B16n0088_p0720c01║送空海掃塔還夫椒聶大年
B16n0088_p0720c02║寺門孤塔鎖寒煙回首家山二十年定起怕聽三竺
B16n0088_p0720c03║雨思歸獨上太湖船鶴隨錫去雲連海龍獻珠來月
B16n0088_p0720c04║在天還覓舊時行道處青松多偃竹房前
B16n0088_p0720c05║送僧歸越中王偁
B16n0088_p0720c06║錫挑龍河雲衣帶越谿雨說法方西來隨緣復東去
B16n0088_p0720c07║松枝偃故房柏子落庭樹從此上方遙人間但凝佇
B16n0088_p0720c08║吳中普門長老乞語楊循吉
B16n0088_p0720c09║普門在何處莫向海中尋只此吳城中便有紫竹林
B16n0088_p0720c10║古以水與月而贊白衣士舉頭即見月掘地即得水
B16n0088_p0720c11║樸哉明長老今往住普門濟度說已盡我復將何言
B16n0088_p0720c12║雖然無可言願且舉水月月在水中明此理分明說
B16n0088_p0720c13║春日訪大林和尚皇甫汸
B16n0088_p0720c14║投跡入空境看心愧此身綰巾蒙示結執鏡為宣因
B16n0088_p0720c15║石壁初消雪筠關久滅塵坐來花落盡猶自不知春
B16n0088_p0720c16║贈無瑕上人陳繼儒
B16n0088_p0720c17║寶劍繡不飛化作長虹影霜月照禪牀何如鐵衣冷
B16n0088_p0720c18║江上懷義公汪道會
B16n0088_p0720c19║支公飛錫去尚愛沃州山茅屋雲中住松門定裏關
B16n0088_p0720c20║磬吟風葉下谷嘯野猿閒何日攜瓢笠從君煙水間
B16n0088_p0720c21║晦日簡義公前人
B16n0088_p0720c22║春光一月駛幽興不如君拄杖尋芳草臨流咏碧雲
B16n0088_p0720c23║梅風千片落杏雨幾枝分却憶長千夕疎鐘坐夜分
B16n0088_p0720c24║肇林訪叅公不遇汪道貫
B16n0088_p0720c25║一鉢階前制毒龍空堂盡日白雲封野鶴不知飛錫
B16n0088_p0720c26║處亂山殘雪落寒松
B16n0088_p0720c27║華嚴會送三上人還金陵前人
B16n0088_p0721a01║投老依貧里因君啟法筵青春貪佛日白業證人天
B16n0088_p0721a02║飛錫去何處三山落照前禪心何所似江上月涓涓
B16n0088_p0721a03║越中送僧還舊山王野
B16n0088_p0721a04║折柳插瓶谿水灣此方緣盡又思還春花乞食雲門
B16n0088_p0721a05║寺秋葉飜經瓦屋山雲起珠林封舊跡月臨寶地憶
B16n0088_p0721a06║慈顏知君身是栴檀樹已去留春梵宇間