B16n0088_p0722a01║欽定古今圖書集成博物彙編神異典
B16n0088_p0722a02║　第二百一卷目錄
B16n0088_p0722a03║僧部紀事一
B16n0088_p0722a04║
B16n0088_p0722a05║
B16n0088_p0722a06║
B16n0088_p0722a07║
B16n0088_p0722a08║
B16n0088_p0722a09║
B16n0088_p0722a10║神異典第二百一卷
B16n0088_p0722a11║僧部紀事一
B16n0088_p0722a12║晉書王坦之傳初坦之與沙門竺法師甚厚每共論
B16n0088_p0722a13║幽明報應便要先死者當報其事後經年師忽來云
B16n0088_p0722a14║貧道已死罪福皆不虛惟當勤脩道德以升濟神明
B16n0088_p0722a15║耳言訖不見坦之尋亦卒
B16n0088_p0722a16║世說舊注殷浩於佛經有所不了故遣人迎支道林
B16n0088_p0722a17║林乃虛懷欲往王右軍駐之曰深源思致淵富未易
B16n0088_p0722a18║可當且己所不解上人未必能通縱能服彼亦名不
B16n0088_p0722a19║益倘若不合便喪十年所保林公乃不往
B16n0088_p0722a20║十六國春秋南燕錄慕容德稱帝初苻登既滅登弟
B16n0088_p0722a21║廣率所部三千來降拜冠軍處之乞活堡至是復叛
B16n0088_p0722a22║稱秦王德留撫軍魯陽王和守滑臺德率眾攻廣斬
B16n0088_p0722a23║之和長史李辯殺和以滑臺降魏德曰苻廣雖平撫
B16n0088_p0722a24║軍失據進有強敵退無所托計將安出尚書潘聰曰
B16n0088_p0722a25║滑臺四通八達非帝王之居青齊沃壤號曰東秦地
B16n0088_p0722a26║方二千里戶餘十萬四塞之固可謂用武之國德猶
B16n0088_p0722a27║預未決於是遣牙門蘇撫問沙門朗公報曰山野絕
B16n0088_p0722b01║俗之士不應預聞朝議但有待之累非有托無以立
B16n0088_p0722b02║陛下今來即朗之檀越敬覽潘尚書之議可謂興邦
B16n0088_p0722b03║之術矣撫又問以年世朗以周易筮之曰燕衰庚戌
B16n0088_p0722b04║撫曰幾何曰年則一紀世則及子撫曰何其促乎朗
B16n0088_p0722b05║曰封兆然也豈關人哉撫不敢言德大悅
B16n0088_p0722b06║異苑沙門竺慧熾新野人住江陵四層佛寺末初二
B16n0088_p0722b07║年卒弟子為設七日會其日將夕燒香竟沙門道賢
B16n0088_p0722b08║因往視熾弟子至房前忽曖曖若人形詳視乃慧熾
B16n0088_p0722b09║也容貌衣服不異生時謂賢曰君旦食肉美否曰美
B16n0088_p0722b10║熾曰我生不能斷肉今落餓鬼地獄道賢懼讋未及
B16n0088_p0722b11║得答熾復言汝若不信試看我背後乃廻背示賢見
B16n0088_p0722b12║三黃狗形半似驢眼甚赤光照戶內狀欲嚙熾而復
B16n0088_p0722b13║止賢駭怖悶絕良久乃蘇
B16n0088_p0722b14║靈味寺在建康鍾山蔣林里末初三年沙門法意起
B16n0088_p0722b15║造晉末有高逸沙門莫顯名迹巖棲谷隱常在鍾山
B16n0088_p0722b16║之阿一夜忽聞怪石崩墜聲振林野明旦履行復見
B16n0088_p0722b17║清泉湛然聚徒結宇號曰靈味
B16n0088_p0722b18║釋僧羣清貧守節蔬食持經居羅江縣之霍山構立
B16n0088_p0722b19║茅屋孤在海中上有石盂水深六尺常有清泉古老
B16n0088_p0722b20║相傳是羣仙所宅羣因絕粒其庵舍去石盂隔一小
B16n0088_p0722b21║澗日夕往還以木為梁由之以汲水年至一百三十
B16n0088_p0722b22║忽見一折翅鴨舒翼當梁頭就唼羣往來不得欲舉
B16n0088_p0722b23║錫杖撥之恐有轉傷因此廻遂絕水經數日死臨死
B16n0088_p0722b24║向人說年少時曾折一鴨翅驗此以為現報
B16n0088_p0722b25║續博物志高座道人不肯作漢語或問此意曰此簡
B16n0088_p0722b26║應對之煩和尚胡名尸梨密宋云高座西域人傳三
B16n0088_p0722b27║國王子以讓弟遂為沙門末嘉中到中國
B16n0088_p0722c01║宋書符瑞志武帝嘗行至下邳遇一沙門沙門曰江
B16n0088_p0722c02║表尋當喪亂拯之必君也帝患手瘡積年沙門出懷
B16n0088_p0722c03║中黃散一裹與帝曰此瘡難治非此藥不能瘳也倏
B16n0088_p0722c04║忽不見沙門所在以散傅瘡即愈餘散帝寶藏之後
B16n0088_p0722c05║征伐屢被傷通中數矣以散傅之無不立愈
B16n0088_p0722c06║張敷傳敷吳興太守邵子也邵為江夏王義恭撫軍
B16n0088_p0722c07║功曹轉記室叅軍時義恭就太祖求一學義沙門比
B16n0088_p0722c08║沙門求見發遣會敷赴假還江陵太祖謂沙門曰張
B16n0088_p0722c09║敷應西當令相載及敷辭上謂曰撫軍須一意懷道
B16n0088_p0722c10║人卿可以後艑載之道中可得言晤敷不奉旨曰臣
B16n0088_p0722c11║性不耐雜上甚不說
B16n0088_p0722c12║徐湛之傳時有沙門釋惠休善屬文辭采綺豔湛之
B16n0088_p0722c13║與之甚厚世祖命使還俗本姓湯位至揚州從事史
B16n0088_p0722c14║王僧達傳僧達為吳郡太守期歲五遷僧達彌不得
B16n0088_p0722c15║意吳郡西臺寺多富沙門僧達求須不稱意乃遣主
B16n0088_p0722c16║簿顧曠率門義刧寺內沙門竺法瑤得數百萬
B16n0088_p0722c17║梁書何引傳初開善寺藏法師與引遇於秦望後還
B16n0088_p0722c18║都卒於鍾山其死日引在般若寺見一僧授引香奩
B16n0088_p0722c19║并函書云呈何居士言訖失所在引開函乃是大莊
B16n0088_p0722c20║嚴論世中未有又於寺內立明珠柱乃七日七夜放
B16n0088_p0722c21║光太守何遠以狀啟昭明太子欽其德遣舍人何思
B16n0088_p0722c22║澄致手令以褒美之
B16n0088_p0722c23║伏挺傳挺除南臺治書因事納賄當被推劾挺懼罪
B16n0088_p0722c24║遂變服為道人久之藏匿後遇赦乃出居大心寺會
B16n0088_p0722c25║邵陵王為江州攜挺之鎮王好文義深被恩禮挺因
B16n0088_p0722c26║此還俗
B16n0088_p0722c27║陳書虞寄傳沙門慧標涉獵有才思及陳寶應起兵
B16n0088_p0723a01║作五言詩以送之曰送馬猶臨水離旗梢引風好看
B16n0088_p0723a02║今夜月當入紫微宮寶應得之甚悅慧標齎以示寄
B16n0088_p0723a03║寄一覽便止正色無言標退寄謂所親曰標公既以
B16n0088_p0723a04║此始必以此終後竟坐是誅
B16n0088_p0723a05║魏書沮渠牧犍傳始罽賓沙門曰曇無讖東入鄯善
B16n0088_p0723a06║自云能使鬼治病令婦人多子與鄯善王妹曼頭陁
B16n0088_p0723a07║林私通發覺亡奔涼州蒙遜寵之號曰聖人曇無讖
B16n0088_p0723a08║以男女交接之術教授婦人蒙遜諸女子婦皆往受
B16n0088_p0723a09║法世祖聞諸行人言曇無讖之術乃召曇無讖蒙遜
B16n0088_p0723a10║不遣遂發露其事拷訊殺之至此帝知之於是賜昭
B16n0088_p0723a11║儀沮渠氏死誅其宗族唯萬年及祖以前先降得免
B16n0088_p0723a12║伽藍記崇真寺比丘惠凝死一七日還活經閻羅王
B16n0088_p0723a13║檢閱以錯名放免惠凝具說過去之時有五比丘同
B16n0088_p0723a14║閱一比丘云是寶明寺智聖坐禪苦行得升天堂有
B16n0088_p0723a15║一比丘是般若寺道品以誦四十卷涅槃亦升天堂
B16n0088_p0723a16║有一比丘云融覺寺曇謨最講涅槃華嚴領眾千人
B16n0088_p0723a17║閻羅王云講經者心懷彼我以驕凌物比丘中第麤
B16n0088_p0723a18║行令唯試坐禪誦經不問講經其曇謨最曰貧道立
B16n0088_p0723a19║身以來唯好講經實不諳誦閻羅王曰付司即有青
B16n0088_p0723a20║衣十人送曇謨最向西北門屋舍皆異似非好處有
B16n0088_p0723a21║一比丘云是禪林寺道弘自云教化四輩檀越造一
B16n0088_p0723a22║切經人中像十軀閻羅王曰沙門之體必須攝心守
B16n0088_p0723a23║道志在禪誦不干世事不作有為雖造作經像正欲
B16n0088_p0723a24║得他人財物既得財物貪心即起既懷貪心便是三
B16n0088_p0723a25║毒不除具足煩惱亦付司仍與曇謨最同入黑門有
B16n0088_p0723a26║一比丘云是靈覺寺寶明自云出家之前嘗作隴西
B16n0088_p0723a27║太守造靈覺寺成即棄官入道雖不禪誦禮拜不缺
B16n0088_p0723b01║閻羅王曰卿作太守之日曲理枉法刧奪民財假作
B16n0088_p0723b02║此寺非卿之力何勞說此亦付司青衣送入黑門太
B16n0088_p0723b03║后聞之遣黃門侍郎徐紇依惠凝所說即訪諸寺果
B16n0088_p0723b04║城東有寶明寺城內有般若寺城西有融覺寺禪林
B16n0088_p0723b05║寺靈覺寺問智聖道品曇謨最道弘寶明等皆實有
B16n0088_p0723b06║之議曰人死有罪福即請坐禪僧一百人常在殿內
B16n0088_p0723b07║供養之詔不聽持經像沿路乞索若私有財物造經
B16n0088_p0723b08║像者任意凝亦入白鹿山小隱修道自此以後京師
B16n0088_p0723b09║比丘皆禪誦不復以講經為意
B16n0088_p0723b10║法雲寺西域烏陽國胡沙門曇摩羅所立也在光寶
B16n0088_p0723b11║寺西隔牆並門摩羅聰慧利根學窮釋氏至中國即
B16n0088_p0723b12║曉魏言隸書凡所聞見無不通解是以道俗貴賤同
B16n0088_p0723b13║歸仰之作祇洹一所工制甚精佛殿僧房皆為塗飾
B16n0088_p0723b14║丹素發彩金碧垂輝摹寫真容似丈六之見鹿苑神
B16n0088_p0723b15║光壯麗若金剛之在雙林伽藍之內珍果蔚茂芳草
B16n0088_p0723b16║蔓合嘉木被庭京師沙門好胡法者皆就摩羅受持
B16n0088_p0723b17║之戒行真苦難可揄揚祕呪神驗閻浮所無也呪枯
B16n0088_p0723b18║樹能生枝葉呪人變為驢馬見之莫不忻怖
B16n0088_p0723b19║水經注竺枝扶南記曰林楊國去金陳國步道二千
B16n0088_p0723b20║里車馬行無水道舉國事佛有一道人命過燒葬燒
B16n0088_p0723b21║之數千束樵故坐火中乃更著石室中從來六十餘
B16n0088_p0723b22║年尸如故不朽竺枝自見之
B16n0088_p0723b23║靈異小錄化度寺內有無盡藏院京城捨施日漸崇
B16n0088_p0723b24║盛武德貞觀后錢帛金玉積聚不可勝計常使名僧
B16n0088_p0723b25║監藏為等分一分供天下伽藍修理之用一分施天
B16n0088_p0723b26║下饑餓一分充舊供無遮之會城中士女奔走捨施
B16n0088_p0723b27║爭次不得至暮收獲亦鉅萬有大車載錢帛捨了棄
B16n0088_p0723c01║去不知姓名者多矣藏內物許天下寺院來取供給
B16n0088_p0723c02║亦不可勝數貞觀年中有裴充智戒行修謹宛是修
B16n0088_p0723c03║行高人入寺灑掃十年有餘寺中觀其行無玷缺使
B16n0088_p0723c04║之守藏不覺被盜去黃金極多寺眾見潛走去後不
B16n0088_p0723c05║還遂於充智寢房內看壁上有詩四句曰將肉遣狼
B16n0088_p0723c06║守置骨向狗投自非阿羅漢焉能免得偷後莫知所
B16n0088_p0723c07║之武后遂移藏東都福光寺日久錢物漸耗卻移歸
B16n0088_p0723c08║舊寺至開元九年發散錢帛於京師諸寺
B16n0088_p0723c09║唐書郝處俊傳處俊拜東臺侍郎時浮屠盧伽逸多
B16n0088_p0723c10║治丹曰可以續年高宗欲遂餌之處俊諫曰修短固
B16n0088_p0723c11║有命異方之劑安得輕服哉昔先帝詔浮屠那羅邇
B16n0088_p0723c12║婆寐案其方書為祕劑取靈蘤怪石歷歲乃能就先
B16n0088_p0723c13║帝餌之饑而大漸上醫不知所為羣臣請顯戮其人
B16n0088_p0723c14║議者以為取笑夷狄故法不得行前鑑不遠惟陛下
B16n0088_p0723c15║深察帝納其言第拜盧伽逸多為懷化大將軍進處
B16n0088_p0723c16║俊同東西臺三品
B16n0088_p0723c17║武后傳詔毀乾光殿為明堂以浮屠薛懷義為使督
B16n0088_p0723c18║作懷義鄂人本馮氏名小寶偉岸淫毒佯狂洛陽市
B16n0088_p0723c19║千金公主嬖之主上言小寶可入侍后召與私悅之
B16n0088_p0723c20║欲掩迹得通籍出入使祝髮為浮屠拜白馬寺主詔
B16n0088_p0723c21║與太平公主壻薛紹通昭穆紹父事之給廐馬中官
B16n0088_p0723c22║為騶侍雖承嗣三思皆尊事惟謹至是護作士數萬
B16n0088_p0723c23║巨木率一章千人乃能引又度明堂後為天堂鴻麗
B16n0088_p0723c24║嚴奧次之堂成拜左威衛大將軍梁國公
B16n0088_p0723c25║載初中除唐屬籍拜薛懷義輔國大將軍封鄂國公
B16n0088_p0723c26║令與羣浮屠作大雲經言神皇受命事
B16n0088_p0723c27║薛懷義寵稍衰而御醫沈南璆進懷義失望因火明
B16n0088_p0724a01║堂太后羞之掩不發懷義愈狠恣怏怏乃密詔太平
B16n0088_p0724a02║公主擇健婦縛之殿中命建昌王武攸寧將作大匠
B16n0088_p0724a03║宗晉卿率壯士擊殺之以畚車載尸還白馬寺懷義
B16n0088_p0724a04║負幸昵氣葢一時出百官上其徒多犯法御史馮思
B16n0088_p0724a05║勛劾其姦懷義怒遇諸道命左右毆之幾死弗敢言
B16n0088_p0724a06║默啜犯塞拜新平伐逆朔方道大總管提十八將軍
B16n0088_p0724a07║兵擊胡宰相李昭德蘇味道至為之長史司馬後厭
B16n0088_p0724a08║入禁中陰募力少年千人為浮屠有逆謀侍御史周
B16n0088_p0724a09║矩劾狀請治驗太后曰第出朕將使詣獄矩坐臺少
B16n0088_p0724a10║選懷義怒馬造廷直往坐大榻上矩召吏受辭懷義
B16n0088_p0724a11║即乘馬去矩以聞太后曰是道人素狂不足治力少
B16n0088_p0724a12║年聽窮劾矩悉投放醜裔懷義搆矩俄免官
B16n0088_p0724a13║蘇瓌傳武后鑄浮圖立廟塔役無虛歲瓌以為縻損
B16n0088_p0724a14║浩廣雖不出國用要自民產日殫百姓不足君孰與
B16n0088_p0724a15║足天下僧尼濫偽相半請併寺著僧常員數缺則補
B16n0088_p0724a16║后善其言
B16n0088_p0724a17║姚崇傳中宗時近戚奏度僧尼溫戶彊丁因避賦役
B16n0088_p0724a18║至是崇建言佛不在外悟之於心行事利益使蒼生
B16n0088_p0724a19║安穩是謂佛理烏用奸人以汩真教帝善之詔天下
B16n0088_p0724a20║汰僧偽濫髮而農者萬二千人
B16n0088_p0724a21║唐國史補佛法自西土故海東未之有也天寶末揚
B16n0088_p0724a22║州僧鑒真始往倭國大演釋教經黑海蛇山其徒號
B16n0088_p0724a23║過海和尚
B16n0088_p0724a24║韋相貫之為尚書右丞入內僧廣宣贊問曰竊聞閣
B16n0088_p0724a25║下不久拜相貫之叱曰安得不軌之言命紙草奏僧
B16n0088_p0724a26║恐懼走出
B16n0088_p0724a27║鑒虛為僧頗有風格而出入內道塲賣弄權勢杖殺
B16n0088_p0724b01║於京兆府城中言鑒虛善煑羊脾傳以為法
B16n0088_p0724b02║楚僧靈律行高潔而能為文吳僧皎然亦善畵工篇
B16n0088_p0724b03║什著詩評三卷及卒德宗降使取其遺文近代文僧
B16n0088_p0724b04║二人首出
B16n0088_p0724b05║杜陽雜編大曆中澤潞有僧號普滿隨意所為不拘
B16n0088_p0724b06║僧相或歌或哭莫喻其旨以言事往往有驗故時人
B16n0088_p0724b07║比為萬廻建中初於潞州佛舍中題詩數篇而亡去
B16n0088_p0724b08║所記者云此水連涇水雙珠血滿川青牛將赤虎還
B16n0088_p0724b09║號太平年此水者泚字涇水者自涇州兵亂雙珠者
B16n0088_p0724b10║泚與弟滔青牛者興元二年乙丑歲乙未也丑牛也
B16n0088_p0724b11║是歲改貞元元年丙火寅虎也是歲賊平故也
B16n0088_p0724b12║金剛經鳩異貞元中荊州天崇寺僧智燈常持金剛
B16n0088_p0724b13║經遇疾死弟子啟手足猶熱不即入木經七日却活
B16n0088_p0724b14║云初見冥中若王者以念經故合掌降階因問訊言
B16n0088_p0724b15║更容上人十年在世免出生死又問人間眾僧後食
B16n0088_p0724b16║薏苡仁及藥食此大違本教燈報云律中有開遮條
B16n0088_p0724b17║如何云此後人加之非佛意也今荊州僧眾中後無
B16n0088_p0724b18║飲藥者
B16n0088_p0724b19║酉陽雜俎荊州貞元初有狂僧善歌河滿子嘗遇醉
B16n0088_p0724b20║伍百塗辱之令歌僧即發聲其詞皆伍百從前非慝
B16n0088_p0724b21║也伍百驚而自悔
B16n0088_p0724b22║蘇州貞元中有義師狀如風狂有百姓起店十餘間
B16n0088_p0724b23║義師忽運斤壞其簷禁之不止其人素知其神禮曰
B16n0088_p0724b24║弟子活計賴此顧曰爾惜乎乃擲斤於地而去其夜
B16n0088_p0724b25║市火唯義師所壞簷屋數間存焉常止於廢寺殿中
B16n0088_p0724b26║無冬夏常積火壞幡木像悉火之好活燒鯉魚不待
B16n0088_p0724b27║熟而食垢面不洗洗之輙雨吳中以為雨候將死飲
B16n0088_p0724c01║灰汁數斛乃念佛而坐不復飲食百姓日觀之坐七
B16n0088_p0724c02║日而死時盛暑色不變支不摧又有安國寺僧常燒
B16n0088_p0724c03║木佛往往與人語頗知宗要寺僧亦不之測
B16n0088_p0724c04║唐書李德裕傳自元和後天下禁母私度僧徐州王
B16n0088_p0724c05║智興紿言天子誕月請築壇度人以資福詔可即顯
B16n0088_p0724c06║募江淮間民皆曹輩奔走因牟擷其財以自入德裕
B16n0088_p0724c07║劾奏智興為壇泗州募願度者人輸錢二千則不復
B16n0088_p0724c08║勘詰普加髠落自淮而右戶三丁男必一男剔髮規
B16n0088_p0724c09║影徭賦所度無筭臣閱度江者日數百蘇常齊民十
B16n0088_p0724c10║固八九若不加禁遏則前至誕月江淮失丁男六十
B16n0088_p0724c11║萬不為細變有詔徐州禁止
B16n0088_p0724c12║郎餘令傳餘令為幽州錄事叅軍有為浮屠者積薪
B16n0088_p0724c13║自焚長史裴煚率官屬將觀焉餘令曰人好生惡死
B16n0088_p0724c14║情也彼違蔑教義反其所欲公當察之母輕往煚試
B16n0088_p0724c15║廉按果得其姦
B16n0088_p0724c16║因話錄江南多名僧貞元元和以來越州有清江清
B16n0088_p0724c17║晝婺州有乾俊乾輔時謂之會稽二清東陽二乾
B16n0088_p0724c18║有文淑僧者公為聚眾譚說假託經論所言無非淫
B16n0088_p0724c19║穢鄙褻之事不逞之徒轉相鼓扇扶樹愚夫野婦樂
B16n0088_p0724c20║聞其說聽者填隘寺舍瞻禮崇奉呼為和尚教坊效
B16n0088_p0724c21║其聲調以為歌曲其甿庶易誘釋徒苟知真理及文
B16n0088_p0724c22║義稍精亦甚嗤鄙之近日庸僧以名繫功德使不懼
B16n0088_p0724c23║臺省府縣以士流好窺其所為視衣冠過於仇讎而
B16n0088_p0724c24║淑僧最甚前後杖背流在邊地數矣
B16n0088_p0724c25║元和中僧鑒虛本為不知肉味作僧素無道行及有
B16n0088_p0724c26║罪伏誅後人遂作鑒虛煑肉法大行於世不妨他僧
B16n0088_p0724c27║為之置於鑒虛耳亦猶才命論稱張燕公革華傳稱
B16n0088_p0725a01║韓文公老牛歌稱白樂天佛骨詩稱鄭司徒皆後人
B16n0088_p0725a02║所誣也故其辭多鄙淺
B16n0088_p0725a03║盧子嚴說早年隨其懿親鄭常侍東之同遊宣州當
B16n0088_p0725a04║途隱居山巖即陶貞白鍊丹所也罏跡猶在後為佛
B16n0088_p0725a05║舍有僧甚高潔好事因說其先師名彥範姓劉雖為
B16n0088_p0725a06║沙門早究儒學邑人呼為劉九經顏魯公韓晉公劉
B16n0088_p0725a07║忠州穆監寧獨孤常州皆與之善各執經受業者數
B16n0088_p0725a08║十人年八十猶精強僧行不虧性頗嗜酒飲亦未嘗
B16n0088_p0725a09║及亂學徒有攜壺至者欣然而受之每進三四杯則
B16n0088_p0725a10║講說方銳所居有小圃自植茶為鹿所損人勸以垣
B16n0088_p0725a11║隔之諸名士悉樂為運石共成穆兵部贊事之最謹
B16n0088_p0725a12║嘗得美酒密以小瓷壺置於懷中累石之際因白師
B16n0088_p0725a13║曰有少好酒和尚飲否彥範笑而傾飲滿似酣則語
B16n0088_p0725a14║穆曰不用般石且來聽書遂與剖析微奧至多不倦
B16n0088_p0725a15║鄭君更徵其遺事僧歎息久之曰近日尊儒重道都
B16n0088_p0725a16║無前輩之風因出一紙穆兵部與書傾寒暄之儀極
B16n0088_p0725a17║卑敬其略曰某偶忝名宦皆因善誘自居班列終日
B16n0088_p0725a18║塵屑却思昔歲臨清澗蔭長松接侍座下獲聞微言
B16n0088_p0725a19║未知何時復遂此事遙瞻水中月嶺上雲但馳攀想
B16n0088_p0725a20║而已和尚薄於滋味深於酒德所食僅同嬰兒所飲
B16n0088_p0725a21║或如少壯常恐尊體有所不安中夜思之實懷憂戀
B16n0088_p0725a22║其誠切如此月日之下但云門人姓名狀上和尚法
B16n0088_p0725a23║座前不言官位當時嗜學事師可謂至矣又云有耆
B16n0088_p0725a24║宿僧總持彥範之友也為人清苦一生未曾干人惟
B16n0088_p0725a25║自墾山種田數畞給衣食或遇豐歲多麥傍有滯穗
B16n0088_p0725a26║度知其主必不收者拾之以歸若可惜者則求而積
B16n0088_p0725a27║之召主以付不至則置於路口其獨行如此
B16n0088_p0725b01║文宗時有正塔僧履險若平換塔杪一柱傾都奔走
B16n0088_p0725b02║皆以為神上聞之曰此塔固由人工所成當時匠者
B16n0088_p0725b03║豈亦有神沙門後果以妖妄伏法
B16n0088_p0725b04║雲溪友議李相公紳督大梁先是元相公廉察江東
B16n0088_p0725b05║之日修龜山寺魚池以為放生之所戒其僧曰勸汝
B16n0088_p0725b06║諸僧好護持不須垂釣引青絲雲山莫厭看經坐便
B16n0088_p0725b07║是浮生得道時李公到鎮遊於寺覩元公之詩笑曰
B16n0088_p0725b08║僧有漁罟之事必投於鏡湖後有犯者堅不恕焉復
B16n0088_p0725b09║為二絕以示之剃髮多緣是代耕好聞人死惡人生
B16n0088_p0725b10║祇園說法無高下爾輩何勞尚世情汲水添他活白
B16n0088_p0725b11║蓮十千鬐鬣盡生天凡庸不識慈悲意自葬江魚入
B16n0088_p0725b12║九泉忽有老僧詣謁願以因果喻之丞相問阿師從
B16n0088_p0725b13║何處來答云貧道從來處來遂決二十曰任從去處
B16n0088_p0725b14║去至如浮薄賓客莫敢候問三教所來俱有區別海
B16n0088_p0725b15║內服其才俊終於相位也李初貧遊無錫惠山寺累
B16n0088_p0725b16║以佛經為文藁被主藏僧毆打故終身憾焉後之剡
B16n0088_p0725b17║川天宮精舍凭笈晝寢有老僧齋罷見一黑蛇上剎
B16n0088_p0725b18║前李樹食其子焉恐其遺毒而人誤食之徐徐驅下
B16n0088_p0725b19║蛇乃望東序而去入李公懷中倏忽不見公乃驚覺
B16n0088_p0725b20║老僧謂曰秀才睡中有所觀否公曰夢中上李樹食
B16n0088_p0725b21║李甚美似有一僧相逼及寤乃見上人老僧知此客
B16n0088_p0725b22║非常延歸本院經數年而辭別赴舉將行贈以衣鉢
B16n0088_p0725b23║之資因喻之曰郎君身必貴矣然勿以僧之多尤貽
B16n0088_p0725b24║於禍難及領會稽僧有犯者事無巨細皆至極刑惟
B16n0088_p0725b25║憶無錫之時也遂更剡川為龍宮寺額嗟老僧已逝
B16n0088_p0725b26║為其營塔立碑平生之修建只於龍宮一寺耳雲溪
B16n0088_p0725b27║子曰蕭相國立殊勳方明昴宿（前漢史謂酇侯昴星之精耳）杜元
B16n0088_p0725c01║覬因醉吐始見蛇形則李公食李於龍宮其不謬矣
B16n0088_p0725c02║興元縣西墅有蘭若上座僧常飲酒食肉羣輩皆效
B16n0088_p0725c03║焉一旦多作大餅招羣徒眾入屍陀林以餅裹腐屍
B16n0088_p0725c04║肉而食數啖不已眾僧掩鼻而走上座曰汝等能食
B16n0088_p0725c05║此肉方可食諸肉自此緇徒因成精進也此事柳僕
B16n0088_p0725c06║射仲郢在興元日親驗之也
B16n0088_p0725c07║李常侍續分陜之日間登城樓遙見二僧抱帙從寺
B16n0088_p0725c08║門而出有二鬼異狀隨僧後諦聽行過百步忽見一
B16n0088_p0725c09║女子自東而來二憎極目而送鬼乃俱怒拋沙石作
B16n0088_p0725c10║旋風左右或有見者召僧至問其所以具云出寺門
B16n0088_p0725c11║共論經義尋有他言不敢隱諱伏藏公曰鬼神重齋
B16n0088_p0725c12║戒善惡必知二僧既還益加惕勵
B16n0088_p0725c13║岳陽於奉釋之心日無倦色嘗撰清遠寺碑文甚得
B16n0088_p0725c14║大理若僧有故投網羅者並不恕嘗斷僧結黨屠牛
B16n0088_p0725c15║捕魚事由云違西天之禁戒犯中國之條章不思流
B16n0088_p0725c16║水之心輙舉庖丁之刃既集徒侶須務極刑各決三
B16n0088_p0725c17║十用示伽藍
B16n0088_p0725c18║襄州李八座翱斷僧相打云夫說法則不曾敷座而
B16n0088_p0725c19║坐相打則偏袒右肩領來向佛前而作偈言各笞小
B16n0088_p0725c20║杖十五以勵三千大千又斷僧通狀云七歲童子二
B16n0088_p0725c21║十受戒君王不朝父母不拜口稱貧道有錢放債量
B16n0088_p0725c22║決十下牒出東界
B16n0088_p0725c23║婺州陸郎中長源判僧常滿智真等同於娼家飲酒
B16n0088_p0725c24║烹宰雞鵝等事云且口說如來之教在處貪財身著
B16n0088_p0725c25║無價之衣終朝食肉苦行未同迦葉自謂頭陀神通
B16n0088_p0725c26║何有淨名入諸淫舍犯爾嚴戒黷我明刑乃集遠近
B16n0088_p0725c27║僧徒痛杖三十處死
B16n0088_p0726a01║浙西韓相公滉斷法雲晏等五人聚集賭錢因有喧
B16n0088_p0726a02║爭云止法何曾執具空門不積餘財白日既能賭博
B16n0088_p0726a03║通宵必醉樽罍強說天堂難到又言地獄長開並付
B16n0088_p0726a04║江神收管波中便是泉臺
B16n0088_p0726a05║雲溪子昔遊西霞峰厥氣方壯嘗遇元朗上人者乃
B16n0088_p0726a06║南泉禪宗普願大師之嗣孫也南泉之德業諸佛之
B16n0088_p0726a07║支體維三經云即心是佛非心是道非心非道非道
B16n0088_p0726a08║非心離佛離道即是一真大師苟云心不是佛智不
B16n0088_p0726a09║是道其心有善惡智有利鈍心智兩非名為究竟南
B16n0088_p0726a10║泉既逝崔行儉員外為之銘曰百骸俱散一物常靈
B16n0088_p0726a11║釋徒俱服其簡妙也朗公或遇高才上智者則論六
B16n0088_p0726a12║度迷津三明啟道此滅彼往無榮絕辱也或有愚士
B16n0088_p0726a13║昧學之流欲其開悟則吟以王梵志詩梵志者生於
B16n0088_p0726a14║西域林木之上因以梵志為名其言雖鄙其理歸真
B16n0088_p0726a15║所謂歸真悟道徇俗乖真也其詩曰欺誑得錢君莫
B16n0088_p0726a16║羨得了却是輸也便來往報答甚分明只是換頭不
B16n0088_p0726a17║換面又曰天公未生我冥冥無所知天公忽生我生
B16n0088_p0726a18║我復何為無衣遣我寒無食令我饑還爾天公我還
B16n0088_p0726a19║我未生時又曰我肉眾生肉形殊性不殊元同一性
B16n0088_p0726a20║命只是別形軀苦痛教他死將來作己須莫教閻老
B16n0088_p0726a21║斷自想意何如又曰多置莊田廣修宅四鄰買盡猶
B16n0088_p0726a22║嫌窄雕牆峻宇無歇時幾日能為宅中客造作莊田
B16n0088_p0726a23║猶未已堂上哭聲身已死哭人盡是分錢人口哭元
B16n0088_p0726a24║來心裏喜又曰粗行出家兒心中未平實貧齋行則
B16n0088_p0726a25║遲富齋行則疾貪他油煑䭔愛若波羅蜜飽食不知
B16n0088_p0726a26║慚受罪無休日又曰不願大大富不願大大貧昨日
B16n0088_p0726a27║了今日今日了明晨所願只如此真成上上人又曰
B16n0088_p0726b01║良田收百頃兄弟猶工商却是成憂惱珠玉虛滿堂
B16n0088_p0726b02║滿堂何所用妻兒日夜忙行坐聞人死不解暫思量
B16n0088_p0726b03║貧兒二畞地乾枯十樹桑桑下種粟麥四時供父娘
B16n0088_p0726b04║圖謀未入手秖是顧飢荒結得百家怨此身終受殃
B16n0088_p0726b05║又曰本是屙屎袋強將脂粉搽凡人無所識喚作一
B16n0088_p0726b06║團花相牽入地獄此最是冤家又曰生時不共作榮
B16n0088_p0726b07║華死後隨車強叫喚齊頭送到墓門回分了錢財各
B16n0088_p0726b08║自散又曰眾生頭兀兀常住無明窟心裏惟欺瞞口
B16n0088_p0726b09║中佯念佛世無百年人擬作千年調打鐵作門關鬼
B16n0088_p0726b10║見拍手笑家有梵志詩生死免入獄不論有益事且
B16n0088_p0726b11║得耳根熟白紙書屏風客來即與讀空飯手捻鹽亦
B16n0088_p0726b12║勝設酒肉勸君莫殺命背面被生嗔喫他他喫汝輪
B16n0088_p0726b13║廻作主人又曰照面不用鏡布施不須財端坐念真
B16n0088_p0726b14║相此便是如來大皮裹大樹小皮裹小木生兒不用
B16n0088_p0726b15║多了事一箇足省得分田宅無人橫煎蹙但行平等
B16n0088_p0726b16║心天亦念孤獨我身雖孤獨未死先懷慮家有五男
B16n0088_p0726b17║兒哭我無所據哭我我不聞不哭我亦去無常忽到
B16n0088_p0726b18║來知身在何處又曰世間何物貴無價是詩書了了
B16n0088_p0726b19║說仁義愚夫却不知深房禁婢妾對客誇妻兒青石
B16n0088_p0726b20║甃行路未知身死時
B16n0088_p0726b21║本事詩李章武學識好古有名於時太和末敕僧尼
B16n0088_p0726b22║試經若干紙不通者勒還俗章武時為成都少尹有
B16n0088_p0726b23║山僧來謁云禪觀有年未嘗念經今被追試前業棄
B16n0088_p0726b24║矣願長者宥之章武贈詩曰南宗尚許通方便何處
B16n0088_p0726b25║心中更有經好去苾芻雲木畔何山松柏不青青主
B16n0088_p0726b26║者免之而去
B16n0088_p0726b27║杜舍人牧弱冠成名當年制策登科名振京邑嘗與
B16n0088_p0726c01║一二同年城南遊覽至文公寺有禪僧擁褐獨坐與
B16n0088_p0726c02║之語其元言妙旨咸出意表問杜姓氏具以對之又
B16n0088_p0726c03║云修何業傍人以累捷誇之顧而笑曰皆不知也杜
B16n0088_p0726c04║歎訝因題詩曰家在城南杜曲傍兩枝仙桂一時芳
B16n0088_p0726c05║禪師都未知名姓始覺空門意味長
B16n0088_p0726c06║酉陽雜俎武冥六年揚州海陵縣還俗僧義本且死
B16n0088_p0726c07║託其弟言我死必為我剃鬚髮衣僧衣二事弟如其
B16n0088_p0726c08║言義本經宿却活言見二黃衣吏追至冥司有若王
B16n0088_p0726c09║者問曰此何州縣吏言揚州海陵縣僧王言奉天符
B16n0088_p0726c10║沙汰僧尼海陵無僧因何作僧領來令廻還俗了領
B16n0088_p0726c11║來僧遽索俗衣衣之而卒
B16n0088_p0726c12║寧王常獵於鄠縣界搜林忽見草中一櫃扄鎖甚固
B16n0088_p0726c13║王命發視之乃一少女也問其所自女言姓莫氏叔
B16n0088_p0726c14║伯莊居昨夜遇光火賊賊中二人是僧因刧某至此
B16n0088_p0726c15║動婉含嚬冶態橫生王驚悅之乃載以後乘時慕犖
B16n0088_p0726c16║者方生獲一熊置櫃中如舊鎖之時上方求極色王
B16n0088_p0726c17║以莫氏衣冠子女即日表上之具其所由上令充才
B16n0088_p0726c18║人經三日京兆秦鄠縣食店有僧二人以錢一萬獨
B16n0088_p0726c19║賃店一日一夜言作法事唯舁一櫃入店中夜久腷
B16n0088_p0726c20║膞有聲店戶人怪日出不啟門撤戶視之有熊衝人
B16n0088_p0726c21║走出二僧已死骸骨悉露上知之大笑書報寧王寧
B16n0088_p0726c22║哥大能處置此僧也莫才人能為秦聲當時號莫才
B16n0088_p0726c23║人囀焉
B16n0088_p0726c24║那蘭陁寺僧食堂中熱際有巨蠅數萬至僧上堂時
B16n0088_p0726c25║悉自飛集於庭樹
B16n0088_p0726c26║石鼉私訶條國金遼山寺中有石鼉眾僧飲食將盡
B16n0088_p0726c27║向石鼉作禮於是飲食悉具
B16n0088_p0727a01║玉泉子李抱真之鎮潞州軍資匱缺計無所出有老
B16n0088_p0727a02║僧大為郡人所敬服抱真因請之曰假和尚之道以
B16n0088_p0727a03║濟軍中可乎僧曰無不可抱真曰但言請於鞠塲焚
B16n0088_p0727a04║身某當於使宅鑿一地道通連候火作即潛以相出
B16n0088_p0727a05║僧喜從之遂陳狀聲言抱真命於鞠塲積薪貯油因
B16n0088_p0727a06║為七日道塲晝夜香燈梵唄雜作抱真亦引僧入地
B16n0088_p0727a07║道使之不疑僧乃升坐執鑪對眾說法抱真率軍僚
B16n0088_p0727a08║屬及將吏膜拜其下以俸入檀施堆於其旁由是士
B16n0088_p0727a09║女駢闐捨財億計滿七日遂送柴積灌油發燄擊鐘
B16n0088_p0727a10║念佛抱真密遣人填塞地道俄頃之際僧薪並灰數
B16n0088_p0727a11║日籍所得貨物輦入軍資庫別求所謂舍利者數十
B16n0088_p0727a12║粒造塔以貯焉
B16n0088_p0727a13║尚書故實洛中頃年有僧得數粒所謂舍利者貯於
B16n0088_p0727a14║琉璃器中晝夜香燈檀施之利日無虛焉有士子迫
B16n0088_p0727a15║於寒餒因請僧願得舍利掌而觀瞻僧遂出缾授與
B16n0088_p0727a16║遽即吞之僧惶駭如狂復慮聞之於外士子曰與吾
B16n0088_p0727a17║幾百緡錢當服藥出之僧喜遂贈二百緡仍取萬病
B16n0088_p0727a18║丸與吃俄頃洩痢以盆盎盛貯濯而收之
B16n0088_p0727a19║東觀奏記僧從晦住安國寺道行高潔兼工詩以文
B16n0088_p0727a20║章應制上每擇劇韻令賦亦多稱旨晦積年供奉望
B16n0088_p0727a21║紫方袍之賜以耀法門上兩召至殿上謂之曰朕不
B16n0088_p0727a22║惜一副紫袈裟與師但師頭耳稍薄恐不勝耳竟不
B16n0088_p0727a23║之賜晦悒悒而終
B16n0088_p0727a24║靈應錄陳太者先家貧販紙為業而好施有一僧不
B16n0088_p0727a25║知其名號長仰酒憨每來求食多說一生瞬息速作
B16n0088_p0727a26║善事或問居何寺云老僧以四方為常住呵呵而已
B16n0088_p0727a27║如此得三載而陳氏供侍如初忽一旦謂陳曰爾有
B16n0088_p0727b01║多少口要幾許金便得足陳曰弟子幼累二十口歲
B16n0088_p0727b02║約一百緡粗備緣以業次淺薄無得厚利僧笑曰我
B16n0088_p0727b03║有白金五十鋌酬爾三年供養因指庭中金櫻樹曰
B16n0088_p0727b04║此去造一佛堂當有報應言訖而去陳謂之風狂故
B16n0088_p0727b05║不信至夜見一白鼠雪色緣其樹或上或下久之揮
B16n0088_p0727b06║而不去陳言於妻子曰眾言有白鼠處即有藏僧應
B16n0088_p0727b07║不妄言遂掘之果獲五十笏其僧遂絕蹤矣
B16n0088_p0727b08║北夢瑣言唐狄歸昌右丞愛與僧遊每誦前輩詩云
B16n0088_p0727b09║因過竹院逢僧話偷得浮生半日閑其有服紫袈裟
B16n0088_p0727b10║者乃疎之
B16n0088_p0727b11║鄭谷郎中亦愛僧用蜀茶乃曰蜀茶與僧未必皆美
B16n0088_p0727b12║不欲捨之
B16n0088_p0727b13║僧鸞有逸才而不拘檢少名著鄉閭謁薛士能尚書
B16n0088_p0727b14║於嘉州八座以其顛率難為舉子乃俾出家自於百
B16n0088_p0727b15║尺大像前披剃不肯師於常僧也後入京為文章供
B16n0088_p0727b16║奉賜紫衣柳玭大夫甚愛其才租庸張相亦曾加敬
B16n0088_p0727b17║盛言其大用由是反初號鮮于鳳修刺謁柳公公鄙
B16n0088_p0727b18║之不接又謁張相張相亦拒之於是失望而為李鋋
B16n0088_p0727b19║江西判官後為西班小將軍竟於黃州遇害
B16n0088_p0727b20║唐渤海王太尉高公駢鎮蜀日因巡邊至資中郡舍
B16n0088_p0727b21║於刺史衙對郡山頂有開元佛寺是夜黃昏僧禮讚
B16n0088_p0727b22║螺唄間作渤海命軍候悉擒械之來晨笞背悉逐召
B16n0088_p0727b23║將吏而謂之曰僧徒禮念亦無罪過但以此寺十年
B16n0088_p0727b24║後當有禿丁數千作亂我以是厭之其後土人皆禿
B16n0088_p0727b25║髮執兵號大髠小髠據此寺為寨凌脇州將果叶渤
B16n0088_p0727b26║海之言
B16n0088_p0727b27║唐太尉韋公昭度舊族名人位非忝竊而沙門僧澈
B16n0088_p0727c01║承恩為人潛結中禁京兆與一二時相皆因之大拜
B16n0088_p0727c02║悟達國師知元乃澈之師也嘗鄙之諸相在西川行
B16n0088_p0727c03║在每謁悟達皆申跪禮國師揖之請於僧澈處吃茶
B16n0088_p0727c04║後掌武伐成都田軍容致澈書曰伏以太尉相國頃
B16n0088_p0727c05║因和尚方始登庸在中書則開鋪賣官居翰苑則借
B16n0088_p0727c06║人把筆蓋謂此也
B16n0088_p0727c07║唐相國張濬二子一曰義師即小字也本名格為蜀
B16n0088_p0727c08║相一曰興師忘其名後號李將軍名儼與父達軍機
B16n0088_p0727c09║於淮海亦遇害也格與興師昆弟俊邁而尚矯譎皆
B16n0088_p0727c10║有父風興師幼年出宅門見其門僧忘其名傳相國
B16n0088_p0727c11║處分笞之其僧解後莫知何罪俄而相國召僧坐安
B16n0088_p0727c12║見其詞色不懌因問之僧以郎君傳相國處分見怪
B16n0088_p0727c13║未知罪名相國驚駭慚謝以兒子狂騃幸師慈悲廻
B16n0088_p0727c14║至堂前喚興師責怒之且曰汝見僧何罪而敢造次
B16n0088_p0727c15║對曰今日雖無罪過想其向來隱惡不少是以笞之
B16n0088_p0727c16║相國不覺失笑
B16n0088_p0727c17║五臺山僧誡慧其徒號為降龍大師鎮州大水壞其
B16n0088_p0727c18║南城誠慧曰彼無信心吾使一小龍警之自言能役
B16n0088_p0727c19║使毒龍故也同光初到闕權貴皆拜之唯郭崇韜知
B16n0088_p0727c20║其為人終不設拜京師旱迎至洛下祈雨數旬無徵
B16n0088_p0727c21║應或以焚燎為聞懼而潛去至寺慚恚而終建塔號
B16n0088_p0727c22║法雨大師何其謬也
B16n0088_p0727c23║澤州僧洪密請舍利塔洪密以禪宗謎語鼓扇愚俗
B16n0088_p0727c24║自云身出舍利曾至太原豪民迎請婦人羅拜洪密
B16n0088_p0727c25║既辭婦人於其所坐之處拾得百粒正人驗之皆枯
B16n0088_p0727c26║魚之目也將辭去山中要十數番粗氈半日獲五百
B16n0088_p0727c27║番其惑人如此
B16n0088_p0728a01║梁相張策嘗為僧返俗應舉亞台鄙之或曰劉軻蔡
B16n0088_p0728a02║京得非僧乎亞台曰劉蔡輩雖作僧未為人知翻然
B16n0088_p0728a03║貢藝有何不可張策衣冠之子弟無故出家不能叅
B16n0088_p0728a04║禪訪道抗跡塵外乃又御簾前進詩希望恩澤如此
B16n0088_p0728a05║行止豈掩人口某十度知舉十度斥之清河公乃東
B16n0088_p0728a06║依梁主而求際會蓋為天水拒棄竟為梁相也
B16n0088_p0728a07║羣居解頤南中小郡多無緇流每宣德音須假作僧
B16n0088_p0728a08║道陪位昭宗即位柳韜為容管宣告使赦下到下屬
B16n0088_p0728a09║州自來無僧道皆臨事差攝宣時有一假僧不伏排
B16n0088_p0728a10║位太守王弘大怪而問之僧曰役未到差遣偏併去
B16n0088_p0728a11║歲已曾作文宣王今年又差作和尚聞者絕倒
B16n0088_p0728a12║偽蜀王先主未開國前西域胡僧到蜀蜀人瞻敬如
B16n0088_p0728a13║見釋迦舍于大慈三學院蜀主復謁坐於廳士女就
B16n0088_p0728a14║院不令止之婦女列次拜俳優王舍城揚言曰女弟
B16n0088_p0728a15║子勤禮拜願後身面孔一似和尚蜀主大笑之
B16n0088_p0728a16║侍兒小名錄拾遺五代時有一僧號至聰禪師祝融
B16n0088_p0728a17║峰修行十年自以戒行具足無所誘掖也夫何一日
B16n0088_p0728a18║下山於道傍見一美人號紅蓮一瞬而動遂與合歡
B16n0088_p0728a19║至明僧起沐浴與婦人俱化有頌曰有道山僧號至
B16n0088_p0728a20║聰十年不下祝融峰腰間所積菩提水瀉向紅蓮一
B16n0088_p0728a21║葉中
B16n0088_p0728a22║韋洵美先輩開平歲及第受鄴都從事辟焉乃挈所
B16n0088_p0728a23║寵素娥行羅紹威聞其姝麗才達臨河令女使齋二
B16n0088_p0728a24║百匹及生餼而露意焉洵美無所容足遂令糚束更
B16n0088_p0728a25║衣修緘獻之素娥姓崔氏亦大梁良家子善諧謔筆
B16n0088_p0728a26║札和淚作詩曰妾閉閑房君路岐妾心君恨兩依依
B16n0088_p0728a27║魂神儻遇巫娥伴猶逐朝雲暮雨歸洵美乃不受辟
B16n0088_p0728b01║夜度河宿一寺長吁而寢曰何處人能報不平寺有
B16n0088_p0728b02║行者排闥而揖曰先輩蓄何不平事洵美具語之歘
B16n0088_p0728b03║然出門而去至三更忽擲一皮囊入門乃貯素娥而
B16n0088_p0728b04║至侵曉問寺僧言在寺打鐘勤苦三十餘年已不知
B16n0088_p0728b05║所之洵美即遁迹他所
B16n0088_p0728b06║五代史張策傳策少好浮屠之說乃落髮為僧居長
B16n0088_p0728b07║安慈恩寺黃巢犯長安策乃返初服奉父母以避亂
B16n0088_p0728b08║趙鳳傳鳳遷禮部侍郎有僧遊西域得佛牙以獻明
B16n0088_p0728b09║宗以示大臣鳳言世傳佛牙水火不能傷請驗其真
B16n0088_p0728b10║偽因以斧斫之應手而碎是時宮中施物已及數千
B16n0088_p0728b11║因鳳碎之乃止
B16n0088_p0728b12║東漢世家劉承鈞自李筠敗而失契丹之援無復南
B16n0088_p0728b13║侵之意地狹產薄以歲輸契丹故國用日削乃拜五
B16n0088_p0728b14║臺山僧繼顒為鴻臚卿繼顒故燕王劉守光之子守
B16n0088_p0728b15║光之死以孽子得不殺削髮為浮屠後居五臺山為
B16n0088_p0728b16║人多智善商財利自旻世頗以賴之繼顒能講華嚴
B16n0088_p0728b17║經四方供施多積畜以佐國用五臺當契丹界上繼
B16n0088_p0728b18║顒常得其馬以獻號添都馬歲率數百匹又於柏谷
B16n0088_p0728b19║置銀冶募民鑿山取礦烹銀以輸劉氏仰以足用即
B16n0088_p0728b20║其冶建寶興軍繼顒後累官至太師中書令以老病
B16n0088_p0728b21║卒追封定王
B16n0088_p0728b22║稽神錄張武者始為廬中一鎮副將頗以拯濟行旅
B16n0088_p0728b23║為事嘗有老僧過其所武謂之曰師年老前店尚遠
B16n0088_p0728b24║今夕止吾廬中可乎僧忻然其鎮將聞之怒曰今南
B16n0088_p0728b25║北交戰間諜如林知此僧為何人而敢留之也僧乃
B16n0088_p0728b26║求去武曰吾已留師行又日晚但宿無苦也武室中
B16n0088_p0728b27║惟有一牀即以奉其僧己即席地而寢盥濯之備皆
B16n0088_p0728c01║自具焉夜數起視之至五更僧乃起而歎息謂武曰
B16n0088_p0728c02║少年能如是耶吾有藥贈子十丸每至正旦吞一丸
B16n0088_p0728c03║可延十年之壽善自愛珍重而去出門忽不見武今
B16n0088_p0728c04║為常州團練副使有識者計其年已百歲常自稱七
B16n0088_p0728c05║十輕健如故
B16n0088_p0728c06║建州有僧不知其名常如狂人其所言動多有徵驗
B16n0088_p0728c07║邵武縣前臨溪有大磐去水猶百步一日忽以墨畫
B16n0088_p0728c08║其石及半困坐石上為持竿釣魚之狀明日山水大
B16n0088_p0728c09║發遇至墨畵而退癸卯歲盡斫去臨路樹枝之向南
B16n0088_p0728c10║者人問之曰免礙旗旛又曰要歸一邊及吳師之入
B16n0088_p0728c11║皆行其下又城外僧寺大署其壁某等若干人處書
B16n0088_p0728c12║之及軍至城下分據僧寺以為柵所安置人數亦無
B16n0088_p0728c13║所差其僧竟為軍士所殺初王氏之季閩建多難民
B16n0088_p0728c14║不聊生或問狂僧曰待何時當安答曰儂去即安矣
B16n0088_p0728c15║及其既死閩嶺竟平皆如其言
B16n0088_p0728c16║茅亭客話後唐大同三年魏王綂軍克蜀孟先主尚
B16n0088_p0728c17║莊宗妹福慶長公主自太原節度馳赴西川至明宗
B16n0088_p0728c18║晏駕宗室喪亂朝士奔竄有新羅僧攜莊宗諸子為
B16n0088_p0728c19║僧入蜀投孟主既福慶公主猶子也因為起院以莊
B16n0088_p0728c20║宗萬壽節為名額蜀人號為太子太師暨聖朝弔伐
B16n0088_p0728c21║入見闕庭有小師宗瑩酷好為詩其師自京歸檢校
B16n0088_p0728c22║其院隳殘殆盡宗瑩與院主元亮設謀聞於時政以
B16n0088_p0728c23║其師後唐宗裔不合住川由是為所奏發遣赴闕大
B16n0088_p0728c24║師憂恚卒於劒門元亮與大師同日暴亡宗瑩因順
B16n0088_p0728c25║賊入城焚燒院宇寄養諸寺中風恙二三年間患瘡
B16n0088_p0728c26║疥狼狽亦自縊而死嗚呼不畏於天不孝於師能無
B16n0088_p0728c27║及此乎
B16n0088_p0729a01║偽蜀廣都縣三聖院僧辭遠姓李氏薄有文學多記
B16n0088_p0729a02║誦其師曰思鑿愚夫也辭遠多鄙其師云可惜辭遠
B16n0088_p0729a03║作此僧弟子行坐念后土夫人變師止之愈甚全無
B16n0088_p0729a04║資禮忽一日大叫轉變次空中有人掌其耳遂瞶二
B16n0088_p0729a05║十餘年至聖朝開寶中住成都義井院有檀越請轉
B16n0088_p0729a06║藏經鄰坐僧竊視之卷帙不類乃南華真經爾因與
B16n0088_p0729a07║其施主言曰今之人好施金帛圖畫佛像意欲思慕
B16n0088_p0729a08║古聖賢達有大功德及於生民置之牆壁視其形容
B16n0088_p0729a09║激勸後人而云獲福愚之甚耶不知古聖賢達皆有
B16n0088_p0729a10║言行遺之竹帛一大時教五千餘卷所載粲然已不
B16n0088_p0729a11║能自取讀究其修行之理而顧召人看讀亦云獲福
B16n0088_p0729a12║益甚愚哉時人謂之僧澄伽
B16n0088_p0729a13║桂苑叢談太尉朱崖公兩出鎮於浙右前任罷日遊
B16n0088_p0729a14║甘露寺因訪別於老僧院公曰弟子奉詔西行祗別
B16n0088_p0729a15║和尚老僧者熟於祗接至於談話多空教所長不甚
B16n0088_p0729a16║對以他事由是公憐而敬之煑茗既終將欲辭去公
B16n0088_p0729a17║曰昔有客遺笻竹杖一條聊與師贈別亟令取之須
B16n0088_p0729a18║臾而至其杖雖竹而方所持向上節眼鬚牙四面對
B16n0088_p0729a19║出天生可愛且朱崕所寶之物即可知也別後不數
B16n0088_p0729a20║歲再領朱方復因事到院問前時拄杖何在曰至今
B16n0088_p0729a21║寶之公請出觀之則老僧規圓而漆之矣公嗟嘆者
B16n0088_p0729a22║彌日自此不復目其僧矣太尉多蓄古遠之物云是
B16n0088_p0729a23║大宛國人所遺竹唯此一莖而方者也昔者友人嘗
B16n0088_p0729a24║語愚云往歲江行風阻未得前去沿岸野步望出嶺
B16n0088_p0729a25║而去忽見蘭若甚多僧院覩客來皆扄門不內獨有
B16n0088_p0729a26║一院大敞其戶見一僧翹足而眠以手書空顧客殊
B16n0088_p0729a27║不介意友人竊自思書空有換鵝之能翹足類坦牀
B16n0088_p0729b01║之事此必奇僧也直入造之僧雖強起全不樂客不
B16n0088_p0729b02║得已而問曰先達有詩云書空翹足睡路險仄身行
B16n0088_p0729b03║和尚其庶幾乎僧曰貧道不知何許事適者畫房門
B16n0088_p0729b04║拔匙拋客不辭而出嗚呼彌天四海之談澄汰簸揚
B16n0088_p0729b05║之對故附於此
B16n0088_p0729b06║宋史錢氏世家錢俶晉開運中為台州刺史數月有
B16n0088_p0729b07║僧德詔語俶曰此地非君為治之所當速歸不然不
B16n0088_p0729b08║利俶從其言即求歸國未幾有進思之變
B16n0088_p0729b09║太祖本紀太祖初漫遊無所遇舍襄陽僧寺有老僧
B16n0088_p0729b10║善術數顧曰吾厚贐汝北往則有遇矣會周祖以樞
B16n0088_p0729b11║密使征李守真應募居帳下
B16n0088_p0729b12║聞見前錄太祖微時遊渭州潘原縣過涇州長武鎮
B16n0088_p0729b13║寺僧守嚴者異其骨相陰使畵工圖於寺壁青巾褐
B16n0088_p0729b14║裘天人之相也今易以冠服矣自長武至鳳翔節度
B16n0088_p0729b15║使王彥超不留復入洛枕長壽寺大佛殿西南角柱
B16n0088_p0729b16║礎晝寢有藏經院主僧見赤蛇出入帝鼻中異之帝
B16n0088_p0729b17║寤僧問所向帝曰欲見柴太尉於澶州無以為資僧
B16n0088_p0729b18║曰某有一驢子可乘又以錢帛為獻帝遂行柴太尉
B16n0088_p0729b19║一見奇之留募府未幾太尉為天子是謂周世宗帝
B16n0088_p0729b20║與宣祖俱事之南征北伐屢見大功以至受禪萬世
B16n0088_p0729b21║之基實肇於澶州之行帝既位盡召諸節度入覲宴
B16n0088_p0729b22║苑中諸帥爭起論功惟彥超獨曰臣守藩無效願納
B16n0088_p0729b23║節備宿衛帝喜曰前朝異世事安足論彥超之言是
B16n0088_p0729b24║也從容問彥超曰卿當日不留我何也彥超曰涔蹄
B16n0088_p0729b25║之木不足以澤神龍帝若為臣留則安有今日帝益
B16n0088_p0729b26║喜曰獨令汝更作永興節度一任長壽寺僧亦召見
B16n0088_p0729b27║帝欲官之僧辭乃以為天下都僧錄歸洛今永興有
B16n0088_p0729c01║彥超畫像長壽寺殿中亦有僧畫像皆偉人也嗚呼
B16n0088_p0729c02║聖人居草昧之際獨一僧識之彥超雖不議及對帝
B16n0088_p0729c03║之言自有埋異哉
B16n0088_p0729c04║揮麈後錄北朝聞李後主崇奉釋氏陰選少年有經
B16n0088_p0729c05║業口辯者往化之謂之一佛出世號為小長老朝夕
B16n0088_p0729c06║與論六根四諦天堂地獄循環果報又說令廣施梵
B16n0088_p0729c07║剎營造塔像身被紅羅銷金二事後主因讓其太奢
B16n0088_p0729c08║乃曰陛下不讀華嚴經爭知佛富貴自是襟懷縱恍
B16n0088_p0729c09║兵機守禦之謀慌然而弛帑廩漸虛財用且竭又使
B16n0088_p0729c10║後主於牛頭山大起蘭若千間聚徒千眾旦暮設齋
B16n0088_p0729c11║食無非異方珍饌一日食之不盡明旦再具謂之折
B16n0088_p0729c12║倒時議謂折倒為煜之識及大兵至獲為營署北朝
B16n0088_p0729c13║又俾僧於采石磯下築庵自云少而草衣木食後主
B16n0088_p0729c14║遣使齋供獻以往佯為不受乃陰作通穴及累石為
B16n0088_p0729c15║塔闊數團高數丈而夜量水面及王師尅池州而浮
B16n0088_p0729c16║梁遂至繫於塔穴以渡南北不差毫釐師徒合圍召
B16n0088_p0729c17║小長老議其拒守對曰臣僧當揖退之於是登城大
B16n0088_p0729c18║呼而指麾兵乃小却後主喜令僧俗兵士誦救苦觀
B16n0088_p0729c19║音菩薩滿城沸湧未幾四面矢石雨下士民傷死者
B16n0088_p0729c20║眾後主復使呼之託疾不起及誅皇甫繼勳之後方
B16n0088_p0729c21║疑無驗乃鴆而殺之觀宋鄭所記則知李氏國破之
B16n0088_p0729c22║際所鴆者非真又以計免而歸本朝遂饕岳牧之任
B16n0088_p0729c23║也
B16n0088_p0729c24║燕翼貽謀錄江南李主佞佛度人為僧不可數計太
B16n0088_p0729c25║祖既下江南重行沙汰其數尚多太宗乃為之禁至
B16n0088_p0729c26║道元年六月己丑詔江南兩浙福建等處諸州僧三
B16n0088_p0729c27║百人歲度一人尼百人歲度一人自昔歲度僧道惟
B16n0088_p0730a01║試經且因寺之大小立額如進士應舉然雖奸猾多
B16n0088_p0730a02║竄身其中而庸蠢之甚者無所容自朝廷立價鬻度
B16n0088_p0730a03║牒而僕廝下流皆得為之不勝其濫矣
B16n0088_p0730a04║遺史紀聞沐都興國寺也舊有龍興寺周世宗廢為
B16n0088_p0730a05║倉國初寺僧屢訴求復為寺太宗怒其煩瀆遣使封
B16n0088_p0730a06║劍誅之且曰懼即斬不懼再奏僧臨刑不懼使以聞
B16n0088_p0730a07║太宗甚喜即日如其請復改為寺
B16n0088_p0730a08║宋史宦者傳衛紹欽為皇城內外都巡檢苛愎少恩
B16n0088_p0730a09║不為眾所附太平興國中江東有僧詣闕請修天台
B16n0088_p0730a10║壽昌寺且言寺成願焚身以報太宗允其請命紹欽
B16n0088_p0730a11║往督營繕既訖役遽積薪於庭請僧如願僧言欲見
B16n0088_p0730a12║至尊面謝紹欽曰昨朝辭日親奉德音不煩致謝僧
B16n0088_p0730a13║惴怖偃蹇顧道俗望有救之者紹欽既促令躋薪上
B16n0088_p0730a14║火既盛僧欲投下紹欽遣左右以叉抑按而焚之
B16n0088_p0730a15║胡旦傳旦字周父濱州渤海人少有雋才博學能文
B16n0088_p0730a16║辭舉進士第一為將作監丞通判昇州時江南初平
B16n0088_p0730a17║汰李氏時所度僧十減六七旦曰彼無田廬可歸將
B16n0088_p0730a18║聚而為盜悉黥為兵
B16n0088_p0730a19║兵志咸平三年相國寺僧法山本洺州人彊姓其族
B16n0088_p0730a20║百口悉為戎人所掠至是願還俗隸軍伍以效死力
B16n0088_p0730a21║且獻鐵輪撥渾重三十三斤首尾有刃為馬上格戰
B16n0088_p0730a22║具詔補外殿直
B16n0088_p0730a23║六一詩話國朝浮屠以詩名於世者九人故時有集
B16n0088_p0730a24║號九僧詩今不復傳矣余少時聞人多稱其一曰惠
B16n0088_p0730a25║崇餘八人者忘其名字也余亦略記其詩有云馬放
B16n0088_p0730a26║降來地鵰盤戰後雲又云春生桂嶺外人在海門西
B16n0088_p0730a27║其佳句多類此其集已亡今人多不知有所謂九僧
B16n0088_p0730b01║者矣是可歎也當時有進士許洞者善為辭章俊逸
B16n0088_p0730b02║之士也因會諸詩僧分題出一紙約曰不得犯此一
B16n0088_p0730b03║字其字乃山水風雲竹石花草雪霜星月禽鳥之類
B16n0088_p0730b04║於是諸僧皆閣筆洞咸平三年進士及第時無名子
B16n0088_p0730b05║嘲曰張康渾裹馬許洞閙裝妻者是也
B16n0088_p0730b06║青箱雜記世傳王旦嘗記前世為僧與唐房太尉事
B16n0088_p0730b07║頗相類及將捐館遺命剃髮以僧服斂家人不欲止
B16n0088_p0730b08║以緇褐一襲納諸棺而已然公風骨清峭頷項微結
B16n0088_p0730b09║喉有僧相人皆謂其寒薄獨一善相者目之曰公名
B16n0088_p0730b10║位俱極但祿氣不豐耳故旦雖位極一品而飲啗全
B16n0088_p0730b11║少不畜聲伎晚年移疾在告真宗常密賚白金五千
B16n0088_p0730b12║兩旦表謝曰已恨多藏况無用處竟不受之其清苦
B16n0088_p0730b13║如此
B16n0088_p0730b14║洞微志僧便聰於五臺將還京師寺有老僧寄以書
B16n0088_p0730b15║其上題云東京城北尋勃賀分付僧竊啟封視之云
B16n0088_p0730b16║度眾僧畢早來苟更強住却恐造業復封之乃至京
B16n0088_p0730b17║尋訪不見其人一日五丈河側見一小兒逐一大猪
B16n0088_p0730b18║名勃賀僧問之云屠者趙氏之子能引羣猪令不亂
B16n0088_p0730b19║遂愛婆荷故以名僧試呼其名以書投之猪遂食其
B16n0088_p0730b20║書人立而化僧徑之五臺訪老僧亦化去矣
B16n0088_p0730b21║湘山野錄寇萊公嘗曰母氏言吾初生兩耳垂有肉
B16n0088_p0730b22║環數歲方合自疑嘗為異僧好遊佛寺遇虛窻靜院
B16n0088_p0730b23║惟喜與僧談真公歷富貴四十年無田園邸舍入覲
B16n0088_p0730b24║則寄僧舍或僦居在大名日自出題試貢士曰公儀
B16n0088_p0730b25║休拔園葵賦霍將軍辭治第詩此其志也詩人魏野
B16n0088_p0730b26║獻詩曰有官居鼎鼐無地起樓臺采詩者以為中的
B16n0088_p0730b27║虜使至大名問公曰莫是無地起樓臺相公否公因
B16n0088_p0730c01║早春宴客自撰樂府詞俾工歌之曰春早柳絲無力
B16n0088_p0730c02║低拂青門道暖日籠啼鳥初折桃花小遙望碧天淨
B16n0088_p0730c03║如掃曳一縷輕烟縹緲堪惜流年謝芳草任玉壺傾
B16n0088_p0730c04║倒
B16n0088_p0730c05║聞見前錄皇祐初洛陽南資福院有僧錄義琛者素
B16n0088_p0730c06║出入尹師魯門下師魯自平涼師謫崇信軍節度副
B16n0088_p0730c07║使均州監酒過洛義琛見之曰鄉里門徒數人欲一
B16n0088_p0730c08║望見龍圖有頃諸人出一喏而去皆洛中大豪義琛
B16n0088_p0730c09║已密約貸錢為師魯買洛城南宮南村負郭美田三
B16n0088_p0730c10║十頃師魯初不知后義琛復以歲所得地利償諸人
B16n0088_p0730c11║至師魯卒喪歸洛義琛哭柩前納其券於師魯家師
B16n0088_p0730c12║魯素貧子孫賴此以生嗚呼在仁宗朝一僧尚負義
B16n0088_p0730c13║如此風俗可謂厚矣康節先生與義堔善每稱之
B16n0088_p0730c14║富公未第時家於水北上陽門外讀書於水南天宮
B16n0088_p0730c15║寺三學院院有行者名宗顥嘗給事公左右及公作
B16n0088_p0730c16║相顥已為僧用公奏賜紫方袍號寶月大師公致政
B16n0088_p0730c17║築大第於至德坊與天宮寺相通公以病謝客宗顥
B16n0088_p0730c18║來或不得前則直入道堂見公曰相公頗憶院中讀
B16n0088_p0730c19║書時否公每為之笑時節送遺甚厚康節先公自共
B16n0088_p0730c20║城遷洛未為人所知也宗顥獨館焉可見宗顥非俗
B16n0088_p0730c21║僧也
B16n0088_p0730c22║揮麈餘話章獻明肅初自蜀中汎江而下舟過真州
B16n0088_p0730c23║之長蘆有閩僧法燈者築茅庵岸旁燈一見聽其歌
B16n0088_p0730c24║聲許以必貴倒囊津置入京繼遂遭際及位長樂燈
B16n0088_p0730c25║尚在后捐奩中百萬緡命准南兩浙江南三路轉運
B16n0088_p0730c26║使創建大剎工巧雄舋甲於南北俾燈住持賜予不
B16n0088_p0730c27║絕李邯鄲為之碑至今存焉皇祐初名僧谷金號全
B16n0088_p0731a01║大道以道行價重禪林住廬山圜通寺忽一男子貨
B16n0088_p0731a02║藥入山自云帝子全見其狀貌頗異厚資其行使往
B16n0088_p0731a03║京師自陳鞫治得其妄迺都人冷緒之男青也誅之
B16n0088_p0731a04║全坐黥配郴州郡中令荷築城之土經歲當盛暑忽
B16n0088_p0731a05║弛擔市中作頌云今朝六月六老全受罪足若不登
B16n0088_p0731a06║天堂定是入地獄言訖趺坐而化郡人即其地建塔
B16n0088_p0731a07║焉事有相類而禍福不侔如此者徐敦立國紀迺云
B16n0088_p0731a08║全與青俱棄市誤矣
B16n0088_p0731a09║中山詩話洪州西山與滕王閣相對一僧盡覽詩板
B16n0088_p0731a10║告郡守曰盡不佳因朗吟曰洪州太白方積翠倚穹
B16n0088_p0731a11║蒼萬古遮新月半江無夕陽守異之遣出閩僧有別
B16n0088_p0731a12║多詩如虹收千嶂雨潮展半江天又曰詩因試客分
B16n0088_p0731a13║題僻棊為饒人下著低亦巧思也
B16n0088_p0731a14║澠水燕談緣江南一縣郊外古寺地僻險邑人罕至
B16n0088_p0731a15║僧徒久苦不足一日有遊僧方至其寺告於主僧且
B16n0088_p0731a16║將與之謀所以驚人耳目者寺有五百羅漢擇一貌
B16n0088_p0731a17║類己衣其衣頂其笠策其杖入縣削髮誤為刀傷其
B16n0088_p0731a18║頂解衣帶白藥傳之留杖為質約至寺將遺千錢削
B16n0088_p0731a19║者述所以得杖貌相與見主僧更異之開羅漢堂門
B16n0088_p0731a20║鏁生凝塵榻如久不開者視之此羅漢衣笠皆所見
B16n0088_p0731a21║者頂有傷處血漬藥傳如昔前有一千皆古錢貫且
B16n0088_p0731a22║朽因其嘆異之傳聞遠近施者日至寺因大盛數年
B16n0088_p0731a23║其徒有爭財者謀稍泄得之外氏
B16n0088_p0731a24║夢溪筆談有一南方禪僧到京師衣間緋袈裟主事
B16n0088_p0731a25║僧素不識南宗體式以為妖服執歸有司尹正見之
B16n0088_p0731a26║亦遲疑未能斷良久喝出禪僧以袈裟送報慈寺泥
B16n0088_p0731a27║迦葉披之人以謂此僧未有見處却是知府具一隻
B16n0088_p0731b01║眼
B16n0088_p0731b02║東軒筆錄越州僧願成客京師能為符籙呪時王雱
B16n0088_p0731b03║幼子夜啼用神呪而止雱雖德之然性靳嗇會章惇
B16n0088_p0731b04║察訪荊湖南北二路朝廷有意經略溪洞或云蠻人
B16n0088_p0731b05║多行南法畏符籙雱即薦成於章章至辰州先遣張
B16n0088_p0731b06║裕李資明夷中及成等入南江受降裕等至洞而穢
B16n0088_p0731b07║亂蠻婦酋田元猛者不勝其憤盡縛來使斬刳於柱
B16n0088_p0731b08║次至成成搏頰求哀元猛素事佛乃不殺押而遣之
B16n0088_p0731b09║願成不以為恥乃更乘大馬擁檛斧以自從稱察訪
B16n0088_p0731b10║大使猶以入洞之勞得紫衣師號時又有隨州僧知
B16n0088_p0731b11║緣嘗以醫術供奉仁宗英宗熙寧中朝廷取青唐武
B16n0088_p0731b12║勝緣遂因執政上言乞往鄯廓見董氈說令納地上
B16n0088_p0731b13║召見後苑賜白金以遣行遂自稱經略大師深為王
B16n0088_p0731b14║韶所惡罷歸朝廷憐其意猶得左街首座卒
B16n0088_p0731b15║避暑錄話錢塘西湖舊多好事僧往往喜作詩其最
B16n0088_p0731b16║知名者熙寧間有清順可久二人順字怡然久字逸
B16n0088_p0731b17║老其徒稱順怡然久逸老所居皆湖山勝處而清約
B16n0088_p0731b18║介靜不妄與人交無大故不至城市士大夫多往就
B16n0088_p0731b19║見時有餽之米者所取不過數㪷以瓶貯置几上日
B16n0088_p0731b20║取其三二合食之雖蔬茹亦不常有故人尤重之其
B16n0088_p0731b21║後有道潛初無能但從文士往來竊其緒餘並緣以
B16n0088_p0731b22║見當世名士遂以口舌論說時事譏評人物因見推
B16n0088_p0731b23║稱同時有思聰者亦似之而詩差優近歲江西有祖
B16n0088_p0731b24║可惠洪二人祖可詩學韋蘇州優此數人惠洪傳黃
B16n0088_p0731b25║魯直法亦有可喜而不能無道潛之過祖可病癩死
B16n0088_p0731b26║思聰宣和中棄其學為黃冠又從而得官道潛惠洪
B16n0088_p0731b27║皆坐累編置風俗之變此曹亦然如順久未易得也
B16n0088_p0731c01║墨客揮犀華亭船子和尚有偈曰千尺絲綸直下垂
B16n0088_p0731c02║一波纔動萬波隨夜盡水寒魚不食滿船空載月明
B16n0088_p0731c03║歸叢林盛傳想見其為人山谷倚曲音歌成長短句
B16n0088_p0731c04║曰一波纔動萬波隨簑笠一鉤絲金鱗正在深深處
B16n0088_p0731c05║千尺也須垂吞又吐信還疑上鉤遲水寒江靜滿目
B16n0088_p0731c06║青山載月歸
B16n0088_p0731c07║孫元規知杭州擿奸發伏號為神明有僧元夕市中
B16n0088_p0731c08║然頂求化以新寺宇左右施利山積公出見立馬不
B16n0088_p0731c09║行瞰其情久之呼僧前詰其奸狀僧惶恐頓服又一
B16n0088_p0731c10║僧醉臥道上為邏者所擒公問其故僧答曰野性所
B16n0088_p0731c11║嗜不能自禁又問復能飲酒否曰公家賜酒安敢不
B16n0088_p0731c12║飲遂與酒一壺一飲而盡公戒還者曰速扶師歸院
B16n0088_p0731c13║勿使為羣小侵侮僧明日聲鼓登坐謂眾曰吾西院
B16n0088_p0731c14║之人也溷跡於此不幸為此子聰識不可復留矣於
B16n0088_p0731c15║是結跏趺坐奄然而逝其分別淑慝皆此類也
B16n0088_p0731c16║清異錄禪家未粥飯先鳴槌維那掌之叢林目淨槌
B16n0088_p0731c17║為引飯大師維那為欒槌都督
B16n0088_p0731c18║長安素上人四時止雙撚布為三衣執一鬼脚杖而
B16n0088_p0731c19║已
B16n0088_p0731c20║梓潼雙塔寺僧書一頌曰撞來好箇寄生囊云云趺
B16n0088_p0731c21║坐而化
B16n0088_p0731c22║比丘無染遊廬山春雨路滑忽仆石上由是洞見本
B16n0088_p0731c23║原士大夫稱為泥融覺
B16n0088_p0731c24║獲嘉禿士貫微僭奢如貴要子弟旋織小疊勝羅染
B16n0088_p0731c25║紫服號紫織方
B16n0088_p0731c26║去習者雲行至峩嵋山而隱蓄三隻襪常穿一補一
B16n0088_p0731c27║歲久裂帛交雜望之茸茸焉自呼為獅子襪
B16n0088_p0732a01║揮麈後錄張懷素本舒州僧也元豐末客畿邑之陳
B16n0088_p0732a02║留常插花滿頭佯狂縣中自稱戴花和尚言人休咎
B16n0088_p0732a03║頗驗羣小從之如市知縣事畢仲游怒其惑眾擒至
B16n0088_p0732a04║庭下索其度牒江南李氏所給也仲游不問抹之從
B16n0088_p0732a05║杖一百斷治還俗遞逐出境自是長髮從衣冠游號
B16n0088_p0732a06║落拓野人初以占風水為生又以淫巧之術走士大
B16n0088_p0732a07║夫之門因遂猖獗既敗捕獲於真州城西儀真觀室
B16n0088_p0732a08║中有美婦人十餘獄中供出蹤跡本末時仲游死已
B16n0088_p0732a09║久詔特贈大中大夫官其二孫