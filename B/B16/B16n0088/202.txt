B16n0088_p0733a01║欽定古今圖書集成博物彙編神異典
B16n0088_p0733a02║　第二百二卷目錄
B16n0088_p0733a03║僧部紀事二
B16n0088_p0733a04║僧部雜錄
B16n0088_p0733a05║
B16n0088_p0733a06║
B16n0088_p0733a07║
B16n0088_p0733a08║
B16n0088_p0733a09║
B16n0088_p0733a10║神異典第二百二卷
B16n0088_p0733a11║僧部紀事二
B16n0088_p0733a12║明道雜志殿中丞丘浚多言人也嘗在杭謁珊禪師
B16n0088_p0733a13║珊見之殊傲俄頃有州將子弟來謁珊降階接禮甚
B16n0088_p0733a14║恭浚不能平子弟退乃問珊曰和尚接浚甚傲而接
B16n0088_p0733a15║州將子弟乃爾恭耶珊曰接是不接不接是接浚勃
B16n0088_p0733a16║然起摑珊數下乃徐曰和尚莫怪打是不打不打是
B16n0088_p0733a17║打
B16n0088_p0733a18║續聞見近錄劉瑾元忠知真定入寺見僧坐禪以為
B16n0088_p0733a19║不敬執赴有司僧告吏曰願少憩供答吏可之僧即
B16n0088_p0733a20║跏趺而化眾甚異之他日有僧以事至府元忠急呼
B16n0088_p0733a21║杖之且曰少緩即又坐化矣
B16n0088_p0733a22║春渚紀聞金陵有僧嗜酒徉狂時言人禍福人謂之
B16n0088_p0733a23║風和尚陳瑩中未第時問之云我作狀元否即應之
B16n0088_p0733a24║曰無時可得瑩中復謂之曰我決不可得耶又應如
B16n0088_p0733a25║初明年時彥御試第一人而瑩中第二方悟其言無
B16n0088_p0733a26║時可得之說
B16n0088_p0733a27║汴渠第五鋪有異僧眾名之聖和尚時語人禍福扣
B16n0088_p0733b01║之則不復道也熙寧初余伯父朝奉君與先博士君
B16n0088_p0733b02║同章申公詣闕時申公改官未久先博士未第也申
B16n0088_p0733b03║公所在喜訪異人至鋪具飯遇僧過門即延之入座
B16n0088_p0733b04║熟視先君曰福人福人宰相是你手裏出已而回視
B16n0088_p0733b05║申公曰承天一柱判斷山河視伯父獨無言既去先
B16n0088_p0733b06║君戲申公曰承天一柱判斷山河則當是正拜之徵
B16n0088_p0733b07║然一柱為何申公曰我作宰相更容兩人也後果如
B16n0088_p0733b08║其言而先君宰相之出獨未徵驗云
B16n0088_p0733b09║張道人福州福清人生以樵採為給一日樵歸於山
B16n0088_p0733b10║道遇二道人對棋弛擔就觀棋者忽顧之而語曰子
B16n0088_p0733b11║頗憶與吾二人同學之勤否我亦以子沈滯人間亦
B16n0088_p0733b12║能遠引也今子困躓亦已至矣復能從我竟學乎張
B16n0088_p0733b13║忽醒然悟解通知宿命且語之曰我安能從爾學神
B16n0088_p0733b14║仙也我將學大乘法為浮屠氏不久吾師至矣棊者
B16n0088_p0733b15║問子師為誰曰今勅住秀州崇德福嚴寺真覺大師
B16n0088_p0733b16║志濟是也即負樵還家翼日入城以相字為名而言
B16n0088_p0733b17║人禍福率皆如見歲餘黃八座裳自明守移鎮至郡
B16n0088_p0733b18║實攜志濟而來張即投之祝髮郡人但以道人呼之
B16n0088_p0733b19║每擇佛字敝壞者輙入居之不俟募化而施者雲集
B16n0088_p0733b20║至鼎新而遷他所福人甚欽敬之一夕郡城火自郡
B16n0088_p0733b21║將監司而下環視無策或有言何不呼張道人也郡
B16n0088_p0733b22║官曰張道人何知欝攸之事而須呼之也靈而火迫
B16n0088_p0733b23║郡署至取郡額投火以從厭勝之說其烈愈熾不得
B16n0088_p0733b24║已使召之應呼而至即長揖郡官曰俱而火致敬回
B16n0088_p0733b25║音誦心火滅凡火滅六字張乃攜瓶水上履層簷騰
B16n0088_p0733b26║踔如飛亦大稱誦六字水所過處火不復延須臾遂
B16n0088_p0733b27║止今尚存所傳異事不止此也
B16n0088_p0733c01║吳興蘭村沈氏子嘗具舟載往平江中道有僧求附
B16n0088_p0733c02║舟尾生因容之行十餘里生晨炊僧求飯遂分共之
B16n0088_p0733c03║且謂僧曰適與舟人𦎟魚為饌無物為盤羞不罪也
B16n0088_p0733c04║僧曰無問魚與菜施當在子心耳生意僧欲得羹因
B16n0088_p0733c05║分餉之食𠑽僧謂生曰汝量出數金為䞋施生曰食
B16n0088_p0733c06║魚而須䞋施非余所當獻也僧曰無問魚與菜在汝
B16n0088_p0733c07║心施耳生復意其欲金量與䞋僧問生齋僧一員欲
B16n0088_p0733c08║何所獻生曰食魚非齋何獻之有僧曰無問魚與菜
B16n0088_p0733c09║在汝心獻耳生不得已戲謂之曰請獻藺村大王僧
B16n0088_p0733c10║遂合掌祝獻既行數里登岸而去明年正月生與社
B16n0088_p0733c11║人祭神廟中神降於稠人中謝生曰去歲深承輟飯
B16n0088_p0733c12║齋僧而無心布施得福最多以是一僧之故我甚增
B16n0088_p0733c13║威力生已忘前事神人謂生曰汝至某村有僧附舟
B16n0088_p0733c14║汝以魚飯之次有惡獸欲截汝舟我時已陰護之矣
B16n0088_p0733c15║生始記憶因語其詳於社人云
B16n0088_p0733c16║羅湖野錄趙清獻公平居以北京天鉢元禪師為方
B16n0088_p0733c17║外友而咨決心法暨牧青州日聞雷有省即說偈曰
B16n0088_p0733c18║退食公堂自凭几不動不搖心似水霹靂一聲透頂
B16n0088_p0733c19║門驚起從前自家底舉頭蒼蒼喜復喜剎剎塵塵無
B16n0088_p0733c20║不是中下之人不得聞妙用神通而已矣元豐間以
B16n0088_p0733c21║太子少保歸三衢與里民不間位貌名所居為高齋
B16n0088_p0733c22║有詩見意曰腰佩黃金已退藏箇中消息也尋常時
B16n0088_p0733c23║人要識高齋老只是阿村趙四郎又誌其壽塋曰吾
B16n0088_p0733c24║政已致年七十二百歲之後歸此山地彼真法身不
B16n0088_p0733c25║即不離充滿大千普現悲智不可得藏不可得置壽
B16n0088_p0733c26║瑩之說如是如是親其漏泄家風了無剩語豈容裴
B16n0088_p0733c27║龐擅美於前耶若夫身退名遂善始今終不出戶庭
B16n0088_p0734a01║心契佛祖賢於知機遠禍駕言從赤松子游者遠矣
B16n0088_p0734a02║太史黃公魯直元祐間丁家艱館黃龍山從晦堂和
B16n0088_p0734a03║尚游而與死心新老靈源清老尤篤方外契晦堂因
B16n0088_p0734a04║語次舉孔子謂弟子以我為隱乎吾無隱乎爾吾無
B16n0088_p0734a05║行而不與二三子者是丘也於是請公詮釋而至於
B16n0088_p0734a06║再晦堂不然其說公怒形於色沈默久之時當暑後
B16n0088_p0734a07║凉生秋香滿院晦堂乃曰聞木樨香乎公曰聞晦堂
B16n0088_p0734a08║曰吾無隱乎爾公欣然領解及在黔南致書死心曰
B16n0088_p0734a09║往日嘗蒙苦口提撕常如醉夢依稀在光景中蓋疑
B16n0088_p0734a10║情不盡命根不斷故望崖而退耳謫官在黔州道中
B16n0088_p0734a11║晝臥覺來忽然廓爾尋思平生被天下老和尚謾了
B16n0088_p0734a12║多少唯有死心道人不肯乃是第一相為也噫世之
B16n0088_p0734a13║所甚重者道而已公既究明則杜子美謂文章一小
B16n0088_p0734a14║技豈虛也哉
B16n0088_p0734a15║冷齋夜話鄧峰未庵主南禪師子也未嘗問法南禪
B16n0088_p0734a16║公所至輒隨之魯直聞其風而悅之眼不及識有自
B16n0088_p0734a17║慶者事末久即以慶主黃龍宜州為作疏語特奇峻
B16n0088_p0734a18║叢林於慶改觀又見之與語多解休又嗣法南公宜
B16n0088_p0734a19║州過永舊庵題其壁曰奪得胡兒馬便休休嗟李廣
B16n0088_p0734a20║不封侯當時射殺南山虎子細看來是石頭
B16n0088_p0734a21║張文定公方平為滁州日游琅邪周行廊廡神觀清
B16n0088_p0734a22║淨至藏院俛仰久之忽呼左右梯梁間得經一函開
B16n0088_p0734a23║視之則楞伽經四卷餘其半未寫公因點筆續之筆
B16n0088_p0734a24║蹟不異味經首四句曰世間相生滅猶如虛空花智
B16n0088_p0734a25║不得有無而興大悲心遂大悟流涕見前世事葢公
B16n0088_p0734a26║生前嘗主藏於此病革自以寫經未終願再來成之
B16n0088_p0734a27║故也公立朝正色自慶曆以來名臣為人主所敬者
B16n0088_p0734b01║莫如公暮年出此經示東坡居士坡為重寫題公之
B16n0088_p0734b02║名於其右刻於浮玉山龍游寺
B16n0088_p0734b03║東坡夜宿曹溪讀傳燈錄燈花墮卷上燒一僧字即
B16n0088_p0734b04║以筆記於牕間曰山堂夜岑寂燈下讀傳燈不覺燈
B16n0088_p0734b05║花落茶毗一箇僧梵誌詩曰城外土饅頭饀草在城
B16n0088_p0734b06║裏一人吃一箇莫嫌沒滋味魯直曰既是饀草何緣
B16n0088_p0734b07║更加滋味易之曰顯兒以酒澆且圖有滋味
B16n0088_p0734b08║東坡鎮維陽幕下皆奇豪一日石塔長老遣侍者投
B16n0088_p0734b09║牒求解院東坡問長老欲何往對曰歸西湖舊廬即
B16n0088_p0734b10║令出別侯指揮東坡於是將僚佐同至石塔令擊鼓
B16n0088_p0734b11║大眾聚觀袖中出疏使晁無咎讀之其詞曰大士何
B16n0088_p0734b12║曾出世誰作金毛之聲眾生各自開堂何關石塔之
B16n0088_p0734b13║事去無作相住亦隨緣戒公長老開不二門施無盡
B16n0088_p0734b14║藏念西湖之久別亦是偶然為東坡而少留無不可
B16n0088_p0734b15║者一時稽首重聽白槌渡口船㢠依舊雲山之色秋
B16n0088_p0734b16║來雨過一新鐘鼓之聲謹疏予謂戒公甚類杜子美
B16n0088_p0734b17║黃四娘耳東坡妙觀逸想託之以為此文遂與百世
B16n0088_p0734b18║俱傳也
B16n0088_p0734b19║東坡志林王中令既平蜀捕逐餘寇與步隊相遠饑
B16n0088_p0734b20║甚入一村寺中一僧醉甚箕踞公怒欲斬之僧應對
B16n0088_p0734b21║不懼公奇而赦之問求蔬食僧云有肉無蔬公益奇
B16n0088_p0734b22║之餽以蒸猪頭食之甚美公喜問僧止能飲酒食肉
B16n0088_p0734b23║耶抑有他技也僧自言能詩公令賦蒸豚援筆立成
B16n0088_p0734b24║詩云嘴長毛短淺含臕久向山中食藥苗蒸處已將
B16n0088_p0734b25║蕉葉裹熟時更用杏漿澆紅鮮雅稱金盤飣輭熟真
B16n0088_p0734b26║堪玉筯挑若把羶根來比並羶根只合喫藤條公大
B16n0088_p0734b27║喜與紫衣
B16n0088_p0734c01║朱氏子出家小名照僧少喪父與其母尹皆願出家
B16n0088_p0734c02║照僧師守素乃參寥弟子也照僧九歲舉止如成人
B16n0088_p0734c03║誦余赤壁賦鏗然鸞鶴聲也不出十年名聞四方此
B16n0088_p0734c04║參寥之法孫東坡門僧也
B16n0088_p0734c05║妙總師參寥子予友二十餘年矣世所知獨其詩文
B16n0088_p0734c06║所不知者蓋過於詩文也獨好面折人過失然人知
B16n0088_p0734c07║其無心如虛舟之觸物蓋未嘗有怒者
B16n0088_p0734c08║秀州本覺寺一長老少蓋有名進士自文字言語悟
B16n0088_p0734c09║入至今以筆研作佛事所與游皆一時文人
B16n0088_p0734c10║法穎沙彌參寥子之法孫也七八歲事師如成人上
B16n0088_p0734c11║元夜予作樂穎坐一夫肩上觀之予謂曰出家兒亦
B16n0088_p0734c12║看燈耶穎愀然變色若無所容啼呼求去自爾不復
B16n0088_p0734c13║出嬉遊今六七年矣後當嗣參寥者
B16n0088_p0734c14║予在惠州有永嘉羅漢院僧惠誠來謁曰明日當還
B16n0088_p0734c15║浙東問所欲幹者予無以答之獨念吳越多名僧與
B16n0088_p0734c16║予善者常十九偶錄此數人以授惠誠使歸見之致
B16n0088_p0734c17║予意且為道予居此起居飲食狀以解其念也信筆
B16n0088_p0734c18║書紙語無倫次又當尚有漏落者方醉不能詳也紹
B16n0088_p0734c19║聖二年三月二十三日東坡居士書
B16n0088_p0734c20║軒渠錄東坡知湖州嘗與賓客遊道塲山屏退從者
B16n0088_p0734c21║而入有僧憑門閫熟睡東坡戲云髠閫上困有客即
B16n0088_p0734c22║答曰何不用釘頂上釘
B16n0088_p0734c23║竹坡詩話聰聞復錢塘人以詩見稱於東坡先生余
B16n0088_p0734c24║遊錢塘甚久絕不見此老詩松園老人謂余言東坡
B16n0088_p0734c25║倅錢塘時聰方為行童試經坡謂坐客言此子雖少
B16n0088_p0734c26║善作詩近參寥子作昏字韻詩可令和之聰和篇立
B16n0088_p0734c27║成云千點亂山橫紫翠一鉤新月挂黃昏坡大稱賞
B16n0088_p0735a01║言不減唐人因笑曰不須念經也做得一個和尚是
B16n0088_p0735a02║年聰始為僧
B16n0088_p0735a03║道山清話紹聖改元九月禁中為宣仁作小祥道塲
B16n0088_p0735a04║宣隆報長老陞座上設御幄於旁以聽其僧祝曰伏
B16n0088_p0735a05║願皇帝陛下愛國如身視民如子每念太皇之保佑
B16n0088_p0735a06║常如先帝之憂勤庶尹百僚謹守宋家之法度四方
B16n0088_p0735a07║萬里永為趙氏之封疆既而有僧問話云太皇今居
B16n0088_p0735a08║何處答云身居佛法龍天上心在兒孫社稷中當時
B16n0088_p0735a09║傳播人莫不稱嘆
B16n0088_p0735a10║富丞相一日于墳寺鬀度一僧貢父聞之笑曰彥國
B16n0088_p0735a11║壞了幾個才度得一箇人問之曰彥國每與僧對話
B16n0088_p0735a12║往往獎予過當其人恃此傲慢反以致禍者攽目擊
B16n0088_p0735a13║數人矣豈非壞了乎皆大笑然亦莫不以其言為當
B16n0088_p0735a14║也
B16n0088_p0735a15║過庭錄忠宣尹洛其佛牙院主不自檢束穢行甚彰
B16n0088_p0735a16║然不犯有司忠宣初不問也時五侍郎從居嫉惡之
B16n0088_p0735a17║力勸忠宣抵其罪忠宣曰彼有犯固在不宥豈可無
B16n0088_p0735a18║犯而求之乎吾則未能俟爾守此未晚後數年侍郎
B16n0088_p0735a19║果守洛久患其事有茶肆婦人文及甫之舊妾也與
B16n0088_p0735a20║佛牙主通被盜訟至府事連佛牙侍郎忽省前過知
B16n0088_p0735a21║其文氏妾恐有所請就庭下直面鞫勘案成僧罪應
B16n0088_p0735a22║徒而背有大瘤吏以聞侍郎判曰非瘡非病特決戒
B16n0088_p0735a23║閽者扃門即行及甫繼至無及復回僧二杖而瘤落
B16n0088_p0735a24║三杖而至斃一境莫不驚伏
B16n0088_p0735a25║老學菴筆記晏景初尚書請僧住院僧辭以窮陋不
B16n0088_p0735a26║可為景初曰高才固易耳僧曰巧婦安能作無麪湯
B16n0088_p0735a27║餅乎景初曰有麪則拙婦亦辦矣僧慙而退
B16n0088_p0735b01║宋史王衣傳衣字子裳濟南歷城人以門蔭仕中明
B16n0088_p0735b02║法科歷深冀二州法曹掾入為大理評事升寺正林
B16n0088_p0735b03║靈素得幸將毀釋氏以逞其私襄州僧杜德寶毀體
B16n0088_p0735b04║然香有司觀望靈素竟捕以聞衣閱之曰律自傷者
B16n0088_p0735b05║杖而已靈素求內批坐以害風教竄流之停衣官
B16n0088_p0735b06║陳仲微傳仲微為莆田尉臺閫委以縣事囊山浮屠
B16n0088_p0735b07║與郡學爭水利久不決仲微按法曰曲在浮屠他日
B16n0088_p0735b08║過寺其徒久揭其事鐘上以為冤旦暮祝詛然莫省
B16n0088_p0735b09║為仲微也仲微見之曰吾何心哉吾何心哉質明首
B16n0088_p0735b10║僧無疾而逝
B16n0088_p0735b11║避暑錄話和尚置梳篦亦俚語言必無用也崇寧中
B16n0088_p0735b12║改僧為德士皆加冠巾蔡魯公不以為然嘗爭之不
B16n0088_p0735b13║勝翼日有冠者數十人詣公謝髮既未有皆為贗髻
B16n0088_p0735b14║以簪其冠公戲之曰今當遂梳篦乎不覺烘堂大笑
B16n0088_p0735b15║冠有墮地者
B16n0088_p0735b16║韓建粗暴好殺而重佛教治華州患僧眾龐雜犯者
B16n0088_p0735b17║眾欲貸之則不可盡治之則恐傷善類乃擇其徒有
B16n0088_p0735b18║道行者使為僧正以訓治之而擇非其人反私好予
B16n0088_p0735b19║奪修謹者不得伸犯法者愈無所憚建久之乃悟一
B16n0088_p0735b20║日忽判牒云本置僧正欲要僧正僧既不正何用僧
B16n0088_p0735b21║正今去僧正使僧自正傳者雖笑然亦適中理
B16n0088_p0735b22║宜黃縣志羅漢笠距縣三十里曹山之巔宋崇寧二
B16n0088_p0735b23║年八月嘗有胡僧羣至其上迫而觀之但存僧笠其
B16n0088_p0735b24║製甚異元至正甲辰失之
B16n0088_p0735b25║可談先公侍上見宣諭慈本上云京師繁盛細民逐
B16n0088_p0735b26║末朕要卿勸善無他語詣禁中賜十禪師號及御製
B16n0088_p0735b27║僧惟白續燈錄敘釋後賜僧楷四字禪師號楷故不
B16n0088_p0735c01║受以釣名推避之際頗不恭朝廷正其罪投之遠方
B16n0088_p0735c02║無他異術窮情露教遂不振又狂逆不道伐冢誘略
B16n0088_p0735c03║多出浮屠中宣和初乃譯正其教改僧為德士復姓
B16n0088_p0735c04║氏完髮膚正冠裳盡革其尤者
B16n0088_p0735c05║鐵圍山叢談宣和六年春正月甲子寔上元節故事
B16n0088_p0735c06║天子御樓觀燈則開封尹設次以彈壓於西觀下又
B16n0088_p0735c07║於時從六宮於其上以觀天府之斷決者簾幕重密
B16n0088_p0735c08║下無由知是日上偶獨在西觀上而宦者左右皆不
B16n0088_p0735c09║從其下則萬眾忽有一人躍出緇布衣若僧寺童行
B16n0088_p0735c10║狀以手指簾謂上曰汝是某邪有何神乃敢破壞吾
B16n0088_p0735c11║教吾今語汝報將至矣吾猶不畏汝汝豈能壞諸佛
B16n0088_p0735c12║菩薩邪時上下聞此皆失措恐震捕於觀下上命中
B16n0088_p0735c13║使傳呼天府亟治之且親臨其上則又曰吾豈逃汝
B16n0088_p0735c14║乎吾故示汝以此使汝知無奈吾教何爾聽汝苦吾
B16n0088_p0735c15║吾今不語矣於是箠掠亂下又加諸炮烙詢其誰何
B16n0088_p0735c16║略不一言亦無痛楚上益憤復召行天法羽士曰宋
B16n0088_p0735c17║冲妙世號宋法師者亦神奇至視之則奏曰臣所治
B16n0088_p0735c18║者邪鬼此人者臣所不能識也因又斷其足筋俄施
B16n0088_p0735c19║刀臠血肉狼藉上大不怡為罷一日之歡至暮終不
B16n0088_p0735c20║得為何人付獄盡之嗚呼浮屠寔有人
B16n0088_p0735c21║冷齋夜話予遊褒禪山石崖下見一僧以紙軸枕首
B16n0088_p0735c22║跣足而臥予坐其旁久之乃驚覺起相向熟視予曰
B16n0088_p0735c23║方聽萬壑松聲泠然而夢夢見歐陽公羽衣折角巾
B16n0088_p0735c24║杖藜逍遙潁水之上予問師嘗識公乎曰識之予私
B16n0088_p0735c25║自語曰此道人識歐公必不凡乃問曰師寄此山如
B16n0088_p0735c26║今幾年矣道具何在伴侶為誰僧笑曰出家欲無累
B16n0088_p0735c27║公所言袞袞多事人也曰豈不置鉢耶曰食時寺有
B16n0088_p0736a01║椀又曰豈不有經卷耶曰藏中自備足曰豈不備笠
B16n0088_p0736a02║耶曰雨吾即不行曰鞋履亦不用耶曰昔有之今敝
B16n0088_p0736a03║棄之跣足行殊快人予愕曰然則手中紙軸復何用
B16n0088_p0736a04║曰此吾度牒也亦欲睡枕頭予甚愛其風韻恨不告
B16n0088_p0736a05║我以名字鄉里然識其吳音也必湖山隱者南還海
B16n0088_p0736a06║岱逢佛印禪師元公出山重荷者百夫擁輿者十許
B16n0088_p0736a07║夫巷陌聚觀喧吠雞犬予自嘆曰使褒禪山石崖僧
B16n0088_p0736a08║見之則子為無事人耶
B16n0088_p0736a09║趙閱道休官歸三衢作高齋而居之禪誦精嚴如老
B16n0088_p0736a10║爛頭陀與鍾山佛慧禪師為方外友唱酬妙語照映
B16n0088_p0736a11║叢林性喜食素日須延一僧對飯可以想見其為人
B16n0088_p0736a12║矣
B16n0088_p0736a13║宣政雜錄濟南府開元寺因更修掘地得古碑蓋會
B16n0088_p0736a14║昌中汰僧碑也字皆刓缺磨滅不可讀惟八字獨存
B16n0088_p0736a15║云僧皆烏巾尼皆緣鬢僧惡而碎之後有詔改德士
B16n0088_p0736a16║遂符碑言
B16n0088_p0736a17║談苑有一定僧在中谷中漢軍執之此僧曰吾有銀
B16n0088_p0736a18║與汝勿殺我也漢軍受其銀斬其首白乳涌出
B16n0088_p0736a19║泊宅編明州有僧佯狂頗言人災福時號癲僧睦州
B16n0088_p0736a20║王君儀才弱冠寓陸農師門下力學攻文銳意應舉
B16n0088_p0736a21║至忘寢食一日癲僧來託宿陸公曰王秀才雖設榻
B16n0088_p0736a22║不曾睡可就歇息明日僧夙興見君儀猶挾策窻下
B16n0088_p0736a23║睥睨而言若要官須四十九歲君儀聞之頗不懌其
B16n0088_p0736a24║後累應舉盡不偶直至四十八歲又夢癲僧笑而謂
B16n0088_p0736a25║曰明年做官矣是時癲僧遷化已久而來年又非唱
B16n0088_p0736a26║第之年君儀頗惻然歲籥一新陸公入預大政既對
B16n0088_p0736a27║首薦君儀遂除湖州學教授君儀嘗謂予云欲游四
B16n0088_p0736b01║明求師遺事為作傳以報之而未能也
B16n0088_p0736b02║揮麈後錄姚宏字令聲越人也父舜明廷暉嘗任戶
B16n0088_p0736b03║侍令聲少有才名呂元直為相薦為刪定官以憂去
B16n0088_p0736b04║秦會之當國屢求官不報張如瑩澄與令聲為中表
B16n0088_p0736b05║令聲托為叩之秦云廷暉與某靖康末俱位柏臺上
B16n0088_p0736b06║書粘罕乞存趙氏拉其連銜持牘去經夕復見歸竟
B16n0088_p0736b07║不僉名此老純直非狡獪者聞皆宏之謀也繇是薄
B16n0088_p0736b08║其為人如瑩以告令聲令聲曰不然先人當日固書
B16n0088_p0736b09║名矣今世所傳秦所上書與當來者大不同更易其
B16n0088_p0736b10║語以掠美名用此誑人以僕嘗見之所以見忌已而
B16n0088_p0736b11║言達於秦秦大怒思有以害之會令聲更秩調知衢
B16n0088_p0736b12║州江山縣適當亢旱有巡檢者自言能以法致雷雨
B16n0088_p0736b13║試之果然而邑民訟其以妖術惑眾追赴大理竟死
B16n0088_p0736b14║獄中初令聲宣和中在上庠有僧妙應者能知人休
B16n0088_p0736b15║咎語令聲云君不得以令終候端午日伍子胥廟中
B16n0088_p0736b16║見石橊花開則奇禍至矣令聲初任監杭州稅任三
B16n0088_p0736b17║載足迹亦不敢登吳山將赴江也自其諸暨所居趍
B16n0088_p0736b18║越來訪師憲既歸出城數里值大風雨亟愒路旁一
B16n0088_p0736b19║小廟中見庭下榴花盛開妍甚可愛詢祝史云此伍
B16n0088_p0736b20║子胥廟其日乃五月五日令聲慘然登車未幾遂罹
B16n0088_p0736b21║其酷
B16n0088_p0736b22║揮麈三錄湯致遠鵬舉守婺州與通判梁仲寬厚善
B16n0088_p0736b23║仲寬者越人也晚得一婢甚憐寵之一旦辭去遂為
B16n0088_p0736b24║天章寺長老德範者所有納之於方丈梁悒悒以終
B16n0088_p0736b25║湯時帥長沙有過客為湯言之且悲且憤識之胷中
B16n0088_p0736b26║明年湯易帥浙東入境即往天章甫至寺急呼五百
B16n0088_p0736b27║擒主僧決而逐出大以快意然德範者與婢一舸東
B16n0088_p0736c01║去已逾月被撻之髠入院蓋未久也
B16n0088_p0736c02║昨夢錄建炎初中州有什宦者踉蹌至新市蹔為寺
B16n0088_p0736c03║居親舊絕無牢落淒凉斷其蹤跡茫茫殊未有所向
B16n0088_p0736c04║寺僧忽相過存問勤屬時時餽餚酒仕宦者極感之
B16n0088_p0736c05║語次問其姓則曰姓湯而仕宦之妻亦姓湯於是通
B16n0088_p0736c06║譜系為親戚而致其周旋餽遺者愈厚一日告仕宦
B16n0088_p0736c07║者曰聞金人旦至台眷盍早圖避地耶仕宦者曰某
B16n0088_p0736c08║中州人忽到異鄉且未有措足之所又安有避地可
B16n0088_p0736c09║圖哉僧曰某山間有菴血屬在焉共處可乎於是欣
B16n0088_p0736c10║然從之即日命舟以往及已去僧曰事已小定駐蹕
B16n0088_p0736c11║之地不遠公當速往除援仕宦者告以闕乏僧於是
B16n0088_p0736c12║辦舟贈鏹二百緡使行仕宦者曰吾師之德於我至
B16n0088_p0736c13║厚何以為報僧曰既為親戚義當爾也乃留其孥於
B16n0088_p0736c14║菴中僧為酌別飲大醉遂行翼日睡覺時日已高起
B16n0088_p0736c15║視乃泊舟太湖中四旁十數里皆無居人舟人語啐
B16n0088_p0736c16║啐過午督之使行良久始慢應曰今行矣既而取巨
B16n0088_p0736c17║石磨斧仕宦者罔知所措叩其所以則曰我等與官
B16n0088_p0736c18║人無涉故相假借不忍下手官人當作書別家付我
B16n0088_p0736c19║訖自為之所爾仕宦者惶惑顧望未忍即自引決則
B16n0088_p0736c20║曰今幸尚早若至昏夜恐官不得其死也仕宦者於
B16n0088_p0736c21║是悲慟作家書畢自沉焉時內翰汪彥章守霅川有
B16n0088_p0736c22║赴郡自首者鞫其情寔曰僧納仕宦之妻酬舟人者
B16n0088_p0736c23║甚厚舟人每以此持僧需索百出僧不能堪一夕中
B16n0088_p0736c24║夜往將殺之舟人適出其妻自內窺月明中見僧持
B16n0088_p0736c25║斧也乃告其夫舟人以是自首汪以謂僧固當死而
B16n0088_p0736c26║舟人受賂殺命官情罪俱重難以首從輕論其刑惟
B16n0088_p0736c27║均可也又其妻請以亡夫誥勅易度牒為尼二事奏
B16n0088_p0737a01║皆可汪命獄吏故緩其死使皆備受慘酷數月然後
B16n0088_p0737a02║刑之
B16n0088_p0737a03║輟耕錄宋高宗朝錢唐喻氏出家為沙門名思靜建
B16n0088_p0737a04║妙行院於北關接待供僧三百萬畵阿彌陀佛入於
B16n0088_p0737a05║神妙楊侍郎傑贊為喻彌陀人從而稱之靜又于西
B16n0088_p0737a06║湖之北鐫石為大佛頭父老相傳云此石乃秦始皇
B16n0088_p0737a07║繫纜石蓋是時皆浙江耳初無西湖之名始皇將登
B16n0088_p0737a08║會稽為風浪所阻故泊舟此處
B16n0088_p0737a09║貴耳集孝宗幸天竺及靈隱有僧輝相隨見飛來峰
B16n0088_p0737a10║問輝曰既是飛來如何不飛去對曰一動不如一靜
B16n0088_p0737a11║又有觀音像手持數珠問曰何用曰要念觀音菩薩
B16n0088_p0737a12║問自念則甚曰求人不如求己因進圓覺經二句使
B16n0088_p0737a13║虛妄心若無六塵則不能有經本四字一句以三句
B16n0088_p0737a14║合而為二句孝宗大喜
B16n0088_p0737a15║清波雜志道士一萬人僧二十萬人乃紹興二十七
B16n0088_p0737a16║年禮部見注節之數時未放行度牒迨今三十餘年
B16n0088_p0737a17║其復有所損益歟紹興間福建大剎有申所屬謂積
B16n0088_p0737a18║下度僧錢若干乞備申舉以獻助乞量給度牒三兩
B16n0088_p0737a19║道葢嘗試也時議者謂宜依所請第令具戒臘最深
B16n0088_p0737a20║者三五輩以聞並與師號淳熙間執政進呈江州置
B16n0088_p0737a21║駐泊軍因依趙雄奏昨已准宣諭賣度牒非佳事今
B16n0088_p0737a22║湖廣總領所歲有給降度牒定數不知紹興年間不
B16n0088_p0737a23║曾給降亦自足用豈紹興間未有江州軍耶雄奏令
B16n0088_p0737a24║契勘江州軍自紹興三十年創置以萬人為額度牒
B16n0088_p0737a25║初未行也上曰待以示三省朕不欲給降度牒當漸
B16n0088_p0737a26║革之張孝祥建議自恭人至孺人邑號分等第立價
B16n0088_p0737a27║許貴家婦女及妾投名書填則數千百萬不日可辦
B16n0088_p0737b01║於以佐國用較以度牒生齒不削戶口不耗仍不為
B16n0088_p0737b02║民之蠧雖曰得策終以鬻爵以誘婦人名器輕假而
B16n0088_p0737b03║不果行
B16n0088_p0737b04║行營雜錄行都崇新門外鹿花寺乃殿帥楊存中郡
B16n0088_p0737b05║王特建以處北地流寓僧一歲元宵側近營婦連夜
B16n0088_p0737b06║入寺觀燈有殿司將官妻同一女往觀乃為數僧引
B16n0088_p0737b07║入房中置酒盛饌逼令其醉遂留宿於幽室遽殺母
B16n0088_p0737b08║而留女女不敢哀及半年三僧盡出其房窻外乃是
B16n0088_p0737b09║野地女因窺窻見一卒在地打草呼近窻下備語前
B16n0088_p0737b10║事可急往某寨某將家報知速來取我卒如言往報
B16n0088_p0737b11║將官即告楊帥帥令人告報本寺云來日郡王自齋
B16n0088_p0737b12║合寺僧行人力本府自遣廚子排齋至是坐定每二
B16n0088_p0737b13║卒擒下一僧合寺僧行人力盡縛之又令百餘卒破
B16n0088_p0737b14║其寺果得此女見父號慟遂綁三人主首送所屬依
B16n0088_p0737b15║法施行而毀其寺逐去諸髠
B16n0088_p0737b16║樂善錄潁川一異僧能知人宿命時歐陽永叔領郡
B16n0088_p0737b17║事見一女妓口氣常作青蓮花香心頗異之舉以問
B16n0088_p0737b18║僧僧曰此妓前生為尼好轉妙法蓮花經三十年不
B16n0088_p0737b19║廢以一念之差失身至此後因郡會其妓女適侍立
B16n0088_p0737b20║在旁公因以僧語告之且問今亦曾轉妙法蓮華經
B16n0088_p0737b21║否妓曰某不幸為妓日事應接何暇轉經公命取經
B16n0088_p0737b22║令讀一閱如流宛若素習公益異之
B16n0088_p0737b23║墨莊漫錄劉安世器之在都下僧化成見之曰公在
B16n0088_p0737b24║胞胎中當有不測驚危幼年復有惡疾幾為廢人然
B16n0088_p0737b25║卒無恙蓋器之父航赴官蜀中時母方娠遇棧道天
B16n0088_p0737b26║雨新霽磴滑危甚忽石隕馬蹶夫人已墜崖下矣眾
B16n0088_p0737b27║皆驚泣無復生望試使下瞰崖腹有巨木葛藟縈結
B16n0088_p0737c01║蟠屈如蓋落葉委籍夫人安坐於上呼之即應乃以
B16n0088_p0737c02║衾幮懸縋而上了無所傷至官未幾而育器之後十
B16n0088_p0737c03║餘歲居京師苦赤目甚惡睛溢於外百醫莫差一日
B16n0088_p0737c04║有客云某有一相識來調官畜惡目藥甚效昨日來
B16n0088_p0737c05║別云已陛辭早晚即行試使人往求之時行李已出
B16n0088_p0737c06║房云藥誠有之匆匆忘記在甚篋中初發一篋藥乃
B16n0088_p0737c07║在焉遂得之令以藥傅睛上軟帛纏護戒七日方開
B16n0088_p0737c08║一傅痛即止及開睛已內眸子瞭矣二事器之自為
B16n0088_p0737c09║劉勉中言
B16n0088_p0737c10║三朝野史史彌遠之立理宗而廢濟王或者謂其於
B16n0088_p0737c11║夢寐之中有所感而然也後村先生劉克莊以詩譏
B16n0088_p0737c12║之云楊柳春風丞相府梧桐夜雨濟王家人皆謂彌
B16n0088_p0737c13║遠是佛位中人乃父丞相浩與覺長老道契握手入
B16n0088_p0737c14║堂奧問之曰和尚好我好覺見堂奧中簾幕綺羅榮
B16n0088_p0737c15║華富裕粉白黛綠環列左右乃應答曰大丞相富貴
B16n0088_p0737c16║好老僧何好之有既而曰此念頭一差積年蒲團工
B16n0088_p0737c17║夫俱廢未免墮落一日浩坐廳上儼然見覺長揖突
B16n0088_p0737c18║入堂內使人往寺中請相見人回報云覺長老坐化
B16n0088_p0737c19║圓寂於法堂上頃間浩堂裏弄璋浩默然自知後以
B16n0088_p0737c20║覺字為彌遠小名觀彌遠二十七年當國冊立理宗
B16n0088_p0737c21║措天下於泰山之安運籌廊廟日食萬錢豈非佛位
B16n0088_p0737c22║中人歟遠自恃冊立之功專權納賄天下變為污濁
B16n0088_p0737c23║功則有之忠則未也賈似道不許配享理宗由此
B16n0088_p0737c24║宜興縣志莫謙之初為僧德祐元年糾合義士捍禦
B16n0088_p0737c25║鄉閭詔為溧陽尉尋沒於戰贈功大夫時有萬安僧
B16n0088_p0737c26║亦起兵舉義旗曰降魔其詩曰時危聊作將事定復
B16n0088_p0737c27║為僧旋亦敗歿
B16n0088_p0738a01║金史張通古傳海陵御下嚴厲收威柄親王大臣未
B16n0088_p0738a02║嘗少假以顏色惟見通古必以禮貌會磁州僧法寶
B16n0088_p0738a03║欲去張浩張暉欲留之不可得朝官又有欲留之者
B16n0088_p0738a04║海陵聞其事詔三品以上官上殿責之曰聞卿等每
B16n0088_p0738a05║到寺僧法寶正坐卿等皆坐其側朕甚不取佛者本
B16n0088_p0738a06║一小國王子能輕舍富貴自苦修行由是成佛今人
B16n0088_p0738a07║崇敬以希福皆妄也况僧者往往不第秀才市井游
B16n0088_p0738a08║食生計不足乃去為僧較其貴賤未可與簿尉抗禮
B16n0088_p0738a09║閭閻老婦迫於死期多歸信之卿等位為宰輔乃復
B16n0088_p0738a10║效此失大臣體張司徒老成舊人三教該通足為儀
B16n0088_p0738a11║表何不師之召法寶謂之曰汝既為僧去住在己何
B16n0088_p0738a12║乃使人知之法寶戰懼不知所為海陵曰汝為長老
B16n0088_p0738a13║當有定力今乃畏死耶遂於朝堂杖之二百張浩張
B16n0088_p0738a14║暉杖二十
B16n0088_p0738a15║張暐傳暐以諫議大夫兼禮部侍郎上問曰僧道三
B16n0088_p0738a16║年一試八十而取一不亦少乎對曰此輩浮食無益
B16n0088_p0738a17║有損不宜滋益也上曰周武帝唐武宗後周世宗皆
B16n0088_p0738a18║賢君其壽不未雖曰偶然似亦有因也對曰三君矯
B16n0088_p0738a19║枉太過今不毀除不崇奉是為得中矣
B16n0088_p0738a20║王脩傳王脩明昌二年改知大興府事時僧徒多游
B16n0088_p0738a21║貴戚門脩惡之乃禁僧午後不得出寺嘗一僧犯禁
B16n0088_p0738a22║皇姑大長公主為請翛曰奉上命即令出之立召僧
B16n0088_p0738a23║杖一百死京師肅然
B16n0088_p0738a24║元史劉秉忠傳秉忠字仲晦初名侃因從釋氏又名
B16n0088_p0738a25║子聰拜官後始更今名其先瑞州人也世仕遼為宦
B16n0088_p0738a26║族曾大父仕金為邢州節度副使因家焉故自大父
B16n0088_p0738a27║澤而下遂為邢人庚辰歲木華棃取邢州立都元帥
B16n0088_p0738b01║府以其父潤為都綂事定改署州錄事歷鉅鹿內丘
B16n0088_p0738b02║兩縣提領所至皆有惠愛秉忠生而風骨秀異志氣
B16n0088_p0738b03║英爽不羈八歲入學日誦數百言年十三為質子於
B16n0088_p0738b04║帥府十七為刑臺節度使府令史以養其親居嘗鬱
B16n0088_p0738b05║鬱不樂一日投筆嘆曰吾家累世衣冠乃汩沒為刀
B16n0088_p0738b06║筆吏乎丈夫不遇於世當隱居以求志耳即棄去隱
B16n0088_p0738b07║武安山中久之天寧虛照禪師遣徒招致為僧以其
B16n0088_p0738b08║能文詞使掌書記後遊雲中留居南堂寺世祖在潛
B16n0088_p0738b09║邸海雲禪師被召過雲中聞其博學多材藝邀與俱
B16n0088_p0738b10║行既入見應對稱旨屢承顧問秉忠於書無所不讀
B16n0088_p0738b11║尤邃於易及邵氏經世書至於天文地理律曆三式
B16n0088_p0738b12║六壬遁甲之屬無不精通論天下事如指諸掌世祖
B16n0088_p0738b13║大愛之海雲南還秉忠遂留藩邸中綂元年世祖即
B16n0088_p0738b14║位問以治天下之大經養民之良法秉忠采祖宗舊
B16n0088_p0738b15║典叅以古制之宜於今者條列以聞於是下詔建元
B16n0088_p0738b16║紀歲立中書省宣撫司朝廷舊臣山林遺逸之士咸
B16n0088_p0738b17║見錄用文物粲然一新秉忠雖居左右而猶不改舊
B16n0088_p0738b18║服時人稱之為聰書記至元元年翰林學士承旨王
B16n0088_p0738b19║鶚奏言秉忠久侍藩邸積有歲年叅帷幄之密謀定
B16n0088_p0738b20║社稷之大計忠勤勞績宜被褒崇聖明御極萬物惟
B16n0088_p0738b21║新而秉忠猶仍其野服敬號深所未安宜正其衣冠
B16n0088_p0738b22║崇以顯秩帝覽奏即日拜光祿大夫位太保參預中
B16n0088_p0738b23║書省事詔以翰林侍讀學士實默之女妻之賜第奉
B16n0088_p0738b24║先坊且以少府宮籍監戶給之
B16n0088_p0738b25║阿魯渾薩理傳阿魯渾薩理畏兀人祖阿台薩理當
B16n0088_p0738b26║太祖定西域還時因從至燕會畏兀國王亦都護請
B16n0088_p0738b27║於朝盡歸其民詔許之遂復西還精佛氏學生乞台
B16n0088_p0738c01║薩理襲先業通經律論業既成師名之曰萬全至元
B16n0088_p0738c02║十二年入為釋教都總統拜正議大夫同知總制院
B16n0088_p0738c03║事加資德大夫統制使年七十卒子三人長曰畏吾
B16n0088_p0738c04║兒薩理累官資德大夫中書右丞行泉府太卿季曰
B16n0088_p0738c05║島瓦赤薩理阿魯渾薩理其中子也以父字為全氏
B16n0088_p0738c06║幼聰慧受業於國師八哈思巴既通其學且解諸國
B16n0088_p0738c07║語世祖聞其材俾習中國之學於是經史百家及陰
B16n0088_p0738c08║陽曆數圖緯方技之說皆通習之後事裕宗入宿衛
B16n0088_p0738c09║深見器重至元二十年有西域僧自言能知天象譯
B16n0088_p0738c10║者皆莫能通其說帝問左右誰可使者侍臣脫烈對
B16n0088_p0738c11║曰阿魯渾薩理可即召與論難僧大屈服帝悅令宿
B16n0088_p0738c12║衛內朝
B16n0088_p0738c13║廉希憲傳時方尊禮國師帝命希憲受戒對曰臣受
B16n0088_p0738c14║孔子戒矣帝曰孔子亦有戒耶對曰為臣當忠為子
B16n0088_p0738c15║當孝孔子之戒如是而已
B16n0088_p0738c16║輟耕錄吾鄉陳剛宗先生孚臨海縣人國初時嘗為
B16n0088_p0738c17║僧以避世變一日大書所作詩於其父執某之粉牆
B16n0088_p0738c18║上云我不學寇丞相地黃變髮髮如漆又不學張長
B16n0088_p0738c19║史醉後揮毫掃狂墨平生紺髮三十丈幾度和雲眠
B16n0088_p0738c20║石上不合感時怒衝冠天公罰作圓頂相肺肝本無
B16n0088_p0738c21║兒女情亦豈惜此雙鬢青只憶山間秋月冷搔首不
B16n0088_p0738c22║見髼鬆影父執見之曰此子欲歸俗也呼來館穀之
B16n0088_p0738c23║命養髮經半年餘謂曰汝當娶吾將以女事汝先生
B16n0088_p0738c24║辭謝再三既而命寓他所遣媒妁行言擇日迎歸父
B16n0088_p0738c25║執喜曰五馬入門矣先生雖獲佳偶自妻母以至妻
B16n0088_p0738c26║之兄姊弟妹皆不然遂挈家入京館閣諸老交章薦
B16n0088_p0738c27║舉入翰林會朝廷遣使交趾授先生禮部郎中副之
B16n0088_p0739a01║至交州嘗有詩曰老母越南垂白髮病妻塞北倚黃
B16n0088_p0739a02║昏蠻烟瘴雨交州客三處相思一夢魂及抵安南國
B16n0088_p0739a03║以文字言語諭之其國遂降將其世子并國相入朝
B16n0088_p0739a04║後以功授治中典鄉郡終老焉若父執者可謂識人
B16n0088_p0739a05║也已
B16n0088_p0739a06║元史仁宗本紀雲南行省右丞算只兒威有罪國師
B16n0088_p0739a07║搠思吉幹節兒奏請釋之帝斥之曰僧人宜誦佛書
B16n0088_p0739a08║官事豈當與耶
B16n0088_p0739a09║張思明傳思明拜叅知政事仁宗即位浮屠妙總統
B16n0088_p0739a10║有寵勅中書官其弟五品思明執不可帝大怒召見
B16n0088_p0739a11║切責之對曰選法天下公器徑路一開來者雜遝故
B16n0088_p0739a12║寧違旨獲戾不忍隳祖宗成憲使四方得窺陛下淺
B16n0088_p0739a13║深也帝心然其言而業已許之曰卿可姑與之後勿
B16n0088_p0739a14║為例乃為萬億庫提舉不與散官
B16n0088_p0739a15║樊執敬傳執敬字時中濟寧鄆城人性警敏好學由
B16n0088_p0739a16║國子生擢授經郎嘗見帝師不拜或諗之曰帝師天
B16n0088_p0739a17║子素崇重王公大臣見必俯伏作禮公獨不拜何也
B16n0088_p0739a18║執敬曰吾孔氏之徒知尊孔氏而已何拜異教焉
B16n0088_p0739a19║不忽木傳西僧為佛事請釋罪人祈福謂之禿魯麻
B16n0088_p0739a20║豪民犯法者皆賄賂之以求免有殺主殺夫者西僧
B16n0088_p0739a21║請被以帝后御服乘黃犢出宮門釋之云可得福不
B16n0088_p0739a22║忽木曰人倫者王政之本風化之基豈可容其亂法
B16n0088_p0739a23║如是帝責丞相曰朕戒汝無使不忽木知今聞其言
B16n0088_p0739a24║朕甚愧之使人謂不忽木曰卿且休矣朕今從卿言
B16n0088_p0739a25║然自是以為故事
B16n0088_p0739a26║淥水亭雜識萬松老人耶律文正王之師也其語文
B16n0088_p0739a27║正王曰以儒治國以佛治心王亟稱之謂雲門之宗
B16n0088_p0739b01║悟者得之於緊峭迷者失之識情臨濟之宗明者得
B16n0088_p0739b02║之於峻拔昧者失之鹵莽曹洞之宗智者得之於綿
B16n0088_p0739b03║密愚者失之廉纖獨萬松老人全曹洞之血脉具雲
B16n0088_p0739b04║門之善巧備臨濟之機鋒誠宗門之大匠四海之所
B16n0088_p0739b05║式範其傾心至矣老人有萬壽語錄釋氏新聞又善
B16n0088_p0739b06║撫琴嘗從文正王索琴王以承華殿春雷及種玉翁
B16n0088_p0739b07║悲風譜贈之見湛然居士集且作詩寄老人有一曲
B16n0088_p0739b08║悲風對譜傳之句又嘗寄孔雀便面附以詩云風流
B16n0088_p0739b09║彩扇出西州寄與白蓮老社頭遮日招風都不礙休
B16n0088_p0739b10║從侍者索犀牛傳之法門亦佳話也
B16n0088_p0739b11║瑯嬛記真觀寶高才博學儀神雋令而性託夷簡目
B16n0088_p0739b12║不視邪色要其心固有所待一日遇僧如公相之曰
B16n0088_p0739b13║君相淡泊取菩薩位如拾芥耳第淫根未斷奈何觀
B16n0088_p0739b14║寶曰師言知我勝我自知若素志一遂天下浮華不
B16n0088_p0739b15║足棄也僧曰世緣一謝後當見我與君相別不過二
B16n0088_p0739b16║十年後觀寶得諧鸞凰才子佳人精彩照耀各相謂
B16n0088_p0739b17║曰素願已畢誓伉儷終身及二十年後復遇此僧於
B16n0088_p0739b18║叢林中觀寶以前愆不能無愧色僧曰君不必愧是
B16n0088_p0739b19║君夙緣固應及此及今努力彼岸非遙即說偈曰世
B16n0088_p0739b20║有男女相此人自分別以佛視淫慾如蚊蚋交感譬
B16n0088_p0739b21║如兩木人分作男女根說機能搖動解衣共喜戲兩
B16n0088_p0739b22║根雖相接無增亦無滅以佛視世人交感誠如是汝
B16n0088_p0739b23║若發菩提往事如空華天女本來淨摩登婬第一今
B16n0088_p0739b24║各成正果淨婬無分別試使取淨婬追尋了無得如
B16n0088_p0739b25║何空華相展轉謂真實此是眾生心汝何固執著淨
B16n0088_p0739b26║婬無差別即汝妙明心觀寶言下大悟
B16n0088_p0739b27║等師勸修淨土以信為入門之要一切世法亦不痛
B16n0088_p0739c01║禁第云勿談人遇飲酒不至醉茹葷不至殺生房室
B16n0088_p0739c02║不至於邪治本業有餘暇隨地閉目端坐心念佛號
B16n0088_p0739c03║目觀佛容一年半載後念觀稍熟即行住坐臥皆可
B16n0088_p0739c04║為之至於夢中亦得見佛此乃必成之驗也此僧又
B16n0088_p0739c05║有奇術與人共坐靜室能攝其神共游安養境界大
B16n0088_p0739c06║都與阿彌經所說彷彿是人既神游一二次則夢中
B16n0088_p0739c07║所見往往類之其夢游既多則臨終靈性自無他往
B16n0088_p0739c08║必西方無疑也由是從者甚眾皆得往生大有奇驗
B16n0088_p0739c09║至有見形報其家者然則淨土之說固可不信乎
B16n0088_p0739c10║輟耕錄嘉興天寧寺有老僧曰果興坐平生不蓄積
B16n0088_p0739c11║得錢輙買酒飲長老念空海每歲遺衣段至正癸巳
B16n0088_p0739c12║正月一日無疾而卒一百二歲
B16n0088_p0739c13║聖君初政記高祖惡頑民竄緇流聚犯者眾掘地埋
B16n0088_p0739c14║其身十五井列特露其頂用大斧削之一削去數顆
B16n0088_p0739c15║頭謂之鏟頭會時有神僧在列因示神變元既喪隨
B16n0088_p0739c16║復出凡三五不止乃釋之并罷斯會
B16n0088_p0739c17║公餘日錄末樂初有吳僧聰聞及寄鉢於吾邑君山
B16n0088_p0739c18║光孝禪寺善聲詩其徒有從學者屢請之未見啟受
B16n0088_p0739c19║一日同行晚眺口占一絕云粥罷行來坐看山何人
B16n0088_p0739c20║學得老僧閒農家未熟黃昏飯一縷青烟出樹間曰
B16n0088_p0739c21║此絕法也音趣雅適時頗取之然不耕坐食之罪正
B16n0088_p0739c22║恐不免於自首耳
B16n0088_p0739c23║吳中往哲記永樂中欲杜釋源籍童行皆謫為邊士
B16n0088_p0739c24║吳僧隆菩薩表求焚身救之許焉積薪坐其上圍以
B16n0088_p0739c25║刀戟擁燧未至口吐三昧火自焚肉盡而枯骸植立
B16n0088_p0739c26║節節不墮謫者由是皆赦今吳中有燒身圖也
B16n0088_p0739c27║喫肉和尚不知何來無名字游丐吳中將十年能食
B16n0088_p0740a01║肉一頓盡數十斤或四五日不食其色黃瘁而神清
B16n0088_p0740a02║扣之無答夜宿北寺門下巡按御史王濬親臨視之
B16n0088_p0740a03║亦坐不起也惟摸其帶笑焉死時謝諸嘗施食者為
B16n0088_p0740a04║乞水飲二石盡洗腸胃乃化
B16n0088_p0740a05║蘇談陽山寺僧道旵能默誦法華經七軸熟如注水
B16n0088_p0740a06║每旦入城則沿途持以為課至半道輒一周焉他如
B16n0088_p0740a07║圓覺了義慈悲懺法金光明地藏皆能口述不煩披
B16n0088_p0740a08║閱餘惟華嚴般若則梢對經本然閉目亦能諷誦略
B16n0088_p0740a09║據行墨而已吾輩士人固多愧之也
B16n0088_p0740a10║語怪東海傍人有步於海濱者得一初生孩意為私
B16n0088_p0740a11║產所棄己且無子漫取歸𢌿其妻畜之兒無他異第
B16n0088_p0740a12║合眼不開久之以為盲其人曰雖無目吾既取之不
B16n0088_p0740a13║忍復棄之死地比長不肯食葷誦佛經號出家僧行
B16n0088_p0740a14║甚高遠近投禮號福菩薩至高年乃坐而命其徒告
B16n0088_p0740a15║以將逝復集眾叅禮師即口吐三昧火漸出次七竅
B16n0088_p0740a16║中出火以自焚焉
B16n0088_p0740a17║英宗實錄番僧有數等曰大慈法王曰西天佛子曰
B16n0088_p0740a18║大國師曰國師曰禪師曰都綱曰剌麻俱光祿寺支
B16n0088_p0740a19║待有日支酒饌一次二次三次又支廩餼者有但支
B16n0088_p0740a20║廩餼者上即位初禮部尚書胡濚等議減去六百九
B16n0088_p0740a21║十一人正統元年五月濚等備疏慈恩隆善能仁寶
B16n0088_p0740a22║慶四寺番僧當減去者又四百五十人
B16n0088_p0740a23║權子晉五臺山佛教文殊氏弘法處也迄隋唐末梵
B16n0088_p0740a24║宇麗甚某歲為巨賊所據寺僧悉散去嗣一行脚過
B16n0088_p0740a25║此觀之愴然奮曰斯吾祖師道場也而忍沒為賊虜
B16n0088_p0740a26║巢耶乃矢志為恢復謀荷杖徒步走薄海內擬結僧
B16n0088_p0740a27║緣以千計許志者輒裂巾為盟而去期以某歲月日
B16n0088_p0740b01║共至某所舉事至日是千人者果畢至無一後期者
B16n0088_p0740b02║爰出方略勠力驅殺賊眾遂復其地建除梵宇居眾
B16n0088_p0740b03║僧已延訪僧臘中有德者登壇設法其中而已首率
B16n0088_p0740b04║諸僧執弟子禮受法云
B16n0088_p0740b05║代醉編王陽明嘗遊僧寺見一室鎖封甚密欲開視
B16n0088_p0740b06║之寺僧不可云中有入定僧閉門五十年矣陽明固
B16n0088_p0740b07║請開視之見龕中坐一僧儼然若生其貌酷肖陽明
B16n0088_p0740b08║先生曰此豈吾之前身乎既而見壁間一詩云五十
B16n0088_p0740b09║年前王守仁開門原是閉門人精靈剝后還歸復始
B16n0088_p0740b10║信禪門不壞身先生曰此固吾之前身悵然久之建
B16n0088_p0740b11║塔以瘞而去
B16n0088_p0740b12║列朝詩集宗乘字載之常熟東塔寺僧秀贏好靜不
B16n0088_p0740b13║諧於俗時為小詩亦不求人解從汰法師於華山卒
B16n0088_p0740b14║於嘉定石林源公刻其遺詩吳郡海岱字聞光弱冠
B16n0088_p0740b15║棄妻子薙髮於馬鞍山仰天塢叅憨大師於匡廬歸
B16n0088_p0740b16║禮二楞幽谿通惟識元談大義諸方皆稱之同時有
B16n0088_p0740b17║實印字慧持妙嚴字端友際瞻字師星源際字曠兼
B16n0088_p0740b18║皆吳江少年苾芻為詩社以清新之句相尚而皆早
B16n0088_p0740b19║歿通洽字履正華亭超果寺僧叅雨汰諸講席有詩
B16n0088_p0740b20║名如曉字萍蹤蕭山人善畫竹喜天目山高秀孤栖
B16n0088_p0740b21║三年自稱天目寓僧入天台汎剡溪挂瓢湖南有萍
B16n0088_p0740b22║草詩亦皆早歿印有秋葉近銷為客性寒花當有向
B16n0088_p0740b23║禪心耳際波濤成避世腹中冰雪自為天嚴詠梅有
B16n0088_p0740b24║雪深客未至月白夢初殘瞻有溪綠冰初斷村寒花
B16n0088_p0740b25║偶遲際有鶯聲初在柳花氣薄迎衣洽有秋盡寒猶
B16n0088_p0740b26║淺晚來山漸深曉有夕陽移古岸漁笛弄秋聲皆佳
B16n0088_p0740b27║句也
B16n0088_p0740c01║青溪暇筆近日一蕃僧自西域來貌若四十餘通中
B16n0088_p0740c02║國語自言六十歲矣不御飲食日㗖棗栗數枚而已
B16n0088_p0740c03║所坐一龕僅容其身如欲入定則命人鎖其龕門加
B16n0088_p0740c04║紙密糊封之或經月餘謦欬之聲亦絕人以為化去
B16n0088_p0740c05║潛聽之但聞掐念珠歷歷濟川楊景方嘗館於其家
B16n0088_p0740c06║有叩其術者則勸人少思少睡少食耳一切布施皆
B16n0088_p0740c07║不受曰吾無用也予親見雨花臺南回回寺中此與
B16n0088_p0740c08║希夷一睡數月何異可見異人無世無之
B16n0088_p0740c09║
B16n0088_p0740c10║僧部雜錄
B16n0088_p0740c11║酉陽雜俎相傳云一公初謁華嚴嚴命坐頃曰爾看
B16n0088_p0740c12║吾心在何所一公曰師馳白馬過寺門矣又問之一
B16n0088_p0740c13║公曰危乎師何為處乎剎末也華嚴曰聰明果不虛
B16n0088_p0740c14║試復觀我一公良久泚顙面洞亦作禮曰師得無入
B16n0088_p0740c15║普賢地乎集賢校理鄭符云柳中庸善易嘗詣普寂
B16n0088_p0740c16║公公曰筮吾心所在也柳云和尚心在前簷第七題
B16n0088_p0740c17║復問之在某處寂曰萬物無逃於數也吾將逃矣嘗
B16n0088_p0740c18║試測之柳久之瞿然曰至矣寂然不動吾無得而知
B16n0088_p0740c19║矣又詵禪師本傳云日照三藏詣詵詵不迎接直貴
B16n0088_p0740c20║之曰僧何為俗入囂湫處詵徵瞚亦不答又云夫立
B16n0088_p0740c21║不可過人頭豈容摽身鳥外詵曰吾前心於市後心
B16n0088_p0740c22║剎末三藏果聰明且復我日照乃彈指數十曰是境
B16n0088_p0740c23║空寂諸佛從是出也予按列子曰有神巫自齊而來
B16n0088_p0740c24║處於鄭命曰季咸列子見之心醉以告壺丘子壺丘
B16n0088_p0740c25║子曰嘗試與來以吾示之明日列子與見壺丘子壺
B16n0088_p0740c26║丘子曰嚮吾示之以地文殆見吾杜德機也嘗又與
B16n0088_p0740c27║來列子又與見壺丘子壺丘子曰嚮吾示之以天壤
B16n0088_p0741a01║列子明日又與見壺丘子出曰子之先生不齊吾無
B16n0088_p0741a02║得而相焉吾示之以太沖莫朕嘗又與來明日又與
B16n0088_p0741a03║之見壺丘子立未定失足而走壺丘子曰吾與之虛
B16n0088_p0741a04║而猗移因以為方靡因以為流波故逃也予謂諸說
B16n0088_p0741a05║悉互竄是事也如晉時有人百擲百盧王衍曰後擲
B16n0088_p0741a06║似前擲矣蓋取於列子均後於前之義當時人聞以
B16n0088_p0741a07║為名言人之易欺多如此類也
B16n0088_p0741a08║因話錄元和以來京城諸僧及道士尤多大德之號
B16n0088_p0741a09║偶因勢進則得補署遂以為頭銜各因所業談論取
B16n0088_p0741a10║本教所業以符大德之目此猶近於理至有號文章
B16n0088_p0741a11║大德者夫文章之稱豈為緇徒設耶訛亦甚矣有似
B16n0088_p0741a12║昔歲德宗搜訪懷才抱器不求聞達者有人於昭應
B16n0088_p0741a13║縣逢一書生奔馳入京問求何事答云將應不求聞
B16n0088_p0741a14║達科此科亦豈可應耶號欺聾俗皆此類也
B16n0088_p0741a15║青箱雜記近世釋子多務吟詠唯國初贊寧獨以著
B16n0088_p0741a16║書立言尊崇儒術為佛事故所著駁董仲舒繁露二
B16n0088_p0741a17║篇難王充論衡三篇證蔡邕獨斷四篇斥顏師古正
B16n0088_p0741a18║俗七篇非史通六篇答雜斥諸史五篇折海潮論兼
B16n0088_p0741a19║明錄二篇抑春秋無賢臣論一篇極為王禹偁所激
B16n0088_p0741a20║賞故王公與贊寧書曰累日前蒙惠顧諛才辱借通
B16n0088_p0741a21║論日殆三復未詳指歸徒觀其滌繁露之瑕劘論衡
B16n0088_p0741a22║之玷瞭獨斷之瞽砭正俗之疹折子元之邪說泯米
B16n0088_p0741a23║穎之巧言逐光庭若摧枯排孫卻似國蔓使聖人之
B16n0088_p0741a24║道無傷於明夷儒家者流不至於迷復然則師胡為
B16n0088_p0741a25║而來哉得非天助素王而假手於我師者歟
B16n0088_p0741a26║避暑錄話佛氏論持律以隔牆聞釵釧聲為破戒人
B16n0088_p0741a27║疑之久矣蘇子由為之說曰聞而心不動非破戒心
B16n0088_p0741b01║動為破戒子由蓋自謂深於佛者而言之陋如此何
B16n0088_p0741b02║也夫淫坊酒肆皆是道塲內外牆壁初誰限隔此耳
B16n0088_p0741b03║本何所在今見有牆為隔是一重公案知聲為釵釧
B16n0088_p0741b04║是一重公案尚問心動不動乎吳僧淨端者行解通
B16n0088_p0741b05║脫人以為散聖章丞相子厚聞召之飯而子厚自食
B16n0088_p0741b06║葷執事者誤以饅頭為餕餡置端前端得之食自如
B16n0088_p0741b07║子厚得餕餡知其誤斥執事者而顧端曰公何為食
B16n0088_p0741b08║饅頭端徐取視曰乃饅頭耶怪餕餡乃許甜吾謂此
B16n0088_p0741b09║僧真持戒者也
B16n0088_p0741b10║高僧傳略載孫綽道賢論以當時七僧比七賢竺法
B16n0088_p0741b11║護比山巨源帛法祖比嵇叔夜竺法乘比王濬冲竺
B16n0088_p0741b12║法深比劉伯論支道林比向子期竺法蘭比阮嗣宗
B16n0088_p0741b13║于道邃比仲容各以名迹相類者為配惜不見全文
B16n0088_p0741b14║七人支道林最著其餘亦班班見世說晉人本超逸
B16n0088_p0741b15║更能以佛理佐之宜其高勝不凡但恨當時未有禪
B16n0088_p0741b16║經文傳者亦未廣猶以老莊為宗竺法深王敦之弟
B16n0088_p0741b17║賢於王氏諸人遠矣即支遁求買沃州報之未聞巢
B16n0088_p0741b18║由買山而隱者蓋遁猶輸此一著想見其人物也
B16n0088_p0741b19║晉宋間佛學初行其徒猶未有僧稱通曰道人其姓
B16n0088_p0741b20║則皆從所投學如支遁本姓關學於支謙為支帛道
B16n0088_p0741b21║猷本姓馮學於帛尸黎密為帛是也至道安始言佛
B16n0088_p0741b22║氏釋迦今為佛子宜從佛氏乃請皆姓釋世以釋舉
B16n0088_p0741b23║佛者猶言楊墨申韓今以為稱者自不知其為姓也
B16n0088_p0741b24║貧道亦是當時儀制定以自名之辭不得不稱者疑
B16n0088_p0741b25║示尊禮許其不名云耳今乃反以名相呼而不諱蓋
B16n0088_p0741b26║自唐已然而貧道之言廢矣
B16n0088_p0741b27║能改齋漫錄唐宣宗時中書門下奏若官度僧尼有
B16n0088_p0741c01║闕則擇人補之仍申祠部給驗其欲遠遊尋師者須
B16n0088_p0741c02║有本州公驗乃知本縣僧尼出遊給公驗自唐已然
B16n0088_p0741c03║矣
B16n0088_p0741c04║唐詩多以僧為上人曰杜子美已上人茅屋是也按
B16n0088_p0741c05║摩訶般若經云何名上人佛言若菩薩一心行阿耨
B16n0088_p0741c06║菩提心不散亂是名上人十誦律云人有四種一麤
B16n0088_p0741c07║人二濁人三中間人四上人
B16n0088_p0741c08║雲麓漫抄唐書志道士女冠僧尼見天子必拜今之
B16n0088_p0741c09║不拜未知起自何時儀
B16n0088_p0741c10║清波雜志大觀二年詔大相國寺慧林禪院長老元
B16n0088_p0741c11║正坐化並無衣鉢闕葬送之用賜絹三百疋錢三百
B16n0088_p0741c12║貫賜寂照之塔仍間度一僧浮屠示寂寸絲不掛亦
B16n0088_p0741c13║安用爾許縑帛方崇道教詔道流敘位在僧之上元
B16n0088_p0741c14║正何人而膺此優典
B16n0088_p0741c15║捫蝨新話世傳王荊公嘗問張文定公曰孔子去世
B16n0088_p0741c16║百年生孟子亞聖後絕無人何也文定公曰豈無又
B16n0088_p0741c17║有過孔子上者公曰誰文定曰江西馬大師汾陽無
B16n0088_p0741c18║業禪師雪峰岩頭丹霞雲門是也公暫聞意不甚解
B16n0088_p0741c19║乃問曰何謂也文定曰儒門淡薄收拾不住皆歸釋
B16n0088_p0741c20║氏耳荊公欣然歎服其後說與張天覺天覺撫几歎
B16n0088_p0741c21║賞曰達人之論也遂記案間予謂馬大師等在孔子
B16n0088_p0741c22║上下今不必論然自馬大師之後釋門又復淡薄收
B16n0088_p0741c23║拾不住絕無一人何也豈其復生吾儒中乎近世歐
B16n0088_p0741c24║陽文忠公司馬溫公范蜀公皆不喜佛然其聰明之
B16n0088_p0741c25║所照了德行之所成就真儒法也豈復在馬大師下
B16n0088_p0741c26║乎吾以是知儒釋二者殆迭為盛衰不知歐公後數
B16n0088_p0741c27║十年當復生釋氏中未可知也方當吾儒生聖賢之
B16n0088_p0742a01║時要不可使邪說詭服者得以自肆可也雖然吾豈
B16n0088_p0742a02║與今世脫空謾語者較其上下耶惜荊公不聞此語
B16n0088_p0742a03║僧伽龍朔中遊江淮間其迹甚異有問之曰汝何姓
B16n0088_p0742a04║答曰姓何又問何國人答曰何國人唐李邕作碑不
B16n0088_p0742a05║曉其言乃書傳曰大師姓何何國人此正所謂對癡
B16n0088_p0742a06║人說夢耳李邕遂以夢為真真癡絕也僧贊寧以其
B16n0088_p0742a07║傳編入僧史又從而解之曰其言姓何亦猶康會本
B16n0088_p0742a08║康居國人便命為康僧會詳何國在碎葉東北是碎
B16n0088_p0742a09║葉國附庸耳此又夢中說夢可掩卷一笑
B16n0088_p0742a10║高仲靈作遠公影堂記六件事且罪學者不能深考
B16n0088_p0742a11║遠行事以張大其德著明於世予曰仲靈寧嘗自考
B16n0088_p0742a12║其事乎謝靈運欲入社遠拒之曰是子思亂將不令
B16n0088_p0742a13║終盧循反而遠與之執手言笑謂遠知人則何暗於
B16n0088_p0742a14║循謂不知人則何獨明於靈運遠自以宗教為己任
B16n0088_p0742a15║而授詩禮於宗雷輩與道安諫苻堅勿伐洛陽同科
B16n0088_p0742a16║父子於釋氏其可謂純正而知大體者耶
B16n0088_p0742a17║輟耕錄大德間僧膽巴者一時朝貴咸敬之德壽太
B16n0088_p0742a18║子病瘢薨不魯罕皇后遣人問曰我夫婦崇信佛法
B16n0088_p0742a19║以師事汝止有一子寧不能延其壽邪答曰佛法譬
B16n0088_p0742a20║猶燈籠風雨至乃可蔽若燭盡則無如之何矣此語
B16n0088_p0742a21║即吾儒死生有命之意異端中得此亦可謂有口才
B16n0088_p0742a22║者矣
B16n0088_p0742a23║墐戶錄晉世不惟士人語清標元致而釋子輩語亦
B16n0088_p0742a24║復可聽薛道衡稱則公之文曰屢發新彩英英獨照
B16n0088_p0742a25║慧帝聞梵唄曰亹亹溜滴似伏流之吐波又曰却轉
B16n0088_p0742a26║弄響飛揚長引聲發喉中脣口不動又曰以哀婉為
B16n0088_p0742a27║入神用騰擲為清舉文句則如端夏多隙無事忽景
B16n0088_p0742b01║又云依義莫依語又曰籠餐詎貴釣耳難嘗又云沙
B16n0088_p0742b02║漠織寒長風負雪又云莊矜老帶彈沐斜埃又云早
B16n0088_p0742b03║帳風首春席雲阿又云雖淚至之有端固憂來之無
B16n0088_p0742b04║兆使入世說固不能辨也
B16n0088_p0742b05║暖姝由筆僧衣肩下有大環雖聞其名而不知其字
B16n0088_p0742b06║鄭元祐遂昌雜錄云哲那環常聞哲呼為執音耳
B16n0088_p0742b07║羣碎錄隋文帝以沙門彥崇為學士命僧以官始此
B16n0088_p0742b08║戒菴漫筆漢明帝聽陽城侯劉峻等出家僧之始也
B16n0088_p0742b09║濟陽婦女阿潘等出家尼之始也
B16n0088_p0742b10║太平清話乞士者有四種食合藥種植田園名下口
B16n0088_p0742b11║食仰觀星宿名仰口食四方巧語名方口食玩術卜
B16n0088_p0742b12║算名四維口食比丘不作此四名清淨乞士也
B16n0088_p0742b13║日知錄少林寺中有唐太宗為秦王時賜寺僧教其
B16n0088_p0742b14║辭曰王世充叨竊非據敢違天常法師等並能深悟
B16n0088_p0742b15║幾變早識妙因擒彼兇孽廓茲淨土聞以欣尚不可
B16n0088_p0742b16║思議今東都危急旦夕殄除並宜勉終茂功以垂令
B16n0088_p0742b17║範是時立功十有三人裴漼少林寺碑所稱志操惠
B16n0088_p0742b18║瑒曇宗等惟曇宗拜大將軍餘不受官賜地四十頃
B16n0088_p0742b19║此少林僧兵所起考之魏書孝武帝西奔以五千騎
B16n0088_p0742b20║宿於瀍西楊王別舍沙門都維那惠臻負璽持千牛
B16n0088_p0742b21║刀以從舊唐書元和十年嵩山僧圓淨與淄青節度
B16n0088_p0742b22║使李師道謀反結勇士數百人伏於東都進奏院乘
B16n0088_p0742b23║雒城無兵欲竊發焚燒宮殿小將楊進李再興告變
B16n0088_p0742b24║留守呂元膺乃出兵圍之賊突圍而出入嵩嶽山棚
B16n0088_p0742b25║盡擒之宋史范致虛以僧趙宗印充宣撫司參議官
B16n0088_p0742b26║兼節制軍馬宗印以僧為一軍號尊勝隊童子行為
B16n0088_p0742b27║一軍號淨勝隊然則嵩雒之間固世有異僧矣
B16n0088_p0742c01║嘉靖中少林僧月空受都督萬表檄禦倭於松江其
B16n0088_p0742c02║徒三十餘人自為部伍持鐵棒擊殺倭甚眾皆戰死
B16n0088_p0742c03║嗟乎能執干戈以扞疆場則不得以其髠徒而外之
B16n0088_p0742c04║矣宋靖康時有五臺僧真寶與其徒習武事於山中
B16n0088_p0742c05║欽宗召對便殿命之還山聚兵拒金晝夜苦戰寺舍
B16n0088_p0742c06║盡焚為金所得誘勸百方終不顧曰吾法中有口回
B16n0088_p0742c07║之罪吾既許宋皇帝以死豈當妄言也怡然受戮而
B16n0088_p0742c08║德祐之末常州有萬安僧起義者作詩曰時危聊作
B16n0088_p0742c09║將事定復為僧其亦有屠羊說之遺意者哉