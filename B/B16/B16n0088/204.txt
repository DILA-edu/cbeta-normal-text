B16n0088_p0752a01║欽定古今圖書集成博物彙編神異典
B16n0088_p0752a02║　第二百四卷目錄
B16n0088_p0752a03║尼部列傳一
B16n0088_p0752a04║晉
B16n0088_p0752a05║淨檢安令首
B16n0088_p0752a06║智賢妙相
B16n0088_p0752a07║康明感曇備（附曇羅）
B16n0088_p0752a08║惠湛僧基
B16n0088_p0752a09║竺道馨道容
B16n0088_p0752a10║令宗支妙音
B16n0088_p0752a11║道儀
B16n0088_p0752a12║宋
B16n0088_p0752a13║慧果（附慧意　慧鎧）法盛
B16n0088_p0752a14║慧玉道瑗
B16n0088_p0752a15║道壽元藻
B16n0088_p0752a16║慧瓊普照
B16n0088_p0752a17║慧木法勝
B16n0088_p0752a18║僧端（附普敬　普要）光靜
B16n0088_p0752a19║善妙僧果
B16n0088_p0752a20║靜稱法相
B16n0088_p0752a21║業首（附淨哀　寶英　法林　曇夤）法辨（附道照）
B16n0088_p0752a22║道綜慧濬
B16n0088_p0752a23║寶賢法淨
B16n0088_p0752a24║惠曜
B16n0088_p0752a25║
B16n0088_p0752a26║
B16n0088_p0752a27║
B16n0088_p0752b01║神異典第二百四卷
B16n0088_p0752b02║尼部列傳一
B16n0088_p0752b03║晉
B16n0088_p0752b04║淨檢
B16n0088_p0752b05║按比丘尼傳洛陽竹林寺尼淨檢本姓种名令儀彭
B16n0088_p0752b06║城人父誕武威太守檢少好學早寡家貧常為貴遊
B16n0088_p0752b07║子女教授琴書聞法信樂莫由諮稟後沙門法始經
B16n0088_p0752b08║道通達晉建興中於宮城西門立寺檢乃造之始為
B16n0088_p0752b09║設法檢因大悟念及強壯以求法利從始借經遂達
B16n0088_p0752b10║旨趣他日謂始曰經中云比丘比丘尼願見濟渡始
B16n0088_p0752b11║曰西域有男女二眾此土其法未具檢曰既云比丘
B16n0088_p0752b12║比丘尼寧有異法始曰外國人云尼有五百戒便應
B16n0088_p0752b13║是異當為問和上和上云尼戒大同細異不得其法
B16n0088_p0752b14║必不得授尼有十戒得從大僧受但無和上尼無所
B16n0088_p0752b15║依止耳檢即剃落從和上受十戒同其志者二十四
B16n0088_p0752b16║人於宮城西門共立竹林寺未有尼師共諮淨檢過
B16n0088_p0752b17║於成德和上者西域沙門智山也住罽賓國寬和有
B16n0088_p0752b18║智思雅習禪誦晉永嘉末來達中夏分衛自資語必
B16n0088_p0752b19║弘道時信淺薄莫知祈稟建武元年西返罽賓後竺
B16n0088_p0752b20║佛圖澄還述其德業皆追恨焉檢蓄徒養眾清雅有
B16n0088_p0752b21║節說法教化如風靡草晉咸康中沙門僧建於月支
B16n0088_p0752b22║國得僧祗尼羯磨及戒本興平元年二月八日於洛
B16n0088_p0752b23║陽譯出外國沙門曇摩羯多為立戒壇晉沙門釋道
B16n0088_p0752b24║場以戒因緣經為難云其法不成因浮舟於泗檢等
B16n0088_p0752b25║四人同壇止從大僧以受具戒晉土比丘尼亦檢為
B16n0088_p0752b26║始也當其羯磨之日殊香芬馥闔眾同聞莫不欣歎
B16n0088_p0752b27║加其敬仰善修戒行志學不休信施雖多隨得隨散
B16n0088_p0752c01║常自後己每先於人到咸康末忽復聞前香并見赤
B16n0088_p0752c02║氣有一女人手把五色花自空而下檢見欣然因語
B16n0088_p0752c03║眾曰好持後事我今行矣執手辭別騰空而上所行
B16n0088_p0752c04║之路有似虹霓直屬於天時年七十矣
B16n0088_p0752c05║安令首
B16n0088_p0752c06║按比丘尼傳偽趙建賢寺尼安令首本姓徐東莞人
B16n0088_p0752c07║父忡仕偽趙外兵部令首幼聰敏好學言論清綺雅
B16n0088_p0752c08║性虛淡不樂人間從容閑靜以佛法自娛不願求聘
B16n0088_p0752c09║父曰汝應外屬何得如此首曰端心業道絕想人外
B16n0088_p0752c10║毀譽不動廉正自足何必三從叅後為禮父曰汝欲
B16n0088_p0752c11║獨善一身何能兼濟父母首曰立身行道方欲度脫
B16n0088_p0752c12║一切何况二親耶忡以問佛圖澄澄曰君歸家潔齋
B16n0088_p0752c13║三日竟可來忡從之澄以臙脂磨麻油傅忡右掌令
B16n0088_p0752c14║忡視之見一沙門在大眾中說法形狀似女具以白
B16n0088_p0752c15║澄澄曰是君女先身出家益物往事如此若從其志
B16n0088_p0752c16║方當榮拔六親令君富貴忡還許之首便剪落從澄
B16n0088_p0752c17║及淨檢尼受戒立建賢寺澄以石勒所遺剪花納七
B16n0088_p0752c18║條衣及象鼻澡罐與之博覽羣籍經目必誦思致淵
B16n0088_p0752c19║深神照詳遠一時道眾莫不宗焉因其出家者二百
B16n0088_p0752c20║餘人又造五寺立精舍匪憚勤苦皆得修立石虎敬
B16n0088_p0752c21║之擢忡為黃門侍郎清河太守
B16n0088_p0752c22║智賢
B16n0088_p0752c23║按比丘尼傳司州西寺尼智賢本姓趙常山人也父
B16n0088_p0752c24║珍扶柳縣令賢幼有雅操志概貞立及在緇衣戒行
B16n0088_p0752c25║修備神情凝遠矌然不雜太守杜霸篤信黃老憎疾
B16n0088_p0752c26║釋種符下諸寺尅日簡汰制格高峻非凡所行年少
B16n0088_p0752c27║怖懼皆望風奔駭惟賢獨無懼從容興居自若集城
B16n0088_p0753a01║外射堂皆是耆德簡試之日尼眾盛壯惟賢而已霸
B16n0088_p0753a02║先試賢以格格皆有餘賢儀觀清雅辭吐辯麗霸密
B16n0088_p0753a03║挾邪心逼賢獨住賢識其意誓不毀戒法不苟存身
B16n0088_p0753a04║命抗言拒之霸怒以刀斫賢二十餘瘡悶絕仆地霸
B16n0088_p0753a05║去乃甦倍加精進菜齋苦節門徒百餘人常如水乳
B16n0088_p0753a06║及苻堅偽立聞風敬重為製織繡袈裟三歲方成價
B16n0088_p0753a07║直千萬後住司州西寺弘顯正法開長信行晉太和
B16n0088_p0753a08║中年七十餘誦正法華經猶日夜一遍其所住處眾
B16n0088_p0753a09║鳥依栖經行之時嗚呼隨逐云
B16n0088_p0753a10║妙相
B16n0088_p0753a11║按比丘尼傳弘農北岳寺尼妙相本姓張名珮華弘
B16n0088_p0753a12║農人也父茂家素富盛相早習經訓十五適太子舍
B16n0088_p0753a13║人北地皇甫逵逵居喪失禮相惡之告求離絕因請
B16n0088_p0753a14║出家父並從之精勤蔬食遊心慧藏明達法相住弘
B16n0088_p0753a15║農北岳蔭林西野徒屬甚多悅志閑曠遁景其中二
B16n0088_p0753a16║十餘載厲精苦行久而彌篤每說法度人常懼聽者
B16n0088_p0753a17║不能專志或涕泣以示之是故其所啟訓皆能弘益
B16n0088_p0753a18║晉末和中弘農太守請七日齋座上白衣諮請佛法
B16n0088_p0753a19║言挾不遜相正色曰君非直見慢亦大輕邦宰何用
B16n0088_p0753a20║無禮苟出人間耶於是稱疾而退當時道俗咸歎服
B16n0088_p0753a21║焉後枕疾累日臨終恬悅顧語弟子曰不問窮達生
B16n0088_p0753a22║必有死今日別矣言絕而終
B16n0088_p0753a23║康明感
B16n0088_p0753a24║按比丘尼傳建福寺尼康明感本姓朱高平人也世
B16n0088_p0753a25║奉大法經為虜賊所獲欲以為妻備加苦楚誓不受
B16n0088_p0753a26║辱讁使牧羊經歷十載懷歸轉篤反途莫由常念三
B16n0088_p0753a27║寶兼願出家忽遇一比丘就請五戒仍以觀世音經
B16n0088_p0753b01║授之因得習誦晝夜不休願得還家起五層塔不勝
B16n0088_p0753b02║憂念逃走東行初不識路晝夜兼涉逕入一山見有
B16n0088_p0753b03║斑虎去之數步初甚恐懼少却意定心願逾至遂隨
B16n0088_p0753b04║虎而行積日彌旬得達青州將入村落虎便不見至
B16n0088_p0753b05║州復為明伯連所虜音問至家夫兒迎贖家人拘制
B16n0088_p0753b06║其志未諧苦身勤精三年乃遂專篤禪行戒品無愆
B16n0088_p0753b07║脫有小犯輒累晨懺悔要見瑞相然後乃休或見雨
B16n0088_p0753b08║花或聞空聲或覩佛像或夜善夢年及桑榆操業彌
B16n0088_p0753b09║峻江北子女師奉如歸晉太和四年春與惠湛等十
B16n0088_p0753b10║人濟江詣司空公何充充一見敬重於時京師未有
B16n0088_p0753b11║尼寺充以別宅為之立寺問感曰當何名之答曰大
B16n0088_p0753b12║晉四部今日始備檀越所建皆造福業可名曰建福
B16n0088_p0753b13║寺公從之後遇疾少時便卒
B16n0088_p0753b14║曇備（附曇羅）
B16n0088_p0753b15║按比丘尼傳北末安寺尼曇備本姓陶丹陽建康人
B16n0088_p0753b16║也少有清信願修正法而無有昆弟獨與母居事母
B16n0088_p0753b17║恭孝宗黨稱之年及笄將受聘弗許母不能違聽其
B16n0088_p0753b18║離俗精勤戒行日夜無怠晉穆皇帝禮接敬厚嘗稱
B16n0088_p0753b19║曰久看更佳謂章皇后何氏曰京邑比丘尼尠有曇
B16n0088_p0753b20║備儔也永和十年后立寺於定陰里名曰末安謙虛
B16n0088_p0753b21║導物未嘗有矜慢之容名譽日廣遠人投集眾三百
B16n0088_p0753b22║人年七十二泰元二十一年卒弟子曇羅博覽經數
B16n0088_p0753b23║機才贍密勅續師任更立四層塔講堂房宇又造臥
B16n0088_p0753b24║像及七佛龕堂云
B16n0088_p0753b25║惠湛
B16n0088_p0753b26║按比丘尼傳建福寺尼惠湛本姓任彭城人也神貌
B16n0088_p0753b27║超遠精操殊特淵情曠遠濟物為務惡衣蔬食樂在
B16n0088_p0753c01║其中嘗荷衣山行逢羣劫欲舉刃向湛手不能勝因
B16n0088_p0753c02║求湛所負衣湛歡笑而與曰君意望甚重所獲殊輕
B16n0088_p0753c03║復解其衣裏新裙與之刧即辭謝併以還湛湛捨之
B16n0088_p0753c04║而去建元二年渡江司空何充大加崇敬請居建福
B16n0088_p0753c05║寺住焉
B16n0088_p0753c06║僧基
B16n0088_p0753c07║按比丘尼傳延興寺尼僧基本姓明濟南人也綰髮
B16n0088_p0753c08║志道秉願出家母氏不聽密以許聘祕其聘禮迎接
B16n0088_p0753c09║日近女乃覺知即便絕糧水漿不下親屬固請意不
B16n0088_p0753c10║可移至於七日母呼女壻壻敬信見婦殆盡謂婦母
B16n0088_p0753c11║曰人各有志不可奪也母即從之因遂出家時年二
B16n0088_p0753c12║十一內外親戚皆來慶慰競施珍席爭設名供州牧
B16n0088_p0753c13║給伎郡守親臨道俗咨嗟歎未曾有基淨持戒範精
B16n0088_p0753c14║習經數與曇備尼名輩略齊機樞最密善事議秉皇
B16n0088_p0753c15║帝雅相崇禮建元三年皇后褚氏為立寺於都亭旦
B16n0088_p0753c16║運巷內名曰延興基尼寺住徒眾百餘人年六十八
B16n0088_p0753c17║隆安元年卒
B16n0088_p0753c18║竺道馨
B16n0088_p0753c19║按比丘尼傳洛陽城東寺尼竺道馨本姓楊太山人
B16n0088_p0753c20║也志性專謹與物無忤沙彌時常為眾使口恆誦經
B16n0088_p0753c21║及年二十誦法華維摩具足戒行後研求理味蔬食
B16n0088_p0753c22║苦節彌老彌勵住洛陽城東寺雅能清談尤善小品
B16n0088_p0753c23║貴在理通不事辭辯一州道學所共師宗比丘尼誦
B16n0088_p0753c24║經馨其始也晉泰和中有女人楊令辨篤信黃老專
B16n0088_p0753c25║行服氣先時人物亦多敬事及馨道王其術寖亡令
B16n0088_p0753c26║辨假結同姓數相去來內懷妬嫉伺行毒害後竊以
B16n0088_p0753c27║毒藥內馨食中諸治不愈弟子等問往誰家得病答
B16n0088_p0754a01║曰我甚知主皆昔業緣汝無問也設道有益我尚不
B16n0088_p0754a02║說况無益耶不言而終
B16n0088_p0754a03║道容
B16n0088_p0754a04║按比丘尼傳新林寺尼道容本住歷陽烏江寺戒行
B16n0088_p0754a05║精峻善占吉凶逆知禍福世傳為聖晉明帝時甚見
B16n0088_p0754a06║敬事以花布席下驗其凡聖果不萎焉及簡文帝先
B16n0088_p0754a07║事清水道師道師京都所謂王濮陽也第內為立道
B16n0088_p0754a08║舍容亟開導未之從也後帝每入道屋輙見神人為
B16n0088_p0754a09║沙門形滿於室內帝疑容所為也而莫能決踐祚之
B16n0088_p0754a10║後烏巢太極殿帝使曲安遠筮之云西南有女人師
B16n0088_p0754a11║能滅此怪帝遣使往烏江迎道容以事訪之答曰惟
B16n0088_p0754a12║有清齋七日受持八戒自當消弭帝即從之整肅一
B16n0088_p0754a13║心七日未滿羣烏競集運巢而去帝深信重即為立
B16n0088_p0754a14║寺資給所須因林為名名曰新林即以師禮事之遂
B16n0088_p0754a15║奉正法往後晉顯尚佛道容之力也逮孝武時彌相
B16n0088_p0754a16║崇敬太元中忽而絕跡不知所在帝勅葬其衣鉢故
B16n0088_p0754a17║寺邊有冢云
B16n0088_p0754a18║令宗
B16n0088_p0754a19║按比丘尼傳司州寺尼令宗本姓滿高平金鄉人幼
B16n0088_p0754a20║有清信鄉黨稱之家遇喪亂為虜所驅歸誠慊至稱
B16n0088_p0754a21║佛法僧誦普門品拔除其眉託云惡疾求訴得放隨
B16n0088_p0754a22║路南歸行出冀州復為賊所逐登上枯樹專誠至念
B16n0088_p0754a23║捕者前望終不仰視尋索不得俄而散去宗下復前
B16n0088_p0754a24║不敢乞食初不覺饑晚達孟津無船可濟慞惶憂懼
B16n0088_p0754a25║更稱三寶忽見一白鹿不知所從來下涉河流沙塵
B16n0088_p0754a26║隨起無有波瀾宗隨鹿而濟曾不沾濡平行如陸因
B16n0088_p0754a27║得達家仍即入道誠心冥詣學行精懇開覽經法深
B16n0088_p0754b01║義入神晉孝武聞之遣書通問後百姓遇疾貧困者
B16n0088_p0754b02║眾宗傾資賑給告乞人間不避阻遠隨宜贍恤蒙賴
B16n0088_p0754b03║甚多忍饑勤苦形容枯悴年七十五忽早召弟子說
B16n0088_p0754b04║其夜夢見一大山云是須彌峻峰秀絕高與天連寶
B16n0088_p0754b05║飾莊嚴暉曜爛日法鼓鏗鏘香烟芬馥語令吾前愕
B16n0088_p0754b06║然驚覺即體中忽有異於常雖無痛惱狀如昏醉同
B16n0088_p0754b07║學道津曰正當是極耳交言未竟奄忽遷神
B16n0088_p0754b08║支妙音
B16n0088_p0754b09║按比丘尼傳簡靜寺尼支妙音未詳何許人也幼而
B16n0088_p0754b10║志道居處京華博學內外善為文章晉孝武帝太傅
B16n0088_p0754b11║會稽王道子並相敬奉每與帝及太傅中朝學士談
B16n0088_p0754b12║論屬文雅有才致藉甚有聲太傅以太元十年為立
B16n0088_p0754b13║簡靜寺以音為寺主徒眾百餘人一生內外才義者
B16n0088_p0754b14║因之以自達供䞋無窮富傾都邑貴賤宗事門有車
B16n0088_p0754b15║馬日百餘乘荊州刺史王忱死帝意欲以王恭代之
B16n0088_p0754b16║時桓元在江陵為忱所折挫聞恭應往素又憚恭殷
B16n0088_p0754b17║仲堪時為黃門侍郎生知殷仲堪弱才亦易制禦意
B16n0088_p0754b18║欲得之乃遣使憑妙音尼為堪圖州既而帝問妙音
B16n0088_p0754b19║荊州缺外聞云誰應作者答曰貧道出家人豈容及
B16n0088_p0754b20║俗中論議如聞內外談者並云無過殷仲堪以其意
B16n0088_p0754b21║慮深遠荊楚所須帝然之遂以代忱於是權傾一朝
B16n0088_p0754b22║威行內外
B16n0088_p0754b23║道儀
B16n0088_p0754b24║按比丘尼傳何后寺尼道儀俗姓賈鴈門樓煩人惠
B16n0088_p0754b25║遠姑也出適同郡解直直為潯陽令亡儀年二十二
B16n0088_p0754b26║棄捨俗累披著法衣聰明敏哲博聞強記誦法華經
B16n0088_p0754b27║講維摩小品精義達理因心獨悟戒行高峻神氣清
B16n0088_p0754c01║遠聞中畿經律漸備講集相續晉泰元末至京師住
B16n0088_p0754c02║何后寺端心律藏妙究精微身執卑恭在幽不惰衣
B16n0088_p0754c03║裳粗敝自執杖鉢清散無矯道俗高之年七十八遇
B16n0088_p0754c04║疾而篤執心彌勵誦念無殆弟子請曰願加消息冀
B16n0088_p0754c05║蒙勝損答曰非汝所宜言絕而卒
B16n0088_p0754c06║宋
B16n0088_p0754c07║慧果（附慧意　慧鎧）
B16n0088_p0754c08║按比丘尼傳宋景福寺尼慧果俗姓潘淮南人也常
B16n0088_p0754c09║行苦節不衣綿纊篤好毘尼戒行清白道俗欽羨風
B16n0088_p0754c10║譽遠聞宋青州刺史北地傅弘仁雅相歎賞厚加賑
B16n0088_p0754c11║給以末初三年割宅東面為立精舍名曰景福寺以
B16n0088_p0754c12║果為綱紀䞋遺之物悉以入僧眾業興隆大小悅服
B16n0088_p0754c13║至元嘉六年西域沙門求那跋摩至果問曰此土諸
B16n0088_p0754c14║尼先受戒者未有本事推之愛道誠有高例未測厥
B16n0088_p0754c15║後得無異耶答曰無異又問就如律文戒師得罪何
B16n0088_p0754c16║無異耶答曰有尼眾處不二歲學故言得罪耳又問
B16n0088_p0754c17║乃可此國先未有尼非閻浮無也答曰律制十僧得
B16n0088_p0754c18║受具戒邊地五人亦得受之正為有處不可不如法
B16n0088_p0754c19║耳又問幾許里為邊地答曰千里之外山海艱阻隔
B16n0088_p0754c20║者是也九年率弟子慧燈等五人從僧伽跋摩重受
B16n0088_p0754c21║具戒敬慎奉持如愛頂腦春秋七十餘元嘉十年卒
B16n0088_p0754c22║弟子慧意慧鎧並以節行聞於時也
B16n0088_p0754c23║法盛
B16n0088_p0754c24║按比丘尼傳建福寺尼法盛本姓聶清河人也遭趙
B16n0088_p0754c25║氏亂避地金陵以元嘉十四年於建福寺出家才識
B16n0088_p0754c26║慧解率由敏悟自以桑榆之齒流寓皇邑雖復帝道
B16n0088_p0754c27║隆寧而猶懷舊土惟有探賾元宗乃可以遺憂忘老
B16n0088_p0755a01║耳遂從道塲寺偶法師受菩薩戒晝則披陳元素夕
B16n0088_p0755a02║則清言味理勤習積時神情朗贍雖曰暮齒有逾壯
B16n0088_p0755a03║年常願生安養謂同業曇敬曇愛曰吾立身行道志
B16n0088_p0755a04║在西方十六年九月二十七日塔下禮佛晚因遇病
B16n0088_p0755a05║稍就綿篤其月晦夕初宵假寐如來乘空而下與二
B16n0088_p0755a06║大士論二乘俄與大眾騰芳蹈藹臨省盛疾光明顯
B16n0088_p0755a07║燭一寺咸見僉來問盛此何光色盛具說之言竟尋
B16n0088_p0755a08║絕年七十二豫章太守吳郡張辯素所尊敬為之傳
B16n0088_p0755a09║述云
B16n0088_p0755a10║慧玉
B16n0088_p0755a11║按比丘尼傳江陵牛牧寺尼慧玉長安人也行業勤
B16n0088_p0755a12║修經戒通備常遊行教化歷履邦邑每屬機緣不避
B16n0088_p0755a13║寒暑南至荊楚仍住江陵牛牧精舍誦法華首楞嚴
B16n0088_p0755a14║等經旬日通利陝西道俗皆歸敬禮觀覽經論未曾
B16n0088_p0755a15║廢息元嘉十四年十月為苦行齋七日乃立誓言若
B16n0088_p0755a16║誠齋有感捨身之後必見佛土願於七日之內見佛
B16n0088_p0755a17║光明五日中宵寺東林樹靈光赫然即以告眾眾皆
B16n0088_p0755a18║欣敬加悅服焉寺主法弘後於光處起立禪室初玉
B16n0088_p0755a19║在長安於薛尚書寺見紅白色光燭耀左右十日小
B16n0088_p0755a20║歇後六重寺沙門四月八日於光處得金彌勒像高
B16n0088_p0755a21║一尺云
B16n0088_p0755a22║道瑗
B16n0088_p0755a23║按比丘尼傳建福寺尼道瑗本姓江丹陽人也年十
B16n0088_p0755a24║餘博涉經史成戒已後明達三藏精勤苦行晉太元
B16n0088_p0755a25║中皇后美其高行凡所修福多憑斯寺富貴婦女爭
B16n0088_p0755a26║與之遊以元嘉八年大造形像處處安置彭城寺金
B16n0088_p0755a27║像二軀帳座宛具瓦官寺彌勒行像一軀寶蓋瓔珞
B16n0088_p0755b01║南建興寺金像二軀雜事旛蓋於建福寺造臥像井
B16n0088_p0755b02║堂又制普賢行像供養之具靡不精麗又以元嘉十
B16n0088_p0755b03║五年造金無量壽像以其年四月十一日像放眉間
B16n0088_p0755b04║相光明照寺內皆如金色道俗相傳咸來修敬瞻覩
B16n0088_p0755b05║神輝莫不歎悅復以元皇后遺物開拓寺南更造禪
B16n0088_p0755b06║房云
B16n0088_p0755b07║道壽
B16n0088_p0755b08║按比丘尼傳江陵祇洹寺尼道壽未詳何許人也清
B16n0088_p0755b09║和恬寂以恭孝稱幼受五戒未嘗起犯元嘉中遭父
B16n0088_p0755b10║憂因毀遘疾自無痛癢惟黃瘠骨立經歷年歲諸治
B16n0088_p0755b11║不瘳因爾發願願疾痊可得出家立誓之後漸得平
B16n0088_p0755b12║復如願出俗住祇洹寺勤苦超絕誦法華經三千遍
B16n0088_p0755b13║常見光瑞元嘉十六年九月七日夜見空中寶蓋垂
B16n0088_p0755b14║覆其上云
B16n0088_p0755b15║元藻
B16n0088_p0755b16║按比丘尼傳吳太元臺寺尼元藻本姓路吳郡人安
B16n0088_p0755b17║荀女也藻年十餘身嬰重疾良藥必進日增無損時
B16n0088_p0755b18║太元臺寺釋法濟語安荀曰恐此病由業非醫所消
B16n0088_p0755b19║貧道案佛經云若履危苦能歸依三寶懺悔求願者
B16n0088_p0755b20║皆獲甄濟君能與女並捐棄邪俗洗滌塵穢專心一
B16n0088_p0755b21║向當得痊愈安荀然之即於宅內設觀世音齋澡心
B16n0088_p0755b22║潔意傾誠戴仰扶疾稽顙專念相續經七日初夜忽
B16n0088_p0755b23║見金像高尺許三摩其身從首至足即覺沉疴豁然
B16n0088_p0755b24║消愈既靈驗在躬遂求出家求住太元臺寺精勤匪
B16n0088_p0755b25║懈誦法華經菜食長齋三十七載常翹心注想願生
B16n0088_p0755b26║兜率宋元嘉十六年出都造經不測所終
B16n0088_p0755b27║按兜率龜鏡集藻於元嘉十六年誦彌勒佛名寂然
B16n0088_p0755c01║而逝
B16n0088_p0755c02║慧瓊
B16n0088_p0755c03║按比丘尼傳南安寺尼慧瓊者本姓鍾廣州人也履
B16n0088_p0755c04║道高潔不味魚肉年垂八十志業彌勤常衣芻麻不
B16n0088_p0755c05║服綿纊綱紀寺舍兼行講說本經住廣陵南安寺元
B16n0088_p0755c06║嘉十八年宋江夏王世子母王氏以地施瓊瓊修立
B16n0088_p0755c07║為寺號曰南末安寺至二十二年蘭陵蕭承之為起
B16n0088_p0755c08║外國塔瓊以元嘉十五年又造菩提寺堂殿坊宇皆
B16n0088_p0755c09║悉嚴麗因移住之以南安施沙門慧智瓊以元嘉二
B16n0088_p0755c10║十四年隨孟顗之會稽至破岡卒勅弟子云吾死後
B16n0088_p0755c11║不須埋藏可借人剝裂身體以食眾生至於終盡不
B16n0088_p0755c12║忍屠割乃告句容縣輿著山中欲使鳥獸自就噉之
B16n0088_p0755c13║經十餘日儼然如故顏色不異令使村人以米散屍
B16n0088_p0755c14║邊鳥食遠處米盡近屍之粒皆在弟子慧朗在都聞
B16n0088_p0755c15║之奔馳奉迎還葬高座寺前岡墳上起塔云
B16n0088_p0755c16║普照
B16n0088_p0755c17║按比丘尼傳南皮張國寺尼普照本姓董名徐悲渤
B16n0088_p0755c18║海安陵人也少秉節概十七出家住南皮張國寺後
B16n0088_p0755c19║從師遊學廣陵建熙精舍率心奉法闔眾嘉之及師
B16n0088_p0755c20║慧敬亡息於慶弔而苦行絕倫宋元嘉十八年十二
B16n0088_p0755c21║月因成勞疾雖劇而篤情深信初自不改專意祈誠
B16n0088_p0755c22║不捨日夜不能下地枕上叩頭懺悔時息如常誦法
B16n0088_p0755c23║華經一日三卷到十九年二月中忽然而絕兩食頃
B16n0088_p0755c24║甦云向西行中道有一塔塔中有一僧閉眼思維驚
B16n0088_p0755c25║問何來答以其事即問僧曰此處去某甲寺幾里答
B16n0088_p0755c26║曰五千萬里路上有草及行人皆無所識時風雲高
B16n0088_p0755c27║靡區墟嚴淨西面尤明意欲前進僧乃不許因爾迴
B16n0088_p0756a01║還豁然醒寤後七日而卒年二十五
B16n0088_p0756a02║慧木
B16n0088_p0756a03║按比丘尼傳尼慧木本姓傅北地人年十一出家師
B16n0088_p0756a04║事慧超受持十戒居梁郡築弋村寺始讀大品日誦
B16n0088_p0756a05║兩卷兼通雜經木母老病口中無齒木但嚼哺飴母
B16n0088_p0756a06║為口不淨不受大戒日夜精勤懺悔自業忽見戒壇
B16n0088_p0756a07║與天皆黃金色舉頭仰視南見一人著襈衣衣色悉
B16n0088_p0756a08║黃去木或近或遠語木曰我已授汝戒尋復不見木
B16n0088_p0756a09║不以語人多諸感異皆類此也木兄聞欲知乃詐之
B16n0088_p0756a10║曰汝為道積年竟無所益便可養髮當為訪壻木聞
B16n0088_p0756a11║心愁因述所見即受具戒臨受戒夕夢人口授戒本
B16n0088_p0756a12║及受戒竟再覽便誦宋元嘉中造十方佛像并四部
B16n0088_p0756a13║戒本及羯磨廣施四眾云
B16n0088_p0756a14║按法苑珠林宋尼慧木十一出家師慧超常建經堂
B16n0088_p0756a15║木往禮拜輒見屋內東北隅有一沙門金色黑衣足
B16n0088_p0756a16║不履地木又於夜中臥而誦習夢到西方見一浴池
B16n0088_p0756a17║有芙蓉諸華生人列坐其中有一大華獨空無人木
B16n0088_p0756a18║欲登華攀牽用力不覺誦經音響高大木母謂其魔
B16n0088_p0756a19║驚起喚之木母老病口無復齒木恆嚼哺飴母以為
B16n0088_p0756a20║口中不得淨漱故年將立不受大戒母終亡後木自
B16n0088_p0756a21║除草開壇請師受戒凡見靈異祕不語人唯靜稱尼
B16n0088_p0756a22║聞其道德稱往為狎方便請問乃為具說术後與同
B16n0088_p0756a23║等共禮無量壽佛因伏地不起咸謂得眠蹴而問之
B16n0088_p0756a24║木竟不答靜稱復獨苦求問木云當伏地之時夢往
B16n0088_p0756a25║安養國見佛為說小品已得四卷因被蹴即覺甚追
B16n0088_p0756a26║恨之木元嘉十四年時已六十九
B16n0088_p0756a27║法勝
B16n0088_p0756b01║按比丘尼傳尼法勝不知何許人也住吳縣南寺恭
B16n0088_p0756b02║信恪勤眾所知識宋元嘉中河內司馬隆為毗陵丞
B16n0088_p0756b03║遇抄戰亡妻山氏二親早沒復無兒女年又老大入
B16n0088_p0756b04║吳投勝勝接待如親後百餘日山氏遇病病涉三年
B16n0088_p0756b05║甚經危篤勝本無蓄積贍待醫藥皆資乞告不憚寒
B16n0088_p0756b06║署山氏遂得愈眾益稱貴之後遊京師進修禪律該
B16n0088_p0756b07║通定慧探索幽隱訓誘眷屬不肅而成動不徇利靜
B16n0088_p0756b08║不求名殷勤周至莫非濟物年造六十疾病經時自
B16n0088_p0756b09║言不差親屬怪問答云昨見二沙門道知如此頃之
B16n0088_p0756b10║復言見二比丘非前所見者偏袒右肩手各執花立
B16n0088_p0756b11║其牀後遙見一佛坐蓮華上光照我身從此已後夕
B16n0088_p0756b12║不復眠令人為轉法華經至於後夜氣息稍微命令
B16n0088_p0756b13║止經為我稱佛亦自稱佛將欲平明容貌不改奄忽
B16n0088_p0756b14║而終焉
B16n0088_p0756b15║僧端（附普敬　普要）
B16n0088_p0756b16║按比丘尼傳尼僧端廣陵人也門世奉佛姊妹篤信
B16n0088_p0756b17║誓願出家不當聘綵而姿色之美有聞鄉邑富室湊
B16n0088_p0756b18║之母兄已許臨迎之三日宵遁佛寺寺主置於別室
B16n0088_p0756b19║給其所須并請觀世音經二日能誦雨淚稽顙晝夜
B16n0088_p0756b20║不休過三日後於禮拜中見佛像語云汝壻命盡汝
B16n0088_p0756b21║但精勤勿懷憂念明日其壻為牛所觸亡也因得出
B16n0088_p0756b22║家堅持禁戒攝念空閑似不能言及辨析名實其辭
B16n0088_p0756b23║亹亹誦大涅槃經五日一遍元嘉十年南遊上國住
B16n0088_p0756b24║永安寺綱紀眾務均愛等接大小悅服久而彌敬年
B16n0088_p0756b25║七十餘元嘉二十五年卒弟子普敬普要皆以苦行
B16n0088_p0756b26║顯名並誦法華經
B16n0088_p0756b27║光靜
B16n0088_p0756c01║按比丘尼傳廣陵中寺尼光靜本姓胡名道婢吳興
B16n0088_p0756c02║東遷人也初出家隨師住廣陵中寺靜少而勵行長
B16n0088_p0756c03║習禪思不食甘肥將受大戒絕穀餌松具戒之後積
B16n0088_p0756c04║十五年雖心識鮮明而體力羸憊祈誠慊到每輒感
B16n0088_p0756c05║勞動經晦朔沙門法成謂曰服食非佛盛事靜聞之
B16n0088_p0756c06║還食粳糧倍加勇猛精學不倦從學觀者行常百許
B16n0088_p0756c07║人元嘉十八年五月遇疾曰我厭苦此身其來久矣
B16n0088_p0756c08║於是牽病懺悔不離心口性理恬明神氣怡悅至十
B16n0088_p0756c09║九年歲旦飲粒皆絕屬念兜率心心相續如是不斷
B16n0088_p0756c10║至四月八日夜殊香異相滿虛空中其夜命終
B16n0088_p0756c11║善妙
B16n0088_p0756c12║按比丘尼傳蜀郡尼善妙本姓歐陽繁縣人也少出
B16n0088_p0756c13║家性用柔和少瞋喜不營好衣不食美食有妹壻亡
B16n0088_p0756c14║孀居無所依託攜一稚子寄其房內常聞妙法自慨
B16n0088_p0756c15║生不值佛每一言此流涕欷歔悲不能已同住四五
B16n0088_p0756c16║年未嘗見其食妹作食熟呼妙共食妙云我適於某
B16n0088_p0756c17║處食竟或云四大不好未能食如此積年妹甚愧恨
B16n0088_p0756c18║白言無福壻亡更無親屬攜兒依姊多所穢亂姊當
B16n0088_p0756c19║見厭故不與共食耳流涕而言言已欲去妙執其手
B16n0088_p0756c20║喻之曰汝不解我意我幸於外得他供養何須自損
B16n0088_p0756c21║家中食汝但安住我尋遠行汝當守屋慎莫他去妹
B16n0088_p0756c22║聞此而止妙乃自績作布買數斛油瓦瓶盛之著庭
B16n0088_p0756c23║中語妹云欲擬作功德慎勿取也至四月八日夜半
B16n0088_p0756c24║以布自纏而燒其身火已親頂命其妹令呼維那打
B16n0088_p0756c25║磬我今捨壽可遍告諸尼速來共別比諸尼驚至命
B16n0088_p0756c26║猶未絕語諸尼云各勤精進生死可畏當求出離慎
B16n0088_p0756c27║勿流轉我捨此身供養已二十七返止此一身當得
B16n0088_p0757a01║初果
B16n0088_p0757a02║僧果
B16n0088_p0757a03║按比丘尼傳廣陵尼僧果本姓趙名法祐汲郡修武
B16n0088_p0757a04║人也宿植信解純篤自然在乳哺時不過中食父母
B16n0088_p0757a05║嘉異及其成人心雖專到緣礙參差年二十七方獲
B16n0088_p0757a06║出家師事廣陵慧聰尼果戒行堅明禪規清白每至
B16n0088_p0757a07║入定輒移昏曉綿神淨境形若枯木淺識之徒或生
B16n0088_p0757a08║疑反元嘉六年有外國舶主難提從師子國載比丘
B16n0088_p0757a09║尼來至宋都住景福寺後少時問果曰此國先來已
B16n0088_p0757a10║曾有外國尼未答曰未有又問先諸尼受戒那得二
B16n0088_p0757a11║僧答曰但從大僧受得本事者乃是發起戒人心令
B16n0088_p0757a12║生殷重是方便耳故如大愛道八敬得戒五百釋女
B16n0088_p0757a13║以愛道為和上此其高例果雖答然而如心有疑具
B16n0088_p0757a14║諮三藏三藏同其解也又諮曰得重受不答曰戒定
B16n0088_p0757a15║慧品從微之著更受益佳到十年舶主難提復將師
B16n0088_p0757a16║子國錢薩羅等十一尼至先達諸尼已通宋語請僧
B16n0088_p0757a17║伽跋摩於南林寺壇界次第重受三百餘人十八年
B16n0088_p0757a18║年三十四矣時宴坐經日維那故觸謂言已死驚告
B16n0088_p0757a19║寺官寺官共視見果身冷肉僵惟氣息微傳始欲昇
B16n0088_p0757a20║徒便自開眼談笑尋常於是遇者駭伏不知所終
B16n0088_p0757a21║靜稱
B16n0088_p0757a22║按比丘尼傳山陽東鄉竹林寺尼靜稱本姓劉名勝
B16n0088_p0757a23║譙郡梁人也戒業精苦誦經四十五萬言寺傍山林
B16n0088_p0757a24║無諸囂雜遊心禪默末絕塵勞曾有人失牛推尋不
B16n0088_p0757a25║已夜坐山中望見寺林火光熾盛及至都無常有一
B16n0088_p0757a26║虎隨稱去來稱若坐禪蹲踞左右寺內諸尼若犯罪
B16n0088_p0757a27║失不自懺悔者虎即大怒懺悔若竟虎乃怡悅稱後
B16n0088_p0757b01║暫出山道遇一北地女人造次問訊欣然若舊女姓
B16n0088_p0757b02║裘名文姜本博平人也性好佛法聞南國重道潛至
B16n0088_p0757b03║此土因遂出家既同苦節二人並不資五穀餌麻术
B16n0088_p0757b04║而已聲達虜都虜謂聖人遠遣迎接二人不樂邊境
B16n0088_p0757b05║故穢聲跡危行言遜虜主為設餚饍皆悉進噉因此
B16n0088_p0757b06║輕之不復拘留稱與文姜復還本寺稱年九十三無
B16n0088_p0757b07║疾而卒
B16n0088_p0757b08║法相
B16n0088_p0757b09║按比丘尼傳吳太元臺寺尼法相本姓侯燉煌人也
B16n0088_p0757b10║履操清貞才識英拔篤志好學不以屢空廢業情安
B16n0088_p0757b11║貧窶不以榮達移心出適傅氏家道多故苻堅敗績
B16n0088_p0757b12║眷屬散亡出家持戒信解彌深常割衣食好者施人
B16n0088_p0757b13║有僧諫曰法相資野言不出口佛法經律曾未措心
B16n0088_p0757b14║欲學禪定又無師範專頑拙訥是下愚人耳何以不
B16n0088_p0757b15║種上田而修此下福答曰由之勝負惟聖乃知我既
B16n0088_p0757b16║凡人寧立取舍遇有如施何關作意耶法相後建禪
B16n0088_p0757b17║齋七日至第三日夜與眾共坐眾起不起眾共觀之
B16n0088_p0757b18║堅如木石牽持不動咸謂已死後三日起起後如常
B16n0088_p0757b19║眾方異之其如此類前後非一相年達桑榆操行彌
B16n0088_p0757b20║篤年九十餘元嘉末卒
B16n0088_p0757b21║業首（附淨哀　寶英　法林　曇夤）
B16n0088_p0757b22║按比丘尼傳東青園寺尼業首本姓張彭城人也風
B16n0088_p0757b23║規峻整戒行清白深解大乘善搆妙理彌好禪誦造
B16n0088_p0757b24║次無怠宋高祖武皇帝雅相敬異文帝少時從受三
B16n0088_p0757b25║歸住永安寺供施相續元嘉三年王景深母范氏以
B16n0088_p0757b26║王坦之故祠堂地施首起立寺舍名曰青園齊肅徒
B16n0088_p0757b27║眾甚有風規潘貴妃歎曰首尼弘振佛法甚可敬重
B16n0088_p0757c01║以元嘉十五年為首更廣寺西刱立佛殿復拓寺北
B16n0088_p0757c02║造立僧房賑給所須寺業興顯眾二百人法事不絕
B16n0088_p0757c03║春秋稍高仰者彌盛累以耆艾自陳眾咸不許年九
B16n0088_p0757c04║十大明六年卒時又有淨哀寶英法林並以治身清
B16n0088_p0757c05║約有聲京縣哀久習禪誦任事清允泰始五年卒英
B16n0088_p0757c06║建塔五層閱理有勤蔬食精進泰始六年卒林博覽
B16n0088_p0757c07║經律老而不懈元徽元年卒又有弟子曇夤兼通禪
B16n0088_p0757c08║律簡絕榮華不闚朝市元徽六年卒
B16n0088_p0757c09║法辨（附道照）
B16n0088_p0757c10║按比丘尼傳尼法辨丹陽人也少出家為景福寺惠
B16n0088_p0757c11║果尼弟子忠謹清慎雅有素儉敝衣蔬食不甘五辛
B16n0088_p0757c12║高簡之譽早盛京邑相州刺史瑯琊王郁甚相敬禮
B16n0088_p0757c13║後從道林寺外國沙門畺良耶舍諮稟禪觀如法修
B16n0088_p0757c14║行通極精解每預眾席恆如睡寐嘗在堂齋散不起
B16n0088_p0757c15║維那驚觸如木石焉馳以相告皆來就視須臾出定
B16n0088_p0757c16║言語尋常眾咸歎服倍加崇重大明七年而卒年六
B16n0088_p0757c17║十餘先是一日上定林寺超辨法師夢一宮城莊嚴
B16n0088_p0757c18║顯麗服玩光赫非世所有男女莊飾充滿其中惟不
B16n0088_p0757c19║見有主即問其故答景福寺尼法辨當來主此明日
B16n0088_p0757c20║應到辨至其日惟覺肉戰即遣告眾大小皆集自云
B16n0088_p0757c21║有異人來我左右乍顯乍晦如影如雲言訖坐絕其
B16n0088_p0757c22║後復有道照亦以精進知名道照本姓楊北地徐人
B16n0088_p0757c23║也飯蔬誦經為臨賀王之所供養
B16n0088_p0757c24║道綜
B16n0088_p0757c25║按比丘尼傳尼道綜未詳何許人住江陵三層寺少
B16n0088_p0757c26║不以出眾居心長不以同物為污汎賢愚之際從道
B16n0088_p0757c27║而已跡雖混成所度潛廣以宋大明七年三月十五
B16n0088_p0758a01║日夜自練油火關顙既然耳目就毀誦詠不輟道俗
B16n0088_p0758a02║咨嗟魔正同駭率土聞風皆發菩提心宋徵士劉虬
B16n0088_p0758a03║雅相宗重敬為製偈讚云
B16n0088_p0758a04║慧濬
B16n0088_p0758a05║按比丘尼傳竹園寺尼慧濬本姓陳山陰人也幼而
B16n0088_p0758a06║穎悟精進邁羣旦輒燒香運想禮敬移時中則菜蔬
B16n0088_p0758a07║一飯鮮肥不食雖在居家有如出俗父母不能割其
B16n0088_p0758a08║志及年十八許之從道內外墳典經眼必誦深禪祕
B16n0088_p0758a09║觀無不洞徹靜而無競和而有節朋遊舊狎未嘗戲
B16n0088_p0758a10║言宋太宰江夏王義恭雅相推敬常給衣藥四時無
B16n0088_p0758a11║爽不畜私財悉營寺舍竹園成立濬之功也禪味之
B16n0088_p0758a12║樂老而不衰年七十三宋大明八年卒葬於傅山同
B16n0088_p0758a13║寺有僧化尼聰穎卓秀多誦經律蔬食苦節與濬齊
B16n0088_p0758a14║名
B16n0088_p0758a15║寶賢
B16n0088_p0758a16║按比丘尼傳普賢寺尼寶賢本姓陳陳郡人也十六
B16n0088_p0758a17║丁母憂三年不食穀以葛芋自資不衣纊繒不坐牀
B16n0088_p0758a18║席十九出家住建安寺操行精修博通禪律宋文皇
B16n0088_p0758a19║帝深加禮遇供以衣食及孝武雅相敬待月給錢一
B16n0088_p0758a20║萬明帝即位賞接彌崇以泰始元年勅為普賢寺主
B16n0088_p0758a21║二年又勅為都邑僧正甚有威風明斷如神善論物
B16n0088_p0758a22║理羣枉必釋秉性剛直無所傾撓初晉興平中淨檢
B16n0088_p0758a23║尼是比丘尼之始也初受具足指從大僧景福寺惠
B16n0088_p0758a24║果淨音等以諮求那跋摩求那跋摩云國土無二眾
B16n0088_p0758a25║但從大僧受得具戒惠果等後遇外國鐵薩羅尼等
B16n0088_p0758a26║至以元嘉十一年從僧伽跋摩於南林寺壇重受具
B16n0088_p0758a27║戒非謂先受不得謂是增長戒善耳後諸好異者盛
B16n0088_p0758b01║相傳習典制稍虧末徽二年法穎律師於晉興寺開
B16n0088_p0758b02║十誦律題其日有十餘尼因下講欲重受戒賢乃建
B16n0088_p0758b03║僧局齎命到講座鳴木宣令諸尼不得輒復重受戒
B16n0088_p0758b04║若歲審未滿者其師先應集眾懺悔竟然後到僧局
B16n0088_p0758b05║僧局許可請人鑒檢方得受耳若有違拒即加擯斥
B16n0088_p0758b06║因茲已後矯競暫息在任清簡才兼事義安眾惠下
B16n0088_p0758b07║肅然寡欲世益高之年七十七昇明元年卒
B16n0088_p0758b08║法淨
B16n0088_p0758b09║按比丘尼傳普賢寺尼法淨江北人也年二十值亂
B16n0088_p0758b10║隨父避地秣陵門修釋教淨少出家住末福寺戒行
B16n0088_p0758b11║清潔明於事理學思精研深究義奧與寶賢尼名輩
B16n0088_p0758b12║略齊宋明皇帝異之泰始元年勅住普賢寺宮內接
B16n0088_p0758b13║遇禮兼師友二年勅為京邑都維那在事公正確然
B16n0088_p0758b14║殊絕隨方引汲德化如流荊楚諸尼及通家婦女莫
B16n0088_p0758b15║不遠修書嚫求結知識其陶冶德風皆此類也諮其
B16n0088_p0758b16║戒範者七百人年六十五末徽元年卒
B16n0088_p0758b17║惠曜
B16n0088_p0758b18║按比丘尼傳蜀郡永康寺尼惠曜本姓周西平人也
B16n0088_p0758b19║少出家常誓燒身供養三寶泰始末言于刺史劉亮
B16n0088_p0758b20║亮初許之有趙虔恩妾王氏甓塔曜請塔上燒身王
B16n0088_p0758b21║氏許諾正月十五日夜將諸弟子齎持油布往至塔
B16n0088_p0758b22║所裝束未訖劉亮遣信語諸尼云若曜果燒身者末
B16n0088_p0758b23║康一寺並與重罪曜不得已于此便停王氏大瞋云
B16n0088_p0758b24║尼要名利詐現奇特密貨內人作如此事不爾夜半
B16n0088_p0758b25║城內那知曜曰新婦勿橫生煩惱捨身關我傍人豈
B16n0088_p0758b26║知于是還寺斷穀服香油至昇明元年于寺燒身火
B16n0088_p0758b27║來至面誦經不輟語諸尼云收我遺骨止得二升及
B16n0088_p0758c01║至火滅果如其言未燒之前一月日許有胡僧年可
B16n0088_p0758c02║二十形容端正髀生黑毛長六七尺極細輭人問之
B16n0088_p0758c03║譯語答云從來不覆是故生毛耳謂曜曰我住波羅
B16n0088_p0758c04║奈國至來數日聞姊欲捨身故送銀甖相與曜即頂
B16n0088_p0758c05║受未及委悉忽忽辭去遣人追留出門便失以此甖
B16n0088_p0758c06║盛其舍利不滿二合云