B16n0088_p0759a01║欽定古今圖書集成博物彙編神異典
B16n0088_p0759a02║　第二百五卷目錄
B16n0088_p0759a03║尼部列傳二
B16n0088_p0759a04║齊
B16n0088_p0759a05║法緣（附法綵）曇徹
B16n0088_p0759a06║僧敬僧猛
B16n0088_p0759a07║妙智智勝
B16n0088_p0759a08║僧蓋（附法延）法全（附淨練　僧律　惠形）
B16n0088_p0759a09║淨曜（附僧要　光淨）曇簡
B16n0088_p0759a10║淨珪慧緒（附僧威）
B16n0088_p0759a11║超明（附法藏）曇勇
B16n0088_p0759a12║德樂（附僧茂）淨秀
B16n0088_p0759a13║僧念曇暉（附花光）
B16n0088_p0759a14║馮尼惠勝
B16n0088_p0759a15║淨賢（附惠喬　寶顒）淨淵
B16n0088_p0759a16║淨行令玉（附令惠　戒忍　惠力）
B16n0088_p0759a17║僧述妙禕
B16n0088_p0759a18║惠暉（附惠意）道貴
B16n0088_p0759a19║法宣
B16n0088_p0759a20║梁
B16n0088_p0759a21║道蹟宜都老尼
B16n0088_p0759a22║隋
B16n0088_p0759a23║神尼大明
B16n0088_p0759a24║唐
B16n0088_p0759a25║荊州二尼元機
B16n0088_p0759a26║真如二女尼
B16n0088_p0759a27║妙寂淨真
B16n0088_p0759b01║悟性
B16n0088_p0759b02║
B16n0088_p0759b03║
B16n0088_p0759b04║
B16n0088_p0759b05║
B16n0088_p0759b06║
B16n0088_p0759b07║
B16n0088_p0759b08║
B16n0088_p0759b09║
B16n0088_p0759b10║神異典第二百五卷
B16n0088_p0759b11║尼部列傳二
B16n0088_p0759b12║齊
B16n0088_p0759b13║法緣（附法綵）
B16n0088_p0759b14║按比丘尼傳法緣者本姓俞東莞會成人也宋元嘉
B16n0088_p0759b15║九年年十歲妹法綵年九歲未識經法忽以其年二
B16n0088_p0759b16║月八日俱失所在經三日而歸說至淨土天宮見佛
B16n0088_p0759b17║佛為開化至九月十五日又去一旬乃還便能作外
B16n0088_p0759b18║國書語及講經見西域人言謔善相了解十年正月
B16n0088_p0759b19║十五日又復失去田中作人見其隨風飄颺上天父
B16n0088_p0759b20║母憂懼祀神求福既而經月乃返返已出家披著法
B16n0088_p0759b21║服持髮而歸自說見佛及比丘尼語云汝前世因緣
B16n0088_p0759b22║應為我弟子舉手摩頭髮自墮為立法名大曰法緣
B16n0088_p0759b23║小曰法綵臨遣還曰可作精舍當與汝經也法緣等
B16n0088_p0759b24║還家即毀神座繕立精舍晝夜講誦夕中每有五色
B16n0088_p0759b25║光明流汎峰嶺有若燈燭自此以後容止華雅音制
B16n0088_p0759b26║詮正上京諷誦不能過也刺史韋朗孔默兼並屈供
B16n0088_p0759b27║養聞其談說甚敬異焉因是士人皆事正法年五十
B16n0088_p0759c01║六建元中卒
B16n0088_p0759c02║曇徹
B16n0088_p0759c03║按比丘尼傳南末安寺尼曇徹未詳何許人也少為
B16n0088_p0759c04║普要尼弟子隨要住南末安寺要道潔學優有聞當
B16n0088_p0759c05║世徹秉操無矯習業不休佛法奧義必欲總採未及
B16n0088_p0759c06║成戒博究經論具足已後遍習毘尼才堪機務尤能
B16n0088_p0759c07║講說剖毫析滯探賾幽隱諸尼大小皆請北面隨方
B16n0088_p0759c08║應會負帙成羣五侯七貴婦女已下莫不修敬年六
B16n0088_p0759c09║十三齊永明二年卒
B16n0088_p0759c10║僧敬
B16n0088_p0759c11║按比丘尼傳崇聖寺尼僧敬本姓李會稽人也寓居
B16n0088_p0759c12║秣陵僧敬在孕家人設會請瓦官寺僧超西寺曇芝
B16n0088_p0759c13║尼使二人指腹呼胎中兒為弟子母代兒喚二人為
B16n0088_p0759c14║師約不問男女必令出家將產之日母夢神人語之
B16n0088_p0759c15║曰可建八關即命經營僧像未集敬便生焉聞空中
B16n0088_p0759c16║語曰可與建安寺白尼為作弟子母即從之及年五
B16n0088_p0759c17║六歲聞人經唄輙能誦憶讀經數百卷妙解日深菜
B16n0088_p0759c18║蔬刻己清風漸著逮元嘉中魯郡孔默出鎮廣州擕
B16n0088_p0759c19║與同行遇見外國鐵薩羅尼等來向宋都並風節峻
B16n0088_p0759c20║異更從受戒深悟無常乃欲乘舶汎海尋求聖跡道
B16n0088_p0759c21║俗禁阻留滯嶺南三十餘載流風所漸獷俗移心捨
B16n0088_p0759c22║園宅施之者十有三家共為立寺於廟亭名曰眾造
B16n0088_p0759c23║宋明帝聞之遠遣徵迎番禺道俗大相悲戀還都勅
B16n0088_p0759c24║住崇聖寺道俗向慕服其進止丹陽樂遵為敬捨宅
B16n0088_p0759c25║立寺後遷居之齊文惠帝竟陵文宣王並欽風德䞋
B16n0088_p0759c26║施無礙年八十四末明四年二月三日卒葬於鍾山
B16n0088_p0759c27║之陽弟子造碑中書侍郎吳興沈約製其文焉
B16n0088_p0760a01║僧猛
B16n0088_p0760a02║按比丘尼傳鹽官齊明寺尼僧猛本姓岑南陽人也
B16n0088_p0760a03║遷居鹽官縣至猛五世矣曾祖率晉正員郎餘杭令
B16n0088_p0760a04║世事黃老加信敬邪神猛幼而慨然有拔俗之志年
B16n0088_p0760a05║十二父亡號哭吐血死而復蘇三年告終示不滅性
B16n0088_p0760a06║辭母出家行己清潔奉師恭肅疏糲之食止存支命
B16n0088_p0760a07║行道禮懺未嘗疲怠說悔先罪精懇流淚能行人所
B16n0088_p0760a08║不能行益州刺史吳郡張岱聞風貴敬請為門師宋
B16n0088_p0760a09║永徽元年淨虔尼入吳擕出京城仍住建福寺歷觀
B16n0088_p0760a10║眾經以日係夜隨逐講說心無厭倦多聞強記經耳
B16n0088_p0760a11║必憶由是經律皆悉研明澄清宴坐泊然不側齊建
B16n0088_p0760a12║元四年母病返東捨宅為寺名曰齊明締構殿宇列
B16n0088_p0760a13║植竹樹內外清靜狀若僊居饑者撤饍以施之寒者
B16n0088_p0760a14║解衣而與之嘗有獵者近於寺南飛禽走獸競來投
B16n0088_p0760a15║猛而鷹犬馳逐相去咫尺猛以身手遮遏雖體被啄
B16n0088_p0760a16║嚙而投者獲免同止數十人三十餘載未嘗見其慍
B16n0088_p0760a17║怒之色年七十二永明七年卒
B16n0088_p0760a18║妙智
B16n0088_p0760a19║按比丘尼傳華嚴寺尼妙智本姓曹河內人也稟性
B16n0088_p0760a20║柔明陶心大化執持禁範如護明珠心勤忍辱與物
B16n0088_p0760a21║無忤雖有毀惱必以和顏下帷窮年終日無悶精達
B16n0088_p0760a22║法相物共宗之禪堂初建齊武皇帝勅請智講勝鬘
B16n0088_p0760a23║淨名開題及講帝數親臨詔問無方智連環剖析初
B16n0088_p0760a24║無遺滯帝屢稱善四眾推服年六十四建武二年卒
B16n0088_p0760a25║葬於定林寺南齊侍中瑯琊王倫妻江氏為著石讚
B16n0088_p0760a26║文序立於墓左耳
B16n0088_p0760a27║智勝
B16n0088_p0760b01║按比丘尼傳建福寺尼智勝者本姓徐氏長安人也
B16n0088_p0760b02║寓居會稽已三世六歲而隨王母出都遊瓦官寺見
B16n0088_p0760b03║招提整峻寶飾嚴華潸焉泣涕仍祈剪落王母問之
B16n0088_p0760b04║具述此意謂其幼稚而未許之宋季多難四民失業
B16n0088_p0760b05║時事紛紜奄冉積載年將二十方得出家住建福寺
B16n0088_p0760b06║獨行無倫絕塵難犯聽受大般涅槃經一聞能持後
B16n0088_p0760b07║研律藏功不再受總持之譽僉然改約自製數十卷
B16n0088_p0760b08║義疏辭約而旨遠義隱而理妙逢涅不緇遇磨不磷
B16n0088_p0760b09║大明中有一男子詭期抱梁欲規不遜勝刻意淵深
B16n0088_p0760b10║持操壁立正色告眾眾錄付官守戒清淨如護明珠
B16n0088_p0760b11║時莊嚴寺曇斌法師弟子僧宗元趣共直佛殿慢藏
B16n0088_p0760b12║致盜乃失菩薩瓔珞及七寶澡罐斌衣鉢之外室如
B16n0088_p0760b13║懸磬無以為備憂慨輟講閉房三日勝宣告四部旬
B16n0088_p0760b14║日備辦德感化行皆類此也齊文惠帝聞風雅相接
B16n0088_p0760b15║召每延入宮講說眾經司徒竟陵文宣王倍宗敬焉
B16n0088_p0760b16║勝志貞南金心皎北雪纔成尼眾實允物望令旨仍
B16n0088_p0760b17║使為寺主眾所愛敬如奉嚴尊從定林寺僧遠法師
B16n0088_p0760b18║受菩薩戒座側常置香爐勝乃捻香遠止之曰不取
B16n0088_p0760b19║火已信宿矣所置之香遂氛靄流烟咸歎其肅恭表
B16n0088_p0760b20║應若斯也永明中作聖僧齋攝心祈想忽聞空中彈
B16n0088_p0760b21║指合掌側聽勝居寺四十年未嘗赴齋會遊踐貴賤
B16n0088_p0760b22║清閒靜處係念思惟故流芳不遠文惠帝特加供俸
B16n0088_p0760b23║日月充盈締構房宇寺眾崇華勝捨衣鉢為宋齊七
B16n0088_p0760b24║帝造攝山寺石像永明十年寢疾忽見金車玉宇悉
B16n0088_p0760b25║來迎接至四月五日告諸弟子曰吾今逝矣弟子皆
B16n0088_p0760b26║泣乃披衣出胷胷有草善佛字字體鮮白色相明潤
B16n0088_p0760b27║八日正中而卒年六十六葬於鍾山文帝給其湯藥
B16n0088_p0760c01║凶事所須並令官備也
B16n0088_p0760c02║僧蓋（附法延）
B16n0088_p0760c03║按比丘尼傳禪基寺尼僧蓋本姓田趙國均仁人父
B16n0088_p0760c04║完梁天水太守蓋幼出家為僧志尼弟子住彭城華
B16n0088_p0760c05║林寺忘利養惔毀譽永徽元年索虜侵州與同學法
B16n0088_p0760c06║進南遊京室住妙相尼寺博聽經律深究旨歸專修
B16n0088_p0760c07║禪定惟日弗足寒暑不變衣裳四時恆新日食但資
B16n0088_p0760c08║一菜中飲而已受業於隱審二禪師禪師皆歎其易
B16n0088_p0760c09║悟齊永明中移止禪基寺欲廣弘觀道道俗諮訪更
B16n0088_p0760c10║成紛動乃別立禪房於寺之左宴默其中出則善誘
B16n0088_p0760c11║循循不倦齊竟陵文宣王蕭子良四時資給雖已耆
B16n0088_p0760c12║艾而志尚不衰終日清虛通夜不寐年六十四永明
B16n0088_p0760c13║十一年卒時寺又有法延尼者本姓許高陽人也精
B16n0088_p0760c14║勤有行業亦以禪定顯名
B16n0088_p0760c15║法全（附淨練　僧律　惠形）
B16n0088_p0760c16║按比丘尼傳東青園寺尼法全本姓戴丹陽人也端
B16n0088_p0760c17║莊好靜雅勤定慧初隨宗瑗博綜眾經後師審隱遍
B16n0088_p0760c18║遊禪觀晝則披文遠思夕則歷觀妙境大乘奧典皆
B16n0088_p0760c19║能宣說三昧秘門並為師匠食但蔬菜衣止蔽形訓
B16n0088_p0760c20║誘未聞獎成後學聽者修行功益甚眾寺既廣大閱
B16n0088_p0760c21║理為難太始三年眾議欲分為二寺時寶嬰尼求於
B16n0088_p0760c22║東面起立禪房更構靈塔於是始分為東青園寺昇
B16n0088_p0760c23║明二年嬰卒眾既新分人望未輯乃以全為寺主於
B16n0088_p0760c24║是大小愛悅情無纖介年八十三隆昌元年卒時寺
B16n0088_p0760c25║復有淨練僧律惠形並以學顯名也
B16n0088_p0760c26║淨曜（附僧要　光淨）
B16n0088_p0760c27║按比丘尼傳普賢寺尼淨曜本姓楊建康人也志道
B16n0088_p0761a01║專誠樂法翹懇具戒之初從濟瑗稟學精思研求究
B16n0088_p0761a02║大乘之奧十臘之後便為宗匠齊文惠帝竟陵文宣
B16n0088_p0761a03║王莫不服膺永明八年竟陵王請於第講維摩經後
B16n0088_p0761a04║為寺主二十餘年長幼崇敬如事父母從為弟子者
B16n0088_p0761a05║四百餘人年七十二永明十年卒時寺復有僧要光
B16n0088_p0761a06║淨並學行有聞也
B16n0088_p0761a07║曇簡
B16n0088_p0761a08║按比丘尼傳法音寺尼曇簡本姓張清河人也為法
B16n0088_p0761a09║淨尼弟子遊學淮海弘宣正法先人後己志在曠濟
B16n0088_p0761a10║以齊建元四年立法音精舍禪思靜默通達三昧德
B16n0088_p0761a11║聲遐布功化日遠道俗敬仰盛修供施時有慧明法
B16n0088_p0761a12║師深愛寂靜本住道林寺寺為文惠帝竟陵文宣王
B16n0088_p0761a13║之所修飾僧多義學累講經論去來喧動明欲去之
B16n0088_p0761a14║簡以精舍為施自移白山更立草庵以蔽風雨應時
B16n0088_p0761a15║行乞取給所資常聚樵木云經營功德以建武元年
B16n0088_p0761a16║二月十八日夜登此𧂐薪引火自焚捨生死身供養
B16n0088_p0761a17║三寶近村見火競來赴救及至簡已遷滅道俗哀慟
B16n0088_p0761a18║聲震山谷即聚所餘為立墳剎
B16n0088_p0761a19║淨珪
B16n0088_p0761a20║按比丘尼傳尼淨珪本姓周晉陵人也寓居建康縣
B16n0088_p0761a21║三世矣珪幼而聰穎一聞多悟性不狎俗早願出家
B16n0088_p0761a22║父母憐之不違其志為法淨尼弟子住法音寺德行
B16n0088_p0761a23║純粹經律博通三乘禪祕無不善達神量淵遠物莫
B16n0088_p0761a24║能窺遺身忘味常自枯槁其精進總持為世法則傳
B16n0088_p0761a25║授訓誘多能導利當世歸心與曇簡尼同憩法音寺
B16n0088_p0761a26║後移白山栖托樹下功化轉弘以建武元年二月八
B16n0088_p0761a27║日與曇簡同夜燒身道俗哀赴莫不感咽收其舍利
B16n0088_p0761b01║樹墳封剎焉
B16n0088_p0761b02║慧緒（附僧威）
B16n0088_p0761b03║按比丘尼傳集善寺尼慧緒本姓閭丘高平人也為
B16n0088_p0761b04║人高率疎遠見之如丈夫不似婦人發言吐論方正
B16n0088_p0761b05║直情略無廻避七歲便蔬食持齋志節勇猛十八出
B16n0088_p0761b06║家住荊州三層寺戒業具足道俗所嗟時江陵復有
B16n0088_p0761b07║隱尼西土德望見緒而異之遂乃契意相擕行道嘗
B16n0088_p0761b08║同居一夏共習般舟心形勤苦晝夜不息沈攸之為
B16n0088_p0761b09║刺史普沙簡僧尼緒乃避難下都及沈破敗後復還
B16n0088_p0761b10║西齊太尉大司馬豫章王蕭嶷以宋昇明未出鎮荊
B16n0088_p0761b11║陝知其有道行迎請入內備盡四事時有元暢禪師
B16n0088_p0761b12║從蜀下荊緒就受禪法究極精妙暢每稱其宿習不
B16n0088_p0761b13║淺緒既善解禪行兼菜蔬厲節豫章王妃及內眷屬
B16n0088_p0761b14║敬信甚深從受禪法每有䞋施受已隨散不常儲蓄
B16n0088_p0761b15║意志高遠都不以生業關懷蕭王要共還都為起寺
B16n0088_p0761b16║舍在第東田之東名曰福田寺常入第行道永明九
B16n0088_p0761b17║年自稱忽忽苦病亦無正惡惟不復肯食顏貌憔悴
B16n0088_p0761b18║苦求還寺還寺即平愈旬日中輒復請入入輒如前
B16n0088_p0761b19║咸不知所以爾俄而王薨禍故相續武皇帝以東田
B16n0088_p0761b20║郊迫更起集善寺悉移諸尼還集善而以福田寺別
B16n0088_p0761b21║安外國道人阿棃第中還復供養善讀誦呪緒自移
B16n0088_p0761b22║集善寺已後足不復入第者數年時內外既敬重此
B16n0088_p0761b23║尼每勸其蹔至後第內竺夫人欲建禪齋遣信先諮
B16n0088_p0761b24║請尼云甚善貧道年惡此段實願一入第與諸夫娘
B16n0088_p0761b25║別既入齋齋竟自索紙筆作詩曰世人或不知呼我
B16n0088_p0761b26║作老周忽請作七日禪齋不得休作詩竟言笑接人
B16n0088_p0761b27║了不異常日高傲也因具敘離云此段出寺方為永
B16n0088_p0761c01║別年老無復能入第理時體中甚康健出寺月餘一
B16n0088_p0761c02║夕奄然卒時永元元年十一月二十日也年六十九
B16n0088_p0761c03║周捨為立序讚又有僧威尼德合志同為法眷屬行
B16n0088_p0761c04║道習覲親承音旨也
B16n0088_p0761c05║超明（附法藏）
B16n0088_p0761c06║按比丘尼傳錢唐齊明寺尼超明本姓范錢唐人父
B16n0088_p0761c07║考少為國子生世奉大法明幼聰穎雅有志尚讀五
B16n0088_p0761c08║經善文義方正有禮內外敬之年二十一夫死寡居
B16n0088_p0761c09║鄉鄰求聘誓而不許因遂出家住崇隱寺神理明徹
B16n0088_p0761c10║道識清悟聞吳縣北張寺有曇整法師道行精苦從
B16n0088_p0761c11║受具足後往塗山聽慧基法師講說眾經便究義旨
B16n0088_p0761c12║一經於耳退無不記三吳士庶內外崇敬尋還錢唐
B16n0088_p0761c13║移憩齋明寺年六十餘建武五年卒時又有法藏尼
B16n0088_p0761c14║亦以學行馳名焉
B16n0088_p0761c15║曇勇
B16n0088_p0761c16║按比丘尼傳法音精舍尼曇勇者曇簡尼之姊也為
B16n0088_p0761c17║性剛直不隨物傾動常以禪律為務不以衣食經懷
B16n0088_p0761c18║憩法音精舍深悟無常高崇我樂以建武元年隨簡
B16n0088_p0761c19║因移白山永元三年二月十五日夜積薪自燒以身
B16n0088_p0761c20║供養當時聞見咸發道心共聚遺燼為之建立墳剎
B16n0088_p0761c21║焉
B16n0088_p0761c22║德樂（附僧茂）
B16n0088_p0761c23║按比丘尼傳剡齊興寺尼德樂本姓孫毘陵人也高
B16n0088_p0761c24║祖毓晉豫州刺史樂生而口有二牙及長常於闇室
B16n0088_p0761c25║不假燈燭了了能見志願離俗父母愛惜而不敢遮
B16n0088_p0761c26║至年八歲許其姊妹同時入道為晉陵光尼弟子具
B16n0088_p0761c27║戒已後並遊學京師住南永安寺篤志精勤以晝繼
B16n0088_p0762a01║夜窮研經律言談典雅宋文帝善之元嘉七年外國
B16n0088_p0762a02║沙門求那跋摩宋大將軍在王國寺請移住焉十一
B16n0088_p0762a03║年有獅子國比丘尼十餘人至樂重從僧伽跋摩受
B16n0088_p0762a04║具足戒至二十一年移憩東青園寺諮請深禪窮究
B16n0088_p0762a05║妙境及文帝崩東遊會稽止於剡之白山照明精舍
B16n0088_p0762a06║學眾雲集從容教授道盛東南矣齊末明五年陳留
B16n0088_p0762a07║阮儉篤信士也捨所居宅立齊明精舍樂綱紀大小
B16n0088_p0762a08║悅服遠近欽風皆願依止徒眾二百餘人不聚䞋施
B16n0088_p0762a09║歲建一講僧尼不限平等資供年八十一末明三年
B16n0088_p0762a10║卒剡又尼僧茂本姓王彭城人也節食單疏勤苦為
B16n0088_p0762a11║業用其親遺起竹園精舍焉
B16n0088_p0762a12║淨秀
B16n0088_p0762a13║按沈約齊禪林寺尼淨秀行狀尼淨秀本姓梁氏安
B16n0088_p0762a14║定烏氏人也其先出自少昊至伯翳佐禹治水賜姓
B16n0088_p0762a15║嬴氏周孝王時封其十六世孫非子於秦其曾孫秦
B16n0088_p0762a16║仲為宣王侯伯平王東遷封秦仲少子於梁是為梁
B16n0088_p0762a17║伯漢景帝世梁林為太原太守徙居北地烏氏遂為
B16n0088_p0762a18║郡人焉自時厥後昌裔阜世名德交輝蟬冕疊映漢
B16n0088_p0762a19║元嘉元年梁景為尚書令少習韓詩為世通儒魏時
B16n0088_p0762a20║梁爽為司徒左長史祕書監博極羣書善談元理晉
B16n0088_p0762a21║太始中梁闡為涼雍二州刺史即尼之迺祖也闡孫
B16n0088_p0762a22║撝晉范陽王虓驃騎叅軍事漁陽太守遭永嘉蕩析
B16n0088_p0762a23║淪於偽趙為祕書監征南長史後得還晉為散騎侍
B16n0088_p0762a24║郎子疇字道度征虜司馬子粲之仕宋征虜府叅軍
B16n0088_p0762a25║事封龍川縣都亭侯尼即都亭侯之第四女也挺慧
B16n0088_p0762a26║悟於曠劫體妙解於當年而性調和綽不與凡孩孺
B16n0088_p0762a27║同數弱齡便神情峻徹非常童稚之伍行仁尚道洗
B16n0088_p0762b01║志法門至年十歲慈念彌篤絕粉黛之容棄錦綺之
B16n0088_p0762b02║翫誦經行道長齋蔬食年十二便求出家家人苦相
B16n0088_p0762b03║禁抑皆莫之許於是心祈冥感專精一念乃屢獲昭
B16n0088_p0762b04║祥亟降瑞相第四叔超獨為先覺開譬內外故雅操
B16n0088_p0762b05║獲遂秀天性聰叡幼而超羣年至七歲自然持齋家
B16n0088_p0762b06║中請僧行道聞讀大涅槃經不聽食肉於是長蔬不
B16n0088_p0762b07║噉二親覺知若得魚肉輙便棄去昔有外國普練道
B16n0088_p0762b08║人出於京師往來梁舍便受五戒勤翹奉持未嘗違
B16n0088_p0762b09║犯日夜恆以禮拜讀誦為業更無餘務及手能書常
B16n0088_p0762b10║自寫經所有財物唯充功德之用不營俗好少欲入
B16n0088_p0762b11║道父母為障遂推流歲月至年二十九方獲所志落
B16n0088_p0762b12║髮青園服膺寺主秀事師虔孝先意承旨盡心竭力
B16n0088_p0762b13║猶懼弗及躬修三業夙夜匪懈僧使眾役每居其首
B16n0088_p0762b14║精進劬勤觸事關涉有開士馬先生者於青園見秀
B16n0088_p0762b15║即便記云此尼當生兜率天也又親於佛殿內坐禪
B16n0088_p0762b16║同集三人忽聞空中有聲狀如牛吼二尼驚怖迷悶
B16n0088_p0762b17║戰慄秀惔然自若徐起下牀歸房執燭檢聲所在旋
B16n0088_p0762b18║至构欄二尼便聞殿上有人相語云各自避路某甲
B16n0088_p0762b19║師還後又於禪房中坐伴類數人二尼鼾眠此尼於
B16n0088_p0762b20║睡中見有一人頭屆於屋語云勿驚某甲師也此尼
B16n0088_p0762b21║於是不敢復坐又以一時坐禪同伴一尼有小緣事
B16n0088_p0762b22║暫欲下牀見有一人抵掌止之曰莫撓某甲師於是
B16n0088_p0762b23║閉氣徐出歎未曾有如此之事比類甚繁既不即記
B16n0088_p0762b24║悉多漏忘不得具載性愛戒律進止俯仰必欲遵承
B16n0088_p0762b25║於是現請曜律師講內自思惟但有直一千心中慮
B16n0088_p0762b26║事不辦夜即夢見鵶鵲鴝鵒雀子各乘車車並安軒
B16n0088_p0762b27║車之大小還稱可鳥形同聲唱言我助某甲尼講去
B16n0088_p0762c01║既寤歡喜知事當成及至就講乃得七十檀越設供
B16n0088_p0762c02║果食皆精後復又請穎律師開律即發講日清淨甖
B16n0088_p0762c03║水自然香如水園香氣深以為欣既而坐禪得定至
B16n0088_p0762c04║夜中方起更無餘伴便自念言將不犯獨即諮律師
B16n0088_p0762c05║律師答云無所犯也意中猶豫恐違失且見諸寺尼
B16n0088_p0762c06║僧多有不如法乃喟然歎曰嗚呼鴻徽未遠靈緒稍
B16n0088_p0762c07║隤自非引咎責躬豈能導物即自懺悔行摩那睡於
B16n0088_p0762c08║是京師二部莫不咨嗟云如斯之人律行明白規矩
B16n0088_p0762c09║應法尚爾思愆何况我等動靜多過而不慚愧者哉
B16n0088_p0762c10║遂相率普懺無有孑遺又於南園就穎律師受戒即
B16n0088_p0762c11║受戒日淨甖水香還復如前青園諸尼及以餘寺無
B16n0088_p0762c12║不更受戒者律師於是亦次第詣寺敷弘戒品闡揚
B16n0088_p0762c13║大教故憲軌遐流迄屆於今穎律師又令秀約語諸
B16n0088_p0762c14║寺尼有高牀俗服者一切改易秀奉旨制勒無不祗
B16n0088_p0762c15║承律藏之興自茲更始後又就三藏法師受戒清淨
B16n0088_p0762c16║水香復如前不異青園徒眾既廣所見不同師已遷
B16n0088_p0762c17║背更無覲侍於是思別立住處可得外嚴聖則內窮
B16n0088_p0762c18║宴默者以宋大明七年八月故黃脩儀及南昌公主
B16n0088_p0762c19║深崇三寶敬仰德行初置精舍秀麻衣弗溫藿食忘
B16n0088_p0762c20║饑躬執泥瓦盡勤夙夜以宋泰始三年明帝賜號曰
B16n0088_p0762c21║禪林蓋性好閒靜冥感有徵矣而制龕造像無不畢
B16n0088_p0762c22║備又寫集眾經皆令具足裝潢染成悉自然有娑羅
B16n0088_p0762c23║伽龍王兄弟二人現迹彌日不滅知識往來並親瞻
B16n0088_p0762c24║覩招納同住十有餘人訓化獎率皆令禪誦每至奉
B16n0088_p0762c25║請聖僧果食之上必有異迹又於一時虔請聖眾七
B16n0088_p0762c26║日供養禮懺始訖攝心運想即見兩外國道人舉手
B16n0088_p0762c27║共語一云呿羅一云毘呿羅所著袈裟色如桑椹之
B16n0088_p0763a01║熟因即取泥以壞衣色如所見倣於是遠近尼僧並
B16n0088_p0763a02║相傲教改服間色故得絕於五大之過道俗有分者
B16n0088_p0763a03║也此後又請河耨達池五百羅漢日日凡聖無遮大
B16n0088_p0763a04║會已近二旬供設既豐復更請罽賓國五百羅漢足
B16n0088_p0763a05║上為千及請凡僧還如前法始過一日見有一外國
B16n0088_p0763a06║道人眾僧悉皆不識於是試相借問自云從罽賓國
B16n0088_p0763a07║來又問來此幾時答云來此一年也眾僧覺異令人
B16n0088_p0763a08║守門觀其動靜而食畢乃於宋林門出使人逐視見
B16n0088_p0763a09║從宋林門去行十餘步奄便失之又嘗請聖僧浴器
B16n0088_p0763a10║盛香湯及以雜物因而禮拜內外寂默即聞器桸杓
B16n0088_p0763a11║作聲如用水法意謂或是有人出便共往看但見水
B16n0088_p0763a12║杓自然搖動故知神異又曾夜中忽見滿屋光明正
B16n0088_p0763a13║言已曉自起開戶見外猶闇即便閉戶還牀復寢久
B16n0088_p0763a14║久方乃明也又經違和極篤忽自見大光明遍於世
B16n0088_p0763a15║界山河樹木浩然無礙欣爾獨笑傍人怪問具陳所
B16n0088_p0763a16║見即能起行禮拜讀誦如常無異又於一時復違和
B16n0088_p0763a17║亦甚危困忽舉兩手狀如捧物語傍人不解問言為
B16n0088_p0763a18║何所捧答云見寶塔從地出意欲接之旛花伎樂無
B16n0088_p0763a19║非所有於是疾恙豁然而除都無復患又復違和數
B16n0088_p0763a20║日中亦殊綿惙恆多東向視合掌向空於一時中急
B16n0088_p0763a21║索香火移時合掌即自說云見彌勒佛及與舍利弗
B16n0088_p0763a22║目連等諸聖人亦自見諸弟子數甚無量滿虛空中
B16n0088_p0763a23║有人持旛華伎樂及三臺來迎其旛華伎樂非世間
B16n0088_p0763a24║比半天而住一臺已在半路一臺未至半路一臺未
B16n0088_p0763a25║見但聞有而已爾時已作兩臺為此兆故即更作一
B16n0088_p0763a26║臺也又云有兩樹寶華在牀邊人來近牀語莫壞我
B16n0088_p0763a27║華自此之後病即除損前後遇疾恆有瑞相或得凉
B16n0088_p0763b01║風或得妙藥或聞異香病便即愈疾瘥之為理都以
B16n0088_p0763b02║漸豁然而去如此其數不能備記又天監三年一夏
B16n0088_p0763b03║違和於晝日眠中見虛空藏菩薩即自圍繞誦唄唄
B16n0088_p0763b04║聲徹外眠覺所患即除又白日臥開眼見佛入房旛
B16n0088_p0763b05║蓋滿屋語傍人令燒香了自不見秀以天監五年六
B16n0088_p0763b06║月十七日得病苦心悶不下飲彭城寺令法師以六
B16n0088_p0763b07║月十九日夜得夢見一處謂是兜率天嚴麗非世間
B16n0088_p0763b08║此言此是秀住處即見秀在中於是法師有語秀秀
B16n0088_p0763b09║得生好處當見將接秀是法師小品檀越勿見遺棄
B16n0088_p0763b10║秀即答云法師丈夫又弘通經教自應居勝地某甲
B16n0088_p0763b11║是女人何能益法師又云不如此也雖為丈夫不能
B16n0088_p0763b12║精進持戒不及秀時體已轉惡與令法師素疎不堪
B16n0088_p0763b13║相見病既稍增飲粥日少為治無益漸就綿惙至七
B16n0088_p0763b14║月十二日爾時天雨清凉悶勢如小退自云夢見迎
B16n0088_p0763b15║來至佛殿西頭人人捉旛竿猶車在地旛之為理不
B16n0088_p0763b16║異世間隊擔鼓旗旛也至二十日便絕不復進飲粥
B16n0088_p0763b17║至二十二日令請相識眾僧設會意似分別至二十
B16n0088_p0763b18║五日云見十方諸佛遍滿空中至二十七日中後安
B16n0088_p0763b19║然而臥作兩炊久方復動轉自云上兜率天見彌勒
B16n0088_p0763b20║及諸菩薩皆黃金色秀手中自有一琉璃清淨甖可
B16n0088_p0763b21║高三尺許以上彌勒即放光明照於秀身至兜率天
B16n0088_p0763b22║亦不見飲食自然飽滿故不復須人間食也但聞人
B16n0088_p0763b23║間食皆臭是以不肯食於彼天上得波利䴵將還意
B16n0088_p0763b24║欲與令法師有人問何意將䴵去答云欲與令法師
B16n0088_p0763b25║是人言令法師是人中果報那得食天上食不聽將
B16n0088_p0763b26║去既而欲見令法師閒居秀為迎法師來相見語法
B16n0088_p0763b27║師可作好菜食以餉山中坐禪道人若修三業方得
B16n0088_p0763c01║生兜率天耳法師不坐禪所以令作食餉山上道人
B16n0088_p0763c02║者欲使與坐禪人作因緣也自入八月體中亦轉惡
B16n0088_p0763c03║不復說餘事但云有三十二童子一名功德天二名
B16n0088_p0763c04║善女天是迦毗羅所領恆來在左右與我驅使或言
B16n0088_p0763c05║得人餉飲食令眾中行之復云空中晝夜作伎樂閙
B16n0088_p0763c06║人耳也
B16n0088_p0763c07║按比丘尼傳淨秀於天監五年七月二十七日告諸
B16n0088_p0763c08║弟子曰我升兜率天宮言絕而卒年八十九
B16n0088_p0763c09║僧念
B16n0088_p0763c10║按比丘尼傳禪林寺尼僧念本姓羊泰山南城人父
B16n0088_p0763c11║彌州從事史念即招提寺曇叡法師之姑也珪璋早
B16n0088_p0763c12║秀才鑑明達立德幼年十歲出家為法護尼弟子從
B16n0088_p0763c13║師住太后寺貞節苦心禪思精密博涉多通文義兼
B16n0088_p0763c14║美蔬食禮懺老而彌篤誦法華經日夜七遍宋文孝
B16n0088_p0763c15║武二帝常加資給齊永明十年中移住禪林寺禪範
B16n0088_p0763c16║大隆諮學者眾司徒竟陵王四時供養年九十梁天
B16n0088_p0763c17║監三年卒葬秣陵縣中興里內
B16n0088_p0763c18║曇暉（附花光）
B16n0088_p0763c19║按比丘尼傳成都長樂寺尼曇暉本姓青陽名白玉
B16n0088_p0763c20║成都人也幼樂修道父母弗許元嘉九年有外國禪
B16n0088_p0763c21║師畺良耶舍入蜀大弘禪觀暉年十一啟母求請禪
B16n0088_p0763c22║師諮禪法母從之耶舍一見歎此人有分令其修習
B16n0088_p0763c23║屬法育尼使相左右母已許嫁於暉之姑子出門有
B16n0088_p0763c24║日不展餘計育尼密迎還寺暉深立誓願若我道心
B16n0088_p0763c25║不遂遂致逼迫者當以火自焚耳刺史覲法崇聞之
B16n0088_p0763c26║遣使迎暉集諸綱佐及有望之民請諸僧尼窮相難
B16n0088_p0763c27║盡法崇問曰汝審能出家不答曰微願久發特乞救
B16n0088_p0764a01║濟法崇曰善遣使諮姑姑即奉教從法育尼出家年
B16n0088_p0764a02║始十三矣從育學修觀行裁得稟受即於坐末便得
B16n0088_p0764a03║入定見東方有二光明其一如日而白其一如月而
B16n0088_p0764a04║青即於定中立念云白者必是菩薩道青者聲聞法
B16n0088_p0764a05║若審然者當令青者銷而白光熾即應此念青光自
B16n0088_p0764a06║滅白光熾滿及至起定為育尼說育尼善觀道聞而
B16n0088_p0764a07║歡喜讚善時同坐四十餘人莫不歎其希有也後壻
B16n0088_p0764a08║心疑以為姦詐相率抄取將歸其家曇暉時年十六
B16n0088_p0764a09║矣以婢使營衛不受侵逼壻無如之何復以許州刺
B16n0088_p0764a10║史以賞異問畺良耶舍答曰此人根利慎勿違之若
B16n0088_p0764a11║壻家須相分解費用不足者貧道有一蒼頭即為隨
B16n0088_p0764a12║喜于是解釋後于禪中自解佛性常著大乘等義並
B16n0088_p0764a13║非師授時諸名師極力問難無能屈者于是聲馳遠
B16n0088_p0764a14║近莫不歸服宋元嘉十九年臨川王臨南充延之至
B16n0088_p0764a15║鎮時年二十一驃騎牧陝復擕住南楚男女道俗北
B16n0088_p0764a16║面擁箒者千二百人歲月稍流思母轉至固請還鄉
B16n0088_p0764a17║德行既高門徒日眾於市橋西北自營塔廟殿堂廂
B16n0088_p0764a18║廊倏忽而成復營三寺皆悉神速莫不歎服稱有神
B16n0088_p0764a19║力焉年八十三天監三年卒初張峻隨父在益州嘗
B16n0088_p0764a20║忽然直往不令預知同行賓客三十許人坐始定便
B16n0088_p0764a21║下果粽並悉時珍刺史劉悛後嘗率往亦復如之梁
B16n0088_p0764a22║宣武王嘗送物使暉設百人會本言不出臨中自往
B16n0088_p0764a23║及至乃有三百僧并王佐吏近四百人將欲行道遣
B16n0088_p0764a24║婢來倩人下食王即遣入惟見二弟子及二婢奠食
B16n0088_p0764a25║都無雜手力王彌復歎其不可量也或有問暉者曰
B16n0088_p0764a26║見師生徒不過中家之產而造作云為有若神化何
B16n0088_p0764a27║以至此耶答云貧道常自無居貯若須費用役五三
B16n0088_p0764b01║金而已隨復有之不知所以而然故談者以為有無
B16n0088_p0764b02║盡藏焉時又有花光尼本姓鮮深禪妙觀洞其幽微
B16n0088_p0764b03║遍覽三藏傍兼百氏尤能屬文述暉讀頌詞旨有則
B16n0088_p0764b04║不乖風雅焉
B16n0088_p0764b05║馮尼
B16n0088_p0764b06║按比丘尼傳馮尼者本姓馮高昌人也時人敬重因
B16n0088_p0764b07║以姓為號年三十出家住高昌都郎中寺齋蔬一食
B16n0088_p0764b08║戒行精苦燒六指供養皆悉至掌誦大涅槃經三日
B16n0088_p0764b09║一遍時有法惠法師精進邁羣為高昌一國尼依止
B16n0088_p0764b10║師馮後忽謂法惠言阿闍黎來好馮是闍黎善知識
B16n0088_p0764b11║闍黎可往龜茲國金花寺帳下直日聞當得勝法法
B16n0088_p0764b12║惠聞而從之往至彼寺見直日直日歡喜以葡萄酒
B16n0088_p0764b13║一斗五升與之令飲法惠驚愕我來覓勝法翻然飲
B16n0088_p0764b14║我非法之物不肯飲直日推背急令出去法惠退思
B16n0088_p0764b15║我既遠來未達此意恐不宜違即頓飲之醉吐迷悶
B16n0088_p0764b16║無所復識直日便自他行法惠酒醒自知犯戒大為
B16n0088_p0764b17║慚愧自椎其身悔責所行欲自斷命因此思惟得第
B16n0088_p0764b18║三果直日還問曰已得耶答曰然因還高昌未至二
B16n0088_p0764b19║百里初無音信馮呼尼眾遠出迎候先知之迹皆類
B16n0088_p0764b20║此也高昌諸尼莫不師奉年九十六梁天監二年卒
B16n0088_p0764b21║惠勝
B16n0088_p0764b22║按比丘尼傳梁閒居寺尼惠勝本姓唐彭城人也父
B16n0088_p0764b23║僧智寓居建康勝幼願出家以方正自立寡于語言
B16n0088_p0764b24║言必能行身無輕躁旬日不出戶牖見之者莫不敬
B16n0088_p0764b25║異以宋元嘉二十一年出家時年十八為淨秀尼弟
B16n0088_p0764b26║子住禪林寺以具戒後講法華經隨習善寺緒尼學
B16n0088_p0764b27║五門禪後從草堂寺惠隱靈根寺法穎備修觀法奇
B16n0088_p0764c01║相妙證獨得懷抱人見而問之皆答云罪無輕重一
B16n0088_p0764c02║時發露懺悔懇惻以晝係夜貴賤崇敬供施不斷年
B16n0088_p0764c03║八十一梁天監四年卒葬於白板山
B16n0088_p0764c04║淨賢（附惠喬　寶顒）
B16n0088_p0764c05║按比丘尼傳尼淨賢本姓弘永世人住青園東寺有
B16n0088_p0764c06║幹局才能而好修禪定博窮經律言必典正雖不講
B16n0088_p0764c07║說精究旨要宋文皇帝善之湘東王在齠齓之年眠
B16n0088_p0764c08║好驚魘勅從淨賢尼受三自歸悸寐即愈帝益相善
B16n0088_p0764c09║厚崇供施內外親賓及明帝即位禮待益隆資給彌
B16n0088_p0764c10║重建齋設講相繼不絕當時名士莫不宗敬後總寺
B16n0088_p0764c11║任十有餘載年七十五梁天監四年卒復有惠喬寶
B16n0088_p0764c12║顒皆知名惠喬坐禪誦經勤營眾務寶顒誦法華經
B16n0088_p0764c13║明於觀行
B16n0088_p0764c14║淨淵
B16n0088_p0764c15║按比丘尼傳竹園寺尼淨淵本姓時鉅鹿人也幼有
B16n0088_p0764c16║成人之智五六歲時常聚沙為塔刻木成像燒香禮
B16n0088_p0764c17║拜彌日不足每聞人言輙難盡取其理究二十出家
B16n0088_p0764c18║戀慕膝下不寢不食飲水持齋勸曉不從終竟七日
B16n0088_p0764c19║自爾之後蔬食長齋戒忍精苦不由課厲師友嗟敬
B16n0088_p0764c20║遠近稱譽齊文帝大相欽禮四時供養信驛重沓年
B16n0088_p0764c21║七十一梁天監五年卒
B16n0088_p0764c22║淨行
B16n0088_p0764c23║按比丘尼傳尼淨行即淨淵第五妹也幼而神理清
B16n0088_p0764c24║秀遠識道瞻爽烈有志分風調舉止每輒不羣少經
B16n0088_p0764c25║與太秣令郭治妻臧氏相識洽欲害其妻言泄于路
B16n0088_p0764c26║行請兄諫洽洽不從之行密語臧氏臧氏不信行執
B16n0088_p0764c27║手慟泣於是而返後一二日洽果害之及年十七從
B16n0088_p0765a01║法施尼出家住竹園寺學成實毗曇涅槃華嚴每見
B16n0088_p0765a02║事端已達旨趣探究淵賾博辯無窮齊竟陵文宣王
B16n0088_p0765a03║蕭子良厚加資給僧宗寶亮二法師雅相賞異及請
B16n0088_p0765a04║講說聽眾數百人官第尼寺法事連續當時先達無
B16n0088_p0765a05║能屈者竟陵王後區品學眾欲撰僧錄莫可與行為
B16n0088_p0765a06║輩後有尼聰朗特達博辯若神行特親狎之眾亦以
B16n0088_p0765a07║為後來之秀可與行為儔也行晚節好禪觀菜食精
B16n0088_p0765a08║苦皇帝聞之雅相歎賞年六十六梁天監八年卒葬
B16n0088_p0765a09║於鍾山也
B16n0088_p0765a10║令玉（附令惠　戒忍　惠力）
B16n0088_p0765a11║按比丘尼傳尼令玉本姓蔡建康人也父朗少出家
B16n0088_p0765a12║住何后寺禪房為淨暉尼弟子淨暉律行純白思業
B16n0088_p0765a13║過人玉少事師長恭勤匪懈始受十戒威儀可觀及
B16n0088_p0765a14║受具戒禁行清白有若冰雪博尋五部妙究幽宗雅
B16n0088_p0765a15║能傳述梁邵陵王綸大相欽敬請為南晉陵寺主固
B16n0088_p0765a16║讓不當王不能屈以永徽元年再勅事不獲免在任
B16n0088_p0765a17║積年不矜而莊不厲而威年七十六梁天監八年卒
B16n0088_p0765a18║寺復有令惠戒忍惠力並顯名令惠講妙法蓮華維
B16n0088_p0765a19║摩勝鬘等經勤身蔬飯卓然眾表戒忍聰朗好學經
B16n0088_p0765a20║目不忘惠力雅識靈通無所矯競
B16n0088_p0765a21║僧述
B16n0088_p0765a22║按比丘尼傳閒居寺尼僧述本姓懷彭城人也父僧
B16n0088_p0765a23║珍僑居建康述幼而志道八歲蔬食及年十九以宋
B16n0088_p0765a24║元嘉二十四年從禪林寺淨秀尼出家節行精苦法
B16n0088_p0765a25║檢不虧遊心經律靡不遍覽後偏功十誦文義優洽
B16n0088_p0765a26║復從隱審二法師諮受祕觀遍三昧門移仕禪林寺
B16n0088_p0765a27║為禪學所宗去來投集更成囂動述因有隱居之志
B16n0088_p0765b01║宋臨川王母張貴嬪聞之捨所居宅欲為立寺時制
B16n0088_p0765b02║不得輙造到元徽二年九月一日汝南王母吳充年
B16n0088_p0765b03║華啟勅即就締構堂殿房宇五十餘間率其同志二
B16n0088_p0765b04║十人以禪寂為樂名曰閒居述動靜守真不斆浮飾
B16n0088_p0765b05║宋齊之季世道紛喧且禪且寂風塵不擾齊文惠帝
B16n0088_p0765b06║竟陵文宣王大相禮遇修飾一寺事事光奇四時供
B16n0088_p0765b07║養未曾休息及大梁開泰天下有道白黑敬仰四遠
B16n0088_p0765b08║雲萃而述不蓄私財隨得隨散或賑濟四眾或放生
B16n0088_p0765b09║乞施造金像五軀並皆壯麗寫經及律一千餘卷標
B16n0088_p0765b10║帙帶軸寶飾莊嚴年八十四梁天監十二年卒葬於
B16n0088_p0765b11║鍾山之西陽也
B16n0088_p0765b12║妙禕
B16n0088_p0765b13║按比丘尼傳尼妙禕本姓劉建康人也齠齓之年神
B16n0088_p0765b14║機秀發幼而出家住西青園寺戒行無玷神情超悟
B16n0088_p0765b15║故信布惠莫不懷之雅好談說尤善語笑講大湼槃
B16n0088_p0765b16║法華十地並三十餘遍十誦毗尼母經敷說隨方導
B16n0088_p0765b17║物利益弘多年七十梁天監十二年卒也
B16n0088_p0765b18║惠暉（附惠意）
B16n0088_p0765b19║按比丘尼傳尼惠暉本姓駱青州人也六歲樂道父
B16n0088_p0765b20║母不聽至年十一斷葷辛絕味清虛淡朗姿貌詳雅
B16n0088_p0765b21║讀大涅槃經誦妙華蓮華經及年十七隨父出都精
B16n0088_p0765b22║進勇猛行人所不及父母愛焉聽遂其志十八出家
B16n0088_p0765b23║住樂安寺從斌濟柔次四法師聽成寶論及涅槃諸
B16n0088_p0765b24║經於十餘年中鬱為義林京邑諸尼無不師受於是
B16n0088_p0765b25║法筵頻建四遠雲集講說不休禪誦無不標心正念
B16n0088_p0765b26║日夕忘寢王公貴賤無不敬重十方䞋遺四時殷競
B16n0088_p0765b27║所獲之財追造經像隨宜遠施時有贏餘者改緝樂
B16n0088_p0765c01║安寺莫不新整年七十三梁天監十三年卒葬於石
B16n0088_p0765c02║頭岡時復有惠意以禮誦為業
B16n0088_p0765c03║道貴
B16n0088_p0765c04║按比丘尼傳尼道貴本姓壽長安人也幼清夷冲素
B16n0088_p0765c05║善研機理志幹勤整精苦過人誓弘大化葷鮮不食
B16n0088_p0765c06║濟物為懷敝衣自足誦勝鬘無量壽經不捨晝夜父
B16n0088_p0765c07║母憂念使其為道十七出家博覽經律究竟文理不
B16n0088_p0765c08║羨名聞唯以進道為業觀境入定行坐不休悔過發
B16n0088_p0765c09║願言辭哀敏聽者震肅齊竟陵文宣王蕭子良善相
B16n0088_p0765c10║推敬為造頂山寺以聚禪眾請貴為知事固執不從
B16n0088_p0765c11║請為禪範然後許之於是結掛林下栖寄畢世縱復
B16n0088_p0765c12║屯雲晦景委雪埋山端然寂坐曾無悶焉得人信施
B16n0088_p0765c13║廣興福業不以纖毫自潤己身年八十六梁天監十
B16n0088_p0765c14║五年卒葬於鍾山之陽也
B16n0088_p0765c15║法宣
B16n0088_p0765c16║按比丘尼傳尼法宣本姓王剡人也父道寄世奉正
B16n0088_p0765c17║法宣幼而有離俗之志年始七歲而蔬食苦節及年
B16n0088_p0765c18║十八誦法華經首尾通利解其指歸坐臥輙見帳蓋
B16n0088_p0765c19║覆之驟有媒聘誓而弗許至年二十父母擕就剡齊
B16n0088_p0765c20║明寺德樂尼改服從道即於是日帳蓋自消博覽經
B16n0088_p0765c21║書深入理味成戒已後鄉邑時人望俗義道莫不服
B16n0088_p0765c22║其精致逮宋氏之季有僧柔法師周遊東夏講宣經
B16n0088_p0765c23║論自滹嵊而之禹穴或發靈隱或往姑蘇僧柔數論
B16n0088_p0765c24║之趣惠基經書之要咸暢其精微究其淵奧及齊永
B16n0088_p0765c25║明中又從惠熙法師諮受十誦所餐日優所見月賾
B16n0088_p0765c26║於是移住山陰招明寺經律迭講聲高於越不立私
B16n0088_p0765c27║財以䞋施之物修飾寺宇造構精華狀若神功寫經
B16n0088_p0766a01║鑄像靡不畢備吳郡張援潁川庾詠汝南周顒皆一
B16n0088_p0766a02║時之名秀莫不躬往禮敬齊巴陵王蕭昭胄出守會
B16n0088_p0766a03║稽厚加供待梁衡陽王元簡即到郡請為母師春秋
B16n0088_p0766a04║八十三梁天監十五年卒矣
B16n0088_p0766a05║梁
B16n0088_p0766a06║道蹟
B16n0088_p0766a07║按法華持驗梁吳興尼道蹟號總持得法於菩提達
B16n0088_p0766a08║磨遁居湖州弁嶺峰晝夜誦法華經誦滿萬部不出
B16n0088_p0766a09║山者凡二十年後歸寂塔全身於結廬之所大同元
B16n0088_p0766a10║年塔內忽有青蓮華一朵道俗異之啟視見華從舌
B16n0088_p0766a11║根生州郡錄奏勅建法華寺
B16n0088_p0766a12║宜都老尼
B16n0088_p0766a13║按荊州府志太清間宜都有老尼誦經於紫竹庵庵
B16n0088_p0766a14║臨溪側一日溪水暴漲老尼大笑擲蒲團於水中趺
B16n0088_p0766a15║坐其上誦普門品信流由漢陽江出自清江而去莫
B16n0088_p0766a16║知所之後人因名其溪為師姑溪云
B16n0088_p0766a17║隋
B16n0088_p0766a18║神尼
B16n0088_p0766a19║按隋書高祖本紀皇妣呂氏以大統七年六月癸丑
B16n0088_p0766a20║夜生高祖於馮翊般若寺紫氣充庭有尼來自河東
B16n0088_p0766a21║謂皇妣曰此兒所從來甚異不可於俗間處之尼將
B16n0088_p0766a22║高祖舍於別館躬自撫養皇妣常抱高祖忽見頭上
B16n0088_p0766a23║角出徧體鱗起皇妣大駭墜高祖於地尼自外入見
B16n0088_p0766a24║曰已驚我兒致令晚得天下
B16n0088_p0766a25║按佛祖統紀隋文帝始生般若寺尼智仙親育之及
B16n0088_p0766a26║長密告之曰汝當大貴佛法暫廢賴汝而興
B16n0088_p0766a27║按陝西通志神尼名智仙蒲坂劉氏女少出家有戒
B16n0088_p0766b01║行文帝誕日忽至名帝為那羅延且曰兒來異倫不
B16n0088_p0766b02║可處俗間遂割宅為般若寺將帝躬自撫養及帝年
B16n0088_p0766b03║七歲曰佛法將滅神明已西兒當大貴神來有日尼
B16n0088_p0766b04║沉靜寡言談成敗吉凶皆驗後周滅二教尼隱皇家
B16n0088_p0766b05║戒行不改帝既踐祚重興佛法每以神尼為言歿後
B16n0088_p0766b06║即葬寺中為起金浮圖又命王劭作傳改所居般若
B16n0088_p0766b07║寺為大興國仍令天下舍利塔內各作神尼像
B16n0088_p0766b08║大明
B16n0088_p0766b09║按淨土晨鐘隋尼大明志尚清修誓生淨土每入室
B16n0088_p0766b10║禮念先著淨衣口含沉香文帝后甚重之將終之日
B16n0088_p0766b11║忽眾聞沉香滿室俄而光明如雲隱隱向西沒焉
B16n0088_p0766b12║唐
B16n0088_p0766b13║荊州二尼
B16n0088_p0766b14║按法苑珠林荊州有比丘尼姊妹同誦法華深厭形
B16n0088_p0766b15║器俱欲捨身節約衣食欽崇苦行服諸油香漸斷粒
B16n0088_p0766b16║食後頓絕味唯食香蜜精力所被神志鮮爽周告道
B16n0088_p0766b17║俗尅日燒身以貞觀三年二月八日於荊州大街置
B16n0088_p0766b18║二高座乃以蠟布纏身至頂唯出面目眾聚如山歌
B16n0088_p0766b19║贊雲會誦法華經至藥王燒處其姊先以火炷妹頂
B16n0088_p0766b20║訖妹又以火炷姊頂清夜兩炬一時同燿焰下至眼
B16n0088_p0766b21║聲相轉鳴漸下鼻口方乃歇滅恰至明晨骸骨摧朽
B16n0088_p0766b22║唯二舌俱存舉眾欣嗟為起高塔
B16n0088_p0766b23║元機
B16n0088_p0766b24║按佛祖綱目淨居寺尼元機嘗習定於平陽大日山
B16n0088_p0766b25║石窟中與兄元覺同叅六祖因著圓明歌與證道歌
B16n0088_p0766b26║相表裏後倒立而化法屬以顛倒呵之應聲而仆將
B16n0088_p0766b27║葬之夕為風雷所移越二日有自大日山來者云是
B16n0088_p0766c01║夕空中有簫磬聲機之柩已厝峰山其徒迎舍利歸
B16n0088_p0766c02║寺建塔號圓明
B16n0088_p0766c03║真如
B16n0088_p0766c04║按揚州府志尼真如姓李氏嫁於賀若氏捨俗為尼
B16n0088_p0766c05║唐天寶元年七月七日真如於鞏縣精舍盥濯忽有
B16n0088_p0766c06║五色雲自東來雲中引手不見其形以囊授真如曰
B16n0088_p0766c07║寶之慎勿言也天寶末安祿山之亂真如展轉流寓
B16n0088_p0766c08║於楚州安宜縣上元二年建子月十八日夜忽見二
B16n0088_p0766c09║人皂衣引真如東南行可五六十步樓觀嚴飾兵衛
B16n0088_p0766c10║森肅皂衣者曰化城也殿上一人衣碧衣戴寶冠稱
B16n0088_p0766c11║天帝有二十餘人衣冠亦如之呼為諸天命真如進
B16n0088_p0766c12║諸天相謂曰下界殺戮過多腥穢達於諸天當以神
B16n0088_p0766c13║寶壓之一天曰用第三寶又一天曰今沴氣方盛三
B16n0088_p0766c14║寶不足以勝須以第二寶授之曰然因出寶授真如
B16n0088_p0766c15║曰汝往令刺史崔侁進於天子前所授小囊有五寶
B16n0088_p0766c16║人臣可見今八寶惟王者得見慎勿易也具以寶名
B16n0088_p0766c17║及所用之法授真如復令皂衣者送之翼日真如詣
B16n0088_p0766c18║縣以狀聞刺史以為妖令從事盧恆就訊真如以囊
B16n0088_p0766c19║中五寶示恆出寶盤照之光皆射日仰望不知所極
B16n0088_p0766c20║恆異之白於侁聞之節度使崔圓圓召真如詣府欲
B16n0088_p0766c21║歷視之不可固強之真如不得已乃出八寶置之日
B16n0088_p0766c22║中則白氣貫空措諸陰室則照燭如月侁遣盧恆隨
B16n0088_p0766c23║真如上獻時肅宗寢疾召太子謂之曰汝自楚王為
B16n0088_p0766c24║儲嗣今獲寶於楚州天賜汝也代宗拜受賜因改元
B16n0088_p0766c25║寶應以安宜縣為寶應縣今真如所居得寶地在河
B16n0088_p0766c26║壖景物暢茂相傳西域賈人過其旁者莫不望而瞻
B16n0088_p0766c27║禮焉
B16n0088_p0767a01║二女尼
B16n0088_p0767a02║按法華持驗唐黃氏二女晉陵人幼聞人誦法華經
B16n0088_p0767a03║傾聽久之曰吾解此義矣遂能深談實相之旨後入
B16n0088_p0767a04║京師安國寺為尼長名持法次名慧忍同修法華三
B16n0088_p0767a05║昧忽有尼號空姑詞貌甚異降禮懺所相與行道每
B16n0088_p0767a06║至中夜身光赫然如是三年而去或疑為普賢化現
B16n0088_p0767a07║云
B16n0088_p0767a08║妙寂
B16n0088_p0767a09║按幽怪錄尼妙寂景氏初嫁任華父鼎與華往賈長
B16n0088_p0767a10║沙廣陵間元和十一年春之潭州不復過期數月妙
B16n0088_p0767a11║寂忽夢父被髮裸形洗血滿身泣曰吾與汝夫湖中
B16n0088_p0767a12║遇盜皆已死矣以汝心似有志者天許復讎但幽冥
B16n0088_p0767a13║之意不欲顯言故吾隱語報汝誠能思而復之吾亦
B16n0088_p0767a14║何恨妙寂曰隱語云何鼎曰殺我者車中猴門東草
B16n0088_p0767a15║俄而見夫形狀若父泣曰殺我者禾中走一日夫妙
B16n0088_p0767a16║寂撫膺而哭遂為女弟所覺泣告其母闔門大駭念
B16n0088_p0767a17║其隱語杳不可知訪於鄰叟及鄉閭之有知者皆不
B16n0088_p0767a18║能解秋詣上元縣舟檝之所交者四方士大夫多憩
B16n0088_p0767a19║焉而又邑有瓦官寺寺上有閤倚山瞰江萬里在目
B16n0088_p0767a20║亦江湖之極境遊人莫不登眺吾將緇服其間伺可
B16n0088_p0767a21║問者必有醒吾惑也於是緇衣往上元捨身瓦官寺
B16n0088_p0767a22║日箕帚洒掃閤下閒則徙倚闌檻以俟識者見高冠
B16n0088_p0767a23║博帶吟嘯而來者必拜而問居數年無能明者十七
B16n0088_p0767a24║年歲在辛巳李公佐者罷嶺南從事而來攬衣至閤
B16n0088_p0767a25║神采俊逸頗異常倫妙寂前拜泣且以前事問之公
B16n0088_p0767a26║佐曰吾生平好為人解迷况子之冤懇切而諄告如
B16n0088_p0767a27║此當為子思之默行數步喜招妙寂曰吾得之矣殺
B16n0088_p0767b01║汝父者申蘭殺汝夫者申春耳妙寂悲喜嗚咽拜問
B16n0088_p0767b02║其說公佐曰夫猴申生也車去兩頭而言猴故申字
B16n0088_p0767b03║耳草而門門而東非蘭字耶禾中走者穿田過也此
B16n0088_p0767b04║亦申字也一日又加夫蓋春字耳妙寂喜若不自勝
B16n0088_p0767b05║久而掩涕拜謝曰賊名既彰雪冤有路苟獲釋憾誓
B16n0088_p0767b06║報深恩婦人無他唯潔誠奉求佛祈增福海耳乃再
B16n0088_p0767b07║拜而去元和初泗州普光王寺有梵氏戒壇人之為
B16n0088_p0767b08║僧者必由之四方輻輳僧尼繫會觀者如市焉公佐
B16n0088_p0767b09║自楚之秦維舟而往觀之有一尼眉目朗秀若舊識
B16n0088_p0767b10║者每過必疑視公佐若有意而未言者久之公佐將
B16n0088_p0767b11║去其尼遂呼曰侍御元和中不為南從事乎公佐曰
B16n0088_p0767b12║然然則記小師乎公佐曰不記也妙寂曰昔瓦官寺
B16n0088_p0767b13║閤求解車中猴者也公佐悟曰竟獲賊否對曰自悟
B16n0088_p0767b14║夢言乃男服易名士寂泛傭於江湖之間數年聞蔪
B16n0088_p0767b15║黃之間有申村因往焉流轉周星乃聞其村西北隅
B16n0088_p0767b16║有申蘭者默往求傭輙貶其價蘭喜召之俄又聞其
B16n0088_p0767b17║從父弟有名春者於是勤供執事晝夜不離見其可
B16n0088_p0767b18║為者不顧輕重而為之未嘗待命蘭家器之晝與羣
B16n0088_p0767b19║傭共作夜寢其席無知其非丈夫者逾年益自勤幹
B16n0088_p0767b20║蘭愈欽念視士寂即自視其子不若也蘭或農或商
B16n0088_p0767b21║或畜貨於武昌開鏁啟閉悉委焉因驗其櫃中半是
B16n0088_p0767b22║己物亦見其夫及父常所服垂涕而記之而蘭春奴
B16n0088_p0767b23║出處未嘗偕在慮其擒一而驚逸其一也銜之數年
B16n0088_p0767b24║時值重陽二盜飲既醉士寂奔告於州乘醉而獲一
B16n0088_p0767b25║問而辭伏就法得其所喪以歸盡奉母而請從釋教
B16n0088_p0767b26║師洪州之天宮寺尼洞微即昔時受教者也妙寂雖
B16n0088_p0767b27║一女也誓血誠獲讎天亦不奪遂以夢寐之言獲悟
B16n0088_p0767c01║于君子與其讎者得不同天撫此微軀豈酬明哲惟
B16n0088_p0767c02║捨身梵宇無他惟虔誠法像以報効耳公佐大異之
B16n0088_p0767c03║遂為作傳
B16n0088_p0767c04║淨真
B16n0088_p0767c05║按佛祖綂紀淨真居長安積善寺衲衣乞食誦金剛
B16n0088_p0767c06║經十萬遍專志念佛語弟子曰五月內十度見佛兩
B16n0088_p0767c07║度見淨土寶蓮花上童子遊戲吾已得上品生言訖
B16n0088_p0767c08║跏趺而化祥光滿寺
B16n0088_p0767c09║悟性
B16n0088_p0767c10║按淨土晨鐘唐尼悟性居廬山遇照闍黎教以發願
B16n0088_p0767c11║念佛六時精進一心不亂大曆六年忽染疾聞空中
B16n0088_p0767c12║音樂西來謂左右曰我神遊極樂已得中品上生見
B16n0088_p0767c13║同志誠心念佛者皆有蓮花待之汝等應各努力言
B16n0088_p0767c14║訖而逝面現黃金色時年二十四