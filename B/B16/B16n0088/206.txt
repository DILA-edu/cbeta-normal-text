B16n0088_p0768a01║欽定古今圖書集成博物彙編神異典
B16n0088_p0768a02║　第二百六卷目錄
B16n0088_p0768a03║尼部列傳三
B16n0088_p0768a04║五代
B16n0088_p0768a05║周尼師
B16n0088_p0768a06║宋
B16n0088_p0768a07║妙總劉鐵磨
B16n0088_p0768a08║空室道人白佛
B16n0088_p0768a09║如湛法藏
B16n0088_p0768a10║能奉慧安
B16n0088_p0768a11║了證道輝
B16n0088_p0768a12║行剛
B16n0088_p0768a13║明
B16n0088_p0768a14║縷枕老尼余氏
B16n0088_p0768a15║獨目金剛尼慧貞
B16n0088_p0768a16║湯氏成慈
B16n0088_p0768a17║成靜
B16n0088_p0768a18║尼部藝文一
B16n0088_p0768a19║比丘尼傳序　梁釋寶唱
B16n0088_p0768a20║比丘尼僧敬法師碑　沈約
B16n0088_p0768a21║尼部藝文二（詩）
B16n0088_p0768a22║戲贈于越尼子歌　唐劉長卿
B16n0088_p0768a23║題西林寺故蕭郎中舊堂公有女為尼在江州
B16n0088_p0768a24║　韓愈
B16n0088_p0768a25║妓人出家詩　楊郇伯
B16n0088_p0768a26║岐山宮侍兒出家為比丘尼　宋張叔夜
B16n0088_p0768a27║遊湖山贈圓禪　張孝祥
B16n0088_p0768b01║送劉小小為尼　明吳兆
B16n0088_p0768b02║尼部紀事
B16n0088_p0768b03║尼部雜錄
B16n0088_p0768b04║
B16n0088_p0768b05║
B16n0088_p0768b06║
B16n0088_p0768b07║
B16n0088_p0768b08║
B16n0088_p0768b09║
B16n0088_p0768b10║神異典第二百六卷
B16n0088_p0768b11║尼部列傳三
B16n0088_p0768b12║五代
B16n0088_p0768b13║周尼師
B16n0088_p0768b14║按永明縣志師姑巖石佛寺五代間河南馬氏稱制
B16n0088_p0768b15║取石梘村周氏女子為妃及馬氏歿周氏妃辭歸削
B16n0088_p0768b16║髮入山因石為佛因石為堂苦行清修至老不倦村
B16n0088_p0768b17║人信服踰百歲乃涅槃嘉靖年間耕種者就此山挖
B16n0088_p0768b18║得銅鐃法器并金銀釵釧相傳周尼師遺物
B16n0088_p0768b19║宋
B16n0088_p0768b20║妙總
B16n0088_p0768b21║按教外別傳平江府資壽尼無著妙總禪師丞相蘇
B16n0088_p0768b22║公頌之孫女也年三十許厭世浮休脫去緣飾咨叅
B16n0088_p0768b23║諸尼已入正信作夏徑山大慧陞堂舉藥山初叅石
B16n0088_p0768b24║頭後見馬祖因緣師聞豁然省悟大慧下座不動居
B16n0088_p0768b25║士馮公檝隨至方丈曰某理會得和尚適來所舉公
B16n0088_p0768b26║案大慧曰居士如何曰恁麼也不得囌嚧娑婆訶不
B16n0088_p0768b27║恁麼也不得㗭哩娑婆訶恁麼不恁麼總不得囌嚧
B16n0088_p0768c01║㗭哩娑婆訶大慧舉似師師曰曾見郭象註莊子識
B16n0088_p0768c02║者曰却是莊子註郭象大慧見其語異復舉巖頭婆
B16n0088_p0768c03║子語問之師答偈曰一葉扁舟泛渺茫呈橈舞棹別
B16n0088_p0768c04║宮商雲山海月都拋却嬴得莊周蝶夢長大慧休去
B16n0088_p0768c05║馮公疑其所悟不根後過無錫招至舟中問曰婆生
B16n0088_p0768c06║七子六箇不遇知音秖這一箇也不消得便棄水中
B16n0088_p0768c07║大慧老師言道人理會得且如何會師曰已上供通
B16n0088_p0768c08║並是詣實馮公大驚大慧挂牌次師入室大慧問古
B16n0088_p0768c09║人不出方丈為甚麼却去莊上喫油資師曰和尚放
B16n0088_p0768c10║妙總過妙總方敢通箇消息大慧曰我放伱過伱試
B16n0088_p0768c11║道看師曰妙總亦放和尚過大慧曰爭奈油餈何師
B16n0088_p0768c12║喝一喝而出於是聲聞四方
B16n0088_p0768c13║劉鐵磨
B16n0088_p0768c14║按衢州府志劉鐵磨比丘尼也叅子湖師曰汝莫是
B16n0088_p0768c15║劉鐵磨否乎尼曰不敢師曰左轉右轉尼問和尚莫
B16n0088_p0768c16║顛倒師便打後倒而化
B16n0088_p0768c17║空室道人
B16n0088_p0768c18║按羅湖野錄空室道人者直龍圖閣梅公珣之女幼
B16n0088_p0768c19║聰慧樂於禪寂因從夫守官豫章之分寧遂叅死心
B16n0088_p0768c20║禪師於雲巖既於言下領旨自爾叢林知名政和間
B16n0088_p0768c21║居金陵圓悟禪師住蔣山佛眼禪師亦在焉因機語
B16n0088_p0768c22║相契二師稱賞然道韻聞淡似不能言者至於開廓
B16n0088_p0768c23║正見雅為精峭後於姑蘇西竺院薙髮為尼名惟久
B16n0088_p0768c24║宣和六年趺坐而終道人生於華胄不為富貴籠絡
B16n0088_p0768c25║傑然追蹤月上女直趣無上菩提又變形服與鐵磨
B16n0088_p0768c26║為伍至於生死之際效驗異常非志烈秋霜疇克爾
B16n0088_p0768c27║耶
B16n0088_p0769a01║按佛祖綱目空室道人智通居金陵嘗設浴保寧揭
B16n0088_p0769a02║榜於門曰一物也無洗箇甚麼纖塵若有起自何來
B16n0088_p0769a03║道取一句子元乃可大家入浴古靈只解揩背開士
B16n0088_p0769a04║何曾明心欲證離垢地時須是通身汗出盡道水能
B16n0088_p0769a05║洗垢焉知水亦是塵直饒水垢頓除到此亦須洗却
B16n0088_p0769a06║通後為尼名惟久掛錫姑蘇西竺書偈趺坐而化
B16n0088_p0769a07║白佛
B16n0088_p0769a08║按廣德州志白佛姓梅陳氏甥女姐妹三人佛第三
B16n0088_p0769a09║幼慕宗旨共誓不嫁宋紹興五年俱坐化大楊樹下
B16n0088_p0769a10║鄉人伐木置水中逆流而上因刻木祀之香火不絕
B16n0088_p0769a11║如湛
B16n0088_p0769a12║按松江府志宋慶元間有女師諱如湛號渾源者湖
B16n0088_p0769a13║州王家女母曹氏持奉圓通大士後生師在襁褓間
B16n0088_p0769a14║即能道圓通品中語隨父防禦佐金陵戎幕遂落髮
B16n0088_p0769a15║於清凉寺尼僧智圓所能通華嚴圓覺法華諸大部
B16n0088_p0769a16║經銳志叅訪耆宿至華亭禮船子塔時安康郡夫人
B16n0088_p0769a17║號普明居士者與無住居住二人留心大乘得師談
B16n0088_p0769a18║論洞明心印郡中適宋照院虛席請師開堂一日與
B16n0088_p0769a19║二居士泛舟城南至蓮花蕩見水天交接師招之曰
B16n0088_p0769a20║此地塵跡不到可建立梵剎即鳩工庀材果得神龍
B16n0088_p0769a21║窟遂定基興建檀施雲集不數月而寺告成
B16n0088_p0769a22║法藏
B16n0088_p0769a23║按佛祖綂紀法藏居金陵勤志念佛夜間見佛菩薩
B16n0088_p0769a24║來慰問光明照寺奄然遷化
B16n0088_p0769a25║按淨土晨鐘宋尼法藏居金陵戒德甚嚴勤苦念佛
B16n0088_p0769a26║每歲四孟月朔集同志諷經持呪大家善信翕然坐
B16n0088_p0769a27║化示寂之夜見佛菩薩金像現其室中光明照寺端
B16n0088_p0769b01║坐脫去
B16n0088_p0769b02║能奉
B16n0088_p0769b03║按佛祖統紀能奉錢唐人專修淨業常夢佛光照身
B16n0088_p0769b04║或聞諸尼善言開發一日無疾告其徒曰吾往生時
B16n0088_p0769b05║至少頃聞奉誦佛聲厲奔往視之則合掌面西坐逝
B16n0088_p0769b06║矣異香滿室樂音西邁
B16n0088_p0769b07║慧安
B16n0088_p0769b08║按佛祖綂紀慧安居四明下水大魁姚穎之屬也往
B16n0088_p0769b09║小溪楊氏庵專業西方誦金剛般若寒暑不易節常
B16n0088_p0769b10║於室中佛光下燭一日示疾端坐以手搖曳戒眾人
B16n0088_p0769b11║勿諠移時曰佛至矣令眾念佛倏然脫去壽九十六
B16n0088_p0769b12║了證
B16n0088_p0769b13║按僊居縣志宋尼了證邑人夏氏女幼遇相士謂其
B16n0088_p0769b14║父曰公女丰骨幽異殆苾芻草也若結朱陳旦夕不
B16n0088_p0769b15║祿矣因命之皈教於淨勝院比親死築庵塚旁居守
B16n0088_p0769b16║以終其身自知死生趺坐而逝
B16n0088_p0769b17║道輝
B16n0088_p0769b18║按僊居縣志尼道輝邑人范氏女嘗食魚鮓心動遂
B16n0088_p0769b19║茹素持律構一小庵自繡大士像懸之中楹昕夕禮
B16n0088_p0769b20║拜歲旱出為民求雨立驗每召入宮賜之錢帛即給
B16n0088_p0769b21║貧者賜號普濟大師
B16n0088_p0769b22║行剛
B16n0088_p0769b23║按嘉興府志祇園行剛嘉興胡氏女早寡守節棄家
B16n0088_p0769b24║學佛住伏獅禪院從者如雲有一夔超琛為其高足
B16n0088_p0769b25║皆有語錄行世
B16n0088_p0769b26║明
B16n0088_p0769b27║繡枕
B16n0088_p0769c01║按四川總志繡枕灌縣導江人明初以處女修證圓
B16n0088_p0769c02║寂肉身見存人號繡枕觀音遠近祈嗣者輙應
B16n0088_p0769c03║老尼余氏
B16n0088_p0769c04║按永明縣志廻龍庵老尼余氏法名慧秀其夫江西
B16n0088_p0769c05║奉新人攜來邑中業陶夫喪遂茹蔬修行日誦觀音
B16n0088_p0769c06║大士千遍既懇求地主丈尺地立庵塑佛晝勤紡繡
B16n0088_p0769c07║夜龕坐念佛所居地無泉老尼以杖叩地忽石邊鏗
B16n0088_p0769c08║然有聲命弟子開之有泉湧出味殊甘美遂成流澗
B16n0088_p0769c09║能蔭數百畞四時不涸邑人以為苦修之驗爭向慕
B16n0088_p0769c10║供養之此尼生於弘治甲午距萬曆甲戌壽百歲有
B16n0088_p0769c11║奇
B16n0088_p0769c12║獨目金剛尼
B16n0088_p0769c13║按金剛持驗明萬曆間歸德府城外水晶庵有老尼
B16n0088_p0769c14║別號獨目金剛尼因嘗以金剛為業失一目名此天
B16n0088_p0769c15║性淡薄自糲食粗衣外人有所遺盡分瞻僧尼之不
B16n0088_p0769c16║給者每開期會講善信環集一士子問曰金剛經何
B16n0088_p0769c17║以有三十二分答曰一以貫之儒佛皆然何得許多
B16n0088_p0769c18║段落說偈曰佛說金剛妙出羣一言了悟絕聲聞有
B16n0088_p0769c19║人解得金剛旨四八何須逐段分一僧問曰何以謂
B16n0088_p0769c20║之金剛答曰金剛人皆有的何須恁般問說偈曰金
B16n0088_p0769c21║剛果信是金剛百鍊千鎚永不傷粉碎虛空些子在
B16n0088_p0769c22║祗今惟見佛毫光又有人曰師通曉佛義何以不現
B16n0088_p0769c23║男身答曰形有男女性無彼此莫作差等觀說偈曰
B16n0088_p0769c24║男女何須辨假真觀音出世果何人皮囊脫盡渾無
B16n0088_p0769c25║用試問男身是女身隨問隨應靈敏異常遠邇皈依
B16n0088_p0769c26║者無筭年踰七十預示化期鼻端有火危坐瞑然而
B16n0088_p0769c27║逝示一偈云茶毗一去永歸空著處尋空便不空我
B16n0088_p0770a01║去我來仍是我電光泡影一般同
B16n0088_p0770a02║慧貞
B16n0088_p0770a03║按金剛持驗明常州尼慧貞宦族之女自幼言動不
B16n0088_p0770a04║妄願出家父母聽之送入楞伽庵遂朝夕持誦金剛
B16n0088_p0770a05║經有同庵尼以穢事敗波及貞時適患目因憤恚俱
B16n0088_p0770a06║瞽如是三載誦經如故一夜夢金剛神謂曰汝行無
B16n0088_p0770a07║虧當還爾明晨起兩目忽開歷年九十無疾坐化
B16n0088_p0770a08║湯氏
B16n0088_p0770a09║按杭州府志宋應昌孝義庵記略曰蓮池大師夙志
B16n0088_p0770a10║方外以二尊人在不敢離既而雙失怙恃遂疾從薙
B16n0088_p0770a11║染以三姪文彬為後室人湯氏年纔一十有九亦脫
B16n0088_p0770a12║簪珥為尼舉所有田廬普給群姪於文彬低昂之而
B16n0088_p0770a13║別以居牖文彬己從鄰僦舍繩樞蓬門夕燈晨香閴
B16n0088_p0770a14║如也一時宰官居士為買趙氏故宅為禪堂垣軒廚
B16n0088_p0770a15║湢略備而已湯法諱株錦暨禪師同師關中南五臺
B16n0088_p0770a16║性天和尚溯禪師出家逾四十稔蓋行年五十九而
B16n0088_p0770a17║庵成
B16n0088_p0770a18║成慈
B16n0088_p0770a19║按兜率龜鏡集成慈字戒芻廣州番禺沙灣人俗姓
B16n0088_p0770a20║何生而敏傑不類羣嬰五歲即不茹葷羶親知非俗
B16n0088_p0770a21║所留遂送女庵中事佛執勞無憚多覺少寐年既漸
B16n0088_p0770a22║長立性堅貞執行持心不徇餘情聽講思義穎悟異
B16n0088_p0770a23║人崇禎庚辰歲年四十有一始得薙染時由尼眾甚
B16n0088_p0770a24║希故滯年稔矣從受具來專攻律藏研究性遮故得
B16n0088_p0770a25║持犯炳然戒德冰雪而靈根宿發趣向高邁志在大
B16n0088_p0770a26║乘利人為急深厭有漏欲釋形拘嘗聞西方下品生
B16n0088_p0770a27║者數劫乃得見佛皆非己志欲再生世間親近知識
B16n0088_p0770b01║又疑隔陰之昏雖得人身貪嗔易染况末劫知識難
B16n0088_p0770b02║值未免退墜忽一日閱經藏見有上生兜率內院親
B16n0088_p0770b03║覲彌勒菩薩一生即便見佛聞法無有遲速之品階
B16n0088_p0770b04║遂堅志上求因請余決曰上生宗旨可得聞乎余遂
B16n0088_p0770b05║授與上生經一卷彼即懇請講釋余乃按經示以依
B16n0088_p0770b06║正宗趣彼時依經作觀持名不輟心口體雖多病精
B16n0088_p0770b07║爽過人素好坐禪脅罕著席後住廣州總持庵約徒
B16n0088_p0770b08║甚嚴於崇禎丙戌四月望日告病越五月十七日午
B16n0088_p0770b09║時忽於坐定中見一菩薩侍人忘其名倏然引至兜
B16n0088_p0770b10║率內院覩種種莊嚴光明耀目慈氏菩薩相好難述
B16n0088_p0770b11║彼遂舉身敬禮禮已白云願世尊攝受我大士告曰
B16n0088_p0770b12║汝卻後七日來生此處又於二十一日坐靜中忽覩
B16n0088_p0770b13║慈氏菩薩現在其前自見己身成童子相即趨下禪
B16n0088_p0770b14║牀拜求攝受次日告諸來問疾者曰我明日行矣當
B16n0088_p0770b15║留步送吾上山茶毘翼日午時喚眾稱彌勒如來名
B16n0088_p0770b16║寂然而逝時同學尼戒芳并侍病者口述余筆隨錄
B16n0088_p0770b17║之
B16n0088_p0770b18║成靜
B16n0088_p0770b19║按慈林集成靜字實修廣州古岡人俗姓張幼持齋
B16n0088_p0770b20║戒以貞潔自處禮本邑真梵庵主為師及剃落專課
B16n0088_p0770b21║涅槃大乘諸經事師尢謹中年進具常以毗尼請益
B16n0088_p0770b22║於余棲心淨土彌陀不輟於口慈祥好施威儀範物
B16n0088_p0770b23║循循善誘為士庶所仰意其乘願力再來人也嘗勸
B16n0088_p0770b24║眾造栴檀千手眼大悲聖像於鳳城之大慈庵越明
B16n0088_p0770b25║年得微疾預知時至頻誨徒眾與諸檀越訣別翼日
B16n0088_p0770b26║語諸弟子曰千手千眼大悲觀音菩薩來此相接汝
B16n0088_p0770b27║等合恭迎之吾往矣即瞑目而化世壽五十有九
B16n0088_p0770c01║尼部藝文一
B16n0088_p0770c02║比丘尼傳序梁釋寶唱
B16n0088_p0770c03║原夫貞心亢志奇操異節豈唯體率由於天真抑亦
B16n0088_p0770c04║勵景行於仰止故曰希顏之士亦顏之儔慕驥之馬
B16n0088_p0770c05║亦驥之乘斯則風列英徵流芳不絕者也是以握筆
B16n0088_p0770c06║懷鉛之客將以語厥方來比事記言之士庶其勸誡
B16n0088_p0770c07║後世故雖欲忘言斯不可已也昔大覺應於羅衛佛
B16n0088_p0770c08║日顯於閻浮三界歸依四生向慕比丘尼之興發源
B16n0088_p0770c09║於愛道登地證果仍世不絕列之法藏如日經天自
B16n0088_p0770c10║拘尸滅影雙樹匿跡歲曆蟬聯陵夷訛紊於是時澆
B16n0088_p0770c11║信謗人或存亡微言興而復廢者不肖亂之也正法
B16n0088_p0770c12║替而復隆者賢達維之也像法東流淨檢為首綿載
B16n0088_p0770c13║數百碩德係興善妙淨珪窮苦行之節法辯僧果盡
B16n0088_p0770c14║禪觀之妙至若僧端僧基之立志貞固妙相法令之
B16n0088_p0770c15║弘震曠遠若此之流往往間出並淵深嶽峙金聲玉
B16n0088_p0770c16║振實惟叔葉之貞幹季緒之四依也夫年代推移清
B16n0088_p0770c17║規稍遠英風將範於千載志事未集乎方冊每懷慨
B16n0088_p0770c18║歎其歲久矣始乃博採碑頌廣搜記集或訊之傳聞
B16n0088_p0770c19║或訪之故老詮序始終為之立傳起晉咸和訖梁普
B16n0088_p0770c20║通凡六十五人不尚繁華務存要實庶乎求解脫者
B16n0088_p0770c21║勉思齊之德而寡見庸疎或有遺漏博雅君子箴其
B16n0088_p0770c22║闕焉
B16n0088_p0770c23║比丘尼僧敬法師碑沈約
B16n0088_p0770c24║立言道往標情妙覺置想依空練心成學縕日悠長
B16n0088_p0770c25║疏年緬邈風遷電改斯理莫違神有殊適形無異歸
B16n0088_p0770c26║臨泉結慟有愴徂暉松飇轉葢山雨披衣載刊貞軌
B16n0088_p0770c27║末播餘徽
B16n0088_p0771a01║尼部藝文二（詩）
B16n0088_p0771a02║戲贈于越尼子歌唐劉長卿
B16n0088_p0771a03║鄱陽女子年十五家本秦人令在楚厭向春江空浣
B16n0088_p0771a04║紗龍宮落髮披袈裟五年持戒長一食至今猶自顏
B16n0088_p0771a05║如花亭亭獨立青蓮下忍草禪枝遶精舍自用黃金
B16n0088_p0771a06║買地居能嫌碧玉隨人嫁北客相逢疑姓秦鉛華拋
B16n0088_p0771a07║却仍青春一花一竹如有意不語不笑能留人黃鸝
B16n0088_p0771a08║欲栖白日暮天香未散經行處却對香爐閒誦經春
B16n0088_p0771a09║泉潄玉寒泠泠雲房寂寂夜鐘後吳音清切令人聽
B16n0088_p0771a10║人聽吳音歌一曲杳然如在諸天宿誰堪世事又相
B16n0088_p0771a11║牽惆悵回船江水綠
B16n0088_p0771a12║題西林寺故蕭郎中舊堂公有女為尼在江州
B16n0088_p0771a13║韓愈
B16n0088_p0771a14║中郎有女能傳業伯道無兒可保家俾到匡山曾住
B16n0088_p0771a15║處幾行衰淚落烟霞
B16n0088_p0771a16║妓人出家詩楊郇伯
B16n0088_p0771a17║盡出花鈿與四鄰雲鬟剪落向殘春暫驚風燭難留
B16n0088_p0771a18║世便是池蓮不染身貝葉欲翻迷錦字梵聲初學誤
B16n0088_p0771a19║梁塵從今艷色歸空後湘浦應無解佩人
B16n0088_p0771a20║岐山宮侍兒出家為比丘尼宋張叔夜
B16n0088_p0771a21║六尺輕羅染麴塵金蓮步穩襯湘裙從今不入襄王
B16n0088_p0771a22║夢剪盡巫山一朵雲
B16n0088_p0771a23║遊湖山贈圓禪張孝祥
B16n0088_p0771a24║素香無脂粉氣好語諧韶濩音有人問西來意門前
B16n0088_p0771a25║秋水沈沈
B16n0088_p0771a26║送劉小小為尼明吳兆
B16n0088_p0771a27║羅衣脫却一披緇却悟紅顏有歇時學拜纖纖方禮
B16n0088_p0771b01║佛隨班嫋嫋乍從師忽驚形影燈前異猶賸繁華夢
B16n0088_p0771b02║裏知寄語舊家諸姊妹年年空為落花悲
B16n0088_p0771b03║
B16n0088_p0771b04║
B16n0088_p0771b05║
B16n0088_p0771b06║
B16n0088_p0771b07║
B16n0088_p0771b08║
B16n0088_p0771b09║
B16n0088_p0771b10║尼部紀事
B16n0088_p0771b11║晉書會稽王道子傳孝武帝不親萬機但與道子酣
B16n0088_p0771b12║歌為務姏姆尼僧尢為親暱並竊弄其權凡所幸接
B16n0088_p0771b13║皆出自小豎郡守長吏多為道子所樹立既為揚州
B16n0088_p0771b14║總錄勢傾天下自是朝野奔湊中書令王國寶性卑
B16n0088_p0771b15║佞特為道子所寵昵官以賄遷政刑謬亂又崇信浮
B16n0088_p0771b16║屠之學用度奢侈下不堪命太元以後為長夜之宴
B16n0088_p0771b17║蓬首昏目政事多闕桓元嘗候道子正遇其醉賓客
B16n0088_p0771b18║滿坐道子張目謂人曰桓溫晚塗欲作賊云何元伏
B16n0088_p0771b19║地流汗不得起長史謝重舉板答曰故宣武公黜昏
B16n0088_p0771b20║登聖功超伊霍紛紜之議宜裁之聽覽道子頷曰儂
B16n0088_p0771b21║知儂知因舉酒屬元元乃得起由是元益不自安切
B16n0088_p0771b22║齒於道子於時朝政既紊左衛領營將軍會稽許榮
B16n0088_p0771b23║上疏曰今臺府局吏直衛武官及僕隸婢兒取母之
B16n0088_p0771b24║姓者本臧獲之徒無鄉邑品第皆得命議用為郡守
B16n0088_p0771b25║縣令並帶職在內委事於小吏手中僧尼乳母競進
B16n0088_p0771b26║親黨又受貨賂輙臨官領眾無衛霍之才而比方古
B16n0088_p0771b27║人為患一也臣聞佛者清遠元虛之神以五誡為教
B16n0088_p0771c01║絕酒不淫而今之奉者穢慢阿尼酒色是耽其違二
B16n0088_p0771c02║矣夫致人於死未必手刃害之若政教不均暴濫無
B16n0088_p0771c03║罪必夭天命其違三矣盜者未必躬竊人財江乙母
B16n0088_p0771c04║失布罪由令尹今禁令不明刼盜公行其違四矣在
B16n0088_p0771c05║上化下必信為本昔年下書敕使盡規而眾議兼集
B16n0088_p0771c06║無所採用其違五矣尼僧成羣依傍法服五誡麤法
B16n0088_p0771c07║尚不能遵况精妙乎而流惑之徒競加敬事又侵漁
B16n0088_p0771c08║百姓取財為惠亦未合布施之道也又陳太子宜出
B16n0088_p0771c09║臨東宮尅獎德業疏奏並不省中書郎范寗亦深陳
B16n0088_p0771c10║得失帝由是漸不平於道子然外每優崇之國寶即
B16n0088_p0771c11║寗之甥以諂事道子寗奏請黜之國寶懼使陳郡袁
B16n0088_p0771c12║悅之因尼妙音致書與太子母陳淑媛說國寶忠謹
B16n0088_p0771c13║宜見親信帝因發怒斬悅之
B16n0088_p0771c14║桓溫傳溫以雄武專朝窺覦非望或臥對親寮曰為
B16n0088_p0771c15║爾寂寂將為文景所笑眾莫敢對既而撫枕起曰既
B16n0088_p0771c16║不能流芳後世不足復遺臭萬載耶常行經王敦墓
B16n0088_p0771c17║望之曰可人可人其心迹若是時有遠方比丘尼名
B16n0088_p0771c18║有道術於別室浴溫窺竊之尼倮身先以刀自破腹
B16n0088_p0771c19║次斷兩足浴竟出溫問吉凶尼云公若作天子亦當
B16n0088_p0771c20║如是
B16n0088_p0771c21║法苑珠林宋費崇先聞人說福遠寺有僧欽尼精勤
B16n0088_p0771c22║得道欣然願見未及得往屬意甚至嘗齋於他家夜
B16n0088_p0771c23║三更中忽見一尼容儀端嚴著赭布袈裟正立齋席
B16n0088_p0771c24║之前食頃而滅及崇先後覲此尼色貌被服即牕前
B16n0088_p0771c25║所覩者也
B16n0088_p0771c26║續高僧傳僧伽婆羅以天監五年被勅徵召於揚都
B16n0088_p0771c27║譯經有太學博士江泌女僧法者小年出家有時靜
B16n0088_p0772a01║坐閉目誦出淨土妙莊嚴等經始從八歲終於十六
B16n0088_p0772a02║總出三十五卷天監年中在華光殿親對武帝誦出
B16n0088_p0772a03║異經揚都道俗咸稱神授
B16n0088_p0772a04║法華持驗梁普通二年高郵有華手尼者志節冰霜
B16n0088_p0772a05║誦妙法華經不捨晝夜後每誦一卷右手爪上輒生
B16n0088_p0772a06║一華狀如綾絲五指皆遍誦徹六七卷掌上井生二
B16n0088_p0772a07║華武帝召見大為嘉敬時因號華手尼
B16n0088_p0772a08║魏書裴植傳植歷度支尚書植母夏侯道遷之姊也
B16n0088_p0772a09║性甚剛峻於諸子皆如嚴君長成之後非衣帕不見
B16n0088_p0772a10║小有罪過必束帶伏閣經三五日乃引見之督以嚴
B16n0088_p0772a11║訓唯少子衍得以常服見之旦夕溫清植在瀛州也
B16n0088_p0772a12║其母年踰七十以身為婢自施三寶布衣麻菲手執
B16n0088_p0772a13║箕箒于沙門寺灑掃梳弟瑜璨衍並亦奴僕之服泣
B16n0088_p0772a14║涕而從有感道俗諸子各以布帛數百贖免其母于
B16n0088_p0772a15║是出家為比丘尼入嵩高積歲乃還家植雖自州送
B16n0088_p0772a16║祿奉母及贍諸弟而各別資財同居異爨一門數竈
B16n0088_p0772a17║蓋亦染江南之俗也植母既老身又長嫡其臨州也
B16n0088_p0772a18║妻子隨去分違數歲論者譏焉
B16n0088_p0772a19║山偉傳偉為諫議大夫尒朱榮之害朝士偉時守直
B16n0088_p0772a20║故克免禍及莊帝入宮仍除偉給事黃門侍郎先是
B16n0088_p0772a21║偉與儀曹郎袁昇屯田郎李延孝外兵郎李奐三公
B16n0088_p0772a22║郎王廷業方駕而行偉少居後路逢一尼望之歎曰
B16n0088_p0772a23║此輩緣業同日而死謂偉曰君方近天子當作好官
B16n0088_p0772a24║而昇等四人皆於河陰遇害果如其言
B16n0088_p0772a25║蠕蠕傳初豆崙之死也那葢為主伏圖納豆崙之妻
B16n0088_p0772a26║候呂陵氏生醜奴阿那瓌等六人醜奴立後忽亡一
B16n0088_p0772a27║子字祖惠求募不能得有尼引副升牟妻是豆渾地
B16n0088_p0772b01║萬年二十許為醫巫假託神鬼先常為醜奴所信出
B16n0088_p0772b02║入去來乃言此兒今在天上我能呼得醜奴母子欣
B16n0088_p0772b03║悅後歲仲秋在大澤中施帳星齋潔七日祈請天神
B16n0088_p0772b04║經一宿祖惠忽在帳中自云恆在天上醜奴母子抱
B16n0088_p0772b05║之悲喜大會國人號地萬為聖女納為可賀敦授夫
B16n0088_p0772b06║副升牟爵位賜牛馬羊三千頭地萬既挾左道亦有
B16n0088_p0772b07║姿色醜奴甚加重愛信用其言亂其國政如是積歲
B16n0088_p0772b08║祖惠年長其母問之祖惠言我恆在地萬家不嘗上
B16n0088_p0772b09║天上天者地萬教也其母具以狀告醜奴醜奴言地
B16n0088_p0772b10║萬懸鑒遠事不可不信勿用讒言也既而地萬恐懼
B16n0088_p0772b11║譖祖惠於醜奴醜奴陰殺之
B16n0088_p0772b12║釋老志有司奏上谷郡比丘尼惠香在北山松樹下
B16n0088_p0772b13║死屍形不壞爾來三年士女觀者有千百於時人皆
B16n0088_p0772b14║異之
B16n0088_p0772b15║洛陽伽藍記胡統寺太后從姑所立也入道為尼遂
B16n0088_p0772b16║居此寺其寺諸尼帝城名德善于開導工談義理常
B16n0088_p0772b17║入宮與太后說法其資養緇流從無此也
B16n0088_p0772b18║北齊書羊烈傳烈家傳素業閨門修飾為世所稱一
B16n0088_p0772b19║門女不再醮魏太和中於兗州造一尼寺女寡居無
B16n0088_p0772b20║子者並出家為尼咸存戒行
B16n0088_p0772b21║周書武帝李皇后傳隋開皇元年三月后出俗為尼
B16n0088_p0772b22║改名常悲八年殂年五十三以尼禮葬于京城南
B16n0088_p0772b23║宣帝朱皇后傳隋開皇元年后出俗為尼名法淨六
B16n0088_p0772b24║年殂年四十以尼禮葬京城
B16n0088_p0772b25║宣帝陳皇后傳帝崩后出家為尼改名華光
B16n0088_p0772b26║宣帝元皇后傳帝崩后出俗為尼改名華勝初后與
B16n0088_p0772b27║陳后同時被選入宮俱拜為妃及升后位又同日受
B16n0088_p0772c01║冊帝寵遇二后禮數均等年齒復同特相親愛及為
B16n0088_p0772c02║尼後李朱及尉遲后等並相繼殞沒而二后于今尚
B16n0088_p0772c03║存
B16n0088_p0772c04║宣帝尉遲皇后傳帝崩后出俗為尼改名華首
B16n0088_p0772c05║華嚴持驗唐儀鳳年中西域有二梵僧至五臺山捧
B16n0088_p0772c06║花執爐肘膝行步向山頂禮文殊遇一尼師在嚴石
B16n0088_p0772c07║間松下繩牀端然獨坐口誦華嚴時日方暮尼謂梵
B16n0088_p0772c08║僧曰尼不合與大僧同止大德且去明日更來僧曰
B16n0088_p0772c09║山深路遙無所投寄奈何尼曰若不去我不可住嘗
B16n0088_p0772c10║入深山僧徘徊慙懼莫知所之尼曰但下前谷彼有
B16n0088_p0772c11║禪窟耳僧往尋果得窟相去數里許二僧合掌捧香
B16n0088_p0772c12║爐面北遙禮傾心聽經冷冷於耳初啟經題稱如是
B16n0088_p0772c13║我聞乃遙見尼身處繩牀面南而坐口中放光赫如
B16n0088_p0772c14║金色皎在前峰誦兩帙已上其光盛于谷南方圓可
B16n0088_p0772c15║十里與晝不異至四帙其光漸收六帙都畢光並收
B16n0088_p0772c16║入尼口人以為此文殊分化以示梵僧也
B16n0088_p0772c17║佛祖統紀絳州二童女依尼師出家尼誦華嚴一日
B16n0088_p0772c18║坐七二女失望旦旦詣墳號泣三年忽生蓮花五莖
B16n0088_p0772c19║于土郡以上聞則天勅檢華根出自舌上乃召二女
B16n0088_p0772c20║入內親為落髮令居天女寺
B16n0088_p0772c21║杜陽雜編代宗廣德元年吐蕃犯便橋上幸陝王師
B16n0088_p0772c22║不利常有紫氣如車蓋以迎馬首及廻潼關上嘆曰
B16n0088_p0772c23║河水洋洋送朕東去上至陝因望鐵牛蹶然謂左右
B16n0088_p0772c24║曰朕年十五六宮中有尼號功德山言事往往神驗
B16n0088_p0772c25║屢撫吾背曰天下有災遇牛方廻今見牛也朕將迴
B16n0088_p0772c26║爾是夜夢黃衣童子歌於帳前曰中五之德方峩峩
B16n0088_p0772c27║胡胡呼呼可奈何詰旦上具言其夢侍臣咸稱土德
B16n0088_p0773a01║當王之兆也
B16n0088_p0773a02║宋高僧傳釋隱峰遊徧靈跡忽於金剛窟前僵立而
B16n0088_p0773a03║死亭亭然其直如植時議靈穴之前當舁就爇屹定
B16n0088_p0773a04║如山併力不動遠近瞻觀驚歎希奇峰有妹為尼入
B16n0088_p0773a05║五臺瞋目咄之曰老兄疇昔為不循法律死且熒惑
B16n0088_p0773a06║於人時眾已知妹雖骨肉豈敢擕貳請從恆度以手
B16n0088_p0773a07║輕攘僨然而仆遂茶毗之收舍利入塔號鄧隱峯遺
B16n0088_p0773a08║一頌云獨絃琴子為君彈松柏長青不怯寒金鑛相
B16n0088_p0773a09║和性自別任向君前試取看
B16n0088_p0773a10║紀聞廣敬寺尼員智嘗與同侶于終南山中結夏夏
B16n0088_p0773a11║夜月明下有哭而來者其聲雄大甚悲既至乃一人
B16n0088_p0773a12║長八尺餘立于廬前聲不輟尼等執心正念不懼而
B16n0088_p0773a13║哭者竟不言而去
B16n0088_p0773a14║續酉陽雜俎曹州南華縣端相寺時尉李蘊至寺巡
B16n0088_p0773a15║檢偶見尼房中地方丈餘獨高疑其藏物掘之數尺
B16n0088_p0773a16║得一瓦瓶覆以木盤視之有髗骨大方隅顴下屬骨
B16n0088_p0773a17║兩片長八寸開罅徹上容釵股若合筒瓦下齊如截
B16n0088_p0773a18║瑩如白牙蘊意尼所產因毀之
B16n0088_p0773a19║諸經要集舊雜譬喻經云昔有沙門晝夜誦經有狗
B16n0088_p0773a20║伏牀下一心聽經不復念食如是積年命盡得人形
B16n0088_p0773a21║生舍衛國中作女人長大見沙門分衛便走自持飯
B16n0088_p0773a22║與沙門歡喜後作比丘尼得應真道
B16n0088_p0773a23║續文獻通考唐末有海印者為尼于悲光寺才思清
B16n0088_p0773a24║俊有舟夜一章云水色連天色風聲益浪聲旅人歸
B16n0088_p0773a25║思苦漁叟夢魂驚舉棹雲先到移舟月逐行旋吟詩
B16n0088_p0773a26║句罷猶見遠山橫
B16n0088_p0773a27║冥祥記尼宋智通年少信佛而不專師死罷道嫁魏
B16n0088_p0773b01║郡梁甫生一男家貧無以為衣有法華等經悉練之
B16n0088_p0773b02║以衣其兒俄得病徧體壞爛狀若火瘡有緇白蟲日
B16n0088_p0773b03║出數升餘晝夜號叫聞空中語云壞經為衣得此報
B16n0088_p0773b04║旬餘而死
B16n0088_p0773b05║五代史孫方諫傳方諫鄭州清苑人也初定州西北
B16n0088_p0773b06║有狼山堡定人常保以避契丹有尼深意居其中以
B16n0088_p0773b07║佛法誘民民多歸之後尼死堡人言其尸不朽因奉
B16n0088_p0773b08║而事之尼姓孫氏方諫自以為尼族人即繼行其法
B16n0088_p0773b09║堡人推以為主
B16n0088_p0773b10║宋史孫行友傳行友莫州清苑人世業農初定州西
B16n0088_p0773b11║二百里有狼山者當易州中路舊有城堡邊人賴之
B16n0088_p0773b12║以避寇山中蘭若有尼姓孫氏名深意有術惑眾行
B16n0088_p0773b13║友兄子方諫名之為姑師事之甚謹及尼坐亡行友
B16n0088_p0773b14║益神其事因以其術然香燈聚民漸眾自晉少帝與
B16n0088_p0773b15║契丹絕好邊州困於轉輸逋民往往依方諫推以為
B16n0088_p0773b16║帥方諫懼主帥捕逐乃表歸朝因署為東北西招牧
B16n0088_p0773b17║指揮使且賜院額曰勝福每契丹軍來必率其徒襲
B16n0088_p0773b18║擊之鎧仗畜產所得漸多人益依以避難焉易定帥
B16n0088_p0773b19║聞于朝因以方諫為邊界遊奕使行友副之自是捍
B16n0088_p0773b20║禦侵軼多所殺獲周顯德初正授節鉞世宗自河東
B16n0088_p0773b21║還加檢校太傅六年世宗北征行友攻下契丹之易
B16n0088_p0773b22║州擒其刺史任欽以獻宋初加同平章事狼山佛舍
B16n0088_p0773b23║妖妄愈甚眾趨之不可禁行友不自安累表乞解官
B16n0088_p0773b24║歸山詔不允建隆二年乃徙其帑廩召集丁壯繕治
B16n0088_p0773b25║兵甲欲還狼山以自固兵馬都監樂繼能密表其事
B16n0088_p0773b26║太祖遣閤門副使武懷節馳騎會鎮趙之兵稱巡邊
B16n0088_p0773b27║直入其城行友不之覺既而出詔示之令舉族赴闕
B16n0088_p0773c01║行友倉皇聽命既至命侍御史李維岳就第鞫之得
B16n0088_p0773c02║實下詔切責削奪從前官爵勒歸私第仍戮其部下
B16n0088_p0773c03║數人遣使馳詣狼山輦其尼師之屍焚之
B16n0088_p0773c04║湘山野錄太宗第七女申國大長公主平生不茹葷
B16n0088_p0773c05║端拱初幸延聖寺願捨為尼真宗即位遂乞削髮上
B16n0088_p0773c06║曰朕之諸妹皆厚賜湯邑築外館以尚天姻酬先帝
B16n0088_p0773c07║之愛也汝獨願出家可乎申國曰此先帝之願也堅
B16n0088_p0773c08║乞之遂允進封吳國賜名清裕號報慈正覺大師建
B16n0088_p0773c09║寺都城之西額曰崇真藩國近戚及掖庭嬪御願出
B16n0088_p0773c10║家者若密恭懿王女萬年縣主曹恭惠王女惠安縣
B16n0088_p0773c11║主凡三十餘人皆隨出家詔普度天下僧尼申國俗
B16n0088_p0773c12║壽止三十八尼夏十有六入滅
B16n0088_p0773c13║聞見後錄熙寧初神宗謂王安石曰有比丘尼千姓
B16n0088_p0773c14║者為富弼言世界漸不好勿預其事可也弼信之然
B16n0088_p0773c15║亦不之罪也
B16n0088_p0773c16║燕翼貽謀錄僧寺戒壇尼受戒混淆其中因以為奸
B16n0088_p0773c17║太祖皇帝尤惡之開寶五年二月丁丑詔曰僧尼無
B16n0088_p0773c18║閑實紊教法應尼合度者只許于本寺起壇受戒令
B16n0088_p0773c19║尼大德主之如違重置其罪許人告則是尼受戒不
B16n0088_p0773c20║須入戒壇各就其本寺也近世僧戒壇中公然招誘
B16n0088_p0773c21║新尼受戒其不至者反誣以違法尼亦不知法令本
B16n0088_p0773c22║以禁僧也亦信以為然官司宜申明禁止之
B16n0088_p0773c23║養疴漫筆嘉泰間內臣李大謙于行都九里松玉泉
B16n0088_p0773c24║寺側建功德寺役工數內有漆匠張某者天台人偶
B16n0088_p0773c25║春夜出浴回于道中遇一老嫗挽入小門暗中以手
B16n0088_p0773c26║捫壁隨嫗而行但覺是布幕轉經數曲至一室中使
B16n0088_p0773c27║就物坐此嫗乃去繼有一尼擕燈至又見四壁皆有
B16n0088_p0774a01║青赤衣帷遮護終不知是何地此尼又引經數曲及
B16n0088_p0774a02║至一室燈燭酒殽器皿一一畢備俱非中下人家所
B16n0088_p0774a03║有張見之驚異亦不敢問其所以且疑且喜尼往頃
B16n0088_p0774a04║時復至後有一婦人隨來容美非常惟不冠飾張殊
B16n0088_p0774a05║畏懼尼逼使坐遂召前嫗命酒殽數盤此婦人更不
B16n0088_p0774a06║一語尼云已晚矣張但懇尼云匠者無錢尼終不顧
B16n0088_p0774a07║遂令就寢尼執燈扄戶而去張屢詢所來及姓名而
B16n0088_p0774a08║婦人竟無一語疑為瘖疾至鐘動尼復至啟鑰喚張
B16n0088_p0774a09║起如前令嫗引出亦摸布壁行覺至一門非先來所
B16n0088_p0774a10║經此嫗令出街可至役所張如夢寐中行至一街迨
B16n0088_p0774a11║曉即離役所二里許後循路歸其董役者責之及聞
B16n0088_p0774a12║此事使人徧訪終不得其原所入門闔眾皆謂遇鬼
B16n0088_p0774a13║物而有一木匠云固寵借種耳
B16n0088_p0774a14║宋史宗室傳史彌遠逼鎮王竑縊于州治端平元年
B16n0088_p0774a15║詔復官爵妻吳氏為比丘尼賜號惠淨法空大師月
B16n0088_p0774a16║給鉢錢百貫
B16n0088_p0774a17║癸辛雜識臨平明因寺尼大剎也往來僧官每至必
B16n0088_p0774a18║呼尼之少艾者供寢寺中苦之于是專作一寮貯尼
B16n0088_p0774a19║之嘗有違濫者以供不時之需名曰尼站
B16n0088_p0774a20║清尊錄狄氏者家故貴以色名動京師所嫁亦貴家
B16n0088_p0774a21║明艷絕世每燈夕及西池春遊都城士女讙集自諸
B16n0088_p0774a22║王邸第及公侯戚里中貴人家帟幕車馬相屬雖歌
B16n0088_p0774a23║姝舞姬皆飾璫翠佩珠犀覽鏡顧影人人自謂傾國
B16n0088_p0774a24║及狄氏至靚糚却扇亭亭獨出雖平時妒悍自衒者
B16n0088_p0774a25║皆羞服至相詆輙曰汝美如狄夫人邪乃相凌我其
B16n0088_p0774a26║名動一時如此然狄氏資性貞淑遇族遊羣飲澹如
B16n0088_p0774a27║也有滕生者因出遊觀之駭慕喪魂魄歸悒悒不聊
B16n0088_p0774b01║生訪狄氏所厚善者或曰尼慧澄與之習生過尼厚
B16n0088_p0774b02║遺之日日往尼愧謝問故生曰極知不可幸萬分一
B16n0088_p0774b03║耳不然且死尼曰試言之生以狄氏告尼笑曰大難
B16n0088_p0774b04║大難此豈可動耶具道其決不可狀生曰然則有所
B16n0088_p0774b05║好乎曰亦無有唯旬日前屬我求珠璣頗急生大喜
B16n0088_p0774b06║曰可也即索馬馳去俄懷大珠二囊示尼曰直二萬
B16n0088_p0774b07║緡願以萬緡歸之尼曰其夫方使北豈能遽辦如許
B16n0088_p0774b08║價邪生亟曰四五千緡不則千緡數百緡皆可又曰
B16n0088_p0774b09║但可動不願一錢也尼乃持詣狄氏果大喜玩不已
B16n0088_p0774b10║問須直幾何尼以萬緡告狄氏驚曰是纔半直爾然
B16n0088_p0774b11║我未能辦奈何尼因屏人曰不必錢此一官欲託事
B16n0088_p0774b12║耳狄氏曰何事曰雪官事耳夫人弟兄夫族皆可為
B16n0088_p0774b13║也狄氏曰持去我徐思之尼曰彼事急且投他人可
B16n0088_p0774b14║復得邪姑留之明且來問報遂辭去且以告生生益
B16n0088_p0774b15║厚餉之尼明日復往狄氏曰我為營之良易尼曰事
B16n0088_p0774b16║有難言者二萬緡物付一禿媼而客主不相問使彼
B16n0088_p0774b17║何以為信狄氏曰奈何尼曰夫人以設齋來院中使
B16n0088_p0774b18║彼若邂逅者可乎狄氏頳面搖手曰不可尼慍曰非
B16n0088_p0774b19║有他但欲言雪官事使彼無疑耳果不可我不敢強
B16n0088_p0774b20║也狄氏乃徐曰後二日我亡兄忌日可往然立語亟
B16n0088_p0774b21║遣之尼曰固也尼歸及門生已在詰之具道本末拜
B16n0088_p0774b22║之曰儀秦之辯不加於此矣及期尼為治齋具而生
B16n0088_p0774b23║匿小室中具酒殽俟之晡時狄氏嚴飾而至屏從者
B16n0088_p0774b24║獨攜一小侍兒見尼曰其人來乎曰未也唄祝畢尼
B16n0088_p0774b25║使童子主侍兒引狄氏至小室搴簾見生及飲具大
B16n0088_p0774b26║驚欲避去生出拜狄氏答拜尼曰郎君欲以一巵為
B16n0088_p0774b27║夫人壽願勿辭生固頎秀狄氏頗心動睇而笑曰有
B16n0088_p0774c01║事第言之尼固挽使坐生持酒勸之狄氏不能却為
B16n0088_p0774c02║釂巵即持酒酬生生因徙坐擁狄氏曰為子且死不
B16n0088_p0774c03║意果得子擁之即幃中狄氏亦歡然恨相得之晚也
B16n0088_p0774c04║比夜散去猶徘徊顧生挈其手曰非今日幾虛作一
B16n0088_p0774c05║世人夜當與子會自是夜輙開垣門召生無闕夕所
B16n0088_p0774c06║以奉生者靡不至惟恐絲毫不當其意也數月狄氏
B16n0088_p0774c07║夫歸生小人也陰計已得狄氏不能棄重賄伺其夫
B16n0088_p0774c08║與客坐遣僕人白曰某官嘗以珠直二萬緡賣第中
B16n0088_p0774c09║久未得值且訟于官夫愕起入詰狄氏語塞曰然夫
B16n0088_p0774c10║督取還之生得珠復遣尼謝狄氏我安得此貸于親
B16n0088_p0774c11║戚以動子耳狄氏雖恚甚終不能忘生夫出輙召與
B16n0088_p0774c12║通逾年夫覺閑之嚴狄氏以念生病死余在太學時
B16n0088_p0774c13║親見
B16n0088_p0774c14║鷄肋篇越尼皆善織謂之寺綾者乃北方隔織耳名
B16n0088_p0774c15║著天下
B16n0088_p0774c16║潛居錄謝芬蘭性至孝惟虔奉觀音大士一日有老
B16n0088_p0774c17║尼至袖中出一藥與芬蘭曰此藥專愈刀瘡芬蘭第
B16n0088_p0774c18║受之不以為意明年姑大病醫禱弗效芬蘭籲天祝
B16n0088_p0774c19║釐潛入閤內以刀刲股烹進于姑而創大痛忽追惟
B16n0088_p0774c20║向藥命婢取敷之隨敷生肉若未嘗傷人以老尼即
B16n0088_p0774c21║大士也孝之感神如此
B16n0088_p0774c22║鞠堂野史禁中帝及兩宮各有尼道并女冠各七人
B16n0088_p0774c23║選于諸寺觀年三十以上能法事者充隨本殿內人
B16n0088_p0774c24║居處每早輪一尼一道導上于佛閣前讚念導上燒
B16n0088_p0774c25║香佛道者各兩拜又導下殿燒天香四拜又導至殿
B16n0088_p0774c26║門殿後出視朝方退應諸閣凡欲請尼道看經者皆
B16n0088_p0774c27║此輩每半年或數月一歸元寺觀本位使臣隨住五
B16n0088_p0775a01║七日還
B16n0088_p0775a02║採蘭雜志一婦人有隱病不敢告人苦甚平日奉觀
B16n0088_p0775a03║世音像甚謹正病時見一尼持藥一函至日煎此洗
B16n0088_p0775a04║之即愈矣尼忽不見啟視之乃蛇牀子吳茱萸苦參
B16n0088_p0775a05║也
B16n0088_p0775a06║輟耕錄程公鵬舉在宋季被虜於興元版橋張萬戶
B16n0088_p0775a07║家為奴張以擄到宦家女某氏妻之既婚之三日即
B16n0088_p0775a08║竊謂其夫曰觀君之才貌非久在人後者何不為去
B16n0088_p0775a09║計而甘心於此乎夫疑其試己也訴於張張命箠之
B16n0088_p0775a10║越三日復告曰君若去必可成大器否則終為人奴
B16n0088_p0775a11║耳夫愈疑之又訴於張張命出之遂粥於市人家妻
B16n0088_p0775a12║臨行以所寄繡鞵一易程一履泣告曰期執此相見
B16n0088_p0775a13║矣程感悟奔歸宋時年十七八以廕補入官迨國朝
B16n0088_p0775a14║綂一海宇程為陝西行省叅知政事自與妻別已三
B16n0088_p0775a15║十餘年義其為人未嘗再娶至是遣人擕向之鞵履
B16n0088_p0775a16║往興元訪求之市家云此婦到吾家執作甚勤遇夜
B16n0088_p0775a17║未嘗解衣以寢每訪績達旦毅然莫可犯吾妻異之
B16n0088_p0775a18║視如己女將半載以所成布匹償元粥鏹物乞身為
B16n0088_p0775a19║尼吾妻施貲以成其志見居城南某菴中所遣人即
B16n0088_p0775a20║往尋見以曝衣為由故遺鞵履在地尼見之詢其所
B16n0088_p0775a21║從來曰吾主翁程叅政使尋其偶耳尼出鞵履示之
B16n0088_p0775a22║所遣人亟拜曰主母也尼曰鞵履復全吾之願畢矣
B16n0088_p0775a23║歸見程相公與夫人為道致意竟不再出告以叅政
B16n0088_p0775a24║未嘗娶終不出旋報程移文本省遣使檄興元路官
B16n0088_p0775a25║為具禮委幕屬李克復防護其車輿至陝西重為夫
B16n0088_p0775a26║婦焉
B16n0088_p0775a27║中書平章闊闊歹之側室高麗氏有賢行平章死誓
B16n0088_p0775b01║弗貳適正室子拜馬朵兒赤說其色欲妻之而不可
B16n0088_p0775b02║得乃以其父所有大答納環子獻于太師伯顏此物
B16n0088_p0775b03║蓋伯顏所屬意者伯顏喜問所欲遂白前事伯顏特
B16n0088_p0775b04║為奏聞奉旨命拜馬朵兒赤收繼小母高麗氏高麗
B16n0088_p0775b05║氏夜與親母踰垣而出削髮為尼伯顏怒以為故違
B16n0088_p0775b06║聖旨拜奏命省臺洎侍正府官鞫問諸官奉命惟謹
B16n0088_p0775b07║鍛鍊備極慘酷時國公闊里吉思于鞫問官中獨秉
B16n0088_p0775b08║權力侍正府都事帖木兒不花數致語曰誰無妻子
B16n0088_p0775b09║安能相守至死得有如此守節者莫大之幸而反坐
B16n0088_p0775b10║以罪恐非我治朝之盛典也國公悟為言于伯顏之
B16n0088_p0775b11║前宛曲解釋其事遂已
B16n0088_p0775b12║明會典洪武六年令民家女子年未及四十者不許
B16n0088_p0775b13║為尼姑
B16n0088_p0775b14║篷櫳夜話休邑有智尼擁高貲與貴室往還深垣密
B16n0088_p0775b15║扄雖白晝莫能窺也曾一罹暴客鄰人集炬捍之既
B16n0088_p0775b16║散尼割一書冊給眾令明旦相質取酬金自是歲每
B16n0088_p0775b17║一二發率割質如故一少尼廉其非盜實鄰者偽張
B16n0088_p0775b18║以取酬因欲相訐尼曰不可吾歲捐所餘以養若曹
B16n0088_p0775b19║令遠近知盜終不勝捍猶樹兵意也訐之是自撤備
B16n0088_p0775b20║而樹怨吾不復安枕矣
B16n0088_p0775b21║珍珠船孝宗廢皇后馮氏貞謹有節操遂號練行尼
B16n0088_p0775b22║
B16n0088_p0775b23║
B16n0088_p0775b24║
B16n0088_p0775b25║
B16n0088_p0775b26║
B16n0088_p0775b27║
B16n0088_p0775c01║尼部雜錄
B16n0088_p0775c02║竹坡詩話樞密張公稽仲喜談兵論邊事面目極嚴
B16n0088_p0775c03║冷而作小詩有風味岐王宮有侍兒出家為比丘尼
B16n0088_p0775c04║者公賦詩云六尺輕羅染麴塵金蓮步穩襯湘裙從
B16n0088_p0775c05║今不入襄王夢翦盡巫山一朵雲殊可喜也
B16n0088_p0775c06║事鈔尼眾篇云善見佛初不度女人出家為滅正法
B16n0088_p0775c07║五百年後為說八敬聽出家依教行故還得千年今
B16n0088_p0775c08║時不行隨處法滅
B16n0088_p0775c09║學佛考訓政和三年詔尼慧光入內庭對御陞座說
B16n0088_p0775c10║法賜號淨智大師尼說法且對御非制矣