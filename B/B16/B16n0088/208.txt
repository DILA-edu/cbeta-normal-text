B16n0088_p0786a01║欽定古今圖書集成博物彙編神異典
B16n0088_p0786a02║　第二百八卷目錄
B16n0088_p0786a03║居士部列傳二
B16n0088_p0786a04║五代
B16n0088_p0786a05║張嶠勾令元
B16n0088_p0786a06║張抗蔣宗霸
B16n0088_p0786a07║宋一
B16n0088_p0786a08║商居士鍾離瑾
B16n0088_p0786a09║朱炎李沆
B16n0088_p0786a10║李遵勖楊億
B16n0088_p0786a11║王隨尹洙
B16n0088_p0786a12║趙抃蘇軾
B16n0088_p0786a13║米芾馬圩
B16n0088_p0786a14║陳遷張商英
B16n0088_p0786a15║楊傑左伸
B16n0088_p0786a16║劉經臣王衷
B16n0088_p0786a17║吳優陳瓘
B16n0088_p0786a18║江公望
B16n0088_p0786a19║神異典第二百八卷
B16n0088_p0786a20║居士部列傳二
B16n0088_p0786a21║五代
B16n0088_p0786a22║張嶠
B16n0088_p0786a23║按茅亭客話張居士名嶠字平雲學釋氏法人謂之
B16n0088_p0786a24║居士時有勾居士問不拘生死者願師直指答曰非
B16n0088_p0786a25║千日月照晝夜自分明又問百億往來非指的光明
B16n0088_p0786a26║終不礙山河時如何答云紅尾漫搖三尺浪真龍透
B16n0088_p0786a27║石本無蹤嘗撰參元錄元珠集歌行偈句百餘篇有
B16n0088_p0786b01║云毳流來問我家風我道玲瓏處處通頃刻萬邦皆
B16n0088_p0786b02║徧到途中曾未見人逢其仙化三日口吐香氣滿屋
B16n0088_p0786b03║氛氳有弟子告云居士常言宗門秖以眼目為先不
B16n0088_p0786b04║以睡相為事居士今日何以如此言訖香氣乃絕
B16n0088_p0786b05║勾令元
B16n0088_p0786b06║按茅亭客話勾居士名令元蜀都人也宗嗣張平雲
B16n0088_p0786b07║有學人問答隨機應響著火蓮集無相寶山論法印
B16n0088_p0786b08║傳况道雜言百餘篇有敬禮瓦屋和尚塔偈曰大空
B16n0088_p0786b09║無盡劫成塵元步孤高物外人日本國來尋彼岸洞
B16n0088_p0786b10║山林下過迷津流流法乳誰無分了了元宗我最親
B16n0088_p0786b11║一百六十三歲後方於此塔葬全身瓦屋和尚名能
B16n0088_p0786b12║光日本國人也嗣洞山悟本禪師天復年初入蜀偽
B16n0088_p0786b13║末泰軍節度使祿虔扆捨碧雞坊宅為禪院居之至
B16n0088_p0786b14║孟蜀長興年末遷化時齒一百六十三故有是句
B16n0088_p0786b15║張抗
B16n0088_p0786b16║按佛祖綂紀張抗仕石晉為翰林學士課大悲呪十
B16n0088_p0786b17║萬遍願生西方一日寢疾唯念佛號忽謂家人曰西
B16n0088_p0786b18║方淨土祗在堂屋西邊阿彌陀佛坐蓮花上見翁兒
B16n0088_p0786b19║在蓮華池金沙地上禮拜嬉戲良久念佛而化翁兒
B16n0088_p0786b20║抗之孫也
B16n0088_p0786b21║蔣宗霸
B16n0088_p0786b22║按寧波府志後周蔣宗霸為人慈善溫謹口誦摩訶
B16n0088_p0786b23║鄉人稱之曰蔣摩訶時岳林有布袋和尚摩訶心異
B16n0088_p0786b24║之與之處逾三年一日同浴長汀視布袋背有目布
B16n0088_p0786b25║袋曰吾為汝所窺當去矣以布袋贈汝俾子代代為
B16n0088_p0786b26║衣冠家布袋歸岳林坐逝葬封山後趙帥遣卒過蜀
B16n0088_p0786b27║遇布袋道中卒舊遊四明識之乃曰為吾謝摩訶相
B16n0088_p0786c01║見已近願自愛卒歸至岳林以語摩訶摩訶曰吾已
B16n0088_p0786c02║知之一日造城別親友以逝
B16n0088_p0786c03║宋一
B16n0088_p0786c04║商居士
B16n0088_p0786c05║按太平廣記有商居士者三和縣人年七歲能通佛
B16n0088_p0786c06║氏書里人異之後廬於三和縣西田中有佛書數百
B16n0088_p0786c07║編手繙目閱未嘗廢一日從而師者百輩往往獨遊
B16n0088_p0786c08║城邑偕其行者聞居士每運支體鏗然若戛玉之音
B16n0088_p0786c09║聽者奇之或曰居士之骨真鏁骨也夫鏁骨連絡如
B16n0088_p0786c10║蔓故動搖之則體有清越之聲固其然矣昔聞佛氏
B16n0088_p0786c11║書言佛身有舍利骨菩薩之身有鏁骨今商居士者
B16n0088_p0786c12║豈非菩薩乎然葷俗之人固不可辨也居士後年九
B16n0088_p0786c13║十餘一日湯沐具冠帶悉召門弟子會食因告之曰
B16n0088_p0786c14║吾年九十矣今旦暮且死汝當以火燼吾尸慎無逆
B16n0088_p0786c15║吾旨門弟子泣曰謹聽命是夕坐而卒後三日門弟
B16n0088_p0786c16║子焚居士於野及視其骨果鏁骨也支體連貫若紉
B16n0088_p0786c17║綴之狀風一拂則纖韻徐引於是里人競施金錢建
B16n0088_p0786c18║一塔以居士鏁骨瘞於塔中
B16n0088_p0786c19║鍾離瑾
B16n0088_p0786c20║按淨土晨鐘鍾離瑾字公瑜咸平三年登第官至龍
B16n0088_p0786c21║圖閣待制性至孝母太夫人任氏卒廬墓熏修除服
B16n0088_p0786c22║宦遊日課利益二十事遷浙江提刑奉旨加禮慈雲
B16n0088_p0786c23║懺主公究聞指要篤修淨土晚至開封出則盡瘁國
B16n0088_p0786c24║事入則繫念佛號忽夜促家人起索浴更衣坐逝舉
B16n0088_p0786c25║家見公坐青蓮仙樂導迎西往
B16n0088_p0786c26║朱炎
B16n0088_p0786c27║按東坡志林芝上人言近有節度判官朱炎學禪久
B16n0088_p0787a01║之忽於楞嚴經若有所得者問講僧義江曰此身死
B16n0088_p0787a02║後此心何在江云此身未死此心何在炎良久以偈
B16n0088_p0787a03║答曰四大不須先後覺六根還向用時空難將語默
B16n0088_p0787a04║呈師也只在尋常語默中師可之炎後竟坐化真廟
B16n0088_p0787a05║時人也
B16n0088_p0787a06║李沆
B16n0088_p0787a07║按佛法金湯編沆字太初咸平初拜相諡文靖深通
B16n0088_p0787a08║釋典尤厭榮利嘗言土木甲兵之事後皆有驗王旦
B16n0088_p0787a09║嘆曰李文靖真聖人也家人以所居第湫隘勸治之
B16n0088_p0787a10║公曰身食厚祿時有恩賜計亦可治但念內典以此
B16n0088_p0787a11║世界為缺陷安得圓滿如意自求稱足耶臨終端坐
B16n0088_p0787a12║手撫右脇而逝時盛暑停屍七日室無穢氣人為履
B16n0088_p0787a13║踐之驗也
B16n0088_p0787a14║李遵勖
B16n0088_p0787a15║按宋史本傳遵勖字公武崇矩孫繼昌子也舉進士
B16n0088_p0787a16║大中祥符間召對便殿尚萬壽長公主後拜寧國軍
B16n0088_p0787a17║節度使遵勖通釋氏學將死與浮屠楚圓為偈頌卒
B16n0088_p0787a18║贈中書令諡曰文和
B16n0088_p0787a19║按先覺宗乘遵勖探索宗要無間寒暑謁谷隱問出
B16n0088_p0787a20║家事谷隱以崔趙公問徑山公案答之公於言下大
B16n0088_p0787a21║悟作偈曰學道須是鐵漢著手心頭便判直趣無上
B16n0088_p0787a22║菩提一切是非莫管公一日與堅上座送別公問近
B16n0088_p0787a23║離上黨得屆中都方接麈談遽回虎錫指雲屏之翠
B16n0088_p0787a24║嶠訪雪嶺之清流未審此處彼處的的事作麼生上
B16n0088_p0787a25║座曰利劍拂開天地靜霜刀纔舉斗牛寒公曰恰值
B16n0088_p0787a26║今日耳聵上座曰一箭落雙鵰公曰上座為甚麼著
B16n0088_p0787a27║草鞋睡上座以衣袖一拂公低頭曰今日可謂降伏
B16n0088_p0787b01║也上座曰普化出僧堂慈明在楊大年所大年朝中
B16n0088_p0787b02║見公曰近得一道人真西河師子公曰我以拘文不
B16n0088_p0787b03║能就謁奈何大年歸語慈明曰李公佛法中人聞道
B16n0088_p0787b04║風遠至有願見之心政以法不得與侍從過從慈明
B16n0088_p0787b05║於是黎明謁李公公閱謁使童子問曰道得即與上
B16n0088_p0787b06║座相見慈明曰今日特來相看又令童子曰碑文刻
B16n0088_p0787b07║白字當道種青松慈明曰不因今日節餘日定難逢
B16n0088_p0787b08║童又出曰都尉言與麼則與上座相見去也慈明曰
B16n0088_p0787b09║脚頭脚底公乃出坐定問曰我聞西河有金毛師子
B16n0088_p0787b10║是否慈明曰甚麼處得消息公便喝慈明曰野干鳴
B16n0088_p0787b11║公又喝慈明曰恰是公大笑慈明辭公問如何是上
B16n0088_p0787b12║座臨行一句慈明曰好將息公曰何異諸方慈明曰
B16n0088_p0787b13║都尉又作麼生公曰放上座二十棒慈明曰專為流
B16n0088_p0787b14║通公又喝慈明曰瞎公曰好去慈明應喏喏及還唐
B16n0088_p0787b15║明公遣兩僧訊之慈明於書尾畵雙足寫來僧名寄
B16n0088_p0787b16║之公作偈曰黑毫千里餘金槨示雙趺人天渾莫側
B16n0088_p0787b17║珍重赤鬚胡寶元戊寅公遣使邀慈明曰海內法友
B16n0088_p0787b18║惟師與楊大年耳大年棄我而先僕年來頓覺衰落
B16n0088_p0787b19║忍死以一見公仍以書抵潭帥敦遣之慈明惻然與
B16n0088_p0787b20║侍者舟而東下舟中作偈曰長江行不盡帝里到何
B16n0088_p0787b21║時既得凉風便休將艣棹施至京師與公相會月餘
B16n0088_p0787b22║而公果沒公臨終時膈胃躁熱有尼道堅謂曰眾生
B16n0088_p0787b23║見刧盡大火所燒時都尉切宜照管主人公公曰大
B16n0088_p0787b24║師與我煎一服藥來堅無語公曰這師姑藥也不會
B16n0088_p0787b25║煎得時慈明來視公畵一圓相又作偈獻師曰世界
B16n0088_p0787b26║無依山河匪礙大海微塵須彌納芥拈起噗頭解下
B16n0088_p0787b27║腰帶若覓死生問取皮袋慈明曰如何是本來佛性
B16n0088_p0787c01║公曰今日熱如昨日隨聲便問臨行一句作麼生慈
B16n0088_p0787c02║明曰本來無罣礙隨處任方圓公曰晚來困倦更不
B16n0088_p0787c03║答話慈明曰無佛處作佛公於是泊然而逝仁廟尤
B16n0088_p0787c04║留神空宗聞公化與慈明問答嘉嘆久之慈明哭之
B16n0088_p0787c05║慟臨壙乃別
B16n0088_p0787c06║按國老談苑遵勖與楊億劉筠常聚高僧論宗性遵
B16n0088_p0787c07║勖命畵工各繪其像成圖目曰禪會
B16n0088_p0787c08║按湘山野錄遵勖雖累世勳忠尚天姻而識學優贍
B16n0088_p0787c09║與楊文公為禪悅深交其法辨與天下禪伯相角沁
B16n0088_p0787c10║園東北濱於池曰靜淵莊構茆齋延高僧遇蕭國大
B16n0088_p0787c11║長主垂帨之日設高座鳴法鼓於宅之法堂命谷隱
B16n0088_p0787c12║石霜葉縣三大禪者登座演法時大長主松巒閣設
B16n0088_p0787c13║箔觀焉臨際宗範每登座拈拄杖敲擊牀機以示法
B16n0088_p0787c14║用前二師說法竟其末葉縣禪師者機用剛猛始登
B16n0088_p0787c15║座以拄杖就膝拗折擲於地無一語便下文和笑曰
B16n0088_p0787c16║老作家手段終別師曰都尉亦不得無過斯須蕭國
B16n0088_p0787c17║召公入箔怪問曰末後長老何故發怒公雍容對曰
B16n0088_p0787c18║宗門作用施設不定乞無賜訝公將薨自寫遺頌治
B16n0088_p0787c19║而不亂
B16n0088_p0787c20║楊億
B16n0088_p0787c21║按宋史本傳億字大年建州蒲城人祖文逸南唐玉
B16n0088_p0787c22║山令億將生文逸夢一道士自稱懷玉山人來謁未
B16n0088_p0787c23║幾億生有毛被體長尺餘經月乃落七歲能屬文雍
B16n0088_p0787c24║熙初年十一太宗詔試詩賦即授祕書省正字後賜
B16n0088_p0787c25║進士第累遷為翰林學士兼史館修撰判館事卒億
B16n0088_p0787c26║留心釋典禪觀之學所著括蒼武夷等集共一百九
B16n0088_p0787c27║十四卷
B16n0088_p0788a01║按佛祖綂紀億留心禪觀自屬疾即屏葷茹臨終之
B16n0088_p0788a02║日為空門偈以見志識者知其有得佛氏之學
B16n0088_p0788a03║按指月錄文公楊億居士幼舉神嬰及壯負才名而
B16n0088_p0788a04║未知有佛一日過同僚見讀金剛經笑且罪之彼讀
B16n0088_p0788a05║自若公疑之曰是豈出孔孟之右乎何佞甚因閱數
B16n0088_p0788a06║葉懵然始少敬信後會翰林李公維勉令叅問及由
B16n0088_p0788a07║祕書監出守汝州首謁廣慧慧接見公便問布鼓當
B16n0088_p0788a08║軒擊誰是知音者慧曰來風深辨公曰恁麼則禪客
B16n0088_p0788a09║相逢秖彈指也慧曰君子可入公應喏喏慧曰草賊
B16n0088_p0788a10║大敗夜語次慧曰祕監曾與甚人道話來公曰某曾
B16n0088_p0788a11║問雲巖諒監寺兩箇大蟲相齩時如何諒曰一合相
B16n0088_p0788a12║某曰我秖管看未審恁麼道還得麼慧曰我這裏即
B16n0088_p0788a13║不然公曰請和尚別一轉語慧以手作拽鼻勢曰這
B16n0088_p0788a14║畜生更𨁝跳在公於言下脫然無疑有偈曰八角磨
B16n0088_p0788a15║盤空裏走金毛師子變作狗擬欲將身北斗藏應須
B16n0088_p0788a16║合掌南辰後公問廣慧曰承和尚有言一切罪業皆
B16n0088_p0788a17║因財寶所生勸人疎於財利况南閻浮提眾生以財
B16n0088_p0788a18║為命邦國以財聚人教中有財法二施何得勸人疎
B16n0088_p0788a19║財乎慧曰幡竿尖上鐵籠頭公曰海壇馬子似驢大
B16n0088_p0788a20║慧曰楚雞不是丹山鳳公曰佛滅二千歲比丘少慚
B16n0088_p0788a21║媿公因微恙問環大師曰某今日忽違和大師慈悲
B16n0088_p0788a22║如何醫療環曰丁香湯一椀公便作吐勢環曰恩愛
B16n0088_p0788a23║成煩惱環為煎藥次公叫曰有賊環下藥於公前叉
B16n0088_p0788a24║手側立公瞠目眎之曰少叢林漢環拂袖而出又一
B16n0088_p0788a25║日問曰某四大將欲離散大師如何相救環乃搥胷
B16n0088_p0788a26║三下公曰賴遇作家環曰幾年學佛法俗氣猶未除
B16n0088_p0788a27║公曰禍不單行環作噓噓聲公書偈遺李都尉曰漚
B16n0088_p0788b01║生與漚滅二法本來齊欲識真歸處趙州東院西尉
B16n0088_p0788b02║見遂曰泰山廟裏賣紙錢尉即至公已逝矣
B16n0088_p0788b03║王隨
B16n0088_p0788b04║按宋史本傳隨字子正河南人登進士甲科明道中
B16n0088_p0788b05║以彰信軍節度使同中書門下平章事判河陽薨隨
B16n0088_p0788b06║性喜佛慕裴休之為人然風跡弗逮也
B16n0088_p0788b07║按佛法金湯編隨相仁宗以御史中丞出鎮錢塘往
B16n0088_p0788b08║興教寺謁小壽禪師機悟契合為方外之友嘗謁首
B16n0088_p0788b09║山念禪師得言外之旨自是履踐益深竟明大法與
B16n0088_p0788b10║楊大年皆號參禪有得者先是大年編次傳燈錄三
B16n0088_p0788b11║十卷隨刪去其繁為十五卷曰玉英集胡致堂作序
B16n0088_p0788b12║隨臨終書偈曰畵堂燈已滅彈指向誰說去住本尋
B16n0088_p0788b13║常春風掃殘雪
B16n0088_p0788b14║尹洙
B16n0088_p0788b15║按佛祖綱目尹洙字師魯官起居舍人得法於法眼
B16n0088_p0788b16║禪師臨終日先以手書別范仲淹適朱從事炎至洙
B16n0088_p0788b17║謂炎曰吾素學佛於禪師法眼者乃今資此也及仲
B16n0088_p0788b18║淹馳至慟哭之洙張目曰已與公別何用復來且死
B16n0088_p0788b19║生常理希文豈不曉乎言訖端坐而逝
B16n0088_p0788b20║按佛法金湯編洙深於春秋慶曆初遷起居舍人貶
B16n0088_p0788b21║均州監稅而卒其孫尹和靖也初師魯疾革而范資
B16n0088_p0788b22║政命朱炎夜往候之師魯謂炎曰吾死生如何炎曰
B16n0088_p0788b23║脈不可也師魯曰吾亦自知及其夕三鼓屏人隱几
B16n0088_p0788b24║而終其神不亂
B16n0088_p0788b25║趙抃
B16n0088_p0788b26║按宋史本傳抃字閱道衢州西安人進士及第宮至
B16n0088_p0788b27║大學士以太子少保致仕元豐七年薨年七十七抃
B16n0088_p0788c01║晚學道有得將終與子屼訣詞氣不亂安坐而沒
B16n0088_p0788c02║按先覺宗乘抃號知非子官至參政年四十餘擯去
B16n0088_p0788c03║聲色系心宗教初從蔣山法泉禪師游徵有省又從
B16n0088_p0788c04║大名天鉢寺重元禪師問心要師曰公立朝論政崇
B16n0088_p0788c05║化明倫奚瑕刻意於此公曰聞別傳之旨人人本有
B16n0088_p0788c06║之事豈抃不能願究明之師乃令看狗子無佛性話
B16n0088_p0788c07║會佛慧居衢之南禪公日親之慧未嘗容措一辭後
B16n0088_p0788c08║典青州政事之餘多宴坐忽大雷震驚即契悟作偈
B16n0088_p0788c09║曰默坐公堂虛隱几心澄不動湛如水一聲霹靂頂
B16n0088_p0788c10║門開喚起從前自家底舉頭蒼蒼喜復喜剎剎塵塵
B16n0088_p0788c11║無不是中下之人不得聞妙用神通而已矣佛慧聞
B16n0088_p0788c12║而笑曰趙悅道撞彩耳元豐初年七十二以太子少
B16n0088_p0788c13║保告老退居三衢與山僧野老往來無間名所居為
B16n0088_p0788c14║高齋以詩自見曰軒外長溪溪外山捲簾空曠水雲
B16n0088_p0788c15║間高齋有問如何答清夜安眠白晝閑又題偈見意
B16n0088_p0788c16║曰腰佩黃金已退藏箇中消息也尋常世人欲識高
B16n0088_p0788c17║齋老秖是柯村趙四郎復曰切忌錯認公一日徧辭
B16n0088_p0788c18║親友其子屼問後事公厲聲叱之遺佛慧書曰非師
B16n0088_p0788c19║平日警誨至此必不得力矣少頃語如平時忽趺坐
B16n0088_p0788c20║而化
B16n0088_p0788c21║按佛祖綱目抃致仕歸誌其壽塋曰吾政已致壽七
B16n0088_p0788c22║十二百歲之後歸此山地彼真法身不即不離充滿
B16n0088_p0788c23║大千普現悲智不可得藏不可得置壽塋之說如是
B16n0088_p0788c24║如是
B16n0088_p0788c25║蘇軾
B16n0088_p0788c26║按宋史本傳軾字子贍眉州眉山人試禮部寘第二
B16n0088_p0788c27║殿試中乙科後徒知湖州上表以謝又以事不便民
B16n0088_p0789a01║者不敢言以詩託諷庶有補於國御史李定舒亶何
B16n0088_p0789a02║正言摭其表語並媒蘗所為詩以為訕謗逮赴臺獄
B16n0088_p0789a03║欲真之死鍛鍊久之不決神宗獨憐之以黃州團練
B16n0088_p0789a04║副使安置軾與田父野老從溪山間築室於東坡自
B16n0088_p0789a05║號東坡居士尋除翰林學士又屢貶為朝奉郎建中
B16n0088_p0789a06║靖國元年卒於常州年六十六
B16n0088_p0789a07║按教外別傳內翰東坡居士因宿東林與照覺論無
B16n0088_p0789a08║情話有省黎明獻偈曰溪聲便是廣長舌山色豈非
B16n0088_p0789a09║清淨身夜來八萬四千偈他日如何舉似人未幾抵
B16n0088_p0789a10║荊南聞玉泉皓禪師機鋒不可觸公擬抑之即微服
B16n0088_p0789a11║求見玉泉問尊官高姓公曰姓秤乃秤天下長老底
B16n0088_p0789a12║秤玉泉喝曰且道這一喝重多少公無對於是尊禮
B16n0088_p0789a13║之後過金山有寫公照容者公戲題曰心似已灰之
B16n0088_p0789a14║木身如不繫之舟問汝平生功業黃州惠州瓊州
B16n0088_p0789a15║按佛祖統紀元祐四年軾知杭州道過金山謁佛印
B16n0088_p0789a16║禪師植師集眾入室軾竟造之師曰此無坐處內翰
B16n0088_p0789a17║何來軾曰暫借和尚四大作禪牀師曰有一轉語若
B16n0088_p0789a18║答得當如所請若擬議即留所繫玉帶軾許之置玉
B16n0088_p0789a19║帶几上師曰山僧四大本空五蘊非有內翰欲於何
B16n0088_p0789a20║處坐軾果擬議師急呼侍者曰收取玉帶永鎮山門
B16n0088_p0789a21║遂取衲裾為報徽宗建中靖國元年七月軾卒於毘
B16n0088_p0789a22║陵時錢濟明侍旁曰公平生學佛此日如何軾曰此
B16n0088_p0789a23║語亦不受遂化
B16n0088_p0789a24║按東坡志林蘇臺定惠院淨人卓契順不遠數千里
B16n0088_p0789a25║陟嶺渡海候無恙於東坡東坡問將什麼土物來順
B16n0088_p0789a26║展兩手坡云可惜許數千里空手來順作荷担勢信
B16n0088_p0789a27║步而出
B16n0088_p0789b01║曇秀來惠州見坡將去坡曰山中見公還必求一物
B16n0088_p0789b02║何以與之秀曰鵝城清風鶴嶺明月人人送與只恐
B16n0088_p0789b03║他無著處坡曰不如將幾紙字去每人與一紙但向
B16n0088_p0789b04║道此是言法華書裏頭有災福
B16n0088_p0789b05║石塔來別東坡坡云經過草草恨不一見石塔塔起
B16n0088_p0789b06║立云遮著是磚浮圖耶坡云有縫塔塔云若無縫何
B16n0088_p0789b07║以容世間螻蟻坡首肯之
B16n0088_p0789b08║東坡食肉誦經或云不誦坡取水漱口或云一椀水
B16n0088_p0789b09║如何漱得坡云慙愧闍棃會得
B16n0088_p0789b10║按續明道雜記范蜀公不信佛說大蘇公嘗與公論
B16n0088_p0789b11║佛法詰其所以不信之說范公云鎮平生事非目所
B16n0088_p0789b12║見者未嘗信蘇公曰公亦安能然乎設公有疾令醫
B16n0088_p0789b13║切脈醫曰寒則服熱藥曰熱則餌寒藥公何嘗見脈
B16n0088_p0789b14║而信之如此何獨至於佛而必待見耶
B16n0088_p0789b15║按調謔編大通禪師者操律高潔人非齋沐不敢登
B16n0088_p0789b16║堂東坡一日挾妙妓謁之大通慍形於色公乃作南
B16n0088_p0789b17║柯子一首令妙妓歌之大通亦為解頤公曰今日參
B16n0088_p0789b18║破老禪矣其詞云師唱誰家曲宗風嗣阿誰借君拍
B16n0088_p0789b19║板與門槌我也逢場作戲莫相疑溪女方偷眼山僧
B16n0088_p0789b20║莫睫眉却愁彌勒下生遲不見虔婆三五少年時
B16n0088_p0789b21║東坡示參寥云桃符仰視艾人而罵曰汝何等草芥
B16n0088_p0789b22║輒居我上艾人俯而應曰汝已半截入土猶爭高下
B16n0088_p0789b23║乎桃符怒往復紛紛不已門神解之曰吾輩不肖傍
B16n0088_p0789b24║人門戶何暇爭閑氣耶請妙總大士看此一轉語
B16n0088_p0789b25║按淨土晨鐘軾南遷日畫彌陀像一軸行且佩帶人
B16n0088_p0789b26║問之答曰此軾生西方公據也母夫人程氏歿以簪
B16n0088_p0789b27║珥遺貲命工胡錫繪彌陀像以薦往生又老泉曾於
B16n0088_p0789c01║極樂院造六菩薩像蓋蘇氏之皈心三寶素矣
B16n0088_p0789c02║米芾
B16n0088_p0789c03║按佛祖綱目米芾字元章晚年學禪有得知淮陽軍
B16n0088_p0789c04║未卒前一月作親朋別書盡焚其所好書畵奇物造
B16n0088_p0789c05║香楠棺即其中坐臥飲食前七日不茹葷更衣沐浴
B16n0088_p0789c06║焚香清坐而已及期徧邀郡僚舉拂示眾曰眾香國
B16n0088_p0789c07║中來眾香國中去擲拂合掌而逝
B16n0088_p0789c08║按兩鈔摘腴元豐間米元章自號鹿門居士其印文
B16n0088_p0789c09║曰火正後人芾印其後並不用之
B16n0088_p0789c10║馬圩
B16n0088_p0789c11║按淨土晨鐘馬圩字東玉歷官侍郎元豐中僧廣益
B16n0088_p0789c12║授以天台十疑論公大喜曰得所宗矣至心念佛二
B16n0088_p0789c13║十五年崇寧中小疾易衣坐逝有氣如青蓋出戶騰
B16n0088_p0789c14║空而去家人皆夢圩往生上品
B16n0088_p0789c15║陳遷
B16n0088_p0789c16║按崇仁縣志陳遷字德升邑人年十六遊金陵以強
B16n0088_p0789c17║記聞王荊公嘗命與陸農師徧閱蔣山碑無慮數萬
B16n0088_p0789c18║言及歸錄之不遺一字越二年因病留蔣山與勇禪
B16n0088_p0789c19║師言下有契勇與偈曰猢縣兒子太惺惺愛弄千年
B16n0088_p0789c20║鬼眼睛不現宰官身說法時時來我頂頭行即棄儒
B16n0088_p0789c21║歸隱究心禪學著續傳燈錄蔡元度朱世英咸師事
B16n0088_p0789c22║之
B16n0088_p0789c23║張商英
B16n0088_p0789c24║按先覺宗乘丞相張商英居士字天覺號無盡蜀人
B16n0088_p0789c25║也年十九應舉入京道由向氏家向預夢神人報曰
B16n0088_p0789c26║明日接相公凌晨公至向異之勞問勤腆乃曰秀才
B16n0088_p0789c27║未娶當以女奉灑掃後果及第乃娶之初任主簿因
B16n0088_p0790a01║入僧寺覩梵夾甚莊嚴乃怫然曰吾孔聖書不及胡
B16n0088_p0790a02║人教耶夜坐書室憑紙長吟中夜不眠向曰官人夜
B16n0088_p0790a03║深何不睡去公以前意白之正此著無佛論向應聲
B16n0088_p0790a04║曰既是無佛何論之有當須著有佛論始得公疑其
B16n0088_p0790a05║言遂止後訪一同列見佛龕前經卷乃問何書云維
B16n0088_p0790a06║摩詰所說經公信手開閱至此病非地大亦不離地
B16n0088_p0790a07║大處嘆曰胡語亦能爾乎問此經幾卷曰三卷乃借
B16n0088_p0790a08║歸閱次向氏問看何書公曰維摩詰所說經向曰可
B16n0088_p0790a09║熟讀此經然後著無佛論公悚然繇是深信佛乘留
B16n0088_p0790a10║心祖道因提刑至汾謁大達國師塔及夢國師接引
B16n0088_p0790a11║覺而閱其語至國師問馬祖西來心印祖曰大德正
B16n0088_p0790a12║鬧在且去國師去祖喚曰大德國師回首祖曰是甚
B16n0088_p0790a13║麼公乃有省作偈曰是甚麼是甚麼羅㬋殿前燈是
B16n0088_p0790a14║火不是阿祖喚回洎被善財覰破毗嵐風急九天高
B16n0088_p0790a15║白鷺眼盲魚走過元祐六年為江西漕首謁東林照
B16n0088_p0790a16║覺總禪師覺詰其所見與己合乃印可曰吾有得法
B16n0088_p0790a17║弟子住玉谿乃慈古鏡也亦可與語公因按部過分
B16n0088_p0790a18║寧諸禪迓之公到先致敬玉谿慈次及諸山最後問
B16n0088_p0790a19║兜率悅禪師悅為人短小公曾見龔德莊說其聰明
B16n0088_p0790a20║可人乃曰聞公善文章悅大笑曰運使失却一隻眼
B16n0088_p0790a21║了也從悅臨濟九世孫對運使論文章政如運使對
B16n0088_p0790a22║從悅論禪也公不然其語乃強屈指曰是九世也問
B16n0088_p0790a23║玉谿去此多少曰三十里問兜率曰五里公是夜乃
B16n0088_p0790a24║至兜率悅先一夜夢日輪昇天被悅以手搏取乃說
B16n0088_p0790a25║與首座曰日輪運轉之義聞張運使非久過此吾當
B16n0088_p0790a26║深錐痛劄若肯回頭則吾門幸事首座曰今士大夫
B16n0088_p0790a27║受人趣奉慣恐其惡發別生事也悅曰正使煩惱秖
B16n0088_p0790b01║退得我院也別無事公與悅語次稱賞東林悅未肯
B16n0088_p0790b02║其說公乃題寺後擬瀑軒詩曰不向廬山尋落處象
B16n0088_p0790b03║王鼻孔謾撩天意譏其不肯東林也公與悅語至更
B16n0088_p0790b04║深論及宗門事悅曰東林既印可運使運使於佛祖
B16n0088_p0790b05║言教有少疑否公曰有悅曰疑何等語公曰疑香嚴
B16n0088_p0790b06║獨脚頌德山拓鉢話悅曰既於此有疑其餘安得無
B16n0088_p0790b07║耶秖如巖頭言末後句是有耶是無耶公曰有悅大
B16n0088_p0790b08║笑便歸方丈閉却門公一夜睡不穩至五更下牀觸
B16n0088_p0790b09║飜溺器乃大徹猛省前話遂有頌曰鼓寂鐘沉拓鉢
B16n0088_p0790b10║回巖頭一拶語如雷果然秖得三年話莫是遭他授
B16n0088_p0790b11║記來遂叩方丈門曰某已捉得賊了悅曰賊在甚處
B16n0088_p0790b12║公無語悅曰都運且去來日相見翼日公遂舉前頌
B16n0088_p0790b13║悅乃謂曰叅禪秖為命根不斷依語生解如是之說
B16n0088_p0790b14║公已深悟然至極微細處使人不覺不知墮在區宇
B16n0088_p0790b15║乃作頌證之曰等閑行處步步皆如雖居聲色寧滯
B16n0088_p0790b16║有無一心靡異萬法非殊休分體用莫擇精麤臨機
B16n0088_p0790b17║不礙應物無拘是非情盡凡聖皆除誰得誰失何親
B16n0088_p0790b18║何疎拈頭作尾指實為虛飜身魔界轉脚邪塗了無
B16n0088_p0790b19║逆順不犯工夫公邀悅至建昌途中一一伺察有十
B16n0088_p0790b20║頌敘其事悅亦有十頌酬之時元祐八年八月也悅
B16n0088_p0790b21║又設三問問學者一曰撥草叅元只圖見性即今性
B16n0088_p0790b22║在什麼處公頌曰陰森夏木杜鵑鳴日破浮雲宇宙
B16n0088_p0790b23║清莫對曾參問曾晢從來孝子諱爺名二曰識得自
B16n0088_p0790b24║性方脫生死眼光落地時作麼生脫公頌曰人間鬼
B16n0088_p0790b25║使符來取天下花冠色正萎好箇轉身時節子莫教
B16n0088_p0790b26║閻老等閑知三曰脫得生死便知去處四大分離向
B16n0088_p0790b27║甚麼處去公頌曰鼓合東村李大妻西風曠野淚沾
B16n0088_p0790c01║衣碧廬紅蓼江南岸却作張三坐釣磯蓋得悅爐韝
B16n0088_p0790c02║為多公嘗問覺範洪禪師汾陽臨濟五世嫡孫也今
B16n0088_p0790c03║其法派皆謂三元三要一期建立語但於諸法不生
B16n0088_p0790c04║異見一切平常即是祖意是否慈明接人亦多舉汾
B16n0088_p0790c05║陽十智同真話願遂聞其說覺範曰十智同真與三
B16n0088_p0790c06║元三要同一關棙諸方祗愛平實見解不信有悟法
B16n0088_p0790c07║門使汾陽再生親為剖析亦以為非矣公咨嗟久之
B16n0088_p0790c08║曰然乃其旨趣豈無方便覺範答偈曰十智同真面
B16n0088_p0790c09║目全於中一智是根源若人欲見汾陽老劈破三元
B16n0088_p0790c10║作兩邊公又問臨濟四種賓主法門覺範答文長不
B16n0088_p0790c11║載公尤喜接引尊宿曾薦浩布裩知大陽院事未幾
B16n0088_p0790c12║復請浩住玉泉開堂日眾官畢集浩顧視大眾曰君
B16n0088_p0790c13║不見又曰君不見公操蜀音曰和尚見浩應聲曰但
B16n0088_p0790c14║得相公見便了即下座公又訪璣道者於洪之翠巖
B16n0088_p0790c15║璣門迎公問如何是翠巖境璣答曰門近洪崖千尺
B16n0088_p0790c16║井石橋分水遶松杉公握璣手曰聞道者名素矣何
B16n0088_p0790c17║能作此妙對璣曰適然耳公微笑仍吟曰野僧迎客
B16n0088_p0790c18║下烟嵐試問如何是翠巖後便以前二句足之林下
B16n0088_p0790c19║相傳為盛事先是公在慧林一僧談禪不肯諸方公
B16n0088_p0790c20║問蜆子答祖師西來意乃曰神前酒臺盤意旨如何
B16n0088_p0790c21║其僧張目直視曰神前酒臺盤公戲之曰廟中是夕
B16n0088_p0790c22║有燈則已不然蜆子佛法遂為虛施其入游戲三昧
B16n0088_p0790c23║又皆此類政和間公被謫渚宮會峨嵋中峰民師特
B16n0088_p0790c24║過訪之議論教乘公極嘆賞聞民充夾山座元公致
B16n0088_p0790c25║書佛果勤禪師曰民座主捨義學開宗眼如波斯珍
B16n0088_p0790c26║寶滿船遇風到岸矣勤亦喜出峽南游順流下荊門
B16n0088_p0790c27║當是時公以道學自居少見推許勤艤舟謁之劇談
B16n0088_p0791a01║華嚴旨要曰華嚴現量境界理事全真初無假法所
B16n0088_p0791a02║以即一而萬了萬為一一復一萬復萬浩然莫窮心
B16n0088_p0791a03║佛眾生三無差別卷舒自在無礙圓融此雖極則終
B16n0088_p0791a04║是無風帀帀之波公於是不覺促榻勤遂問曰到此
B16n0088_p0791a05║與祖師西來意為同為別公曰同矣勤曰且得沒交
B16n0088_p0791a06║涉公色為之慍勤曰不見雲門道山河大地無絲毫
B16n0088_p0791a07║過患猶是轉句直得不見一色始是半提更須知有
B16n0088_p0791a08║向上全提時節彼德山臨濟豈非全提乎公乃首肯
B16n0088_p0791a09║翼日復舉事法界理法界至理事無礙法界勤又問
B16n0088_p0791a10║此可說禪乎公曰正好說禪也勤笑曰不然正是法
B16n0088_p0791a11║界量裏在蓋法界量未滅若到事事無礙法界法界
B16n0088_p0791a12║量滅始好說禪如何是佛乾屎橛如何是佛麻三斤
B16n0088_p0791a13║是故真淨偈曰事事無礙如意自在手把猪頭口誦
B16n0088_p0791a14║淨戒趂出淫坊未還酒債十字街頭解開布袋公曰
B16n0088_p0791a15║美哉斯論夫豈易聞乎於是以師禮留居碧巖初泐
B16n0088_p0791a16║潭準禪師示滅也大慧求塔銘於公相見次公問上
B16n0088_p0791a17║人祗麼著草鞵遠來曰某數千里行乞來見相公公
B16n0088_p0791a18║曰年多少曰二十八公曰水牯牛年多少曰兩箇公
B16n0088_p0791a19║曰什麼處學得遮盧頭來曰今日親見相公公笑曰
B16n0088_p0791a20║且坐喫茶纔坐復問遠來有何事大慧趨前曰準和
B16n0088_p0791a21║尚示寂茶毗目睛牙齒數珠不壞舍利無數山中耆
B16n0088_p0791a22║舊皆欲相公大手筆作塔銘激勵後學特為遠來公
B16n0088_p0791a23║曰有一問上人若道得即做若道不得與錢五貫裹
B16n0088_p0791a24║足歸兜率叅禪去曰請相公問公曰問準老眼睛不
B16n0088_p0791a25║壞是否曰是公曰我不問這箇眼睛曰問什麼眼睛
B16n0088_p0791a26║公曰問金剛眼睛曰若是金剛眼睛在相公筆頭上
B16n0088_p0791a27║公曰老夫為他點出光明令照天照地去也公又問
B16n0088_p0791b01║爾師準吾知之久矣爾不遠辛苦而來於準亦有得
B16n0088_p0791b02║乎大慧曰若有得則不來見大丞相也公曰咄這掠
B16n0088_p0791b03║虛漢異日語大慧曰余閱雪竇拈古至百丈再叅馬
B16n0088_p0791b04║祖因緣曰大冶精金應無變色投卷嘆曰審如是豈
B16n0088_p0791b05║得有臨濟今日也遂作頌曰馬師一喝大雄峰深入
B16n0088_p0791b06║髑髏三日聾黃檗聞之驚吐舌江西從此立宗風後
B16n0088_p0791b07║平禪師遣書求頌本余作頌寄之曰吐舌耳聾師已
B16n0088_p0791b08║曉搥胷祗得哭蒼天盤山會裏飜筋斗到此方知普
B16n0088_p0791b09║化顛諸方往往以余聰明博記少知余者師自江西
B16n0088_p0791b10║法窟來必辨優劣試為老夫言之大慧曰居士見處
B16n0088_p0791b11║與真淨死心合真淨頌曰客情步步隨人轉有大威
B16n0088_p0791b12║光不能現突然一喝䨇耳聾那吒眼開黃檗面死心
B16n0088_p0791b13║拈曰雲巖要問雪竇既是大冶精金應無變色為甚
B16n0088_p0791b14║麼却三日耳聾諸人要知麼從前汗馬無人識祗要
B16n0088_p0791b15║重論蓋代功公拊几曰不因公語爭見真淨死心用
B16n0088_p0791b16║處若非二大老難顯雪竇馬師爾且述偈曰馬師喝
B16n0088_p0791b17║下立宗風嗟我三人見處同海上六鰲吞餌去栖蘆
B16n0088_p0791b18║誰更問漁翁公於宣和四年十一月黎明口占遺表
B16n0088_p0791b19║命子弟書之更作偈曰幻質朝章八十一漚生漚滅
B16n0088_p0791b20║無人識撞破虛空歸去來銕牛入海無消息言訖俄
B16n0088_p0791b21║取枕擲門窻上聲如雷震眾視之已薨矣公有頌古
B16n0088_p0791b22║護法論行於世
B16n0088_p0791b23║按羅湖野錄無盡居士張公天覺蚤負禪學尤欲尋
B16n0088_p0791b24║訪宗師與之決擇因朱給事世英語及江西兜率悅
B16n0088_p0791b25║禪師禪學高妙聰敏出於流類元祐六年公漕江西
B16n0088_p0791b26║按部分寧五禪逆於旅亭顧問至兜率公曰聞師聰
B16n0088_p0791b27║敏之名久矣悅遽對曰從悅臨濟兒孫若以聰敏說
B16n0088_p0791c01║文章定似都運談禪公雖壯其言而意不平遂作偈
B16n0088_p0791c02║命五禪舉揚曰五老機緣共一方神鋒各向袖中藏
B16n0088_p0791c03║明朝老將登壇看便請橫矛戰一場悅當其未提綱
B16n0088_p0791c04║之語盡貫前者公陰喜之乃游兜率相與夜談與悅
B16n0088_p0791c05║有契別去未幾悅遂歸寂公登右揆之明年當宣和
B16n0088_p0791c06║辛卯歲二月奏請悅諡號遣使持文祭於塔祠夫蔚
B16n0088_p0791c07║為儒宗而崇佛道未有如公者然非敏手安能激發
B16n0088_p0791c08║苟非上根未易承當至於嶽立廊廟展大法施既不
B16n0088_p0791c09║忘悅之道義而特與追榮矢心以詞勤勤若此蓋所
B16n0088_p0791c10║以昭示尊師重法歟
B16n0088_p0791c11║按指月錄公嘗云先佛所說於一毛端現寶王剎坐
B16n0088_p0791c12║微塵裏轉大法輪是真實義法華會上多寶如來在
B16n0088_p0791c13║寶塔中分半座與釋迦文佛過去佛現在佛同坐一
B16n0088_p0791c14║處實有如是事非謂表法
B16n0088_p0791c15║楊傑
B16n0088_p0791c16║按先覺宗乘楊傑字次公無為人也宋元祐中為侍
B16n0088_p0791c17║郎自號無為子公歷叅諸名宿晚從天衣游天衣每
B16n0088_p0791c18║引龐居士機語令研究深造後奉嗣泰山一日聞雞
B16n0088_p0791c19║鳴睹日如盤湧忽大悟遂別有男不婚有女不嫁之
B16n0088_p0791c20║偈曰男大須婚女大須嫁討甚閒工夫更說無生話
B16n0088_p0791c21║書以寄天衣天衣稱善時海印信禪師見之亦有偈
B16n0088_p0791c22║曰我無男婚亦無女嫁困來便打眠誰管無生話其
B16n0088_p0791c23║互相提唱耳公又問本嵩律師以宣律師所講毘尼
B16n0088_p0791c24║性體本嵩以偈答曰情智何嘗異犬吠虵自行終南
B16n0088_p0791c25║的的意日午打三更公肯之比提刑日與果昌覺禪
B16n0088_p0791c26║師同游山次公拈起大士飯石問既是飯石為甚麼
B16n0088_p0791c27║咬不碎果昌曰秖為太硬公曰猶涉繁詞果昌曰未
B16n0088_p0792a01║審提刑作麼生公曰硬果昌曰也是第二月公為寫
B16n0088_p0792a02║七佛殿額乃問七佛重出世時如何果昌曰一回相
B16n0088_p0792a03║見一回新公頷之而已投子聰禪師嘗被人殺監寺
B16n0088_p0792a04║吏押聰繫獄時公按行入州界夢神人云州有肉身
B16n0088_p0792a05║菩薩枉坐縲紲公即訪吏以聰事告公遽立釋之其
B16n0088_p0792a06║贊投子青像曰一隻履兩牛皮金烏啼處木雞飛半
B16n0088_p0792a07║夜賣油翁發笑白頭生得黑頭兒復贊五祖曰人孰
B16n0088_p0792a08║無父祖獨有母其母為誰周氏季女濁港滔滔入大
B16n0088_p0792a09║江門前依舊長安路及會芙蓉楷禪師公曰與師相
B16n0088_p0792a10║別幾年芙蓉曰七年公曰學道來叅禪來芙蓉曰不
B16n0088_p0792a11║打這鼓笛公曰恁麼則空遊山水百無所能也芙蓉
B16n0088_p0792a12║曰別來未久善能高鑒公大笑公有辭世偈曰生無
B16n0088_p0792a13║可戀死無可捨大虛空中之乎者也將錯就錯西方
B16n0088_p0792a14║極樂便奄然而終公有輔道集蘇軾為序傳於世
B16n0088_p0792a15║按佛祖綂紀傑詣雙林禮大士輪藏瞻仰之次輪忽
B16n0088_p0792a16║自轉大眾嘆異傑為贊以記其事傑嘗以淨土之道
B16n0088_p0792a17║為自信繪丈六阿彌陀佛隨身觀念壽終之時感佛
B16n0088_p0792a18║來迎端坐而化
B16n0088_p0792a19║按淨土晨鐘傑少年登科官尚書主客郎提點兩浙
B16n0088_p0792a20║刑獄尊崇佛法明悟禪宗謂眾生根有利鈍易知易
B16n0088_p0792a21║行惟西方淨土但能一心觀念總攝散心仗佛願力
B16n0088_p0792a22║決生安養嘗作天台十疑論序王古直指淨土決疑
B16n0088_p0792a23║序彌陀寶閣記安養三十贊弘闡西方教觀接引未
B16n0088_p0792a24║來將終之日端坐而化宣和中王荊公夫人神遊淨
B16n0088_p0792a25║土見公與馬圩坐蓮花云
B16n0088_p0792a26║左伸
B16n0088_p0792a27║按法華持驗微士左伸天台臨海人從神照受菩薩
B16n0088_p0792b01║戒鐫西方三聖像旦夜虔事誦法華經三千四百部
B16n0088_p0792b02║金剛般若二萬卷紹聖二年秋命沙門唱法華首題
B16n0088_p0792b03║增受菩薩戒尋夢三偉人立江臯召伸登舟即請僧
B16n0088_p0792b04║誦彌陀經遽曰我已見佛光端坐而去
B16n0088_p0792b05║劉經臣
B16n0088_p0792b06║按指月錄僉判劉經臣居士字興朝初於佛法未之
B16n0088_p0792b07║信會東林總禪師啟迪之因醉心祖道既而問雪竇
B16n0088_p0792b08║如何是佛祖本源竇曰千峰寒色語下有省歲餘官
B16n0088_p0792b09║雒幕謁韶山杲將去任辭韶韶曰公如此用心何愁
B16n0088_p0792b10║不悟爾後或有非常境界無量歡喜宜急收拾收拾
B16n0088_p0792b11║得即成法器收拾不得或致失心未幾復謁智海請
B16n0088_p0792b12║問因緣海曰古人道平常心是道伱十二時中放光
B16n0088_p0792b13║動地不自覺知向外馳求轉疎轉遠公益疑不解一
B16n0088_p0792b14║夕入室海舉波羅提尊者對香至王見性是佛之語
B16n0088_p0792b15║問公不能對疑甚歸寢至五鼓覺方追念間見種種
B16n0088_p0792b16║異相表裏通徹六根震動大地回旋如雲開月現喜
B16n0088_p0792b17║不自勝因憶韶山所囑遂抑之及明趨智海以所得
B16n0088_p0792b18║告海為證據且曰更須用得始得公曰莫要履踐否
B16n0088_p0792b19║海厲聲曰這箇是甚麼事却說履踐公默契之遂著
B16n0088_p0792b20║明道諭儒篇以警世曰明道在乎見性余之所悟者
B16n0088_p0792b21║見性而已孟子曰口之於味也目之於色也耳之於
B16n0088_p0792b22║聲也鼻之於臭也四肢之於安逸也性也揚子曰視
B16n0088_p0792b23║聽言貌思性所有也有見於此則能明乎道矣當知
B16n0088_p0792b24║道不遠人人之於道猶魚之於水未嘗須臾離也唯
B16n0088_p0792b25║其迷己逐物故終身由之而不知佛曰大覺儒曰先
B16n0088_p0792b26║覺蓋覺此耳昔人有言曰今古應無墜分明在目前
B16n0088_p0792b27║又曰大道祗在目前要且目前難覩欲識大道真體
B16n0088_p0792c01║不離聲色言語又曰夜夜抱佛眠朝朝還共起起倒
B16n0088_p0792c02║鎮相隨語默同居止欲識佛去處祗這語聲是此佛
B16n0088_p0792c03║者之語道為最親者立則見其參於前也在輿則見
B16n0088_p0792c04║其倚於衡也瞻之在前也忽焉在後也取之左右逢
B16n0088_p0792c05║其原也此儒者之語道最邇者奈何此道惟可心傳
B16n0088_p0792c06║不立文字故世尊拈花而妙心傳於迦葉達磨面壁
B16n0088_p0792c07║而宗旨付於神光六葉既敷千花競秀分宗列派各
B16n0088_p0792c08║有門庭故或瞬目揚眉擎拳舉指或行棒行喝𥪡拂
B16n0088_p0792c09║拈槌或持义張弓輥毬舞笏或拽石搬土打鼓吹毛
B16n0088_p0792c10║或一默一言一噓一笑乃至種種方便皆是親切為
B16n0088_p0792c11║人然祗為太親故人多罔措瞥然見者不隔絲毫其
B16n0088_p0792c12║或沉吟迢迢萬里欲明道者宜無忽焉祖祖相傳至
B16n0088_p0792c13║今不絕真得吾儒所謂憤而不發開而弗違者矣余
B16n0088_p0792c14║之有得實在此門反思吾儒自有此道良哉孔子之
B16n0088_p0792c15║言默而識之一以貫之故目擊而道存指掌而意喻
B16n0088_p0792c16║凡若此者皆合宗門之妙旨得教外之真機然孔子
B16n0088_p0792c17║之道傳之子思子思傳之孟子孟子既沒不得其傳
B16n0088_p0792c18║而所以傳於世者特文字耳故余之學必求自得而
B16n0088_p0792c19║後已幸余一夕開悟凡目之所見耳之所聞心之所
B16n0088_p0792c20║思口之所談手足之所運動無非妙者得之既久日
B16n0088_p0792c21║益見前每以與人人不能受然後知其妙道果不可
B16n0088_p0792c22║以文字傳也嗚呼是道也有其人則傳無其人則絕
B16n0088_p0792c23║余既得之矣誰其似之乎終余之身而有其人耶無
B16n0088_p0792c24║其人耶所不可得而知也故為記頌歌語以流播其
B16n0088_p0792c25║事而又著此篇以論吾徒云
B16n0088_p0792c26║王衷
B16n0088_p0792c27║按佛祖綂紀王衷居錢塘孤山即林和靖之故跡隱
B16n0088_p0793a01║居自適政和間舉隱逸朝廷旌以處士後官至朝散
B16n0088_p0793a02║大夫潛心淨業有大感悟日誦彌陀經七過佛號萬
B16n0088_p0793a03║聲十九年未嘗間絕一日無疾沐浴面西跏趺而化
B16n0088_p0793a04║吳優
B16n0088_p0793a05║按廣西通志吳優字世遠宜山人初業儒後為刺史
B16n0088_p0793a06║遇異人授一杖欲有所往攜之頃刻即至家居疊石
B16n0088_p0793a07║去郡治三十餘里每日昏暮歸家昧爽在郡人皆異
B16n0088_p0793a08║焉一日郡守因事訶之世遠拂袖謝去逾夕而終時
B16n0088_p0793a09║宣和間也葬之日舁櫬至桃源山杠索忽斷舉之不
B16n0088_p0793a10║動俄頃螻蟻皆銜土蓋棺成一巨塚且露一角百餘
B16n0088_p0793a11║年尚完好如新鄉人因立廟祀之賜額曰顯應靈山
B16n0088_p0793a12║言其早入石霜得侍慈明久之有所證悟乃南邁闡
B16n0088_p0793a13║法全州之靈山嗣明與翠巖可真諸人為同門昆季
B16n0088_p0793a14║陳瓘
B16n0088_p0793a15║按佛法金湯編陳瓘字塋中號了翁又號華嚴居士
B16n0088_p0793a16║南劍州沙縣人嘗為司諫諡忠肅公立朝骨鯁有古
B16n0088_p0793a17║人風烈嘗謁靈源清禪師執聞見以求解會師曰執
B16n0088_p0793a18║解何宗何日偶諧離却心意識而叅絕却聖凡路而
B16n0088_p0793a19║學然後可也公乃開悟寄師偈曰書堂兀坐萬機休
B16n0088_p0793a20║日暖風柔百木幽誰識二千年遠事如今只在眼睛
B16n0088_p0793a21║頭宣和初奏議曰儒與釋跡異而道同不善用者用
B16n0088_p0793a22║其跡如梁之用齋戒漢之求神仙是也善用者用其
B16n0088_p0793a23║心如我宋祖宗是也用其迹則泥泥則可得而攻用
B16n0088_p0793a24║其心則通通則無得而議也用老子之無為而斯民
B16n0088_p0793a25║休息用釋氏之饒益而天下莫與爭老氏曰智者不
B16n0088_p0793a26║言釋氏曰止止勿說孔氏曰默而識之此祖宗之所
B16n0088_p0793a27║躬行而非有言之士所能議哉公撰三千有門頌曰
B16n0088_p0793b01║不思議假非偏假此假本具一切法真空不空非但
B16n0088_p0793b02║空圓中圓滿非但中是故四門之初門即是不可思
B16n0088_p0793b03║議假凡夫心具即佛具取著不圓則不具惟一具字
B16n0088_p0793b04║顯今宗入此宗者甚希有公嘗曰佛法之要不在文
B16n0088_p0793b05║字而亦不離於文字不在多讀只金剛經一卷足矣
B16n0088_p0793b06║此經要處只九箇字阿耨多羅三藐三菩提梵語九
B16n0088_p0793b07║字華言只一覺字耳中庸誠字即此字也此經於一
B16n0088_p0793b08║切有名有相有覺有見皆掃為虛妄其所建立者獨
B16n0088_p0793b09║此九字其字一其物一是一以貫之之一非一二三
B16n0088_p0793b10║四之一也是不誠無物之物非萬物散殊之物也年
B16n0088_p0793b11║過五十宜當留意勿復因循此與日用事百不相妨
B16n0088_p0793b12║獨在心不忘耳但日讀一遍讀之千遍其旨自明早
B16n0088_p0793b13║知則早得力也
B16n0088_p0793b14║按佛祖綱目瓘性閑雅與物無競初尚雜華頗有所
B16n0088_p0793b15║詣及會明智叩天台宗旨忽有契悟其謫居海上未
B16n0088_p0793b16║嘗有不滿意惟尅念西歸而已
B16n0088_p0793b17║江公望
B16n0088_p0793b18║按佛祖綱目江公望字民表釣臺人家居蔬食清修
B16n0088_p0793b19║述念佛方便文以勸道俗又嘗書於家塾曰利根之
B16n0088_p0793b20║人念念不生心心無所六根杳寂諸識銷落法法全
B16n0088_p0793b21║真門門絕待瞥爾遂成真如實觀初機後學一心攝
B16n0088_p0793b22║念如來即使營辦家事種種作務亦目不相妨礙若
B16n0088_p0793b23║能都攝六根淨念相繼不過旬日便成三昧是故上
B16n0088_p0793b24║根大器一念直超平展之流善觀方便望有子早兦
B16n0088_p0793b25║托夢云大人修道功業已成冥府有金字額題云嚴
B16n0088_p0793b26║州府江公望身居言責志慕苦空躬事熏修心無愛
B16n0088_p0793b27║染動靜不違佛法語嘿時契宗風名已脫乎閻浮身
B16n0088_p0793c01║必歸於淨土宣和末知廣德軍一旦無疾面西端坐
B16n0088_p0793c02║而化