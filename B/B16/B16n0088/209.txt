B16n0088_p0794a01║欽定古今圖書集成博物彙編神異典
B16n0088_p0794a02║　第二百九卷目錄
B16n0088_p0794a03║居士部列傳三
B16n0088_p0794a04║宋二
B16n0088_p0794a05║甄雲卿馮楫
B16n0088_p0794a06║李彌遠張九成
B16n0088_p0794a07║喻思淨王闐
B16n0088_p0794a08║吳秉信李秉
B16n0088_p0794a09║朱佛心葛郯
B16n0088_p0794a10║陸沅錢象祖
B16n0088_p0794a11║昝定國王古
B16n0088_p0794a12║魏𣏌錢端禮
B16n0088_p0794a13║余居士孟珙
B16n0088_p0794a14║賈純仁梅汝能
B16n0088_p0794a15║馬亮張百端
B16n0088_p0794a16║孫抃樓汾
B16n0088_p0794a17║高浩象張元祥
B16n0088_p0794a18║李知遙姚約
B16n0088_p0794a19║梅福唐世良
B16n0088_p0794a20║陸偉李彥通
B16n0088_p0794a21║陸浚徐六公
B16n0088_p0794a22║鍾離景融（附鍾離松）李邴
B16n0088_p0794a23║張迪王日休
B16n0088_p0794a24║葛繁王仲回
B16n0088_p0794a25║孫忠沈銓
B16n0088_p0794a26║金奭范儼
B16n0088_p0794a27║瞿霆發蔣十八居士
B16n0088_p0794b01║閻邦榮馮珉
B16n0088_p0794b02║孫良羅熈明
B16n0088_p0794b03║趙老鄧法
B16n0088_p0794b04║子成李智遠
B16n0088_p0794b05║金
B16n0088_p0794b06║李純甫
B16n0088_p0794b07║元
B16n0088_p0794b08║蓋時敏陳君璋
B16n0088_p0794b09║元以假衣和庵主
B16n0088_p0794b10║神異典第二百九卷
B16n0088_p0794b11║居士部列傳三
B16n0088_p0794b12║宋二
B16n0088_p0794b13║甄雲卿
B16n0088_p0794b14║按齊東野語永嘉甄雲卿字龍友少有俊聲詞華奇
B16n0088_p0794b15║麗而資性浮躁於鄉人無不狎侮木待問蘊之為尤
B16n0088_p0794b16║甚木生朝為詞賀之末云聞道海壇沙漲也明年蓋
B16n0088_p0794b17║諺云海壇沙漲溫州出相明年者俗言且待也又嘗
B16n0088_p0794b18║損益前人酒令曰金銀銅鐵鋪絲緜紬絹綱魑魅魍
B16n0088_p0794b19║魎魁蓋木以癸未魁天下也甄辯給雄一時謔笑皆
B16n0088_p0794b20║有餘味一日登對上戲問曰卿安得與龍為友甄倉
B16n0088_p0794b21║忙占奏殊不能佳及退殿陛自恨失言曰何不云堯
B16n0088_p0794b22║舜在上臣安得不與夔龍為友聞者惜之競渡日著
B16n0088_p0794b23║綵衣立龍首自歌所作思遠樓前之詞旁若無人然
B16n0088_p0794b24║於性理解悟凡禪衲機鋒皆莫不答將亡之日命其
B16n0088_p0794b25║子爓煬且召蘊之將囑以後事甄居城外昏暮門闔
B16n0088_p0794b26║不得入其子白之甄曰然且止爓以待旦既旦木聞
B16n0088_p0794b27║之亟來甄喜曰吾將行得君主吾喪則濟矣木許諾
B16n0088_p0794c01║乃入浴更衣與木訣坐而逝既復開目曰吾儒無此
B16n0088_p0794c02║也復臥乃絕
B16n0088_p0794c03║馮楫
B16n0088_p0794c04║按先覺宗乘馮楫字濟川蜀遂寧人官給事號不動
B16n0088_p0794c05║居士目壯叩諸名宿雖在仕途不忘學佛最後居龍
B16n0088_p0794c06║門從佛眼遠禪師再歲一日同遠經行法堂偶童子
B16n0088_p0794c07║趨庭吟曰萬象之中獨露身遠拊公背曰好聻公於
B16n0088_p0794c08║是契入紹興丁巳除給事會大慧禪師就明慶開堂
B16n0088_p0794c09║大慧下座公挽之曰和尚每言於士大夫曰此生決
B16n0088_p0794c10║不作這蟲豸今日因甚却納敗闕大慧曰盡大地是
B16n0088_p0794c11║個杲上座伱向甚處見他公擬對大慧掌之公曰是
B16n0088_p0794c12║我招得越月特丐祠坐夏徑山榜其室曰不動軒一
B16n0088_p0794c13║日大慧陞座舉藥山問石頭曰三乘十二分教某甲
B16n0088_p0794c14║粗知承聞南方直指人心見性成佛實未明了伏望
B16n0088_p0794c15║慈悲示誨石頭曰恁麼也不得不恁麼也不得恁麼
B16n0088_p0794c16║不恁麼總不得伱作麼生藥山罔措石頭曰子緣不
B16n0088_p0794c17║在此可往江西見馬太師去藥山至馬祖處亦如前
B16n0088_p0794c18║問馬祖曰有時教伊揚眉瞬目有時不教伊揚眉瞬
B16n0088_p0794c19║目有時教伊揚眉瞬目者是有時教伊揚眉瞬目者
B16n0088_p0794c20║不是藥山大悟大慧拈罷公隨至方丈曰適來和尚
B16n0088_p0794c21║所舉底因緣某理會得了大慧曰伱如何會公曰恁
B16n0088_p0794c22║麼也不得囌嚧娑婆訶不恁麼也不得㗭唎娑婆訶
B16n0088_p0794c23║恁麼不恁麼總不得囌嚧㗭唎娑婆訶大慧印之以
B16n0088_p0794c24║偈曰梵語唐言打成一塊咄哉俗人得此三昧大慧
B16n0088_p0794c25║又舉似尼妙總妙總曰曾見郭象註莊子識者曰却
B16n0088_p0794c26║是莊子註郭象大慧見其語異復舉巖頭婆子話問
B16n0088_p0794c27║之妙總答偈曰一葉扁舟泛渺茫呈橈舞棹別宮商
B16n0088_p0795a01║雲山海月都拋却贏得莊周蝶夢長大慧休去一語
B16n0088_p0795a02║公公疑其所悟不根後過無錫招至舟中問曰婆生
B16n0088_p0795a03║七子六箇不遇知音秖這一箇也不消得便棄水中
B16n0088_p0795a04║大慧老師言道人會得且如何會妙總曰已上共通
B16n0088_p0795a05║並是詣實公大驚烏龍長老訪公說話次公問昔有
B16n0088_p0795a06║官人問泗州大聖曰師何姓大聖曰姓何曰住何國
B16n0088_p0795a07║大聖曰住何國此意如何烏龍曰大聖本不姓何亦
B16n0088_p0795a08║不是何國人乃隨緣化度耳公笑曰大聖決定姓何
B16n0088_p0795a09║住何國如是往返數次後致書於大慧乞斷此公案
B16n0088_p0795a10║大慧曰有六十棒將三十棒打大聖不合道姓何三
B16n0088_p0795a11║十棒打濟川不合道大聖決定姓何若是烏龍長老
B16n0088_p0795a12║教自領出去其論遂定大慧一日過明月庵見壁間
B16n0088_p0795a13║畫髑髏公因有頌曰屍在這裏其人何在乃知一靈
B16n0088_p0795a14║不居皮袋大慧不肯別作頌曰即此形骸便是其人
B16n0088_p0795a15║一靈皮袋皮袋一靈公益難服公後知卭州所至晏
B16n0088_p0795a16║晦無倦嘗自詠曰公事之餘喜坐禪少曾將脇到牀
B16n0088_p0795a17║眠雖然現出宰官相長老之名四海傳紹興二十三
B16n0088_p0795a18║年秋乞休致預報親知期以十月三日告終至日令
B16n0088_p0795a19║後廳置高座見客如平時至辰巳間具衣冠降堦望
B16n0088_p0795a20║闕肅拜請漕使攝卭事著僧衣履踞高座囑諸官吏
B16n0088_p0795a21║及道俗各宜向道扶持教門建立法幢遂拈拄杖按
B16n0088_p0795a22║膝蛻然而化漕使請曰安撫去住如此自由何不畱
B16n0088_p0795a23║一頌公張目索筆書曰初三十一中九下七老人言
B16n0088_p0795a24║盡龜哥眼赤書畢竟爾長往建炎後名山巨剎教藏
B16n0088_p0795a25║多不存公屢以己俸印施凡一百二十八藏門人蒲
B16n0088_p0795a26║大聘嘗誌其事有語錄頌古行於世
B16n0088_p0795a27║按佛祖統紀楫由太學登第初訪道禪林晚年專崇
B16n0088_p0795b01║淨業作西方禮文彌陀懺儀歸鄉郡作淨土會感香
B16n0088_p0795b02║爐中白光亙天舍利應現靖康兵厄名山藏經多毀
B16n0088_p0795b03║楫積俸資造大藏經四十八藏小藏四大部者亦四
B16n0088_p0795b04║十八藏造栴檀像彌陀九品化生隨身奉供後以給
B16n0088_p0795b05║事中出師瀘南率道俗作繫念會及鎮長沙於廳事
B16n0088_p0795b06║設高座著僧衣登座謝官吏橫拄杖於膝上而化
B16n0088_p0795b07║李彌遠
B16n0088_p0795b08║按指月錄侍郎李彌遠號普現居士叅圜悟一日朝
B16n0088_p0795b09║回至天津橋馬躍忽有省通身汗流直造天寧適悟
B16n0088_p0795b10║出門遙見便喚曰居士且喜大事了畢公厲聲曰和
B16n0088_p0795b11║尚眼花作麼悟便喝公亦喝於是機鋒迅捷凡與悟
B16n0088_p0795b12║問答當機不讓及遷吏部方在壯歲遽乞祠祿歸閩
B16n0088_p0795b13║連江築庵自娛一日示微恙索湯沐浴畢遂趺坐作
B16n0088_p0795b14║偈曰漫說從來收護今日分明呈露虛空桚倒須彌
B16n0088_p0795b15║說甚向上一路擲筆而逝
B16n0088_p0795b16║張九成
B16n0088_p0795b17║按宋史本傳九成字子韶其先開封人徙居錢塘紹
B16n0088_p0795b18║興二年策進士九成擢寘首選授鎮東軍簽判後權
B16n0088_p0795b19║禮部侍郎兼侍講兼權刑部侍郎先是徑山僧宗杲
B16n0088_p0795b20║善談禪理從遊者眾九成時往來其間秦檜恐其議
B16n0088_p0795b21║己令司諫詹大方論其與宗杲謗訕朝政謫居南安
B16n0088_p0795b22║軍檜死起知溫州九成即丐祠歸數月病卒九成研
B16n0088_p0795b23║思經學多所訓解然早與學佛者游故其議論多偏
B16n0088_p0795b24║寶慶初特贈太師封崇國公諡文忠
B16n0088_p0795b25║按教外別傳侍郎無垢居士張九成未第時因客談
B16n0088_p0795b26║楊文公呂微仲諸名儒所造精妙皆由禪學而至也
B16n0088_p0795b27║於是心慕之聞寶印楚明禪師道傳大通居淨慈即
B16n0088_p0795c01║之請問入道之要明曰此事唯念念不捨久久純熟
B16n0088_p0795c02║時節到來自然證入復舉趙州柏樹子話令時時提
B16n0088_p0795c03║撕公久之無省辭謁善權清禪師公問此事人人有
B16n0088_p0795c04║分箇箇圓成是否清曰然公曰為甚麼某無箇入處
B16n0088_p0795c05║清於袖中出數珠示之曰此是誰底公俯仰無對清
B16n0088_p0795c06║復袖之曰是汝底則拈取去纔涉思惟即不是汝底
B16n0088_p0795c07║公悚然未幾留蘇氏館一夕如廁以柏樹子話究之
B16n0088_p0795c08║聞蛙鳴釋然契入有偈曰春天月夜一聲蛙撞破乾
B16n0088_p0795c09║坤共一家正恁麼時誰會得嶺頭脚痛有元沙屆明
B16n0088_p0795c10║謁法印一禪師機語頗契適私忌就明靜庵供雲水
B16n0088_p0795c11║主僧惟尚禪師纔見乃展手公便喝尚批公頰公趨
B16n0088_p0795c12║前尚曰張學錄何得謗大般若公曰某見處祇如此
B16n0088_p0795c13║和尚又作麼生尚舉馬祖陞堂百丈卷席話詰之敘
B16n0088_p0795c14║語未終公推倒卓子尚大呼張學錄殺人公躍起問
B16n0088_p0795c15║旁僧曰汝又作麼生僧罔措公毆之顧尚曰祖禰不
B16n0088_p0795c16║了殃及兒孫尚大笑公獻偈曰卷席因緣也大奇諸
B16n0088_p0795c17║方聞舉盡攢眉臺盤趯倒人星散直漢從來不受欺
B16n0088_p0795c18║尚答曰從來高價不饒伊百戰塲中奮兩眉奪角衝
B16n0088_p0795c19║關君會也叢林誰敢更相欺紹興癸丑魁多士復謁
B16n0088_p0795c20║尚於東庵尚曰浮山圓鑑云饒伱入得汾陽室始到
B16n0088_p0795c21║浮山門亦未見老僧在公作麼生公叱侍僧曰何不
B16n0088_p0795c22║祗對僧罔措公打僧一掌曰蝦蟆窟裏果沒蛟龍丁
B16n0088_p0795c23║巳秋大慧禪師董徑山學者仰如星斗公閱其語要
B16n0088_p0795c24║歎曰是知宗門有人持以語尚恨未一見及為禮部
B16n0088_p0795c25║侍郎偶叅政劉公請大慧說法於天竺公三往不值
B16n0088_p0795c26║暨大慧報謁公見但寒暄而已大慧亦默識之尋奉
B16n0088_p0795c27║祠還里至徑山與馬給事諸公議格物大慧曰公祗
B16n0088_p0796a01║知有格物而不知有物格公茫然大慧大笑公曰師
B16n0088_p0796a02║能開諭乎大慧曰不見小說載唐人有與安祿山謀
B16n0088_p0796a03║叛者其人先為閬守有畵像在焉明皇幸蜀見之怒
B16n0088_p0796a04║令侍臣以劍擊其像首時閬守居陝西首忽墮地公
B16n0088_p0796a05║聞頓領深旨題不動軒壁曰子韶格物妙喜物格欲
B16n0088_p0796a06║識一貫兩箇五百大慧始許可後守邵陽丁父艱過
B16n0088_p0796a07║徑山飯僧秉鈞者意大慧議及朝政遂竄大慧於衡
B16n0088_p0796a08║陽令公居家守服服除安置南安丙子春蒙恩北還
B16n0088_p0796a09║道次新淦而大慧適至與聯舟劇談宗要未常語往
B16n0088_p0796a10║事于氏心傳錄曰憲自嶺下侍舅氏歸新淦因會大
B16n0088_p0796a11║慧舅氏令拜之憲曰素不拜僧舅氏曰汝姑扣之憲
B16n0088_p0796a12║知其常執卷遂舉子思中庸天命之謂性率性之謂
B16n0088_p0796a13║道修道之謂教三句以問大慧曰凡人既不知本命
B16n0088_p0796a14║元辰下落處又要牽好人入火坑如何聖賢於打頭
B16n0088_p0796a15║一著不鑿破憲曰吾師能為聖賢鑿破否大慧曰天
B16n0088_p0796a16║命之謂性便是清淨法身率性之謂道便是圓滿報
B16n0088_p0796a17║身修道之謂教便是千百億化身憲得以告舅氏曰
B16n0088_p0796a18║子拜何辭繼鎮永嘉丁丑秋丐祠枉道訪大慧於育
B16n0088_p0796a19║王越明年大慧得旨復領徑山謁公於慶善院曰某
B16n0088_p0796a20║每於夢中必誦語孟何如大慧舉圓覺曰由寂靜故
B16n0088_p0796a21║十方世界諸如來心於中顯現如鏡中像公曰非老
B16n0088_p0796a22║師莫聞此論也其頌黃龍三關曰我手何似佛手天
B16n0088_p0796a23║下衲僧無口縱饒撩起便行也是鬼窟裏走我脚何
B16n0088_p0796a24║似驢脚又被黐膠粘著飜身直上兜率天已是遭他
B16n0088_p0796a25║老鼠藥人人有箇生緣處鐵圍山下幾千年三災直
B16n0088_p0796a26║到四禪天這驢猶自在旁邊
B16n0088_p0796a27║按先覺宗乘公設心六度不為子孫計因取華嚴善
B16n0088_p0796b01║知識日供其二回食以飯緇流常供十六大天而諸
B16n0088_p0796b02║位茶杯悉變為乳書偈曰稽首十方佛法僧稽首一
B16n0088_p0796b03║切護法天我今供養三寶天如海一滴牛一毛有何
B16n0088_p0796b04║妙術能感格試借意識為汝說我心與佛天無異一
B16n0088_p0796b05║塵纔起大地隔儻或塵消覺圓淨是故佛天來降臨
B16n0088_p0796b06║我欲供佛佛即現我欲供天天亦現佛子若或生狐
B16n0088_p0796b07║疑試問此乳何處來狐疑即塵塵即疑終與佛天不
B16n0088_p0796b08║相似我今為汝掃狐疑如湯沃雪火消冰汝今微有
B16n0088_p0796b09║疑與惑鷂子便到新羅國
B16n0088_p0796b10║喻思淨
B16n0088_p0796b11║按法華持驗喻思淨錢塘人自號淨土子早侍瑛法
B16n0088_p0796b12║師講法華後常持誦專心念佛暇則畵佛像凡畵必
B16n0088_p0796b13║於淨室寂想見彌陀光明乃下筆紹興丁巳歲端坐
B16n0088_p0796b14║七日一心念佛漠然化去
B16n0088_p0796b15║王闐
B16n0088_p0796b16║按寧波府志王闐自號無功叟家世名儒舉進士不
B16n0088_p0796b17║得志布衣蔬食徧詢講席凡禪林宗旨天台教門無
B16n0088_p0796b18║不洞達晚年述淨土自信錄以明三身四土之旨紹
B16n0088_p0796b19║興十六年四月丁卯之夕忽聞異香滿室乃沐浴更
B16n0088_p0796b20║衣面南趺坐而化焚其軀得舍利如菽者一百八粒
B16n0088_p0796b21║吳秉信
B16n0088_p0796b22║按佛祖綂紀吳秉信四明人築庵城南坐禪製一棺
B16n0088_p0796b23║夜臥其中至五更令童子擊棺而歌曰吳信叟歸去
B16n0088_p0796b24║來三界無家不可住西方淨土有蓮胎歸去來聞唱
B16n0088_p0796b25║即起禪誦檜相亡召為禮部侍郎後被召至蕭山驛
B16n0088_p0796b26║令家人靜聽空中聞天樂之聲即曰清淨界中失念
B16n0088_p0796b27║來此金臺既至吾當有行言訖而逝
B16n0088_p0796c01║李秉
B16n0088_p0796c02║按佛祖綂紀李秉紹興中官也領御藥院初學禪於
B16n0088_p0796c03║淨慈輝自得有省發晚閱龍舒淨土文日課佛號與
B16n0088_p0796c04║其子閣長元美殿長林師文等數十人結淨業會於
B16n0088_p0796c05║傳法寺久之感病忽見彌陀佛以金圓光戴其首越
B16n0088_p0796c06║七日又見金華滿房乃囑付親眷書偈端坐結印而
B16n0088_p0796c07║終
B16n0088_p0796c08║朱佛心
B16n0088_p0796c09║按嚴州府志朱佛心壽昌人耕山誦佛遇亢暘常有
B16n0088_p0796c10║雲覆之諾人祈雨輒驗邑人指為活佛忽一日至葉
B16n0088_p0796c11║樞密家求山水衣其家曰無有朱曰在某篋笱中良
B16n0088_p0796c12║久又曰吾帶一小畜恐驚人當出收之家尾其後見
B16n0088_p0796c13║一虎繫於府前之柏葉見其靈異遂與之紹興二十
B16n0088_p0796c14║九年二月八日忽畱偈曰六十年來住世間隨流來
B16n0088_p0796c15║往度塵寰今日已歸霄漢去碧空雲外有青山趺坐
B16n0088_p0796c16║而化自焚其身至今野燒至此即滅春草不生人為
B16n0088_p0796c17║立庵後庵廢移其像入崇因寺祈禱多應
B16n0088_p0796c18║葛郯
B16n0088_p0796c19║按教外別傳知府葛郯居士字謙問號信齋少擢上
B16n0088_p0796c20║第玩意禪悅首謁無庵全禪師求指南無庵令究即
B16n0088_p0796c21║心即佛久無所契請曰師有何方便使某得入無庵
B16n0088_p0796c22║曰居士大無厭生已而佛海來居劒池公因從遊乃
B16n0088_p0796c23║舉無庵所示之語請為眾普說佛海發揮之曰即心
B16n0088_p0796c24║即佛眉拖地非心非佛雙眼橫蝴蝶夢中家萬里子
B16n0088_p0796c25║規枝上月三更留旬日而後返一日舉不是心不是
B16n0088_p0796c26║佛不是物豁然頓明頌曰非心非佛亦非物五鳳樓
B16n0088_p0796c27║前山突兀艷陽影裏倒翻身野狐跳入金毛窟無庵
B16n0088_p0797a01║肯之即遣書頌呈佛海佛海報曰此事非紙筆可既
B16n0088_p0797a02║居士能過我當有所聞矣遂復至虎丘佛海迎之曰
B16n0088_p0797a03║居士見處止可入魔境界入佛境界猶未得在公加
B16n0088_p0797a04║禮不已佛海正容曰何不道金毛跳出野狐窟公乃
B16n0088_p0797a05║痛領嘗問諸禪曰夫婦二人相打通兒子作證且道
B16n0088_p0797a06║證父即是證母即是或庵體禪師著語曰小出大遇
B16n0088_p0797a07║淳熈六年守臨川八年感疾一夕忽索筆書偈曰大
B16n0088_p0797a08║洋海裏打鼓須彌山上聞鐘業鏡忽然撲破翻身透
B16n0088_p0797a09║出虛空召僚屬示之曰生之與死如晝與夜無足怪
B16n0088_p0797a10║者若以道論安得生死若作生死會則去道遠矣語
B16n0088_p0797a11║畢端坐而化
B16n0088_p0797a12║陸沅
B16n0088_p0797a13║按佛祖綱目沅號省庵任福建提舉居常持法華經
B16n0088_p0797a14║晨起即澡浴焚香目不他瞬首倡偈曰盥手清晨貝
B16n0088_p0797a15║葉開不求請佛不禳災世緣斷處從他斷劫火光中
B16n0088_p0797a16║舞一廻然後開卷又嘗閱大藏叅究少林心宗
B16n0088_p0797a17║按佛祖綂紀紹興五年四月刑部都官陸沅沐浴冠
B16n0088_p0797a18║服就寢而化將殮忽聞蓮華香氣自口鼻噴出沅居
B16n0088_p0797a19║四明鄞之橫溪每晨起誦法華日一過者三十載年
B16n0088_p0797a20║登八秩增至三部為詩見志有清晨三度到靈山之
B16n0088_p0797a21║句又閱大藏誦佛號凡天台教門少林宗旨無不博
B16n0088_p0797a22║究
B16n0088_p0797a23║錢象祖
B16n0088_p0797a24║按佛祖綱目象祖字公相號止庵錢塘人叅護國景
B16n0088_p0797a25║元元曰欲究此事須得心法兩忘乃可法執未忘契
B16n0088_p0797a26║理亦非悟也曰纔涉脣吻便落意思如何曰本自無
B16n0088_p0797a27║瘡勿傷之也祖渙然有得守金陵日專修淨土創止
B16n0088_p0797b01║庵高僧寮為延僧談道之所嘉定元年拜左丞相辭
B16n0088_p0797b02║歸益進淨業四年二月示微疾書偈曰菡萏香從佛
B16n0088_p0797b03║國來琉璃地上絕纖埃我心清淨超於彼今日遙知
B16n0088_p0797b04║一朵開後三日憎有問疾者祖曰我不貪生不怖死
B16n0088_p0797b05║不生天不為人惟求生淨土耳言訖跏趺而逝
B16n0088_p0797b06║昝定國
B16n0088_p0797b07║按淨土晨鐘定國號省齋為州學諭專修淨土嘗造
B16n0088_p0797b08║擘窠圖印施勸人念佛又每月二八日集僧俗念佛
B16n0088_p0797b09║誦彌陀諸經嘉定四年夢青衣童子告曰至尊召君
B16n0088_p0797b10║三日當往生屆期沐浴更衣念佛坐化
B16n0088_p0797b11║王古
B16n0088_p0797b12║按淨土晨鐘古字敏仲東都人官禮部侍郎慈仁愛
B16n0088_p0797b13║物深契禪宗又悟淨土法門之勝著直指淨土決疑
B16n0088_p0797b14║集楊次公序之平生精勤念佛數珠未嘗去手行住
B16n0088_p0797b15║坐臥悉以西方淨觀為佛事有僧神遊淨土見古與
B16n0088_p0797b16║葛繫同在焉往生宜上品矣
B16n0088_p0797b17║魏𣏌
B16n0088_p0797b18║按佛祖綱目𣏌字南夫壽春人累官參知政事篤信
B16n0088_p0797b19║佛法每發願祈來世為僧一日命丹青寫為僧相揭
B16n0088_p0797b20║之高堂請德光禪師作贊光贊曰身從果位中來位
B16n0088_p0797b21║冠百僚之上只因熟處難忘故現比丘真相後𣏌將
B16n0088_p0797b22║卒命諸子曰吾已去當為我削髮著袈裟以僧相殮
B16n0088_p0797b23║之諸子遵命以三衣一鉢投棺中
B16n0088_p0797b24║錢端禮
B16n0088_p0797b25║按佛祖綱目端禮字處和號松牕從景元發明己事
B16n0088_p0797b26║丁酉秋示微恙修書召行機及國清瑞巖主僧有訣
B16n0088_p0797b27║別之語機與二僧詣榻次禮起趺坐言笑移時即書
B16n0088_p0797c01║曰浮世虛幻本無去來四大五蘊必歸終盡雖佛祖
B16n0088_p0797c02║具大威德亦不能免這一著子天下老和尚一切善
B16n0088_p0797c03║知識還有跳得過者無蓋為地水火風因緣和合暫
B16n0088_p0797c04║時湊泊不可錯認為己有大丈夫磊磊落落當用處
B16n0088_p0797c05║把定立處皆真順風使帆上下水皆可因齋慶讚去
B16n0088_p0797c06║留自在此是上來諸聖開大解脫一路涅槃門本來
B16n0088_p0797c07║清淨空寂境界無為之大道也今吾如是豈不快哉
B16n0088_p0797c08║塵勞外緣一時掃盡荷諸山垂顧咸頤證明伏惟珍
B16n0088_p0797c09║重置筆顧機曰某坐去好臥去好機曰相公去便了
B16n0088_p0797c10║理會甚坐與臥耶禮笑曰法兄當為祖道自愛遂瞑
B16n0088_p0797c11║目而逝
B16n0088_p0797c12║余居士
B16n0088_p0797c13║按佛祖綱目余居士古杭人號放牛居士宋淳祐間
B16n0088_p0797c14║叅無門開道者豁然大悟嘗曰大聰明人纔聞此事
B16n0088_p0797c15║便以心意識領解所以認影為真到臘月三十日眼
B16n0088_p0797c16║光欲落時向閻老子道待我澄心攝念却與伱去斷
B16n0088_p0797c17║不可也須是急叅急悟又曰佛法如海皆從細流而
B16n0088_p0797c18║入如人破竹纔透一節其餘皆迎刃而解不勞餘力
B16n0088_p0797c19║予自小便有此志叅訪江湖名人與諸方禪者打一
B16n0088_p0797c20║世口鼓自謂佛法止如此便都放倒了後參見無門
B16n0088_p0797c21║開公佛眼禪師凡開口便破他劈面門截住連道不
B16n0088_p0797c22║是不是退而思之許多年下工夫豈無歡喜處也曾
B16n0088_p0797c23║零零碎碎悟來終不服無門道不是不是及見臭庵
B16n0088_p0797c24║遂扣之吾師得無門甚麼見解敢對人天顛倒是非
B16n0088_p0797c25║曰我在無門座下無法可得無道可傳只得兩箇字
B16n0088_p0797c26║予問兩字如何說曰不是不是予因此而知無門老
B16n0088_p0797c27║人為人處一點惡水不曾輕灑著人予雖不敏被臭
B16n0088_p0798a01║庵連狀領過抱屈不少因述是非關曰直指人心見
B16n0088_p0798a02║性成佛廻光返照迥絕遮攔纔擬思量白雲萬里逢
B16n0088_p0798a03║人品藻遇物雌黃重古輕今貴耳賤目任伊卜度沉
B16n0088_p0798a04║吟未夢見是非關在作麼生透且看又曰安吉州沈
B16n0088_p0798a05║道婆問有因果否予曰有問叅學人實有悟處師家
B16n0088_p0798a06║故言不是有因果否曰佛法不順人情豈無因果百
B16n0088_p0798a07║丈錯答一轉語五百生墮野狐身佛說一切法為度
B16n0088_p0798a08║一切心我無一切心何用一切法曰是非關有幾句
B16n0088_p0798a09║曰有四句曰四句作麼生舉曰第一句有是有非則
B16n0088_p0798a10║不可第二句無是無非又不可第三句是是非非也
B16n0088_p0798a11║不可第四句非是是非亦不可若得離此四句始見
B16n0088_p0798a12║本地風光曰我離得否予曰伱離不得曰人人有分
B16n0088_p0798a13║我何離不得曰嫁雞逐雞飛嫁狗隨狗走曰如何是
B16n0088_p0798a14║本地風光曰月子灣灣照幾州幾人歡樂幾人愁曰
B16n0088_p0798a15║不問這箇風光曰問那箇本地風光曰無男女相底
B16n0088_p0798a16║曰既無男女相底問甚是非關曰別有向上事也無
B16n0088_p0798a17║曰有曰如何是向上事曰馬蝗叮住鷺鷥脚伱上天
B16n0088_p0798a18║時我上天
B16n0088_p0798a19║孟珙
B16n0088_p0798a20║按佛祖綱目珙字璞玉號無庵歸安人理宗朝為置
B16n0088_p0798a21║制卒諡忠襄好周易而尤深於佛學進則料敵設奇
B16n0088_p0798a22║輪刀上陣退則掃地焚香隱几危坐遠貨色絕滋味
B16n0088_p0798a23║自贊云老拙愛遊戲忙裏放癡憨正當恁麼時無處
B16n0088_p0798a24║見無庵臨終偈曰有生必有滅無庵無可說踢倒玉
B16n0088_p0798a25║崐崘夜半紅日出
B16n0088_p0798a26║賈純仁
B16n0088_p0798a27║按佛祖統紀賈純仁霅川人官至郢倅潛心淨業長
B16n0088_p0798b01║齋念佛因微疾西向冥坐而逝頂上白光圓相異香
B16n0088_p0798b02║滿室
B16n0088_p0798b03║梅汝能
B16n0088_p0798b04║按佛祖綂紀梅汝能常熟人仕至縣令常有志淨業
B16n0088_p0798b05║忽夢僧授紙百幅鑿破為二八字以問東靈照師師
B16n0088_p0798b06║曰二八十六也豈十六觀經之謂乎適一僧以經與
B16n0088_p0798b07║之忽不見自是誦經念佛取名為往生以見志因邑
B16n0088_p0798b08║中破山道生師造丈六彌陀像汝能施財百萬為之
B16n0088_p0798b09║妝飾設齋慶懺殿前池中生雙頭白蓮一朵其花百
B16n0088_p0798b10║葉當年冬汝能無疾而終未幾道生亦亡
B16n0088_p0798b11║馬亮
B16n0088_p0798b12║按佛祖綂紀馬亮官侍郎守杭詣靈山學淨土業慈
B16n0088_p0798b13║雲為撰淨土行願法門淨土往生略傳臨終念佛而
B16n0088_p0798b14║逝
B16n0088_p0798b15║張百端
B16n0088_p0798b16║按佛祖綱目百端字平叔天台人嘗入成都遇真人
B16n0088_p0798b17║授金丹藥物火候之訣乙卯述悟真篇又徧叅禪門
B16n0088_p0798b18║有省讀祖英集頓明心地乃曰丹是色身至寶鍊成
B16n0088_p0798b19║變化無窮更能性上悟真宗決了無生妙用後趺坐
B16n0088_p0798b20║而逝火化得舍利千百粒既而又有人見之者
B16n0088_p0798b21║孫抃
B16n0088_p0798b22║按佛祖綂紀孫抃武林人號無諍居士幼學易因曰
B16n0088_p0798b23║易所以窮理盡性何必區區為進取計掩關晦迹居
B16n0088_p0798b24║絕俗務沙門守寧與之交謂曰白樂天以儒修身以
B16n0088_p0798b25║釋治性居士聞之乎抃深契僧語日閱華嚴金剛彌
B16n0088_p0798b26║陀經嘗夢至蓮池與清照亨律師同立其側又夢一
B16n0088_p0798b27║人持書金字梵體讀之不解人曰請十三日齋耳十
B16n0088_p0798c01║二月十三日忽得疾請玅光律師欲為祈禱抃曰生
B16n0088_p0798c02║死已定何必禱之乃與開導往生淨土之旨即跏趺
B16n0088_p0798c03║作印西向坐化翌日清照至為入龕歸庵三日亦坐
B16n0088_p0798c04║亡應同立蓮池之讖
B16n0088_p0798c05║樓汾
B16n0088_p0798c06║按佛祖綂紀樓汾四明畫錦名門也因兄寶洲究明
B16n0088_p0798c07║佛理每與沙門談道汾必從旁樂聽年二十二忽得
B16n0088_p0798c08║疾乃一志西歸謂父母曰但得生淨土見佛此道最
B16n0088_p0798c09║高仍令請僧說法開導諷觀經設像㡠對臥牀喜曰
B16n0088_p0798c10║真我師也復請僧念佛千聲即曰吾已身在西方乃
B16n0088_p0798c11║瞑目面西念佛而化
B16n0088_p0798c12║高浩象
B16n0088_p0798c13║按佛祖綂紀高浩象東平人杜門靜坐專誦無量壽
B16n0088_p0798c14║經觀中汎紅葉於玉沼初未見佛乃即華上傾心致
B16n0088_p0798c15║敬遙睇佛之金容光輝遠映一夕見眾菩薩來迎奄
B16n0088_p0798c16║忽而化
B16n0088_p0798c17║張元祥
B16n0088_p0798c18║按佛祖綂紀張元祥長安人常念佛不輟一日催家
B16n0088_p0798c19║人云西方聖人待我齋畢同往淨土及事訖果索香
B16n0088_p0798c20║火跏趺面西而化
B16n0088_p0798c21║李知遙
B16n0088_p0798c22║按佛祖綂紀李知遙長安人率眾為五會念佛忽出
B16n0088_p0798c23║堂向空頂禮空中有聲云報汝李知遙功成果自招
B16n0088_p0798c24║引君往淨土同汝上金憍即就牀端坐而化天香郁
B16n0088_p0798c25║然
B16n0088_p0798c26║姚約
B16n0088_p0798c27║按佛祖綂紀姚約家霅川仙潭潛心內典有僧來謁
B16n0088_p0799a01║必遜居東道謂不當以俗先僧也覺海友師勸里人
B16n0088_p0799a02║結淨業社約實主其事忽告友曰久厭浮生不日西
B16n0088_p0799a03║去師可助我繫念友遂日與持誦一日就坐而化既
B16n0088_p0799a04║而夢於友曰約已往生師之力也友曰欲從公遊可
B16n0088_p0799a05║乎約曰師世壽未盡寺中景懿行當先至閱月果終
B16n0088_p0799a06║懿蓋同社友也
B16n0088_p0799a07║梅福
B16n0088_p0799a08║按佛祖綂紀梅福松江人誦經持戒繫念淨土臨終
B16n0088_p0799a09║預知即絕食飲水念勢至菩薩至七日澡浴更衣端
B16n0088_p0799a10║坐告眾曰勢至菩薩今來迎我即坐化去
B16n0088_p0799a11║唐世良
B16n0088_p0799a12║按佛祖綂紀唐世良會稽人持戒茹素念佛禮拜年
B16n0088_p0799a13║老疾病猶不就枕誦彌陀經十萬過謂家人云佛來
B16n0088_p0799a14║接我言訖作禮即便坐逝有人在道味山夜夢西方
B16n0088_p0799a15║異光旛華天樂空中聲云唐世良已歸淨土
B16n0088_p0799a16║陸偉
B16n0088_p0799a17║按佛祖綂紀陸偉錢塘人為州都掾中年厭世念佛
B16n0088_p0799a18║率眾結法華華嚴二社各百許人其法各人在家誦
B16n0088_p0799a19║經一卷日終就寺讀誦終日而散如是二十年遂成
B16n0088_p0799a20║大會嘗手書法華華嚴楞嚴圓覺金剛金光明等經
B16n0088_p0799a21║晚年子孫彫落更無餘累忽一日易衣端坐念佛而
B16n0088_p0799a22║化
B16n0088_p0799a23║李彥通
B16n0088_p0799a24║按佛祖綂紀李彥通家會稽為鍛師因開元繫念往
B16n0088_p0799a25║預其會忽悟世無常歸心淨業一朝得疾遽云我遊
B16n0088_p0799a26║行淨土見二門扄鐍甚固逡巡之際見利行人開門
B16n0088_p0799a27║引入見蓮池樓閣佛菩薩眾遂請晞經道果二行人
B16n0088_p0799b01║至臥榻前說法策道舉家念佛西向坐逝
B16n0088_p0799b02║陸浚
B16n0088_p0799b03║按佛祖綂紀陸浚家錢塘少事公門久之棄去以淨
B16n0088_p0799b04║土為業寓西湖繫念會每對佛懺悔必至垂淚道友
B16n0088_p0799b05║相見說淨業因緣纔十餘句便悲咽感歎惟恐此生
B16n0088_p0799b06║之不度三昧之不成往生之未諧我佛之未見也臨
B16n0088_p0799b07║終得病請圓淨律師請淨土法門諷觀經至上品淨
B16n0088_p0799b08║謂之曰此時好去浚曰眾聖未齊且待少時即起就
B16n0088_p0799b09║竹牀面西端坐頃刻化去
B16n0088_p0799b10║徐六公
B16n0088_p0799b11║按佛祖綂紀徐六公嘉興農夫也翁婆蔬食設像繫
B16n0088_p0799b12║念如是四十年屢夢遊淨土預作一龕臨行之日易
B16n0088_p0799b13║布衣草屩入龕端坐頃之即曰佛來迎我泊然而化
B16n0088_p0799b14║鍾離景融（附鍾離松）
B16n0088_p0799b15║按佛祖綂紀鍾離景融少師第七子官朝請大夫常
B16n0088_p0799b16║誦觀經念佛不輟挂冠棄仕結茅儀真東園側嘗曰
B16n0088_p0799b17║識得彌陀彌陀彌陀不識彌陀奈何奈何不識彌陀
B16n0088_p0799b18║彌陀更在西方外識得彌陀彌陀祗在自己家一夕
B16n0088_p0799b19║命僧玅應誦普賢行願品炷香敬聽畢兩手作印而
B16n0088_p0799b20║化自任氏少師大夫三世得生淨土曾孫松居於婺
B16n0088_p0799b21║乾道中奉祠吳郡與寶積實師東平呂泊等結社念
B16n0088_p0799b22║佛無所疾忽端坐西向合掌而化
B16n0088_p0799b23║李邴
B16n0088_p0799b24║按佛祖綱目邴字漢老任城人官翰林學士後拜叅
B16n0088_p0799b25║知政事醉心祖道有年聞宗杲力排默照為邪禪心
B16n0088_p0799b26║疑且怒過杲觀聽值杲方示眾舉趙州柏樹子話垂
B16n0088_p0799b27║語曰庭前柏樹子今日重新舉打破趙州關特地尋
B16n0088_p0799c01║言語敢問大眾既是打破趙州關為什麼特地尋言
B16n0088_p0799c02║語良久曰當初只道茅長短燒了方知地不平邴忽
B16n0088_p0799c03║領悟謂杲曰無老師後語幾合蹉過別後以書咨決
B16n0088_p0799c04║杲答書略曰示論自到城中著衣喫飯抱子弄孫色
B16n0088_p0799c05║色仍舊既無拘滯之情亦非作奇特之想宿習舊障
B16n0088_p0799c06║亦稍輕微三復斯語歡喜踴躍此乃學佛之驗也儻
B16n0088_p0799c07║非過量大人於一笑中百了千當則不能知吾家果
B16n0088_p0799c08║有不傳之妙若不爾者疑怒二字法門盡未來際終
B16n0088_p0799c09║不能壞使太虛空為雲門口草木瓦石皆發光明助
B16n0088_p0799c10║說道理亦不奈何方信此段因緣不可傳不可學須
B16n0088_p0799c11║是自證自悟自肯自休方始徹頭公今一笑頓兦所
B16n0088_p0799c12║得夫復何言後邴病將革以偈寄彌光曰曩歲曾經
B16n0088_p0799c13║度厄津深將法力荷雲門如今稍覺神明復擬欲酬
B16n0088_p0799c14║師不報恩光答曰胡牀穩坐已通津何處還尋不二
B16n0088_p0799c15║門八苦起時全體現不知誰解報深恩邴得報閱罷
B16n0088_p0799c16║而逝
B16n0088_p0799c17║張迪
B16n0088_p0799c18║按淨土晨鐘張迪錢塘人官助教從圓淨律師受菩
B16n0088_p0799c19║薩戒咨問淨業法門篤志修持誓生安養每念佛時
B16n0088_p0799c20║揚聲勇猛至失音猶不已一日謂圓淨曰定中見白
B16n0088_p0799c21║色頻伽鳥飛舞於前又三年西向端坐念佛而化
B16n0088_p0799c22║王日休
B16n0088_p0799c23║按淨土晨鐘王日休龍舒人國學進士博極經史一
B16n0088_p0799c24║旦捐之曰是皆業習非究竟法吾其為西方之歸自
B16n0088_p0799c25║是精進念佛年六十布衣蔬食日課千拜夜分乃寢
B16n0088_p0799c26║作淨土文勸世激切懇到將卒三日前徧別親識有
B16n0088_p0799c27║不復相見之語至期如常禮念忽厲聲稱阿彌陀佛
B16n0088_p0800a01║唱言佛來迎我屹然立化如植木矣稽其日課有十
B16n0088_p0800a02║二萬九千五百貼於壁邦人有夢二青衣引公西行
B16n0088_p0800a03║者自是家家肖像崇事云丞相益國公周必大作贊
B16n0088_p0800a04║張于湖作序
B16n0088_p0800a05║葛繁
B16n0088_p0800a06║按淨土晨鐘葛繁澄江人少登科第官至朝散平居
B16n0088_p0800a07║日行方便凡公署私居必營淨室設佛像常入室禮
B16n0088_p0800a08║誦舍利從空而下平時以淨業普勸道俗多服其化
B16n0088_p0800a09║有僧定中神遊淨土見繁在焉後無疾面西端坐而
B16n0088_p0800a10║化
B16n0088_p0800a11║王仲回
B16n0088_p0800a12║按淨土晨鐘王仲回官光州司士叅軍常叩天衣懷
B16n0088_p0800a13║禪師有省念佛楊次公守丹陽屢就教云經中教人
B16n0088_p0800a14║求生淨土而祖師云心是淨土不必更求如何楊公
B16n0088_p0800a15║答曰試自忖量若在佛境則無淨無穢何用求生若
B16n0088_p0800a16║未出眾生境安可不至心念佛舍穢土而求生淨土
B16n0088_p0800a17║乎司士感悟欣躍而去後二年楊公在丹陽忽夢司
B16n0088_p0800a18║士云向蒙指示今已得生特來致謝數日訃至言司
B16n0088_p0800a19║士七日前預知時至與宗黨言別而化正感夢時也
B16n0088_p0800a20║孫忠
B16n0088_p0800a21║按淨土晨鐘孫忠四明人早慕西方於郡城東築庵
B16n0088_p0800a22║念佛後因病請僧百人繫念忽仰空合掌手結雙印
B16n0088_p0800a23║怡然而化闔城聞天樂異香漸向西沒二子相繼念
B16n0088_p0800a24║佛亦坐化
B16n0088_p0800a25║沈銓
B16n0088_p0800a26║按淨土晨鐘沈銓家錢塘同妻施氏專心淨土平時
B16n0088_p0800a27║諸善悉用囘向後及妻前後命終皆感化佛持錫接
B16n0088_p0800b01║引而去
B16n0088_p0800b02║金奭
B16n0088_p0800b03║按淨土晨鐘金奭會稽人網魚為業忽猛省持戒精
B16n0088_p0800b04║進日課佛號萬聲久而弗替後無疾語家人云阿彌
B16n0088_p0800b05║陀佛與二菩薩俱來迎我我歸淨土去也焚香端坐
B16n0088_p0800b06║而化邑人聞異香天樂終日不散
B16n0088_p0800b07║范儼
B16n0088_p0800b08║按淨土晨鐘范儼仁和人絕心世務其子不能治家
B16n0088_p0800b09║儼不之顯但云我自是寄客耳日誦法華念阿彌陀
B16n0088_p0800b10║佛專心不懈忽見普賢菩薩乘六牙白象放金色光
B16n0088_p0800b11║報儼云明日卯時當行越一夕佛菩薩來迎就坐合
B16n0088_p0800b12║掌而逝
B16n0088_p0800b13║瞿霆發
B16n0088_p0800b14║按遂昌雜錄兩浙鹽運使瞿琴軒諱霆發下沙人內
B16n0088_p0800b15║附後以貲雄為提舉逃大滌山山中人亦富贍瞿至
B16n0088_p0800b16║日開宴張樂瞿一不少答踰數日索轎登天目便厚
B16n0088_p0800b17║䞋飯寺僧時高峰妙禪師坐死關須轆轤輓籃輿乃
B16n0088_p0800b18║得上下瞿入死關師語之云為遊山翫水來為生死
B16n0088_p0800b19║大事來瞿但泣涕曰弟子不會師擲竹篦云不探虎
B16n0088_p0800b20║穴安得虎子瞿欲捐田寺中挾寺僧一人還下沙以
B16n0088_p0800b21║田若干頃歸之歸之日僧以田券呈師師大怒叱令
B16n0088_p0800b22║速還瞿語之曰平常山中無田苦苦也過了今日欲
B16n0088_p0800b23║得田造業耶僧至下沙以券還瞿瞿曰僧輩可謂無
B16n0088_p0800b24║識此等細事何必令老僧知後為天目山建大覺師
B16n0088_p0800b25║子院久之瞿老病盡遣其婢妾以貲分與諸子女戒
B16n0088_p0800b26║勿來見我日與道者一人煑粥飲之脩然而卒若瞿
B16n0088_p0800b27║者可謂異乎常人者矣
B16n0088_p0800c01║蔣十八居士
B16n0088_p0800c02║按括異志海鹽縣蔣十八居士與其妻念二孺人日
B16n0088_p0800c03║誦大乘斷除嗜欲一日洗潄更衣燒香念佛書頌而
B16n0088_p0800c04║終居士頌曰這箇幻身四大合成今日分散各歸其
B16n0088_p0800c05║根諸幻既滅灰飛烟絕如空中風如碧天月既無障
B16n0088_p0800c06║礙又能皎潔一切永斷無復言說又云直道而行心
B16n0088_p0800c07║不諂曲四十年來脫離嗜欲唯闡大乘朝讀暮讀今
B16n0088_p0800c08║朝擺手西歸自有現成果足蔣孺人頌曰看過蓮經
B16n0088_p0800c09║萬四千平生香火有因緣西方自是吾歸路風月同
B16n0088_p0800c10║乘般若船
B16n0088_p0800c11║閻邦榮
B16n0088_p0800c12║按淨土晨鐘閻邦榮池州人二十年持往生呪念佛
B16n0088_p0800c13║將終家人夢佛放光迎榮及曉榮西向趺坐忽起行
B16n0088_p0800c14║數步曰我去也垂手結印微笑而立妻驚扶之逝矣
B16n0088_p0800c15║馮珉
B16n0088_p0800c16║按佛祖綂紀馮珉上虞人投志西方修懺念佛如是
B16n0088_p0800c17║十載一夕請同修社人相助諷彌陀經念佛號次誦
B16n0088_p0800c18║普賢懺罪偈願往生偈即端坐合掌而終
B16n0088_p0800c19║孫良
B16n0088_p0800c20║按華嚴持驗孫良錢塘人隱居閱大藏尤得華嚴之
B16n0088_p0800c21║旨居恆誦持不廢後依大智律師受菩薩戒日誦佛
B16n0088_p0800c22║萬聲幾二十年一日命家人請僧念佛方半晌望空
B16n0088_p0800c23║合掌云諸佛已荷降臨退坐而化
B16n0088_p0800c24║羅熙明
B16n0088_p0800c25║按江西通志性空居士姓羅名熙明吉水人少為蜀
B16n0088_p0800c26║商遊峨嵋悅之且喜學浮屠術六十餘喪父母絕葷
B16n0088_p0800c27║酒棄家潛姓名往重慶真武山中子通挾厚資物色
B16n0088_p0801a01║之居士故逆知人事一日謂其徒曰明旦有遠人來
B16n0088_p0801a02║善視之比曉通至相見號泣請還不答頭觸地流血
B16n0088_p0801a03║被面者三日不輟居士神色不動徐慰之曰汝第歸
B16n0088_p0801a04║某月日汝已得子所挾物慎勿畱此作祟通誓死不
B16n0088_p0801a05║去則取諸徒所畫己像自書偈曰娘生本來無有相
B16n0088_p0801a06║又勞丹青強畫樣改名換姓異多端古今湛寂空蕩
B16n0088_p0801a07║蕩咦對面分明人不識精赤條條無遮障指謂通曰
B16n0088_p0801a08║吾非汝父此為汝父能生活汝者謹奉持以行遂絕
B16n0088_p0801a09║口通不得已長號返舟經王陵灘風濤倏起同侶盡
B16n0088_p0801a10║溺忽憶居士語抱軸浮水面得免至家子秀章生訊
B16n0088_p0801a11║月日俱驗後居士年九十有二召山人周良授書二
B16n0088_p0801a12║編且曰某日吾歸此編將以相報其一俟吾孫秀章
B16n0088_p0801a13║來與之至期沐浴端坐逝七日面如生郡守異其事
B16n0088_p0801a14║捐俸葬之秀章所得書乃居士語錄祕不示人咸疑
B16n0088_p0801a15║異書云
B16n0088_p0801a16║趙老
B16n0088_p0801a17║按陝西通志趙老自號山主頃刻間覺悟禪宗居富
B16n0088_p0801a18║平明月山頂以藥餌濟人有疾請者乘虎以往一方
B16n0088_p0801a19║依之如思邈云嘗有偈曰明月清風好坐禪休將意
B16n0088_p0801a20║馬走山川此生不修真空去再遇人身幾萬年其蟬
B16n0088_p0801a21║蛻骨在山寺西室
B16n0088_p0801a22║鄧法
B16n0088_p0801a23║按延平府志鄧公名法沙縣二十三都人習靜於龍
B16n0088_p0801a24║會山中得祐正大師饒公松心印凡祈禱皆應後將
B16n0088_p0801a25║化亦微露靈異嘗自杉口歸渡以笠為舟以杖為檝
B16n0088_p0801a26║即斂柴自焚而化里人收其骨塑像祀之所遺法器
B16n0088_p0801a27║法衣並所焚基址尚存
B16n0088_p0801b01║子成
B16n0088_p0801b02║按陝西通志子成字彥美號妙明霸陵人少時為儒
B16n0088_p0801b03║長而從釋洞明本宗嘗註心經五日而成萬二千言
B16n0088_p0801b04║詞理精當尤善詩詞
B16n0088_p0801b05║李智遠
B16n0088_p0801b06║按松江府志李智遠華亭人自號谷隱野人居頤浩
B16n0088_p0801b07║寺竟日掩關澄心默坐若槁木然元兵至不去兵擒
B16n0088_p0801b08║之不驚及縱之亦不喜事定月餘忽沐浴衣冠斂身
B16n0088_p0801b09║危坐手書詩云四十三年處世中夢中成夢又成空
B16n0088_p0801b10║今朝撒手還歸去木馬頻嘶物外風書畢而逝
B16n0088_p0801b11║金
B16n0088_p0801b12║李純甫
B16n0088_p0801b13║按金史本傳純甫字之純弘州襄陰人擢承安二年
B16n0088_p0801b14║經義進士宰執愛其文薦入翰林正大末出倅坊州
B16n0088_p0801b15║未赴改京兆府判官卒於汴年四十七純甫為人聰
B16n0088_p0801b16║敏少自負其材謂功名可俯拾中年無仕進意得官
B16n0088_p0801b17║未成考旋即歸隱日與禪僧士子遊以文酒為事晚
B16n0088_p0801b18║年喜佛力探其奧義自類其文凡論性理及關佛老
B16n0088_p0801b19║二家者號內藁其餘應物文字為外藁又解楞嚴金
B16n0088_p0801b20║剛經老子莊子中庸集解鳴道集解號中國心學西
B16n0088_p0801b21║方父教數十萬言以故為名教所貶云
B16n0088_p0801b22║按佛法金湯編之純自號屏山居士資性英邁於天
B16n0088_p0801b23║下書無所不讀三十歲後徧觀佛書既而取道學諸
B16n0088_p0801b24║家之書讀之一旦有會於其心乃合三家為一取先
B16n0088_p0801b25║儒之說箋其不相合者著為成書所為鳴道集說是
B16n0088_p0801b26║也
B16n0088_p0801b27║按佛祖綱目純甫中歲始學佛能悉其精奧嘗賦雜
B16n0088_p0801c01║詩云顛倒三生夢飛塵萬刧心乾坤頭至踵混沌古
B16n0088_p0801c02║猶今黑白無真色宮商豈至音維摩嬾開口枝上一
B16n0088_p0801c03║蟬吟空譯流沙語難叅少室禪泥牛耕海底玉犬吠
B16n0088_p0801c04║雲邊仰嶠圓茶夢曹山放酒顛書生眼如月休被衲
B16n0088_p0801c05║僧穿
B16n0088_p0801c06║元
B16n0088_p0801c07║蓋時敏
B16n0088_p0801c08║按山東通志時敏臨清人字志學號西村金末兵亂
B16n0088_p0801c09║人多逃竄時敏生踰月父母逃急啼不止棄之東郭
B16n0088_p0801c10║外草中兵退十九日涕泣尋而瘞之見其神色明潤
B16n0088_p0801c11║木葉覆庇其身兔乳之草驚兔走口尚有乳汁方知
B16n0088_p0801c12║兔乳及長常以積善為務居家好施與年老如童一
B16n0088_p0801c13║日無疾召集親朋攝衣冠危坐取筆書偈而逝
B16n0088_p0801c14║陳君璋
B16n0088_p0801c15║按法華持驗君璋黃巖人端重寡言年四十與室葉
B16n0088_p0801c16║氏披誦法華念佛惟謹年六十疾篤一夕命其子景
B16n0088_p0801c17║星扶之坐謂曰吾歸去曰歸何處去曰沒處去又曰
B16n0088_p0801c18║我死宜依桑門闍維法言訖合掌稱南無阿彌陀佛
B16n0088_p0801c19║而逝
B16n0088_p0801c20║元以假
B16n0088_p0801c21║按處州府志以假號空中棲禪於白雲山四方之侶
B16n0088_p0801c22║聞風來赴履滿戶外至元丙子夏一日援筆書偈曰
B16n0088_p0801c23║地火水風先佛記掘地深埋第一義一免檀那幾片
B16n0088_p0801c24║柴二免人言無舍利跏趺儼然而化
B16n0088_p0801c25║衣和庵主
B16n0088_p0801c26║按寧波府志衣和庵主一名知和蘇州崐山人隱居
B16n0088_p0801c27║奉之雪竇山畜二鹿馴伏妙高峰千丈岩藤龕棲雲
B16n0088_p0802a01║雲庵皆其跡也後徒二靈山終焉大德丁未庵為盜
B16n0088_p0802a02║燬後虎乳其墟為人害咸謂庵復則虎息至元丙子
B16n0088_p0802a03║復其庵肖其像虎不為害