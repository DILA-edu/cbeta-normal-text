B16n0088_p0803a01║欽定古今圖書集成博物彙編神異典
B16n0088_p0803a02║　第二百十卷目錄
B16n0088_p0803a03║居士部列傳四
B16n0088_p0803a04║明
B16n0088_p0803a05║朱濂魏宗杲
B16n0088_p0803a06║佘喜巖錢梗
B16n0088_p0803a07║顧源殷邁
B16n0088_p0803a08║丁明登陳守真
B16n0088_p0803a09║殷錦楊嘉褘
B16n0088_p0803a10║郝熙載孫叔子
B16n0088_p0803a11║唐廷任王曰銓
B16n0088_p0803a12║紀青戈以安
B16n0088_p0803a13║五臺居士汪魏美
B16n0088_p0803a14║朱元正朱綱
B16n0088_p0803a15║無名氏楊氏僕
B16n0088_p0803a16║杜羅漢繆光
B16n0088_p0803a17║周姓夫婦江雲
B16n0088_p0803a18║覺來先生黃家舒
B16n0088_p0803a19║馬壬玉張二果
B16n0088_p0803a20║居士部藝文一
B16n0088_p0803a21║與遠法師書　晉戴安公
B16n0088_p0803a22║重與遠法師書　前人
B16n0088_p0803a23║答戴處士書　釋慧遠
B16n0088_p0803a24║復與戴處士書　前人
B16n0088_p0803a25║與隱士劉遺民等書　前人
B16n0088_p0803a26║復陳旻昭　明釋智旭
B16n0088_p0803a27║復項居士　前人
B16n0088_p0803b01║居士部藝文二（詩）
B16n0088_p0803b02║胡居士臥病遺米因贈　唐王維
B16n0088_p0803b03║與胡居士皆病寄此詩兼示學人二首
B16n0088_p0803b04║　前人
B16n0088_p0803b05║酬黎居士浙川作　前人
B16n0088_p0803b06║聽藍谿僧為元居士說維摩經　孟郊
B16n0088_p0803b07║自臯亭至吳門弔二大護法　僧慧浸
B16n0088_p0803b08║錢道人有詩云直須認取主人翁作兩絕戲之
B16n0088_p0803b09║　宋蘇軾
B16n0088_p0803b10║劉器之好譚禪不喜遊山山中笋出戲語器之
B16n0088_p0803b11║可同叅玉版長老　前人
B16n0088_p0803b12║贈王居士三首　何偁
B16n0088_p0803b13║贊居士趙抃偈　釋佛慧
B16n0088_p0803b14║病後贈姚仲寬居士　金陳賡
B16n0088_p0803b15║集古懷韓居士　李俊民
B16n0088_p0803b16║早秋聽秋居士園池　元歐陽元
B16n0088_p0803b17║悟道吟　明周憲王
B16n0088_p0803b18║又
B16n0088_p0803b19║居士部紀事一
B16n0088_p0803b20║
B16n0088_p0803b21║
B16n0088_p0803b22║
B16n0088_p0803b23║
B16n0088_p0803b24║
B16n0088_p0803b25║
B16n0088_p0803b26║
B16n0088_p0803b27║
B16n0088_p0803c01║神異典第二百十卷
B16n0088_p0803c02║居士部列傳四
B16n0088_p0803c03║明
B16n0088_p0803c04║宋濂
B16n0088_p0803c05║按佛祖綱目宋濂字景濂號無相居士金華人生時
B16n0088_p0803c06║母夢異僧手寫華嚴經來謂母曰吾乃永明延壽顧
B16n0088_p0803c07║假一室以終此卷覺已濂即生因名曰壽後更名濂
B16n0088_p0803c08║六歲日記二千餘言九歲能詩入清蘿盡閱鄭氏所
B16n0088_p0803c09║著書數萬卷聞伏龍元長吐言如奔雷欲屈之特往
B16n0088_p0803c10║謁相與詰難數千言不契而退復上長書長答曰前
B16n0088_p0803c11║日承一宿山中今日有書來報無明讀一過不覺失
B16n0088_p0803c12║笑笑箇什麼笑景濂坐井觀天又如貧兒拾得錫說
B16n0088_p0803c13║與人要做銀子賣只是自不識貨教別人不識貨則
B16n0088_p0803c14║不可何以故景濂每嘗在塵勞聲色境界中混得爛
B16n0088_p0803c15║骨地熟了思量計較文字語言弄聰明業識多了乍
B16n0088_p0803c16║聞吾輩說一箇放下可以做寂靜工夫透脫生死得
B16n0088_p0803c17║此事入手暫時起一念厭離心退步靜坐回頭乃見
B16n0088_p0803c18║無思量無語言處便錯認作法身喻如玲瓏八面窻
B16n0088_p0803c19║喻如須彌山言說不得這箇只是暫時岐路如何便
B16n0088_p0803c20║罵得佛贊得祖贊得無明耶贊罵憎愛心不除但增
B16n0088_p0803c21║長我見我見未忘目前只見別人過失不知自家過
B16n0088_p0803c22║失要成辦透脫生死大事難矣景濂果欲辦這件事
B16n0088_p0803c23║只向無思量無言語處仔細推窮不用說向人驀忽
B16n0088_p0803c24║命根斷偷心絕絕後更甦欺君不得却來求印可亦
B16n0088_p0803c25║不遲濂得書越二年又往見長長曰聞君閱盡一大
B16n0088_p0803c26║藏教有諸曰然曰君耳閱乎抑目觀也曰亦目觀耳
B16n0088_p0803c27║曰使目之能觀者君謂誰耶濂揚眉向之於是相視
B16n0088_p0804a01║一笑
B16n0088_p0804a02║按學佛考訓學士宋濂相傳為末明壽後身也元時
B16n0088_p0804a03║隱居自號幅巾居士博通內典撰護法錄行於世
B16n0088_p0804a04║魏宗杲
B16n0088_p0804a05║按紹興府志宗杲諸暨人末樂間以人材試刑部無
B16n0088_p0804a06║何謝事歸遇雲水僧談禪理遂有悟晨夕趺坐有時
B16n0088_p0804a07║或兀坐草間如木偶人臨卒謂諸子曰扶我龕中當
B16n0088_p0804a08║衣我以薪
B16n0088_p0804a09║佘喜巖
B16n0088_p0804a10║按四川總志喜巖延安人性資朴古住太清宮年踰
B16n0088_p0804a11║八十末樂五年三月二十六日更衣焚香盤趺而坐
B16n0088_p0804a12║曰來由此門去由此路一脚不失回頭即悟鼻垂䨇
B16n0088_p0804a13║柱旬日顏色不改
B16n0088_p0804a14║錢梗
B16n0088_p0804a15║按紹興府志錢梗山陰人明嘉靖四年解元五年進
B16n0088_p0804a16║士官邢部致仕後十餘年秦望山半巖間構八角亭
B16n0088_p0804a17║獨棲其中者八年今亭址俱存也姑蘇都太僕穆嘗
B16n0088_p0804a18║遇異人謂曰凡學長生者必於功名地馳驅數載心
B16n0088_p0804a19║乃死若公者非邪
B16n0088_p0804a20║顧源
B16n0088_p0804a21║按列朝詩集源字清甫金陵人家有日涉園甲於都
B16n0088_p0804a22║城陳魯南為之詩曰六朝家世舊風流猶說江南顧
B16n0088_p0804a23║虎頭花竹逕深如樂苑窻楹池繞似滄洲東晉香鑪
B16n0088_p0804a24║金籀字南唐畫障澄心紙米家國畫鄴侯書平泉樹
B16n0088_p0804a25║石烏皮几其勝概如此居士少負俊才高自位置非
B16n0088_p0804a26║勝流名僧不與梯接山水師小米書法懷琳落筆無
B16n0088_p0804a27║塵俗氣年幾四十即斷葷酒獨處一室禪榻淨瓶蕭
B16n0088_p0804b01║然壁觀宛然一老爛頭陀也嘉靖乙丑八月忽示微
B16n0088_p0804b02║疾延名僧素庵雲谷輩懸彌陀像鳴磬念佛語素庵
B16n0088_p0804b03║曰吾決定往生矣我每夜見彌陀法身徧滿虛空世
B16n0088_p0804b04║界世界皆金色佛視我微笑而挈我又以袈裟被我
B16n0088_p0804b05║庵曰居士即今身在何處曰我身坐蓮花中半月餘
B16n0088_p0804b06║止露一頭華色白大於我身其內甚香侍者一室俱
B16n0088_p0804b07║聞華香諸子悲戀不已居士說偈以示之復語雲谷
B16n0088_p0804b08║我觀佛已成空中無數諸佛如一片金山耀目今夜
B16n0088_p0804b09║三更行矣須如車行十里頃始可沐浴更衣至期怡
B16n0088_p0804b10║然而逝金陵有殷侍郎邁者研精內典所謂學佛作
B16n0088_p0804b11║家也作寶幢居士傳記其往生事甚覈以謂居士生
B16n0088_p0804b12║平示有妻子常修梵行雖處居家常樂遠離皈依淨
B16n0088_p0804b13║土從容告終其素履清修積報如此也馮祭酒聞之
B16n0088_p0804b14║曰余欲採近世往生事跡顯著者彙為一集當以寶
B16n0088_p0804b15║幢壓卷萬曆間焦狀元竑刻居士玉露堂稿四卷
B16n0088_p0804b16║按淨土晨鐘萬曆間顧公寶幢諱源志修淨業與道
B16n0088_p0804b17║友張老居士善疾篤集僧俗十人念阿彌陀佛唱和
B16n0088_p0804b18║相續張與焉公謂云此時尚不見動靜張云汝大錯
B16n0088_p0804b19║何用疑須專切打起精神念佛須臾間眾忽聞異香
B16n0088_p0804b20║滿室公自見身坐蓮花中諸子悲戀不勝論曰汝等
B16n0088_p0804b21║謂我往何處即此處諸佛迎我三鼓起行我願既遂
B16n0088_p0804b22║汝等之願亦慰矣至期含笑去
B16n0088_p0804b23║殷邁
B16n0088_p0804b24║按列朝詩集邁字時訓南京人嘉靖辛丑進士除戶
B16n0088_p0804b25║部主事改南吏部出為僉事副使請致仕又起原官
B16n0088_p0804b26║歷布政南太僕卿復致仕萬曆初即家起南太常卿
B16n0088_p0804b27║陞禮部右侍郎管南祭酒事後再疏致仕性尚元泊
B16n0088_p0804c01║淡默寡交少求格致之義不得其說叅證內典澄思
B16n0088_p0804c02║靜照久之忽有省自此皈心佛學栖息天界寺灰心
B16n0088_p0804c03║縛禪精持戒律雖老禪和不能及也華亭陸文定公
B16n0088_p0804c04║稱其坐鎮雅俗似房次律急流勇退似錢宣靖洞明
B16n0088_p0804c05║宗要則楊次公晁太傅至其信道之篤不言而默成
B16n0088_p0804c06║視理學諸儒不知何如也二公外修儒行內閟禪宗
B16n0088_p0804c07║皆為法門龍象故文定之稱殷公其信而有徵如此
B16n0088_p0804c08║丁明登
B16n0088_p0804c09║按淨土晨鐘明登號劍虹江浦人萬曆己酉皈依雲
B16n0088_p0804c10║棲大師篤信淨土法門改號蓮侶崇禎己巳受四戒
B16n0088_p0804c11║於隱微庚午受菩薩戒於大慧自萬曆丙辰登第宦
B16n0088_p0804c12║遊溫陵每以出世大事開化緇素感悟甚多守衢時
B16n0088_p0804c13║力禁屠牛有無賴犯法捕之急知公敬僧即薙髮進
B16n0088_p0804c14║公令里甲察其還俗日重懲之其人勵志參修卒為
B16n0088_p0804c15║名衲初任泉州司李憲批枷責公立法願納米者聽
B16n0088_p0804c16║用以贍獄貧犯夏月修葺監鋪給香薷飲葵扇冬月
B16n0088_p0804c17║設暖匣椒薑擇醫視病更買素珠百十串散眾囚念
B16n0088_p0804c18║佛恆語人曰人在患難發心者多吾乘其悔恨導之
B16n0088_p0804c19║念佛幸而出獄為良民矣憫念室中閨流不聞佛法
B16n0088_p0804c20║請禪師演說大乘令於幃內聽之眷屬一時披剃者
B16n0088_p0804c21║四人聞蓮大師云有老嫗稱其夫念佛一心不亂臨
B16n0088_p0804c22║行一請而別嫗由此深信淨土大師亦自此發心出
B16n0088_p0804c23║家公繪一請圖懸齋中題詩有與君一請瞥然去珍
B16n0088_p0804c24║重相逢九品蓮句乙酉冬病劇十一月朔具疏告佛
B16n0088_p0804c25║決意願求往生日焚一疏至第十日粥飲如常面色
B16n0088_p0804c26║光潤諄諄以同生西方普勸親知就榻稍臥寂爾長
B16n0088_p0804c27║往輯有故鄉消息蓮漏清音芥火菂商淡話十餘種
B16n0088_p0805a01║皆淨土要書也
B16n0088_p0805a02║陳守真
B16n0088_p0805a03║按松江府志陳守真年七十有五猶童身也事母孝
B16n0088_p0805a04║歲種木棉半畞所穫恆倍藉以養母當鉏種高擊木
B16n0088_p0805a05║魚祝諸蟲遠徙後守真坐化百千人送之用釋氏法
B16n0088_p0805a06║茶毘竟猶端坐火中觀者驚異
B16n0088_p0805a07║殷錦
B16n0088_p0805a08║按松江府志錦華亭新塘人貧農好施六十抱疴命
B16n0088_p0805a09║次子性德披緇代進諸名山香數年始歸錦喜曰我
B16n0088_p0805a10║願畢矣遂沐浴焚香端坐口吟曰世味已知雞肋淡
B16n0088_p0805a11║人生何用馬蹄忙又說偈而逝時年七十有五
B16n0088_p0805a12║楊嘉禕
B16n0088_p0805a13║按淨土晨鐘嘉禕字邦華泰和人年十三持不殺戒
B16n0088_p0805a14║蚤虱無所傷潛心淨土法門日誦彌陀經二十三肄
B16n0088_p0805a15║業南雍俄疾作以萬曆乙巳仲冬十九日卒卒之先
B16n0088_p0805a16║夢遊地獄見地藏大士於冥陽殿覺而放諸生命延
B16n0088_p0805a17║僧誦經念佛謂人曰吾將逝矣青蓮花現吾前得非
B16n0088_p0805a18║淨土境乎遂晝夜念佛不輟命息燭曰汝輩假燭為
B16n0088_p0805a19║明吾不須燭常在光明中耳問何所見曰蓮開四色
B16n0088_p0805a20║問見彌陀否曰見彌陀現千丈身問觀音曰身與彌
B16n0088_p0805a21║陀等問勢至曰不見也言訖忽躍起拈香連聲語曰
B16n0088_p0805a22║彌陀經功德不可說不可說吾已得上品矣寂然而
B16n0088_p0805a23║逝
B16n0088_p0805a24║郝熙載
B16n0088_p0805a25║按淨土晨鐘熙載錢塘人法名廣定生平忠信不欺
B16n0088_p0805a26║以德行稱於黌校晚歸佛持誦夙夜加虔萬曆辛亥
B16n0088_p0805a27║春二月得疾每睡覺云吾夢於中山求見佛佛未見
B16n0088_p0805b01║百鳥叢集如是累日至二十七子夜忽云有二童子
B16n0088_p0805b02║來迎佛坐蓮華臺現吾前吾往矣吉祥而逝
B16n0088_p0805b03║孫叔子
B16n0088_p0805b04║按淨土晨鐘叔子法名大玗自幼敏而好學年十二
B16n0088_p0805b05║隨父鏡吾公奉四十八願彌陀像入雲棲因受五戒
B16n0088_p0805b06║歸斷葷血矢志念佛誓取金臺勤苦不惜身命俄見
B16n0088_p0805b07║兩比丘持蓮花以一心淨土印可復見化人誦金剛
B16n0088_p0805b08║經一晝夜乃矍然起坐曰彌陀觀音皆來迎我結金
B16n0088_p0805b09║剛拳印大呼阿彌陀佛數聲泊然而寂時萬曆辛亥
B16n0088_p0805b10║仲冬十一日有淨土十二時歌傳世
B16n0088_p0805b11║唐廷任
B16n0088_p0805b12║按淨土晨鐘廷任蘭谿人號體如居士友孝醇慤出
B16n0088_p0805b13║自天性少遊黌校有聲已而覺世無常傾心至道叅
B16n0088_p0805b14║雲棲受念佛三昧遂力行之凡十三年如一日篤志
B16n0088_p0805b15║西方萬曆癸卯仲冬六十壽旦忽謂諸子曰新春十
B16n0088_p0805b16║二日吾歸矣數日前禮誦如平時至期盥潄整衣端
B16n0088_p0805b17║坐結手印口稱佛名含笑而逝如入禪定
B16n0088_p0805b18║王曰銓
B16n0088_p0805b19║按畿輔通志曰銓開州人生而記憶兩世事博通經
B16n0088_p0805b20║史尤精於春秋後棄舉子業悉心內典大有元悟時
B16n0088_p0805b21║或口占自述如蘆花兩岸雪江水一天秋鐵牛耕破
B16n0088_p0805b22║扶桑國迸出金烏照海門人皆傳頌之號鮒鰅山人
B16n0088_p0805b23║又號蓮舟居士萬曆十七年對人言明春當化去果
B16n0088_p0805b24║應之所著有心經註疏金剛註疏行世
B16n0088_p0805b25║紀青
B16n0088_p0805b26║按列朝詩集紀青字竺遠上元人為諸生好為詩古
B16n0088_p0805b27║文譚言穎絕不得志於有司入天台國清寺投耆宿
B16n0088_p0805c01║雪堂為僧繙閱藏典力掃宗門雖天童亦所不與他
B16n0088_p0805c02║無論也久之遊西湖不耐寂寞冠巾歸江東以詩酒
B16n0088_p0805c03║遊山水間食貧薄遊長安抵滇廣年六十餘歸家卒
B16n0088_p0805c04║子映鐘善為歌詩刻其遺集余采詩留都紀之友張
B16n0088_p0805c05║文寺出以示余自徐穎以下五人皆文寺所論次也
B16n0088_p0805c06║戈以安
B16n0088_p0805c07║按淨土晨鐘以安法名廣泰錢塘人性至孝素積善
B16n0088_p0805c08║行而深自韜晦晚歲精誠好佛與靈芝僧元素結春
B16n0088_p0805c09║秋二社念佛誦華嚴五經繼忽謂人曰吾大限將至
B16n0088_p0805c10║當為西歸資糧遂掩關課誦昕夕不輟預定歸期於
B16n0088_p0805c11║臘月二十一日前二夕妻子環視悲哽戈笑曰生必
B16n0088_p0805c12║有滅奚悲為吾方凝神淨域若等慎勿以情愛亂我
B16n0088_p0805c13║至期寂然而逝
B16n0088_p0805c14║五臺居士
B16n0088_p0805c15║按學佛考訓五臺居士姓陸氏平湖人博通內典多
B16n0088_p0805c16║所著述三學禪士每奔走之叅無趣空禪師傳斷橋
B16n0088_p0805c17║一派
B16n0088_p0805c18║汪魏美
B16n0088_p0805c19║按學佛考訓魏美居士舉孝廉叅愚庵老人二十年
B16n0088_p0805c20║不入城市臨歿作詩曰大化無停軌道術久殊轍住
B16n0088_p0805c21║世守頑形問途猶未徹至人本神運可會不可說冰
B16n0088_p0805c22║泮水還清雲開月方潔一旦破樊籠逍遙從此別輾
B16n0088_p0805c23║然而逝
B16n0088_p0805c24║朱元正
B16n0088_p0805c25║按淨土晨鐘海鹽朱元正為諸生時講孔孟之學端
B16n0088_p0805c26║方不苟六十後深入禪悅於宅後敝屋三楹閉關不
B16n0088_p0805c27║與家事門上題譬如我已死了六字每日功課午前
B16n0088_p0806a01║諷法華經一卷午後念佛千聲庚申四月唐宜之同
B16n0088_p0806a02║其門人陳則梁訪之公謂則梁曰宜之向曾與汝書
B16n0088_p0806a03║勸子修淨業可切聽之既而則梁曰老師年高盍少
B16n0088_p0806a04║開酒禁公曰子意謂衰年當藉數杯以調氣養血也
B16n0088_p0806a05║不知我之生死已畫得斷何復言此公說畫得斷時
B16n0088_p0806a06║因以手在几上畫一畫蓋已了生死矣七月無疾忽
B16n0088_p0806a07║謂子曰吾在此無事可行矣子問何處去曰西方去
B16n0088_p0806a08║子及孫固畱許之至臘月朔示疾不食家人倉皇治
B16n0088_p0806a09║後事公曰勿忙此臘八半夜事也預戒家人臨行時
B16n0088_p0806a10║勿令婦女來過二三時來亦勿哭及期端坐而逝時
B16n0088_p0806a11║方雞鳴比天旦眷屬方至舉哀公復醒開眼而不開
B16n0088_p0806a12║口但搖首令女人去仍瞑目逝爾時來去自由如此
B16n0088_p0806a13║朱綱
B16n0088_p0806a14║按淨土晨鐘綱京都人業儒中鄉舉三上春官不第
B16n0088_p0806a15║乃就職官二府致仕專修淨土日課佛三萬十五年
B16n0088_p0806a16║無少怠臨終坐榻上兩手擎珠念佛不輟異香滿室
B16n0088_p0806a17║乃云佛來也連聲稱佛而逝
B16n0088_p0806a18║無名氏
B16n0088_p0806a19║按太平府志無名氏椎魯頑鈍隨人命其負担輙從
B16n0088_p0806a20║之年三十忽向人曰我欲去矣人曰何往曰化身也
B16n0088_p0806a21║遂積柴端坐其上自鼻中滴一珠於掌心火遂起人
B16n0088_p0806a22║為之念佛而化
B16n0088_p0806a23║楊氏僕
B16n0088_p0806a24║按太平府志城中楊氏僕性愚痴蓬頭垢面不省人
B16n0088_p0806a25║事一日語同事曰吾當別汝主人不歸奈何少間主
B16n0088_p0806a26║人至即曰主人歸矣我可去乃朗聲頌曰西方去也
B16n0088_p0806a27║閉目而逝
B16n0088_p0806b01║杜羅漢
B16n0088_p0806b02║按南陽府志杜羅漢裕州人自幼不茹葷飲酒不傷
B16n0088_p0806b03║蠕動貧常為人傭工暇則誦經禮佛一日有惡少匿
B16n0088_p0806b04║羶腥於食中杜食而覺之入河引刀割腹滌其腸遇
B16n0088_p0806b05║異人以藥塗之立愈後數年坐化於羅漢山夜嘗放
B16n0088_p0806b06║大光明里中因山名遂以羅漢稱之為建塔刻像於
B16n0088_p0806b07║中迄今遇旱禱雨輙應
B16n0088_p0806b08║繆光
B16n0088_p0806b09║按南陽府志光汝寧人修道於裕州大乘山石佛洞
B16n0088_p0806b10║前坐臥一小室人有餽者止受一餐辟穀十餘日自
B16n0088_p0806b11║若也室後有一虎嘗至室中相伴一蛇大如椽伏座
B16n0088_p0806b12║下光逝蛇虎俱不見
B16n0088_p0806b13║周姓夫婦
B16n0088_p0806b14║按崇仁縣志邑西有周姓夫婦者住居普庵巷口好
B16n0088_p0806b15║誦金剛經一旦俱有悟其夫告其妻曰吾將去即更
B16n0088_p0806b16║衣而坐婦亦更衣從之二人同時坐化郡邑建雙善
B16n0088_p0806b17║坊以旌之
B16n0088_p0806b18║江雲
B16n0088_p0806b19║按鎮江府志江雲名鑑年七十餘書法華經一夕漏
B16n0088_p0806b20║二下客至呼之猶書經竟未知為夜分也因訝暗室
B16n0088_p0806b21║何能書眾始知其目有慧光嘗語人曰吾某日當去
B16n0088_p0806b22║問其去處不言屆期竟不去又問之曰繡頭延吾耳
B16n0088_p0806b23║人曰公禁足又不見客而繡頭久未至何知之鑑曰
B16n0088_p0806b24║吾自知之苐往問可也及問繡頭以素諷法華呪意
B16n0088_p0806b25║更三載為滿乃鑑咸前知焉後三載繡頭果延鑑作
B16n0088_p0806b26║圓滿功德訖而鑑以無疾化去憨山德清為題其遺
B16n0088_p0806b27║像曰筆頭無火夜生光了了徐書經幾行幽鳥一聲
B16n0088_p0806c01║啼不盡東風吹盡百花香
B16n0088_p0806c02║覺來先生
B16n0088_p0806c03║按嘉魚縣志覺來先生早歲習舉子業補邑諸生博
B16n0088_p0806c04║採內典隨感悟棄功名結草區外負米自炊不受人
B16n0088_p0806c05║間一縷粒秉巢高夷齊之節入象王獅子之宮習止
B16n0088_p0806c06║觀修淨土放生戒殺持呪禮經久之心臆洞然了無
B16n0088_p0806c07║滯礙坐脫之日感應殊異縉紳先生如正希魚山如
B16n0088_p0806c08║洞庭伯仲澹公父子皆其門下士也建塔表在白湖
B16n0088_p0806c09║淨土庵之前
B16n0088_p0806c10║黃家舒
B16n0088_p0806c11║按無錫縣志家舒字漢臣少負才有名當世而久困
B16n0088_p0806c12║諸生間甲乙以後遺棄一切體素清羸與病終始坐
B16n0088_p0806c13║臥斗室交牕密護秋風微振已襲重綿竟日之需脫
B16n0088_p0806c14║粟半器而已知府宋之普聞而重之欲致一見委曲
B16n0088_p0806c15║至再卒謝不往至若知交過從討論今古談讌既浹
B16n0088_p0806c16║流連景光感慨係之其學無所不探皆務究根柢文
B16n0088_p0806c17║章典縟金聲玉亮使牽率底滯者自廢晚學於靈巖
B16n0088_p0806c18║息心禪乘而究以西方之教為無弊故日從事焉無
B16n0088_p0806c19║子門人馬翀輯其遺文以傳
B16n0088_p0806c20║馬壬玉
B16n0088_p0806c21║按無錫縣志壬玉字彥豐文肅公世奇子方文肅官
B16n0088_p0806c22║京師蔭藉高華一時干謁請求刺促望塵倚為梯媒
B16n0088_p0806c23║壬玉心鄙之輙杜門以絕所居肅然硯北惟華嚴圓
B16n0088_p0806c24║覺諸經時時雜置左右文肅殉難旅襯東歸亂首垢
B16n0088_p0806c25║面委頓累月請卹南都目擊時事歎曰定鼎門西名
B16n0088_p0806c26║利如舊而國家陰陰猶日將暮因黯然神傷無復人
B16n0088_p0806c27║世之意為詩文寄託幽咽自寫無聊一日過虎丘疾
B16n0088_p0807a01║作不欲歸卒於舟中先是有彌陀摩頂之夢自知壽
B16n0088_p0807a02║不得長臨時手斷頂髮命以沙門服殮
B16n0088_p0807a03║張二果
B16n0088_p0807a04║按廣東通志二果字穉復東莞人正直慈良穎悟傑
B16n0088_p0807a05║出叅究性命之學十四歲遊邑泮十七歲中乙榜天
B16n0088_p0807a06║啟丁卯舉鄉薦見魏璫排䧟正人憂時憫世不求仕
B16n0088_p0807a07║逮即師事黃岩僧道創建羅浮華首臺水簾洞山諸
B16n0088_p0807a08║寺崇禎丙子奉詔薦舉內外賢才督臣熊文燦科臣
B16n0088_p0807a09║郭九鼎兩疏交薦徵辟不就戊辰歲知縣汪運光敦
B16n0088_p0807a10║請纂修邑志公正不避權勢咸稱信史修道於江西
B16n0088_p0807a11║廬山一日示寂今有塔碑在焉所著有是誰集白業
B16n0088_p0807a12║巵言金剛經註釋楞嚴正脈行世
B16n0088_p0807a13║
B16n0088_p0807a14║
B16n0088_p0807a15║
B16n0088_p0807a16║
B16n0088_p0807a17║
B16n0088_p0807a18║
B16n0088_p0807a19║居士部藝文一
B16n0088_p0807a20║與遠法師書晉戴安公
B16n0088_p0807a21║安公和南弟子常覽經典皆以禍福之來由於積行
B16n0088_p0807a22║是以自少束修至於白首行不負於所知言不傷於
B16n0088_p0807a23║物類而一生艱楚荼毒備經顧景塊然不盡唯已夫
B16n0088_p0807a24║冥理難推近情易纏每中宵幽念悲慨盈懷如知修
B16n0088_p0807a25║短窮達自有定分積善積惡之談蓋是勸教之言耳
B16n0088_p0807a26║近作此釋疑論今以相呈想消息之餘脫能尋省戴
B16n0088_p0807a27║安公和南
B16n0088_p0807b01║重與遠法師書前人
B16n0088_p0807b02║安公和南間作釋疑論以寄其懷故呈之匠者思聞
B16n0088_p0807b03║啟誨既辱還告開示宗轍并送周郎難甚有趣致但
B16n0088_p0807b04║理本不同所見亦殊今重伸鄙意答周復以相呈旨
B16n0088_p0807b05║誠可求而辭不自暢想脫覽省戴安公和南
B16n0088_p0807b06║答戴處士書釋慧遠
B16n0088_p0807b07║釋慧遠頓首省君別示以為慨然先雖未善相悉人
B16n0088_p0807b08║物來往亦未始暫忘分命窮達非常智所測然依傍
B16n0088_p0807b09║大宗似有定檢去秋與諸人共讀君論並亦有同異
B16n0088_p0807b10║觀周郎作答意謂世典與佛教粗具其中今封相呈
B16n0088_p0807b11║想暇日能力尋省
B16n0088_p0807b12║復與戴處士書前人
B16n0088_p0807b13║見君與周居士往復足為賓主然佛教精微難以事
B16n0088_p0807b14║詰至於元數表義隱於經者不可勝言但恨君作佛
B16n0088_p0807b15║弟未能留心聖典耳頃得書論亦未始暫忘年衰多
B16n0088_p0807b16║病不暇有答脫因講集之餘粗綴所懷今寄往試與
B16n0088_p0807b17║同疑者共尋若見其族則比干商臣之流可不思而
B16n0088_p0807b18║得釋慧遠頓首
B16n0088_p0807b19║與隱士劉遺民等書前人
B16n0088_p0807b20║每尋疇昔遊心世典以為當年之華苑也及見老莊
B16n0088_p0807b21║便悟名教是應變之虛談耳以今而觀則知沈冥之
B16n0088_p0807b22║趣豈得不以佛理為先苟會之有宗則百家同致君
B16n0088_p0807b23║與諸人並為如來賢弟子也策名神府為日已久徒
B16n0088_p0807b24║積懷遠之興而乏因藉之資以此永年豈所以勵其
B16n0088_p0807b25║宿心哉意謂六齋日宜簡絕常務專心空門然後津
B16n0088_p0807b26║寄之情篤來生之計深矣若染翰綴文可託興於此
B16n0088_p0807b27║雖言生於不足然非言無以暢一詣之感因驥之喻
B16n0088_p0807c01║亦何必遠寄古人
B16n0088_p0807c02║復陳旻昭明釋智旭
B16n0088_p0807c03║法門之衰如大廈將傾非一木所支故數年以來惟
B16n0088_p0807c04║恃道友為命脉而眾生習氣各有偏重亦復不能如
B16n0088_p0807c05║水乳合興言及此惟有血淚橫流而已名利兩關從
B16n0088_p0807c06║來羈絆我不得非適今也迺極相知人猶然以名利
B16n0088_p0807c07║見疑所以誓朽此骨於深山不甘受千古誣謗耳居
B16n0088_p0807c08║常謂壞法門者皆由於撐法門人如齊桓晉文尊周
B16n0088_p0807c09║適所以壞周方痛懲之不暇奚忍蹈其覆轍獨有出
B16n0088_p0807c10║家一點初志急欲尅獲聖果而悠悠十五六年竟成
B16n0088_p0807c11║虛度慚天愧地夫復何言即此十五六年行脚打破
B16n0088_p0807c12║面皮放捨身命僅開得名字即佛位中一隻清淨肉
B16n0088_p0807c13║眼於佛菩提了了得知歸家道路明如指掌而形枯
B16n0088_p0807c14║氣索前進為難意欲傳得一人勿令最後佛種從我
B16n0088_p0807c15║而斷亦竟未遇其人嗚呼痛心又惟有夢寐永泣而
B16n0088_p0807c16║已慧公來伏讀手教兼承厚施愧不能消然訊知居
B16n0088_p0807c17║士近况所履頗艱而道念益固深以為慰或我佛遺
B16n0088_p0807c18║法將來不至永墜尚有否極泰來之機其終藉手於
B16n0088_p0807c19║居士乎每觀種種邪外之流其智甚短其說甚陋猶
B16n0088_p0807c20║足以簧鼓天下後世有述者大抵別有一段徹底精
B16n0088_p0807c21║神以持之耳况將徹底精神持此至妙至深正法豈
B16n0088_p0807c22║反不能弘於天下垂於千古倘不能弘不能垂只是
B16n0088_p0807c23║我輩精神未曾徹底但當自反自勵不必他求也船
B16n0088_p0807c24║子身葬水中而夾山乃大弘其道荊谿以居士身叅
B16n0088_p0807c25║學多載後方出家一世不登法座而其書乃傳之萬
B16n0088_p0807c26║世不可磨滅宣聖之木鐸孟軻之好辯皆此類也此
B16n0088_p0807c27║意願居士共之雖未獲一第亦奚足憂當勤心道業
B16n0088_p0808a01║誓續佛祖慧命為急務耳如是師帶病遠來期共作
B16n0088_p0808a02║山中朽骨不意寺內三喪相繼未免內顧之憂勉強
B16n0088_p0808a03║勸其一歸了世間幻局賴有此人差慰鄙懷但身亦
B16n0088_p0808a04║多病竟未知誰死誰手也山居八百偈附呈清覽又
B16n0088_p0808a05║附戒消災經略釋一卷知居士必能得意於語言文
B16n0088_p0808a06║字之外其餘著述未能一一持上綂俟後緣賤恙仗
B16n0088_p0808a07║庇僅痊但久病之餘非復向日精力一息尚存惟以
B16n0088_p0808a08║著述念佛為務俟金蓮現前便長揖西馳矣
B16n0088_p0808a09║復項居士前人
B16n0088_p0808a10║回音藹然深悉道况兼承厚施為謝但細讀扇頭和
B16n0088_p0808a11║偈未免落在口頭三昧大似初生牛犢不畏虎居士
B16n0088_p0808a12║向本正信篤實今何忽弄此虛頭耶豈不見古人錯
B16n0088_p0808a13║下一語五百世墮野狐身奈何妄談般若作拔舌犂
B16n0088_p0808a14║耕種子萬祈戒之勿視作等閒也山僧一行一止各
B16n0088_p0808a15║有因緣漫以趙州相擬殊為未確夫帝鄉可遊也皈
B16n0088_p0808a16║戒之心不可忘也詩偈可作也儱侗套語不可襲也
B16n0088_p0808a17║紅塵堆裏學山居風塵何能染人只恐人自染風塵
B16n0088_p0808a18║耳後會未期聊進藥石以酬一日之知餘非所計臨
B16n0088_p0808a19║楮神馳
B16n0088_p0808a20║
B16n0088_p0808a21║
B16n0088_p0808a22║
B16n0088_p0808a23║
B16n0088_p0808a24║
B16n0088_p0808a25║
B16n0088_p0808a26║
B16n0088_p0808a27║
B16n0088_p0808b01║居士部藝文二（詩）
B16n0088_p0808b02║胡居士臥病遺米因贈唐王維
B16n0088_p0808b03║了觀四大因根性何所有妄計苟不生是身孰休咎
B16n0088_p0808b04║色聲何謂客陰界復誰守徒言蓮花目豈惡楊枝肘
B16n0088_p0808b05║既飽香積飯不醉聲聞酒有無斷常見生滅幻夢受
B16n0088_p0808b06║即病即寔相趨空定狂走無有一法真無有一法垢
B16n0088_p0808b07║居士素通達隨宜善抖擻牀上無氈臥鍋中有粥否
B16n0088_p0808b08║齋時不乞食定應空潄口聊持數斗米且救浮生朽
B16n0088_p0808b09║與胡居士皆病寄此詩兼示學人前人
B16n0088_p0808b10║一興微塵念橫有朝露身如是覩陰界何方置我人
B16n0088_p0808b11║礙有固為主趣空寧捨賓洗心詎懸解悟道正迷津
B16n0088_p0808b12║因愛果生病從貪始覺貧色聲非彼妄浮幻即吾真
B16n0088_p0808b13║四達竟何遣萬殊安可塵胡生但高枕寂寞與誰鄰
B16n0088_p0808b14║戰勝不謀食理齊甘負薪予若未始異詎論疎與親
B16n0088_p0808b15║其二
B16n0088_p0808b16║浮空徒漫漫汎有定悠悠無乘及乘者所謂智人舟
B16n0088_p0808b17║誰捨貧病域不疲生死流無煩君喻馬任以我為牛
B16n0088_p0808b18║植福祠迦葉求仁笑孔丘何津不鼓櫂何路不摧輈
B16n0088_p0808b19║念此聞思者胡為多阻修空虛花聚散煩惱樹稀稠
B16n0088_p0808b20║滅相成無記生心坐有求降吳復歸蜀不到莫相尤
B16n0088_p0808b21║酬黎居士浙川作前人
B16n0088_p0808b22║儂家真箇去公定隨儂否著處是蓮花無心變楊柳
B16n0088_p0808b23║松龕藏藥裹石唇安茶臼氣味當共知那能不攜手
B16n0088_p0808b24║聽藍谿僧為元居士說維摩經孟郊
B16n0088_p0808b25║古樹少枝葉真僧亦相依山木自曲直道人無是非
B16n0088_p0808b26║手持維摩偈心向居士歸空景忽開霽雪花猶在衣
B16n0088_p0808b27║洗然水谿晝寒物生光輝
B16n0088_p0808c01║自皐亭至吳門弔二大護法僧慧浸
B16n0088_p0808c02║病耳蚊過似走雷杖行猶怯步難回一舠白水牽愁
B16n0088_p0808c03║斷兩束黃香拭淚開了悟世緣容直往徘徊夢影或
B16n0088_p0808c04║雙來遠公自看蓮花漏無復宗雷過講臺
B16n0088_p0808c05║錢道人有詩云直須認取主人翁作兩絕戲之
B16n0088_p0808c06║宋蘇軾
B16n0088_p0808c07║首斷故應無斷者冰銷那復有冰知主人若苦令儂
B16n0088_p0808c08║認認主人人竟是誰
B16n0088_p0808c09║有主須還更有賓不如無鏡自無塵只從半夜安心
B16n0088_p0808c10║後失却當年覺痛人
B16n0088_p0808c11║劉器之好譚禪不喜游山山中笋出戲語器之
B16n0088_p0808c12║可同叅玉版長老前人
B16n0088_p0808c13║叢林真百丈法嗣有橫枝不怕石頭路來叅玉版師
B16n0088_p0808c14║聊憑柏樹子與向籜龍兒瓦礫猶能說此君那不知
B16n0088_p0808c15║贈王居士何偁
B16n0088_p0808c16║多羨王居士心閒事事幽山從天末見江近枕邊流
B16n0088_p0808c17║春囿千葩秀霜林百果收更能窮物理濠上看魚遊
B16n0088_p0808c18║其二
B16n0088_p0808c19║地占松江勝為園不種瓜幽深清磬響高下石欄斜
B16n0088_p0808c20║花密蜂隨蝶林深雀啅蛇勝如摩詰畵不是季鷹家
B16n0088_p0808c21║其三
B16n0088_p0808c22║霜落川原淡風高木葉丹雲垂千頃白月墮一江寒
B16n0088_p0808c23║禮佛因成塔焚香旋築壇竹聲過小院雜珮響珊珊
B16n0088_p0808c24║贊居士趙抃偈釋佛慧
B16n0088_p0808c25║仕也邦為瑞歸歟世作程人間金粟去天上玉樓成
B16n0088_p0808c26║慧劍無纖缺冰壺徹底清春風濲水路孤月照雲明
B16n0088_p0808c27║病後贈姚仲寬居士金陳賡
B16n0088_p0809a01║寂寂柴關晝不開虛簷獨步意徘徊百年素業南柯
B16n0088_p0809a02║夢一寸丹心古鼎灰野老相過聊問訊溪禽近啄不
B16n0088_p0809a03║驚猜好奇誰是劉公子肯為揚雄載酒來
B16n0088_p0809a04║集古懷韓居士李俊民
B16n0088_p0809a05║烏巾年少歸何處陵谷依然世相移上天下地鶴一
B16n0088_p0809a06║隻還在人間人不知
B16n0088_p0809a07║早秋聽秋居士園池元歐陽元
B16n0088_p0809a08║碧池流水綠潺潺高下樓臺紫翠間阮籍才華勝南
B16n0088_p0809a09║族謝安清致滿東山標名花塢鸚爭道集句桃符鹿
B16n0088_p0809a10║守關灑掃園丁今白髮秋翁化鶴幾時還
B16n0088_p0809a11║悟道吟明周憲王
B16n0088_p0809a12║慈悲為雨法為航心是蓮華性是香靜裏功夫些子
B16n0088_p0809a13║力閑中識論許多長提攜一氣通金界顛倒三車運
B16n0088_p0809a14║玉漿笑把明珠閑玩弄眉間萬丈白毫光
B16n0088_p0809a15║又
B16n0088_p0809a16║自從悟得真如理今古空談善有因撒手往來還是
B16n0088_p0809a17║我點頭問訊屬何人安閒常樂勝中勝自在頻觀身
B16n0088_p0809a18║外身大笑西來緣底事等閒識破便休論
B16n0088_p0809a19║居士部紀事一
B16n0088_p0809a20║蓮社高賢傳靈運祖元有功晉室靈運為康樂公主
B16n0088_p0809a21║孫襲封康樂公文章為江左第一嘗著木屐上山則
B16n0088_p0809a22║去前齒下山則去後齒尋山陟嶺必造幽峻至廬山
B16n0088_p0809a23║一見遠公肅然心伏乃即寺築臺翻涅槃經鑿池植
B16n0088_p0809a24║白蓮時遠公諸賢同修淨土之業因號白蓮社靈運
B16n0088_p0809a25║嘗求入社遠公以其心雜而止之
B16n0088_p0809a26║槁簡贅筆遠法師在廬山初修淨土之社凡百有二
B16n0088_p0809a27║十三人謝康樂為鑿東西二池種白蓮求入淨社故
B16n0088_p0809b01║號白蓮社然遠公以靈運心雜止之世傳十八賢乃
B16n0088_p0809b02║彭城劉遺民豫章雷次宗雍門周續之南陽宗炳南
B16n0088_p0809b03║陽張野南陽張銓西林覺寂大師東林普濟大師惠
B16n0088_p0809b04║持法師罽賓佛馱耶舍尊者蜀賓佛馱跋陀羅尊者
B16n0088_p0809b05║慧睿法師曇順法師曇恆法師道炳法師道敬法師
B16n0088_p0809b06║曇詵法師道生法師李伯時畵蓮社圖陶淵明乘籃
B16n0088_p0809b07║與謝康樂乘馬張曲笠二公雖不入淨社常往來山
B16n0088_p0809b08║中僧齊己遠公影堂詩云陶令醉多招不得謝公心
B16n0088_p0809b09║亂入無方是也
B16n0088_p0809b10║高僧傳朱士行嘗於洛陽講道行經覺文意隱質諸
B16n0088_p0809b11║未盡善遂西渡流沙至于闐得梵書正本凡九十章
B16n0088_p0809b12║遣弟子弗如檀送至陳畱倉垣水南寺時河南居士
B16n0088_p0809b13║竺叔蘭本天竺人父母避難居於河南蘭少好遊獵
B16n0088_p0809b14║後經暫死備見業果因改厲專精深崇正法博究眾
B16n0088_p0809b15║音善梵漢之語有無羅叉比丘西域道士乃手執梵
B16n0088_p0809b16║本叔蘭譯為晉文稱為放光般若故本今在豫章
B16n0088_p0809b17║南齊書何求傳求弟點少不仕末元中京師頻有軍
B16n0088_p0809b18║寇點欲結裳為袴與崔慧景共論佛義其語默之迹
B16n0088_p0809b19║如此
B16n0088_p0809b20║梁書陶弘景傳弘景字通明丹陽秣陵人也曾夢佛
B16n0088_p0809b21║授其菩提記名為勝力菩薩乃詣鄮縣阿育王塔自
B16n0088_p0809b22║誓受五大戒
B16n0088_p0809b23║佛法金湯編陶弘景臨終不用沐浴命以大袈裟覆
B16n0088_p0809b24║衾上蒙手足弟子遵之
B16n0088_p0809b25║續高僧傳僧迦婆羅以天監五年被敕徵召於揚都
B16n0088_p0809b26║譯經時有居士木道賢以天監十五年獻優樓頻經
B16n0088_p0809b27║一卷文既鮮具不辨來由
B16n0088_p0809c01║法華持驗隋居士陸淳吳郡人心常慕道法華一部
B16n0088_p0809c02║日夕誦持後忽病仰臥看屋了不暫瞬有知識僧來
B16n0088_p0809c03║探疾因問君何仰視屋梁耶答曰佛記陸淳當生夜
B16n0088_p0809c04║摩天今見彼天宮殿城闕及諸天眾故顧盼不倦
B16n0088_p0809c05║宋高僧傳釋慧悟隱太白山中持誦華嚴經服餌松
B16n0088_p0809c06║朮忽於一時見一居士來云相請居士騰身入空令
B16n0088_p0809c07║悟於衣襟中坐攝以飛行至一道塲見五百異僧翔
B16n0088_p0809c08║空而至悟奄就末行居士語曰師受持華嚴是佛境
B16n0088_p0809c09║界何得於小聖下坐遂却引於半千人之上齋訖居
B16n0088_p0809c10║士曰本所齋意在師一人雖有五百羅漢來食皆臨
B16n0088_p0809c11║時相請耳齋訖遂送還本處有如夢覺時高宗永徵
B16n0088_p0809c12║年中也
B16n0088_p0809c13║佛法金湯編孫思邈京兆人上元元年高宗召見拜
B16n0088_p0809c14║諫議大夫後求還山乃入終南隱居篤志佛典手寫
B16n0088_p0809c15║華嚴盧照鄰稱思邈云高談正一則古之蒙莊子深
B16n0088_p0809c16║入不二則今之維摩詰
B16n0088_p0809c17║玉壺冰王摩詰貯蕙蘭用黃磁斗養以綺石累年彌
B16n0088_p0809c18║盛得宋之問藍田別墅在輞口輞水周於舍下竹洲
B16n0088_p0809c19║花塢與道友裴迪浮舟往來彈琴賦詩嘯吟終日在
B16n0088_p0809c20║京師以元談為樂齋中無所有惟茶鐺酒臼經案繩
B16n0088_p0809c21║牀而已退朝之後焚香獨坐以禪誦為事
B16n0088_p0809c22║尚書故實顧况志尚疎逸近於方外有時宰曾招致
B16n0088_p0809c23║將以好官命之况以詩告曰四海如今已太平相公
B16n0088_p0809c24║何用喚狂生此身還似籠中鶴東海滄洲叫一聲後
B16n0088_p0809c25║吳中皆言况得道解化去
B16n0088_p0809c26║雲仙雜記蘇尚書八十猶叅禪大溈訪之以手拍碎
B16n0088_p0809c27║金面棊盤尚書尋有解悟
B16n0088_p0810a01║丁繫自尚書郎叅靈度禪師棄官修道日食脫粟二
B16n0088_p0810a02║升諸僧鉢水一盂夏月夜禪雖飛蚊咂食終不搖動
B16n0088_p0810a03║坐夏既滿面為破爛
B16n0088_p0810a04║佛祖綱目慶諸住石霜會下一千五百人時齊己貫
B16n0088_p0810a05║休泰布衲等以詩筆為佛事惟泰悟心秀才張拙嘗
B16n0088_p0810a06║與三僧道話一日謂三僧曰三師中何不選一人為
B16n0088_p0810a07║長老意少諸不善詩筆泰曰先輩失言也堂頭和尚
B16n0088_p0810a08║肉身菩薩會下一千五百人如我輩者七百餘人勝
B16n0088_p0810a09║我輩者七百餘人拙愧服乃同上拜謁諸問先輩何
B16n0088_p0810a10║姓曰姓張名拙曰覔巧了不可得拙自何來拙遂有
B16n0088_p0810a11║省獻詩曰光明寂照遍河沙凡聖含靈共我家一念
B16n0088_p0810a12║不生全體現六根纔動被雲遮斷除煩惱重增病趣
B16n0088_p0810a13║向真如亦是邪隨順眾緣無罣礙涅槃生死是空華
B16n0088_p0810a14║諸肯之
B16n0088_p0810a15║李翱字習之趙郡人刺朗州慕惟儼道風入山躬謁
B16n0088_p0810a16║儼執經卷不顧翱拂袖曰見面不如聞名儼呼曰太
B16n0088_p0810a17║守何得貴耳賤目翱回拱謝問曰如何是道儼以手
B16n0088_p0810a18║指上下曰會麼曰不會儼曰雲在青天水在瓶翱欣
B16n0088_p0810a19║然答以偈曰煉得身形似鶴形千株松下雨函經我
B16n0088_p0810a20║來問道無餘說雲在青天水在瓶又問如何是戒定
B16n0088_p0810a21║慧儼曰貧道這裏無此閑家具翱罔測儼曰太守欲
B16n0088_p0810a22║保任此事直須向高高山頂立深深海底行閨閣中
B16n0088_p0810a23║物捨不得便為滲漏
B16n0088_p0810a24║先覺宗乘李翱見老宿獨坐問曰端居丈室當何所
B16n0088_p0810a25║務宿曰法身凝寂無去無來公問藥山何姓曰正是
B16n0088_p0810a26║時公不悉却問院主某甲適來問和尚姓曰正是時
B16n0088_p0810a27║未審姓甚麼院主曰恁麼則姓韓也藥山聞乃曰得
B16n0088_p0810b01║恁麼不識好惡若是夏時對他便是姓熱一夕師登
B16n0088_p0810b02║山忽雲開見月大嘯一聲聲落澧陽九十里許公聞
B16n0088_p0810b03║之復贈詩曰選得幽居愜野情終年無送亦無迎有
B16n0088_p0810b04║時直上孤峰頂月下披雲嘯一聲公嘗問龍潭信禪
B16n0088_p0810b05║師曰如何是真如般若龍潭曰我無真如般若公曰
B16n0088_p0810b06║幸遇和尚龍潭曰此猶是分外之言公一日問僧馬
B16n0088_p0810b07║大師有甚麼言教僧曰大師或說即心即佛或說非
B16n0088_p0810b08║心非佛公曰總過這邊公却問西堂藏馬大師有甚
B16n0088_p0810b09║麼言教藏呼李翱公應諾藏曰鼓角動也有一僧乞
B16n0088_p0810b10║置塔公問曰教中不許將屍塔下過又作麼生僧無
B16n0088_p0810b11║對僧却問鵝湖義禪師義曰他得大闡提
B16n0088_p0810b12║法華持驗汴京張慶祥符中為司獄常以慈慎自持
B16n0088_p0810b13║日躬侍掃滌暑月尤勤飲食湯藥臥具必加精潔每
B16n0088_p0810b14║戒其徒曰人不幸罹於法我輩若不知所恤則罪者
B16n0088_p0810b15║何所赴訴生平持誦法華經每遇重囚就戮必為設
B16n0088_p0810b16║齋誦經一月乃止嘗教獄囚有罪當自認毋誣良善
B16n0088_p0810b17║以重己孽
B16n0088_p0810b18║佛法金湯編丁謂太宗朝登第後相真宗封晉國公
B16n0088_p0810b19║杭僧省常與公卿大夫結淨行社公作詩云己悟何
B16n0088_p0810b20║須傍水雲未休終是利名身伊予泠笑陶彭澤却作
B16n0088_p0810b21║蓮花社外人
B16n0088_p0810b22║佛祖綱目曾會字宗元官翰林學士幼與重顯同舍
B16n0088_p0810b23║及冠異途天禧間會守池州一日與顯會於景德寺
B16n0088_p0810b24║會將中庸大學叅以楞嚴符宗門語句質顯顯曰這
B16n0088_p0810b25║箇尚不與教乘合况中庸大學耶學士要直捷理會
B16n0088_p0810b26║此事乃彈指一下曰但恁麼薦取會於言下領旨
B16n0088_p0810b27║先覺宗乘天聖初曾會守四明以書幣迎明覺師補
B16n0088_p0810c01║雪竇既至公曰某近與清長老商量勘婆子話未審
B16n0088_p0810c02║端的有勘破處也無明覺曰清長老道箇甚麼公曰
B16n0088_p0810c03║又恁麼去也明覺曰清長老放過一著學士還知天
B16n0088_p0810c04║下衲僧出這婆子圈䙡不得麼公曰這裏別有箇道
B16n0088_p0810c05║處趙州若不勘破婆子一生受屈明覺曰勘破了也
B16n0088_p0810c06║公大笑
B16n0088_p0810c07║教外別傳英公夏竦居士字子喬自契機於谷隱日
B16n0088_p0810c08║與老衲遊偶上藍溥禪師至公問百骸潰散時那箇
B16n0088_p0810c09║是長老自家底上藍曰前月二十離蘄陽公休去上
B16n0088_p0810c10║藍却問百骸潰散時那箇是相公自家底公便喝上
B16n0088_p0810c11║藍曰喝則不無畢竟那箇是相公自家底公對以偈
B16n0088_p0810c12║曰休認風前第一機太虛何處著思惟山僧若要通
B16n0088_p0810c13║消息萬里無雲月上時上藍曰也是弄精魂
B16n0088_p0810c14║佛祖綱目晁迥字明遠歷事三朝諡文元弱冠時遇
B16n0088_p0810c15║高士劉為一訪以生滅之事一曰人常不死迥駭之
B16n0088_p0810c16║一曰形死性不滅迥始悟自是畱意禪觀嘗曰予觀
B16n0088_p0810c17║寶積中末後云若彼比丘於一切法但取一行極隨
B16n0088_p0810c18║順者所謂無生是為禪行予詳此語若有酌然明禪
B16n0088_p0810c19║理而學佛者止用此一科足矣
B16n0088_p0810c20║范仲淹字希文吳郡人仁宗朝累官樞密叅知政事
B16n0088_p0810c21║為宋朝人物第一守吳日慧覺來謁畱數日淹於言
B16n0088_p0810c22║下知歸贈覺偈曰連朝共話釋疑團豈謂浮生半日
B16n0088_p0810c23║閑直欲與師閑到老盡收識性到元關
B16n0088_p0810c24║張方平字安道宋城人慶曆中為滁州守游瑯琊抵
B16n0088_p0810c25║藏院偶見楞伽經取視之忽感悟前身事入手恍然
B16n0088_p0810c26║如獲舊物讀至世間離生滅猶如虛空華遂明己見
B16n0088_p0810c27║偈曰一念在生滅千機縛有無神鋒輕舉處透出走
B16n0088_p0811a01║盤珠