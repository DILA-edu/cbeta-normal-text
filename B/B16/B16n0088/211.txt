B16n0088_p0812a01║欽定古今圖書集成博物彙編神異典
B16n0088_p0812a02║　第二百十一卷目錄
B16n0088_p0812a03║居士部紀事二
B16n0088_p0812a04║居士部雜錄
B16n0088_p0812a05║
B16n0088_p0812a06║
B16n0088_p0812a07║
B16n0088_p0812a08║
B16n0088_p0812a09║
B16n0088_p0812a10║神異典第二百十一卷
B16n0088_p0812a11║居士部紀事二
B16n0088_p0812a12║東軒筆錄馮樞密京熙寧初以端明殿學士率太原
B16n0088_p0812a13║時王左丞安禮以池州司戶叅軍掌機宜文字馮雅
B16n0088_p0812a14║相好因以書誇於王平甫曰井門歌舞妙麗吾閉目
B16n0088_p0812a15║不窺但日與平甫談禪耳平甫答曰所謂禪者直恐
B16n0088_p0812a16║明公未達也蓋閉目不窺已是一重公案馮深伏其
B16n0088_p0812a17║言
B16n0088_p0812a18║淨土晨鐘文潞公諱彥博叅淨嚴法師誓集十萬人
B16n0088_p0812a19║為淨土會普勸念佛臨終無疾念佛而化
B16n0088_p0812a20║教外別傳丞相富弼居士字彥國由清獻公警勵之
B16n0088_p0812a21║後不舍晝夜力進此道聞顒禪師主投子法席冠淮
B16n0088_p0812a22║甸往質所疑會顒為眾登座見其顧視如象王回旋
B16n0088_p0812a23║公徵有得因執弟子禮趨函丈命侍者請為入室顒
B16n0088_p0812a24║見即曰相公已入來富弼猶在外公聞汗流浹背即
B16n0088_p0812a25║大悟
B16n0088_p0812a26║佛法金湯編富弼河南人慶曆中除資政殿學士相
B16n0088_p0812a27║神宗封鄭國公又封韓公洛陽耆英會中人初於宗
B16n0088_p0812b01║門未有所趣趙清獻公勉以書曰伏惟執事富貴如
B16n0088_p0812b02║是之極道德如是之盛福壽康寧如是之備退休閒
B16n0088_p0812b03║逸如是之高其所未甚留意者如來一大事因緣而
B16n0088_p0812b04║已能專誠求所證悟則他日為門下賀也公以清獻
B16n0088_p0812b05║警勉之後不舍晝夜力進此道
B16n0088_p0812b06║羅湖野錄富鄭公鎮亳州時迎華嚴顒公館於州治
B16n0088_p0812b07║咨以心法既有証入而別後答顒書曰示諭此事問
B16n0088_p0812b08║佛必有夙因非今生能辦誠是如此然弼遭遇和尚
B16n0088_p0812b09║即無始以來忘失事一旦認得此後須定拔出生死
B16n0088_p0812b10║海不是尋常恩知雖盡力道斷道不出也和尚得弼
B16n0088_p0812b11║百千其數何益於事不過得人道華嚴會下出得箇
B16n0088_p0812b12║老病俗漢濟得和尚甚事所云淘汰甚多此事誠然
B16n0088_p0812b13║每念古尊宿始初在本師處動是二三十年少者亦
B16n0088_p0812b14║是十數年侍奉日日聞道聞法方得透頂透底却思
B16n0088_p0812b15║弼兩次蒙和尚垂顧共得兩箇月請益更鮮聰明過
B16n0088_p0812b16║人能下得多少工夫若非和尚巧設方便著力擿發
B16n0088_p0812b17║何由見个涯岸雖粉骨碎身無以報答未知何日再
B16n0088_p0812b18║得瞻拜但日夕依依也噫先佛特稱富貴學道難况
B16n0088_p0812b19║貴極人臣據功名之會而成辦焉此尤為難耳形似
B16n0088_p0812b20║汙簡尊奉顒公而自謂不是尋常恩知豈欺人哉
B16n0088_p0812b21║徐龍圖禧元豐五年自右正言出知渭州既歸分寧
B16n0088_p0812b22║請黃龍晦堂和尚就雲巖為眾說法有疏曰三十年
B16n0088_p0812b23║前說法不消一個莫字如今荊𣗥塞路皆據見向開
B16n0088_p0812b24║門只道平地上休起骨堆不知那個是佗平地只道
B16n0088_p0812b25║吃粥了洗鉢盂去不知鉢盂落在那邊不學溷絕學
B16n0088_p0812b26║語言在根作歸根証據木刻鷂子豈解從禽羊蒙虎
B16n0088_p0812b27║皮豈奈吃草故識病之宗匠務隨時而叮嚀須令向
B16n0088_p0812c01║千歲松下討茯苓逼將上百尺竿頭試脚步直待骸
B16n0088_p0812c02║骨收回方與眼上安眉圖佗放匙把筯自由識箇啜
B16n0088_p0812c03║羹吃飯底滋味不是鏤明脊骨曷勝末後拳椎法門
B16n0088_p0812c04║中如此差殊正見師豈易遭遇昔人所以涉川游海
B16n0088_p0812c05║今者乃在我里吾鄉得非千載一時事當為眾竭力
B16n0088_p0812c06║袒肩屈膝願唱誠於此會人天挑屑拔釘咸歸命於
B16n0088_p0812c07║晦堂和尚獅子廣座無畏吼聲時至義同大眾虔仰
B16n0088_p0812c08║噫今之疏帶徘優而為得體以字相比麗而為見工
B16n0088_p0812c09║豈有胷襟流出直截根源若此黃太史為擘窠大書
B16n0088_p0812c10║鑱於翠琰高照千古為叢林盛事之傳云
B16n0088_p0812c11║佛祖綱目司馬光初不喜禪自富公問法於大本後
B16n0088_p0812c12║忽有所契後因范鎮論空相以詩戲曰不須天女散
B16n0088_p0812c13║已解動禪心又曰賤子悟已久景仁今復迷又曰到
B16n0088_p0812c14║岸何須筏揮鋤不用金浮雲任來往明月在天心
B16n0088_p0812c15║有居士張戒者叅系南一日南問曰如何曰不會南
B16n0088_p0812c16║復詰之不已戒忽領旨獻投機頌有身眠大海須彌
B16n0088_p0812c17║枕石筍抽條也大奇之句
B16n0088_p0812c18║邵雍字堯夫范陽人居洛四十年安貧樂道冬不爐
B16n0088_p0812c19║夏不扇夜不就席者數年有學佛吟曰飽食豐衣不
B16n0088_p0812c20║易過日長時節奈愁何求名壯歲投宣聖怕死老年
B16n0088_p0812c21║親釋迦妄欲斷緣緣愈重徼來去病病還多長江一
B16n0088_p0812c22║片平如練幸自無風又起波
B16n0088_p0812c23║周敦頤字茂叔舂陵人因游廬山樂其幽勝遂築室
B16n0088_p0812c24║焉初謁祖心叩以教外別傳之旨心曰只消向伱自
B16n0088_p0812c25║家屋裏打點孔子謂朝聞道夕死可矣畢竟以何為
B16n0088_p0812c26║道夕死可耶顏子不改其樂所樂何事但於此究竟
B16n0088_p0812c27║久久自然有個契合處又謁常總論性語及理法界
B16n0088_p0813a01║事法界至理事交徹泠然獨會後著太極圖語語出
B16n0088_p0813a02║自東林口訣時了元寓鸞溪頤復往謁相與講道問
B16n0088_p0813a03║曰天命之謂性率性之謂道禪門何謂無心是道曰
B16n0088_p0813a04║疑則別叅曰叅則不無畢竟何以為道曰滿目青山
B16n0088_p0813a05║一任看頤豁然有省一日忽見牕前草生乃曰與自
B16n0088_p0813a06║家意思一般以偈呈曰昔本不迷今不悟心融境會
B16n0088_p0813a07║豁幽潛草深牕外松當道盡日令人看不厭遂請元
B16n0088_p0813a08║作青松社主以媲白蓮故事頤後倡明道學學者稱
B16n0088_p0813a09║為濂溪先生嘗自言曰吾此妙心實啟迪於黃龍發
B16n0088_p0813a10║明於佛印然易理廓達自非東林開遮拂拭無繇表
B16n0088_p0813a11║裏洞然
B16n0088_p0813a12║佛法金湯編胡安國以寶文閣學士致仕晚號草菴
B16n0088_p0813a13║久依上封才禪師得言外之旨禪人學斬猫兒話問
B16n0088_p0813a14║公公以偈答曰手握乾坤殺活機縱橫施設在臨時
B16n0088_p0813a15║滿堂兔馬非龍象大用堂堂總不知又寄上封有曰
B16n0088_p0813a16║祝融峰似杜城天萬古江山在目前須信死心原不
B16n0088_p0813a17║死夜來秋月又同圓
B16n0088_p0813a18║佛祖綱目蘇轍字子由號潁濱與兄蘇軾齊名嘗以
B16n0088_p0813a19║偈獻了元曰麤沙供佛佛欣受怪石供僧僧不嫌空
B16n0088_p0813a20║手遠來還要否更無一物可增添元曰空手持來放
B16n0088_p0813a21║下難三賢十聖聚頭看此般供養能歆享木馬泥牛
B16n0088_p0813a22║亦喜歡元豐三年轍謫高安會黃檗全全熟視曰君
B16n0088_p0813a23║靜而慧苟留心宗門何患不成此道轍因叅禪全無
B16n0088_p0813a24║契適省聰來居壽聖轍以此事往問聰不答轍又叩
B16n0088_p0813a25║之聰曰圓照未嘗以道語人吾今亦無以語子轍於
B16n0088_p0813a26║是得言外之旨繼叅洪州順順示以搐鼻因緣轍言
B16n0088_p0813a27║下大悟呈偈曰中年聞道覺前非邂逅相逢老順師
B16n0088_p0813b01║搐鼻經叅真面目掉頭不受別鉗鎚枯藤破衲公何
B16n0088_p0813b02║事白酒青鹽我是誰慚愧東軒殘月上一杯甘露滑
B16n0088_p0813b03║如飴
B16n0088_p0813b04║宋史蘇軾傳軾子過字叔黨軾卒於常州過葬軾汝
B16n0088_p0813b05║州郟城小峨眉山遂家潁昌營湖陰水竹數畞名曰
B16n0088_p0813b06║小斜川自號斜川居士
B16n0088_p0813b07║指月錄左丞范冲居士字致虛由翰苑守豫章過圓
B16n0088_p0813b08║通謁旻禪師茶罷曰某行將老矣墮在金紫行中去
B16n0088_p0813b09║此事稍遠通呼內翰公應諾通曰何遠之有公躍然
B16n0088_p0813b10║曰乞師再垂指示通曰此去洪都有四程公佇思通
B16n0088_p0813b11║曰見即便見擬思即差公豁然有省
B16n0088_p0813b12║樞密吳處厚居士擁節歸鍾陵謂圓通曰某往赴省
B16n0088_p0813b13║試過此過趙州關因問前住訥老透關底事如何訥
B16n0088_p0813b14║曰且去做官今不覺五十餘年通曰曾明得透關底
B16n0088_p0813b15║事麼公曰八次經過常存此念然未甚脫灑在通度
B16n0088_p0813b16║扇與之曰請使扇公即揮扇通曰有甚不脫灑處公
B16n0088_p0813b17║忽有省曰便請末後句通乃揮扇兩下公曰親切親
B16n0088_p0813b18║切通曰吉獠舌頭三千里
B16n0088_p0813b19║諫議彭汝霖居士手寫觀音經施圓通通拈起曰這
B16n0088_p0813b20║个是觀音經那个是諫議經公曰此是某親寫通曰
B16n0088_p0813b21║寫底是字那个是經公笑曰却了不得也通曰即現
B16n0088_p0813b22║宰官身而為說法公曰人人有分通曰莫謗經好公
B16n0088_p0813b23║曰如何即是通舉經示之公拊掌大笑曰嗄通曰又
B16n0088_p0813b24║道了不得公禮拜
B16n0088_p0813b25║中丞盧航居士與圓通擁罏次公問諸家因緣不勞
B16n0088_p0813b26║拈出直截一句請師指示通厲聲指曰看火公即撥
B16n0088_p0813b27║衣忽大悟謝曰灼然佛法無多子通喝曰放下著公
B16n0088_p0813c01║應喏喏
B16n0088_p0813c02║左司都貺居士問圓通曰是法非思量分別之所能
B16n0088_p0813c03║解如何湊泊通曰全身入火聚公曰畢竟如何會通
B16n0088_p0813c04║曰驀直去公沉吟通曰可更吃茶麼公曰不必通曰
B16n0088_p0813c05║何不恁麼會公契旨曰元來太近通曰十萬八千公
B16n0088_p0813c06║占偈曰不可思議是大火聚便恁麼去不離當處通
B16n0088_p0813c07║曰咦猶有這个在公曰乞師再垂指示通曰便恁麼
B16n0088_p0813c08║去鐺是鐵鑄公頓首謝之
B16n0088_p0813c09║佛祖綱目吳恂字德夫元豐元年任豫章法曹時郡
B16n0088_p0813c10║帥王韶迎祖心入城恂亦往叅心曰公平生學解記
B16n0088_p0813c11║憶多聞即不問父母未生前道將一句來恂無對遂
B16n0088_p0813c12║日夕提撕此話忽自知有機未發偶閱鄧隱峰傳見
B16n0088_p0813c13║其倒卓化去衣亦順身不褪忽疑曰彼化之異故莫
B16n0088_p0813c14║測而衣亦順之何也以問心心曰公今侍立是順耶
B16n0088_p0813c15║是逆耶曰是順曰還疑否曰不疑曰自既不疑何疑
B16n0088_p0813c16║於彼恂言下開解呈三偈曰中無門戶四無旁學者
B16n0088_p0813c17║徒勞捉影忙珍重故園千古月夜來依舊不曾藏廬
B16n0088_p0813c18║峰居士舊門人描得師真的的親大地撮來成個眼
B16n0088_p0813c19║翻騰別是一般新咄這多知俗漢咬盡古今公案忽
B16n0088_p0813c20║於狼藉堆頭拾得蜣蜋糞彈明明不直分文萬兩黃
B16n0088_p0813c21║金不換等閑拈出示人秖為走盤難看咦心亦送二
B16n0088_p0813c22║偈曰水中得火世還稀看著令人特地疑自古不存
B16n0088_p0813c23║師弟子如今却許老胡知海山門險絕行蹤踏斷牢
B16n0088_p0813c24║關信已通自有太平基業在不論南北與西東
B16n0088_p0813c25║佛法金湯編惠卿字吉甫福建人號鐵船居士仕至
B16n0088_p0813c26║叅政於法界觀研味已久後看李長者華嚴合論心
B16n0088_p0813c27║地豁然說偈曰欲見文殊久馳心向五臺誰知黃卷
B16n0088_p0814a01║上指出妙光來
B16n0088_p0814a02║續燈正綂呂鐵船居士母秦國夫人夢公安二聖住
B16n0088_p0814a03║持福岩佑至舍而生弱冠時便叅空山一日山問曾
B16n0088_p0814a04║見趙州麼士厲聲曰無山休去每稱於人曰某再來
B16n0088_p0814a05║人也士嘗任江淮都總管乃於蘇之嘉定建永壽寺
B16n0088_p0814a06║以延雲水其賡和永明山居詩及他偈言皆超倫邁
B16n0088_p0814a07║俗
B16n0088_p0814a08║指月錄太史山谷居士黃庭堅初謁秀圓通語具圓
B16n0088_p0814a09║通章自是遂著發願文痛戒酒色日惟朝粥午飯銳
B16n0088_p0814a10║志叅求既依晦堂乞指徑捷處堂曰祗如仲尼道二
B16n0088_p0814a11║三子以我為隱乎吾無隱乎爾者太史居常如何理
B16n0088_p0814a12║論公擬對堂曰不是不是公迷悶不已一日侍堂山
B16n0088_p0814a13║行次時嚴桂盛開堂曰聞木樨花香麼公曰聞堂曰
B16n0088_p0814a14║吾無隱乎爾公釋然即拜之曰和尚得恁麼老婆心
B16n0088_p0814a15║切堂笑曰祇要公到家耳久之謁死心新禪師隨眾
B16n0088_p0814a16║入室心見張目問曰新長老死學士死燒作兩堆灰
B16n0088_p0814a17║向甚麼處相見公無語心約出曰晦堂處叅得底使
B16n0088_p0814a18║未著在後左官黔南道力愈勝於無思念中頓明死
B16n0088_p0814a19║心所問報以書曰往年嘗蒙苦苦提撕長如醉夢依
B16n0088_p0814a20║稀在光影中蓋疑情不盡命根不斷故望崖而退耳
B16n0088_p0814a21║謫官在黔南道中晝臥覺來忽爾尋思被天下老和
B16n0088_p0814a22║尚瞞了多少惟有死心道人不肯乃是第一相為也
B16n0088_p0814a23║佛祖綂紀黃庭堅謫居黔南制酒絕慾讀大藏經凡
B16n0088_p0814a24║三年常曰利衰毀譽稱譏苦樂此之八風於四儀中
B16n0088_p0814a25║未嘗相離雖古之元聖大智有立於八風之外乎非
B16n0088_p0814a26║學道不知也
B16n0088_p0814a27║指月錄提刑郭祥正字功甫謁白雲雲上堂曰夜來
B16n0088_p0814b01║枕上作得个山頌謝功甫大儒廬山二十年之舊今
B16n0088_p0814b02║日遠訪白雲之勤當須舉與大眾請已後分明舉似
B16n0088_p0814b03║諸方此頌豈惟謝功甫大儒直要與天下有鼻孔衲
B16n0088_p0814b04║僧脫却著肉汗衫莫言不道乃曰上大人丘乙己化
B16n0088_p0814b05║三千七十士尔小生八九子佳作仁可知禮也士切
B16n0088_p0814b06║疑後聞小兒誦之忽有省以書報雲雲以偈答曰藏
B16n0088_p0814b07║身不用縮頭斂跡何須收脚金烏半夜撩天玉兔趕
B16n0088_p0814b08║他不著元祐中往衢之南禪謁泉萬卷請陞座公趨
B16n0088_p0814b09║前拈香曰海邊枯木入手成香爇向鑪中橫穿香積
B16n0088_p0814b10║如來鼻孔作此大事須是對眾白過始得雲居老人
B16n0088_p0814b11║有个無縫布衫分付南禪禪師著得不長不短進前
B16n0088_p0814b12║則諸佛讓位退步則海水澄波今日嚬呻六種震動
B16n0088_p0814b13║遂召曰大眾還委悉麼有意氣時添意氣不風流處
B16n0088_p0814b14║也風流泉曰遞相鈍置公曰因誰致得崇寧初到五
B16n0088_p0814b15║祖請祖陞座公趨前拈香曰此一瓣香爇向鑪中供
B16n0088_p0814b16║養我堂頭法兄禪師伏願於方廣座上擘開面門放
B16n0088_p0814b17║出先師形相與他諸人描貌何以如此白雲巖畔舊
B16n0088_p0814b18║相逢往日今朝事不同夜靜水寒魚不食一鑪香散
B16n0088_p0814b19║白蓮峰祖遂云曩謨薩怛哆鉢囉野恁麼恁麼幾度
B16n0088_p0814b20║白雲谿上望黃梅花向雪中開不恁麼不恁麼嫩柳
B16n0088_p0814b21║垂金線且要應時來不見龐居士問馬大師云不與
B16n0088_p0814b22║萬法為侶者是甚麼人大師云待汝一口吸盡西江
B16n0088_p0814b23║水即向汝道大眾一口吸盡西江水萬丈深潭窮到
B16n0088_p0814b24║底略彴不是趙州橋明月清風安可比後又到保寧
B16n0088_p0814b25║亦請陞座公拈香曰法鼓既鳴寶香初爇楊岐頂[額-各+(心/冉)]
B16n0088_p0814b26║門請師重著楔保寧卓拄杖一下曰著楔已竟大眾
B16n0088_p0814b27║證明又卓一下便下座又到雲居請佛印陞座公拈
B16n0088_p0814c01║香曰覺地相逢一何早鶻突布衫今脫了要識雲居
B16n0088_p0814c02║一句元珍重後園驢吃草召大眾曰此一瓣香薰天
B16n0088_p0814c03║炙地去也印曰今日不著便被這漢當面糊塗便打
B16n0088_p0814c04║乃曰謝公千里來相訪共話山東竹徑深借與一龍
B16n0088_p0814c05║騎出洞若逢天旱便為霖擲拄杖下座公拜起印曰
B16n0088_p0814c06║收得龍麼公曰已在這裏印曰作麼生騎公擺手作
B16n0088_p0814c07║舞便行印拊掌曰祗有這漢猶較些子
B16n0088_p0814c08║佛祖綱目郭祥正別號淨空母夢李白而生皇祐四
B16n0088_p0814c09║年守端寓圓通書堂時正任星子縣主簿往叩心法
B16n0088_p0814c10║迨端住承天遷圓通正復尉於德化往來尤密
B16n0088_p0814c11║教外別傳節使李端愿居士兒時在館舍常閱禪書
B16n0088_p0814c12║長雖婚宦然篤志祖道遂於後圃築室類蘭若邀達
B16n0088_p0814c13║觀處之朝夕咨參至忘寢食達觀一日視公曰非示
B16n0088_p0814c14║現力豈致爾哉奈無個所入何公問曰天堂地獄畢
B16n0088_p0814c15║竟是有是無請師明說達觀曰諸佛向無中說有眼
B16n0088_p0814c16║見空花太尉就有裏尋無手摣水月堪笑眼前見牢
B16n0088_p0814c17║獄不避心外聞天堂欲生殊不知忻怖在心善惡成
B16n0088_p0814c18║境太尉但了自心自然無惑公曰心如何了達觀曰
B16n0088_p0814c19║善惡都莫思量公曰不思量後心歸何所達觀曰且
B16n0088_p0814c20║請太尉歸宅公曰祇如人死後心歸何所達觀曰未
B16n0088_p0814c21║知生焉知死公曰生則某已知之達觀曰生從何來
B16n0088_p0814c22║公罔措達觀起揕其胷曰祗在這裏更擬思量個甚
B16n0088_p0814c23║麼公曰會得也達觀曰作麼生會公曰祇知貪程不
B16n0088_p0814c24║覺錯路達觀拓開曰百年一夢今朝方省既而說偈
B16n0088_p0814c25║曰三十八歲懵然無知及其有知何異無知滔滔汴
B16n0088_p0814c26║水隱隱隋堤師其歸矣箭浪東馳
B16n0088_p0814c27║東坡志林元符三年八月余在合浦有老人蘇佛兒
B16n0088_p0815a01║來訪年八十二不飲酒食肉兩目爛然蓋童子也自
B16n0088_p0815a02║言十二歲齋居修行無妻子有兄弟三人皆持戒念
B16n0088_p0815a03║道長者九十二次者九十與論生死事頗有所知居
B16n0088_p0815a04║州城東南六七里佛兒嘗賣菜之東城見老人言即
B16n0088_p0815a05║心是佛不在斷肉余言勿作此念眾人難感易流老
B16n0088_p0815a06║人大喜曰如是如是
B16n0088_p0815a07║佛法金湯編陳師道字無己號後山居士彭城人少
B16n0088_p0815a08║刻苦好學元祐中蘇軾孫覺傅堯俞薦於朝授徐州
B16n0088_p0815a09║教授元符三年詔治泰陵登封令婁異請因餘力修
B16n0088_p0815a10║少林道場成曰面壁蘭社師道為記
B16n0088_p0815a11║學佛考訓王子文諱彧自號照了居士崇寧間棄官
B16n0088_p0815a12║學佛往來登封盧氏山中二十年布衣蔬食井臼自
B16n0088_p0815a13║親人傳其異嘗有偈云來何遲去何早二五不多十
B16n0088_p0815a14║不少一聲杓木遍虛空誰識堂堂真照了
B16n0088_p0815a15║佛法金湯編韓駒字子蒼政和初除正字終徽猷閣
B16n0088_p0815a16║待制江西詩派之一也嘗聞道於草堂清禪師致書
B16n0088_p0815a17║云近閱傳燈言通意料頗合於心但世緣萬緒情習
B16n0088_p0815a18║千端未易消釋須有切要明心處毋吝指教清答曰
B16n0088_p0815a19║欲究此事善惡二途皆勿萌於心能障人智眼文字
B16n0088_p0815a20║亦不必多看塞自悟之門子蒼得此指導乃述意云
B16n0088_p0815a21║鐘鼎山林無二致閒中意趣靜中身都將聞見歸虛
B16n0088_p0815a22║照養性存心不問人
B16n0088_p0815a23║教外別傳待制潘良貴居士字義榮年四十回心祖
B16n0088_p0815a24║闈所至掛鉢隨眾叅叩後依佛燈久之不契因訴曰
B16n0088_p0815a25║某祗欲死去時如何佛燈曰好個封皮且留著使用
B16n0088_p0815a26║而今不了不當即去忽被他換却封皮卒無整理處
B16n0088_p0815a27║公又以南泉斬猫兒話問曰某看此甚久終未透徹
B16n0088_p0815b01║望和尚慈悲佛燈曰伱祗管理會別人家猫兒不知
B16n0088_p0815b02║走却自家狗子公於言下如醉醒
B16n0088_p0815b03║先覺宗乘徐俯字師川分寧人號東湖居士建炎中
B16n0088_p0815b04║累官僉書樞密院事每侍先龍圖謁法昌靈源二禪
B16n0088_p0815b05║師語論終日公聞之藐如也及法昌歸寂在笑談間
B16n0088_p0815b06║公異之始篤信此道後丁父憂念無以報罔極命靈
B16n0088_p0815b07║源至孝址說法靈源登座問答已乃曰諸仁者祗如
B16n0088_p0815b08║先龍圖平日讀萬卷書如水傳器涓滴不遺且道尋
B16n0088_p0815b09║常著在甚麼處而今捨識之後這著萬卷書底又却
B16n0088_p0815b10║向甚麼處去也公聞灑然有得遂曰吾無憾矣靈源
B16n0088_p0815b11║下座問曰學士適來見個甚麼便恁麼道公曰若有
B16n0088_p0815b12║所見則鈍置和尚去也靈源曰恁麼則老僧不如公
B16n0088_p0815b13║曰和尚是何心行靈源大笑靖康初為尚書外郎與
B16n0088_p0815b14║朝士同志者挂鉢於天寧寺之擇木堂力叅圓悟圓
B16n0088_p0815b15║悟亦喜其見地超邁一日至書記寮指圓悟頂相曰
B16n0088_p0815b16║這老漢脚跟猶未點地在圓悟顰蹙曰甕裏何曾走
B16n0088_p0815b17║却鼈公曰且喜老漢脚跟點地圓悟曰莫謗他好
B16n0088_p0815b18║指月錄郡王趙令衿叅圓悟於甌阜公欣然就其鑪
B16n0088_p0815b19║錘悟不少假公固請悟曰此事要得相應直須是死
B16n0088_p0815b20║一回始得公默契嘗自疏之其略曰家貧遭刧誰知
B16n0088_p0815b21║盡底不存空室無人幾度賊來亦打悟見囑令加護
B16n0088_p0815b22║紹興庚申冬謁大慧慧聞令擊鼓入室公欣然袖香
B16n0088_p0815b23║趨之慧曰趙州洗鉢盂話居士作麼生會公曰討甚
B16n0088_p0815b24║麼椀拂袖便出慧起搊住曰古人向這裏悟去伱為
B16n0088_p0815b25║甚麼不悟公擬對慧搊之曰討甚麼椀公曰還這老
B16n0088_p0815b26║漢始得
B16n0088_p0815b27║佛祖綱目趙令衿字表之號超然居士任南康時多
B16n0088_p0815c01║與禪衲遊公堂間為維摩丈室
B16n0088_p0815c02║先覺宗乘建寧府仙州山吳十三道人每以己事叩
B16n0088_p0815c03║諸禪及開善歸結茅於其左遂往給侍紹興庚申三
B16n0088_p0815c04║月八日夜適然啟悟占偈呈開善曰元來無縫罅觸
B16n0088_p0815c05║著便光輝既是千金寶何須彈雀兒開善答曰啐地
B16n0088_p0815c06║折時真慶快死生凡聖盡平沈仙州山下呵呵笑不
B16n0088_p0815c07║負相期夙昔心
B16n0088_p0815c08║教外別傳內翰曾開居士字天游久叅圓悟暨往來
B16n0088_p0815c09║大慧之門有日矣紹興辛未佛海補三衢光孝公與
B16n0088_p0815c10║超然居士趙公訪之問曰如何是善知識佛海曰燈
B16n0088_p0815c11║籠露柱猫兒狗子公曰為甚麼贊即歡喜毀即煩惱
B16n0088_p0815c12║佛海曰侍郎曾見善知識否公曰某三十年叅問何
B16n0088_p0815c13║言不見佛海曰向歡喜處見煩惱處見公擬議佛海
B16n0088_p0815c14║震聲便喝公擬對佛海曰開口底不是公罔然佛海
B16n0088_p0815c15║召曰侍郎向甚麼處去也公猛省遂點頭說偈曰咄
B16n0088_p0815c16║哉瞎驢叢林妖孽震地一聲天機漏泄有人更問意
B16n0088_p0815c17║如何拈起拂子劈口截佛海曰也祗得一橛
B16n0088_p0815c18║佛法金湯編呂正己顯謨閣學士參長蘆且菴仁禪
B16n0088_p0815c19║師嘗問師曰衣裏藏珠是甚麼人師起抖擻曰一物
B16n0088_p0815c20║也無正己唯唯師贈偈曰君今親切到長蘆抖擻衣
B16n0088_p0815c21║衫一物無此去逢人如有問但言風急浪花麤正己
B16n0088_p0815c22║投機偈云針芥相投夙有緣千年孤立雪庭寒禪人
B16n0088_p0815c23║若問前程事萬里長安到不難師可之
B16n0088_p0815c24║張浚字德遠號紫嚴紹興中拜相封和國公孝宗朝
B16n0088_p0815c25║封魏國公諡忠獻南軒之父也圓悟勸公歸蜀住昭
B16n0088_p0815c26║覺寺公問道於師師曰巖頭云却物為上逐物為下
B16n0088_p0815c27║若能於物上轉得疾一切立在下風師復示以偈曰
B16n0088_p0816a01║收光攝彩信天真事事圓成物物新內若有心還有
B16n0088_p0816a02║物何能移步出通津公服膺投偈曰教外單傳佛祖
B16n0088_p0816a03║機本來無悟亦無迷浮雲散盡青天在日出東方夜
B16n0088_p0816a04║落西師然之
B16n0088_p0816a05║呂本中字居仁紹興初賜進士第除中書舍人平生
B16n0088_p0816a06║因詩以窮耽禪而病清癯如不勝衣作江西傳衣詩
B16n0088_p0816a07║𣲖圖推黃山谷為詩祖列陳無己等凡二十五人為
B16n0088_p0816a08║法嗣本中嘗致書問大慧禪要慧答書略曰千疑萬
B16n0088_p0816a09║疑只是一疑話頭上疑破則千疑萬疑一時破若一
B16n0088_p0816a10║向問人佛語又如何祖語又如何諸方老宿語又如
B16n0088_p0816a11║何𣱵刧無有悟時也本中自是有省
B16n0088_p0816a12║佛祖綱目張栻字敬夫浚之子嘗問道顏曰見即便
B16n0088_p0816a13║見擬思即差又作麼生顏曰還問不知有栻曰知有
B16n0088_p0816a14║時如何顏曰聞聲見色只如常栻豁然有省乃留偈
B16n0088_p0816a15║曰聞聲見色只如常熟察精麤理自彰脫似虛空藏
B16n0088_p0816a16║碧落曾無少剩一毫芒顏肯之後栻方疾革定叟求
B16n0088_p0816a17║教栻曰蟬蛻人欲之私春融天理之妙語訖而逝
B16n0088_p0816a18║教外別傳侍郎李浩居士字德遠號正信幼閱楞嚴
B16n0088_p0816a19║經如遊舊國志而不忘後造明果投誠入室應庵揕
B16n0088_p0816a20║其胷曰侍郎死後向甚麼處去公駭然汗下應庵喝
B16n0088_p0816a21║出公退參不旬日竟躋堂奧以偈寄同參嚴康朝曰
B16n0088_p0816a22║門有孫臏鋪家存甘贄妻夜眠還早起誰悟復誰迷
B16n0088_p0816a23║應庵見稱善有鬻胭脂者亦久參應庵頗自負公贈
B16n0088_p0816a24║之偈曰不塗紅粉自風流往往禪徒到此休透過古
B16n0088_p0816a25║今圈䙡後却來這裏吃拳頭
B16n0088_p0816a26║先覺宗乘穎橋安鐵胡一日在風穴團爐內坐有鍾
B16n0088_p0816a27║司徒來見使問三界焚燒如何出得安將火匙撥開
B16n0088_p0816b01║火鍾擬議安曰司徒司徒鍾忽有省
B16n0088_p0816b02║李相公至南嶽問福巖審承禪師如何是祖師西來
B16n0088_p0816b03║意師指庭前柏樹公如是三問師如是三答公欣然
B16n0088_p0816b04║乃有頌曰出沒雲閑滿太虛元來真相一塵無重重
B16n0088_p0816b05║請問西來意惟指庭前柏一株
B16n0088_p0816b06║雲居舜老夫初叅洞山一日如武昌行乞首謁劉居
B16n0088_p0816b07║士居士曰老漢有一問若相契即請開疏若不相契
B16n0088_p0816b08║即請還山遂問古鏡未磨時如何舜曰黑似漆磨後
B16n0088_p0816b09║如何舜曰照天照地居士長揖曰且請上人還山舜
B16n0088_p0816b10║懡㦬而歸洞山問其故舜述前語洞山曰汝問我舜
B16n0088_p0816b11║理前問洞山曰此去漢陽不遠進後語洞山曰黃鶴
B16n0088_p0816b12║樓前鸚鵡洲舜於言下大悟
B16n0088_p0816b13║舒州有一居士常往五祖齋僧一日問首座曰某俗
B16n0088_p0816b14║人叅得禪麼首座云伱是俗人如何叅得禪居士不
B16n0088_p0816b15║會舉似五祖五祖云首座却有本分手段為人居士
B16n0088_p0816b16║方信遂篤志叅究後見佛眼佛眼展手曰因甚麼喚
B16n0088_p0816b17║作手居士忽大悟
B16n0088_p0816b18║佛祖統紀乾道九年魏公史浩佚老於四明自號真
B16n0088_p0816b19║隱居士每從南湖智連法師問法要嘗曰師於禪律
B16n0088_p0816b20║亦貫通邪師曰冰泮雪消固一水耳又問華嚴般若
B16n0088_p0816b21║何太支離師曰支離所以為簡易公倏然有省及帥
B16n0088_p0816b22║閩歸里乃於東湖創月波山於補陀巖結洞室以安
B16n0088_p0816b23║大士奉德壽殿書潮音洞以為額首延覺雲高第則
B16n0088_p0816b24║約法師專講智者教初是公攝昌國鹽監偕鄱陽程
B16n0088_p0816b25║休甫汎海謁補陀山忽一僧指巗頂有竇可以下瞰
B16n0088_p0816b26║方瞻佇間公與眾見大士金色身相而公復見雙齒
B16n0088_p0816b27║出唇際如珂玉喜慰作禮而退暨歸寺日已暮一長
B16n0088_p0816c01║身僧來訪語公歷官至太師且云公是善終文潞公
B16n0088_p0816c02║也他日入相主上欲用兵須力諫之後二十年當與
B16n0088_p0816c03║公會於越語畢遂去乾道初以故相鎮越有道人自
B16n0088_p0816c04║稱養素先生與公有舊亟命延之索紙大書曰黑頭
B16n0088_p0816c05║潞相重增萬里風光碧眼胡僧曾共一宵情話擲筆
B16n0088_p0816c06║竟出公大驚因追思補陀事知長身僧及道人皆大
B16n0088_p0816c07║士示現相距正二十年云
B16n0088_p0816c08║佛法金湯編史浩字直翁四明人孝宗朝拜相封衛
B16n0088_p0816c09║國公又封越王淳熙乙巳掛冠歸四明嘗過金山覽
B16n0088_p0816c10║梁武儀範之盛謂報恩度世之道在是乃於月波山
B16n0088_p0816c11║創殿設十界像與名僧講究製儀文四卷行於世
B16n0088_p0816c12║教外別傳提刑吳偉明居士字元昭久叅真歇了禪
B16n0088_p0816c13║師得自受用三昧為極致後訪大慧於洋嶼庵隨眾
B16n0088_p0816c14║入室大慧舉狗子無佛性話問之公擬答大慧以竹
B16n0088_p0816c15║篦便打公無對遂留咨叅一日大慧謂曰不須呈伎
B16n0088_p0816c16║倆直須碎地折嚗地斷方敵得生死若祗呈伎倆有
B16n0088_p0816c17║甚了期即辭去道次延平倏然契悟連書數頌寄大
B16n0088_p0816c18║慧皆室中所問者有曰不是心不是佛不是物通身
B16n0088_p0816c19║一具金鎖骨趙州親見老南泉解道鎮州出蘿蔔大
B16n0088_p0816c20║慧即說偈證之曰通身一具金鎖骨堪與人天為軌
B16n0088_p0816c21║則要識臨濟小廝兒便是當年白撞賊
B16n0088_p0816c22║門司黃彥節居士字節夫號妙德於大慧一喝下疑
B16n0088_p0816c23║情頓脫大慧以衣付之嘗舉首山竹篦話至葉縣近
B16n0088_p0816c24║前奪得拗折擲向堦下曰是甚麼首山曰瞎公曰妙
B16n0088_p0816c25║德到這裏百色無能但記得曾作臘梅絕句曰擬嚼
B16n0088_p0816c26║枝頭蠟驚香却肖蘭前村深雪裏莫作嶺梅看
B16n0088_p0816c27║法華持驗晁待制說之字以道嘗往湖南訪明智聞
B16n0088_p0817a01║三千境觀之說欣然願學晚年日課蓮經不輟自號
B16n0088_p0817a02║洧上老法華
B16n0088_p0817a03║佛祖綱目陸游字務觀官待制封渭南伯自號放翁
B16n0088_p0817a04║叅崇岳問曰心傳之學可得聞乎岳曰既是心傳豈
B16n0088_p0817a05║徒聞得游領解呈偈曰幾度驅車入帝京逢僧一例
B16n0088_p0817a06║眼雙青今朝始覺禪家別說有談空要眼聽
B16n0088_p0817a07║太傅高世則字仲貽號無功初叅楷求指心要楷令
B16n0088_p0817a08║去其所重扣己而叅一日忽造微密呈偈曰懸崖撒
B16n0088_p0817a09║手任縱橫大地虛空自坦平照壑輝巖不借月庵頭
B16n0088_p0817a10║別有一簾明
B16n0088_p0817a11║潘興嗣字延之南昌人初調德化縣尉同郡許瑊始
B16n0088_p0817a12║拜江州守嗣往見之瑊不為禮遂懷刺歸竟不之官
B16n0088_p0817a13║問道於慧南獲其印可嘗曰我清世之逸民故自號
B16n0088_p0817a14║清逸居士隱居豫章東湖上琴書自娛一日同叅清
B16n0088_p0817a15║源來訪見其拂琴次源曰老老大大猶弄箇線索在
B16n0088_p0817a16║嗣曰也要彈教響源曰不少嗣曰知心能幾人
B16n0088_p0817a17║修顒趙城梁氏子幼不拜神祠不受書訓嘗曰當為
B16n0088_p0817a18║人天師安慕此耶遂遊方造瑞光叅宗本因舉無著
B16n0088_p0817a19║問天親彌勒說什麼云只說這箇晨夕叅叩一日登
B16n0088_p0817a20║廁捺倒打破水瓶遂悟作頌曰這一交這一交萬兩
B16n0088_p0817a21║黃金也合消頭上笠脚下包清風明月杖頭挑
B16n0088_p0817a22║喻良能義烏人官太常寺丞所著有諸經講義香山
B16n0088_p0817a23║等集嘗賦蓮社詩云遠公結社事清修永叡宗雷竝
B16n0088_p0817a24║俊游千古空餘舊名字白蓮零落不勝秋前身我是
B16n0088_p0817a25║比丘身處處名山有宿因何日塵緣都掃盡重為香
B16n0088_p0817a26║火社中人
B16n0088_p0817a27║應乾萍鄉彭氏子遍歷諸方晚至泐潭叅常總久之
B16n0088_p0817b01║未蒙印可總示以鳥窠吹布毛因緣殊不解一日豁
B16n0088_p0817b02║然悟旨乃呈頌曰潦倒忘機是鳥窠西湖湖上控煙
B16n0088_p0817b03║蘿布毛取出無多子鐵眼銅睛不奈何總印可之
B16n0088_p0817b04║劉子羽字彥修出知永嘉問道於杲杲曰僧問趙州
B16n0088_p0817b05║狗子還有佛性也無州云無但恁麼看羽後乃於柏
B16n0088_p0817b06║樹上發明有頌曰趙州柏樹太無端境上追尋也大
B16n0088_p0817b07║難處處綠楊堪繫馬家家門首透長安
B16n0088_p0817b08║比部郎中許式出守南昌過華峰聞祥公曰聰道者
B16n0088_p0817b09║在江西試尋訪之此僧人天眼目也遂往叅聰言下
B16n0088_p0817b10║了悟時聰常自植松而誦金剛經不輟式贈詩曰語
B16n0088_p0817b11║言渾不滯高躡祖師蹤夜坐連雲石春栽帶雨松鑑
B16n0088_p0817b12║分金殿燭山答月樓鐘有問西來意虛堂對遠峰
B16n0088_p0817b13║指月錄太守許式得法於洞山一日與泐潭澄上藍
B16n0088_p0817b14║溥坐次潭問聞郎中道夜坐連雲石春栽帶雨松當
B16n0088_p0817b15║時答洞山甚麼話公曰今日放衙早潭曰聞答泗州
B16n0088_p0817b16║大聖揚州出現語是否公曰別點茶來潭曰名不虛
B16n0088_p0817b17║傳公曰和尚早晚回山潭曰今日被上藍覰破藍便
B16n0088_p0817b18║喝潭曰須伱始得公曰不奈船何打破戽斗公入上
B16n0088_p0817b19║藍僧堂問首座年多少曰六十八公曰僧臘多少曰
B16n0088_p0817b20║四十七夏公曰聖僧得幾夏曰與虛空齊受戒公拍
B16n0088_p0817b21║板頭曰下官喫飯不似首座喫鹽多
B16n0088_p0817b22║莫將尚書字少虛官西蜀時謁南堂咨決心要堂使
B16n0088_p0817b23║其向好處提撕適如廁聞穢氣急以手掩鼻遂有省
B16n0088_p0817b24║即呈偈曰從來姿韻愛風流幾笑時人向外求萬別
B16n0088_p0817b25║千差無覓處得來元在鼻尖頭堂答曰一法纔通法
B16n0088_p0817b26║法周縱橫妙用更何求青蛇出匣魔軍伏碧眼胡僧
B16n0088_p0817b27║笑點頭
B16n0088_p0817c01║襄州王敬初常侍視事次米和尚至公乃舉筆示之
B16n0088_p0817c02║米曰還判得虛空否公擲筆入宅更不復出米致疑
B16n0088_p0817c03║明日憑鼓山供養主入探其意米亦隨至潛在屏蔽
B16n0088_p0817c04║間偵伺供養主纔坐問曰昨日米和尚不審有甚麼
B16n0088_p0817c05║言句便不相見公曰師子齩人韓盧逐塊米聞此語
B16n0088_p0817c06║即省前謬遽出朗笑曰我會也我會也公曰會即不
B16n0088_p0817c07║無伱試道看米曰請常侍舉公乃豎起一隻箸米曰
B16n0088_p0817c08║這野狐精公曰這漢徹也
B16n0088_p0817c09║龍圖王蕭居士字觀復留昭覺日聞開靜板聲有省
B16n0088_p0817c10║問南堂曰某有个見處纔被人問却開口不得未審
B16n0088_p0817c11║過在甚處堂曰過在有个見處堂却問朝旆幾時到
B16n0088_p0817c12║任公曰去年八月四日堂曰自按察幾時離衙公曰
B16n0088_p0817c13║前月二十堂曰為甚麼道開口不得公乃契悟
B16n0088_p0817c14║睦州刺史陳操尚書問僧有个事與上座商量得麼
B16n0088_p0817c15║曰合取狗口公自摑口曰某甲罪過曰知過必改公
B16n0088_p0817c16║曰恁麼則乞上座口喫飯得麼齋次拈起胡餅問僧
B16n0088_p0817c17║江西湖南還有這个麼曰尚書適來喫个甚麼公曰
B16n0088_p0817c18║敲鐘謝響又與僚屬登樓次見數僧行來有一官人
B16n0088_p0817c19║曰來者總是行脚僧公曰不是曰焉知不是公曰待
B16n0088_p0817c20║來勘過須臾僧至樓前公驀喚上座僧皆舉首公謂
B16n0088_p0817c21║諸官曰不信道又看資福福見來便畫一圓相公曰
B16n0088_p0817c22║弟子恁麼來早已是不著便何况師更畫一圓相福
B16n0088_p0817c23║便掩却方丈門
B16n0088_p0817c24║太傅王延彬居士一日入招慶佛殿指鉢盂問殿主
B16n0088_p0817c25║這个是甚麼鉢主曰藥師鉢公曰祗聞有降龍鉢主
B16n0088_p0817c26║曰待有龍即降公曰忽遇拏雲湧浪來時作麼生主
B16n0088_p0817c27║曰他亦不顧公曰話墮也公到招慶煎茶朗上座與
B16n0088_p0818a01║明招把銚忽飜茶銚公問茶鑪下是甚麼朗曰捧鑪
B16n0088_p0818a02║神公曰既是捧鑪神為甚麼飜却茶朗曰事官千日
B16n0088_p0818a03║失在一朝公拂袖便出明招曰朗上座喫却招慶飯
B16n0088_p0818a04║了却向外邊打野榸朗曰上座作麼生招曰非人得
B16n0088_p0818a05║其便
B16n0088_p0818a06║比部孫居士因楊岐來訪值視斷次士曰某為王事
B16n0088_p0818a07║所牽何由免離岐指曰委悉得麼士曰望師點破岐
B16n0088_p0818a08║曰此是比部弘願深廣利濟羣生士曰未審如何岐
B16n0088_p0818a09║示以偈曰應現宰官身廣弘悲願深為人重指處棒
B16n0088_p0818a10║下血淋淋士於此有省
B16n0088_p0818a11║先覺宗乘觀文王韶居士字子淳出刺洪州乃延晦
B16n0088_p0818a12║堂禪師問道默有所契因述投機頌曰晝曾忘食夜
B16n0088_p0818a13║忘眠捧得驪珠欲上天却向自身都放下四稜榻地
B16n0088_p0818a14║恰團圓晦堂深肯之
B16n0088_p0818a15║戴道純字孚中官寺丞咨叩靈源一日有省乃呈偈
B16n0088_p0818a16║曰杳冥源底全機處一片心花露印紋知是幾生曾
B16n0088_p0818a17║供養時時微笑動香雲
B16n0088_p0818a18║却掃編曾尚書楙喜理性之學中年提舉淮西學事
B16n0088_p0818a19║遊五祖山憑欄恍若有所得者因為偈曰四大本空
B16n0088_p0818a20║五蔭皆蘊靈臺一點常現圓明
B16n0088_p0818a21║佛法金湯編張鎡號約齋官至直祕閣學士見密庵
B16n0088_p0818a22║傑禪師之後以書告其悟由曰鎡曩造籌室蒙垂示
B16n0088_p0818a23║歸來應接外常以此鞭策一日靜坐因舉狗子話胷
B16n0088_p0818a24║臆豁然如太虛空了無障礙祖師言旬是入道之門
B16n0088_p0818a25║守著不放捨為大病也自此塵緣世念不著排遣自
B16n0088_p0818a26║此淨畫古人公案昔所茫然今亦無疑矣鎡嘗聞鐘
B16n0088_p0818a27║聲悟道有偈曰鐘一撞耳根塞赤肉團邊去箇賊有
B16n0088_p0818b01║人問我解何宗舜若多神面門黑
B16n0088_p0818b02║學佛考訓尚書陳瓚修淨業病革置冰榻前眾見冰
B16n0088_p0818b03║中湧出七級浮圖欄楯鉤綴窻格玲瓏無不周備陳
B16n0088_p0818b04║乃化去
B16n0088_p0818b05║南宋沈三郎專心淨慮臨歿端坐而逝茶毘日有白
B16n0088_p0818b06║鶴二十九隻飛鳴雲表久之西去
B16n0088_p0818b07║佛祖綱目趙渢字文孺自號黃山東平人金大定二
B16n0088_p0818b08║十二年進士性冲澹學道有所得仙和尚坐脫渢題
B16n0088_p0818b09║曰識得從來覺性圓西歸雙履更翛然永嘉穩步曹
B16n0088_p0818b10║溪路臨濟飽參黃檗禪桶底脫時無一物機輪轉處
B16n0088_p0818b11║有三元火中留得一莖草依就光明爍大千
B16n0088_p0818b12║佛法金湯編移刺真卿字楚材本姓耶律及金滅遼
B16n0088_p0818b13║真卿歸金改姓移刺自號湛然居士嘗撰鳴道集說
B16n0088_p0818b14║後序
B16n0088_p0818b15║延平府志如如居士順昌顏氏於宋末舉鄉試棄儒
B16n0088_p0818b16║入釋元初過將樂萬安都見下洞庵毀鳩材將建所
B16n0088_p0818b17║缺惟正樑張氏墓側有合抱梓一求之弗得是夕風
B16n0088_p0818b18║雨拔之因鬻為樑居士題其上曰靈根不肯混凡紫
B16n0088_p0818b19║天意移將福地來向日親逢霹靂手今朝果作棟樑
B16n0088_p0818b20║材後菴復圮正統間華僧興復新之於瓦礫中得舊
B16n0088_p0818b21║樑外朽中堅所題字墨漬入木不沒
B16n0088_p0818b22║佛祖綱目趙孟頫字子昂號松雪宋宗室年十二即
B16n0088_p0818b23║好寫金剛經與僧語親若眷屬每受明本書必焚香
B16n0088_p0818b24║望拜提舉江浙儒學時叩本心要本為說防情復性
B16n0088_p0818b25║之旨後入翰林遣問般若大意本有淨土偈一百八
B16n0088_p0818b26║首頫作一百八贊手書授之
B16n0088_p0818b27║楊允真字無識金華人縣東五十五里許有一土阜
B16n0088_p0818c01║延袤數里餘曰羅漢山先是宋元豐間里之善士鄭
B16n0088_p0818c02║克允與其弟克明於其地冶鐵鑄阿羅漢像五百十
B16n0088_p0818c03║八尊山因是得名二百餘年後允真居於山側與其
B16n0088_p0818c04║室人王氏本淨同往伏龍山謁蘭室馨受大乘三聚
B16n0088_p0818c05║淨戒以縛禪為事一夕夢有異僧若來自西域者告
B16n0088_p0818c06║曰汝宜於羅漢山建永寧庵以修學禪定覺而異之
B16n0088_p0818c07║乃即其地構佛廬真手植青松蔚乎成林而門樓亦
B16n0088_p0818c08║具
B16n0088_p0818c09║瑯嬛記近余友王九蓮居士修淨土一心觀想夜夢
B16n0088_p0818c10║見佛皆塑像非活佛也無可奈何一日遇僧寂公居
B16n0088_p0818c11║士告以故僧曰此特易耳因問居士曰君想像先公
B16n0088_p0818c12║能得其平生容貌乎曰能夢中所見與生時有異乎
B16n0088_p0818c13║曰無異也僧曰佛本無相因佛見相自今以後宜即
B16n0088_p0818c14║以先公作阿彌陀佛想漸想先公眉間有白毫光面
B16n0088_p0818c15║如真金坐蓮花上其身漸大皆可想像則君先公即
B16n0088_p0818c16║活佛矣居士如法修之自後夢見父即心謂是佛久
B16n0088_p0818c17║之其父遂引坐蓮花與說法要有所得專修益篤尋
B16n0088_p0818c18║有父執姓馬者其父未死時為商蜀中十年不歸一
B16n0088_p0818c19║日扣門求見言某日得危疾死半日被吏執縛歷諸
B16n0088_p0818c20║地獄正惶急忽見金光照耀中擁人影趺坐蓮花呼
B16n0088_p0818c21║某姓名某諦視之乃尊公也命吏送歸遂活故不惜
B16n0088_p0818c22║遠歸拜謝因問尊公何修而至此居士具以實告馬
B16n0088_p0818c23║異之亦誓如說求生淨土由此觀之則寂公此法不
B16n0088_p0818c24║直能自度兼能度人一舉兩得發前人所未發
B16n0088_p0818c25║佛法金湯編韓性字明善山陰人魏忠獻公韓琦八
B16n0088_p0818c26║世孫隱居不仕諡莊節公淹貫經史精通內典嘗曰
B16n0088_p0818c27║佛居西土風教有異然極能勸化得人我觀今人凡
B16n0088_p0819a01║修佛事未有不端心正念者雖愚夫愚婦一聞經禮
B16n0088_p0819a02║像必預齋戒持敬去欲然後從事雖吾聖人復生勸
B16n0088_p0819a03║人為善不過如此正恐未能也嘗謂顏樂齋門人朱
B16n0088_p0819a04║仲弘曰佛去世已久後人如此恭敬他誦他的言語
B16n0088_p0819a05║你道佛要人如此耶教人如此耶若強人從己誰人
B16n0088_p0819a06║肯從如今人一句言語要行于一鄉亦不可得且佛
B16n0088_p0819a07║之言語奚翅數百萬里凡日月光照所及處無不信
B16n0088_p0819a08║服仲弘聞之默然
B16n0088_p0819a09║劉秉忠自幼好學至老不衰雖位極人臣而齋居蔬
B16n0088_p0819a10║食終日淡然不異平昔自號藏春散人
B16n0088_p0819a11║馮子振攸州人自號海粟居士其豪俊與陳剛中略
B16n0088_p0819a12║同剛中敬畏之子振於天下書無所不記當其為文
B16n0088_p0819a13║也酒酣耳熱命侍史二三人潤筆以俟子振疾書隨
B16n0088_p0819a14║紙多寡頃刻輙盡嘗撰梅花百詠呈中峰和尚又為
B16n0088_p0819a15║中峰撰淨土偈贊并序
B16n0088_p0819a16║蘇大年字昌齡號西磵居士揚州人嘗撰仲芳倫公
B16n0088_p0819a17║語錄序略曰昔鷲嶺拈花迦葉微笑少林面壁二祖
B16n0088_p0819a18║安心莫非揭示頂𩕳上一著所謂教外別傳者也自
B16n0088_p0819a19║曹溪而下枝分派別或棒或喝或擎叉或𥪡指其機
B16n0088_p0819a20║用雖各不同然而指示學者密契真源則一而已鳳
B16n0088_p0819a21║臺仲芳禪師倫公早歲徧參知識履踐穩密證悟切
B16n0088_p0819a22║當至於得坐披衣為四海衲子之所宗仰觀其提唱
B16n0088_p0819a23║識見明白使夫學者死盡偷心從上佛祖之道不墜
B16n0088_p0819a24║其於宗教豈曰小補哉
B16n0088_p0819a25║眉公筆記黃長睿遭會稽公之喪廣讀佛書恍若有
B16n0088_p0819a26║悟遂篤好之嘗作西方淨土發願記將殆之夕沐浴
B16n0088_p0819a27║易衣向西念佛而逝
B16n0088_p0819b01║學佛考訓屏山李居士嘗謁萬松有得因閱諸儒鳴
B16n0088_p0819b02║道集廢卷嘆曰食我園中椹不見好音乃為說以辨
B16n0088_p0819b03║之大闡元風指歸佛祖
B16n0088_p0819b04║于見素居士諱明照舉孝廉專修淨土後為仕宦捐
B16n0088_p0819b05║俸刻書本藏經以便學者與其弟潤甫及丹陽賀知
B16n0088_p0819b06║機金壇繆仲淳吳江周仲大沈及庵吳孚泉嘉禾賀
B16n0088_p0819b07║道星朱廣原君升曹石蒼諸公先後助揚並弘蓮社
B16n0088_p0819b08║之學
B16n0088_p0819b09║袁中郎居士頗悟禪宗兼修淨土已卒而其弟小修
B16n0088_p0819b10║夢來迎己且云幸生淨土矣弟曰何緣至此曰以某
B16n0088_p0819b11║生時著西方合論耳武林虞淳熙著淨土詩亦生中
B16n0088_p0819b12║品
B16n0088_p0819b13║幻寄居士姓瞿氏輯指月錄行於世論三元五位甚
B16n0088_p0819b14║析
B16n0088_p0819b15║荊州府志羅萬策字明獻彝陵人少遊太學有聲仕
B16n0088_p0819b16║郡佐視事輒病退則否因決意致仕當策走長安時
B16n0088_p0819b17║常夢入一古剎兩沙彌前導忽至一室有大書法朗
B16n0088_p0819b18║二字及解任道經一寺恍如舊遊須臾二沙彌前迎
B16n0088_p0819b19║歷歷如夢中所至一室則大書法朗二字在焉策異
B16n0088_p0819b20║而叩之則曰吾師祖法朗坐化已久矣自是策每題
B16n0088_p0819b21║味輙自識為法朗云
B16n0088_p0819b22║新田縣志侯通庵北一都人素好善崇尚佛法一夜
B16n0088_p0819b23║夢觀音大士指引云太平山下可建圖閣次早登山
B16n0088_p0819b24║見一婦人在焉及至前婦人不見止見黃傘一把遂
B16n0088_p0819b25║立寺塲
B16n0088_p0819b26║
B16n0088_p0819b27║
B16n0088_p0819c01║居士部雜錄
B16n0088_p0819c02║輟耕錄今人以居士自號者甚多考之六經中惟禮
B16n0088_p0819c03║記玉藻有曰居士錦帶注謂道藝處士也吳曾能改
B16n0088_p0819c04║齋漫錄云居士之號起於商周之時按韓非子書曰
B16n0088_p0819c05║太公封于齊東海上有居士任矞華仕昆弟二人立
B16n0088_p0819c06║議曰吾不臣天子不友諸侯耕而食之掘而飲之吾
B16n0088_p0819c07║無求於人無上之名無君之祿不仕而事力云然則
B16n0088_p0819c08║居士云者處士之類是已
B16n0088_p0819c09║見聞錄佘山慧日院佛像落成徐文貞入山中奉世
B16n0088_p0819c10║廟欽賜蟒衣一襲付僧圓實因賦一絕云單衣露冷
B16n0088_p0819c11║宿曇華誤綰宮袍傍帝車拈向山門君莫笑細看還
B16n0088_p0819c12║是舊袈裟丁酉陸平泉八十有九矣亦以衲衣一襲
B16n0088_p0819c13║付慧日院手書偈於衲之表云解組歸來萬慮捐盡
B16n0088_p0819c14║將身世付安禪披來戒衲渾無事不向歌姬為乞緣
B16n0088_p0819c15║此二事與東坡解衣留鎮山門同一風流也
B16n0088_p0819c16║筆記裴休相公法門中龍象也歿後作于闐王于闐
B16n0088_p0819c17║一小國耳當懿昭際不聞有所興闡佛法也此公未
B16n0088_p0819c18║見蘗圭峰未談般若不妨作相作節度既見而既談
B16n0088_p0819c19║之使天下歸以龍象而奈何作相作節度富貴如故
B16n0088_p0819c20║也于闐之報業報也非福報也
B16n0088_p0819c21║竹牕二筆自宋迄元居士有悟入者不一而足宋居
B16n0088_p0819c22║士劉興朝其悟道集自敘悟處甚詳蓋真有得者元
B16n0088_p0819c23║放牛居士於無門老人不是不是處悟入所作是非
B16n0088_p0819c24║關橫說豎說非具大知見者不能道此二老蹤跡不
B16n0088_p0819c25║甚顯興朝猶載傳燈放牛罕有知者吾故表而出之