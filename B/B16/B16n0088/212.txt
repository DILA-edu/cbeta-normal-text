B16n0088_p0820a01║欽定古今圖書集成博物彙編神異典
B16n0088_p0820a02║　第二百十二卷目錄
B16n0088_p0820a03║放生部總論
B16n0088_p0820a04║善誘文（好生之德　人與物同　眾生愛戀性命　受用隨分說　五戒之首）
B16n0088_p0820a05║放生辨惑（書放生會籍）
B16n0088_p0820a06║放生部藝文一
B16n0088_p0820a07║報應問　宋何承天
B16n0088_p0820a08║與周捨論斷肉勅　梁武帝
B16n0088_p0820a09║荊州放生亭碑　元帝
B16n0088_p0820a10║放生池碑　唐顏真卿
B16n0088_p0820a11║放生篇　法苑珠林
B16n0088_p0820a12║跋放生池碑　宋歐陽修
B16n0088_p0820a13║奉詔鑿放生池銘（并序）　蔣延壽
B16n0088_p0820a14║善誘文序　陳鍊
B16n0088_p0820a15║龍樹庵放生池記　明周順昌
B16n0088_p0820a16║放生池記　袾宏
B16n0088_p0820a17║放生部藝文二（詩）
B16n0088_p0820a18║放魚　宋王安石
B16n0088_p0820a19║次韻潛師放魚　蘇軾
B16n0088_p0820a20║西湖秋涸東池魚窘甚因會客呼網師還之西
B16n0088_p0820a21║池為一笑之樂夜歸被酒不能寢戲作放魚
B16n0088_p0820a22║　前人
B16n0088_p0820a23║復次放魚前韻答趙承議陳教授　前人
B16n0088_p0820a24║放生詩十首書王堇父慈無量集以凡百畏刀
B16n0088_p0820a25║杖無不愛壽命為韻（錄八首）　明陶望齡
B16n0088_p0820a26║東坡作戒殺詩貽陳季常季常自後不復殺岐
B16n0088_p0820a27║亭之人多化之有不食肉者適有感於吾里宴
B16n0088_p0820b01║會之侈因和前韻得二詩示閑仲肯倡此戒於
B16n0088_p0820b02║里中不也　前人
B16n0088_p0820b03║放生部紀事
B16n0088_p0820b04║放生部雜錄
B16n0088_p0820b05║
B16n0088_p0820b06║
B16n0088_p0820b07║
B16n0088_p0820b08║
B16n0088_p0820b09║
B16n0088_p0820b10║神異典第二百十二卷
B16n0088_p0820b11║放生部總論
B16n0088_p0820b12║善誘文
B16n0088_p0820b13║好生之德
B16n0088_p0820b14║天地以好生為德故羽毛鱗介無一不遂其性諸佛
B16n0088_p0820b15║以慈悲為念故蠢動含靈無一不適其情此無他只
B16n0088_p0820b16║是存心廣大一切眾生皆吾愛子一切血屬皆吾性
B16n0088_p0820b17║命則放生詎可緩耶世人當知戒殺止足以解物之
B16n0088_p0820b18║冤若能放生不唯與物為恩又集無窮之福今人處
B16n0088_p0820b19║世豈無所願子孫則欲其昌榮名利則欲其超勝以
B16n0088_p0820b20║至學道學佛必欲善行圓滿早成正覺余見世人皇
B16n0088_p0820b21║皇百計求是數者無一如意曾未知放生因果其效
B16n0088_p0820b22║甚速不觀古人已驗之事難發好生慈悲之心漢楊
B16n0088_p0820b23║寶救一黃雀報以玉環令生清白子孫其後震秉賜
B16n0088_p0820b24║彪四世三公覩前人子孫昌榮如此則凡為子孫計
B16n0088_p0820b25║者可不以放生為急乎宋莒公戲編竹橋以度羣蟻
B16n0088_p0820b26║遂魁天下福祿壽考當世無比覩前人名利超勝如
B16n0088_p0820b27║此則凡為名利計者可不以放生為急乎孫真人解
B16n0088_p0820c01║衣贖蛇得水府活人之方遂登仙籍壽禪師盜錢放
B16n0088_p0820c02║生恬不畏死遂為大善知識則道佛之獲報應又如
B16n0088_p0820c03║何耶且放生之門非止一端或舉於四月八日供佛
B16n0088_p0820c04║之時或施於慶喜誕日祝壽之際或遇本命或因疾
B16n0088_p0820c05║痛或過門而見其無辜或出路而見其可憫皆因果
B16n0088_p0820c06║也會稽丁銳撰
B16n0088_p0820c07║人與物同
B16n0088_p0820c08║貪生畏死人與物同也愛戀親屬人與物同也當殺
B16n0088_p0820c09║戮而痛苦人與物同也所以不同者人有智物則無
B16n0088_p0820c10║智人能言物則不能言人之力強物之力微弱人以
B16n0088_p0820c11║其無智不能自蔽其身以其不能言而不能告訴以
B16n0088_p0820c12║其力之微弱不能勝我因謂物之受生與我輕重不
B16n0088_p0820c13║等遂殺而食之凡一飲一食不得肉則不美至於辦
B16n0088_p0820c14║一食又不止殺一物也食鳩鴿𪃬雀者殺十餘命方
B16n0088_p0820c15║得一羹食蚌蛤蝦蜆者殺百餘命方得一羹又有好
B16n0088_p0820c16║美味求適意者則不止據現在之物順平常之理殺
B16n0088_p0820c17║而食之或驅役奴隸遠致異品或畜養雞魚犬彘擇
B16n0088_p0820c18║肥而旋殺生蟹投糟欲其味入鞭魚造膾欲其美細
B16n0088_p0820c19║聚炭燒蚌環火逼羊開腹取胎刺喉瀝血作計烹煎
B16n0088_p0820c20║巧意鬬飣食之既飽則揚揚自得少不如意則怒罵
B16n0088_p0820c21║庖者嗟乎染習成俗見聞久慣以為飲食合當如此
B16n0088_p0820c22║而不以為怪深思痛念良可驚懼縣令俞偉撰
B16n0088_p0820c23║眾生愛戀性命
B16n0088_p0820c24║經云一切畏刀杖無不愛壽命故王克殺羊羊奔客
B16n0088_p0820c25║而拜訴鄒文立殺鹿鹿跪而流淚驚禽投案請命於
B16n0088_p0820c26║魏君窮獸入廬求生於區氏近者沈遇內翰通判江
B16n0088_p0820c27║寧府時廚中殺羊屢失其刀窺之乃見羊銜刀而藏
B16n0088_p0821a01║之牆下周豫學士嘗煑鱔見有鞠身向上而以首尾
B16n0088_p0821a02║向湯者剖之見腹中有子乃知鞠身避湯者以愛子
B16n0088_p0821a03║之故楊傑提刑遊明州育王山因晝臥夢有婦女十
B16n0088_p0821a04║數人執紙若有所訴密遣人往視行廚果得蛤蜊十
B16n0088_p0821a05║數枚訴者乃蛤蜊求生也有生愛戀其情如此當其
B16n0088_p0821a06║被擒執時前見刀杖乞生無由旁見親聚欲戀不得
B16n0088_p0821a07║抱苦就終銜悲向盡既受屠割復受鼎鑊種種痛苦
B16n0088_p0821a08║徹入骨髓當此之時彼心如何今人或為湯火所傷
B16n0088_p0821a09║或為針刀誤傷手足痛已難忍必號叫求救至暫時
B16n0088_p0821a10║頭昏腹痛或小可疾病便須呼醫買藥百般救療於
B16n0088_p0821a11║我自身愛惜如此至於殺物則恣意屠宰不生憐憫
B16n0088_p0821a12║未論佛法明有勸戒未論天理明有報應若不仁不
B16n0088_p0821a13║恕惟知愛身不知愛物亦非君子長者之所當為也
B16n0088_p0821a14║諦觀物情當念眾生不可不戒不可不戒知縣俞偉
B16n0088_p0821a15║撰
B16n0088_p0821a16║受用隨分說
B16n0088_p0821a17║佛言受即是空受謂受苦受樂及一切受用也如食
B16n0088_p0821a18║列數味放筯即空出多騶從既到既空終日遊觀既
B16n0088_p0821a19║歸即空又如為善事既畢其勤勞即空而善業具在
B16n0088_p0821a20║為惡事既畢其快意即空而惡業具在若深悟此理
B16n0088_p0821a21║則食可菲薄無過用殺害之冤債出可隨分無勞心
B16n0088_p0821a22║苦人之煩惱游觀可息無放蕩廢事之愆尤善可勉
B16n0088_p0821a23║為無懈怠因循之失惡可力戒無縱恣怨讎之罪余
B16n0088_p0821a24║喜得此理願欲與人共之龍舒王日休撰
B16n0088_p0821a25║五戒之首
B16n0088_p0821a26║佛言五戒以殺戒為首佛言十業以殺業為首楞伽
B16n0088_p0821a27║經云若一切人不食肉者亦無有人殺害眾生由人
B16n0088_p0821b01║食肉故屠者殺以販賣若能悉捨不食是真修行堪
B16n0088_p0821b02║受一切人天供養若於食肉未能盡斷願且以漸次
B16n0088_p0821b03║方便除去殺心或者不食四等肉一者曾見殺則不
B16n0088_p0821b04║食二者曾聞殺則不食三者人專為我殺則不食四
B16n0088_p0821b05║者家所自殺則不食如是而戒既不廢常食且於眾
B16n0088_p0821b06║生無殺害意至一蚤虱蚊蚋形雖微小其遭殺受痛
B16n0088_p0821b07║亦與牛羊一等勿謂微小便輕殺之至於蛇蝮蜂蝎
B16n0088_p0821b08║偶現前未曾傷人勿謂螫無便輕殺之至於籠養飛
B16n0088_p0821b09║鳥擊閉走獸為其音聲形狀可以悅吾耳目為我玩
B16n0088_p0821b10║樂令彼憂愁又何不仁也若放之山林使得自在何
B16n0088_p0821b11║異罪囚得脫牢獄今日自戒矣遂生慈心慈心既堅
B16n0088_p0821b12║當世世無殺物之意一身自戒則一家必不殺一家
B16n0088_p0821b13║不殺則一鄉必漸效之其為功利不可稱量佛語無
B16n0088_p0821b14║虛理又明白仁人君子幸垂聽而無忽也縣令俞偉
B16n0088_p0821b15║撰
B16n0088_p0821b16║放生辨惑
B16n0088_p0821b17║書放生會籍
B16n0088_p0821b18║芝亭張子雲來王子與諸善友以萬曆辛丑仲夏
B16n0088_p0821b19║朔創放生會於城南因書雲棲大師放生文會籍
B16n0088_p0821b20║之首復命鄙言贅於末簡予惟慈心功德昔賢已
B16n0088_p0821b21║詳無俟復論第取聾俗所排堅難猝破者略為答
B16n0088_p0821b22║語數條以解羣惑嗟乎蚊蚋生人虎狼生肉自古
B16n0088_p0821b23║已有斯語矣而白首之士猶迷而不解是為飽氏
B16n0088_p0821b24║弱子笑也
B16n0088_p0821b25║問仁者當宏濟蒼生拯扶赤縣何必留情微物效彼
B16n0088_p0821b26║小慈終同兒子之嬉豈有丈夫之槩
B16n0088_p0821b27║答事有宏微心無巨細捉象擒免獅子之全力具存
B16n0088_p0821c01║纖草喬林一雨之普霑靡異然則心非大也豈嫌善
B16n0088_p0821c02║小而不為心非小也安見小事之非大必如子言則
B16n0088_p0821c03║畜池無相鄭之功而祝網豈王殷之略哉不知天心
B16n0088_p0821c04║等愛道眼普觀舉斯心既無廣隘之殊論物命亦何
B16n0088_p0821c05║貴賤之別故寒生頓貴肖翹等活萬人世主圖王觳
B16n0088_p0821c06║觫優於天下寧當暴殄但貴擴充
B16n0088_p0821c07║問親親仁民仁民愛物序分先後施有重輕當圖厥
B16n0088_p0821c08║重先置茲輕後
B16n0088_p0821c09║答以劫盜而為奉養不若止盜以寧親以屠劊而效
B16n0088_p0821c10║布施不若損施而全命蓋一忍而生百忍亦一慈而
B16n0088_p0821c11║該百慈愛親者不敢惡於人則濟眾者寧當殄乎物
B16n0088_p0821c12║昔有懦士曾處圍城始雖蒙被而猶戰兢後則登陴
B16n0088_p0821c13║而親捍禦乃謂人曰勇可習乎夫勇由血氣猶以習
B16n0088_p0821c14║增仁乃性生豈難漸學故當滋吾生意遠彼殺機生
B16n0088_p0821c15║為至順故好生即召順之階殺是極違故遠殺乃去
B16n0088_p0821c16║違之要若能時時救物念念利生將使戾夫汎愛如
B16n0088_p0821c17║轉春色於寒柯逆子承歡若濬源泉於勺水矣
B16n0088_p0821c18║問物既旁生與人非類若網罟畢弋不設於先王則
B16n0088_p0821c19║鳥跡獸蹄必交於中國雖云愛物終至妨人且雞鷺
B16n0088_p0821c20║長生蛙魚不殺其類充塞恐無所容
B16n0088_p0821c21║答獸游茂草魚躍淵泉並育並生豈妨豈礙今蜀不
B16n0088_p0821c22║食蟹楚不捕蛙未聞楚蜀之鄉純為蛙蟹所據殺之
B16n0088_p0821c23║而類乃滋盛不殺而生反不蕃人羊之言其故可痛
B16n0088_p0821c24║問鱗鬣未舒網罟隨入既難逃死奚用放生婦人之
B16n0088_p0821c25║仁哲士所笑
B16n0088_p0821c26║答凡有生命總是無常人亦同然非止於物儻以物
B16n0088_p0821c27║命難延理當烹煑亦將謂人生無幾便可誅戮然獄
B16n0088_p0822a01║中必殺之囚牀上臨危之病療者猶欲留連於朝夕
B16n0088_p0822a02║刑官亦必展轉於秋冬此決死而尚冀其生彼更生
B16n0088_p0822a03║而未必即死况夫放救之舉本吾慈憫之心眼見其
B16n0088_p0822a04║生便似𣱵投生路手援其死即如永脫死門則死何
B16n0088_p0822a05║必豫疑生何須終保乎
B16n0088_p0822a06║問眾生就死極多此會放生極少救一漏萬何取普
B16n0088_p0822a07║周
B16n0088_p0822a08║答愛以心行慈由術運昔云仁術尚不妨殺羊以易
B16n0088_p0822a09║牛今者慈心亦何害救一而漏萬惟心惟術自普自
B16n0088_p0822a10║周故數錢布施量等大千况眾命更生功豈小補濟
B16n0088_p0822a11║旱元非一溉終愈立稿之他苗繞塔豈合遊畋亦喻
B16n0088_p0822a12║投湯之勺水且愚人適口智者娛心但知適口之可
B16n0088_p0822a13║甘不識娛心之大快是故涸鱗乍濕籠羽更騫方遊
B16n0088_p0822a14║釜鬵而倏返江湖將就刀砧而俄辭絆縶似赴市曹
B16n0088_p0822a15║而逢赦如遭寇虜而獲還躑躅方甦悠洋忽逝於是
B16n0088_p0822a16║在濠知樂對水忘饑覩此生全覺輕安之在我慶其
B16n0088_p0822a17║離脫如重恙之去身彼箸下萬錢食前方丈三寸舌
B16n0088_p0822a18║外美惡何知一臠飽餘腥羶可厭其為娛樂曾有幾
B16n0088_p0822a19║何豈若脫彼命於生死之間怡吾心於飛躍之際浣
B16n0088_p0822a20║情溔淼同斯縱壑之歡送目煙雲偕此排空之樂然
B16n0088_p0822a21║則眾所營者口腹吾所娛者神情取適正同心口有
B16n0088_p0822a22║別耳
B16n0088_p0822a23║問物元非物生亦無生但須究了一心即是曲成萬
B16n0088_p0822a24║物投崕割肉尚屬有為贖蚌放螺徒滋勞費
B16n0088_p0822a25║答究窮至理雖何死而何生曲徇物情亦欣生而哀
B16n0088_p0822a26║死蓋以眾有即真無之域涉事即融理之門若執無
B16n0088_p0822a27║為而病有為則無為之談適資慳吝執無生而訾放
B16n0088_p0822b01║生則無生之說反助貪殘既噉肉而無礙真修豈放
B16n0088_p0822b02║生而反乖妙理即如所謂投崕割肉則身命盡忘餵
B16n0088_p0822b03║虎飼鷹則悲心彌廣運悲心而有為之功斯著祛身
B16n0088_p0822b04║命而無生之旨冥符今則所重者己身所輕者物命
B16n0088_p0822b05║寶自命既宛爾貪生殺他身乃托無生死斯又與於
B16n0088_p0822b06║不仁之甚加諸俗士數等矣
B16n0088_p0822b07║
B16n0088_p0822b08║
B16n0088_p0822b09║
B16n0088_p0822b10║放生部藝文一
B16n0088_p0822b11║報應問宋何承天
B16n0088_p0822b12║西方說報應其枝末雖明而根本常昧其言奢而寡
B16n0088_p0822b13║要其譬迂而無徵乖背五經故見棄於先聖誘掖近
B16n0088_p0822b14║情故得信於季俗夫欲知日月之行故假察於璇璣
B16n0088_p0822b15║將申幽冥之信宜取符於見事故鑑燧懸而水火降
B16n0088_p0822b16║雨宿離而風雲作斯皆遠繇近驗幽以顯著者也夫
B16n0088_p0822b17║鵝之為禽浮清池咀春草眾生蠢動弗之犯也而庖
B16n0088_p0822b18║人執焉尠有得免刀俎者燕飜翔求食唯飛蟲是甘
B16n0088_p0822b19║而人皆愛之雖巢幕而不懼非直鵝燕也羣生萬有
B16n0088_p0822b20║往往如之是知殺生者無惡報為福者無善應所以
B16n0088_p0822b21║為訓者如彼所以示世者如此余甚惑之若謂燕非
B16n0088_p0822b22║蟲不甘故罪所不及民食芻豢奚獨嬰辜若謂禽豕
B16n0088_p0822b23║無知而人識經教斯則未有經教之時畋漁網罟亦
B16n0088_p0822b24║無罪也無故以科法入中國乃所以為民陷穽也彼
B16n0088_p0822b25║仁人者豈其然哉故余謂佛經但是假設權教勸人
B16n0088_p0822b26║為善耳無關實敘是以聖人作制推德翳物我將我
B16n0088_p0822b27║享實膺天祐固獲三品賓庖豫焉若乃見生不忍死
B16n0088_p0822c01║聞聲不食肉固君子之所務也竊願高明更加三思
B16n0088_p0822c02║與周捨論斷肉勅梁武帝
B16n0088_p0822c03║眾生所以不可殺生凡一眾生具八萬戶虫經亦說
B16n0088_p0822c04║有八十億萬戶虫若斷一眾生命即是斷八萬戶虫
B16n0088_p0822c05║命自死眾生又不可食者前所附虫雖已滅謝後所
B16n0088_p0822c06║附虫其數復眾若煑若炙此斷附虫皆無復命利舌
B16n0088_p0822c07║端少味害無量眾生其中小者非肉眼能觀其中大
B16n0088_p0822c08║者灼然共見滅慈悲心增長惡毒此實非沙門釋子
B16n0088_p0822c09║所可應行
B16n0088_p0822c10║荊州放生亭碑元帝
B16n0088_p0822c11║魚從流水本在桃花之源龍處大林恆捻浮雲之路
B16n0088_p0822c12║豈謂陵陽垂釣失雲失水莊子懸竿吞鉤吞餌雖復
B16n0088_p0822c13║元龜夜夢終見取於宋王朱鷺晨飛尚張羅於漢后
B16n0088_p0822c14║譬如黃雀伺蟬不知隨彈應至青鸇逐兔詎識扛鼎
B16n0088_p0822c15║方前北海之飡鸚鵡未始非人西王之使傳信誰云
B16n0088_p0822c16║賤鳥故知魚鳥之觀俱在好生欲使金牀之鴈更返
B16n0088_p0822c17║衡陽之侶雪山之鹿不充食萍之宴
B16n0088_p0822c18║放生池碑唐顏真卿
B16n0088_p0822c19║皇唐七葉我乾元大聖光天文武孝感皇帝陛下以
B16n0088_p0822c20║至聖之姿屬艱虞之運無少康一旅之眾當祿山強
B16n0088_p0822c21║暴之初乾鞏勞謙勵精為理推誠而萬方胥悅克己
B16n0088_p0822c22║而天下歸仁恩信侔於四時英威達於八表功庸格
B16n0088_p0822c23║天地孝感通神明故得回紇奚霫大食盾蠻之屬扶
B16n0088_p0822c24║服萬里決命而爭先朔方河東平盧河西隴右安西
B16n0088_p0822c25║黔中嶺南河南之師鳩合五年推鋒而効死摧元惡
B16n0088_p0822c26║如拉朽舉兩京如拾遺慶緒遁逃已蒙赤族之戮思
B16n0088_p0822c27║明跧伏行就沸鼎之誅拯已墜之皇綱據再安之宗
B16n0088_p0823a01║社迎上皇於西蜀申子道於中京一日三朝大明天
B16n0088_p0823a02║子之孝問安視膳不改家人之禮蒸蒸然翼翼然真
B16n0088_p0823a03║帝皇之上儀誥誓所不及也歷選內禪生人已來振
B16n0088_p0823a04║古及隋未有如我皇帝者也而猶嫗煦萬類勤勞四
B16n0088_p0823a05║生乃以乾元二年太歲己亥春三月己丑端命左驍
B16n0088_p0823a06║衛右郎將史元琮中使張廷玉奉明詔布德音始於
B16n0088_p0823a07║洋州之興道洎山南劍南黔中荊南嶺南江西浙江
B16n0088_p0823a08║諸道訖於昇州之江寧秦淮太平橋臨江帶郭上下
B16n0088_p0823a09║五里各置放生池凡八十一所蓋所以宣皇明而廣
B16n0088_p0823a10║慈惠也易不云乎信及豚魚書不云乎洎鳥獸魚鼈
B16n0088_p0823a11║咸若古之聰明睿知神武而不殺者非陛下而誰昔
B16n0088_p0823a12║殷湯克仁猶存一面之網漢武垂惠纔致銜珠之答
B16n0088_p0823a13║雖流水救涸寶勝稱名蓋事止於當時尚介祉於終
B16n0088_p0823a14║古豈我今日動者植者水居陸居舉天下以為池罄
B16n0088_p0823a15║城中而蒙福乘陀羅尼加持之力竭煩惱海生死之
B16n0088_p0823a16║津揆之前古曾何髣髴微臣職沗方面生丁盛美受
B16n0088_p0823a17║恩寖深無以上報謹緣阜陶奚斯歌虞頌魯之義述
B16n0088_p0823a18║天下放生池碑銘一章雖不足雍容明聖萬分之一
B16n0088_p0823a19║亦臣之精懇也敢刻金石著其詞曰明明皇帝臨下
B16n0088_p0823a20║有赫至德光天乾元啟續緯武戡亂經文御曆孝感
B16n0088_p0823a21║神明義形金石仁覆華夏恩加蠻貊道冠巍巍威深
B16n0088_p0823a22║虩虩遘茲多難克廣丕績慶緒致誅思明辟易人道
B16n0088_p0823a23║助順天道惡逆撲滅之期匪朝伊夕乘此寶祚永康
B16n0088_p0823a24║宗祏業盛君親功崇列辟交禪之際燦然明白迥映
B16n0088_p0823a25║來今孤高往策去殺流惠好生立則率土之濱臨江
B16n0088_p0823a26║是宅遂其生性庇爾鱗翮環海為池周天布澤致茲
B16n0088_p0823a27║忠厚罔弗怡懌動值依仁飛潛受護流水長存從稱
B16n0088_p0823b01║往昔寶勝如來疇庸允格德力無競慈悲孔碩相時
B16n0088_p0823b02║傳聞尚賴弘益矧在遭遇其忘敷錫真卿勒銘敢告
B16n0088_p0823b03║凡百
B16n0088_p0823b04║放生篇法苑珠林
B16n0088_p0823b05║葢聞兀兀雜類莫不貪生蠢蠢迷徒咸知畏死所以
B16n0088_p0823b06║失林窮虎乃委命於廬中鍛翮驚禽遂投身於案側
B16n0088_p0823b07║至如楊生養雀寧有意於玉環孔氏放龜本無情於
B16n0088_p0823b08║金印而冥期弗爽雅報斯臻故知因果業行皎然如
B16n0088_p0823b09║日且大悲之化救苦為端弘誓之心濟生為本但五
B16n0088_p0823b10║部名族皆以列鼎相誇三市遊民莫不鼓刀成務羣
B16n0088_p0823b11║生何罪枉見刑殘含識無𠍴橫逢葅醢致使怨魂不
B16n0088_p0823b12║斷苦報相酬今勸仁者同修慈行所有危怖並存放
B16n0088_p0823b13║捨縱彼飛沈隨其飲啄當使紫鱗赬尾並相忘於江
B16n0088_p0823b14║湖錦臆翠毛等逍遙於雲漢或聽三歸而悟道何異
B16n0088_p0823b15║瞽龍聞四諦而生天更同鸚鳥共立長壽之基同招
B16n0088_p0823b16║永命之果也
B16n0088_p0823b17║跋放生池碑宋歐陽修
B16n0088_p0823b18║右放生池碑不著書撰人名氏放生池唐世處處有
B16n0088_p0823b19║之王者仁澤及於草木昆蟲使一物必遂其生而不
B16n0088_p0823b20║為私惠也惟天地生萬物所以資於人然代天而治
B16n0088_p0823b21║物者常為之節使其足用而取之不過萬物得遂其
B16n0088_p0823b22║生而不夭三代之政如斯而已易大傳曰庖犧氏之
B16n0088_p0823b23║王也能通神明之德以類萬物之情作結繩而為網
B16n0088_p0823b24║罟以佃以漁蓋言其始教民取物資生而為萬世之
B16n0088_p0823b25║利此所以為聖人也浮屠氏之說乃謂殺物者有罪
B16n0088_p0823b26║而放生者得福苟如其言則庖犧氏遂為人間之聖
B16n0088_p0823b27║人地下之罪人矣
B16n0088_p0823c01║奉詔鑿放生池銘（并序）蔣延壽
B16n0088_p0823c02║上即位之十七年聖治日益光明廟社奠安宮闈
B16n0088_p0823c03║咸若包戈臥鼓革戎均福南北之驛軺傳相望萬
B16n0088_p0823c04║里耕桑有生咸樂五月己亥建言者舉唐肅宗乾
B16n0088_p0823c05║元故事命天下復置放生池上以祝聖人萬年之
B16n0088_p0823c06║壽下以廣子孫百億之傳制曰可諸路承命奉行
B16n0088_p0823c07║惟謹通海斗牛東鄙厥壤惟魚鹽是富其郡城池
B16n0088_p0823c08║及浪山東西二方潮夕通注縈環浩渺所養尤眾
B16n0088_p0823c09║爰即乃地以嚴法禁而守臣蔣延壽既勉率厥職
B16n0088_p0823c10║仰體丁寧之意乃言曰萬物在天地間其品類雖
B16n0088_p0823c11║殊其性則一性一則仁一自其異者觀之吳越甚
B16n0088_p0823c12║遠自其同者觀之則與吾體無異曾子曰斷一木
B16n0088_p0823c13║殺一獸不以其時非孝也中庸曰惟天下至誠為
B16n0088_p0823c14║能盡人物之性皇帝以上聖之資紹開治綂施為
B16n0088_p0823c15║措置舉得乎此以四陲為守故無此疆爾界之殊
B16n0088_p0823c16║以不殺為武故弗尚戰勝攻取之績以省刑為治
B16n0088_p0823c17║故雖笞罰有所不忍以藏於民為富故躬自約損
B16n0088_p0823c18║不以為陋此四者好生之大本也乃綴以銘其辭
B16n0088_p0823c19║曰
B16n0088_p0823c20║擾擾萬物囿於一形孰非吾仁請觀其生聖神迭興
B16n0088_p0823c21║以德為政如乾之化性命各正南極於海北窮燕然
B16n0088_p0823c22║億萬雖多生以安全曷云能全惟不好兵寧我屈己
B16n0088_p0823c23║無戕我民天既佑助敵亦効順請命下吏去兵存信
B16n0088_p0823c24║懽忻交通華戎來同一氣均和罔不滋豐帝命有司
B16n0088_p0823c25║臨江之濱益爾深廣澤爾介鱗網罟弗施恩波洋洋
B16n0088_p0823c26║之游之樂末以相忘海宇之間物性惟一上帝昭格
B16n0088_p0823c27║降福孔碩俾壽而臧俾昌而熾俾我子孫本支百世
B16n0088_p0824a01║時萬時億永作民主無有後艱受天之祐羣生既康
B16n0088_p0824a02║干戈既息刻此銘詩以昭罔極
B16n0088_p0824a03║善誘文序陳鍊
B16n0088_p0824a04║丹穴老人吾家之長兄也僻好編集戒殺之文傳於
B16n0088_p0824a05║世因戒而得善報者則編之因不戒而得惡報者則
B16n0088_p0824a06║不敢編也雖然猶慮人不喜觀復以前賢警世格言
B16n0088_p0824a07║運殽乎其間聊欲誘人之一覩也或問之曰丹穴老
B16n0088_p0824a08║人何苦如是吾兄乃屈指笑而言曰予不願如楊寶
B16n0088_p0824a09║得玉環予不願如宋郊奪魁選予不願如竇禹鈞有
B16n0088_p0824a10║五枝芳予不願如黃兼濟登仙籍但願予在世蔬食
B16n0088_p0824a11║菜羹不敢不飽飯蔬飲水樂在其中如斯而已盡乎
B16n0088_p0824a12║天年既沒之後願如壽師不見閻王徑歸淨土得幸
B16n0088_p0824a13║西方聖人講論佛道且無輪迴之苦死喪之威豈不
B16n0088_p0824a14║樂哉吾兄既得此理欲與世人共之俾弟鍊趣刊版
B16n0088_p0824a15║而印施之目曰善誘文噫觀吾兄之所編則善誘之
B16n0088_p0824a16║意可知矣
B16n0088_p0824a17║龍樹庵放生池記明周順昌
B16n0088_p0824a18║放生為佛法一門實眾德根本古德開導不啻已詳
B16n0088_p0824a19║近則獨甚於雲棲龍樹庵傅公固雲棲之所傳衣也
B16n0088_p0824a20║戒律精虔一秉雲棲之教庵在白蓮涇寬廣不盈數
B16n0088_p0824a21║畞而有法堂以供佛有禪堂以安僧有普同塔以厝
B16n0088_p0824a22║闍毗之眾骨其環庵如帶則皆放生池也余暇日與
B16n0088_p0824a23║文起朱德升過之欽其嚴淨見池之右有田畞許頗
B16n0088_p0824a24║為池礙詢之為公家義田不可以售惟同區者得相
B16n0088_p0824a25║轉移而里中殷汝良田適在跬步間因勸汝良施之
B16n0088_p0824a26║聞於邑宰易之傅公募檀施吳經等捐貲鑿之而池
B16n0088_p0824a27║觀遂完生亦日繁傅公向余稽首曰茲庵刱於萬曆
B16n0088_p0824b01║丁未即以放生為願迄於今而未圓滿也以三寶之
B16n0088_p0824b02║加被宰官之賜遂能竟此無上功德宰官固善因夙
B16n0088_p0824b03║植冥修默證生生世世以有今茲抑貧衲竊有所進
B16n0088_p0824b04║於宰官也身為比丘息心靜行度不能有所普度於
B16n0088_p0824b05║世而自私自了諸佛所呵故動念必求利生利生必
B16n0088_p0824b06║先不殺不殺之細而實者無如放生蓋力不能及人
B16n0088_p0824b07║而姑及於物則惟比丘之行若夫宰官寸念之發生
B16n0088_p0824b08║生無限其所生者豈惟蜎蠕蠢動即其所謂生者亦
B16n0088_p0824b09║豈必相濡相沫為沾沾之小仁小惠已哉應以宰官
B16n0088_p0824b10║身得度者即現宰官身而為說法倘宰官之生生而
B16n0088_p0824b11║猶夫比丘之生生恐非圓通第一矣且今者比丘之
B16n0088_p0824b12║生生非宰官不成則知宰官能攝比丘行而宰官生
B16n0088_p0824b13║生之念非比丘不觸比丘又能攝宰官行矣然比丘
B16n0088_p0824b14║有願十餘年不能成就而成就於宰官之一念願力
B16n0088_p0824b15║孰宏成就孰捷凡為宰官者尚其冥修默證無負此
B16n0088_p0824b16║圓通矣乎余恍然顧文起德升而歎曰儒者多排釋
B16n0088_p0824b17║氏以謂自私自了試證於傅公語云何故非傅公不
B16n0088_p0824b18║聞此語因書以為記天啟元年正月旦
B16n0088_p0824b19║放生池記袾宏
B16n0088_p0824b20║西湖古放生池也法久而敝實亡名存敝之久而安
B16n0088_p0824b21║焉歲乙未余演圓覺於佛國山之南屏南屏故有池
B16n0088_p0824b22║一時主會諸名士捐貲贖之植蓮其中斷漁業人既
B16n0088_p0824b23║而予復鑿池上方既而北門有園園有池復贖之上
B16n0088_p0824b24║方苦隘茲頗閒曠池聯比擴之則濊然成浸水涵而
B16n0088_p0824b25║上出壘之則𡾯然成山循而界之則幽然成徑相其
B16n0088_p0824b26║宜而樹之竹木則鬱然蔭而成林園以東為興福禪
B16n0088_p0824b27║院旋而南為養濟院旋而西為得一道院養濟者號
B16n0088_p0824c01║悲田聖主賢臣哀窮民之顛連無告者設也今之困
B16n0088_p0824c02║燴餌伏質於刀砧必不可逃而待烹其無告尤甚貿
B16n0088_p0824c03║而畜之池縱之林俾終保殘壽慈孰加焉佛示三福
B16n0088_p0824c04║云慈心不殺而五福於箕疇亦壽為其最瀕殺而重
B16n0088_p0824c05║壽之福孰加焉天地之大德曰生舜之德曰好生德
B16n0088_p0824c06║一而已上清下寧侯王所以配兩間之久長貞萬物
B16n0088_p0824c07║之壽命者恆於斯德孰加焉儒道釋三聖人之偉績
B16n0088_p0824c08║鼎峙夫三方若環拱然而園介乎其中是曲阜之仁
B16n0088_p0824c09║里摩朅之慈室西華長生葆真之靈宅天合而冥鄰
B16n0088_p0824c10║也豈偶然之故歟乃菴其園曰長壽而園有荒廬數
B16n0088_p0824c11║楹飾治之為供接引導師及當來慈氏尊像是役也
B16n0088_p0824c12║始其事者予與化鄉宋君而諸上善人樂助而成斯
B16n0088_p0824c13║美者得列書碑左云
B16n0088_p0824c14║
B16n0088_p0824c15║
B16n0088_p0824c16║
B16n0088_p0824c17║
B16n0088_p0824c18║
B16n0088_p0824c19║放生部藝文二（詩）
B16n0088_p0824c20║放魚宋王安石
B16n0088_p0824c21║捉魚淺水中置之最深處當暑脫煎熬翛然泳而去
B16n0088_p0824c22║豈無良庖者可使供匕箸物我皆畏苦捨之寧啖茹
B16n0088_p0824c23║次韻潛師放魚蘇軾
B16n0088_p0824c24║參寥子詩集載此詩其序云虛白齋與子瞻共坐
B16n0088_p0824c25║有客饋魚於子瞻子瞻遣放之遂命賦是詩有使
B16n0088_p0824c26║君事道不事腹𣏌菊終年食甘美之句子瞻遂次
B16n0088_p0824c27║其韻
B16n0088_p0825a01║法師說法臨泗水無數天花隨麈尾勸將淨業種西
B16n0088_p0825a02║方莫待夢中呼起起哀哉若魚竟坐口遠愧知幾穆
B16n0088_p0825a03║生醴况逢孟簡對盧仝不怕校人欺子美疲民尚作
B16n0088_p0825a04║魚尾赤數罟未除吾顙泚法師自有衣中珠不用辛
B16n0088_p0825a05║苦泥沙底
B16n0088_p0825a06║西湖秋涸東池魚窘甚因會客呼網師遷之西
B16n0088_p0825a07║池為一笑之樂夜歸被酒不能寐戲作放魚
B16n0088_p0825a08║前人
B16n0088_p0825a09║東池浮萍半粘塊裂碧跳青出魚背西池秋水尚涵
B16n0088_p0825a10║空舞闊搖深吹荇帶吾僚有意為遷居老守縱饞那
B16n0088_p0825a11║忍膾縱橫爭看銀刀出瀺灂初驚玉花碎但愁數罟
B16n0088_p0825a12║損鱗鬣未信長堤隔濤瀨濊濊發發須臾間圉圉洋
B16n0088_p0825a13║洋尋丈外安知中無蛟龍種尚恐或有風雲會明年
B16n0088_p0825a14║春水漲西湖好去相忘渺淮海
B16n0088_p0825a15║復次放魚前韻答趙承議陳教授前人
B16n0088_p0825a16║擾擾萬生同大塊槍榆不羨培風背青丘已吞雲夢
B16n0088_p0825a17║芥黃河復遶天門帶嘗譏韓子隘且陋一飽鯨魚何
B16n0088_p0825a18║足膾東坡也是可憐人披抉泥沙收細碎誓將歸休
B16n0088_p0825a19║八節灘又欲往釣七里瀨正似此魚逃網中未與造
B16n0088_p0825a20║物遊數外且將新句調二子湖上秋高風月會為君
B16n0088_p0825a21║更喚木腸兒脚扣兩絃歌小海
B16n0088_p0825a22║放生詩十首書王菫父慈無量集以凡百畏刀
B16n0088_p0825a23║杖無不愛壽命為韻錄八首明陶望齡
B16n0088_p0825a24║人生事腸腹及與口舌三二但取飽軟一乃司吾饞
B16n0088_p0825a25║萬錢飾盤筵殉此徑寸甘下咽了無知理與木札兼
B16n0088_p0825a26║晚食美葵蓼甚饑望虀鹽徑寸況易欺胡當信其婪
B16n0088_p0825a27║半臠償一身債主真不廉人羊須臾理請君覩其凡
B16n0088_p0825b01║介盧曉牛鳴冶長諸雀噦吾願天耳通達此音聲類
B16n0088_p0825b02║羣魚泣妻妾雞驚呼弟妹不獨死可哀生離亦多慨
B16n0088_p0825b03║閩語既嚶咿吳聽了難會寧聞閩人肉忍作吳人膾
B16n0088_p0825b04║可憐登陸魚噞喁向人誶人曰魚口喑魚言人耳背
B16n0088_p0825b05║何當破網羅施之以無畏
B16n0088_p0825b06║挾弩隱衣袂入林羣鳥號狗屠一鳴鞭眾吠從之囂
B16n0088_p0825b07║殺機翳胷中粲然若懸杓吾聞螳螂蟬能變琴者操
B16n0088_p0825b08║至人秉慈尚虎象焉足調因果苟無徵視斯亦已昭
B16n0088_p0825b09║與其噉羣生寧我吞千刀
B16n0088_p0825b10║從事愁見拘波臣苦遭蕩蟈氏羣處囊悲鳴更相杖
B16n0088_p0825b11║寄書已成悔見夢徒增妄數錢贖爾至縛解羈囚放
B16n0088_p0825b12║困極勢未遒蘇餘氣仍壯衘恩未忍去故作三回望
B16n0088_p0825b13║何方絕網釣何處保無恙感激見深衷遲疑抱遐悵
B16n0088_p0825b14║贈爾金口言努力此迴向耨水具功德蓮花好安養
B16n0088_p0825b15║微施豈懷報往矣慎波浪羣蛙猶有情鼓吹西牕傍
B16n0088_p0825b16║昔有二勇者操刃相與酤曰子我肉也奚更求肉乎
B16n0088_p0825b17║互割還互噉彼盡我亦枯食彼同自食舉世嗤其愚
B16n0088_p0825b18║還語血食人有以異此無
B16n0088_p0825b19║吾聞豐坊生赤章呪蚤虱蚤虱食幾何討捕况已酷
B16n0088_p0825b20║借問坊食者還當呪坊不弘恕聖所稱斯言非佞佛
B16n0088_p0825b21║生物不可食熟已過時敗生既嫌腥膻敗時仍臭穢
B16n0088_p0825b22║腥穢君所知胡為強吞嘬水火幻味香口鼻成災怪
B16n0088_p0825b23║如蠅穢中育還以臭為愛及其生子孫居然臭穢內
B16n0088_p0825b24║坑圊難久居蟲乎可為戒
B16n0088_p0825b25║豎首橫目人豎目橫身獸從獸者智攖甘人者勇𩰚
B16n0088_p0825b26║悲哉肉世界奚物獲長壽一虎當邑居萬人怖而走
B16n0088_p0825b27║萬人俱虎心物命誰當救莫言他肉肥可療吾身瘦
B16n0088_p0825c01║彼此電露命但當相閔宥共修三豎法人獸兩無負
B16n0088_p0825c02║東坡作戒殺詩貽陳季常季常自後不復殺岐
B16n0088_p0825c03║亭之人多化之有不食肉者適有感於吾里宴
B16n0088_p0825c04║會之侈因和前韻得二詩示閑仲肯倡此戒于
B16n0088_p0825c05║里中不也前人
B16n0088_p0825c06║人饑慕梁肉肉厭思茗汁徑寸神明倉蟯蛔爭暖濕
B16n0088_p0825c07║珍味縱可窮饑飽要自得於我實腐餘於彼捐所急
B16n0088_p0825c08║曲曲方塘邊擾擾牧雞鴨時哉謹棲止柳花作茵幕
B16n0088_p0825c09║憐汝巢卵傾忍使羽毛赤每來待曲宴到甕浮太白
B16n0088_p0825c10║漸為腰緩帶或遣頭穿幘釜熟薪且勞缾飽湯已泣
B16n0088_p0825c11║少損郇公廚鼎籩未為缺淡然天人糧請以羞主客
B16n0088_p0825c12║一枕茶寮清時時共來集
B16n0088_p0825c13║飲酒不盡樽啜肉不盡汁同生天地間念此相呴濕
B16n0088_p0825c14║每見肉食人荳藿亦甘得臡牛挂脯林無乃非其急
B16n0088_p0825c15║窻前能談雞欄旁自名鴨性命嗟有制俄爾膏鼎冪
B16n0088_p0825c16║五蟲毛領殊共茲一腔赤蜣螂縱高飛曷思喓中白
B16n0088_p0825c17║強力相噬吞何異虎而幘撫己胡功能忍彼釜底泣
B16n0088_p0825c18║吾欲食稱事稍補百行缺乞汝耕饁餘施我不速客
B16n0088_p0825c19║願同雀鴿馴欣然掌中集
B16n0088_p0825c20║
B16n0088_p0825c21║
B16n0088_p0825c22║
B16n0088_p0825c23║
B16n0088_p0825c24║
B16n0088_p0825c25║
B16n0088_p0825c26║
B16n0088_p0825c27║
B16n0088_p0826a01║放生部紀事
B16n0088_p0826a02║太平廣記昆明池漢武帝鑿之習水戰中有靈沼神
B16n0088_p0826a03║池云堯時洪水停船此池池通白鹿原人釣魚於原
B16n0088_p0826a04║綸絕而去魚夢於武帝求去其鉤明日帝遊戲於池
B16n0088_p0826a05║見大魚衘索曰豈非昨所夢乎取魚去鉤而放之帝
B16n0088_p0826a06║後得明珠
B16n0088_p0826a07║江表志後主奉竺乾之教多不茹葷嘗買禽魚謂之
B16n0088_p0826a08║放生
B16n0088_p0826a09║會稽先賢傳孔愉字敬康嘗至吳興縣餘干亭見人
B16n0088_p0826a10║籠龜於路愉求買放之於溪中龜行至水反顧愉及
B16n0088_p0826a11║封此亭侯而鑄印龜首迴屈三鑄不正有似昔龜之
B16n0088_p0826a12║顧靈德感應如此愉悟乃取而佩焉
B16n0088_p0826a13║太平廣記晉咸康中豫州刺史毛寶戍邾城有一軍
B16n0088_p0826a14║人於武昌市買得一白龜長四五寸置甕中養之漸
B16n0088_p0826a15║大放江中後邾城遭石氏敗赴江者莫不沉溺所養
B16n0088_p0826a16║人被甲入水中覺如墮一石上須臾視之乃是先放
B16n0088_p0826a17║白龜既得至岸迴顧而去
B16n0088_p0826a18║晉陽守宗叔林得十頭龜付廚曰每日以二頭作臛
B16n0088_p0826a19║其夜夢十丈夫皁衣袴褶叩頭求哀不悟而食二枚
B16n0088_p0826a20║明夜復夢八人求命方悟乃放之後夢八人來謝
B16n0088_p0826a21║桓邈為汝南郡人齎四烏鴉作禮大兒夢四烏衣人
B16n0088_p0826a22║請命覺忽見鴨將殺遂放之買肉以代還夢四人來
B16n0088_p0826a23║謝而去
B16n0088_p0826a24║宋文帝元嘉三年春彭城劉樞字正一自江陵歸鄂
B16n0088_p0826a25║下宿上明洲時夜月微明吟宴次忽二人扣舟高呼
B16n0088_p0826a26║正一云我自鄂下來要見正一樞引首望之于岸下
B16n0088_p0826a27║見二人各長五尺餘容貌華飾皆白服便出與語乃
B16n0088_p0826b01║語樞曰久欲奉謁今會良時樞曰卿自鄂下來有何
B16n0088_p0826b02║相謂一人曰聞君儒者也故修謁耳遂與同宴夜闌
B16n0088_p0826b03║二人俱醉於飲處便臥樞甚異之及左右皆相目不
B16n0088_p0826b04║敢言乃以被覆之及明尚寢欲喚因舉被見二魚各
B16n0088_p0826b05║長五六尺眼雖動而甚困矣不敢殺乃舁致江中是
B16n0088_p0826b06║夕樞夢二人衣白衣各執一珠放樞臥前不語而去
B16n0088_p0826b07║及曉枕前二珠各徑寸乃是雙白魚也
B16n0088_p0826b08║冥報記尚書僕射鄭鮮之元嘉四年從大駕巡京至
B16n0088_p0826b09║都夕暴亡乃倚靈几語家人曰吾壽命久盡早應過
B16n0088_p0826b10║世賴比歲來敬信佛法放生布施以此功德延駐數
B16n0088_p0826b11║年耳
B16n0088_p0826b12║南史隱逸傳始興人盧度字孝章有道術少隨張永
B16n0088_p0826b13║北侵魏永敗魏人追急阻淮水不得過度心誓曰若
B16n0088_p0826b14║得免死從今不復殺生須臾見兩楯流來接之得過
B16n0088_p0826b15║後隱居廬陵西昌三顧山鳥獸隨之夜有鹿觸其壁
B16n0088_p0826b16║度曰汝壞我壁鹿應聲去屋前有池養魚皆名呼之
B16n0088_p0826b17║次第來取食乃去逆知死年月末明末以壽終
B16n0088_p0826b18║太平廣記秣陵令中山劉沼梁天監三年為建康監
B16n0088_p0826b19║與門生作食次寵裏得一龜長尺許在灰中了不以
B16n0088_p0826b20║燔炙而斃劉為設齋會放之於婁湖劉俄遷秣陵令
B16n0088_p0826b21║梁劉之亨仕南郡嘗夢二人姓李詣之亨乞命之亨
B16n0088_p0826b22║不解其意既明有人遺生鯉兩頭之亨曰必夢中所
B16n0088_p0826b23║感乃放之其夕夢二人謝恩云當令君延一算
B16n0088_p0826b24║醒世錄陳嚴恭年弱冠請於父母願得五萬錢往揚
B16n0088_p0826b25║州市易父母從之恭船載物去揚州數十里江中逢
B16n0088_p0826b26║一船載黿將詣市賣之恭念黿當死因請贖之謂黿
B16n0088_p0826b27║主曰我正有五萬錢願以贖之黿主喜取錢付黿而
B16n0088_p0826c01║去恭盡以黿放江中其黿主別恭行十餘里船沒而
B16n0088_p0826c02║死是日恭父母在家昏時有烏衣客五十人詣門寄
B16n0088_p0826c03║宿井送錢五萬付恭父母曰公兒揚州附此錢歸願
B16n0088_p0826c04║依數受也父怪愕疑恭死因審之客曰兒無恙但不
B16n0088_p0826c05║須錢故附歸耳恭父受之後月餘恭還家父母大喜
B16n0088_p0826c06║既而問附錢所由恭答無之父母說客形及附錢月
B16n0088_p0826c07║日乃贖黿之日於是知五十客皆所贖黿也父母驚
B16n0088_p0826c08║歎因共往揚州起精舍專寫法華經莊嚴清淨揚州
B16n0088_p0826c09║道俗共相崇敬號為嚴法華
B16n0088_p0826c10║北齊書陸法和傳法和隱於江陵百里洲衣食居處
B16n0088_p0826c11║一與苦行沙門同所泊江湖必於峰側結表云此處
B16n0088_p0826c12║放生漁者皆無所得纔有所獲輒有大風雷船人懼
B16n0088_p0826c13║而放之風雨乃定
B16n0088_p0826c14║學佛考訓天台智者大師初弘教觀戒殺放生陳隋
B16n0088_p0826c15║之間多尚其教
B16n0088_p0826c16║宋高僧傳法江以慈憫為懷多逆知未來言無少悞
B16n0088_p0826c17║嘗在房中謂門人曰外有萬餘人盡戴帽形且攣躪
B16n0088_p0826c18║從吾乞救汝速出寺外求之不見人物弟子怪師之
B16n0088_p0826c19║言何其倒亂徙倚之間有數十人荷擔來竹器中皆
B16n0088_p0826c20║螺子江曰此其是歟命取錢贖之投於水中
B16n0088_p0826c21║佛祖綂紀乾元二年三月詔天下州軍臨江帶郭上
B16n0088_p0826c22║下五里置放生池凡八十一所昇州刺史顏真卿撰
B16n0088_p0826c23║碑
B16n0088_p0826c24║林下詩談貞元中有周存者性喜放生嘗放一鯉魚
B16n0088_p0826c25║戲為詩極佳
B16n0088_p0826c26║靈應錄霅溪有漁人將簟籃捕魚往收之際見一鯉
B16n0088_p0826c27║長數尺枕於簟上將鐵叉篸之不中看簟內有一小
B16n0088_p0827a01║鯉魚思之此應是其子未取之隱於葦叢再候大者
B16n0088_p0827a02║良久至游泳簟外求出其子漁者忽悟曰嘗聞殺鯉
B16n0088_p0827a03║益罪乃謂其魚曰若有變異當放爾子其魚乃吐一
B16n0088_p0827a04║條黃氣上有一僧長數丈其氣高二丈餘頃而沒漁
B16n0088_p0827a05║者駭然遂開簟放其子相引跳躍漁者棄業於金山
B16n0088_p0827a06║寺為僧至今存焉襲明子疑斯事召其僧詢之不虛
B16n0088_p0827a07║黃德環家人烹鼈將箬笠覆其釜揭見一鼈仰把其
B16n0088_p0827a08║笠背皆蒸爛然頭足猶能伸縮家人愍之潛放河涇
B16n0088_p0827a09║間後家人因患熱將殛德環徙於河邊屋中夜有一
B16n0088_p0827a10║物徐徐上身覺甚冷及曙視胷臆悉塗淤泥其鼈在
B16n0088_p0827a11║上三曳三顧而去即日病差
B16n0088_p0827a12║太平廣記唐豫章民有熊慎者其父以販魚為業嘗
B16n0088_p0827a13║載魚宿於江滸聞船內千百念經佛聲驚而察之乃
B16n0088_p0827a14║船中諸魚也遂歎異而悉取放之不復以漁為業後
B16n0088_p0827a15║鬻薪於石頭窮苦之甚嘗暮宿於江上忽見沙中光
B16n0088_p0827a16║焰高尺餘就掘之得黃金數斤明日齋詣都市貨之
B16n0088_p0827a17║市人曰此所謂紫磨金也酬緡數十萬熊氏由此殖
B16n0088_p0827a18║產鉅富子孫於今存焉
B16n0088_p0827a19║唐江西觀察使韋丹年近四十舉五經未得嘗乘蹇
B16n0088_p0827a20║驢至洛陽中橋見漁者得一黿長數尺置於橋上呼
B16n0088_p0827a21║呻餘喘須臾將死羣萃觀者皆欲買而烹之丹獨憫
B16n0088_p0827a22║然問其直幾何漁曰得二千則鬻之是時天正寒韋
B16n0088_p0827a23║衫襖袴無可當者乃以所乘驢易之既獲遂放於水
B16n0088_p0827a24║中徒行而去
B16n0088_p0827a25║靈應錄智鈞大師說天復中安吉有邨嫗家力粗備
B16n0088_p0827a26║好修善長蔬食或見魚鼈之屬鳥雀之類皆贖而放
B16n0088_p0827a27║之其子遂於龜背著放生字放於水中其龜又上岸
B16n0088_p0827b01║沿回田畦間有一孔穴可深三二尺龜忽陊其中嫗
B16n0088_p0827b02║子曰本將放爾命却落於此中乃攘臂取之龜即不
B16n0088_p0827b03║見矣探得白金二定莫知其由
B16n0088_p0827b04║太平廣記偽蜀廣都縣百姓陳弘泰者家富於財嘗
B16n0088_p0827b05║有人假貸錢一萬弘泰徵之甚急人曰請無慮吾先
B16n0088_p0827b06║養蝦䗫萬餘頭貨之足以奉償泰聞之惻然已其債
B16n0088_p0827b07║仍別與錢十千令悉放蝦䗫於江中經月餘泰因夜
B16n0088_p0827b08║歸馬驚不進前有物光明視之乃金蝦䗫也
B16n0088_p0827b09║佛祖綱目延壽字冲元餘杭王氏子吳越王鎮杭州
B16n0088_p0827b10║壽獻齊天賦年二十八為華亭鎮將屢以庫錢買魚
B16n0088_p0827b11║放生事發坐死領赴市曹王夢老人引魚蝦數萬至
B16n0088_p0827b12║云此皆稅務官所放者願王免其罪王遂赦之
B16n0088_p0827b13║佛祖綂紀真宗詔天下州郡放生池悉與興復無池
B16n0088_p0827b14║之處沿江淮州郡近城五里並禁漁捕
B16n0088_p0827b15║天禧三年宰相王欽若出鎮錢唐率僚屬詣天竺靈
B16n0088_p0827b16║山謁慈雲法師遵式請講法華師奏請西湖為放生
B16n0088_p0827b17║池每歲四月八日郡人會湖上縱魚鳥為主上祝壽
B16n0088_p0827b18║諸暨令潘華依普賢懺法不令捕江湖間魚及奉詔
B16n0088_p0827b19║還闕夢魚為人形者數萬號哭沸天皆云長者去矣
B16n0088_p0827b20║吾輩不免烹矣
B16n0088_p0827b21║仁宗時四明延慶法智師每歲佛生日放魚鳥祝聖
B16n0088_p0827b22║壽郡以上聞敕樞密劉筠撰碑立於寺門
B16n0088_p0827b23║東坡志林予少不喜殺生時未能斷也近年始能不
B16n0088_p0827b24║殺猪羊然性嗜蟹蛤故不免殺自去年得罪下獄始
B16n0088_p0827b25║意不免既而得脫遂自此不復殺一物有見餉蟹蛤
B16n0088_p0827b26║者皆放之江中雖知蛤在江中無活理然猶庶幾萬
B16n0088_p0827b27║一便使不活亦愈於煎烹也非有所求覬但以親經
B16n0088_p0827c01║患難不異雞鴨之在庖廚不復以口腹之故使有生
B16n0088_p0827c02║之類受無量之怖苦爾猶恨不能忘味食自死物也
B16n0088_p0827c03║予在黃州與陳憶季常往來每往過之輙作泣字韻
B16n0088_p0827c04║詩一篇季常不禁殺故以此諷之季常既不復殺而
B16n0088_p0827c05║里中皆化之至有不食肉者皆云未死神已泣此語
B16n0088_p0827c06║使人悽然也
B16n0088_p0827c07║善誘文蘇東坡自謂竄逐海上去死地將近心頗憂
B16n0088_p0827c08║之願學壽禪師放生以證善果敬以亡母蜀郡太君
B16n0088_p0827c09║程氏遺留簪珥盡買放生以薦父母冥福其子邁在
B16n0088_p0827c10║東坡之側見其買放生盈軒蔽地或掉尾乞命或疎
B16n0088_p0827c11║翅哀鳴邁憐悲其意亟請放之旁有侍妾名朝雲見
B16n0088_p0827c12║邁衣衿有蝡動視之乃虱也妾遽以指爪隕其命東
B16n0088_p0827c13║坡訓之曰聖人言近取諸身遠取諸物我今遠取諸
B16n0088_p0827c14║物以生之汝今近取諸身以殺之耶妾曰奈齧我何
B16n0088_p0827c15║東坡曰汝氣體感召而生者不可罪彼要當拾而放
B16n0088_p0827c16║之可也今人殺害禽魚之命豈是禽魚齧人耶妾大
B16n0088_p0827c17║悟自後罕茹腥物多食蔬菜而已東坡舅氏論之曰
B16n0088_p0827c18║心即是佛不在斷肉東坡曰不可作如是言小人女
B16n0088_p0827c19║子難感易流幸其作如是相有何不可
B16n0088_p0827c20║黃魯直謂子瞻曰鳥之將死其鳴也哀某適到市橋
B16n0088_p0827c21║見生鵝繫足在地鳴叫不已得非哀祈於我耶子瞻
B16n0088_p0827c22║曰某昨日買十鳩中有四活即放之餘者幸作一杯
B16n0088_p0827c23║羹今日吾家常膳買魚數斤以水養之活者放而救
B16n0088_p0827c24║渠命殪者烹而悅我口雖腥膻之欲未能盡斷且一
B16n0088_p0827c25║時從權耳魯直曰吾兄從權之說善哉魯直因作頌
B16n0088_p0827c26║曰我肉眾生肉名殊體不殊元同一種性只是別作
B16n0088_p0827c27║軀苦惱從他受肥甘為我須莫教閻老到自揣看何
B16n0088_p0828a01║如子瞻聞斯語愀然歎曰我猶未免食肉安知不受
B16n0088_p0828a02║閻老之責乎
B16n0088_p0828a03║學佛考訓蘇子瞻知杭州於西湖立放生會後人因
B16n0088_p0828a04║之
B16n0088_p0828a05║墨客揮犀熙寧中鞏大卿申者善事權貴王丞相生
B16n0088_p0828a06║日即飯僧具疏籠雀鴿造相府以獻丞相方家會即
B16n0088_p0828a07║於客宴開籠捐笏手取雀鴿跪而一一放之每放一
B16n0088_p0828a08║鳥且祝曰願相公一百二十歲
B16n0088_p0828a09║鑑戒錄陳裕秀才下第遊蜀誓棄舉業唯事脣喙覩
B16n0088_p0828a10║物便嘲大慈寺東地有放生池蜀人競以三元日多
B16n0088_p0828a11║將鵝鴨放在池中裕當門書絕句云鵝鴨同羣世所
B16n0088_p0828a12║知蜀人競送放生池比來養狗圖雞在不信闍黎是
B16n0088_p0828a13║野狸自此放生者稍息矣
B16n0088_p0828a14║學佛考訓李景文嘗買魚放生後因餌丹砂中毒疽
B16n0088_p0828a15║發於背醫不能療偶瞑目覺羣魚濡沫其背快然清
B16n0088_p0828a16║凉疾遂得愈
B16n0088_p0828a17║末明壽禪師初為吏輙以官錢放生坐罪當斬刀不
B16n0088_p0828a18║能入乃得釋為僧
B16n0088_p0828a19║元史英宗本紀至治三年勅放籠禽十萬命有司償
B16n0088_p0828a20║其直
B16n0088_p0828a21║松江府志泖塔僧劉朝用保定人正德初為府司獄
B16n0088_p0828a22║日買魚蝦放生有以生魚售者解囊聽自取盜窺其
B16n0088_p0828a23║金欲攫之將沉劉於泖會澱山邏卒操舟遇之見一
B16n0088_p0828a24║黑鯉躍入盜舟邏卒索魚得救免邏者欲執盜劉又
B16n0088_p0828a25║力解之先是郡死犯諸文源越獄朝用與獄吏倪某
B16n0088_p0828a26║法當代庭鞠爭死竟坐倪劉遣歸過泖舟覆得生遂
B16n0088_p0828a27║祝髮於此劉度倪不免祈請大士以經加首朝跪朗
B16n0088_p0828b01║誦倪後微露狀得議卹
B16n0088_p0828b02║法華持驗五雲山雲棲寺蓮池大師極意悲愍著戒
B16n0088_p0828b03║殺放生文勸世城內外暨山中俱設放生池歲救鱗
B16n0088_p0828b04║羽諸生命不可勝數
B16n0088_p0828b05║學佛考訓會稽陶石簣居士叅散木老人力窮向上
B16n0088_p0828b06║嘗作放生辨惑篇以貽世
B16n0088_p0828b07║餘杭嚴忍公創放生社子西溪河渚歲時不絕
B16n0088_p0828b08║常熟縣志聚奎塔福城禪院在迎春門外西南半里
B16n0088_p0828b09║明崇禎七年邑士許琪捐華匯驚號田三十畞鑿放
B16n0088_p0828b10║生池歸塔院中為一邑普利
B16n0088_p0828b11║浙江通志雲峰寺在臨海縣西南十里有僧名馬祖
B16n0088_p0828b12║者下山見婦人持鯽魚螺螄將入釜僧乞持歸置放
B16n0088_p0828b13║生池俱復生至今池中魚無鱗螺無尻其實異蹟也
B16n0088_p0828b14║蘇州府志崑山縣清真觀在城西北隅會仙橋東即
B16n0088_p0828b15║宋放生池也
B16n0088_p0828b16║吳江縣接待教寺在東門外南津口內有祝壽放生
B16n0088_p0828b17║池
B16n0088_p0828b18║
B16n0088_p0828b19║放生部雜錄
B16n0088_p0828b20║諸經要集如梵網經云若佛子以慈心故行放生業
B16n0088_p0828b21║一切男子是我父一切女人是我母我生生無不從
B16n0088_p0828b22║之受生故六道眾生皆是我父母而殺而食者即殺
B16n0088_p0828b23║我父母亦殺我故身一切地水是我先身一切火風
B16n0088_p0828b24║是我本體故常行放生生生受生若見世人殺畜生
B16n0088_p0828b25║時應方便救護解其苦難常教化講說菩薩戒救度
B16n0088_p0828b26║眾生若父母兄弟死亡之日請法師講菩薩戒經律
B16n0088_p0828b27║追福資其亡者得見諸佛生人天上若不爾者犯輕
B16n0088_p0828c01║垢罪
B16n0088_p0828c02║東坡志林水族痴暗太輕殺之或云不能償冤是乃
B16n0088_p0828c03║欺善怕惡殺之其不仁甚於殺能償冤者李公擇嘗
B16n0088_p0828c04║謂金雞有無雄而卵者抱之雖能破殼而出然不數
B16n0088_p0828c05║日輙死此卵可食非殺之也余曰不然凡能動者皆
B16n0088_p0828c06║佛子也竹蝨初如塗粉竹葉上爾然久乃能動者百
B16n0088_p0828c07║千為曹無非佛子者梁武水陸畫像有六道外者以
B16n0088_p0828c08║淡墨作人畜禽獸等形罔罔然於空中也乃是佛子
B16n0088_p0828c09║流浪陋劣之極至於濕生如竹蝨者尤不可得但若
B16n0088_p0828c10║存若亡於冥漠間爾而謂水族雞卵可殺乎但吾起
B16n0088_p0828c11║一殺念則地獄已具不在其能訴不能訴也吾久戒
B16n0088_p0828c12║殺到惠州忽破戒數食蛤蟹然自今日懺悔復修前
B16n0088_p0828c13║戒今日從者買一鯉長尺有咫雖困尚能微動乃置
B16n0088_p0828c14║水甕中須其死而食生即赦之聊記其事以為一笑
B16n0088_p0828c15║能改齋漫錄放生建碑世以為起於唐非也按梁朝
B16n0088_p0828c16║元帝已有荊州放生亭碑
B16n0088_p0828c17║元楊維楨清真觀碑稽放生之說出於流水長者老
B16n0088_p0828c18║氏之流推上帝好生之說亦仁施一事也今錢日升
B16n0088_p0828c19║之徒嗣法於翟者必以禬禳祕籙致時休祥彌物札
B16n0088_p0828c20║喪非廣是仁者歟
B16n0088_p0828c21║竹窻二筆予作放生池疑者謂魚局於池攢聚紆鬱
B16n0088_p0828c22║而無活潑之趣不若放之湖中或護持官河一段禁
B16n0088_p0828c23║弗使漁亦不放之放也予謂此說亦佳但池之與湖
B16n0088_p0828c24║與河較其利害亦略相當池雖隘網罟不入湖雖寬
B16n0088_p0828c25║晝夜採捕陋巷貧而樂金谷富而憂故利害均也又
B16n0088_p0828c26║官河之禁約有限而諸魚之出入無恆有從外入限
B16n0088_p0828c27║中有從中出限外者出限則危矣不若池居之末不
B16n0088_p0829a01║出限也故利害均也又疑無活潑之趣則有一喻坐
B16n0088_p0829a02║關僧住一室中循環經行隨意百千里而不窮徜徉
B16n0088_p0829a03║自得安在其不活潑也復有一喻今幸處平世城中
B16n0088_p0829a04║之民以城門之啟閉為礙一旦寇兵壓境有城者安
B16n0088_p0829a05║乎無城者安乎漁喻寇池喻城人以城為衛何局也
B16n0088_p0829a06║魚可知矣
B16n0088_p0829a07║蓮宗寶鑑欲趣菩提慈心為本凡修淨業濟物為先
B16n0088_p0829a08║觀夫飛禽走獸水族遊鱗或挂網羅或拘籠檻穿腮
B16n0088_p0829a09║反翼繫足倒懸將臨湯火之間欲赴刀砧之上憂悲
B16n0088_p0829a10║恐懼變慴慞惶望雲漢以魂消憶林泉而膽碎雖知
B16n0088_p0829a11║萬死猶冀一生顧盻哀鳴以求救拔所以弟子悲憐
B16n0088_p0829a12║抽財贖命開籠釋檻斷縛解懸施水焚香台掌呪願
B16n0088_p0829a13║法施事畢安詳放之或縱陂池或齎林野皆由佛道
B16n0088_p0829a14║展演悲心乃至上及人倫下霑螻蟻但能救死無不
B16n0088_p0829a15║放生既乃放生自然長命因茲勝利囘向西方普願
B16n0088_p0829a16║眾生同成佛道所以長者活魚沙彌救蟻鄭昌圖焚
B16n0088_p0829a17║燒網罟顗禪師建立生池楊寶之療病雀敏仲之投
B16n0088_p0829a18║鰕蜆元祖師有頌戒殺滿禪師說戒放生可謂慇懃
B16n0088_p0829a19║為解丁香結放出枝頭自在春
B16n0088_p0829a20║淨土晨鐘問放鳥雀魚鼈等為誦呪念佛願彼往生
B16n0088_p0829a21║此物當承力即生否蓮池師曰呪願禽畜者若業輕
B16n0088_p0829a22║緣熟承法力亦得往生業重緣疎止滅罪改形善趣
B16n0088_p0829a23║然禽畜未必生而放生呪願之人福不可量矣來生
B16n0088_p0829a24║度化終酬宿因目連度蜂足為明鏡