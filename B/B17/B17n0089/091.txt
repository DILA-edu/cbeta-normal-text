B17n0089_p0033a01║
B17n0089_p0033a02║太平廣記卷第九十一異僧五
B17n0089_p0033a03║求那跋摩法度通公阿專師阿禿師
B17n0089_p0033a04║稠禪師釋知苑法喜法琳徐敬業
B17n0089_p0033a05║駱賓王
B17n0089_p0033a06║
B17n0089_p0033a07║求那跋摩
B17n0089_p0033a08║求那䟦摩者。西域僧也。宋元嘉中。東遊渡江。居於金陵祇園寺。宋文帝常謂之曰。弟子恒願持
B17n0089_p0033a09║齋。不殺生命。以身徇物。不獲其志。法師不遠萬里。來化此國。將何以教之。對曰。道在心。不在
B17n0089_p0033a10║事。法由己。非由人。且帝王與凡庶。所修亦有殊矣。若凡庶者。身賤名微。德不及遠。其教不出於
B17n0089_p0033a11║門庭。其言不行於僕妾。若不苦身刻己。行善持誡。將何以用其心哉。帝王以四海為家。萬民為子。
B17n0089_p0033a12║出一嘉言。則士庶咸悅。布一善政。則人神以和。刑清則不夭其命。役簡則無勞其力。然後辨鐘律。
B17n0089_p0033a13║正時令。鐘律辨則風雨調。號令時則寒暑節。如此則持齋亦已大矣。不殺亦已眾矣。安在乎缺一時之
B17n0089_p0033a14║膳。全一禽之命。然後乃為弘濟也。文帝撫几嗟歎。稱善者良久。乃曰。俗人迷於遠理。沙門滯於近
B17n0089_p0033a15║教。迷遠理者謂為虛說。滯近教者拘戀章句。如法師者。真所謂開悟明達。可以言天人之際矣。（出劇
B17n0089_p0033a16║談錄）
B17n0089_p0034a01║
B17n0089_p0034a02║法度
B17n0089_p0034a03║釋法度。黃龍人也。南齊初。遊于金陵。高士齊郡名僧紹。隱居瑯琊之攝山。挹度清真。待以師友。
B17n0089_p0034a04║及亡。捨所居山為棲霞寺。先是有道士欲以寺地為觀。住者輒死。後為寺。猶多恐懼。自度居之。群
B17n0089_p0034a05║妖皆息。經歲餘。忽聞人馬鼓角之聲。俄見一人投刺於度曰。靳尚。度命前之。尚形甚閒雅。羽衛亦
B17n0089_p0034a06║眾。致敬畢。乃言弟子主有此山。七百餘年矣。神道有法。物不得干。前後棲託。或非真實。故死病
B17n0089_p0034a07║繼之。亦其命也。法師道德所歸。謹捨以奉給。並願受五戒。永結來緣。度曰。人神道殊。無容相
B17n0089_p0034a08║屈。且檀越血食世祀。此最五戒所禁。尚曰。若備門庭。輒先去殺。於是辭去。明旦。一人送錢一
B17n0089_p0034a09║萬。並香燭等。疏云。弟子靳尚奉供。至其月十五日。度為設會。尚又來。同眾禮拜行道。受戒而
B17n0089_p0034a10║去。既而攝山廟巫夢神告曰。吾已受戒於度法師矣。今後祠祭者勿得殺戮。由是廟中薦獻菜飯而已。
B17n0089_p0034a11║（出歙州圖經）
B17n0089_p0034a12║
B17n0089_p0034a13║通公
B17n0089_p0034a14║梁末有通公道人者。不知其姓氏。居處無常。所語狂譎。然必有應驗。飲酒食肉。遊行民間。侯景甚
B17n0089_p0034a15║信之。揚州未陷之日。多拾無數死魚頭。積於西明門外。又拔青草荊棘栽市里。及侯景渡江。先屠東
B17n0089_p0034a16║門。（明鈔本門作府。）一城盡斃。置其首于西明門外。為京觀焉。市井破落。所在荒蕪。通公言說得失。
B17n0089_p0035a01║於景不便。景惡之。又憚非常人。不敢加害。私遣小將于子悅將武士四人往候之。景謂子悅云。若知
B17n0089_p0035a02║殺。則勿害。不知則密捉之。子悅立四人於門外。獨入見。通脫衣燎火。逆謂子悅曰。汝來殺我。我
B17n0089_p0035a03║是何人。汝敢輒殺。子悅作禮拜云。不敢。於是馳往報景。景禮拜謝之。卒不敢害。景後因宴召僧
B17n0089_p0035a04║通。僧通取肉揑鹽。以進於景。問曰。好否。景曰。大鹹。僧通曰。不鹹則爛。及景死數日。眾以鹽
B17n0089_p0035a05║五石置腹中。送尸于建康市。百姓爭屠膾羹。食之皆盡。後竟不知所去。（出廣古今五行記）
B17n0089_p0035a06║
B17n0089_p0035a07║阿專師
B17n0089_p0035a08║侯景為定州刺史之日。有僧不知氏族。名阿專師。多在州市。聞人有會社齋供嫁娶喪葬之席。或少年
B17n0089_p0035a09║放鷹走狗追隨宴集之處。未嘗不在其間。鬬爭喧囂。亦曲助朋黨。如此多年。後正月十五日夜。觸他
B17n0089_p0035a10║長幼坐席。惡口聚罵。主人欲打死之。市道之徒救解將去。其家兄弟明旦捕覓。正見阿專師騎一破墻
B17n0089_p0035a11║上坐。嘻笑謂之曰。汝等此間何厭賤我。我捨汝去。捕者奮杖欲擲。前人復遮約。阿專師復云。定厭
B17n0089_p0035a12║賤我。我去。以杖擊墻。口唱叱叱。所騎之墻一堵。忽然昇上。可數十仞。舉手謝鄉里曰。好住。百姓見
B17n0089_p0035a13║者。無不禮拜悔咎。須臾。暎雲而滅。可經一年。聞在長安。還如舊態。於後不知所終。（出廣古今五行記）
B17n0089_p0035a14║
B17n0089_p0035a15║阿禿師
B17n0089_p0035a16║北齊初。并州阿禿師者。亦不知鄉土姓名所出。爾朱未滅之前。已在晉陽。遊諸郡邑。不居寺舍。出
B17n0089_p0036a01║入民間。語譎必有徵驗。每行市里。人眾圍繞之。因大呼。以手指胸曰。憐你百姓無所知。不識并州
B17n0089_p0036a02║阿禿師。人遂以此名焉。齊神武遷鄴之後。以晉陽兵馬之地。王業所基。常鎮守并州。時來鄴下。所
B17n0089_p0036a03║有軍國大事。未出帷幄者。禿師先于人眾間泄露。末年。執置城內。遣人防守。不聽輒出。若其越
B17n0089_p0036a04║逸。罪及門司。當日并州時三門。各有一禿師盪出。遍執不能禁。未幾。有人從北州來云。禿師四月
B17n0089_p0036a05║八日於鴈門郡市捨命郭下。大家以香花送之。埋於城外。并州人怪笑此語。謂之曰。禿師四月八日從
B17n0089_p0036a06║汾橋過。東出。一脚有鞋。一脚徒跣。但不知入何巷坊。人皆見之。何云鴈門死也。此人復往北州。
B17n0089_p0036a07║報語鄉邑。眾共開塚看之。唯有一隻鞋耳。後還遊并州。齊神武以制約不從。浪語不出。慮動民庶。
B17n0089_p0036a08║遂以妖惑戮之。沙門無髮。以繩鉤首。伏法之日。舉州民眾。詣寺觀之。禿師含笑。更無言語。刑後
B17n0089_p0036a09║六七日。有人從河西部落來云。道逢禿師。形狀如故。但背負一繩。籠禿師頭。（頭原作欲。据明鈔本改。）與
B17n0089_p0036a10║語不應。急走西去。（出廣古今五行記）
B17n0089_p0036a11║
B17n0089_p0036a12║稠禪師
B17n0089_p0036a13║北齊稠禪師。鄴人也。初落髮為沙彌。時輩甚眾。每休暇。常角力騰趠為戲。而禪師以劣弱見淩。紿
B17n0089_p0036a14║侮毆擊者相繼。禪師羞之。乃入殿中閉戶。抱金剛足而誓曰。我以羸弱。為等類輕負。為辱已甚。不
B17n0089_p0036a15║如死也。汝以力聞。當祐我。我捧汝足七日。不與我力。必死于此。無還志。約既畢。因至心祈之。
B17n0089_p0036a16║初一兩夕恒爾。念益固。至六日將曙。金剛形見。手執大鉢。滿中盛筋。謂稠曰。小子欲力乎。曰。
B17n0089_p0037a01║欲。念至乎。曰。至。能食筋乎。曰。不能。神曰。何故。稠曰。出家人斷肉故耳。神因操鉢舉匕。
B17n0089_p0037a02║以筋視之。禪師未敢食。乃怖以金剛杵。稠懼遂食。斯須入口。神曰。汝已多力。然善持教。勉旃。
B17n0089_p0037a03║神去且曉。乃還所居。諸同列問曰。豎子頃何至。稠不答。須臾。於堂中會食。食畢。諸同列又戲
B17n0089_p0037a04║毆。禪師曰。吾有力。恐不堪於汝。同列試引其臂。筋骨彊勁。殆非人也。方驚疑。禪師曰。吾為汝
B17n0089_p0037a05║試。因入殿中。橫蹋壁行。自西至東。凡數百步。又躍首至於梁數四。乃引重千鈞。其拳捷驍武。動
B17n0089_p0037a06║駭物聽。先輕侮者。俯伏流汗。莫敢仰視。禪師後證果。居於林慮山。入山數千里。搆精廬殿堂。窮
B17n0089_p0037a07║極土木。諸僧從其禪者。常數千人。齊文宣帝怒其聚眾。因領驍勇數萬騎。躬自往討。將加白刃焉。
B17n0089_p0037a08║禪師是日。領僧徒谷口迎候。文宣問曰。師何遽此來。稠曰。陛下將殺貧道。恐山中血污伽藍。故至
B17n0089_p0037a09║谷口受戮。文宣大驚。降駕禮謁。請許其悔過。禪師亦無言。文宣命設饌。施畢請曰。聞師金剛處祈
B17n0089_p0037a10║得力。今欲見師效少力。可乎。稠曰。昔力者人力耳。今為陛下見神力。欲見之乎。文宣曰。請與同
B17n0089_p0037a11║行寓目。先是禪師造寺。諸方施木數千根。臥在谷口。禪師呪之。諸木起空中。自相搏擊。聲若雷
B17n0089_p0037a12║霆。鬬觸摧折。繽紛如雨。文宣大懼。從官散走。文宣叩頭請止之。因敕禪師度人造寺。無得禁止。
B17n0089_p0037a13║後於并州營幢子。未成遘病。臨終歎曰。夫生死者。人之大分。如來尚所未免。但功德未成。以此為
B17n0089_p0037a14║恨耳。死後願為大力長者。繼成此功。言終而化。至後三十年。隋帝過并州。見此寺。心中渙然記
B17n0089_p0037a15║憶。有似舊修行處。頂禮恭敬。無所不為。處分并州。大興營葺。其寺遂成。時人謂帝為大力長者
B17n0089_p0037a16║云。（出紀聞及朝野僉載）
B17n0089_p0038a01║
B17n0089_p0038a02║釋知苑
B17n0089_p0038a03║唐幽州沙門知苑。精練有學識。隋大業中。發心造石室一切經藏。以備法戒。既而於幽州西山鑿巖為
B17n0089_p0038a04║石室。即摩四壁而以寫經。又取方石。別更摩寫。藏諸室內。每一室滿。即以石塞門。鎔鐵固之。時
B17n0089_p0038a05║隋煬帝幸涿郡。內史侍郎蕭瑀。皇后弟也。性篤信佛法。以其事白后。后施絹千匹。瑀施絹五百匹。
B17n0089_p0038a06║朝野聞之。爭共捨施。故苑得成功。苑常以役匠既多。道俗奔湊。欲與巖前造木佛堂並食堂。寐而念
B17n0089_p0038a07║木瓦難辦。恐繁經費。未能起作。忽一夜暴雷震電。明旦既晴。乃見山下有大木松柏數千萬。為水所
B17n0089_p0038a08║漂。積於道次。道俗驚駭。不知來處。於是遠近歎服。苑乃使匠擇取其木。餘皆分與邑里。邑里喜悅
B17n0089_p0038a09║而助造堂宇。頃之畢成。如其志焉。苑所造石經。已滿七室。以貞觀十三年卒。弟子繼其功焉。（出𡨋報錄）
B17n0089_p0038a10║
B17n0089_p0038a11║法喜
B17n0089_p0038a12║隋煬帝時。南海郡送一僧。名法喜。帝令宮內安置。於時內造一堂新成。師忽升堂觀看。因驚走下
B17n0089_p0038a13║堦。廻顧云。幾壓殺我。其日中夜。天大雨。堂崩。壓殺數十人。其後又於宮內環走。索羊頭。帝聞
B17n0089_p0038a14║而惡之。以為狂言。命鏁著一室。數日。三衛于市見師。還奏云。法喜在市內慢行。敕責所司。檢驗
B17n0089_p0038a15║所禁之處。門鏁如舊。守者亦云。師在室內。於是開戶入室。見袈裟覆一叢白骨。鏁在項骨之上。以
B17n0089_p0038a16║狀奏聞。敕遣長史王恒驗之。皆然。帝由是始信非常人也。敕令勿驚動。至日暮。師還室內。或語或
B17n0089_p0039a01║笑。守門者奏聞。敕所司脫鏁。放師出外。隨意所適。有時一日之中。凡數十處齋供。師皆赴會。在在
B17n0089_p0039a02║見之。其間亦飲酒噉肉。俄而見身有疾。常臥牀。去薦蓆。令人於牀下鋪炭火。甚熱。數日而命終。
B17n0089_p0039a03║火炙半身。皆焦爛。葬于香山寺。至大業四年。南海郡奏云。法喜見還在郡。敕開棺視之。則無所
B17n0089_p0039a04║有。（出拾遺記。明鈔本作出大業拾遺記）
B17n0089_p0039a05║
B17n0089_p0039a06║法琳
B17n0089_p0039a07║唐武德中。終南山宣律師修持戒律。感天人韋將軍等十二人自天而降。旁加衛護。內有南天王子張
B17n0089_p0039a08║璵。常侍於律師。時法琳道人飲酒食肉。不擇交遊。至有妻子。律師在城內。法琳過之。律師不禮
B17n0089_p0039a09║焉。天王子謂律師曰。自以為何如人。律師曰。吾頗聖也。王子曰。師未聖。四果人耳。法琳道人
B17n0089_p0039a10║即是聖人。律師曰。彼破戒如此。安得為聖。王子曰。彼菩薩地位。非師所知。然彼更來。師其善待
B17n0089_p0039a11║之。律師乃改觀。後法琳醉。猝造律師。直坐其牀。吐於牀下。臭穢雖甚。律師不敢嫌之。因以手攫造
B17n0089_p0039a12║功德錢。納之袖中徑去。便將沽酒市肉。錢盡復取。律師見即與之。後唐高祖納道士言。將滅佛法。
B17n0089_p0039a13║法琳與諸道士競論。道士慙服。又犯高祖龍顏。固爭佛法。佛法得全。琳之力也。佛經護法菩薩。其
B17n0089_p0039a14║琳之謂乎。（出感通記）
B17n0089_p0039a15║
B17n0089_p0039a16║徐敬業
B17n0089_p0040a01║唐則天朝。徐敬業揚州作亂。則天討之。軍敗而遁。敬業竟養一人。貌類於己。而寵遇之。及敬業敗。
B17n0089_p0040a02║擒得所養者。斬其元以為敬業。而敬業實隱大孤山。與同伴數十人結廬不通人事。乃削髮為僧。其侶
B17n0089_p0040a03║亦多削髮。天寶初。有老僧法名住括。年九十餘。與弟子至南岳衡山寺訪諸僧而居之。月餘。忽集諸
B17n0089_p0040a04║僧徒。懺悔殺人罪咎。僧徒異之。老僧曰。汝頗聞有徐敬業乎。則吾身也。吾兵敗。入於大孤山。精勤
B17n0089_p0040a05║修道。今命將終。故來此寺。令世人知吾已證第四果矣。因自言死期。果如期而卒。遂葬於衡山。（出紀聞）
B17n0089_p0040a06║
B17n0089_p0040a07║駱賓王
B17n0089_p0040a08║唐考功員外郎宋之問以事累貶黜。後放還。至江南。遊靈隱寺。夜月極明。長廊行吟。且為詩曰。鷲
B17n0089_p0040a09║嶺鬱岧嶤。龍宮鏁寂寥。第一聯搜奇覃思。終不如意。有老僧點長命燈。坐大禪牀。問曰。少年夜久
B17n0089_p0040a10║不寐。而吟諷甚苦。何耶。之問答曰。弟子業詩。適遇欲題此寺。而興思不屬。僧曰。試吟上聯。即
B17n0089_p0040a11║吟與之。再三吟諷。因曰。何不云樓觀滄海日。門對浙江潮。之問愕然。訝其遒麗。又續終篇曰。桂
B17n0089_p0040a12║子月中落。天香雲外飄。捫蘿登塔遠。刳木取泉遙。霜薄花更發。冰輕葉未凋。待入天台路。看余度
B17n0089_p0040a13║石橋。僧所贈句。[刃-刀+乃]為一篇之警策。遲明更訪之。則不復見矣。寺僧有知者曰。此駱賓王也。之問詰
B17n0089_p0040a14║之。答曰。當徐敬業之敗。與賓王俱逃。捕之不獲。將帥慮失大魁。得不測罪。時死者數萬人。因求
B17n0089_p0040a15║類二人者函首以獻。後雖知不死。不敢捕送。故敬業得為衡山僧。年九十餘乃卒。賓王亦落髮。徧遊
B17n0089_p0040a16║名山。至靈隱。以周歲卒。當時雖敗。且以興復唐朝為名。故人多獲脫之。（出本事詩）