B17n0089_p0086a01║
B17n0089_p0086a02║太平廣記卷第九十八異僧十二
B17n0089_p0086a03║李德裕齊州僧抱玉師束草師惠寬
B17n0089_p0086a04║素和尚懷信佛陀薩興元上座趙蕃
B17n0089_p0086a05║懷濬智者禪師法本
B17n0089_p0086a06║
B17n0089_p0086a07║李德裕
B17n0089_p0086a08║唐相國李德裕為太子少保分司東都。嘗召一僧。問己之休咎。僧曰。非立可知。願結壇設佛像。僧居
B17n0089_p0086a09║其中。凡三日。謂公曰。公災戾未已。當萬里南去耳。公大怒。叱之。明日。又召其僧問焉。慮所見
B17n0089_p0086a10║未子細。請更觀之。即又結壇三日。告公曰。南行之期。不旬月矣。不可逃。公益不樂。且曰。然則
B17n0089_p0086a11║吾師何以明其不妄耶。僧曰。願陳目前事為驗。庶表某之不誣也。公曰。果有說也。即指其地曰。此
B17n0089_p0086a12║下有石函。請發之。即命窮其下數尺。果得石函。啟之亦無覩焉。公異而稍信之。因問南去誠不免
B17n0089_p0086a13║矣。然乃遂不還乎。僧曰。當還耳。公訊其事。對曰。相國平生當食萬羊。今食九千五百矣。所以當
B17n0089_p0086a14║還者。未盡五百羊耳。公慘然而歎曰。吾師果至人。且我元和十三年。為丞相張公從事於北都。嘗夢
B17n0089_p0086a15║行於晉山。見山上盡目皆羊。有牧者十數。迎拜我。我因問牧者。牧者曰。此侍御平生所食羊。吾嘗
B17n0089_p0086a16║記此夢。不洩於人。今者果如師之說耶。乃知陰隲固不誣也。後旬日。振武節度使米暨遣使致書於
B17n0089_p0087a01║公。且饋五百羊。公大驚。即召告其事。僧歎曰。萬羊將滿。公其不還乎。公曰。吾不食之。亦可免
B17n0089_p0087a02║耶。曰。羊至此。已為相國所有。公戚然。旬日。貶潮州司馬。連貶崖州司戶。竟沒於荒裔也。（出宣
B17n0089_p0087a03║室志）
B17n0089_p0087a04║
B17n0089_p0087a05║齊州僧
B17n0089_p0087a06║史論在齊州時。出獵至一縣界。憇蘭若中。覺桃香異常。訪其僧。僧不及隱。言近有一人。施二桃。
B17n0089_p0087a07║因從經案下取出。獻論。大如飯碗。論時飢。盡食之。核大如雞卵。論因詰其所自。僧笑曰。向實謬
B17n0089_p0087a08║言之。此桃去此十餘里。道路危險。貧道偶行脚見之。覺異。因掇數枚。論曰。願去騎從。與和尚偕
B17n0089_p0087a09║往。僧不得已。導論出荒榛中。經五里許。抵一水。僧曰。恐中丞不能渡此。論志訣往。乃依僧解
B17n0089_p0087a10║衣。載之而浮。登岸。又經西北。涉二水。上山越澗。數里至一處。奇泉怪石。非人境也。有桃數百
B17n0089_p0087a11║株。枝幹掃地。高二三尺。其香破鼻。論與僧各食一蔕。腹飽矣。論解衣。將盡力包之。僧曰。此域
B17n0089_p0087a12║靈境。不可多取。貧道常聽長老說。昔有人亦嘗至此。懷五六枚。迷不得出。論亦疑僧（僧原作生。據明
B17n0089_p0087a13║鈔本改。）非常。取兩顆而返。僧切戒論不言。論至州。使召僧。僧已逝矣。（出酉陽雜爼）
B17n0089_p0087a14║
B17n0089_p0087a15║抱玉師
B17n0089_p0087a16║抱玉師以道行聞。居長安中。師而事者千數。每夕獨處一室。闔戶撤燭。嘗有僧於門隙視之。見有慶
B17n0089_p0088a01║雲自口中出。後年九十卒。時方大暑。而其尸無萎敗。唐宰相第五琦與師善。及卒。來治喪。將以
B17n0089_p0088a02║香乳灌其口。已而有祥光自口出。晃然四照。公甚奇之。或曰。佛有慶祥光。今抱玉師有之。真佛
B17n0089_p0088a03║矣。（出宣室志）
B17n0089_p0088a04║
B17n0089_p0088a05║束草師
B17n0089_p0088a06║長安平康坊菩提寺。先有僧。不言姓名。常負束藁。坐臥於寺西廊下。不肯住院。經數年。寺綱維或
B17n0089_p0088a07║勸其住房。曰。爾厭我耶。其夕。遂以束藁焚身。至明。唯灰燼耳。無血膋之臭。眾方知為異人。遂
B17n0089_p0088a08║塑灰為僧於佛殿上。世號為束草師。（出酉陽雜爼）
B17n0089_p0088a09║
B17n0089_p0088a10║惠寬
B17n0089_p0088a11║綿州淨慧寺僧惠寬。先時年六歲。隨父設黃籙齋。眾禮石天尊像。惠寬時在。不肯禮。曰。禮則石像
B17n0089_p0088a12║遂倒。不勝致也。既禮而天尊像果倒。腰已折矣。後出家在寺。寺近池。人多捕魚為業。惠寬與受
B17n0089_p0088a13║戒。且曰。爾輩不當以此為給。吾能令汝所得。不失於舊。因指其池畔。盡生菌蕈。魚人採之。省力
B17n0089_p0088a14║得利。後人呼為和尚蕈也。（出成都記）
B17n0089_p0088a15║
B17n0089_p0088a16║素和尚
B17n0089_p0089a01║長安興善寺素和尚院庭有青桐數株。皆素之手植。唐元和中。卿相多遊此院。桐至夏有汗。污人衣如
B17n0089_p0089a02║輠脂。不可浣。昭國鄭相。嘗與丞郎數人避暑。惡其汗。謂素曰。弟子為和尚伐此桐。各植一松也。
B17n0089_p0089a03║及暮。素戲祝樹曰。我種汝二十餘年。汝以汗為人所惡。來歲若復有汗。我必薪之。自是無汗矣。素
B17n0089_p0089a04║公不出院。轉法華經三萬七千部。夜常有狼子聽經。齋時。有烏鵲就案（酉陽雜爼續五案作掌。）取食。長慶
B17n0089_p0089a05║初。有僧玄幽題此院詩云。三萬華經三十春。半生不蹋院門塵。當時以為佳句也。（出酉陽雜俎）
B17n0089_p0089a06║
B17n0089_p0089a07║懷信
B17n0089_p0089a08║揚州西靈塔。中國之尤峻峙者。唐武宗末。拆寺之前一年。有淮南詞客劉隱之薄游明州。夢中如泛
B17n0089_p0089a09║海。見塔東渡海。時見門僧懷信居塔三層。憑闌與隱之言曰。暫送塔過東海。旬日而還。數日。隱之
B17n0089_p0089a10║歸揚州。即訪懷信。信曰。記海上相見時否。隱之了然省記。數夕後。天火焚塔俱盡。白雨如瀉。旁
B17n0089_p0089a11║有草堂。一無所損。（出獨異志）
B17n0089_p0089a12║
B17n0089_p0089a13║佛陀薩
B17n0089_p0089a14║有佛陀薩者。其籍編於岐陽法門寺。自言姓佛氏。陀薩其名也。常獨行岐隴間。衣黃持錫。年雖老。
B17n0089_p0089a15║然其貌類童騃。好揚言於衢中。或詬辱群僧。僧皆怒焉。其資膳裘紵。俱乞於里人。里人憐其愚。厚
B17n0089_p0089a16║與衣食。以故資用獨饒於羣僧。陀薩亦轉均於里中窮餓者焉。里人益憐其心。開成五年夏六月。陀薩
B17n0089_p0090a01║召里中民告曰。我今夕死矣。汝為吾塔瘞其尸。果端坐而卒。於是里中之人。建塔於岐陽之西岡上。
B17n0089_p0090a02║漆其尸而瘞焉。後月餘。或視其首。髮僅寸餘。弟子即剃去。已而又生。里人大異。遂扃其戶。竟不
B17n0089_p0090a03║開焉。（出宣室志）
B17n0089_p0090a04║
B17n0089_p0090a05║興元上座
B17n0089_p0090a06║興元縣西墅有蘭若。上座僧常飲酒食肉。群輩皆效焉。一旦多作大餅。招群徒眾。入尸陁林。以餅裹
B17n0089_p0090a07║腐尸肉而食。數啖不已。眾僧掩鼻而走。上座曰。汝等能食此肉。方可食諸肉。自此緇徒因成精進
B17n0089_p0090a08║也。（出雲溪友議）
B17n0089_p0090a09║
B17n0089_p0090a10║趙蕃
B17n0089_p0090a11║唐國子祭酒趙蕃。大和七年為南宮郎。忽一日。有僧乞食於門。且謂其家僮曰。吾願見趙公。可乎。
B17n0089_p0090a12║家僮告蕃。蕃即命延入與坐。僧乃曰。君將有憂。然亦可禳去。蕃即拜而祈之。僧曰。遺我裁刀一千
B17n0089_p0090a13║五百。庶可脫君之禍。不然。未旬日。當為東南一郡耳。蕃許之。約來日就送焉。且訪其名暨所居。
B17n0089_p0090a14║僧曰。吾居青龍寺。法安其名也。言已遂去。明日。蕃即辦送之。使者至寺。以物色訪群僧。僧皆不
B17n0089_p0090a15║類。且詢法安師所止。周徧院宇。無影響踪跡。後數日。蕃出為袁州刺史。（出宣室志）
B17n0089_p0090a16║
B17n0089_p0091a01║
B17n0089_p0091a02║懷濬
B17n0089_p0091a03║秭歸郡草聖僧懷濬者。不知何處人。唐乾寧初到彼。知來藏往。皆有神驗。愛草書。或經、或釋、或
B17n0089_p0091a04║老。至於歌詩鄙瑣之言。靡不集其筆端。與之語。即阿唯而已。里人以神聖待之。刺史于公。以其惑
B17n0089_p0091a05║眾。繫而詰之。乃以詩代通狀曰。家在閩川西復西。其中歲歲有鶯啼。如今不在鶯啼處。鶯在舊時啼
B17n0089_p0091a06║處啼。又詰之。復有詩曰。家住閩川東復東。其中歲歲有花紅。而今不在花紅處。花在舊時紅處紅。
B17n0089_p0091a07║郡牧異而釋之。詳其詩意。似在海中。得非杯渡之流乎。行旅經過。必維舟而禮謁。告其吉凶。唯書
B17n0089_p0091a08║三五行。終不明言。事往果驗。荊南大校周崇賓謁之。書字遺之曰。付皇都勘。爾後入貢。因王師南
B17n0089_p0091a09║討。遂縶於南府。竟就戮也。押衙孫道能謁之。書字曰。付竹林寺。其年物故。營葬乃古竹林寺基
B17n0089_p0091a10║也。皇甫鉉知州。乃畫一人荷校。一女子在旁。後為娶民家女遭訟。錮身入府。波斯穆昭嗣幼好藥
B17n0089_p0091a11║術。隨其父謁之。乃畫一道士乘雲把胡盧。書云。指揮使高牒衙推。穆生後以醫藥有効。南平王高從
B17n0089_p0091a12║誨與巾裹。攝府衙推。王師伐荊州。師寄南平王詩云。馬頭漸入揚州路。親眷應須洗眼看。是歲輸誠
B17n0089_p0091a13║淮海。獲解重圍。其他不可殫記。或一日。題庭前芭蕉葉上云。今日還債。幸州縣無更勘窮。來日為
B17n0089_p0091a14║人所害。尸首宛然。刺史高公為之荼毗之。（出北夢瑣言）
B17n0089_p0091a15║
B17n0089_p0091a16║智者禪師
B17n0089_p0092a01║唐越州山陰縣有智禪師。院內有池。恒贖生以放之。有一鼉。長三尺。恒食其魚。禪師患之。取鼉
B17n0089_p0092a02║送向禹王廟前池中。至夜還來。禪師呪之曰。汝勿食我魚。即從汝在此。鼉於是出外放糞。皆是青
B17n0089_p0092a03║泥。禪師每至池上。喚鼉即出。於師前伏地。經數十年。漸長七八尺。禪師亡後。鼉亦不復見。（出朝
B17n0089_p0092a04║野僉載）
B17n0089_p0092a05║
B17n0089_p0092a06║法本
B17n0089_p0092a07║晉天福中。考功員外趙洙言。近日有僧自相州來。云。貧道於襄州禪院內與一僧名法本同過夏。朝昏
B17n0089_p0092a08║共處。心地相洽。法本常言曰。貧道於相州西山中住持竹林寺。寺前有石柱。他日有暇。請必相訪。
B17n0089_p0092a09║其僧追念此言。因往彼尋訪。洎至山下村中。投一蘭若寄宿。問其村僧曰。此去竹林寺近遠。僧乃遙
B17n0089_p0092a10║指孤峯之側曰。彼處是也。古老相傳。昔聖賢所居之地。今則但有名存焉。故無院舍。僧疑之。詰朝
B17n0089_p0092a11║而往。既至竹林叢中。果有石柱。罔然不知其涯涘。當法本臨別云。但扣其柱。即見其人。其僧乃以
B17n0089_p0092a12║小杖扣柱數聲。乃風雨四起。咫尺莫窺。俄然耳目豁開。樓臺對峙。身在山門之下。逡巡。法本自內
B17n0089_p0092a13║而出。見之甚喜。問南中之舊事。乃引其僧。度重門。升秘殿。叅其尊宿。尊宿問其故。法本云。早
B17n0089_p0092a14║年相州同過夏。期此相訪。故及山門也。尊宿曰。可飯後請出。在此無座位。食畢。法本送至山門相
B17n0089_p0092a15║別。既而天地昏暗。不知所進。頃之。宛在竹叢中石柱之側。餘並莫覩。即知聖賢之在世。隱顯難
B17n0089_p0092a16║涯。豈金粟如來獨能化見者乎。（出玉堂閒話）