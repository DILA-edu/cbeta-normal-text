B17n0089_p0127a01║
B17n0089_p0127a02║太平廣記卷第一百三報應二（金剛經）
B17n0089_p0127a03║司馬喬卿孫壽李觀豆盧夫人尼修行
B17n0089_p0127a04║陳文達高紙白仁晢寶德玄宋義倫
B17n0089_p0127a05║李岡王陁王令望陳惠妻何澋
B17n0089_p0127a06║張玄素李丘一
B17n0089_p0127a07║
B17n0089_p0127a08║司馬喬卿
B17n0089_p0127a09║唐大理司直河內司馬喬卿。天性純謹。有志行。永徽中。為揚州司戶曹。丁母憂。居喪毀瘠骨立。刺
B17n0089_p0127a10║血寫金剛般若經二卷。未幾。於廬側生芝草二莖。九日長尺有八寸。綠莖朱蓋。日瀝汁一升食之。味
B17n0089_p0127a11║甘如蜜。取而復生。喬卿同寮數人並目覩其事。（出法苑珠林）
B17n0089_p0127a12║
B17n0089_p0127a13║孫壽
B17n0089_p0127a14║唐顯慶中。平州人孫壽於海濱遊獵。遇野火。草木蕩盡。唯有一叢茂草。獨不焚。疑草中有伏獸。遂
B17n0089_p0127a15║燭之以火。竟不爇。壽甚怪之。入草中窺視。乃獲一函金剛般若經。其傍又有一死僧。顏色不變。火
B17n0089_p0127a16║不延燎。蓋由此也。始知經像非凡所測。孫壽親自說之。（出法苑珠林）
B17n0089_p0128a01║
B17n0089_p0128a02║李觀
B17n0089_p0128a03║唐隴西李觀。顯慶中寓止滎陽。丁父憂。乃刺血寫金剛般若心經、隨願往生經各一卷。自後院中恒有
B17n0089_p0128a04║異香。非常馥烈。隣側亦常聞之。無不稱歎。中山郎徐（明鈔本徐作餘。）令過鄭州。見彼親友。具陳其
B17n0089_p0128a05║事。（出法苑珠林）
B17n0089_p0128a06║
B17n0089_p0128a07║豆盧夫人
B17n0089_p0128a08║唐陳國竇公夫人豆盧氏。芮公寬之姊也。夫人信罪福。常誦金剛般若經。未盡卷一紙許。忽頭痛。至
B17n0089_p0128a09║夜逾甚。夫人自念。儻死遂不得終經。欲起誦之。令婢然燭。而火悉已滅。婢空還。夫人深益歎恨。
B17n0089_p0128a10║忽見厨中有燭炬。漸升堂陛。直入臥內。去地三尺許。而無人執。光明若晝。夫人驚喜。取經誦之。
B17n0089_p0128a11║有頃。家人鑽鐩得火。燭光即滅。自此日誦五遍。以為常法。後芮公將死。夫人往視。公謂夫人曰。
B17n0089_p0128a12║吾姊以誦經之福。當壽百歲。生好處也。夫人年至八十。無疾而終。（出法苑珠林）
B17n0089_p0128a13║
B17n0089_p0128a14║尼修行
B17n0089_p0128a15║唐龍朔元年。洛州景福寺比丘尼修行房中。有侍僮伍五娘。死後。修行為五娘立靈座。經月餘日。其
B17n0089_p0128a16║姊及弟於夜中。忽聞靈座上呻吟。其弟初甚恐懼。後乃問之。答曰。我生時於寺中食肉。坐此大苦
B17n0089_p0129a01║痛。我體上有瘡。恐污牀席。汝可多將灰置牀上也。弟依其言。置灰後。看牀上大有膿血。又語弟
B17n0089_p0129a02║曰。姊患不能縫衣。汝太藍縷。宜將布來。我為汝作衫及襪。弟置布於靈牀上。經宿即成。又語其姊
B17n0089_p0129a03║曰。兒小時染患。遂殺一螃蟹。取汁塗瘡得差。今入刀林地獄。肉中見有折刀七枚。願姊慈愍。為作
B17n0089_p0129a04║功德救助之。姊煎迫。卒難濟辦。但隨身衣服。無益死者。今并未壞。請以用之。姊未報間。乃曰。
B17n0089_p0129a05║兒自取去。良久又曰。衣服以來。見在牀上。其姊試往觀之。乃所斂之服也。遂送淨土寺寶獻師處。
B17n0089_p0129a06║憑寫金剛般若經。每寫一卷了。即報云。已出一刀。凡寫七卷了。乃云。七刀並得出訖。今蒙福業
B17n0089_p0129a07║助。即往託生。與姊及弟。哭別而去。吳興沈玄法說。淨土寺僧智整所說亦同。（出冥報記）
B17n0089_p0129a08║
B17n0089_p0129a09║陳文達
B17n0089_p0129a10║唐陳文達。梓州郪縣人。常持金剛經。願與亡父母念八萬四千卷。多有祥瑞。為人轉經。患難皆免。
B17n0089_p0129a11║銅山縣人陳約曾為冥司所追。見地下築臺。問之。云。此是般若臺。待陳文達。其為冥司所敬如此。
B17n0089_p0129a12║（出法苑珠林）
B17n0089_p0129a13║
B17n0089_p0129a14║高紙
B17n0089_p0129a15║高紙。隋僕射潁之孫也。唐龍朔二年。出長安順義門。忽逢二人乘馬。曰。王喚。紙不肯從去。亦不
B17n0089_p0129a16║知其鬼使。策馬避之。又被驅擁。紙有兄。是化度寺僧。欲往寺內。至寺門。鬼遮不令入。紙乃毆鬼
B17n0089_p0130a01║一拳。鬼怒。即拽落馬。曰。此漢大兇麤。身遂在地。因便昏絕。寺僧即令舁入兄院。明旦乃蘇。
B17n0089_p0130a02║云。初隨二使見王。王曰。汝未合來。汝曾毀謗佛法。且令生受其罪。令左右拔其舌。以犁耕之。都
B17n0089_p0130a03║無所傷。王問本吏曰。彼有何福德如此。曰。曾念金剛經。王稱善。即令放還。因與客語。言次忽悶
B17n0089_p0130a04║倒。如吞物狀。咽下有白脈一道。流入腹中。如此三度。人問之。曰。少年盜食寺家果子。冥司罰令
B17n0089_p0130a05║吞鐵丸。後仕為翊衛。專以念經為事。（出報應記）
B17n0089_p0130a06║
B17n0089_p0130a07║白仁晢
B17n0089_p0130a08║唐白仁晢。龍朔中為虢州朱陽尉。差運米遼東。過海遇風。四望昏黑。仁晢憂懼。急念金剛經。得三
B17n0089_p0130a09║百遍。忽如夢寐。見一梵僧。謂曰。汝念真經。故來救汝。須臾風定。八十餘人俱濟。（出報應記）
B17n0089_p0130a10║
B17n0089_p0130a11║竇德玄
B17n0089_p0130a12║竇德玄。麟德中為卿。奉使揚州。渡淮。船已離岸數十步。見岸上有一人。形容憔悴。擎一小襆坐於
B17n0089_p0130a13║地。德玄曰。日將暮。更無船渡。即令載之。中流覺其有飢色。又與飯。乃濟。及德玄上馬去。其人
B17n0089_p0130a14║即隨行。已數里。德玄怪之。乃問曰。今欲何去。答曰。某非人。乃鬼使也。今往揚州。追竇大使。
B17n0089_p0130a15║曰。大使何名。云。名德玄。德玄驚懼。下馬拜曰。某即其人也。涕泗請計。鬼曰。甚媿公容載。復
B17n0089_p0130a16║又賜食。且放。公急念金剛經一千遍。當來相報。至月餘。經數足。其鬼果來。云。經已足。保無他
B17n0089_p0131a01║慮。然亦終須相隨見王。德玄於是就枕而絕。一宿乃蘇。云。初隨使者入一宮城。使者曰。公且住。
B17n0089_p0131a02║我當先白王。使者乃入。於屏障後。聞王遙語曰。你與他作計。漏洩吾事。遂受杖三十。使者却出。
B17n0089_p0131a03║袒以示公曰。喫杖了也。德玄再三媿謝。遂引入。見一著紫衣人。下堦相揖。云。公大有功德。尚未
B17n0089_p0131a04║合來。請公還。出墮坑中。於是得活。其使者續至。云。飢未食。及乞錢財。並與之。問其將來官
B17n0089_p0131a05║爵。曰。熟記取。從此改殿中監。次大司憲。次太子中允。次司元太常伯。次左相。年至六十四。言
B17n0089_p0131a06║訖辭去。曰。更不復得來矣。後皆如其言。（出報應記）
B17n0089_p0131a07║
B17n0089_p0131a08║宋義倫
B17n0089_p0131a09║唐宋義倫。麟德中為虢王府典籤。暴卒。三日方蘇。云。被追見王。王曰。君曾殺狗兔鴿。今被論。
B17n0089_p0131a10║君算合盡。然適見君師主云。君持金剛經。不惟滅罪。更合延年。我今放君。君能不喫酒肉。持念尊
B17n0089_p0131a11║經否。義倫拜謝曰。能。又見殿內牀上。有一僧年可五六十。披衲。義倫即拜禮。僧曰。吾是汝師。
B17n0089_p0131a12║故相救。可依王語。義倫曰。諾。王令隨使者往看地獄。初入一處。見大鑊行列。其下燃火。鑊中煑
B17n0089_p0131a13║人。痛苦之聲。莫不酸惻。更入一處。鐵牀甚濶。人臥其上。燒炙焦黑。形容不辨。西顧有三人。枯
B17n0089_p0131a14║黑佇立。頗似婦人。向義倫叩頭云。不得食喫。已數百年。倫答曰。我亦自無。何可與汝。更入一
B17n0089_p0131a15║獄。向使者云。時熱。恐家人見斂。遂去。西南行數十步。後呼云。無文書。恐門司不放出。遂得朱
B17n0089_p0131a16║書三行。字並不識。門司果問。看了放出。乃蘇。（出報應記）
B17n0089_p0132a01║
B17n0089_p0132a02║李岡
B17n0089_p0132a03║唐兵部尚書李岡得疾暴卒。唯心上煖。三日復蘇。云。見一人引見大將軍。蒙令坐。索案看。云。錯
B17n0089_p0132a04║追公。有頃。獄卒擎一盤來。中置鐵丸數枚。復舁一鐺放庭中。鐺下自然火出。鐺中銅汁湧沸。煑鐵
B17n0089_p0132a05║丸。赤如火。獄卒進盤。將軍以讓岡。岡懼云飽。將軍吞之。既入口。舉身洞然。又飲銅汁。身遂火
B17n0089_p0132a06║起。俛仰之際。吞並盡。良久復如故。岡乃前問之。答云。地下更無他饌。唯有此物。即吸食之。若
B17n0089_p0132a07║或不飡。須臾即為猛火所焚。苦甚於此。唯與寫佛經十部。轉金剛經千卷。公亦不來。吾又離此。岡
B17n0089_p0132a08║既復生。一依所約。深加敬異。（出報應記）
B17n0089_p0132a09║
B17n0089_p0132a10║王陁
B17n0089_p0132a11║唐王陁為鷹揚府果毅。因病遂斷葷肉。發心誦金剛經。日五遍。後染瘴疾。見群鬼來。陁即急念經。
B17n0089_p0132a12║鬼聞便退。遙曰。王令追汝。且止誦經。陁即為歇。鬼悉向前。陁乃昏迷欲絕。須臾又見一鬼來云。
B17n0089_p0132a13║念經人。王令權放六月。既寤。遂一心持誦。晝夜不息。六月雖過。鬼亦不來。夜聞空中有聲呼曰。
B17n0089_p0132a14║汝以持經功德。當壽九十矣。竟如其言。（出報應記）
B17n0089_p0132a15║
B17n0089_p0132a16║王令望
B17n0089_p0133a01║唐王令望少持金剛經。還卭州臨溪。路極險阻。忽遇猛獸。振怖非常。急念真經。猛獸熟視。曳尾而
B17n0089_p0133a02║去。流涎滿地。曾任安州判司。過揚子江。夜風暴起。租船數百艘。相接盡沒。唯令望船獨全。後終
B17n0089_p0133a03║亳州譙令。（出報應記）
B17n0089_p0133a04║
B17n0089_p0133a05║陳惠妻
B17n0089_p0133a06║唐陳惠妻王氏初未嫁。表兄褚敬欲婚王氏。父母不許。敬詛曰。若不嫁我。我作鬼。必相致。後歸於
B17n0089_p0133a07║惠。惠為陵州仁壽尉。敬陰恚之。卒後。王夢敬。旋覺有娠。經十七月不產。王氏憂懼。乃發心持金
B17n0089_p0133a08║剛經。晝夜不歇。敬永絕交。鬼胎亦銷。從此日持七遍。（出報應記）
B17n0089_p0133a09║
B17n0089_p0133a10║何澋
B17n0089_p0133a11║唐何澋。天授初任懷州武德令。常持金剛經。至河陽。水漲橋倒。日已夕。人爭上船。岸遠未達。欲
B17n0089_p0133a12║沒。澋懼。且急念經。須臾近岸。遇懸蘆。攀緣得出。餘溺死八十餘人。（出報應記）
B17n0089_p0133a13║
B17n0089_p0133a14║張玄素
B17n0089_p0133a15║唐張玄素。洛陽人。少持金剛經。天授初。任黃梅宰。家有厄難。應念而消。年七十遘疾。忽有花蓋
B17n0089_p0133a16║垂空。遂澡浴。與家人訣別。奄然而卒。（出報應記）
B17n0089_p0134a01║
B17n0089_p0134a02║李丘一
B17n0089_p0134a03║唐李丘一好鷹狗畋獵。萬歲通天元年。任揚州高郵丞。忽一旦暴死。見兩人來追。一人自云姓段。時
B17n0089_p0134a04║同被追者百餘人。男皆著枷。女即反縛。丘一被鏁前驅。行可十餘里。見大槐樹數十。下有馬槽。段
B17n0089_p0134a05║云。五道大神每巡察人間罪福。於此歇馬。丘一方知身死。至王門。段指一胥云。此人姓焦名策。是
B17n0089_p0134a06║公本頭。遂被領見。王曰。汝安忍無親。好殺他命。以為己樂。須臾。即見所殺禽獸皆為人語云。
B17n0089_p0134a07║乞早處分。焦策進云。丘一未合死。王曰。曾作何功德。云。唯曾造金剛經一卷。王即合掌云。冥間
B17n0089_p0134a08║號金剛經最上功德。君能書寫。其福不小。即令焦策領向經藏。令驗。至一寶殿。眾經充滿。丘一試
B17n0089_p0134a09║抽一卷。果是所造之經。既迴見王。知造有實。乃召所殺生類。令懇陳謝。許造功德。丘一依王命。
B17n0089_p0134a10║願寫金剛經一百卷。眾歡喜盡散。王曰。放去。焦策領出城門。云。盡力如此。豈不相報。丘一許錢
B17n0089_p0134a11║三百千。不受。云。與造經二十部。至一坑。策推之。遂活。身在棺中。惟聞哭聲。已三日矣。驚呼
B17n0089_p0134a12║人至。破棺乃起。旬日。寫經二十卷了。焦策來謝。致辭而去。尋百卷亦畢。揚州刺史奏其事。敕加
B17n0089_p0134a13║丘一五品。仍充嘉州招討使。（出報應記）