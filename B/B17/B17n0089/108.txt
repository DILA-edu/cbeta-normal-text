B17n0089_p0165a01║
B17n0089_p0165a02║太平廣記卷第一百八報應七（金剛經）
B17n0089_p0165a03║何軫王殷王翰寗勉倪勤
B17n0089_p0165a04║高涉張政李琚巴南宰元初
B17n0089_p0165a05║兗州軍將楊復恭弟蔡州行者販海客
B17n0089_p0165a06║
B17n0089_p0165a07║何軫
B17n0089_p0165a08║何軫以鬻販為業。妻劉氏。少斷酒肉。常持金剛經。先焚香像前。願年止四十五。臨終心不亂。先知
B17n0089_p0165a09║死日。至唐大和四年冬。四十五矣。悉捨資裝供僧。欲入歲。徧別親故。何軫以為病魅。不信。至歲
B17n0089_p0165a10║除日。請僧授入關。沐浴更衣。獨處一室。趺坐高聲念經。及辨色悄然。兒女排室看之。已卒。頂熱
B17n0089_p0165a11║灼手。軫以僧禮塔葬。在荊州北郭。（出酉陽雜俎）
B17n0089_p0165a12║
B17n0089_p0165a13║王殷
B17n0089_p0165a14║蜀左營卒王殷。常讀金剛經。不茹葷飲酒。為賞設庫子。前後為人誤累。合死者數四。皆非意得免。
B17n0089_p0165a15║至唐大和四年。郭釗鎮蜀。郭性嚴急。小不如意皆死。王殷因呈錦纈。郭嫌其惡弱。令袒背。將斃
B17n0089_p0165a16║之。郭有蕃狗。隨郭臥起。非使宅人。逢之輒噬。忽吠聲。立抱王殷之背。驅逐不去。郭異之。怒遂
B17n0089_p0166a01║解。（出酉陽雜俎）
B17n0089_p0166a02║
B17n0089_p0166a03║王翰
B17n0089_p0166a04║唐大和五年。漢州什邡縣百姓王翰。常在市日逐小利。忽暴卒。經三日却活。云。冥中有十六人同被
B17n0089_p0166a05║追。十五人散配他處。翰獨至一司。見一青衫少年。稱是己姪。為冥官廳子。遂引見推典。又云。是
B17n0089_p0166a06║己兄。貌皆不類。其兄語云。有冤牛一頭。訴爾燒畬。枉燒殺之。又曾賣竹與殺狗人作箜篌。殺狗二
B17n0089_p0166a07║頭。狗亦訴爾。爾今名未注死籍。尤可以免。為作功德。翰欲為設齋。及寫法華經、金光明經。皆
B17n0089_p0166a08║曰。不可。乃請曰。持金剛經七遍與之。其兄喜曰。足矣。及活。遂捨業出家。（出酉陽雜俎）
B17n0089_p0166a09║
B17n0089_p0166a10║𡩋勉
B17n0089_p0166a11║寗勉者。雲中人。年少有勇氣。善騎射。能以力格猛獸。不用兵仗。北都守徤其勇。署為衙將。後以
B17n0089_p0166a12║兵四千軍於飛狐城。時薊門帥驕悍。棄天子法。反書聞闕下。唐文宗皇帝。詔北都守攻其南。詔未
B17n0089_p0166a13║至。而薊門兵夜伐飛狐。鉦鼓震地。飛狐人洶然不自安。謂寗勉曰。薊兵豪徤不可敵。今且至矣。其
B17n0089_p0166a14║勢甚急。願空其邑以遁去。不然。旦暮拔吾城。吾不忍父子兄弟盡血賊刃下。悔寧可及。雖天子神武。
B17n0089_p0166a15║安能雪吾冤乎。幸熟計之。勉自度兵少。固不能折薊師之鋒。將聽邑人語。慮得罪於天子。欲堅壁自
B17n0089_p0166a16║守。又慮一邑之人悉屠於賊手。憂既甚而策未決。忽有諜者告曰。賊盡潰矣。有棄甲在城下。願取
B17n0089_p0167a01║之。勉即登城垣望。時月明朗。見賊兵馳走。顛躓者不可數。若有大兵擊其後。勉大喜。開邑門。
B17n0089_p0167a02║縱兵逐之。生擒數十人。得遺甲甚多。先是勉好浮圖氏。常閱佛書金剛經。既敗薊師。擒其虜以訊
B17n0089_p0167a03║焉。虜曰。向夕望見城上有巨人數四。長二丈餘。雄俊可懼。怒目呿吻。袒裼執劒。薊人見之。慘
B17n0089_p0167a04║然汗慄。即走避。又安有鬬心乎。勉悟巨人乃金剛也。益自奇之。勉官御史中丞。後為清塞副使。
B17n0089_p0167a05║（出宣室志）
B17n0089_p0167a06║
B17n0089_p0167a07║倪勤
B17n0089_p0167a08║倪勤。梓州人。唐大和五年。以武畧稱。因典涪州興教倉。素持金剛經。倉有廳事面江。甚為勝槩
B17n0089_p0167a09║乃設佛像。而讀經其中。六月九日。江水大漲。惟不至此廳下。勤讀誦益勵。洎水退。周視數里。室
B17n0089_p0167a10║屋盡溺。唯此廳畧不沾漬。倉亦無傷。人皆禮敬。（出報應記）
B17n0089_p0167a11║
B17n0089_p0167a12║高涉
B17n0089_p0167a13║唐大和七年冬。給事中李石為太原行軍司馬。孔目高涉因宿使院。鼕鼕皷起時。詣隣房。忽遇一人。
B17n0089_p0167a14║長六尺餘。呼曰。行軍喚爾。涉遂行。行稍遲。其人自後拓之。不覺向北。約行數十里。至野外。
B17n0089_p0167a15║漸入一谷底。後上一山。至頂四望。邑屋盡在眼下。至一曹司所。追者呼云。追高涉到。其中人多
B17n0089_p0167a16║朱綠。當按者似崔行信郎中。判云。付司對。復至一處。數百人露坐。與猪羊雜處。領至一人前。乃
B17n0089_p0168a01║涉妹壻杜則也。逆謂涉曰。君初得書手時。作新人局。遣某買羊四口。記得否。今被相責。意甚苦
B17n0089_p0168a02║毒。涉遽云。爾時祗使市肉。非羊也。則遂無言。因見羊人立嚙則。逡巡被領他去。倏忽又見一處。
B17n0089_p0168a03║露架方梁。梁上釘大鐵環。有數百人。皆持刀。以繩繫人頭。牽入環中。刳剔之。涉懼走出。但念
B17n0089_p0168a04║金剛經。倏忽。逢舊相識楊演云。李說尚書時。杖殺賊李英道為刼賊事。已於諸處受生三十年。今
B17n0089_p0168a05║却訴前事。君常記得否。涉辭己年幼。不省。又遇舊典段怡。先與涉為義兄弟。逢涉云。弟先念金剛
B17n0089_p0168a06║經。莫廢忘否。向來所見。未是極苦處。勉樹善業。今得還。亦經之力。因送至家。如夢。死已經
B17n0089_p0168a07║宿。向拓處數日青腫。（出酉陽雜俎）
B17n0089_p0168a08║
B17n0089_p0168a09║張政
B17n0089_p0168a10║張政。卭州人。唐開成三年七月十五日暴亡。初見四人來捉。行半日。至大江。甚濶。度深三尺許。
B17n0089_p0168a11║細看盡是膿血。便小聲念金剛經。使者色變。入城。見胡僧長八尺餘。罵使者曰。何不依帖。亂捉平
B17n0089_p0168a12║人。盡皆驚拜。及領見王。僧與對坐。曰。張政是某本宗弟子。被妄領來。王曰。待畧勘問。僧色
B17n0089_p0168a13║怒。王判放去。見使者四人。皆著大枷。僧自領政出城。不見所渡之水。僧曰。吾是汝所宗和尚。汝
B17n0089_p0168a14║識我否。我是須菩提。乃知是持經之力。再三拜禮。僧曰。弟子合眼。僧以杖一擊。不覺失聲。乃
B17n0089_p0168a15║活。死已三日。唯心上煖。（出報應記）
B17n0089_p0168a16║
B17n0089_p0169a01║
B17n0089_p0169a02║李琚
B17n0089_p0169a03║唐李琚。成都人。大中九年四月十六日忽患疫疾。恍惚之際。見一人自稱行病鬼王。罵琚云。抵犯我
B17n0089_p0169a04║多。未領汝去。（去原本作云。據明鈔本改。）明日復共三女人同來。速設酒食。皆我妻也。琚亦酬酢曰。汝何
B17n0089_p0169a05║得三妻。但聞呵叱啾唧。不覩人也。却四度來。至二十一日辭去。琚亦拜送。却回。便覺身輕。於佛
B17n0089_p0169a06║堂作禮。將喫粥。却行次。忽被風吹去。住足不得。乃至一大山。見江海無涯。人畜隨琚立岸邊。不
B17n0089_p0169a07║知所向。良久。有黃衫人問曰。公是何人。隨我來。才四五步。已見江山甚遠。又問作何善事。若
B17n0089_p0169a08║無。適已於水上作猪羊等也。細說恐王問。琚云。在成都府。曾率百餘家於淨眾寺造西方功德一堵。
B17n0089_p0169a09║為大聖慈寺寫大藏經。已得五百餘卷。兼慶讚了。使者引去。約五十里。見一大城。入門數里。見殿
B17n0089_p0169a10║上僧長六七尺。語王云。此人志心造善。無有欺諂。王詰黃衫人。如何處得文帖。追平人來。答云。
B17n0089_p0169a11║山下見領來。無帖追。王云。急送去。便見所作功德在殿上。碑記分明。石壁造廣利方在後。使者領
B17n0089_p0169a12║去。又入一院。令坐。向琚說。緣漢州刺史韋某亡。欲令某作刺史。琚都不諭。六七日已來放歸。凡
B17n0089_p0169a13║過十二處。皆云王院。悉有侍衛。總云與寫一卷金剛經。遂到家。使人臨別執手。亦曰。乞一卷金剛
B17n0089_p0169a14║經。便覺頭痛。至一塔下。聞人云。我是道安和尚。作病卓頭兩下。願得爾道心堅固。遂醒。見觀
B17n0089_p0169a15║音菩薩現頭邊立笑。自此頓寤。妻兒環哭云。沒已七日。唯心上煖。寫經與所許者。自誦不怠。（出報
B17n0089_p0169a16║應記）
B17n0089_p0170a01║
B17n0089_p0170a02║巴南宰
B17n0089_p0170a03║巴南宰韋氏。常念金剛經。唐光化中。至泥溪。遇一女人。著緋衣。挈二子偕行。同登山嶺。行人相
B17n0089_p0170a04║駐叫噪。見是赤狸大蟲三子母也。逡巡。與韋分路而去。韋終不覺。是持經之力也。（出述異記。明鈔本作
B17n0089_p0170a05║出北夢瑣言）
B17n0089_p0170a06║
B17n0089_p0170a07║元初
B17n0089_p0170a08║唐元初。九江人。販薪於市。年七十。常持金剛經。晚歸江北。中流風浪大起。同涉者俱沒。唯初浮
B17n0089_p0170a09║於水上。即漂南岸。群舟泊者。悉是大商。見初背上光高數尺。意其貴人。既得活。爭以衣服遺之。
B17n0089_p0170a10║及更召以與飯。語漸熟。乃知村叟。因詰光所自。云。某讀金剛經五十年矣。在背者經也。前後厄
B17n0089_p0170a11║難。無不獲免。知是經之力也。（出報應記）
B17n0089_p0170a12║
B17n0089_p0170a13║兗州軍將
B17n0089_p0170a14║乾符中。兗州節度使崔尚書。法令嚴峻。嘗有一軍將衙叅不到。崔大怒。令就衙門處斬。其軍將就戮
B17n0089_p0170a15║後。顏色不變。眾咸懼之。是夜三更歸家。妻子驚駭。謂是鬼物。軍將曰。初遭決斬時。一如醉睡。
B17n0089_p0170a16║無諸痛苦。中夜。覺身倒街中。因爾還家。妻子罔知其由。明旦入謝。崔驚曰。爾有何幻術能致。軍
B17n0089_p0171a01║將云。素無幻術。自少讀金剛經。日三遍。昨日誦經。所以過期。崔問記得斬時否。云。初領到戟門
B17n0089_p0171a02║外。便如沉醉。都不記斬時。崔又問所讀經何在。云。在家鏁函子內。及取到。鏁如故。毀鏁。見經
B17n0089_p0171a03║已為兩斷。崔大驚自悔。慰安軍將。仍賜衣一襲。命寫金剛經一百卷供養。今兗州延壽寺門外。蓋軍
B17n0089_p0171a04║將衙門就法并斬斷經之像。至今尚存。（出報應記）
B17n0089_p0171a05║
B17n0089_p0171a06║楊復恭弟
B17n0089_p0171a07║唐內臣姓楊。忘其名。復恭之弟也。陷秦宗權、鹿晏洪、劉巨容賊內。二十餘年。但讀金剛經。雖在
B17n0089_p0171a08║城中。未嘗廢。會宗權男為襄陽節度使。楊為監軍使。楊因人心危懼。遂誘麾下將趙德言攻殺宗權
B17n0089_p0171a09║男。發表舉德言為節度使。由是軍府稍定。民復舊業矣。楊於課誦之功。益加精勵。嘗就牙門外柳樹
B17n0089_p0171a10║下。焚香課誦之次。歘有金字金剛經一卷。自空中飛下。楊拜捧而立。震駭心目。得非信受精虔。獲
B17n0089_p0171a11║此善報也。故陷於賊黨二十年間。終能梟巨盜。立殊勳。克保福祿者。蓋佛之冥祐也。（出報應記）
B17n0089_p0171a12║
B17n0089_p0171a13║蔡州行者
B17n0089_p0171a14║唐宋汶牧黃州日。秦宗權阻命作亂。將欲大掠四境。蔡州有念金剛經行者。郡人咸敬之。宗權差為細
B17n0089_p0171a15║作。令入黃州探事。行者至黃州。未逾旬。為人告敗。宋汶大怒。令於軍門集眾決殺。忽報有加官使
B17n0089_p0171a16║到。將校等上言。方聞喜慶。不欲遽行殺戮。由是但令禁錮。逾月。使臣不到。又命行刑。出狴牢
B17n0089_p0172a01║次。報使入境。復且停止。使已發。引出就刑。值大將入衙。見之。遽白於宋曰。黃州士馬精彊。城
B17n0089_p0172a02║壘嚴峻。何懼姦賊窺覘。細作本非惡黨。受制於人。將軍曲貸性命。足示寬恕。汶然之。命髠髮負
B17n0089_p0172a03║鉗。緣化財物。造開元新寺。寺宇將就之一夜。夢八金剛告曰。負鉗僧苦行如此。締構既終。盍釋其
B17n0089_p0172a04║鉗。以旌善類。汶覺大異之。遂令釋鉗。待以殊禮。自後一州悉呼為金剛和尚。（出報應記）
B17n0089_p0172a05║
B17n0089_p0172a06║販海客
B17n0089_p0172a07║唐有一富商。恒誦金剛經。每以經卷自隨。嘗賈販外國。夕宿於海島。眾商利其財。共殺之。盛以大
B17n0089_p0172a08║籠。加巨石。并經沉於海。平明。眾商船發。而夜來所治之島。乃是僧院。其院僧每夕。則聞人念金
B17n0089_p0172a09║剛經聲。深在海底。僧大異之。因命善泅者沉於水訪之。見一老人在籠中讀經。乃牽挽而上。僧問其
B17n0089_p0172a10║故。云。被殺。沉於海。不知是籠中。忽覺身處宮殿。常有人送飲食。安樂自在也。眾僧聞之。悉普
B17n0089_p0172a11║加讚歎。蓋金剛經之靈驗。遂投僧削髮。出家於島院。（出報應記）