B17n0089_p0216a01║
B17n0089_p0216a02║太平廣記卷第一百一十三報應十二（崇經像）
B17n0089_p0216a03║張應釋道安周閔王懿謝敷
B17n0089_p0216a04║僧法洪劉式之劉齡陳安居馬處伯
B17n0089_p0216a05║
B17n0089_p0216a06║張應
B17n0089_p0216a07║晉張應。歷陽人。本事俗神。鼓舞淫祀。咸和八年。移居蕪湖。妻得病。應請禱備至。財產略盡。妻
B17n0089_p0216a08║法家弟子也。謂曰。今病日困。求鬼無益。乞作佛事。應許之。往精舍中。見竺曇鎧。謂曰。佛如愈
B17n0089_p0216a09║病之藥。見藥不服。雖事無益。應許當事佛。曇謂期明日當往。應歸。夜夢見人長丈餘。從南來。入
B17n0089_p0216a10║門曰。此家何乃爾不淨。見曇鎧隨後曰。始欲發意。未可責之。應眠覺。便秉火作高座及鬼子母座。
B17n0089_p0216a11║曇鎧明往。應說其夢。遂受五戒。屏除神影。大設福供。妻病有間。尋即全愈。咸康二年。應至馬溝
B17n0089_p0216a12║市鹽。還泊蕪湖。夜宿。夢見三人。以鈎釣之。應曰。我佛弟子。牽終不置。曰。奴判走多時。應
B17n0089_p0216a13║恐。謂曰。放我。當與君一升酒。釣人乃放之。謂應曰。但畏後人復取汝耳。眠竟。腹泄痢。達家大
B17n0089_p0216a14║困。應曰。（自但畏起十九字據明鈔本補。）曇鎧濶絕已久。病甚。遣請之。適值不在。應尋氣絕。數日而蘇。說
B17n0089_p0216a15║有數人。以鈎釣之將北去。下一坂岸。盛有鑊湯刀劍楚毒之具。應悟是地獄。欲呼師名。忘曇鎧字。
B17n0089_p0216a16║但喚和尚救我。亦時喚佛。有頃。一人從西方。長丈餘。執金杵欲撞。釣人皆怖散。長人引應去。謂
B17n0089_p0217a01║曰。汝命盡。不復久生。可暫還家。頌唄三偈。并取和尚名字。三日當復命過。即生天矣。應即復
B17n0089_p0217a02║蘇。三日之中。持齋頌唄。遣人將疏取曇鎧名。至日食畢。禮佛讚唄。與家人辭別。澡沐冠帶。如睡
B17n0089_p0217a03║而亡。（出法苑珠林）
B17n0089_p0217a04║
B17n0089_p0217a05║釋道安
B17n0089_p0217a06║東晉恒山沙門釋道安者。經石趙之亂。避地於襄陽。註般若道行密迹諸經析（析原作祈。據明鈔本改。）疑甄
B17n0089_p0217a07║解二十餘卷。恐不合理。乃誓曰。若所說不違理者。當見瑞相。乃夢見一道人。頭白眉長。語安曰。君
B17n0089_p0217a08║所註經。殊合道理。我不得入泥洹。住在西域。當相助弘道。可時設食也。後遠公云。昔和尚所夢。
B17n0089_p0217a09║乃是賓頭盧也。於是立座享之。遂成永則。（出法苑珠林）
B17n0089_p0217a10║
B17n0089_p0217a11║周閔
B17n0089_p0217a12║周閔。汝南人。晉護軍。世奉佛法。蘇峻之亂。邑人皆東西播遷。閔家有大品一部。以半幅八丈素。
B17n0089_p0217a13║反復書之。又有他經數部。大品亦雜在其中。既當避難單行。不能得盡持去。尤惜大品。不知在何部
B17n0089_p0217a14║中。倉卒而去。徘徊歎惋。不覺大品忽自出外。閔驚喜持去。周氏遂世寶之。至今尚在。一說云。周
B17n0089_p0217a15║嵩婦胡母氏有素書大品。其素廣五寸。而大品一部盡在焉。又并有舍利。銀甖寘之。並緘於深篋中。
B17n0089_p0217a16║永嘉之亂。胡母氏時避兵南奔。經及舍利自出篋外。因求懷之。以渡江東。又嘗遇火。不暇取經。及
B17n0089_p0218a01║屋盡火滅。得之於灰燼之下。儼然如故。會稽王道子就嵩曾孫雲求以供養。後常暫在新渚寺。劉敬叔
B17n0089_p0218a02║云。曾親見此經。字如麻子。點畫分明。新渚寺今天安是也。此經蓋得道僧慧則所寫也。或云。嘗在
B17n0089_p0218a03║簡靖。道尼轉誦。（出冥祥記）
B17n0089_p0218a04║
B17n0089_p0218a05║王懿
B17n0089_p0218a06║晉王懿字仲德。太原人。為車騎將軍。世信佛法。父黃。為中山太守。為丁岑所害。懿與兄侍母南
B17n0089_p0218a07║歸。登涉飢疲。絕糧無計。唯歸心三寶。忽見一童子牽青牛。見懿等各與一飯。因忽不見。時積雨大
B17n0089_p0218a08║水。懿前望浩然。莫知揭厲。俄有一白狼馴繞其前。過水復返。似欲引導。如此者三。於是隨狼行。
B17n0089_p0218a09║水纔至膝。得路歸朝。後自五兵尚書為徐州刺史。嘗欲設齋。宿昔洒掃。盛列香花經像。忽聞法堂有
B17n0089_p0218a10║經唄聲。清婉流暢。懿遽往視。見五沙門在佛座前。神儀偉異。懿心甚欽敬。沙門顧盻依然。瞻禮未
B17n0089_p0218a11║竟。皆竦身飛空而去。親賓見者。倍增信悟。（出法苑珠林）
B17n0089_p0218a12║
B17n0089_p0218a13║謝敷
B17n0089_p0218a14║謝敷字慶緒。會稽山陰人。鎮軍將軍輶之兄子也。少有高操。隱於東山。篤信大法。精勤不倦。手寫
B17n0089_p0218a15║首楞嚴經。嘗置都下白馬寺中。寺為隣火所延。什物餘經。並成煨燼。而此經止燒紙頭界畫外而已。
B17n0089_p0218a16║文字悉存。無所毀失。敷死時。友人疑其得道。及聞此經。彌加驚異。（出法苑珠林）
B17n0089_p0219a01║
B17n0089_p0219a02║僧法洪
B17n0089_p0219a03║晉世沙門僧法洪在瓦官寺。義熙十二年。時官禁鎔鑄。洪元發心鑄丈六金像。私鑄竟。猶在模。所司
B17n0089_p0219a04║知覺。收洪楚械。洪念觀音。每日百遍。忽夢所鑄金像往獄。手摩頭曰。無慮。其像胸前方一尺許。
B17n0089_p0219a05║銅色燋沸。當洪禁日。國家牛馬不肯入欄。時以為怪。旬日有赦。洪得免。像即破模而自現也。（出辨
B17n0089_p0219a06║正論）
B17n0089_p0219a07║
B17n0089_p0219a08║劉式之
B17n0089_p0219a09║彭城劉式之。常供養一金像。無故失去。不知所在。式之夙夜思愆自責。至念冥通。經百日後。其像
B17n0089_p0219a10║忽然自現本座。神光照室。全家驚喜。倍加傾心。（出辨正論）
B17n0089_p0219a11║
B17n0089_p0219a12║劉齡
B17n0089_p0219a13║宋劉齡。不知何許人。居晉陵東路城村。頗奉佛法。於宅中立精舍。時設齋。元嘉九年三月二十七
B17n0089_p0219a14║日。父暴亡。時巫祝並云。家當更有三人喪亡。隣家有事道祭酒魏巨。常為章符誑誘村里。語齡曰。
B17n0089_p0219a15║君家喪禍未已。由奉不明神也。若改事大道。必蒙福祐。不改意者。將滅其門。齡遂敬延祭酒。罷不
B17n0089_p0219a16║奉法。巨云。宜焚經像。災乃當除耳。遂爇精舍。炎熾移日。唯屋而已。經像幡座。儼然如故。像於
B17n0089_p0220a01║中夜。天放赤光。其時諸祭酒有二十許人。有懼靈驗密委去者。巨等師徒意猶不止。被髮禹步。執
B17n0089_p0220a02║（執原作報。據明鈔本改。）持刀索。云。斥佛還故國。不得留中夏為民害也。齡於其處。如有人毆打。頓仆
B17n0089_p0220a03║於地。家人扶起。方餘氣息。遂痿躄不能行。魏巨體內發疽。日出血三升。不一月苦死。自外同伴。
B17n0089_p0220a04║並患癩疾。隣人東安太守水立和。傳於東陽。時多見者。（出法苑珠林）
B17n0089_p0220a05║
B17n0089_p0220a06║陳安居
B17n0089_p0220a07║宋陳安居。襄陽縣人也。伯父少事巫俗。鼓舞祭祀。神像盈宅。父獨敬信釋法。恒自齋戒。世父無
B17n0089_p0220a08║子。以安居紹焉。安居雖即伯舍。而理行精至。廢絕淫祀。忽得病發狂。則為謌神之曲。迷悶邪僻。
B17n0089_p0220a09║如此彌歲。而執心愈固。常誓曰。若我所執之志。偶當虧奪者。必先自臠截四體。乃就其事。家人並
B17n0089_p0220a10║見（見字原闕。空一格。據明鈔本補。）之。安居不聽。經三年。病發死。但心下微煖。家不敢殮。至七日夜。守者
B17n0089_p0220a11║覺尸足間。如有風來。飄動衣衾。蘇而有聲。家人初懼尸蹷。皆走避之。既而稍能轉動。仍求水漿。
B17n0089_p0220a12║家人喜。問從何來。安居具說所經。初見有人若使者。侍從數十人。呼去。從者欲縛之。使者曰。
B17n0089_p0220a13║此人有福。未可縛也。行可百餘里。至一城府。屋宇甚整。使者將至府所。如局司之處。俄有人授紙
B17n0089_p0220a14║筆。令安居曰。可䟽二十四通死名。安居如言䟽名成數通。有一人從內出。揚聲大呼曰。安（安字原
B17n0089_p0220a15║闕。據法苑珠林六二補。）居可入。（入原作人。據法苑珠林六二改。）既入。（入原作義。據明鈔本改。）稱（原本稱字下有安字。係
B17n0089_p0220a16║上句居字上字誤植。今刪。）有教付刺奸。獄吏兩人。一云。與大械。一云。此人頗有福。只可三尺械。議論
B17n0089_p0221a01║不決。乃共視文書。久之。遂與三尺械。少頃。見一貴人。翼從數十。形貌都雅。謂安居曰。汝那得
B17n0089_p0221a02║來。安居具陳所由。貴人曰。汝伯有罪。但宜錄治。以先殖小福。故今得擊散乃敢告訴。吾與汝父幼
B17n0089_p0221a03║少有舊。見汝依然。可隨我共（今得下二十二字據明鈔本補。）游觀也。獄吏不肯釋械。曰。府君無教。不敢專
B17n0089_p0221a04║輒。貴人曰。但付我。不使走逸也。乃釋之。貴人將安居遍至諸地獄。備見苦楚。略與經文相符。遊
B17n0089_p0221a05║歷未竟。有傳教來云。府君喚安居。安居惶懼。求救於貴人。貴人曰。汝自無罪。但以實對。必無憂
B17n0089_p0221a06║也。安居至門。見有桎梏者數百。一時俱進。安居在第三。至階下。一人冠冕立於囚前。讀罪簿。
B17n0089_p0221a07║其第一措行。昔者娶妻之始。夫婦為誓。有子無子。終不相棄。而其人本是祭酒。嘗亦奉道供化。徒
B17n0089_p0221a08║眾中得一女弟子。因而奸之。遂棄本妻。妻嘗訴冤。府君曰。汝夫婦違誓。大義不終。罪一也。師資
B17n0089_p0221a09║義著在三。而奸之。是父子相淫。無以異也。付法局詳刑。次讀第二女人辭牒。忘其姓名。云。家在
B17n0089_p0221a10║南陽冠軍縣黃水里。家安爨器於竈口。而此婦眠嬰兒於竈上。匍匐走行。糞污爨器中。此婦還見。即
B17n0089_p0221a11║請謝神祇。盥洗精潔。而其舅每罵此婦。言無有天道鬼神。致此惡婦。得行汙穢。司命聞知。故錄送
B17n0089_p0221a12║之。府君曰。眠竈非過。小兒無知。又且已請謝神。是無罪矣。舅罵無道。誣謗幽靈。可錄之來。須
B17n0089_p0221a13║臾而至。次到安居。階下人具讀明牒。為伯所訴。府君曰。此人事佛。大德人也。其伯殺害無辜。訾
B17n0089_p0221a14║誑百姓。罪宜窮治。以其有小福。故未加之罪耳。今復謗訴無辜。敕催錄取來。已而府君遣安居還。
B17n0089_p0221a15║若可去。善成勝業。可壽九十三。努力勉之。勿復更來。將離府。局司云。君可拔却死名。於是安
B17n0089_p0221a16║居以次抽名既畢。而至向遊貴人所。貴人亦至云。知汝無他罪得還。甚善。力修功德。身福微。不辨
B17n0089_p0222a01║生天。受報於此。輔佐府君。亦優游富貴。神道之美。吾家在宛。姓某名某。君還為吾致意。尊奉法
B17n0089_p0222a02║戒。勿犯偏禁。可具以所見示語之也。乃以三人力士送安居。出門數百步。傳教送符與安居。謂曰。
B17n0089_p0222a03║君可持此符。經關戍次。以示之。勿輒偷過。偷過有罪讁也。若有水礙。可以此符投水中。即得過
B17n0089_p0222a04║矣。安居受符而歸。行久之。阻大江不得渡。安居依言投符。矇然如眩。乃是其家庭中也。正聞家
B17n0089_p0222a05║中號慟。所送三人。勒還就身。安居聞其身臭穢。曰。吾不復能歸。此人乃強排之。仆於尸脚上。安
B17n0089_p0222a06║居既愈。欲驗黃水婦人。特往冠軍縣尋問。果有此婦。相見依然。如有舊識。云。已死得生。舅即以
B17n0089_p0222a07║其日亡。說所聞見。與安居悉同。安居果壽九十三也。（出法苑珠林）
B17n0089_p0222a08║
B17n0089_p0222a09║馬處伯
B17n0089_p0222a10║宋馬處伯。巴西閬中人也。少信佛法。嘗作宣漢縣令。元嘉十二年。七月夜。夢見天際有三人。長二
B17n0089_p0222a11║丈餘。姿容嚴厲。（厲明鈔本作麗。）臨雲下觀。諸天妓樂。盈於空中。告曰。汝厄在荊楚。戊寅之年。八月
B17n0089_p0222a12║四日。若處山澤。其禍克消。人中齋戒。亦可獲免。若過此期。當悟道也。時俯見相識楊暹等八人。
B17n0089_p0222a13║並着鎖械。又見道士胡遼。半身出空。天際人皆記八人命盡年月。唯語遼曰。若能修立功德。猶可延
B17n0089_p0222a14║長也。暹等皆如期而亡。遼益懼。奉法山居。勤勵彌至。處伯後為梁州西曹掾。州將蕭思話也。蕭轉
B17n0089_p0222a15║南蠻。復命為行參軍。處伯思荊楚之言。心甚懼。求蕭解職。將適衡山。蕭苦不許。十三年即戊寅歲
B17n0089_p0222a16║也。六月末得病。至八月危篤。其日黃昏後。忽朗然徹視。遙見西方有三人行。長可二丈。前一人衣
B17n0089_p0223a01║袷垂鬢。項有光。後二人姿質金耀。儀相端備。列於空中。去地數仞。處伯委悉詳視。猶是前所夢者
B17n0089_p0223a02║也。頃之不見。餘芳移時方歇。同居小大。皆聞香氣。因而流汗。病即小差。處伯所居頗卑陋。於時
B17n0089_p0223a03║自覺處在殿堂。廊壁煥耀。皆是珍寶。俄即所患平復。（出冥祥記）