B17n0089_p0257a01║
B17n0089_p0257a02║太平廣記卷第一百一十八報應十七（異類）
B17n0089_p0257a03║漢武帝東方朔毛寶孔愉宗叔林
B17n0089_p0257a04║桓邈劉樞蔡喜夫劉沼劉之亨
B17n0089_p0257a05║嚴泰程靈詵韋丹熊慎王行思
B17n0089_p0257a06║陳弘泰
B17n0089_p0257a07║
B17n0089_p0257a08║漢武帝
B17n0089_p0257a09║昆明池。漢武帝鑿之。習水戰。中有靈沼神池。云。堯時洪水。停船此池。池通白鹿原。人釣魚於
B17n0089_p0257a10║原。綸絕而去。魚夢於武帝。求去其鉤。明日。帝遊戲於池。見大魚銜索。曰。豈非昨所夢乎。取魚
B17n0089_p0257a11║去鉤而放之。帝後得明珠。（出三秦記）
B17n0089_p0257a12║
B17n0089_p0257a13║東方朔
B17n0089_p0257a14║漢武帝宴於未央。方噉黍𦞦。忽聞人語云。老臣冒死目訴。不見其形。尋覓良久。梁上見一老翁。長
B17n0089_p0257a15║八九寸。面目赬皺。鬚髮皓白。拄杖僂步。篤老之極。帝問曰。叟姓字何。居在何處。何所病苦。而
B17n0089_p0257a16║來訴朕。翁緣柱而下。放杖稽首。嘿而不言。因仰頭視屋。俯指帝脚。忽然不見。帝駭愕。不知何
B17n0089_p0258a01║等。乃曰。東方朔必識之。於是召方朔以告。朔曰。其名為藻。水木之精。夏巢幽林。冬潛深河。陛
B17n0089_p0258a02║下頃日。頻興造宮室。斬伐其居。故來訴耳。仰頭看屋。而復俯指陛下脚者。足也。願陛下宮室足于
B17n0089_p0258a03║此。帝感之。既而息役。幸瓠子河。聞水底有弦歌聲。前梁上翁及年少數人。絳衣素帶。纓佩甚鮮。
B17n0089_p0258a04║皆長八九寸。有一人長尺餘。淩波而出。衣不霑濡。或有挾樂器者。帝方食。為之輟膳。命列坐於食
B17n0089_p0258a05║案前。帝問曰。聞水底奏樂。為是君耶。老翁對曰。老臣前昧死歸訴。幸蒙陛下天地之施。即息斧
B17n0089_p0258a06║斤。得全其居。不勝歡喜。故私相慶樂耳。帝曰。可得奏樂否。曰。故齎樂來。安敢不奏。其最長人
B17n0089_p0258a07║便弦而歌。歌曰。天地德兮垂至仁。愍幽魄兮停斧斤。保窟宅兮庇微身。願天子兮壽萬春。歌聲小
B17n0089_p0258a08║大。無異於人。清徹繞越梁棟。又二人鳴管撫節。調契聲諧。帝歡悅。舉觴並勸曰。不德不足當雅
B17n0089_p0258a09║貺。老翁等並起拜受爵。各飲數升不醉。獻帝一紫螺殼。中有物。狀如牛脂。帝問曰。朕闇無以識此
B17n0089_p0258a10║物。曰。東方生知之耳。帝曰。可更以珍異見貽。老翁顧命取洞穴之寶。一人受命。下沒淵底。倏忽
B17n0089_p0258a11║還到。得一大珠。徑數寸。明耀絕世。帝甚愛翫。翁等忽然而隱。帝問朔。紫螺殼中何物。朔曰。是
B17n0089_p0258a12║蛟龍髓。以傅面。令人好顏色。又女子在孕。產之必易。會後宮產難者。試之。殊有神效。帝以脂塗
B17n0089_p0258a13║面。便悅澤。又曰。何以此珠名洞穴珠。朔曰。河底有一穴。深數百丈。中有赤蚌。蚌生珠。故以名
B17n0089_p0258a14║焉。帝既深歎此事。又服朔之奇識。（出幽明錄）
B17n0089_p0258a15║
B17n0089_p0258a16║毛寶
B17n0089_p0259a01║晉咸康中。豫州刺史毛寶戍邾城。有一軍人。於武昌市買得一白龜。長四五寸。置甕中養之。漸大。
B17n0089_p0259a02║放江中。後邾城遭石氏敗。赴江者莫不沈溺。所養人被甲入水中。覺如墮一石上。須臾視之。乃是先
B17n0089_p0259a03║放白龜。既得至岸。廻顧而去。（出幽明錄）
B17n0089_p0259a04║
B17n0089_p0259a05║孔愉
B17n0089_p0259a06║孔愉嘗至吳興餘不亭。見人籠龜於路。愉買而放之。至水。反顧視愉。及封此亭侯而鑄印。龜首回
B17n0089_p0259a07║屈。三鑄不正。有似昔龜之顧。靈德感應如此。愉悟。乃取而佩焉。（出會稽先賢傳）
B17n0089_p0259a08║
B17n0089_p0259a09║宗叔林
B17n0089_p0259a10║晉陽守宗叔林。得十頭龜。付廚曰。每日以二頭作𦞦。其夜夢十丈夫。皁衣袴褶。扣頭求哀。明夜。
B17n0089_p0259a11║復夢八人求命。方悟。乃放之。後夢八人來謝。（出夢雋）
B17n0089_p0259a12║
B17n0089_p0259a13║桓邈
B17n0089_p0259a14║桓邈為汝南。郡人齎四烏鴨作禮。大兒夢四烏衣人請命。覺。忽見鴨將殺。遂救之。買肉以代。還夢
B17n0089_p0259a15║四人來謝而去。（出夢雋）
B17n0089_p0259a16║
B17n0089_p0260a01║
B17n0089_p0260a02║劉樞
B17n0089_p0260a03║宋文帝元嘉三年春。彭城劉樞。字正一。自江陵歸鄂下。宿上明洲。時夜月微明。吟宴次。忽二人扣
B17n0089_p0260a04║舟。高呼正一。云。我自鄂下來。要見正一。樞引首望之。于岸下見二人。各長五尺餘。容貌華飾皆
B17n0089_p0260a05║白服。便出與語。乃語樞曰。久欲奉謁。今會良時。樞曰。卿自鄂下來。有何相謂。一人曰。聞君儒
B17n0089_p0260a06║者也。故修謁耳。遂與同宴。夜闌。二人俱醉。於飲處便臥。樞甚異之。及左右。皆相目不敢言。乃
B17n0089_p0260a07║以被覆之。及明尚寢。欲喚。因舉被。見二魚各長五六尺。眼雖動而甚困矣。不敢殺。乃舁致江中。
B17n0089_p0260a08║是夕。樞夢二人衣白衣。各執一珠。放樞臥前。不語而去。及曉。枕前二珠各徑寸。乃是雙白魚也。
B17n0089_p0260a09║（出三吳記）
B17n0089_p0260a10║
B17n0089_p0260a11║蔡喜夫
B17n0089_p0260a12║宋景平中。東陽大水。永康蔡喜夫。避住南壟。夜有大鼠。浮水而來。伏喜夫奴牀角。奴愍而不犯。
B17n0089_p0260a13║每以飯與之。水勢既退。喜夫得返故居。鼠以前脚捧青囊。囊有三寸許珠。留置奴牀前。啾啾狀如欲
B17n0089_p0260a14║語也。（出異苑）
B17n0089_p0260a15║
B17n0089_p0260a16║劉沼
B17n0089_p0261a01║秣陵令中山劉沼。梁天監三年。為建康監。與門生作食次。竈裏得一龜。長尺許。在灰中。了不以燔
B17n0089_p0261a02║炙為弊。劉為設齋會。放之於婁湖。劉俄遷秣陵令。（出續異記）
B17n0089_p0261a03║
B17n0089_p0261a04║劉之亨
B17n0089_p0261a05║梁劉之亨仕南郡。嘗夢二人姓李。詣之亨乞命。之亨不解其意。既明。有人遺生鯉兩頭。之亨曰。必
B17n0089_p0261a06║夢中所感。乃放之。其夕夢二人謝恩云。當令君延一算。（出渚宮舊事）
B17n0089_p0261a07║
B17n0089_p0261a08║嚴泰
B17n0089_p0261a09║陳宣帝時。揚州人嚴泰。江行逢漁舟。問之。云。有龜五十頭。泰用錢五千贖放之。（放之原作之放。據明
B17n0089_p0261a10║鈔本改。）行數十步。漁舟乃覆。其夕。有烏衣五十人。扣泰門。謂其父母曰。賢郎附錢五千。可領之。
B17n0089_p0261a11║緡皆濡濕。父母雖受錢。怪其無由。及泰歸問。乃說贖龜之異。因以其居為寺。里人號曰嚴法寺。
B17n0089_p0261a12║（出獨異志）
B17n0089_p0261a13║
B17n0089_p0261a14║程靈銑
B17n0089_p0261a15║歙州歙縣黃墩湖。其湖有蜃。（蛟蜃之蜃也。）常為呂湖蜃所鬬。湖之近村有程靈銑者。卓越不羈。好勇而
B17n0089_p0261a16║善射。夢蜃化為道士。告之曰。吾甚為呂湖蜃所厄。明日又來。君能助吾。必厚報。靈銑遂問。何以
B17n0089_p0262a01║自別。道人曰。束白練者吾也。既異之。明日與村人少年。皷噪于湖邊。須臾。波濤湧激。聲若雷
B17n0089_p0262a02║霆。見二牛相馳。其一甚困。而腹肚皆白。靈銑彎弓射之。正中後蜃。俄而水變為血。不知所之。其
B17n0089_p0262a03║傷蜃遂歸呂湖。未到而斃。後人名其死處為蜃灘。呂湖亦從此漸漲塞。今纔餘尋丈之廣。居歲餘。靈
B17n0089_p0262a04║銑偶出。有一道人詣其母求食。食訖曰。勞母設食。無以報之。今貧窶到此。當為求善墓地。使母隨
B17n0089_p0262a05║行上山。以白石識其地。曰。葬此可以暴貴矣。尋而靈銑還。母語之。靈銑馳求之。了無所見。遂遷
B17n0089_p0262a06║葬于其所。後侯景作亂。率郡鄉萬餘眾。保據新安。遂隨陳武帝平賊。累有奇功。軍中謂之程虎。及
B17n0089_p0262a07║陳武受梁禪。靈銑以佐命功臣。與周文昱、侯安都為三傑。如漢之蕭張焉。後官止丹陽尹。按靈銑宅
B17n0089_p0262a08║湖東二里。宅南有楮樹。其大數十圍。樹有靈。今村人數有祈禱。其祝辭號為千年樹。其墓在湖西北
B17n0089_p0262a09║黃牢山下。故檢校刑部郎中程皓。即其後也。（出歙州圖經）
B17n0089_p0262a10║
B17n0089_p0262a11║韋丹
B17n0089_p0262a12║唐江西觀察使韋丹。年近四十。舉五經未得。嘗乘蹇驢。至洛陽中橋。見漁者得一黿。長數尺。置于
B17n0089_p0262a13║橋上。呼呻餘喘。須臾將死。群萃觀者。皆欲買而烹之。丹獨憫然。問其直幾何。漁曰。得二千則
B17n0089_p0262a14║鬻之。是時天正寒。韋衫襖袴。無可當者。乃以所乘劣衛易之。既獲。遂放於水中。徒行而去。時
B17n0089_p0262a15║有胡蘆先生。不知何所從來。行止迂怪。占事如神。後數日。韋因問命。胡蘆先生倒屣迎門。欣然謂
B17n0089_p0262a16║韋曰。翹望數日。何來晚也。韋曰。此來求謁。先生曰。我友人元長史。談君美不容口。誠託求識君
B17n0089_p0263a01║子。便可偕行。韋良久思量。知聞間無此官族。因曰。先生誤。但為某決窮途。胡蘆曰。我焉知。君
B17n0089_p0263a02║之福壽。非我所知。元公即吾師也。往當自詳之。相與策杖至通利坊。靜曲幽巷。見一小門。胡蘆
B17n0089_p0263a03║先生即扣之。食頃。而有應門者開門延入。數十步。復入一板門。又十餘步。乃見大門。製度宏麗。
B17n0089_p0263a04║擬於公侯之家。復有丫鬟數人。皆及姝美。先出迎客。陳設鮮華。異香滿室。俄而有一老人。鬚眉皓
B17n0089_p0263a05║然。身長七尺。褐裘韋帶。從二青衣而出。自稱曰。元濬之。向韋盡禮先拜。韋驚。急趨拜曰。某貧
B17n0089_p0263a06║賤小生。不意丈人過垂採錄。韋未喻。老人曰。老夫將死之命。為君所生。恩德如此。豈容酬報。仁
B17n0089_p0263a07║者固不以此為心。然受恩者思欲殺身報効耳。韋乃矍然。知其黿也。然終不顯言之。遂具珍羞。流連
B17n0089_p0263a08║竟日。既暮。韋將辭歸。老人即於懷中出一通文字。授韋曰。知君要問命。故輒于天曹。錄得一生官
B17n0089_p0263a09║祿行止所在。聊以為報。凡有無。皆君之命也。所貴先知耳。又謂胡蘆先生曰。幸借吾五十千文。以
B17n0089_p0263a10║充韋君改一乘。早決西行。是所願也。韋再拜而去。明日。胡蘆先生載五十緡至逆旅中。賴以救濟。
B17n0089_p0263a11║其文書具言。明年五月及第。又某年平判入登科。受咸陽尉。又明年登朝。作某官。如是歷官一十
B17n0089_p0263a12║七政。皆有年月日。最後年遷江西觀察使。至御史大夫。到後三年。廳前皁莢樹花開。當有遷改北歸
B17n0089_p0263a13║矣。其後遂無所言。韋常寶持之。自五經及第後。至江西觀察使。每授一官。日月無所差異。洪州使
B17n0089_p0263a14║廳前。有皁莢樹一株。歲月頗久。其俗相傳。此樹有花。地主大憂。元和八年。韋在位。一旦樹忽生
B17n0089_p0263a15║花。韋遂去官。至中路而卒。初韋遇元長史也。頗怪異之。後每過東路。即于舊居尋訪不獲。問於胡
B17n0089_p0263a16║蘆先生。先生曰。彼神龍也。處化無常。安可尋也。韋曰。若然者。安有中橋之患。胡蘆曰。迍難困
B17n0089_p0264a01║厄。凡人之與聖人。神龍之與𧍒蠕。皆一時不免也。又何得異焉。（出河東記）
B17n0089_p0264a02║
B17n0089_p0264a03║熊慎
B17n0089_p0264a04║唐豫章民有熊慎者。其父以販魚為業。嘗載魚宿于江滸。聞船內千百念經佛聲。驚而察之。乃船中諸
B17n0089_p0264a05║魚也。遂歎異而悉取放之。不復以漁為業。後鬻薪于石頭。窮苦至甚。嘗暮宿於江上。忽見沙中光焰
B17n0089_p0264a06║高尺餘。就掘之。得黃金數斤。明日。齎詣都市貨之。市人云。此所謂紫磨金也。酬緡數十萬。熊氏
B17n0089_p0264a07║由此殖產鉅富。子孫于今存焉。（出報應錄）
B17n0089_p0264a08║
B17n0089_p0264a09║王行思
B17n0089_p0264a10║偽蜀渠陽隣山。有富民王行思。嘗養一馬。甚愛之。芻粟餵飼。倍于他馬。一日因乘往本郡。遇夏潦
B17n0089_p0264a11║暴漲。舟子先渡馬。廻舟以迎王氏。至中流。風起船覆。其馬自岸奔入駭浪。接其主。蒼茫之間。遽
B17n0089_p0264a12║免沈溺。（出儆誡錄）
B17n0089_p0264a13║
B17n0089_p0264a14║陳弘泰
B17n0089_p0264a15║偽蜀廣都縣百姓陳弘泰者。家富于財。嘗有人假貸錢一萬。弘泰徵之甚急。人曰。請無慮。吾先養蝦
B17n0089_p0264a16║䗫萬餘頭。貨之。足以奉償。泰聞之惻然。已其債。仍別與錢十千。令悉放蝦䗫于江中。經月餘。泰
B17n0089_p0264a17║因夜歸。馬驚不進。前有物光明。視之。乃金蝦䗫也。（出儆誡錄）