B17n0089_p0284a01║
B17n0089_p0284a02║太平廣記卷第一百二十一報應二十
B17n0089_p0284a03║杜通達邢文宗長孫無忌婁師德王瑱
B17n0089_p0284a04║江融李昭德弓嗣業周興魚思咺
B17n0089_p0284a05║索元禮張楚金崔日知蘇頲李之
B17n0089_p0284a06║唐王皇后楊慎矜師夜光崔尉子
B17n0089_p0284a07║
B17n0089_p0284a08║杜通達
B17n0089_p0284a09║唐齊州高苑人杜通達。貞觀年中。縣承命令送一僧向北。（縣承命句明鈔本作常夜有一僧求宿。）通達見僧經箱。
B17n0089_p0284a10║謂意其中是絲絹。乃與妻共計。擊僧殺之。僧未死。聞誦呪三兩句。遂有一蠅飛入其鼻。久悶不出。
B17n0089_p0284a11║通達眼鼻遽喎。眉鬢即落。迷惑失道。精神沮喪。未幾之間。便遇惡疾。不經一年而死。臨終之際。
B17n0089_p0284a12║蠅遂飛出。還入妻鼻。其妻得病。歲餘復卒。（出法苑珠林）
B17n0089_p0284a13║
B17n0089_p0284a14║邢文宗
B17n0089_p0284a15║唐河間邢文宗。家接幽燕。稟性麤險。貞觀年中。忽遇惡風疾。旬日之間。眉鬢落盡。於後就寺歸
B17n0089_p0284a16║懺。自云。近者向幽州。路逢一客。將絹十餘疋。迥澤無人。因即刼殺。此人云。將向房州。欲買經
B17n0089_p0285a01║紙。終不得免。少間。屬一老僧復欲南去。遇文宗。懼事發覺。揮刀擬僧。僧叩頭曰。乞存性命。
B17n0089_p0285a02║誓願終身不言。文宗殺之。棄之草間。經二十餘日。行還。過僧死處。時當暑月。疑皆爛壞。試往視
B17n0089_p0285a03║之。儼若生日。文宗因以馬下策築僧之口。口出一蠅。飛鳴清徹。直入宗鼻。久悶不出。因得大病。
B17n0089_p0285a04║歲餘而死。（出冥報拾遺）
B17n0089_p0285a05║
B17n0089_p0285a06║長孫無忌
B17n0089_p0285a07║唐趙公長孫無忌奏別敕長流。以為永例。後趙公犯事。敕長流嶺南。至死不復廻。此亦為法之弊。（出
B17n0089_p0285a08║朝野僉載）
B17n0089_p0285a09║
B17n0089_p0285a10║婁師德
B17n0089_p0285a11║婁師德以殿中充河源軍使。唐永和中。破吐蕃於白羊澗。八縱七捷。優制褒美。授左驍騎（明鈔本騎作
B17n0089_p0285a12║衛。）郎將。高宗手詔曰。卿有文武才幹。故授卿武職。勿辤也。累遷納言。臨終數日。寢興不安。無
B17n0089_p0285a13║故驚曰。撫我背者誰。侍者曰。無所見。乃獨言。似有所爭者。曰。我當壽八十。今追我何也。復自
B17n0089_p0285a14║言為官誤殺二人。減十年。詞氣若有屈伏。俄而氣絕。以婁公之明恕。尚不免濫。為政得不慎之歟。
B17n0089_p0285a15║（出大唐新語）
B17n0089_p0285a16║
B17n0089_p0286a01║
B17n0089_p0286a02║王瑱
B17n0089_p0286a03║唐冀州刺史王瑱。性酷烈。時有敕使至州。瑱與使語。武彊縣尉藺獎曰。日過。移就陰處。瑱怒。令
B17n0089_p0286a04║典獄撲之。項骨折而死。至明日。獄典當州門限垂脚坐。門扇無故自發。打雙脚脛俱折。瑱病。見獎
B17n0089_p0286a05║來。起。自以酒食求之。不許。瑱惡之。廻面向梁。獎在屋梁。旬日而死。（出朝野僉載）
B17n0089_p0286a06║
B17n0089_p0286a07║江融
B17n0089_p0286a08║唐左史江融。耿介正直。揚州徐敬業反。被羅織。酷吏周興等枉奏殺之。斬於東都都亭驛前。融將被
B17n0089_p0286a09║誅。請奏事引見。興曰。囚何得奏事。融怒叱之曰。吾無罪枉戮。死不捨汝。遂斬之。尸乃激揚而
B17n0089_p0286a10║起。蹭蹬十餘步。行刑者踏倒。還起坐。如此者三。乃絕。雖斷其頭。似怒不息。無何周興死。（出朝
B17n0089_p0286a11║野僉載）
B17n0089_p0286a12║
B17n0089_p0286a13║李昭德
B17n0089_p0286a14║唐鳳閣侍郎李昭德。威權在己。宣出一敕云。自今已後。公坐徒。私坐流。經恩百日不首。依法科
B17n0089_p0286a15║罪。昭德先受孫萬榮賄財。奏與三品。後萬榮據營州反。貨求事敗。頻經恩赦。以百日不首。准贓斷
B17n0089_p0286a16║絞。（出朝野僉載）
B17n0089_p0287a01║
B17n0089_p0287a02║弓嗣業
B17n0089_p0287a03║唐洛州司馬弓嗣業、洛陽令張嗣明。造大枷。長六尺。濶四尺。厚五寸。倚前。人莫之犯。後嗣明及
B17n0089_p0287a04║嗣業。資遣逆賊徐真北投突厥。事敗。業等自著此枷。百姓快之也。（出朝野僉載）
B17n0089_p0287a05║
B17n0089_p0287a06║周興
B17n0089_p0287a07║唐秋官侍郎周興。與來俊臣對推事。俊臣別奉（奉原本作奏。據明鈔本改。）進止鞫興。興不之知也。及同食。
B17n0089_p0287a08║謂興曰。囚多不肯承。若為作法。興曰。甚易也。取大甕。以炭四面炙之。令囚人處之其中。何事不
B17n0089_p0287a09║吐。即索大甕。以火圍之。起謂興曰。有內狀勘老兄。請兄入此甕。興惶恐叩頭。咸即款伏。斷死。
B17n0089_p0287a10║放流嶺南。所破人家。流者甚多。為讎家所殺。傳曰。多行無禮必自及。信哉。（出朝野僉載）
B17n0089_p0287a11║
B17n0089_p0287a12║魚思咺
B17n0089_p0287a13║唐魚思咺有沈思。極巧。上欲造匭。召工匠。無人作得者。咺應制為之。甚合䂓矩。遂用之。無何有
B17n0089_p0287a14║人投匭言咺。云。徐敬業在揚州反。咺為敬業作刀輪以衝陣。殺傷官軍甚眾。推問具承。誅之。為法
B17n0089_p0287a15║自斃。乃至於此。（出朝野僉載）
B17n0089_p0287a16║
B17n0089_p0288a01║
B17n0089_p0288a02║索元禮
B17n0089_p0288a03║唐索元禮。為鐵籠頭以訊囚。後坐贓賄。不承。使人曰。取公鐵籠頭。禮即承伏。（出朝野僉載）
B17n0089_p0288a04║
B17n0089_p0288a05║張楚金
B17n0089_p0288a06║唐張楚金為秋官侍郎。奏反逆人持（持明鈔本作特。下同。）敕免死。家口即絞斬及配沒入官為奴婢等。並入
B17n0089_p0288a07║律。後楚金被羅織反。持敕免死。男子十五以上斬。妻子配沒。識者曰。為法自斃。所謂交報也。（出
B17n0089_p0288a08║朝野僉載）
B17n0089_p0288a09║
B17n0089_p0288a10║崔日知
B17n0089_p0288a11║唐京兆尹崔日知處分長安萬年及諸縣左降流移人。不許暫停。有違晷刻。所由決杖。無何。日知貶歙
B17n0089_p0288a12║縣丞。被縣家催。求與妻子別不得。（出朝野僉載）
B17n0089_p0288a13║
B17n0089_p0288a14║蘇頲
B17n0089_p0288a15║唐尚書蘇頲。少時有人相之云。當至尚書。位終二品。後至尚書三品。病亟。呼巫覡視之。巫云。公
B17n0089_p0288a16║命盡。不可復起。頲因復論相者之言。巫云。公初實然。由作桂府時殺二人。今此二人地下訴公。所
B17n0089_p0289a01║司減二年壽。以此不至二品。頲夙蒞桂州。有二吏訴縣令。頲為令殺吏。乃嗟歎久之而死。（出廣異記）
B17n0089_p0289a02║
B17n0089_p0289a03║李之
B17n0089_p0289a04║唐王悅為唐昌令。殺錄事李之而不辜。之既死。長子作靈語曰。王悅不道。枉殺予。予必報。其聲甚
B17n0089_p0289a05║厲。經數日。悅晝坐廳事。忽拳毆其腰。聞者殷然。驚顧無人。既暮。擊處微腫焉。且痛。其日。李
B17n0089_p0289a06║之男又言曰。吾已擊王悅。正中要害處。即當殺之。悅疾甚。則至蜀郡謁醫。不愈。未死之前日。李
B17n0089_p0289a07║之命其家造數人饌。仍言曰。吾與客三人至蜀郡。錄王悅。食畢當行。明日而悅死。悅腫潰處。正當
B17n0089_p0289a08║右腎。即李之所為也。（出紀聞）
B17n0089_p0289a09║
B17n0089_p0289a10║唐王皇后
B17n0089_p0289a11║唐惠妃武氏。有專房之寵。將謀奪嫡。王皇后性妬。稍不能平。玄宗乃廢后為庶人。膚受日聞。及太
B17n0089_p0289a12║子之廢也。玄宗訪於張九齡。對曰。太子天下本也。動之則搖人心。太子（原本太子作九齡。據明鈔本改。）自
B17n0089_p0289a13║居東宮。未聞大惡。臣聞父子之道。天性也。子有過。父恕而掩之。無宜廢絕。且其惡狀未著。恐外
B17n0089_p0289a14║人窺之。傷陛下慈父之道。玄宗不悅。隱忍久之。李林甫等秉政。陰中計於武妃。將立其子以自固。
B17n0089_p0289a15║武妃亦結之。乃先黜九齡而廢太子。太子同生鄂王瑤、光王琚同日併命。海內痛之。號為三庶。太
B17n0089_p0289a16║子既冤。武氏及左右屢見為祟。宮中終夜相恐。或聞鬼聲叫笑。召覡巫視之。皆曰三庶為厲。先是收
B17n0089_p0290a01║鄂王光王。行刑者射而瘞之。乃命改葬。祝而酹之。武妃死。其厲乃息。玄宗乃立肅宗為太子。林甫
B17n0089_p0290a02║之計不行。惕然懼矣。三庶人以二十五年四月二十二日死。武妃至十二月而薨。識者知有神通焉。（出大
B17n0089_p0290a03║唐新語）
B17n0089_p0290a04║
B17n0089_p0290a05║楊慎矜
B17n0089_p0290a06║唐監察御史王掄為朔方節度判官。乘驛。在途暴卒。而顏色不變。猶有暖氣。懼不敢殯。凡十五日復
B17n0089_p0290a07║生。云。至冥司。與冥吏語。冥吏悅之。立於房內。吏出。掄試開其案牘。乃楊慎矜於帝所訟李林
B17n0089_p0290a08║甫、王鉷也。已斷王鉷族滅矣。於是不敢開。置於舊處而謁王。王庭前東西廊下皆垂簾。坐掄簾下。
B17n0089_p0290a09║慎矜兄弟入。見王稱冤。王曰。已族王鉷。即當到矣。須臾。鏁鉷至。兼其子弟數人。皆械繫面縛。
B17n0089_p0290a10║七竅流血。王令送訊所。於是與慎矜同出。乃引掄既蘇。月餘。有邢縡之事。王鉷死之。（出紀聞）
B17n0089_p0290a11║
B17n0089_p0290a12║師夜光
B17n0089_p0290a13║唐師夜光者。薊門人。少聰敏好學。雅尚浮屠氏。遂為僧。居于本郡。僅十年。盡通內典之奧。又有
B17n0089_p0290a14║沙門惠達者。家甚富。有金錢巨萬。貪夜光之學。因與為友。是時玄宗皇帝好神仙釋氏。窮索名僧方
B17n0089_p0290a15║士。而夜光迫於貧。不得西去。心常怏怏。惠達知之。因以錢七十萬資其行。且謂夜光曰。師之學藝
B17n0089_p0290a16║材用。愚竊以為無出於右者。聖上拔天下英俊。吾子必將首出群輩。沐浴恩渥。自此託跡緇徒。為明
B17n0089_p0291a01║天子臣。可翹足而待也。然當是時。必有擁篲子門。幸无忘（忘原作忌。據明鈔本改。）半面之舊。夜光謝曰。
B17n0089_p0291a02║幸師厚貺我。得遂西上。儻為君之五品。則以報師之惠矣。夜光至長安。因賂九仙公主左右。得召見
B17n0089_p0291a03║（召見二字原作以。據唐書師夜光傳改。）溫泉。（泉字下明鈔本空九字。當有脫文。）命內臣選碩學僧十輩。與方士議論。
B17n0089_p0291a04║夜光在選。演暢玄奧。發揮疑義。群僧無敢比者。上奇其辯。詔賜銀印朱綬。拜四門博士。日侍左
B17n0089_p0291a05║右。賜甲第。洎金錢繒綵以千數。時號幸臣。惠達遂自薊門入長安訪之。夜光聞惠達至。以為收債於
B17n0089_p0291a06║己。甚不懌。惠達悟其旨。因告去。既以北歸月餘。夜光慮其再來。即密書與薊門帥張廷珪。近者惠
B17n0089_p0291a07║達師至輦下。誣毀公繕完兵革。將為逆謀。人亦頗有知者。以公之忠。天下莫不聞之。積毀銷金。不
B17n0089_p0291a08║可不戒。廷珪驚怒。即召惠達鞭殺之。後數日。夜光忽見惠達來庭中。罵夜光曰。我以七十萬錢資汝
B17n0089_p0291a09║西上。奈何遽相誣謗。使我冤死。何負我之深也。言訖。遂躍而上。捽拽夜光。久之乃亡所見。師氏
B17n0089_p0291a10║家僮咸見之。其後數日。夜光卒。（出寅室志）
B17n0089_p0291a11║
B17n0089_p0291a12║崔尉子
B17n0089_p0291a13║唐天寶中。有清河崔氏。家居于滎陽。母盧氏。幹於治生。家頗富。有子策名京都。受吉州大和縣
B17n0089_p0291a14║尉。其母戀故產。不之官。為子娶太原王氏女。與財數十萬。奴婢數人。赴任。乃謀賃舟而去。僕人
B17n0089_p0291a15║曰。今有吉州人姓孫。云空舟欲返。傭價極廉。儻與商量。亦恐穩便。遂擇發日。崔與王氏及婢僕列
B17n0089_p0291a16║拜堂下。泣別而登舟。不數程。晚臨野岸。舟人素窺其囊橐。伺崔尉不意。遽推落于深潭。佯為拯溺
B17n0089_p0292a01║之勢。退而言曰。恨力救不及矣。其家大慟。孫以刃示之。皆惶懼。無復喘息。是夜。抑納王氏。王
B17n0089_p0292a02║方娠。遂以財物居於江夏。後王氏生男。舟人養為己子。極愛焉。其母亦竊誨以文字。母亦不告其
B17n0089_p0292a03║由。崔之親老在鄭州。訝久不得消息。積望數年。天下離亂。人多飄流。崔母分與子永隔矣。爾後二
B17n0089_p0292a04║十年。孫氏因崔財致產極厚。養子年十八九。學藝已成。遂遣入京赴舉。此子西上。途過鄭州。去州
B17n0089_p0292a05║約五十里。遇夜迷路。常有一火前引。而不見人。隨火而行。二十餘里。至莊門。扣開以寄宿。主人
B17n0089_p0292a06║容之。舍於廳中。乃崔莊也。其家人竊窺。報其母曰。門前宿客。面貌相似郎君。家人又伺其言語行
B17n0089_p0292a07║步。輙無少異。又白其母。母欲自審之。遂召入升堂。與之語話。一如其子。問乃孫氏矣。其母又垂
B17n0089_p0292a08║泣。其子不知所以。母曰。郎君遠來。明日且住一食。此子不敢違長者之意。遂諾之。明日。母見此
B17n0089_p0292a09║子告去。遂發聲慟哭。謂此子曰。郎君勿驚此哭者。昔年唯有一子。頃因赴官。遂絕消息。已二十年
B17n0089_p0292a10║矣。今見郎君狀貌。酷似吾子。不覺悲慟耳。郎君西去。廻日必須相過。老身心孤。見郎君如己兒也。
B17n0089_p0292a11║亦有奉贈。努力早廻。此子至春。應舉不捷。却歸至鄭州。還過母莊。母見欣然。遂留停歇數日。
B17n0089_p0292a12║臨行贈貲糧。兼與衣一副曰。此是吾亡子衣服。去日為念。今既永隔。以郎君貌似吾子。便以奉贈。
B17n0089_p0292a13║號哭而別。他時過此。亦須相訪。此子却歸。亦不為父母言之。後忽著老母所遺衣衫。下襟有火燒
B17n0089_p0292a14║孔。其母驚問。何處得此衣。乃述本末。母因屏人。泣與子言其事。此衣是吾與汝父所製。初熨之
B17n0089_p0292a15║時。誤遺火所𤑔。汝父臨發之日。阿婆留此以為念。比為汝幼小。恐申理不了。豈期今日神理昭然。
B17n0089_p0292a16║其子聞言慟哭。詣府論冤。推問果伏。誅孫氏。而妻以不早自陳。斷合從坐。其子哀請而免。（出原化記）