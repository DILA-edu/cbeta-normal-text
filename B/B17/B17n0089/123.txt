B17n0089_p0301a01║
B17n0089_p0301a02║太平廣記卷第一百二十三報應二十二（冤報）
B17n0089_p0301a03║胡激秦匡謀韋判官楊收宋柔
B17n0089_p0301a04║王表乾寧宰相
B17n0089_p0301a05║
B17n0089_p0301a06║胡激
B17n0089_p0301a07║唐胡激者。前嶺南節度使誕（誕明鈔本作證。）之子也。宰相賈餗知舉。登進士第。大和中。甘露之變。北
B17n0089_p0301a08║軍方捕餗。有禁軍牙校。利激家富。白仇士良曰。恐餗在激所。因遣士卒理其家。既不獲餗。擒激以
B17n0089_p0301a09║詣士良。士良命戮於轅門外。盡沒其財。時激弟湘。在河東郡。忽一日。家僮見一人無頭。著綠衣。
B17n0089_p0301a10║上皆流血。甚異之。及凶問至。詢其由。則激死之日也。後士良死。亦破其家。葢其報也。（出補錄記傳）
B17n0089_p0301a11║
B17n0089_p0301a12║秦匡謀
B17n0089_p0301a13║唐太傅汾國公杜悰。節度江陵。咸通十四年。黔南廉使秦匡謀以蠻寇大舉。兵力不敵來奔。既謁見
B17n0089_p0301a14║公。公怒其不趨庭。退而使吏讓之曰。汝鳳翔一民也。悰兩為鳳翔節度使。汝今靡認桑梓也。匡謀報
B17n0089_p0301a15║曰。某雖家世岐下。然少離中土。太傅擁節之日。已忝分符。實不曾趨走台階。比日況在荊南。若論
B17n0089_p0301a16║桑梓。恐非儀也。悰怒。遣縶之。發函與韋相保衡云。秦匡謀擅棄城池。不能死王事。請誅之。韋以
B17n0089_p0302a01║悰國之元臣。兼素有舊恩。遂奏請依悰處置。敕既降。悰乃親臨都市監戮。匡謀將就法。謂其子曰。
B17n0089_p0302a02║今日之死。實冤枉無狀。奈申訴非及。但多燒紙墨。當於泉下理之耳。行刑。觀者駕肩接踵。揮刃之
B17n0089_p0302a03║際。悰大驚。驟得疾。遂輿而返。俄有旋風暴作。飛卷塵埃。直入府署乃散。是夕。獄吏發狂。自呼
B17n0089_p0302a04║姓名叱責曰。吾已惠若錢帛非少。奚復隱吾受用諸物。舉體自撲而殞。其年六月十三日殺秦匡謀。七
B17n0089_p0302a05║月十三日。悰乃薨。將歸葬洛陽。為束身楸函而即路。欲斂之夕。主吏覺函短。憂懼甚。又難於改
B17n0089_p0302a06║易。遂厚賂陰陽者。紿杜氏諸子曰。太傅薨時甚凶。就木之際。若臨近。必有大禍。諸子信然。於是
B17n0089_p0302a07║盡率家人。待於別室。及舉尸就斂。楸函果短。遂陷胷折項骨而入焉。無有知者。及抵東洛。長子無
B17n0089_p0302a08║逸。相次而逝。歲月既久。其事稍聞於世。議者以悰恃權貴。枉刑戮。獲茲報焉。（出南楚新聞）
B17n0089_p0302a09║
B17n0089_p0302a10║韋判官
B17n0089_p0302a11║唐博陵崔應任扶溝令。亭午獨坐。有老人請見應。應問之。老人對曰。某通於靈祇也。今者冥司韋判
B17n0089_p0302a12║官來拜謁。幸望厚禮以待之。請備香案。屏去侍從。當為延入。應依命。老人即出迎之。及庭。隱隱
B17n0089_p0302a13║然不見其形。自通名啣。穪（許本黃本啣作銜穪作稱。）思穆。敘拜俟（俟原作時。據明鈔本改。）候。應亦答拜。揖
B17n0089_p0302a14║讓再三。乃言曰。某冥司要職也。側聞長官宏才令器。冠於當時。輙將心事。且願相託。故俟亭午務
B17n0089_p0302a15║隙拜謁。幸無驚異。應曰。某聞神明不昧。今乃不虛。孱劣幽薄。觸事蒙鄙。何幸明靈俯降。但揣微
B17n0089_p0302a16║賤。力不副心。苟可施於區區。敢不從命。幸示指南。願効勤勞。冥使曰。某謝去人世數載。得居冥
B17n0089_p0303a01║職。自棄擲妻孥。家事零替。愛子文卿。少遭憫凶。鄙野無文。職居鄭滑院。近經十載。交替院務之
B17n0089_p0303a02║日。不明簿書。欠折數萬貫疋。實非己用。欲冒嚴明。俯為存庇。應俯然曰。噫。某扶溝令也。焉知
B17n0089_p0303a03║鄭滑院。使者曰。不然。以閣下材器祿位。豈一院哉。自今已後。歷官清顯。雄居方鎮。位極人臣。
B17n0089_p0303a04║然數月後。當與鄭滑院交職。儻不負今日之言。某於冥司。當竭微分。仰護榮貴。非止一身。抑亦慶
B17n0089_p0303a05║及後嗣。應曰。某雖鄙陋。敢不惟命是聽。冥使感泣。於是敘別而去。應聞淮南杜相悰方求政理。偶
B17n0089_p0303a06║具書啟。兼錄為縣課績。馳使揚州。意者以思穆之言。且於驗試其事。時相國都督維揚。兼判鹽鐵。
B17n0089_p0303a07║奏應知鄭滑院事。及交割帳籍錢帛。欠折數萬貫疋。收錄家資填償外。尚欠三四萬無所出。初應在扶
B17n0089_p0303a08║溝。受思穆寄託。事實丁寧。比及鄭滑。遂違前約。且曰。欠折數廣。何由辨明。文卿雖云贓非己
B17n0089_p0303a09║用。積年不申論。須抵嚴刑。以懲慢易。窮達既定。鬼何能移。若棄法徇神。是諂而求福。乃拘縶文
B17n0089_p0303a10║卿而白於使。文卿自度必死。乃預懷毒於衣帶之間。比及囚縶。數欲服之。輙失其藥。搜求不獲。及
B17n0089_p0303a11║文卿以死論。是日。思穆見於文卿前而告曰。嗚呼。無信之人。陷汝家族。吾為汝上告於帝。帝許我
B17n0089_p0303a12║奪崔應之祿。然吾之族亦滅矣。文卿匍匐拜哭。忽失其父。乃得所懷之藥。仰而死焉。於是應與巡官
B17n0089_p0303a13║李擅、滑糺朱程、戎曹賈均就非所將刑之。文卿既已死。應方悔悟。乃禮葬文卿。身衣縞素而躬送
B17n0089_p0303a14║之。應後加殿中。時有人自邯鄲將美人曰金閨來獻於應。應納而嬖之。崔君始惑於聲色。為政之心怠
B17n0089_p0303a15║矣。後二年。加侍御史。知楊子院。與妻盧氏及金閨偕行。尋除浙西院。應自至職。金閨寵愛日盛。
B17n0089_p0303a16║中門之外。置別館焉。華麗逾於正寢。視事之罷。經日不履內。前後歷任寶貨。悉置金閨之所。無
B17n0089_p0304a01║何。復有人獻吳姝。艷於金閨。應納之。寵嬖愈甚。每歌舞得意。乃奪金閨寶貨而賜新姝。因是金閨
B17n0089_p0304a02║忿逆。與親弟陳行宗置毒藥於酒中。夜以獻應。飲之。俄頃而卒。潛遷應於大廳。詰旦。家人乃
B17n0089_p0304a03║覺。莫知事實。盧氏慈善。不能窮究。金閨乃持寶貨。盡室而去。諸姬分散。崔氏門館日微。後隴西
B17n0089_p0304a04║李君知浙西院。聞金閨艷麗。求而納之。李君與金閨白晝開筵。應乃見形於庭。叱金閨曰。汝已鴆
B17n0089_p0304a05║我。又納於李君。後不得意。復欲禍李君耶。金閨懼而辭歸。後李君方欲捕金閨。案理舊事。雪崔生
B17n0089_p0304a06║之冤。金閨忽爾逃去。不知所在。（出陰德傳）
B17n0089_p0304a07║
B17n0089_p0304a08║楊收
B17n0089_p0304a09║唐丞相楊收。貶死嶺外。于時鄭愚尚書鎮南海。忽一日。賓司報云。楊相公在客次。欲見尚書。愚驚
B17n0089_p0304a10║駭。以收近有後命。安得來此。乃延接之。楊曰。某為軍容使楊玄价所𧮂。不幸遭害。今已得請于上
B17n0089_p0304a11║帝。賜陰兵以復仇。欲託尚書宴犒。兼借錢十萬緡。鄭諾之。唯錢辭以軍府事多。許其半。楊相曰。
B17n0089_p0304a12║非銅錢也。燒時幸勿著地。愚曰。若此則固得遵副。從容長揖而滅。愚令於北郊具酒饌素錢以祭之。
B17n0089_p0304a13║楊猶子有典壽陽者。見收乘白馬。臂朱弓彤矢。有朱衣天吏控馬。謂之曰。今上帝許我讎殺楊玄价。
B17n0089_p0304a14║我射中之。必死也。俄而楊中尉暴得疾而死。蜀毛文錫。其先為潮州牧。曾事鄭愚。熟詳其事。（出北
B17n0089_p0304a15║夢瑣言）
B17n0089_p0304a16║
B17n0089_p0305a01║
B17n0089_p0305a02║宋柔
B17n0089_p0305a03║唐僖宗之狩于岷蜀也。黃巾尚遊魂於三輔。中和辛丑歲。詔丞相晉國公王鐸。為諸道行營都統。執操
B17n0089_p0305a04║旗皷。乘三峽而下。作鎮南燕。為東諸侯節度。又詔軍容使西門季玄為都監。秋七月。鐸至滑。都監
B17n0089_p0305a05║次于臨汝。郡當兵道。郵傳皆焚。乃舍于龍興北禪院。其西廊小院。即都監下都押衙何群處之。群滑
B17n0089_p0305a06║人也。世為本軍劇職。群少兇險。親姻頗薄之。乃西走上京。以干中貴人。而西門納焉。至是擢為元
B17n0089_p0305a07║從都押衙。戎事一以委焉。群志氣驕佚。肉視其從。嘗一日。汝州監軍使董弘贄。令孔目官宋柔。奉
B17n0089_p0305a08║啟于都監。致命將出。值群方據胡牀於門下。怒其不先禮謁也。叱數卒捽以入。擊以馬撾而遣之。
B17n0089_p0305a09║弘贄聞之大恐。笞宋柔數十。仍斥去。不復任使。馳書使謝群。群亦無怍。復數旬。日將夕。宋柔徒
B17n0089_p0305a10║行。經寺門。又值群自外將入。瞥見發怒。連叱騶皁。錄之入院。候曛黑。殺而支解。納諸溷中。既
B17n0089_p0305a11║張燈。宛見宋柔被髮徒跣。浴血而立於燈後。群矍起。奮劍擊刺。歘然而滅。厥後夜夜見之。暮秋
B17n0089_p0305a12║月。都監遷于滎陽郡。舍於開元寺。子城東南隅之地。至是群神情惝怳。漸不自安。乃與其裨將竇思
B17n0089_p0305a13║禮等謀叛。將大掠郡中。而奔於江左。都監部曲三百許人。皆畏群而唯諾。會太守杜真府符請都監夜
B17n0089_p0305a14║宴。啟至。群謂思禮等曰。機不旋踵。時不再來。必發今宵。無貽後悔。思禮等遂潛勒部分。至晡
B17n0089_p0305a15║時。都監赴宴。群令親信十數人從。戒曰。至三更。汝焚六司院門。寺中必舉火相應。其夕一皷。群
B17n0089_p0305a16║假寢帳中。乃夢宋柔向群大叱曰。吾讎雪矣。遂驚覺。召思禮語之。對曰。此乃思也。是何能為。二
B17n0089_p0306a01║皷將半。乃令其徒擐甲。使一卒登佛殿西大梓樹。瞯子城內。無何。郡都虞候遊巡至僧網。啟門入。
B17n0089_p0306a02║至殿隅。仰視木杪。心動。命爇炬於下。乃見介者蹲於枝間。方詰所從。群連聲謂曰。走卒痁作。遂
B17n0089_p0306a03║逃於上。無他也。都虞候色變。馳出戒嚴。群呼思禮等謂曰。事亟矣。不速行。將為豎子所殄。乃擁
B17n0089_p0306a04║其徒。斬東門關而出奔。若走兩舍。而群心蕩。無所從其適。下稍稍亡去。倦憇水側。遙聞嚴皷聲。
B17n0089_p0306a05║乃僕射陂東北隅壖也。思禮覺（覺明鈔本作却。）乃前。請啟密語。群將耳附之。思禮拔佩刀。疾斫群首墜
B17n0089_p0306a06║於地。餘眾大囂而散。思禮携群首。遲明。歸命於都監。貰其罪。使招其散卒焉。（出三水小牘）
B17n0089_p0306a07║
B17n0089_p0306a08║王表
B17n0089_p0306a09║河東裴光遠。唐龍紀己酉歲。調授滑州衛南縣尉。性貪婪。冒於貨賄。嚴刑峻法。吏民畏而惡之。尤
B17n0089_p0306a10║好擊鞠。雖九夏蒸鬱。亦不暫休息。畜一白馬。駿健能馳騁。竟以暑月不勝其役。而致斃於廣場之
B17n0089_p0306a11║內。有里長王表者。家雖富贍。早喪其妻。唯一子。可七八歲。白皙端麗。常隨父來縣曹。光遠見而
B17n0089_p0306a12║憐之。呼令入宅。遺以服翫。自是率以為常。光遠令所親謂表曰。我無子。若能以此兒相餉。當善待
B17n0089_p0306a13║汝。縱有大過。亦不汝瑕疵也。表答曰。某誠賤微。受制於上。骨肉之間。則無以奉命。況此兒襁褓
B17n0089_p0306a14║喪母。豈可復離其父乎。設使以此獲罪於明公。亦甘心矣。光遠聞而銜之。後數日。乃遣表使於曹
B17n0089_p0306a15║南。使盜待諸境上。殺之而取其子。大順辛亥歲春。光遠遘疾。逾月委頓。或時若鬼物所中。獨言
B17n0089_p0306a16║曰。王表來也。當還爾兒。又為表言曰。某雖小吏。慎密未嘗有過。反招殘賊。規奪赤子。已訴於
B17n0089_p0307a01║天。今來請命。又為己語。今還爾兒。與爾重作功德。厚賂爾陰錢。免我乎。皆曰。不可。少頃曰。
B17n0089_p0307a02║白馬來也。則代馬語曰。為人乘騎。自有年限。至於負載馳驟。亦有常程。筋力之勞。所不敢憚。豈
B17n0089_p0307a03║有盛夏之月。擊鞠不止。斃此微命。實由於君。已訴上天。今來奉取。又為己語。祈之如王表。終不
B17n0089_p0307a04║聽。數日。光遠遂卒。（出三水小牘）
B17n0089_p0307a05║
B17n0089_p0307a06║乾寧宰相
B17n0089_p0307a07║唐乾寧二年。邠州王行瑜會李茂貞、韓建入覲。決謀廢立。帝既覩三帥齊至。必有異謀。乃御樓見
B17n0089_p0307a08║之。謂曰。卿等不召而來。欲有何意。茂貞等洽背不能對。但云。南北司紊亂朝政。因疏韋昭度討西
B17n0089_p0307a09║川失謀。李磎麻下。為劉崇魯所哭。陛下不合違眾用之。乃令宦官詔害昭度已下。三帥乃還鎮。內外
B17n0089_p0307a10║冤之。初王行瑜跋扈。朝廷欲加尚書令。昭度力止之曰。太宗以此官總政而登大位。後郭子儀以六朝
B17n0089_p0307a11║立功。雖有其名。終身退讓。今行瑜安可輕授焉。因請加尚父。至是為行瑜所憾而被害焉。後追贈太
B17n0089_p0307a12║師。李磎字民望。拜相麻出。劉崇魯抱之而哭。改授太子少傅。乃上十表。及納諫五篇。以求自雪。
B17n0089_p0307a13║後竟登庸。且訐崇魯之惡。時同列崔昭緯與韋昭度及磎素不相協。王行瑜專制朝廷。以判官崔鋋入闕
B17n0089_p0307a14║奏事。與昭緯關通。因託鋋致意。由是行瑜率三鎮脅君。磎亦遇禍。其子[洨-乂+(ㄠ-ㄙ+?)]。有高才。亦同日害之。
B17n0089_p0307a15║磎著書百卷。號李書樓。後追贈司徒。太原李克用破王行瑜後。崔昭緯貶而賜死。昭皇切齒下詔捕崔
B17n0089_p0307a16║鋋。亦冤報之驗也。（出北夢瑣言）