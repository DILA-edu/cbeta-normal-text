B17n0089_p0308a01║
B17n0089_p0308a02║太平廣記卷第一百二十四報應二十三（冤報）
B17n0089_p0308a03║王簡易樊光李彥光侯溫沈申
B17n0089_p0308a04║法曹吏劉存袁州錄事劉璠吳景
B17n0089_p0308a05║高安村小兒陳勳鍾遵韋處士張進
B17n0089_p0308a06║郝溥裴垣蘇鐸趙安
B17n0089_p0308a07║
B17n0089_p0308a08║王簡易
B17n0089_p0308a09║唐洪州司馬王簡易者。常暴得疾。腹中生物如塊大。隨氣上下。攻擊臟腑。伏枕餘月。一夕。其塊逆
B17n0089_p0308a10║上築心。沈然長往。數刻方寤。謂所親曰。初夢見一鬼使。自稱丁郢。手執符牒云。奉城隍神命。來
B17n0089_p0308a11║追王簡易。某即隨使者行。可十餘里。方到城隍廟。門前人相謂曰。王君在世。頗聞修善。未合身
B17n0089_p0308a12║亡。何得遽至此耶。尋得見城隍神。告之曰。某未合殂落。且乞放歸。城隍神命左右將簿書來。檢
B17n0089_p0308a13║畢。謂簡易曰。猶合得五年活。且放去。至五年。腹內物又上築心。逡巡復醒云。適到冥司。被小奴
B17n0089_p0308a14║所訟。辭氣不可解。其妻問小奴何人也。簡易曰。某舊使僮僕。年在妙齡。偶因約束。遂致斃。今腹
B17n0089_p0308a15║中塊物。乃小奴為祟也。適見前任吉州牧鍾初。荷大鐵枷。着黃布衫。手足械繫。冥司勘非理殺人
B17n0089_p0308a16║事。款問甚急。妻遂詰云。小奴庸下。何敢如是。簡易曰。世間即有貴賤。冥司一般也。妻又問陰間
B17n0089_p0309a01║何罪最重。簡易曰。莫若殺人。言訖而卒。（出報應錄）
B17n0089_p0309a02║
B17n0089_p0309a03║樊光
B17n0089_p0309a04║交趾郡廂虞候樊光者。在廨宇視事。亭午間。風雷忽作。光及男並所養一黃犬並震死。其妻於霆擊之
B17n0089_p0309a05║際。欻見一道士。撮置其身於別所。遂得免。人問其故。妻云。嘗有二百姓相論訟。同繫牢獄。無理
B17n0089_p0309a06║者納賂於光。光即出之。有理者大被栲掠。抑令款伏。所送飲食。光悉奪與男並犬食之。其囚饑餓將
B17n0089_p0309a07║死間。於獄內被髮訴天。不數日。光等有此報。（出報應錄）
B17n0089_p0309a08║
B17n0089_p0309a09║李彥光
B17n0089_p0309a10║李彥光為秦內外都指揮使。主帥中書令李崇委任之。專其生殺。虐酷黷貨。遭枉害者甚眾。部將樊
B17n0089_p0309a11║某者。有騾一頭。甚駿。彥光使人達意求之。樊恡之不與。因而蓄憾。以他事搆而囚之。偽通辭款。
B17n0089_p0309a12║承主帥醉而呈之。帥不復詳察。光即矯命斬之。樊臨刑曰。死若無知則已。死若有知。當刻日而報。
B17n0089_p0309a13║及死未浹旬。而彥光染疾。樊則形見。晝夜不去。或來自屋上。或出自牆壁間。持杖而前。親行鞭
B17n0089_p0309a14║箠。左右長幼皆散走。于是便聞決罪之聲。不可勝忍。唯稱死罪。如是月餘方卒。自爾持權者頗以為
B17n0089_p0309a15║戒。（出玉堂閒話）
B17n0089_p0309a16║
B17n0089_p0310a01║
B17n0089_p0310a02║侯溫
B17n0089_p0310a03║梁朝與河北相持之時。有偏將侯溫者。軍中號為驍勇。賀瓌為統率。專制忌前。以事害之。其後瓌寢
B17n0089_p0310a04║疾。彌留之際。左右只聞公呼侯九者數日。頗有祈請之詞。深自克責。有侍者見一丈夫自壁間出。曳
B17n0089_p0310a05║瓌於地。侍者驚呼。左右俱至。瓌已死矣。昔漢竇嬰、灌夫為武安侯田蚡所搆而死。及蚡疾。巫者視
B17n0089_p0310a06║鬼。見竇灌夾而笞之。蚡竟卒。事相類耳。（出玉堂閒話）
B17n0089_p0310a07║
B17n0089_p0310a08║沈申
B17n0089_p0310a09║湖南帥馬希聲。在位多縱率。有賈客沈申者。常來往番禺間。廣主優待之。令如北中求寶帶。申於洛汴
B17n0089_p0310a10║間市得玉帶一。乃奇貨也。回由湘潭。希聲竊知之。召申詣衙。賜以酒食。抵夜送還店。預戒軍巡。
B17n0089_p0310a11║以犯夜戮之。湘人俱聞。莫不嗟憫。爾後常見此客為祟。或在屋脊。或據欄檻。不常厥處。未久。希
B17n0089_p0310a12║聲暴卒。其弟希範嗣立。以玉帶還廣人。（出北夢瑣言）
B17n0089_p0310a13║
B17n0089_p0310a14║法曹吏
B17n0089_p0310a15║廬陵有法曹吏。嘗劾一僧。曲致其死。具獄上州。爾日。其妻女在家。方紉縫於西窗下。忽有二青衣
B17n0089_p0310a16║卒。手執文書。自厨中出。厲聲謂其妻曰。語爾夫。無枉殺僧。遂出門去。妻女皆驚怪流汗。久之乃
B17n0089_p0311a01║走出。視其門。扃閉如故。吏歸。具言之。吏甚恐。明日將竊取其案。已不及矣。竟殺其僧。死之
B17n0089_p0311a02║日。即遇諸塗。百計禳謝。旬月竟死。（出稽神錄）
B17n0089_p0311a03║
B17n0089_p0311a04║劉存
B17n0089_p0311a05║劉存為舒州刺史。辟儒生霍某為團練判官。甚見信任。後為左右所𧮂。因搆其罪。下獄。白使府請殺
B17n0089_p0311a06║之。吳帥知其冤。使執送楊都。存遂縊之於獄。既而存遷鄂州節度使。霍友人在舒州。夢霍素服自司
B17n0089_p0311a07║命祠中出。撫掌大笑曰。吾已獲雪矣。俄而存帥師征湖南。霍表兄馬鄴。為黃州刺史。有夜扣齊安城
B17n0089_p0311a08║門者曰。舒州霍判官將往軍前。馬病。白使君借馬。守陴者以告。鄴歎曰。劉公枉殺霍生。今此人往
B17n0089_p0311a09║矣。得無禍乎。因畫馬數匹。焚之水際。數日存敗績。死之。（出稽神錄）
B17n0089_p0311a10║
B17n0089_p0311a11║袁州錄事
B17n0089_p0311a12║袁州錄事參軍王某嘗劾一盜。獄具而遇赦。王以盜罪□不可恕。乃先殺之而後宣赦。罷歸至新喻。邑
B17n0089_p0311a13║客馮氏。具酒請王。明日當往。晚止僧院。乃見盜者曰。我罪誠合死。然已赦矣。君何敢匿王命而殺
B17n0089_p0311a14║我。我今得請於所司矣。君明日往馮家耶。不往亦可。言訖乃歿。院僧但見其與人言而不見也。明日
B17n0089_p0311a15║方飲。暴卒。（出稽神錄）
B17n0089_p0311a16║
B17n0089_p0312a01║
B17n0089_p0312a02║劉璠
B17n0089_p0312a03║軍將劉璠性彊直勇敢。坐法徙海陵。郡守褚仁規嫌之。誣其謀叛。詔殺於海市。璠將死。謂監刑者
B17n0089_p0312a04║曰。為我白諸兒。多置紙筆於棺中。吾必訟之。後數年。仁規入朝。泊舟濟灘江口。夜半。聞岸上連
B17n0089_p0312a05║呼褚仁規。爾知當死否。舟人盡驚起。視岸上無人。仁規謂左右曰。爾識此聲否。劉璠也。立命酒
B17n0089_p0312a06║食。祭而謝之。仁規至都。以殘虐下獄。獄吏夜夢一人。長大黯面。從二十餘人。至獄。執仁規而
B17n0089_p0312a07║去。既寤。為仁規所親說之。其人撫膺歎曰。吾君必死。此人即劉璠也。其日中使至。遂縊於獄矣。
B17n0089_p0312a08║（出稽神錄）
B17n0089_p0312a09║
B17n0089_p0312a10║吳景
B17n0089_p0312a11║浙西軍校吳景者。丁酉歲。設齋於石頭城僧院。其夕既陳設。忽聞婦女哭聲甚哀。初遠漸近。俄在齋
B17n0089_p0312a12║筵中矣。景乃告院僧曰。景頃歲從軍克豫章。獲一婦人。殊有姿色。未幾。其夫求贖。將軍令嚴肅。
B17n0089_p0312a13║不可相容。景即殺之。後甚以為恨。今之設齋。正為是也。即與僧俱往。乃見婦人在焉。僧為之祈
B17n0089_p0312a14║告。婦人曰。我從吳景索命。不知其他。遽前逐之。景走上佛殿。大呼曰。還爾命。於是顛仆而卒。
B17n0089_p0312a15║（出稽神錄）
B17n0089_p0312a16║
B17n0089_p0313a01║
B17n0089_p0313a02║高安村小兒
B17n0089_p0313a03║高安村人有小兒作田中。為人所殺。不獲其賊。至明年死日。家人為設齋。爾日。有里中兒方見其一
B17n0089_p0313a04║小兒謂之曰。我某家死兒也。今日家人設齋。吾與爾同往食乎。里中兒即隨之。至其家。共坐靈牀。
B17n0089_p0313a05║食至輒飡。家人不見也。久之。其舅後至。望靈牀而哭。兒即逕指之曰。此人殺我者也。吾惡見之。
B17n0089_p0313a06║遂去。兒既去。而家人見里中兒坐靈牀上。皆大驚。問其故。兒具言之。且言其舅殺之。因執以送
B17n0089_p0313a07║官。遂伏罪。（出稽神錄）
B17n0089_p0313a08║
B17n0089_p0313a09║陳勳
B17n0089_p0313a10║建陽縣錄事陳勳。性剛狷不容物。為縣吏十人共誣其罪。竟坐棄市。至明年死日。家為設齋。妻哭
B17n0089_p0313a11║畢。獨歎於靈前曰。君平生以剛直稱。今枉死逾年。精魄何寂然耶。是夕。即夢勳曰。吾都不知死。
B17n0089_p0313a12║向聞卿言。方大悟爾。若爾。吾當報讐。然公署非可卒入者。卿明日為我入縣訴枉。吾當隨之。明
B17n0089_p0313a13║日。妻如言而往。出門。即見勳仗劒從之。至縣。遇一讎吏於橋上。勳以劒擊其首。吏即顛仆而死。
B17n0089_p0313a14║既入門。勳徑之曹署。以次擊之。中者皆死。十殺其八。二吏奔至臨川。乃得免。勳家在蓋竹。鄉人
B17n0089_p0313a15║恒見之。因為立祠。號陳府君廟。至今傳其靈。（出稽神錄）
B17n0089_p0313a16║
B17n0089_p0314a01║
B17n0089_p0314a02║鍾遵
B17n0089_p0314a03║江南大理評事鍾遵。南平王傅之孫也。歷任貪濁。水部員外郎孫岳。素知其事。密縱於權要。竟坐下
B17n0089_p0314a04║獄。會赦除名。遵既以事在赦前。又其祖嘗賜鐵券。恕子孫二死。因復詣闕自理。事下所司。大理奏
B17n0089_p0314a05║贓狀明白。遂棄市。臨刑。或與之酒。遵不飲。曰。吾當訟於地下。不可令醉也。遵死月餘。岳方與
B17n0089_p0314a06║客坐。有小青虵出於棟間。岳視之。驚起曰。鍾評事。鍾評事。變色而入。遂病。翌日死。（出稽神錄）
B17n0089_p0314a07║
B17n0089_p0314a08║韋處士
B17n0089_p0314a09║韋承臯者。偽蜀時將校也。有待詔僧名行真。居蜀州長平山。嘗於本州龍興寺搆木塔。凡十三級。費
B17n0089_p0314a10║錢銀萬計。尋為天火所焚。第三次營搆。方能就。人謂其有黃白之術也。及承臯典眉州。召行真至
B17n0089_p0314a11║郡。郡有盧敬芝司馬者。以殖貨為業。承臯嘗謂之曰。某頃軍中。與行真同火幕。遇一韋處士。授以
B17n0089_p0314a12║作金術。適來鄙夫老矣。故召行真。同修舊藥。藥成。當得分惠。謂吾子罷商賈之業可乎。盧敬諾。
B17n0089_p0314a13║藥垂成。韋牧坐罪貶茂州參軍。臨行。盧送至蟇頤津。韋牧沈藥鼎於江中。謂盧生曰。吾罪矣。先是
B17n0089_p0314a14║授術韋處士者。吾害之而滅口。今日之事。藥成而禍及。其有神理乎。蜀國更變。以拒魏王之師。誅
B17n0089_p0314a15║死。（出北夢瑣言）
B17n0089_p0314a16║
B17n0089_p0315a01║
B17n0089_p0315a02║張進
B17n0089_p0315a03║偽蜀給事中王允光性嚴刻。吏民有犯。無貸者。及判刑院。本院杖直官張進。因與宅內小奴子誦火
B17n0089_p0315a04║井縣令蔣貽恭詠王給事絕句云。厥父元非道郡奴。允光何事太侏儒。可中與箇皮裩著。擎得天王左脚
B17n0089_p0315a05║無。奴子記得兩句。時念誦之。允光問誰人教汝。對云。杖直官張進。允光大怒。尋奏進受罪人錢
B17n0089_p0315a06║物。遂寘極法。後允光病寒熱。但見張進執火炬燒四體。高聲唱索命。允光連叱不去。痛楚備極。數
B17n0089_p0315a07║日而終。（出儆誡錄）
B17n0089_p0315a08║
B17n0089_p0315a09║郝溥
B17n0089_p0315a10║偽蜀華陽縣吏郝溥日追欠稅戶。街判司勾禮遣婢子阿宜赴縣。且囑溥云。不用留禁。殘稅請延期輸
B17n0089_p0315a11║納。郝溥不允。決阿宜五下。仍納稅了放出。明年。縣司分擘百姓張瓊家物業。郝溥取錢二萬。張瓊
B17n0089_p0315a12║具狀論訴。街司追勘。勾禮見溥。大笑曰。你今日來也。莫望活。千萬一死。令司吏汝勳搆成罪。遂
B17n0089_p0315a13║殺之。不數日。汝勳見郝溥來索命。翌日暴卒。勾禮晨興。忽見郝溥升堂。羅拽毆擊。因患背瘡而
B17n0089_p0315a14║死。（出儆誡錄）
B17n0089_p0315a15║
B17n0089_p0315a16║裴垣
B17n0089_p0316a01║偽蜀寧江節度使王宗黯生日。部下屬縣。皆率醵財貨。以為賀禮。巫山令裴垣以編戶覉貧。獨無慶
B17n0089_p0316a02║獻。宗黯大怒。召裴至。誣以他事。生沈灔澦堆水中。三日尸不流。宗黯遣人命挽而下。經宿逆水復
B17n0089_p0316a03║上。卓立波面。正視衙門。宗黯頗不自安。神識煩撓。竟得疾暴卒。（出北夢瑣言）
B17n0089_p0316a04║
B17n0089_p0316a05║蘇鐸
B17n0089_p0316a06║偽蜀王宗信。鎮鳳州。有角觝人蘇鐸者。委之巡警。嘗與宗信左右孫延膺不協。宗信因暇日登樓。望
B17n0089_p0316a07║見蘇鐸。錦袍束帶。似遠行人之狀。宗信訝之。鐸本岐人也。延膺因𧮂曰。蘇鐸雖受公蓄養。其如苞
B17n0089_p0316a08║藏禍心。久欲逃去。宗信大怒。立命擒至。先斷舌臠肉。然後斬之。及延膺作逆。其被法之狀。一如
B17n0089_p0316a09║鐸焉。（出儆誡錄）
B17n0089_p0316a10║
B17n0089_p0316a11║趙安
B17n0089_p0316a12║蜀郭景章。豪民也。因醉。以酒注子打貧民趙安。注子觜入腦而死。安有男。景章厚與金帛。隨隱其
B17n0089_p0316a13║事。人莫知之。後景章腦上忽生瘡。可深三四分。見骨。膿血不絕。或時覩趙安。瘡透喉。遂死。（出
B17n0089_p0316a14║儆誡錄）