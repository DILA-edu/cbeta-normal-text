B17n0089_p0332a01║
B17n0089_p0332a02║太平廣記卷第一百二十七報應二十六
B17n0089_p0332a03║蘇娥涪令妻諸葛元崇呂慶祖元徽
B17n0089_p0332a04║李義琰岐州寺主館陶主簿僧曇暢午橋民
B17n0089_p0332a05║盧叔敏鄭生
B17n0089_p0332a06║
B17n0089_p0332a07║蘇娥
B17n0089_p0332a08║漢何敞為交趾刺史。行部蒼梧郡高要縣。暮宿鵲奔亭。夜猶未半。有一女從樓下出。自云。妾姓蘇名
B17n0089_p0332a09║娥。字始珠。本廣信縣修理。（廣信原作信廣。據下文及明鈔本改。理明鈔本作里。）人。早失父母。又無兄弟。夫亦
B17n0089_p0332a10║久亡。有雜繒帛百二十疋。及婢一人。名致富。孤窮羸弱。不能自振。欲往傍縣賣繒。就同縣人王
B17n0089_p0332a11║伯賃車牛一乘。直錢萬二千。載妾並繒。令致富執轡。以前年四月十日。到此亭外。于時已暮。行人
B17n0089_p0332a12║既絕。不敢前行。因即留止。致富暴得腹痛。妾往亭長舍乞漿取火。亭長龔壽操刀持戟。來至車傍。
B17n0089_p0332a13║問妾曰。夫人從何所來。車上何載。丈夫安在。何故獨行。妾應之曰。何勞問之。壽因捉臂欲汙妾。
B17n0089_p0332a14║不從。壽即以刀刺脅。妾立死。又殺致富。壽掘樓下。埋妾並婢。取財物去。殺牛燒車。杠及牛骨。
B17n0089_p0332a15║投亭東空井中。妾死痛酷。無所告訴。故來告於明使君。敞曰。今欲發汝屍骸。以何為驗。女子曰。
B17n0089_p0332a16║妾上下皆著白衣。青絲履。猶未朽也。掘之果然。敞乃遣吏捕壽。拷問具服。下廣信縣驗問。與娥
B17n0089_p0333a01║語同。收壽父母兄弟皆繫獄。敞表壽殺人。於常律不至族誅。但壽為惡。隱密經年。王法所不能得。
B17n0089_p0333a02║鬼神自訴。千載無一。請皆斬之。以助陰誅。上報聽之。（出還冤記）
B17n0089_p0333a03║
B17n0089_p0333a04║涪令妻
B17n0089_p0333a05║漢王忳。字少琳。為郿縣令。之邰亭。亭素有鬼。忳宿樓上。夜有女子。稱欲訴冤。無衣自進。忳以
B17n0089_p0333a06║衣與之。進曰。妾本涪令妻也。欲往官。過此亭宿。亭長殺妾大小十口。埋在樓下。取衣裳財物。亭
B17n0089_p0333a07║長今為縣門下游徼。忳曰。當為汝報之。無復妄殺良善也。鬼投衣而去。忳且召游徼問。即服。收同
B17n0089_p0333a08║時十餘人。並殺之。掘取諸喪。歸其家葬之。亭永清寧。（原闕出處。今見還冤記）
B17n0089_p0333a09║
B17n0089_p0333a10║諸葛元崇
B17n0089_p0333a11║瑯琊諸葛覆。宋永嘉年為九真太守。家累悉在揚都。唯將長子元崇赴職。覆於郡病亡。元崇始年十
B17n0089_p0333a12║九。送喪欲還。覆門生何法僧貪其資。與伴共推元崇墮水而死。因分其財。元崇母陳氏夢元崇還。具
B17n0089_p0333a13║敘父亡及身被殺委曲。尸骸流漂。怨酷無雙。奉違累載。一旦長辭。銜悲茹恨。如何可說。歔欷不能
B17n0089_p0333a14║自勝。又云。行速疲極。因臥窗下牀上。以頭枕窗。明日視兒眠處。足知非虛矣。陳氏悲怛驚起。把
B17n0089_p0333a15║火照兒眠處。沾濕猶如人形。於是舉家號泣。便如發聞。于時徐森之始除交州。徐道立為長史。道立
B17n0089_p0333a16║即陳氏從姑兒也。具疏夢。託二徐驗之。徐道立遇諸葛喪船。驗其父子亡日。悉如鬼語。乃收行兇二
B17n0089_p0334a01║人。即皆款服。依法殺之。差人送喪還揚都。（出還冤記）
B17n0089_p0334a02║
B17n0089_p0334a03║呂慶祖
B17n0089_p0334a04║宋永康人呂慶祖。家甚殷富。常使一奴名教子守視墅舍。慶祖自往案行。忽為人所殺。族弟無期。先
B17n0089_p0334a05║貸舉慶祖錢。咸謂為害。無期便齎酒脯至柩所而祝曰。君荼酷如此。乃謂是我。魂而有靈。使知其
B17n0089_p0334a06║主。既還。至三更。見慶祖來云。近履行。見奴教子畦疇不理。許當痛治。奴遂以斧砍我背。將帽塞
B17n0089_p0334a07║口。因得齧奴三指。悉皆破碎。便取刀刺我頸。曳著後門。初見殺時。從行人亦在其中。而不同。執
B17n0089_p0334a08║罪之失也。奴今欲叛。我已釘其頭著壁。言卒而遂滅。無期具以告其父母。潛視奴所住壁。果有一把
B17n0089_p0334a09║髮。以竹釘之。又看其指。並見傷破。錄奴詰驗。承伏。又問汝既反逆。何以不叛。奴曰。頭如被
B17n0089_p0334a10║繫。欲逃不得。諸同見者事相符。即焚教子。並其二息。（出還冤記）
B17n0089_p0334a11║
B17n0089_p0334a12║元徽
B17n0089_p0334a13║後魏莊帝永安中。北海王顥入洛。莊帝北巡。城陽王徽捨宅為宣中寺。爾朱兆擒莊帝。徽投前洛陽令
B17n0089_p0334a14║寇祖仁。祖仁聞爾朱兆購徽。乃斬徽首送兆。兆夢徽曰。我有金二百斤。馬一百匹。在祖仁家。卿可
B17n0089_p0334a15║取之。兆於是懸祖仁首於高樹。以大石墜其足。鞭箠之。問得金及馬。而祖仁死。時以為禍報。（出廣
B17n0089_p0334a16║古今五行記。明鈔本作出伽藍記及還冤記）
B17n0089_p0335a01║
B17n0089_p0335a02║李義琰
B17n0089_p0335a03║唐隴西李義琰。貞觀年中。為華州縣尉。此縣忽失一人。莫知所在。其父兄疑一讎家所害。詣縣陳
B17n0089_p0335a04║情。義琰案之。不能得決。夜中執燭。委細窮問。至夜。義琰據案俛首。不覺死人即至。猶帶被傷之
B17n0089_p0335a05║狀。云。某乙打殺。置於某所井中。公可早驗。不然。恐被移向他處。不可尋覓。義琰即親往。果如
B17n0089_p0335a06║所陳。而讎家始具款伏。當聞見者。莫不驚歎。（出法苑珠林）
B17n0089_p0335a07║
B17n0089_p0335a08║岐州寺主
B17n0089_p0335a09║唐貞觀十三年。岐州城內有寺主。共都維那為隙。遂殺都維那。解為十二段。置於廁中。寺僧不見都
B17n0089_p0335a10║維那久。遂告別駕楊安共來驗檢。都無蹤跡。別駕欲出。諸僧送別駕。見寺主左臂上袈裟。忽有些鮮
B17n0089_p0335a11║血。別駕勘問。云。當殺之夜。不著袈裟。有其鮮血。是諸佛菩薩所為。竟伏誅。（出廣古今五行記）
B17n0089_p0335a12║
B17n0089_p0335a13║館陶主簿
B17n0089_p0335a14║唐冀州館陶縣主簿姓周。忘其名字。顯慶中。奉使於臨渝關牙市。當去之時。佐史等二人從往。周將
B17n0089_p0335a15║錢帛稍多。二人乃以土囊壓而殺之。所有錢帛。咸盜將去。唯有隨身衣服充斂。至歲暮。妻夢。具說
B17n0089_p0335a16║被殺之狀。兼言所盜財物藏之處。妻乃依此訴官。官司案辨。具得實狀。錢帛並獲。二人皆坐處死。
B17n0089_p0336a01║相州智力寺僧慧永云。嘗親見明庭觀道士劉仁寬說之。（出法苑珠林）
B17n0089_p0336a02║
B17n0089_p0336a03║僧曇暢
B17n0089_p0336a04║唐乾封年中。京西明寺僧曇暢。將一奴二騾向岐州稜法師處聽講。道逢一人。著衲帽弊衣。掐數珠。
B17n0089_p0336a05║自云賢者五戒。講。夜至馬嵬店宿。五戒禮佛誦經。半夜不歇。暢以為精進一練。至四更。即共同
B17n0089_p0336a06║發。去店十餘里。忽袖中出兩刃刀子。刺殺暢。其奴下馬入草走。其五戒騎騾驅䭾即去。主人未曉。
B17n0089_p0336a07║夢暢告云。昨夜五戒殺貧道。須臾奴走到。告之如夢。時同宿三衛子。披持弓箭。乘馬趁四十餘里。
B17n0089_p0336a08║以弓箭擬之。即下騾乞死。縛送縣。決殺之。（出朝野僉載）
B17n0089_p0336a09║
B17n0089_p0336a10║午橋民
B17n0089_p0336a11║唐衛州司馬杜某嘗為洛陽尉。知捕寇。時洛陽城南午橋。有人家失火。七人皆焚死。杜某坐廳事。忽
B17n0089_p0336a12║有一人為門者所執。狼狽至前。問其故。門者曰。此人適來。若大驚恐狀。再馳入縣門。復馳出。故
B17n0089_p0336a13║執之。其人曰。某即殺午橋人家之賊也。故來歸命。嘗為伴五人。同刧其家。得財物數百千。恐事
B17n0089_p0336a14║泄。則殺其人。焚其室。如自焚死者。故得人不疑。將財至城。舍於道德里。與其伴欲出外。輒坎軻
B17n0089_p0336a15║不能去。今日出道德坊南行。忽見空中有火六七團。大者如瓠。小者如盃。遮其前。不得南出。因北
B17n0089_p0336a16║走。有小火直入心中。爇其心腑。痛熱發狂。因為諸火遮繞。驅之令入縣門。及入則不見火。心中火
B17n0089_p0337a01║亦盡。於是出門。火又盡在空中。遮不令出。自知不免。故備言之。由是命盡取其黨及財物。於府殺
B17n0089_p0337a02║之。（出紀聞）
B17n0089_p0337a03║
B17n0089_p0337a04║盧叔敏
B17n0089_p0337a05║唐盧叔敏。居緱氏縣。即故太傅文貞公崔祐甫之表姪。時祐甫初拜相。有書與盧生。令應明經舉。
B17n0089_p0337a06║生遂自緱氏赴京。行李貧困。有驢。兩頭叉袋。一奴纔十餘歲而已。初發縣。有一紫衣人。擎小幞。
B17n0089_p0337a07║與生同行。云。送書狀至城。辭氣甚謹。生以僮僕小。甚利其作侶。扶接鞍乘。每到店。必分以茶
B17n0089_p0337a08║酒。紫衣者亦甚知媿。至鄂嶺。早發十餘里。天纔明。紫衣人與小奴驅驢在後。忽聞奴叫呼聲。云。
B17n0089_p0337a09║被紫衣毆擊。生曰。奴有過但言。必為科決。何得便自打也。言訖。見紫衣人懷中抽刀。刺奴洞腸流
B17n0089_p0337a10║血。生乃驚走。初尚乘驢。行數十步。已見紫衣人趁在後。棄驢並靴。馳十數步。紫衣逐及。以刀刺
B17n0089_p0337a11║倒。與奴同死於嶺上。時緱氏尉鄭楚相。與生中外兄弟。晨起。於廳中忽困睡。夢生被髮。血污面
B17n0089_p0337a12║目。謂尉曰。某已被賊殺矣。因問其由。曰。某枉死。然此賊今捉未得。乃牽白牛一頭來。跛左脚。
B17n0089_p0337a13║曰。兄但記此牛。明年八月一日平明。賊從河中府。與同黨買牛來。於此過。入西郭門。最後驅此者
B17n0089_p0337a14║即是。鄭君驚覺。遂言於同僚。至明日。府牒令捉賊。方知盧生已為賊所殺。於書帙中得崔相手札。
B17n0089_p0337a15║河南尹捕捉甚急。都無蹤跡。至明年七月末。鄭君與縣宰計議。至其日五更。潛布弓矢手力於西郭門
B17n0089_p0337a16║外。鄭君領徒自往。伏於路側。至日初出。果有人驅牛自西來者。後白牛跛脚。行遲。不及其隊。有
B17n0089_p0338a01║一人驅之。其牛乃鄭君夢中所見盧生牽者。遂擒掩之。並同黨六七盡得。驅跛牛者。乃殺盧生賊也。
B17n0089_p0338a02║問之悉伏。云。此郎君於某有恩。某見其囊中書。謂是綾絹。遂刧殺之。及開之。知非也。唯得絹兩
B17n0089_p0338a03║疋耳。自此已來。常髣髴見此郎君在側。如未露。尚欲歸死。已就執。豈敢隱諱乎。因具言其始末。
B17n0089_p0338a04║與其徒皆死於市。（出逸史）
B17n0089_p0338a05║
B17n0089_p0338a06║鄭生
B17n0089_p0338a07║唐滎陽鄭生。善騎射。以勇悍趫捷聞。家於鞏雒之郊。嘗一日乘醉。手弓腰矢。馳捷馬。獨驅田野
B17n0089_p0338a08║間。去其居且數十里。會天暮。大風雨。生庇於大木下。久之。及雨霽。已夕矣。迷失道。縱馬行。
B17n0089_p0338a09║見道傍有門宇。乃神廟也。生以馬繫門外。將止屋中。忽慄然心動。即匿身東廡下。聞廟左空舍中
B17n0089_p0338a10║窣窣然。生疑其鬼。因引弓震弦以伺之。俄見一丈夫。身長衣短。後卓衣負囊仗劒自空舍中出。既而
B17n0089_p0338a11║倚劒揚言曰。我盜也。爾豈非盜乎。鄭生曰。吾家於鞏雒之郊。向者獨驅田間。適遇大風雨。迷而失
B17n0089_p0338a12║道。故匿身於此。仗劒者曰。子既不為盜。得無害我之心乎。且我遁去。道必經東廡下。願解弓弦以
B17n0089_p0338a13║授我。使我得去。不然。且死於豎子矣。先是生常別以一弦致袖中。既解弦。投于劒客前。密以袖中
B17n0089_p0338a14║弦繫弓上。賊既得弦。遂至東廡下。將殺鄭生以滅口。急以矢繫弦。賊遂去。因曰。吾子果智者。某
B17n0089_p0338a15║罪固當死矣。生曰。我不為害。爾何為疑我。賊再拜謝。生即去西廡下以避賊。既去。生懼其率徒再
B17n0089_p0338a16║來。於是登木自匿。久之。星月始明。忽見一婦人。貌甚冶。自空舍中出。泣於庭。問之。婦人曰。
B17n0089_p0339a01║妾家於村中。為盜見誘至此。且利妾衣裝。遂殺妾空舍中。棄其尸而去。幸君子為雪其冤。又曰。今
B17n0089_p0339a02║夕當匿於田橫墓。願急逐之。無失。生諾之。婦人謝而去。及曉。生視之。果見尸。即馳馬至洛。具
B17n0089_p0339a03║白於河南尹鄭叔則。尹命吏捕之。果得賊於田橫墓中。（出宣室志）