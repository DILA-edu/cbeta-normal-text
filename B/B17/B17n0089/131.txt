B17n0089_p0360a01║
B17n0089_p0360a02║太平廣記卷第一百三十一報應三十（殺生）
B17n0089_p0360a03║田倉臨海人陳甲麻姑謝盛
B17n0089_p0360a04║李嬰許憲益州人章安人元稚宗
B17n0089_p0360a05║王曇略廣州人東興人陳莽沛國人
B17n0089_p0360a06║齊朝請伍寺之蘇巷阮倪邵文立
B17n0089_p0360a07║梁元帝望蔡令僧曇歡釋僧羣竺法惠
B17n0089_p0360a08║冀州小兒
B17n0089_p0360a09║
B17n0089_p0360a10║田倉
B17n0089_p0360a11║後漢溪夷田彊。遣子魯。居上城。次子玉。居中城。小子倉。居下城。三壘相次。以拒王莽。光武二
B17n0089_p0360a12║十四年。遣威武將軍劉尚征之。尚未至。倉獲白鼈為臛。舉烽請兩兄。兄至無事。及劉尚軍來。倉舉
B17n0089_p0360a13║火。魯等以為不實。倉遂戰死焉。（出酉陽雜爼）
B17n0089_p0360a14║
B17n0089_p0360a15║臨海人
B17n0089_p0361a01║吳末。臨海人入山射獵。夜中。有人長一丈。着黃衣白帶。來謂射人曰。我有讎。克明當戰。君可見
B17n0089_p0361a02║助。當有相報。射人曰。自可助君耳。何用謝為。答曰。明食時。君可出溪邊。敵從北來。我南往
B17n0089_p0361a03║應。白帶者我。黃帶者彼。射人許之。明出。果聞岸北有聲。狀如風雨。草木四靡。視南亦爾。唯見
B17n0089_p0361a04║二大蛇。長十餘丈。于溪中相遇。便相盤繞。白鱗勢弱。射人因引弩射之。黃鱗者即死。日將暮。復
B17n0089_p0361a05║見昨人來辭謝。云。住此一年獵。明年以去。慎勿復來。來必有禍。射人曰。善。遂停獵。數年後。
B17n0089_p0361a06║忽忘前言。更往獵。復見白帶人告曰。我語君不能見用。讎子已甚。（甚明鈔本作前長二字。）今必報君。非
B17n0089_p0361a07║我所知。射人聞之甚怖。便欲走。乃見三烏衣人。俱張口向之。射人即死。（出續搜神記）
B17n0089_p0361a08║
B17n0089_p0361a09║陳甲
B17n0089_p0361a10║吳郡海鹽縣北鄉亭里。有士人陳甲。本下邳人。晉元帝時。寓居華亭。獵於東野大藪。歘見大蛇長六
B17n0089_p0361a11║七丈。形如百斛船。玄黃五色。臥岡下。士人即射殺之。不敢說。三年後。與鄉人共獵。至故見蛇
B17n0089_p0361a12║處。語同行云。昔在此殺大蛇。其夜夢見一人。烏衣黑幘。來至其家。問曰。我昔昏醉。汝無狀殺
B17n0089_p0361a13║我。吾昔醉。不識汝面。故三年不相知。今自來就死。其人即驚覺。明旦腹痛而卒。（出搜神記）
B17n0089_p0361a14║
B17n0089_p0361a15║麻姑
B17n0089_p0361a16║晉孝武大元八年。富陽民麻姑者。好噉膾。華本者。好噉鱉臛。二人相善。麻姑見一鱉。大如釜葢。
B17n0089_p0362a01║頭尾猶是大蛇。繫之。經一月。盡變鱉。便取作臛。報華本食之。非常味美。麻姑不肯食。華本彊令
B17n0089_p0362a02║食之。麻姑遂噉一臠。便大惡心。吐逆委頓。遂生病。喉中有物。塞喉不下。開口向本。本見有一蛇
B17n0089_p0362a03║頭。開口吐舌。本驚而走。姑僅免。本後于宅得一蛇。大二圍。長五六尺。打殺作膾。喚麻姑。麻姑
B17n0089_p0362a04║得食甚美。苦求此魚。本因醉。喚家人捧蛇皮肉來。麻姑見之。嘔血而死。（出齊諧記）
B17n0089_p0362a05║
B17n0089_p0362a06║謝盛
B17n0089_p0362a07║晉安帝隆安中。曲阿民謝盛。乘船入湖採菱。見一蛟來向船。船廻避。又從其後。盛便以叉殺之。懼
B17n0089_p0362a08║而還家。至興寧中。普天亢旱。盛與同旅數人。步至湖中。見先叉在地。拾取之。云。此是我叉。人
B17n0089_p0362a09║問其故。具以實對。行數步。乃得心痛。還家。一宿便死。（出幽冥錄）
B17n0089_p0362a10║
B17n0089_p0362a11║李嬰
B17n0089_p0362a12║東晉義熙中。鄱陽李嬰、李滔。兄弟二人。善于用弩。嘗射大麈。解其四足。懸著樹間。以臟為炙。
B17n0089_p0362a13║方欲共食。遙見山下有人。長三丈許。鼓步而來。手持大囊。既至。斂取麈頭骼皮骨。並火上雜肉。
B17n0089_p0362a14║悉內囊中。徑負入山。嬰兄弟須臾俱卒。（出廣古今五行記）
B17n0089_p0362a15║
B17n0089_p0362a16║許憲
B17n0089_p0363a01║晉義熙中。餘杭縣有仇王廟。高陽許憲為縣令。憲男于廟側放火獵。便穢祠前。忽有三白麤從屋走
B17n0089_p0363a02║出。男引弓射。忽失所在。復以火圍之。風吹火反。覆其面。欲去莫從。遂燒死。而憲以事免官。
B17n0089_p0363a03║（出廣古今五行記）
B17n0089_p0363a04║
B17n0089_p0363a05║益州人
B17n0089_p0363a06║宋元嘉初。益州刺史遣三人入山伐樵。路迷。忽見一龜。大如車輪。四足各躡一小龜而行。又有百餘
B17n0089_p0363a07║黃龜從其後。三人叩頭。請示出路。龜乃伸頸。若有意焉。因共隨逐。即得出路。一人無故取小龜。
B17n0089_p0363a08║割以為臛。食之。須臾暴死。唯不噉者無恙。（出異苑）
B17n0089_p0363a09║
B17n0089_p0363a10║章安人
B17n0089_p0363a11║宋元嘉中。章安縣人嘗屠虎。至海口。見一蟹。匡大如笠。脚長三尺。取食甚美。其夜。夢一少嫗語
B17n0089_p0363a12║云。汝噉我肉。我食汝心。明日。其人為虎所食。（出廣古今五行記）
B17n0089_p0363a13║
B17n0089_p0363a14║元稚宗
B17n0089_p0363a15║宋元稚宗者。河東人也。元嘉十六年。隨鍾離太守阮愔在郡。愔使稚宗行至遠村。郡吏葢苟、邊定隨
B17n0089_p0363a16║焉。行至民家。恍惚如眠。便不復寤。民以為死。舁出門外。方營殯具。經夕能言。說初有一百許
B17n0089_p0364a01║人。縛稚宗去。數十里至一佛圖。僧眾供養。不異于世。有一僧曰。汝好獵。今應受報。便取稚宗。
B17n0089_p0364a02║皮剝臠截。具如治諸牲獸之法。復納于澡水。鈞口出之。剖破解切。若為膾狀。又鑊煮爐炙。初悉糜
B17n0089_p0364a03║爛。隨以還復。痛惱苦毒。至三乃止。問欲活否。稚宗便叩頭請命。道人令其蹲地。以水灌之。云。
B17n0089_p0364a04║一灌除罪五百。稚宗苦求多灌。沙門曰。唯三足矣。見有蟻類數頭。道人曰。此雖微物。亦不可殺。
B17n0089_p0364a05║無復論巨此者也。魚肉自此可戒（戒原作噉。據明鈔本改。）耳。齋會之日。悉著新衣。無新可浣也。稚宗因
B17n0089_p0364a06║問。我行旅有三。而獨嬰苦。何也。道人曰。彼二人自知罪福。知而無犯。唯爾愚蒙。不識緣報。故
B17n0089_p0364a07║以相戒。因爾便蘇。數日能起。由是遂斷漁獵云。（出祥異記）
B17n0089_p0364a08║
B17n0089_p0364a09║王曇略
B17n0089_p0364a10║宋譙國城父人王曇略。常以牛作脯為業。欲殺一牛。牛見刀。輒跳躑欲走去。曇略怒。乃先以刀刺牛
B17n0089_p0364a11║目。經少時。其人眼無故血流出。（出廣古今五行記）
B17n0089_p0364a12║
B17n0089_p0364a13║廣州人
B17n0089_p0364a14║宋元嘉中。廣州有三人。共在山中伐木。忽見石窠有三卵。大如升。取煮之。湯始熱。聞林中如風雨
B17n0089_p0364a15║聲。須臾。一蛇大十圍。長四五丈。逕來湯中。銜卵而去。三人無幾皆死。（出搜神記）
B17n0089_p0364a16║
B17n0089_p0365a01║
B17n0089_p0365a02║東興人
B17n0089_p0365a03║臨川東興。有人入山。得猿子。便將歸。猿母自後逐至家。此人縛猿子於庭中樹上。以示之。其母
B17n0089_p0365a04║便搏頰向人。若（若原作欲。據明鈔本改。）哀乞。直是（是原作謂。據明鈔本改。）口不能言耳。此人既不能放。竟
B17n0089_p0365a05║擊殺之。猿母悲喚。自躑而死。此人破腸視之。皆斷裂矣。未半年。其人家疫。一時死盡滅門。（出搜
B17n0089_p0365a06║神後記）
B17n0089_p0365a07║
B17n0089_p0365a08║陳莽
B17n0089_p0365a09║臨川陳莽。少以射獵為業。與人逐鹿入山。有一大樹。可三十圍。莽息其下。忽有白氣。去地十丈
B17n0089_p0365a10║許。莽因射之。若有所中。洒血布地。聞空中語云。正中大王。俄見一大蛇掛樹。身有箭。頃刻。有
B17n0089_p0365a11║群蛇輳輻向莽。莽雖驅擊。而來者數多。盤繞莽身。咂咂有聲。須臾散去。視莽。唯見一聚白骨。
B17n0089_p0365a12║（出廣古今五行記）
B17n0089_p0365a13║
B17n0089_p0365a14║沛國人
B17n0089_p0365a15║沛國有一士人。同生三子。年將弱冠。皆有聲無言。忽有一人從門過。因問曰。此是何聲。答曰。是
B17n0089_p0365a16║僕之子。皆不能言。客曰。君可內省。何以致此。主人異其言。思忖良久。乃謂客曰。昔為小兒時。
B17n0089_p0366a01║當牀上有燕巢。中有三子。其母從外得哺。三子皆出口受之。積日如此。試以指內巢中。燕雛亦出口
B17n0089_p0366a02║受之。因以三薔茨食之。既而皆死。昔有此事。今實悔之。客曰。是也。言訖。其三子之言語。忽然
B17n0089_p0366a03║周穩。蓋能知過之故也。（出續搜神記）
B17n0089_p0366a04║
B17n0089_p0366a05║齊朝請
B17n0089_p0366a06║齊國有一奉朝請。家甚豪侈。非手殺牛。則噉之不美。年三十許。病篤。見大牛來。舉體如被刀刺。
B17n0089_p0366a07║叫呼而終。又江陵高偉。入齊凡數年。向幽州淀中捕魚。後病。每見群魚囓之而死。（出顏氏家訓）
B17n0089_p0366a08║
B17n0089_p0366a09║伍寺之
B17n0089_p0366a10║南野人伍寺之。見社樹上有猴懷孕。便登樹擺殺之。夢一人稱神。責以殺猴之罪。當令重謫。寺之乃
B17n0089_p0366a11║化為大蟲。入山。不知所在。（出述異記）
B17n0089_p0366a12║
B17n0089_p0366a13║蘇巷
B17n0089_p0366a14║新野蘇巷。常與婦佃于野舍。每至田時。輒有一物來。其狀似蛇。長七八尺。五色光鮮。巷異而餉
B17n0089_p0366a15║之。經數載。產業加焉。婦後密打殺。即得能食之病。進三斛飯。猶不為飽。少時而死也。（出異苑）
B17n0089_p0366a16║
B17n0089_p0367a01║
B17n0089_p0367a02║阮倪
B17n0089_p0367a03║阮倪者。性特忍害。因醉出郭。見有放牛。直探牛舌本。割之以歸。為炙食之。其後倪生一子。無
B17n0089_p0367a04║舌。人以為牛之報也。（出述異記）
B17n0089_p0367a05║
B17n0089_p0367a06║邵文立
B17n0089_p0367a07║梁小莊嚴寺。在建業定陰里。本是晉零陵王廟地。天監六年。度禪師起造。時有邵文立者。世以烹屠
B17n0089_p0367a08║為業。嘗欲殺一鹿。鹿跪而流淚。以為不祥。鹿懷一麑。尋當產育。就庖哀切。同被刳割。因斯患
B17n0089_p0367a09║疾。眉鬚皆落。身瘡並壞。後乃深起悔責。求道度禪師。發大誓願。罄捨家資。廻買此地。為立伽
B17n0089_p0367a10║藍。（出梁京寺記）
B17n0089_p0367a11║
B17n0089_p0367a12║梁元帝
B17n0089_p0367a13║梁元帝諱繹。母阮脩容。曾失一珠。元帝時絕幼。吞之。謂是左右所盜。乃炙魚眼以厭之。信宿之
B17n0089_p0367a14║間。珠便出。帝尋一目致眇。蓋魚之報也。（出韻對）
B17n0089_p0367a15║
B17n0089_p0367a16║望蔡令
B17n0089_p0368a01║梁孝元在江州時。有人為望蔡縣令。經劉敬躬亂。縣廨被焚。寄寺而住。民將牛酒作禮。縣令以牛擊
B17n0089_p0368a02║殺。屏除像（像字據明鈔本補。）設。鋪陳牀座。於堂上接賓客。未殺之頃。牛解。徑來至階而拜。縣令大
B17n0089_p0368a03║笑。遂令左右宰之。飲噉醉飽。便臥於簷下。及醒。即覺體痒。爬搔隱疹。因爾成癩。十許年死。
B17n0089_p0368a04║（出顏氏家訓）
B17n0089_p0368a05║
B17n0089_p0368a06║僧曇歡
B17n0089_p0368a07║後周武帝時。敷州義陽寺僧曇歡有羊數百口。恒遣沙彌及奴放於山谷。後沙彌云。頻有人來驅逐此
B17n0089_p0368a08║羊。歡乃多將手力。自往伺之。後見此人。立于東岸樹下。遙謂歡曰。汝之畜養猪羊。其罪最甚。不
B17n0089_p0368a09║久自知。何勞護惜。歡驟馬繞谷就之。而覓不見。少時滅法教。資財並送官府。公私牽挽。並皆分
B17n0089_p0368a10║散。歡還俗。貧病而死。（出廣古今五行記）
B17n0089_p0368a11║
B17n0089_p0368a12║釋僧羣
B17n0089_p0368a13║釋僧群。清貧守節。蔬食持經。居羅江縣之霍山。搆立茅室。孤在海中。上有石盂。水深六尺。常有
B17n0089_p0368a14║清流。古老相傳。是群仙所宅。群因絕粒。其菴舍與石盂。隔一小澗。常以木為梁。由之以汲水。年
B17n0089_p0368a15║至一百三十。忽見一折翅鴨。舒翼當梁頭。群將舉錫撥之。恐有轉傷。因此廻歸。遂絕水數日而終。
B17n0089_p0368a16║臨終。謂左右曰。我少時。曾折一鴨翅。驗此以為報也。（出高僧傳）
B17n0089_p0369a01║
B17n0089_p0369a02║竺法惠
B17n0089_p0369a03║竺法惠。本關中人。方直有戒行。行至嵩高山。忽謂弟子法昭曰。汝過去時。折一鴨脚。其殃即至。
B17n0089_p0369a04║俄而昭為人所擲物折脚。遂永疾廢焉。（出高僧傳）
B17n0089_p0369a05║
B17n0089_p0369a06║冀州小兒
B17n0089_p0369a07║隋開皇初。冀州外邑中。有小兒。年十三。常盜鄰卵。燒煨食之。翌日侵旦。有人叩門。呼此兒聲。
B17n0089_p0369a08║父令兒出應之。見一人云。官喚汝。兒曰。呼我役者。入取衣糧。使者曰。不須也。因引兒去。村南
B17n0089_p0369a09║舊是桑田。耕訖未下種。此小兒忽見道右有一小城。四面門樓。丹素甚嚴。此兒怪曰。何時有此城。
B17n0089_p0369a10║使者呵之勿言。因至城北門。令小兒前入。小兒入閫。城門忽閉。不見一人。唯是空城。地皆熱灰碎
B17n0089_p0369a11║火。深纔沒踝。小兒忽呼叫。走趨南門。垂至即閉。又走趨東西。亦皆如是。未到則開。既至便闔。
B17n0089_p0369a12║時村人出田採桑。男女甚眾。皆見兒在耕田中啼泣。四方馳走。皆相謂曰。此兒狂耶。旦來如此。遊
B17n0089_p0369a13║戲不息。至于食時。採者皆歸。兒父問曰。見吾兒否。桑人答曰。父兒在村南走戲。喚不肯來。父出
B17n0089_p0369a14║村外。遙見兒走。大呼其名。一聲便住。城灰忽然不見。父兒倒。號泣言之。視其足。半脛已上。血
B17n0089_p0369a15║肉燋乾。膝已下。紅爛如炙。抱歸養療。髀已上肉如故。膝已下遂為枯骨。鄰里聞之。看其走處。足
B17n0089_p0369a16║跡通利。了無灰火。良因實業。觸處見獄。有道惠法師。本冀州人。與小兒鄰邑。親見其事。（出冥報記）