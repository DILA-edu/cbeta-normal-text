B17n0089_p0379a01║
B17n0089_p0379a02║太平廣記卷第一百三十三報應三十二（殺生）
B17n0089_p0379a03║朱化李詹王公直黃敏陳君稜
B17n0089_p0379a04║王洞微孫季貞崔道紀何澤岳州人
B17n0089_p0379a05║徐可範建業婦人廣陵男子何馬子章邵
B17n0089_p0379a06║韓立善僧修準宇文氏李貞僧秀榮
B17n0089_p0379a07║毋乾昭李紹
B17n0089_p0379a08║
B17n0089_p0379a09║朱化
B17n0089_p0379a10║洛陽人朱化者。以販羊為業。唐貞元初。西行抵邠寧。廻易其羊。有一人見化謂曰。君市羊求利。當
B17n0089_p0379a11║求豐贍。君見羊之小者。以為不可易也。殊不知小者不久而大也。自小而易。及貨而大。其利不亦博
B17n0089_p0379a12║乎。易之大者。其羊必少。易之小者。其羊必多。羊多則利厚也。羊少則利寡也。化然之。乃告其人
B17n0089_p0379a13║曰。爾知有小羊。我當盡易之。其人數日乃引一羊主至。化遂易得小羊百十口。大小羊相雜為群。廻
B17n0089_p0379a14║歸洛陽。行至關下。一夕所易之小羊。盡化為鬼而走。化大駭。莫測其由。明年復往邠寧。見前言
B17n0089_p0379a15║小羊之人。化甚怒。將執之詣官府。其人曰。我何罪也。化曰。爾以小羊廻易。我驅至關下。盡化為
B17n0089_p0380a01║鬼。得非汝用妖術乎。其人曰。爾販賣群羊。以求厚利。殺害性命。不知紀極。罪已彌天矣。自終不
B17n0089_p0380a02║悟。而反怒我。我即鬼也。當與群羊執爾而戮之。言訖而滅。化大驚懼。尋死於邠寧焉。（出奇事）
B17n0089_p0380a03║
B17n0089_p0380a04║李詹
B17n0089_p0380a05║唐李詹。大中七年崔瑤下擢進士第。平生廣求滋味。每食鱉。輒緘其足。暴於烈日。鱉既渴。即飲以
B17n0089_p0380a06║酒而烹之。鱉方醉。已熟矣。復取驢縶於庭中。圍之以火。驢渴即飲灰水。蕩其腸胃。然後取酒。調
B17n0089_p0380a07║以諸辛味。復飲之。驢未絕而為火所逼爍。外已熟矣。詹一日。方巾首。失力仆地而卒。頃之。詹膳
B17n0089_p0380a08║夫亦卒。一夕。膳夫復蘇曰。某見詹。為地下責其過害物命。詹對以某所為。某即以詹命不可違。答
B17n0089_p0380a09║之。詹又曰。某素不知。皆狄慎思所傳。故得以廻。無何。慎思復卒。慎思亦登進士第。時為小諫。
B17n0089_p0380a10║（出玉泉子）
B17n0089_p0380a11║
B17n0089_p0380a12║王公直
B17n0089_p0380a13║唐咸通庚寅歲。洛師大飢。穀價騰貴。民有殍於溝塍者。至蠶月。而桑多為蟲食。葉一斤直一鍰。新
B17n0089_p0380a14║安縣慈澗店北村民王公直者。有桑數十株。物茂盛蔭翳。公直與妻謀曰。歉儉若此。家無見糧。徒竭
B17n0089_p0380a15║力於此蠶。尚未知其得失。以我計者。莫若棄蠶。乘貴貨葉。可獲錢十萬。蓄一月之糧。則接麥矣。
B17n0089_p0380a16║豈不勝為餒死乎。妻曰。善。乃携鉓坎地。卷蠶數箔瘞焉。明日淩晨。荷桑詣都市鬻之。得三千文。
B17n0089_p0381a01║市彘肩及餅餌以歸。至徽安門。門吏見囊中殷血。連洒於地。遂止詰之。公直曰。適賣葉得錢。市
B17n0089_p0381a02║彘肉及餅餌貯囊。無他也。請吏搜索之。既發囊。唯有人左臂。若新支解焉。群吏乃反接送於居守。
B17n0089_p0381a03║居守命付河南府尹正瑯琊王公凝。令綱紀鞠之。其欵示。某瘞蠶賣桑葉。市肉以歸。實不殺人。特
B17n0089_p0381a04║請檢驗。尹判差所由監領。就村檢埋蠶之處。所由領公直至村。先集鄰保。責手狀。皆稱實知王公直
B17n0089_p0381a05║埋蠶。別無惡跡。乃與村眾及公直。同發蠶坑。中唯有箔角一死人。而缺其左臂。取得臂附之。宛然
B17n0089_p0381a06║符合。遂復領公直詣府。白尹。尹曰。王公直雖無殺人之事。且有坑蠶之咎。法或可恕。情在難容。
B17n0089_p0381a07║蠶者天地靈蟲。綿帛之本。故加勦絕。與殺人不殊。當寘嚴刑。以絕凶醜。遂命於市杖殺之。使驗死
B17n0089_p0381a08║者。則復為腐蠶矣。（出三水小牘）
B17n0089_p0381a09║
B17n0089_p0381a10║黃敏
B17n0089_p0381a11║江西都校黃敏者。因禦寇墜馬。折其左股。其下遂速以石碎生龜。傅之。月餘乃愈。而龜頭尚活。龜
B17n0089_p0381a12║腹間與髀肉相連而生。敏遂惡之。他日割去。欲下刃。痛楚與己肉無異。不能而止。龜目所視。亦同
B17n0089_p0381a13║己所見也。（出聞奇錄）
B17n0089_p0381a14║
B17n0089_p0381a15║陳君稜
B17n0089_p0381a16║曹宋二州西界有大鶴陂。陂左村人陳君稜。少小捕魚為業。後得患。恒被眾魚所食。痛苦不能自持。
B17n0089_p0382a01║若以魚網葢之。痛即止。後為村人盜網去。數日間。不勝痛而死。德州刺史鄧某曾任考城令。知此
B17n0089_p0382a02║事。（出奇聞錄）
B17n0089_p0382a03║
B17n0089_p0382a04║王洞微
B17n0089_p0382a05║唐汾州景雲觀道士王洞微者。家于孝義縣。初為小胥。性喜殺。常釣弋漁獵。自弱冠至壯年。凡殺狼狐
B17n0089_p0382a06║雉兔。洎魚鱉飛鳥。計以萬數。後為里尹。患病熱月餘。忽覺室內有禽獸魚鱉萬數。環其榻而噬之。
B17n0089_p0382a07║瘡痏被身。殆無完膚。中夕之後。其父母兄弟。俱聞洞微臥內。有群鳥啁啾。歷然可辨。凡數年。疾
B17n0089_p0382a08║益甚。或有謂洞微父曰。汝子病且亟。宜遷居景雲觀。於是卜日徙居。月餘。會群道士修齋授籙。是
B17n0089_p0382a09║夕洞微瘳。後十年。竟以疾卒。（出宣室志）
B17n0089_p0382a10║
B17n0089_p0382a11║孫季貞
B17n0089_p0382a12║唐孫季貞。陳州人。少好捕網飛走。尤愛啗鷄卵。每每欲食。輒焚而熟之。卒且三年矣。鄰有張生
B17n0089_p0382a13║者。亦以病卒三日也。忽便起坐。既行。乃徑往孫氏家。稱季貞。聽（聽原作云。據明鈔本改。）其言。實季
B17n0089_p0382a14║貞。其形故張生也。張氏之族。即詣官以訴。孫云。先是吾不當死。以生平多害物命。故為冤債所
B17n0089_p0382a15║訴。以食雞卵過甚。被驅入于空城中。比入則戶闔矣。第見滿城火灰。既為燒爍。不知所為。東顧。
B17n0089_p0382a16║方見城戶雙啟。即奔從之。至則復闔矣。西顧。從之復然。南顧北顧。從之亦然。其苦楚備嘗之矣。
B17n0089_p0383a01║一旦。王謂季貞曰。爾壽未盡。然死且三年矣。何以復還。主者曰。鄰有張某。死纔三日。可借此
B17n0089_p0383a02║以託其神魂。王然之。今我實季貞也。官不能斷。郡牧劉尚書廙。親呼問之。曰。宜以平生一事。人
B17n0089_p0383a03║無知者以為驗。季貞曰。某未死前。嘗藏佛經兩卷於屋瓦。人實無知者。命探之。存焉。斷歸孫氏。
B17n0089_p0383a04║（出玉泉子）
B17n0089_p0383a05║
B17n0089_p0383a06║崔道紀
B17n0089_p0383a07║唐前進士崔道紀。及第後。遊江淮間。遇酒醉甚。臥於客館中。其僕使井中汲水。有一魚隨桶而上。
B17n0089_p0383a08║僕者得之。以告道紀。道紀喜曰。魚羹甚能醒酒。可速烹之。既食良久。有黃衣使者。自天而下。立
B17n0089_p0383a09║於庭中。連呼道紀。使人執捉。宣敕曰。崔道紀。下土小民。敢殺龍子。官合至宰相。壽命至七十。
B17n0089_p0383a10║並宜除。言訖。昇天而去。是夜道紀暴卒。時年三十五。（出錄異記）
B17n0089_p0383a11║
B17n0089_p0383a12║何澤
B17n0089_p0383a13║唐何澤者。容州人也。嘗攝廣州四會縣令。性豪橫。唯以飲啖為事。尤嗜鵝鴨。鄉胥里正。恒令供
B17n0089_p0383a14║納。常豢養鵝鴨千百頭。日加烹殺。澤只有一子。愛憐特甚。嘗一日烹雙雞。爨湯以待沸。其子似有
B17n0089_p0383a15║鬼物撮置鑊中。一家驚駭。就出之。則與雙雞俱潰爛矣。（出報應錄）
B17n0089_p0383a16║
B17n0089_p0384a01║
B17n0089_p0384a02║岳州人
B17n0089_p0384a03║唐咸通中。岳州人有村人。涸湖池取魚。獲龜猶倍多。悉刳其肉。載龜板至江陵鬻之。厚得金帛。後
B17n0089_p0384a04║歸家。忽遍身患瘡。楚痛號叫。鄰里不忍聞。須得大盆貯水。舉體投水中。漸變作龜形。逾年。肉爛
B17n0089_p0384a05║腐墜而死。（出報應記）
B17n0089_p0384a06║
B17n0089_p0384a07║徐可範
B17n0089_p0384a08║唐內侍徐可範。性好畋獵。殺害甚眾。嘗取活鱉。鑿其甲。以熱油注之。謂之鱉䭔。又性嗜𩟭驢。以
B17n0089_p0384a09║驢縻絆於一室內。盆盛五味汗于前。四面迫以烈火。待其渴飲五味汁盡。取其腸胃為饌。前後烹宰。
B17n0089_p0384a10║不紀其數。後扈從僖宗幸蜀。得疾。每睡。見群獸鳥雀啄食其肉。痛苦萬狀。又須於牀下布火。及以
B17n0089_p0384a11║油醋灌其身。乃以罟網葢覆。方暫得睡。以日繼夜。常須如此。命將盡。惟一束黑骨而已。（出報應記）
B17n0089_p0384a12║
B17n0089_p0384a13║建業婦人
B17n0089_p0384a14║近歲建業有婦人。背生一瘤。大如數斗囊。中有物如繭栗甚眾。行即有聲。恒乞於市。自言村婦也。
B17n0089_p0384a15║常與娣姒輩分養蠶。己獨頻年損耗。因竊其姒一囊繭焚之。頃之。背患此瘡。漸成此瘤。以衣覆之。
B17n0089_p0384a16║即氣閉悶。常露之乃可。而重如負囊矣。（出搜神記）
B17n0089_p0385a01║
B17n0089_p0385a02║廣陵男子
B17n0089_p0385a03║廣陵有男子行乞於市。每見馬矢。即取食。自云。嘗為人飼馬。慵不能夜起。其主恒自檢視。見槽中
B17n0089_p0385a04║無草。督責之。乃取烏梅並以飼馬。馬齒楚。不能食。竟以是致死。己後因患病。見馬矢。輒流涎欲
B17n0089_p0385a05║食。食之。與烏梅味正同。了無穢氣。（出稽神錄）
B17n0089_p0385a06║
B17n0089_p0385a07║何馬子
B17n0089_p0385a08║遂州人何馬子好食蜂兒。坐罪。令眾於市。忽有大蜂數箇。螫其面。痛楚叫呼。守者驅而復來。抵暮
B17n0089_p0385a09║方絕。如此經旬乃死。（出儆戒錄）
B17n0089_p0385a10║
B17n0089_p0385a11║章邵
B17n0089_p0385a12║章邵者。恒為商賈。巨有財帛。而終不捨路歧。貪猥誅求。因逢鹿。避人而去。鹿子為邵之所獲。邵
B17n0089_p0385a13║便打殺。棄之林中。其鹿母遙見悲號。其聲不已。其日。邵欲夜行。意有所謀也。邵只有子一人。年
B17n0089_p0385a14║方弱冠。先父一程行。及困。於大樹下憩歇。以伺其父。未間。且寢於樹陰中。邵乃不曉是子。但見
B17n0089_p0385a15║衣襆在旁。一人熟寐而已。遂就抽腰刀。刺其喉。取衣襆而前行。及天漸曉。見其衣襆。乃知殺者是
B17n0089_p0385a16║己子也。嗟乎。章邵兇率如此。報應亦宜然。（出野人閒話）
B17n0089_p0386a01║
B17n0089_p0386a02║韓立善
B17n0089_p0386a03║蜀金鴈橋。有韓立善者。作釣鉤。積有年矣。因食魚。鯁喉成瘡。頷脫而死。（出儆戒錄）
B17n0089_p0386a04║
B17n0089_p0386a05║僧修準
B17n0089_p0386a06║蜀郡大慈寺律師修準。雖云奉律。性甚褊躁。庭前植竹。多蟻子緣欄檻。準怒。伐去竹。盡取蟻子。
B17n0089_p0386a07║棄灰火中。準後忽患癬。瘡遍頭面。醫者云蟻漏瘡。不可醫。後竟卒。（出儆戒錄）
B17n0089_p0386a08║
B17n0089_p0386a09║宇文氏
B17n0089_p0386a10║宇文氏。偽蜀之富家也。孀居國之東門。嘗聞寢室上有人行。命僕隸升屋視之。獲得野狸三頭並狸
B17n0089_p0386a11║母。宇文氏殺狸母而存其子焉。未朞歲。宇文氏適護戎王承丕。丕殺判官郭延鈞一家。宇文氏並前夫
B17n0089_p0386a12║一男二女。下獄定罪。赦男女。斬宇文氏。吁。得非殺狸母之所報也。（出儆戒錄）
B17n0089_p0386a13║
B17n0089_p0386a14║李貞
B17n0089_p0386a15║蜀錦浦坊民李貞家。養狗名黑兒。貞因醉。持斧擊殺之。李貞臨老。與鄰舍惡少白昌祚爭競。昌祚承
B17n0089_p0386a16║醉。以斧擊貞死焉。時昌祚年十九歲。與殺狗年正同。昌祚小字黑兒。冤報顯然。不差絲髮。（出儆戒錄）
B17n0089_p0387a01║
B17n0089_p0387a02║僧秀榮
B17n0089_p0387a03║蜀郡金華寺法師秀榮。院內多松栢。生毛蟲。色黃。長三二寸。莫知紀極。秀榮使人掃除埋瘞。或棄
B17n0089_p0387a04║于柴積內。僧仁秀取柴煑料。于烈日中曬乾。蟲死者無數。經月餘。秀榮暴卒。金華寺有僧入冥。見
B17n0089_p0387a05║秀榮荷鐵枷。坐空地烈日中。有萬萬蟲咂噬。僧還魂。備說與仁秀。仁秀大駭。遂患背瘡。數日而
B17n0089_p0387a06║卒。（出儆戒錄）
B17n0089_p0387a07║
B17n0089_p0387a08║母乾昭
B17n0089_p0387a09║蜀人母乾昭有莊在射洪縣。因往莊收刈。有鹿遭射逐之。驚忙走投乾昭。昭閉于空房中。說與鄰僧法
B17n0089_p0387a10║惠。法惠笑曰。天送食物。豈宜輕捨。乃殺之。沽酒炙鹿。共僧飲啖。僧食一塊。忽大叫云。刀割我
B17n0089_p0387a11║心。嘔血。至夕而死。（出儆戒錄）
B17n0089_p0387a12║
B17n0089_p0387a13║李紹
B17n0089_p0387a14║蜀民李紹好食犬。前後殺犬數百千頭。嘗得一黑犬。紹憐之。蓄養頗厚。紹因醉夜歸。犬迎門號吠。
B17n0089_p0387a15║紹怒。取斧擊犬。有兒子自內走出。斧正中其首。立死。一家惶駭。且捕犬。犬走。不知所之。紹後
B17n0089_p0387a16║得病。作狗噑而死。（出儆戒錄）