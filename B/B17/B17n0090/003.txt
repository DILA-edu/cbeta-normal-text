B17n0090_p0417a01║
B17n0090_p0417a02║酉陽雜俎前集卷之六
B17n0090_p0417a03║
B17n0090_p0417a04║藝絕
B17n0090_p0417a05║235　南朝有姥善作筆，蕭子雲常書用，筆心用胎髮。開元中，筆匠名鐵頭，能瑩管如玉，莫傳其法。
B17n0090_p0417a06║236　成都寶相寺偏院小殿中有菩提像，其塵不集如新塑者。相傳此像初造時，匠人依明堂先具五臟，
B17n0090_p0417a07║次四肢百節。將百餘年，纖塵不凝焉。
B17n0090_p0417a08║237　李叔詹嘗識一范陽山人，停於私第，時語休咎必中，兼善推步禁咒。止半年〔一〕，忽謂李曰：「某有
B17n0090_p0417a09║一藝，將去，欲以為別，所謂水畫也。」乃請後廳上掘地為池，方丈，深尺餘，泥以麻灰，日汲水滿之。候
B17n0090_p0417a10║水不耗，具丹青墨硯，先援筆叩齒良久，乃縱筆毫水上，就視，但見水色渾渾耳。經二日，搨以穉（一作緻）
B17n0090_p0417a11║絹四幅，食頃，舉出觀之，古松、怪石、人物、屋木，無不備也。李驚異，苦詰之，惟言善能禁彩色，不令沉
B17n0090_p0417a12║散而已。
B17n0090_p0417a13║238　天寶末，術士錢知微嘗至洛，遂榜天津橋表柱賣卜，一卦帛十疋。歷旬，人皆不詣之。一日，有貴
B17n0090_p0417a14║公子意其必異，命取帛如數卜焉。錢命蓍布卦成，曰：「予筮可期一生，君何戲焉？」其人曰：「卜事甚切
B17n0090_p0417a15║先生豈誤乎？」錢云：「請為韻語曰：兩頭點土，中心虛懸。人足踏趿，不肯下錢。」其人本意賣天津橋紿
B17n0090_p0417a16║之，其精如此。
B17n0090_p0418a01║
B17n0090_p0418a02║
B17n0090_p0418a03║
B17n0090_p0418a04║
B17n0090_p0418a05║