B17n0090_p0430a01║
B17n0090_p0430a02║酉陽雜俎續集卷之六
B17n0090_p0430a03║
B17n0090_p0430a04║寺塔記下
B17n0090_p0430a05║176　宣陽坊奉慈寺，開元中，虢國夫人宅。安祿山偽署百官，以田乾真為京兆尹，取此宅為府，後為郭
B17n0090_p0430a06║曖駙馬宅。今上即位之初，太皇太后為昇平公主追福，奏置奉慈寺，賜錢二十萬，綉幀三車，抽左街十
B17n0090_p0430a07║寺僧四十人居之。今有僧惟則，以七寶末摹阿育王舍利塔，自明州負來。寺成後二年，司農少卿楊
B17n0090_p0430a08║敬之小女，年十三，以六韻詩題此寺，自稱關西孔子二十七代孫，字德鄰。警句云：「日月金輪動，旃檀
B17n0090_p0430a09║碧樹秋。塔分鴻雁翅，鐘挂鳳凰樓。」事因見，敕賜衣。
B17n0090_p0430a10║177　徵釋門衣事，語須對。如象鼻，投牛（一云羊）耳。（柯古）五納，三衣。（善繼）慚愧，抖擻。（昇上人）壞衣，嚴身。（約
B17n0090_p0430a11║上人）畜長十日，應作三誌。（入上人）雜身四寸，掩手兩指。（柯古）瑣形，刀殘。（善繼）其形如稻，其色如蓮。（昇上
B17n0090_p0430a12║人）赤麻白豆，若青若黑。（柯古）
B17n0090_p0430a13║178　光宅坊光宅寺。本官蒲萄園中禪師影堂。師號惠中，肅宗上元二年，徵至京師，初居此寺。徵詔
B17n0090_p0430a14║云：「杖錫而來，京師非遠。齋心已久，副朕虛懷。」
B17n0090_p0430a15║179　建中中，有僧竭造曼殊堂，將版基於水際，慮傷生命，乃建三月道場，祝一足至多足、無足，令他
B17n0090_p0430a16║去。及掘地至泉，不遇蟲蟻。又以複素過水，有蟲投一井水中，號護生井，至今涸。又鑄銅蟾為息
B17n0090_p0431a01║烟燈，天下傳之。今曼殊院嘗轉經，每賜香，寶臺甚顯，登之，四極眼界。其上層窗下尉遲畫，下層窗下
B17n0090_p0431a02║吳道玄畫，皆非其得意也。丞相韋處厚，自居內廷至相位，每歸，輒至此塔，焚香瞻禮。
B17n0090_p0431a03║180　普賢堂，本天后梳洗堂，蒲萄垂實，則幸此堂。今堂中尉遲畫頗有奇處，四壁畫像及脫皮白骨，匠意
B17n0090_p0431a04║極險。又變形三魔女，身若出壁。又佛圓光，均彩相錯亂目成。講東壁佛座前錦如斷古標。又左
B17n0090_p0431a05║右梵僧及諸蕃往奇，然不及西壁。西壁逼之摽摽然。
B17n0090_p0431a06║181　辭　中禪師影堂連句。名下固無虛，敖曹貌嚴毅。洞達見空王，圓融入佛地。（善繼）一言當要害，忽
B17n0090_p0431a07║忽醒諸醉。不動須彌山（一云不動如須彌），多方（一作言）辨無匱。（夢復）坦率對萬乘，偈答無所避。爾如毗沙門，
B17n0090_p0431a08║外形如脫履。（柯古）但以理為量，不語怪力事。木石摧貢高，慈悲引貪恚。（昇上人）當時乏支許，何人契深
B17n0090_p0431a09║致。隨宜詎說三，直下開不二。（柯古）
B17n0090_p0431a10║182　翊善坊保壽寺。本高力士宅，天寶九載捨為寺。初鑄鐘成，力士設齋慶之，舉朝畢至，一擊百千，
B17n0090_p0431a11║有規其意，連擊二十杵。經藏閣規構危巧，二塔火珠受十餘斛。
B17n0090_p0431a12║183　河陽從事李涿，性好奇古，與僧智增善，嘗俱至此寺，觀庫中舊物。忽於破甕中得物如被，幅裂污
B17n0090_p0431a13║坌，觸而塵起。涿徐視之，乃畫也。因以縣圖三及縑三十獲之，令家人裝治之，大十餘幅。訪於常
B17n0090_p0431a14║侍柳公權，方知張萱所畫石橋圖也。玄宗賜高，因留寺中，後為鬻畫人宗牧言於左軍，尋有小使領
B17n0090_p0431a15║軍卒數十人至宅，宣敕取之，即日進入。先帝好古，見之大悅，命張於盧韶院。
B17n0090_p0431a16║184　寺有先天菩薩幀（一作㡠），本起成都妙積寺。開元初，有尼魏八師者，常念大悲咒。雙流縣百姓劉
B17n0090_p0432a01║乙，名意兒，年十一，自欲事魏尼，尼遣之不去，常於奧室立禪。嘗白魏云，先天菩薩見身此地，遂篩灰
B17n0090_p0432a02║於庭。一夕，有巨跡數尺，輪理成就。因謁畫工，隨意設色，悉不如意。有僧楊法成，自言能畫，意兒常
B17n0090_p0432a03║合掌仰祝，然後指授之，以近十稔，工方畢。後塑先天菩薩凡二百四十二首，首如塔勢，分臂如意
B17n0090_p0432a04║蔓。其榜子有一百四十日鳥樹，一鳳四翅。水肚樹，所題深怪，不可詳悉。畫樣凡十五卷。柳七師
B17n0090_p0432a05║者，崔寧之甥，分三卷，往上都流行。時魏奉古為長史，進之。後因四月八日，賜高力士。今成都者是
B17n0090_p0432a06║其次本。
B17n0090_p0432a07║185　辭　先天幀讚連句。觀音化身，厥形孔怪。胣[月*留]（一作陁腦）淫厲，眾魔膜拜。（善繼）指夢鴻紛，牓列
B17n0090_p0432a08║區界。其事明張，何不可解。（柯古）閻河德川，大士先天。眾像參羅，𥋆𥋆（一作福源）田田。（夢復）百億花發，百
B17n0090_p0432a09║千燈燃。膠如絡繹，浩汗連綿。（善繼）焰摩界戚（一作滅），洛迦苦霽。正念歸依，眾青如篲。（柯古）　戾滓
B17n0090_p0432a10║可汰，癡膜可蛻。稽首如空，睟容若睇。（善繼）闡提墨尿（一作黑師），睹而面之。寸念不生，未遇乎而。（柯古）
B17n0090_p0432a11║186　事徵　高力士呼二兄、（柯古）呼阿翁、（善繼）呼將軍、（夢復）呼火老、（柯古）五輪磑、（善繼）初施棨戟、（夢復）常
B17n0090_p0432a12║臥鹿牀、（柯古）長六尺五寸、（善繼）陪葬泰陵、（夢復）詠薺、（柯古）齒成印、（善繼）上國下國、（夢復）夢鞭、（柯古）呂氏
B17n0090_p0432a13║生髭。（善繼）
B17n0090_p0432a14║187　宣陽坊靜域寺。本太穆皇后宅。寺僧云，三階院門外是神堯皇帝射孔雀處。禪院門內外，《游目
B17n0090_p0432a15║記》云，王昭隱畫。門西裏面和修吉龍王有靈。門內之西，火目藥叉及北方天王甚奇猛。門東裏面賢
B17n0090_p0432a16║門也，野叉部落。鬼首上蟠蛇，汗烟可懼。東廊樹石險怪，高僧亦怪。西廊萬壽菩薩院門裏南壁，皇甫
B17n0090_p0433a01║軫畫鬼神及雕，形勢若脫。軫與吴道玄同時，吴以其藝逼己，募人殺之。
B17n0090_p0433a02║188　萬菩薩堂內有寶塔，以小金銅塔數百飾之。大曆中，將作劉監有子，合手出胎，七歲念《法華經》。
B17n0090_p0433a03║及卒焚之，得舍利數十粒，分藏於金銅塔中。善繼云：合是劉銘（一作銛）。佛殿東廊有古佛堂，其地本雍
B17n0090_p0433a04║村（一作維村），堂中像設，悉是石作，相傳云，隋恭帝終此堂。
B17n0090_p0433a05║189　三門外畫，亦皇甫軫跡也。金剛舊有靈，天寶初，駙馬獨孤明宅與寺相近，獨孤有婢名懷春，稚
B17n0090_p0433a06║齒俊俏，嘗悅西鄰一士人，因宵期於寺門，有巨蛇束之俱卒。
B17n0090_p0433a07║190　佛殿內西座，蕃神甚古實。貞元以前，西蕃兩度盟，皆載此神立于壇而誓。相傳摩時頗有靈。
B17n0090_p0433a08║191　辭　三階院連句。密密助堂堂，隋人歌檿桑。雙弧摧孔雀，一矢隕貪狼。（柯古）百步望雲立，九
B17n0090_p0433a09║規看月張。獲蛟徒破浪，中乙漫如牆。（善繼）還似貫金鼓，更疑穿石梁。因添挽河力，為滅射天狂。（柯古）
B17n0090_p0433a10║絕藝却南牧，英聲來鬼方。麗龜何足敵，殪豕未為長。（善繼）龍臂勝猿臂，星芒起箭芒。虛誇絕高鳥，垂
B17n0090_p0433a11║拱議明堂。（柯古）
B17n0090_p0433a12║192　崇義坊招福寺。本曰正覺，國初毀之，以其地立第賜諸王，睿宗在藩居之。乾封二年，移長寧公主
B17n0090_p0433a13║佛堂於此，重建此寺。寺內舊有池，下永樂東街數方土填之，今地底下樹根多露。長安二年，內出等身
B17n0090_p0433a14║金銅像一鋪，并九部樂。南北兩門額，上與岐、薛二王親送至寺，綵乘象輿，羽衛四合，街中餘香，數日
B17n0090_p0433a15║不歇。景龍二年，又賜真容坐像，詔寺中別建聖容院，是玄宗在春宮真容也。先天二年，敕出內庫錢二
B17n0090_p0433a16║千萬，巧匠一千人，重修之。
B17n0090_p0434a01║193　睿宗聖容院，門外鬼神數壁，自內移來，畫跡甚異，鬼所執野雞，似覺毛起。庫院鬼子母，貞元中，
B17n0090_p0434a02║李真畫，往往得長史規矩，把鏡者猶工。寺西南隅僧伽像，從來有靈，至今百姓上幡繖不絕。先，寺奴
B17n0090_p0434a03║朝來者，常續明塗地，數十年不懈。李某為尹時，有賊引朝來，吏將收捕，奴不勝其冤，乃上鐘樓，遙啟
B17n0090_p0434a04║僧伽而碎身焉。恍惚間，見異僧以如意擊曰：「無苦，自將治也。」奴覺，奴跳下數尺地，一毛不損。囚聞
B17n0090_p0434a05║之，悔懊自服，奴竟無事。
B17n0090_p0434a06║194　辭　贈諸上人連句。翻了西天偈，燒餘梵宇香。撚眉愁俗客，支頰背殘陽。（柯古）洲號唯思沃，山名
B17n0090_p0434a07║秖記匡。辯中摧世智，定裏破魔強。（善繼）許叡禪心徹，湯休詩思長。朗吟疏磬斷，久語貫珠妨。（柯古）乘興
B17n0090_p0434a08║書芭葉，閑來入豆房。漫題存古壁，怪畫匝長廊。（善繼）
B17n0090_p0434a09║195　事徵釋門古今謎字。爭田書貞字，（善繼）焉兜知伯叔，（柯古）解夢羊負魚，（夢復）問入曰下人，（善繼）塔上
B17n0090_p0434a10║書師子。（柯古）
B17n0090_p0434a11║196　徵前代關釋門佳譜。何充志大宇宙，（善繼）此子疲於津梁。（柯古）生天在丈人後。（夢復）二何佞於佛。（善繼）
B17n0090_p0434a12║問年，答小如來五歲。（柯古）答四聲，云天寶寺剎。（夢復）菩薩嚬眉，所以慈悲六道。（善繼）周妻何肉。（柯古）
B17n0090_p0434a13║197　招國坊崇濟寺。寺內有天后織成蛟龍披襖子及繡衣六事。東廊從南第二院，有宣律師製袈裟堂。
B17n0090_p0434a14║曼殊堂有松數株甚奇。
B17n0090_p0434a15║198　辭　宣律和尚袈裟絕句。共覆三衣中夜寒，披時不鎮尼師壇。無因蓋得龍宮地，畦裏塵飛業相
B17n0090_p0434a16║殘。（善繼）　和前　南山披時寒夜中，一角不動毗嵐風。何人見此生慚愧，斷續猶應護得龍。（柯古）
B17n0090_p0435a01║199　奇松二十字。柳桂（一作杉松）何相疏，榆枷（一作榆柳）方迥屑。無人擅談柄，一枝不敢折。（柯古）半庭（一作中
B17n0090_p0435a02║庭）苔蘚深，吹餘鳴佛禽。至於摧折枝，凡草猶避陰。（善繼）僻徑根從露，閑房枝任侵。一株風正好，來助碧
B17n0090_p0435a03║雲吟。（夢復）時時掃窗聲，重露滴寒砌。風颭一枝遒，閑窺別生勢。（昇上人）偃蓋入樓妨，盤根侵井窄。
B17n0090_p0435a04║高僧獨惆悵，為與澄嵐隔。（柯古）
B17n0090_p0435a05║200　永安坊永壽寺　三門東吴道子畫，似不得意。佛殿名會仙，本是內中梳洗殿。貞元中，有證智禪
B17n0090_p0435a06║師，往往著靈驗。或時在張櫝蘭若中治田，及夜歸寺，若在金山界，相去七百里。
B17n0090_p0435a07║201　辭　閑中好。閑中好，盡日松為侶。此趣人不知，輕風度僧語。（夢復）閑中好，塵務不縈心。坐對當
B17n0090_p0435a08║窗木，看移三面陰。（柯古）閑中好，幽磬度聲遲。卷上論題肇，畫中僧姓支。（善繼）
B17n0090_p0435a09║202　崇仁（一作聖）坊資聖寺淨土院門外，相傳吴生一夕秉燭醉畫，就中戟手，視之惡駭。院門裏盧楞伽，
B17n0090_p0435a10║嘗學吴勢，吴亦授以手訣，乃畫總持三門寺，方半，吴大賞之，謂人曰：「楞伽不得心訣，用思太苦，其能
B17n0090_p0435a11║久乎！」畫畢而卒。
B17n0090_p0435a12║203　中門窗間吴道子畫高僧，韋述贊，李嚴書。中三門外兩面上層，不知何人畫，人物頗類閻令。寺西
B17n0090_p0435a13║廊北隅楊坦畫近塔天女，明睇將瞬（一作舞）。團（一作圖）塔院北堂有鐵觀音，高三丈餘。觀音院兩廊，四十二
B17n0090_p0435a14║賢聖，韓幹畫，元中書載贊。東廊北頭散馬，不意見者，如將嘶蹀。聖僧中龍樹、商那、和修絕妙。團塔
B17n0090_p0435a15║上菩薩，李異（一作真）畫。四面花鳥，邊鸞畫。當藥上菩薩頂，𦮠葵尤佳。塔中藏千部《法華經》。
B17n0090_p0435a16║204　辭　諸畫連句：柏梁體　吴生畫勇矛戟攢，（柯古）出奇變勢千萬端，（一作出奇騁變勢萬端。善繼）蒼蒼鬼
B17n0090_p0436a01║怪層壁寬，（夢復）睹之忽忽毛髮寒，（柯古）稜伽之力所痑瘢（一作疲殫，一作所痹，柯古）李真、周昉優劣難，（夢復）活
B17n0090_p0436a02║禽生卉推邊鸞，（柯古）花房嫩彩猶未乾，（善繼）韓幹變態如激湍，（夢復）惜哉壁畫勢未殫，（柯古）後人新畫何漫
B17n0090_p0436a03║汗。（善繼）
B17n0090_p0436a04║205　晉昌坊楚國寺寺內有楚哀王等金身銅像。哀王繡襖半袖猶在。長慶中，賜織成雙鳳夾黃襖
B17n0090_p0436a05║子，鎮在寺中。門內有放生池。太和中，賜白氊黃胯衫。寺牆西朱泚宅。
B17n0090_p0436a06║206　事徵　地獄等活（約上人）八抹洛伽（義上人）波吒（昇上人）壞從獄不生（柯古）鉛河（約上人）劍林（義上人）烊銅（昇上人）
B17n0090_p0436a07║207　諸上人以予該悉內典，請予獨徵。無中蔭五無間黑繩赤樹，火厚二百肘，風吹二千年。阹陀羅
B17n0090_p0436a08║炭，鉢頭摩赫護量五十由旬，舌長三車賒銅鷲鐵蟻阿鼻十一義，九千鉢頭摩如一裟訶麻，百年餘一
B17n0090_p0436a09║晝。（並柯古）
B17n0090_p0436a10║208　慈恩寺　寺本淨覺故伽藍，因而營建焉，凡十餘院，總一千八百九十七間，敕度三百僧。初，三
B17n0090_p0436a11║藏自西域廻，詔太常卿江夏王道宗設九部樂，迎經像入寺，綵車凡千餘輛，上御安福門觀之。太宗嘗賜
B17n0090_p0436a12║三藏衲，約直百餘金，其工無針綖之迹。初，三藏翻《因明》，譯經僧栖玄，以論示尚藥奉御呂才，才遂張
B17n0090_p0436a13║之廣衢，指其長短，著《破義圖》。其序云：豈謂象繫之表，猶開八正之門；形器之先，更弘二知之教。立
B17n0090_p0436a14║難四十餘條。詔才就寺對論。三藏謂才云：「檀越平生未見太玄，詔問須臾即解。由來不窺象戲，
B17n0090_p0436a15║試造旬日即成。以此有限之心，逢事即欲穿鑿。」因重申所難，一一收攝，析毫藏耳，衮衮不窮，凡數
B17n0090_p0436a16║千言。才屈不能領，辭屈禮拜。塔西面畫濕耳師子，仰摹蟠龍，尉遲畫。及花子鉢、曼殊，皆一時絕妙。
B17n0090_p0437a01║209　寺中柿樹、白牡丹，是法力上人手植。上人時常執爐循諸屋壁，有變相處，輒獻虔祝，年無虛
B17n0090_p0437a02║月。又殿庭大莎羅樹，大曆中，安西所進。其木樁賜此寺四橛，橛皆灼固。其木大德行逢自種之，一株
B17n0090_p0437a03║不活。
B17n0090_p0437a04║
B17n0090_p0437a05║
B17n0090_p0437a06║
B17n0090_p0437a07║
B17n0090_p0437a08║
B17n0090_p0437a09║
B17n0090_p0437a10║
B17n0090_p0437a11║
B17n0090_p0437a12║
B17n0090_p0437a13║
B17n0090_p0437a14║
B17n0090_p0437a15║
B17n0090_p0437a16║
B17n0090_p0437a17║
B17n0090_p0438a01║
B17n0090_p0438a02║
B17n0090_p0438a03║
B17n0090_p0438a04║
B17n0090_p0438a05║
B17n0090_p0438a06║
B17n0090_p0438a07║
B17n0090_p0438a08║
B17n0090_p0438a09║
B17n0090_p0438a10║
B17n0090_p0438a11║
B17n0090_p0438a12║
B17n0090_p0438a13║
B17n0090_p0438a14║