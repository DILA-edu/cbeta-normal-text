B17n0091_p0498a01║
B17n0091_p0498a02║魏書卷一百一十四
B17n0091_p0498a03║
B17n0091_p0498a04║釋老志十第二十
B17n0091_p0498a05║
B17n0091_p0498a06║大人有作，司牧生民，結繩以往，書契所絕，故靡得而知焉。自羲軒已還，至於三代，
B17n0091_p0498a07║其神言秘策，蘊圖緯之文，範世率民，垂墳典之迹。秦肆其毒，滅於灰燼；漢採遺籍，復若丘
B17n0091_p0498a08║山。司馬遷區別異同，有陰陽、儒、墨、名、法、道德六家之義。劉歆著七略，班固志藝文，釋
B17n0091_p0498a09║氏之學，所未曾紀。案漢武元狩中，遣霍去病討匈奴，至臯蘭，過居延，斬首大獲。昆邪王
B17n0091_p0498a10║殺休屠王，將其眾五萬來降。獲其金人，帝以為大神，列於甘泉宮。金人率長丈餘，不祭
B17n0091_p0498a11║祀，但燒香禮拜而已。此則佛道流通之漸也。
B17n0091_p0498a12║及開西域，遣張騫使大夏還，傳其旁有身毒國，一名天竺，始聞有浮屠之教。哀帝元壽
B17n0091_p0498a13║元年，博士弟子秦景憲受大月氏王使伊存口授浮屠經。中土聞之，未之信了也。後孝明帝
B17n0091_p0498a14║夜夢金人，項有日光飛行殿庭，乃訪羣臣，傅毅始以佛對。帝遣郎中蔡愔、博士弟子秦
B17n0091_p0498a15║景等使於天竺，寫浮屠遺範。愔仍與沙門攝摩騰、竺法蘭東還洛陽。中國有沙門及跪拜之
B17n0091_p0499a01║法，自此始也。愔又得佛經四十二章及釋迦立像。明帝令畫工圖佛像，置清涼臺及顯節陵
B17n0091_p0499a02║上，經緘於蘭臺石室。愔之還也，以白馬負經而至，漢因立白馬寺於洛城雍門西。摩騰、
B17n0091_p0499a03║法蘭咸卒於此寺。
B17n0091_p0499a04║
B17n0091_p0499a05║浮屠正號曰佛陀，佛陀與浮圖聲相近，皆西方言，其來轉為二音。華言譯之則謂淨覺，
B17n0091_p0499a06║言滅穢成明，道為聖悟。凡其經旨，大抵言生生之類，皆因行業而起。有過去、當今、未來，
B17n0091_p0499a07║歷三世，識神常不滅。凡為善惡，必有報應。漸積勝業，陶冶粗鄙，經無數形，澡練神
B17n0091_p0499a08║明，乃致無生而得佛道。其間階次心行，等級非一，皆緣淺以至深，藉微而為著。率在
B17n0091_p0499a09║於積仁順，蠲嗜慾，習虛靜而成通照也。故其始修心則依佛、法、僧，謂之三歸，若君子之三
B17n0091_p0499a10║畏也。又有五戒，去殺、盜、淫、妄言、飲酒，大意與仁、義、禮、智、信同，名為異耳。云奉持之，
B17n0091_p0499a11║則生天人勝處，虧犯則墜鬼畜諸苦。又善惡生處，凡有六道焉。
B17n0091_p0499a12║諸服其道者，則剃落鬚髮，釋累辭家，結師資，遵律度，相與和居，治心修淨，行乞以自
B17n0091_p0499a13║給。謂之沙門，或曰桑門，亦聲相近，總謂之僧，皆胡言也。僧，譯為和命眾，桑門為息心，
B17n0091_p0499a14║比丘為行乞。俗人之信憑道法者，男曰優婆塞，女曰優婆夷。其為沙門者，初修十誡，曰沙
B17n0091_p0499a15║彌，而終於二百五十，則具足成大僧。婦入道者曰比丘尼。其誡至于五百，皆以□為
B17n0091_p0500a01║本，隨事增數，在於防心、攝身、正口。心去貪、忿、癡，身除殺、淫、盜，口斷妄、雜、諸非
B17n0091_p0500a02║正言，總謂之十善道。能具此，謂之三業清淨。凡人修行粗為極。云可以達惡善報，漸
B17n0091_p0500a03║階聖迹。初階聖者，有三種人，其根業各差，謂之三乘，聲聞乘、緣覺乘、大乘。取其可
B17n0091_p0500a04║乘運以至道為名。此三人惡迹已盡，但修心盪累，濟物進德。初根人為小乘，行四諦法；中
B17n0091_p0500a05║根人為中乘，受十二因緣；上根人為大乘，則修六度。雖階三乘，而要由修進萬行，拯度億
B17n0091_p0500a06║流，彌歷長遠，乃可登佛境矣。
B17n0091_p0500a07║所謂佛者，本號釋迦文者，譯言能仁，謂德充道備，堪濟萬物也。釋迦前有六佛，釋迦
B17n0091_p0500a08║繼六佛而成道，處今賢劫。文言將來有彌勒佛，方繼釋迦而降世。釋迦即天竺迦維衛國
B17n0091_p0500a09║王之子。天竺其總稱，迦維別名也。初，釋迦於四月八日夜，從母右脅而生。既生，姿相超
B17n0091_p0500a10║異者三十二種。天降嘉瑞以應之，亦三十二。其本起經說之備矣。釋迦生時，當周莊王九
B17n0091_p0500a11║年。春秋魯莊公七年夏四月，恒星不見，夜明，是也。至魏武定八年，凡一千二百三十七年
B17n0091_p0500a12║云。釋迦年三十成佛，導化羣生，四十九載，乃於拘尸那城娑羅雙樹間，以二月十五日而入
B17n0091_p0500a13║般涅槃。涅槃譯云滅度，或言常樂我淨，明無遷謝及諸苦累也。
B17n0091_p0500a14║諸佛法身有二種義，一者真實，二者權應。真實身，謂至極之體，妙絕拘累，不得以方
B17n0091_p0500a15║處期，不可以形量限，有感斯應，體常湛然。權應身者，謂和光六道，同塵萬類，生滅隨時，
B17n0091_p0501a01║修短應物，形由感生，體非實有。權形雖謝，真體不遷，但時無妙感，故莫得常見耳。明佛生
B17n0091_p0501a02║非實生，滅非實滅也。佛既謝世，香木焚尸。靈骨分碎，大小如粒，擊之不壞，焚亦不燋，或
B17n0091_p0501a03║有光明神驗，胡言謂之「舍利」。弟子收奉，置之寶瓶，竭香花，致敬慕，建宮宇，謂為「塔」。
B17n0091_p0501a04║塔亦胡言，猶宗廟也，故世稱塔廟。於後百年，有王阿育，以神力分佛舍利，役諸鬼神，
B17n0091_p0501a05║造八萬四千塔，布於世界，皆同日而就。今洛陽、彭城、姑臧、臨淄皆有阿育王寺，蓋承
B17n0091_p0501a06║其遺迹焉。釋迦雖般涅槃，而留影迹爪齒於天竺，於今猶在。中土來往，並稱見之。
B17n0091_p0501a07║初，釋迦所說教法，既涅槃後，有聲聞弟子大迦葉、阿難等五百人，撰集著錄。阿難親
B17n0091_p0501a08║承囑授，多聞總持，蓋能綜覈深致，無所漏失。乃綴文字，撰載三藏十二部經，如九流之異
B17n0091_p0501a09║統，其大歸終以三乘為本。後數百年，有羅漢、菩薩相繼著論，贊明經義，以破外道，摩訶衍，
B17n0091_p0501a10║大、小阿毗曇，中論，十二門論，百法論，成實論等是也。皆傍諸藏部大義，假立外問，而以
B17n0091_p0501a11║內法釋之。
B17n0091_p0501a12║
B17n0091_p0501a13║漢章帝時，楚王英喜為浮屠齋戒，遣郎中令奉黃縑白紈三十匹，詣國相以贖愆。詔報
B17n0091_p0501a14║曰：「楚王尚浮屠之仁祠，潔齋三月，與神為誓，何嫌何疑，當有悔吝。其還贖，以助伊蒲塞、
B17n0091_p0501a15║桑門之盛饌。」因以班示諸國。桓帝時，襄楷言佛陀、黃老道以諫，欲令好生惡殺，少嗜慾，
B17n0091_p0502a01║去奢泰，尚無為。魏明帝曾欲壞宮西佛圖。外國沙門乃金盤盛水，置於殿前，以佛舍利投
B17n0091_p0502a02║之於水，乃有五色光起，於是帝歎曰：「自非靈異，安得爾乎？」遂徙於道東，為作周閣百
B17n0091_p0502a03║間。佛圖故處，鑿為濛氾池，種芙蓉於中。後有天竺沙門曇柯迦羅入洛，宣譯誡律，中國誡
B17n0091_p0502a04║律之始也。自洛中構白馬寺，盛飾佛圖，畫迹甚妙，為四方式。凡宮塔制度，猶依天竺舊狀
B17n0091_p0502a05║而重構之，從一級至三、五、七、九。世人相承，謂之「浮圖」，或云「佛圖」。晉世，洛中佛圖
B17n0091_p0502a06║有四十二所矣。漢世沙門，皆衣赤布，後乃易以雜色。
B17n0091_p0502a07║晉元康中，有胡沙門支恭明譯佛經維摩、法華、三本起等。微言隱義，未之能究。後有
B17n0091_p0502a08║沙門常山衛道安性聰敏，日誦經萬餘言，研求幽旨。慨無師匠，獨坐靜室十二年，覃思構
B17n0091_p0502a09║精，神悟妙賾，以前所出經，多有舛駁，乃正其乖謬。石勒時，有天竺沙門浮圖澄，少於烏萇
B17n0091_p0502a10║國就羅漢入道，劉曜時到襄國。後為石勒所宗信，號為大和尚，軍國規謨頗訪之，所言多
B17n0091_p0502a11║驗。道安曾至鄴候澄，澄見而異之。澄卒後，中國紛亂，道安乃率門徒，南遊新野。欲令玄
B17n0091_p0502a12║宗在所流布，分遣弟子，各趣諸方。法汰詣揚州，法和入蜀，道安與慧遠之襄陽。道安後入
B17n0091_p0502a13║苻堅，堅素欽德問，既見，宗以師禮。時西域有胡沙門鳩摩羅什，思通法門，道安思與講釋，
B17n0091_p0502a14║每勸堅致羅什。什亦承安令問，謂之東方聖人，或時遙拜致敬。道安卒後二十餘載而羅什
B17n0091_p0502a15║至長安，恨不及安，以為深慨。道安所正經義，與羅什譯出，符會如一，初無乖舛。於是法
B17n0091_p0503a01║旨大著中原。
B17n0091_p0503a02║
B17n0091_p0503a03║魏先建國於玄朔，風俗淳一，無為以自守，與西域殊絕，莫能往來。故浮圖之教，未之
B17n0091_p0503a04║得聞，或聞而未信也。及神元與魏、晉通聘，文帝久在洛陽，昭成又至襄國，乃備究南夏
B17n0091_p0503a05║佛法之事。太祖平中山，經略燕趙，所逕郡國佛寺，見諸沙門、道士，皆致精敬，禁軍旅無有
B17n0091_p0503a06║所犯。帝好黃老，頗覽佛經。但天下初定，戎車屢動，庶事草創，未建圖宇，招延僧眾也。
B17n0091_p0503a07║然時時旁求。先是，有沙門僧朗，與其徒隱于泰山之琨[王*而]谷。帝遣使致書，以繒、素、旃罽、
B17n0091_p0503a08║銀鉢為禮。今猶號曰朗公谷焉。天興元年，下詔曰：「夫佛法之興，其來遠矣。濟益之功，
B17n0091_p0503a09║冥及存沒，神蹤遺軌，信可依憑。其敕有司，於京城建飾容範，修整宮舍，令信向之徒，
B17n0091_p0503a10║有所居止。」是歲，始作五級佛圖、耆闍崛山及須彌山殿，加以繢飾。別構講堂、禪堂及沙門
B17n0091_p0503a11║座，莫不嚴具焉。太宗踐位，遵太祖之業，亦好黃老，又崇佛法，京邑四方，建立圖像，仍令
B17n0091_p0503a12║沙門敷導民俗。
B17n0091_p0503a13║初，皇始中，趙郡有沙門法果，誡行精至，開演法籍。太祖聞其名，詔以禮徵赴京師。
B17n0091_p0503a14║後以為道人統，綰攝僧徒。每與帝言，多所愜允，供施甚厚。至太宗，彌加崇敬，永興中，前
B17n0091_p0503a15║後授以輔國、宜城子、忠信侯、安成公之號，皆固辭。帝常親幸其居，以門小狹，不容輿輦，
B17n0091_p0504a01║更廣大之。年八十餘，泰常中卒。未殯，帝三臨其喪，追贈老壽將軍、趙胡靈公。初，法果每
B17n0091_p0504a02║言，太祖明叡好道，即是當今如來，沙門宜應盡禮，遂常致拜。謂人曰：「能鴻道者人主也，
B17n0091_p0504a03║我非拜天子，乃是禮佛耳。」法果四十，始為沙門。有子曰猛，詔令襲果所加爵。帝後幸廣
B17n0091_p0504a04║宗，有沙門曇證，年且百歲。邀見於路，奉致果物。帝敬其年老志力不衰，亦加以老壽將
B17n0091_p0504a05║軍號。
B17n0091_p0504a06║是時，鳩摩羅什為姚興所敬，於長安草堂寺集義學八百人，重譯經本。羅什聰辯有淵
B17n0091_p0504a07║思，達東西方言。時沙門道肜、僧略、道恒、道𧝼、僧肇、曇影等，與羅什共相提挈，發明
B17n0091_p0504a08║幽致。諸深大經論十有餘部，更定章句，辭義通明，至今沙門共所祖習。道肜等皆識學洽
B17n0091_p0504a09║通，僧肇尤為其最。羅什之撰譯，僧肇常執筆，定諸辭義，注維摩經，又著數論，皆有妙旨，
B17n0091_p0504a10║學者宗之。
B17n0091_p0504a11║又沙門法顯，慨律藏不具，自長安遊天竺。歷三十餘國，隨有經律之處，學其書語，譯
B17n0091_p0504a12║而寫之。十年，乃於南海師子國，隨商人汎舟東下。晝夜昏迷，將二百日。乃至青州長廣
B17n0091_p0504a13║郡不其勞山，南下乃出海焉。是歲，神瑞二年也。法顯所逕諸國，傳記之，今行於世。其
B17n0091_p0504a14║所得律，通譯未能盡正。至江南，更與天竺禪師跋陀羅辯定之，謂之僧祇律，大備于前，為
B17n0091_p0504a15║今沙門所持受。先是，有沙門法領，從揚州入西域，得華嚴經本。定律後數年，跋陀羅共沙
B17n0091_p0505a01║門法業重加譯撰，宣行於時。
B17n0091_p0505a02║
B17n0091_p0505a03║世祖初即位，亦遵太祖、太宗之業，每引高德沙門，與共談論。於四月八日，輿諸佛像，
B17n0091_p0505a04║行於廣衢，帝親御門樓，臨觀散花，以致禮敬。
B17n0091_p0505a05║先是，沮渠蒙遜在涼州，亦好佛法。有罽賓沙門曇摩讖，習諸經論。於姑臧，與沙門智
B17n0091_p0505a06║嵩等，譯涅槃諸經十餘部。又曉術數、禁呪，歷言他國安危，多所中驗。蒙遜每以國事諮
B17n0091_p0505a07║之。神䴥中，帝命蒙遜送讖詣京師，惜而不遣。既而，懼魏威責，遂使人殺讖。讖死之日，
B17n0091_p0505a08║謂門徒曰：「今時將有客來，可早食以待之。」食訖而走使至。時人謂之知命。智嵩亦爽悟，
B17n0091_p0505a09║篤志經籍。後乃以新出經論，於涼土教授。辯論幽旨，著涅槃義記。戒行峻整，門人齊肅。
B17n0091_p0505a10║知涼州將有兵役，與門徒數人，欲往胡地。道路飢饉，絕糧積日，弟子求得禽獸肉，請嵩強
B17n0091_p0505a11║食。嵩以戒自誓，遂餓死於酒泉之西山。弟子積薪焚其屍，骸骨灰燼，唯舌獨全，色狀不
B17n0091_p0505a12║變。時人以為誦說功報。涼州自張軌後，世信佛教。敦煌地接西域，道俗交得其舊式，村
B17n0091_p0505a13║塢相屬，多有塔寺。太延中，涼州平，徙其國人於京邑，沙門佛事皆俱東，象教彌增矣。尋
B17n0091_p0505a14║以沙門眾多，詔罷年五十已下者。
B17n0091_p0505a15║世祖初平赫連昌，得沙門惠始，姓張。家本清河，聞羅什出新經，遂詣長安見之，觀習
B17n0091_p0506a01║經典。坐禪於白渠北，晝則入城聽講，夕則還處靜坐。三輔有識多宗之。劉裕滅姚泓，留
B17n0091_p0506a02║子義真鎮長安，義真及僚佐皆敬重焉。義真之去長安也，赫連屈丐追敗之，道俗少長咸見
B17n0091_p0506a03║坑戮。惠始身被白刃，而體不傷。眾大怪異，言於屈丐。屈丐大怒，召惠始於前，以所持寶
B17n0091_p0506a04║劍擊之，又不能害，乃懼而謝罪。統萬平，惠始到京都，多所訓導，時人莫測其迹。世祖甚
B17n0091_p0506a05║重之，每加禮敬。始自習禪，至於沒世，稱五十餘年，未嘗寢臥。或時跣行，雖履泥塵，初不
B17n0091_p0506a06║汙足，色愈鮮白，世號之曰白脚師。太延中，臨終於八角寺，齊潔端坐，僧徒滿側，凝泊而
B17n0091_p0506a07║絕。停屍十餘日，坐既不改，容色如一，舉世神異之。遂瘞寺內。至真君六年，制城內不得
B17n0091_p0506a08║留瘞，乃葬於南郊之外。始死十年矣，開殯儼然，初不傾壞。送葬者六千餘人，莫不感慟。
B17n0091_p0506a09║中書監高允為其傳，頌其德迹。惠始冢上，立石精舍，圖其形像。經毀法時，猶自全立。
B17n0091_p0506a10║
B17n0091_p0506a11║世祖即位，富於春秋。既而銳志武功，每以平定禍亂為先。雖歸宗佛法，敬重沙門，而
B17n0091_p0506a12║未存覽經教，深求緣報之意。及得寇謙之道，帝以清淨無為，有仙化之證，遂信行其術。時
B17n0091_p0506a13║司徒崔浩，博學多聞，帝每訪以大事。浩奉謙之道，尤不信佛，與帝言，數加非毀，常謂虛
B17n0091_p0506a14║誕，為世費害。帝以其辯博，頗信之。會蓋吳反杏城，關中騷動，帝乃西伐，至於長安。先
B17n0091_p0506a15║是，長安沙門種麥寺內，御騶牧馬於麥中，帝入觀馬。沙門飲從官酒，從官入其便室，見大
B17n0091_p0507a01║有弓矢矛盾，出以奏聞。帝怒曰：「此非沙門所用，當與蓋吳通謀，規害人耳！」命有司案誅
B17n0091_p0507a02║一寺，閱其財產，大得釀酒具及州郡牧守富人所寄藏物，蓋以萬計。又為屈室，與貴室女私
B17n0091_p0507a03║行淫亂。帝既忿沙門非法，浩時從行，因進其說。詔誅長安沙門，焚破佛像，敕留臺下四方
B17n0091_p0507a04║令，一依長安行事。又詔曰：「彼沙門者，假西戎虛誕，妄生妖孽，非所以一齊政化，布淳德
B17n0091_p0507a05║於天下也。自王公已下，有私養沙門者，皆送官曹，不得隱匿。限今年二月十五日，過期不
B17n0091_p0507a06║出，沙門身死，容止者誅一門。」
B17n0091_p0507a07║時恭宗為太子監國，素敬佛道。頻上表，陳刑殺沙門之濫，又非圖像之罪。今罷其道，
B17n0091_p0507a08║杜諸寺門，世不修奉，土木丹青，自然毀滅。如是再三，不許。乃下詔曰：「昔後漢荒君，信
B17n0091_p0507a09║惑邪偽，妄假睡夢，事胡妖鬼，以亂天常，自古九州之中無此也。夸誕大言，不本人情。叔
B17n0091_p0507a10║季之世，闇君亂主，莫不眩焉。由是政教不行，禮義大壞，鬼道熾盛，視王者之法，蔑如也。
B17n0091_p0507a11║自此以來，代經亂禍，天罰亟行，生民死盡，五服之內，鞠為丘墟，千里蕭條，不見人迹，皆由
B17n0091_p0507a12║於此。朕承天緒，屬當窮運之弊，欲除偽定真，復羲農之治。其一切盪除胡神，滅其蹤迹，
B17n0091_p0507a13║庶無謝於風氏矣。自今以後，敢有事胡神及造形像泥人、銅人者，門誅。雖言胡神，問今胡
B17n0091_p0507a14║人，共云無有。皆是前世漢人無賴子弟劉元真、呂伯強之徒，接乞胡之誕言，用老莊之
B17n0091_p0507a15║虛假，附而益之，皆非真實。至使王法廢而不行，蓋大姦之魁也。有非常之人，然後能行非
B17n0091_p0508a01║常之事。非朕孰能去此歷代之偽物！有司宣告征鎮諸軍、刺史，諸有佛圖形像及胡經，盡
B17n0091_p0508a02║皆擊破焚燒，沙門無少長悉坑之。」是歲，真君七年三月也。恭宗言雖不用，然猶緩宣詔書，
B17n0091_p0508a03║遠近皆豫聞知，得各為計。四方沙門，多亡匿獲免，在京邑者，亦蒙全濟。金銀寶像及諸經
B17n0091_p0508a04║論，大得秘藏。而土木宮塔，聲教所及，莫不畢毀矣。
B17n0091_p0508a05║始謙之與浩同從車駕，苦與浩諍，浩不肯，謂浩曰：「卿今促年受戮，滅門戶矣。」後四
B17n0091_p0508a06║年，浩誅，備五刑，時年七十。浩既誅死，帝頗悔之。業已行，難中修復。恭宗潛欲興之，未
B17n0091_p0508a07║敢言也。佛淪廢終帝世，積七八年。然禁稍寬㢮，篤信之家，得密奉事，沙門專至者，猶竊
B17n0091_p0508a08║法服誦習焉。唯不得顯行於京都矣。
B17n0091_p0508a09║先是，沙門曇曜有操尚，又為恭宗所知禮。佛法之滅，沙門多以餘能自效，還俗求見。
B17n0091_p0508a10║曜誓欲守死，恭宗親加勸喻，至於再三，不得已，乃止。密持法服器物，不暫離身，聞者歎
B17n0091_p0508a11║重之。
B17n0091_p0508a12║
B17n0091_p0508a13║高宗踐極，下詔曰：「夫為帝王者，必祗奉明靈，顯彰仁道，其能惠著生民，濟益群品者，
B17n0091_p0508a14║雖在古昔，猶序其風烈。是以春秋嘉崇明之禮，祭典載功施之族。況釋迦如來功濟大千，
B17n0091_p0508a15║惠流塵境，等生死者歎其達觀，覽文義者，貴其妙明，助王政之禁律，益仁智之善性，排斥群
B17n0091_p0509a01║邪，開演正覺。故前代已來，莫不崇尚，亦我國家常所尊事也。世祖太武皇帝，開廣邊荒，
B17n0091_p0509a02║德澤遐及。沙門道士善行純誠，惠始之倫，無遠不至，風義相感，往往如林。夫山海之深，
B17n0091_p0509a03║怪物多有，姦淫之徒，得容假託，講寺之中，致有兇黨。是以先朝因其瑕釁，戮其有罪。有
B17n0091_p0509a04║司失旨，一切禁斷。景穆皇帝每為慨然，值軍國多事，未遑修復。朕承洪緒，君臨萬邦，思
B17n0091_p0509a05║述先志，以隆斯道。今制諸州郡縣，於眾居之所，各聽建佛圖一區，任其財用，不制會限。
B17n0091_p0509a06║其好樂道法，欲為沙門，不問長幼，出於良家，性行素篤，無諸嫌穢，鄉里所明者，聽其出家。
B17n0091_p0509a07║率大州五十，小州四十人，其郡遙遠臺者十人。各當局分，皆足以化惡就善，播揚道教也。」
B17n0091_p0509a08║天下承風，朝不及夕，往時所毀圖寺，仍還修矣。佛像經論，皆復得顯。
B17n0091_p0509a09║京師沙門師賢，本罽賓國王種人，少入道，東遊涼城，涼平赴京。罷佛法時，師賢假為
B17n0091_p0509a10║醫術還俗，而守道不改。於修復日，即反沙門，其同輩五人。帝乃親為下髮。師賢仍為道
B17n0091_p0509a11║人統。是年，詔有司為石像，令如帝身。既成，顏上足下，各有黑石，冥同帝體上下黑子。
B17n0091_p0509a12║論者以為純誠所感。興光元年秋，敕有司於五級大寺內，為太祖已下五帝，鑄釋迦立像
B17n0091_p0509a13║五，各長一丈六尺，都用赤金二十五萬斤。太安初，有師子國胡沙門邪奢遺多、浮陀難提
B17n0091_p0509a14║等五人，奉佛像三，到京都。皆云，備歷西域諸國，見佛影迹及肉髻，外國諸王相承，咸遣工
B17n0091_p0509a15║匠，摹寫其容，莫能及難提所造者，去十餘步，視之炳然，轉近轉微。又沙勒胡沙門，赴京師
B17n0091_p0510a01║致佛鉢并畫像迹。
B17n0091_p0510a02║和平初，師賢卒。曇曜代之，更名沙門統。初曇曜以復佛法之明年，自中山被命赴京，
B17n0091_p0510a03║值帝出，見于路，御馬前銜曜衣，時以為馬識善人。帝後奉以師禮。曇曜白帝，於京城西武
B17n0091_p0510a04║州塞，鑿山石壁，開窟五所，鐫建佛像各一。高者七十尺，次六十尺，彫飾奇偉，冠於一世。
B17n0091_p0510a05║曇曜奏：平齊戶及諸民，有能歲輸穀六十斛入僧曹者，即為「僧祇戶」，粟為「僧祇粟」，至於
B17n0091_p0510a06║儉歲，賑給飢民。又請民犯重罪及官奴以為「佛圖戶」，以供諸寺掃洒，歲兼營田輸粟。高
B17n0091_p0510a07║宗並許之。於是僧祇戶、粟及寺戶，徧於州鎮矣。曇曜又與天竺沙門常那邪舍等，譯出新
B17n0091_p0510a08║經十四部。又有沙門道進、僧超、法存等，並有名於時，演唱諸異。
B17n0091_p0510a09║
B17n0091_p0510a10║顯祖即位，敦信尤深，覽諸經論，好老莊。每引諸沙門及能談玄之士，與論理要。初高
B17n0091_p0510a11║宗太安末，劉駿於丹陽中興寺設齋。有一沙門，容止獨秀，舉眾往目，皆莫識焉。沙門惠璩
B17n0091_p0510a12║起問之，答名惠明。又問所住，答云，從天安寺來。語訖，忽然不見。駿君臣以為靈感，改
B17n0091_p0510a13║中興為天安寺。是後七年而帝踐祚，號天安元年。是年，劉彧徐州刺史薛安都始以城地來
B17n0091_p0510a14║降。明年，盡有淮北之地。其歲，高祖誕載。於時起永寧寺，構七級佛圖，高三百餘尺，基
B17n0091_p0510a15║架博敞，為天下第一。又於天宮寺，造釋迦立像。高四十三尺，用赤金十萬斤，黃金六百
B17n0091_p0511a01║斤。皇興中，又構三級石佛圖。榱棟楣楹，上下重結，大小皆石，高十丈。鎮固巧密，為京
B17n0091_p0511a02║華壯觀。
B17n0091_p0511a03║高祖踐位，顯祖移御北苑崇光宮，覽習玄籍。建鹿野佛圖於苑中之西山，去崇光右十
B17n0091_p0511a04║里，巖房禪堂，禪僧居其中焉。
B17n0091_p0511a05║延興二年夏四月，詔曰：「比丘不在寺舍，遊涉村落，交通姦猾，經歷年歲。令民間五
B17n0091_p0511a06║五相保，不得容止。無籍之僧，精加隱括，有者送付州鎮，其在畿郡，送付本曹。若為三寶
B17n0091_p0511a07║巡民教化者，在外齎州鎮維那文移，在臺者齎都維那等印牒，然後聽行。違者加罪。」又詔
B17n0091_p0511a08║曰：「內外之人，興建福業，造立圖寺，高敞顯博，亦足以輝隆至教矣。然無知之徒，各相高
B17n0091_p0511a09║尚，貧富相競，費竭財產，務存高廣，傷殺昆蟲含生之類。苟能精致，累土聚沙，福鍾不朽。
B17n0091_p0511a10║欲建為福之因，未知傷生之業。朕為民父母，慈養是務。自今一切斷之。」又詔曰：「夫信誠
B17n0091_p0511a11║則應遠，行篤則感深，歷觀先世靈瑞，乃有禽獸易色，草木移性。濟州東平郡，靈像發輝，變
B17n0091_p0511a12║成金銅之色。殊常之事，絕於往古；熙隆妙法，理在當今。有司與沙門統曇曜令州送像達
B17n0091_p0511a13║都，使道俗咸覩實相之容，普告天下，皆使聞知。」
B17n0091_p0511a14║三年十二月，顯祖因田鷹獲鴛鴦一，其偶悲鳴，上下不去。帝乃惕然，問左右曰：「此飛
B17n0091_p0511a15║鳴者，為雌為雄？」左右對曰：「臣以為雌。」帝曰：「何以知？」對曰：「陽性剛，陰性柔，以剛柔
B17n0091_p0512a01║推之，必是雌矣。」帝乃慨然而歎曰：「雖人鳥事別，至於資識性情，竟何異哉！」於是下詔，禁
B17n0091_p0512a02║斷鷙鳥，不得畜焉。
B17n0091_p0512a03║
B17n0091_p0512a04║承明元年八月，高祖於永寧寺，設太法供，度良家男女為僧尼者百有餘人，帝為剃髮，
B17n0091_p0512a05║施以僧服，令修道戒，資福於顯祖。是月，又詔起建明寺。太和元年二月，幸永寧寺設齋，
B17n0091_p0512a06║赦死罪囚。三月，又幸永寧寺設會，行道聽講，命中、祕二省與僧徒討論佛義，施僧衣服、寶
B17n0091_p0512a07║器有差。又於方山太祖營壘之處，建思遠寺。自興光至此，京城內寺新舊且百所，僧尼
B17n0091_p0512a08║二千餘人，四方諸寺六千四百七十八，僧尼七萬七千二百五十八人。四年春，詔以鷹師為
B17n0091_p0512a09║報德寺。九年秋，有司奏，上谷郡比丘尼惠香，在北山松樹下死，屍形不壞。爾來三年，
B17n0091_p0512a10║士女觀者有千百。於時人皆異之。十年冬，有司又奏：「前被敕以勒籍之初，愚民僥倖，假
B17n0091_p0512a11║稱入道，以避輸課，其無籍僧尼罷遣還俗。重被旨，所檢僧尼，寺主、維那當寺隱審。其有
B17n0091_p0512a12║道行精勤者，聽仍在道；為行凡粗者，有籍無籍，悉罷歸齊民。今依旨簡遣，其諸州還俗者，
B17n0091_p0512a13║僧尼合一千三百二十七人。」奏可。十六年詔：「四月八日、七月十五日，聽大州度一百人為
B17n0091_p0512a14║僧尼，中州五十人，下州二十人，以為常準，著於令。」十七年，詔立僧制四十七條。十九年
B17n0091_p0512a15║四月，帝幸徐州白塔寺。顧謂諸王及侍官曰：「此寺近有名僧嵩法師，受成實論於羅什，在
B17n0091_p0513a01║此流通。後授淵法師，淵法師授登、紀二法師。朕每玩成實論，可以釋人染情，故至此
B17n0091_p0513a02║寺焉。」時沙門道登，雅有義業，為高祖眷賞，恒侍講論。曾於禁內與帝夜談，同見一鬼。二
B17n0091_p0513a03║十年卒，高祖甚悼惜之，詔施帛一千匹。又設一切僧齋，并命京城七日行道。又詔：「朕師
B17n0091_p0513a04║登法師奄至徂背，痛怛摧慟，不能已已。比藥治慎喪，未容即赴，便準師義，哭諸門外。」緇
B17n0091_p0513a05║素榮之。又有西域沙門名跋陀，有道業，深為高祖所敬信。詔於少室山陰，立少林寺而
B17n0091_p0513a06║居之，公給衣供。二十一年五月，詔曰：「羅什法師可謂神出五才，志入四行者也。今常住
B17n0091_p0513a07║寺，猶有遺地，欽悅修蹤，情深遐遠，可於舊堂所，為建三級浮圖。又見逼昏虐，為道殄軀，
B17n0091_p0513a08║既暫同俗禮，應有子胤，可推訪以聞，當加敘接。」
B17n0091_p0513a09║先是，立監福曹，又改為昭玄，備有官屬，以斷僧務。高祖時，沙門道順、惠覺、僧意、惠
B17n0091_p0513a10║紀、僧範、道弁、惠度、智誕、僧顯、僧義、僧利，並以義行知重。
B17n0091_p0513a11║
B17n0091_p0513a12║世宗即位，永平元年秋，詔曰：緇素既殊，法律亦異。故道教彰於互顯，禁勸各有所
B17n0091_p0513a13║宜。自今已後，眾僧犯殺人已上罪者，仍依俗斷，餘犯悉付昭玄，以內律僧制治之。二年
B17n0091_p0513a14║冬，沙門統惠深上言：「僧尼浩曠，清濁混流，不遵禁典，精粗莫別。輒與經律法師群議立
B17n0091_p0513a15║制：諸州、鎮、郡維那、上坐、寺主，各令戒律自修，咸依內禁，若不解律者，退其本次。又，出
B17n0091_p0514a01║家之人，不應犯法，積八不淨物。然經律所制，通塞有方。依律，車牛淨人，不淨之物，
B17n0091_p0514a02║不得為己私畜。唯有老病年六十以上者，限聽一乘。又，比來僧尼，或因三寶，出貸私財。
B17n0091_p0514a03║緣州外。又，出家捨著，本無凶儀，不應廢道從俗。其父母三師，遠聞凶問，聽哭三日。
B17n0091_p0514a04║若在見前，限以七日。或有不安寺舍，遊止民間，亂道生過，皆由此等。若有犯者，脫服還
B17n0091_p0514a05║民。其有造寺者，限僧五十以上，啟聞聽造。若有輒營置者，處以違敕之罪，其寺僧眾擯出
B17n0091_p0514a06║外州。僧尼之法，不得為俗人所使。若有犯者，還配本屬。其外國僧尼來歸化者，求精
B17n0091_p0514a07║檢有德行合三藏者聽住，若無德行，遣還本國，若其不去，依此僧制治罪。」詔從之。
B17n0091_p0514a08║先是，於恒農荊山造珉玉丈六像一。三年冬，迎置於洛濱之報德寺，世宗躬觀致敬。
B17n0091_p0514a09║
B17n0091_p0514a10║四年夏，詔曰：「僧祇之粟，本期濟施，儉年出貸，豐則收入。山林僧尼，隨以給施；民有
B17n0091_p0514a11║窘弊，亦即賑之。但主司冒利，規取贏息，及其徵責，不計水旱，或償利過本，或翻改券契，
B17n0091_p0514a12║侵蠹貧下，莫知紀極。細民嗟毒，歲月滋深。非所以矜此窮乏，宗尚慈拯之本意也。自今
B17n0091_p0514a13║已後，不得專委維那、都尉，可令刺史共加監括。尚書檢諸有僧祇穀之處，州別列其元
B17n0091_p0514a14║數，出入贏息，賑給多少，并貸償歲月，見在未收，上臺錄記。若收利過本，及翻改初券，依
B17n0091_p0514a15║律免之，勿復徵責。或有私債，轉施償僧，即以丐民，不聽收檢。後有出貸，先盡貧窮，徵債
B17n0091_p0515a01║之科，一準舊格。富有之家，不聽輒貸。脫仍冒濫，依法治罪。」
B17n0091_p0515a02║又尚書令高肇奏言：「謹案：故沙門統曇曜，昔於承明元年，奏涼州軍戶趙苟子等二百
B17n0091_p0515a03║家為僧祇戶，立課積粟，擬濟飢年，不限道俗，皆以拯施。又依內律，僧祇戶不得別屬一寺。
B17n0091_p0515a04║而都維那僧暹、僧頻等，進違成旨，退乖內法，肆意任情，奏求逼召，致使吁嗟之怨，盈於行
B17n0091_p0515a05║道，棄子傷生，自縊溺死，五十餘人。豈是仰贊聖明慈育之意，深失陛下歸依之心。遂令此
B17n0091_p0515a06║等，行號巷哭，叫訴無所，至乃白羽貫耳，列訟宮闕。悠悠之人，尚為哀痛，況慈悲之士，而可
B17n0091_p0515a07║安之。請聽苟子等還鄉課輸，儉乏之年，周給貧寡，若有不虞，以擬邊捍。其暹等違旨背
B17n0091_p0515a08║律，謬奏之愆，請付昭玄，依僧律推處。」詔曰：「暹等特可原之，餘如奏。」
B17n0091_p0515a09║世宗篤好佛理，每年常於禁中，親講經論，廣集名僧，標明義旨。沙門條錄，為內起居
B17n0091_p0515a10║焉。上既崇之，下彌企尚。至延昌中，天下州郡僧尼寺，積有一萬三千七百二十七所，
B17n0091_p0515a11║徒侶逾眾。
B17n0091_p0515a12║
B17n0091_p0515a13║熙平元年，詔遣沙門惠生使西域，採諸經律。正光三年冬，還京師。所得經論一百七
B17n0091_p0515a14║十部，行於世。
B17n0091_p0515a15║二年春，靈太后令曰：「年常度僧，依限大州應百人者，州郡於前十日解送三百人，其中
B17n0091_p0516a01║州二百人，小州一百人。州統、維那與官及精練簡取充數。若無精行，不得濫採。若取
B17n0091_p0516a02║非人，刺史為首，以違旨論，太守、縣令、綱僚節級連坐，統及維那移五百里外異州為僧。自
B17n0091_p0516a03║今奴婢悉不聽出家，諸王及親貴，亦不得輒啟請。有犯者，以違旨論。其僧尼輒度他人奴
B17n0091_p0516a04║婢者，亦移五百里外為僧。僧尼多養親識及他人奴婢子，年大私度為弟子，自今斷之。有
B17n0091_p0516a05║犯還俗，被養者歸本等。寺主聽容一人，出寺五百里，二人千里。私度之僧，皆由三長罪不
B17n0091_p0516a06║及己，容多隱濫。自今有一人私度，皆以違旨論。隣長為首，里、黨各相降一等。縣滿十五
B17n0091_p0516a07║人，郡滿三十人，州鎮滿三十人，免官，僚吏節級連坐。私度之身，配當州下役。」時法禁寬
B17n0091_p0516a08║褫，不能改肅也。
B17n0091_p0516a09║
B17n0091_p0516a10║景明初，世宗詔大長秋卿白整準代京靈巖寺石窟，於洛南伊闕山，為高祖、文昭皇太后
B17n0091_p0516a11║營石窟二所。初建之始，窟頂去地三百一十尺。至正始二年中，始出斬山二十三丈。至大
B17n0091_p0516a12║長秋卿王質，謂斬山太高，費功難就，奏求下移就平，去地一百尺，南北一百四十尺。永平
B17n0091_p0516a13║中，中尹劉騰奏為世宗復造石窟一，凡為三所。從景明元年至正光四年六月已前，用功八
B17n0091_p0516a14║十萬二千三百六十六。肅宗熙平中，於城內太社西，起永寧寺。靈太后親率百僚，表基立
B17n0091_p0516a15║剎。佛圖九層，高四十餘丈，其諸費用，不可勝計。景明寺佛圖，亦其亞也。至於官私寺
B17n0091_p0517a01║塔，其數甚眾。
B17n0091_p0517a02║神龜元年冬，司空公、尚書令、任城王澄奏曰：
B17n0091_p0517a03║仰惟高祖，定鼎嵩瀍，卜世悠遠。慮括終始，制洽天人，造物開符，垂之萬葉。故
B17n0091_p0517a04║都城制云，城內唯擬一永寧寺地，郭內唯擬尼寺一所，餘悉城郭之外。欲令永遵此制，
B17n0091_p0517a05║無敢踰矩。逮景明之初，微有犯禁。故世宗仰修先志，爰發明旨，城內不造立浮圖、僧
B17n0091_p0517a06║尼寺舍，亦欲絕其希覬。文武二帝，豈不愛尚佛法，蓋以道俗殊歸，理無相亂故也。但
B17n0091_p0517a07║俗眩虛聲，僧貪厚潤，雖有顯禁，猶自冒營。至正始三年，沙門統惠深有違景明之禁，
B17n0091_p0517a08║便云：「營就之寺，不忍移毀，求自今已後，更不聽立。」先旨含寬，抑典從請。前班之詔，
B17n0091_p0517a09║仍卷不行，後來私謁，彌以奔競。永平二年，深等復立條制，啟云：「自今已後，欲造寺
B17n0091_p0517a10║者，限僧五十已上，聞徹聽造。若有輒營置者，依俗違敕之罪，其寺僧眾，擯出外州。」
B17n0091_p0517a11║爾來十年，私營轉盛，罪擯之事，寂爾無聞。豈非朝格雖明，恃福共毀，僧制徒立，顧利
B17n0091_p0517a12║莫從者也。不俗不道，務為損法，人而無厭，其可極乎！
B17n0091_p0517a13║夫學迹沖妙，非浮識所辯，玄門曠寂，豈短辭能究。然淨居塵外，道家所先，功緣
B17n0091_p0517a14║冥深，匪尚華遁。苟能誠信，童子聚沙，可邁於道場，純陀儉設，足薦於雙樹。何必縱
B17n0091_p0517a15║其盜竊，資營寺觀。此乃民之多幸，非國之福也。然比日私造，動盈百數。或乘請公
B17n0091_p0518a01║地，輒樹私福，或啟得造寺，限外廣制。如此欺罔，非可稍計。臣以才劣，誠忝工
B17n0091_p0518a02║務，奉遵成規，裁量是總。所以披尋舊旨，研究圖格，輒遣府司馬陸昶、屬崔孝芬，都城
B17n0091_p0518a03║之中及郭邑之內檢括寺舍，數乘五百，空地表剎，未立塔宇，不在其數。民不畏法，
B17n0091_p0518a04║乃至於斯！自遷都已來，年踰二紀，寺奪民居，三分且一。高祖立制，非徒欲使緇素殊
B17n0091_p0518a05║途，抑亦防微深慮。世宗述之，亦不錮禁營福，當在杜塞未萌。今之僧寺，無處不有。
B17n0091_p0518a06║或比滿城邑之中，或連溢屠沽之肆，或三五少僧，共為一寺。梵唱屠音，連簷接響，像
B17n0091_p0518a07║塔纏於腥臊，性靈沒於嗜慾，真偽混居，往來紛雜。下司因習而莫非，僧曹對制而
B17n0091_p0518a08║不問。其於汙染真行，塵穢練僧，薰蕕同器，不亦甚歟！往在北代，有法秀之謀，近日
B17n0091_p0518a09║冀州，遭大乘之變。皆初假神教，以惑眾心，終設姦誑，用逞私悖。太和之制，因法秀
B17n0091_p0518a10║而杜遠，景明之禁，慮大乘之將亂。始知祖宗叡聖，防遏處深。履霜堅冰，不可
B17n0091_p0518a11║不慎。
B17n0091_p0518a12║昔如來闡教，多依山林，今此僧徒，戀著城邑。豈湫隘是經行所宜，浮諠必栖禪之
B17n0091_p0518a13║宅，當由利引其心，莫能自止。處者既失其真，造者或損其福，乃釋氏之糟糠，法中之
B17n0091_p0518a14║社鼠，內戒所不容，王典所應棄矣。非但京邑如此，天下州、鎮僧寺亦然。侵奪細民，
B17n0091_p0518a15║廣占田宅，有傷慈矜，用長嗟苦。且人心不同，善惡亦異。或有栖心真趣，道業清遠
B17n0091_p0519a01║者；或外假法服，內懷悖德者。如此之徒，宜辨涇渭。若雷同一貫，何以勸善。然覩法
B17n0091_p0519a02║贊善，凡人所知，矯俗避嫌，物情同趣。臣獨何為，孤議獨發。誠以國典一廢，追理
B17n0091_p0519a03║至難，法綱暫失，條綱將亂。是以冒陳愚見，兩願其益。
B17n0091_p0519a04║臣聞設令在於必行，立罰貴能肅物。令而不行，不如無令。罰不能肅，孰與亡罰。
B17n0091_p0519a05║頃明詔屢下，而造者更滋，嚴限驟施，而違犯不息者，豈不以假福託善，幸罪不加。人
B17n0091_p0519a06║殉其私，吏難苟劾。前制無追往之辜，後旨開自今之恕，悠悠世情，遂忽成法。今宜加
B17n0091_p0519a07║以嚴科，特設重禁，糾其來違，懲其往失。脫不峻檢，方垂容借，恐今旨雖明，復如往
B17n0091_p0519a08║日。又旨令所斷，標榜禮拜之處，悉聽不禁。愚以為，樹榜無常，禮處難驗，欲云有造，
B17n0091_p0519a09║立榜證公，須營之辭，指言嘗禮。如此則徒有禁名，實通造路。且徙御已後，斷詔四
B17n0091_p0519a10║行，而私造之徒，不懼制旨。豈是百官有司，怠於奉法？將由網漏禁寬，容託有他故
B17n0091_p0519a11║耳。如臣愚意，都城之中，雖有標榜，營造粗功，事可改立者，請依先制。在於郭外，任
B17n0091_p0519a12║擇所便。其地若買得，券證分明者，聽其轉之。若官地盜作，即令還官。若靈像既成，
B17n0091_p0519a13║不可移撤，請依今敕，如舊不禁，悉令坊內行止，不聽毀坊開門，以妨里內通巷。若被
B17n0091_p0519a14║旨者，不在斷限。郭內準此商量。其廟像嚴立，而逼近屠沽，請斷旁屠殺，以潔靈居。
B17n0091_p0519a15║雖有僧數，而事在可移者，令就閑敞，以避隘陋。如今年正月赦後造者，求依僧制，案
B17n0091_p0520a01║法科治。若僧不滿五十者，共相通容，小就大寺，必令充限。其地賣還，一如上式。自
B17n0091_p0520a02║今外州，若欲造寺，僧滿五十已上，先令本州表列，昭玄量審，奏聽乃立。若有違犯，悉
B17n0091_p0520a03║依前科。州郡已下，容而不禁，罪同違旨。庶仰遵先皇不朽之業，俯奉今旨慈悲之令，
B17n0091_p0520a04║則繩墨可全，聖道不墜矣。
B17n0091_p0520a05║奏可。未幾，天下喪亂，加以河陰之酷，朝士死者，其家多捨居宅，以施僧尼，京邑第舍，略
B17n0091_p0520a06║為寺矣。前日禁令，不復行焉。
B17n0091_p0520a07║
B17n0091_p0520a08║元象元年秋，詔曰：「梵境幽玄，義歸清曠，伽藍淨土，理絕囂塵。前朝城內，先有禁斷，
B17n0091_p0520a09║自聿來遷鄴，率由舊章。而百辟士民，届都之始，城外新城，並皆給宅。舊城中暫時普借，
B17n0091_p0520a10║更擬後須，非為永久。如聞諸人，多以二處得地，或捨舊城所借之宅，擅立為寺。知非己
B17n0091_p0520a11║有，假此一名。終恐因習滋甚，有虧恒式。宜付有司，精加隱括。且城中舊寺及宅，並有定
B17n0091_p0520a12║帳，其新立之徒，悉從毀廢。」冬，又詔：「天下牧守令長，悉不聽造寺。若有違者，不問財之
B17n0091_p0520a13║所出，并計所營功庸，悉以枉法論。」興和二年春，詔以鄴城舊宮為天平寺。
B17n0091_p0520a14║世宗以來至武定末，沙門知名者，有惠猛、惠辨、惠深、僧暹、道欽、僧獻、道晞、僧深、惠
B17n0091_p0520a15║光、惠顯、法榮、道長，並見重於當世。
B17n0091_p0521a01║
B17n0091_p0521a02║魏有天下，至於禪讓，佛經流通，大集中國，凡有四百一十五部，合一千九百一十九卷。
B17n0091_p0521a03║正光已後，天下多虞，王役尤甚，於是所在編民，相與入道，假慕沙門，實避調役，猥濫之極，
B17n0091_p0521a04║自中國之有佛法，未之有也。略而計之，僧尼大眾二百萬矣，其寺三萬有餘。流弊不歸，一
B17n0091_p0521a05║至於此，識者所以歎息也。
B17n0091_p0521a06║
B17n0091_p0521a07║
B17n0091_p0521a08║道家之原，出於老子。其自言也，先天地生，以資萬類。上處玉京，為神王之宗，下在
B17n0091_p0521a09║紫微，為飛仙之主。千變萬化，有德不德，隨感應物，厥迹無常。授軒轅於峨嵋，教帝嚳於
B17n0091_p0521a10║牧德，大禹聞長生之訣，尹喜受道德之旨。至於丹書紫字，昇玄飛步之經；玉石金光，妙有
B17n0091_p0521a11║靈洞之說。如此之文，不可勝紀。其為教也，咸蠲去邪累，澡雪心神，積行樹功，累德增善，
B17n0091_p0521a12║乃至白日昇天，長生世上。所以秦皇、漢武，甘心不息。靈帝置華蓋於濯龍，設壇場而
B17n0091_p0521a13║為禮。及張陵受道於鵠鳴，因傳天官章本千有二百，弟子相授，其事大行。齋祠跪拜，各成
B17n0091_p0521a14║法道，有三元九府、百二十官，一切諸神，咸所統攝。又稱劫數，頗類佛經。其延康、龍
B17n0091_p0521a15║漢、赤明、開皇之屬，皆其名也。及其劫終，稱天地俱壞。其書多有禁祕，非其徒也，不得輒
B17n0091_p0522a01║觀。至於化金銷玉，行符敕水，奇方妙術，萬等千條，上云羽化飛天，次稱消災滅禍。故好
B17n0091_p0522a02║異者往往而尊事之。
B17n0091_p0522a03║
B17n0091_p0522a04║初文帝入賓於晉，從者務勿塵，姿神奇偉，登仙於伊闕之山寺。識者咸云魏祚之將大。
B17n0091_p0522a05║太祖好老子之言，誦詠不倦。天興中，儀曹郎董謐因獻服食仙經數十篇。於是置仙人博
B17n0091_p0522a06║士，立仙坊，煮鍊百藥，封西山以供其薪蒸。令死罪者試服之，非其本心，多死無驗。太祖
B17n0091_p0522a07║猶將修焉。太醫周澹，苦其煎採之役，欲廢其事。乃陰令妻貨仙人博士張曜妾，得曜隱罪。
B17n0091_p0522a08║曜懼死，因請辟穀。太祖許之，給曜資用，為造靜堂於苑中，給洒掃民二家。而鍊藥之官，
B17n0091_p0522a09║仍為不息。久之，太祖意少懈，乃止。
B17n0091_p0522a10║
B17n0091_p0522a11║世祖時，道士寇謙之，字輔真，南雍州刺史讚之弟，自云寇恂之十三世孫。早好仙道，
B17n0091_p0522a12║有絕俗之心。少修張魯之術，服食餌藥，歷年無效。幽誠上達，有仙人成公興，不知何許
B17n0091_p0522a13║人，至謙之從母家傭賃。謙之嘗覲其姨，見興形貌甚強，力作不倦，請回賃興代己使役。乃
B17n0091_p0522a14║將還，令其開舍南辣田。謙之樹下坐算，興墾發致勤，時來看算。謙之謂曰：「汝但力
B17n0091_p0522a15║作，何為看此？」二三日後，復來看之，如此不已。後謙之算七曜，有所不了，惘然自失。興
B17n0091_p0523a01║謂謙之曰：「先生何為不懌？」謙之曰「我學算累年，而近算周髀不合，以此自愧。且非汝所
B17n0091_p0523a02║知，何勞問也。」興曰：「先生試隨興語布之。」俄然便決。謙之歎伏，不測興之深淺，請師事
B17n0091_p0523a03║之。興固辭不肯，但求為謙之弟子。未幾，謂謙之曰：「先生有意學道，豈能與興隱遁？」謙
B17n0091_p0523a04║之欣然從之。興乃令謙之潔齋三日，共入華山。令謙之居一石室，自出採藥，還與謙之食
B17n0091_p0523a05║藥，不復飢。乃將謙之入嵩山。有三重石室，令謙之住第二重。歷年，興謂謙之曰：「興出
B17n0091_p0523a06║後，當有人將藥來。得但食之，莫為疑怪。」尋有人將藥而至，皆是毒蟲臭惡之物，謙之大懼
B17n0091_p0523a07║出走。興還問狀，謙之具對，興歎息曰：「先生未便得仙，政可為帝王師耳。」興事謙之七年，
B17n0091_p0523a08║而謂之曰：「興不得久留，明日中應去。興亡後，先生幸為沐浴，自當有人見迎。」興乃入第
B17n0091_p0523a09║三重石室而卒。謙之躬自沐浴。明日中，有叩石室者，謙之出視，見兩童子，一持法服，一
B17n0091_p0523a10║持鉢及錫杖。謙之引入，至興尸所，興欻然而起，著衣持鉢、執杖而去。先是，有京兆灞城
B17n0091_p0523a11║人王胡兒，其叔父亡，頗有靈異。曾將胡兒至嵩高別嶺，同行觀望，見金室玉堂，有一館尤
B17n0091_p0523a12║珍麗，空而無人，題曰「成公興之館」。胡兒怪而問之，其叔父曰：「此是仙人成公興館，坐失
B17n0091_p0523a13║火燒七間屋，被謫為寇謙之作弟子七年。」始知謙之精誠遠通，興乃仙者謫滿而去。
B17n0091_p0523a14║謙之守志嵩岳，精專不懈，以神瑞二年十月乙卯，忽遇大神，乘雲駕龍，導從百靈，仙人
B17n0091_p0523a15║玉女，左右侍衛，集止山頂，稱太上老君。謂謙之曰：「往辛亥年，嵩岳鎮靈集仙宮主，表天
B17n0091_p0524a01║曹，稱自天師張陵去世已來，地上曠誠，修善之人，無所師授。嵩岳道士上谷寇謙之，立
B17n0091_p0524a02║身直理，行合自然，才任軌範，首處師位，吾故來觀汝，授汝天師之位，賜汝雲中音誦新
B17n0091_p0524a03║科之誡二十卷。號曰『並進』。」言：「吾此經誡，自天地開闢已來，不傳於世，今運數應出。
B17n0091_p0524a04║汝宣吾新科，清整道教，除去三張偽法，租米錢稅，及男女合氣之術。大道清虛，豈有斯事。
B17n0091_p0524a05║專以禮度為首，而加之以服食閉練。」使王九疑人長客之等十二人授謙之服氣導引口
B17n0091_p0524a06║訣之法。遂得辟穀，氣盛體輕，顏色殊麗。弟子十餘人，皆得其術。
B17n0091_p0524a07║泰常八年十月戊戌，有牧土上師李譜文來臨嵩岳，云：老君之玄孫，昔居代郡桑乾，以
B17n0091_p0524a08║漢武之世得道，為牧土宮主，領治三十六土人鬼之政。地方十八萬里有奇，蓋歷術一章之
B17n0091_p0524a09║數也。其中為方萬里者有三百六十方。遣弟子宣教，云嵩岳所統廣漢平土方萬里，以授
B17n0091_p0524a10║謙之。作誥曰：「吾處天宮，敷演真法，處汝道年二十二歲，除十年為竟蒙，其餘十二年，教化
B17n0091_p0524a11║雖無大功，且有百授之勞。今賜汝遷入內宮，太真太寶九州真師、治鬼師、治民師、繼天
B17n0091_p0524a12║師四錄。修勤不懈，依勞復遷。賜汝天中三真太文錄，劾召百神，以授弟子。文錄有五等，
B17n0091_p0524a13║一曰陰陽太官，二曰正府真官，三曰正房真官，四曰宿宮散官，五曰並進錄主。壇位、禮拜、
B17n0091_p0524a14║衣冠儀式各有差品。凡六十餘卷，號曰錄圖真經。付汝奉持，輔佐北方泰平真君，出天
B17n0091_p0524a15║宮靜輪之法。能興造克就，則起真仙矣。又地上生民，末劫垂及，其中行教甚難。但
B17n0091_p0525a01║令男女立壇宇，朝夕禮拜，若家有嚴君，功及上世。其中能修身練藥，學長生之術，即為真
B17n0091_p0525a02║君種民。」藥別授方，銷練金丹、雲英、八石、玉漿之法，皆有決要。上師李君手筆有數篇，其
B17n0091_p0525a03║餘，皆正真書曹趙道覆所書。古文鳥迹，篆隸雜體，辭義約辯，婉而成章。大自與世禮相
B17n0091_p0525a04║準，擇賢推德，信者為先，勤者次之。又言二儀之間有三十六天，中有三十六宮，宮有一
B17n0091_p0525a05║主。最高者無極至尊，次曰大至真尊，次天覆地載陰陽真尊。次洪正真尊，姓趙名道隱，以
B17n0091_p0525a06║殷時得道，牧土之師也。牧土之來，赤松、王喬之倫，及韓終、張安世、劉根、張陵，近世仙
B17n0091_p0525a07║者，並為翼從。牧土命謙之為子，與群仙結為徒友。幽冥之事，世所不了，謙之具問，一一
B17n0091_p0525a08║告焉。經云：佛者，昔於西胡得道，在三十二天，為延真宮主。勇猛苦教，故其弟子皆髠
B17n0091_p0525a09║形染衣，斷絕人道，諸天衣服悉然。
B17n0091_p0525a10║始光初，奉其書而獻之，世祖乃令謙之止於張曜之所，供其食物。時朝野聞之，若存若
B17n0091_p0525a11║亡，未全信也。崔浩獨異其言，因師事之，受其法術。於是上疏，讚明其事曰：「臣聞聖王受
B17n0091_p0525a12║命，則有大應。而河圖、洛書，皆寄言於蟲獸之文。未若今日人神接對，手筆粲然，辭旨深
B17n0091_p0525a13║妙，自古無比。昔漢高雖復英聖，四皓猶或耻之，不為屈節。今清德隱仙，不召自至。斯誠
B17n0091_p0525a14║陛下侔蹤軒黃，應天之符也，豈可以世俗常談，而忽上靈之命。臣竊懼之。」世祖欣然，乃
B17n0091_p0525a15║使謁者奉玉帛牲牢，祭嵩岳，迎致其餘弟子在山中者。於是崇奉天師，顯揚新法，宣布天
B17n0091_p0526a01║下，道業大行。浩事天師，拜禮甚謹。人或譏之，浩聞之曰：「昔張釋之為王生結襪。吾雖
B17n0091_p0526a02║才非賢哲，今奉天師，足以不愧於古人矣。」及嵩高道士四十餘人至，遂起天師道場於京城
B17n0091_p0526a03║之東南，重壇五層，遵其新經之制。給道士百二十人衣食，齊肅祈請，六時禮拜，月設厨會
B17n0091_p0526a04║數千人。
B17n0091_p0526a05║世祖將討赫連昌，太尉長孫嵩難之，世祖乃問幽徵於謙之。謙之對曰：「必克。陛下神
B17n0091_p0526a06║武應期，天經下治，當以兵定九州，後文先武，以成太平真君。」真君三年，謙之奏曰：「今陛
B17n0091_p0526a07║下以真君御世，建靜輪天宮之法，開古以來，未之有也。應登受符書，以彰聖德。」世祖從
B17n0091_p0526a08║之。於是親至道壇，受符錄。備法駕，旗幟盡青，以從道家之色也。自後諸帝，每即位皆如
B17n0091_p0526a09║之。恭宗見謙之奏造靜輪宮，必令其高不聞雞鳴狗吠之聲，欲上與天神交接，功役萬計，經
B17n0091_p0526a10║年不成。乃言於世祖曰：「人天道殊，卑高定分。今謙之欲要以無成之期，說以不然之事，
B17n0091_p0526a11║財力費損，百姓疲勞，無乃不可乎？必如其言，未若因東山萬仞之上，為功差易。」世祖深然
B17n0091_p0526a12║恭宗之言，但以崔浩贊成，難違其意，沉吟者久之，乃曰：「吾亦知其無成，事既爾，何惜五三
B17n0091_p0526a13║百功。」
B17n0091_p0526a14║九年，謙之卒，葬以道士之禮。先於未亡，謂諸弟子曰：「及謙之在，汝曹可求遷錄。吾
B17n0091_p0526a15║去之後，天宮真難就。」復遇設會之日，更布二席於上師坐前。弟子問其故，謙之曰：「仙官
B17n0091_p0527a01║來。」是夜卒。前一日，忽言「吾氣息不接，腹中大痛」，而行止如常，至明旦便終。須臾，口
B17n0091_p0527a02║中氣狀若烟雲，上出窗中，至天半乃消。屍體引長，弟子量之，八尺三寸。三日已後，稍縮，
B17n0091_p0527a03║至斂量之，長六寸。於是諸弟子以為尸解變化而去，不死也。
B17n0091_p0527a04║
B17n0091_p0527a05║時有京兆人韋文秀，隱於嵩高，徵詣京師。世祖曾問方士金丹事，多曰可成。文秀對
B17n0091_p0527a06║曰：「神道幽昧，變化難測，可以闇遇，難以豫期。臣昔者受教於先師，曾聞其事，未之為也。」
B17n0091_p0527a07║世祖以文秀關右豪族，風操溫雅，言對有方，遣與尚書崔賾詣王屋山合丹，竟不能就。時
B17n0091_p0527a08║方士至者前後數人。河東祁纖，好相人。世祖賢之，拜纖上大夫。潁陽絳略、聞喜吳劭，道
B17n0091_p0527a09║引養氣，積年百餘歲，神氣不衰。恒農閻平仙，博覽百家之言，然不能達其意，辭占應對，義
B17n0091_p0527a10║旨可聽。世祖欲授之官，終辭不受。扶風魯祈，遭赫連屈孑暴虐，避地寒山，教授弟子數百
B17n0091_p0527a11║人，好方術，少嗜慾。河東羅崇之，常餌松脂，不食五穀，自稱受道於中條山。世祖令崇還
B17n0091_p0527a12║鄉里，立壇祈請。崇云：「條山有穴，與崐崘、蓬萊相屬。入穴中得見仙人，與之往來。」詔令
B17n0091_p0527a13║河東郡給所須。崇入穴，行百餘步，遂窮。後召至，有司以崇誣罔不道，奏治之。世祖曰：
B17n0091_p0527a14║「崇修道之人，豈至欺妄以詐於世，或傳聞不審，而至於此。古之君子，進人以禮，退人以
B17n0091_p0527a15║禮。今治之，是傷朕待賢之意。」遂赦之。又有東萊人王道翼，少有絕俗之志，隱韓信山，四
B17n0091_p0528a01║十餘年，斷粟食荽，通達經章，書符錄。常隱居深山，不交世務，年六十餘。顯祖聞而召
B17n0091_p0528a02║焉。青州刺史韓頹遣使就山徵之，翼乃赴都。顯祖以其仍守本操，遂令僧曹給衣食，以終
B17n0091_p0528a03║其身。
B17n0091_p0528a04║
B17n0091_p0528a05║太和十五年秋，詔曰：「夫至道無形，虛寂為主。自有漢以後，置立壇祠，先朝以其至順
B17n0091_p0528a06║可歸，用立寺宇。昔京城之內，居舍尚希。今者里宅櫛比，人神猥湊，非所以祗崇至法，清
B17n0091_p0528a07║敬神道。可移於都南桑乾之陰，岳山之陽，永置其所。給戶五十，以供齋祀之用，仍名為崇
B17n0091_p0528a08║虛寺。可召諸州隱士，員滿九十人。」
B17n0091_p0528a09║遷洛移鄴，踵如故事。其道壇在南郊，方二百步，以正月七日、七月七日、十月十五日，
B17n0091_p0528a10║壇主、道士、哥人一百六人，以行拜祠之禮。諸道士罕能精至，又無才術可高。武定六
B17n0091_p0528a11║年，有司執奏罷之。其有道術，如河東張遠遊、河間趙靜通等，齊文襄王別置館京師而禮
B17n0091_p0528a12║接焉。
B17n0091_p0528a13║
B17n0091_p0528a14║
B17n0091_p0528a15║
B17n0091_p0529a01║
B17n0091_p0529a02║
B17n0091_p0529a03║
B17n0091_p0529a04║
B17n0091_p0529a05║
B17n0091_p0529a06║
B17n0091_p0529a07║
B17n0091_p0529a08║
B17n0091_p0529a09║
B17n0091_p0529a10║
B17n0091_p0529a11║
B17n0091_p0529a12║
B17n0091_p0529a13║
B17n0091_p0529a14║
B17n0091_p0529a15║
B17n0091_p0530a01║
B17n0091_p0530a02║
B17n0091_p0530a03║
B17n0091_p0530a04║
B17n0091_p0530a05║
B17n0091_p0530a06║
B17n0091_p0530a07║
B17n0091_p0530a08║
B17n0091_p0530a09║
B17n0091_p0530a10║
B17n0091_p0530a11║
B17n0091_p0530a12║
B17n0091_p0530a13║
B17n0091_p0530a14║
B17n0091_p0530a15║
B17n0091_p0531a01║
B17n0091_p0531a02║
B17n0091_p0531a03║
B17n0091_p0531a04║
B17n0091_p0531a05║
B17n0091_p0531a06║
B17n0091_p0531a07║
B17n0091_p0531a08║
B17n0091_p0531a09║
B17n0091_p0531a10║
B17n0091_p0531a11║
B17n0091_p0531a12║
B17n0091_p0531a13║
B17n0091_p0531a14║
B17n0091_p0531a15║
B17n0091_p0532a01║
B17n0091_p0532a02║
B17n0091_p0532a03║
B17n0091_p0532a04║
B17n0091_p0532a05║
B17n0091_p0532a06║
B17n0091_p0532a07║
B17n0091_p0532a08║
B17n0091_p0532a09║
B17n0091_p0532a10║
B17n0091_p0532a11║
B17n0091_p0532a12║
B17n0091_p0532a13║
B17n0091_p0532a14║
B17n0091_p0532a15║
B17n0091_p0533a01║
B17n0091_p0533a02║
B17n0091_p0533a03║
B17n0091_p0533a04║
B17n0091_p0533a05║
B17n0091_p0533a06║
B17n0091_p0533a07║
B17n0091_p0533a08║
B17n0091_p0533a09║
B17n0091_p0533a10║
B17n0091_p0533a11║
B17n0091_p0533a12║
B17n0091_p0533a13║
B17n0091_p0533a14║
B17n0091_p0533a15║
B17n0091_p0534a01║
B17n0091_p0534a02║
B17n0091_p0534a03║
B17n0091_p0534a04║
B17n0091_p0534a05║
B17n0091_p0534a06║
B17n0091_p0534a07║
B17n0091_p0534a08║
B17n0091_p0534a09║
B17n0091_p0534a10║
B17n0091_p0534a11║
B17n0091_p0534a12║
B17n0091_p0534a13║
B17n0091_p0534a14║
B17n0091_p0534a15║
B17n0091_p0535a01║
B17n0091_p0535a02║
B17n0091_p0535a03║
B17n0091_p0535a04║
B17n0091_p0535a05║
B17n0091_p0535a06║
B17n0091_p0535a07║
B17n0091_p0535a08║
B17n0091_p0535a09║
B17n0091_p0535a10║
B17n0091_p0535a11║
B17n0091_p0535a12║
B17n0091_p0535a13║
B17n0091_p0535a14║