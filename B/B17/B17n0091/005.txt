B17n0091_p0536a01║
B17n0091_p0536a02║隋書卷三十五
B17n0091_p0536a03║
B17n0091_p0536a04║
B17n0091_p0536a05║
B17n0091_p0536a06║經籍志
B17n0091_p0536a07║
B17n0091_p0536a08║
B17n0091_p0536a09║
B17n0091_p0536a10║
B17n0091_p0536a11║大乘經六百一十七部，二千七十六卷。（五百五十八部，一千六百九十七卷，經。五十九部，三百七十
B17n0091_p0536a12║九卷，疏。）小乘經四百八十七部，八百五十二卷。雜經三百八十部，七百一十六卷。（雜經
B17n0091_p0536a13║目殘缺甚，見數如此。）雜疑經一百七十二部，三百三十六卷。大乘律五十二部，九十一卷。
B17n0091_p0536a14║小乘律八十部，四百七十二卷。（七十七部，四百九十卷，律。二部，二十三卷，講疏。）雜律二十七部，四
B17n0091_p0536a15║十六卷。大乘論三十五部，一百四十一卷。（三十部，九十四卷，論。十五部，四十七卷，疏。）小乘
B17n0091_p0537a01║論四十一部，五百六十七卷。（二十一部，四百九十一卷，論。十部，七十六卷，講疏。）雜論五十一部，
B17n0091_p0537a02║四百三十七卷。（三十二部，二百九十九卷，論。九部，一百三十八卷，講疏。）記二十部，四百六十四卷。
B17n0091_p0537a03║右一千九百五十部，六千一百九十八卷。
B17n0091_p0537a04║佛經者，西域天竺之迦維衛國淨飯王太子釋迦牟尼所說。釋迦當周莊王之九年四月
B17n0091_p0537a05║八日，自母右脅而生，姿貌奇異，有三十二相，八十二好。捨太子位，出家學道，勤行精進，
B17n0091_p0537a06║覺悟一切種智，而謂之佛，亦曰佛陀，亦曰浮屠，皆胡言也。華言譯之為淨覺。其所說云，
B17n0091_p0537a07║人身雖有生死之異，至於精神，則恒不滅。此身之前，則經無量身矣。積而修習，精神清
B17n0091_p0537a08║淨，則成佛道。天地之外，四維上下，更有天地，亦無終極，然皆有成有敗。一成一敗，謂
B17n0091_p0537a09║之一劫。自此天地已前，則有無量劫矣。每劫必有諸佛得道，出世教化，其數不同。今此
B17n0091_p0537a10║劫中，當有千佛。自初至于釋迦，已七佛矣。其次當有彌勒出世，必經三會，演說法藏，開
B17n0091_p0537a11║度眾生。由其道者，有四等之果。一曰須陁洹，二曰斯陁含，三曰阿那含，四曰阿羅漢。至
B17n0091_p0537a12║羅漢者，則出入生死，去來隱顯，而不為累。阿羅漢已上，至菩薩者，深見佛性，以至成道。
B17n0091_p0537a13║每佛滅度，遺法相傳，有正、象、末三等淳醨之異。年歲遠近，亦各不同。末法已後，眾生愚
B17n0091_p0537a14║鈍，無復佛教，而業行轉惡，年壽漸短，經數百千載間，乃至朝生夕死。然後有大水、大火、
B17n0091_p0537a15║大風之災，一切除去之，而更立生人，又歸淳朴，謂之小劫。每一小劫，則一佛出世。
B17n0091_p0538a01║初天竺中多諸外道，並事水火毒龍，而善諸變幻。釋迦之苦行也，是諸邪道，並來嬲
B17n0091_p0538a02║惱，以亂其心，而不能得。及佛道成，盡皆摧伏，並為弟子。弟子，男曰桑門，譯言息心，而
B17n0091_p0538a03║總曰僧，譯言行乞。女曰比丘尼。皆剃落鬚髮，釋累辭家，相與和居，治心修淨，行乞以自
B17n0091_p0538a04║資，而防心攝行。僧至二百五十戒，尼五百戒。俗人信憑佛法者，男曰優婆塞，女曰優婆
B17n0091_p0538a05║夷，皆去殺、盜、淫、妄言、飲酒，是為五誡。釋迦在世教化四十九年，乃至天龍人鬼並來聽
B17n0091_p0538a06║法，弟子得道，以百千萬億數。然後於拘尸那城娑羅雙樹間，以二月十五日，入般涅槃。涅
B17n0091_p0538a07║槃亦曰泥洹，譯言滅度，亦言常樂我淨。初釋迦說法，以人之性識根業各差，故有大乘小乘
B17n0091_p0538a08║之說。至是謝世，弟子大迦葉與阿難等五百人，追共撰述，綴以文字，集載為十二部。後數
B17n0091_p0538a09║百年，有羅漢菩薩，相繼著論，贊明其義。然佛所說，我滅度後，正法五百年，像法一千年，
B17n0091_p0538a10║末法三千年，其義如此。
B17n0091_p0538a11║推尋典籍，自漢已上，中國未傳。或云久以流布，遭秦之世，所以堙滅。其後張騫使西
B17n0091_p0538a12║域，蓋聞有浮屠之教。哀帝時，博士弟子秦景使伊存口授浮屠經，中土聞之，未之信也。
B17n0091_p0538a13║後漢明帝，夜夢金人飛行殿庭，以問於朝，而傅毅以佛對。帝遣郎中蔡愔及秦景使天竺求
B17n0091_p0538a14║之，得佛經四十二章及釋迦立像。并與沙門攝摩騰、竺法蘭東還。愔之來也，以白馬負經，
B17n0091_p0538a15║因立白馬寺於洛城雍門西以處之。其經緘于蘭臺石室，而又畫像於清涼臺及顯節陵上。
B17n0091_p0539a01║章帝時，楚王英以崇敬佛法聞，西域沙門，齎佛經而至者甚眾。永平中，法蘭又譯十住經。
B17n0091_p0539a02║其餘傳譯，多未能通。至桓帝時，有安息國沙門安靜，齎經至洛，翻譯最為通解。靈帝時，
B17n0091_p0539a03║有月支沙門支讖、天竺沙門竺佛朔等，並翻佛經。而支讖所譯泥洹經二卷，學者以為大得
B17n0091_p0539a04║本旨。漢末，太守竺融，亦崇佛法。三國時，有西域沙門康僧會，齎佛經至吳譯之，吳主孫
B17n0091_p0539a05║權，甚大敬信。魏黃初中，中國人始依佛戒，剃髮為僧。先是西域沙門來此，譯小品經，首
B17n0091_p0539a06║尾乖舛，未能通解。甘露中，有朱仕行者，往西域，至于闐國，得經九十章，晉元康中，至鄴
B17n0091_p0539a07║譯之，題曰放光般若經。太始中，有月支沙門竺法護，西遊諸國，大得佛經，至洛翻譯，部數
B17n0091_p0539a08║甚多。佛教東流，自此而盛。
B17n0091_p0539a09║石勒時，常山沙門衛道安，性聰敏，誦經日至萬餘言。以胡僧所譯維摩、法華，未盡深
B17n0091_p0539a10║旨，精思十年，心了神悟，乃正其乖舛，宣揚解釋。時中國紛擾，四方隔絕，道安乃率門徒，
B17n0091_p0539a11║南遊新野，欲令玄宗所在流布，分遣弟子，各趨諸方。法性詣揚州，法和入蜀，道安與慧遠
B17n0091_p0539a12║之襄陽。後至長安，苻堅甚敬之。道安素聞天竺沙門鳩摩羅什，思通法門，勸堅致之。什
B17n0091_p0539a13║亦聞安令問，遙拜致敬。姚萇弘始二年，羅什至長安，時道安卒後已二十載矣，什深慨
B17n0091_p0539a14║恨。什之來也，大譯經論，道安所正，與什所譯，義如一，初無乖舛。
B17n0091_p0539a15║初，晉元熙中，新豐沙門智猛，策杖西行，到華氏城，得泥洹經及僧祇律，東至高昌，譯
B17n0091_p0540a01║泥洹為二十卷。後有天竺沙門曇摩羅讖復齎胡本，來至河西。沮渠蒙遜遣使至高昌取猛
B17n0091_p0540a02║本，欲相參驗，未還而蒙遜破滅。姚萇弘始十年，猛本始至長安，譯為三十卷。曇摩羅讖又
B17n0091_p0540a03║譯金光明等經。時胡僧至長安者數十輩，惟鳩摩羅什才德最優。其所譯則維摩、法華、成實
B17n0091_p0540a04║論等諸經，及曇無懺所譯金光明，曇摩羅懺所譯泥洹等經，並為大乘之學。而什又譯十誦
B17n0091_p0540a05║律，天竺沙門佛陀耶舍譯長阿含經及四方律，兜佉勒沙門曇摩難提譯增一阿含經，
B17n0091_p0540a06║曇摩耶舍譯阿毗曇論，並為小乘之學。其餘經論，不可勝記。自是佛法流通，極於四海矣。
B17n0091_p0540a07║東晉隆安中，又有𦋺賓沙門僧伽提婆譯增一阿含經及中阿含經。義熙中，沙門支法領，從
B17n0091_p0540a08║于闐國得華嚴經三萬六千偈，至金陵宣譯。又有沙門法顯，自長安遊天竺，經三十餘國。
B17n0091_p0540a09║隨有經律之處，學其書語，譯而寫之。還至金陵，與天竺禪師跋羅，參共辯定，謂僧祇律，學
B17n0091_p0540a10║者傳之。
B17n0091_p0540a11║齊梁及陳，並有外國沙門。然所宣譯，無大名部可為法門者。梁武大崇佛法，於華林
B17n0091_p0540a12║園中，總集釋氏經典，凡五千四百卷。沙門寶唱，撰經目錄。又後魏時，太武帝西征長安，
B17n0091_p0540a13║以沙門多違佛律，羣聚穢亂，乃詔有司，盡坑殺之，焚破佛像。長安僧徒，一時殲滅。自餘
B17n0091_p0540a14║征鎮，豫聞詔書，亡匿得免者十一二。文成之世，又使修復。熙平中，遣沙門慧生使西域，
B17n0091_p0540a15║采諸經律，得一百七十部。永平中，又有天竺沙門菩提留支，大譯佛經，與羅什相埒。其地
B17n0091_p0541a01║持、十地論，並為大乘學者所重。後齊遷鄴，佛法不改。至周武帝時，蜀郡沙門衛元嵩上
B17n0091_p0541a02║書，稱僧徒猥濫，武帝出詔，一切廢毀。
B17n0091_p0541a03║開皇元年，高祖普詔天下，任聽出家，仍令計口出錢，營造經像。而京師及并州、相州、
B17n0091_p0541a04║洛州等諸大都邑之處，並官寫一切經，置于寺內，而又別寫，藏于祕閣。天下之人，從風而
B17n0091_p0541a05║靡，競相景慕，民間佛經，多於六經數十百倍。大業時，又令沙門智果，於東都內道場，撰
B17n0091_p0541a06║諸經目，分別條貫，以佛所說經為三部：一曰大乘，二曰小乘，三曰雜經。其餘似後人假託
B17n0091_p0541a07║為之者，別為一部，謂之疑經。又有菩薩及諸深解奧義、贊明佛理者，名之為論，及戒律並
B17n0091_p0541a08║有大、小及中三部之別。又所學者，錄其當時行事，名之為記。凡十一種。今舉其大數，列
B17n0091_p0541a09║於此篇。
B17n0091_p0541a10║右道、佛經二千三百二十九部，七千四百一十四卷。
B17n0091_p0541a11║道、佛者，方外之教，聖人之遠致也。俗士為之，不通其指，多離以迂怪，假託變幻亂於
B17n0091_p0541a12║世，斯所以為弊也。故中庸之教，是所罕言，然亦不可誣也。故錄其大綱，附于四部之末。
B17n0091_p0541a13║大凡經傳存亡及道、佛，六千五百二十部，五萬六千八百八十一卷。
B17n0091_p0541a14║
B17n0091_p0541a15║
B17n0091_p0542a01║
B17n0091_p0542a02║
B17n0091_p0542a03║
B17n0091_p0542a04║
B17n0091_p0542a05║
B17n0091_p0542a06║
B17n0091_p0542a07║
B17n0091_p0542a08║