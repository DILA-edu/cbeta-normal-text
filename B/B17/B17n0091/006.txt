B17n0091_p0543a01║
B17n0091_p0543a02║舊唐書卷一百九十一
B17n0091_p0543a03║
B17n0091_p0543a04║
B17n0091_p0543a05║方伎
B17n0091_p0543a06║
B17n0091_p0543a07║僧玄奘神秀（慧能　普寂　義福附）一行（泓師附）
B17n0091_p0543a08║
B17n0091_p0543a09║
B17n0091_p0543a10║
B17n0091_p0543a11║僧玄奘，姓陳氏，洛州偃師人。大業末出家，博涉經論。嘗謂翻譯者多有訛謬，故就西
B17n0091_p0543a12║域，廣求異本以參驗之。貞觀初，隨商人往遊西域。玄奘既辯博出羣，所在必為講釋論難，
B17n0091_p0543a13║蕃人遠近咸尊伏之。在西域十七年，經百餘國，悉解其國之語，仍採其山川謠俗，土地所有，
B17n0091_p0543a14║撰西域記十二卷。貞觀十九年，歸至京師。太宗見之，大悅，與之談論。於是詔將梵本六
B17n0091_p0543a15║百五十七部於弘福寺翻譯，仍敕右僕射房玄齡、太子左庶子許敬宗，廣召碩學沙門五十餘
B17n0091_p0544a01║人，相助整比。
B17n0091_p0544a02║高宗在東宮，為文德太后追福，造慈恩寺及翻經院，內出大幡，敕九部樂及京城諸寺幡
B17n0091_p0544a03║蓋眾伎，送玄奘及所翻經像、諸高僧等入住慈恩寺。顯慶元年，高宗又令左僕射于志寧、侍
B17n0091_p0544a04║中許敬宗、中書令來濟李義府杜正倫、黃門侍郎薛元超等，共潤色玄奘所定之經，國子博
B17n0091_p0544a05║士范義碩、太子洗馬郭瑜、弘文館學士高若思等，助加翻譯。凡成七十五部，奏上之。後以
B17n0091_p0544a06║京城人眾競來禮謁，玄奘乃奏請逐靜翻譯，敕乃移於宜君山故玉華宮。六年卒，時年五十
B17n0091_p0544a07║六，歸葬於白鹿原，士女送葬者數萬人。
B17n0091_p0544a08║
B17n0091_p0544a09║
B17n0091_p0544a10║僧神秀，姓李氏，汴州尉氏人。少遍覽經史，隋末出家為僧。後遇蘄州雙峯山東山寺
B17n0091_p0544a11║僧弘忍，以坐禪為業，乃歎伏曰：「此真吾師也。」便往事弘忍，專以樵汲自役，以求其道。
B17n0091_p0544a12║昔後魏末，有僧達摩者，本天竺王子，以護國出家，入南海，得禪宗妙法，云自釋迦相
B17n0091_p0544a13║傳，有衣缽為記，世相付授。達摩齎衣缽航海而來，至梁，詣武帝，帝問以有為之事，達摩不
B17n0091_p0544a14║說。乃之魏，隱於嵩山少林寺，遇毒而卒。其年，魏使宋雲於葱嶺回，見之，門徒發其墓，但
B17n0091_p0544a15║有衣履而已。達摩傳慧可，慧可嘗斷其左臂，以求其法；慧可傳璨；璨傳道信；道信傳弘
B17n0091_p0545a01║忍。
B17n0091_p0545a02║弘忍姓周氏，黃梅人。初，弘忍與道信並住東山寺，故謂其法為東山法門。神秀既師事
B17n0091_p0545a03║弘忍，弘忍深器異之，謂曰：「吾度人多矣，至於懸解圓照，無先汝者。」弘忍以咸亨五年卒，
B17n0091_p0545a04║神秀乃往荊州，居於當陽山。則天聞其名，追赴都，肩輿上殿，親加跪禮，敕當陽山置度門
B17n0091_p0545a05║寺以旌其德。時王公已下及京都士庶，聞風爭來謁見，望塵拜伏，日以萬數。中宗即位，尤
B17n0091_p0545a06║加敬異。中書舍人張說嘗問道，執弟子之禮，退謂人曰：「禪師身長八尺，龐眉秀耳，威德巍
B17n0091_p0545a07║巍，王霸之器也。」
B17n0091_p0545a08║初，神秀同學僧慧能者，新州人也，與神秀行業相埒。弘忍卒後，慧能住韶州廣果寺。
B17n0091_p0545a09║韶州山中，舊多虎豹，一朝盡去，遠近驚歎，咸歸伏焉。神秀嘗奏則天，請追慧能赴都，慧能
B17n0091_p0545a10║固辭。神秀又自作書重邀之，慧能謂使者曰：「吾形貌矬陋，北土見之，恐不敬吾法。又先
B17n0091_p0545a11║師以吾南中有緣，亦不可違也。」竟不度嶺而死。天下乃散傳其道，謂神秀為北宗，慧能為
B17n0091_p0545a12║南宗。
B17n0091_p0545a13║神秀以神龍二年卒，士庶皆來送葬。有詔賜諡曰大通禪師。又於相王舊宅置報恩寺，
B17n0091_p0545a14║岐王範、張說及徵士盧鴻一皆為其碑文。神秀卒後，弟子普寂、義福，並為時人所重。
B17n0091_p0545a15║普寂姓馮氏，蒲州河東人也。年少時徧尋高僧，以學經律。時神秀在荊州玉泉寺，普
B17n0091_p0546a01║寂乃往師事，凡六年，神秀奇之，盡以其道授焉。久視中，則天召神秀至東都，神秀因薦普
B17n0091_p0546a02║寂，乃度為僧。及神秀卒，天下好釋氏者咸師事之。中宗聞其高年，特下制令普寂代神秀
B17n0091_p0546a03║統其法眾。開元十三年，敕普寂於都城居止。時王公士庶，競來禮謁，普寂嚴重少言，來者
B17n0091_p0546a04║難見其和悅之容，遠近尤以此重之。二十七年，終于都城興唐寺，年八十九。時都城士庶
B17n0091_p0546a05║曾謁者，皆制弟子之服。有制賜號為大照禪師。及葬，河南尹裴寬及其妻子，並衰麻列于門
B17n0091_p0546a06║徒之次，士庶傾城哭送，閭里為之空焉。
B17n0091_p0546a07║義福姓姜氏，潞州銅鞮人。初止藍田化感寺，處方丈之室，凡二十餘年，未嘗出宇之
B17n0091_p0546a08║外。後隸京城慈恩寺。開元十一年，從駕往東都，途經蒲、虢二州，刺史及官吏士女，皆齎
B17n0091_p0546a09║幡花迎之，所在途路充塞。以二十年卒，有制賜號大智禪師。葬於伊闕之北，送葬者數萬
B17n0091_p0546a10║人。中書侍郎嚴挺之為製碑文。
B17n0091_p0546a11║神秀，禪門之傑，雖有禪行，得帝王重之，而未嘗聚徒開堂傳法。至弟子普寂，始於都
B17n0091_p0546a12║城傳教，二十餘年，人皆仰之。
B17n0091_p0546a13║
B17n0091_p0546a14║
B17n0091_p0546a15║僧一行，姓張氏，先名遂，魏州昌樂人，襄州都督、郯國公公謹之孫也。父擅，武功令。
B17n0091_p0547a01║一行少聰敏，博覽經史，尤精曆象、陰陽、五行之學。時道士尹崇博學先達，素多墳籍。一
B17n0091_p0547a02║行詣崇，借揚雄太玄經，將歸讀之。數日，復詣崇，還其書。崇曰：「此書意指稍深，吾尋之
B17n0091_p0547a03║積年，尚不能曉，吾子試更研求，何遽見還也？」一行曰：「究其義矣。」因出所撰大衍玄圖及
B17n0091_p0547a04║義決一卷以示崇。崇大驚，因與一行談其奧賾，甚嗟伏之，謂人曰：「此後生顏子也。」一行
B17n0091_p0547a05║由是大知名。武三思慕其學行，就請與結交，一行逃匿以避之。尋出家為僧，隱於嵩山，師
B17n0091_p0547a06║事沙門普寂。睿宗即位，敕東都留守韋安石以禮徵，一行固辭以疾，不應命。後步往荊州
B17n0091_p0547a07║當陽山，依沙門悟真以習梵律。
B17n0091_p0547a08║開元五年，玄宗令其族叔禮部郎中洽齎敕書就荊州強起之。一行至京，置於光太殿，
B17n0091_p0547a09║數就之，訪以安國撫人之道，言皆切直，無有所隱。開元十年，永穆公主出降，敕有司優厚
B17n0091_p0547a10║發遣，依太平公主故事。一行以為高宗末年，唯有一女，所以特加其禮，又太平驕僭，竟以
B17n0091_p0547a11║得罪，不應引以為例。上納其言，遽追敕不行，但依常禮。其諫諍皆此類也。
B17n0091_p0547a12║一行尤明著述，撰大衍論三卷，攝調伏藏十卷，天一太一經及太一局遁甲經、釋氏系錄
B17n0091_p0547a13║各一卷。時麟德曆經推步漸疏，敕一行考前代諸家曆法，改撰新曆，又令率府長史梁令瓚
B17n0091_p0547a14║等與工人創造黃道游儀，以考七曜行度，互相證明。於是一行推周易大衍之數，立衍以應
B17n0091_p0547a15║之，改撰開元大衍曆經。至十五年卒，年四十五，賜諡曰大慧禪師。
B17n0091_p0548a01║初，一行從祖東臺舍人太素，撰後魏書一百卷，其天文志未成，一行續而成之。上為一
B17n0091_p0548a02║行製碑文，親書於石，出內庫錢五十萬，為起塔於銅人之原。明年，幸溫湯，過其塔前，又駐
B17n0091_p0548a03║騎徘徊，令品官就塔以告其出豫之意，更賜絹五十匹，以蒔塔前松柏焉。
B17n0091_p0548a04║初，一行求訪師資，以窮大衍，至天台山國清寺，見一院，古松十數，門有流水，一行立
B17n0091_p0548a05║於門屏間，聞院僧於庭布算聲，而謂其徒曰：「今日當有弟子自遠求吾算法，已合到門，豈無
B17n0091_p0548a06║人導達也？」即除一算。又謂曰：「門前水當却西流，弟子亦至。」一行承其言而趨入，稽首請
B17n0091_p0548a07║法，盡受其術焉，而門前水果却西流。道士邢和璞嘗謂尹愔曰：「一行其聖人乎？漢之洛下
B17n0091_p0548a08║閎造曆，云：『後八百歲當差一日，必有聖人正之。』今年期畢矣，而一行造大衍正其差謬，則
B17n0091_p0548a09║洛下閎之言信矣，非聖人而何？」
B17n0091_p0548a10║時又有黃州僧泓者，善葬法。每行視山原，即為之圖，張說深信重之。