B17n0091_p0579a01║
B17n0091_p0579a02║明史卷三百三十一
B17n0091_p0579a03║
B17n0091_p0579a04║列傳第二百十九
B17n0091_p0579a05║
B17n0091_p0579a06║西域三
B17n0091_p0579a07║烏斯藏大寶法王大乘法王大慈法王闡化王贊善王
B17n0091_p0579a08║護教王闡教王輔教王西天阿難功德國
B17n0091_p0579a09║西天尼八剌國
B17n0091_p0579a10║
B17n0091_p0579a11║
B17n0091_p0579a12║烏斯藏，在雲南西徼外，去雲南麗江府千餘里，四川馬湖府千五百餘里，陝西西寧衛五
B17n0091_p0579a13║千餘里。其地多僧，無城郭。羣居大土臺上，不食肉娶妻，無刑罰，亦無兵革，鮮疾病。佛書
B17n0091_p0579a14║甚多，楞伽經至萬卷。其土臺外，僧有食肉娶妻者。元世祖尊八思巴為大寶法王，錫玉印，
B17n0091_p0579a15║既沒，賜號皇天之下一人之上宣文輔治大聖至德普覺真智佐國如意大寶法王西天佛子大
B17n0091_p0580a01║元帝師。自是，其徒嗣者咸稱帝師。
B17n0091_p0580a02║洪武初，太祖懲唐世吐蕃之亂，思制御之。惟因其俗尚，用僧徒化導為善，乃遣使廣行
B17n0091_p0580a03║招諭。又遣陝西行省員外郎許允德使其地，令舉元故官赴京授職。於是烏斯藏攝帝師喃
B17n0091_p0580a04║加巴藏卜先遣使朝貢。五年十二月至京。帝喜，賜紅綺禪衣及鞵帽錢物。明年二月躬自
B17n0091_p0580a05║入朝，上所舉故官六十人。帝悉授以職，改攝帝師為熾盛佛寶國師，仍錫玉印及綵幣表裏各
B17n0091_p0580a06║二十。玉人製印成，帝眎玉未美，令更製其崇敬如此。暨辭還，命河州衛遣官齎敕偕行，招
B17n0091_p0580a07║諭諸番之未附者。冬，元帝師之後鎖南堅巴藏卜、〔一〕元國公哥列思監藏巴藏卜並遣使乞玉
B17n0091_p0580a08║印。廷臣言已嘗給賜，不宜復予，乃以文綺賜之。
B17n0091_p0580a09║七年夏，佛寶國師遣其徒來貢。秋，元帝師八思巴之後公哥監藏巴藏卜及烏斯藏僧答
B17n0091_p0580a10║力麻八剌遣使來朝，請封號。詔授帝師後人為圓智妙覺弘教大國師，烏斯藏僧為灌頂國師，
B17n0091_p0580a11║並賜玉印。佛寶國師復遣其徒來貢，上所舉土官五十八人，亦皆授職。九年，答力麻八剌
B17n0091_p0580a12║遣使來貢。十一年復貢，奏舉故官十六人為宣慰、招討等官，亦皆報允。十四年復貢。
B17n0091_p0580a13║其時喃加巴藏卜已卒，有僧哈立麻者，國人以其有道術，稱之為尚師。成祖為燕王時，
B17n0091_p0580a14║知其名。永樂元年命司禮少監侯顯、僧智光齎書幣往徵。其僧先遣人來貢，而躬隨使者入
B17n0091_p0580a15║朝。四年冬將至，命駙馬都尉沐昕往迎之。既至，帝延見於奉天殿，明日宴華蓋殿，賜黃金
B17n0091_p0581a01║百，白金千，鈔二萬，綵幣四十五表裏，法器、裀褥、鞍馬、香果、茶米諸物畢備。其從者亦有
B17n0091_p0581a02║賜。明年春，賜儀仗、銀瓜、牙仗、骨朵、魫燈、紗燈、香合、拂子各二，手爐六，傘蓋一，銀交
B17n0091_p0581a03║椅、銀足踏、銀杌、銀盆、銀罐、青圓扇、紅圓扇、拜褥、帳幄各一，幡幢四十有八，鞍馬二，散
B17n0091_p0581a04║馬四。
B17n0091_p0581a05║帝將薦福於高帝后，命建普度大齋於靈谷寺七日。帝躬自行香。於是卿雲、甘露、青
B17n0091_p0581a06║鳥、白象之屬，連日畢見。帝大悅，侍臣多獻賦頌。事竣，復賜黃金百，白金千，寶鈔二千，
B17n0091_p0581a07║綵幣表裏百二十，馬九。其徒灌頂圓通善慧大國師答師巴囉葛羅思等，〔二〕亦加優賜。遂封
B17n0091_p0581a08║哈立麻為萬行具足十方最勝圓覺妙智慧善普應佑國演教如來大寶法王西天大善自在佛，
B17n0091_p0581a09║領天下釋教，賜印誥及金、銀、鈔、綵幣、織金珠袈裟、金銀器、鞍馬。命其徒孛隆逋瓦桑兒
B17n0091_p0581a10║加領真為灌頂圓修淨慧大國師，高日瓦禪伯為灌頂通悟弘濟大國師，果欒羅葛羅監藏巴里
B17n0091_p0581a11║藏卜為灌頂弘智淨戒大國師，並賜印誥、銀鈔、綵幣。已，命哈立麻赴五臺山建大齋，再為
B17n0091_p0581a12║高帝后薦福，賜予優厚。六年四月辭歸，復賜金幣、佛像，命中官護行。自是，迄正統末，入
B17n0091_p0581a13║貢者八。已，法王卒，久不奉貢。弘治八年，王葛哩麻巴始遣使來貢。十二年兩貢，禮官以
B17n0091_p0581a14║一歲再貢非制，請裁其賜賚，從之。
B17n0091_p0581a15║正德元年來貢。十年復來貢。時帝惑近習言，謂烏斯藏僧有能知三生者，國人稱之為
B17n0091_p0582a01║活佛，欣然欲見之。考永、宣間陳誠、侯顯入番故事，命中官劉允乘傳往迎。閣臣梁儲等言：
B17n0091_p0582a02║「西番之教，邪妄不經。我祖宗朝雖嘗遣使，蓋因天下初定，藉以化導愚頑，鎮撫荒服，非信
B17n0091_p0582a03║其教而崇奉之也。承平之後，累朝列聖止因其來朝而賞賚之，未嘗輕辱命使，遠涉其地。今
B17n0091_p0582a04║忽遣近侍往送幢幡，朝野聞之，莫不駭愕。而允奏乞鹽引至數萬，動撥馬船至百艘，又許其
B17n0091_p0582a05║便宜處置錢物，勢必攜帶私鹽，騷擾郵傳，為官民患。今蜀中大盜初平，瘡痍未起。在官已
B17n0091_p0582a06║無餘積，必至苛斂軍民，鋌而走險，盜將復發。況自天全六番出境，涉數萬之程，歷數歲之
B17n0091_p0582a07║久，道途絕無郵置，人馬安從供頓。脫中途遇寇，何以禦之？虧中國之體，納外番之侮，無
B17n0091_p0582a08║一可者。所齎敕書，臣等不敢撰擬。」帝不聽。禮部尚書毛紀、六科給事中葉相、十三道御
B17n0091_p0582a09║史周倫等並切諫，亦不聽。
B17n0091_p0582a10║允行，以珠琲為幢幡，黃金為供具，賜其僧金印，犒賞以鉅萬計，內庫黃金為之罄盡。敕
B17n0091_p0582a11║允往返以十年為期，所攜茶鹽以數十萬計。允至臨清，漕艘為之阻滯。入峽江，舟大難進，
B17n0091_p0582a12║易以𦩷𦪇，相連二百餘里。及抵成都，日支官廩百石，蔬菜銀百兩，錦官驛不足，取傍近數
B17n0091_p0582a13║十驛供之。治入番器物，估直二十萬。守臣力爭，減至十三萬。工人雜造，夜以繼日。居
B17n0091_p0582a14║歲餘，始率將校十人、士千人以行，越兩月入其地。所謂活佛者，恐中國誘害之，匿不出見。
B17n0091_p0582a15║將士怒，欲脅以威。番人夜襲之，奪寶貨、器械以去。將校死者二人，卒數百人，傷者半之。
B17n0091_p0583a01║允乘善馬疾走，僅免。返成都，戒部下弗言，而以空函馳奏，至則武宗已崩。世宗召允還，
B17n0091_p0583a02║下吏治罪。
B17n0091_p0583a03║嘉靖中，法王猶數入貢，迄神宗朝不絕。時有僧鎖南堅錯者，能知已往未來事，稱活
B17n0091_p0583a04║佛，順義王俺答亦崇信之。萬曆七年，以迎活佛為名，西侵瓦剌，為所敗。此僧戒以好殺，
B17n0091_p0583a05║勸之東還。俺答亦勸此僧通中國，乃自甘州遺書張居正，自稱釋迦摩尼比丘，求通貢，饋以
B17n0091_p0583a06║儀物。居正不敢受，聞之於帝。帝命受之，而許其貢。由是，中國亦知有活佛。此僧有異
B17n0091_p0583a07║術能服人，諸番莫不從其教，即大寶法王及闡化諸王，亦皆俯首稱弟子。自是西方止知奉
B17n0091_p0583a08║此僧，諸番王徒擁虛位，不復能施其號令矣。
B17n0091_p0583a09║
B17n0091_p0583a10║
B17n0091_p0583a11║大乘法王者，烏斯藏僧昆澤思巴也，其徒亦稱為尚師。永樂時，成祖既封哈立麻，又聞
B17n0091_p0583a12║昆澤思巴有道術，命中官齎璽書銀幣徵之。其僧先遣人貢舍利、佛像，遂偕使者入朝。十一
B17n0091_p0583a13║年二月至京，帝即延見，賜藏經、銀鈔、綵幣、鞍馬、茶果諸物，封為萬行圓融妙法最勝真如
B17n0091_p0583a14║慧智弘慈廣濟護國演教正覺大乘法王西天上善金剛普應大光明佛，領天下釋教，賜印誥、
B17n0091_p0583a15║袈裟、幡幢、鞍馬、傘器諸物，禮之亞於大寶法王。明年辭歸，賜加於前，命中官護行。後數
B17n0091_p0584a01║入貢，帝亦先後命中官喬來喜、楊三保齎賜佛像、法器、袈裟、禪衣、絨錦、綵幣諸物。洪熙、
B17n0091_p0584a02║宣德間並來貢。
B17n0091_p0584a03║成化四年，其王完卜遣使來貢。禮官言無法王印文，且從洮州入，非制，宜減其賜物。
B17n0091_p0584a04║使者言，所居去烏斯藏二十餘程，涉五年方達京師，且所進馬多，乞給全賜，乃命量增。十
B17n0091_p0584a05║七年來貢。
B17n0091_p0584a06║弘治元年，其王桑加瓦遣使來貢。故事，法王卒，其徒自相繼承不由朝命。三年，輔教
B17n0091_p0584a07║王遣使奉貢，奏舉大乘法王襲職。帝但納其貢，賜賚遣還，不命襲職。
B17n0091_p0584a08║正德五年遣其徒綽吉我些兒等，從河州衛入貢。禮官以其非貢道，請減其賞，並治指揮
B17n0091_p0584a09║徐經罪，從之。已，綽吉我些兒有寵於帝，亦封大德法王。十年，僧完卜鎖南堅參巴爾藏卜
B17n0091_p0584a10║遣使來貢，乞襲大乘法王。禮官失於稽考，竟許之。嘉靖十五年偕輔教、闡教諸王來貢，使
B17n0091_p0584a11║者至四千餘人。帝以人數踰額，減其賞，并治四川三司官濫送之罪。
B17n0091_p0584a12║初，成祖封闡化等五王，各有分地，惟二法王以遊僧不常厥居，故其貢期不在三年之
B17n0091_p0584a13║列。然終明世，奉貢不絕云。
B17n0091_p0584a14║
B17n0091_p0584a15║
B17n0091_p0585a01║大慈法王，名釋迦也失，亦烏斯藏僧稱為尚師者也。永樂中，既封二法王，其徒爭欲見
B17n0091_p0585a02║天子邀恩寵，於是來者趾相接。釋迦也失亦以十二年入朝，禮亞大乘法王。明年命為妙覺
B17n0091_p0585a03║圓通慈慧普應輔國顯教灌頂弘善西天佛子大國師，賜之印誥。十四年辭歸，賜佛經、佛像、
B17n0091_p0585a04║法仗、僧衣、綺帛、金銀器，且御製贊詞賜之，共徒益以為榮。明年遣使來貢。十七年命中
B17n0091_p0585a05║官楊三保齎佛像、衣幣往賜。二十一年復來貢。宣德九年入朝，帝留之京師，命成國公朱
B17n0091_p0585a06║勇、禮部尚書胡濙持節，冊封為萬行妙明真如上勝清淨般若弘照普慧輔國顯教至善大慈法
B17n0091_p0585a07║王西天正覺如來自在大圓通佛。
B17n0091_p0585a08║宣宗崩，英宗嗣位，禮官先奏汰番僧六百九十人，正統元年復以為請。命大慈法王及
B17n0091_p0585a09║西天佛子如故，餘遣還，不願者減酒饌廩餼，自是輦下稍清。西天佛子者，能仁寺僧智光也，
B17n0091_p0585a10║本山東慶雲人。洪武、永樂中，數奉使西國。成祖賜號國師，仁宗加號圓融妙慧淨覺弘濟
B17n0091_p0585a11║輔國光範演教灌頂廣善大國師，賜金印、冠服、金銀器。至是復加西天佛子。
B17n0091_p0585a12║初，太祖招徠番僧，本藉以化愚俗，弭邊患，授國師、大國師者不過四五人。至成祖兼
B17n0091_p0585a13║崇其教，自闡化等五王及二法王外，授西天佛子者二，灌頂大國師者九，灌頂國師者十有
B17n0091_p0585a14║八，其他禪師、僧官不可悉數。其徒交錯於道，外擾郵傳，內耗大官，公私騷然，帝不恤也。
B17n0091_p0585a15║然至者猶即遣還。及宣宗時則久留京師，耗費益甚。英宗初年，雖多遣斥，其後加封號者
B17n0091_p0586a01║亦不少。景泰中，封番僧沙加為弘慈大善法王，班卓兒藏卜為灌頂大國師。英宗復辟，務
B17n0091_p0586a02║反景帝之政，降法王為大國師，大國師為國師。
B17n0091_p0586a03║成化初，憲宗復好番僧，至者日眾。劄巴堅參、劄實巴、領占竹等，以秘密教得幸，並封
B17n0091_p0586a04║法王。其次為西天佛子，他授大國師、國師、禪師者不可勝紀。四方奸民投為弟子，輒得食
B17n0091_p0586a05║大官，每歲耗費鉅萬。廷臣屢以為言，悉拒不聽。孝宗踐阼，清汰番僧，法王、佛子以下，皆
B17n0091_p0586a06║遞降，驅還本土，奪其印誥，由是輦下復清。
B17n0091_p0586a07║弘治六年，帝惑近習言，命取領占竹等詣京。言官交章力諫，事乃寢。十三年命為故
B17n0091_p0586a08║西天佛子著癿領占建塔。工部尚書徐貫等言，此僧無益於國，營墓足矣，不當建塔，不從。
B17n0091_p0586a09║尋命那卜堅參三人為灌頂大國師。帝崩，禮官請黜異教，三人並降禪師。
B17n0091_p0586a10║既而武宗蠱惑佞倖，復取領占竹至京，命為灌頂大國師，以先所降禪師三人為國師。帝
B17n0091_p0586a11║好習番語，引入豹房，由是番僧復盛。封那卜堅參及劄巴藏卜為法王，那卜領占及綽即羅
B17n0091_p0586a12║竹為西天佛子。已，封領占班丹為大慶法王，給番僧度牒三千，聽其自度。或言，大慶法王，
B17n0091_p0586a13║即帝自號也。
B17n0091_p0586a14║綽吉我些兒者，烏斯藏使臣，留豹房有寵，封大德法王。乞令其徒二人為正副使，還居
B17n0091_p0586a15║本土，如大乘法王例入貢，且為二人請國師誥命，入番設茶。禮官劉春等執不可，帝不聽。
B17n0091_p0587a01║春等復言：「烏斯藏遠在西方，性極頑獷。雖設四王撫化，而其來貢必為節制。若令齎茶
B17n0091_p0587a02║以往，賜之誥命，彼或假上旨以誘諸番，妄有所干請。從之則非法，不從則生釁，害不可勝
B17n0091_p0587a03║言。」帝乃罷設茶敕，而予之誥命。帝時益好異教，常服其服，誦習其經，演法內廠。綽吉我
B17n0091_p0587a04║些兒輩出入豹房，與權倖雜處，氣焰灼然。及二人乘傳歸，所過驛騷，公私咸被其患。
B17n0091_p0587a05║世宗立，復汰番僧，法王以下悉被斥。後世宗崇道教，益黜浮屠，自是番僧鮮至中
B17n0091_p0587a06║國者。
B17n0091_p0587a07║
B17n0091_p0587a08║
B17n0091_p0587a09║闡化王者，烏斯藏僧也。初，洪武五年，河州衛言：「烏斯藏怕木竹巴之地，有僧曰章陽
B17n0091_p0587a10║沙加監藏，元時封灌頂國師，為番人推服。今朵甘酋賞竹監藏與管兀兒搆兵，若遣此僧撫
B17n0091_p0587a11║諭，朵甘必內附。」帝如其言，仍封灌頂國師，遣使賜玉印、綵幣。明年，其僧使酋長鎖南藏
B17n0091_p0587a12║卜貢佛像、佛書、舍利。是時方命佛寶國師招諭番人，於是怕木竹巴僧等自稱輦卜闍，遣使
B17n0091_p0587a13║進表及方物。帝厚賜之。輦卜闍者，其地首僧之稱也。八年正月設怕木竹巴萬戶府，以番
B17n0091_p0587a14║酋為之。已而章陽沙加卒，授其徒鎖南扎思巴噫監藏卜為灌頂國師。二十一年上表稱病，
B17n0091_p0587a15║舉弟吉剌思巴監藏巴藏卜自代，遂授灌頂國師。自是三年一貢。
B17n0091_p0588a01║成祖嗣位，遣僧智光往賜。永樂元年遣使入貢。四年封為灌頂國師闡化王，賜螭紐玉
B17n0091_p0588a02║印，白金五百兩，綺衣三襲，錦帛五十匹，巴茶二百斤。明年命與護教、贊善二王，必力工瓦
B17n0091_p0588a03║國師及必里、朵甘、隴答諸衛，川藏諸族，復置驛站，通道往來。十一年，中官楊三保使烏斯
B17n0091_p0588a04║藏還，其王遣從子劄結等隨之入貢。明年復命三保使其地，令與闡教、護教、贊善三王及川
B17n0091_p0588a05║卜、川藏等共修驛站，諸未復者盡復之。自是道路畢通，使臣往還數萬里，無虞寇盜矣。其
B17n0091_p0588a06║後貢益頻數。帝嘉其誠，復命三保齎佛像、法器、袈裟、禪衣及絨錦、綵幣往勞之。已，又命
B17n0091_p0588a07║中官戴興往賜綵幣。
B17n0091_p0588a08║宣德二年命中官侯顯往賜絨錦、綵幣。其貢使嘗毆殺驛官子，帝以其無知，遣還，敕
B17n0091_p0588a09║王戒飭而已。九年，貢使歸，以賜物易茶。至臨洮，有司沒入之，羈其使，請命。詔釋之，還
B17n0091_p0588a10║其茶。
B17n0091_p0588a11║正統五年，王卒。遣禪師二人為正副使，封其從子吉剌思巴永耐監藏巴藏卜為闡化王。
B17n0091_p0588a12║使臣私市茶綵數萬，令有司運致。禮官請禁之，帝念其遠人，但令自僦舟車。已，王卒，以
B17n0091_p0588a13║桑兒結堅昝巴藏卜嗣。
B17n0091_p0588a14║成化元年，禮部言：「宣、正間，諸貢不過三四十人，景泰時十倍，天順間百倍。今貢使方
B17n0091_p0588a15║至，乞敕諭闡化王，令如洪武舊制，三年一貢。」從之。五年，王卒，命其子公葛列思巴中柰
B17n0091_p0589a01║領占堅參巴兒藏卜嗣。遣僧進貢，還至西寧，留寺中不去，又冒名入貢，隱匿所賜璽書、幣
B17n0091_p0589a02║物。王使其下三人來趣，其僧閉之室中，剜二人目。一人逸，訴於都指揮孫鑑。鑑捕置之
B17n0091_p0589a03║獄，受其徒賄，而復以聞。下四川巡按鞫治，坐僧四人死，鑑將逮治，會赦悉免。
B17n0091_p0589a04║十七年以長河西諸番多假番王名朝貢，命給闡化、贊善、闡教、輔教四王敕書勘合，以
B17n0091_p0589a05║防奸偽。二十二年遣使四百六十人來貢，〔三〕守臣遵新例，但納一百五十人。禮官以使者
B17n0091_p0589a06║已入境，難固拒，請順其情概納之，為後日兩貢之數，從之。
B17n0091_p0589a07║弘治八年遣僧來貢，還至揚州廣陵驛，遇大乘法王貢使，相與殺牲縱酒，三日不去。見
B17n0091_p0589a08║他使舟至，則以石投之，不容近陸。知府唐愷詣驛呼其舟子戒之，諸僧持兵仗呼譟擁而入。
B17n0091_p0589a09║愷走避，隸卒力格鬬乃免，為所傷者甚眾。事聞，命治通事及伴送者罪，遣人諭王令自治其
B17n0091_p0589a10║使者。其時王卒，子班阿吉江東劄巴請襲，命番僧二人為正副使往封。比至，新王亦死，其
B17n0091_p0589a11║子阿往劄失劄巴堅參即欲受封，二人不得已授之，遂具謝恩儀物，並獻其父所領勘合印章
B17n0091_p0589a12║為左驗。至四川，守臣劾其擅封，逮治論斬，減死戍邊，副使以下悉宥。
B17n0091_p0589a13║正德三年，禮官以貢使踰額，令為後年應貢之數。嘉靖三年偕輔教王及大小三十六番
B17n0091_p0589a14║請入貢。禮官以諸番不具地名、族氏，令守臣覈實以聞。四十二年，〔四〕闡化諸王遣使入貢
B17n0091_p0589a15║請封。禮官循故事，遣番僧二十二人為正副使，序班朱廷對監之。至中途大騷擾，不受廷
B17n0091_p0590a01║對約束，廷對還白其狀。禮官請自後封番王，即以誥敕付使者齎還，或下守臣，擇近邊僧人
B17n0091_p0590a02║齎賜。封諸藏之不遣京寺番僧，自此始也。番人素以入貢為利，雖屢申約束，而來者日增。
B17n0091_p0590a03║隆慶三年再定令闡化、闡教、輔教三王，俱三歲一貢，貢使各千人，半全賞，半減賞。全賞者
B17n0091_p0590a04║遣八人赴京，餘留邊上。遂為定例。
B17n0091_p0590a05║萬曆七年，貢使言闡化王長子札釋藏卜乞嗣職，如其請。久之卒，其子請襲。神宗許
B17n0091_p0590a06║之，而制書但稱闡化王。用閣臣沈一貫言，加稱烏斯藏怕木竹巴灌頂國師闡化王。其後奉
B17n0091_p0590a07║貢不替。所貢物有畫佛、銅佛、銅塔、珊瑚、犀角、氆氌、左髻毛纓、足力麻、鐵力麻、刀劍、明
B17n0091_p0590a08║甲冑之屬，諸王所貢亦如之。
B17n0091_p0590a09║
B17n0091_p0590a10║
B17n0091_p0590a11║贊善王者，靈藏僧也。其地在四川徼外，視烏斯藏為近。成祖踐阼，命僧智光往使。永
B17n0091_p0590a12║樂四年，其僧著思巴兒監藏遣使入貢，命為灌頂國師。明年封贊善王，國師如故，賜金印、
B17n0091_p0590a13║誥命。十七年，中官楊三保往使。洪熙元年，王卒，從子喃葛監藏襲。宣德二年，中官侯顯
B17n0091_p0590a14║往使。正統五年奏稱年老，請以長子班丹監剉代。帝不從其請，而授其子為都指揮使。
B17n0091_p0590a15║初，入貢無定期，自永樂迄正統，或間歲一來，或一歲再至。而歷朝遣使往賜者，金幣、
B17n0091_p0591a01║寶鈔、佛像、法器、袈裟、禪服，不一而足。至成化元年始定三歲一貢之例。
B17n0091_p0591a02║三年命塔兒把堅粲襲封。故事，封番王誥敕及幣帛遣官齎賜，至是西陲多事，禮官乞
B17n0091_p0591a03║付使者齎回，從之。
B17n0091_p0591a04║五年，四川都司言，贊善諸王不遵定制，遣使率各寺番僧百三十二種入貢，且無番王印
B17n0091_p0591a05║文，今止留十餘人守貢物，餘已遣還。禮官言：「番地廣遠，番王亦多，若遵例並時入貢，則
B17n0091_p0591a06║內郡疲供億。莫若令諸王於應貢之歲，各具印文，取次而來。今貢使已至，難拂其情。乞
B17n0091_p0591a07║許作明年應貢之數。」報可。
B17n0091_p0591a08║十八年，禮官言：「番王三歲一貢，貢使百五十人，定制也。近贊善王連貢者再，已遣四
B17n0091_p0591a09║百十三人。今請封請襲，又遣千五百五十人，違制宜却。乞許其請封襲者，以三百人為後
B17n0091_p0591a10║來兩貢之數，餘悉遣還。」亦報可。遂封喃葛堅粲巴藏卜為贊善王。弘治十六年卒，命其弟
B17n0091_p0591a11║端竹堅昝嗣。嘉靖後猶入貢如制。
B17n0091_p0591a12║
B17n0091_p0591a13║
B17n0091_p0591a14║護教王者，名宗巴幹即南哥巴藏卜，館覺僧也。成祖初，僧智光使其地。永樂四年遣
B17n0091_p0591a15║使入貢，詔授灌頂國師，賜之誥。明年遣使入謝，封為護教王，賜金印、誥命，國師如故。遂
B17n0091_p0592a01║頻歲入貢。十二年卒，命其從子幹些兒吉剌思巴藏卜嗣。洪熙、宣德中並入貢。已而卒，
B17n0091_p0592a02║無嗣，其爵遂絕。
B17n0091_p0592a03║
B17n0091_p0592a04║
B17n0091_p0592a05║闡教王者，必力工瓦僧也。成祖初，僧智光齎敕入番，其國師端竹監藏遣使入貢。永樂
B17n0091_p0592a06║元年至京，帝喜，宴賚遣還。四年又貢，帝優賜，並賜其國師大板的達、律師鎖南藏卜衣幣。
B17n0091_p0592a07║十一年乃加號灌頂慈慧淨戒大國師，又封其僧領真巴兒吉監藏為闡教王，賜印誥、綵幣。後
B17n0091_p0592a08║比年一貢。楊三保、戴興、侯顯之使，皆齎金幣、佛像、法器賜焉。
B17n0091_p0592a09║宣德五年，王卒，命其子綽兒加監巴領占嗣。久之卒，命其子領占叭兒結堅參嗣。成化
B17n0091_p0592a10║四年從禮官言，申三歲一貢之制。明年，王卒，命其子領占堅參叭兒藏卜襲。二十年，帝遣
B17n0091_p0592a11║番僧班著兒齎璽書勘合往賜。其僧憚行，至半道，偽為王印信、番文復命，詔逮治。
B17n0091_p0592a12║正德十三年遣番僧領占劄巴等封其新王。劄巴等乞馬快船三十艘載食鹽，為入番買
B17n0091_p0592a13║路之資。戶科、戶部並疏爭，不聽。劄巴等在途科索無厭，至呂梁，毆管洪主事李瑜幾斃，
B17n0091_p0592a14║恣橫如此。迄嘉靖世，闡教王修貢不輟。
B17n0091_p0592a15║
B17n0091_p0593a01║
B17n0091_p0593a02║輔教王者，思達藏僧也。其地視烏斯藏尤遠。成祖即位，命僧智光持詔招諭，賜以銀
B17n0091_p0593a03║幣。永樂十一年封其僧南渴烈思巴為輔教王，賜誥印、綵幣，數通貢使。楊三保、侯顯皆往
B17n0091_p0593a04║賜其國，與諸法王等。景泰七年，使來貢，自陳年老，乞令其子喃葛堅粲巴藏卜代。帝從之，
B17n0091_p0593a05║封為輔教王，賜誥敕、金印、綵幣、袈裟、法器。以灌頂國師葛藏、右覺義桑加巴充正、副使
B17n0091_p0593a06║往封。至四川，多雇牛馬，任載私物。禮官請治其罪，英宗方復辟，命收其敕書，減供應
B17n0091_p0593a07║之半。
B17n0091_p0593a08║成化五年，王卒，命其子喃葛劄失堅參叭藏卜嗣。六年申舊制，三年一貢，多不過百五
B17n0091_p0593a09║十人，由四川雅州入。國師以下不許貢。弘治十二年，輔教等四王及長河西宣慰司並時入
B17n0091_p0593a10║貢，使者至二千八百餘人。禮官以供費不貲，請敕四川守臣遵制遣送，違者却還，從之。歷
B17n0091_p0593a11║正德、嘉靖世，奉貢不絕。
B17n0091_p0593a12║
B17n0091_p0593a13║
B17n0091_p0593a14║西天阿難功德國，西方番國也。洪武七年，王卜哈魯遣其講主必尼西來朝，貢方物及
B17n0091_p0593a15║解毒藥石。詔賜文綺、禪衣及布帛諸物。後不復至。
B17n0091_p0594a01║又有和林國師朵兒只怯烈失思巴藏卜，亦遣其講主汝奴汪叔來朝，獻銅佛、舍利、白哈
B17n0091_p0594a02║丹布及元所授玉印一、玉圖書一、銀印四、銅印五、金字牌三，命宴賚遣還。明年，國師入
B17n0091_p0594a03║朝，又獻佛像、舍利、馬二匹，賜文綺、禪衣。和林，即元太祖故都，在極北，非西番，其國師
B17n0091_p0594a04║則番僧。與功德國同時來貢，後亦不復至。
B17n0091_p0594a05║
B17n0091_p0594a06║
B17n0091_p0594a07║尼八剌國，在諸藏之西，去中國絕遠。其王皆僧為之。洪武十七年，太祖命僧智光齎
B17n0091_p0594a08║璽書、綵幣往，并使其鄰境地湧塔國。智光精釋典，負才辨，宣揚天子德意。其王馬達納羅
B17n0091_p0594a09║摩遣使隨入朝，貢金塔、佛經及名馬方物。二十年達京師。帝喜，賜銀印、玉圖書、誥敕、
B17n0091_p0594a10║符驗及幡幢、綵幣。二十三年再貢，加賜玉圖書、紅羅傘。終太祖時，數歲一貢。成祖復命
B17n0091_p0594a11║智光使其國。永樂七年遣使來貢。十一年命楊三保齎璽書、銀幣賜其嗣王沙的新葛及地湧
B17n0091_p0594a12║塔王可般。〔五〕明年遣使來貢。封沙的新葛為尼八剌國王，賜誥及鍍金銀印。十六年遣使
B17n0091_p0594a13║來貢，命中官鄧誠齎璽書、錦綺、紗羅往報之。所經罕東、靈藏、必力工瓦、烏斯藏及野藍
B17n0091_p0594a14║卜納，皆有賜。宣德二年又遣中官侯顯賜其王絨錦、紵絲，地湧塔王如之。自後，貢使不復
B17n0091_p0594a15║至。