B17n0092_p0648a01║
B17n0092_p0648a02║明會典卷之一百四
B17n0092_p0648a03║
B17n0092_p0648a04║【僧道】
B17n0092_p0648a05║釋道二教自漢唐以來．通於民俗．難以盡廢．惟嚴其禁約．毋使滋蔓．令甲具在．最為詳密云．
B17n0092_p0648a06║凡僧道給度．洪武五年令給僧道度牒．罷免丁錢．僧錄道錄．司．造周知冊頒行天下寺觀．凡遇僧道．即與
B17n0092_p0648a07║對冊．其父兄貫籍．告度日月．如有不同．即為偽冒．○二十六年．令各司每三年考試能通經典者．申送到
B17n0092_p0648a08║部．具奏出給度牒．○永樂元年．令三年一給度牒．○宣德元年．以僧道行童請給度牒甚多．諭禮部先令
B17n0092_p0648a09║僧道官取勘．禮部同翰林院官．禮科給事中及僧道官考試．能通經典方准給與．○正統十四年令．僧道
B17n0092_p0648a10║應給度牒者．各僧道衙門先行勘試．申送有司．審係額內．并貫籍明白．仍試精通經典．方許申送禮部覆
B17n0092_p0648a11║試中式．然後具奏請給．○景泰六年令．僧道務要持行修潔．本戶丁多．不係軍匠鹽竈等籍．里老保結呈
B17n0092_p0648a12║縣覆實．具申府司類呈該部．方許收度．仍勘各寺觀原定額數．如己數多．不與出給．○嘉靖十八年奏准．
B17n0092_p0648a13║僧道照國初額設定數．每僧道一名納銀十兩．在內於兩京工部．在外於各布政司．直隸於各府上納類
B17n0092_p0648a14║解．免其赴京其兩京給度．在京准二千名．南京一千名．○三十三年題准．各府州縣納解．年終造冊連庫
B17n0092_p0649a01║收繳送戶部給與號紙一張．咨送禮部填給度牒．○三十七年議准．每名量減銀四兩．○隆慶六年題准．
B17n0092_p0649a02║禮部印發空頭度牒．通行各處召納．如有來京請給者．赴戶部納銀五兩．發號紙送禮部給牒．
B17n0092_p0649a03║凡僧道禁例．洪武二十年令．民年二十以上者．不許為僧．○二十四年令．佛經番譯已定者．不許增減辭
B17n0092_p0649a04║語．道士設醮．亦不許拜奏青詞．各遵頒降科儀．民有效瑜珈教．稱為善友．假張真人名私造符籙者．皆治
B17n0092_p0649a05║以重罪．○二十七年．令榜示天下寺觀．凡歸併大寺．設砧基道人一人．以主差稅．每大觀道士．編成班次．
B17n0092_p0649a06║每班一年高者率領．餘僧道俱不許奔走於外．及交搆有司．以書冊稱為題疏．強求人財．其一二人．於崇
B17n0092_p0649a07║山深谷修禪．及學全真者聽．三四人不許．毋得私剏庵堂．若遊方問道．必自備路費．毋索取于民．所至僧
B17n0092_p0649a08║寺必揭周知冊驗實．不同者拏送有司僧道有妻妾者．許諸人趕逐相容隱者罪之．願還俗者聽亦不許
B17n0092_p0649a09║收民間兒童為僧．違者并兒童父母皆坐以罪．年二十以下願為僧者．亦須父母具告有司．具奏方許．三
B17n0092_p0649a10║年後赴京考試．通經典者始給度牒．不通者杖為民．有稱白蓮靈寶火居．及僧道不務祖風．妄為議論沮
B17n0092_p0649a11║令者．皆治重罪．○二十八年奏准．天下僧道赴京考試．不通經典者．黜還俗．年六十以上者免試．○永樂
B17n0092_p0649a12║六年．令軍民子弟僮奴．自削髮為僧者．并其父兄送京師．發五臺山做工．畢日．就北京為民種田．及盧龍
B17n0092_p0649a13║牧馬．寺主僧擅容留者．亦發北京為民種田．○十年諭禮部．天下僧道多不守戒律．民間修齋誦經．動輒
B17n0092_p0649a14║較利厚薄．又無誠心．甚至飲酒食肉．遊蕩荒淫．略無顧忌．又有無知愚民．妄稱道人．一槩蠱惑．男女雜處
B17n0092_p0650a01║無別．敗壞風化．洪武中僧道不務祖風．及俗人行瑜珈法稱火居道士者俱有嚴禁．即揭榜申明．違者殺
B17n0092_p0650a02║不赦．○十六年定天下僧道．府不過四十人．州不過三十人．縣不過二十人．限年十四以上．二十以下父
B17n0092_p0650a03║母皆允．方許陳告有司．行鄰里勘保無礙．然後得投寺觀從師受業．五年後諸經習熟．然後赴僧道錄司
B17n0092_p0650a04║考試．果諳經典始立法名給與度牒．不通者罷還為民．若童子與父母不願．及有祖父母父母．無他子孫
B17n0092_p0650a05║侍養者．皆不許．有年三四十以上．先曾出家而還俗．及亡命黥刺．亦不許寺觀住持容留．違者罪之．○宣
B17n0092_p0650a06║德八年．令天下有司關津．但遇削髮之人．捕送原籍治罪如律．○十年．禁僧道私自簪剃．及妄言惑眾者．
B17n0092_p0650a07║○正統六年．令僧道多有壞亂心術不務祖風．混同世俗．傷壞風化．都察院即遵洪武舊例．出榜禁約．違
B17n0092_p0650a08║者罪之．○天順八年．令各處僧人年二十以上無度牒者．即便還俗．有隱暪年歲者．并其師治罪．○成化
B17n0092_p0650a09║二十三年．令僧道有父母見存無人侍養者．不問有無度牒．許令還俗養親．○嘉靖八年奏准．凡宦戚施
B17n0092_p0650a10║捨寺觀．不許容令婦女出入．及多蓄行童．若有私自簪剃．并犯姦者．各照律例問擬．
B17n0092_p0650a11║凡清理寺觀．洪武二十四年令．清理釋道二教．凡各府州縣寺觀．但存寬大可容眾者一所．併居之不許
B17n0092_p0650a12║雜處於外．違者治以重罪．親故相隱者流．願還俗者聽．○又令天下僧道有剏立庵堂寺觀非舊額者悉
B17n0092_p0650a13║毀之．○三十五年．令清理釋道二教．凡歷代以來．及洪武十五年以前寺觀有名額者不必歸併．新剏者
B17n0092_p0650a14║歸併如舊．○永樂十五年．禁僧尼私剏庵院．○正統六年令．新剏寺觀．曾有賜額者．聽其居住．今後再不
B17n0092_p0651a01║許私自剏建．○成化十三年．禁約遊方僧人．凡僧道住持．勑建寺觀．許二人．勑賜并在外寺觀．各止許一
B17n0092_p0651a02║人．○正德十六年奏准．今後再有私剏庵院寺觀．私度僧道尼姑女冠者．拏問治罪．寺觀折毀入官．○嘉
B17n0092_p0651a03║靖六年奏准．尼僧道姑．發還原籍出嫁．其庵寺房屋土地盡數入官．○十四年．大興隆寺燬．令永不許復．
B17n0092_p0651a04║併大慈恩寺一應修齋俱革．僧徒聽告就各寺依住．有歸化者．量給原寺田畝．仍免差徭六年．○十六年
B17n0092_p0651a05║題准．各該有司欽遵聖諭．化正僧徒．願自還俗者．聽其自求安便．各處寺院年久．宮殿任其頹壞．不許修
B17n0092_p0651a06║葺．民間幼童．不許捨入為僧．私自披剃．如有此等．罪其父母及其鄰佑．○二十二年．令毀大慈恩寺．○萬
B17n0092_p0651a07║曆元年．令五城御史查各寺觀庵院．有遊食僧道．驅令回籍．仍比照居民保甲法．置立油牌．開寫年貌籍
B17n0092_p0651a08║貫．以便稽查．其有私自簪剃．及不穿戴本等冠服者．訪拏治罪．
B17n0092_p0651a09║凡禁止戒壇．嘉靖四十五年令．在外行撫按衙門．督率有司．各查本處僧寺若干．僧徒若干．明白登簿．不
B17n0092_p0651a10║時查點．不到者罪坐住持．立限投銷．一切寄住遊僧．發回原籍當差．在京廠衛衙門．及五城御史．將京城
B17n0092_p0651a11║內外地方大小僧寺．嚴加巡緝．有指稱受戒．姦淫不法者．訪拏重治．○萬曆元年詔．禁革萬壽、廣善二壇
B17n0092_p0651a12║僧人戒法．
B17n0092_p0651a13║凡保舉僧道．洪武二十六年．令各布政司并直隸府州縣．申呈開設僧道衙門．保舉到僧人劄付僧錄司．
B17n0092_p0651a14║道士劄付道錄司考試．如果中式．就申吏部施行．
B17n0092_p0652a01║凡僧道罪犯．弘治七年令．僧、道、尼姑女冠有犯姦淫者．就於本寺門首枷號一箇月．滿日發落．○十三年
B17n0092_p0652a02║奏准．僧道官、僧人、道士．有犯挾妓飲酒者．俱問發原籍為民．若姦拜認義父母親屬．俱發邊衛充軍．○凡
B17n0092_p0652a03║僧道額外擅收徒弟者．問發口外為民．住持還俗．僧道官知而不舉者．罷職．○凡漢人出家習學番教．不
B17n0092_p0652a04║拘軍民．曾否關給度牒．俱問發原籍．各該軍衛有司當差．若漢人冒作番人．發邊衛充軍．
B17n0092_p0652a05║凡尼姑女冠．洪武六年令．民家女子年未及四十者．不許為尼姑女冠．
B17n0092_p0652a06║凡真人名號．洪武中革前代所稱天師．止稱正一真人．○隆慶二年題准．革正一真人名號．勒令繳納真
B17n0092_p0652a07║人府印．止許承襲上清觀提點．○萬曆五年．仍准復真人名號．
B17n0092_p0652a08║凡道士差遣．萬曆四年題准．道士差往各陵寢祭告者．止穿本等服色．不許假稱太常寺官．擅乘轎輿．及
B17n0092_p0652a09║香帛木匣之外多用人夫．致擾驛遞．
B17n0092_p0652a10║
B17n0092_p0652a11║
B17n0092_p0652a12║
B17n0092_p0652a13║
B17n0092_p0652a14║