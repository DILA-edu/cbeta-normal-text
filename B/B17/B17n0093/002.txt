B17n0093_p0693a01║象教皮編卷之二
B17n0093_p0693a02║名數
B17n0093_p0693a03║一隻履初祖達磨也一隻臂二祖也一罪身三祖也一
B17n0093_p0693a04║隻虎四祖也一株松五祖也一隻碓六祖也○天龍
B17n0093_p0693a05║一指迦那一鍼曹溪一句馬祖一喝藥山一笑水源
B17n0093_p0693a06║一踏德山一拄黃蘖一掌紙衣一裘○釋迦拈一花
B17n0093_p0693a07║石頭垂一足臨濟一隻眼歸宗一味禪○一剎那者
B17n0093_p0693a08║一念時也○一大刼者十方三世所有一切世界皆
B17n0093_p0693a09║具成住壞空四刼連轉八十轆轤結算一十三萬四
B17n0093_p0693a10║千四百萬年為始終之極數是為一大刼也○一佛
B17n0093_p0693a11║剎者一日月周行四天下光明所照是為一世界如
B17n0093_p0693a12║是千世界中有千日月千須彌山王四千天下四千
B17n0093_p0693a13║大海四千惡道千閻羅王千四天王千叨利天至千
B17n0093_p0693a14║梵天是為小千世界爾所小千世界是為中千世界
B17n0093_p0693a15║爾所中千世界是為三千大千世界如是世界周匝
B17n0093_p0693a16║成壞眾生所居名為一佛剎也（此說盖自騶衍談天推廣出來）
B17n0093_p0693a17║二諦者真諦俗諦也○二輪者生輪死輪也○二教者
B17n0093_p0693a18║頓教漸教也○二種善機者一感天人化報一感佛
B17n0093_p0693b01║道果報也○二種因果者世間集因苦果出世道因
B17n0093_p0693b02║滅果也善行惡行為集因三界六道九有四生為苦
B17n0093_p0693b03║果念佛法門為道因九品化生淨土成佛為滅果○
B17n0093_p0693b04║西方二宗者一宗無著天龍一宗龍樹提婆也○東
B17n0093_p0693b05║土二宗者南宗北宗也○二身者色身法身也○二
B17n0093_p0693b06║出家者身出家心出家也○二甘露門者一佛大先
B17n0093_p0693b07║一達磨也○禪有二病者一緣慮一昏住也治病亦
B17n0093_p0693b08║有二藥一寂寂一惺惺也寂寂治緣慮惺惺治昏住
B17n0093_p0693b09║○參禪有二病者一騎驢覔驢一騎驢不肯下也（既識
B17n0093_p0693b10║驢却不肯下此病更難醫若解下驢方喚作無事道人）○二恨者在家嫌恨出
B17n0093_p0693b11║家寂恨也○二伴者在家妻伴出家心伴也○二幢
B17n0093_p0693b12║者在家持魔幢出家持佛幢也○二障者想相為塵
B17n0093_p0693b13║障識情為垢障也二障遠離則法眼清明又圓覺經
B17n0093_p0693b14║有事理二障○二種法身者真實身權應身也○二
B17n0093_p0693b15║緣二風者應逆緣多觸衰風應順緣多觸利風也○
B17n0093_p0693b16║二無我者人無我法無我也○二種生住滅者流注
B17n0093_p0693b17║生住滅相生住滅也○二種用心者其一不見一切
B17n0093_p0693b18║物得空惟見空不見物其一見一切物得空了了見
B17n0093_p0694a01║一切有不住子有了了見一切空不住于空也○迷
B17n0093_p0694a02║人二貪者其一貪存日虛榮虛利乃有中之空其一
B17n0093_p0694a03║貪沒後虛名虛飾乃空中之空也○入道二堅者信
B17n0093_p0694a04║他言入道名堅信自思惟入道名堅法以定入道名
B17n0093_p0694a05║堅信以慧入道名堅法○二業者慧業福業也了知
B17n0093_p0694a06║住無所住心得無所得法名慧業日積課誦之功希
B17n0093_p0694a07║求豐報之利名福業
B17n0093_p0694a08║三心者過去心現在心未來心也皆妄心○三戒者貪
B17n0093_p0694a09║嗔癡也貪致老嗔致病癡致死是名三毒○三明者
B17n0093_p0694a10║一天眼二宿命三漏盡也○三境者一性境二常質
B17n0093_p0694a11║三獨影也○三乘者小乘大乘最上乘也圓覺以十
B17n0093_p0694a12║二緣為乘菩薩以六度為乘聲聞以四諦為乘亦名
B17n0093_p0694a13║三乘○三掉者身好遊走口好吟誦意好思惟也○
B17n0093_p0694a14║三元三句者體中元函盖乾坤句句中元隨波逐流
B17n0093_p0694a15║句元中元截斷眾流句○三車者聲聞乘為羊車辟
B17n0093_p0694a16║支乘為鹿車大乘為牛車也○三智者真智內智外
B17n0093_p0694a17║智也真智本來寂靜通達無涯內智自覺無明割斷
B17n0093_p0694a18║煩惱外智分別根門識了塵境○三諦者中諦真諦
B17n0093_p0694b01║俗諦也中諦統一切法真諦泯一切法俗諦立一切
B17n0093_p0694b02║法○三身者清淨法身圓滿報身百千億化身也○
B17n0093_p0694b03║三句法門者無憶戒無念定無妄慧也○三藏者經
B17n0093_p0694b04║律論也○三寶者佛法僧也又名三歸○三業者身
B17n0093_p0694b05║口意也○三有者欲有色有無色有也○三緣者一
B17n0093_p0694b06║了自己輪廻生死二紹隆三寶三解脫六道四生也
B17n0093_p0694b07║○三際者五蘊九識十八界也○僧有三輩者坐禪
B17n0093_p0694b08║為上輩誦經為中輩助眾為下輩也○三長齋月者
B17n0093_p0694b09║正五九也（天以大寶鏡輪照四大洲此三月照南贍部洲宜修福）○袈裟三色
B17n0093_p0694b10║者青色黑色木蘭色也○三衣者一僧梨（即大衣）二鬱
B17n0093_p0694b11║多羅（即七條衣）三安陀會也（即五條衣）○鉢三色者孔雀色黫
B17n0093_p0694b12║色（黫音因即𦎣字）鴿色也○三種滲漏者一見滲漏機在離
B17n0093_p0694b13║位墮入毒海二情滲漏滯在向背見處偏枯三語滲
B17n0093_p0694b14║漏究妙失宗機昧終始也○三刼者饑饉疾疫刀兵
B17n0093_p0694b15║也○三自性者妄想自性緣起自性成自性也○不
B17n0093_p0694b16║結夏有三累者一無事遊行妨修出業一損傷物命
B17n0093_p0694b17║違慈實深三所為既非故招世謗也○屋裏三界者
B17n0093_p0694b18║一念心貪是欲界一念心嗔是色界一念心癡是無
B17n0093_p0695a01║色界也○三觀三成者一空觀破見思惑證一切智
B17n0093_p0695a02║成般若德二假觀破塵沙惑證道種智成解脫德三
B17n0093_p0695a03║中觀破無明惑證一切種智成法身德○智慧三利
B17n0093_p0695a04║者以智慧劍破煩惱賊以智慧刀裂煩惱網以智慧
B17n0093_p0695a05║火燒煩惱薪也○學道有三大者一圓明觀智之大
B17n0093_p0695a06║二堅剛斷力之大三馴柔幹志之大也○覺有三勿
B17n0093_p0695a07║者一已往事勿追思二未來事勿迎思三見在事勿
B17n0093_p0695a08║留念也○三倒者一倒心二倒想三倒見也○三塗
B17n0093_p0695a09║者一火地獄二血餓鬼三刀畜生也又一色欲二識
B17n0093_p0695a10║欲三貪欲是為三門亦名三塗
B17n0093_p0695a11║四威儀者行住坐臥也○四生者胎卵濕化也○四緣
B17n0093_p0695a12║者地水火風也○虹霓四緣者地虹黃水虹青（謂屈寬）
B17n0093_p0695a13║火虹赤風虹輪也（謂日月暈）○一境四見者天見是琉璃
B17n0093_p0695a14║人見是水鬼見是膿血魚見是窟宅也○四果者須
B17n0093_p0695a15║陀洹為入流果斯陀含為一來果阿那含為不來果
B17n0093_p0695a16║阿那漢為無生果也○四大神洲者東弗婆提南贍
B17n0093_p0695a17║浮提西瞿那尼北鬱單越也○四歡喜法者一檢素
B17n0093_p0695a18║二習積梵行三無悔四樂斷樂修也○四經四宗者
B17n0093_p0695b01║維摩經以不思議為宗金剛經以無住為宗華嚴經
B17n0093_p0695b02║以法界為宗涅槃經以佛性為宗也○四觀者觀生
B17n0093_p0695b03║觀住觀異觀死也觀生如石女之懷兒觀住如陽燄
B17n0093_p0695b04║之翻浪觀異如浮雲之萬變觀死如狂花之謝空○
B17n0093_p0695b05║佛道四如者如連環不可解如貫珠不可雜如懸鏡
B17n0093_p0695b06║不可掩如通川不可遏也○學禪四如者行如風住
B17n0093_p0695b07║如松坐如鍾臥如弓也○四諦者苦集滅道也（苦謂一切
B17n0093_p0695b08║生老病死之類集謂一切積聚肉骨財帛之類滅謂滅壞道謂修行四諦謂審諦四者之理非徒說也經
B17n0093_p0695b09║云見苦斷集因滅修道）○四大四歸者毛髮爪齒皮肉筋骨腦
B17n0093_p0695b10║髓垢色歸於地唾涕膿血涎沫津液痰淚精氣大小
B17n0093_p0695b11║便利歸於水煖氣歸火動靜歸風也○四無量心者
B17n0093_p0695b12║慈悲喜捨也○四恩者一父母二師長三國主四施
B17n0093_p0695b13║主也○四牛圖者一調伏二回頭三變白四還源也
B17n0093_p0695b14║○一洲四主者南海名象主西海名寶主北海名馬
B17n0093_p0695b15║主東海名人主也○四刼者一成二住三壞四空也
B17n0093_p0695b16║○天帝四化者東門化為病兒南門化為老人西門
B17n0093_p0695b17║化為死人北門化為沙門也○佛心四化者以空化
B17n0093_p0695b18║執為智化以福利化欲為仁化以緣業化妄為術化
B17n0093_p0696a01║以地獄化愚為刼化也○善知識能四回者回三毒
B17n0093_p0696a02║為三聚淨戒回六賊為六神通回煩惱作菩提回無
B17n0093_p0696a03║明作大智也○身心四類者一身出家心不出家（補特
B17n0093_p0696a04║伽羅正信出家身參法侶心猶顧戀所愛諸欲）二身在家而心出家（補特伽羅雖畜
B17n0093_p0696a05║妻子止用上妙衣食珍寶而於諸欲不生躭染）三身心俱能出家（補特伽羅正信出家
B17n0093_p0696a06║身參法侶於諸欲境心無顧戀）四身心俱不出家也（補特伽羅畜養妻子上妙受用
B17n0093_p0696a07║深生躭染）○四法者一豁然悟空（照破幻蘊情累不留苦惱）二了然見
B17n0093_p0696a08║性（洞曉相續有情都是一真法界）三凝然不動（任其外緣所觸如八風之吹妙高山）四
B17n0093_p0696a09║寂然無思也（如晏海澄湛絕識浪之騰起）○學法四念者一破相
B17n0093_p0696a10║二觀空三見性四行道也○出家四緣者一心緣（深信
B17n0093_p0696a11║樂欲此為根本）二身緣（無諸疾障事役）三資緣（有物足用有人善奉）四山緣也
B17n0093_p0696a12║（運歷平寧心緣由己身資山三緣委命）○智慧四寶者一為度老病死
B17n0093_p0696a13║海堅牢船二為黑暗中大明燈三為一切病者之良
B17n0093_p0696a14║藥四為伐煩腦樹之利斧也○修禪四種者一作異
B17n0093_p0696a15║計忻上厭下而修者是外道禪二信因果不忻不厭
B17n0093_p0696a16║而修者是凡夫禪三了正偏之道而修者是小乘禪
B17n0093_p0696a17║四達人法二空而修者是大乘禪也○四魔者一蘊
B17n0093_p0696a18║魔二煩惱魔三死魔四天魔也○四識住者一色識
B17n0093_p0696b01║住二受識住三想識住四行識住也○四流者欲流
B17n0093_p0696b02║有流見流無流也○四取者欲取見取戒取我語取
B17n0093_p0696b03║也○四執者生執不滅執斷執不常執也○四縛者
B17n0093_p0696b04║一貪二嗔三戒取四見取也不得解脫故名四縛又
B17n0093_p0696b05║名四結○四重罪者一殺二盜三淫四妄也
B17n0093_p0696b06║五陰者色受想行識也即五蘊○五蘊五如者色如聚
B17n0093_p0696b07║沫受如水泡想如陽燄行如芭蕉識如幻事也○五
B17n0093_p0696b08║結者曰色愛曰無色愛曰無明曰掉曰慢也○五樂
B17n0093_p0696b09║者慈心悲心息心淨心善心也○五苦者貪心嗔心
B17n0093_p0696b10║癡心慳心殺心也○五濁者刼濁見濁煩惱濁眾生
B17n0093_p0696b11║濁命濁也○五盖者貪欲嗔恚癡眠調戲疑悔也○
B17n0093_p0696b12║五戒者不殺不偷盜不邪淫不妄語不飲酒也○五
B17n0093_p0696b13║戒五防者不殺防木不盜防金不淫防水不妄語防
B17n0093_p0696b14║土不飲酒防火也○戒有五寶者大疾病中戒為良
B17n0093_p0696b15║藥大恐怖中戒為守護大暗昧中戒為明燈墮惡道
B17n0093_p0696b16║中戒為橋梁入苦海中戒為舟楫也○五慳者一住
B17n0093_p0696b17║處慳（獨我在此不容餘人）二家慳（獨我出入此地不容餘人）三施慳（我於中獨得布
B17n0093_p0696b18║施不容餘人）四稱贊慳（獨稱贊我不許稱贊餘人）五法慳也（獨我知此法不傳餘
B17n0093_p0697a01║人）○五法身者一戒二定三慧四解脫五解脫知見
B17n0093_p0697a02║也五者超出五陰戒超色陰定超受陰慧超想陰解
B17n0093_p0697a03║脫超行陰解脫知見超識陰○五通者道通神通依
B17n0093_p0697a04║通報通妖通也水月空華影像無主為道通靜心照
B17n0093_p0697a05║物宿命記持為神通乘符往來藥餌靈變為依通鬼
B17n0093_p0697a06║神逆知諸天變化為報通狐狸老魅木石精靈為妖
B17n0093_p0697a07║通○五禪者凡夫禪外道禪小乘禪大乘禪最上乘
B17n0093_p0697a08║禪也○五精舍者一給孤園二靈鷲山三獼猴江四
B17n0093_p0697a09║菴羅樹五竹林園也○五宗者臨濟溈仰雲門曹洞
B17n0093_p0697a10║法眼也○修行須識五念者一故起念二串習念三
B17n0093_p0697a11║接續念四別生念五寂靜念也五念停息名為一念
B17n0093_p0697a12║相應○五覺者一正覺（洞分至理不入邪見）二貞覺（靈徹而見）三圓
B17n0093_p0697a13║覺（覺之大成無所不備）四等覺（圓覺馴臻至極）五妙覺也（等覺之上即本覺）○
B17n0093_p0697a14║施財五種者一至心施二信心施三隨時施四自手
B17n0093_p0697a15║施五如法施也○五不應施者一非理求財不以施
B17n0093_p0697a16║（物不淨故）二酒及毒藥不以施（亂眾生故）三罝機羅網不以施
B17n0093_p0697a17║（惱眾生故）四刀杖弓箭不以施（害眾生故）五音樂女色不以施
B17n0093_p0697a18║也（壞淨心故）○五不應為者一不為羅綱二不賣毒藥三
B17n0093_p0697b01║不為釀具四不為摴蒱碁博五不為種種伎樂也○
B17n0093_p0697b02║財屬五家者曰水曰火曰盜曰縣官曰惡子也○嚼
B17n0093_p0697b03║楊枝五利者口不臭不苦除風除熱除痰飲也○苾
B17n0093_p0697b04║芻五義者一生不背日二冬夏常青三體性柔軟四
B17n0093_p0697b05║香氣遠騰五引蔓布條也（出尊勝經又善覺要覽云體性柔軟引蔓旁布馨香
B17n0093_p0697b06║遠聞能療疼不背日光也）○五住地者貪恚慢嫉慳也○五見者
B17n0093_p0697b07║身見邊見取見戒見邪取見也○五心者率爾心尋
B17n0093_p0697b08║求心決定心染淨心等流心也○五欲者一財二色
B17n0093_p0697b09║三食四名五睡眠也○畫牛五喻者一全體純白喻
B17n0093_p0697b10║真性無染二首上漸黑喻迷真趨妄三全體純黑喻
B17n0093_p0697b11║業垢嬰纏四首上漸白喻背妄歸真五又純白喻復
B17n0093_p0697b12║本還源也○五教者愚法小乘大乘始教大乘終教
B17n0093_p0697b13║大乘頓教一乘圓教也○五眼者肉眼天眼慧眼法
B17n0093_p0697b14║眼佛眼也○五波羅蜜者一布施二持戒三忍辱四
B17n0093_p0697b15║精進五禪定也○五法者一名二相三妄想四正智
B17n0093_p0697b16║五如如也○五衰者一衣服嚴具出非愛聲二自身
B17n0093_p0697b17║光明忽然暗劣三於沐浴位水滴着身四本性囂馳
B17n0093_p0697b18║今滯一境五眼本凝寂今數瞬動也○五種大衰相
B17n0093_p0698a01║者一衣染塵垢二華鬘萎悴三兩腋汗出四臭氣入
B17n0093_p0698a02║身五不樂本座也
B17n0093_p0698a03║六波羅蜜者一布施二持戒三忍辱四精進五禪定六
B17n0093_p0698a04║智慧也又名六度○六度六如者布施如船底持戒
B17n0093_p0698a05║如船榜忍辱如篷簟精進如篙楫禪定如磓石智慧
B17n0093_p0698a06║如船師也○六度無心者一布施心不求果報二持
B17n0093_p0698a07║戒心無所貪着三忍辱心忘人我四精進心無起滅
B17n0093_p0698a08║五禪定心無依止六智慧心無取相也○六通者曰
B17n0093_p0698a09║天眼曰天耳曰地心曰宿命曰漏盡也○六塵者色
B17n0093_p0698a10║聲香味觸法也是為六根眼入色耳入聲鼻入香舌
B17n0093_p0698a11║入味身入觸意入法是為六入又名六受○六根樂
B17n0093_p0698a12║六塵是為六想又名六愛又名六情禁六情者如勢
B17n0093_p0698a13║狗鹿魚蛇猿鳥狗樂聚落鹿樂山澤魚樂池沼蛇樂
B17n0093_p0698a14║居穴猿樂深林鳥樂依空眼貪色如狗耳貪聲如鹿
B17n0093_p0698a15║鼻貪香如魚舌貪味如蛇身觸着如猿心緣法如鳥
B17n0093_p0698a16║也○六宗者一有相宗二無相宗三定慧宗四戒行
B17n0093_p0698a17║宗五無得宗六寂靜宗也（佛大勝多分別徒眾之號）○信有六大
B17n0093_p0698a18║利者一為道元功德母二能長養諸善根三能超出
B17n0093_p0698b01║眾魔路四能得入三摩地五能解脫生死海六能成
B17n0093_p0698b02║就佛菩提也○習禪六變者變褊忿為寬恕變粗獷
B17n0093_p0698b03║為調柔變放逸為精嚴變感傷為適悅變熱惱為清
B17n0093_p0698b04║暢變憂怖為愷康也○六道者天道人道修羅道地
B17n0093_p0698b05║獄道畜生道餓鬼道也○六和者戒和同修見和同
B17n0093_p0698b06║解身和同住利和同捨口和同應意和同悅也○外
B17n0093_p0698b07║道六行者一自餓二投淵三赴火四身座五寂默六
B17n0093_p0698b08║牛狗等滅也○六妙行者一厭下苦二厭下粗三厭
B17n0093_p0698b09║下障四忻上淨五忻上妙六忻上出也○六齊日者
B17n0093_p0698b10║每月初八二十三十四二十九十五三十日也
B17n0093_p0698b11║七支業者三身業四口業也○法王七寶者金輪寶白
B17n0093_p0698b12║象寶如意寶玉女寶主藏寶主兵寶紺馬寶也○蓮
B17n0093_p0698b13║花七寶者寶花開敷寶性無染寶香芬馥寶莖豎幢
B17n0093_p0698b14║寶葉扶疎寶蕋光蕤寶臺堅住也○雲有七德者一
B17n0093_p0698b15║含水二電光三雷聲四歡喜五掩覆六普潤七清凉
B17n0093_p0698b16║也○七眾者曰比邱曰比邱尼曰式义摩羅曰沙彌
B17n0093_p0698b17║曰室羅末尼此出家五眾曰優婆塞曰優婆夷此在
B17n0093_p0698b18║家二眾合為七眾也○七聖財者一信二精進三戒
B17n0093_p0699a01║四慚愧五聞捨六忍辱七定慧也（七者能資用成佛故名為財）○
B17n0093_p0699a02║佛身七處平滿者謂兩手兩肩兩足及額也（出十住論）○
B17n0093_p0699a03║七施者一興立佛圖僧房堂閣二園果浴池樹木清
B17n0093_p0699a04║凉三常製藥餌療救眾病四作堅牢船濟渡眾生五
B17n0093_p0699a05║安設橋梁過度羸弱六近道作井渴乏得飲七造作
B17n0093_p0699a06║圊廁便利僻處也又名七種心○七淨華者一戒淨
B17n0093_p0699a07║二心淨三見淨四度疑五分別道六行斷知見七涅
B17n0093_p0699a08║槃也○七使者一邪二我三常四斷五戒盜六果盜
B17n0093_p0699a09║七疑也
B17n0093_p0699a10║八部龍神者曰天曰龍曰夜义曰乾闥婆（天樂神即翼星）曰阿
B17n0093_p0699a11║修羅（與帝釋戰者）曰迦樓羅（金翅鳥神後訛為嘍囉）曰緊那羅（似人頭有
B17n0093_p0699a12║角）曰摩㬋羅伽（大蟒神出觀音經注）○無常八喻者如東逝長
B17n0093_p0699a13║波如西垂殘照如擊石星火如馳隙迅駒如風裏微
B17n0093_p0699a14║燈如草頭朝露如臨岩朽樹如爍目電光也○八功
B17n0093_p0699a15║德水者一清二冷三香四柔五甘六淨七不咽八蠲
B17n0093_p0699a16║病也○八風者一利二衰三毀四譽五稱六譏七苦
B17n0093_p0699a17║八樂也得可意事名利失可意事名衰不見前排撥
B17n0093_p0699a18║名毀不見前讚美名譽見前讚美名稱見前排撥名
B17n0093_p0699b01║譏逼迫身心名苦悅適心意名樂○八解脫者一有
B17n0093_p0699b02║色觀諸色二內無色想觀外諸色三淨勝解身作證
B17n0093_p0699b03║四超一切色想滅有對想不思惟種種想入無邊空
B17n0093_p0699b04║處五超一切空無邊處入無邊識處六超一切識無
B17n0093_p0699b05║邊處入無所有處七超一切無所有處入非想非非
B17n0093_p0699b06║想處八超一切非想非非想處入滅想處也○法門
B17n0093_p0699b07║心願八喻者高超徹見是樓閣含育利生名宮殿防
B17n0093_p0699b08║非護善名欄楯清淨無染是蓮花徹底澄清謂之池
B17n0093_p0699b09║隨方逐圓謂之水仁慈濟利謂之寶戒定慧謂之香
B17n0093_p0699b10║也○八重塔者一輪王二初果三二果四三果五四
B17n0093_p0699b11║果六支佛七菩薩八佛塔也○八垢者念煩惱不念
B17n0093_p0699b12║煩惱念不念煩惱我煩惱我所煩惱自性煩惱差別
B17n0093_p0699b13║煩惱攝受煩惱也○八倒者無常計常無樂計樂無
B17n0093_p0699b14║我計我不淨計淨常計無常樂計無樂我計無我淨
B17n0093_p0699b15║計不淨也（前為凡夫四倒後為二乘四倒合為八倒）
B17n0093_p0699b16║九如者如夢如響如光如影如像如空華如陽燄如尋
B17n0093_p0699b17║香如幻師也○九婦者水授婦財聘婦王旗婦自樂
B17n0093_p0699b18║婦衣食婦共活婦須臾婦幽婚婦異果婦也○九雲
B17n0093_p0700a01║者寶蓮華雲堅固香雲無邊色樓閣雲種種色妙衣
B17n0093_p0700a02║雲無邊清淨旃檀香雲妙莊嚴寶盖雲燒香雲妙鬘
B17n0093_p0700a03║雲清淨莊嚴貝雲也○九難者人離惡道得為人難
B17n0093_p0700a04║既得為人去女即男難既得為男六根完具難六根
B17n0093_p0700a05║完具生中國難既生中國值佛世難既值佛世遇道
B17n0093_p0700a06║者難既得遇道興信心難既興信心發菩薩心難既
B17n0093_p0700a07║發菩薩心無修無證難也○九惱者見在愛見在僧
B17n0093_p0700a08║見在惱過去愛過去僧過去惱未來愛未來僧未來
B17n0093_p0700a09║惱也○九結者一愛二恚三慢四無明五見六取七
B17n0093_p0700a10║疑八嫉九慳也○九有者四禪四定為八地合欲界
B17n0093_p0700a11║一地為九有也（因果不忘故名為有）○九品化生者上中下各
B17n0093_p0700a12║生三品合為九品也
B17n0093_p0700a13║十地者歡喜地離垢地發光地燄慧地難勝地現前地
B17n0093_p0700a14║遠行地不動地善慧地法雲地也○十色世界者銀
B17n0093_p0700a15║色世界金色世界寶色世界妙色世界（即兜羅綿世界）蓮花
B17n0093_p0700a16║色世界薝蔔花色世界優曇鉢羅花色世界金剛色
B17n0093_p0700a17║世界頗黎色世界平等色世界也○十法界者佛法
B17n0093_p0700a18║界菩薩法界辟支法界聲聞法界天法界修羅法界
B17n0093_p0700b01║人法界旁生法界餓鬼法界地獄法界也○十苦者
B17n0093_p0700b02║生苦老苦病苦死苦怨僧會苦恩愛別離苦求不得
B17n0093_p0700b03║苦五陰盛苦富貴守護苦貧窮短乏苦也○十身者
B17n0093_p0700b04║自身眾生身國士身業報身聲聞身圓覺身菩薩身
B17n0093_p0700b05║智身法身空身也○十惡者身惡三殺生偷盜淫邪
B17n0093_p0700b06║口惡四兩舌詈聲妄言綺語意惡三嫉嗔癡共十惡
B17n0093_p0700b07║也十惡若止即為十善行○十大弟子者一舍利弗
B17n0093_p0700b08║智慧二目犍連神通三大迦葉頭陀四阿那律天眼
B17n0093_p0700b09║五須菩提解空六富樓那說法七迦旃延論義八優
B17n0093_p0700b10║婆離持律九羅睺羅密行十陀羅陀多聞也○存想
B17n0093_p0700b11║固形有十種仙者一地行仙（堅固服餌而不休息食道圓成）二飛行
B17n0093_p0700b12║仙（堅固草木而不休息藥道圓成）三遊行仙（堅固金石而不休息化道圓成）四空行
B17n0093_p0700b13║仙（堅固動止而不休息精氣圓成）五天行仙（堅固津液而不休息潤德圓成）六通行
B17n0093_p0700b14║仙（堅固精色而不休息吸粹圓成）七道行仙（堅固禁呪而不休息術法圓成）八照行
B17n0093_p0700b15║仙（堅固思念而不休息思意圓成）九精行仙（堅固交媾而不休息感應圓成）十絕行
B17n0093_p0700b16║仙也（堅固變化而不休息覺悟圓成）是皆不修三昧別求妄念報盡
B17n0093_p0700b17║還來散入諸趣○十心者一信心（真性明了）二念心（夙念無忘）
B17n0093_p0700b18║三精進心（精明進趣）四慧心（智慧現前）五定心（寂妙常凝）六不退心
B17n0093_p0701a01║（明性深入）七護法心（保持不失）八回向心（回光弗）九戒心（安住無為）十
B17n0093_p0701a02║願心也（所往隨願）○十行者一歡喜行（具佛妙德）二饒益行（利益
B17n0093_p0701a03║眾生）三無嗔恨行（利物無拒）四無盡行（通達十方）五離癡亂行（事無
B17n0093_p0701a04║差悞）六善觀行（異中現同）七無着行（塵剎不礙）八尊重行（皆第一義）九
B17n0093_p0701a05║善法行（圓佛軌則）十真實行也（一真無偽）○十煩惱者一無慚
B17n0093_p0701a06║二無愧三不捨四懈怠五昏沉六抱歎七放逸八失
B17n0093_p0701a07║念九心亂十不正知也○十纏者一忿恚二隱覆自
B17n0093_p0701a08║罪三意識昏迷四五情暗起五嬉遊六三業躁動七
B17n0093_p0701a09║屏處起罪不自羞八露處起罪不羞佗九財法不能
B17n0093_p0701a10║惠施十佗榮心生熱惱也
B17n0093_p0701a11║十一佛具者慈悲為佛眼正念為佛頭妙音為佛耳香
B17n0093_p0701a12║林為佛鼻甘露為佛口四耨為佛舌六度為佛身四
B17n0093_p0701a13║攝為佛手平等為佛指戒定為佛足種智為佛心也
B17n0093_p0701a14║○十一空能解者曰內曰外曰內有為曰外有為曰
B17n0093_p0701a15║內無為曰外無為曰無始曰性無所有曰第一義曰
B17n0093_p0701a16║空曰大也○十一徧使者一不信二懈怠三不慚四
B17n0093_p0701a17║不愧五多貪六多嗔七多癡八昏沉九放逸十慳吝
B17n0093_p0701a18║十一毒害也
B17n0093_p0701b01║十二因緣者無明緣行緣識緣名色緣六入緣觸緣受
B17n0093_p0701b02║緣愛緣執緣取緣有緣生緣也○十二處者見與色
B17n0093_p0701b03║聽與聲嗅與香嘗與味身與觸意與法也○十二類
B17n0093_p0701b04║者因動有聲因聲有色因色有香因香有觸因觸有
B17n0093_p0701b05║味因味有法六亂妄想成業性故十二區分由此輪
B17n0093_p0701b06║轉也○十二緣起滅者無明起行行起識識起名色
B17n0093_p0701b07║名色起六處（即六入）六處起觸觸起受受起愛愛起執
B17n0093_p0701b08║執起取取起有有起生生起老死惟無明滅故識滅
B17n0093_p0701b09║識滅故名色滅名色滅故六處滅六處滅故觸滅觸
B17n0093_p0701b10║滅故受滅受滅故愛滅愛滅故執滅執滅故取滅取
B17n0093_p0701b11║滅故有滅有滅故生滅生滅故死滅也○十二行法
B17n0093_p0701b12║輪者示轉勸轉證轉各有苦集滅道四輪合為十二
B17n0093_p0701b13║輪也○六塵十二種者目塵明暗耳塵動靜鼻塵通
B17n0093_p0701b14║塞舌塵甜苦身塵離合意塵生滅也（出楞嚴經）
B17n0093_p0701b15║十三藏經者唐肅宗詔寫佛經數也凡三萬六千餘卷
B17n0093_p0701b16║○佛視有十三如者視王侯之位如過隙塵視金玉
B17n0093_p0701b17║之寶如瓦礫視紈素之服如敝帚視大千界如一訶
B17n0093_p0701b18║子視阿耨池如塗足油視方便門如化寶聚視無上
B17n0093_p0702a01║乘如夢金帛視師道如眼前花視禪定如須彌柱視
B17n0093_p0702a02║涅槃如晝夕寤視倒正如六龍舞視平等如一真地
B17n0093_p0702a03║視興化如四時木也
B17n0093_p0702a04║十六觀門者一日觀二水觀三地觀四樹觀五池觀六
B17n0093_p0702a05║總觀（上六門為依報）七華座八像觀九佛身十觀音十一勢
B17n0093_p0702a06║至十二普賢十三雜觀（上七門為正報）十四上品十五中品
B17n0093_p0702a07║十六下品也（上三門為三軰往生合為十六觀門昔唐宣宗問宏辯禪師今人念佛如何對
B17n0093_p0702a08║曰如來出世為天人師隨根器而說法上根者聞最上乘頓悟至理中下者未能頓悟故權開十六觀門
B17n0093_p0702a09║令念佛生於極樂又圭峯禪源序云念佛求生淨土須修十六觀門）○十六知見者一
B17n0093_p0702a10║我（起於我）二我所生（如父有子）三受（命根成就）四命（能舉事故）五有情
B17n0093_p0702a11║（蘊和合生）六養育（因緣故長）七眾數（諸法有數）八人（妄計我是人）九作（手足
B17n0093_p0702a12║所能）十使作（力能役佗）十一起（作後世業）十二使起（亦含陀）十三作
B17n0093_p0702a13║受（苦樂果現）十四使受（厭於苦樂）十五知（五識名知）十六現也（目觀色相）
B17n0093_p0702a14║十八界者六根界六塵界六識界合十八界也○十八
B17n0093_p0702a15║羅漢一賔度羅墮闍尊者二迦伐蹉尊者三䟦釐墮
B17n0093_p0702a16║闍尊者四蘇頻陀尊者五諾矩羅尊者六䟦陀羅尊
B17n0093_p0702a17║者七迦力迦尊者八闍羅弗多尊者九戌博迦尊者
B17n0093_p0702a18║十半托伽迦尊者十一羅怙羅尊者十二那迦羣羅
B17n0093_p0702b01║尊者十三因竭陀尊者十四伐羅波期尊者十五阿
B17n0093_p0702b02║氏哆尊者十六住茶半迦托尊者十七提蜜多羅尊
B17n0093_p0702b03║者十八賔頭盧尊者○蓮社十八賢曰慧遠（姓賈氏鴈門樓
B17n0093_p0702b04║煩人）曰慧永（姓繁氏河內人）曰慧持（遠公弟也與兄同事道安）曰道生（姓魏氏鉅
B17n0093_p0702b05║野人客居彭城）曰佛陀耶舍尊者（罽賔國婆羅門種）曰佛陀䟦陀羅
B17n0093_p0702b06║尊者（甘露飯王之裔）曰慧叡（冀州人）曰曇順（黃龍人）曰道敬（瑯琊王氏
B17n0093_p0702b07║隨祖凝之守江州）曰曇恒（河東人）曰曇昺（姓陳氏穎川人）曰曇詵（廣陵人）
B17n0093_p0702b08║曰劉遺民（名程之字仲思號遺民彭城聚里人漢楚元王之後）曰雷次宗（字仲倫南
B17n0093_p0702b09║昌人）曰宗炳（字少文南陽人官任太子舍人）曰張野（字萊民官任治中）曰張詮
B17n0093_p0702b10║（字秀碩張野族）曰周續之（字道祖鴈門廣武人）
B17n0093_p0702b11║二十難者貧窮布施難豪貴學道難棄命不死難得覩
B17n0093_p0702b12║佛經難生值佛世難忍色忍欲難見好不求難被辱
B17n0093_p0702b13║不嗔難有勢不陵難觸事無心難廣學博究難除滅
B17n0093_p0702b14║我慢難不輕末學難心行平等難不說是非難會善
B17n0093_p0702b15║知識難見性悟道難隨化度人難覩境不動難喜解
B17n0093_p0702b16║方便難也
B17n0093_p0702b17║二十五我者一具五緣曰持戒清淨曰衣食具足曰閒
B17n0093_p0702b18║居靜處曰息諸緣務曰近善知識二訶五欲曰訶色
B17n0093_p0703a01║訶聲訶香訶味訶觸三乘五盖曰貪欲曰嗔恚曰睡
B17n0093_p0703a02║眠曰掉戲曰疑悔四調五事曰心不沉不浮曰身不
B17n0093_p0703a03║緩不急曰息不澁不滑曰眠不節不恣曰食不饑不
B17n0093_p0703a04║飽五行五法曰欲曰精進曰念曰巧慧曰一心總計
B17n0093_p0703a05║二十五我方便也
B17n0093_p0703a06║如來三十二相者一足下有平滿相猶如奩底地雖高
B17n0093_p0703a07║下隨足所蹈坦然等觸二足下千輻輪文輞轂眾相
B17n0093_p0703a08║無不圓滿三手足並皆柔軟如兜羅綿四兩足一一
B17n0093_p0703a09║指間猶鴈王鞔網交絡文同綺畫五手足諸指圓滿
B17n0093_p0703a10║纖長可愛六足跟廣長圓滿與趺相稱七足趺修高
B17n0093_p0703a11║光滿與跟相稱八雙腨漸次纖圓如鹿王腨九雙臂
B17n0093_p0703a12║平立摩膝如象五鼻十陰相勢鋒藏密猶龍馬十一
B17n0093_p0703a13║毛孔各一毛生紺青宛轉十二髮毛端皆上靡右旋
B17n0093_p0703a14║宛轉十三身皮細薄滑潤垢水不住十四身皮金色
B17n0093_p0703a15║晃耀諸寶莊嚴十五兩足兩掌中頸雙肩七處充滿
B17n0093_p0703a16║十六肩項圓滿殊妙十七膊腋悉皆充實十八容儀
B17n0093_p0703a17║洪滿端直十九身相修廣端嚴二十體相量等圓滿
B17n0093_p0703a18║如諾瞿陀二十一頷臆并身上半威容廣大如師子
B17n0093_p0703b01║王二十二常光靣各一尋二十三齒相四十齊平淨
B17n0093_p0703b02║密根深白逾珂雪二十四四牙鮮白鋒利二十五常
B17n0093_p0703b03║得味中上味二十六舌相薄淨廣長能覆靣輪至耳
B17n0093_p0703b04║髮際二十七梵音詞韻和雅隨眾多少無不等分二
B17n0093_p0703b05║十八眼睫猶若牛王紺青齊整二十九眼睛紺青鮮
B17n0093_p0703b06║白紅環間節皎潔分明三十靣輪猶滿月眉相皎淨
B17n0093_p0703b07║如天帝弓三十一眉間有白毫相柔軟如絲白逾珂
B17n0093_p0703b08║雪三十二頂上烏瑟膩沙高顯隆圓猶如天盖也（出般
B17n0093_p0703b09║若經又菩薩本經云佛身紫金色有三十二相傳燈錄云優填王思佛請目連運神通攝匠人俾雕佛像
B17n0093_p0703b10║得三十二相）
B17n0093_p0703b11║三十三祖者一摩訶迦葉二阿難陀三商那和修四優
B17n0093_p0703b12║婆毱多五提多迦六彌遮迦七婆須密多八佛陀難
B17n0093_p0703b13║提九伏䭾密多十脇尊者十一富那夜奢十二馬鳴
B17n0093_p0703b14║大士十三迦毗摩羅十四龍樹十五迦那提婆十六
B17n0093_p0703b15║羅睺羅多十七僧伽難提十八伽那舍多十九鳩摩
B17n0093_p0703b16║羅多二十闍耶多（北天竺人）二十一婆修盤頭二十二摩
B17n0093_p0703b17║拏羅二十三鶴勒那二十四師子二十五婆闍斯多
B17n0093_p0703b18║二十六不如密多二十七般若多羅（東天竺人）二十八達
B17n0093_p0704a01║磨（本名菩提多羅南天竺國王第三子也王姓剎利帝名香至有三子長名月淨多羅仲名功德多羅
B17n0093_p0704a02║季即達磨大師梁普通七年至金陵是為震旦初祖）二十九慧可三十僧璨三
B17n0093_p0704a03║十一道信三十二宏忍三十三惠能也○三十三天
B17n0093_p0704a04║者四天王天在須彌山半凡四萬二千由旬其須彌
B17n0093_p0704a05║山頂為帝釋天上一倍為夜摩天上為兜率陀天化
B17n0093_p0704a06║樂天他化自在天梵眾天梵輔天大梵天少光天無
B17n0093_p0704a07║量光天光音天少淨天無量淨天徧淨天福生天福
B17n0093_p0704a08║壽天廣果天無想天無煩天無熱天善見天善現天
B17n0093_p0704a09║色究竟天無邊空處天無邊識處天無所有處天非
B17n0093_p0704a10║想非非想處天凡二十八天而四天王天之下又有
B17n0093_p0704a11║日月星宿天常憍天持鬘天堅首天凡三十二種并
B17n0093_p0704a12║帝釋天為三十三天也又忉利天自有三十三天宮
B17n0093_p0704a13║云
B17n0093_p0704a14║三十五佛者始金剛不壞佛終法界藏身阿彌陀佛○
B17n0093_p0704a15║五十三佛者始普光佛終釋迦牟尼佛（共八十八佛人所常誦不
B17n0093_p0704a16║詳載）
B17n0093_p0704a17║六十見者身邊二見五陰成二十歷過去見在未來三
B17n0093_p0704a18║世凡六十見也
B17n0093_p0704b01║六十四種惡口之業曰麄語軟語非財語妄語漏語大
B17n0093_p0704b02║語高語輕語破語不了語散語低語仰語錯語惡語
B17n0093_p0704b03║畏語吃語諍語讇語誑語惱語怯語邪語罪語啞語
B17n0093_p0704b04║入語燒語地語獄語虛語慢語不愛語說罪咎語失
B17n0093_p0704b05║語別離語利害語兩舌語無義語無護語喜語狂語
B17n0093_p0704b06║殺語害語繫語𨳲（音閉又音關）語縛語打語歌語非法語
B17n0093_p0704b07║自讚歎語說他過語說三寶等語也（出大集經）
B17n0093_p0704b08║八十種好者一無見頂相二鼻高孔不現三眉如初月
B17n0093_p0704b09║四耳輪輻相埵成五身堅實如羅那延六骨際如鈎
B17n0093_p0704b10║鎖七身回如象王八行時足去地四寸印文現九爪
B17n0093_p0704b11║如赤銅色十膝骨堅着圓好十一身清潔十二身柔
B17n0093_p0704b12║軟十三身不曲十四指長纖圓十五指文藏覆十六
B17n0093_p0704b13║脉深不現十七踝不現十八身潤澤十九身自持不
B17n0093_p0704b14║逶迤二十身圓滿二十一容儀備足二十二容儀莊
B17n0093_p0704b15║嚴二十三住處安無能動者二十四威振一切二十
B17n0093_p0704b16║五一切樂觀二十六靣不長大二十七正容白不撓
B17n0093_p0704b17║色二十八靣具滿足二十九唇如頻婆果色三十言
B17n0093_p0704b18║音清遠三十一臍深圓好三十二毛右旋三十三手
B17n0093_p0705a01║足滿三十四手足如意三十五手文明直三十六手
B17n0093_p0705a02║文長三十七手文不斷三十八一切惡心眾生見者
B17n0093_p0705a03║和悅三十九靣廣姝好四十靣淨如滿月四十一隨
B17n0093_p0705a04║眾生和悅與語四十二毛孔出香氣四十三口出無
B17n0093_p0705a05║上香四十四威儀如師子四十五進止如象王四十
B17n0093_p0705a06║六行法如鵝王四十七頭如摩陀那果四十八一切
B17n0093_p0705a07║身分具足四十九四牙白利五十舌色赤五十一舌
B17n0093_p0705a08║薄廣五十二毛紅色五十三毛軟淨五十四眼廣長
B17n0093_p0705a09║五十五手足有德相五十六髮色青珠五十七髮旋
B17n0093_p0705a10║好五十八髮不亂五十九髮長好六十觀無厭足六
B17n0093_p0705a11║十一眾生不能盡覩相六十二次第有因緣說法六
B17n0093_p0705a12║十三發音報眾聲六十四隨眾生語言說法六十五
B17n0093_p0705a13║說法不着六十六隨眾生音聲不增不減六十七不
B17n0093_p0705a14║輕眾生六十八等視眾生六十九光照身而行七十
B17n0093_p0705a15║四邊光各一丈七十一手足軟滑七十二身長七十
B17n0093_p0705a16║三身大七十四身持重七十五身不傾動七十六細
B17n0093_p0705a17║腹七十七腹不現七十八臍不出七十九手赤白如
B17n0093_p0705a18║蓮花色八十孔門相具也（菩薩本經云佛有大神力八十種好前知無窮却睹南極）
B17n0093_p0705b01║八十八使者欲界三十二色界二十八無色界二十八
B17n0093_p0705b02║合八十八也
B17n0093_p0705b03║九十八使者八十八使兼十纏也
B17n0093_p0705b04║百法者其目有五一心法二心所有法三色法四心不
B17n0093_p0705b05║相應行法五無為法心法八種心所有法五十一種
B17n0093_p0705b06║色法十一種心不相應行法二十四種無為法六種
B17n0093_p0705b07║合為百法也（詳西域僧天親百法論）
B17n0093_p0705b08║百八煩惱者欲界等八十八使更加邪我等七使并不
B17n0093_p0705b09║信懈怠等十一徧使合百有八也亦名百八見
B17n0093_p0705b10║釋道安西域志云須剌國有五百沙彌真人寺○傳燈
B17n0093_p0705b11║錄云第二祖阿難將入滅雪山五百仙人飛空而至
B17n0093_p0705b12║阿難為說法○涅槃經云五百阿羅漢者佛弟子也
B17n0093_p0705b13║昔有五百商人出海採寶值千盜攘去併剜其目日
B17n0093_p0705b14║夜號痛有人告曰靈鷲佛氏能救汝苦引至大林精
B17n0093_p0705b15║舍佛為說法證阿羅漢果散處山林分形顯化作福
B17n0093_p0705b16║人間盖示人從生有貪因貪受苦因苦得報之意西
B17n0093_p0705b17║湖遊覽志云杭州淨慈寺塑五百阿羅漢像其第四
B17n0093_p0705b18║百二十二位阿濕毗尊者獨設一龕旁置籤筒側身
B17n0093_p0706a01║偃蹇斜目覷人而笑婦人祈嗣者必詣此炷香不知
B17n0093_p0706a02║何說也五百名位具經中繁不錄
B17n0093_p0706a03║因本經云須彌山東天下名弗于人壽三百西天下名
B17n0093_p0706a04║瞿耶尼人壽三百南天下名閻浮提人壽百歲北天
B17n0093_p0706a05║下名鬱單人壽千歲長倍三天下人（閻浮提今中國及四夷皆是也
B17n0093_p0706a06║中國稱震旦又稱人國則自天竺名之為閻浮提之一耳）
B17n0093_p0706a07║佛滅度後遺法有正像末三等正法五百年像法一千
B17n0093_p0706a08║年末法三千年○值一千佛名紫幢值五百佛名蓮
B17n0093_p0706a09║華值六十四佛名螺髻
B17n0093_p0706a10║隋大業時佛經六千一百九十八卷唐開元時五千四
B17n0093_p0706a11║十八卷宋雍熙時增新經凡九千五百卷
B17n0093_p0706a12║戒生定定生慧慧生八萬四千法門○天目語錄云八
B17n0093_p0706a13║萬四千法門八萬四千智慧八萬四千功德皆由一
B17n0093_p0706a14║念念佛心中出也○名經云人或內心思惟外境染
B17n0093_p0706a15║着有八萬四千諸塵勞門罪相無量○阿含經云四
B17n0093_p0706a16║天王天壽五百歲以人間五十歲為一日忉利天壽
B17n0093_p0706a17║千歲以人間百歲為一日燄摩天壽二千歲以人間
B17n0093_p0706a18║二百歲為一日兜率天壽四千歲以人間四百歲為
B17n0093_p0706b01║一日化樂天壽八千歲以人間八百歲為一日他化
B17n0093_p0706b02║自在天壽一萬六千歲以人間一千六百歲為一日
B17n0093_p0706b03║摩身天壽三萬二千歲以人間三千二百歲為一日
B17n0093_p0706b04║𣑽迦三天壽一刼光音三天壽二刼徧淨三天壽三
B17n0093_p0706b05║刼果實三天壽四刼無想天壽五百刼無造天壽千
B17n0093_p0706b06║刼無熱天壽二千刼善見天壽三千刼大善天壽四
B17n0093_p0706b07║千刼色究竟天壽五千刼空處天壽一萬刼識處天
B17n0093_p0706b08║壽二萬一千刼不用處天壽四萬二千刼有想無想
B17n0093_p0706b09║天壽八萬四千刼
B17n0093_p0706b10║龍樹菩薩入龍宮流傳天竺分八萬六千偈至中土
B17n0093_p0706b11║一統志外夷火州有靈山在土魯番西北石皆黑紋如
B17n0093_p0706b12║毛髮又有白石堆其石骨堅潤蕃人稱為十萬羅漢
B17n0093_p0706b13║削髮涅槃之所
B17n0093_p0706b14║白樂天撰蘇州重元寺碑文云蓮華經六萬九千五百
B17n0093_p0706b15║五字維摩經三萬七千九十二字金剛經五千二百
B17n0093_p0706b16║八十七字陀羅尼經三千二十字阿彌陀經一千八
B17n0093_p0706b17║百字觀音經六千九百九十字密經三千一百五字
B17n0093_p0706b18║心經二百五十八字是八種經具十二部合十一萬
B17n0093_p0707a01║六千八百五十七字（載容齋五筆）
B17n0093_p0707a02║彌勒佛當人壽八萬歲初會度人九十六億第二會九
B17n0093_p0707a03║十四億第三會九十二億爾後度人無數○名經所
B17n0093_p0707a04║載諸佛如來菩薩尊者神僧萬八千六百七十餘名
B17n0093_p0707a05║其專名定號亡論已中多泛稱者如諸佛則有一藏
B17n0093_p0707a06║虛空佛十方佛十光佛十上光明佛六十光明佛六
B17n0093_p0707a07║十功德寶佛六十寶作佛六十二毘留羅佛百金光
B17n0093_p0707a08║藏香流佛三百同名大幢佛五百波頭摩王佛五百
B17n0093_p0707a09║歡喜佛五百威德佛五百日王佛五百淨聲佛七百
B17n0093_p0707a10║同名光莊嚴佛百千晃耀光明佛百千德光幢佛千
B17n0093_p0707a11║光明佛千上光佛千近佛千香佛千迦葉佛千閻浮
B17n0093_p0707a12║檀寶空藏佛千閻浮檀金佛千光靜住王佛千八百
B17n0093_p0707a13║寂滅佛二千寶幢佛三千毘盧舍那佛八千堅精進
B17n0093_p0707a14║佛八千威德佛八千然燈佛十千迦葉如意佛萬八
B17n0093_p0707a15║千婆羅王佛三萬同名毘盧舍那佛四萬願莊嚴佛
B17n0093_p0707a16║八萬四千名自在幢佛二億同名拘鄰佛百億微塵
B17n0093_p0707a17║金剛藏佛百千億刼智慧嶽聲德佛如來則有過去
B17n0093_p0707a18║七如來滅罪八如來八江河沙佛如來十一無垢世
B17n0093_p0707b01║界等行如來十一江河沙諸佛土忍慧世界香盡如
B17n0093_p0707b02║來十四江河沙諸佛上梵音世界梵德如來六十功
B17n0093_p0707b03║德寶如來百燄光明胎藏如來五百上威德如來五
B17n0093_p0707b04║百淨聲王如來五百普現如來五千佛土莊嚴德寶
B17n0093_p0707b05║如來千光明如來千勢自在聲如來千八百寂滅如
B17n0093_p0707b06║來三千毘盧舍那如來八千堅精進如來九千法莊
B17n0093_p0707b07║嚴如來萬八千普護佛如來萬八千婆羅王如來三
B17n0093_p0707b08║萬散華王如來十八億佛剎如來百億江河沙諸佛
B17n0093_p0707b09║土水晶世界淨尊如來千億光明如來恒河沙寶如
B17n0093_p0707b10║來菩薩則有十百光明火熾然菩薩千相菩薩日光
B17n0093_p0707b11║千相如來東北西南百千萬億菩薩初會二會三會
B17n0093_p0707b12║無量至于十會恒河沙數菩薩凡此名號皆泛稱無
B17n0093_p0707b13║定者也
B17n0093_p0707b14║
B17n0093_p0707b15║
B17n0093_p0707b16║
B17n0093_p0707b17║
B17n0093_p0707b18║象教皮編卷之二終