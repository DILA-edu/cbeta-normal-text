B17n0093_p0755a01║象教皮編卷之六
B17n0093_p0755a02║移牘
B17n0093_p0755a03║梁武帝示寶誌詔書云寶誌公跡拘塵垢心遊冥寂水
B17n0093_p0755a04║火不能焚浸蛇虎不能侵懼語其佛性則聲聞已上
B17n0093_p0755a05║談其隱淪則高勝遁仙豈得以俗士常情空相拘制
B17n0093_p0755a06║自今隨意行化勿得復禁
B17n0093_p0755a07║陳宣帝與智顗書云春寒猶厲道體何如宴坐經行無
B17n0093_p0755a08║乃為憊今貺闞寶縷𤕵案一面山羊[髟/曷]麈尾一柄㯽
B17n0093_p0755a09║榔二千子○又答智顗書云智禪師請禁海際捕魚
B17n0093_p0755a10║滬業此江苦無烏賊珍味宜依所請永為福地
B17n0093_p0755a11║秦孝王（俊）與智顗書云迴佇翹誠年深歲曩末由有展
B17n0093_p0755a12║企結良深惟願珍德遣白不具○又書云睽阻方遙
B17n0093_p0755a13║彌以傾欷朱方風土異宜流金在即攝衛多不調適
B17n0093_p0755a14║每有劣然冀在歲陰必期展覲○又書云解夏非遠
B17n0093_p0755a15║秋水乘流賜答來期必當無爽用茲歡喜心蠲悲欷
B17n0093_p0755a16║隋文帝與智顗書云睽覲稍久惟用傾結道體康悆動
B17n0093_p0755a17║寂怡神路首促忽豈復委宣今貺烏紗蚉幬一張鬱
B17n0093_p0755a18║泥南布毠㲚一緣紫綖鞾一量南榴枕一枚
B17n0093_p0755b01║隋煬帝與智顗書云霜氣已𦂳蚉熱久祛方恐凍江預
B17n0093_p0755b02║取調適今遣奉迓祗禮非賒
B17n0093_p0755b03║唐太宗答元奘禪師謝聖教序手勑云朕才謝珪璋言
B17n0093_p0755b04║慚博達至於內典尤所未閑昨製序文深為鄙拙穢
B17n0093_p0755b05║翰墨於金簡標瓦礫於珠林忽得來書謬承褒讚循
B17n0093_p0755b06║躬省慮彌益厚顏善不足稱虛勞致謝
B17n0093_p0755b07║唐肅宗召南陽慧忠禪師書云朕聞調御上乘久安中
B17n0093_p0755b08║土大雄付屬實在朕躬思與道安宏宣祕典廣資福
B17n0093_p0755b09║潤以及大千傳罔象之元珠拔沉迷之毒箭良緣斯
B17n0093_p0755b10║在勿以為勞杖錫而來京師非遠齋心已久速副朕
B17n0093_p0755b11║懷春寒師得安否此旨不多及
B17n0093_p0755b12║謝安與支遁書云思君日積計辰傾遲知欲還剡自治
B17n0093_p0755b13║甚以悵然人生如寄耳頃風流得意之事殆為都盡
B17n0093_p0755b14║終日慼慼觸事惆悵唯遲君來以晤言消之一日當
B17n0093_p0755b15║千載耳此多山水縣閒靜差可養疾事不異剡而毉
B17n0093_p0755b16║藥不同必思此緣副其積想也
B17n0093_p0755b17║陶宏景答曇鸞書云去月耳聞音聲今辰眼受文字將
B17n0093_p0755b18║由頂禮歲積故使真應來儀正爾整拂藤蒲具陳花
B17n0093_p0756a01║水端襟斂思竚聽警錫也及屆山所接對欣然便以
B17n0093_p0756a02║倦方十卷用酬遠意
B17n0093_p0756a03║陳伯智與智覬書云伯智少奉正真長而彌篤至止以
B17n0093_p0756a04║來實有欽睠前書邀師未辱還告佇聽之情不忘瞬
B17n0093_p0756a05║息重遣今信必望幡然所遲來儀會言在促不宣
B17n0093_p0756a06║徐陵與天台禪師書云注仰之心難可敷具積歲傾懷
B17n0093_p0756a07║麥冷體中何如願一日康勝山中春夏無餘障惱耳
B17n0093_p0756a08║遲復存旨
B17n0093_p0756a09║毛喜與天台書云適奉南嶽信山眾平安弟子有答具
B17n0093_p0756a10║述甲乙後信來當有音示也
B17n0093_p0756a11║郗超與親友書云道林法師神理所通元拔獨悟數百
B17n0093_p0756a12║年來紹明大法令真理不絕者一人而已
B17n0093_p0756a13║李太白送林上人文云林公落髮歸道專精律儀白月
B17n0093_p0756a14║在天朗然獨出既灑落於彩翰亦諷誦於人口閒雲
B17n0093_p0756a15║無心與化偕往欲得振五樓之金䇿浮三湘之碧波
B17n0093_p0756a16║乘盃所流考室名嶽昔智者安禪於台山遠公托志
B17n0093_p0756a17║於廬阜高標勝槩斯亦嚮慕哉紫霞搖心青楓夾岸
B17n0093_p0756a18║目斷川上送君此行
B17n0093_p0756b01║白樂天與濟法師書云某月日弟子太原白居易啟濟
B17n0093_p0756b02║上人侍者昨者頂謁時不以愚蒙言及佛法或未了
B17n0093_p0756b03║者許重討論今經典間未喻者其義有二欲面問答
B17n0093_p0756b04║恐彼此卒卒語言不盡故粗形於文字願詳覽之敬
B17n0093_p0756b05║佇報章以開未悟佛以無上大慧觀一切眾生知其
B17n0093_p0756b06║根性大小不等而以方便智說方便法故為闡提說
B17n0093_p0756b07║十善法為小乘說四諦法為中乘說十二因緣法為
B17n0093_p0756b08║大乘說六波羅蜜法皆對病根投以良藥此葢方便
B17n0093_p0756b09║教中不易之典也何者若為小乘人說大乘法心則
B17n0093_p0756b10║狂亂狐疑所謂無以大海納於牛跡也若為大乘人
B17n0093_p0756b11║說小乘法是以穢食置於寶器所謂彼自無創勿傷
B17n0093_p0756b12║之也故維摩經總其義云為大醫王應病與藥又首
B17n0093_p0756b13║楞嚴三昧經云不先思量而說何法隨其所應而為
B17n0093_p0756b14║說法正此義耳猶恐說法者不隨人之根性也故法
B17n0093_p0756b15║華經戒云若但讚佛乘眾生沒在罪苦不能信是法
B17n0093_p0756b16║破法不信故如此非獨慮說者不能救病亦懼聞者
B17n0093_p0756b17║不信沒入罪苦也佛之付囑豈不丁寧哉法王經云
B17n0093_p0756b18║若定根基為小乘人說小乘法為大乘人說大乘法
B17n0093_p0757a01║為闡提人說闡提法是斷佛性是滅佛身是說法人
B17n0093_p0757a02║當歷百千萬刼墮諸地獄縱佛出世猶未得出若生
B17n0093_p0757a03║人中缺脣無舌獲如是報何以故眾生之性即是法
B17n0093_p0757a04║性從本已來無有增減云何於中分別病藥又云於
B17n0093_p0757a05║諸法中若說高下即名邪說其口當破其舌當裂何
B17n0093_p0757a06║以故一切眾生心垢同一垢心淨同一淨眾生若病
B17n0093_p0757a07║應同一病眾生須藥應同一藥若說多法即名顛倒
B17n0093_p0757a08║何以故為妄分別析善惡法破一切法此又了然不
B17n0093_p0757a09║壞之義也又金剛經云是法平等無有高下是名阿
B17n0093_p0757a10║耨多羅三藐三菩提又金剛三昧經云皆以一味道
B17n0093_p0757a11║終不以小乘無有諸雜味猶如一雨潤據後三經則
B17n0093_p0757a12║與前三經義甚相戾也其故何哉若云依維摩詰謂
B17n0093_p0757a13║富樓那云先當入定觀此人心然後說法又云不觀
B17n0093_p0757a14║人根不應說法夫以富樓那之通慧又親奉如來為
B17n0093_p0757a15║大弟子尚未能觀知人心况後五百歲末法中弟子
B17n0093_p0757a16║豈盡能觀知人心而後說法乎設使觀知人心若彼
B17n0093_p0757a17║發小乘心而為說大乘法可乎若未能觀彼心而率
B17n0093_p0757a18║己意說法又可既乎未能觀知人心默然不說又可
B17n0093_p0757b01║乎若云依義不依語則上六經之義互相違反其將
B17n0093_p0757b02║孰依乎若云依了義經則三世諸佛一切善法皆從
B17n0093_p0757b03║此六經出孰名為不了義經乎况諸經中與維摩法
B17n0093_p0757b04║華首楞嚴之說同者非一也與法王金剛金剛三昧
B17n0093_p0757b05║之說同者亦非一也不可徧舉故於二義中各舉三
B17n0093_p0757b06║經此六經皆上人常所講讀者今故引以為問必有
B17n0093_p0757b07║甚深之旨焉今且有人忽問法於上人上人或能觀
B17n0093_p0757b08║知其心或未能觀知其心將應病與藥而為說耶將
B17n0093_p0757b09║同一病一藥而為說耶若應病與藥是有高下是有
B17n0093_p0757b10║雜味即反法王等三經之義豈徒反其義又獲如上
B17n0093_p0757b11║所說之罪報矣若同一病一藥為說必當說大乘大
B17n0093_p0757b12║乘即佛乘也若讚佛乘且不隨應且不救病即反維
B17n0093_p0757b13║摩等三經之義豈徒反其義又使眾生沒在罪苦矣
B17n0093_p0757b14║六經皆如來說也如來是真語實語不誑語不異語
B17n0093_p0757b15║者今隨此則反彼順彼則逆此設有問者上人其將
B17n0093_p0757b16║何法以對焉此其未喻者一也又五蘊十二因緣葢
B17n0093_p0757b17║一法也一義也略言之則為五詳言之則為十二雖
B17n0093_p0757b18║名數多少或殊其於倫次轉遷合同條貫今五蘊中
B17n0093_p0758a01║則色受想行識相次而十二緣中則行識色入觸受
B17n0093_p0758a02║相次一則色在行前一則色次行後正序之既不類
B17n0093_p0758a03║逆倫之又不同若謂佛次第而言則不應有此雜亂
B17n0093_p0758a04║若謂佛偶然而說則不當名為因緣前後不倫其義
B17n0093_p0758a05║安在此其未喻者二也上人耆年大德後學宗師就
B17n0093_p0758a06║出家中又以說法而作佛事必能研精二義合而通
B17n0093_p0758a07║之仍望指陳著於翰墨其餘疑義亦續啟問居易頓
B17n0093_p0758a08║首
B17n0093_p0758a09║王元之（禹俑）稱仁辯禪僧云永興禪院長老仁辯禪其心
B17n0093_p0758a10║以度人律其行以服眾有來斯應虛往實歸禹偁筮
B17n0093_p0758a11║仕以來獨愛其無親疎無人我渾然幾於道矣
B17n0093_p0758a12║東坡答辯才書云專人遠來獲手教累幅具審法履佳
B17n0093_p0758a13║勝又蒙遠致筠州書信流落覊寓每煩淨眾愧佩深
B17n0093_p0758a14║矣承惠罌粟鹹豉益荷厚意泉銘摹刻甚精軾在此
B17n0093_p0758a15║凡百如宜不煩念及末由瞻晤懷想不已熱甚萬萬
B17n0093_p0758a16║自愛○又書云法孫至領手教累幅伏承道體安康
B17n0093_p0758a17║遠慰下情前此所惠書信皆領無狀每荷存記感忭
B17n0093_p0758a18║亡已真贊更煩刻石甚愧不稱維摩贊近杜介刻脫
B17n0093_p0758b01║却數字好笑惟金山石本乃是耳信口妄語便蒙印
B17n0093_p0758b02║可罪過罪過聞老師益健更乞倍加珍愛為東南道
B17n0093_p0758b03║俗歸依軾衰病不復有功名意更告法師為禱諸聖
B17n0093_p0758b04║令早得歸為幸此真切意勿令人知以為虛偽冗中
B17n0093_p0758b05║不宣
B17n0093_p0758b06║東坡答參寥書云別來思企不可言每至逍遙堂未嘗
B17n0093_p0758b07║不悵然也為書勤勤不忘如此仍審道體康佳三詩
B17n0093_p0758b08║皆清妙讀之不釋手且和一篇為答知伴太虛為湯
B17n0093_p0758b09║泉之游甚善軾開春乞江浙一郡當以書奉約墨納
B17n0093_p0758b10║兩笏皆佳品也餘惟為法自重○又書云去歲倉卒
B17n0093_p0758b11║離湖以不一別太虛參寥為恨到黃已半年朋游稀
B17n0093_p0758b12║少思念二公不忘心懶且無便故不奉書遠承差人
B17n0093_p0758b13║致問殷勤累幅所以開諭獎勉者至矣僕罪大責輕
B17n0093_p0758b14║謫居以來杜門念咎平生親識亦斷往還理固宜爾
B17n0093_p0758b15║而釋老數公乃復千里致問情義之厚加於平日以
B17n0093_p0758b16║此知道德高風果在世外見寄數詩及近編詩集詳
B17n0093_p0758b17║味灑然如接清顏聽軟語筆力老健清熟過於向之
B17n0093_p0758b18║所見當更磨揉追配彭澤未間自愛○又書云海月
B17n0093_p0759a01║真贊許二十餘年因來諭輒為之表忠觀記及辯才
B17n0093_p0759a02║塔銘不見入石必是僕與舍弟得罪人未敢便刻此
B17n0093_p0759a03║真贊請參寥相度如未可刻且藏公處○又書云僕
B17n0093_p0759a04║捨羅漢一堂在育王山禪月筆也可一觀聰師相別
B17n0093_p0759a05║五六年不謂便爾長進詩語筆蹤皆可畏遂為名僧
B17n0093_p0759a06║法足又聞剃度可喜黃州無所產又窘乏不能寄信
B17n0093_p0759a07║物只有布一疋作臥單懷悚○又書云彌陀像甚圓
B17n0093_p0759a08║滿非妙聰留意安能及此長大難得人附去欲作贊
B17n0093_p0759a09║題記捨廬山一大剎爾○又書云吳子野至出穎沙
B17n0093_p0759a10║沙彌行草書蕭然有塵外意決知不日穎脫而出可
B17n0093_p0759a11║喜○又書云軾垂老被嚴譴皆愚自取事既已往譬
B17n0093_p0759a12║之墜甑無可追計從來奉養陋薄稟入雖微亦可供
B17n0093_p0759a13║粗糲又子由分俸七千邁將家大半就食宜興復何
B17n0093_p0759a14║挂心此行已達江上耳目清快幸無深念知識中有
B17n0093_p0759a15║憂我者以是語之紗裹肚鞵各一致區區而已○又
B17n0093_p0759a16║書云專人來辱手書并示近詩如獲一笑之樂數日
B17n0093_p0759a17║喜慰忘味軾到貶所半年凡百粗遣不能細說大略
B17n0093_p0759a18║似靈隱天竺和尚退院後却住一小村院子折足鐺
B17n0093_p0759b01║中罨糙米飯便笑過一生○又書云穎沙彌書跡巉
B17n0093_p0759b02║聳可愛他日真妙總門下龍象也老夫不復止以詩
B17n0093_p0759b03║句字畫期之矣師年紀不小尚留情句畫間為兒戲
B17n0093_p0759b04║乎轉海相訪一段奇事但聞海舶遇風如在高山下
B17n0093_p0759b05║墮深谷中非愚無知與至人皆不可度胥靡遺生恐
B17n0093_p0759b06║吾輩不可學若至人無一事昌此險何為千萬勿萌
B17n0093_p0759b07║此意穎師喜於得預乘桴之游所謂無所取材者其
B17n0093_p0759b08║言切不可聽相知之深不可不盡道其實爾○又書
B17n0093_p0759b09║云慧淨琳老及諸僧和因見致懇知為默禱於佛令
B17n0093_p0759b10║亟還中州甚荷至意自揣省事已來亦粗知道者但
B17n0093_p0759b11║道心屢起數為世務所移恐是諸佛知其難化故以
B17n0093_p0759b12║萬里之行相調伏耳
B17n0093_p0759b13║東坡答南華辯老書云人來辱書具審法體佳勝軾到
B17n0093_p0759b14║惠已百日杜門養痾凡百粗遣不煩留念蒙致子由
B17n0093_p0759b15║往來書信異鄉隔絕得聞近耗皆法慈垂䘏知幸○
B17n0093_p0759b16║又書云筠州書信已領蒙惠麪粉𤓰薑湯茶物意兼
B17n0093_p0759b17║重感怍不已柳碑庵銘並佳貺卓錫泉記已寫并碑
B17n0093_p0759b18║樣附去鍾銘子由莫終當作也待以書問之紫菜石
B17n0093_p0760a01║髮少許聊為芹獻陋邦無一物却有書一角信𥯃三
B17n0093_p0760a02║枚竹筒一枚封全並寄子由不免煩差人送達○又
B17n0093_p0760a03║書云久不聞問忽辱專使手書具審法體佳勝生日
B17n0093_p0760a04║之饗禮意兼重庶緣道力少安晚景乎銘佩非筆舌
B17n0093_p0760a05║可究○又書云柳碑是山中闕典不可不立石已輟
B17n0093_p0760a06║忙揮汗寫出仍作一卜計成此一事小生結緣於祖
B17n0093_p0760a07║師不淺荒川無物可寄有桄榔杖一枚木刃而堅可
B17n0093_p0760a08║操勿笑○又書云近日營一居止苟完而已行衙不
B17n0093_p0760a09║得久居民間無可僦賃故須作此久忝侍從囊中薄
B17n0093_p0760a10║有餘貲深恐書生薄福難蓄此物到此已來收葬暴
B17n0093_p0760a11║骨助修兩橋施藥造屋務散此物以消塵障今則索
B17n0093_p0760a12║然僅存朝暮漸覺此身輕安矣示諭恐傳者之過材
B17n0093_p0760a13║料工錢皆分外供給無毫髮干撓官私者知之免憂
B17n0093_p0760a14║此言非道友相愛誰肯出此感服之至會合何日臨
B17n0093_p0760a15║紙悵惘
B17n0093_p0760a16║東坡答通長老書云專人來辱書軾到此旬日郡僻事
B17n0093_p0760a17║少足養私拙然城中無山水寺宇朴陋僧皆粗野復
B17n0093_p0760a18║求蘇湖杭山之游無復髣髴矣○又書云疊辱手書
B17n0093_p0760b01║感佩至意衰病歸興日深昨日忽召還禁林殊異所
B17n0093_p0760b02║懷已辭免乞郡須起發前路聽命也勞生紛紛未知
B17n0093_p0760b03║歸宿臨書慨歎○又書云示諭石刻浙中好事者多
B17n0093_p0760b04║為之老人亦爾耶呵呵惠茶感刻倉卒未有以報○
B17n0093_p0760b05║又書云此來浙中逾年不一展奉辱書感慰衰病日
B17n0093_p0760b06║侵百念灰冷勉強歲月歸安林下矣○又書云惠茶
B17n0093_p0760b07║極為精品感甚長松近出五臺治風甚效今納少許
B17n0093_p0760b08║并人參四兩以此二物相對入少甘草并腦子作湯
B17n0093_p0760b09║點佳送去御香五兩不訝涗瀆
B17n0093_p0760b10║東坡答大覺禪師書云人至辱書伏承法候安裕傾向
B17n0093_p0760b11║傾向昨奉聞欲捨禪月羅漢非有他也先君愛此畫
B17n0093_p0760b12║私心以為捨施莫如捨所甚愛而先君所與厚善者
B17n0093_p0760b13║莫如公又此畫頗似靈異累有所覺於夢寐不欲盡
B17n0093_p0760b14║談嫌涉怪爾以此亦不欲於俗家收藏意止如此而
B17n0093_p0760b15║來書乃見疑欲換金水羅漢開書不覺失笑近世士
B17n0093_p0760b16║風薄惡動有可疑不謂世外之人亦復爾也請勿復
B17n0093_p0760b17║談此軾比乏人可齎兵卒又不足分付師差一謹幹
B17n0093_p0760b18║小師齎籠仗來迎取并古佛一軸亦同捨也錢塘景
B17n0093_p0761a01║物樂之忘歸詩筆計益老健借得數首一觀良幸○
B17n0093_p0761a02║又書云宸奎閣碑謹撰成衰朽廢學不知堪上石否
B17n0093_p0761a03║見參寥說禪師出京日英廟賜手詔其略云任性住
B17n0093_p0761a04║持不知果有否如有請錄示添此一節仍大字寫一
B17n0093_p0761a05║本付侍者齎歸上石也碑刻如唐已前制度額刻十
B17n0093_p0761a06║五字刻二龍夾之碑身更不寫題最後方寫年月撰
B17n0093_p0761a07║人銜位姓名更不用立石人及在任人名此近世俗
B17n0093_p0761a08║氣極不典下為龜趺承之令知事僧依此
B17n0093_p0761a09║東坡答寶覺禪老書云去歲赴官不能艤舟一別中流
B17n0093_p0761a10║縱望雲山杳然既渡江蒙輕舟見餞復得笑語別來
B17n0093_p0761a11║未及奉書專人至辱教累幅慰諭反覆讀之爽然如
B17n0093_p0761a12║對妙論近有杞菊賦一首寫寄以當一笑○又書云
B17n0093_p0761a13║明守一書託為致之育王大覺禪師仁廟舊所禮遇
B17n0093_p0761a14║御筆賜偈頌其略云伏覩大覺禪師其敬之如此今
B17n0093_p0761a15║聞困於小人之言幾不安其居太守聰明老成必能
B17n0093_p0761a16║安全之願因話欵曲一言使凡僧當以仁廟之故加
B17n0093_p0761a17║禮而况其人道德文采推重一時乎此老今年八十
B17n0093_p0761a18║二若不安全當使何往軾撰宸奎閣記旦夕附去公
B17n0093_p0761b01║若見此老致意千萬
B17n0093_p0761b02║東坡答遵老書云前日壁間一見新偈便向泥土上識
B17n0093_p0761b03║君今日復蒙古藤奇句益知前言不妄幸甚○又書
B17n0093_p0761b04║云疊辱手教具審法體佳勝扇子妙句開發良多
B17n0093_p0761b05║東坡答徑山維琳書云軾嶺海萬里不死而歸宿田里
B17n0093_p0761b06║遂有不起之憂豈非命也死生亦細故爾無足道者
B17n0093_p0761b07║惟為佛為法為眾生自重
B17n0093_p0761b08║東坡答圜通禪師書云軾聞名已久而得公之詳莫如
B17n0093_p0761b09║魯直自惟潦倒遲暮年垂五十終不聞道區區恃其
B17n0093_p0761b10║所有欲以求合於世且不可得而况世外人耶不謂
B17n0093_p0761b11║遠枉音問推譽過當豈非醫門多疾息黥補劓恃有
B17n0093_p0761b12║良藥乎未脫罪籍身非我有無緣頂謁山門異日聖
B17n0093_p0761b13║恩或許歸田當畢此意○又書云雲歸事迹已領冠
B17n0093_p0761b14║世絕境大士所廬已難下筆而龍居筆勢已自超然
B17n0093_p0761b15║老拙何以加之幸少寬假使得欵曲抒思也世人一
B17n0093_p0761b16║涉世事便為山靈勒回俗駕今僕蒙犯塵垢垂三十
B17n0093_p0761b17║年困而後知反豈敢點浼名山而山中高人皆未相
B17n0093_p0761b18║識乃逆許人何以得此豈非俗緣哉○又書云屏居
B17n0093_p0762a01║亦久親識斷絕故人不棄眷予加厚每辱書問感愧
B17n0093_p0762a02║不可言僕凡百如舊學道無所得但覺從前却是錯
B17n0093_p0762a03║爾○又書云謫居窮僻書音曠絕故人不遺兩辱手
B17n0093_p0762a04║教感慰深至僕晚聞道照物不明陷於吏議愧我道
B17n0093_p0762a05║友所幸聖恩寬大不即誅殛想亦大善知識法力冥
B17n0093_p0762a06║助也自絕祿廩因而布衣蔬食於窮苦寂淡之中却
B17n0093_p0762a07║粗有所得未必不是晚節微福兩書開諭周至常置
B17n0093_p0762a08║坐右未緣展謁萬萬自重
B17n0093_p0762a09║東坡答聞復書云辱書并詩誦咏不釋手感慰之極比
B17n0093_p0762a10║日起居何如示諭欲以高文發明儒釋固所望於左
B17n0093_p0762a11║右和得來詩未能盡意萬萬自愛
B17n0093_p0762a12║東坡答寶月禪師書云軾有吳道子絹畫釋迦佛一軸
B17n0093_p0762a13║雖破爛然妙迹如生意欲送院中供養如欲得之請
B17n0093_p0762a14║示一書即為作記并求的便附去此畫與前來菩薩
B17n0093_p0762a15║天王無異但人物小而多爾○又書云屢蒙寄紙糖
B17n0093_p0762a16║愧荷駙馬都尉王晉卿畫山水寒林冠絕一時非畫
B17n0093_p0762a17║工所能彷彿得一古松障子奉寄非吾師別識不寄
B17n0093_p0762a18║去幸祕藏之
B17n0093_p0762b01║東坡答南華明老書云軾以促裝登舟冗甚作書極草
B17n0093_p0762b02║草寵示四偈可謂奇特聊答四句想大笑也石刻已
B17n0093_p0762b03║領潘生果作墨成幸寄一丸
B17n0093_p0762b04║東坡答東林廣惠禪師書云往來不聞法音經術荒澁
B17n0093_p0762b05║無與鏤治忽領手教累幅尤覺空然行役二年水陸
B17n0093_p0762b06║萬里南望山門臨書悽斷
B17n0093_p0762b07║東坡答靈隱知和尚書云久留錢塘寢食湖山間時陪
B17n0093_p0762b08║道論多所開發至於靈山道人似有前緣既經別歲
B17n0093_p0762b09║寤寐見之葢心境已熟不能遺忘也及余簿來天竺
B17n0093_p0762b10║處得道俗手書近百餘通皆有勤勤相念之意又皆
B17n0093_p0762b11║云杭民亦未見忘無狀何以致此葢緣業未斷故耶
B17n0093_p0762b12║會當求湖明一郡留連數月以盡平生之懷
B17n0093_p0762b13║東坡與泉老書云今日忽有老人來訪姓徐名中鬚髮
B17n0093_p0762b14║如雪云七十六歲矣示兩頌雖非奇特亦有可觀孑
B17n0093_p0762b15║然一身寄食江湖間自傷身世澘然出涕不知當死
B17n0093_p0762b16║誰手老夫自是白首流落之人何暇哀生然亦為之
B17n0093_p0762b17║出涕和尚慈悲普救何妨輟叢林一席之地日破一
B17n0093_p0762b18║分粥飯養此天窮之士盡其天年使不僵仆道路豈
B17n0093_p0763a01║非教法之本意乎請相度一報如何令人製衣物去
B17n0093_p0763a02║此人雖不審其性行决是讀書應舉之人垂死窮途
B17n0093_p0763a03║之士百念灰冷必無為惡之疑幸望慈憫攝受不罪
B17n0093_p0763a04║東坡答言上人書云去歲吳興倉卒為別至今耿耿譴
B17n0093_p0763a05║居窮陋往還斷盡遠辱不遺尺書見及感怍殊深比
B17n0093_p0763a06║日法體佳勝札翰愈精健詩必稱是不蒙見示何也
B17n0093_p0763a07║雪齋清境發於夢想此間但有荒山大江修竹古木
B17n0093_p0763a08║每飲村酒醉後曳杖放脚不知遠近亦曠然天貞與
B17n0093_p0763a09║武林舊遊未易議優劣也何時會合一笑
B17n0093_p0763a10║張無垢（九成字子韶）與妙喜杲禪師書云禪林首座之職在
B17n0093_p0763a11║選賢之位今諸方不問賢不肖例以此為僥倖之津
B17n0093_p0763a12║途亦主法者失也然像季固難得其人若擇其素履
B17n0093_p0763a13║稍優才德稍備識廉恥節義者居之與夫險進之徒
B17n0093_p0763a14║亦差勝矣
B17n0093_p0763a15║侍郎尤延之與佛照拙菴書云昔妙喜中興臨濟之道
B17n0093_p0763a16║於凋零之秋而性尚謙虛未嘗馳騁見理平生不趨
B17n0093_p0763a17║權勢不苟利養嘗云萬事不可佚豫為不可奢泰持
B17n0093_p0763a18║葢有利於時而便於物者有其遇而無其功者若縱
B17n0093_p0763b01║之奢佚則不濟矣不肖佩服斯言遂為終身之戒老
B17n0093_p0763b02║師昨者遭遇主上留宿觀堂實為佛法之幸切冀不
B17n0093_p0763b03║惓悲願使進善之途開明任眾之道益大庶幾後生
B17n0093_p0763b04║晚輩不謀近習各懷遠圖豈不為叢林之利濟乎○
B17n0093_p0763b05║又書云祖師以前無住持事其後應世行道迫不得
B17n0093_p0763b06║已然居則蓬蓽取蔽風雨食則麄糲取充饑餒辛苦
B17n0093_p0763b07║憔悴有不堪其憂而王公大人有願見而不可得者
B17n0093_p0763b08║故其建立皆磊磊落落驚天動地後世不然高堂廣
B17n0093_p0763b09║廈美衣豐食頤指如意於是波旬之徒始洋洋然動
B17n0093_p0763b10║其心趦趄權門搖尾乞憐甚者巧取豪奪如正晝攫
B17n0093_p0763b11║金不復知世間有因果事妙喜此書豈特為博山設
B17n0093_p0763b12║其拈盡諸方自來習氣不遺毫髮如飲長桑公上池
B17n0093_p0763b13║之水洞見肺腑若能信受奉行安用別求佛法
B17n0093_p0763b14║給事吳芾與簡堂機禪師書云古人灰心泯智於千巖
B17n0093_p0763b15║萬壑之表若絕意於功名而忽奉紫泥之詔韜光匿
B17n0093_p0763b16║跡於負舂賤役之中初無念於榮達而卒入傳燈之
B17n0093_p0763b17║列葢得於無心則其道大其德宏出於有求則其名
B17n0093_p0763b18║卑其志狹惟師度量凝遠繼踵古人乃能棲遲筦山
B17n0093_p0764a01║一十七年遂成叢林良器今之衲子內無所守外逐
B17n0093_p0764a02║紛華少遠謀無大體未能扶助宗教不逮師遠矣
B17n0093_p0764a03║侍郎張孝祥與楓橋演長老書云從上諸祖無住持事
B17n0093_p0764a04║開門受徒迫不得已像法衰替乃有實封投狀買院
B17n0093_p0764a05║之說如嚮時楓橋是也公之出處人具知之碎啄同
B17n0093_p0764a06║時元不著力有緣即住緣盡便行若裨販之輩欲要
B17n0093_p0764a07║此地造地獄業不若兩手分付為佳耳
B17n0093_p0764a08║淮康王（諱祁銓文皇帝之孫淮清王之子國在饒州）與鼎菴訔上人書云禪
B17n0093_p0764a09║師高名大播寰宇（某）福緣淺薄莫遂瞻依切惟世事
B17n0093_p0764a10║紛紛塵因滾滾泡影翻沉何有定止若能了脫無常
B17n0093_p0764a11║除免輪轉不迷身往永得解脫非聖賢出離世綱莫
B17n0093_p0764a12║能也（某）寄處紅塵混流業海真若雲間過電草上朝
B17n0093_p0764a13║霜豈可久哉欲習參靜業之門柰未明宗機之旨願
B17n0093_p0764a14║乞禪師特垂慧炬頒示警䇿法語一篇留遺供奉朝
B17n0093_p0764a15║夕行持使有歸結（某）無憾焉天順八年三月十三日
B17n0093_p0764a16║右君王賢士夫與名僧書六十三章
B17n0093_p0764a17║慧遠與桓元書云本欲栖病峨嵋之岫觀化流沙之表
B17n0093_p0764a18║頓飱徽聞有懷遙仰歲末嚴寒體中何如音寄塵隔
B17n0093_p0764b01║增用抱蘊
B17n0093_p0764b02║慧遠與鳩摩羅什書云釋慧遠頓首去歲得桃左車書
B17n0093_p0764b03║具承德問仁者曩絕殊域越自外境于時音譯未交
B17n0093_p0764b04║聞風而悅但江湖難寘以形乖為歎耳頃承懷寶來
B17n0093_p0764b05║遊則一口九馳徒情欣雅味而無由造盡寓目望塗
B17n0093_p0764b06║固以增其勞佇每欣大法宣流三方同遇雖運逢其
B17n0093_p0764b07║末而趣均在昔誠未能扣津妙門感徹遺靈至於虛
B17n0093_p0764b08║襟遣契亦無日而不懷夫旃檀移植則異物同薰摩
B17n0093_p0764b09║尼吐曜則眾珍自積是惟教令之道猶虛往實歸况
B17n0093_p0764b10║宗一無緣而應不以情者乎是故負荷大法者必以
B17n0093_p0764b11║無執為心會友以仁者使功不自己出若令法輪不
B17n0093_p0764b12║停軫於八正之路三寶不輟音於將盡之期折世智
B17n0093_p0764b13║之角杜異人之口則滿願不專美於絕代龍樹豈獨
B17n0093_p0764b14║善於前蹤今往比量衣裁願登高座為著之并天漉
B17n0093_p0764b15║之器此既法物聊以示懷
B17n0093_p0764b16║慧遠答王謐書云出家是方外之賔跡絕於物內乖天
B17n0093_p0764b17║屬之重而不違其孝外缺奉主之恭而不失其敬如
B17n0093_p0764b18║令一夫全德則道洽六親澤流天下雖不處王侯之
B17n0093_p0765a01║位固已協契皇極大芘生民豈坐受其德虛霑其惠
B17n0093_p0765a02║與尸位之賢同素餐哉
B17n0093_p0765a03║慧遠與劉遺民（程之）結白蓮社誓文略云審二報之相催
B17n0093_p0765a04║知險趣之難拔誓同兹人俱游絕域臨三途而緬謝
B17n0093_p0765a05║傲天宮而長辭又云藉芙蓉於中流蔭瓊柯以詠言
B17n0093_p0765a06║飄雲衣於八千汎香風以窮年
B17n0093_p0765a07║元暢與蕭𤥎書云貧道棲荊累稔年衰疹積厭毒人喧
B17n0093_p0765a08║所以遠托岷界卜居斯阜元城千步逶迤長亘連開
B17n0093_p0765a09║四澗互列五峯抱郭懷邑廻望三方負巒背岳遠矚
B17n0093_p0765a10║九流差可養疾
B17n0093_p0765a11║求那跋摩上宋文帝書云道在心不在事法由己不由
B17n0093_p0765a12║人且帝王所修與匹夫異匹夫尚不克己苦節何以
B17n0093_p0765a13║為用帝王以四海為家萬民為子出一嘉言則士庶
B17n0093_p0765a14║咸悅布一善政則人臣以和刑不夭命役不勞力則
B17n0093_p0765a15║風雨時若百穀滋繁以此持齋齋亦大矣以此不殺
B17n0093_p0765a16║利亦多矣安在輟半日之飱全一禽之命然後為宏
B17n0093_p0765a17║濟耶
B17n0093_p0765a18║元奘辭唐太宗命理朝政書云元奘伏唯陛下經緯八
B17n0093_p0765b01║紘之咯崇闡雍熙之業天之所授無假於人一也崇
B17n0093_p0765b02║儒尚德薄稅輕刑九州四海咸遂安逸此又聖心自
B17n0093_p0765b03║化無假於人二也深仁遠洽四夷貢獻此又天威所
B17n0093_p0765b04║感無假於人三也獫狁為患前代莫制陛下御圖一
B17n0093_p0765b05║征傾巢倒穴故知有道斯得無假於人四也高麗小
B17n0093_p0765b06║蕃煬帝喪軍而返陛下提兵振旅俘馘數萬故知神
B17n0093_p0765b07║武無假於人五也天地交泰祥瑞皆應德而至無假
B17n0093_p0765b08║於人六也陛下縱復須才今亦伊呂多矣元奘庸陋
B17n0093_p0765b09║何足以預之至於守戒緇門闡揚遺法此其誠願伏
B17n0093_p0765b10║乞天慈終而不奪
B17n0093_p0765b11║法琳與蔡國公書云釋法琳致書尚書右僕射蔡國公
B17n0093_p0765b12║足下法琳草衣野客木石山人尤類曲針誠同腐芥
B17n0093_p0765b13║不被知於當世合緘口以終身既德愧內充譽慚外
B17n0093_p0765b14║滿非惟孤負慧遠實亦帶累道安是以畢志清溪歸
B17n0093_p0765b15║心紫葢覆船巖下永咏經書鬼谷池前長觀魚鳥豈
B17n0093_p0765b16║謂忽辭林藪更入囂塵久客秦川俄臨楚塞萍流八
B17n0093_p0765b17║水葉墜三陽口腹之弊已淹仲叔之情何寄臥靈臺
B17n0093_p0765b18║而起恨遊白社而興嗟南巢之戀倍增北風之悲愈
B17n0093_p0766a01║切居生坎壈稟命迍邅空詠七哀徒吟九歎撫躬弔
B17n0093_p0766a02║影運也如何加以病在膏肓風纏腠理累年將息未
B17n0093_p0766a03║覺有瘳至於照雪聚螢筋力已謝九流七略難勝緣
B17n0093_p0766a04║山萬卷百家杳猶行海前因傅子聊貢斐然仍以未
B17n0093_p0766a05║竭邪源今者重修辯正頗為經論罕備史籍靡充雖
B17n0093_p0766a06║罄短懷罔知克就仰惟僕射公運籌䇿之才居阿衡
B17n0093_p0766a07║之任知人之器遠邁山濤接士之心還方趙武風姿
B17n0093_p0766a08║爽朗識度含宏既握靈蛇之珠爰佩荊山之玉所以
B17n0093_p0766a09║弼諧庶績燮理文昌德鏡縉紳譽形朝野兼以門稱
B17n0093_p0766a10║華胄世號儒宗不忘宿昔之懷曲賜憂憐之訪寒灰
B17n0093_p0766a11║更暖朽木翻榮昔王粲閱書取資蔡氏相如造賦必
B17n0093_p0766a12║賴楊侯意者但是諸子雜書及晉宋已來內外文集
B17n0093_p0766a13║與釋典有相關涉處悉願披覽謹以別錄仰呈持希
B17n0093_p0766a14║恩許輕陳所請悚息何言邪見信心古來共有善人
B17n0093_p0766a15║惡黨今日寧無前次傅子讇言略呈小論既蒙上達
B17n0093_p0766a16║復荷褒揚戢在中心但知慚德昔三都賦未值張華
B17n0093_p0766a17║無人見賞今破邪論不逢君子誰肯為珍比者海內
B17n0093_p0766a18║諸州四方道俗流通抄寫讚詠成音廻邪見之心發
B17n0093_p0766b01║愚人之見者豈非明公之力耶心能利物薄有冥功
B17n0093_p0766b02║請公為宏護檀越
B17n0093_p0766b03║雲門遺表云有限色身詎免榮枯之歎無形實相孰云
B17n0093_p0766b04║遷徙之期身偎韶石之雲頭變楚山之雪隙駒難繫
B17n0093_p0766b05║瓶雀易飛既風燈炬焰以不留在水月空花其何適
B17n0093_p0766b06║佛印寄東坡惠州書云子瞻負高林遠放寂寞之濵權
B17n0093_p0766b07║臣忌子瞻為相耳人生如白駒過隙三二十年功名
B17n0093_p0766b08║富貴轉眼成空何不一筆都勾尋取本來面目子瞻
B17n0093_p0766b09║讀書萬卷而未知性命所居不可謂之聰明也努力
B17n0093_p0766b10║向前珍重珍重
B17n0093_p0766b11║大覺璉禪師答侍郎孫莘老覺書云妙理聖人嘗寓於
B17n0093_p0766b12║易至周衰先王之法壞禮義亡然後奇言異術間出
B17n0093_p0766b13║而亂俗逮釋迦入中土醇以第一義示人而始末設
B17n0093_p0766b14║為慈悲以化羣生亦所以趨時也自生民以來淳朴
B17n0093_p0766b15║未散則三皇之教簡而素春也及情竇日鑿五帝之
B17n0093_p0766b16║教詳而文夏也時與世異情隨日遷故三王之教密
B17n0093_p0766b17║而嚴秋也及其弊而為秦漢則無所不至矣天下有
B17n0093_p0766b18║不忍願聞者於是佛祖如來推之以性命之埋冬也
B17n0093_p0767a01║天有四時循環以生成萬物聖人設教迭相扶持以
B17n0093_p0767a02║化成天下然至其極也皆不能無弊弊者迹也要當
B17n0093_p0767a03║有聖賢者世起而救之自秦漢以來千有餘歲風俗
B17n0093_p0767a04║靡靡大道寥寥良可歎也
B17n0093_p0767a05║浮山遠禪師與道吾真公書云學未至於道衒耀見聞
B17n0093_p0767a06║馳騁機解以口舌辯利相勝者猶如廁屋塗杇丹臒
B17n0093_p0767a07║秪增其臭耳
B17n0093_p0767a08║演公與郭功輔書云昔江西南嶽諸祖之利物也扇以
B17n0093_p0767a09║淳風節以清淨被以道德教以禮義使學者收視聽
B17n0093_p0767a10║塞邪僻絕嗜慾忘利養所以日遷善遠過道成德備
B17n0093_p0767a11║而不自知今欲參究此道要須確志以悟為期然後
B17n0093_p0767a12║禍患得喪付之造物不可苟免纔有絲毫顧慮終無
B17n0093_p0767a13║成就之時
B17n0093_p0767a14║白雲端禪師與郭公輔書云古人處山林隱朝市不牽
B17n0093_p0767a15║於名利不惑於聲色遂能清振一時美流萬世或謂
B17n0093_p0767a16║古人淳朴故可教今人浮薄故不可教斯瞽惑之言
B17n0093_p0767a17║不足稽也
B17n0093_p0767a18║白雲與無為子（楊傑字次公）書云可言不可行不若勿言可
B17n0093_p0767b01║行不可言不若勿行先哲謹言擇行所以發言有類
B17n0093_p0767b02║立行有禮遂能言不集禍行不召辱言則為經行則
B17n0093_p0767b03║為法
B17n0093_p0767b04║晦堂心禪師與朱給事世英書云予初入道自恃甚易
B17n0093_p0767b05║逮見黃龍先師後退思日用與理矛盾者極多遂力
B17n0093_p0767b06║行三年雖祁寒溽暑確志不移然後方得事事如理
B17n0093_p0767b07║而今咳唾掉臂亦是祖師西來意
B17n0093_p0767b08║晦堂答張無盡（商英字天覺）書云聖人之道如天地育萬物
B17n0093_p0767b09║無有不備眾人之道如江河淮濟山川陵谷草木昆
B17n0093_p0767b10║蟲各盡其量而已無有不備者道豈有二耶由得有
B17n0093_p0767b11║淺深成有大小耳
B17n0093_p0767b12║晦堂與寶性禪師（白雲端和尚）書云久廢不可速成積弊不
B17n0093_p0767b13║可頓除優游不可久戀人情不可恰好禍患不可苟
B17n0093_p0767b14║免達此五事涉世無悶矣
B17n0093_p0767b15║晦堂與謝景溫書云先師進止嚴重見者敬畏衲子因
B17n0093_p0767b16║事請假多峻拒弗從惟聞省視親老則氣色穆然見
B17n0093_p0767b17║於顏面盡禮津遣其愛人恭孝如此
B17n0093_p0767b18║黃龍答王荊公（安石）書云夫人語默舉止自謂上不欺天
B17n0093_p0768a01║外不欺人內不欺心誠可謂得矣然獨戒謹乎獨居
B17n0093_p0768a02║隱微之間果無纖毫之欺斯可謂得
B17n0093_p0768a03║黃龍與隱士潘延之書云聖賢之學非造次可成須在
B17n0093_p0768a04║積累積累之要推專與勤屏絕嗜好行之勿倦然後
B17n0093_p0768a05║擴而充之可盡天下之妙
B17n0093_p0768a06║湛堂準禪師與李商老書云道者古今之權善宏道者
B17n0093_p0768a07║要在變通不知變者拘文執教滯相殢情此皆不達
B17n0093_p0768a08║權變故通方上士返常合道不拘一而應變也
B17n0093_p0768a09║湛堂答黃山谷書云人之履行非一詶一詰所能盡知
B17n0093_p0768a10║葢口舌辯利者事或未可信辭語拙訥者理或不可
B17n0093_p0768a11║窮雖窮其辭恐未窮其理能服其口恐未服其心惟
B17n0093_p0768a12║人難知聖人所病况近世衲子聰明不通物情視聽
B17n0093_p0768a13║多伺過隙與眾違欲與道乖方相尚以欺相昌以詐
B17n0093_p0768a14║使佛祖之道靡靡愈薄殆不可救矣
B17n0093_p0768a15║靈源清禪師與黃山谷書云古人謂抱火厝於積薪之
B17n0093_p0768a16║下而寢其上火未及然因以為安此喻安危之機死
B17n0093_p0768a17║生之理明如杲日閒不容髮夫人平居燕處罕以生
B17n0093_p0768a18║死禍福為慮一旦事出不測方頓足扼腕而救之終
B17n0093_p0768b01║莫能濟矣
B17n0093_p0768b02║靈源與伊川先生書云禍能生福福能生禍禍生乎福
B17n0093_p0768b03║者緣處災危之際切於思安深於求理遂能祇畏敬
B17n0093_p0768b04║謹故福之生也宜矣福生乎禍者緣居安泰之時縱
B17n0093_p0768b05║其奢欲肆其驕態遂多輕忽侮慢故禍之生也宜矣
B17n0093_p0768b06║是知多難成其志無難喪其身得乃喪之端喪乃得
B17n0093_p0768b07║之兆福不可屢僥倖得不可常覬覦居福慮危則其
B17n0093_p0768b08║福可保見得慮喪則其得必臻故君子安不忘危理
B17n0093_p0768b09║不忘亂
B17n0093_p0768b10║靈源與覺範書云聞在南中時究楞嚴特加箋釋非不
B17n0093_p0768b11║肖所望葢文字之學不能洞當人之性源徒與後學
B17n0093_p0768b12║障先佛之智眼病在依他作解塞自悟門資口舌則
B17n0093_p0768b13║可勝淺聞廓神機則難極妙證故於行解多致參差
B17n0093_p0768b14║而日用見聞尤增隱昧也
B17n0093_p0768b15║靈源與德禪師書云近世作長老涉二種緣多為二風
B17n0093_p0768b16║所觸喪其法體一應逆緣多觸衰風二應順緣多觸
B17n0093_p0768b17║利風既為二風所觸則喜怒之氣交於心鬱勃之色
B17n0093_p0768b18║浮於面故取辱法門詒譏賢達
B17n0093_p0769a01║佛鑒與秀紫芝書云為道不憂則操心不遠處身常逸
B17n0093_p0769a02║則用志不大古人歷艱難嘗險阻然後享終身之安
B17n0093_p0769a03║葢事難則志銳刻苦則慮深遂能轉禍為福轉物為
B17n0093_p0769a04║道多見學者逐物忘道背明投暗於是飭己之不能
B17n0093_p0769a05║而欺人以為智強人之不逮而侮人以為高以此欺
B17n0093_p0769a06║人而不知有不可欺之先覺以此掩人而不知有不
B17n0093_p0769a07║可掩之公論惟賢者則謂事散而無窮能涯而有盡
B17n0093_p0769a08║欲以有盡之能而周無窮之事識有所偏神有所困
B17n0093_p0769a09║其於大道必有闕焉
B17n0093_p0769a10║高菴與李都運書云衲子無賢愚惟在善知識委曲以
B17n0093_p0769a11║崇其德業歷試以發其器能旌獎以重其言優愛以
B17n0093_p0769a12║全其操歲月積久聲實並豐葢人皆含靈惟勤誘致
B17n0093_p0769a13║如玉之在璞抵擲則瓦石琢磨則珪璋如水之發源
B17n0093_p0769a14║壅閼則淤泥疏濬則川澤乃知像季非獨遺賢而不
B17n0093_p0769a15║用其於養育勸獎之道亦有所未至矣學者才能與
B17n0093_p0769a16║時升降好之則至獎之則崇抑之則衰斥之則絕此
B17n0093_p0769a17║才能消長之由也
B17n0093_p0769a18║歸雲本禪師示諸寺辯佞書云本朝富鄭公（弼）問道於
B17n0093_p0769b01║投子顒禪師書尺偈頌凡十四紙灼見前輩主法之
B17n0093_p0769b02║嚴王公貴人信道之篤也鄭國公社稷重臣曉年信
B17n0093_p0769b03║向如此而顒必有大過人者矣士夫中諦信此道能
B17n0093_p0769b04║忘齒屈勢奮發猛利期於徹證如楊大年侍郎李和
B17n0093_p0769b05║文都尉見廣慧璉石門聰并慈明諸老激揚詶唱班
B17n0093_p0769b06║班見諸禪書楊無為之於白雲端張無盡之於兜率
B17n0093_p0769b07║悅皆扣關擊節徹證源底非苟然者近世張無垢侍
B17n0093_p0769b08║郎李漢老參政呂居仁學士皆見妙喜登堂入室謂
B17n0093_p0769b09║之方外道友脫略世俗拘忌罔窺涯涘然士君子相
B17n0093_p0769b10║求於空閒寂寞之濱棲心禪寂發揮本有而已後世
B17n0093_p0769b11║不見先德楷模專事諛媚曲求進顯凡以住持薦名
B17n0093_p0769b12║為長老者往往書刺稱門僧奉前人為恩府取招提
B17n0093_p0769b13║之物苞苴獻佞識者憫笑恬不知耻嗚呼沙門釋子
B17n0093_p0769b14║一缾一鉢雲行鳥飛非有凍餒之迫子女玉帛之戀
B17n0093_p0769b15║而欲折腰擁篲自取辱賤如此耶稱恩府者出於己
B17n0093_p0769b16║私無所依據削弱風教實姦邪欺偽之漸也破法比
B17n0093_p0769b17║邱魔氣所鍾誑誕自若指禪林大老為師承媚當路
B17n0093_p0769b18║貴人為宗屬申不請之敬啟壞法之端吾道衰極至
B17n0093_p0770a01║此聊書此以自警云
B17n0093_p0770a02║東山空禪師答余才茂借脚夫書云向辱枉顧荷愛甚
B17n0093_p0770a03║厚別後又承惠書益自感愧某本巖穴間人與世漠
B17n0093_p0770a04║然才茂似知之今雖作長老居方丈只是前日空上
B17n0093_p0770a05║座常住有無一付主事出入文籍並不經眼不畜衣
B17n0093_p0770a06║鉢不用常住不赴外請不求外援任緣而住初不作
B17n0093_p0770a07║明日計才茂既以道舊見稱故當相忘於道今書中
B17n0093_p0770a08║就覔數脚夫不知此脚出於常住耶空上座耶若出
B17n0093_p0770a09║於空空亦何有若出常住是私用常住一涉私則為
B17n0093_p0770a10║盜豈有善知識而盜用常住乎公既入帝鄉求好事
B17n0093_p0770a11║不宜於寺院營此等事公閩人所見所知皆閩閩長
B17n0093_p0770a12║老一住著院則常住盡盜為己有或用結好貴人或
B17n0093_p0770a13║用資給俗家或用接陪己知殊不念為十方常住招
B17n0093_p0770a14║提僧物也比年以來寺舍殘廢僧徒寥落皆此等咎
B17n0093_p0770a15║願公勿置我於此等輩中公果見信則他寺所許者
B17n0093_p0770a16║皆謝而莫取公之前程未可量也逆耳之言公謂如
B17n0093_p0770a17║何時寒途中保愛
B17n0093_p0770a18║雪堂行禪師與王梅溪（十朋）書云金隄千里潰於蟻壤白
B17n0093_p0770b01║璧連城玷於瑕疵無上妙道非特金隄白璧也貪慾
B17n0093_p0770b02║恚嗔非特蟻壤瑕疵也要在立志端謹用功精進操
B17n0093_p0770b03║守堅確修行完美然後可自利而利人
B17n0093_p0770b04║雪堂與晦堂書云予弱冠之年見獨居士言中無主不
B17n0093_p0770b05║立外不正不行此語宜終身踐之聖賢事業備矣子
B17n0093_p0770b06║佩服斯語在家修身出家學道以至臨眾應物如衡
B17n0093_p0770b07║石之定重輕規矩之成方圓捨此則事事失準矣（見獨
B17n0093_p0770b08║居士即雪堂父）
B17n0093_p0770b09║雪堂與竹菴書云學者不知道之所向則尋師友以參
B17n0093_p0770b10║扣之善知識不可以獨化則賴學者以贊祐之昔江
B17n0093_p0770b11║西馬祖因百丈南泉而顯其大機南岳石頭得藥山
B17n0093_p0770b12║天皇而著其大智所以千載一合論說無疑建勳叢
B17n0093_p0770b13║林增光佛祖
B17n0093_p0770b14║死心與韓子蒼（駒）書云求利者不可與道求道者不可
B17n0093_p0770b15║與利使利與道兼行則商賈屠沽皆能求之矣何必
B17n0093_p0770b16║古人棄富貴忘功名灰心泯智於空山大澤之中澗
B17n0093_p0770b17║飲木食而終其身哉必謂利與道不相違礙譬如捧
B17n0093_p0770b18║漏巵而灌焦釜終莫濟矣
B17n0093_p0771a01║草堂清禪師與韓子蒼書云燎原之火生於熒熒懷山
B17n0093_p0771a02║之水漏於涓涓夫水之微也捧土可塞及其盛也漂
B17n0093_p0771a03║木石沒邱陵火之微也勺水可滅及其盛也焦都邑
B17n0093_p0771a04║燔山林此與愛溺之水瞋恚之火何異乎古人治心
B17n0093_p0771a05║防於念之未生情之未起所以用力甚微收功甚大
B17n0093_p0771a06║及其情欲相亂愛惡交互自傷其生又傷他人不可
B17n0093_p0771a07║救矣
B17n0093_p0771a08║山堂與張無盡書云御下之法恩不可過過則驕威不
B17n0093_p0771a09║可嚴嚴則怨恩必施於有功不可妄加匪人威必加
B17n0093_p0771a10║於有罪不可濫及無辜故恩雖厚而人無驕威雖嚴
B17n0093_p0771a11║而人無怨若功不足稱而賞太豐罪不足責而罰太
B17n0093_p0771a12║重遂使小人生驕怨矣
B17n0093_p0771a13║妙喜與韓子蒼書云古人先擇道德次推才學而進苟
B17n0093_p0771a14║非良器置身於人前者人多薄之故衲子自思砥礪
B17n0093_p0771a15║名節比見叢林凋喪學者不顧道德少節義無廉耻
B17n0093_p0771a16║譏淳素為鄙朴獎囂浮為俊敏是以晚輩識見不明
B17n0093_p0771a17║涉獵抄寫用資口舌之辯日滋月浸遂成澆漓之風
B17n0093_p0771a18║若語以聖人之道瞢若面牆矣
B17n0093_p0771b01║妙喜與張無垢書云近代主法者無若真如喆善輔弼
B17n0093_p0771b02║叢林者無若楊岐議者謂慈明真率作事忽略無避
B17n0093_p0771b03║忌楊岐忘身事之惟恐不周雖衝寒冒暑未嘗惰容
B17n0093_p0771b04║始自南源終於興化越三十載總柄綱律盡慈明之
B17n0093_p0771b05║世而後已若真如者初自束包行脚逮於應世領徒
B17n0093_p0771b06║為法忘軀不啻饑渴無遽色無疾言夏不排𥦗冬不
B17n0093_p0771b07║附火一室翛然凝塵滿案嘗曰衲子內無高明遠見
B17n0093_p0771b08║外乏嚴師良友尠克有成器者故當時執抝如孚鐵
B17n0093_p0771b09║脚倔強如秀圓通諸公皆望風而偃此二老實千載
B17n0093_p0771b10║衲子之龜鑑也
B17n0093_p0771b11║萬菴顏禪師與草堂書云少林初祖衣法雙傳六世衣
B17n0093_p0771b12║止不傳取行解相應世其家業祖道愈光子孫益繁
B17n0093_p0771b13║大鑑之後石頭馬祖皆嫡孫二大士元言妙語流布
B17n0093_p0771b14║寰區潛符默證而師法既眾學無專門曹溪源流𣲖
B17n0093_p0771b15║別為五方圓任器大體是同各擅佳聲力行己任一
B17n0093_p0771b16║言一令網羅學者由是互相詶唱顯微闡幽或抑或
B17n0093_p0771b17║揚佐佑法化語言無味如煮木札羹炊鐵釘飯與後
B17n0093_p0771b18║輩咬嚼目為拈古其頌始自汾陽暨雪竇汪洋乎不
B17n0093_p0772a01║可涯涘後之作者馳騁雪竇不顧道德務以文彩煥
B17n0093_p0772a02║爛為美使晚進不見古人渾淳大全之旨
B17n0093_p0772a03║佛智裕禪師與鄭居士書云駿馬奔逸而不敢肆足者
B17n0093_p0772a04║銜轡之禦也小人強橫而不敢縱情者刑法之制也
B17n0093_p0772a05║意識流浪而不敢攀緣者覺照之力也學者無覺照
B17n0093_p0772a06║猶駿馬無銜轡小人無刑法何以絕貪慾治妄想乎
B17n0093_p0772a07║心聞賁禪師與竹菴書云衲子有智行聞於叢林者豈
B17n0093_p0772a08║非豪傑士哉但能勤於參究去虛取實各得其用則
B17n0093_p0772a09║院無大小眾無多寡皆從其化昔風穴之白丁藥山
B17n0093_p0772a10║之牛欄常公之大梅慈明之荊楚若以位貌相求必
B17n0093_p0772a11║為人所笑一旦據師席登華座萬指圍繞發揮佛祖
B17n0093_p0772a12║救世之光明叢林孰不望風而靡夫前輩負瓌偉之
B17n0093_p0772a13║材英傑之氣尚於未遇之際含耻忍垢混世同流況
B17n0093_p0772a14║下此者乎○又書云衲子因禪致病者多有病在耳
B17n0093_p0772a15║目者以瞠眉努目側耳點頭為禪有病在口舌者以
B17n0093_p0772a16║顛言倒語胡喝亂喚為禪有病在手足者以進前退
B17n0093_p0772a17║後指東劃西為禪有病在心腹者以窮元究妙超情
B17n0093_p0772a18║離見為禪據實而論無非是病惟本色宗師明察幾
B17n0093_p0772b01║微目擊而知其會不會入門而辯其到不到然後用
B17n0093_p0772b02║一錐一劄脫其廉纖攻其搭滯驗其真假定其虛實
B17n0093_p0772b03║而不昧乎變通終蹈於安樂無事之境而後已
B17n0093_p0772b04║心聞與張無垢書云教外別傳之道至簡至要初無他
B17n0093_p0772b05║說前輩行之不疑守之不易天禧間雪竇以辯傅之
B17n0093_p0772b06║才剏意變弄求新琢巧繼汾陽為頌古籠絡當世學
B17n0093_p0772b07║者宗風由此一變矣逮宣政間圓悟又出己意麗之
B17n0093_p0772b08║為碧巖集彼時邁古淳全之士如寧道者死心靈源
B17n0093_p0772b09║佛鑒諸老皆莫能廻其說於是新進後生珍重其語
B17n0093_p0772b10║朝誦暮習謂之至學莫有信其非者痛哉學者之心
B17n0093_p0772b11║術壞矣紹興初佛日入閩見學者牽之不返日馳月
B17n0093_p0772b12║騖浸漬成弊乃碎其板闢其說祛迷援溺剔繁剸劇
B17n0093_p0772b13║摧邪顯正勃然而振之衲子稍知其非而不復慕然
B17n0093_p0772b14║非佛日高明遠見乘悲願力救末法之弊則叢林大
B17n0093_p0772b15║有可痛者矣
B17n0093_p0772b16║拙菴佛照光禪師與丞相虞𠃔文書云大道洞然本無
B17n0093_p0772b17║愚智譬如伊呂起於耕漁為帝王師詎可以智愚階
B17n0093_p0772b18║級而擬哉
B17n0093_p0773a01║密菴傑禪師與施司諫書云叢林興衰在於禮法學者
B17n0093_p0773a02║美惡存乎習俗古人巢居穴處澗飲木食不可行於
B17n0093_p0773a03║今時今人豐衣華服飯梁齧肥不可行於古時何以
B17n0093_p0773a04║故習不習耳夫人朝夕見者為常一旦去此就彼疑
B17n0093_p0773a05║而不信將不從矣是人情安於所習駭其未見又何
B17n0093_p0773a06║足怪
B17n0093_p0773a07║自得輝禪師與尤侍郎書云大智禪師特剏清規扶救
B17n0093_p0773a08║末法比邱不正之弊有教化有條理有始終紹興之
B17n0093_p0773a09║末叢林尚有老成能守典刑近年失其宗緒綱紀不
B17n0093_p0773a10║振上下謬亂賔主混淆叢林何由興乎
B17n0093_p0773a11║或菴體禪師與曹侍郎（逮）書云學道之要如衡石之定
B17n0093_p0773a12║物持其平而已偏重可乎推前近後其偏一也明此
B17n0093_p0773a13║可學道矣
B17n0093_p0773a14║瞎堂遠禪師與侍郎顏公（復）書云佛祖之道由內反外
B17n0093_p0773a15║自近至遠聲色惑於外四肢之疾也妄情發於內心
B17n0093_p0773a16║腹之疾也未見心正而不能正物身正而不能化人
B17n0093_p0773a17║者故導物要在清心正人當先正己
B17n0093_p0773a18║簡堂機禪師與李侍郎（椿年）書云古者修身治心則與人
B17n0093_p0773b01║共其道興事立業則與人共其功道成功著則與人
B17n0093_p0773b02║共其名所以道無不明功無不成名無不榮今人不
B17n0093_p0773b03║然是以道蔽功損名辱耳
B17n0093_p0773b04║簡堂與吳給事（芾）書云夫人常情罕能無惑大抵蔽於
B17n0093_p0773b05║所信阻於所疑忽於所輕溺於所愛斯皆縱狥私懷
B17n0093_p0773b06║不稽義理遂忘佛祖之道失叢林之心
B17n0093_p0773b07║大慧禪師宗杲與曾天游侍郎書云尋常計較安排底
B17n0093_p0773b08║是識情隨生死遷流底亦是識情怕怖驚惶底亦是
B17n0093_p0773b09║識情而今參學之人不知是病只管在裏許頭出頭
B17n0093_p0773b10║沒教中所謂隨識而不隨智以故昧却本地風光本
B17n0093_p0773b11║來面目若或一時放下百不思量計較忽然失脚踏
B17n0093_p0773b12║著鼻孔即此識情便是真空妙智更無別智可得若
B17n0093_p0773b13║別有所得有所證則又却不是也如人迷時喚東作
B17n0093_p0773b14║西及至悟時即西便是東無別有東此真空妙智與
B17n0093_p0773b15║太虛空齊壽只這太虛空中還有一物礙得他否雖
B17n0093_p0773b16║不受一物礙而不妨諸物於空中往來此真空妙智
B17n0093_p0773b17║亦然凡聖垢染著一點不得雖著不得而不礙生死
B17n0093_p0773b18║凡聖於中往來如此信得及見得徹方是箇出生入
B17n0093_p0774a01║死得大自在底漢
B17n0093_p0774a02║了訔禪師答淮康王書云大源殿下夙秉悲願永作人
B17n0093_p0774a03║王不為富貴所牢籠獨以四無良心時時薰習葢從
B17n0093_p0774a04║百千刼人王中之善知識來也且世俗百石之家沉
B17n0093_p0774a05║酣五欲恃縱驕奢曾不少省況殿下名位崇高孜孜
B17n0093_p0774a06║斯道非夙植德本何能若此乃又寄書山中索警䇿
B17n0093_p0774a07║之言何過遜也某祖述剩語一章山偈一律特進大
B17n0093_p0774a08║源大居士間玩耳古之國王大臣與吾門先人問道
B17n0093_p0774a09║之際未嘗有警䇿之說惟是單提向上覿面相呈所
B17n0093_p0774a10║得妙在言外奈近來人心浮薄法運下衰不得不於
B17n0093_p0774a11║方便語言處體究諒殿下天稟不與時輩同論倘於
B17n0093_p0774a12║此道果無所契須奮一段悠久勇猛之志看取古人
B17n0093_p0774a13║萬法歸一一歸何處之語既得此旨勿生擬議於一
B17n0093_p0774a14║切處莫問閒忙不拘坐臥彼此莫動其懷物欲莫遷
B17n0093_p0774a15║其念不急不緩不沉不浮大要在一歸何處或有善
B17n0093_p0774a16║惡境現不可認着認着是病單單只提一歸何處更
B17n0093_p0774a17║不容第二念驀爾悟去到此田地了然明白與三世
B17n0093_p0774a18║佛同登聖位歷代祖共坐道塲錦衣繡幄即為蓮座
B17n0093_p0774b01║寶幢玉冕金簪總是香纓華髻若於此等法界急不
B17n0093_p0774b02║能證須當發十種良心第一念無常老病不與人期
B17n0093_p0774b03║發精進心第二念佛教提擕轉凡入聖發外護心第
B17n0093_p0774b04║三念世間污染如陽焰空華了無實處發清淨心第
B17n0093_p0774b05║四念羣生沉困時刻無安發濟度心第五念今生不
B17n0093_p0774b06║悟失却難回發勇猛心第六念善心難同道侶難合
B17n0093_p0774b07║發保任心第七念明世罕遇盛會難逢發輔助心第
B17n0093_p0774b08║八念坐尊貴牀作邦國主發無上心第九念眷屬平
B17n0093_p0774b09║等悉當憐憫發溫顧心第十念求菩薩道世世不忘
B17n0093_p0774b10║發尊勝心果能發心如是即與華嚴無異治世境緣
B17n0093_p0774b11║頭頭合轍過去未來無所不遂矣
B17n0093_p0774b12║右名僧書五十一章
B17n0093_p0774b13║象教皮編明環中迂㕜陳士元輯▆弱侯曾[(冰-水+〡)*ㄆ]入
B17n0093_p0774b14║經籍志分梵譯名數異談禪語評經移牘作六卷
B17n0093_p0774b15║以達磨不立文字不離文字為得皮名皮編余以
B17n0093_p0774b16║格𭸷原湏博涉探索不慶元宗存是編可以袪疑
B17n0093_p0774b17║六可以明性非崇異也乙丑夏張海鴡識
B17n0093_p0774b18║象教皮編卷之六（終）