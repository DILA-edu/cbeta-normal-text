B17n0094_p0776a01║冊府元龜
B17n0094_p0776a02║巡按福建監察御史（臣）李嗣京　訂正
B17n0094_p0776a03║分守建南道左布政使（臣）胡維霖　參閱
B17n0094_p0776a04║知建陽縣事（臣）黃國琦　較釋
B17n0094_p0776a05║帝王部（五十一）
B17n0094_p0776a06║崇釋氏
B17n0094_p0776a07║昔漢明帝兆夢於金人楚王英為蒲塞桑門之饌繇
B17n0094_p0776a08║是竺乾之教被於中夏其所述之旨所謂三歸五戒
B17n0094_p0776a09║十善業四無量心四無色定以極人天之果四諦十
B17n0094_p0776a10║二因緣六波羅蜜以辯三乘之位經律論以紀三藏
B17n0094_p0776a11║之名數至于覺一切種智證無生法忍此所以登圓
B17n0094_p0776a12║寂而成佛道也歷代帝王或崇奉其事營建塔廟增
B17n0094_p0776a13║嚴像設翻譯梵文廣度淨眾盖以茂植德本樹立眾
B17n0094_p0776a14║善為民祈福敺之仁壽斯亦大易神道設教之旨歟
B17n0094_p0776a15║漢武帝元狩中遣嫖姚將軍霍去病討匈奴至睪蘭
B17n0094_p0776a16║過居延昆耶主將其眾五萬來降獲其金人帝以為
B17n0094_p0776a17║天神列於甘泉宮金人率長丈餘不祭祀但燒香禮
B17n0094_p0776a18║拜而已此則佛道流通之漸也及開西域遣張騫使
B17n0094_p0776a19║大夏還傳其旁有身毒國一名天竺始聞有浮屠之
B17n0094_p0776a20║教
B17n0094_p0776b01║哀帝元壽元年愽士弟子秦景憲受大月氐王使伊
B17n0094_p0776b02║存口授浮屠經中土聞之未之信了（浮屠正號曰佛陀其聲相近皆
B17n0094_p0776b03║西方言華言譯之則謂淨覺）
B17n0094_p0776b04║後漢明帝夜夢金人頂有日光飛行殿庭乃訪群臣
B17n0094_p0776b05║傅毅始以佛對帝遣郎中蔡愔及愽士弟子等使於
B17n0094_p0776b06║天竺寫浮屠遺範愔仍與沙門攝摩騰竺法蘭東還
B17n0094_p0776b07║雒陽中國有沙門及跪拜之法自此始也愔又得佛
B17n0094_p0776b08║經四十二章及釋迦立像帝令畫工圖佛像置清凉
B17n0094_p0776b09║臺及顯節陵上經緘於蘭臺石室愔之還也以白馬
B17n0094_p0776b10║負經而至漢因立白馬寺於雒陽雍關西摩騰竺法
B17n0094_p0776b11║蘭咸卒於此寺
B17n0094_p0776b12║章帝時楚王英喜為浮屠齋戒遣郎中令奉黃縑白
B17n0094_p0776b13║紈三十疋詣相國以贖愆詔報曰楚王尚浮屠之仁
B17n0094_p0776b14║祠潔齊三月與神為誓何嫌何疑當有悔吝其還贈
B17n0094_p0776b15║以助伊蒲塞桑門之盛饌因以書示諸國（伊蒲塞循優波塞桑
B17n0094_p0776b16║門沙門也）
B17n0094_p0776b17║桓帝設華盖以祠浮圖
B17n0094_p0776b18║魏明帝時欲壞宮西佛圖外國沙門乃金盤盛水置
B17n0094_p0776b19║於殿前以佛舍利投之於水仍有五色光起於是帝
B17n0094_p0776b20║歎曰自非靈異安得爾乎遂徒于道為作周閭百間
B17n0094_p0777a01║佛圖故䖏鑿為濛汜池種芙蓉於中
B17n0094_p0777a02║晉明帝好佛手畫形像經歷𭁵難而堂存宜城王為
B17n0094_p0777a03║之頌
B17n0094_p0777a04║孝武太元六年正月帝初奉佛法立精舍于殿內引
B17n0094_p0777a05║諸沙門以居之
B17n0094_p0777a06║後魏道武帝初平中山經畧燕趙所經郡國佛寺見
B17n0094_p0777a07║諸沙門道士皆致情敬禁軍旅無有所犯帝好黃老
B17n0094_p0777a08║頗覽佛經但天下初定戎車屢動庶事草剏未建圖
B17n0094_p0777a09║宇招延僧眾然時時訪求先是有沙門僧朗與其徒
B17n0094_p0777a10║隱於泰山之崑峏谷帝遣使致書以繪素旃罽銀鉢
B17n0094_p0777a11║為禮號曰朗公谷初神元與魏晉通聘文帝久在雒
B17n0094_p0777a12║陽昭成文至襄國乃備究南夏佛法之事（臣欽若等日自神元
B17n0094_p0777a13║至昭成皆追冊帝號）
B17n0094_p0777a14║天興元年詔日夫佛法之興其來遠矣濟益之功無
B17n0094_p0777a15║分存歿神蹤遺軌信可依憑其勑有司於京城建飾
B17n0094_p0777a16║容範修整宮室令信向之徒有所居止是歲始作五
B17n0094_p0777a17║級佛圖耆闍崛山及湏彌山殿加以繢餙別搆講堂
B17n0094_p0777a18║禪室及沙門座莫不嚴具焉
B17n0094_p0777a19║明元帝好黃老及崇佛法京邑四方建立圖像仍令
B17n0094_p0777a20║沙門敷導民俗初黃始中趙郡有沙門法果戒行精
B17n0094_p0777b01║至開演法籍道武聞其名詔以禮徵赴京師後以為
B17n0094_p0777b02║道人統攝僧徒每與之言多所愜允供施甚厚至是
B17n0094_p0777b03║彌加崇敬永興中前後授以輔國宜城子忠信侯安
B17n0094_p0777b04║成公之號皆固辭帝嘗親幸其居以門小狹不容輿
B17n0094_p0777b05║輦更廣大之年八十餘卒帝三臨其喪追贈老壽將
B17n0094_p0777b06║軍趙胡靈公先是法果每言道武明元好道即是當
B17n0094_p0777b07║今如來沙門宜應𥁞禮遂嘗致拜謂人日能弘道者
B17n0094_p0777b08║人主也我非拜天子乃是禮佛耳法果四十始為沙
B17n0094_p0777b09║門有子曰猛詔令襲果所加爵帝後幸廣宗有沙門
B17n0094_p0777b10║曇證年且百歲邀見於路奉致果物帝敬其年老志
B17n0094_p0777b11║力不衰亦加以老壽將軍之號
B17n0094_p0777b12║太武帝遵道武明元之業每引高德沙門與共談論
B17n0094_p0777b13║於四月八日輿諸佛像行於廣衢帝親御門樓臨觀
B17n0094_p0777b14║散花以致禮敬先是沮渠蒙遜在凉州亦好佛法有
B17n0094_p0777b15║罽賔沙門曇摩讖習諸經論於姑𠗱與沙門智高等
B17n0094_p0777b16║譯涅槃諸經十餘部又曉術數禁呪歷言他國安危
B17n0094_p0777b17║多所中驗蒙遜每以國事諮之神䴥中帝命蒙遜送
B17n0094_p0777b18║讖詣京師惜而不遣既而懼魏威責遂使人殺讖讖
B17n0094_p0777b19║死之日謂門徒日今時將有客來可早食以待之食
B17n0094_p0777b20║訖而走使至時人謂之知命帝初平赫連昌得沙門
B17n0094_p0778a01║惠始姓張家本清河聞鳩摩羅什出新經遂詣長安
B17n0094_p0778a02║見之觀習經典坐禪於白渠北晝則入城聽講夕則
B17n0094_p0778a03║還處靜坐三輔有識多宗之宋高祖為晉太尉㓕姚
B17n0094_p0778a04║泓留子義真于長安及其去也赫連屈丐追敗之道
B17n0094_p0778a05║俗少長咸見坑戮惠始身被白刃而體不傷眾大怪
B17n0094_p0778a06║異言於屈丐屈丐大怒召惠始於前以所持寶劒擊
B17n0094_p0778a07║之又不能害乃懼而謝罪昌平惠始到京都多所訓
B17n0094_p0778a08║導時人莫測其迹帝甚重之每加禮敬始自習禪至
B17n0094_p0778a09║於沒世稱五十餘未嘗𥨊臥或時跣行雖履泥塵而
B17n0094_p0778a10║不污足色愈鮮白世號之白脚終於入角寺
B17n0094_p0778a11║文成帝興安元年詔日夫為帝王者必祗奉明靈顯
B17n0094_p0778a12║彰二道其能惠著生民濟益群品者雖在古昔猶序
B17n0094_p0778a13║其風烈是以春秋嘉崇明之禮祭典載功施之族况
B17n0094_p0778a14║釋迦如來功濟大千惠流塵境尋生死者歎其達觀
B17n0094_p0778a15║覽文義者貴其沙門𦔳王政之禁律益仁智之善性
B17n0094_p0778a16║排斥群邪開演正覺故前代以來莫不崇尚亦我國
B17n0094_p0778a17║家嘗所尊事也世祖太武皇帝開廣邊荒德澤遐及
B17n0094_p0778a18║沙門道士善行純誠惠始之倫無遠不至風義相感
B17n0094_p0778a19║往往如林夫山海之深怪物多有姦淫之徒德容假
B17n0094_p0778a20║託講寺之中致有兒黨是以先朝因其瑕釁戮其有
B17n0094_p0778b01║罪有司失旨一切斷禁景穆皇帝每為慨然值軍國
B17n0094_p0778b02║多事未遑修復朕承洪緒君臨萬邦思述先志以隆
B17n0094_p0778b03║斯道今制諸州郡縣於眾居之所各聽建佛圖一區
B17n0094_p0778b04║任其財用不制會限其好樂道法欲為沙門不問長
B17n0094_p0778b05║幼出於良家性行素篤無諸嫵穢鄉里所明者聽其
B17n0094_p0778b06║出家率大州五十人小州五十人其郡遠臺者十人
B17n0094_p0778b07║各當局分皆足以化惡就善播揚道教也初太武詔
B17n0094_p0778b08║誅長安沙門焚破佛像勑留臺下四方令一依長安
B17n0094_p0778b09║行事至是復之所毀圖寺仍還修復佛像經論皆得
B17n0094_p0778b10║顯傳京師沙門師賢本罽賔國王種人少入道東遊
B17n0094_p0778b11║凉城凉平赴京罷佛法時師賢假為醫術還俗而守
B17n0094_p0778b12║道不改於修復日即反沙門其同輩伍人帝皆親為
B17n0094_p0778b13║下髮師賢仍為道人統是年詔有司為石像令如帝
B17n0094_p0778b14║身既成頭上足下各有黑石𡨋同帝體上下黑子論
B17n0094_p0778b15║者以為純誠所感
B17n0094_p0778b16║興光元年秋勑有司於五級大寺內為太祖已下五
B17n0094_p0778b17║帝鑄釋迦立像五各長一丈六尺都用赤金二十五
B17n0094_p0778b18║萬斤
B17n0094_p0778b19║太安初有師子國胡沙門邪奢遣多浮陀難提等五
B17n0094_p0778b20║人奉佛像三到京都皆云備歷西域諸國見佛影迹
B17n0094_p0779a01║及肉髻外國諸王相求咸遣工匠摹寫其容莫能及
B17n0094_p0779a02║難提所造者去十餘步視之炳然轉近轉微又沙勒
B17n0094_p0779a03║胡沙門赴京師致佛鉢并畫像迹
B17n0094_p0779a04║和平初以僧曇曜為沙門統初曇曜以復佛法之明
B17n0094_p0779a05║年自中山被命赴京值帝出見於路御馬前馬前啣
B17n0094_p0779a06║曜衣時以為馬識善人帝後奉以師禮曇曜白帝以
B17n0094_p0779a07║京城西武州塞鑿山石璧開窟五所鐫建佛像各一
B17n0094_p0779a08║高者七十尺次六十尺雕餙奇偉冠於一世曇曜奉
B17n0094_p0779a09║平齊戶及諸民有能歲輪穀六十斛入僧曹者即為
B17n0094_p0779a10║僧祗戶粟至於儉歲賑給饑民又請民犯重罪及官
B17n0094_p0779a11║奴以為佛圖戶以供諸寺掃灑歲兼營田輸粟帝並
B17n0094_p0779a12║許之於是僧祗戶粟及寺戶遍於州鎮矣曇曜又與
B17n0094_p0779a13║天竺沙門嘗那邪舍等譯出新經十四部又有沙門
B17n0094_p0779a14║道進僧超法存等並有名於時演唱諸典
B17n0094_p0779a15║獻文天安中起永寧寺搆七級佛圖高三百餘尺基
B17n0094_p0779a16║架博敞為天下第一又於天宮寺造釋迦立像高四
B17n0094_p0779a17║十三尺用赤金十萬斤皇興中又搆三級石佛圖榱
B17n0094_p0779a18║棟楮楹上下重結大小皆石頭高十丈鎮固巧密為
B17n0094_p0779a19║京華壯麗其後傳位於太子移御北苑崇光宮覽習
B17n0094_p0779a20║玄籍建鹿野佛圖於苑中之西山去崇光右十里巖
B17n0094_p0779b01║房禪舍禪僧居其中
B17n0094_p0779b02║孝文承明元年八月詔起建明寺
B17n0094_p0779b03║太和元年二月幸永寧寺設齋赦死罪囚
B17n0094_p0779b04║三月又幸永寧寺設會行道聽講命中秘三省與僧
B17n0094_p0779b05║徒討論佛義施僧衣服寶器有差又於方山道武營
B17n0094_p0779b06║壘之䖏建恩遠寺自興光後至北京城內寺新舊且
B17n0094_p0779b07║百所僧尼二千餘人四方諸寺六千四百七十八僧
B17n0094_p0779b08║尼七萬七千二百五十八人
B17n0094_p0779b09║四年正月丁巳罷畜鷹鷂之所以其地為報德佛寺
B17n0094_p0779b10║初文明皇后生獻文帝帝立尊為皇太后至是詔罷
B17n0094_p0779b11║鷹師及諸鷙傷生之類宜放之山林以其地為太后
B17n0094_p0779b12║立寺
B17n0094_p0779b13║十五年八月戊戌移道壇於桑乾之陰改日崇虛寺
B17n0094_p0779b14║十六年詔四月八日七月十五日聽大州度一百人
B17n0094_p0779b15║為僧尼中州五十人下州二十人以為嘗准著於令
B17n0094_p0779b16║十七年詔立僧制四十七條
B17n0094_p0779b17║十九年四月帝幸徐州白塔寺顧謂諸王及侍臣曰
B17n0094_p0779b18║此寺近有名僧嵩法師授成實論于羅什在此流通
B17n0094_p0779b19║後授淵法師淵法師授登紀二法師朕每翫成實論
B17n0094_p0779b20║可釋人染情故至此寺焉時沙門道登雅有義業為
B17n0094_p0780a01║帝眷賞嘗時講論𭦌於禁內與帝夜談同見一鬼及
B17n0094_p0780a02║卒帝甚悼惜之詔施布一千疋又設一切僧齋并命
B17n0094_p0780a03║京城七日行道又詔曰朕道登法師奄至徂背痛怛
B17n0094_p0780a04║摧慟不能已已比藥治隕喪未容即赴便準師義哭
B17n0094_p0780a05║諸門外祭奠之又有西域沙門各跋跎素有道業深
B17n0094_p0780a06║為帝所敬信詔於少室山陰立少林寺而居之公給
B17n0094_p0780a07║衣供
B17n0094_p0780a08║二十一年五月詔曰羅什法師可謂神出五才志入
B17n0094_p0780a09║四行者也今嘗住寺猶有遺地欽悅修蹤情深遐邇
B17n0094_p0780a10║可於舊堂所為建三級浮圖又見逼昏虐為道殄軀
B17n0094_p0780a11║既蹔同俗禮應有子孫可推訪以聞當加序接先是
B17n0094_p0780a12║立建福曹又改為昭玄備有官屬以斷僧務時沙門
B17n0094_p0780a13║道順會覺僧意惠紀僧範道弁惠度智誕僧顯僧義
B17n0094_p0780a14║僧利並以義行知重
B17n0094_p0780a15║宣武帝景明元年詔大長秋卿白整準大京靈巖寺
B17n0094_p0780a16║石窟於雒南伊闕山為高祖文昭皇太后營石窟二
B17n0094_p0780a17║所初建之始窟頂去地三百一十尺至正始二年終
B17n0094_p0780a18║始斬山二十三丈大長秋卿王質謂斬山太高費功
B17n0094_p0780a19║難就奏求下移就平地去一百尺南北一百四十尺
B17n0094_p0780a20║（永平中中尹劉勝奏為帝復造石窟一凢為三所從景明元年至正始四年六月已前用功八十萬二千
B17n0094_p0780b01║三百六十六）
B17n0094_p0780b02║永平元年秋詔曰緇素既殊法律亦異故道教彰於
B17n0094_p0780b03║玄顯禁勸各有所宜自今已後眾僧犯殺人已上罪
B17n0094_p0780b04║者仍依俗斷餘犯付昭玄以內律僧制治之
B17n0094_p0780b05║二年冬沙門統惠深上言僧尼浩曠清濁混流不遵
B17n0094_p0780b06║禁典精麄莫別輙與經律法師群議上制諸州鎮郡
B17n0094_p0780b07║維那上座寺主各令戒律自修咸依內禁若不解經
B17n0094_p0780b08║律者退其本次又出家之人不應非法積八不淨物
B17n0094_p0780b09║然經律所制通塞有方依律車牛淨人不淨之物不
B17n0094_p0780b10║得為己私畜惟有老病年六十已上者限聽一乘又
B17n0094_p0780b11║比來僧尼或因三寶出貸私財自此不得更爾又出
B17n0094_p0780b12║家捨着本無凶儀不應廢道從俗其父母三師遠聞
B17n0094_p0780b13║凶問聽哭三日若在見前限以七日或有不安寺舍
B17n0094_p0780b14║遊止民間亂道生過皆繇此等若有犯者脫服還民
B17n0094_p0780b15║其有造寺者限僧五十以上啟聞聼造若有輙營置
B17n0094_p0780b16║者處以違勑之罪其寺僧眾擯出外州僧尼之法不
B17n0094_p0780b17║得為俗人所使若有犯者還配本屬其外國僧尼來
B17n0094_p0780b18║歸化者求精舍簡有德行合三藏者聼住若無德行
B17n0094_p0780b19║遣還本國若其不去依此僧制治罪詔從之是年十
B17n0094_p0780b20║一月帝於試乾殿為諸僧朝臣講維摩詰經
B17n0094_p0781a01║二年冬迎弘農荊山造珉玉丈六像置於雒濱之報
B17n0094_p0781a02║德寺帝躬覩致敬
B17n0094_p0781a03║四年夏詔曰僧祗之粟本朝濟施儉年出貸豐則收
B17n0094_p0781a04║入山林僧尼隨以給施民有窘𡚁亦即賑之但主司
B17n0094_p0781a05║冐利規取贏息及其徵責不計水旱或償利過本或
B17n0094_p0781a06║翻改券契侵蠹貧下莫知紀極細民嗟毒歲月滋甚
B17n0094_p0781a07║非所以矜此窮乏崇尚慈極之本意也自今已後不
B17n0094_p0781a08║得專委維那都尉可令刺史共加監括尚書簡諸有
B17n0094_p0781a09║僧祗穀之州別列其元數出入贏息賑給多少並貸
B17n0094_p0781a10║償歲月見存未收上臺錄記若收利過本及飜改初
B17n0094_p0781a11║券依律免之勿復徵責或有私債孺施償僧即以丐
B17n0094_p0781a12║民不聽收簡後有出貸先𥁞貧窮徵責之科一准舊
B17n0094_p0781a13║格富有之家不聽輙貸脫仍冐濫依法治罪時尚書
B17n0094_p0781a14║令高肇奏言謹案故沙門統曇曜昔於承明元年奏
B17n0094_p0781a15║度凉州軍戶趙苟子等二百家為僧祗戶立課積粟
B17n0094_p0781a16║擬濟饑年不限道俗皆以拯施又依內律僧祗戶不
B17n0094_p0781a17║得別屬一寺而都維那僧暹僧頻等進違成旨退乖
B17n0094_p0781a18║內法肆意任情奏求逼召致使呼嗟之怨盈於行道
B17n0094_p0781a19║棄子傷生自縊溺死五十餘人豈是仰贊聖明慈育
B17n0094_p0781a20║之志深失陛下歸依之心遂令此等行號巷哭呌訴
B17n0094_p0781b01║無所至乃白羽貫耳列訟官闕悠悠之人尚為哀痛
B17n0094_p0781b02║况慈悲之士而可安之計聽苟等還鄉課輸儉乏之
B17n0094_p0781b03║年周給貧寡若有不虞以擬捍邊其暹等違旨背律
B17n0094_p0781b04║謬奏之愆請付昭玄依僧律推處詔曰暹等特可原
B17n0094_p0781b05║之餘如奏帝篤好佛理每年嘗於禁中親講經論廣
B17n0094_p0781b06║集名僧標明異旨沙門以修錄為內起居焉帝既崇
B17n0094_p0781b07║之下彌企尚至延昌中天下州郡僧尼寺積有一萬
B17n0094_p0781b08║三千四百三十七所徒侶逾眾
B17n0094_p0781b09║孝明熙平元年詔遣沙門惠生使西域採諸經律及
B17n0094_p0781b10║還京師所得經論一百七十部行於世時帝於城內
B17n0094_p0781b11║大社西起永寧寺靈太后親率百寮表基立剎佛圖
B17n0094_p0781b12║九層高四十餘丈其諸費用不可勝紀景明寺佛圖
B17n0094_p0781b13║亦其亞也至於官私寺塔其數甚眾
B17n0094_p0781b14║神龜元年冬司空尚書令任城王澄奏曰仰惟高祖
B17n0094_p0781b15║定鼎嵩瀍卜世悠逹慮括始終制洽天人造物開符
B17n0094_p0781b16║垂之萬葉故都城制云城內惟擬一永寧寺郭內唯
B17n0094_p0781b17║擬尼寺一所餘悉城郭之外欲令永遵此制無敢踰
B17n0094_p0781b18║矩逮景明之初微有犯禁故世宗仰修先志爰發明
B17n0094_p0781b19║旨城內不得造立浮圖僧尼舍亦欲絕其希覬文武
B17n0094_p0781b20║二帝豈不愛尚佛法盖以道俗殊歸理無相亂故也
B17n0094_p0782a01║但俗眩虛聲僧貪厚潤雖有顯禁猶自冐營至正始
B17n0094_p0782a02║三年沙門統惠深有違景明之禁便云營就之寺不
B17n0094_p0782a03║忍移毀求自今已後更不聽立先旨寬容抑典從請
B17n0094_p0782a04║前班之詔仍卷不行後來私謁彌以奔競永平二年
B17n0094_p0782a05║深等復立條制啟云自今已後欲造寺者限僧五十
B17n0094_p0782a06║已上聞輒聽造若有輙營置者依俗違勑之罪其寺
B17n0094_p0782a07║僧眾擯出外州爾來十年私營愈盛罪擯之事寂爾
B17n0094_p0782a08║無聞豈非朝格雖明恃福共毀僧制徒立顧利莫從
B17n0094_p0782a09║者也不俗不道務為損法人而無厭其可極乎夫學
B17n0094_p0782a10║迹冲玅非浮識所辨玄門曠寂豈短辭能究然淨居
B17n0094_p0782a11║塵外道家所先功緣冥深匪尚𦰗遁苟能誠信童子
B17n0094_p0782a12║聚石可邁於道塲純頭陀儉設足薦於雙樹何必縱
B17n0094_p0782a13║其盜𥨱資營寺覩此乃民之多幸非國之福也然比
B17n0094_p0782a14║日私造動盈百數或剩請公地輙樹私福或啟得造
B17n0094_p0782a15║寺限外廣制如此欺罔非可稍計臣以才劣誠忝公
B17n0094_p0782a16║務奉遵成規裁量是總所以披尋舊旨研究圖格輙
B17n0094_p0782a17║遣府司馬陸昶屬崔孝芬都城之中及郭邑之內簡
B17n0094_p0782a18║括寺舍數剩五百空地表剎未立塔宇不在其數民
B17n0094_p0782a19║不畏法乃至於斯自遷都已來年踰二紀寺奪民居
B17n0094_p0782a20║三分且一高祖立制非徒欲使緇素殊途抑亦防微
B17n0094_p0782b01║深慮世宗述之亦不可錮禁營福當在先塞未萌今
B17n0094_p0782b02║之僧寺無處不有或比滿城邑之中或連溢屠沽之
B17n0094_p0782b03║肆或三五少僧共為一寺梵唱屠音連簷接響像塔
B17n0094_p0782b04║纏於腥臊性靈沒於嗜慾真偽混居徃來紛雜有司
B17n0094_p0782b05║因習而莫非僧曹對制而不問其餘污染真行塵穢
B17n0094_p0782b06║練僧薰猶同器不亦甚歟徃在北伐有法秀之謀近
B17n0094_p0782b07║日冀州遭大乘之變皆初假神教以惑眾心終設姦
B17n0094_p0782b08║誑用逞私悖太和之制因法秀而壯遠景明之禁慮
B17n0094_p0782b09║太乘之將亂始知祖宗獻聖防遏慮深履霜堅冰不
B17n0094_p0782b10║可不慎昔如來闡教多依山林今此僧徒戀着城邑
B17n0094_p0782b11║豈湫隘是經行所宜浮諠必栖禪之宅當繇利引其
B17n0094_p0782b12║心莫能自止處者既失其貞造者或損其福乃釋氏
B17n0094_p0782b13║之糟糠法中之社鼠內戒所不容王典所應棄矣非
B17n0094_p0782b14║但京邑如此天下州鎮僧寺亦然侵奪細民廣占田
B17n0094_p0782b15║宅有傷慈矜用長嗟苦且人心不同善惡亦異或有
B17n0094_p0782b16║栖心真趣道業清遠者或外假法服內懷悖德者如
B17n0094_p0782b17║此之徒宜辨涇渭若雷同一貫何以勸善然覩法贊
B17n0094_p0782b18║善凢人所知隨俗避嫌物情同趣臣獨何為孤議獨
B17n0094_p0782b19║發誠以國典一廢追理至難法網蹔失條綱將亂是
B17n0094_p0782b20║以冐陳愚見兩願其益臣聞設令在於必行立罰貴
B17n0094_p0783a01║能肅物令而不行不如無令罰不能肅孰與亡罰頃
B17n0094_p0783a02║明詔屢下而造者更滋嚴限驟施而為犯不息者豈
B17n0094_p0783a03║不以假福託善幸罪不加人殉其私吏難其劾前制
B17n0094_p0783a04║無追徃之辜後旨開自今之恕悠悠世情遂忽成法
B17n0094_p0783a05║今宜加以嚴科特設重禁紏其來違懲其徃失脫不
B17n0094_p0783a06║峻簡方垂容惜恐今旨雖明復如徃日又旨令所斷
B17n0094_p0783a07║標榜禮拜之處悉聽不禁愚以為樹榜無嘗禮處難
B17n0094_p0783a08║驗欲令有造立榜證公湏營之辭旨以言嘗禮如此
B17n0094_p0783a09║則徒有禁名實通造路且臨御已後斷詔四行而私
B17n0094_p0783a10║造之徒不惧制而止豈是百官有司怠於奉法將繇
B17n0094_p0783a11║網漏禁寬容託有佗故耳如臣愚量都城之中雖有
B17n0094_p0783a12║標榜營造之功事可改立者請依先制在於郭外任
B17n0094_p0783a13║擇所便其地若得券證分明者聽其孺施若官地盜
B17n0094_p0783a14║作買即令還官若靈像既成不可移徹請依令勑如
B17n0094_p0783a15║舊不禁今悉坊內行止不聽毀坊開門以妨里內通
B17n0094_p0783a16║巷若被旨者不在斷限郭內准此商量其廟像嚴立
B17n0094_p0783a17║而逼近屠沽者請斷旁屠殺以潔靈居雖有僧數而
B17n0094_p0783a18║事在可移者令就閑敞以避溢漏如今年正月勑後
B17n0094_p0783a19║造者求依僧制案法科治若僧不滿五十者共相通
B17n0094_p0783a20║容小就大寺必令克限其地賣還一如上式自今外
B17n0094_p0783b01║州若欲造寺僧滿五十以上先令本州表列昭玄量
B17n0094_p0783b02║審奏聽乃立若有違犯悉依前科州郡以下容而不
B17n0094_p0783b03║禁罪同違旨庶仰遵先皇不朽之業俯奉令旨慈悲
B17n0094_p0783b04║之令則繩墨可全聖道不墜矣奏可未幾天下喪亂
B17n0094_p0783b05║加以河陰之酷朝士死者其家多捨居宅以施僧尼
B17n0094_p0783b06║京邑第舍略為寺矣前日禁令不復行焉
B17n0094_p0783b07║後周太祖為魏丞相雅好談論并簡名僧深識玄宗
B17n0094_p0783b08║者一百人於第內講說又令行臺學士薛慎等十二
B17n0094_p0783b09║人兼學佛義使內外俱通繇是四方競為大乘學丞
B17n0094_p0783b10║相府記室參軍盧光性崇佛道至誠信敬嘗從帝狩
B17n0094_p0783b11║於檀臺山時獵圍既合帝遙指山上謂群公等有所
B17n0094_p0783b12║見不咸日無見光獨日見一桑門帝曰是也即觧圍
B17n0094_p0783b13║而還令光於桑門立處造浮圖掘臺一丈得瓦鉢錫
B17n0094_p0783b14║杖各一帝稱歎因立寺焉
B17n0094_p0783b15║武帝天和四年二月帝御大德殿集百寮道士沙門
B17n0094_p0783b16║等討論釋老義
B17n0094_p0783b17║宣帝大象元年初復佛像及天尊像初武帝至德三
B17n0094_p0783b18║年斷佛道二教像悉毀罷至是復之帝與二像俱南
B17n0094_p0783b19║面而坐大陳雜戲令京城士民縱觀
B17n0094_p0783b20║靜帝以大象二年即位復行佛道二教舊沙門道士
B17n0094_p0784a01║精誠自守者簡令入道
B17n0094_p0784a02║隋文帝開皇十二年令陳散騎嘗侍徐孝克於尚書
B17n0094_p0784a03║都堂講金剛般若經
B17n0094_p0784a04║二十四年詔沙門道士壞佛像天尊百姓壞嶽瀆神
B17n0094_p0784a05║像皆以惡逆論帝年齡晚暮尤崇尚佛道故也
B17n0094_p0784a06║仁壽元年六月頒舍利於諸州
B17n0094_p0784a07║唐太宗貞觀三年十二月癸丑詔曰至人虛已忘彼
B17n0094_p0784a08║我於胷懷三教慈心均異同於平等是知上聖惻隱
B17n0094_p0784a09║無隔萬方大悲弘濟義猶一子有隋失道九服沸騰
B17n0094_p0784a10║朕親總元戎致茲明罰誓牧登陑𭦌無寧歲老弱被
B17n0094_p0784a11║其桀犬愚惑嬰此湯羅𠼫鬚義憤捐軀抗節各殉所
B17n0094_p0784a12║奉咸有可嘉日徃月來逝川斯逹雖復項籍放命封
B17n0094_p0784a13║樹紀於丘墳紀信捐生丹書著於固史猶恐九泉之
B17n0094_p0784a14║下尚淪鼎鑊八難之間永纏氷炭愀然疚懷用忘興
B17n0094_p0784a15║𥨊思所以樹立福田濟其營魄可於建義已來交兵
B17n0094_p0784a16║之處為義士凶徒殞身戎陣者立寺剎焉乃詔虞世
B17n0094_p0784a17║南李百藥褚亮顏師古岑文本許敬宗朱子奢等為
B17n0094_p0784a18║之碑銘以紀功業時沙門玄奘於中天竺國將梵本
B17n0094_p0784a19║經論六百餘部而歸太宗竒之召高業沙門與之翻
B17n0094_p0784a20║譯出三藏聖教太宗為其論序皇太子重闡斯美乃
B17n0094_p0784b01║著述聖記以廣其義
B17n0094_p0784b02║十六年五月御製懺文於弘福寺曰聖哲之所尚者
B17n0094_p0784b03║孝也仁人之所愛者親也朕幼荷鞠育之恩長蒙撫
B17n0094_p0784b04║養之訓蓼莪之念何日忘之罔極之情昊天匪報昔
B17n0094_p0784b05║子路歎千鐘之無養虞丘嗟二親之不待方寸亂矣
B17n0094_p0784b06║信可悲夫朕每痛一月之中再罹艱疚興言永慕哀
B17n0094_p0784b07║切深衷欲報靡因唯資𡨋𦔳敬以絹二百疋奉於大
B17n0094_p0784b08║道儻至誠有感異消過去之愆為善有因庶獲後緣
B17n0094_p0784b09║之慶
B17n0094_p0784b10║高宗永徽二年八月廢玉華殿以為佛寺
B17n0094_p0784b11║顯慶元年四月戊申御安福門樓觀慈恩寺僧玄奘
B17n0094_p0784b12║等迎御製書慈恩寺碑文向寺諸寺皆造幡盖餙以
B17n0094_p0784b13║金寶窮極瓌麗太嘗及京城音樂車數百兩僧尼執
B17n0094_p0784b14║幡兩行導從士女觀者填噎街衢自魏晉以來崇事
B17n0094_p0784b15║釋教未嘗有如此盛者也
B17n0094_p0784b16║乾封元年正月戊辰朔有事於泰山詔兗州置觀寺
B17n0094_p0784b17║各三所其觀以紫雲仙月萬歲為稱其寺以封巒非
B17n0094_p0784b18║煙重輪為名各度七人天下諸州別置一觀一寺各
B17n0094_p0784b19║度七人
B17n0094_p0784b20║中宗神龍元年二月制天下諸州各置寺觀一所咸
B17n0094_p0785a01║以大唐中興為名
B17n0094_p0785a02║九月制曰如聞天下諸觀皆畵化胡之變諸寺亦畵
B17n0094_p0785a03║老君之形一種尊容兩俱不可限制到後十日並除
B17n0094_p0785a04║却若有故留者即科違勑罪其化胡經先有明勑禁
B17n0094_p0785a05║斷如聞在外仍頗流行自今諸部化胡經事及餘說
B17n0094_p0785a06║化胡事處並冝除削
B17n0094_p0785a07║三年七月丁酉以所造長樂坡大像工役稍廣百姓
B17n0094_p0785a08║多怨嗟制罷之
B17n0094_p0785a09║玄宗開元二十年都城僧等奏曰伏請以每歲八月
B17n0094_p0785a10║于衛國天宮等寺轉經行道至九月罷為陛下修福
B17n0094_p0785a11║在京於雲化興善等寺歲以為嘗許之
B17n0094_p0785a12║二十三年九月親注金剛經及修義訣中書令張九
B17n0094_p0785a13║齡等上言臣等伏見御注前件經及義訣佛法宗旨
B17n0094_p0785a14║撮在此經人間傳習多所未悟陛下曲垂聖意敷演
B17n0094_p0785a15║微言幽闡玅鍵豁然洞達雖臣等愚昧本自難曉伏
B17n0094_p0785a16║覽𥈠旨亦既發明是知日月既出天下普炤誠在此
B17n0094_p0785a17║也陛下至德法天平分儒道已廣度其僧又不違其
B17n0094_p0785a18║願三教並列萬姓知歸伏望降出御文內外傳授帝
B17n0094_p0785a19║手詔報曰僧徒固請欲以興教心有所得輙復䟽之
B17n0094_p0785a20║今請頒行仍慮未愜簡較釋門威儀僧思有奏曰自
B17n0094_p0785b01║像教西流貝文東譯學傳師口凢今則多註訣聖情
B17n0094_p0785b02║前古未有臣請具幡花奉迎於敬愛寺設齋慶賀其
B17n0094_p0785b03║御注經伏乞示天下宜付史官許之
B17n0094_p0785b04║二十六年正月丁酉制曰道釋二門皆為聖教義歸
B17n0094_p0785b05║弘濟理在尊崇其天下觀寺大小各度一十七人簡
B17n0094_p0785b06║擇灼然有經業戒行為鄉閭所推仍先取年高者
B17n0094_p0785b07║二十七年二月制天下觀寺每于齋日宜轉讀經典
B17n0094_p0785b08║懲惡勸善以闡文教
B17n0094_p0785b09║天寶四載九月詔曰波斯經教出自大秦傳習而來
B17n0094_p0785b10║久行中國爰初建寺因以為名將欲示人必脩其本
B17n0094_p0785b11║其兩京波斯寺冝改為大秦寺天下諸府郡者亦冝
B17n0094_p0785b12║准此
B17n0094_p0785b13║十載六月帝以先帝忌日命女工綉釋迦牟尼佛像
B17n0094_p0785b14║親題繡額稽首祈福
B17n0094_p0785b15║
B17n0094_p0785b16║
B17n0094_p0785b17║
B17n0094_p0785b18║
B17n0094_p0785b19║
B17n0094_p0785b20║冊府元龜