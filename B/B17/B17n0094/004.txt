B17n0094_p0801a01║冊府元龜
B17n0094_p0801a02║巡按福建監察御史（臣）李嗣京　訂正
B17n0094_p0801a03║分守建南道左布政使（臣）胡維霖　𭆤閱
B17n0094_p0801a04║知建陽縣事（臣）黃國琦　較釋
B17n0094_p0801a05║總錄部（七十一）
B17n0094_p0801a06║崇釋教
B17n0094_p0801a07║昔班固紀身毒之國楚英為桑門之饌繇是金𠎣之
B17n0094_p0801a08║教被於中夏其所述者六趣往返四生輪轉以極於
B17n0094_p0801a09║俗諦三乘十地等妙二覺以究於聖果敘黑白之業
B17n0094_p0801a10║以明乎報應研空有之理以顯乎真宗葢出世之玄
B17n0094_p0801a11║談非嘗情之能軌度也兩晉之後教典彌盛當時名
B17n0094_p0801a12║士奉之甚眾精意厥脩以徼福為念或著書演析以
B17n0094_p0801a13║駕說為務乃至稟持戒律動靜靡偷感致靈異考終
B17n0094_p0801a14║厥命者亦比比有焉
B17n0094_p0801a15║後漢裴楷桓帝時言佛陁黃老道以諫欲令好生惡
B17n0094_p0801a16║殺少嗜慾去奢泰尚無為也
B17n0094_p0801a17║晉郗超侍中愔之子少卓犖不羈有曠世之度交遊
B17n0094_p0801a18║士林每存勝㧞善談論義理精微愔事天師道高超
B17n0094_p0801a19║奉佛（超無子以從弟儉之子嗣名僧施字惠脫）超官至臨海太守宣威將
B17n0094_p0801a20║軍
B17n0094_p0801b01║何準字幼道克弟也高尚寡欲充居宰輔之重權傾
B17n0094_p0801b02║一時而準散帶𢖍門不及人事唯誦佛經脩營塔廟
B17n0094_p0801b03║而已徵拜散騎郎不起
B17n0094_p0801b04║周嵩為王敦從事中郎為敦所害嵩精於事佛臨刑
B17n0094_p0801b05║猶於市誦經云
B17n0094_p0801b06║前秦徐義為符堅右丞相堅敗義為慕容永所獲械
B17n0094_p0801b07║埋其足將殺之中若有人導之者遂奔楊佺期佺期
B17n0094_p0801b08║以為雒陽令
B17n0094_p0801b09║宋范泰為侍中左光祿大夫國子祭酒領江夏王師
B17n0094_p0801b10║暮年事佛甚精於宅西立抵洹精舍
B17n0094_p0801b11║孟顗為會稽太守事佛精懇而為謝靈運所輕嘗謂
B17n0094_p0801b12║顗曰得道應湏慧業文人生天當在靈運前成佛必
B17n0094_p0801b13║在靈運後顗深恨此言
B17n0094_p0801b14║蕭惠開為中庶子丁父憂居喪有孝性家素奉佛凡
B17n0094_p0801b15║為父起四寺南岸南岡下名曰禪岡寺曲阿舊鄉宅
B17n0094_p0801b16║名曰禪鄉寺京口墓亭名曰禪亭寺所封封陽縣名
B17n0094_p0801b17║曰禪封寺謂國僚曰封秩葢鮮而兄弟甚多若使全
B17n0094_p0801b18║關一人則在我所讓若使人人等分又事可悲耻寺
B17n0094_p0801b19║眾既立自宐悉供僧眾繇此國秩不復入家
B17n0094_p0801b20║周續之字道祖居豫章初以太學愽士徵不起閑居
B17n0094_p0802a01║讀老易入廬山事沙門釋慧遠
B17n0094_p0802a02║沈道虔有高尚之節累世事佛推父祖舊宅為寺至
B17n0094_p0802a03║四月八日每請像請像之日輒舉家感動焉道虔年
B17n0094_p0802a04║老菜食嘗無經日之資而琴書為樂孜孜不倦
B17n0094_p0802a05║雷次宗有高節不交世務嘗與子姪書以言所守曰
B17n0094_p0802a06║人生修短咸有定分定分之外不可智力求但當於
B17n0094_p0802a07║所稟之中順而勿牽爾吾少嬰羸疾念自鍾養為性
B17n0094_p0802a08║好閒志栖物表故年雖童稚已懷遠迹暨以弱冠遂
B17n0094_p0802a09║託業廬山逮事釋和尚不時師友淵源稟教於是洗
B17n0094_p0802a10║氣神明玩心墳典勉志勤躬夜以繼日爰篤山林之
B17n0094_p0802a11║好晤言之歡實足通理輔性成天亹亹之業樂而忘
B17n0094_p0802a12║憂不知朝日之宴矣自遊道餐風二十餘載淵匠既
B17n0094_p0802a13║傾良朋彫索續以舋逆違天備嘗荼𮑹疇昔誠願頓
B17n0094_p0802a14║盡一朝心慮荒散情意衰損故遠與汝曹歸耕壟畔
B17n0094_p0802a15║山居谷飲人事久絕日月不處急復十年犬馬之齒
B17n0094_p0802a16║已踰知命淹茲將迫前途幾何實遠相向于五嶽之
B17n0094_p0802a17║之舉近謝居室𤨏𤨏之勤及今耄未至昏衰不及頓
B17n0094_p0802a18║尚可厲志於所期縱心於所託栖誠來生之津慧專
B17n0094_p0802a19║氣暮年之攝養玩嵗月於良辰偷餘樂於將除在心
B17n0094_p0802a20║所期盡於斯矣汝等年各成長冠娶已畢修性𢖍泌
B17n0094_p0802b01║吾復何憂但願守全所志以保令終耳自今以往家
B17n0094_p0802b02║事大小一勿見關子平之言可以為法
B17n0094_p0802b03║南齊周顒字彥倫初事宋為輔國府𭆞軍明帝為慘
B17n0094_p0802b04║毒之事顒不敢顯諫輙誦經中因緣罪福事帝亦為
B17n0094_p0802b05║之小止顒長於佛理著三宗論言空假義西凉州智
B17n0094_p0802b06║林道人遺顒書深相贊美言捉麈尾來四十餘載餘
B17n0094_p0802b07║義頗見宗錄唯此𡍼白黑無一人得者為之發病非
B17n0094_p0802b08║意此音猥來入耳其論見重如此顒於鍾山西立隱
B17n0094_p0802b09║舍休沐則歸之時何㣧亦精言佛法既斷食生猶欲
B17n0094_p0802b10║食肉白魚䱉脯糖蟹以為非見生物疑食蚶蠣使學
B17n0094_p0802b11║生議之學生鍾岏曰䱉之就脯驟為屈伸蟹之將糖
B17n0094_p0802b12║躁擾彌甚人仁用意深懷如怛至於車螯蚶蠣睂目
B17n0094_p0802b13║內闕慙渾沌之奇獷慤外緘非金人之慎不悴不榮
B17n0094_p0802b14║曾草木之不若無馨無臭與瓦礫其何筭故宜長𠑽
B17n0094_p0802b15║庖厨永為口實竟陵王子良見岏議大怒㣧兄點亦
B17n0094_p0802b16║遁節清信顒與書勸令菜食曰文人之所以未極遐
B17n0094_p0802b17║踲或在不能全菜耶脫灑離析之計鼎俎網罟之興
B17n0094_p0802b18║載之簡策其來實遠誰敢干議觀聖人之設膳羞仍
B17n0094_p0802b19║復為之品節葢以茹毛飲血與生民共始縱而勿裁
B17n0094_p0802b20║將無涯畔善為士者豈不以恕己為懷是以各靜封
B17n0094_p0803a01║疆罔相陵軼况乃變之大者莫過死生生之所重無
B17n0094_p0803a02║踰性命性命之於彼極切滋味之在我何賖而終身
B17n0094_p0803a03║朝脯資之以味彼就冤殘莫能自剖我業久長吁哉
B17n0094_p0803a04║可畏且區區微卯脆薄易矜瞻彼弱麑顧步宐愍觀
B17n0094_p0803a05║其飲啄飛行使人憐悼况可甘心樸[褫-虎+((虍-(厂-一))/巾)]加復恣忍吞
B17n0094_p0803a06║嚼至乃野牧成群閉豢重圈量肉揣毛以俟支剝如
B17n0094_p0803a07║土委地僉謂嘗理可為愴息事豈一𡍼若去三世理
B17n0094_p0803a08║誣則幸矣良快如使此道果然而受刑未息則一往
B17n0094_p0803a09║一來一生一死斯為嘗事雜報如家人天如客遇客
B17n0094_p0803a10║日尠在家日多吾儕信業未足長免則傷心之𢡖行
B17n0094_p0803a11║亦自及夫人於血氣之類雖無身踐至於晨鳬夜鯉
B17n0094_p0803a12║不能不取備屠門財帛方經盜手猶為廉士所棄生
B17n0094_p0803a13║性任啟鸞刀寧復慈心所忍騶虞雖饑非自死之革
B17n0094_p0803a14║不食聞其風豈不使人多愧眾生之稟此形質以畜
B17n0094_p0803a15║𦠄骨皆繇其積壅癡迷沉流莫返報受穢質歷若彌
B17n0094_p0803a16║長此甘與肥皆無明之報聚也何至復引此滋腴自
B17n0094_p0803a17║汙腸胃文人得此有素聊復寸言發起耳㣧末年遂
B17n0094_p0803a18║絕血味
B17n0094_p0803a19║李安民為吳興太守郡有項羽神護廳事太守不得
B17n0094_p0803a20║上太守到郡必湏祀以軛下牛安民奉佛法不與神
B17n0094_p0803b01║牛着屢上廳事上八關齋戒俄而牛死葬廟側呼為
B17n0094_p0803b02║李公牛冢及安民卒世以神為崇
B17n0094_p0803b03║張融字思光為司徒右長史凢涉百家長於佛理著
B17n0094_p0803b04║三宗論
B17n0094_p0803b05║王奐為雍州刺史武帝謂王晏曰奐於釋氏實自專
B17n0094_p0803b06║至其在鎮或以此妨務卿相見言自及之勿道吾意
B17n0094_p0803b07║也
B17n0094_p0803b08║劉虬精信釋氏衣粗布禮佛長齋注法華經自講佛
B17n0094_p0803b09║義以江陵西沙州去人遠乃徙居之明帝建武末年
B17n0094_p0803b10║詔徵國子博士不就其冬虬病正晝有白雲徘徊檐
B17n0094_p0803b11║戶之內又有香氣及磬聲乃卒年八十五
B17n0094_p0803b12║王繢奐從弟也為太子中庶子世祖出射雉繢信佛
B17n0094_p0803b13║法稱疾不從駕
B17n0094_p0803b14║何幼嶼殊好佛法剪落長齋持行精苦卒年八十餘
B17n0094_p0803b15║王斌初為道人博涉經籍雅有才辯善屬文能唱導
B17n0094_p0803b16║而脩容儀嘗弊衣於瓦棺寺聰雲法師講成實語無
B17n0094_p0803b17║復坐䖏唯僧正慧超尚空席斌直坐其側慧超不能
B17n0094_p0803b18║平乃罵之曰那得此道人祿䔩似隊父唐突人因命
B17n0094_p0803b19║駈之斌笑曰既有敘勳僧正何為無隊父道人不為
B17n0094_p0803b20║動而樞機問難辭理清舉四坐皆屬目后還俗以詩
B17n0094_p0804a01║酒自樂人莫能名之
B17n0094_p0804a02║梁何㣧少入鍾山定林寺聽內典其業皆通後至吳
B17n0094_p0804a03║居虎丘西寺講經論學僧復隨之東竟守宰經途者
B17n0094_p0804a04║莫不畢至㣧嘗禁殺有虞人逐鹿鹿徑來趨㣧伏而
B17n0094_p0804a05║不動年八十六卒注百法論十二門論各一卷
B17n0094_p0804a06║樂法才為江夏太守因被代表便道還鄉至家割宅
B17n0094_p0804a07║為寺棲心物表
B17n0094_p0804a08║謝舉為尚書令侍中少博涉多通㔫長玄理及釋氏
B17n0094_p0804a09║義為晉陵郡時嘗與義僧遞講經論徵士何㣧自虎
B17n0094_p0804a10║丘山出赴之其盛如此舉宅內山齋捨以為寺泉石
B17n0094_p0804a11║之美殆若自然臨川始與諸王嘗所遊踐舉注淨名
B17n0094_p0804a12║經嘗自講說
B17n0094_p0804a13║陸杲為金紫光祿大夫素信佛法持戒甚精著法門
B17n0094_p0804a14║傳三十卷
B17n0094_p0804a15║裴子野河東聞喜人末年深信釋氏持其教戒終身
B17n0094_p0804a16║飯麥食蔬終步兵較尉
B17n0094_p0804a17║孔雲篤信佛理遍持經戒官至嶽陽王府諮議東陽
B17n0094_p0804a18║州別駕
B17n0094_p0804a19║江革為太尉臨川王長史時高祖盛於佛教朝賢多
B17n0094_p0804a20║啟求受戒革精信因果而高宗未知謂革不奉佛教
B17n0094_p0804b01║乃賜革覺意詩五百字云唯當勤精進自強行勝修
B17n0094_p0804b02║豈可作底突如彼必死囚以此告江革并及諸貴遊
B17n0094_p0804b03║又手勅云世間果報不可不信豈得底突如對元延
B17n0094_p0804b04║明邪革因啟乞受菩薩戒
B17n0094_p0804b05║何敬容為尚書令中大同初高祖幸同太寺講金字
B17n0094_p0804b06║三惠經敬容請預聽勑許之何氏自晉司空充守司
B17n0094_p0804b07║空尚書世奉佛法竝建立塔寺至敬容又捨宅東為
B17n0094_p0804b08║伽藍趨世者因助財造搆敬容竝不拒故此寺堂宇
B17n0094_p0804b09║較飾頗為宏麗時輕薄者因呼為眾造寺焉及敬容
B17n0094_p0804b10║免職出宅止有嘗用器物乃囊衣而已竟無餘財貨
B17n0094_p0804b11║亦以此稱之
B17n0094_p0804b12║到溉為左民尚書家門雍睦兄弟相愛初與弟洽嘗
B17n0094_p0804b13║共居一齊洽卒便捨為寺因斷腥膻終身蔬食別營
B17n0094_p0804b14║小室高祖每月二置淨饌
B17n0094_p0804b15║蕭幾為尚書左丞末年專奉釋教
B17n0094_p0804b16║劉勰字彥和早孤篤志好學家貧不婚娶依沙門僧
B17n0094_p0804b17║祐與之居䖏積十餘年遂博通經論因區別部類錄
B17n0094_p0804b18║而序之今定林藏經勰所定也後為步兵較尉通事
B17n0094_p0804b19║舍人勰為文長於佛理京師寺塔及名僧碑志必請
B17n0094_p0804b20║勰製文有敕與慧鎮沙門於定林寺撰經證功畢遂
B17n0094_p0805a01║啟求出家先燔鬚髮以自誓勑許之乃於寺變服名
B17n0094_p0805a02║慧地未期而卒
B17n0094_p0805a03║劉香為尚書左丞奉釋氏經教嘗行慈忍
B17n0094_p0805a04║任孝恭為司文侍郎兼通事舍人少從蕭寺雲法師
B17n0094_p0805a05║讀經論明佛理至是蔬食持戒信受甚焉
B17n0094_p0805a06║陶弘景初為諸王侍讀奉朝請後棄官居句容曾夢
B17n0094_p0805a07║佛授其菩提記名為勝力菩薩乃請鄮縣阿育王塔
B17n0094_p0805a08║自誓守五大戒
B17n0094_p0805a09║劉慧斐初為安西成王法曹行𭆞軍明釋典工篆𨽾
B17n0094_p0805a10║在山手寫佛經二千餘卷晝夜行道孜孜不倦遠近
B17n0094_p0805a11║欽慕之
B17n0094_p0805a12║范文琰吳郡錢塘人好學博通經史兼精佛義臨川
B17n0094_p0805a13║王辟不就
B17n0094_p0805a14║劉訏平原人善立言尤精釋典與族兄劉歊聽講於
B17n0094_p0805a15║鍾山諸寺因共卜築宋熙寺東澗有終焉之志刺史
B17n0094_p0805a16║張稷辟主簿不就
B17n0094_p0805a17║張孝秀為建安王別駕頃之遂去職歸山居于東林
B17n0094_p0805a18║寺專精釋典
B17n0094_p0805a19║庾詵新野人性夷曠愛林泉高祖以平西記室徵不
B17n0094_p0805a20║起晚年㔫遵釋教宅內立道塲環繞禮懺六時不輟
B17n0094_p0805b01║誦法華經每月一百遍後夜中忽見一道人日稱願
B17n0094_p0805b02║公容止甚異呼詵為上行先生授香而去中大通四
B17n0094_p0805b03║年因晝寢忽驚覺曰願公復來不可久住顏色不變
B17n0094_p0805b04║言終而卒時年七十八舉室咸聞空中唱上行先生
B17n0094_p0805b05║已生彌陀淨域矣
B17n0094_p0805b06║劉歊隱居求志遨遊山澤幼時嘗病坐室空有一老
B17n0094_p0805b07║公至門謂歊曰心力勇猛能精心性但不得久滯一
B17n0094_p0805b08║方耳囚彈指而去歊既長精心學佛有道人釋寶誌
B17n0094_p0805b09║者時人莫測也遇歊於興皇寺驚起曰隱居學道清
B17n0094_p0805b10║淨登佛如此三說
B17n0094_p0805b11║陳王固清虛寡慾居喪以孝聞又崇信佛法及丁所
B17n0094_p0805b12║生母憂遂終身蔬食夜則坐禪晝誦佛經兼習成實
B17n0094_p0805b13║論義嘗聘于西魏因宴享之際請停殺一羊羊於固
B17n0094_p0805b14║前跪拜又宴昆明池魏人以南人嗜魚大設罟網固
B17n0094_p0805b15║以佛法呪之遂一鱗不獲位至太嘗卿
B17n0094_p0805b16║周弘正為尚書右僕射弘正持善立言兼名釋典雖
B17n0094_p0805b17║碩學名僧莫不請質疑滯初藏法師於開善寺講說
B17n0094_p0805b18║門徒數百弘正年少未知名著紅綿絞髻踞門而聽
B17n0094_p0805b19║眾人蔑之弗譴也既而乘間進雖舉坐盡傾法師疑
B17n0094_p0805b20║非世人
B17n0094_p0806a01║陸慶少好學遍通五經仕梁為婁令值梁季喪亂乃
B17n0094_p0806a02║覃心釋典經論靡不該究鄱陽晉安王俱以記室徵
B17n0094_p0806a03║竝不就乃築室屏居以禪誦為事繇是傳經受業者
B17n0094_p0806a04║葢鮮矣
B17n0094_p0806a05║姚察為尚書領著作察幼年嘗就鍾山明慶寺尚禪
B17n0094_p0806a06║師受菩薩戒及在官祿俸皆捨寺起造并追為禪師
B17n0094_p0806a07║樹碑文甚遵麗又遇見梁國子祭酒蕭子雲書此寺
B17n0094_p0806a08║禪齋詩覽之愴然乃用蕭韻述懷為詠詞又哀切益
B17n0094_p0806a09║以此稱之察初願讀一藏經便已究竟將終曾無痛
B17n0094_p0806a10║慘但西向正坐念云一切空寂卒後身體柔軟顏色
B17n0094_p0806a11║如嘗
B17n0094_p0806a12║徐凌為太子太傅凌少而崇信釋教經論多所精解
B17n0094_p0806a13║後主在東宮令凌講大品經義名僧自遠雲集每講
B17n0094_p0806a14║筵商較四座莫能與抗
B17n0094_p0806a15║徐孝克凌弟也初為太學博士東遊居于錢塘之住
B17n0094_p0806a16║義里與諸僧討論釋典遂通三論每日二時講早講
B17n0094_p0806a17║佛經晚講禮傳道俗受業者數百人文帝天嘉中除
B17n0094_p0806a18║剡令非其好也尋復去職高宗太建四年徵為秘書
B17n0094_p0806a19║丞不就乃蔬食長齋持菩薩戒晝夜講誦法華經高
B17n0094_p0806a20║宗甚高其操行後為都官尚書孝克性清素而好施
B17n0094_p0806b01║惠故不免饑寒後主勅以石頭津稅給之孝克悉用
B17n0094_p0806b02║設齋寫經隨盡後主禎明中為散騎嘗侍陳亡入隋
B17n0094_p0806b03║為國子祭酒以疾卒時年七十三臨終正坐念佛室
B17n0094_p0806b04║內有非嘗異香氣隣里皆驚異之
B17n0094_p0806b05║馬樞扶風郡人善佛經及周易老子義撰道覺論二
B17n0094_p0806b06║十卷行於世
B17n0094_p0806b07║梁邵陵王綸為南徐州刺史素聞其名引為學士綸
B17n0094_p0806b08║時自講大品經令樞講維摩老子周易同日發題道
B17n0094_p0806b09║俗聽者二千人王欲極觀優劣乃謂眾與馬學士論
B17n0094_p0806b10║義必使屈服不得空立客主於是數家學者各起問
B17n0094_p0806b11║端樞乃依次剖判開其宗旨然後枝分派別轉變無
B17n0094_p0806b12║窮論者拱默聽受而已論甚嘉之天嘉元年以度支
B17n0094_p0806b13║尚書徵不起
B17n0094_p0806b14║孫㻛為郢州刺史處已率易不以名位驕物時興皇
B17n0094_p0806b15║慧朗法師該通釋典㻛每造講筵時有抗論法侶莫
B17n0094_p0806b16║不傾心
B17n0094_p0806b17║傅縡為右衛將軍兼中書通事舍人篤信佛教從興
B17n0094_p0806b18║皇慧朗法師受三論盡通其學時有大心暠法師著
B17n0094_p0806b19║無諍論以該之縡乃為明道論用釋其難其畧曰無
B17n0094_p0806b20║此下論多誤諍論言比𩰖有弘三論者雷同訶詆恣言
B17n0094_p0807a01║罪狀歷毀諸佛非斥眾學論中道而執偏心語忘懷
B17n0094_p0807a02║而竟獨勝方學數論更為讐敵讐敵既搆爭鬬大生
B17n0094_p0807a03║以此之心而成罪業罪業不止豈不重增生死大若
B17n0094_p0807a04║聚集荅曰三論之興為日久矣龍樹創其源除內學
B17n0094_p0807a05║之偏見提婆揚其旨蕩外道之邪執欲使大化流而
B17n0094_p0807a06║不壅玄風闡而無墜其言曠其意遂其道博其流深
B17n0094_p0807a07║斯固龍象之騰驤鯤鵬之摶運蹇乘决羽豈能觖望
B17n0094_p0807a08║其間哉頃代澆薄時無曠土苟習小學以化蒙心漸
B17n0094_p0807a09║染成俗遂迷正路唯競穿鑿各肆營造枝葉徒繁本
B17n0094_p0807a10║源日翳一師解釋復異一師更改舊宗各立新意同
B17n0094_p0807a11║學之中取窹復別如是輾轉添糅倍多總而用之心
B17n0094_p0807a12║無的凖擇而行之何者為正豈不渾沌傷竅嘉樹弊
B17n0094_p0807a13║牙雖復人說非馬家握靈蛇以無當之危同畫地之
B17n0094_p0807a14║餅矣其於失道不亦宜乎攝山之學則不如是守一
B17n0094_p0807a15║遵本無改作之過約文申意杜臆斷之情言無預說
B17n0094_p0807a16║理非宿搆覩緣爾乃應見敵然後動縱橫絡釋忽恍
B17n0094_p0807a17║杳冥或瀰漫而不窮或逍散而無所煥乎其有文章
B17n0094_p0807a18║蹤跡不可得深淵不可量即事而非遠凢相酬對隨
B17n0094_p0807a19║理詳覆有何嫉詐干犯諸師諸師所說是為可毀為
B17n0094_p0807a20║不可毀若可毀者為故衰若不可毀毀自不及法師
B17n0094_p0807b01║何獨弊護不聽護乎且教有大小倘在聖誥大乘之
B17n0094_p0807b02║文則指斥小道今弘大法寧得不言大乘之意邪斯
B17n0094_p0807b03║則褒貶之事縱橫於學與奪之辭依經議論何得見
B17n0094_p0807b04║佛說而信順在我語而忤逆無諍平等心如是邪且
B17n0094_p0807b05║忿恚煩惱凢夫嘗性失理之徒率皆如此豈可以三
B17n0094_p0807b06║脩未愜六師懷恨而蘊涅槃妙法永不宣揚但兾共
B17n0094_p0807b07║忿憤之心既極恬淡之窹自成爾人面不同其心亦
B17n0094_p0807b08║異或有辭意相反或有心口相符豈得必謂他人說
B17n0094_p0807b09║中道而心偏執已行無諍外不違而內平等讐敵鬬
B17n0094_p0807b10║訟豈我事焉罪業聚集在鬬諍者所謂耳無諍論言
B17n0094_p0807b11║攝山太師誘進化導則不如此即習行於無詐者也
B17n0094_p0807b12║遵窹之德既往淳一之風已澆競勝之心呵毀之曲
B17n0094_p0807b13║盛於此矣吾願息訟諍以通道讓勝以忘德何必撥
B17n0094_p0807b14║亂異家生其恚怒者乎若以中道之心行於誠實亦
B17n0094_p0807b15║能不諍若以偏著之心說於中論亦得有諍固知諍
B17n0094_p0807b16║與不諍偏在一法荅曰攝山太師實無諍矣但法師
B17n0094_p0807b17║之所嘗未中其節彼靜守幽谷寂爾無為凢有訓勉
B17n0094_p0807b18║莫不同心從容語默物無間然故其意雖深其言甚
B17n0094_p0807b19║約今之敷暢地勢不然處生城之隅居聚落之內呼
B17n0094_p0807b20║吸顧望之容唇吻縱橫之士奮鋒穎勵羽翼明目張
B17n0094_p0808a01║膽披堅執銳騁異家衒別解窺伺間隙較其長短與
B17n0094_p0808a02║相酬對捔其輕重豈得默默無言唯唯應命必須掎
B17n0094_p0808a03║摭同異發摘疵瑕忘身而弘道忤俗而通教以此為
B17n0094_p0808a04║病益知未達若令太師當此之地亦何必默已而為
B17n0094_p0808a05║法師所貴邪法師又言吾願息諍以通道讓勝以忘
B17n0094_p0808a06║德道德之事不止在諍與不諍讓與不讓也此語直
B17n0094_p0808a07║是人間所重法師慕而言之竟未知勝若為可讓也
B17n0094_p0808a08║若他人道高則自勝不勞讓矣他人道劣則雖讓而
B17n0094_p0808a09║無益踈矣欲讓之心將非虛設中道之心無䖏不可
B17n0094_p0808a10║誠實三論何事致乖但願息守株之解除膠柱之意
B17n0094_p0808a11║是事皆中也來旨言諍與不諍偏在一法何為獨褒
B17n0094_p0808a12║無諍邪詎非矛楯無諍論言邪正得失勝負是非必
B17n0094_p0808a13║生於心矣非謂所說之法而有定相論勝劣也是異
B17n0094_p0808a14║論是非以偏著為失信無是無非消彼得失以此論
B17n0094_p0808a15║為勝妙者他論所不及此亦為失也何者凢心所破
B17n0094_p0808a16║豈無心於能破則勝負之心不忘寧不存勝者乎斯
B17n0094_p0808a17║則矜我為得棄他人之失即有取捨大生是非便增
B17n0094_p0808a18║鬬諍荅曰言心使心受言詮和合根塵鼓動風氣故
B17n0094_p0808a19║成語也事必繇心實如來說至於心造偽以使口口
B17n0094_p0808a20║行詐以應心外和而內險言隨而意逆求利養引聲
B17n0094_p0808b01║名入道之人在家之士斯軰非一聖人所以曲陳教
B17n0094_p0808b02║誡深致防杜說現在之殃咎敘將來之患害此文明
B17n0094_p0808b03║著甚於日月猶有忘愛軀冐峻制䧟湯炭甘虀粉必
B17n0094_p0808b04║行而不顧也豈能悅無諍之詐而回𩠐革音邪若弘
B17n0094_p0808b05║道之人宣化之士心知勝也口言勝也心知劣也口
B17n0094_p0808b06║言劣也固無所包藏亦無所忌憚但直心而行之耳
B17n0094_p0808b07║他道雖劣聖人之教也己德雖優亦聖人之教也我
B17n0094_p0808b08║勝則聖人勝他劣則聖人劣聖人之優劣葢根緣所
B17n0094_p0808b09║宜爾於彼於此何所厚薄哉雖復終日按劍極夜擊
B17n0094_p0808b10║拆瞋目以爭得失作氣以求勝負在誰䖏乎有心之
B17n0094_p0808b11║與無心徒欲分別虛空耳何意不許我論說而使我
B17n0094_p0808b12║謙退此謂鶴鵬已翔於寥廓而虞者猶窺藪澤而求
B17n0094_p0808b13║之嗟乎丈夫之當弘斯道矣無諍論言無諍之道通
B17n0094_p0808b14║於內外子所言湏諍者此用末而求本失本而營末
B17n0094_p0808b15║者也今為子釋之何則若依外典尋書契之前至淳
B17n0094_p0808b16║之世朴質其心行不言之教當於此時民至老死不
B17n0094_p0808b17║相往來各得其所復有何諍乎固知本來不諍是物
B17n0094_p0808b18║之真矣荅曰諍與無諍不可偏執本之與末又安可
B17n0094_p0808b19║知繇來不諍寧知非末於今而諍何驗非本夫居後
B17n0094_p0808b20║而望前則為前居前而望後則為後而前後之事猶
B17n0094_p0809a01║如彼此彼呼此為彼此呼彼為彼彼此之名的居誰
B17n0094_p0809a02║處以此言之萬事可知矣本末前後是非善惡可嘗
B17n0094_p0809a03║守邪何德自信聰明廢他耳目夫水泡生滅火輪旋
B17n0094_p0809a04║轉八窖穽受羈絆生憂畏起煩惱其失何哉不與道
B17n0094_p0809a05║相應而起諸見故也相應者則不然無為也無不為
B17n0094_p0809a06║也善惡不能偕而未曾離善惡生死不能至亦終然
B17n0094_p0809a07║至生死故得永離而任放為是以聖人念繞桎之不
B17n0094_p0809a08║脫愍黏膠之難離故殷勤教示備諸便巧希向之徒
B17n0094_p0809a09║涉求有類雖麟角難成象形易失寧得不髣髴遐路
B17n0094_p0809a10║勉勵短晨且當念己身之善惡莫揣他物而欲分別
B17n0094_p0809a11║而言我聰明我知見我計較我思惟以此而言亦為
B17n0094_p0809a12║[跳-兆+東]矣他人者實難測或可是凡夫真爾亦可是聖人
B17n0094_p0809a13║仰同時俗所宜見果報祈應覩安得肆胷襟盡情性
B17n0094_p0809a14║而生譏誚乎正應虛已而遊乎世俛仰於電露之間
B17n0094_p0809a15║耳明月在天眾水咸見清風至林群籟畢響吾豈逆
B17n0094_p0809a16║物哉不入鮑魚不甘腐鼠吾豈同物哉誰能知我共
B17n0094_p0809a17║行斯路浩浩乎堂堂乎豈復見有諍為非無諍為是
B17n0094_p0809a18║此則諍者自諍無諍者自無諍吾俱取而用之寧勞
B17n0094_p0809a19║法師費功夫點筆紙但申於無諍弟子疲唇舌消晷
B17n0094_p0809a20║漏惟對於明道戲論於糟粕哉必欲具考真偽蹔觀
B17n0094_p0809b01║得失無過依賢聖之言檢行藏之理始終考究表裏
B17n0094_p0809b02║綜覈使浮辭無所用詐道自然消更待後進以觀共
B17n0094_p0809b03║妙矣
B17n0094_p0809b04║陸瑜為太子中舍人學成實論於僧滔法師通大旨
B17n0094_p0809b05║後魏刁雍為征南大將軍汎施愛士恬靜寡欲篤信
B17n0094_p0809b06║佛道著教誡二十餘篇以訓導子孫
B17n0094_p0809b07║雍子遵為太尉諮議𭆤軍年七十志力不衰嘗經篤
B17n0094_p0809b08║疾幾𣦸見神明赦免言是福門之子當享長年
B17n0094_p0809b09║裴宣為員外散騎侍郎孝文集沙門請佛經因命宣
B17n0094_p0809b10║論難甚有詣理帝稱善
B17n0094_p0809b11║高允為尚書散騎嘗侍雅言佛道時設齋講好生惡
B17n0094_p0809b12║殺
B17n0094_p0809b13║趙柔少以才學知名為河內太守隴西王源賀採佛
B17n0094_p0809b14║經幽旨作抵園精舍圖偈六卷柔為之注解咸得理
B17n0094_p0809b15║衷為當時雋僧所欽畏焉又立鉻讚頒行於世
B17n0094_p0809b16║崔光為車騎大將軍儀同三司崇信佛法禮拜讀誦
B17n0094_p0809b17║老而逾甚終日怡怡未曾恚忿曾於門下沓晝坐讀
B17n0094_p0809b18║經有鴿飛集膝前遂入于懷緣膝上肩久之乃去道
B17n0094_p0809b19║俗讚詠詩誦者數十人每為沙門朝貴請講維摩十
B17n0094_p0809b20║地經聽者嘗數百人即為二經義疏三十餘卷識者
B17n0094_p0810a01║知其踈畧
B17n0094_p0810a02║崔敬友光弟也除梁邵太守會遭所生母憂不拜敬
B17n0094_p0810a03║友精心佛道晝夜誦經免喪之後遂菜食終世
B17n0094_p0810a04║裴植字文遠少而好學覽經史尤長釋典善談理義
B17n0094_p0810a05║為度支尚書侍中于忠等矯詔殺之植臨終神志自
B17n0094_p0810a06║若遺令子弟命盡之後剪落鬂髮被以法服以沙門
B17n0094_p0810a07║禮葬于嵩之陰
B17n0094_p0810a08║奚康生久為將及臨州尹多所殺戮而乃信尚佛道
B17n0094_p0810a09║數捨其居宅以立寺塔凡歷四州皆有建置
B17n0094_p0810a10║孫紹為左衛將軍右光祿大夫記著釋典論雖不直
B17n0094_p0810a11║每時有可存
B17n0094_p0810a12║胡國珎霛太后之父為中書監年雖篤老而雅敬佛
B17n0094_p0810a13║法時事齋潔自強禮拜至於出入侍從猶能跨馬據
B17n0094_p0810a14║鞍孝明神龜元年四月七日步從所建佛寺𤼵至閶
B17n0094_p0810a15║闔門四五里八日又立觀像晚乃肻坐勞執增甚因
B17n0094_p0810a16║遂寢疾
B17n0094_p0810a17║馮亮南陽人性清靜隱居崧高帝嘗詔以為羽林監
B17n0094_p0810a18║領中書舍人將令侍讀十地諸經固辭不拜又欲使
B17n0094_p0810a19║衣幘入見亮苦求以幅巾就朝遂不強逼還山數年
B17n0094_p0810a20║會逆人王敞事發連山中沙門而亮被執赴尚書省
B17n0094_p0810b01║十餘日詔特免雪亮不敢還山遂寓居景明寺勅給
B17n0094_p0810b02║衣食及其從者數人後思共舊居復還山室亮既雅
B17n0094_p0810b03║愛山水又兼巧思結架嵓林甚得栖遊之適頗以此
B17n0094_p0810b04║聞宣武結其工力令與沙門統僧暹河南尹甄琛等
B17n0094_p0810b05║同視崧高形勝之䖏遂造閒居佛寺林泉既奇營製
B17n0094_p0810b06║又美曲盡山居之妙亮時出京師延昌二年冬因遇
B17n0094_p0810b07║篤疾宣武勅以馬舉送令還山居崧高道場寺數日
B17n0094_p0810b08║而卒詔贈帛二百疋以供㐫事亮遺誡兄子綜斂以
B17n0094_p0810b09║衣幡左手持板右手執孝經一卷置尸磐石之上去
B17n0094_p0810b10║人數里外積十餘日乃焚於山以灰燼處起佛塔藏經
B17n0094_p0810b11║崔暹宣武時為度支尚書兼僕射魏梁通和要貴皆
B17n0094_p0810b12║遣人隨聘使交易暹寄求佛經梁武帝聞之為繕寫
B17n0094_p0810b13║以幡花讚唄送至舘焉然而好大言調戲無節度密
B17n0094_p0810b14║令沙門明藏著佛論而署己名傳諸江表
B17n0094_p0810b15║後周蘓綽為度支尚書深信佛理著佛性論七經竝
B17n0094_p0810b16║行於世
B17n0094_p0810b17║隋辛彥之為潞州刺史崇信佛道於城內立浮圖二
B17n0094_p0810b18║所竝十五層開皇十一年州人張元暴死數日乃蘓
B17n0094_p0810b19║云遊天上見新搆一堂制極崇麗元問其故人云潞
B17n0094_p0810b20║州刺史辛彥之有功德造此堂以待之彥之聞而不
B17n0094_p0811a01║悅其年卒官
B17n0094_p0811a02║李士謙趙郡平棘人也為員外郎善談玄理嘗有一
B17n0094_p0811a03║客在坐不信佛家應報之義以為外典無聞焉士謙
B17n0094_p0811a04║喻之曰積善餘慶積惡餘殃高門待封掃墓望喪豈
B17n0094_p0811a05║非俗咎之應邪佛經云輪轉五道無復窮已此則賈
B17n0094_p0811a06║𧧼所言千變萬化未始有極忽然為人之所謂也佛
B17n0094_p0811a07║道未東而賢者已知其然矣至若鯀為黃熊杜宇為
B17n0094_p0811a08║鶗鵊褒君為龍牛哀為虎君子為鵠小人為猿彭生
B17n0094_p0811a09║為豕如意為犬黃母為龜鄧艾為牛徐伯為魚鈴下
B17n0094_p0811a10║為烏燕書佐為蛇羊祜前身李氏之子此非佛像變
B17n0094_p0811a11║受異形之謂邪客曰邢子才云豈有松栢後身化為
B17n0094_p0811a12║樗櫟僕以為然士謙曰此不頻之談也變化皆繇心
B17n0094_p0811a13║而作木豈有心乎客人問三教優劣士謙白佛日也
B17n0094_p0811a14║道月也儒五星也客亦不能難而止
B17n0094_p0811a15║柳誓為煬帝東宮學士太子以其好內典令撰法華
B17n0094_p0811a16║玄宗為二十卷奏之太子覽而大悅賞賜優洽儕軰
B17n0094_p0811a17║莫與竝
B17n0094_p0811a18║唐蕭景貞觀中為秘書監尤好內典歷位清通而襟
B17n0094_p0811a19║情雅素勵行蔬菲篤沙門之禁誠所得俸祿皆充檀
B17n0094_p0811a20║施身終之日家無遺產
B17n0094_p0811b01║蕭瑀為金紫光祿大夫專心釋氏嘗脩梵行每見沙
B17n0094_p0811b02║門大德嘗與之論難及苦空思之所涉必諧微旨太
B17n0094_p0811b03║宗以瑀好佛道嘗賚繡佛像一軀并繡瑀形狀於像
B17n0094_p0811b04║側以為供養之容又賜王裒所書大品般若經一部
B17n0094_p0811b05║并賜袈裟以充講誦之服焉後表乞出家太宗怒之
B17n0094_p0811b06║出為商州刺史
B17n0094_p0811b07║崔元綜則天朝官至宰相綜篤信釋典好潔細行薰
B17n0094_p0811b08║辛不歷口者二十餘年
B17n0094_p0811b09║李鼎寶應初為鳳翔尹以百姓所立鼎生祠抗表乞
B17n0094_p0811b10║改置佛寺度僧七人許之
B17n0094_p0811b11║王維為尚書右丞與弟縉俱奉佛居嘗蔬食不茹葷
B17n0094_p0811b12║於藍田南輞口置別業引輞水激流於草堂之下漲
B17n0094_p0811b13║深潬於竹中浮輕舟遶溪洞彈琴朗詠嘗飯十數名
B17n0094_p0811b14║僧以玄談為樂室中惟有茶鐺藥臼經案繩床而已
B17n0094_p0811b15║維早躭禪門深虛心地長齋素食不衣文綵退朝之
B17n0094_p0811b16║後嘗焚香獨坐禪誦為事妻亡後三十年孤居一室
B17n0094_p0811b17║便絕塵累
B17n0094_p0811b18║王縉為工部侍郎平章事與元載杜鴻漸同居相位
B17n0094_p0811b19║俱喜飯僧徒代宗嘗問以福業報應事因而啟奏繇
B17n0094_p0811b20║是奉之過當大曆初縉上言妻李氏疾患經今七年
B17n0094_p0812a01║請捨道政坊私第為寺度僧三七住持仍乞賜寺額
B17n0094_p0812a02║為寶應帝許之
B17n0094_p0812a03║李重倩為淮西節度兵馬使抗表請捨所居延壽里
B17n0094_p0812a04║宅為佛經坊許之仍賜名寶應一切經坊
B17n0094_p0812a05║楊綰為中書侍郎平章事雅尚玄宗道釋二教嘗著
B17n0094_p0812a06║王開先生傳以見意
B17n0094_p0812a07║梁崇義為山南東道節度大曆末抗表乞以襄陽舊
B17n0094_p0812a08║宅為寺許之
B17n0094_p0812a09║關播為太子少師善言物理尤精釋氏之學
B17n0094_p0812a10║路泌為渾瑊元帥判官隨城與吐蕃會盟而䧟既在
B17n0094_p0812a11║絕域棲心於釋氏之教為贊普所重待以賓禮
B17n0094_p0812a12║劉總為幽州節度使▆宗長慶初奉詩以私第為佛
B17n0094_p0812a13║寺遣中官焦仙晟以寺額曰報恩就賜之又奏請為
B17n0094_p0812a14║僧詔授侍中天平軍節度總因乞出家朝廷以緇服
B17n0094_p0812a15║就賜之錫名大覺亦以鄆師斧鉞侍中印綬授之唯
B17n0094_p0812a16║所趨向而總竟從釋氏幽州上言總剃髮為僧不知
B17n0094_p0812a17║在所竟卒於易州
B17n0094_p0812a18║韋綬字子章京兆人喪父刺血寫佛經
B17n0094_p0812a19║韋處厚為中書侍郎平章事雅信釋氏因果之說晚
B17n0094_p0812a20║節尤甚
B17n0094_p0812b01║張仲武為幽州節度故事每有新帥多創招提以邀
B17n0094_p0812b02║福利仲武日勞人求福何福之有因出已所俸擇吏
B17n0094_p0812b03║之清潔者厚給其家使市紙於江南違傭其善書者
B17n0094_p0812b04║錄其釋氏之典傳之於人因謂其賓客曰此非取福
B17n0094_p0812b05║貴助其教化耳
B17n0094_p0812b06║梁張策妙通因果酷奉空教未弱冠落髮為僧居雍
B17n0094_p0812b07║之慈見精廬頗有高致廣明末大盜犯關策遂返初
B17n0094_p0812b08║服奉父母迯難君子多之後為刑部侍郎平章事
B17n0094_p0812b09║晉王建立為青州節度晚年歸心釋氏飯僧營寺戒
B17n0094_p0812b10║殺慎獄民稍安之
B17n0094_p0812b11║桑維翰為侍中天福末奏臣落京章善坊捨宅為僧
B17n0094_p0812b12║院乞賜名額勑以奉仙禪院為名
B17n0094_p0812b13║和凝為右僕射平章事天福末奏臣滑州捨宅為僧
B17n0094_p0812b14║院便令親妹尼福因往被住持乞頒名額兼賜紫衣
B17n0094_p0812b15║勅以悟真禪院為名福因宜賜紫衣
B17n0094_p0812b16║晉馬㣧孫罷相為太子賓客㣧孫少慕韓愈之為文
B17n0094_p0812b17║故不重佛及𨓤居里巷追感唐帝平昔之遇乃依長
B17n0094_p0812b18║壽僧舍讀佛書冀申冥報歲餘枕籍黃卷中見華嚴
B17n0094_p0812b19║楞詞理富贍繇是酷賞之仍抄錄事相形於歌詠謂
B17n0094_p0812b20║之法喜集又篡諸經要言為佛國記凡藪千言或囑
B17n0094_p0813a01║之日公生平以博弈韓愈為高識何前倨而後恭是
B17n0094_p0813a02║佛佞公邪公佞佛邪胤孫笑而荅曰佛佞子則多矣
B17n0094_p0813a03║李穀顯德中同平章事穀以本貫河南府雒陽縣清
B17n0094_p0813a04║風鄉高陽里本居經黃蔡亂離園廬盪盡穀養於外
B17n0094_p0813a05║祖亦其舊墟穀於其地置蘭若命僧居之以申罔極
B17n0094_p0813a06║之感
B17n0094_p0813a07║
B17n0094_p0813a08║
B17n0094_p0813a09║
B17n0094_p0813a10║
B17n0094_p0813a11║
B17n0094_p0813a12║
B17n0094_p0813a13║冊府元龜