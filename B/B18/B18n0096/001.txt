B18n0096_p0140a01║四庫全書總目提要
B18n0096_p0140a02║宣和畫譜二十卷，不著撰人名氏，記宋徽宗朝內府所藏諸畫，前有宣和庚子御製序。然
B18n0096_p0140a03║序中稱「今天子」云云，乃類臣子之頌詞，疑標題誤也。所載共二百三十一人，計六千三
B18n0096_p0140a04║百九十六軸，分為十門：一、道釋，二、人物，三、宮室，四、蕃族，五、龍魚，六、
B18n0096_p0140a05║山水，七、鳥獸，八、花木，九、墨竹，十、蔬果。考趙彥衛雲麓漫鈔載：「宣和畫學，
B18n0096_p0140a06║分六科：一曰佛道，二曰人物，三曰山川，四曰鳥獸，五曰竹花，六曰屋木。」與此大同
B18n0096_p0140a07║小異，蓋後又更定其條目也。蔡絛鐵圍山叢談曰「崇寧初，命宋喬年值御前書畫所，喬
B18n0096_p0140a08║年後罷去，繼以米莆輩。迨至末年，上方所藏，率至千計。吾以宣和癸卯歲，嘗得見其
B18n0096_p0140a09║目」云云。癸卯在庚子後三年，當時書畫二譜，蓋即就其目，排比成書歟？徽宗繪事本
B18n0096_p0140a10║工，米莆又稱精鑑，故其所錄，收藏家據以為徵，非王黼等所輯博古圖，動輒舛謬者比。
B18n0096_p0140a11║絛又稱「御府所秘古來丹青，其最高遠者，以曹不興玄女授黃帝兵符圖為第一，曹髦卞
B18n0096_p0140a12║莊子刺虎圖第二，謝稚烈女貞節圖第三，自餘始數顧陸僧繇而下，與今本次第不同。蓋
B18n0096_p0140a13║作譜之時，乃分類排纂，其收藏之目，則以時代先後為差也」。又「卞莊子刺虎圖，今本
B18n0096_p0140a14║作衛協，不作曹髦，則併標題名氏亦有所考正更易矣」。王肯堂筆塵曰「畫譜採薈諸家記
B18n0096_p0141a01║錄或臣下撰述，不出一手，故有自相矛盾者。如山水部稱王士元兼有諸家之妙，而宮室
B18n0096_p0141a02║部以早隸目之之類，許道寧條稱張文懿公深加嘆賞，亦非徽宗口語，蓋仍劉道醇名畫評
B18n0096_p0141a03║之詞」云云。案肯堂以是書為徽宗御撰，蓋亦未詳繹序文，然所指牴牾之處，則固切中
B18n0096_p0141a04║其失也。
B18n0096_p0141a05║
B18n0096_p0141a06║
B18n0096_p0141a07║
B18n0096_p0141a08║
B18n0096_p0141a09║
B18n0096_p0141a10║
B18n0096_p0141a11║
B18n0096_p0141a12║
B18n0096_p0141a13║
B18n0096_p0141a14║
B18n0096_p0142a01║
B18n0096_p0142a02║
B18n0096_p0142a03║
B18n0096_p0142a04║卷第一
B18n0096_p0142a05║道釋一（三教、鍾馗氏、鬼神附）
B18n0096_p0142a06║敘論
B18n0096_p0142a07║晉
B18n0096_p0142a08║顧愷之
B18n0096_p0142a09║宋
B18n0096_p0142a10║陸探微
B18n0096_p0142a11║梁
B18n0096_p0142a12║張僧繇
B18n0096_p0142a13║隋
B18n0096_p0142a14║展子虔董伯仁
B18n0096_p0143a01║唐
B18n0096_p0143a02║閻立德閻立本張孝師范長壽何長壽
B18n0096_p0143a03║尉遲乙僧
B18n0096_p0143a04║卷第二
B18n0096_p0143a05║道釋二
B18n0096_p0143a06║唐
B18n0096_p0143a07║吳道玄翟　琰楊庭光盧楞伽趙德齊
B18n0096_p0143a08║范　瓊常　粲孫　位張南本辛　澄
B18n0096_p0143a09║張素卿陳若愚姚思元
B18n0096_p0143a10║卷第三
B18n0096_p0143a11║道釋三
B18n0096_p0143a12║五代
B18n0096_p0143a13║王　商燕　筠支仲元左　禮朱　繇
B18n0096_p0143a14║李　昇杜子瓌杜齯龜張　元曹仲元
B18n0096_p0144a01║陸晃貫　休
B18n0096_p0144a02║卷第四
B18n0096_p0144a03║道釋四
B18n0096_p0144a04║宋
B18n0096_p0144a05║孫夢卿孫知微勾龍爽陸文通王齊翰
B18n0096_p0144a06║顏德謙侯　翌武洞清韓　虬楊　棐
B18n0096_p0144a07║武宗元徐知常李德柔
B18n0096_p0144a08║
B18n0096_p0144a09║
B18n0096_p0144a10║
B18n0096_p0144a11║
B18n0096_p0144a12║
B18n0096_p0144a13║
B18n0096_p0144a14║
B18n0096_p0145a01║宣和畫譜卷第一
B18n0096_p0145a02║道、釋敘論
B18n0096_p0145a03║志於道，據於德，依於仁，游於藝。藝也者，雖志道之士所不能忘，然特游之而已。畫
B18n0096_p0145a04║亦藝也，進乎妙，則不知藝之為道，道之為藝，此梓慶之削鐻，輪扁之斲輪，昔人亦有
B18n0096_p0145a05║所取焉。於是畫道釋像與夫儒冠之風儀，使人瞻之仰之，其有造形而悟者，豈曰小補之
B18n0096_p0145a06║哉。故道釋門因以三教附焉。自晉宋以來，還迄於本朝，其以道釋名家者，得四十九人。
B18n0096_p0145a07║晉宋則顧陸，梁隋則張展輩，蓋一時出乎其類，拔乎其萃者矣。至於有唐，則吳道玄遂
B18n0096_p0145a08║稱獨步，殆將前無古人。五代如曹仲元，亦駸駸度越前輩。至本朝，則繪事之工，凌轢
B18n0096_p0145a09║晉宋間，人物如道士李得柔，畫神仙得之於氣骨，設色之妙，一時名重，如孫知微輩，
B18n0096_p0145a10║皆風斯在下。然其餘非不善也，求之譜系，當得其詳，姑以著者概見於此。若趙裔、高
B18n0096_p0145a11║文進輩，於道釋亦籍籍知名者，然裔學朱繇，如婢作夫人，舉止羞澀，終不似真；文進
B18n0096_p0145a12║蜀人，世俗多以蜀畫為名家，是虛得名，此譜所以黜之。
B18n0096_p0145a13║道釋一（三教、鍾馗氏、鬼神附）
B18n0096_p0145a14║晉
B18n0096_p0146a01║顧愷之
B18n0096_p0146a02║宋
B18n0096_p0146a03║陸探微
B18n0096_p0146a04║梁
B18n0096_p0146a05║張僧繇
B18n0096_p0146a06║隋
B18n0096_p0146a07║展子虔董伯仁
B18n0096_p0146a08║唐
B18n0096_p0146a09║閻立德閻立本張孝師范長壽何長壽
B18n0096_p0146a10║尉遲乙僧
B18n0096_p0146a11║顧愷之，字長康，小字虎頭，晉陵無錫人。義熙中為散騎常侍。愷之博學有才氣，丹青
B18n0096_p0146a12║亦造其妙，而俗傳謂之三絕：畫絕，癡絕，才絕。方時為謝安知名，以謂自生民以來，
B18n0096_p0146a13║未之有也。愷之每畫人成，或數年不點目睛，人問其故，答曰：「四體妍蚩，本亡關於
B18n0096_p0146a14║妙處，傳神寫照，正在阿堵中。」嘗圖裴楷像，頰上加三毛，觀者覺神明殊勝。又為謝
B18n0096_p0147a01║鯤像在石巖裏，云：「此子宜置在邱壑中。」欲圖殷仲堪，仲堪有目病，固辭，愷之曰：
B18n0096_p0147a02║「明府正為眼耳，若明點瞳子，飛白拂上，使如輕雲之蔽月，豈不美乎？」仲堪乃從之。
B18n0096_p0147a03║嘗於瓦官寺北殿畫維摩詰，將畢，欲點眸子，乃謂寺僧曰：「不三日，觀者所施，可得
B18n0096_p0147a04║百萬。」已而果如之。杜甫題瓦官寺詩，云「虎頭金粟影」者謂此。愷之世以謂天材傑出，
B18n0096_p0147a05║獨立無偶，妙造精微，雖苟衛曹張，未足以方駕也。謝赫以謂「蹟不逮意，聲過於實」，
B18n0096_p0147a06║豈知愷之者。惜今罕見其畫，蓋愷之深自秘惜，如嘗以一廚畫寄桓溫家，而後為溫竊取，
B18n0096_p0147a07║則愷之之畫，所以傳於世者，宜罕見之也。今御府所藏九：
B18n0096_p0147a08║淨名居士圖一三天女美人圖一
B18n0096_p0147a09║夏禹治水圖一黃初平牧羊圖一
B18n0096_p0147a10║古賢圖一春龍出蟄圖一
B18n0096_p0147a11║女史箴圖一斲琴圖一
B18n0096_p0147a12║牧羊圖一
B18n0096_p0147a13║陸探微，吳人也。善畫，事明帝，在左右，丹青之妙，眾所推稱，其名略見於宋書。人
B18n0096_p0147a14║謂「畫有六法，自古鮮能足之，探微得法為備，窮理盡性，事絕言象，包前孕後，古今
B18n0096_p0148a01║獨立」，真萬代之耆龜衡鑑也。議者率以顧陸僧繇為之品第，或譬之論書，「顧陸則鍾張，
B18n0096_p0148a02║僧繇則逸少也」，是知書畫同體。又曰「張得其肉，陸得其骨，顧得其神」，言肉則淺，
B18n0096_p0148a03║言骨則深，言神則妙；深淺神妙，不有間乎。探微雖介於二者，然摭古今之說，若兼有
B18n0096_p0148a04║之，但得骨則精深可知矣。豈非顧在前，愈於己，則陸當居後；獨言陸，則可以絕人耶。
B18n0096_p0148a05║探微平生所畫者，多愛圖古聖賢像，不為無意。近時米芾喜論畫，嘗謂「明白易辨者，
B18n0096_p0148a06║唯顧陸與吳生」，詎不信夫。二子綏洪、綏肅，以家學傳授，作畫亦工，不墜素習，綽有
B18n0096_p0148a07║父風，而終不近也。張彥遠謂「體運遒舉，風力頓挫，一點一拂，動筆新奇」，固自不凡
B18n0096_p0148a08║矣。然能之而不從事於此，故傳世者極少。嘗於麻紙畫釋迦像，為時所珍，蓋麻紙緩膚
B18n0096_p0148a09║飲墨，不受推筆，亦丹青家所難，宜得譽云。洪肅亦紹箕裘，見聞習尚，往往有不待學
B18n0096_p0148a10║而能者，名載譜錄，而所畫不傳，豈非為父兄之所掩乎？今御府所藏一十：
B18n0096_p0148a11║無量壽佛像一佛因地圖一
B18n0096_p0148a12║降靈文殊像一淨名居士像一
B18n0096_p0148a13║托塔天王圖一北門天王圖一
B18n0096_p0148a14║天王圖一王獻之像一
B18n0096_p0149a01║五馬圖一摩利支天菩薩像一
B18n0096_p0149a02║張僧繇，吳人也。天監中，歷官至右將軍、吳興太守，以丹青馳譽于時。方梁武帝以諸王
B18n0096_p0149a03║居外，每想見其面目，即遣僧繇乘，傳寫之以歸，對之如見其人。江陵天皇寺有柏堂，
B18n0096_p0149a04║僧繇畫廬舍那及孔子像，明帝見之，怪以孔子參佛氏，以問僧繇，僧繇對曰：「他日賴
B18n0096_p0149a05║此無恙耳。」又嘗於金陵安樂寺畫四龍，不點目睛，謂「點即騰驤而去」，人以謂誕，固
B18n0096_p0149a06║請點之，因為落墨，才及二龍，果雷電破壁，徐視畫，已失之矣，獨二龍未點睛者在焉。
B18n0096_p0149a07║世謂僧繇畫「骨氣奇偉，規模宏逸，六法精備，當與顧陸並馳爭先」。僧繇畫，釋氏為多，
B18n0096_p0149a08║蓋武帝時崇尚釋氏，故僧繇之畫，往往從一時之好。今御府所藏十有六：
B18n0096_p0149a09║佛像一文殊菩薩像三
B18n0096_p0149a10║大力菩薩像一維摩菩薩像一
B18n0096_p0149a11║佛十弟子圖一十六羅漢像一
B18n0096_p0149a12║十高僧圖一九曜像一
B18n0096_p0149a13║鎮星像一天王像一
B18n0096_p0149a14║神王像一掃象圖一
B18n0096_p0150a01║摩利支天菩薩像一五星二十八宿真形圖一
B18n0096_p0150a02║展子虔，歷北齊、周、隋，至隋為朝散大夫。而所畫臺閣，雖一時如董展，不得以窺其妙。
B18n0096_p0150a03║寫江山遠近之勢尤工，故咫尺有千里趣。僧琮謂「子虔觸物留情，備皆絕妙」，是能作難
B18n0096_p0150a04║寫之狀，略與詩人同者也。今御府所藏二十：
B18n0096_p0150a05║北極巡海圖二石勒問道圖一
B18n0096_p0150a06║維摩像一法華變相圖一
B18n0096_p0150a07║授塔天王圖一摘瓜圖一
B18n0096_p0150a08║按鷹圖一故實人物圖二
B18n0096_p0150a09║人馬圖一人騎圖一
B18n0096_p0150a10║挾彈遊騎圖一十馬圖一
B18n0096_p0150a11║北齊後主幸晉陽圖六
B18n0096_p0150a12║董展，字伯仁，汝南人也。以才藝稱，鄉里號為「智海」，官至光祿大夫、殿內將軍。尤
B18n0096_p0150a13║長於畫，雖無祖述，不愧前賢，夙德名流，見者失色。但地處平原，而無江山之助；與
B18n0096_p0150a14║戎馬為鄰，而無中朝冠冕之儀，非其不至也，蓋風聲地氣之所習爾。伯仁與展子虔齊名
B18n0096_p0151a01║于時，然董造其微，展得其駿，展於董之臺閣則不及，董於展之車馬則乏所長焉。是則
B18n0096_p0151a02║董之視展，蓋亦猶詩家之李杜也。展作道經變相，尤為世所稱賞，自非畫外有情，參靈
B18n0096_p0151a03║酌妙，入華胥之夢，與化人同遊，何以臻此。今御府所藏一：
B18n0096_p0151a04║道經變相圖
B18n0096_p0151a05║閻立德，歷官工部尚書。父毗，在隋以丹青得名。與弟立本，家學俱造其妙。唐貞觀中，
B18n0096_p0151a06║東蠻謝元深入朝，顏師古奏言：「昔周武時遠國歸欵，乃集其事為王會圖，今卉服鳥章，
B18n0096_p0151a07║俱集蠻邸，實可圖寫。」因命立德等圖之。其序位之際，折旋規矩，端簪奉笏之儀，與夫
B18n0096_p0151a08║鼻飲頭飛，人物詭異之狀，莫不備該毫末，故李嗣真云「大安博陵，難兄難弟」，謂立德
B18n0096_p0151a09║立本也。今御府所藏九：
B18n0096_p0151a10║採芝太上像一七曜像二
B18n0096_p0151a11║遊行天王圖二莊生馬知圖一
B18n0096_p0151a12║右軍點翰圖一沈約湖雁詩意二
B18n0096_p0151a13║閻立本，總章元年以司平太常伯拜右相，有應務之才。與兄立德以善畫齊名，立本尤工
B18n0096_p0151a14║於形似。初，唐太宗與侍臣泛舟春苑池，見異鳥容與波上，喜見顏色，詔坐者賦詩，召立
B18n0096_p0152a01║本寫焉。閣外傳呼畫師閻立本，時立本已為主爵郎中，俯伏池左，研吮丹粉，顧視坐者，
B18n0096_p0152a02║愧與汗下。歸戒其子曰：「吾少讀書，文辭不减儕輩，今獨以畫見名，遂與廁役等，若
B18n0096_p0152a03║曹慎毋習。」然性所好，欲罷不能也。及為右相，而姜恪以戰功擢左相，故時人有「左相
B18n0096_p0152a04║宣威沙漠，右相馳譽丹青」之嘲。嘗奉詔寫太宗真容，後有善畫者傳於玄都觀，以鎮九
B18n0096_p0152a05║五岡之氣，猶可以仰神武之英威也。又寫秦府十八學士、凌煙閣功臣等，悉皆輝映前古，
B18n0096_p0152a06║時人咸稱其妙。嘗作醉道圖，或以張僧繇醉僧圖比。立本嘗至荊州，視僧繇畫，曰：「定
B18n0096_p0152a07║虛得名耳。」明日又往，曰：「猶是近代佳手。」明日又往，曰：「名下定無虛士。」坐臥觀
B18n0096_p0152a08║之，留宿其下，十日不能去，是猶歐陽詢之見索靖碑也。且立本以閣外傳呼畫師，至戒
B18n0096_p0152a09║其子弟毋習，而張彥遠正以魏明帝起凌雲臺，敕韋誕題榜，竊比其事，是豈知言也哉。
B18n0096_p0152a10║且戴安道碎琴，不為王門之伶人；而阮千里終日應客不倦，議者以安道不如千里之達也。
B18n0096_p0152a11║然漁陽摻撾，果可以辱禰衡耶！今御府所藏四十有二：
B18n0096_p0152a12║三清像一元始像二
B18n0096_p0152a13║行化太上像一傳法太上像一
B18n0096_p0152a14║巖居太上像一四子太上像一
B18n0096_p0153a01║太上西昇經一拱極圖一
B18n0096_p0153a02║玉晨道君像一延壽天尊像一
B18n0096_p0153a03║木紋天尊像一北帝像一
B18n0096_p0153a04║十二真君像一維摩像二
B18n0096_p0153a05║孔雀明王像一觀音感應像一
B18n0096_p0153a06║五星像二太白像一
B18n0096_p0153a07║房宿像一十二神符一
B18n0096_p0153a08║宣聖像一步輦圖一
B18n0096_p0153a09║王右軍真一竇建德圖一
B18n0096_p0153a10║寫李思摩真一凌煙閣功臣圖一
B18n0096_p0153a11║魏徵進諫圖一飛錢驗符圖一
B18n0096_p0153a12║取性圖二西域圖二
B18n0096_p0153a13║職貢圖二異國鬬寶圖一
B18n0096_p0153a14║職貢獅子圖一掃象圖一
B18n0096_p0154a01║紫微北極大帝像一混元上德皇帝像一
B18n0096_p0154a02║張孝師，為驃騎尉。善畫，嘗死而復生，故畫地獄相為尤工，是皆冥游所見，非與想像
B18n0096_p0154a03║得之者比也。吳道玄見其畫，因效為地獄變相。畫評謂「孝師眾制有功，未為盡善，而
B18n0096_p0154a04║地獄變相，羣雄推服」，宜道玄之肯摹倣也。然怪力亂神，聖人所不語，宜孝師以冥游特
B18n0096_p0154a05║紀於畫，而不為傳也。今御府所藏一：
B18n0096_p0154a06║傳法太上像
B18n0096_p0154a07║范長壽，不知何許人？學張僧繇畫，然能知風俗好尚，作田家景候人物，皆極其情。至
B18n0096_p0154a08║於山川形勢，屈曲向背，分布遠近，各有條理，而其間室廬放牧之所在，牛羊鷄犬，齕
B18n0096_p0154a09║草飲水，動作態度，生意具焉。人謂可以企及僧繇也，當時得名甚著。官止司人校尉。
B18n0096_p0154a10║今御府所藏二：
B18n0096_p0154a11║醉道圖一醉真圖一
B18n0096_p0154a12║何長壽，與范長壽同師法，故所畫多相類，然一源而異派，論者次之。至於並駕齊驅，
B18n0096_p0154a13║得名則均也。初，何與范俱作醉道圖傳於世，好事者以僧繇名之，蓋必有能辨之者云。
B18n0096_p0154a14║今御府所藏二：
B18n0096_p0155a01║辰星像一五嶽真官像一
B18n0096_p0155a02║尉遲乙僧，吐火羅國胡人也。（唐朝名畫錄作土火羅國，歷代名畫記作于闐國人。）父跋質那。乙僧貞觀初，其國以善畫薦中都，
B18n0096_p0155a03║授宿衛官，封郡公。時人以跋質那為大尉遲，乙僧為小尉遲，蓋父子皆擅丹青之妙，人
B18n0096_p0155a04║故以大小尉遲為之別也。乙僧嘗於慈惠寺塔前畫千手眼降魔像，時號奇蹤，然衣冠物像，
B18n0096_p0155a05║略無中都儀形，其用筆妙處，遂與閻立本為之上下也。蓋立本畫外國，妙于前古；乙僧
B18n0096_p0155a06║畫中國人物，一無所聞；由是評之，優劣為之遂分。今御府所藏八：
B18n0096_p0155a07║彌勒佛像一佛鋪圖一
B18n0096_p0155a08║佛從像一外國佛從圖一
B18n0096_p0155a09║大悲像一明王像二
B18n0096_p0155a10║外國人物圖一
B18n0096_p0155a11║
B18n0096_p0155a12║
B18n0096_p0155a13║
B18n0096_p0155a14║
B18n0096_p0156a01║
B18n0096_p0156a02║
B18n0096_p0156a03║
B18n0096_p0156a04║
B18n0096_p0156a05║
B18n0096_p0156a06║
B18n0096_p0156a07║
B18n0096_p0156a08║
B18n0096_p0156a09║
B18n0096_p0156a10║
B18n0096_p0156a11║
B18n0096_p0156a12║
B18n0096_p0156a13║
B18n0096_p0156a14║宣和畫譜卷第一終