B18n0096_p0157a01║宣和畫譜卷第二
B18n0096_p0157a02║道釋二
B18n0096_p0157a03║唐
B18n0096_p0157a04║吳道玄翟　琰楊庭光盧楞伽趙德齊
B18n0096_p0157a05║范　瓊常　粲孫　位張南本辛　澄
B18n0096_p0157a06║張素卿陳若愚姚思元
B18n0096_p0157a07║吳道玄，字道子，陽翟人也，舊名道子。少孤貧，客游洛陽，學書於張顛、賀知章，不
B18n0096_p0157a08║成；因工畫，未冠，深造妙處，若悟之於性，非積習所能致。初為兗州瑕邱尉，明皇聞
B18n0096_p0157a09║之，召入供奉，更今名，復以道子為字，由此名振天下。大率師法張僧繇，或者謂為後
B18n0096_p0157a10║身焉，至其變態縱橫，與造物相上下，則僧繇疑不能及也。且畫有六法，世稱顧愷之能
B18n0096_p0157a11║備，愷之畫鄰女，以棘刺其心而使之呻吟，道子畫驢於僧房，一夕而聞有踏藉破迸之聲；
B18n0096_p0157a12║僧繇畫龍點睛，則聞雷電破壁飛去，道子畫龍，則鱗甲飛動，每天雨則煙霧生；且顧冠
B18n0096_p0157a13║於前，張絕於後，而道子乃兼有之，則自視為如何也。開元中將軍裴旻居母喪，請道子
B18n0096_p0157a14║畫鬼神於天宮寺，資母冥福。道子使旻屏去縗服，用軍裝纏結，馳馬舞劍，激昂頓挫，
B18n0096_p0158a01║雄傑奇偉，觀者數千百人，無不駭慄，而道子解衣䃲礴，因用其氣以壯畫思，落筆風生，
B18n0096_p0158a02║為天下壯觀。故庖丁解牛，輪扁斲輪，皆以技進乎道；而張顛觀公孫大娘舞劍器，則草
B18n0096_p0158a03║書入神。道子之於畫，亦若是而已，況能屈驍將如此氣概，而豈常者哉。然每一揮毫，
B18n0096_p0158a04║必須酣飲，此與為文章何異，正以氣為主耳。至於畫圓光，最在後，轉臂運墨，一筆而
B18n0096_p0158a05║成，觀者喧呼，驚動坊邑，此不幾於神耶。且貴耳賤目者，人之常情，在當時猶取重若
B18n0096_p0158a06║是，况於傳遠乎。議者謂有唐之盛，文至於韓愈，詩至於杜甫，書至於顏真卿，畫至於
B18n0096_p0158a07║吳道玄，天下之能事畢矣。世所共傳而知者，惟地獄變相，觀其命意，得陰隲陽受、陽
B18n0096_p0158a08║作陰報之理，故畫或以金冑雜於桎梏，固不可以體與迹論，當以情考而理推也。其他種
B18n0096_p0158a09║種妙筆，雜見於小說傳記，此得以略，姑紀其大概勝絕者云。道玄供奉時為內教博士，
B18n0096_p0158a10║非有詔不得畫，官止寧王友。今御府所藏九十有三：
B18n0096_p0158a11║天尊像一木紋天尊像一
B18n0096_p0158a12║列聖朝元圖一佛會圖一
B18n0096_p0158a13║熾盛光佛像一阿彌陁佛像一
B18n0096_p0158a14║三方如來像一毗盧遮那佛像一
B18n0096_p0159a01║維摩像二孔雀明王像四
B18n0096_p0159a02║寶檀花菩薩像一觀音菩薩像二
B18n0096_p0159a03║思維菩薩像一寶印菩薩像一
B18n0096_p0159a04║慈氏菩薩像一大悲菩薩像三
B18n0096_p0159a05║等覺菩薩像一如意菩薩像一
B18n0096_p0159a06║二菩薩像一菩薩像一
B18n0096_p0159a07║地藏像一帝釋像二
B18n0096_p0159a08║太陽帝君像一辰星像一
B18n0096_p0159a09║太白像一熒惑像一
B18n0096_p0159a10║羅睺像二計都像一
B18n0096_p0159a11║五星像五五星圖一
B18n0096_p0159a12║二十八宿像一托塔天王圖一
B18n0096_p0159a13║護法天王像二行道天王像一
B18n0096_p0159a14║雲蓋天王像一毗沙門天王像一
B18n0096_p0160a01║請塔天王像一天王像五
B18n0096_p0160a02║神王像二大護法神十四
B18n0096_p0160a03║善神像九六甲神像一
B18n0096_p0160a04║天龍神將像一摩那龍王像一
B18n0096_p0160a05║和修吉龍王像一溫鉢羅龍王像一
B18n0096_p0160a06║跋難陀龍王像一德義伽龍王像一
B18n0096_p0160a07║檀相手印圖二雙林圖一
B18n0096_p0160a08║南方寶生如來像一北方妙聲如來像一
B18n0096_p0160a09║翟琰，早師吳道玄，每道玄畫，落墨已即去，多命琰布色，蓋人物精神，只在約略穠淡
B18n0096_p0160a10║間，而道玄輒許可，故知琰自不凡。琰布色落墨，與道玄，真贋故未易辨也。今御府所
B18n0096_p0160a11║藏四：
B18n0096_p0160a12║天尊聖像一太上像一
B18n0096_p0160a13║孔雀明王像一天王圖一
B18n0096_p0160a14║楊庭光，與吳道玄同時，善寫釋氏像與經變相，旁工雜畫山水等，皆極其妙，時謂頗有
B18n0096_p0161a01║吳生體，但行筆差細，以此不同，要之行筆細，則所以劣於吳生也。今御府所藏十有
B18n0096_p0161a02║四：
B18n0096_p0161a03║藥師佛像一五秘密如來像一
B18n0096_p0161a04║觀音像二如意輪菩薩像一
B18n0096_p0161a05║思定菩薩像一思惟菩薩像一
B18n0096_p0161a06║仁王菩薩像一長壽菩薩像一
B18n0096_p0161a07║菩薩像一五星像一
B18n0096_p0161a08║星官像一明星攜行圖一
B18n0096_p0161a09║寫武后真一
B18n0096_p0161a10║盧楞伽，長安人。學畫於吳道玄，但才力有所未及。尤喜作經變相，入蜀名益著，雖一
B18n0096_p0161a11║時名流，莫不斂袵。乾元初嘗於大聖慈寺畫行道僧，顏真卿為之題名，時號二絕。又嘗
B18n0096_p0161a12║畫莊嚴寺三門，竊自比道玄總持壁，一日道玄忽見之，驚嘆曰：「此子筆力，常時不及
B18n0096_p0161a13║我，今乃相類，是子也，精爽盡於此矣。」居一月，楞伽果卒。楞伽所畫，類皆佛像，故
B18n0096_p0161a14║知道玄之賞歎以為類己，非虛得名也。今御府所藏一百五十：
B18n0096_p0162a01║獻芝真人像一成道釋迦佛像一
B18n0096_p0162a02║釋迦佛像四大悲菩薩像一
B18n0096_p0162a03║觀音菩薩像一文殊菩薩像一
B18n0096_p0162a04║普賢菩薩像一七俱胝菩薩像一
B18n0096_p0162a05║羅漢像四十八十六尊者像十六
B18n0096_p0162a06║羅漢像十六小十六羅漢像三
B18n0096_p0162a07║智嵩笠渡僧像一渡水僧圖二
B18n0096_p0162a08║高僧像二高僧圖二
B18n0096_p0162a09║孔雀明王像一十六大阿羅漢像四十八
B18n0096_p0162a10║趙德齊，父溫，以畫稱於世，德齊遂能世其家，奇蹤逸筆，雅為時輩推許。光化中，詔
B18n0096_p0162a11║許王建於成都置生祠，命德齊畫西平王儀仗，車輅旌旂，森衛嚴整，形容備盡。及朝真
B18n0096_p0162a12║殿上畫后妃嬪御，皆極精妙。昭宗喜之，遷翰林待詔。今御府所藏一：
B18n0096_p0162a13║過海天王像一
B18n0096_p0162a14║范瓊，不知何許人也？寓居成都，與陳皓、彭堅同時，俱以善畫人物道釋鬼神得名。三
B18n0096_p0163a01║人同手於諸寺圖畫佛像甚多，咸通中於聖興寺大殿畫東北方天王并大悲像，名動一時。
B18n0096_p0163a02║有鳥瑟摩像，設色未半而罷，筆蹤超絕，後之名手，莫能補完。是猶杜甫詩曰「身輕一
B18n0096_p0163a03║鳥過」，初傳之者偶闕一過字，而當時詞人墨客補之，終不能到，故知筆端造化，至超絕
B18n0096_p0163a04║處，則脫落筆墨畦徑矣。今御府所藏九：
B18n0096_p0163a05║天地水三官像三南斗星君像一
B18n0096_p0163a06║維摩像一文殊菩薩像一
B18n0096_p0163a07║降塔天王像一寫飛廉神像一
B18n0096_p0163a08║高僧圖一
B18n0096_p0163a09║常粲，長安人。咸通中路巖侍中牧蜀日，粲入蜀，雅為巖賓禮甚厚。粲善畫道釋人物，
B18n0096_p0163a10║尤得時名，喜為上古衣冠，不墮近習。衣冠益古，則韻益勝，此非畫工專形似之學者所
B18n0096_p0163a11║能及也。當時有伏羲畫卦、神農播種、陳元達鎖諫等圖，皆傳世之妙也。曲眉豐臉，燕
B18n0096_p0163a12║歌趙舞，耳目所近，玩者猶不見之，而粲於筆下，獨取播種鎖諫等事，備之形容，則亦
B18n0096_p0163a13║詩人主文而譎諫之義也，宜後世之有傳焉。今御府所藏十有四：
B18n0096_p0163a14║伏羲畫卦像圖一神農播種像圖一
B18n0096_p0164a01║佛因地圖一陳元達鎖諫圖一
B18n0096_p0164a02║寫懿宗射兔圖一星官像一
B18n0096_p0164a03║十才子圖二驗丹圖一
B18n0096_p0164a04║故實人物圖五
B18n0096_p0164a05║孫位，會稽人也。僖宗幸蜀，位自京入蜀，稱會稽山人。舉止疎野，襟韻曠達，喜飲酒，
B18n0096_p0164a06║罕見其醉，樂與幽人為物外交。光啟中畫應天寺東壁，位因潤州高座寺張僧繇戰勝天王
B18n0096_p0164a07║本筆之。畫成，矛戟森嚴，鼓吹戛擊，若有聲在縹緲間；至於鷹犬馳突，雲龍出沒，千狀
B18n0096_p0164a08║萬態，勢若飛動。非筆精墨妙，情高格逸，其能與於此耶。其後改名遇，卒不知所在。
B18n0096_p0164a09║今御府所藏二十有七：
B18n0096_p0164a10║說法太上像一天地水三官像三
B18n0096_p0164a11║維摩圖一三教圖一
B18n0096_p0164a12║星官圖一會仙圖一
B18n0096_p0164a13║神仙故實圖四高士圖一
B18n0096_p0164a14║四皓奕棋圖一王波利圖一
B18n0096_p0165a01║寫馬融像一寫筆卓圖一
B18n0096_p0165a02║高逸圖一取性圖二
B18n0096_p0165a03║草堂圖三圍棋圖一
B18n0096_p0165a04║掃象圖一番部搏易圖一
B18n0096_p0165a05║張南本，不知何許人？畫佛像鬼神甚工，尤喜畫火。火無常體，世俗罕有能工之者，獨
B18n0096_p0165a06║南木得之。嘗於成都金華寺大殿畫八明王，時有一僧遊禮至寺，整衣升殿，壁間見所畫
B18n0096_p0165a07║火勢焰逼人，驚怛幾仆。時孫位以畫水得名，世之論畫水火之妙者，獨推二子，蓋水幾
B18n0096_p0165a08║於道，而火應於神，非筆端深造理窟，未易於形容也。又嘗為寶曆寺圖佛事，曲盡其妙，
B18n0096_p0165a09║後為人模寫竊換而去，多散落荊湖間。當時有勘書詩會、高麗王行香等圖，盛傳於世。
B18n0096_p0165a10║今御府所藏三：
B18n0096_p0165a11║寫觀音圖一文殊部從圖一
B18n0096_p0165a12║勘書圖一
B18n0096_p0165a13║辛澄，不知何許人？多遊蜀中，見於益州名畫錄。工畫西方像，不聞其他，蓋專門之學
B18n0096_p0165a14║也。大抵釋氏貌像多作慈悲相，趺坐即結跏，垂臂則袒肉，目不高視，首不軒舉，淡然
B18n0096_p0166a01║如枯木死灰，便同設教，故自為一家，所以海州觀音，泗州僧伽，畫工之精者，擅名一
B18n0096_p0166a02║方，以資衣食，而不必兼善也。澄嘗於蜀中大聖寺畫僧伽及諸變相，士女傾城邑往觀焉，
B18n0096_p0166a03║後至者無地以容，蜀人傳之為佳話，且築室於道，議者無不二三，茲乃眾目所歸，不待
B18n0096_p0166a04║較而可得矣。今御府所藏二十有五：
B18n0096_p0166a05║佛像一佛鋪圖一
B18n0096_p0166a06║寶生佛像一甘露如來像一
B18n0096_p0166a07║大悲菩薩像二觀音像二
B18n0096_p0166a08║白衣觀音像一如意輪菩薩像二
B18n0096_p0166a09║慈氏菩薩像一仁王菩薩像一
B18n0096_p0166a10║寶印菩薩像二寶檀花菩薩像一
B18n0096_p0166a11║文殊菩薩像一思維菩薩像一
B18n0096_p0166a12║思念菩薩像一樂音菩薩像一
B18n0096_p0166a13║不空釣菩薩像一侍香菩薩像一
B18n0096_p0166a14║獻花菩薩像一蓮花菩薩像一
B18n0096_p0167a01║香花菩薩像一
B18n0096_p0167a02║張素卿，簡州人也。少孤貧，作道士，好畫道像。僖宗時遣使封丈人山為希夷公，素卿
B18n0096_p0167a03║上表言「丈人山在五嶽之上，五嶽封王，則此不當稱公」，詔可其請，因賜紫。其後作十
B18n0096_p0167a04║二真君像，各寫其賣卜、貨丹、書符、導引之意，人稱其妙，安思謙因偽蜀主王氏誕辰
B18n0096_p0167a05║獻之，命翰林學士歐陽炯作讚，黃居寶以八分書題之。今御府所藏十有四：
B18n0096_p0167a06║天官像一三官像一
B18n0096_p0167a07║九曜像一壽星像一
B18n0096_p0167a08║容成真人像一董仲舒真人像一
B18n0096_p0167a09║嚴君平真人像一李阿真人像一
B18n0096_p0167a10║馬自然真人像一葛元真人像一
B18n0096_p0167a11║長壽仙真人像一黃初平真人像一
B18n0096_p0167a12║竇子明真人像一左慈真人像一
B18n0096_p0167a13║道士陳若愚，左蜀人。師張素卿，得丹青之妙。於成都精思觀作青龍、白虎、朱雀、玄
B18n0096_p0167a14║武四君像，聲譽益著。畫東華帝君像尤工，蓋東華帝君應位乎震，自乾再索而得震，震
B18n0096_p0168a01║帝出以應物之地，若愚非道家者流，何以知此，宜前此未有寫之者也。今御府所藏一：
B18n0096_p0168a02║東華帝君像
B18n0096_p0168a03║姚思元，林泉人也。畫道釋一時知名，作紫微二十四化，皆所以警悟世俗，非止於遊戲
B18n0096_p0168a04║丹青而自娛悅者也。畫佛亦多取因地為之圖，所傳於世者故自罕見之。今御府所藏三：
B18n0096_p0168a05║佛會圖一孔雀佛鋪圖一
B18n0096_p0168a06║紫微二十四化圖一
B18n0096_p0168a07║
B18n0096_p0168a08║
B18n0096_p0168a09║
B18n0096_p0168a10║
B18n0096_p0168a11║
B18n0096_p0168a12║
B18n0096_p0168a13║
B18n0096_p0168a14║宣和畫譜卷第二終