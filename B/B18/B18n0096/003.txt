B18n0096_p0169a01║宣和畫譜卷第三
B18n0096_p0169a02║道釋三
B18n0096_p0169a03║五代
B18n0096_p0169a04║王　商燕　筠支仲元左　禮朱　繇
B18n0096_p0169a05║李　昇杜子瓌杜齯龜張　元曹仲元
B18n0096_p0169a06║陸　晃貫　休
B18n0096_p0169a07║王商，不知何許人也？工畫道釋士女，尤精外國人物，與胡翼同時，並為都尉趙嵓所厚。
B18n0096_p0169a08║嵓筆法高妙，方時謂一經品目，即便為名流，商所以致嵓之厚者，豈虛名哉。商有職貢、
B18n0096_p0169a09║遊春、士女等圖及佛像傳於世。今御府所藏十有一：
B18n0096_p0169a10║老子度關圖一職貢圖二
B18n0096_p0169a11║貢奉圖五𦲫林風俗圖一
B18n0096_p0169a12║𦲫林士女圖一𦲫林婦女圖一
B18n0096_p0169a13║燕筠，不知何許人也？工畫天王，筆法以周昉為師，頗臻其妙。然不見他畫，獨天王傳
B18n0096_p0169a14║於世，豈非當五代兵戈之際，事天王者為多，亦時所尚乎。至於輔世遺烈，見於澶淵，
B18n0096_p0170a01║則天王功德，亦不誣矣，宜為世所崇奉焉，筠以名家，亦可貴也。今御府所藏二：
B18n0096_p0170a02║行道天王圖一天王圖一
B18n0096_p0170a03║支仲元，鳳翔人。畫人物極有工，隨其所宜，見於動作態度。多畫道家與神仙像，意其
B18n0096_p0170a04║亦物外人也。又喜作棋圖，非自能棋，則無由知布列變易之勢，至於松下林間對棋者，
B18n0096_p0170a05║莫不率有思致焉。今御府所藏二十有一：
B18n0096_p0170a06║太上傳法圖一太上誡尹喜圖一
B18n0096_p0170a07║太上度關圖一三教像一
B18n0096_p0170a08║五星圖一三仙圖一
B18n0096_p0170a09║七賢圖二商山四皓
B18n0096_p0170a10║四皓圍棋圖一圍棋圖一
B18n0096_p0170a11║會棋圖一松下奕棋圖二
B18n0096_p0170a12║勘書圖一堯民擊壤圖二
B18n0096_p0170a13║林石棋會圖二棋會圖二
B18n0096_p0170a14║左禮，不知何許人也？工寫道釋像，與張南木同時，故筆法近相類。蓋道釋雖非鬼神之
B18n0096_p0171a01║狀為難知，若近習而易工者，然氣貌亦自殊體，道家則仙風道骨，要非世俗抗塵之狀；
B18n0096_p0171a02║釋氏則慈悲枯槁，與世淡泊，無貪生奔競之態。非有得於心者，詎能以筆端形容所及哉。
B18n0096_p0171a03║禮專以道釋為工，其亦技進乎妙者也。有二十四化圖、十六羅漢、三官、十真人等像傳
B18n0096_p0171a04║於世。今御府所藏三：
B18n0096_p0171a05║天官圖一地官圖一
B18n0096_p0171a06║水官圖一
B18n0096_p0171a07║朱繇，唐末長安人也。工畫道釋，妙得吳道玄筆法，人未易優劣也。洛中廣愛寺，河中
B18n0096_p0171a08║府金真觀，皆有繇所畫壁。工道釋，未有不以道玄為法者，然升堂入室，世罕其人，獨
B18n0096_p0171a09║繇不唯妙造其極，而時出新意，千變萬態，動人耳目。國朝武宗元嘗在洛見其所畫壁，
B18n0096_p0171a10║云「文殊隊中舊有善財童子，予酷愛其筆法，玩之月餘不忍去，今遂失其童子所在」，信
B18n0096_p0171a11║其畫亦神矣。弟子趙裔，亦知名一時。今御府所藏八十有三：
B18n0096_p0171a12║元始天尊像一天地水三官像三
B18n0096_p0171a13║金星像一木星像二
B18n0096_p0171a14║水星像二火星像三
B18n0096_p0172a01║土星像一天蓬像二
B18n0096_p0172a02║南北斗星真像一釋迦佛像四
B18n0096_p0172a03║無量壽佛像二藥師佛像二
B18n0096_p0172a04║問疾維摩圖二五方如來像一
B18n0096_p0172a05║佛像二兜率佛鋪圖一
B18n0096_p0172a06║文殊菩薩像四降靈文殊像一
B18n0096_p0172a07║普賢菩薩像三降靈普賢像一
B18n0096_p0172a08║維摩像二觀世音菩薩像三
B18n0096_p0172a09║行道菩薩像五大悲像二
B18n0096_p0172a10║香花菩薩像一寶檀菩薩像一
B18n0096_p0172a11║菩薩像二帝釋圖一
B18n0096_p0172a12║金剛手菩薩像一西方圖一
B18n0096_p0172a13║揭帝神像四護法神像六
B18n0096_p0172a14║善神像七天王像二
B18n0096_p0173a01║北門天王像二捧塔天王像一
B18n0096_p0173a02║高僧像一地獄變相一
B18n0096_p0173a03║李昇，唐末成都人也。初得李思訓筆法，而清麗過之。一日得唐張璪山水一軸，凝玩久
B18n0096_p0173a04║之，輒舍去，後乃心師造化，脫略舊習，命意布景，視前輩風斯在下，猶韓幹視廄中萬
B18n0096_p0173a05║馬，曰「真吾師也」，故能度越曹霸輩數等，昇之於畫，蓋得之矣。蜀人亦呼為「小李將軍」，
B18n0096_p0173a06║蓋當時李昭道，乃思訓子也，思訓號大李將軍，昭道號小李將軍，今昇與昭道聲聞並馳，
B18n0096_p0173a07║故以名云。昇筆意幽閒，人有得其畫者，往往誤稱王右丞者焉。今御府所藏五十有二：
B18n0096_p0173a08║採芝太上像一太上度關圖一
B18n0096_p0173a09║六甲神像六葛洪移居圖一
B18n0096_p0173a10║仙山圖一仙山故實圖一
B18n0096_p0173a11║天王像一行道天王像二
B18n0096_p0173a12║渡海天王像一吳王避暑圖一
B18n0096_p0173a13║滕王閣宴會圖一滕王閣圖五
B18n0096_p0173a14║姑蘇集會圖一避暑宮圖五
B18n0096_p0174a01║江上避暑圖一故實人物圖二
B18n0096_p0174a02║江山清樂圖一出峽圖一
B18n0096_p0174a03║遠山圖一山水圖一
B18n0096_p0174a04║象耳山大悲真相一十六羅漢像十六
B18n0096_p0174a05║杜子瓌，華陰人也。精意道釋。因畫圓光，自謂得意，非丹青家所及，每詫於流輩曰：
B18n0096_p0174a06║「我作圓光時，心游海上，遐想日出扶桑，滄滄凉凉，其狀若此，故脫略筆墨，使妍淡無
B18n0096_p0174a07║迹，宜他人所不能到也。」論者以為信然。子瓌，研吮丹粉，尤得其術，故綵繪特異。今
B18n0096_p0174a08║御府所藏十有六：
B18n0096_p0174a09║毗盧遮那佛像一釋迦文佛像一
B18n0096_p0174a10║彌勒佛像一大悲佛鋪圖一
B18n0096_p0174a11║大悲像二大力明王像二
B18n0096_p0174a12║五如來像一觀音像一
B18n0096_p0174a13║白衣觀音像一文殊菩薩像一
B18n0096_p0174a14║如意輪菩薩像一寶印菩薩像一
B18n0096_p0175a01║寶檀像一
B18n0096_p0175a02║杜齯龜，其先秦人也。避地居蜀，事王衍為翰林待詔。博學強識，無不兼能，至丹青之
B18n0096_p0175a03║習，妙出意外，畫佛相人物尤工。始師當粲，後捨舊學，自成一家，故筆法凌轢輩流，
B18n0096_p0175a04║粲亦莫得接武也。成都僧舍所畫壁，名蓋一時。今御府所藏十有四：
B18n0096_p0175a05║天地水三官像三佛因地圖一
B18n0096_p0175a06║釋迦佛像一大悲像二
B18n0096_p0175a07║孔雀明王像一慈氏菩薩像一
B18n0096_p0175a08║普賢菩薩像一淨名居士圖一
B18n0096_p0175a09║托塔天王像一善神像二
B18n0096_p0175a10║張元，簡州金水石城山人。善畫釋氏，尤以羅漢得名。世之畫羅漢者，多取奇怪，至貫
B18n0096_p0175a11║休則脫略世間骨相，奇怪益甚，元所畫得其世態之相，故天下知有金水張元羅漢也。今
B18n0096_p0175a12║御府所藏八十有八：
B18n0096_p0175a13║大阿羅漢三十二釋迦佛像一
B18n0096_p0175a14║羅漢像五十五
B18n0096_p0176a01║曹仲元，建康豐城人，江南李氏時，為翰林待詔。畫道釋鬼神，初學吳道玄，不成，棄其
B18n0096_p0176a02║法，別作細密以自名家，尤工傅彩，遂有一種風格。嘗於建業佛寺畫上下座壁，凡八年
B18n0096_p0176a03║不就，李氏責其緩，命周文矩較之，文矩曰：「仲元繪上天本樣，非凡工所及，故遲遲如
B18n0096_p0176a04║此。」越明年乃成，李氏特加恩撫焉。杜甫詩謂「十日一水，五日一石，能事不受相促迫」，
B18n0096_p0176a05║信不誣也，此與左思十年三賦何異？故古之畫工，率非俗士，其模寫物象，多與文人才
B18n0096_p0176a06║士思致相合，以其冥搜相類耳。當時江左言道釋者，稱仲元為第一，不為過焉。今御府
B18n0096_p0176a07║所藏四十有一：
B18n0096_p0176a08║九曜像一三官像三
B18n0096_p0176a09║佛會圖三地藏圖一
B18n0096_p0176a10║釋迦佛像二無量壽佛像一
B18n0096_p0176a11║彌勒佛像二五十三佛像一
B18n0096_p0176a12║五方如來像一觀音像十二
B18n0096_p0176a13║白衣觀音像三慈氏菩薩像一
B18n0096_p0176a14║文殊菩薩像二摩利支天菩薩像二
B18n0096_p0177a01║如意輪菩薩像一玩蓮菩薩像一
B18n0096_p0177a02║孔雀明王像一大悲像二
B18n0096_p0177a03║普賢像一
B18n0096_p0177a04║陸晃，嘉禾人也。善人物，多畫道釋星辰神仙等，而又喜為數稱者，如三仙，四暢，五
B18n0096_p0177a05║老，六逸，七賢與山陰會仙，五王避暑之類是也。或言「晃尤工田家人物，落筆便成，
B18n0096_p0177a06║殊不搆思，古人所不到」。蓋田父村家，或依山林，或處平陸，豐年樂歲，與牛羊雞犬熙
B18n0096_p0177a07║熙然。至於追逐婚姻，鼓舞社下，率有古風，而多見其真，非深得其情，無由命意，然
B18n0096_p0177a08║擊壤鼓腹，可寫太平之像，古人謂禮失而求諸野，時有取焉，雖曰田舍，亦能補風化耳。
B18n0096_p0177a09║今御府所藏五十有二：
B18n0096_p0177a10║玉皇大帝像一太上像一
B18n0096_p0177a11║天官像一星官像一
B18n0096_p0177a12║散聖圖一列曜圖二
B18n0096_p0177a13║道釋像一孔聖像一
B18n0096_p0177a14║四暢圖四五老圖一
B18n0096_p0178a01║六逸圖一明王宴樂圖一
B18n0096_p0178a02║按樂圖一烹茶圖一
B18n0096_p0178a03║繡線圖一開元避暑圖三
B18n0096_p0178a04║五王避暑圖三火龍烹茶圖一
B18n0096_p0178a05║山陰會仙圖四神仙事迹圖一
B18n0096_p0178a06║故實人物圖一春江漁樂圖二
B18n0096_p0178a07║田戲人物圖一水仙圖三
B18n0096_p0178a08║勘書圖一古木圖一
B18n0096_p0178a09║三仙圍棋圖一葛仙翁飛錢出井圖二
B18n0096_p0178a10║長生保命真君像一九天定命真君像一
B18n0096_p0178a11║天曹益算真君像一天曹掌祿真君像一
B18n0096_p0178a12║天曹解厄真君像一九天司命真君像一
B18n0096_p0178a13║九天度厄真君像一天曹賜福真君像一
B18n0096_p0178a14║天曹掌算真君像一
B18n0096_p0179a01║僧貫休，姓姜，字德隱，婺州蘭溪人。初以詩得名，流布士大夫間；後入兩川，頗為偽
B18n0096_p0179a02║蜀王衍待遇，因賜紫衣，號禪月大師。又善書，時人或比之懷素，而書不甚傳。雖曰能
B18n0096_p0179a03║畫，而畫亦不多。間為木教像，唯羅漢最著，偽蜀主取其本納之宮中，設香燈崇奉者踰
B18n0096_p0179a04║月，乃付翰苑大學士歐陽烱作歌以稱之。然羅漢狀貌古野，殊不類世間所傳，豐頤蹙額，
B18n0096_p0179a05║深目大鼻，或巨顙槁項，黝然若夷䝤異類，見者莫不駭矚。自謂得之夢中，疑其託是以
B18n0096_p0179a06║神之，殆立意絕俗耳，而終能用此傳世。太平興國初，太宗詔求古畫，偽蜀方歸朝，乃
B18n0096_p0179a07║獲羅漢。今御府所藏三十：
B18n0096_p0179a08║維摩像一須菩提像一
B18n0096_p0179a09║高僧像一天竺高僧像一
B18n0096_p0179a10║羅漢像二十六
B18n0096_p0179a11║
B18n0096_p0179a12║
B18n0096_p0179a13║
B18n0096_p0179a14║
B18n0096_p0180a01║
B18n0096_p0180a02║
B18n0096_p0180a03║
B18n0096_p0180a04║
B18n0096_p0180a05║
B18n0096_p0180a06║
B18n0096_p0180a07║
B18n0096_p0180a08║
B18n0096_p0180a09║
B18n0096_p0180a10║
B18n0096_p0180a11║
B18n0096_p0180a12║
B18n0096_p0180a13║
B18n0096_p0180a14║宣和畫譜卷第三終