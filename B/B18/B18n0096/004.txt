B18n0096_p0181a01║宣和畫譜卷第四
B18n0096_p0181a02║道釋四
B18n0096_p0181a03║宋
B18n0096_p0181a04║孫夢卿孫知微勾龍爽陸文通王齊翰
B18n0096_p0181a05║顏德謙侯　翌武洞清韓　虬楊棐
B18n0096_p0181a06║武宗元徐知常李德柔
B18n0096_p0181a07║孫夢卿，字輔之，東平人也。工畫道釋，學吳生而未能少變。其後傳移吳本，大得妙處，
B18n0096_p0181a08║至數丈人物，木施寬闊者，縮移狹隘，則不過數寸，悉不失其形似，如以鑑取物，見大
B18n0096_p0181a09║小遠近耳，覽者神之，號稱孫脫壁，又云孫吳生，以此可見其精絕。但施於卷軸者殊少，
B18n0096_p0181a10║蓋塔廟歲久，不能皆存也。今御府所藏三。
B18n0096_p0181a11║太上像一葛仙翁像一
B18n0096_p0181a12║松石問禪圖一
B18n0096_p0181a13║孫知微，字太古，眉陽人也。世本田家，天機穎悟，善畫，初非學而能，清淨寡慾，飄
B18n0096_p0181a14║飄然真神仙中人。不茹婦人所饌食，有密以驗之者，皆不可逃所知。喜畫道釋，用筆放
B18n0096_p0182a01║逸，不蹈襲前人筆墨畦畛。嘗於成都壽寧院壁圖九曜，落墨已，乃令童仁益輩設色，侍從
B18n0096_p0182a02║中有持水晶瓶者，因增以蓮花；知微既見，謂「瓶所以鎮天下之水，吾得之道經，今增
B18n0096_p0182a03║以花，失之遠矣」，故知知微之妙，豈俗畫所能到也。蜀人尤加禮之，得畫則珍藏什襲。
B18n0096_p0182a04║知微多客寓寺觀，精黃老瞿曇之學，故畫道釋益工，而蜀中寺觀，尤多筆迹焉。今御府
B18n0096_p0182a05║所藏三十有七：
B18n0096_p0182a06║天蓬像二天地水三官像六
B18n0096_p0182a07║九曜像三填星像一
B18n0096_p0182a08║亢星像一火星像一
B18n0096_p0182a09║十一曜像一歲星像一
B18n0096_p0182a10║五星像一星官像二
B18n0096_p0182a11║伏犧像一長壽仙像一
B18n0096_p0182a12║葛仙翁像一寫孫先生像一
B18n0096_p0182a13║維摩像一文殊降靈圖一
B18n0096_p0182a14║智公真一過海天王圖一
B18n0096_p0183a01║行道天王圖一遊行天王圖一
B18n0096_p0183a02║羅漢像一衲衣僧一
B18n0096_p0183a03║掃象圖一戰沙虎圖一
B18n0096_p0183a04║虎𩰖牛圖一牛虎圖一
B18n0096_p0183a05║寫李八百妹產黃庭經像一寫彭祖女禮北斗像一
B18n0096_p0183a06║勾龍爽，蜀人。敦厚慎重，不妄語言。好丹青，喜為古衣冠，多作質野不媚之狀，觀之
B18n0096_p0183a07║如鼎彝間見三代以前篆畫也，便覺近習為凡陋，而使人有還淳反朴之意。好畫故事人物，
B18n0096_p0183a08║世多傳其本。今御府所藏一：
B18n0096_p0183a09║紫府仙山圖
B18n0096_p0183a10║陸文通，江南人。畫山水道釋樓臺，得名于時。山水學董元、巨然。作羣峯雪霽圖，覽
B18n0096_p0183a11║之使人有登高作賦之思。畫道釋尤工，作會仙圖，皆出乎風塵物表，飄飄然有凌雲之意，
B18n0096_p0183a12║是其筆端不凡者。今御府所藏十有四：
B18n0096_p0183a13║神仙圖四仙山故實圖四
B18n0096_p0183a14║會仙圖二羣峯雪霽圖四
B18n0096_p0184a01║王齊翰，金陵人。事江南偽主李煜，為翰林待詔。畫道釋人物多思致，好作山林邱壑隱巖
B18n0096_p0184a02║幽卜，無一點朝市風埃氣。開寶末，煜銜璧請命，步卒李貴者，入佛寺中得齊翰畫羅漢
B18n0096_p0184a03║十六軸，為商賈劉元嗣高價售之，載入京師，質於僧寺。後元嗣償其所貸，願贖以歸，
B18n0096_p0184a04║而僧以過期拒之。元嗣訟于官府，時太宗尹京，督索其畫，一見大加賞嘆，遂留畫，厚
B18n0096_p0184a05║賜而釋之。閱十六日，太宗即位，後名應運羅漢。今御府所藏一百十有九：
B18n0096_p0184a06║傳法太上圖一三教重屏圖一
B18n0096_p0184a07║太陽像一太陰像一
B18n0096_p0184a08║金星像一水星像一
B18n0096_p0184a09║火星像一土星像一
B18n0096_p0184a10║羅睺像一計都像一
B18n0096_p0184a11║北斗星君像一元辰像一
B18n0096_p0184a12║長生朝元圖一寫南斗星像六
B18n0096_p0184a13║會仙圖三仙山圖一
B18n0096_p0184a14║佛像一因地佛圖一
B18n0096_p0185a01║佛會圖一釋迦佛像二
B18n0096_p0185a02║藥師佛像一大悲像二
B18n0096_p0185a03║觀音菩薩像一勢至菩薩像一
B18n0096_p0185a04║自在觀音像一寶陁羅觀音像一
B18n0096_p0185a05║巖居觀音圖一慈氏菩薩像一
B18n0096_p0185a06║白衣觀音像一須菩提像二
B18n0096_p0185a07║十六羅漢像十六十六羅漢像十
B18n0096_p0185a08║色山羅漢圖二羅漢像二
B18n0096_p0185a09║玩蓮羅漢像二巖居羅漢像一
B18n0096_p0185a10║賓頭盧像一玩泉羅漢像一
B18n0096_p0185a11║高僧圖一智公像一
B18n0096_p0185a12║花巖高僧像一巖居僧一
B18n0096_p0185a13║高士圖二藥王像二
B18n0096_p0185a14║高賢圖二逸士圖一
B18n0096_p0186a01║重屏圖一古賢圖五
B18n0096_p0186a02║圍棋圖一琴會圖一
B18n0096_p0186a03║琴釣圖二垂綸圖一
B18n0096_p0186a04║水閣圖一高閒圖一
B18n0096_p0186a05║靜釣圖一龍女圖一
B18n0096_p0186a06║海岸圖二秀峯圖一
B18n0096_p0186a07║陸羽煎茶圖一陵陽子明圖一
B18n0096_p0186a08║支許閒曠圖一林壑五賢圖一
B18n0096_p0186a09║林亭高會圖一海岸琪木圖一
B18n0096_p0186a10║江山隱居圖一金碧潭圖一
B18n0096_p0186a11║設色山水圖一林汀遙岑圖一
B18n0096_p0186a12║林泉十六羅漢圖四楚襄王夢神女圖一
B18n0096_p0186a13║顏德謙，建康人也。善畫人物，多喜寫道像，此外雜工動植。論者謂王維不能過，雖疑
B18n0096_p0186a14║其與之太甚，然在江南時，偽唐李氏亦云：「前有愷之，後有德謙。」雖不及王顧，亦居
B18n0096_p0187a01║常品之上矣。其最著者有蕭翼取蘭亭橫軸，風格特異，可證前說，但流落未見。今御府
B18n0096_p0187a02║所藏二十有一：
B18n0096_p0187a03║太上像一太上度關圖一
B18n0096_p0187a04║太上圖一太上採芝像一
B18n0096_p0187a05║四子太上像一採芝圖一
B18n0096_p0187a06║仙跡圖二十二溪女圖三
B18n0096_p0187a07║洞庭靈姻圖二渡水牧牛圖二
B18n0096_p0187a08║牧牛圖一乳牛圖一
B18n0096_p0187a09║竹穿魚圖一野鵲圖一
B18n0096_p0187a10║蟬蝶圖一
B18n0096_p0187a11║侯翌，字子冲，安定人。善畫，端拱雍熙之際，聲名籍甚。學吳道玄作道釋，落墨清駛，
B18n0096_p0187a12║行筆勁峻，峭拔而秀，絢麗而雅，亦畫家之絕藝也。始年十三，師郭巡官，郭忘其名。
B18n0096_p0187a13║越四年，所學過郭遠甚，慮掩郭名，徙寓秦川，往往秦川僧舍畫壁，尚有存者。今御府
B18n0096_p0187a14║所藏十有六：
B18n0096_p0188a01║行化太上像一天蓬像一
B18n0096_p0188a02║九曜像一釋迦像一
B18n0096_p0188a03║維摩文殊像一地藏菩薩像一
B18n0096_p0188a04║長壽王菩薩像一問病維摩圖一
B18n0096_p0188a05║智公傳真像一獻花菩薩像一
B18n0096_p0188a06║淨名居士像一天王像一
B18n0096_p0188a07║鬼子母像一漢殿論功圖一
B18n0096_p0188a08║避暑士女圖一賦詩士女圖一
B18n0096_p0188a09║武洞清，長沙人也。工畫人物，最長於天神道釋等像，布置落墨，廣狹大小，橫斜曲直，
B18n0096_p0188a10║莫不合度；而坐作進退，向背俛仰，皆有思致，尤得人物名分尊嚴之體，獲譽於一時，
B18n0096_p0188a11║至有市鄽人以刊石著洞清姓名而求售者。然其他畫則未聞，傳於世者亦少，獨十一曜具
B18n0096_p0188a12║在。今御府所藏二十有一：
B18n0096_p0188a13║太陽像二太陰像二
B18n0096_p0188a14║金星像二木星像一
B18n0096_p0189a01║水星像二火星像一
B18n0096_p0189a02║土星像二羅㬋像一
B18n0096_p0189a03║計都像一水仙像一
B18n0096_p0189a04║智積菩薩像一侍香金童像一
B18n0096_p0189a05║散花玉女像一藥王像一
B18n0096_p0189a06║詩女對吟圖二
B18n0096_p0189a07║韓虬（一作求），陝人也。與李祝同學吳道玄，後聲譽並馳，人以「韓李」稱。尤長於道釋，嘗
B18n0096_p0189a08║在陝郊龍興寺作畫壁，其骨相非世間形色，蓋深得於道玄者也。道玄之於道釋，世謂絕
B18n0096_p0189a09║筆，學者稍窺其藩籬，則便為名流，况虬專門之學，宜其進於妙也。今御府所藏十有三：
B18n0096_p0189a10║寫太陰像一水星像一
B18n0096_p0189a11║星官像一觀音像一
B18n0096_p0189a12║慈氏菩薩像一行道菩薩像二
B18n0096_p0189a13║獻花菩薩像二獻香菩薩像二
B18n0096_p0189a14║天王圖一東華司命晉陽真人像一
B18n0096_p0190a01║楊棐，京師人也，客游江浙，後居淮楚。善畫釋曲，學吳生，能作大像。嘗於泗濱普照
B18n0096_p0190a02║佛剎為二神，率踰三丈，質幹偉然，凜凜可畏。又作鍾馗亦工。按鍾馗近時畫者雖多，
B18n0096_p0190a03║考其初，或云明皇病瘧，夢鍾馗舞於前，以遣瘧癘，其後傳寫形似於世，世始有鍾馗，
B18n0096_p0190a04║然臨時更革態度，大同而小異，唯丹青家緣飾之如何耳。又說嘗得六朝古碣於墟墓間，
B18n0096_p0190a05║上有鍾馗字，似非始於開元也，卒無考據。今御府所藏二：
B18n0096_p0190a06║立像觀音一鍾馗氏圖一
B18n0096_p0190a07║文臣武宗元，字總之，河南白波人。官至虞曹外郎。家世業儒，而宗元特喜丹青之學，
B18n0096_p0190a08║尤長於道釋，筆法備曹吳之妙。父道，與故相王隨為布衣之舊，隨見宗元，奇之，因妻
B18n0096_p0190a09║外甥女，以隨廕補太廟齋郎。嘗於西京上清宮畫三十六天帝，其間赤明和陽天帝，潛寫
B18n0096_p0190a10║太宗御容，以宋火德王，故以赤明配焉。真宗祀汾陰還，道由洛陽，幸上清宮，忽見御
B18n0096_p0190a11║容，驚曰：「此真先帝也！」遽命焚香再拜，嘆其精妙，竚立久之。張士遜有詩云：「曾
B18n0096_p0190a12║此焚香動聖容。」蓋謂是也。祥符初營玉清昭應宮，召募天下名流圖殿廡壁，眾逾三千，
B18n0096_p0190a13║幸有中其選者，才百許人，時宗元為之冠，故名譽益重，輩流莫不斂衽。今御府所藏十
B18n0096_p0190a14║有五：
B18n0096_p0191a01║天尊像一天帝釋像一
B18n0096_p0191a02║朝元仙仗圖一北帝像一
B18n0096_p0191a03║真武像一火星像一
B18n0096_p0191a04║土星像一天王圖一
B18n0096_p0191a05║觀音菩薩像一渡海天王像一
B18n0096_p0191a06║李得一衝雪過魯陵岡圖四
B18n0096_p0191a07║道士徐知常，字子中，建陽人也。能詩，善屬文，凡道儒典教與夫制作，無不該曉，脫
B18n0096_p0191a08║略時輩，蕭然老成，有士君子之風。方闡道教，首預選掄，校讎琅函玉笈之書，無不精
B18n0096_p0191a09║確。居閒則鼓琴瀹茗以自娛，真方外之士。畫神仙事蹟，明其本末，位置有序，仙風道
B18n0096_p0191a10║骨，飄飄凌雲，蓋善命意者也。舊嘗有痼疾，遇異人得修煉之術，却藥謝醫，以至引年，
B18n0096_p0191a11║白髮紅顏，真有所得。今為沖虛大夫、蕊珠殿侍晨。今御府所藏一：
B18n0096_p0191a12║寫神仙事蹟一
B18n0096_p0191a13║道士李得柔，字勝之，本河東晉人，後徙居西洛。得柔祖宗固嘗守漢州日，有道士尹可
B18n0096_p0191a14║元者，犯法當死，因緩之以免。可元頗妙丹青，臨羽化日，自念云：「願生李族為男子，
B18n0096_p0192a01║以報厚德。」是夕得柔母夢一黃冠來扣門，既寤，果生子，今得柔是也。得柔幼喜讀書，
B18n0096_p0192a02║工詩文，至於丹青之技，不學而能，益驗其夙世之餘習焉。寫貌甚工，落筆有生意，寫
B18n0096_p0192a03║神仙故實嵩岳寺唐吳道玄畫壁內四真人像，其眉目風矩，見之使人遂欲仙去，設色非畫
B18n0096_p0192a04║工比。所施朱鉛，多以土石為之，故世俗之所不能知也。方國家闡道之初，讎校瓊文蕊
B18n0096_p0192a05║笈，得柔首被其選，議論品藻，莫不中理。今為紫虛大夫、凝神殿校籍。今御府所藏二十
B18n0096_p0192a06║有六：
B18n0096_p0192a07║大茅仙君像一二茅仙君像一
B18n0096_p0192a08║三茅仙君像一鍾離權真人像一
B18n0096_p0192a09║南華真人像一韋善俊真人像一
B18n0096_p0192a10║呂巖仙君像一蘇仙君像一
B18n0096_p0192a11║欒仙君像一陶仙君像一
B18n0096_p0192a12║封仙君像一寇仙君像一
B18n0096_p0192a13║張仙君像一譚仙君像一
B18n0096_p0192a14║孫思邈真人像一王子喬真人像一
B18n0096_p0193a01║朱桃椎真人像一浮邱公像一
B18n0096_p0193a02║劉根真人像一天師像一
B18n0096_p0193a03║太上浩劫圖一沖虛至德真人像一
B18n0096_p0193a04║寫吳道玄真人像四