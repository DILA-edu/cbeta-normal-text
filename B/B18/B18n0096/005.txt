B18n0096_p0195a01║書評
B18n0096_p0195a02║〔四庫全書總目提要〕畫禪一卷，舊本題明釋蓮儒撰。蓮儒自稱白石山衲子，其始末未
B18n0096_p0195a03║詳。自跋謂古尊宿六十餘家，見於王氏畫苑及夏士良圖繪寶鑑，則嘉隆以後人矣。所紀
B18n0096_p0195a04║自惠覺以下迄智海，凡緇流之能畫者皆列焉。然元僧中如絕照之見於俟菴集，天然之見
B18n0096_p0195a05║於林屋漫稿，枯林之見於桂隱集，南岳雲及蓮公之見於梧溪集，鏡塘之見於玩齋集者，
B18n0096_p0195a06║悉佚不載，則其挂漏尚多矣。
B18n0096_p0195a07║〔鄭堂讀書記〕畫禪一卷，普祕笈本（即寶顏堂刊普祕笈本），明釋蓮儒撰，四庫全書存
B18n0096_p0195a08║目。是編就王弇州畫苑，夏士良圖繪寶鑑二書中所載緇流之能畫者纂為一帙，凡六十四
B18n0096_p0195a09║家。而自二書之外，未及增入一家，亦不免因陋就簡。
B18n0096_p0195a10║〔余紹宋書畫書錄解題〕畫禪一卷，明釋蓮儒撰。是書輯錄緇流能畫者為一編，自惠覺
B18n0096_p0195a11║迄雪窗，（四庫提要云迄智海，偶誤。）凡六十四家。四庫譏其挂漏，誠然。然彼固自言此六十餘家，皆采自
B18n0096_p0195a12║畫苑及圖繪寶鑑兩書也。不務博采，草草成書，殆明季士人通習，觀此編，知緇流亦染
B18n0096_p0195a13║其風矣。
B18n0096_p0195a14║
B18n0096_p0196a01║作者事略
B18n0096_p0196a02║蓮儒明僧，自號白石山衲子。著畫禪，凡緇流之能畫者皆列焉。又有湖州竹派，記文同
B18n0096_p0196a03║畫竹之派，凡二十人。（中國人名大辭典）
B18n0096_p0196a04║
B18n0096_p0196a05║
B18n0096_p0196a06║
B18n0096_p0196a07║畫禪校勘記（陳氏寶顏堂秘笈本，用百川學海本校。）
B18n0096_p0196a08║吳僧繼肇——「但峯巒稍薄怯也」。百川本無「稍」字。
B18n0096_p0196a09║智平——「一夕風浪大作」。陳本無「一夕」二字，依百川本補。「至今現存」。陳本作「水
B18n0096_p0196a10║石現存」。從百川本改至今。
B18n0096_p0196a11║祖鑒——末句「計敏功為作瑞像記」。陳本無「作」字，依百川本補。
B18n0096_p0196a12║虛己——「柏林院」，圖繪寶鑑作相林院。末「今白馬院」。上下無着，疑有脫落，待考。
B18n0096_p0196a13║蘿窗與下子溫，陳本作兩條，此依百川本合為一條。
B18n0096_p0196a14║頭陀溥圓——「書學雪庵」。陳本無「書」字，依百川本補。
B18n0096_p0197a01║畫禪目錄
B18n0096_p0197a02║釋惠覺威公迦佛陀禪師曇摩拙义
B18n0096_p0197a03║法明智瑰金剛三藏釋翛然
B18n0096_p0197a04║貫休傳古楚安智蘊
B18n0096_p0197a05║德符令宗蘊能巨然
B18n0096_p0197a06║夢休居寧釋仁繼肇
B18n0096_p0197a07║仲仁寶覺真惠惠洪覺範
B18n0096_p0197a08║妙喜道臻德正道宏
B18n0096_p0197a09║法能智平祖鑒虛己
B18n0096_p0197a10║慧琳覺心智源智永
B18n0096_p0197a11║真休維真元靄超然
B18n0096_p0197a12║梵隆法常月蓬靜賓
B18n0096_p0197a13║瑩玉澗蘿窗（子溫）若芬仁濟
B18n0096_p0197a14║圓悟慧舟太虛智葉
B18n0096_p0198a01║真惠希白德止溥光
B18n0096_p0198a02║溥圓海雲妙圓智浩
B18n0096_p0198a03║道隱允才時溥智海
B18n0096_p0198a04║明雪窗
B18n0096_p0198a05║
B18n0096_p0198a06║
B18n0096_p0198a07║
B18n0096_p0198a08║
B18n0096_p0198a09║
B18n0096_p0198a10║
B18n0096_p0198a11║
B18n0096_p0198a12║
B18n0096_p0198a13║
B18n0096_p0198a14║
B18n0096_p0199a01║陳眉公訂正畫禪
B18n0096_p0199a02║白石山衲子　　蓮儒　纂
B18n0096_p0199a03║秀水　戴全祐　子受
B18n0096_p0199a04║　華亭　張其琛　公玉　校
B18n0096_p0199a05║釋惠覺姚曇度子也。姚最云：丹青之用，繼父之美，定其優劣，嵇聶之流。
B18n0096_p0199a06║光澤寺僧威公姚最云：下筆為京洛所知。
B18n0096_p0199a07║迦佛陀禪師天竺人。學行精慤，靈感極多。初在魏，魏帝重之。至隋，隋帝於嵩山起
B18n0096_p0199a08║少林寺，至今房門上有畫神，即是迦佛陀之迹。
B18n0096_p0199a09║曇摩拙义天竺人。善畫。隋文帝時，自本國來，遍禮中夏阿育王塔。至成都雒縣大石
B18n0096_p0199a10║寺，空中見十二神形，便一一貌之，乃刻木為十二神形於寺塔下，至今存焉。
B18n0096_p0199a11║同州法明善寫貌，開元中嘗在內庭畫人物。
B18n0096_p0199a12║智瑰善山水鬼神，氣韻洒落。
B18n0096_p0199a13║金剛三藏師子國人。善西域佛像，運筆持重，非常畫可擬。
B18n0096_p0199a14║釋脩然俗姓裴氏，為人詼誕強學，不成一名。善丹青，工山水。
B18n0096_p0200a01║貫休俗姓姜氏，字德隱，婺州蘭溪人。初以詩得名，後入兩川，頗為王衍待遇，因賜
B18n0096_p0200a02║紫衣，號禪月大師。能畫，間為本教像，唯羅漢最著。其畫像多作古野之貌，不類
B18n0096_p0200a03║人間所傳。
B18n0096_p0200a04║傳古四明人。畫龍獨造乎妙。弟子德饒、無染，皆臻其妙。
B18n0096_p0200a05║楚安漢州什邡人。俗姓勾氏。善畫山水、人物、樓閣，點綴甚細。
B18n0096_p0200a06║智蘊河南人。工畫像人物。
B18n0096_p0200a07║德符善畫松柏，氣韻瀟洒，住汴州相國寺。
B18n0096_p0200a08║令宗乃丘文播異姓弟。工山水、人物、天王像。
B18n0096_p0200a09║浙僧蘊能工雜畫，善畫佛像。
B18n0096_p0200a10║巨然鍾陵人。善畫山水，筆墨秀潤，善為煙嵐氣象於峯巒嶺竇之外。至於林麓之間，
B18n0096_p0200a11║猶作卵石、松柏、疎筠、蔓草之類，相與映發，而幽溪細路，屈曲縈帶，竹籬茅舍，
B18n0096_p0200a12║斷橋危棧，真若山間景趣也。得董源正傳。
B18n0096_p0200a13║夢休江南人。喜丹青，學唐希雅，作花竹禽魚，盡物之態。
B18n0096_p0200a14║居寧毘陵人。好為戲墨，作草蟲筆力勁峻，不專於形似。
B18n0096_p0201a01║釋仁寓永嘉。善畫松，初集諸家所長而學之，後夢吞數百條龍，遂臻神妙。
B18n0096_p0201a02║吳僧繼肇工畫山水，與巨然同時，體亦相類，但峯巒稍薄怯也。
B18n0096_p0201a03║仲仁會稽人，住衡州花光山。以墨暈作梅花如影然，別成一家，所謂寫意者也。
B18n0096_p0201a04║寶覺和尚翎毛蘆雁不俗。
B18n0096_p0201a05║杭僧真惠畫山水佛像，近世佳品。翎毛林木，有江南氣象。
B18n0096_p0201a06║惠洪覺範能畫梅竹，每用皂子膠畫梅於生絹扇上，燈月下映之，宛然影也。其筆力於
B18n0096_p0201a07║枝梗，極遒健。
B18n0096_p0201a08║妙喜師長寫貌。嘗寫御容，東坡贈詩云：「天容玉色誰敢畫？老師古寺晝閉房；夢中神
B18n0096_p0201a09║授心有得，覺來信手筆已忘。幅巾長服儼不動，孤臣入門涕自滂；元老侑坐鬢眉古，
B18n0096_p0201a10║虎臣侍立冠劍長。」
B18n0096_p0201a11║道臻嘉州石洞講師也。能墨竹，山谷贈序云：「道臻刻意尚存，行自振於溷濁之波，故
B18n0096_p0201a12║以墨竹自名。然臻過與可之門，而不入其室也。」
B18n0096_p0201a13║德正信州人，徐競明叔之兄，徐林樨山之弟。登科，為平江教官，棄而為僧。能畫山
B18n0096_p0201a14║水人物，種種清絕，專師李伯時。
B18n0096_p0202a01║道宏峨眉人，姓楊，受業於雲頂山，相貌枯瘁。善畫山水僧佛。晚年似有所遇，遂復
B18n0096_p0202a02║冠巾，改號龍巖隱者。其族甚富，宏不復顧止，寄迹旅店，惟一空榻，雖被襆之屬
B18n0096_p0202a03║亦無有。每往人家畫土神，其家必富，畫貓則無鼠。往往言人心事，輒符合。凡如
B18n0096_p0202a04║廁，必出郭五里外，鄉人怪訝，每隨而窺之，既就溷，則無復便利，但立語再四而
B18n0096_p0202a05║出。後竟坐化店中，八十餘。成都正法院法堂，有所畫高僧。
B18n0096_p0202a06║法能吳僧也。作五百羅漢圖，少游為之記云：「昔戴逵嘗畫佛像，而自隱於帳中，人
B18n0096_p0202a07║有所否臧，輒竊聽而隨改之，積年而就；意法能研思，亦當若此，非率然而為之者
B18n0096_p0202a08║也。」
B18n0096_p0202a09║智平成都清涼院僧也。善畫觀音，南商毛大節得其像以歸，過海，一夕風浪大作，開
B18n0096_p0202a10║展懇祈，光相忽現，如大月輪，長久之間，已數千里，侯溥賢良載之觀音儀中。今
B18n0096_p0202a11║水陸院普賢閣所畫像，其徒虛己作，至今現存。
B18n0096_p0202a12║祖鑒成都僧，住不動尊院。師智平畫觀音，今大慈超悟院佛殿有十觀音。又於卭州鳳
B18n0096_p0202a13║凰山畫觀音，一日忽現五方圓相，直閣計敏功為作瑞像記，現存。
B18n0096_p0202a14║虛己成都柏林院僧。善山水，有圖軸傳世，今白馬院。
B18n0096_p0203a01║僧慧琳本仕族。多蓄圖書，尊尚士大夫，入慈藍者，以為稅鞅之所，爇香煑茗，終日
B18n0096_p0203a02║蕭然，不知身在囂塵中也。有虛己雪幛及山水二圖，甚佳。
B18n0096_p0203a03║覺心字虛靜，嘉州夾江農家，甚富。少好游獵，一日縱鷹犬，棄妻子出家。游中原，
B18n0096_p0203a04║作從犢圖詩，孔南明、崔德符見而愛之，招來臨汝，連住葉縣東禪，及州之天寧香
B18n0096_p0203a05║山三大剎。兵亂還蜀，邵澤民、劉中遠兩侍郎復喜之，請住毘盧，凡十八年。初作
B18n0096_p0203a06║草蟲，南僧稱為「心草蟲」，後因宣和待詔一人，因事藏匿香山，心得其山水訣，一日
B18n0096_p0203a07║千里。陳澗上稱之曰：「虛靜師所造者道也，放乎詩，游戲乎畫，如煙雲水月，出沒
B18n0096_p0203a08║太虛，所謂風行水上，自成文理者也。」陳去非稱其詩無一點僧氣。
B18n0096_p0203a09║智源字子豐，遂寧人，傳法牛頭山。攻雜畫，尤長於人物山水。嘗見看雲圖，畫一高
B18n0096_p0203a10║僧抱膝而坐石岸，昂首佇目，蕭然有出塵之姿。
B18n0096_p0203a11║智永成都四天王院僧。工小景，長於傳模，宛然亂真，其印湘之匹亞歟。初，宇文季、
B18n0096_p0203a12║蒙龍圖喜其談禪，欲請住院，永牢辭曰：「智永親在，未能也。」於是售己所長，專
B18n0096_p0203a13║以為養，不免狥豪富㕓肆所好，今流布於市者，非其本趣也。嘗作瀟湘夜雨圖上邵
B18n0096_p0203a14║西山，西山即題云：「嘗擬扁舟湘水西，篷窗剪燭數歸期；偶因勝士揮毫處，却憶當
B18n0096_p0204a01║年夜雨時。」西山既咏詩，問永云：「前輩曾有此詩否？」永因誦義山問歸篇，西山矍
B18n0096_p0204a02║然，亟取詩以歸，翌日乃復改與之：「曾擬扁舟湘水夜，雨窗聽雨數歸期；歸來偶對
B18n0096_p0204a03║高人畫，却憶當年夜雨時。」深恐多犯前人也。
B18n0096_p0204a04║真休漢嘉僧也，山谷所與游清閑居士王朴之子。善模搨人物如真，今現存。
B18n0096_p0204a05║維真嘉禾人。工傳寫。
B18n0096_p0204a06║元靄蜀人，太宗朝供奉。工寫貌。
B18n0096_p0204a07║超然不知何許人？善作山水，其峯巒礬頭，酷似郭熙。至於屋宇林石，坡灘水口，筆
B18n0096_p0204a08║法孱弱，與巨然殊不相類。今人多以巨然超然連稱，莫曉所謂。
B18n0096_p0204a09║梵隆字茂宗，號無住，吳興人。善白描人物山水，師李伯時。高宗極喜其畫，每見輒
B18n0096_p0204a10║品題之，然氣韻筆法，皆不迨龍眠。
B18n0096_p0204a11║法常號牧溪，喜畫龍虎猿鶴蘆雁山水樹石人物，皆隨筆點墨而成，意思簡當，不費妝
B18n0096_p0204a12║飾；但粗惡無古法，誠非雅玩。
B18n0096_p0204a13║月蓬不知何許人？貌古怪，亦不知止宿何地？畫觀音、佛像、羅漢、天王，得古人體
B18n0096_p0204a14║韻。其畫不妄與人，人罕有之。
B18n0096_p0205a01║靜賓號白雲，善作異松怪石，如龍騰虎踞。上寫草字，寺院多收。
B18n0096_p0205a02║瑩玉澗西湖淨慈寺僧。師惠崇畫山水。
B18n0096_p0205a03║蘿窗不知名，居西湖六通寺。與牧溪畫意相侔。子溫，字仲言，號日觀，作水墨葡萄，
B18n0096_p0205a04║自成一家法，人莫能測。又號知歸子。
B18n0096_p0205a05║若芬字仲石，婺州曹氏子。為上竺寺書記，模寫雲山以寓意，求者漸眾，因謂：「世間宜
B18n0096_p0205a06║假不宜真，如錢塘八月潮，西湖雪後諸峯，極天下偉觀，二三子當面蹉過，却求玩道人
B18n0096_p0205a07║數點殘墨，何耶？」歸老家山古澗側流蒼壁間，占勝作亭，扁（匾）曰「玉澗」，因以為號。
B18n0096_p0205a08║又建閣對夫容峯，號夫容峯主。嘗自題畫竹云：「不是之僧親寫，曉來誰報平安？」
B18n0096_p0205a09║仁濟字澤翁，姓童氏，玉澗之甥。書學東坡，墨竹學俞子清，梅學揚補之，自謂「用
B18n0096_p0205a10║心四十年，作花圈稍圓耳」。山水亦得意。
B18n0096_p0205a11║圓悟閩人，號枯崖。能詩，喜作竹石。
B18n0096_p0205a12║慧舟號一山叟，天台人，居西湖長慶寺。能詩，作叢竹，或三二竿，或百十成林，不
B18n0096_p0205a13║見其重複冗雜。
B18n0096_p0205a14║太虛江西人。作竹學鄆王楷。
B18n0096_p0206a01║智葉白描佛像人物。
B18n0096_p0206a02║真惠善畫花果。
B18n0096_p0206a03║希白白描荷花。
B18n0096_p0206a04║德止號清谷，工畫。嘗畫廬山尋真觀二壁，朱文公題其上。
B18n0096_p0206a05║宗師溥光字玄暉，號雪庵，俗姓李氏，大同人。特封昭文館大學士，賜號玄悟大師。
B18n0096_p0206a06║善真行草書，亦善畫；山水學關仝，墨竹學文湖州，俱成趣。
B18n0096_p0206a07║頭陀溥圓字大方，號如庵，俗姓李氏，河南人。於雪庵為法弟。書學雪庵，山水墨竹
B18n0096_p0206a08║俱學黃。
B18n0096_p0206a09║海雲墨竹學㯉軒。
B18n0096_p0206a10║妙圓墨竹頗法度。
B18n0096_p0206a11║智浩號梅軒，墨竹雖少蘊藉，脫洒簡略，得自然趣。
B18n0096_p0206a12║道隱字仲博，號月澗，俗姓李氏，海鹽當湖人。蘭石學趙子固，墨竹宗王翠岩。
B18n0096_p0206a13║允才號雪岑，受業□興石佛寺。墨梅竹似丁子卿。
B18n0096_p0206a14║時溥字君澤，號雨岩，華亭人，居奉賢鄉接待寺。通經律，作詩，亦畫墨竹，三稍（梢）五
B18n0096_p0207a01║葉而已。
B18n0096_p0207a02║智海居燕中。喜畫墨竹，學海雲禪師。
B18n0096_p0207a03║明雪窗畫蘭。
B18n0096_p0207a04║右古尊宿六十餘家，見于王氏畫苑及夏士良圖繪寶鑑，蓋皆德成而後一藝之名隨之，
B18n0096_p0207a05║非捐本而務末也。若唐之翛然、禪月；宋之寂音、妙喜；元之玉澗、海雲；皆僧林
B18n0096_p0207a06║巨擘，意其游戲繪事，令人心目清涼，蓋無適而非說法也。書之以彙，題曰畫禪。