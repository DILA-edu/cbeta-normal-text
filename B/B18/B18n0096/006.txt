B18n0096_p0209a01║
B18n0096_p0209a02║
B18n0096_p0209a03║歷代名畫記（卷三）
B18n0096_p0209a04║
B18n0096_p0209a05║
B18n0096_p0209a06║記兩京外州寺觀畫壁（會昌中多毀折，今亦具戰，亦有好事收得畫壁在人家者。）
B18n0096_p0209a07║兩京寺觀等畫壁
B18n0096_p0209a08║太清宮（殿內絹上寫玄元真是吳）
B18n0096_p0209a09║薦福寺（天后飛白書額）
B18n0096_p0209a10║淨土院門外兩邊，吳畫神鬼，南邊神頭上龍為妙，西廊菩提院，吳畫維摩詰本行變。
B18n0096_p0209a11║律院北廊，張璪、畢宏畫。
B18n0096_p0209a12║西南院佛殿內東壁及廊下行僧，並吳畫，未了。
B18n0096_p0209a13║興善寺殿內壁畫至妙，失人名。（按裴錄云，此寺有劉焉畫，恐是。）
B18n0096_p0209a14║西南舍利塔內曹畫，西面尹琳畫。
B18n0096_p0210a01║東廊從南第三院小殿柱間，吳畫神，工人裝，損。
B18n0096_p0210a02║三藏院閣畫至妙，失人名。
B18n0096_p0210a03║慈恩寺塔內面東西間，尹琳畫，西面菩薩騎獅子，東面騎象。
B18n0096_p0210a04║塔下南門，尉遲畫，西壁千鉢文殊，尉遲畫。
B18n0096_p0210a05║南北兩間及兩門，吳畫并自題。
B18n0096_p0210a06║塔北殿前窗間，吳畫：菩薩殿內，楊庭光畫經變，色損。
B18n0096_p0210a07║大殿東軒廊北壁，吳畫，未了，舊傳是吳，細看不是；大殿東廊從北第一院，鄭虔、畢
B18n0096_p0210a08║宏、王維等白畫。
B18n0096_p0210a09║人院北壁，二神甚妙，失人名。
B18n0096_p0210a10║兩廊壁間，閻令畫；中間及西廊，李果奴畫行僧。
B18n0096_p0210a11║塔之東南中門外偏，張孝師畫地獄變，已剝落。
B18n0096_p0210a12║院內東廊從北第一房間南壁，韋鑾畫松樹。
B18n0096_p0210a13║大佛殿內東壁，好畫，失人名。
B18n0096_p0210a14║中三門裏兩面，尹琳畫神。
B18n0096_p0211a01║龍興觀大門內，吳畫神，已摧剝。
B18n0096_p0211a02║殿內東壁，吳畫明真經變。
B18n0096_p0211a03║北面從西第二門，董諤白畫。
B18n0096_p0211a04║唐安寺塔下，尹琳、李真畫。
B18n0096_p0211a05║北堂內西壁，朱審畫山水。
B18n0096_p0211a06║光宅寺東菩提院內北壁東西偏，尉遲畫降魔等變，殿內吳生、楊廷光畫；又尹琳畫西方
B18n0096_p0211a07║變。
B18n0096_p0211a08║玄真觀殿內玄元及侍真座上，陳靜心畫樂天及神；殿內外，程雅、陳靜心畫。
B18n0096_p0211a09║資聖寺（殷仲容題額）檀章畫中三門東窗間。
B18n0096_p0211a10║南北面，吳畫高僧。
B18n0096_p0211a11║大三門東南壁，姚景仙畫經變。
B18n0096_p0211a12║寺西門直西院外神及院內經變，楊廷光畫。
B18n0096_p0211a13║北圓塔下李真、尹琳絹畫菩薩。
B18n0096_p0211a14║寶剎寺佛殿南，楊契丹畫涅槃等變相（與裴緣同，據裴畫錄亦有鄭畫，今不見也），西廊陳靜眼畫地獄變，又有楊廷光
B18n0096_p0212a01║畫。
B18n0096_p0212a02║興唐寺三門樓下，吳畫神。
B18n0096_p0212a03║東般若院，楊廷光畫山水等。
B18n0096_p0212a04║西院，韓幹畫一行大師真，徐浩書讚；又有吳生、周昉絹畫，中三門內東西偏兩壁，尉遲
B18n0096_p0212a05║畫。
B18n0096_p0212a06║殿軒廊東面南壁，吳畫。
B18n0096_p0212a07║淨土院，董諤、尹琳、楊坦、楊喬畫。
B18n0096_p0212a08║院內次北廊向東塔院內西壁，吳畫金剛變，工人成色，損。
B18n0096_p0212a09║次南廊，吳畫金剛經變及郗后等，并自題。
B18n0096_p0212a10║小殿內，吳畫神、菩薩、帝釋，西壁西方變，亦吳畫。
B18n0096_p0212a11║東南角，吳弟子李生畫金光明經變。
B18n0096_p0212a12║講堂內，楊廷光畫。
B18n0096_p0212a13║菩提寺佛殿內東西壁，吳畫神鬼。西壁工人布色，損；佛殿壁帶間，亦有楊廷光白畫。
B18n0096_p0212a14║殿內東西北壁，並吳畫，其東壁有菩薩轉目視人，法師文漵亡何令工人布色，損矣！
B18n0096_p0213a01║東壁，董諤畫本行經變。
B18n0096_p0213a02║佛殿上構欄，耿昌言畫水族。
B18n0096_p0213a03║佛殿內東壁，楊廷光畫。（據西京記合有鄭畫，今亡。）
B18n0096_p0213a04║萬安觀公主影堂東北小院南行屋門外北壁，李昭道畫山水。
B18n0096_p0213a05║淨域寺（據裴畫錄。此寺有孫尚子畫，今不見。）
B18n0096_p0213a06║三階院東壁，張孝師畫地獄變；杜懷亮書牓子。
B18n0096_p0213a07║院門內外神鬼，王韶應畫，王什書牓子。（王什、杜懷亮書，人罕知，有書迹甚高，似鍾書。）
B18n0096_p0213a08║景公寺東廊南間，東門南壁，畫行僧，轉目視人。
B18n0096_p0213a09║中門之東，吳畫地獄并題
B18n0096_p0213a10║西門內西壁，吳畫帝釋并題，次南廊吳畫。
B18n0096_p0213a11║三門內東西畫至妙，失人名。
B18n0096_p0213a12║青龍寺中三門外東西，王韶應畫。
B18n0096_p0213a13║安國寺東車門直北東壁，北院門外，畫神兩壁及梁武帝郗后等，並吳畫并題。
B18n0096_p0213a14║經院小堂內外，並吳畫。
B18n0096_p0214a01║西廊南頭院，西面堂內南北壁，并中三門外東西壁梵王、帝釋，並楊廷光畫。
B18n0096_p0214a02║三門東西兩壁釋天等，吳畫，工人成色，損。
B18n0096_p0214a03║東廊大法師院塔內，尉遲畫及吳畫。
B18n0096_p0214a04║大佛殿東西二神，吳畫，工人成色，損。
B18n0096_p0214a05║殿內維摩變，吳畫。
B18n0096_p0214a06║東北涅槃變，楊廷光畫。
B18n0096_p0214a07║西壁西方變，吳畫，工人成色，損。
B18n0096_p0214a08║殿內正南佛，吳畫，輕成色。
B18n0096_p0214a09║開元觀西廊院，天尊殿前龍虎君明真經變及西壁，並楊廷光畫。門西窗上下，楊仙喬畫。
B18n0096_p0214a10║雲花寺小佛殿，有趙武端畫淨土變。
B18n0096_p0214a11║西廊北院門上北面，王知慎畫。
B18n0096_p0214a12║寶應寺多韓幹白畫，亦有輕成色者。
B18n0096_p0214a13║佛殿東西二菩薩，亦幹畫，工人成色，損。
B18n0096_p0214a14║西南院小堂北壁，張璪畫山水。
B18n0096_p0215a01║院南門外，韓幹畫側坐毗沙門天王。
B18n0096_p0215a02║北下方西塔院下，邊鸞畫牡丹。
B18n0096_p0215a03║咸宜觀三門兩壁及東西廊，並吳畫。
B18n0096_p0215a04║殿上窗間真人，吳畫。
B18n0096_p0215a05║殿前東西二神，解倩畫。
B18n0096_p0215a06║殿外東頭東西二神，西頭東西壁，吳生并楊廷光畫；窗間寫真及明皇帝上佛公主等圖，
B18n0096_p0215a07║陳閎畫。
B18n0096_p0215a08║永壽寺三門裏，吳畫神。
B18n0096_p0215a09║千福寺（在安定坊，會昌中毀寺後，却置不改舊額。）寺額上官昭容書（毀寺後有僧收得，再置却懸之）。中三門外東行南，太宗皇帝撰聖教序（弘福寺沙
B18n0096_p0215a10║門懷仁集王右軍書），西行楚金和尚法華感應碑（顏魯公書，徐浩題額），碑陰（沙門飛錫撰，吳通微書）。
B18n0096_p0215a11║東塔院（額高力士書）涅槃鬼神（楊惠之書），門屋下內外面，楊廷光白畫鬼神，并門屋下兩面四五間。
B18n0096_p0215a12║西塔院玄宗皇帝題額。
B18n0096_p0215a13║北廊堂內南嶽智顗思大禪師法華七祖及弟子影（弟子壽王主簿韓幹敬貌遺法，弟子沙門飛錫撰頌并書）。繞塔板上傳法二十四
B18n0096_p0215a14║弟子（盧稜伽、韓幹畫裏面，吳生畫時菩薩現，吳生貌），塔北普賢菩薩鬼神，似是尹琳畫（相傳云是楊廷光畫，畫時筆端舍利從空而落）。塔院門兩面內外及
B18n0096_p0216a01║東西向裏各四間，吳畫鬼神帝釋（極妙），塔院西廊（沙門懷案草書）天師真，韓幹畫，此東塔玄宗感夢置之。
B18n0096_p0216a02║楚金真，吳畫彌勒下生變（韓幹正畫，細小稠閻）。
B18n0096_p0216a03║院門北邊碑（顏魯公書，岑勛撰），南邊碑（張芬書），向裏面壁上碑（吳通微書，僧道秀撰），造塔人（木匠李伏橫，石作張愛兒），石井欄篆書（李陽冰，石作張愛兒），
B18n0096_p0216a04║東閣肅宗置（面東碑韓釋木八分書，王據撰），天台智者大師碑（張芬書），佛殿東院西行南院（殿內有李綸畫普賢菩薩，田琳畫文殊師利菩薩）。
B18n0096_p0216a05║崇幅寺（武后題額）西庫，牛昭、王陁子畫山水。
B18n0096_p0216a06║東山亭，劉整畫山水。
B18n0096_p0216a07║西庫門外西壁神，吳畫自題。
B18n0096_p0216a08║化度寺（殷仲容題額）楊廷光、楊仙喬畫本行經變，盧稜伽畫地獄變，今殘兩頭少許耳。
B18n0096_p0216a09║溫國寺淨土院，尹琳畫。三門內，吳畫鬼神。南北窗門畫神，失人名。
B18n0096_p0216a10║定水寺（王羲之題額，從荊州將來。）殿內東壁北二神，西壁三帝釋，並張僧繇畫（從上元縣移來），餘七神及下小神，並
B18n0096_p0216a11║解倩畫。
B18n0096_p0216a12║殿內東壁，孫尚子畫維摩詰，其後屏風，臨古迹帖亦妙。
B18n0096_p0216a13║中間亦孫尚子畫。東間不是孫，亦妙。失人名。
B18n0096_p0216a14║內東西壁及前面門上，並似展畫，甚妙。前面有三圓光，皆突生壁窗間，菩薩亦妙。
B18n0096_p0217a01║奉恩寺中三門外西院北，尉遲畫本國王及諸親族；次塔下小畫，亦尉遲畫。此寺本是乙
B18n0096_p0217a02║僧宅。
B18n0096_p0217a03║龍興寺佛殿，鄭法輪畫。
B18n0096_p0217a04║懿德寺三門樓下兩壁神，中三門東西華嚴變，並妙。三門西廊，陳靜眼畫山水。
B18n0096_p0217a05║大殿內畫極妙，失人名。
B18n0096_p0217a06║勝光寺西北院小殿，南面東西偏門上，王定畫行僧及門間菩薩圓光。
B18n0096_p0217a07║三門外神及帝釋，楊仙喬畫。
B18n0096_p0217a08║三門北南廊，尹琳畫。
B18n0096_p0217a09║塔東南院，周昉畫水月觀自在菩薩，掩障菩薩，圓光及竹，並是劉整成色。
B18n0096_p0217a10║西明寺（玄宗朝南薰殿學士劉子臯書額）入西門南壁，楊廷光畫神，兩鋪成色，損。
B18n0096_p0217a11║東廊東面第一間傳法者圖讚，褚遂良書；第三間利防等，第四間曇柯迦羅，並歐陽通書。
B18n0096_p0217a12║寺東崇福寺壁碾，陳積善畫山水。
B18n0096_p0217a13║三階院蔡金剛，范長壽畫。
B18n0096_p0217a14║淨法寺殿後，張孝師畫地獄變。
B18n0096_p0218a01║東壁范長壽畫（與裴孝源錄同），西壁亦妙，失人名。
B18n0096_p0218a02║空觀寺本周時村佛堂。遶壁當時名手畫，佛堂在寺東廊南院。佛殿南面東西門上，袁子
B18n0096_p0218a03║昂畫。又有三絕，是佛殿門扇、孔雀及二龍。
B18n0096_p0218a04║崇聖寺西殿內，董伯仁畫。
B18n0096_p0218a05║東殿，展子虔畫（展畫與裴錄同），西北，鄭德文畫。
B18n0096_p0218a06║淨景寺（殷仲容題額）
B18n0096_p0218a07║濟度寺（殷仲容題額）
B18n0096_p0218a08║玄都觀殿內，范長壽畫。
B18n0096_p0218a09║海覺寺（歐陽詢題額）三門內，王韶應畫，小殿前面，董畫像。
B18n0096_p0218a10║雙林塔西面，展畫；後面，云是鄭畫，尤妙。
B18n0096_p0218a11║西南院門北壁，畫神失名，甚妙，或云鄭法士。
B18n0096_p0218a12║壽果寺殿內，畫甚妙，失人名。
B18n0096_p0218a13║紀國寺西禪院小堂，鄭法輪畫，甚碎。
B18n0096_p0218a14║褒義寺殿後東西畫，似是王定。
B18n0096_p0219a01║佛殿西壁涅槃變，盧稜迦畫，自題。
B18n0096_p0219a02║西禪院殿內，杜景祥、王元之畫。
B18n0096_p0219a03║大雲寺東浮圖北有塔，俗呼為七寶塔，隋文帝造。馮提伽畫瘦馬并帳幕人物，已剝落。
B18n0096_p0219a04║又東壁北壁，鄭法輪畫；西壁，田僧亮畫；外邊四面，楊契丹畫本行經。（據裴錄，此寺亦有展畫，其田、楊、鄭並同。）
B18n0096_p0219a05║塔東义手下，畫辟邪雙目，隨人轉盻。
B18n0096_p0219a06║三階院窗下，曠野雜獸，似是張孝師。
B18n0096_p0219a07║西南淨土院遶殿僧，至妙，失人名。
B18n0096_p0219a08║永泰寺殿及西廊，李雅畫聖僧。
B18n0096_p0219a09║東廊懸門，楊契丹畫。
B18n0096_p0219a10║東精舍，鄭法士畫滅度變相。
B18n0096_p0219a11║摠持寺門外東西，吳畫，成色，損。
B18n0096_p0219a12║佛殿內西面，孫尚子畫。
B18n0096_p0219a13║三藏院小佛殿四壁，尹琳、李昌畫。
B18n0096_p0219a14║堂內，李重昌畫恩大師影。
B18n0096_p0220a01║莊嚴寺（兩寺並殷令名題額）南門外壁白蕃神，尹琳畫。
B18n0096_p0220a02║中門外東西，盧稜迦畫，兩壁甚大。
B18n0096_p0220a03║祕書省薛稷畫鶴，賀知章題詩，在東祕書廳；郎餘令畫鳳，在書閣柱上；都不成畫，不
B18n0096_p0220a04║堪觀。先亦有小山水在書閣上，今已無。御史臺殿中廳，吳畫山水，據其畫跡，不是吳。
B18n0096_p0220a05║又蕭桂州祐畫山水，將作監劉整畫山水，太常寺太卿後廳，梁洽畫山水。
B18n0096_p0220a06║禪定寺（裴孝源畫錄云，有陳郎見畫。）
B18n0096_p0220a07║西禪寺（裴孝源云，自孫尚子畫。）
B18n0096_p0220a08║開業寺（裴錄云，有曹仲達、李雅、楊契丹、鄭法士畫。）
B18n0096_p0220a09║清禪寺（裴錄云，有鄭法士畫。）
B18n0096_p0220a10║延興寺（裴錄云，有鄭法士、李雅畫。）
B18n0096_p0220a11║已上上都
B18n0096_p0220a12║東都寺觀畫壁
B18n0096_p0220a13║福先寺三階院，吳畫地獄變，有病龍最妙。
B18n0096_p0220a14║寺三門兩頭亦似吳畫（係本寺三階院）
B18n0096_p0221a01║天宮寺三門，吳畫除災患變。板上二菩薩，張僧繇畫（從江南將來）。
B18n0096_p0221a02║長壽寺門裏東西兩壁鬼神，吳畫。
B18n0096_p0221a03║佛殿兩軒行僧，亦吳畫。
B18n0096_p0221a04║菜園精舍內，王韶應畫。
B18n0096_p0221a05║敬愛寺（據裴孝源畫錄云，有孫尚子畫，彥遠按：敬愛寺是中宗皇帝為高宗武后置，孫尚子是隋朝畫乎，裴君所記為謬矣。）佛殿內菩薩樹下彌勒菩薩塑像。麟德二年自內
B18n0096_p0221a06║出。王玄策取到西域所圖菩薩像為樣（巧兒張壽宋朝塑，王玄策指揮，李安貼金）。東間彌勒像（張智藏塑，即張壽之弟也。陳永承成），西間彌勒
B18n0096_p0221a07║像（竇弘果塑，已上三處像光及化生等，並是劉爽刻），殿中門西神（竇弘果塑），殿中門東神（趙震贊塑，今謂之聖神也），此一殿功德並妙。選巧工各騁奇
B18n0096_p0221a08║思，莊嚴華麗，天下共推。西禪院殿內佛事并山（並竇弘果塑），東禪院般若臺內佛事，中門兩神，
B18n0096_p0221a09║大門內外四金剛，并獅子崑崙各二，并迎送金剛神王，及四大獅子，兩食堂、講堂、兩聖
B18n0096_p0221a10║僧（已上並是竇弘果塑），大殿內東西面壁畫（劉行臣描），維摩詰盧舍那（並劉行臣描，趙龕成自餘並聖曆已後劉茂德、皇甫節共成），法華太子變（劉茂德成，即行臣子），
B18n0096_p0221a11║西壁西方佛會（趙武端描），十六觀及閻羅王變（劉阿祖描），西禪院北壁華嚴變（張法受描），北壁門西一間佛會及
B18n0096_p0221a12║山水（何長壽描）、人物等（張法受描趙龕成）；東西兩壁西方彌勒變，并禪院門外道西行道僧（並神龍後王韶應描董忠成）；禪院內
B18n0096_p0221a13║西廊壁畫（開元十年吳道子描），日藏月藏經變，及業報差別變（吳道子描。翟琰成。罪福報應，是雜手成，所以色損也）；東禪院殿內十輪變
B18n0096_p0221a14║（武靜藏描），東壁西方變（蘇思忠描，陳慶子成），殿間菩薩及內廊下壁（武靜藏描，陳慶子成），講堂內大寶帳（開元三年史小淨起樣，隨隱起等是張阿乾，生銅作并蠟樣是李正、王
B18n0096_p0222a01║兼亮、郭兼子），天后大香爐（高五尺五寸，闊四尺，重二千斤），又大金銅香爐（毛婆羅樣後更加木座及須彌山浮趺等，高一丈二尺，張阿乾蠟樣），金銅幡十三口（長一丈二尺，張李
B18n0096_p0222a02║八寫并成），畫絹幡十三口（金銅脚長一丈二尺，張李八寫并成，又四口亦長一丈二尺，雜手成）。
B18n0096_p0222a03║大院紗廊壁行僧中門內已西（並趙武端描，惟唐三藏是劉行臣描亦成），中門內已東五僧（師奴描），第六僧已東，至東行南頭
B18n0096_p0222a04║第二門已南（並劉行臣描），已北（並趙武端描，或云劉行臣描），中門西邊紗廊外面（並聖曆已後劉茂德描，陳庶子成），中門內立神，大門內坐神
B18n0096_p0222a05║（並劉行臣描），中門東立神，及神之東西兩鬼（聖曆後有神英法師，令何長壽掃却，欲重描。神英京兆黨何生，洛下眾僧黨劉行臣。時人以何生雖善山水，至於畫神不如劉。劉為關東獨步，與西京長壽齊名，洛下之意，抑
B18n0096_p0222a06║何進劉，不許神英之請，還遣行臣之子茂德續其父畫，今中門東神及兩鬼腰已上新接者，亦不逮其父矣）。其日藏月藏經變有病龍，又妙於福先寺者。殿內則天真、
B18n0096_p0222a07║山亭院十輪經變，華嚴經，並武靜藏畫。龍王面上蜥蜴及懷中所抱鷄，尤妙。山亭院北
B18n0096_p0222a08║及門樓內兩廂，震亶、支提二神，並劉行臣畫。今暗。第二門東神亦行臣畫，今暗。（彥遠遊西
B18n0096_p0222a09║京寺觀不得遍，惟敬愛寺得細探討，故為詳備。）
B18n0096_p0222a10║龍興寺西禪院殿東頭，展畫八國王分舍利。
B18n0096_p0222a11║大雲寺門東兩壁鬼神，佛殿上菩薩六軀，淨土經變，閣上婆叟仙，並尉遲畫。黃犬及鷹
B18n0096_p0222a12║最妙。
B18n0096_p0222a13║弘聖寺陳靜眼、張志畫。
B18n0096_p0222a14║昭成寺西廊障日西域記圖，楊廷光畫。
B18n0096_p0223a01║三門下護法二神，張遵禮畫。
B18n0096_p0223a02║香爐兩頭淨土變、藥師變，程遜畫。
B18n0096_p0223a03║聖慈寺西北禪院，程遜畫。本行經變，維摩詰并諸功德，楊廷光畫。
B18n0096_p0223a04║弘道觀東封圖是吳畫，兩京記乃云非名手畫，誤也。城北老君廟吳畫，杜甫詩云：「五聖
B18n0096_p0223a05║聯龍袞，千官列雁行；畫手看前輩，吳生獨擅場。」
B18n0096_p0223a06║光嚴寺（裴孝源云，有董伯仁畫。）天女寺（裴云，有展畫，今不見。）
B18n0096_p0223a07║已上東都
B18n0096_p0223a08║會昌五年，武宗毀天下寺塔，兩京各留三兩所，故名畫在寺壁者，唯存一二。當時有好
B18n0096_p0223a09║事或揭取，陷於屋壁。已前所記者，存之蓋寡。先是宰相李德裕鎮浙西，創立甘露寺，
B18n0096_p0223a10║唯甘露不毀，取管內諸寺畫壁，置於寺內，大約有：
B18n0096_p0223a11║顧愷之畫維摩詰，在大殿外西壁；
B18n0096_p0223a12║戴安道文殊，在大殿外西壁；
B18n0096_p0223a13║陸探微菩薩，在殿後面；
B18n0096_p0223a14║謝靈運菩薩六壁，在天王堂外壁；
B18n0096_p0224a01║張僧繇神，在禪院三聖堂外壁；
B18n0096_p0224a02║張僧繇菩薩十壁，在大殿兩頭；
B18n0096_p0224a03║張僧繇菩薩并神，在文殊堂外壁；
B18n0096_p0224a04║展子虔菩薩兩壁，在大殿外；
B18n0096_p0224a05║韓幹行道僧四壁，在文殊堂內；
B18n0096_p0224a06║陸曜行道僧四壁，在文殊堂內前面；
B18n0096_p0224a07║唐湊十善十惡，在三門外兩頭；
B18n0096_p0224a08║吳道玄僧二軀，在釋迦道場外壁；
B18n0096_p0224a09║吳道玄鬼神，在僧迦和尚南外壁；
B18n0096_p0224a10║王陁子須彌山海水，在僧伽和尚外壁。（顧畫維摩詰，初置甘露寺中，後為虞尚書簡辭所取，寶於家以匣之。大中七年，今上因訪宰臣，此畫，遂詔壽州刺史盧簡辭求以進，賜之金帛，以畫示百官後，收入內。）