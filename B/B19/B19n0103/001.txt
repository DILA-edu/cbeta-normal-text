B19n0103_p0001a01║禪林象器箋
B19n0103_p0001a02║神京妙心龍華沙懣道忠無著甫輯
B19n0103_p0001b01║
B19n0103_p0001b02║第一類　區界門
B19n0103_p0001b03║
B19n0103_p0001b04║●叢林
B19n0103_p0001b05║智度論云。僧伽秦言眾。多比丘一處和合。是名僧
B19n0103_p0001b06║伽譬如大樹叢聚。是名為林。一一樹。不名為林。除
B19n0103_p0001b07║一一樹。亦無林。如是。一一比丘。不名為僧。除一一
B19n0103_p0001b08║比丘。亦無僧。諸比丘和合。故僧名生。
B19n0103_p0001b09║祖庭事苑云。梵語貧婆那。此云叢林。大論云（如上所引）。
B19n0103_p0001b10║又大莊嚴論云。如是眾僧者。乃是勝智之叢林。一
B19n0103_p0001b11║切諸善行。運集在其中。又雜阿含二十五。佛告阿
B19n0103_p0001b12║難。汝遙見彼青色叢林否。唯然已見。是處名曰優
B19n0103_p0001b13║留曼荼山。如來滅後百歲。有商人子。名優波掘多。
B19n0103_p0001c01║當作佛事。教授師中。最為第一。即四祖優波毱多。
B19n0103_p0001c02║梵音楚夏爾。以祖師居之。今禪庭稱叢林也。
B19n0103_p0001c03║忠曰。優留曼荼山在摩偷羅國。見雜阿含。又以
B19n0103_p0001c04║優波毱多所居青色叢林。今禪庭稱叢林者。睦
B19n0103_p0001c05║菴附會也。固無根據矣。
B19n0103_p0001c06║寶積經菩薩見實會云。過去有王。名曰尼彌。了達
B19n0103_p0001c07║諸法。如法為王。（乃至）三十三天欲得見彼尼彌王。帝
B19n0103_p0001c08║釋天主即告御臣名摩多棃莊嚴千馬寶車。往閻
B19n0103_p0001c09║浮提鞞提呵國迎尼彌王。（乃至）爾時摩多棃又復將
B19n0103_p0001c10║王到須彌頂。爾時尼彌王遙見青茂叢林。告摩多
B19n0103_p0001c11║棃言。彼林定是不顛倒眾生。所居之處。摩多棃言。
B19n0103_p0001c12║大王。此是忉利諸天善法之堂（廣說如彼）。
B19n0103_p0001c13║宋高僧傳石霜諸禪師傳云。諸得石霜山。便議終
B19n0103_p0002a01║焉之志（云云）。堂中老宿。長坐不臥。屹若椔杌。天下謂
B19n0103_p0002a02║之石霜枯木眾。是也。南方謂之叢林者。翻禪那。為
B19n0103_p0002a03║功德叢林也。
B19n0103_p0002a04║大乘義章云。禪者。是其中國之言。此飜名為思惟
B19n0103_p0002a05║修習。亦云功德叢林。（乃至）功德叢林者。從果為名。智
B19n0103_p0002a06║慧神通。四無量等。是其功德。眾德積聚。說為叢林。
B19n0103_p0002a07║定能生之因。從果目。是故說為功德叢林。
B19n0103_p0002a08║中峯本禪師東語西話云。世稱叢林者。蓋取喻於
B19n0103_p0002a09║草木也。法道之所寄。材器之所從出焉。然草木培
B19n0103_p0002a10║植則豐。沾濡則榮。霜雪則彫。斧斤則敗。叢林以無
B19n0103_p0002a11║上大道為培植。以慈悲喜捨為沾濡。以偷安利養
B19n0103_p0002a12║為霜雪。以貪欲瞋恚為斧斤。主叢林者。不諳其培
B19n0103_p0002a13║植之道。沾濡之理。則草木病矣。况偷安利養之霜
B19n0103_p0002a14║雪。貪欲瞋恚之斧斤。時時斫伐。而殞穫之。故其草
B19n0103_p0002a15║木。區萌芽蘖。猶不暇。而欲望叢林之盛。材器之萃。
B19n0103_p0002a16║難矣哉。
B19n0103_p0002a17║聯燈會要。智門光祚禪師章云。示眾云。汝等諸人。
B19n0103_p0002b01║橫擔拄杖。出一叢林。入一叢林。儞道。叢林有幾種。
B19n0103_p0002b02║或有栴檀叢林。栴檀圍繞。或有荊棘叢林。荊棘圍
B19n0103_p0002b03║繞。或有荊棘叢林栴檀圍繞。或有栴檀叢林荊棘
B19n0103_p0002b04║圍繞。只如四種叢林。是汝諸人。在阿那箇叢林裏。
B19n0103_p0002b05║安身立命。若無安身立命處。虗踏破草鞋。閻羅王
B19n0103_p0002b06║徵儞草鞋錢。有日在。
B19n0103_p0002b07║忠按四種叢林出智度論說。彼荊棘作伊蘭。
B19n0103_p0002b08║智度論云。如栴檀譬喻經中說。有栴檀林伊蘭
B19n0103_p0002b09║圍之。有伊蘭林栴檀圍之。有栴檀栴檀以為叢
B19n0103_p0002b10║林。有伊蘭伊蘭自相圍遶。佛諸阿羅漢。亦復如
B19n0103_p0002b11║是。佛住善法解脫中。諸阿羅漢亦住善法解脫
B19n0103_p0002b12║中。住法相應。眷屬莊嚴。佛以大眾圍遶。如須彌
B19n0103_p0002b13║山王十寶山圍遶。如白香象王白香象圍遶。如
B19n0103_p0002b14║師子王師子眾圍遶。佛亦如是。佛為世間無上
B19n0103_p0002b15║福田。與諸弟子圍遶共住。
B19n0103_p0002b16║華嚴經淨行品云。若見叢林。當願眾生。諸天及人。
B19n0103_p0002b17║所應敬禮。
B19n0103_p0003a01║長阿含經世記經閻浮提洲品。說閻浮樹邊空
B19n0103_p0003a02║地。種種叢林名。
B19n0103_p0003a03║
B19n0103_p0003a04║●五山
B19n0103_p0003a05║支那五山者。一徑山興聖萬壽寺（在杭州臨安府）。二阿育
B19n0103_p0003a06║王山鄮峯廣利寺（在明州慶元府）。三太白山天童景德寺
B19n0103_p0003a07║（在明州慶元府）。四北山景德靈隱寺（在杭州臨安府）。五南山淨慈
B19n0103_p0003a08║報恩光孝寺（在杭州臨安府武林縣）。
B19n0103_p0003a09║宋濂護法錄覺原禪師遺衣塔銘序曰。浮圖之為
B19n0103_p0003a10║禪學者自隋唐以來。初無定止。惟借律院以居。至
B19n0103_p0003a11║宋而樓觀方盛。然猶不分等第。惟推在京鉅剎為
B19n0103_p0003a12║之首。南渡後。始定江南。為五山十剎。俾其拾級而
B19n0103_p0003a13║升。黃梅曹溪諸道塲。反不與其間。則其去古也。益
B19n0103_p0003a14║遠矣。元氏有國。文宗潛邸在金陵。及至臨御。詔建
B19n0103_p0003a15║大龍翔集慶寺獨冠五山。蓋矯其弊也。國朝因之。
B19n0103_p0003a16║錫以新額。就寺建官。摠轄天下僧尼。
B19n0103_p0003a17║虎關鍊和尚曰。唐土五山。起於大慧已後。當時靈
B19n0103_p0003b01║隱寺兄弟。會于直指堂（在法堂傍）議定五山。非朝廷之
B19n0103_p0003b02║制矣。一徑山二靈隱等也。或問靈隱何因得獨議
B19n0103_p0003b03║定耶。答曰。靈隱之在京都內也如日本平安城有
B19n0103_p0003b04║北山。徑山則隔遠。如平安於東大寺。故靈隱兄弟。
B19n0103_p0003b05║得專定之。又徑山本小剎。至大慧初為巨剎。此時
B19n0103_p0003b06║王都在杭州也。
B19n0103_p0003b07║中峯本禪師山房夜話云。及達磨東邁。百丈未生。
B19n0103_p0003b08║牛頭橫出一枝。南北宗分兩派。皆腰鎌荷鍤。火種
B19n0103_p0003b09║刀耕。執爨負舂。鶉衣丐食。鐵石身心。氷霜懷抱。以
B19n0103_p0003b10║佛祖大事因緣。一肩負荷。了無畏怯。蓋行處既親
B19n0103_p0003b11║所到必的矣。彼時安有五山十剎之廣居。三玄五
B19n0103_p0003b12║位之奇唱。放收殺活之異作。拈頌判別之殊音。不
B19n0103_p0003b13║加雕琢。而玉本無瑕。安用規模。而眼元自正。自百
B19n0103_p0003b14║丈建叢林已來。廣田大宅。指顧如意。其柰正因日
B19n0103_p0003b15║墜。謬妄日滋。紀綱日繁。禮義日削。
B19n0103_p0003b16║敕修清規遊方參請云。住持遇名勝相看。就送客
B19n0103_p0003b17║位回禮（云云）。而五山大方。則不回禮。
B19n0103_p0004a01║日本皇都五山者。一靈龜山天龍資聖寺（五山第一）。開
B19n0103_p0004a02║山夢窓疎石（嗣高峯）。號正覺心宗普濟玄猷佛統大
B19n0103_p0004a03║圓國師。二萬年山相國承天寺勸請夢窓為開山。
B19n0103_p0004a04║春屋妙葩（嗣夢窓）。為第二世號智覺普明國師。三東
B19n0103_p0004a05║山建仁寺開山明菴榮西（嗣虗菴）號千光祖師。四慧
B19n0103_p0004a06║日山東福寺開山圓爾辯圓（嗣無準）號聖一國師。五
B19n0103_p0004a07║京師山（又名九重山）萬壽寺兩開山。十地覺空上人。及
B19n0103_p0004a08║東山湛照寶覺禪師（同嗣聖一）。瑞龍山太平興國南禪
B19n0103_p0004a09║寺（五山之上）。開山無關普門（嗣聖一）號大明國師。此山為
B19n0103_p0004a10║五山之冠矣。蓋準中華天界大龍翔集慶寺冠於
B19n0103_p0004a11║五山也。
B19n0103_p0004a12║日本鐮倉五山者。一巨福山建長興國寺。開山蘭
B19n0103_p0004a13║溪道隆（嗣無明）號大覺禪師。二瑞鹿山圓覺興聖寺
B19n0103_p0004a14║開山子元祖元（自號無學嗣無準）號圓滿常照國師佛光
B19n0103_p0004a15║禪師。三龜谷山金剛壽福寺。開山明菴榮西（嗣虗菴）。
B19n0103_p0004a16║四金峯山淨智寺開山大休正念（嗣石沒）。號佛源禪
B19n0103_p0004a17║師。準開山南洲宏海（嗣兀菴）。號真應禪師。五稻荷山
B19n0103_p0004b01║淨妙寺。開山退耕行勇（嗣明菴）。
B19n0103_p0004b02║夢巖應和尚旱霖集云。應子從容曰。二三子。欲聞
B19n0103_p0004b03║五山十剎之故乎。五山之稱。古無今有。今有何。貴
B19n0103_p0004b04║寺不貴人也。古無何。貴人不貴寺也。古者雖窮鄉
B19n0103_p0004b05║遠地。蟒巖虎穴。有有道之人處。則有志之士。四方
B19n0103_p0004b06║萬里麇至。王公大人。望山而拜。過者不敢唾其地。
B19n0103_p0004b07║如佛之所住。何寺院大小之問乎。厥後檀信。競造
B19n0103_p0004b08║大寺。擇名德主之。人以為道德之所在。而食之豐
B19n0103_p0004b09║約。眾之多寡。不較矣。今者。乃官差住持。僧園加富。
B19n0103_p0004b10║而費用殷繁。五山之稱。由此而著。彼方乃吳越錢
B19n0103_p0004b11║王置之。後世沿焉不革。此方乃關東平元師置之。
B19n0103_p0004b12║平氏亡。南朝先皇。陞南禪為第一。近代又加天龍
B19n0103_p0004b13║餘並如舊。法運將季。外衛者不視不擇。由此妄庸
B19n0103_p0004b14║之徒。埀涎聲利。以機巧以狐媚。濫膺竊據。紛焉沓
B19n0103_p0004b15║然。成風成俗也。雖謂聚學者。但以濡沫小惠。羈縻
B19n0103_p0004b16║其心。學者又貌敬腹非。上下交相欺。蓋牙儈履狶
B19n0103_p0004b17║之不如也。遂使古佛叢林。忍訽于柳柳州鐵爐步
B19n0103_p0005a01║志者。蓋斯輩歟。不思五山位名之弊。臻于此極。嗚
B19n0103_p0005a02║呼堯舜如在井。則以為鼃黽乎。鼃黽如在天。則以
B19n0103_p0005a03║為蛟龍乎。果無此理。則託物焉欲身之立名之揚
B19n0103_p0005a04║者。不亦甚惑乎。浮光幻影。須臾變謝。來報之說不
B19n0103_p0005a05║誣。則吁可恐哉。二三子。一日意行出通衢。偶見禪
B19n0103_p0005a06║衲有遠行之色者。問之何往。曰京師南禪。或曰相
B19n0103_p0005a07║陽建長。住持者誰歟。曰不知。或曰某人。某人言可
B19n0103_p0005a08║為法行可為師否。三種住持。十科僧業。具闕何如。
B19n0103_p0005a09║曰不知。且其人與子親舊而省覲耶。又以富囊褚
B19n0103_p0005a10║好施予有所于求耶。曰並無之。若爾遠趨奚為。曰
B19n0103_p0005a11║天下之望剎也。濫厠僧倫。不一日掛錫於其間不
B19n0103_p0005a12║亦恨乎。主人賢否何恤。遂行。余自語曰。甚哉後生
B19n0103_p0005a13║之無識也。假如嘯此等之族。千百圍遶。鐘鼓闛鞳。
B19n0103_p0005a14║飯氣饙餾。但是一閧之市。而住持蓋其平也。豈佛
B19n0103_p0005a15║祖建立。永延慧命之本意也耶。
B19n0103_p0005a16║忠曰天竺亦有五山名。或言準之立支那五山。
B19n0103_p0005a17║我未見其本說。今且錄於茲。
B19n0103_p0005b01║智度論云。問曰。佛何以多住王舍城答曰。以坐
B19n0103_p0005b02║禪精舍多故。餘處無有。如竹園鞞婆羅跋恕。薩
B19n0103_p0005b03║多般那求呵。因陀世羅求呵。薩簸恕魂直迦鉢
B19n0103_p0005b04║婆羅。耆闍崛。五山中。有五精舍。竹園在平地。
B19n0103_p0005b05║法華文句云。有五精舍。鞞婆羅跋恕此云天
B19n0103_p0005b06║主穴。薩多般那求訶。此云七葉穴。因陀世羅
B19n0103_p0005b07║求訶。此云虵神山。薩簸恕魂直迦鉢婆羅。此
B19n0103_p0005b08║云少獨力山。五是耆闍崛山。　又云耆闍崛
B19n0103_p0005b09║山者。此飜靈鷲。亦曰鷲頭。云狼跡。
B19n0103_p0005b10║
B19n0103_p0005b11║●十剎
B19n0103_p0005b12║忠曰。剎者剎竿之義。寺前樹剎竿。故稱寺為剎也。
B19n0103_p0005b13║剎竿見器物門。
B19n0103_p0005b14║支那十剎者。一中天竺山天寧萬壽永祚寺（在杭州臨
B19n0103_p0005b15║安府）。二道塲山護聖萬壽寺（在湖州烏程縣）。三蔣山太平興
B19n0103_p0005b16║國寺（在建康上元府）。四萬壽山報恩光孝寺（在蘇州平江府）。五雪
B19n0103_p0005b17║竇山資聖寺（在明州慶元府）。六江心山龍翔寺（在溫州永嘉縣）。七
B19n0103_p0006a01║雪峯山崇聖寺（在福州侯官縣）。八雲黃山寶林寺（在婺州金華縣）。
B19n0103_p0006a02║九虎丘山雲巖寺（在蘇州平江府）。十天台山國清教忠寺
B19n0103_p0006a03║（在台州天台縣）。
B19n0103_p0006a04║日本十剎者。曆應五年所定。一淨智寺（在相模）。二禪
B19n0103_p0006a05║興寺（在相模）。三聖福寺（在筑前）。四萬壽寺（在山城）。五東勝
B19n0103_p0006a06║寺（在相模）。六萬壽寺（在相模）。七長樂寺（在上野）。八真如寺
B19n0103_p0006a07║（在山城）。九安國寺（在山城）。十萬壽寺（在豐後）。
B19n0103_p0006a08║康曆年中。重議定。一萬年山等持寺（在山城一山號鳳凰）。
B19n0103_p0006a09║開山夢窓疎石。二靈龜山臨川寺（在山城）。開山夢窓
B19n0103_p0006a10║疎石。三安國山聖福寺（在筑前博多）。開山明菴榮西。四
B19n0103_p0006a11║萬年山真如寺（在山城）。開山子元祖元。五神鷄山安
B19n0103_p0006a12║國寺（在山城舊號北禪寺）。開山大同。六蔣山興聖萬壽寺（在豐
B19n0103_p0006a13║後）。開山直翁智侃。七巨鰲山興國清見寺（在駿河）。開
B19n0103_p0006a14║山關聖。八瑞雲山定林寺（在美濃）。開山高峯顯日。九
B19n0103_p0006a15║覺雄山大福田寶幢寺（在山城）。開山春屋妙葩。十龍
B19n0103_p0006a16║嵨山崇禪寺（在出羽）。開山春屋妙葩。
B19n0103_p0006a17║爾後歷代沿革。不得悉記。
B19n0103_p0006b01║
B19n0103_p0006b02║●甲剎
B19n0103_p0006b03║十剎之外。甲於禪剎者。為甲剎支那甲剎。有龍翔
B19n0103_p0006b04║山集慶寺。華藏山顯報寺等。不得盡錄。
B19n0103_p0006b05║日本甲剎有平安山佛心寺。靈龜山景德寺等。不
B19n0103_p0006b06║得盡錄。
B19n0103_p0006b07║
B19n0103_p0006b08║●隣封
B19n0103_p0006b09║忠曰。隣寺隣山言隣封。封者封疆也。
B19n0103_p0006b10║敕修清規。尊宿遷化有隣封遺書。
B19n0103_p0006b11║
B19n0103_p0006b12║●山隣
B19n0103_p0006b13║忠曰。大德寺妙心寺稱山隣矣。吾聞諸先師。蓋為
B19n0103_p0006b14║其在五山之隣封也。或曰。五山僧。自稱叢林。貶大
B19n0103_p0006b15║德妙心。稱山林。故五山僧。製大德妙心長老入寺
B19n0103_p0006b16║疏。多用山林兩字。意在輕侮。謂我輩居公方官寺。
B19n0103_p0006b17║渠自居山林也。余謂。此說差矣。夫大德妙心。天子
B19n0103_p0007a01║敕願寺。豈可貶稱哉。五山亦各有山號而各稱叢
B19n0103_p0007a02║林豈非山林耶。故支那五岳。亦有以山林稱之者。
B19n0103_p0007a03║居頂圓菴集木菴再住天童京城方外交疏云。聖
B19n0103_p0007a04║人同一心。豈分竺乾洙泗。天下無二道。何論鐘鼎
B19n0103_p0007a05║山林（止此）蓋鐘鼎。謂儒在朝廷。山林謂釋在佛寺。又
B19n0103_p0007a06║愚菴及禪師錄。淨慈冬至小參云。千載南屏古道
B19n0103_p0007a07║塲。目前無法可論量。群陰銷盡陽生也。四海同瞻
B19n0103_p0007a08║化日長。如是則鐘鼓山林依舊。太平氣象維新（止此）。
B19n0103_p0007a09║夫天童淨慈皆居五山之一。住天童疏。而居頂有
B19n0103_p0007a10║此詞。淨慈小參。而愚菴有此言。則山林之目。何在
B19n0103_p0007a11║貶抑。故其說無謂矣。又敕修清規。聖節疏語曰。山
B19n0103_p0007a12║林鐘鼓樂化日之舒長。草木昆蟲被膏澤之滲漉
B19n0103_p0007a13║（止此）。此之疏。五山大方。蕞剎巨剎。可皆通用而取蘇
B19n0103_p0007a14║軾句。成山林鐘鼓之語。五山亦可稱山林矣。又叢
B19n0103_p0007a15║林者。凡眾僧所集處之稱。五岳何得專稱而令他
B19n0103_p0007a16║不稱哉。
B19n0103_p0007a17║東坡贈清凉寺和長老詩云。老去山林徒夢想。
B19n0103_p0007b01║雨餘鐘鼓更清新。
B19n0103_p0007b02║
B19n0103_p0007b03║●十方剎
B19n0103_p0007b04║忠曰。請諸方名宿住持。不拘甲乙。故為十方剎也。
B19n0103_p0007b05║敕修清規請新住持云。凡十方寺院住持虗席。必
B19n0103_p0007b06║聞于所司。伺公命下。庫司會兩序勤舊茶議。發專
B19n0103_p0007b07║使。修書製疏茶湯榜。請書記為之。
B19n0103_p0007b08║義堂信禪師日工集云。上杉兵部來。和會報恩永
B19n0103_p0007b09║式。堂曰。昔十方諸檀為先師造寺。不可勝計。特以
B19n0103_p0007b10║天龍為十方剎。兵部曰。吾聞臨川以下。大小寺院。
B19n0103_p0007b11║皆為度弟院。今此瑞泉又然。
B19n0103_p0007b12║空華集云。天龍資聖寺以本備十方之居。故先師
B19n0103_p0007b13║不允徒弟者掛搭（詳職位門淨頭處）。
B19n0103_p0007b14║飜譯名義集云。裕師寺誥云。寺是攝十方一切眾
B19n0103_p0007b15║僧。修道境界。法為待一切僧經游來往。受供處所
B19n0103_p0007b16║無彼無此無主無客。僧理平等。同護佛法故。其中
B19n0103_p0007b17║飲食眾具。悉是供十方。凡聖同有。鳴鐘作法。普集
B19n0103_p0008a01║僧眾。同時共受。與檀越作生福之田。如法及時者。
B19n0103_p0008a02║皆無遮礙。是宜開廓遠意除蕩鄙懷。不恡身財。護
B19n0103_p0008a03║持正法。
B19n0103_p0008a04║忠曰。寺誥十方義與請十方僧住持少異焉然
B19n0103_p0008a05║寺通十方。則其義同。
B19n0103_p0008a06║
B19n0103_p0008a07║●度弟院
B19n0103_p0008a08║忠曰。未詳何義。蓋對十方剎為言。則己所度之弟
B19n0103_p0008a09║子令住持之。甲乙而傳者（又見稱呼門度弟處）。
B19n0103_p0008a10║義堂日工集云。神崎某。以寺施與。余堅却之曰。凡
B19n0103_p0008a11║今時以度弟院為資者。天下皆是也余則不然。以
B19n0103_p0008a12║有三寶互用之誡也。　又云府君賜東榮寺。為度
B19n0103_p0008a13║弟院。　又云承新規。改度弟院為十方。則許預十
B19n0103_p0008a14║剎。余伏以臨川已為十剎首。是度弟也。當寺及普
B19n0103_p0008a15║門亦皆度弟諸方以為何如哉。府君僧錄皆頷之。
B19n0103_p0008a16║
B19n0103_p0008a17║●受業院
B19n0103_p0008b01║首受出家業寺院也（受業義見稱呼門受業師）
B19n0103_p0008b02║傳燈錄云。福州古靈神讚禪師。本州大中寺受業。
B19n0103_p0008b03║後行脚遇百丈開悟。却廻本寺。受業師。問曰。汝離
B19n0103_p0008b04║吾在外得何事業。曰並無事業。遂有蜂鑽窓紙因
B19n0103_p0008b05║緣
B19n0103_p0008b06║
B19n0103_p0008b07║●常住
B19n0103_p0008b08║敕修清規副寺云。掌常住金穀錢帛米麥出入。
B19n0103_p0008b09║　又典座云。護惜常住不得暴殄。　又莊主云。有補
B19n0103_p0008b10║常住。而消禍未萌。　又辦道具。濾水囊云。常住若
B19n0103_p0008b11║不濾水。罪歸主執之人。
B19n0103_p0008b12║忠曰。常住者。行事鈔隨戒釋相篇云。僧物有四種。
B19n0103_p0008b13║一者。常住常住。謂眾僧舍宇什物。樹木田園。僕畜
B19n0103_p0008b14║米麥等物。以體局當處。不通餘界。但得受用不通
B19n0103_p0008b15║分賣故重言常住也。云云（器物門常住物處詳引四種）今禪林
B19n0103_p0008b16║總轄常住僧物之所。又謂之常住。所謂千年常住
B19n0103_p0008b17║也（二者十方常住三者現前現前。四者十方現前詳釋如彼）。
B19n0103_p0009a01║釋氏要覽云。增輝記。梵云拓鬬提奢。唐言四方僧
B19n0103_p0009a02║物但筆者訛。拓為招。去鬬奢留提。故稱招提。即今
B19n0103_p0009a03║十方住持寺院。是也。
B19n0103_p0009a04║廣燈錄洞山聰禪師章云。僧問。無根樹子。向什麼
B19n0103_p0009a05║處栽。師云。千年常住一朝僧。
B19n0103_p0009a06║羅湖野錄云。明州啟霞宏禪師。院之山林深秀。有
B19n0103_p0009a07║貴人卜葬所親迎柩至。宏堅臥其穴。不克喪事。郡
B19n0103_p0009a08║守仇待制遣人諭之曰。千年常住。一朝僧。長老何
B19n0103_p0009a09║苦爭耶。宏曰。不可以一朝僧。壞千年常住。貴人亦
B19n0103_p0009a10║賢者。善其言而改圖。
B19n0103_p0009a11║中峯本禪師山房夜話云。今之苾蒭。於所為處。動
B19n0103_p0009a12║背至理。惟務惡求。如片地之不獲。或多財以壓之。
B19n0103_p0009a13║或重勢以臨之。或搆罪以恐之。或挾術以勝之。雖
B19n0103_p0009a14║成就於一時。皆煩惱業根。豈福田利益者哉。競以
B19n0103_p0009a15║千年常住一朝僧之說。為張本。殊不思千年常住
B19n0103_p0009a16║苟非定慧資熏自他兼利。必何所從而得耶。或罔
B19n0103_p0009a17║其所自。是猶捨池而招明月。棄樹以集眾鳥。理豈
B19n0103_p0009b01║然哉。
B19n0103_p0009b02║禪林寶訓云。妙喜曰。安著禪和子。不過錢穀而
B19n0103_p0009b03║已。時萬菴以謂不然。計常住所得。善能撙節浮
B19n0103_p0009b04║費。用之有道錢穀不勝數矣。何足為慮。然當今
B19n0103_p0009b05║住持。惟得抱道衲子。為先。
B19n0103_p0009b06║虗堂和尚徑山錄有朝廷降賜度牒二十道。入
B19n0103_p0009b07║常住修造上堂
B19n0103_p0009b08║
B19n0103_p0009b09║●公界
B19n0103_p0009b10║公道之疆界也。
B19n0103_p0009b11║敕修清規日用軌範云。不得以兩邊公界手巾拭
B19n0103_p0009b12║頭面。公界手巾。係著衣後淨手拭之。以披五條也。
B19n0103_p0009b13║
B19n0103_p0009b14║●塔頭
B19n0103_p0009b15║祖師塔處也。
B19n0103_p0009b16║臨濟玄禪師錄云。師到達磨塔頭。塔主云。長老先
B19n0103_p0009b17║禮佛。先禮祖。師云。佛祖俱不禮。塔主云。佛祖與長
B19n0103_p0010a01║老是什麼冤家。師便拂袖而出。
B19n0103_p0010a02║
B19n0103_p0010a03║●子院
B19n0103_p0010a04║叢林諸院。依附本寺者。為子院。
B19n0103_p0010a05║
B19n0103_p0010a06║●都道塲
B19n0103_p0010a07║都道塲者。每郡縣。建祝壽道塲。以為一郡一縣聚
B19n0103_p0010a08║會祈禱之處。義堂日工集云。唐土每城裡有都道
B19n0103_p0010a09║塲。諸宗集會祝聖（止此）。是也。
B19n0103_p0010a10║敕修清規聖節云。或住持赴郡縣都道塲所歸時。
B19n0103_p0010a11║鳴鐘集眾。門迎。詣方丈問訊。
B19n0103_p0010a12║僧史略云。魏大武帝始光二年。立道塲。至神䴥四
B19n0103_p0010a13║年。敕州鎮。悉立道塲。慶帝生日（報禱門聖節詳引）。
B19n0103_p0010a14║
B19n0103_p0010a15║●定額
B19n0103_p0010a16║忠曰。朝廷定天下佛寺之數有限。此云定額。定額
B19n0103_p0010a17║外。不許私建寺（凡定僧數或定賦稅數皆稱定額）。
B19n0103_p0010b01║本朝文粹前中書王。請以施無畏寺為定額寺。狀
B19n0103_p0010b02║云。伏願陛下鴻慈特降龍渙。準之前例。列之定額。
B19n0103_p0010b03║
B19n0103_p0010b04║●宣政院
B19n0103_p0010b05║朝廷管僧道衙門。此謂宣政院。
B19n0103_p0010b06║忠曰。元朝初置之。日本寺社所也。
B19n0103_p0010b07║元史百官志云。宣政院秩從一品。掌釋教僧徒。及
B19n0103_p0010b08║吐蕃之境。而隸治之。遇吐蕃有事。則為分院往鎮。
B19n0103_p0010b09║亦別有印。如大征伐。則會樞府議。其用人。則自為
B19n0103_p0010b10║選。其為選。則軍民通攝。僧俗並用。至元初。立總制
B19n0103_p0010b11║院。而領以國師。二十五年。因唐制。吐蕃來朝。見於
B19n0103_p0010b12║宣政殿之故。更名宣政院。置院使二員。同知二員。
B19n0103_p0010b13║副使二員。參議二員。經歷二員。都事四員。管勾一
B19n0103_p0010b14║員。照磨一員。二十六年。置斷事官四員。二十八年。
B19n0103_p0010b15║增僉院同僉各一員。元貞元年。增院判一員。大德
B19n0103_p0010b16║四年。罷斷事官。至大初。省院使一員。至治三年。置
B19n0103_p0010b17║院使六員。天曆二年。罷功德使司。歸宣政。定置院
B19n0103_p0011a01║使一十員。從一品。同知二員。正二品。副使二員。從
B19n0103_p0011a02║二品。僉院二員。正三品。同僉三員。正四品。院判三
B19n0103_p0011a03║員。正五品。參議二員。正五品。經歷二員。從五品。都
B19n0103_p0011a04║事三員。從七品。照磨一員。管勾一員。並正八品。掾
B19n0103_p0011a05║史十五人。蒙古必闍赤二人。回回掾史。二人。怯里
B19n0103_p0011a06║馬赤四人。知印二人。宣使十五人。典吏有差。
B19n0103_p0011a07║續文獻通考云。宣政院古無之。元立。掌釋教僧徒。
B19n0103_p0011a08║佛祖通載云。迨我皇元世祖皇帝混一海宇。條綱
B19n0103_p0011a09║制度。一出睿思。謂以俗制於僧殊失崇敬。諭天下。
B19n0103_p0011a10║設立宣政院。僧錄僧正都綱司。錫以印信。行移各
B19n0103_p0011a11║路。主掌教門。護持教法。賴聖天子。不負佛囑也。然
B19n0103_p0011a12║而裨販之流。好爵縻賢恃其所貴而貴之。奔走伺
B19n0103_p0011a13║候。處污不羞。以敲朴喧囂。牒訴倥傯。為得志。不奪
B19n0103_p0011a14║不厭。致有囊加巴僧錄。枉取栲栳山僧錢。罔咈律
B19n0103_p0011a15║行。可謂師子身蟲也。仁宗皇帝居儲宮日。目擊其
B19n0103_p0011a16║弊。降旨。除宣政院外。一例革之。是亦不負靈山付
B19n0103_p0011a17║囑也。
B19n0103_p0011b01║中峯本禪師錄師子正宗寺陞座云。今乃與宣
B19n0103_p0011b02║政院使平章相國。及王子宰相。尚書侍郎。舍人。
B19n0103_p0011b03║宣使一行官從。同時會集。
B19n0103_p0011b04║
B19n0103_p0011b05║●行宣政院
B19n0103_p0011b06║舊說曰。在朝廷曰宣政院。在諸道。曰行宣政院。行
B19n0103_p0011b07║奉行也。謂遐方州縣。難通治。故置之。奉行宣政院
B19n0103_p0011b08║事。
B19n0103_p0011b09║敕修清規兩序進退云。泰定間。脫歡丞相。領行宣
B19n0103_p0011b10║政院。分上中下三等寺院。額定歲請知事員數。
B19n0103_p0011b11║佛祖通載云。元仁宗。延祐五年戊午。六月。再立行
B19n0103_p0011b12║宣政院。　又云。文宗天曆元年戊辰。革行宣政院。
B19n0103_p0011b13║設立十六處廣教總官府。以攝僧。
B19n0103_p0011b14║續文獻通考云。行宣政院。順帝元統二年。革罷廣
B19n0103_p0011b15║教總管府十六處。置行宣政院於杭州。除院使同
B19n0103_p0011b16║知副使各二人。同僉院判各一人。至元二年。西蕃
B19n0103_p0011b17║宼起。又置行宣政院。以也先帖木兒為院使。往討
B19n0103_p0012a01║之。至正二年。江浙行宣政院。又設崇教所。擬行中
B19n0103_p0012a02║書省。理問官。以理僧民之事。
B19n0103_p0012a03║虞集撰笑隱訢和尚行道記云。江淛行省丞相脫
B19n0103_p0012a04║歡公。故荅剌罕順德王之子也。以世勛。名德靖重。
B19n0103_p0012a05║知大體。兼行宣政院事。領東南浮圖之教。凡大剎。
B19n0103_p0012a06║非名德。不輕授。
B19n0103_p0012a07║中峯本和尚錄。示脫歡丞相法語云。賢宰相。以
B19n0103_p0012a08║是光。沛仁澤。宣大政。
B19n0103_p0012a09║忠曰。脫歡兼行宣政院。故有宣大政之語。
B19n0103_p0012a10║忠按日本昔時亦有此職名。　義堂日工集云。
B19n0103_p0012a11║貞治三年甲辰夏。有朝旨。關東幕府。始置行宣
B19n0103_p0012a12║政院。以十州管內禪教諸剎系焉。
B19n0103_p0012a13║
B19n0103_p0012a14║●涅槃臺
B19n0103_p0012a15║涅槃臺。焚化亡骸之處。
B19n0103_p0012a16║敕修清規尊宿遷化云。喪至涅槃臺。
B19n0103_p0012a17║●化壇
B19n0103_p0012b01║涅槃臺。又名化壇。
B19n0103_p0012b02║幻住菴清規云。默持經咒送至化壇。　又云。公界
B19n0103_p0012b03║與鄉人。往化人壇上。收骨。
B19n0103_p0012b04║