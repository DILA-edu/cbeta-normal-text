B19n0103_p0012b05║第二類　殿堂門
B19n0103_p0012b06║
B19n0103_p0012b07║●伽藍
B19n0103_p0012b08║慧苑華嚴音義云。僧伽藍。具云僧伽羅摩言僧者
B19n0103_p0012b09║眾也。伽羅摩者園也。或云眾所樂住處也。
B19n0103_p0012b10║忠曰。法堂。佛殿。山門。廚庫。僧堂。浴室。西淨。為七堂
B19n0103_p0012b11║伽藍未知何據。各有表相如圖。
B19n0103_p0012b12║【圖】
B19n0103_p0012b13║
B19n0103_p0012b14║
B19n0103_p0012b15║止觀輔行云。如大經云。頭為殿堂。
B19n0103_p0012b16║摩訶僧祇律云。厠屋不得在東在北。應在南在西。
B19n0103_p0012b17║忠曰。此圖。淨所在西南。則合僧祇律說。
B19n0103_p0013a01║
B19n0103_p0013a02║●招提
B19n0103_p0013a03║增壹阿含經云。毗沙鬼。白世尊曰。我今以此山谷。
B19n0103_p0013a04║施招提僧。唯願世尊。與我受之。
B19n0103_p0013a05║悲華經云。智華無垢堅菩提尊王如來。正法像法
B19n0103_p0013a06║中間。諸比丘比丘尼。無慚無愧。或斷招提僧物。斷
B19n0103_p0013a07║現前僧。衣服飲食臥具醫藥。
B19n0103_p0013a08║釋氏要覽云。招提。增輝記。梵云拓鬬提奢。唐言四
B19n0103_p0013a09║方僧物。但筆者訛拓為招。去鬬奢留提。故稱招提。
B19n0103_p0013a10║即今十方住持寺院。是也。
B19n0103_p0013a11║飜譯名義集云。經音義云。梵云拓鬬提奢。唐言四
B19n0103_p0013a12║方僧物。但筆者訛。稱招提。此翻別房施。或云對面
B19n0103_p0013a13║施。或云。梵言僧鬘。此翻對面施。音義云。體境交現
B19n0103_p0013a14║曰對。輟己惠他。名施。後魏太武。始光元年。造伽藍。
B19n0103_p0013a15║創立招提之名。
B19n0103_p0013a16║杜子美遊龍門奉先寺詩云。已從招提遊。更宿
B19n0103_p0013a17║招提境。
B19n0103_p0013b01║柳河東集衡山中院律師。塔銘注云。凡官賜額
B19n0103_p0013b02║者為寺。私造者。為蘭若招提。
B19n0103_p0013b03║
B19n0103_p0013b04║●寺
B19n0103_p0013b05║僧史略云。寺者釋名曰寺嗣也。治事者。相嗣續於
B19n0103_p0013b06║其內也。本是司名。西僧乍來。權止公司。移入別居。
B19n0103_p0013b07║不忘其本。還標寺號。僧寺之名。始於此也。
B19n0103_p0013b08║釋氏要覽云。後漢明帝永平十年丁卯。佛法初至。
B19n0103_p0013b09║有印度二僧摩騰法蘭。以白馬駄經像。屆洛陽。敕
B19n0103_p0013b10║於鴻臚寺安置（鴻臚即司賓寺也）。至十一年戊辰。敕於雍
B19n0103_p0013b11║門外。別建寺。以白馬為名。即漢土佛寺始也。吳孫
B19n0103_p0013b12║權立建初寺為始也。
B19n0103_p0013b13║大日經一行疏云。寺者毗訶羅此方譯為住處。
B19n0103_p0013b14║
B19n0103_p0013b15║●山門
B19n0103_p0013b16║忠曰。山門者。山對城市之言。城市俗。山林真。凡蘭
B19n0103_p0013b17║若反俗居。本宜在山。所謂遠離處也（蘭若智度論翻遠離處）。
B19n0103_p0014a01║故縱在城市者。亦用山號。夫歸向真道者。當由此
B19n0103_p0014a02║而入。故言山門也。
B19n0103_p0014a03║或援劉熙曰。山產也。產生物也（釋名）。蓋今謂產生
B19n0103_p0014a04║叢林法材也。　忠曰。此解幾乎附會。不可取也。
B19n0103_p0014a05║臨濟玄禪師錄云。師栽松次。黃檗問。深山裏栽許
B19n0103_p0014a06║多。作什麼。師云。一與山門作境致。二與後人作標
B19n0103_p0014a07║榜。
B19n0103_p0014a08║又有山門為本寺總稱者。　傳燈錄牛頭慧忠禪
B19n0103_p0014a09║師章云。威禪師以山門付囑訖。出居延祚寺。
B19n0103_p0014a10║又有闔山住持已下大眾。稱山門者。　敕修清規
B19n0103_p0014a11║諸方名勝掛塔云。首座請知事等。白住持發批。山
B19n0103_p0014a12║門相送之意（詳文疏門送榻位批處）。
B19n0103_p0014a13║
B19n0103_p0014a14║●三門
B19n0103_p0014a15║山門之制。排列門有三。故亦稱三門。
B19n0103_p0014a16║敕修清規聖節云。堂司備榜。張三門之右。
B19n0103_p0014a17║日用清規云。藥石罷。出寮。不得出三門。
B19n0103_p0014b01║傳燈錄。睦州陳尊宿章云。一日有天使問。三門俱
B19n0103_p0014b02║開。從那門而入。師喚尚書。天使應諾。師云從信門
B19n0103_p0014b03║入（聯燈睦州章天使為吳尚書）。
B19n0103_p0014b04║五燈會元仰山章。陸希聲相公機語。與此因緣
B19n0103_p0014b05║相類。
B19n0103_p0014b06║釋氏要覽云。凡寺院有開三門者。只有一門。亦呼
B19n0103_p0014b07║為三門者。何也。佛地論云。大宮殿。三解脫門。為所
B19n0103_p0014b08║入處。大宮殿。喻法空涅槃也。三解脫門。謂空門。無
B19n0103_p0014b09║相門。無作門。今寺院。是持戒修道。求至涅槃人居
B19n0103_p0014b10║之。故由三門入也。
B19n0103_p0014b11║羅湖野錄云。死心禪師。以大觀元年丁亥九月。從
B19n0103_p0014b12║洪帥李景直之命。住黃龍山。明年揭牓于門曰。仰
B19n0103_p0014b13║門頭行者。賓客到來。劃時報覆。即不得容縱浮浪
B19n0103_p0014b14║小輩。到此賭博。常切掃洒精潔。凡置三門者。何也。
B19n0103_p0014b15║即空。無相。無作。三解脫門。今欲登菩提塲。必由此
B19n0103_p0014b16║門而入。然高低普應。遐邇同歸。其來入斯門者。先
B19n0103_p0014b17║空自心。自心不空。且在門外。戊子九月十八日。死
B19n0103_p0015a01║心叟白。
B19n0103_p0015a02║護法錄育王山碑銘序云。三解脫門。則僧伽智
B19n0103_p0015a03║華作之（止此）。即謂三門也。
B19n0103_p0015a04║三門閣上。必設十六羅漢像。中安寶冠釋迦。以月
B19n0103_p0015a05║蓋長者善財童子。為挾侍（釋迦或為觀音）。
B19n0103_p0015a06║又有妥五百羅漢者。　釋氏資鑑云。宋元豐元年。
B19n0103_p0015a07║天嘗久旱。帝禁中齋禱甚力。一夕夢。有僧乘馬。馳
B19n0103_p0015a08║空中。口吐雲霧。既覺。而雨大作。翌日遣中貴。道夢
B19n0103_p0015a09║中所見物色。相國寺三門五百羅漢中。至十三尊。
B19n0103_p0015a10║畧彷彿。即迎入內觀之。正帝所夢也。
B19n0103_p0015a11║
B19n0103_p0015a12║●隔子門
B19n0103_p0015a13║忠曰。子助字。蓋方丈小門。隔外庭。故云隔子門。
B19n0103_p0015a14║雪竇顯禪師錄云。玄沙與地藏。在方丈說話。夜深。
B19n0103_p0015a15║沙云。侍者關隔子門。汝作麼生出得。地藏云。喚什
B19n0103_p0015a16║麼作門（又聯燈玄沙章。傳燈會元並但作門）。
B19n0103_p0015a17║無準範禪師錄結夏小參云。佛殿裏隔子門。礙塞
B19n0103_p0015b01║殺人。
B19n0103_p0015b02║
B19n0103_p0015b03║●偏門
B19n0103_p0015b04║非正門也。有罪犯者。自此門驅出焉。
B19n0103_p0015b05║禪苑清規百丈規繩頌云。犯重焚衣鉢。應當集眾
B19n0103_p0015b06║人。山藤聊示恥。驅擯出偏門。
B19n0103_p0015b07║敕修清規肅眾云。或彼有所犯。即以拄杖杖之。集
B19n0103_p0015b08║眾燒衣鉢道具。遣逐偏門而出者。示恥辱也。
B19n0103_p0015b09║
B19n0103_p0015b10║●佛殿
B19n0103_p0015b11║文字禪白鹿山靈應禪師。大佛殿記云。余聞。百丈
B19n0103_p0015b12║大智禪師之訓曰。世尊遺教弟子。因法相逢。則當
B19n0103_p0015b13║依法而住。飲食服玩。經行宴坐。必為叢林。營建室
B19n0103_p0015b14║宇。必先造大殿。以奉安佛菩薩像。使諸來者知歸
B19n0103_p0015b15║向故。晝夜行道。令法久住。報佛恩故。
B19n0103_p0015b16║傳燈錄丹霞然禪師章云。一日石頭告眾曰。來日
B19n0103_p0015b17║剗佛殿前草。
B19n0103_p0016a01║正宗贊德山鑒禪師傳云。師凡住院。拆却佛殿獨
B19n0103_p0016a02║存法堂而已（傳燈錄德山章不載之）。
B19n0103_p0016a03║忠曰。世謂拆却佛殿獨存法堂。德山獨有此作。
B19n0103_p0016a04║殊不知。本是百丈立意也。傳燈所載禪門規式
B19n0103_p0016a05║云。不立佛殿。唯樹法堂。當代為尊也（詳法堂處）。蓋雖
B19n0103_p0016a06║百丈本規。諸方猶立佛殿。而德山特準其令爾。
B19n0103_p0016a07║歷代三寶記云。孝明帝。熙平元年。靈太后胡氏。造
B19n0103_p0016a08║永寧寺。（乃至）浮圖北有佛殿一所。形如大極。中有丈
B19n0103_p0016a09║八金像。
B19n0103_p0016a10║空華集賀知殿頌軸序云。昔吾震旦之祖。自達磨
B19n0103_p0016a11║至大寂之世。凡八葉。三百五十餘祀。未有禪居。故
B19n0103_p0016a12║吾徒多栖律寺。及乎百丈祖興。創意別營禪宇。以
B19n0103_p0016a13║居其徒。僧史所謂。利不百不變格。是也。然猶未立
B19n0103_p0016a14║佛殿。以表佛祖親承當代為尊也。而後祖師。以懼
B19n0103_p0016a15║吾徒去佛逾遠。而忘乃本也。而乃有佛殿之制。既
B19n0103_p0016a16║有佛殿矣。則不可無掌之者。於是置乎知殿之司。
B19n0103_p0016a17║班于頭首之末矣。本朝當叢林盛時。尚置是職。而
B19n0103_p0016b01║邇年稍稍而廢者何也。意以其班序庳。而吾徒不
B19n0103_p0016b02║肯就焉耳。由是殿堂也。像設弗嚴。薌火弗裝。燈燭
B19n0103_p0016b03║弗燄。塵埃也𡋯如。几案也闇如。管籥之啟閉也。弗
B19n0103_p0016b04║謹。往來之瞻禮也。弗便。於虖致使吾覺皇寶殿。寂
B19n0103_p0016b05║寂焉。而曾路旁古廟之不若。不亦可惜也哉。
B19n0103_p0016b06║聯燈會要。古靈神讚禪師章云。其師一日澡浴。
B19n0103_p0016b07║命師去垢。師撫其背云。好所佛殿。只是無佛（傳燈
B19n0103_p0016b08║作好所佛殿。而佛不聖）。
B19n0103_p0016b09║忠曰。佛殿甎面。白土畫者。擬夏中楞嚴會行
B19n0103_p0016b10║道。此亦律有據。見叢軌門經行處。
B19n0103_p0016b11║西域佛殿。名香殿。　毘柰耶雜事。佛為外道現
B19n0103_p0016b12║神通因緣云。世尊即以右足踏其香殿。是時大
B19n0103_p0016b13║地六種震動。　注西方名佛所住堂。為健陀俱
B19n0103_p0016b14║知。健陀是香。俱知是堂。此是香室香臺香殿之
B19n0103_p0016b15║義。不可親觸尊顏。故但喚其所住之殿。即如此
B19n0103_p0016b16║方王階陛下之類。然名為佛堂佛殿者。斯乃不
B19n0103_p0016b17║順西方之意。
B19n0103_p0017a01║
B19n0103_p0017a02║●佛壇
B19n0103_p0017a03║敕修清規報恩章序云。於是設聖容。具佛壇塲。
B19n0103_p0017a04║忠曰居家必備漳郡張一棟祭禮考云。古者庶
B19n0103_p0017a05║人無廟。而祭於寢。注云。寢者前堂也（止此）。余謂此
B19n0103_p0017a06║方寺院。無佛殿處。則方丈設佛壇。而祭佛祖亡
B19n0103_p0017a07║者。即是無廟而祭於寢者也。
B19n0103_p0017a08║
B19n0103_p0017a09║●撐天柱
B19n0103_p0017a10║凡殿堂。正面左右二露柱。此謂撐天柱。
B19n0103_p0017a11║
B19n0103_p0017a12║●雨打
B19n0103_p0017a13║凡殿堂。四壁與露柱之間。曰雨打。蓋殿堂宇有二
B19n0103_p0017a14║重。第一重為正屋。第二重更足造者。若無第二重。
B19n0103_p0017a15║則第一重簷霤。可零此處。故名雨打。
B19n0103_p0017a16║義堂日工集云。三門兩廊。雨打既成。
B19n0103_p0017a17║●月壇
B19n0103_p0017b01║凡殿堂壁外露壇。名月壇。蓋月光常到處也。
B19n0103_p0017b02║東福寺入寺記云。新命過佛殿西月壇。
B19n0103_p0017b03║東坡詩集扈從景靈宮詩云。道人幽夢曉初還。已
B19n0103_p0017b04║覺笙簫下月壇。
B19n0103_p0017b05║忠曰。近水戶侯（光國）造大學明倫堂。其壁外壇曰
B19n0103_p0017b06║月臺。老者得乘輿到于此（水戶侯依清儒朱之瑜指揮。造二十分一
B19n0103_p0017b07║之明倫堂云）。月臺即月壇也。
B19n0103_p0017b08║永覺晚錄重建鼓山湧泉寺記云。大殿乃謀再
B19n0103_p0017b09║造。即命石工。甃殿前月臺。及大庭石。
B19n0103_p0017b10║無怨公案搶劫類云。縣主即起鄉夫七八人。抬
B19n0103_p0017b11║其石而至。令放于月臺之下。（抬擊也。非義。恐訛扛對舉也。）
B19n0103_p0017b12║隋史遺文云。秦叔寶販馬。到潞州二賢莊單雄
B19n0103_p0017b13║信所。見主人立在簷前。只得站立於月臺傍邊。
B19n0103_p0017b14║忠曰。是農家。亦稱月臺。
B19n0103_p0017b15║水滸傳云。梁中書起身。走出堦前來。從人移轉
B19n0103_p0017b16║銀交椅。直到月臺欄干邊放下。
B19n0103_p0017b17║
B19n0103_p0018a01║
B19n0103_p0018a02║●祖師堂
B19n0103_p0018a03║祖師之堂。設于佛殿西邊。
B19n0103_p0018a04║白雲端和尚禪錄祖堂綱紀序云。吾道盛於此土。
B19n0103_p0018a05║初祖菩提達磨之綱焉。剏立禪林之制。百丈大智
B19n0103_p0018a06║之紀焉。此實天下之共知。而奈何天下祖堂中。各
B19n0103_p0018a07║以開山傳次者。為其祖。殊不思乃宗乃祖。所傳所
B19n0103_p0018a08║持之最者乎。嗚呼教來。五百年後。達磨始來。嚮之
B19n0103_p0018a09║諸家之賢者。豈不知性即乎聖。何為竟自以性以
B19n0103_p0018a10║聖之泥乎。乃須少林之後。猶彈指頃。不假文字語
B19n0103_p0018a11║默有無。釋然亡其所待。而自得還其本。又古之巖
B19n0103_p0018a12║居穴處者。但以法為勝為味。殊不慮今日其間者
B19n0103_p0018a13║驕。獨大智禪師慮之。而廓以禪林之度。由是資之。
B19n0103_p0018a14║而少林之風。至今藹然於天下。吾欲天下祖堂中
B19n0103_p0018a15║以達磨大智正其位。以開山傳次者陪之。貴來者
B19n0103_p0018a16║尊其始。而歸其大。豈不然乎。熙寧三年。歲次庚戌。
B19n0103_p0018a17║十月初一日立。
B19n0103_p0018b01║林間錄云。白雲端禪師曰。天下叢林之興。大智禪
B19n0103_p0018b02║師力也。祖堂當設達磨初祖之像於其中。大智禪
B19n0103_p0018b03║師像西向。開山尊宿像東向。得其宜也。不當止設
B19n0103_p0018b04║開山尊宿。而略其祖宗耳。
B19n0103_p0018b05║敕修清規訢笑隱尊祖章序云。海會端公謂。宜祀
B19n0103_p0018b06║達磨於中。百丈陪于右。而各寺之開山祖配焉。見
B19n0103_p0018b07║於祖堂綱紀序云。
B19n0103_p0018b08║忠曰。綱紀序無左右說。然清規言百丈陪于右。
B19n0103_p0018b09║而今禪林安像。例而達磨南面。百丈在東。則陪
B19n0103_p0018b10║于祖左也。臨濟在西。則陪于祖右也。依此舊說
B19n0103_p0018b11║紛紜。或曰。林間錄已言。大智像西向。是亦可約
B19n0103_p0018b12║達磨南面。則陪于祖左明矣。故今右字寫訛。當
B19n0103_p0018b13║改左字。即百丈配昭位（左東）。某寺開山配穆位（右西）。
B19n0103_p0018b14║正為當理也。或曰右字不可改也。但某寺崇開
B19n0103_p0018b15║山。故開山安祖左（東也）。百丈安祖右（西也）矣。
B19n0103_p0018b16║或曰。右者。謂向真人之右也。則北面向真故。
B19n0103_p0018b17║右則東也。合現今禪林安像法。
B19n0103_p0019a01║忠曰。向真人之右之說甚失義也。何故。謂凡規
B19n0103_p0019a02║制書。無此例。聖節榜張于三門之右者。言門西
B19n0103_p0019a03║也。聖節上堂。侍者往法座左側立者。言座東也。
B19n0103_p0019a04║儒禮亦然。文公家禮云。凡屋制不問何向背。但
B19n0103_p0019a05║以前為南。後為北。左為東。右為西。後皆倣此（止此）。
B19n0103_p0019a06║何遽作向真人之左右說耶。其尊開山。抑百丈。
B19n0103_p0019a07║固不足取焉。改左字者。義同林間。故不在痛削。
B19n0103_p0019a08║然以余觀之。笑隱云陪于右大有深意。蓋達磨
B19n0103_p0019a09║為太祖。二祖昭。三祖穆。如此次第配之。則百丈
B19n0103_p0019a10║穆位。而在達磨之右（西也）。笑隱之意。豈在茲乎。猶
B19n0103_p0019a11║如周后稷為祖。文王穆。武王昭矣。綱紀序本不
B19n0103_p0019a12║言左右。覺範之配定。與改左字者。一狀領過。
B19n0103_p0019a13║或曰。今禪林以臨濟代開山配祖。若依其昭穆
B19n0103_p0019a14║說。則臨濟亦當穆位。答曰。若置黃檗像。則固可
B19n0103_p0019a15║如所論。然除黃檗但安臨濟。故可配左邊空位
B19n0103_p0019a16║耳。不可為此難。唯是安像法。本於清規百丈陪
B19n0103_p0019a17║于右說。故臨濟可在左也。實與今禪林安位。相
B19n0103_p0019b01║反焉。如今之配置。蓋依林間錄而已。
B19n0103_p0019b02║羅湖野錄云。隆禪師及住虎丘。道大顯著。因追繹
B19n0103_p0019b03║白雲端和尚立祖堂故事。乃曰。為人之後。不能躳
B19n0103_p0019b04║行遺訓。於義安乎。遂圖像奉安。題讚于上。達磨曰。
B19n0103_p0019b05║闔國人難挽。西擕隻履歸。只應熊耳月。千古冷光
B19n0103_p0019b06║輝。百丈曰。迅雷吼破澄潭月。當下曾經三日聾。去
B19n0103_p0019b07║却膏肓必死疾。叢林從此有家風。開山明教大師
B19n0103_p0019b08║曰。春至百花觸處開。幽香旖旎襲人來。臨風無限
B19n0103_p0019b09║深深意。聲色堆中絕點埃。嗚呼百丈創立禪規以
B19n0103_p0019b10║來。叢林卒不至於弛廢。實本于此。白雲。以百丈配
B19n0103_p0019b11║享達磨。有識靡不韙其議。可謂知本矣。隆既能遵
B19n0103_p0019b12║行奉先之禮。又從而為讚。發明其道。有足多也。
B19n0103_p0019b13║
B19n0103_p0019b14║●土地堂
B19n0103_p0019b15║土地神。護法神之堂。設佛殿東邊。
B19n0103_p0019b16║南禪規式曰。或曰。宋國土地祖師二堂。在法堂左
B19n0103_p0019b17║右。義堂云。但隨宜處立之。不必於法堂左右也。
B19n0103_p0020a01║勅修清規住持章念誦云。侍者隨住持。到祖堂土
B19n0103_p0020a02║地堂大殿。燒香禮拜。
B19n0103_p0020a03║三隱詩集拾得錄云。於土地堂壁上。書語數聯。
B19n0103_p0020a04║
B19n0103_p0020a05║●關廟
B19n0103_p0020a06║關帝之廟也。關帝見于靈像門。
B19n0103_p0020a07║佛祖通載。無盡居士撰。玉泉皓長老塔銘序云。玉
B19n0103_p0020a08║泉寺宇。廣大弊漏。悉壞法堂。方丈。寢堂。鐘樓。慈氏
B19n0103_p0020a09║閣。關廟。而鼎新之。
B19n0103_p0020a10║
B19n0103_p0020a11║●祠堂
B19n0103_p0020a12║居家。本設祠堂。而祭祖宗親族矣。今祭在家亡靈
B19n0103_p0020a13║於佛寺者。為祠堂。
B19n0103_p0020a14║漢書龔勝傳云。勝敕以棺斂喪事。衣周於身。棺周
B19n0103_p0020a15║於衣。勿隨俗動吾冢。種柏作祠堂。
B19n0103_p0020a16║孔聖全書云。君子將營宮室。先立祠堂于正寢之
B19n0103_p0020a17║東為四龕。以奉先世神主。高祖考妣居左。曾祖考
B19n0103_p0020b01║妣居右。祖考妣居次左。考妣居次右。祖考妣皆南
B19n0103_p0020b02║向。考左妣右。置祭田具祭器。主人辰謁于大門之
B19n0103_p0020b03║內。出入必告。正旦冬至朔望則參。俗節則獻以時
B19n0103_p0020b04║食。有事則告。若無力之家。只擇明潔空室一間。以
B19n0103_p0020b05║奉四世神主。再無別室。可於寢堂正間祀之。
B19n0103_p0020b06║後漢書馬援傳云。更脩封樹。起祠堂。　又李固
B19n0103_p0020b07║傳云。新營祠堂。
B19n0103_p0020b08║
B19n0103_p0020b09║●法堂
B19n0103_p0020b10║忠曰。演說大法之堂。故云法堂。故黃溍百丈山師
B19n0103_p0020b11║表閣記云。東陽嗣住是山。既新作演法之堂（止此）。又
B19n0103_p0020b12║宋景濂護法錄妙辨大師塔銘序云。元季。寺焚于
B19n0103_p0020b13║兵。公奮然有為。創演法堂。及方丈室。
B19n0103_p0020b14║三才圖會宮室部云。堂者當也。謂當正向陽之屋
B19n0103_p0020b15║（玉海）。又堂明也。言明禮義之所。
B19n0103_p0020b16║華嚴經世主妙嚴品云。大智日勇猛慧菩薩說頌
B19n0103_p0020b17║言。世尊凝睟處法堂。炳然照曜宮殿中。　又入法
B19n0103_p0021a01║界品無憂德章云。善財童子。將升法堂。　又摩耶
B19n0103_p0021a02║夫人章云。時有守護菩薩法堂羅剎鬼王。名曰善
B19n0103_p0021a03║眼　疏護正法堂也。
B19n0103_p0021a04║大方等日藏經云。於當來世。是中皆應起立塔寺。
B19n0103_p0021a05║造作法堂。安置舍利。經法形像。
B19n0103_p0021a06║佛本行集經云。有諸比丘。或在露地。說法之時。或
B19n0103_p0021a07║寒或熱。我許造堂。堂下說法。若雖有堂。露無四壁。
B19n0103_p0021a08║風吹塵草。汙諸比丘。我今當聽起四壁障。遮諸塵
B19n0103_p0021a09║草。時諸比丘。在說法堂。若地不平。應以種種。若麻
B19n0103_p0021a10║若草。泥塗其地。使令淨好。
B19n0103_p0021a11║毘奈耶雜事云。佛告阿難陀。此拘尸那城。往古有
B19n0103_p0021a12║城。有拘奢伐底。有王名大善見。國人奉諸金銀末
B19n0103_p0021a13║尼等寶。王曰。如是諸寶。我自豐足。不受。國人置寶
B19n0103_p0021a14║而去。王念。今此珍寶。非枉求。我今宜用修造法堂。
B19n0103_p0021a15║時有八萬四千。諸城小王。聞之。咸詣王所白言。願
B19n0103_p0021a16║不煩神慮。臣等望。為王營造。再三請而許。諸王白
B19n0103_p0021a17║王。於城東形勝地。興建法堂（莊嚴廣說）。嚴飾既畢。願親
B19n0103_p0021b01║臨幸。王念。此勝法堂不應先自受用。宜請一切沙
B19n0103_p0021b02║門婆羅門。有德行者。如法供養（略鈔）。
B19n0103_p0021b03║右法堂文字。出經律者。
B19n0103_p0021b04║歷代三寶記隋錄云。法堂佛殿。既等天宮震旦神
B19n0103_p0021b05║州還同淨土。
B19n0103_p0021b06║六學僧傳隋羅雲傳曰。上明東寺法堂十二間。蓋
B19n0103_p0021b07║道安曇翼所造。
B19n0103_p0021b08║唐高僧傳羅雲傳云。釋道安。於上明東寺。造堂
B19n0103_p0021b09║七間。曇翼後造五間。連甍接棟。橫列十二。
B19n0103_p0021b10║傳燈錄牛頭慧忠禪師章云。眾請入城。居莊嚴舊
B19n0103_p0021b11║寺。師欲於殿東。別創法堂。先有古木。群鵲巢其上。
B19n0103_p0021b12║工人將伐之。師謂鵲曰。此地建堂。汝等何不速去。
B19n0103_p0021b13║言訖。群鵲乃遷巢他樹。初築基。有二神人。定其四
B19n0103_p0021b14║角。復潛資夜役。遂不日而就。繇是四方學徒。雲集
B19n0103_p0021b15║座下矣。
B19n0103_p0021b16║宋高僧傳香育（嗣神秀）傳曰。州將韓𨳝。供施交駢。樹
B19n0103_p0021b17║造法堂。嚴飾奇麗。時來問道。
B19n0103_p0022a01║右並百丈已前。有法堂稱者。
B19n0103_p0022a02║傳燈錄百丈章禪門規式云。不立佛殿。唯樹法堂。
B19n0103_p0022a03║者。表佛祖親囑受。當代為尊也。
B19n0103_p0022a04║德山拆却佛殿。獨存法堂（見于佛殿處）。
B19n0103_p0022a05║忠曰。竊以百丈制禪苑規繩。取意於朝制。其東
B19n0103_p0022a06║西兩序。猶如文武排行。五參上堂。猶如五日一
B19n0103_p0022a07║參。到法堂制造。亦是擬太極殿矣。予嘗聞日本
B19n0103_p0022a08║大極殿之制。蓋一依中華法。地面碁布甎瓦。中
B19n0103_p0022a09║央有高臺。皇帝即位登此座。則可四方瞻禮之。
B19n0103_p0022a10║由此觀今法堂之制。無一所異。而今法堂座後。
B19n0103_p0022a11║有大板屏。非可移動者。蓋非古也。何以知之。清
B19n0103_p0022a12║規上堂云。設罣罳法被。夫板屏罣罳也。若常在
B19n0103_p0022a13║則何言設之。乃知。古制不造板屏。臨時設罣罳
B19n0103_p0022a14║耳。既無板屏則在座上者。可四方仰望之。然古
B19n0103_p0022a15║有佛殿。擬太極殿者。編年通論云。魏胡太后作
B19n0103_p0022a16║永寧寺。極土木之美其佛殿如太極殿。三門如
B19n0103_p0022a17║端門。僧房千楹。玉珠錦繡。駭人心目（前佛殿處。引歷代三
B19n0103_p0022b01║寶記）。予之法堂。形太極之說。殆得類證矣。
B19n0103_p0022b02║或曰。禪剎法堂。象帝釋善法堂。故名法堂也。予謂
B19n0103_p0022b03║不然。古人或命文命扁。只取類似。以資言藻。或上
B19n0103_p0022b04║堂小參。亦臨時假借。未可取以為本義也。若實謂
B19n0103_p0022b05║象帝釋之堂。則義不亦涉焉。師表閣記。明言演法
B19n0103_p0022b06║之堂。何須別說。且掇古人以善法堂稱者。附見于
B19n0103_p0022b07║此。
B19n0103_p0022b08║佛祖通載。唐張說法池院二法堂賛序云。法池
B19n0103_p0022b09║西。三歸院二法堂。茲院。長老初上禪師所造也。
B19n0103_p0022b10║三歸堂。以長安元年辛丑。子月。望日癸卯立。善
B19n0103_p0022b11║法堂以開元元年癸丑。丑月。望日戊辰。建。又云
B19n0103_p0022b12║至哉初上人。建立善法堂。彩翠三世佛。
B19n0103_p0022b13║廣燈錄覺華普照禪師章云。僧問。如來以一音
B19n0103_p0022b14║演說法。未審和尚。何法示人。師云。白雲無定止。
B19n0103_p0022b15║出沒太虗中。進云。恁麼則善法堂前師子吼也。
B19n0103_p0022b16║續燈錄。興化紹清禪師章云。上堂云。祖師門下。
B19n0103_p0022b17║佛法不存。善法堂前。仁義休說。　又云。興化今
B19n0103_p0023a01║日。不上天堂。不入地獄。於善法堂中。登王座上。
B19n0103_p0023a02║為母說法。
B19n0103_p0023a03║葉縣省禪師錄云。問善法堂中。伸一問。未審師
B19n0103_p0023a04║還接也無。師云。蜀地錦觀陶綿。
B19n0103_p0023a05║雲峯悅禪師法輪錄云。開堂陞座。僧問。善法堂
B19n0103_p0023a06║開於此日。第一義諦。請師宣。師云何不早問。
B19n0103_p0023a07║石溪錄小參。頌趙州訪茱萸。上法堂。從東過西
B19n0103_p0023a08║因緣。云。善法堂前探淺深。寒濤平地湧千尋。
B19n0103_p0023a09║貞和集。北磵彰教建法堂頌云。善法堂傾法不
B19n0103_p0023a10║傾。欲支一木要重新。
B19n0103_p0023a11║南堂欲禪師本覺錄小參云。從教靈山會上。退
B19n0103_p0023a12║席五千。善法堂前。草深一丈。
B19n0103_p0023a13║大休念禪師錄壽福寺。掛善法堂額佛事云。善
B19n0103_p0023a14║法堂前雙樹陰。微風吹動奏清音。如來寶座親
B19n0103_p0023a15║蹤跡。天上人間亘古今所以釋迦世尊。初於普
B19n0103_p0023a16║光明殿。成等正覺。不離菩提樹下。上昇忉利天
B19n0103_p0023a17║宮。乃至七處九會。徧登寶華王座。一音演唱。隨
B19n0103_p0023b01║類得解。一雨所霑。隨根受潤。而况壽福禪苑。古
B19n0103_p0023b02║佛道塲。標善法之名模。遵先覺之懿範。雷音大
B19n0103_p0023b03║震。普示人天四眾。慈雲廣被。仰瞻天雨四花。
B19n0103_p0023b04║忠曰。是已以善法命扁。故援世尊昇忉利。且
B19n0103_p0023b05║實其事。然假借緣飾。非為本義也。
B19n0103_p0023b06║清拙澄禪師錄小參。引臨濟洞山等五尊宿因
B19n0103_p0023b07║緣云。這五員老凍膿。只今同在善法堂上。大開
B19n0103_p0023b08║鋪席。互顯家風。
B19n0103_p0023b09║
B19n0103_p0023b10║●法座
B19n0103_p0023b11║忠曰。演法之座。即須彌座也。
B19n0103_p0023b12║敕修清規聖節云。侍者往法座左側立。候眾集。
B19n0103_p0023b13║
B19n0103_p0023b14║●開山塔
B19n0103_p0023b15║
B19n0103_p0023b16║●享堂
B19n0103_p0023b17║忠曰。安祖像牌之堂。設祭享於此。故云享堂也。今
B19n0103_p0024a01║謂之照堂者。訛矣（詳照堂處）。
B19n0103_p0024a02║大鑑清規末後事儀云。龕安正客殿。或卵塔前享
B19n0103_p0024a03║堂。龕於此安之。本是饗堂。享同祭享之堂也。日本
B19n0103_p0024a04║人名照堂錯也。
B19n0103_p0024a05║忠曰。日本人。以開山享堂。謬稱照堂。蓋其轉謬
B19n0103_p0024a06║有所由也。抑照堂。本在僧堂之後。而或處佛殿
B19n0103_p0024a07║後。設開山塔。有似彼僧堂後之照堂。故稱佛殿
B19n0103_p0024a08║後開山塔。為照堂矣。遂不在殿後者。亦例謂照
B19n0103_p0024a09║堂也（又照堂處辨之）。
B19n0103_p0024a10║癸辛雜識別集云。平江虎丘。有虎十餘據之。同
B19n0103_p0024a11║里葉氏墓舍在焉。其一大享堂。虎專為食息之
B19n0103_p0024a12║地。
B19n0103_p0024a13║
B19n0103_p0024a14║●方丈
B19n0103_p0024a15║敕修清規聖節云。維那上方丈。請住持僉疏。
B19n0103_p0024a16║傳燈錄。禪門規式云。長老既為化主。即處于方丈。
B19n0103_p0024a17║同淨名之室非私寢之室也。
B19n0103_p0024b01║祖庭事苑云。今以禪林正寢。為方丈。蓋取則毗耶
B19n0103_p0024b02║離城維摩之室。以一丈之室。能容三萬二千師子
B19n0103_p0024b03║之座。有不可思議之妙事故也。唐王玄策。為使西
B19n0103_p0024b04║域過其居。以手版縱橫量之。得十笏。因以為名。
B19n0103_p0024b05║法苑珠林感通篇云。吠舍釐國。宮城周五里。宮西
B19n0103_p0024b06║北六里。有寺塔。是說維摩經處。寺東北四里許。有
B19n0103_p0024b07║塔。是維摩故宅基。尚多靈神。其舍壘甎。傳云。積石
B19n0103_p0024b08║即是說法現疾處也。於大唐顯慶年中。敕使衛長
B19n0103_p0024b09║史王玄策。因向印度過淨名宅以笏量基。止有十
B19n0103_p0024b10║笏。故號方丈之室也。
B19n0103_p0024b11║釋氏要覽云。方丈。蓋寺院之正寢也（引王玄策事）。
B19n0103_p0024b12║忠曰。頭陀寺碑。有方丈字。先唐玄策。且附見。
B19n0103_p0024b13║文選王簡栖頭陀寺碑文曰。宋大明五年。始立
B19n0103_p0024b14║方丈茅茨。以庇經象。　註高誘曰。堵長一丈。高
B19n0103_p0024b15║一丈。面環一堵。為方丈。　銑曰。宋孝武皇帝時
B19n0103_p0024b16║也。言立方丈之室。覆以茅茨之草。以置經象也。
B19n0103_p0024b17║
B19n0103_p0025a01║
B19n0103_p0025a02║●堂頭
B19n0103_p0025a03║忠曰。方丈稱堂頭。住持人居處。
B19n0103_p0025a04║禪苑清規。請尊宿云。專使先看知事計會訖。上堂
B19n0103_p0025a05║頭人事。
B19n0103_p0025a06║廣燈錄三聖然禪師章云。師到道吾。道吾以緋𥿉
B19n0103_p0025a07║額。持神杖。師見乃云。逐便祗候。道吾應諾。師參堂
B19n0103_p0025a08║了。再上堂頭。人事。道吾却具威儀。方丈內坐師纔
B19n0103_p0025a09║近前。道吾云。有事相借問。得麼。師云。也是適來野
B19n0103_p0025a10║狐精。便出去。
B19n0103_p0025a11║聯燈會要香嚴閑禪師章云。造溈山。山問。我聞汝
B19n0103_p0025a12║在百丈先師處。問一答十。問十答百。此是汝聰明
B19n0103_p0025a13║靈利。意解識想。生死根本。父母未生時。試道一句
B19n0103_p0025a14║來看。師茫然。不能加答。遂歸寮。將平日看過底文
B19n0103_p0025a15║字。從頭檢尋。無一句可將酬對。乃自嘆云。畫餅不
B19n0103_p0025a16║可充饑。屢上堂頭告溈山為說。山云。我若說似儞。
B19n0103_p0025a17║儞已後罵我去在。
B19n0103_p0025b01║
B19n0103_p0025b02║●正堂
B19n0103_p0025b03║一山曰。正堂。方丈室也。
B19n0103_p0025b04║傳燈錄。龜洋山無了禪師章云。師告寂。瘞于正堂。
B19n0103_p0025b05║酉陽雜爼云。嵩山普寂禪師。潔正堂焚香端坐。未
B19n0103_p0025b06║久忽聞叩門。連云。天師一行和尚至矣。一行入詣
B19n0103_p0025b07║寂作禮（云云）。
B19n0103_p0025b08║
B19n0103_p0025b09║●衣鉢閣
B19n0103_p0025b10║忠曰。藏住持衣財之處。此方所謂眠藏也。衣鉢義
B19n0103_p0025b11║見于金寶類。
B19n0103_p0025b12║校定清規入院視篆云。住持看封。預都寺開封。呈
B19n0103_p0025b13║過住持。就狀先押字。次書日子。行者使印於日子
B19n0103_p0025b14║處。狀係都寺收。印子隨封押。歸衣鉢閣。付與衣鉢
B19n0103_p0025b15║侍者。或親隨行者。
B19n0103_p0025b16║備用清規侍者云。密菴和尚赴靈隱。如侍者掌衣
B19n0103_p0025b17║鉢閣。
B19n0103_p0026a01║又有閣作閤者。　校定清規新住持入院云。印子
B19n0103_p0026a02║隨即封押。歸衣鉢閤。付與衣鉢侍者。　又云。檢舊
B19n0103_p0026a03║例。下嚫衣鉢閤貼䞋。　又法嗣師忌辰云。就衣鉢
B19n0103_p0026a04║閤。支羞設錢。
B19n0103_p0026a05║
B19n0103_p0026a06║●寢堂
B19n0103_p0026a07║住持正寢之堂也。忠曰。蓋擬世之路寢。周禮註
B19n0103_p0026a08║云。六寢者。路寢一。小寢五。玉藻曰。朝辨色始入。君
B19n0103_p0026a09║日出而視朝。退適路寢聽政。使人視大夫。大夫退。
B19n0103_p0026a10║然後適小寢。釋服。是路寢以治事。小寢以時燕息
B19n0103_p0026a11║焉。疏云。路大也。人君所居。皆曰路。
B19n0103_p0026a12║竺仙仙和尚宗門千字文自註云。寢廟者。前曰廟
B19n0103_p0026a13║後曰寢。今之曰方丈者。謂之寢室。大者曰寢堂。室
B19n0103_p0026a14║則幽奧深邃。堂乃堂堂明顯也。今法堂者。正謂之
B19n0103_p0026a15║堂。佛殿可曰廟也。
B19n0103_p0026a16║舊說曰。凡禪剎堂舍位置。法堂後有茶堂。接茶
B19n0103_p0026a17║堂而有寢堂。連寢堂而有方丈。蓋寢堂者。住持
B19n0103_p0026b01║講禮之處。今日本禪院。於丈室前。置禮間者。是
B19n0103_p0026b02║也。
B19n0103_p0026b03║忠曰。依此說。則日本方丈前。不別建寢堂。以方
B19n0103_p0026b04║丈前一間。名禮間。充寢堂也。
B19n0103_p0026b05║敕修清規聖節云。上堂。住持於鼓初鳴。出寢堂坐。
B19n0103_p0026b06║又小參云。小參初無定所。看眾多少。或就寢堂。或
B19n0103_p0026b07║就法堂。
B19n0103_p0026b08║又遊方參請云。凡寢堂中。必設參椅。示尊師道也。
B19n0103_p0026b09║新到相看。住持當居中位。令其插香展禮。側坐受
B19n0103_p0026b10║茶。於禮無損。
B19n0103_p0026b11║
B19n0103_p0026b12║●輪藏
B19n0103_p0026b13║設機輪。運轉法藏也。傅大士創造。
B19n0103_p0026b14║釋門正統塔廟志云。復次諸方梵剎。立藏殿者。初
B19n0103_p0026b15║梁朝善慧大士（傅翕玄風）。愍諸世人。雖於此道。頗知信
B19n0103_p0026b16║向。然於贖命法寶。或有男女生來。不識字者。或識
B19n0103_p0026b17║字。而為他緣逼迫。不暇披閱者。大士為是之故。特
B19n0103_p0027a01║設便方。創成轉輪之藏。令信心者。推之一匝。則與
B19n0103_p0027a02║看讀同功。故其自誓曰。有登吾藏門者。生生不失
B19n0103_p0027a03║人身。又能旋轉不計數者。是人所獲功德。即與誦
B19n0103_p0027a04║經無異。今稱龍宮海藏者。乃約龍樹入海而言。又
B19n0103_p0027a05║稱天宮寶藏者。乃附慈氏居處而說。然一切如來。
B19n0103_p0027a06║只令口誦心惟。轉我法輪。饒益群品。今大士。特興
B19n0103_p0027a07║慈悲。在在處處。創此機輪。運轉不息。欲俾一切含
B19n0103_p0027a08║靈。同霑利益。盡未來際。成等正覺。大哉神力。詎可
B19n0103_p0027a09║思議耶。先民所謂。智者創物。大士其有焉。若夫諸
B19n0103_p0027a10║處俱奉大士寶像於藏殿前。首頂道冠。肩披釋服。
B19n0103_p0027a11║足躡儒履。謂之和會三家。佛印禪師（了元）為王荊公
B19n0103_p0027a12║賛其所收畫像曰。道冠儒履釋加沙。和會三家作
B19n0103_p0027a13║一家。忘却率陀天上路。雙林癡坐待龍華。又列八
B19n0103_p0027a14║大神將。運轉其輪。謂天龍八部也。又立保境將軍
B19n0103_p0027a15║助香火之奉。謂是在日烏傷宰也。茲三者。攷錄無
B19n0103_p0027a16║文（錄六卷。弟子結集。進士樓穎修定）。不能自決。
B19n0103_p0027a17║佛祖統紀云。梁傅大士。愍世人多故。不暇誦經。及
B19n0103_p0027b01║不識字。乃於雙林道塲。創轉輪藏。以奉經卷。其誓
B19n0103_p0027b02║有曰。有三登吾藏門者。生生不失人身。有能信心。
B19n0103_p0027b03║推之一匝。則與讀誦一大藏經。正等無異。藏前相
B19n0103_p0027b04║承列大士像。備儒道釋冠服之相者。以大士常作
B19n0103_p0027b05║此狀也。列八大神將者。八部天神也。保境將軍者。
B19n0103_p0027b06║在日烏傷宰。發誓護藏者也。　註云。義烏縣舊名
B19n0103_p0027b07║烏傷。
B19n0103_p0027b08║善慧大士錄云。大士在日。常以經目繁多。人或不
B19n0103_p0027b09║能遍閱。乃就山中。建大層龕。一柱八面。實以諸經。
B19n0103_p0027b10║運行不礙。謂之輪藏。仍有願言。登吾藏門者。生生
B19n0103_p0027b11║世世。不失人身。從勸世人。有發菩提心者。志誠竭
B19n0103_p0027b12║力。能推輪藏。不計轉數。是人即與持誦諸經功德
B19n0103_p0027b13║無異。隨其願心。皆獲饒益。今天下所建輪藏。皆設
B19n0103_p0027b14║大士像。實始於此。
B19n0103_p0027b15║白氏文集蘇州南禪院千佛堂轉輪經藏石記云。
B19n0103_p0027b16║堂之中。上蓋下藏。蓋之間。輪九層佛千龕。彩繪金
B19n0103_p0027b17║碧以為飾。環蓋懸鏡。六十有二。藏八面。面二門。丹
B19n0103_p0028a01║漆銅鍇。以為固。環藏敷座。六十有四。藏之內轉。以
B19n0103_p0028a02║輪止以柅。經函二百五十有六。經卷五千五十有
B19n0103_p0028a03║八。
B19n0103_p0028a04║護法錄日本瑞龍山重建轉法輪藏禪寺記云。我
B19n0103_p0028a05║佛如來。其正法之流通者。有三藏焉。一曰修多羅
B19n0103_p0028a06║藏。二曰阿毘曇藏。三曰毘尼藏。惟此三藏。諄諄化
B19n0103_p0028a07║導。使一切有情。滅妄趨真。誠昏衢之日月。苦海之
B19n0103_p0028a08║舟航也。琅函玉軸。多至五千四百四十八卷。眾生
B19n0103_p0028a09║根鈍。莫能融貫。善慧大士。以方便力。造為毘盧寶
B19n0103_p0028a10║藏。函經其中。一運轉間。則與受持讀誦。等無有異。
B19n0103_p0028a11║已下辨輪藏字義。
B19n0103_p0028a12║北磵文集。金粟洞天三教藏記云。金粟洞天在泉
B19n0103_p0028a13║南勝處。住山人凝雲黃去華總三家之書于山中。
B19n0103_p0028a14║寘諸大輪藏所謂藏也者。藏也。涵藏之謂也。
B19n0103_p0028a15║又澄心院藏記云。佛所說經。一味之雨。三草二木。
B19n0103_p0028a16║所澤各異。根差性殊。豈雨之咎。車軸之滴。匪海莫
B19n0103_p0028a17║容。大心溟渤。乃克堪受。涵攝其義。曰藏。運行其說。
B19n0103_p0028b01║曰輪。舍藏無以蘊其奧。非輪無以發其用。第二義
B19n0103_p0028b02║門。特出巧思。制成八觚。八窻玲瓏。面面層室。以貯
B19n0103_p0028b03║琅函。以絢金碧。以擬覩史大莊嚴藏。樞正厥中。以
B19n0103_p0028b04║靜以應。一機潛發。飄風疾旋。若翻地軸。使海水立。
B19n0103_p0028b05║盪胸决眥。倐爾如砥。曰此權道。會心以境。
B19n0103_p0028b06║釋氏要覽云。經律論。謂之三藏。又佛藏。菩薩藏。聲
B19n0103_p0028b07║聞藏。名三藏。藏者攝也。謂攝人攝法故。　又云。八
B19n0103_p0028b08║藏。菩薩處胎經云。胎化藏。中陰藏。摩訶衍藏。戒律
B19n0103_p0028b09║藏。十住菩薩藏。雜藏。金剛藏。佛藏。是為釋迦文佛
B19n0103_p0028b10║經法具足矣。若今安置經律論處。名藏者。梵云俱
B19n0103_p0028b11║舍。此言藏。謂庫府之總稱也。
B19n0103_p0028b12║文苑英華。譚銖廬州明教寺轉關經藏記云。經
B19n0103_p0028b13║心也。藏藏也。如心之含藏萬法者也。故曰一心
B19n0103_p0028b14║生萬法。萬法由一心。其動靜弛張在我。而寧窮
B19n0103_p0028b15║其義。略舉其大。斯藏也。本於一心。靈通無礙。動
B19n0103_p0028b16║用自在。靜則萬法空寂。動則三界彌綸虗偽。唯
B19n0103_p0028b17║心所造作。其在斯乎。周廻八角。角覺也。佛以眼
B19n0103_p0029a01║為八邪。耳為八患。鼻為八苦。舌為八難。廻八邪
B19n0103_p0029a02║為八覺。廻八患為八解脫。廻八苦為八安樂。廻
B19n0103_p0029a03║八難為八王子。指四八為三十二相。由此八關。
B19n0103_p0029a04║返邪歸正。成佛之境矣。止則寂然無用。引則轉
B19n0103_p0029a05║而不竆。動雖有聲。靜乃無跡（云云）。讚曰。修多羅教。
B19n0103_p0029a06║函于藏輪。周廻八角。正道斯陳。動用一心。為萬
B19n0103_p0029a07║法因。忘因無法。得本歸真。鐫于金石。用導迷人。
B19n0103_p0029a08║忠曰。記中銖自謂。常學釋氏。然眼為八邪已
B19n0103_p0029a09║下。未知何據。
B19n0103_p0029a10║法輪者。釋氏要覽云。大毗婆沙論云。何名法輪。答
B19n0103_p0029a11║是法所成故。法為自性。故名法輪。如世間呼金輪
B19n0103_p0029a12║等。輪是動轉不住義。捨此離彼義。能伏怨敵義。又
B19n0103_p0029a13║圓滿義。謂轂輻輞三事具足故。輪體法。即八聖道
B19n0103_p0029a14║支也（云云）。
B19n0103_p0029a15║鐔津文集崇壽禪院轉輪大藏記云。夫轉輪藏者。
B19n0103_p0029a16║非佛之制度。乃行乎梁之異人傅翕大士者。實取
B19n0103_p0029a17║乎轉法輪之義耳。其意欲人皆預於法也。法也者
B19n0103_p0029b01║生靈之大本。諸佛之妙道者也。諸佛以是而大明。
B19n0103_p0029b02║羣生以是而大昧。聖賢乃推己之明。而正人之昧。
B19n0103_p0029b03║故三藏之取諭者。諭於此也。五乘之所歸者。歸於
B19n0103_p0029b04║此也。然其理幽微。其義廣愽。殆非眾人槩然而輒
B19n0103_p0029b05║得。故益其藏而輪之。姑使乎扶輪而轉藏者。欲其
B19n0103_p0029b06║槩眾普得漸染佛法。而預其勝緣。則於道其庶幾
B19n0103_p0029b07║乎。是亦至人攝化羣生之一端耳。其意遠且大矣。
B19n0103_p0029b08║備用清規藏殿祝聖諷經云。住持領眾。繞藏行道
B19n0103_p0029b09║三帀。以表法輪三轉。
B19n0103_p0029b10║法輪三轉者。示勸證也。　俱舍論云。云何三轉
B19n0103_p0029b11║十二行相。此苦聖諦。此應徧知。此已徧知。是名
B19n0103_p0029b12║三轉。即於如是一一轉時。別別發生眼智明覺。
B19n0103_p0029b13║說此名曰十二行相。
B19n0103_p0029b14║淨名略疏云。三轉法輪者。即是趣波羅柰。說生
B19n0103_p0029b15║滅四諦也。輪者佛證四諦法。有可轉之義。故名
B19n0103_p0029b16║為輪。又解。能壞煩惱名之為輪。如輪王寶。能壞
B19n0103_p0029b17║怨敵。佛法輪寶。能壞煩惱。故名法輪。如來成道
B19n0103_p0030a01║經三七日。方趣波羅㮈。生生雖不可說。以悉檀
B19n0103_p0030a02║方便。赴天人小機。而說四諦。轉入彼心。壞彼煩
B19n0103_p0030a03║惱。故名轉法輪也。三轉者。一示轉。謂是苦是集
B19n0103_p0030a04║是滅是道。二勸轉。謂苦應知。集應斷。滅應證。道
B19n0103_p0030a05║應修。三證轉。謂苦我已知。集我已斷。滅我已證。
B19n0103_p0030a06║道我已修。初轉示見道。勸轉示修道。證轉示無
B19n0103_p0030a07║學道。是三轉十二行法輪。
B19n0103_p0030a08║大藏以千字文命函。見經錄門大藏經處。
B19n0103_p0030a09║
B19n0103_p0030a10║●東西藏
B19n0103_p0030a11║敕修清規知藏云。後以眾多。列東西藏。
B19n0103_p0030a12║
B19n0103_p0030a13║●十僧閣
B19n0103_p0030a14║建長寺有十僧閣。
B19n0103_p0030a15║禪居附錄清拙禪師塔銘序云。師居建長。起十僧
B19n0103_p0030a16║閣。各立扁。以居大耆舊。
B19n0103_p0030a17║
B19n0103_p0030a18║●千僧閣
B19n0103_p0030b01║徑山有千僧閣。
B19n0103_p0030b02║大慧杲和尚年譜云。紹興七年丁巳。師四十九歲。
B19n0103_p0030b03║主徑山。又云。十一年辛酉。師五十三歲。千僧閣成。
B19n0103_p0030b04║師遣介泉南。求記於李漢老參政。其略曰（云云）。院去
B19n0103_p0030b05║城百里。自唐國一禪師。始斬蓬藋。驅龍虵而居之。
B19n0103_p0030b06║寺無常產。山之神龍。實助其緣化。公至之始眾纔
B19n0103_p0030b07║三百。二年法席大興。眾將二千。而院有僧堂二。不
B19n0103_p0030b08║足以容。剏意於寺之東。鑿山開址。建層閣十楹。以
B19n0103_p0030b09║盧舍那南向。嶤然居中。列千僧案位於左右。設連
B19n0103_p0030b10║床。齋粥於其下。經始於十年春。越明年春。告成（云云）。
B19n0103_p0030b11║又云。一閣之成。任公何足道。而循襲齷齪之者。以
B19n0103_p0030b12║為奇特。不亦陋甚矣哉。
B19n0103_p0030b13║陸放翁渭南文集圜覺閣記云。淳熙十年某月
B19n0103_p0030b14║某日。徑山興慶萬壽禪寺。西閣落成（云云）。東偏
B19n0103_p0030b15║有千僧閣。紹興中。大慧禪師宗杲法門之傑。方
B19n0103_p0030b16║住山時。眾溢千數。故以是名閣。
B19n0103_p0030b17║虗堂愚和尚徑山錄。有千僧堂上梁上堂。又有
B19n0103_p0031a01║開爐移眾僧單鉢。歸千僧閣上堂。　蓋度宗咸
B19n0103_p0031a02║淳元年乙丑。八月虗堂住徑山。三年丁卯。冬十
B19n0103_p0031a03║月。賜綾牒貳拾道。銀券等。一新僧堂浴室行堂
B19n0103_p0031a04║也。
B19n0103_p0031a05║
B19n0103_p0031a06║●三默堂（浴室　僧堂　西淨）
B19n0103_p0031a07║相傳。浴室。僧堂。西淨。不許語笑。故此總曰三默堂
B19n0103_p0031a08║（又見浴室西淨等處）。
B19n0103_p0031a09║供養次第法不可思議疏云。默然者。有三處。一食
B19n0103_p0031a10║時。二大小便時。三洗浴時。
B19n0103_p0031a11║忠曰。浴室默然。不思議疏。洗浴時。又見毗奈耶
B19n0103_p0031a12║雜事（殿堂門浴室引）。僧堂默然。不思議疏。食時。是也。西
B19n0103_p0031a13║淨默然。不思議疏。大小便時。又見文殊經（殿堂門西
B19n0103_p0031a14║淨處）。故三默堂。皆有據矣。
B19n0103_p0031a15║
B19n0103_p0031a16║●僧堂
B19n0103_p0031a17║傳燈錄禪門規式云。所裒學眾。無多少。無高下。盡
B19n0103_p0031b01║入僧堂。依夏次安排。
B19n0103_p0031b02║敕修清規日用軌範云。不得僧堂內聚頭說話。不
B19n0103_p0031b03║得在僧堂中。看經看冊子。
B19n0103_p0031b04║北磵文集南翔僧堂記云。連長榻。敷廣座。容數千
B19n0103_p0031b05║指。開單盔。必搜梁棟。選柱石。然後可以帡幪震風
B19n0103_p0031b06║陵雨。雖然非古也。古之人一生打徹於塚間樹下
B19n0103_p0031b07║（云云）。　又慶寧僧堂記云。僧堂之作。非古人意。古
B19n0103_p0031b08║無拓提。况堂耶。自枯木留香後。天下較奇策勝。翬
B19n0103_p0031b09║飛炫耀。床榻囟几。惟恐不壯麗。耄耋疾疢。無霧霾
B19n0103_p0031b10║風雨暴露之慘。既適既寧。精勵勝進。當倍蓰異時。
B19n0103_p0031b11║塚間樹下。不三宿者。何反無聞焉。
B19n0103_p0031b12║興禪護國論述宋國二十種勝事中云。經藏僧堂
B19n0103_p0031b13║莊嚴。如淨土。
B19n0103_p0031b14║雪峯存禪師錄云。師示眾云。望州亭與儞相見
B19n0103_p0031b15║了也。烏石嶺與儞相見了也。僧堂前與儞相見
B19n0103_p0031b16║了也。
B19n0103_p0031b17║玄沙備禪師廣錄云。我今問儞。還見溪水麼。還
B19n0103_p0032a01║見佛殿麼。還見僧堂麼。
B19n0103_p0032a02║僧堂名。已著於西竺。　智度論云。迦葉結集法藏
B19n0103_p0032a03║時。以阿難殘結未盡。擯出阿難入金剛定。破諸煩
B19n0103_p0032a04║惱。作大力阿羅漢。即夜到僧堂門。敲門而喚。
B19n0103_p0032a05║禪林有設二僧堂者（又見千僧閣處）。又有設三僧堂者。
B19n0103_p0032a06║無文印笑翁堪禪師行狀云。雪峰僧堂二。曰留香
B19n0103_p0032a07║曰眾香。師至。眾集如海。更闢妙香。處之。
B19n0103_p0032a08║佛祖通載雲峰高禪師傳云。遷保安江陰教忠霅
B19n0103_p0032a09║川何山。雲衲四來三堂皆溢（止此）。蓋此亦有三僧堂
B19n0103_p0032a10║也。
B19n0103_p0032a11║僧堂。但在禪剎。而天台宗。有傚之者。　佛祖統紀
B19n0103_p0032a12║了生法師傳云。謁東靈欽師。時效禪林。羣居僧堂。
B19n0103_p0032a13║當元夕。眾往觀燈。欽師行香。見其跪坐牀上。
B19n0103_p0032a14║僧堂十六板首鉢位圖。見圖牌門。
B19n0103_p0032a15║
B19n0103_p0032a16║
B19n0103_p0032a17║
B19n0103_p0032b01║【圖】
B19n0103_p0032b02║
B19n0103_p0032b03║
B19n0103_p0032b04║
B19n0103_p0032b05║
B19n0103_p0032b06║
B19n0103_p0032b07║
B19n0103_p0032b08║
B19n0103_p0032b09║
B19n0103_p0032b10║
B19n0103_p0032b11║
B19n0103_p0032b12║
B19n0103_p0032b13║東福清規云。外僧堂東邊。亦上下間有床。歷兵亂。
B19n0103_p0032b14║壞却之。故今則亡矣。東福清規云。後堂床之南床。
B19n0103_p0032b15║曰汾洲也（忠按分手訛作汾洲）。知客床。有暫到者。上古有下
B19n0103_p0032b16║齋時。行脚僧。據此床受齋。故云暫到也。　又云。住
B19n0103_p0032b17║持赴僧堂坐禪者。蓋為點撿大眾也。故入堂。先巡
B19n0103_p0033a01║堂一帀。是便撿眾之儀也。又專主僧堂者。首座也。
B19n0103_p0033a02║住持者非主僧堂。故僧堂無住持床。唯別設椅子
B19n0103_p0033a03║而已
B19n0103_p0033a04║
B19n0103_p0033a05║●雲堂
B19n0103_p0033a06║忠曰。僧堂亦曰雲堂。謂眾集如雲多也。開福寧
B19n0103_p0033a07║禪師錄。冬夜小參云。賴遇庫司置辦土儀果子。下
B19n0103_p0033a08║座雲會堂中。大家東咬西咬（止此）。字義可見。
B19n0103_p0033a09║敕修清規受嗣法人煎點云。請云。來晨就雲堂。聊
B19n0103_p0033a10║具菲供。伏望慈悲。特埀降重。
B19n0103_p0033a11║諸祖偈頌。阮中大仰山飯歌云。五更雲堂門尚
B19n0103_p0033a12║閉。普供廚中人已起。
B19n0103_p0033a13║大慧杲和尚。鄭成忠請普說云。齋雲堂清淨禪
B19n0103_p0033a14║眾。請普說功德。不為別事專用回向無上佛果
B19n0103_p0033a15║菩提。
B19n0103_p0033a16║
B19n0103_p0033a17║●禪堂
B19n0103_p0033b01║忠曰。僧堂亦謂禪堂。言眾僧坐禪於此也。文字已
B19n0103_p0033b02║出首楞嚴經。云若諸末世。愚鈍眾生。未識禪那。不
B19n0103_p0033b03║知說法。樂修三昧。汝恐同邪。一心勸令持我佛頂
B19n0103_p0033b04║陀羅尼咒。若未能誦。寫於禪堂。或帶身上。一切諸
B19n0103_p0033b05║魔。所不能動。
B19n0103_p0033b06║摩訶止觀云。身開常坐。遮行住臥。或可處眾。獨則
B19n0103_p0033b07║彌善。　輔行云。或可處眾者。謂禪堂中。別處最勝。
B19n0103_p0033b08║故云彌善。
B19n0103_p0033b09║續高僧傳後梁法聰法師傳云。聰住禪堂。每有白
B19n0103_p0033b10║鹿白雀馴伏栖止。
B19n0103_p0033b11║人天寶鑑云。圓覺慈法師。解行兼備。東掖虗席。能
B19n0103_p0033b12║文二師。然指請師主之。慈至法席鼎盛。盛暑講罷。
B19n0103_p0033b13║歸方丈偃息。而文適至。謂師曰。東掖道塲。世世皆
B19n0103_p0033b14║有道者主之。講罷不在懺室。即在禪堂。未有偃臥
B19n0103_p0033b15║自恣者也。慈聞曰。敢不敬命。自後不少怠。
B19n0103_p0033b16║僧寶正續傳月菴果禪師傳云。初至鵝湖。宴坐禪
B19n0103_p0033b17║堂。聞二童子戲爭蒲團。其一舉起云。儞道不見。遮
B19n0103_p0034a01║箇是什麼。師恍然有省。
B19n0103_p0034a02║柳河東集巽公院五詠中。禪堂詩云。發地結菁茆。
B19n0103_p0034a03║團團抱虗白。山花落幽戶。中有忘機客。涉有本非
B19n0103_p0034a04║取。照空不待柝。萬籟俱緣生。窗然喧中寂。心境本
B19n0103_p0034a05║同如。鳥飛無遺跡。
B19n0103_p0034a06║
B19n0103_p0034a07║●前門（僧堂）
B19n0103_p0034a08║忠曰。佛殿法堂。皆有前後門。今舉僧堂者。
B19n0103_p0034a09║敕修清規大掛搭歸堂云。參頭領眾。前門右手入
B19n0103_p0034a10║堂。至聖僧前排立。
B19n0103_p0034a11║日用軌範云。打定鐘後。不得於前門出入。
B19n0103_p0034a12║
B19n0103_p0034a13║●後門（僧堂）
B19n0103_p0034a14║敕修清規大掛搭歸堂云。參頭送維那出。註云。齋
B19n0103_p0034a15║前後門。齋後前門。
B19n0103_p0034a16║
B19n0103_p0034a17║●前板（僧堂）
B19n0103_p0034b01║僧堂聖僧龕左右。為出入板。自出入板已前。為前
B19n0103_p0034b02║板。亦曰前堂。即前堂首座。管領之。自出入板已後。
B19n0103_p0034b03║為後板。亦曰後堂。即後堂首座。管領之。
B19n0103_p0034b04║
B19n0103_p0034b05║●後板（僧堂）
B19n0103_p0034b06║說見于前板。
B19n0103_p0034b07║
B19n0103_p0034b08║●堂內三板頭
B19n0103_p0034b09║禪苑清規維那章云。眾中。新到掛搭禮。須勤重。諸
B19n0103_p0034b10║方辨事。及名德人。別選上寮安排。退院長老。須依
B19n0103_p0034b11║住持帖。及開堂疏內資次。於堂內三板頭。安排齋
B19n0103_p0034b12║粥座位。
B19n0103_p0034b13║
B19n0103_p0034b14║●四板頭
B19n0103_p0034b15║忠曰。首座板。後堂板。分手板。聖僧板也（又見禮則門。四處問
B19n0103_p0034b16║訊處）。
B19n0103_p0034b17║敕修清規。方丈特為新首座茶云。四板頭。不安香
B19n0103_p0035a01║几。無巡堂請茶。
B19n0103_p0035a02║
B19n0103_p0035a03║●首座板頭（僧堂）
B19n0103_p0035a04║敕修清規聖節云。維那於僧堂。往住持前問訊。從
B19n0103_p0035a05║首座板起。巡堂一匝。
B19n0103_p0035a06║備用清規方丈特為茶云。侍者往特為人前問訊。
B19n0103_p0035a07║從龕後。轉首座板頭。巡問訊一匝。
B19n0103_p0035a08║
B19n0103_p0035a09║●西堂板頭（僧堂）
B19n0103_p0035a10║忠曰。即是聖僧板頭也。
B19n0103_p0035a11║東漸清規。勤舊鉢位圖云。內僧堂。如有西堂。則一
B19n0103_p0035a12║班聖僧板排之。
B19n0103_p0035a13║敕修清規專使特為新命煎點云。於僧堂內。鋪設
B19n0103_p0035a14║主席。西堂板頭。排專使位。
B19n0103_p0035a15║
B19n0103_p0035a16║●聖僧板頭（僧堂）
B19n0103_p0035a17║忠曰。聖僧前。下間板。為聖僧板頭。蓋聖僧侍者板
B19n0103_p0035b01║也（見校定兄弟相看章）。即前堂首座分手。亦名西堂板頭（見僧
B19n0103_p0035b02║堂處。東福僧堂圖）。
B19n0103_p0035b03║校定清規兄弟相看禮儀章。新到歸堂云。參頭領
B19n0103_p0035b04║眾。僧堂前門下手入。（乃至）仍至聖僧前。問訊。自末先
B19n0103_p0035b05║移步。過聖僧侍者板頭。進三兩位。次第而立。
B19n0103_p0035b06║敕修清規念誦云。住持入堂。前堂首座入。次名德
B19n0103_p0035b07║西堂插入。歸聖僧板頭立。　又大掛搭歸堂云。參
B19n0103_p0035b08║頭領眾。巡堂。排立問訊。從班尾先移步。退聖僧板
B19n0103_p0035b09║頭立。維那入堂燒香。上間立。
B19n0103_p0035b10║解云。維那與掛搭人。對立也。
B19n0103_p0035b11║又結制禮儀云。次知事入堂。燒香大展三拜。巡堂
B19n0103_p0035b12║一帀。至聖僧板頭掛立。
B19n0103_p0035b13║
B19n0103_p0035b14║●後堂板頭（僧堂）
B19n0103_p0035b15║僧堂後門上間。是後堂板頭也。即住持對面位也。
B19n0103_p0035b16║勅修清規。專使。特為受請人煎點云。於僧堂內。住
B19n0103_p0035b17║持對面。設新命位（止此）。是新命位。即後堂板頭也。
B19n0103_p0036a01║●立僧板頭（僧堂）
B19n0103_p0036a02║立僧床。此方曰分手板也。蓋僧堂後堂首座。分手
B19n0103_p0036a03║位也。
B19n0103_p0036a04║敕修清規兩序章云。維那鳴椎。俟首座唱食。至第
B19n0103_p0036a05║三句將畢。轉身退。至立僧板頭立。
B19n0103_p0036a06║
B19n0103_p0036a07║●立僧首座床
B19n0103_p0036a08║即立僧板頭也。
B19n0103_p0036a09║●分手板
B19n0103_p0036a10║忠曰。立僧板。又名分手板。言後堂之分手位也。
B19n0103_p0036a11║東漸略清規云。燒香首座板。後堂板。分手板。聖僧
B19n0103_p0036a12║板（詳禮則門。四處問訊處）。
B19n0103_p0036a13║東福清規作汾洲床。依音近訛文。惑人多矣。
B19n0103_p0036a14║●出入板（僧堂）
B19n0103_p0036a15║聖僧龕左右。為出入板。前堂首座。領自出入板已
B19n0103_p0036a16║前大眾。後堂首座。領自出入板已後大眾也。
B19n0103_p0036a17║敕修清規兩序進退云。知事一班（云云）。從聖僧左。
B19n0103_p0036b01║出住持前。兩展三禮。（乃至）退身從聖僧右。出聖僧
B19n0103_p0036b02║前。大展三拜。
B19n0103_p0036b03║備用清規坐禪云。如眾頭首起位抽解。惟前堂首
B19n0103_p0036b04║座。從住持面前出入。其餘皆從出入板。出入。
B19n0103_p0036b05║敕修清規坐禪云。頭首大眾。並從出入板往來。
B19n0103_p0036b06║南禪規式僧堂圖。錄出入板。
B19n0103_p0036b07║【圖】
B19n0103_p0036b08║
B19n0103_p0036b09║
B19n0103_p0036b10║
B19n0103_p0036b11║
B19n0103_p0036b12║
B19n0103_p0036b13║
B19n0103_p0036b14║
B19n0103_p0036b15║
B19n0103_p0036b16║
B19n0103_p0036b17║忠曰。此圖二三四等。是被位也。非十六板首圖。
B19n0103_p0037a01║
B19n0103_p0037a02║●床前三淨頭（僧堂）
B19n0103_p0037a03║敕修清規日用軌範云。床前一尺為三淨頭。一展
B19n0103_p0037a04║鉢。二安袈裟。三頭所向。　解云。展鉢者。食時展鉢
B19n0103_p0037a05║於此也。安袈裟者。臥時。函櫃在脚邊。不便置袈裟。
B19n0103_p0037a06║故安於此也。然床椽或怕盜竊。故但安函櫃上。而
B19n0103_p0037a07║作在枕邊之想念。為妙。頭所向者。臥時。床椽為枕
B19n0103_p0037a08║也。
B19n0103_p0037a09║
B19n0103_p0037a10║●三條椽（僧堂）
B19n0103_p0037a11║續燈錄西禪繼圖禪師章云。上堂（云云）一一法上。一
B19n0103_p0037a12║如來。一一塵中。一彌勒。若也不知。且向三條椽下
B19n0103_p0037a13║六尺單前。快須究取。
B19n0103_p0037a14║碧巖錄第二十五則評云。儞諸人。若見得。與蓮花
B19n0103_p0037a15║峯菴主同參。其或未然。三條椽下。七尺單前。試去
B19n0103_p0037a16║參詳看。
B19n0103_p0037a17║忠曰。僧堂之床。每人座位。橫占可三尺許。乃各
B19n0103_p0037b01║各頭上之椽。有三條。故言三條椽下（七尺單前。箋于座位
B19n0103_p0037b02║門單位處）。
B19n0103_p0037b03║
B19n0103_p0037b04║●地爐（僧堂）
B19n0103_p0037b05║臨濟玄禪師錄云。師一日與河陽木塔長老。同在
B19n0103_p0037b06║僧堂地爐內座（云云）。
B19n0103_p0037b07║僧寶傳清凉益禪師傳云。與善脩洪進。自漳州抵
B19n0103_p0037b08║湖外。將發而雨。谿壯不可濟。顧城隅有古寺。解包
B19n0103_p0037b09║休于門下。雨不止。入堂。有老僧坐地罏。見益而曰。
B19n0103_p0037b10║此行何之。曰行脚去。又問。如何是行脚事。對曰不
B19n0103_p0037b11║知。曰不知最親。益疑之（老僧地藏琛禪師也）。
B19n0103_p0037b12║五分律云。聽因地作火鑪。
B19n0103_p0037b13║
B19n0103_p0037b14║●明窻（僧堂）（又方丈）
B19n0103_p0037b15║僧堂之制大。而復前後架屋。堂內闇矣。故當前板
B19n0103_p0037b16║首座板頭。西堂板頭之上。屋上開窓（如今煙窓）。故第一
B19n0103_p0037b17║座板。言明窓下。
B19n0103_p0038a01║舊說云。僧堂宏構掩蔽。故作窓受明。名明窓也。
B19n0103_p0038a02║五燈會元佛日空禪師章云。師十七歲。參夾山問
B19n0103_p0038a03║答。山曰。冷灰裏有一粒豆爆。乃喚維那。明窓下安
B19n0103_p0038a04║排著。師曰。未審明窓。還解語也無山曰。待明窓解
B19n0103_p0038a05║語。即向汝道。（忠曰。維那掌僧堂事。故特喚命之也。）
B19n0103_p0038a06║虗堂愚和尚寶林錄。結夏小參云。若得箇插手處。
B19n0103_p0038a07║莫待期滿。便請說看。何故。蓋老僧急欲明窻下安
B19n0103_p0038a08║排。
B19n0103_p0038a09║諸祖偈頌慈受箴規云。虗占案分。挂物明窓。不合
B19n0103_p0038a10║律儀。叢林安許。
B19n0103_p0038a11║忠按慈受所言。似明窓在壁。
B19n0103_p0038a12║又方丈有明窓。　傳燈錄石霜諸禪師章云。師居
B19n0103_p0038a13║方丈。有僧在明窓外問。咫尺之間。為什麼不覩師
B19n0103_p0038a14║顏。師曰。我道徧界不曾藏。
B19n0103_p0038a15║忠曰。此亦明窓於壁開者也。
B19n0103_p0038a16║
B19n0103_p0038a17║●明樓
B19n0103_p0038b01║在僧堂前也。僧堂廣深。又前有外堂。故堂內昏暗。
B19n0103_p0038b02║乃於堂前外堂間。高架樓。開窓接明。此云明樓。
B19n0103_p0038b03║物初賸語育王庫閣陰記云。更其制為閣。五間三
B19n0103_p0038b04║正兩挾。前後橫廡。前後穿堂。以覆砌級。如明樓之
B19n0103_p0038b05║制。
B19n0103_p0038b06║枯崖漫錄泉山子愚初禪師。承天寺僧堂記云。擁
B19n0103_p0038b07║以照堂。明樓在前。
B19n0103_p0038b08║臥雲日件錄云。東福眾寮。請頌題於夢巖。巖與
B19n0103_p0038b09║牮明樓三字。蓋時明樓將崩也。牮支也。　又云
B19n0103_p0038b10║相國寺明樓崩矣。
B19n0103_p0038b11║
B19n0103_p0038b12║●明堂
B19n0103_p0038b13║敕修清規念誦巡堂之圖。僧堂與外堂之間。左右
B19n0103_p0038b14║題云明堂。
B19n0103_p0038b15║忠曰。僧堂正前。高架明樓。明樓左右空處。曰明
B19n0103_p0038b16║堂也。
B19n0103_p0038b17║
B19n0103_p0039a01║
B19n0103_p0039a02║●內堂
B19n0103_p0039a03║虗堂愚和尚淨慈錄結夏小參云。竺土大仙。於九
B19n0103_p0039a04║夏之月。布漫天網子。籠絡天下衲僧。謂之禁足護
B19n0103_p0039a05║生。尅期取證。致於南山內堂外堂。排單下榻。箇箇
B19n0103_p0039a06║如生鐵橛。
B19n0103_p0039a07║
B19n0103_p0039a08║●外堂
B19n0103_p0039a09║在僧堂外面。故曰外堂。又曰外僧堂。凡暫到客僧
B19n0103_p0039a10║皆食於此。知客接不時賓客。故不食於內僧堂。而
B19n0103_p0039a11║食於此。又凡知事。不時有所辨。故並就外堂鉢位
B19n0103_p0039a12║而食。
B19n0103_p0039a13║敕修清規赴粥飯云。都監寺。維那。直歲。侍者等位。
B19n0103_p0039a14║在外堂上間。知客。知浴。知殿。化主。堂主等位。在外
B19n0103_p0039a15║堂下間。
B19n0103_p0039a16║●知客板頭
B19n0103_p0039a17║忠曰。在外堂後門內南邊。
B19n0103_p0039b01║敕修清規受嗣法人煎點曰。住持引手揖煎點人
B19n0103_p0039b02║坐。位居知客板頭。　又專使特為受請人煎點云。
B19n0103_p0039b03║住持對面。設新命位。堂外知客板頭。設專使位。
B19n0103_p0039b04║
B19n0103_p0039b05║●知客床
B19n0103_p0039b06║即知客板頭也。
B19n0103_p0039b07║
B19n0103_p0039b08║●照堂
B19n0103_p0039b09║舊說曰。照堂在僧堂之後。若住持事繁。不遑上堂。
B19n0103_p0039b10║則立僧首座。令掛牌。代住持。入室普說。皆於是處。
B19n0103_p0039b11║故堂內架法座矣。此屋連僧堂邃闇。故高其制。而
B19n0103_p0039b12║取敞明因名照堂。後來此處構尿所。未知其是也。
B19n0103_p0039b13║又今時有法堂後。造照堂者。固不足。則也已。
B19n0103_p0039b14║枯崖漫錄子愚初禪師。承天寺僧堂記云。擁以照
B19n0103_p0039b15║堂明樓在前。
B19n0103_p0039b16║敕修清規方丈特為新掛搭茶云。至日侵晨。洗面
B19n0103_p0039b17║時。備卓子筆硯。列照堂請。各於名下書云。某甲謹
B19n0103_p0040a01║拜尊命。
B19n0103_p0040a02║破菴先禪師行狀云。至平江萬壽旦過。值天大雪。
B19n0103_p0040a03║夜坐。乃自念言。行脚十年矣。此回若不徹去。又是
B19n0103_p0040a04║虗生浪死。正悶悶間。不覺鐘動。趍後架。舉頭見照
B19n0103_p0040a05║堂二字疑情頓釋。
B19n0103_p0040a06║敕修清規念誦云。先鳴方丈板照堂板。
B19n0103_p0040a07║解者曰。僧堂後。眾寮後。皆有照堂。而今鳴眾
B19n0103_p0040a08║寮之照堂板也。
B19n0103_p0040a09║忠曰。但是僧堂有照堂。不用曲說。雲章解聖
B19n0103_p0040a10║節巡廊鳴板曰。巡廊鳴板者。先鳴方丈板。次
B19n0103_p0040a11║鳴照堂板。次鳴眾寮首座寮等板（止此）。雲章已
B19n0103_p0040a12║照堂之次。別言眾寮。則可知照堂板。但是僧
B19n0103_p0040a13║堂後照堂板耳。故不用眾寮後。有照堂之說。
B19n0103_p0040a14║舊說曰。今時稱影堂為照堂。實無本據。或云照
B19n0103_p0040a15║當作昭。乃昭穆之謂也。本當謂昭穆堂。而略稱
B19n0103_p0040a16║昭堂。此說亦杜撰矣。
B19n0103_p0040a17║忠曰。大應國師建長錄有新開昭堂陞座。乃作
B19n0103_p0040b01║昭字。蓋日本禪林。有忌火字。去列火者。如照牌
B19n0103_p0040b02║作昭牌。錄者從作昭堂乎。此陞座語中。不亦見
B19n0103_p0040b03║祖塔饗堂事。又無文印癡絕行狀曰學徒中分
B19n0103_p0040b04║遺骨。塔于照堂窣堵波之左（止此）。癡絕錄趙若琚
B19n0103_p0040b05║撰行狀。作中分其半。建塔徑山菖蒲田玉芝菴
B19n0103_p0040b06║（止此）。此亦非謂影堂也。故影堂曰照堂訛矣。余辯
B19n0103_p0040b07║復見享堂處。
B19n0103_p0040b08║
B19n0103_p0040b09║●後架
B19n0103_p0040b10║照堂之後。有後架。大眾洗面之處。
B19n0103_p0040b11║永平正法眼藏洗面章云。雲堂洗面處者。在後架
B19n0103_p0040b12║裡。後架在照堂之西。
B19n0103_p0040b13║敕修清規日用軌範云。取手巾轉身下地。巾搭左
B19n0103_p0040b14║手。念偈云云。輕手揭簾。出後架。輕手取盆洗面。
B19n0103_p0040b15║瑩山清規云。往後架洗面。往東司屙屎。
B19n0103_p0040b16║傳燈錄興化存獎禪師章云。師謂眾曰。我只聞
B19n0103_p0040b17║長廊也喝。後架也喝。諸子汝莫盲喝亂喝。
B19n0103_p0041a01║廁亦有後架。東淨處。引幻住清規。
B19n0103_p0041a02║
B19n0103_p0041a03║●廊下
B19n0103_p0041a04║聯燈會要興化存獎禪師章云。師謂眾云。我聞長
B19n0103_p0041a05║廊下也喝。後架也喝。諸子莫盲喝亂喝。
B19n0103_p0041a06║日用軌範云。不得衩袒歸僧堂。并廊下行。
B19n0103_p0041a07║佛祖通載。海雲簡禪師傳云。一日於廊下。逢數
B19n0103_p0041a08║僧（云云）。
B19n0103_p0041a09║東海一漚集自曆譜云。延文二年冬。吉祥寺廊
B19n0103_p0041a10║下庫司。災。
B19n0103_p0041a11║外典亦有廊下　說苑云。介子推。行年十五而
B19n0103_p0041a12║相荊。廊下有二十五俊士。堂上有二十五老人。
B19n0103_p0041a13║仲尼曰。合二十五人之智。智於湯武。并二十五
B19n0103_p0041a14║人之力。力於彭祖。
B19n0103_p0041a15║常朝錄云。元稹為翰林承旨。朝退。行至廊下。時
B19n0103_p0041a16║初日映九英梅。隙光射稹。
B19n0103_p0041a17║
B19n0103_p0041b01║
B19n0103_p0041b02║●齋堂
B19n0103_p0041b03║忠曰。齋堂。即食堂也。食堂。即僧堂也。今日本黃檗
B19n0103_p0041b04║山僧堂外。別設齋堂。蓋大清禪林如是。非古也。
B19n0103_p0041b05║佛祖統紀云。司馬光。暇日遊洛陽諸寺。廊廡寂寂。
B19n0103_p0041b06║忽聲鐘伐鼓。至齋堂。見沙門端坐。默默方進匕箸。
B19n0103_p0041b07║光欣然。謂左右曰。不謂三代禮樂在緇衣中。
B19n0103_p0041b08║
B19n0103_p0041b09║●食堂
B19n0103_p0041b10║忠曰。禪林僧堂。本食堂也。食堂即齋堂也。
B19n0103_p0041b11║蒲室集揚雲巖居士。作蔣山僧堂偈序云。寺古制。
B19n0103_p0041b12║皆有僧堂。然惟會食而已。至於寢處。則有別室。如
B19n0103_p0041b13║今教律院猶然也。獨禪林。自唐開元中。百丈海禪
B19n0103_p0041b14║師作清規。設長連牀於堂。率眾盡入居之。牀端為
B19n0103_p0041b15║木函盈赤。以貯三衣一鉢。外無餘畜也。坐臥起居
B19n0103_p0041b16║有時。凡晨昏午夜。以及旦。長老首座。加巡警焉。惰
B19n0103_p0041b17║者罰。不率教而擯之。至於禪寂。䇄若枯株。湛然止
B19n0103_p0042a01║水。眾千百肅如也。由貞元距今。六百年。他規盡廢
B19n0103_p0042a02║僧散處寺內外。甚者一己占屋數十間。積產業以
B19n0103_p0042a03║萬計。輿馬僕從。擬巨室。冐刑法汙宗教。有不可勝
B19n0103_p0042a04║言者矣。而堂之規。猶獨得如古。使天下之凡若僧
B19n0103_p0042a05║者。盡撤其私室。禁而私畜。而會之于一堂。申以吾
B19n0103_p0042a06║祖之規教之。庸有如前所陳之敞乎。而僧者。能終
B19n0103_p0042a07║身不越堂戶。繼之以不昏不亂。虗而照。寂而應。超
B19n0103_p0042a08║生死。越三界。雖古聖賢。不出乎是也。
B19n0103_p0042a09║南山教誡律儀。二時食法云。初入食堂隨門頰舉
B19n0103_p0042a10║足。出時亦爾。
B19n0103_p0042a11║釋氏要覽云。毗柰耶云。給孤長者。造寺後作念。若
B19n0103_p0042a12║不彩畫。便不端嚴。即白佛。佛言。隨意。未知畫何物。
B19n0103_p0042a13║佛言云云。食堂畫持餅藥叉
B19n0103_p0042a14║祗園圖經云。最巷北大院。名僧食所。自開三門。中
B19n0103_p0042a15║門之北。有大食堂堂前列樹方維相對。交陰相接。
B19n0103_p0042a16║渠流灌注甚可觀閱。凡僧食者。多止此林
B19n0103_p0042a17║酉陽雜爼續集寺塔記云。平康坊菩提寺食堂前
B19n0103_p0042b01║東壁上。吳道玄。畫智度論色偈變偈。
B19n0103_p0042b02║不空三藏奏代宗。天下食堂中。置文殊為上座。詳
B19n0103_p0042b03║見靈像門聖僧處。
B19n0103_p0042b04║十誦律自恣法中曰。掃灑食堂掃除竟。入室坐
B19n0103_p0042b05║禪。
B19n0103_p0042b06║佛本行集經曰。爾時世尊。日在東方。著衣持鉢。
B19n0103_p0042b07║共諸比丘。來至食堂。於所敷設。次第而坐。
B19n0103_p0042b08║雜阿含經曰。比丘低舍。與眾多比丘。集於食堂。
B19n0103_p0042b09║語諸比丘言。諸尊。我不分別於法。不樂修梵行。
B19n0103_p0042b10║多樂睡眠。疑惑於法（佛廣呵責）。　又云。佛住舍衛國
B19n0103_p0042b11║祇樹給孤獨園。前三月。夏安居竟。有眾多比丘。
B19n0103_p0042b12║集於食堂。為佛縫衣。
B19n0103_p0042b13║三隱詩集閭丘胤序云。國清寺有拾得知食堂。
B19n0103_p0042b14║尋常收貯餘殘菜滓於竹筒內寒山若來。即負
B19n0103_p0042b15║而去。　又拾得錄云。拾得者。知庫僧靈熠令知
B19n0103_p0042b16║食堂香燈供養。忽於一日。與像對坐。佛盤同餐。
B19n0103_p0042b17║聯燈會要藥山儼禪師章云。師問僧。甚處來。云
B19n0103_p0043a01║南泉。師云在彼多少時。云粗經冬夏師云恁麼
B19n0103_p0043a02║則三十年後。成一頭水牯牛去也。云某甲雖在
B19n0103_p0043a03║彼中。且不曾上他食堂。師云。口飲南風那。云和
B19n0103_p0043a04║尚莫錯。自有把匙筯人在。
B19n0103_p0043a05║僧寶傳大通本禪師傳云。移住錢塘淨慈繼圓
B19n0103_p0043a06║照之後。食堂日千餘口。仰給於檀施而供養莊
B19n0103_p0043a07║嚴之盛。游者疑在諸天。
B19n0103_p0043a08║儒家亦有食堂。　柳河東集𥂕厔縣新食堂記
B19n0103_p0043a09║云。貞元十八年。五月某日。新作食堂于縣內之
B19n0103_p0043a10║右始會食也。又云。其上棟自南而北者。二十有
B19n0103_p0043a11║二尺。周阿峻嚴列楹齊同。又云。既成得羨財。可
B19n0103_p0043a12║以為食本。月權其贏羞膳以充。乃合群吏于茲
B19n0103_p0043a13║新堂。升降坐起。以班先後。又云。惟禮食之來古
B19n0103_p0043a14║也今京師百官咸有斯制。甸服亦王之內邑。且
B19n0103_p0043a15║官有聯屬。則宜綂會以齊之也。嚮之離。而今之
B19n0103_p0043a16║合。其得失也遠甚。我是以肅焉而莊。衎焉而和。
B19n0103_p0043a17║群疑以亡。嘉言以彰。旨乎其在此堂也。
B19n0103_p0043b01║
B19n0103_p0043b02║●茶堂
B19n0103_p0043b03║茶堂必在法堂後。寢堂前也。今之茶堂。元是方丈
B19n0103_p0043b04║也。住持行禮之處。
B19n0103_p0043b05║芙蓉道楷禪師。唯置一茶堂。自去取用（詳飲啖門米湯處）。
B19n0103_p0043b06║校定清規告香云。齋退鳴鼓。特為茶。或就法堂。或
B19n0103_p0043b07║茶堂。首座相伴。特為參頭。有飯。
B19n0103_p0043b08║傳燈錄。東山慧和尚（嗣百丈海）章云。大于和尚。與南
B19n0103_p0043b09║用。到茶堂。見一僧近前不審（云云）。
B19n0103_p0043b10║又傳燈錄黃檗慧禪師（嗣踈山仁）章云。師下堂。參第
B19n0103_p0043b11║一座。（乃至）於言下頓省。禮謝。退於茶堂。悲喜交盈。
B19n0103_p0043b12║廣燈錄黃檗斷際禪師章云。師一日。在茶堂內
B19n0103_p0043b13║坐。南泉下來問。定慧等學。明見佛性。此理如何。
B19n0103_p0043b14║師云。十二時中。不依倚一物（云云）。
B19n0103_p0043b15║鼓山神晏國師錄云。師見保福共僧。在茶堂說
B19n0103_p0043b16║話。師云。莫葛藤。保福云。葛藤即不得。商量佛法
B19n0103_p0043b17║還得也無。師作摑勢。保福云。過在什麼處。師又
B19n0103_p0044a01║行一摑。
B19n0103_p0044a02║玄沙備禪師廣錄云。一日僧問訊（云云）。師云。儞適
B19n0103_p0044a03║來。從什麼處來。云某從茶堂裏來。師云。儞今若
B19n0103_p0044a04║去也從茶堂裹去。因什麼不識去來。
B19n0103_p0044a05║大慧杲禪師錄。歲節秉拂云。今日一隊奴僕。在
B19n0103_p0044a06║茶堂裏。村歌社舞。弄些神鬼。
B19n0103_p0044a07║
B19n0103_p0044a08║●茶寮
B19n0103_p0044a09║焦竑類林云。僧寺茗所曰茶寮。
B19n0103_p0044a10║
B19n0103_p0044a11║●寮舍
B19n0103_p0044a12║傳燈錄禪門規式云。置十務。謂之寮舍。每用首領
B19n0103_p0044a13║一人。管多人營事。令各司其局也（主飯者。目為飯頭。主菜者。目為
B19n0103_p0044a14║菜頭。他皆倣此）。　又職位門。十務處。
B19n0103_p0044a15║丹鉛總錄云。左傳。同官為寮。文選注。寮小窓也。宋
B19n0103_p0044a16║王聖求號初寮。高似孫號踈寮。謝伋號靈石山藥
B19n0103_p0044a17║寮。唐詩。綺寮河漢在斜樓。皆指窓也。古人謂同官
B19n0103_p0044b01║為寮。指其齋署同窓。為義。今士子同業。曰同窓。官
B19n0103_p0044b02║先事。士先志。官之同寮。亦士之同窓也。
B19n0103_p0044b03║爾雅云。寀寮。官也。　郭璞註。同官為寮。　刑昺疏。
B19n0103_p0044b04║言同寮者。皆謂居官者。云同官為寮者。左傳文七
B19n0103_p0044b05║年。荀林父告先蔑之辭也。
B19n0103_p0044b06║周祈名義考云。楊用修。謂寮為小窓。以齋署同窓
B19n0103_p0044b07║為義。不知窓竂之竂。从穴。不从宀。說文竂穿也。玉
B19n0103_p0044b08║篇竂舍也。後人遂以竂。為窓。是窓竂之竂。與采寮
B19n0103_p0044b09║之寮文既不同。義亦自別。安得以同窓釋同寮乎
B19n0103_p0044b10║（寀采。俱音菜。宀音綿）。
B19n0103_p0044b11║忠曰。周祈不取丹鉛同窓義。直取同官為寮之
B19n0103_p0044b12║義。則禪林亦可同職者為寮也。
B19n0103_p0044b13║
B19n0103_p0044b14║●四寮
B19n0103_p0044b15║敕修清規嗣法師遺書至云。兩序四寮。江湖鄉人。
B19n0103_p0044b16║法眷小師辦事。皆有祭。　又尊宿遷化。遺書云。知
B19n0103_p0044b17║客引專使巡寮。先庫司。次頭首寮。單寮。蒙堂四寮。
B19n0103_p0045a01║又云。兩序四寮。江湖辦事鄉人。皆致祭。
B19n0103_p0045a02║義堂曰。蒙堂之四寮也。所謂佛國白大覺璉。參
B19n0103_p0045a03║寥潛。九峰韶。四人所居也。
B19n0103_p0045a04║忠曰。昔四名德。居蒙堂。後人慕之。存四寮名耳。
B19n0103_p0045a05║舊說曰。四寮者。庫司。頭首。單寮。蒙堂。是也。非
B19n0103_p0045a06║別有名四寮者（止此）。忠曰。此訛讀尊宿遷化章。
B19n0103_p0045a07║先庫司。次頭首寮。單寮。蒙堂四寮之語者也。
B19n0103_p0045a08║四寮義。可依義堂之說耳。
B19n0103_p0045a09║敕修清規亡僧云。所封行李。首座。維那。知客。侍者
B19n0103_p0045a10║（燒香侍者）。四寮人力。擡歸堂司。
B19n0103_p0045a11║雲章曰。四寮不足疑焉。清規亡僧章。明言。首座。
B19n0103_p0045a12║維那。知客。侍者四寮。是也。又住持章。下遺書云。
B19n0103_p0045a13║頭首寮（西單寮）單寮（東單寮）蒙堂（西蒙堂東蒙堂）四寮。蒙堂
B19n0103_p0045a14║分東西。此亦可稱四寮。
B19n0103_p0045a15║忠曰。雲章第二說。強以東西單寮。東西蒙堂。
B19n0103_p0045a16║作四寮。不足信焉。
B19n0103_p0045a17║忠曰。清規四寮。蓋有二種。亡僧章四寮。即其所
B19n0103_p0045b01║列首座。維那。知客。侍者。是也。嗣法師遺書章。兩
B19n0103_p0045b02║序四寮。及遷化章蒙堂四寮。並可依義堂說。余
B19n0103_p0045b03║曾清規嗣法師遺書中。詳辨
B19n0103_p0045b04║
B19n0103_p0045b05║●蒙堂
B19n0103_p0045b06║忠曰。蒙堂名。昉于大覺故事。後來勤舊退職者。安
B19n0103_p0045b07║息處。乃稱蒙堂也。見稱呼門。蒙堂處。又可與下蒙
B19n0103_p0045b08║堂併看。
B19n0103_p0045b09║宋景濂潛溪集四明阿育王山廣利禪寺碑銘云。
B19n0103_p0045b10║其主僧。自宣密素公始可考見。宣密五傳。至大覺
B19n0103_p0045b11║璉公。名振天下。（乃至）大覺日與九峯韶公。佛國白公。
B19n0103_p0045b12║參寥潛公。講道一室。扁曰蒙堂。叢林取則焉。又云。
B19n0103_p0045b13║修演法之堂。并撤其房廬。為下蒙堂。則白雲住山
B19n0103_p0045b14║智珠營之。
B19n0103_p0045b15║周易蒙卦彖云。蒙以養正。聖功也。　疏云。能以蒙
B19n0103_p0045b16║昧隱默。自養正道。乃成至聖之功。
B19n0103_p0045b17║月江印禪師育王錄大覺禪師忌。拈香云。代圓
B19n0103_p0046a01║通應詔而起。為九峰草疏而來。對使者焚却龍
B19n0103_p0046a02║腦之鉢。創蒙堂如筑黃金之臺。此是大覺老人
B19n0103_p0046a03║平生受用不盡底三昧。雖相去二三百載。而聲
B19n0103_p0046a04║光煒燁。猶百千之迅雷。稽首僧伽真古佛。鄮峰
B19n0103_p0046a05║千古碧崔嵬。
B19n0103_p0046a06║又月江賀友竹改牧石寮作蒙堂頌云。幽居改
B19n0103_p0046a07║作蒙堂住。湖海高人不用招。大覺斷絃今復續。
B19n0103_p0046a08║可無佛國與參寥。
B19n0103_p0046a09║
B19n0103_p0046a10║●下蒙堂
B19n0103_p0046a11║玄極頂禪師圓菴集阿育王山下蒙堂記云。四明
B19n0103_p0046a12║阿育王山廣利禪寺沙門某。成下蒙堂有年矣。今
B19n0103_p0046a13║住山弘辯裕禪師圖記其事于石。而屬筆於某。辭
B19n0103_p0046a14║弗獲。乃記曰。昔大覺璉禪師。嘗闢一室。列四榻。延
B19n0103_p0046a15║其友九峰韶公。佛國白公。參寥潛公。相與居之而
B19n0103_p0046a16║榜曰蒙堂。蓋取蒙以養正之語也。是後禪林咸効
B19n0103_p0046a17║為之。今是堂之設于育王者有二。其一則大覺所
B19n0103_p0046b01║居者。其一所謂下蒙堂者。即某始作也。初某之師
B19n0103_p0046b02║雪窓光公。法席盛時。名緇鱗集。乃謀別創蒙堂以
B19n0103_p0046b03║處之。未果而化去。於是述先志。損己貲。撤所居房
B19n0103_p0046b04║盧而創焉。名下蒙堂。其屋凡若干楹。而為室十有
B19n0103_p0046b05║六。室置一榻。奉像設。肅賓客。與夫庖湢之舍。無不
B19n0103_p0046b06║完。經始於戊戌之秋。落成於明年之冬。惟百丈起
B19n0103_p0046b07║禪規。會眾僧於雲堂。食息咸在焉。而蒙堂由大覺
B19n0103_p0046b08║禮賢增置。自非齒隆德優者。誠未易處也。然世降
B19n0103_p0046b09║道衰。諸方往往。空其雲堂而不居。而吾人始勞於
B19n0103_p0046b10║形生矣。嘗聞古之學道者。咸能忘其軀。是故日中
B19n0103_p0046b11║一食。樹下不信宿。身愈竆。而道愈通。其果何術哉。
B19n0103_p0046b12║今雲堂聚眾之規未復。是以某承其師志。益為蒙
B19n0103_p0046b13║堂。以養隱德晦行之士。不亦善用其心乎。然入是
B19n0103_p0046b14║堂者。宜思蒙之為義。及其身之安也。務深蓄其道
B19n0103_p0046b15║德。使九峯。佛國。參寥三人者復生。吾不讓焉。則大
B19n0103_p0046b16║覺始立之意。某氏別創之勤。斯無負矣。
B19n0103_p0046b17║
B19n0103_p0047a01║
B19n0103_p0047a02║●單寮
B19n0103_p0047a03║忠曰。單寮者。獨寮也（詳于稱呼門。單寮處）。寮義。見寮舍處。
B19n0103_p0047a04║敕修清規。西堂首座掛搭云。如大方名德。欲作住
B19n0103_p0047a05║計。語次露意。住持度有單寮可處。及行坐位次。上
B19n0103_p0047a06║下安順。則留之。
B19n0103_p0047a07║人天寶鑑云。無畏久法師餘姚人。依慧覺壁公。得
B19n0103_p0047a08║旨。後徧歷禪會。嘗入徑山佛日之室。佛日夜坐。必
B19n0103_p0047a09║召師至。命說天台旨趣。及楞嚴大意。深遇之。出世
B19n0103_p0047a10║清修。學者雲集。師患後生單寮縱恣。闢屋為眾堂。
B19n0103_p0047a11║淨几明牎。蒲褥禪板。洒然有古叢社之風。
B19n0103_p0047a12║●侍者寮
B19n0103_p0047a13║聯燈會要百丈懷海禪師章云。師契悟（野鴨子因緣）。浹
B19n0103_p0047a14║背汗流。却歸侍者寮。哀哀大哭（云云）。
B19n0103_p0047a15║虗堂愚和尚錄普說云。一日在侍者寮思之。古帆
B19n0103_p0047a16║未掛。有甚難會（云云）。
B19n0103_p0047a17║侍者寮。扁擇木。　大慧年譜云。師三十七歲。抵天
B19n0103_p0047b01║寧掛搭。圜悟令居擇木堂。作不釐務侍者。（左傳哀十
B19n0103_p0047b02║一年云。鳥則擇木。木豈能擇鳥。）　大慧普說作擇木寮。
B19n0103_p0047b03║侍者寮扁小玉。　日本禪藍志。南禪寺侍者寮。曰
B19n0103_p0047b04║小玉。（聯燈云。圜悟勤禪師歸五祖。入侍者寮。偶五祖為陳提刑舉小艷詩云。頻呼小玉元
B19n0103_p0047b05║無事。只要檀郎認得聲。師問答云云。忽然大悟。）
B19n0103_p0047b06║
B19n0103_p0047b07║●侍司
B19n0103_p0047b08║侍者寮也。
B19n0103_p0047b09║敕修清規告香云。每夏前告香。新歸堂者。推參頭
B19n0103_p0047b10║一人。維那和會定。同眾詣侍司。稟云。新掛搭兄弟。
B19n0103_p0047b11║欲求和尚告香普說。
B19n0103_p0047b12║
B19n0103_p0047b13║●眾寮
B19n0103_p0047b14║忠曰。眾寮之制南向也。敕修清規。大掛搭歸堂
B19n0103_p0047b15║云。新掛搭人。轉東邊。寮主轉西邊。又觸禮一拜。寮
B19n0103_p0047b16║主引掛搭人。排列朝觀音問訊（止此）是可證南面之
B19n0103_p0047b17║制也。
B19n0103_p0048a01║敕修清規列職雜務云。寮元掌眾寮之經文什物
B19n0103_p0048a02║之類。
B19n0103_p0048a03║禪居附錄清拙大鑑禪師塔銘（東陵永璵撰）。云。大元泰
B19n0103_p0048a04║定丙寅八月至博多。明年正月。上京。關東使來迎
B19n0103_p0048a05║居建長。三月十二日入寺檀信稟以大國禪林所
B19n0103_p0048a06║宜行事。悉舉行之。師開堂。告香普說新造眾寮。規
B19n0103_p0048a07║製如靈隱者。國中始有也。
B19n0103_p0048a08║眾寮圖　諸書所載。似有訛差。今多依南禪規式
B19n0103_p0048a09║之所圖。
B19n0103_p0048a10║【圖】
B19n0103_p0048a11║
B19n0103_p0048a12║
B19n0103_p0048a13║
B19n0103_p0048a14║
B19n0103_p0048a15║
B19n0103_p0048a16║
B19n0103_p0048a17║
B19n0103_p0048b01║鎌倉清規眾寮圖（二十八位者。結解小座湯圖也。）
B19n0103_p0048b02║【圖】
B19n0103_p0048b03║
B19n0103_p0048b04║
B19n0103_p0048b05║
B19n0103_p0048b06║
B19n0103_p0048b07║
B19n0103_p0048b08║
B19n0103_p0048b09║
B19n0103_p0048b10║
B19n0103_p0048b11║●穿堂（眾寮）
B19n0103_p0048b12║眾寮觀音龕後曰穿堂。乃眾寮之後。堂名也。
B19n0103_p0048b13║日用軌範云。僧堂不得上下間行道。穿堂直過
B19n0103_p0048b14║（止此）。又慈受箴規云。穿堂直過。豈不厚顏（止此）。此等
B19n0103_p0048b15║穿堂者。非堂名。謂自前門穿過後門之義。
B19n0103_p0048b16║敕修清規新掛搭人。點入寮茶云。瓶須從穿堂入。
B19n0103_p0048b17║又眾寮結解特為眾湯云。寮元依戒。排經櫃圖茶
B19n0103_p0049a01║湯問訊圖等。圖成大眾和南時。俱出於穿堂。
B19n0103_p0049a02║
B19n0103_p0049a03║●衣閣（眾寮）
B19n0103_p0049a04║忠曰。蓋眾寮。安眾資具處。
B19n0103_p0049a05║備用清規日用清規云。眾寮登衣閣白寮主上名。
B19n0103_p0049a06║打板三下。上閣開籠
B19n0103_p0049a07║
B19n0103_p0049a08║●維那寮
B19n0103_p0049a09║
B19n0103_p0049a10║●紀綱寮
B19n0103_p0049a11║維那寮。又曰紀綱寮。
B19n0103_p0049a12║毛詩大雅棫樸篇云。勉勉我王。綱紀四方。　箋
B19n0103_p0049a13║云。張之為綱。理之為紀。　疏。說文云。綱網紘也。
B19n0103_p0049a14║紀別絲也。然則綱者網之大繩。以舉綱能張網
B19n0103_p0049a15║之目。故張之為綱也。紀者別理絲縷。故理之為
B19n0103_p0049a16║紀。以喻為政。有舉大綱赦小過者。有理微細窮
B19n0103_p0049a17║根源者。
B19n0103_p0049b01║正字通云。六書故綱要而紀詳綱以舉紀。紀以
B19n0103_p0049b02║舉目。謂綱大紀小者非。
B19n0103_p0049b03║南禪規式。錄南禪諸寮名。曰表率寮（前板雲門）望仰寮
B19n0103_p0049b04║（後板仰山）龍蟠寮（書記黃龍）虎嘯寮（東藏主虎丘）結集寮（西藏主虎丘）
B19n0103_p0049b05║紀綱寮（維那應菴　或桃洞或悅眾）擇木寮（燒香侍者）思忠寮
B19n0103_p0049b06║（請客侍者）小玉寮（湯藥侍者）內史寮（書狀侍者）景
B19n0103_p0049b07║雪（知客）。
B19n0103_p0049b08║忠曰敕修清規維那云。綱維眾僧。曲盡調攝（止此）
B19n0103_p0049b09║維那寮名紀綱寮。本于此。僧史略云。知事之三
B19n0103_p0049b10║綱者。若網罟之巨繩。提之則百目正矣（止此）。若依
B19n0103_p0049b11║此。則知事三綱。總可稱紀綱耳。
B19n0103_p0049b12║
B19n0103_p0049b13║●堂司
B19n0103_p0049b14║堂司者。維那寮也（若呼人為堂司則維那是也）又見職位門。
B19n0103_p0049b15║
B19n0103_p0049b16║●藏司
B19n0103_p0049b17║藏司者。藏主寮也（若呼人為藏司則藏主是也）。又見職位門。
B19n0103_p0050a01║僧寶傳雲居齊禪師傳云。法燈使知藏司。法燈偶
B19n0103_p0050a02║見齊呼曰。每見舉祖師西來意話。藏主如何商略。
B19n0103_p0050a03║齊曰。不東不西。法燈曰。若與麼會了無交涉。曰未
B19n0103_p0050a04║審尊意如何。法燈良久曰。西來有甚意。
B19n0103_p0050a05║
B19n0103_p0050a06║●知客寮
B19n0103_p0050a07║
B19n0103_p0050a08║●客司
B19n0103_p0050a09║客司者。知客寮也（若呼人為客司則知客是也）
B19n0103_p0050a10║敕修清規知客云。官員尊宿相過者。引上相見。仍
B19n0103_p0050a11║照管安下去處。如以次人客。只就客司相款。
B19n0103_p0050a12║密菴傑禪師錄小參云。佛眼。五祖會中。在客司。因
B19n0103_p0050a13║夜坐撥火。忽然猛省。（應菴華禪師蔣山錄載之。作充知客）
B19n0103_p0050a14║
B19n0103_p0050a15║●前資寮
B19n0103_p0050a16║忠曰。副寺已下知事。退休者。所歸寮也。
B19n0103_p0050a17║大慧普說瑩上座請普說云。老和尚會裡。有元禪
B19n0103_p0050b01║客（乃至）一日見元在前資寮裏坐。老漢拍他背云。來。
B19n0103_p0050b02║同去鐘樓上看雪去。
B19n0103_p0050b03║
B19n0103_p0050b04║●沙彌寮
B19n0103_p0050b05║敕修清規沙彌得度云。祇就沙彌寮安下。俟他時
B19n0103_p0050b06║登檀受戒謝戒。
B19n0103_p0050b07║
B19n0103_p0050b08║●客位
B19n0103_p0050b09║忠曰。賓客。及新命安息室也。旦過外。別設焉。敕
B19n0103_p0050b10║修清規遊方參請。初敘住持旦過回禮。又云。住持
B19n0103_p0050b11║遇名勝相看。就送客位回禮（止此）。可知。旦過之外。有
B19n0103_p0050b12║客位也。若一則同回禮。何別舉之。謂旦過之外別
B19n0103_p0050b13║設客寮。若名勝。則送客寮也。
B19n0103_p0050b14║敕修清規迎待尊宿云。湯罷。兩序勤舊。同送。客位。
B19n0103_p0050b15║拈八方珠玉集云。寶蓋來訪漸源。源捲却簾子。在
B19n0103_p0050b16║方丈內坐。蓋乃下却簾子。却歸客位。
B19n0103_p0050b17║明極俊和尚語要云。大慧會中。有一尼僧來參。送
B19n0103_p0051a01║歸方丈客位歇（云云）。
B19n0103_p0051a02║
B19n0103_p0051a03║●安下處
B19n0103_p0051a04║忠曰。安下者安息稅下行李也。賓客或新命。稅駕
B19n0103_p0051a05║之館。此名安下處。又名旦過。日本不特置安下者。
B19n0103_p0051a06║借一子院。安息。謂之宿房。安下或作安駕。非也。下
B19n0103_p0051a07║駕音近。轉訛也。
B19n0103_p0051a08║敕修清規住持章。受法衣云。專使相看。湯罷。兩序
B19n0103_p0051a09║同送安下。　又尊宿遷化。下遺書云。侍者燒香點
B19n0103_p0051a10║湯。送專使。歸安下處。　又遊方參請云。侍者云。且
B19n0103_p0051a11║回安下處。容某通覆。
B19n0103_p0051a12║東林雲門頌古云。琅琊和尚。問舉和尚。近離甚處
B19n0103_p0051a13║。（乃至）琊遂去安下處。見問。莫便是舉師叔麼（云云）。
B19n0103_p0051a14║正法眼藏舉此話。安下處。作旦過堂。
B19n0103_p0051a15║釋氏資鑑云。騰蘭二僧。於鴻臚寺安下。翻譯四十
B19n0103_p0051a16║二章經。
B19n0103_p0051a17║龍舒居士淨土文云。譬如人入大城中。必先覓安
B19n0103_p0051b01║下處。却出幹事。
B19n0103_p0051b02║大平廣記薛調撰唐無雙傳云。劉震曰。汝易衣
B19n0103_p0051b03║服。押領此物。出開遠門。覓一㴱隙店安下。
B19n0103_p0051b04║剪燈餘話還魂記云。夫人曰。郎君母還邸中。只
B19n0103_p0051b05║在寒舍安下。
B19n0103_p0051b06║安下處或單言下處。　隋史遺文曰。秦叔寶領刑
B19n0103_p0051b07║具。到下處喫飯。
B19n0103_p0051b08║
B19n0103_p0051b09║●旦過寮
B19n0103_p0051b10║忠曰。遊方人。到某寺。先稅袱子。入旦過堂。憩息。然
B19n0103_p0051b11║後與師家相見。或謂旦當作且。即暫時來過之義。
B19n0103_p0051b12║妄說不足從。按陸放翁詩集。病中柬仲彌性詩云。
B19n0103_p0051b13║心如澤國春歸鴈。身是雲堂旦過僧（止此）。是以春對
B19n0103_p0051b14║旦。又城西聯句。庚韻云。十載旦過軾。同時寒食翃
B19n0103_p0051b15║（止此）。是以寒對旦。故旦夕之旦。明矣。蓋夕來宿而旦
B19n0103_p0051b16║過去也。
B19n0103_p0051b17║禪苑清規龜鏡文云。旦過寮。三朝權住。盡禮供承。
B19n0103_p0052a01║敕修清規知客云。其旦過寮。床帳什物。燈油柴炭。
B19n0103_p0052a02║常令齊整。　又裝包云。如遊山。到處將及門。下包
B19n0103_p0052a03║捧入旦過。　又遊方參請云。遊方掛搭。初到旦過。
B19n0103_p0052a04║推熟於叢林能事者一人。為參頭。
B19n0103_p0052a05║又月分須知云。四月初一日。鎖旦過。
B19n0103_p0052a06║解者曰。自四月朔。止行脚。故鎖旦過也。
B19n0103_p0052a07║正法眼藏云。琅邪和尚。問舉和尚。近離甚處。（乃至）琅
B19n0103_p0052a08║邪問侍者。此是甚麼人。曰舉上座。琅邪遂親下旦
B19n0103_p0052a09║過堂問莫是舉上座麼（云云）。
B19n0103_p0052a10║大慧武庫云。葉縣省和尚。嚴冷枯淡。衲子敬畏之。
B19n0103_p0052a11║浮山遠。天衣懷。在眾時。特往參扣。正值雪寒。省訶
B19n0103_p0052a12║罵驅逐。以至將水潑旦過。衣服皆濕。其他僧。皆怒
B19n0103_p0052a13║而去。唯遠懷併疊敷具整衣。復坐於旦過中。省到
B19n0103_p0052a14║訶曰。儞更不去我打儞。遠近前云。某二人。數千里
B19n0103_p0052a15║特來參和尚禪。豈以一杓水潑之。便去。若打殺也
B19n0103_p0052a16║不去。省笑曰。儞兩箇。要參禪。却去掛搭。
B19n0103_p0052a17║大川濟和尚天章錄。開旦過上堂云。開門待知識。
B19n0103_p0052b01║知識不來過有箇來不入門。去不出戶。問他洞山
B19n0103_p0052b02║麻三斤。趙州柏樹子。便惡發。吽。喫茶去。
B19n0103_p0052b03║護法錄會堂緣禪師塔銘序云。師道經寧海。日已
B19n0103_p0052b04║暮。悲風號林莽間。師遑遑急走。欲求憩泊之地。竟
B19n0103_p0052b05║不可得。夜行三里所。乃逢逆旅主人。破屋一間。不
B19n0103_p0052b06║能蔽風雨師竟夕不寐。明發指天自誓曰。所不能
B19n0103_p0052b07║建菴廬以延旦過者有如日。
B19n0103_p0052b08║叢林盛事有旦過字。見稱呼門兄弟處。
B19n0103_p0052b09║破菴先禪師錄行狀云。至平江萬壽旦過。值天
B19n0103_p0052b10║大雪。夜坐。乃自念言。行脚十年矣。此回若不徹
B19n0103_p0052b11║去。又是虗生浪死。
B19n0103_p0052b12║清拙澄禪師日本錄晚參云。二十三上。出閩入
B19n0103_p0052b13║浙。至淨慈。先佛心愚極和尚。門庭高峻。旦過中
B19n0103_p0052b14║八十餘人。不得相看（云云）。　又圓融寺鐘銘序云。
B19n0103_p0052b15║大唐天目山中峯本禪師行脚時。止金陵一小
B19n0103_p0052b16║寺旦過寮（云云）。
B19n0103_p0052b17║宋景濂護法錄淨慈逆川順公塔銘序云。師走
B19n0103_p0053a01║閩之天寶山。參鐵關樞公師欲住。公叱師下旦
B19n0103_p0053a02║過寮澘然而泣。或憫之慰曰。善知識。門庭高峻。
B19n0103_p0053a03║拒之。即進之也。
B19n0103_p0053a04║
B19n0103_p0053a05║●浴室
B19n0103_p0053a06║敕修清規知浴云。其入浴資次。當刊揭浴室外。
B19n0103_p0053a07║南海寄歸傳云。世尊教為浴室。或作露地甎池。（乃至）
B19n0103_p0053a08║洗浴者竝須饑時。浴已方食。有其二益。一則身體
B19n0103_p0053a09║清虗。無諸垢穢。二則痰癊消散。能餐飲食。飽食方
B19n0103_p0053a10║洗。醫明所諱。
B19n0103_p0053a11║十誦律云。外國浴室。形圓猶如圓倉。開戶通煙。下
B19n0103_p0053a12║作伏瀆出外。內施三擎閣。齊人所及處。以瓨盛水。
B19n0103_p0053a13║滿三重閣。火氣上升。上閣水熱。中閣水暖。下閣水
B19n0103_p0053a14║冷。隨宜自取用。無別作湯。故云淨水耳。
B19n0103_p0053a15║增一阿含經曰。爾時世尊。告諸比丘。造作浴室。有
B19n0103_p0053a16║五功德。云何為五。一者除風。二者病者得差。三者
B19n0103_p0053a17║除去塵垢。四者身體輕便。五者得肥白。（乃至）若有四
B19n0103_p0053b01║部之眾。欲求此五功德者。當求方便造立浴室。
B19n0103_p0053b02║浴室安跋陁婆羅像說見靈像門。
B19n0103_p0053b03║入浴法毘奈耶雜事詳說（往看）。
B19n0103_p0053b04║毘奈耶雜事云。浴室內。漫為言話。佛言。不應漫話。
B19n0103_p0053b05║然洗浴時。有二儀式。一者法語。二聖默然。
B19n0103_p0053b06║六學僧傳云。後唐智暉。姓高氏。咸陽人。少從圭
B19n0103_p0053b07║峰溫禪師鬀𩭄。梁乾化四年。自江表來京邑。歷
B19n0103_p0053b08║觀諸剎。以為所須皆備。而獨於浴室。似有缺典。
B19n0103_p0053b09║於是相攸洛汭。治屋若干楹。購山給薪。鑿沼儲
B19n0103_p0053b10║水。輪汲而槽受。其湯之富。未易言。則瓶錫之侶。
B19n0103_p0053b11║冠簪之倫。搢紳先生之流。其至者。日不暇給。而
B19n0103_p0053b12║脫履則木舄承足。卸衣則枲裙障身。五日一開。
B19n0103_p0053b13║開凡七十有二。而歲周矣。其所浴。殆數萬人。不
B19n0103_p0053b14║啻。又闢浴聖室於西廡。以象十六應真。其內中
B19n0103_p0053b15║則觀自在堂也。侍郎揚凝式。篤重暉為作碑頌
B19n0103_p0053b16║德。
B19n0103_p0053b17║又六學僧傳云。宋常覺。姓李氏。陳留人。遊廬山。
B19n0103_p0054a01║投歸宗寺出家。（乃至）後唐天成三年。始得地於汴
B19n0103_p0054a02║京麗景門右。治屋數間。以營浴事。每月以三八
B19n0103_p0054a03║日。一設。僧無遠近皆就浴。歲約費千萬緍。雖一
B19n0103_p0054a04║出檀施。自非覺維持之力。疇克爾尤與北海陶
B19n0103_p0054a05║穀湘東張仲荀。厚善。皆有遺寄之文。可考（右二件並
B19n0103_p0054a06║宋高僧傳載今愛文簡明故引六學耳）。
B19n0103_p0054a07║
B19n0103_p0054a08║●浴室頭首板頭
B19n0103_p0054a09║敕修清規知浴云。如住持有故。欲同頭首。先浴。則
B19n0103_p0054a10║不用設屏障。不入小閤內。只頭首板頭解衣。
B19n0103_p0054a11║
B19n0103_p0054a12║●廚庫
B19n0103_p0054a13║臨濟玄禪師錄云。黃檗因入廚次。問飯頭。作什麼。
B19n0103_p0054a14║飯頭云。揀眾僧米。
B19n0103_p0054a15║雲門偃禪師錄云。古人道。人人盡有光明在。看時
B19n0103_p0054a16║不見暗昏昏。作麼生是光明。代云。廚庫三門。
B19n0103_p0054a17║廚品字箋云。烹餁之所也。
B19n0103_p0054b01║庫釋名云。舍也。物所在之舍也。
B19n0103_p0054b02║
B19n0103_p0054b03║●槽廠
B19n0103_p0054b04║六祖法寶壇經云。五祖云。這獦獠。根性大利。汝更
B19n0103_p0054b05║勿言。著槽廠去。慧能退。至後院。有一行者。差慧能
B19n0103_p0054b06║破柴踏碓（又見行者房處）。
B19n0103_p0054b07║忠曰。舊解。言行者寮非也。但是廚房邊。卑賤雜
B19n0103_p0054b08║務之處。行者亦當服役于此耳。
B19n0103_p0054b09║槽正字通云。音曹。說文畜獸食器。　品字箋云。
B19n0103_p0054b10║槽草平聲。刳木令空曰槽。又酒槽。又以木槽飼
B19n0103_p0054b11║馬。謂之馬槽。
B19n0103_p0054b12║廠正字通云。音敞。屋無壁。又音昌。義同。　篇海
B19n0103_p0054b13║類編云。廠昌兩切。音昶。馬屋。又露舍無壁。　品
B19n0103_p0054b14║字箋云。棚廠。薄有橕架。而覆不以瓦曰棚。雖以
B19n0103_p0054b15║瓦覆而門牕不設曰廠。廠敞也。言其廠然高曠。
B19n0103_p0054b16║不狹隘也。
B19n0103_p0054b17║
B19n0103_p0055a01║
B19n0103_p0055a02║●磨院
B19n0103_p0055a03║正宗賛雪峯真覺禪師傳云。師親書牌於磨院云。
B19n0103_p0055a04║山前竟日無狼虎。磨下終年絕雀兒。至今虎雀絕
B19n0103_p0055a05║無。
B19n0103_p0055a06║大慧武庫云。五祖演和尚。依舒州白雲海會端和
B19n0103_p0055a07║尚。咨决大事。深徹骨髓。端令山前作磨頭。演逐年
B19n0103_p0055a08║磨下。收糠麩錢。解典出息。雇人工。及開供外。剩錢
B19n0103_p0055a09║入常住。每被人於端處𩰚諜是非。云演逐日磨下
B19n0103_p0055a10║飲酒食肉。及養莊客婦女。一院紛紜。演聞之。故意
B19n0103_p0055a11║買肉沽酒縣于磨院。及買坯粉。與莊客婦女搽畫。
B19n0103_p0055a12║每有禪和。來遊磨院。演以手與婦女揶揄語笑。全
B19n0103_p0055a13║無忌憚。端一日。喚至方丈。問其故。演喏喏無他語。
B19n0103_p0055a14║端劈面掌之。演顏色不動。遂作禮而去。端咄云。急
B19n0103_p0055a15║退却。演云。俟某算計了。請人交割。一日白端曰。某
B19n0103_p0055a16║在磨下。除沽酒買肉之餘。剩錢三百千。入常住。端
B19n0103_p0055a17║大驚駭。方知小人嫉妬。時秀圓通為座元。受四面
B19n0103_p0055b01║請。即請演為第一座。
B19n0103_p0055b02║永平清規引演祖事云。磨下者。磨院也。稱磨司。
B19n0103_p0055b03║椎米磨麵之局也。寺邊五六町。若十餘町建之。
B19n0103_p0055b04║磨院主一人。請之。演祖之職掌。乃是也。
B19n0103_p0055b05║
B19n0103_p0055b06║●水磨坊
B19n0103_p0055b07║置水碓磨之房舍也。
B19n0103_p0055b08║雪峯存禪師錄云。師在枯木菴坐禪。於水磨坊前
B19n0103_p0055b09║晒麥。乃親題云。菴前永日無狼子。磨下終年絕雀
B19n0103_p0055b10║兒。　註山中至今。竝無狼虎。凡於磨坊前。晒麥亦
B19n0103_p0055b11║無鳥雀。皆如師記耳。
B19n0103_p0055b12║
B19n0103_p0055b13║●淨頭寮
B19n0103_p0055b14║大慧年譜云。師二十五歲（在寶峯湛堂處）。在淨頭寮因書
B19n0103_p0055b15║雪峯悅和尚小參語於座右。一日廣道者至寮。見
B19n0103_p0055b16║之。乃私語湛堂曰。宣州杲兄。以雪峯小參。為警慕。
B19n0103_p0055b17║非碌碌餘子之比。湛堂曰。此子他日必能任重致
B19n0103_p0056a01║遠（淨頭義。見職位門淨頭處）。
B19n0103_p0056a02║
B19n0103_p0056a03║●行堂
B19n0103_p0056a04║行者所居之堂。即行者寮也（若呼人為行堂則行者是也）。
B19n0103_p0056a05║敕修清規訓童行云。行堂前。掛牌報眾。　又沙彌
B19n0103_p0056a06║得度云。自行堂鳴鈸引剃頭人出。
B19n0103_p0056a07║又敕修清規方丈點行堂茶云。節臘僧堂茶罷。侍
B19n0103_p0056a08║者同客頭。至行堂點茶。侍者至庫司。典座接入。參
B19n0103_p0056a09║頭堂主。領眾行者門迎。
B19n0103_p0056a10║忠曰。蓋行堂在庫司。故侍者至庫司也。
B19n0103_p0056a11║東福寺扁行堂曰選僧堂也。　忠曰。選箇中人。為
B19n0103_p0056a12║僧也。
B19n0103_p0056a13║
B19n0103_p0056a14║●童行堂
B19n0103_p0056a15║即是行堂也。
B19n0103_p0056a16║禪苑清規訓童行云。新到於庫司。參禮訖。將行李。
B19n0103_p0056a17║入童行堂。
B19n0103_p0056b01║
B19n0103_p0056b02║●行者房
B19n0103_p0056b03║行堂也。
B19n0103_p0056b04║傳燈錄丹霞天然禪師章云。師抵南嶽。石頭曰。著
B19n0103_p0056b05║槽廠去。師禮謝入行者房。隨次執爨役。凡三年。
B19n0103_p0056b06║
B19n0103_p0056b07║●西淨
B19n0103_p0056b08║西序所上之廁曰西淨。
B19n0103_p0056b09║忠曰。和俗呼西淨。為雪隱。謂雪淨之也。見其稱西
B19n0103_p0056b10║淨。却為怪焉。余謂。雪若淨之義。則隱又何義。按竺
B19n0103_p0056b11║仙和尚說云。靈隱淨頭寮名曰雪隱。即今圓覺淨
B19n0103_p0056b12║頭寮。二草字。不知何人好事者模來（淨智寺錄）。又按日
B19n0103_p0056b13║本禪剎一覽。建仁寺亦揭雪隱字。皆用雪竇顯禪
B19n0103_p0056b14║師曾在靈隱隱潛于淨頭職之事。然雪隱西淨。唐
B19n0103_p0056b15║音適近。遂以為雪隱。而失本名。隱者潛隱義。非取
B19n0103_p0056b16║靈隱之隱也。况復雪隱。是淨頭寮扁字。而不宜扁
B19n0103_p0056b17║于西淨。益見不當也。或有以西淨。為厠通名。而其
B19n0103_p0057a01║在東者亦呼西淨者。實訛稱而已（雪竇事見職位門淨頭處）。
B19n0103_p0057a02║舊說曰。淨者。謂廁易穢處。可以淨潔故特以淨稱。
B19n0103_p0057a03║小補韻會云。史記。楲竇廁中行清器也。釋名行
B19n0103_p0057a04║清。即糞槽。謂之清者。以其穢濁當常清除之也。
B19n0103_p0057a05║忠曰。舊說解淨。正合釋名。然今流行劉熙釋
B19n0103_p0057a06║名語不同。唯云。廁或曰圊。至穢之處。宜常修
B19n0103_p0057a07║治使潔清也。
B19n0103_p0057a08║天竺精舍。廁院在西或南。故摩訶僧祇律云。廁屋
B19n0103_p0057a09║不得在東在北。應在南在西。小行亦如是。
B19n0103_p0057a10║祇園圖經云。次北第六院。名為流廁。有大高屋三
B19n0103_p0057a11║重而立。飛橋雙上。甚自清淨。下施廁坑。砌以伏竇。
B19n0103_p0057a12║天帝手作。上無臭氣。大渠。從大院北西注。南入廁
B19n0103_p0057a13║院。伏流入竇。北出會於大河。人無見者。一切比丘。
B19n0103_p0057a14║皆此便利。余聞此說。深為獲相。故江淮已南。諸古
B19n0103_p0057a15║寺者。皆設都清一所。中已北。周屏繞院。臰處蓬勃。
B19n0103_p0057a16║伊何可言。
B19n0103_p0057a17║廁字義。見器物門。廁籌處。
B19n0103_p0057b01║緇門警訓云。文殊經曰。大小便時。身口狀如木石。
B19n0103_p0057b02║不得有聲。
B19n0103_p0057b03║
B19n0103_p0057b04║●東淨
B19n0103_p0057b05║東序之廁。曰東淨也。
B19n0103_p0057b06║幻住菴清規營辨云。後架乃糞穢之聚。其稱為東
B19n0103_p0057b07║淨西淨者。其淨在人。不在境也。
B19n0103_p0057b08║
B19n0103_p0057b09║●東司
B19n0103_p0057b10║東淨又曰東司也。或以東司為廁通名。而在西者
B19n0103_p0057b11║亦呼為東司。實訛言也（如下引武庫）。
B19n0103_p0057b12║敕修清規。辨道具濾水囊云。僧行東司。亦皆濾水。
B19n0103_p0057b13║又慈覺龜鏡文云。涕唾墻壁。狼藉東司。非所以報
B19n0103_p0057b14║淨頭也。
B19n0103_p0057b15║大慧武庫云。錢弋郎中。訪真淨。說話久。欲登溷。淨
B19n0103_p0057b16║令行者引從西邊去。錢遽云。既是東司。為什麼却
B19n0103_p0057b17║向西去。淨云。多少人向東邊討。
B19n0103_p0058a01║釋氏要覽云。屏廁。或曰圊。圊清也。至穢之處。宜
B19n0103_p0058a02║潔清故。今南方釋氏。呼東司。未見其典。
B19n0103_p0058a03║事物異名云。登司同郭登廁神也。登主也。今人
B19n0103_p0058a04║誤曰登司。　忠曰。東訛作登。更隨作廁神之義。
B19n0103_p0058a05║轉誤矣。
B19n0103_p0058a06║無住雜談集云。東司。可誦烏蒭沙摩真言。是即
B19n0103_p0058a07║不動明王埀迹。而號不淨金剛。人上東司時。或
B19n0103_p0058a08║有鬼惱人。則此金剛。誓護念矣。
B19n0103_p0058a09║忠曰。不動化不淨金剛。見大日經一行疏。
B19n0103_p0058a10║大威力烏樞瑟摩明王經下卷云。復次烏樞瑟
B19n0103_p0058a11║摩明王教法。不拘淨穢。恒示忿怒相。誦滿三十
B19n0103_p0058a12║萬徧。得驗。　又云。復次不拘淨穢。誦三十萬。烏
B19n0103_p0058a13║油麻和酥。進火中。一千八徧。得驗。
B19n0103_p0058a14║忠曰。世傳。凡人懸佛像於頸者。書烏樞瑟摩
B19n0103_p0058a15║明王名號。加之。則不蒙穢罪。然未得經律本
B19n0103_p0058a16║據。烏樞瑟摩經說。但如右耳。
B19n0103_p0058a17║
B19n0103_p0058b01║
B19n0103_p0058b02║●起止處
B19n0103_p0058b03║忠曰。起止處者。正屙糞之處也。吳越春秋云。盛夏
B19n0103_p0058b04║之時。人食生瓜。起居道傍。子復生秋霜（止此）。所謂起
B19n0103_p0058b05║居屙屎也。
B19n0103_p0058b06║毗尼母經云。上廁有二處。一者起止處。二者用水
B19n0103_p0058b07║處。用水處坐起褰衣。一切如起止處無異。
B19n0103_p0058b08║僧祇律云。作廁屋。若坑底有水出者。當使淨人先
B19n0103_p0058b09║起止中。然後比丘行。
B19n0103_p0058b10║
B19n0103_p0058b11║●用水處
B19n0103_p0058b12║忠曰。屙屎已。正洗淨之處。　見起止處處。
B19n0103_p0058b13║
B19n0103_p0058b14║●尿闥
B19n0103_p0058b15║續宗門統要云。明招謙禪師到招慶。（乃至）招云。是儞
B19n0103_p0058b16║諸人。一時縛作一束。倒卓向尿闥下。來日相見。
B19n0103_p0058b17║正字通云。凡士民所居。門內曰闥（統要作躂。正字通云。躂俗
B19n0103_p0059a01║字。禪苑瑤林作闥。今从之）。
B19n0103_p0059a02║
B19n0103_p0059a03║●安樂堂
B19n0103_p0059a04║見于次延壽堂。
B19n0103_p0059a05║
B19n0103_p0059a06║●延壽堂
B19n0103_p0059a07║禪林寶訓音義云。延壽堂。撫安老病之所也。古者
B19n0103_p0059a08║叢林老僧送安樂堂。病者送延壽堂也。又今涅槃
B19n0103_p0059a09║堂是。
B19n0103_p0059a10║校定清規住持入院云。古者建立叢林。為老病設。
B19n0103_p0059a11║所以命堂主。司以藥餌。戒常住。足其供需。此先佛
B19n0103_p0059a12║規制也。又况八福田中。直病為第一。今諸方。延壽
B19n0103_p0059a13║堂。有名無實。衲子遇病。如囚其間。良可憫也。萬一
B19n0103_p0059a14║鄉曲。無人看虧。公界當差人直之。速期病安。惟是
B19n0103_p0059a15║天童。凡一病僧。差一小僕供過。為住持者。當推菩
B19n0103_p0059a16║薩慈悲之心。留意於此。
B19n0103_p0059a17║行事鈔瞻病送終篇云。若依中國本傳云。祇桓西
B19n0103_p0059b01║北角。日光沒處。為無常院。若有病者。安置在中。以
B19n0103_p0059b02║凡生貪染。見本房內。衣鉢眾具。多生戀著。無心厭
B19n0103_p0059b03║背。故制令至別處。堂號無常。來者極多。還反一二。
B19n0103_p0059b04║即事而求。專心念法。其堂中置一立像。金薄塗之。
B19n0103_p0059b05║面向西方。其像右手舉。左手中繫一五綵幡。脚埀
B19n0103_p0059b06║曳地。當安病者。在像之後。左手執幡脚。作從佛往
B19n0103_p0059b07║淨剎之意。瞻病者。燒香散華。莊嚴病者。乃至若有
B19n0103_p0059b08║屎尿吐唾。隨有除之。亦無有罪。
B19n0103_p0059b09║釋氏要覽云。西域傳云。祇桓西北角。日光沒處。為
B19n0103_p0059b10║無常院。若有病者。當安其中。意為凡人內心貪著
B19n0103_p0059b11║房舍衣鉢道具。生戀著心。無厭背故。制此堂。令聞
B19n0103_p0059b12║名見題。悟一切法。無有常故（今稱延壽堂。涅槃堂者。皆後人隨情愛名
B19n0103_p0059b13║之也）。
B19n0103_p0059b14║庚溪詩話云。唐以前。僧寺中。或僧有疾病者。未有
B19n0103_p0059b15║安養之所。唐末。一山寺有僧。臥病久。因自題其戶
B19n0103_p0059b16║曰。枕有思鄉淚。門無問疾人。塵埋牀下履。風動架
B19n0103_p0059b17║頭巾。適有部使者。經從過寺中。見其題因詢其詳。
B19n0103_p0060a01║惻然憐之。邀歸墳菴。療治之。其後部使者貴顯。因
B19n0103_p0060a02║言於朝。遂令天下寺院。置延壽寮。專安養病僧也。
B19n0103_p0060a03║羅湖野錄曰。佛眼禪師。住舒州龍門。嘗題語于延
B19n0103_p0060a04║壽壁間曰。佛許有病者。當療治容。有將息所也。禪
B19n0103_p0060a05║林凡有數名。或曰涅槃。見法身常住了法不生也。
B19n0103_p0060a06║或曰省行。知此違緣。皆從行苦也。或曰延壽。欲得
B19n0103_p0060a07║慧命扶持色身也。其實使人了生死處也。多見少
B19n0103_p0060a08║覺微恙。便入此室。不強支吾。便求補益。及乎久病。
B19n0103_p0060a09║思念鄉閭。不善退思。滅除苦本。先聖云。病者眾生
B19n0103_p0060a10║之良藥。若善服食。無不瘥者也。又尊宿云。須知有
B19n0103_p0060a11║不病者。故明書示。以告後來觀其規詠風巾塵履
B19n0103_p0060a12║者。豈特令退思苦本而已。抑欲使遵乍可有戒而
B19n0103_p0060a13║死之訓。其明切精審。可謂藥石之言矣。嗚呼是大
B19n0103_p0060a14║醫王其佛眼之謂乎。
B19n0103_p0060a15║忠曰。延壽為目。道誠以情愛貶。趙令矜以鄙俚
B19n0103_p0060a16║彈（見省行堂處）。至佛眼有慧命扶持之說。不但令名
B19n0103_p0060a17║美。抑義亦深矣。
B19n0103_p0060b01║北磵文集妙湛延壽堂記云。疾病相扶持。無憾於
B19n0103_p0060b02║養生送死。以明王道之本。佛世寖古建幢剎棲冷
B19n0103_p0060b03║灰槁株蠟穹德茂者。却塚間桑下。嵐昏霧蝕之患
B19n0103_p0060b04║又為省行堂。以別不老不病。欲其循省日用事。若
B19n0103_p0060b05║學之正偏。業之勤荒。行之缺全。思之沈掉。好惡之
B19n0103_p0060b06║失中。喜怒之或私利養是崇。進修是怠。應病授藥。
B19n0103_p0060b07║法惟一味。以治其內。劑砭鍼艾。以攻其外。正命小
B19n0103_p0060b08║康。幻體亦寧。或又謂之延壽堂延壽云者。延此者
B19n0103_p0060b09║也。壽此者也。非人間世。短脩延趣之謂也。今者反
B19n0103_p0060b10║是。樂便安者。巧圖其居。耽燕佚者。曲求其處。先之
B19n0103_p0060b11║以貨賂。申之以強援。弗知廉與遜為何物。盡巧致
B19n0103_p0060b12║曲疇知志於道者。袖手傍顧。泚顙芒背。忍死不為
B19n0103_p0060b13║也。一念之忍。傲睨黃髮鯢齒。累然困踣於其外。祖
B19n0103_p0060b14║宗成憲。遂為具文。往往大叢林亦如之。今妙湛鼎
B19n0103_p0060b15║新斯堂。故書近世叢林墜典以告。覆車在前。冀革
B19n0103_p0060b16║斯轍。雖然水沫巴焦。匪石匪金燕安鴆毒。少壯勿
B19n0103_p0060b17║恃美疢惡石。老病無忽。作如是觀。以度生死。則住
B19n0103_p0061a01║山月巖某之宰制耆舊執事某之裁割。勤勞百囏。
B19n0103_p0061a02║不徒其為是伇也。作於紹定三年仲夏晦。落之於
B19n0103_p0061a03║冬書雲。
B19n0103_p0061a04║橘洲文集焦山延壽堂記云。叢林老病菟裘之地
B19n0103_p0061a05║也。百丈憫此。剏為延壽堂。床敷厚溫。牖戶寬爽。供
B19n0103_p0061a06║給使令。左右畢出。惟少與健者。不得而與也。自都
B19n0103_p0061a07║城下京口。兩峯屹立波面。所謂山圍屋者焦山也。
B19n0103_p0061a08║山故海窟。世世皆有道者尸之。四方鼎來。如水雲
B19n0103_p0061a09║合。今住山朴菴性公。赴太守待制陳公之招。周旋
B19n0103_p0061a10║逾年。眎山之壽老堂。自靖康至今。多歷年所。屋有
B19n0103_p0061a11║震風凌雨之患。過者未嘗問焉。公於是。命執事相
B19n0103_p0061a12║與經營。輪奐一新。老者居之。如入寶所。病者得之。
B19n0103_p0061a13║如飲良藥。有來觀者。心目適悅。朴菴曰。吾道蓋是
B19n0103_p0061a14║也。使余撾鼓掉舌。號令佛祖。指撝人天。而老病有
B19n0103_p0061a15║時乎不聞。今此堂。朝明夕昏。夏凉冬燠。木章竹箇。
B19n0103_p0061a16║皆代余說法時也。所得與法喜禪悅等。豈不壯哉。
B19n0103_p0061a17║朴菴書來。屬余記之。因書以為記。
B19n0103_p0061b01║清拙澄和尚。圓覺寺延壽堂。題亡僧名牌云。十方
B19n0103_p0061b02║聚會。生死任緣。既同歸寂滅之塲。尚沒記雪泥之
B19n0103_p0061b03║爪。圓覺延壽堂置牌。以紀亡僧名。或臨終有遺偈
B19n0103_p0061b04║之類。悉詳書之。或親知眷義。尋訪遺蹤。庶幾知其
B19n0103_p0061b05║死所。雖然如是。名在這裡。且道人在甚麼處。涅槃
B19n0103_p0061b06║堂裏事猶危。妙在全機獨脫時。火後莖眉如拾得。
B19n0103_p0061b07║不刊名字有人知（雪泥之爪用東坡詩中事）。
B19n0103_p0061b08║又與職位門延壽堂主。雜行門看病併看。
B19n0103_p0061b09║
B19n0103_p0061b10║●省行堂
B19n0103_p0061b11║即延壽堂也。
B19n0103_p0061b12║黃檗清規云。省行堂者。有病比丘。攝養之所也。
B19n0103_p0061b13║幻住菴清規云。身屬報緣。誰無老病。百丈建立。意
B19n0103_p0061b14║在於斯。古宿扁延壽堂。為省行。使其省察行苦。而
B19n0103_p0061b15║興悲智。
B19n0103_p0061b16║北磵文集說。見于延壽堂。
B19n0103_p0061b17║緇門警訓。超然居士趙令矜撰。南嶽法輪寺省行
B19n0103_p0062a01║堂記云。嘗謂。諸苦之中。病苦為深。作福之中。看病
B19n0103_p0062a02║為最。是故古人。以有病為善知識。曉人以看病為
B19n0103_p0062a03║福田。所以叢林。為老病之設。今叢林聚眾。凡有病
B19n0103_p0062a04║使歸省行堂。不唯修省改行以退病。亦欲人散夜
B19n0103_p0062a05║靜。孤燈獨照之際。究索大事。豈徒然哉。既命知堂。
B19n0103_p0062a06║以司藥餌。又戒常住。以足供須。此先佛之規制。近
B19n0103_p0062a07║世不然。堂名延壽。鄙俚不經。病者不自省咎。補躳
B19n0103_p0062a08║乖方。湯藥妄投。返成沈痼。至有酷疾不參堂。以務
B19n0103_p0062a09║踈逸者。大失建堂命名之意也。知堂名存實廢。或
B19n0103_p0062a10║同路人。常住急於日用。殊不存撫。又復失優波待
B19n0103_p0062a11║老病之意也。由是病人呻吟痛楚。日益增極。過在
B19n0103_p0062a12║彼此。非如來咎。縱有親故問病。率皆鄉曲故舊。心
B19n0103_p0062a13║既不普。事忽有差。今法輪病所。奐然一新。蓋有本
B19n0103_p0062a14║分人。是事色色成辦。無可論者。惟有病人。宜如何
B19n0103_p0062a15║哉。省躳念罪。世之有識者。皆能達此。衲僧分上。直
B19n0103_p0062a16║截機緣。當於頭痛額熱之時。薦取掉動底。於聲冤
B19n0103_p0062a17║叫苦之際。領略徹困心密密究思。是誰受病人。既
B19n0103_p0062b01║不見病從何來。人病雙亡。復是何物。直饒見得分
B19n0103_p0062b02║明。正好為他將息。
B19n0103_p0062b03║忠曰。堂名延壽。鄙俚不經者。此即貶不言省行
B19n0103_p0062b04║而稱延壽也。
B19n0103_p0062b05║
B19n0103_p0062b06║●涅槃堂
B19n0103_p0062b07║即延壽堂也。說見于延壽堂。
B19n0103_p0062b08║傳燈錄泉州莆田縣國歡崇福院慧日大師。福州
B19n0103_p0062b09║侯官人也。姓黃氏。生而有異。及長名文矩（嗣長慶大安）。
B19n0103_p0062b10║落髮至靈觀和尚所觀曰。我非汝師。汝去禮西院
B19n0103_p0062b11║（大安）去。師携一小青竹杖。入西院法堂。安遙見而笑
B19n0103_p0062b12║曰。入涅槃堂去。師應諾。輪竹杖而入。時有五百許
B19n0103_p0062b13║僧。染時疾。師以杖次第點之。各隨點而起。閩王禮
B19n0103_p0062b14║重。創國歡禪苑。以居之。
B19n0103_p0062b15║大光明藏云。此黃涅槃也。入西院涅槃堂。故號
B19n0103_p0062b16║涅槃。
B19n0103_p0062b17║聯燈會要趙州諗禪師章云。南泉埀語云。今時
B19n0103_p0063a01║人。須向異類中行始得。師便問。異即不問。如何
B19n0103_p0063a02║是類。泉以兩手托地。師近前一踏踏倒。却向涅
B19n0103_p0063a03║槃堂。叫云。悔悔。泉令侍者問。汝悔箇甚麼。師云。
B19n0103_p0063a04║悔不更與兩踏。
B19n0103_p0063a05║
B19n0103_p0063a06║●無常堂
B19n0103_p0063a07║即延壽堂也。天竺稱無常院。見于延壽堂處。
B19n0103_p0063a08║釋氏要覽云。南山鈔云。無常堂內。置一立像。金薄
B19n0103_p0063a09║塗之（云云同前延壽堂處引行事鈔）。
B19n0103_p0063a10║
B19n0103_p0063a11║●重病閭
B19n0103_p0063a12║蓋亦是延壽堂也。
B19n0103_p0063a13║大慧武庫云。圓悟到五祖室中。平生所得。一句用
B19n0103_p0063a14║不著。出不遜語。忿然而去。祖云。汝去遊浙中。著一
B19n0103_p0063a15║頓熱病打時。方思量我在。圓悟到金山。忽染傷寒。
B19n0103_p0063a16║困極移入重病閭。遂以平生參得底禪試之。無一
B19n0103_p0063a17║句得力。追繹五祖之語。乃自誓曰。我病稍間。即徑
B19n0103_p0063b01║歸五祖。
B19n0103_p0063b02║
B19n0103_p0063b03║●將息寮
B19n0103_p0063b04║蓋亦是延壽堂也。
B19n0103_p0063b05║續傳燈錄葉縣省禪師章云。師因去將息寮看病
B19n0103_p0063b06║僧。僧乃問曰。和尚四大本空。病從何來。師曰。從闍
B19n0103_p0063b07║黎問處來。僧喘氣又問曰。不問時如何。師曰撒手
B19n0103_p0063b08║臥長空。僧曰。㖿。便脫去。
B19n0103_p0063b09║
B19n0103_p0063b10║●卵塔
B19n0103_p0063b11║忠曰。無縫塔。形似鳥卵。故云卵塔（下有辨）。
B19n0103_p0063b12║雪峯存禪師錄難提塔銘云。土主曰松山。卵塔號
B19n0103_p0063b13║難提。
B19n0103_p0063b14║正宗賛。雪峯贊云。松山小塔卵石子。亂疊幾層。
B19n0103_p0063b15║祖庭事苑云梵云。塔婆。此言方墳。或云支提。或
B19n0103_p0063b16║云難提。此言滅惡。或云抖藪波。此言賛護。或云
B19n0103_p0063b17║窣堵波。此云靈廟。或云高顯。
B19n0103_p0064a01║說文云。塔西域浮屠也。从土荅聲。土盍切。
B19n0103_p0064a02║正字通云。漢以前無塔。故說文有荅無塔。塔字
B19n0103_p0064a03║徐氏新附。爾雅俞畣肰也。畣即荅。塔亦作墖。
B19n0103_p0064a04║林間錄云。雲居祐禪師曰。吾觀諸方長老示滅。必
B19n0103_p0064a05║塔其骸。山川有限。而人死無竆。百千年之下。塔將
B19n0103_p0064a06║無所容。於是於宏覺塔之東。作卵塔。曰凡住持者。
B19n0103_p0064a07║自非生身不壞。火浴雨舍利者。皆以骨石填於此。
B19n0103_p0064a08║其西又作卵塔曰。凡眾僧化。皆藏骨石於此。謂之
B19n0103_p0064a09║三塔。
B19n0103_p0064a10║普燈錄天衣義懷禪師章云。弟子智才問。卵塔已
B19n0103_p0064a11║成。如何是畢竟事。師舉拳示之。遂就寢。推枕而寂。
B19n0103_p0064a12║文字禪謁靈源塔詩云。瓦燈已照宮商石。卵塔
B19n0103_p0064a13║分藏服匿瓶。
B19n0103_p0064a14║僧寶傳瑞鹿先禪師傳曰。大中祥符元年。二月
B19n0103_p0064a15║謂門弟子如晝曰。為我造箇卵塔。塔成我行矣。
B19n0103_p0064a16║叢林盛事云。塗毒老人示寂。放翁以詩哭之曰。
B19n0103_p0064a17║塵侵白拂繩床冷。露滴青松卵塔成。
B19n0103_p0064b01║陸放翁渭南文集祭勤首座文云。卵塔告成。欲
B19n0103_p0064b02║往不果。
B19n0103_p0064b03║古南牧雲登天童玲瓏巖詩云。卵塔依空住。香
B19n0103_p0064b04║臺若砥平。
B19n0103_p0064b05║已下辨卵塔妄說。
B19n0103_p0064b06║世有援藏經說云。昔有一女。產五百卵。皆破成
B19n0103_p0064b07║人。母按乳。乳分為五百道。灑五百兒口。所破卵
B19n0103_p0064b08║㲉。聚之埋地。上建一塔。因名卵塔。五百兒。即五
B19n0103_p0064b09║百阿羅漢也。
B19n0103_p0064b10║忠曰。何從得斯說耶。藏中人產卵。累有證。唯瘞
B19n0103_p0064b11║㲉名卵塔。都不見本據。夫般遮羅王妃。生五百
B19n0103_p0064b12║卵。放乳驗子。在俱舍頌疏世間品（俱舍論略引）。又蓮
B19n0103_p0064b13║華夫人生五百卵。為五百力士。出雜寶藏經。又
B19n0103_p0064b14║南本涅槃經云。如施婆羅比丘。優婆施婆羅比
B19n0103_p0064b15║丘。彌迦羅長者母。尼拘陁長者母。半闍羅長者
B19n0103_p0064b16║母。各五百子。同於卵生（止此）。又毗舍離女。生三十
B19n0103_p0064b17║二卵。皆為力士。為波斯匿王見殺。見于賢愚經
B19n0103_p0065a01║（智度論作毘舍佉彌伽羅母）。須達長者女蘇曼。生十卵。卵開。
B19n0103_p0065a02║有十男兒。後見佛。得羅漢。又見賢愚經。婦人產
B19n0103_p0065a03║卵緣。如是不一。稗禿附會。搆幻卵塔因緣。惑亂
B19n0103_p0065a04║未學。若實有之。自古該博君子。豈不錄出示人
B19n0103_p0065a05║耶（又有鹿女生蓮華。華千葉生千子。後自外國來。鹿女試按乳。流為千岐入千兒口。緣出于
B19n0103_p0065a06║雜寶藏經西域記。等然非卵生。故今不用援證）。
B19n0103_p0065a07║梅峯信和尚曰。凡安舍利。用銅缾金壜。藏之於
B19n0103_p0065a08║塔中。今函骨身於𨭛缾。庀鑞缾於銅瓷。蓋擬金
B19n0103_p0065a09║棺銀槨之製乎。卵形蓋缾瓷之遺形也（止此）。若依
B19n0103_p0065a10║忠所見。亦不然。昔南陽國師。對代宗曰。與老僧
B19n0103_p0065a11║作箇無縫塔。後之禪者。託斯語乃窆亡僧。削堅
B19n0103_p0065a12║石。團圝無縫稜。無層級者。呼為無縫塔矣。無縫
B19n0103_p0065a13║塔之形。適如卵。因名卵塔耳。
B19n0103_p0065a14║已下錄先德告誡。
B19n0103_p0065a15║物初賸語笑翁堪禪師行狀云。竺西用闍維。自先
B19n0103_p0065a16║佛以然。其後佛法入中國。間於道大德備之衲。始
B19n0103_p0065a17║用葬法。然出於後人追崇。如此耳。後世㳂襲之弊。
B19n0103_p0065b01║住山者。雖妄一衲。亦龜食形勝。為朽骼腐胾之藏。
B19n0103_p0065b02║十室而九。昔雲居佑禪師嘗病之曰。山川有限。人
B19n0103_p0065b03║死無竆。乃建三塔。隨尊卑藏其燼餘。師奏用其法。
B19n0103_p0065b04║俾禪教律同焉。
B19n0103_p0065b05║夢巖和尚旱霖集墳塔之戒云。塔廟之所以為世
B19n0103_p0065b06║所。貴者。果何為耶。考之聖典。上從諸佛。下至輪王。
B19n0103_p0065b07║歿皆建塔。而其制有差。蓋因其功德之大小。為品
B19n0103_p0065b08║級耳。夫輪王但以十善濟世。則其為功也小。佛以
B19n0103_p0065b09║度生死之法益物。則其為德也大。由是觀之。埀裕
B19n0103_p0065b10║之實在功德。而不在塔廟也。崇奉之事在它人。而
B19n0103_p0065b11║不在自己也。而近代法末。號大有道者。大率自營
B19n0103_p0065b12║墳塔於死前。囑其徒守之。享祀於無竆。由此大方
B19n0103_p0065b13║巨剎主者。塔院四環棊布。後來者容無地。則詭計
B19n0103_p0065b14║爭奪。無所不至。竊惟迦葉守定雞足。阿難分形恒
B19n0103_p0065b15║流已來。僧牒所載。支竺名德。未有一人以遺骸累
B19n0103_p0065b16║人者矣。其上世則化火焚身。空中雨舍利示業不
B19n0103_p0065b17║亡。刃下湧白乳。四眾建塔。供養靈感。與佛靡殊。其
B19n0103_p0066a01║次則臨終告其徒。使舁尸林下。餧肉鳥獸。或水葬
B19n0103_p0066a02║省柴。或歸骨石於普同塔。而其門人。不忍忘德。或
B19n0103_p0066a03║收舍利塔之。或髹全身奉之。烏如今日挾豪勢。炫
B19n0103_p0066a04║惑無識。先言往行。不一顧之。極輪奐美。高立標牓。
B19n0103_p0066a05║自示尊大之者乎。智愈明迹愈晦。道愈高位愈卑。
B19n0103_p0066a06║若彼明者高者。未始逐蕞爾土木而存泯。俗謂廉
B19n0103_p0066a07║頗藺相如死向千年。凜凜常有生氣。曹蜍李志雖
B19n0103_p0066a08║無恙。奄奄如九泉下人。端不虗語。易曰。古之葬者。
B19n0103_p0066a09║厚衣之以薪。葬之中野。不封不樹。聖人之意。豈不
B19n0103_p0066a10║尚古乎。孔子葬母於防曰。丘也東西南北之人也。
B19n0103_p0066a11║不可以不識。為四尺墳。遇雨而崩。弟子修之。以告
B19n0103_p0066a12║孔子。孔子流涕曰。吾聞古不修墓。延陵季子適齊
B19n0103_p0066a13║而返。葬長子於嬴博之間。穿不及泉。斂以時服。封
B19n0103_p0066a14║墳掩坎。其高可隱也。號曰骨肉。復歸于土。命也。魂
B19n0103_p0066a15║氣則無不之也。而遂行。孔子孝子也。季子賢父也。
B19n0103_p0066a16║共存名教者。而其葬者如斯。是亦凡為人資者之
B19n0103_p0066a17║所宜知焉。師已薄德。資又無忠孝信義之實。而事
B19n0103_p0066b01║外飾過奉之則不止。已陷非誼。怕累爾師於地下。
B19n0103_p0066b02║吾佛縣知今日告之。我滅度已一千年。惡法漸興。
B19n0103_p0066b03║不修道德。競造塔寺。佛之塔廟。尚不許爾造。况其
B19n0103_p0066b04║餘乎。又說比丘之法曰。寄於殘生。旅泊三界。示一
B19n0103_p0066b05║往還去已無返。又曰。比丘不修比丘法。大千無唾
B19n0103_p0066b06║處。而今留無益不靈之枯腊。自爼豆于聖賢之間。
B19n0103_p0066b07║不妄人而如此為乎。是特世諦之一近事也耳。尚
B19n0103_p0066b08║能省識者少。達觀絕識。宜乎乏其人。僅有好古不
B19n0103_p0066b09║流俗耶。不可不告以戒。
B19n0103_p0066b10║
B19n0103_p0066b11║●無縫塔
B19n0103_p0066b12║卵塔也。
B19n0103_p0066b13║忠曰。凡造塔相。疊累或木或石而成。故皆有縫稜。
B19n0103_p0066b14║而今卵形塔。一塊石而造。無縫稜。仍託南陽語。稱
B19n0103_p0066b15║無縫塔而已。如南陽云無縫塔。則別有意旨在。
B19n0103_p0066b16║傳燈錄光宅寺慧忠國師章云。師以化緣將畢。涅
B19n0103_p0066b17║槃時至。乃辭代宗。代宗曰。師滅度後。弟子將何所
B19n0103_p0067a01║記。師曰。告檀越。造取一所無縫塔。曰就師請取塔
B19n0103_p0067a02║樣。師良久曰。會麼。曰不會。師曰貧道去後。有侍者
B19n0103_p0067a03║應真却知此事。（乃至）代宗後詔應真入內。舉問前語。
B19n0103_p0067a04║真良久曰。聖上會麼。曰不會。真述偈曰。湘之南潭
B19n0103_p0067a05║之北。中有黃金充一國。無影樹下合同船。瑠璃殿
B19n0103_p0067a06║上無知識。應真後住耽源山。
B19n0103_p0067a07║
B19n0103_p0067a08║●普同塔
B19n0103_p0067a09║忠曰。凡藏亡僧骨植同歸于一塔。故云普同塔。
B19n0103_p0067a10║文字禪普同塔記云。自佛法入中國。奉持之者。纜
B19n0103_p0067a11║𦁕其法度。參差不齊。獨百丈大智禪師。以禪律之
B19n0103_p0067a12║學約之人情折中而為法。以壽後世。故其生。依法
B19n0103_p0067a13║而住。謂之叢林。及其化也。依法而火之。聚骨石為
B19n0103_p0067a14║塔。號普同塔。（乃至）溈山空印禪師軾公。住山十餘年。
B19n0103_p0067a15║百廢具興。獨以普同塔未建。為憂。一旦與侍者。登
B19n0103_p0067a16║山之西崦相其形勝施長材。鳩工以為之。開大穴
B19n0103_p0067a17║以石為宮。又屋於其上。棟楹翔空。雲煙蔽虧。萬眾
B19n0103_p0067b01║懽呼。聲應山谷。
B19n0103_p0067b02║
B19n0103_p0067b03║●普通塔
B19n0103_p0067b04║即普同塔也。
B19n0103_p0067b05║僧寶傳寶峰英禪師傳云。呼維那。鳴鐘眾集。敘行
B19n0103_p0067b06║脚始末曰。吾滅後火化。以骨石。藏普通塔。明生死
B19n0103_p0067b07║不離清眾也。言卒而逝。（普燈作普同塔）
B19n0103_p0067b08║
B19n0103_p0067b09║●海會
B19n0103_p0067b10║亦是普同塔也。蓋與海眾同會於一穴也。
B19n0103_p0067b11║僧寶傳黃龍佛壽清禪師傳云。公遺言藏骨石於
B19n0103_p0067b12║海會。示生死不與眾隔也。
B19n0103_p0067b13║