B19n0103_p0067b14║第三類　座位門
B19n0103_p0067b15║
B19n0103_p0067b16║●座前
B19n0103_p0067b17║敕修清規聖節上堂云。頭首領眾出堂。至法座前。
B19n0103_p0068a01║列一行問訊歸西序立。（又見座下處）
B19n0103_p0068a02║忠曰。凡清規。言座前。即橕天柱之間也。
B19n0103_p0068a03║
B19n0103_p0068a04║●座下
B19n0103_p0068a05║敕修清規聖節上堂云。待住持斂衣趺坐。侍者先
B19n0103_p0068a06║末班。引過座下。列一行問訊。燒香侍者。引班歸位。
B19n0103_p0068a07║次首座領班出。列座前問訊。
B19n0103_p0068a08║忠曰凡清規言座下即須彌座直下也。
B19n0103_p0068a09║
B19n0103_p0068a10║●住持轉位（東序上首）
B19n0103_p0068a11║舊說曰。都寺立班。宜在後堂對面位。若其前堂對
B19n0103_p0068a12║面位。乃是住持轉位也。
B19n0103_p0068a13║敕修清規亡僧大夜念誦云。龕前念誦。知事先燒
B19n0103_p0068a14║香。上茶湯。住持至燒香。居東序上首立。維那出燒
B19n0103_p0068a15║香。請鎖龕佛事。受請人出班。
B19n0103_p0068a16║忠曰住持避鎖龕人中立。故轉居東序上首也。
B19n0103_p0068a17║故知。住持若離中位立班。則必居東序右邊也。
B19n0103_p0068b01║又云。知客平舉楞嚴咒。回向（云云）住持仍歸東序上
B19n0103_p0068b02║首立。江湖道舊。鄉人法眷。次第設祭。
B19n0103_p0068b03║忠曰。此是住持。避江湖等設祭中立也。
B19n0103_p0068b04║鎌倉清規眾寮諷經云。住持入燒香。而立都寺上
B19n0103_p0068b05║位。時寮元從西序班末。知客之側。出燒香。
B19n0103_p0068b06║忠曰。此是住持避寮元中立燒香也。
B19n0103_p0068b07║
B19n0103_p0068b08║●入牌小師班位（居浴司右）
B19n0103_p0068b09║前住入祖堂。小師居浴司班右邊。出位燒香問訊。
B19n0103_p0068b10║向住持。請安牌佛事。
B19n0103_p0068b11║南禪規式前住入祖堂云。小師親度牌於侍者。小
B19n0103_p0068b12║師在浴主後立。法語畢。侍者接牌。度於都寺。
B19n0103_p0068b13║清拙小清規云。入祖堂。孝子僧。從頭首之末。進爐
B19n0103_p0068b14║前問訊。燒香了。向長老請佛事。
B19n0103_p0068b15║
B19n0103_p0068b16║●單位
B19n0103_p0068b17║敕修清規日用軌範云。昏鐘鳴。須先歸單位坐禪
B19n0103_p0069a01║忠曰單者用小紅紙片。題眾僧名貼各各位上
B19n0103_p0069a02║壁別源東歸集。云一單一鉢標一名（止此）。是也。有
B19n0103_p0069a03║己名單之位。此謂單位也。又僧堂床前之板。曰
B19n0103_p0069a04║單。濶八寸。日用軌範。言床前一尺。蓋依周尺也。
B19n0103_p0069a05║凡言七尺單前者。非帳帷之長。謂自床後至前
B19n0103_p0069a06║六尺（日本謂之一間）。更加單板一尺。合成七尺也（又見文疏
B19n0103_p0069a07║門單處○東福僧堂。床深六尺。前單板一尺）。
B19n0103_p0069a08║七尺單　碧巖錄云。三條椽下。七尺單前。試去參
B19n0103_p0069a09║詳看。
B19n0103_p0069a10║又有稱六尺單。蓋除單板。為六尺乎。　續燈錄西
B19n0103_p0069a11║禪繼圖禪師章云。且向三條椽下。六尺單前。快須
B19n0103_p0069a12║究取。
B19n0103_p0069a13║晦菴光禪師錄。石菴玿禪師錄（𡘋續古尊宿錄）。皆有六尺
B19n0103_p0069a14║單前語。
B19n0103_p0069a15║又有稱五尺單。蓋亦六尺單。用周尺則得四尺八
B19n0103_p0069a16║寸。存大數言五尺也。　佛果擊節錄雪竇普請話
B19n0103_p0069a17║評云。也須是三根椽下。五尺單前。靜坐究取始得。
B19n0103_p0069b01║
B19n0103_p0069b02║●隣單
B19n0103_p0069b03║忠曰。己之單位左右也
B19n0103_p0069b04║敕修清規日用軌範云。以枕子安脚下。未要拗。恐
B19n0103_p0069b05║驚隣單。　又云。喫食之法。不得抓頭。恐風屑落鄰
B19n0103_p0069b06║單鉢中。　又云。不得與鄰單語話。鄰單生疎。當以
B19n0103_p0069b07║善言誘喻。不得生嫌惡心。
B19n0103_p0069b08║
B19n0103_p0069b09║●被位
B19n0103_p0069b10║日用軌範云。上被位。眠單收一半坐定。
B19n0103_p0069b11║敕修清規出圖帳云。寫被位圖。鉢位圖。
B19n0103_p0069b12║舊說曰。被位是大眾（平僧）排僧堂之位。鉢位是蒙
B19n0103_p0069b13║堂眾。排僧堂之位。
B19n0103_p0069b14║忠曰。按敕修清規鉢位圖注云。被位倣此。不分
B19n0103_p0069b15║板首（止此）。蓋鉢位分板首（十六板等）。被位不分板首以
B19n0103_p0069b16║為異也。其分不分圖。見圖牌門。被位圖處。
B19n0103_p0069b17║敕修清規坐禪云。或有留被在堂。不隨眾者。
B19n0103_p0070a01║忠曰。被者。是坐禪之單也。
B19n0103_p0070a02║
B19n0103_p0070a03║●鉢位
B19n0103_p0070a04║見于被位處。圖見圖牌門。
B19n0103_p0070a05║敕修清規入院云。大眾先歸鉢位立定。
B19n0103_p0070a06║又日用軌範云。或歸眾寮喫湯藥。或茶堂經行。次
B19n0103_p0070a07║第歸鉢位。
B19n0103_p0070a08║忠曰。永平清規辨道法云。粥了歸眾寮。喫茶喫
B19n0103_p0070a09║湯。或復被位打坐（止此）此即以軌範鉢位又為被
B19n0103_p0070a10║位。可知被位鉢位非別余謂。僧堂。大眾粥齋坐
B19n0103_p0070a11║位。故謂鉢位。其坐禪則謂之被位而已。但鉢位
B19n0103_p0070a12║分板首。被位不分板首。以為異也
B19n0103_p0070a13║
B19n0103_p0070a14║●副鉢位
B19n0103_p0070a15║敕修清規出圖帳云。舊以送蒙堂者。排副鉢。後因
B19n0103_p0070a16║爭競不排。
B19n0103_p0070a17║忠曰。副鉢者。鉢謂十六板頭也。副相亞之意也。
B19n0103_p0070b01║今言。只今但以單寮西堂首座勤舊。排副鉢位。
B19n0103_p0070b02║古者蒙堂。亦排副鉢。遂有爭競。故停之。與大眾
B19n0103_p0070b03║同。依戒次排之也（副鉢位圖。見圖牌門。被位圖處）。
B19n0103_p0070b04║校定清規圖云。或六出。八出。十二出。隨僧堂大小
B19n0103_p0070b05║眾之多寡。又各排副鉢一位。其餘並依戒次循轉。
B19n0103_p0070b06║
B19n0103_p0070b07║●四案位（眾寮）
B19n0103_p0070b08║敕修清規眾寮結解特為眾湯云。大眾依戒四案
B19n0103_p0070b09║位。
B19n0103_p0070b10║忠曰。四案位。如僧堂四板頭。備用清規日用清
B19n0103_p0070b11║規云。歸眾寮。鳴大板三下。問訊不歸。輕侮大眾。
B19n0103_p0070b12║入門分四板頭。依位立定（止此）此謂眾寮四板頭。
B19n0103_p0070b13║即今四案位也。
B19n0103_p0070b14║又眾寮結解點湯行禮圖。見圖牌門。
B19n0103_p0070b15║
B19n0103_p0070b16║●特為位
B19n0103_p0070b17║敕修清規方丈小座湯云。第一座分二出。特為。東
B19n0103_p0071a01║堂西堂請首座光伴。
B19n0103_p0071a02║舊說曰。方丈特為位者。主之對面位。是也。光伴
B19n0103_p0071a03║位者。主之分手位。是也。二出者。除主伴外。分二
B19n0103_p0071a04║出也（圖見二出座處）。
B19n0103_p0071a05║又曰。若僧堂。則分手床頭。立特榻矣。
B19n0103_p0071a06║又特為照牌。見圖牌門。
B19n0103_p0071a07║
B19n0103_p0071a08║●光伴位
B19n0103_p0071a09║舊說曰。方丈光伴位者。住持右邊。即是住持分手
B19n0103_p0071a10║位也（又見特為位處）
B19n0103_p0071a11║
B19n0103_p0071a12║●主位
B19n0103_p0071a13║忠曰。室南鄉者。以東為主位。以西為賓位（如方丈）室
B19n0103_p0071a14║東鄉者。以北為主位。以南為賓位（如僧堂）。室西鄉者
B19n0103_p0071a15║以南為主位。以北為賓位（如庫司）
B19n0103_p0071a16║禮記曲禮云。主人入門而右。客入門而左。主人就
B19n0103_p0071a17║東階。客就西階。客若降等。則就主人之階。主人固
B19n0103_p0071b01║辭。然後客復就西階。
B19n0103_p0071b02║鶴林玉露云。四方以西為尊（云云）今朝廷之上。羣臣
B19n0103_p0071b03║皆自東階而升。不敢升自西階。非特嫌若賓主敵
B19n0103_p0071b04║體。亦以西為尊也。班孟堅西都賦曰。左墄右平。左
B19n0103_p0071b05║東也。東則為墄。若世所謂澁道。乃羣臣所由登降
B19n0103_p0071b06║之階也。右西也。西則為平。而不為墄也。凡賓主之
B19n0103_p0071b07║席。主東而賓西。亦所以尊賓也。非謂東尊於西。而
B19n0103_p0071b08║使賓次主也。故禮客降一等。則就主人之階。蓋客
B19n0103_p0071b09║不敢自西階。為賓主禮。欲自東階。隨主人而升也。
B19n0103_p0071b10║主人辭。客乃復位。蓋主人不許客。然後自西階升
B19n0103_p0071b11║也。
B19n0103_p0071b12║唐趙璘因話錄云。人道尚右。以右為尊。先賓客。故
B19n0103_p0071b13║西讓客。主人在東。蓋自卑也。今人東讓客豈禮哉。
B19n0103_p0071b14║文選司馬長卿。喻巴蜀檄云。位為通侯。處列東
B19n0103_p0071b15║第。　註善曰。東第甲宅也。居帝城之東故曰東
B19n0103_p0071b16║第。張揖曰。列東第在天子下方。翰曰。第次也。西
B19n0103_p0071b17║為尊。東為下。言為通侯。列在天子之下次。
B19n0103_p0072a01║
B19n0103_p0072a02║●賓位
B19n0103_p0072a03║見于主位。
B19n0103_p0072a04║顧元慶簷曝偶談云。古者賓位尚右。史記陳平願
B19n0103_p0072a05║以右丞相讓周勃語云。無能出其右者。及行尚西。
B19n0103_p0072a06║禮記曰主人就東階客就西階。諺呼主人為東道
B19n0103_p0072a07║則古人坐讓右。行尚西。亦甚明矣。後世不察。遂以
B19n0103_p0072a08║東左為尊耳。
B19n0103_p0072a09║佛經尊右卑左。
B19n0103_p0072a10║觀佛三昧經云。佛母摩耶。生忉利天。佛從閻浮提
B19n0103_p0072a11║上忉利天。為母說法。龍王為佛。作三道寶階上忉
B19n0103_p0072a12║利宮。梵天釋提桓因等。侍左階。聲聞菩薩。大眾。侍
B19n0103_p0072a13║右階。佛處其中（取意）。
B19n0103_p0072a14║又佛說海龍王經云。佛愍龍王。受其請。龍王從海
B19n0103_p0072a15║邊。化作三道寶階。金銀瑠璃。下至其宮。佛昇寶階
B19n0103_p0072a16║陟於中階。諸菩薩眾。住右階。諸大聲聞。住在左階
B19n0103_p0072a17║（略鈔）。
B19n0103_p0072b01║長阿含經遊行經云。世尊到巴連弗城。諸清信
B19n0103_p0072b02║士。起大堂舍。世尊與大眾俱。詣彼講堂。處中而
B19n0103_p0072b03║坐。時諸比丘。在左面坐。諸清信士。在右面坐。
B19n0103_p0072b04║忠曰。尊比丘。卑諸信士則左右。與前二經違。
B19n0103_p0072b05║
B19n0103_p0072b06║●分手位
B19n0103_p0072b07║舊說曰。分手。己之左右也。又曰。分手不可定也。
B19n0103_p0072b08║有住持之分手。有後堂之分手。
B19n0103_p0072b09║忠曰。但分手。依或並向內。或竝向外者。言之。若
B19n0103_p0072b10║己之左右班。相對向者。不稱分手。自此名埀手
B19n0103_p0072b11║耳。
B19n0103_p0072b12║敕修清規施主請陞座云。僧堂內。設施主位。與住
B19n0103_p0072b13║持分手。
B19n0103_p0072b14║又留請兩序云。客頭先報。迎住持入分手坐。
B19n0103_p0072b15║忠曰。左右坐曰分手坐。今須住持主位。知事賓
B19n0103_p0072b16║位。
B19n0103_p0072b17║又唱衣云。首座。與主喪分手。兩序大眾。次第而坐。
B19n0103_p0073a01║
B19n0103_p0073a02║●垂手位
B19n0103_p0073a03║忠曰。在主席前。東西對向。如埀左右手然。
B19n0103_p0073a04║備用清規唱衣云。主喪首座分手。兩班埀手坐。
B19n0103_p0073a05║
B19n0103_p0073a06║●對面位
B19n0103_p0073a07║敕修清規山門管待新命。并專使云。寢堂中。敷住
B19n0103_p0073a08║持高座。專使附位于右。兩序如常。列左右。勤舊對
B19n0103_p0073a09║面位。侍者知事下位。
B19n0103_p0073a10║
B19n0103_p0073a11║●上板　下板
B19n0103_p0073a12║僧堂上間板頭。下間板頭也。
B19n0103_p0073a13║補僧寶傳。雲巖新禪師傳云。一日默坐下板。會知
B19n0103_p0073a14║事捶行者。新聞杖聲。忽大悟。
B19n0103_p0073a15║禪林寶訓云。萬菴曰。先師竄衡陽。賢侍者錄貶詞。
B19n0103_p0073a16║揭示僧堂前。衲子如失父母。涕泗愁嘆。居不遑處。
B19n0103_p0073a17║音首座詣眾寮。白之曰。人生禍患。不可苟免。使妙
B19n0103_p0073b01║喜。平生如婦人女子。陸沈下板。緘默不言。故無今
B19n0103_p0073b02║日之事。
B19n0103_p0073b03║文字禪石臺夜坐詩云。故鄉乃有此叢林。下板
B19n0103_p0073b04║何妨著寂音
B19n0103_p0073b05║
B19n0103_p0073b06║●上堂　下堂
B19n0103_p0073b07║僧堂之上間下間也。
B19n0103_p0073b08║敕修清規大掛搭歸堂云。參頭燒香。同眾大展三
B19n0103_p0073b09║拜。巡堂一帀。自上堂至下堂。仍如前排立問訊。
B19n0103_p0073b10║又日用軌範云。在上堂。左足先入。在下堂右足先
B19n0103_p0073b11║入。（忠曰。此約僧堂後門出入。而言其左右也。）
B19n0103_p0073b12║禪苑清規浴主云。入浴之法。老宿上堂。後生下堂。
B19n0103_p0073b13║忠曰。此浴室。言上堂下堂也。
B19n0103_p0073b14║
B19n0103_p0073b15║●上間
B19n0103_p0073b16║忠曰。凡人鄉堂。己身右為上間。法堂方丈（南向）則東。
B19n0103_p0073b17║僧堂（東向）則北。庫司（西向）則南。此曰上間。
B19n0103_p0074a01║敕修清規大掛搭歸堂云。維那入堂燒香上間立。
B19n0103_p0074a02║
B19n0103_p0074a03║●下間
B19n0103_p0074a04║忠曰。凡人鄉堂己身左為下間。法堂方丈。則西。僧
B19n0103_p0074a05║堂則南。庫司則北。此曰下間。
B19n0103_p0074a06║敕修清規告香云。參頭領眾。法堂下間。謝維那侍
B19n0103_p0074a07║者。觸禮一拜。
B19n0103_p0074a08║校定清規。書之云。眾人隨參頭。於法堂西北角。
B19n0103_p0074a09║謝維那侍者。觸禮一拜
B19n0103_p0074a10║
B19n0103_p0074a11║●左間　右間
B19n0103_p0074a12║敕修清規受法衣云。嗣法師。已遷化。法堂右間設
B19n0103_p0074a13║靈几。
B19n0103_p0074a14║忠曰。右間即下間也。身南面鄉堂外時。右邊為
B19n0103_p0074a15║下間。故言右間也（法堂則西也）。反之。可上間言左間
B19n0103_p0074a16║也已。
B19n0103_p0074a17║●上肩　下肩
B19n0103_p0074b01║忠曰。己之上位為上肩。己之下位為下肩。不拘己
B19n0103_p0074b02║之左右矣。譬如東序人。以佛座為上。則其在己之
B19n0103_p0074b03║右肩者。為上肩。在己之左肩者。為下肩。
B19n0103_p0074b04║敕修清規念誦云。暫到於侍者下肩立。　又兩序
B19n0103_p0074b05║交代茶云。西序請茶。則知事分手座。於同列頭首
B19n0103_p0074b06║中。請肩下一人光伴。如肩上人赴。坐位相妨。　又
B19n0103_p0074b07║謝掛搭云。參頭立於侍者下肩。　又日用軌範云。
B19n0103_p0074b08║聞徧食椎。看上下肩。以面相朝。揖食（此與上肩順轉之上肩別）。
B19n0103_p0074b09║若己身左為上肩。右為下肩。別見身肢門。
B19n0103_p0074b10║
B19n0103_p0074b11║●肩次
B19n0103_p0074b12║下肩也。下位也。
B19n0103_p0074b13║敕修清規謝掛搭云。副參趲向前。接聯參頭肩次。
B19n0103_p0074b14║伺住持至。
B19n0103_p0074b15║
B19n0103_p0074b16║●上手　下手
B19n0103_p0074b17║敕修清規謝掛搭云。參頭居末。至眾寮門外。下手
B19n0103_p0075a01║立（云云）參頭門外轉上手立。　又住持遷化。掛真舉
B19n0103_p0075a02║哀云有親書遺言喪司行者。貼法堂中間上手幙
B19n0103_p0075a03║上。
B19n0103_p0075a04║備用清規結制行禮云。巡寮（云云）庫司。蒙堂。前資。眾
B19n0103_p0075a05║寮列門外下手立。接住持入。
B19n0103_p0075a06║
B19n0103_p0075a07║●左手　右手
B19n0103_p0075a08║敕修清規謝掛搭云。參頭退左足。側轉身於香几
B19n0103_p0075a09║右手空處出。行過復位。
B19n0103_p0075a10║忠曰反之。可言左手也。
B19n0103_p0075a11║
B19n0103_p0075a12║●團座　合座
B19n0103_p0075a13║圓形坐者。此名團座。圓形坐而開一方者。此名合
B19n0103_p0075a14║座。　此圖見敕修清規雲桃解方丈特為新掛搭
B19n0103_p0075a15║茶處。
B19n0103_p0075a16║【圖】
B19n0103_p0075a17║
B19n0103_p0075b01║
B19n0103_p0075b02║●第一座　第二座
B19n0103_p0075b03║饗禮第一筵謂之第一座。第二筵。謂之第二座。
B19n0103_p0075b04║敕修清規嗣法師忌云。如有三五人西堂則分作
B19n0103_p0075b05║兩座。第一座西堂喫湯。住持行禮。第二座兩序喫
B19n0103_p0075b06║湯。侍者行禮。
B19n0103_p0075b07║
B19n0103_p0075b08║●小座湯二出座　四出座　六出座
B19n0103_p0075b09║敕修清規方丈小座湯云。四節講行。按古有三座
B19n0103_p0075b10║湯。第一座分二出。特為東堂西堂。請首座光伴。第
B19n0103_p0075b11║二座。分四出。頭首一出。知事二出。西序勤舊三出。
B19n0103_p0075b12║東序勤舊四出。西堂光伴。第三座位。多分六出。本
B19n0103_p0075b13║山辦事。諸方辦事。隨職高下分座。職同者次之。首
B19n0103_p0075b14║座光伴。
B19n0103_p0075b15║忠曰。出者特也。蓋取首出傑特之義。
B19n0103_p0075b16║正字通云。出特也。過人之稱徐稺傳。角立傑出
B19n0103_p0075b17║宜稺為先。
B19n0103_p0076a01║凡幾出者皆除主位及光伴位而論之。
B19n0103_p0076a02║【圖】
B19n0103_p0076a03║
B19n0103_p0076a04║
B19n0103_p0076a05║
B19n0103_p0076a06║
B19n0103_p0076a07║
B19n0103_p0076a08║
B19n0103_p0076a09║
B19n0103_p0076a10║●特為湯四出
B19n0103_p0076a11║敕修清規方丈特為新舊兩序湯云。新頭首一出。
B19n0103_p0076a12║新知事二出。舊頭首三出。舊知事四。出餘勤舊預
B19n0103_p0076a13║光伴者。列主伴兩邊。西序居左。東序居右。
B19n0103_p0076a14║
B19n0103_p0076a15║●特為茶六出
B19n0103_p0076a16║校定清規夏前。住持特為新掛搭茶。六出之圖。
B19n0103_p0076a17║
B19n0103_p0076b01║【圖】
B19n0103_p0076b02║
B19n0103_p0076b03║
B19n0103_p0076b04║
B19n0103_p0076b05║
B19n0103_p0076b06║
B19n0103_p0076b07║
B19n0103_p0076b08║
B19n0103_p0076b09║●特為茶八出座
B19n0103_p0076b10║校定清規知事頭首。特為新掛搭茶。八出之圖。
B19n0103_p0076b11║【圖】
B19n0103_p0076b12║
B19n0103_p0076b13║
B19n0103_p0076b14║
B19n0103_p0076b15║
B19n0103_p0076b16║
B19n0103_p0076b17║
B19n0103_p0077a01║