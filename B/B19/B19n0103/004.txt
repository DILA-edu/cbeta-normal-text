B19n0103_p0077a02║第四類　節時門
B19n0103_p0077a03║
B19n0103_p0077a04║●四節
B19n0103_p0077a05║結夏。解夏。冬至。年朝。謂之四節。
B19n0103_p0077a06║義堂日工集云。凡稱四節。乃百丈叢林也。結解則
B19n0103_p0077a07║天竺佛制。冬年則中華俗節。百丈以隨方毘尼。禮
B19n0103_p0077a08║貴同俗。遂有四大節之儀。
B19n0103_p0077a09║校定清規云。今時叢林。每遇解結冬年四節。小參。
B19n0103_p0077a10║蓋為敘謝兩班及大小職務。
B19n0103_p0077a11║敕修清規節臘章云。今禪林。結制以四月望。解以
B19n0103_p0077a12║七月望者。若先一日。講行禮儀。（乃至）中土以冬為一
B19n0103_p0077a13║陽之始。歲為四序之端。物時維新。人情胥慶。禮貴
B19n0103_p0077a14║同俗。化在隨宜。故以結解冬年。為四大節。周旋規
B19n0103_p0077a15║矩。聳觀龍象之筵。主賓唱酬。兼聞獅子之吼。
B19n0103_p0077a16║杜氏通典云。漢高帝。十月定秦。遂為歲首。七年
B19n0103_p0077a17║長樂宮成。制諸侯羣臣朝賀儀。　又云。後漢歲
B19n0103_p0077b01║首正月為大朝。受賀。
B19n0103_p0077b02║居家必用引之云。賀正名。自此始。
B19n0103_p0077b03║居家必用云。賀冬漢雜事曰。冬至陽生。君道長
B19n0103_p0077b04║故賀也。
B19n0103_p0077b05║杜氏通典云。大唐開元八年。十一月。中書門下
B19n0103_p0077b06║奏曰。伏以冬至一陽始生。萬物潛動。所以自古
B19n0103_p0077b07║聖帝明王。皆此日。朝萬國。觀雲物。禮之大者。莫
B19n0103_p0077b08║逾是時（云云）。從之。因敕。自今以後。冬至日。受朝。永
B19n0103_p0077b09║為恒式。
B19n0103_p0077b10║
B19n0103_p0077b11║●夏安居
B19n0103_p0077b12║安居義見于叢軌門。
B19n0103_p0077b13║四分律藏安居揵度法云。佛在舍衛國祇樹給孤
B19n0103_p0077b14║獨園。時六羣比丘。於一切時。春夏冬。人間遊行。時
B19n0103_p0077b15║夏月天暴雨。水大漲。漂失衣鉢坐具針筒。蹈殺生
B19n0103_p0077b16║草木。時諸居士見。皆共譏嫌。沙門釋子。不知慙愧。
B19n0103_p0077b17║蹈殺生草木。自言。我知正法。如是何有知正法。（乃至）
B19n0103_p0078a01║諸外道法。尚三月安居。此諸釋子。而於一切時。春
B19n0103_p0078a02║夏冬。人間遊行（云云）。諸比丘。以此因緣。具白世尊。世
B19n0103_p0078a03║尊以無數方便。訶責六群比丘已。告諸比丘。從今
B19n0103_p0078a04║已去。聽諸比丘三月夏安居。白所依人言。我於此
B19n0103_p0078a05║處夏安居。長老一心念。我比丘某甲。依某甲聚落。
B19n0103_p0078a06║某甲僧伽藍。某甲房前三月夏安居。房舍破修治
B19n0103_p0078a07║故。如是第二第三說。後三月夏安居法。亦如是。
B19n0103_p0078a08║又見安居處。
B19n0103_p0078a09║西域記云。如來聖教。歲為三時。正月十六日。至五
B19n0103_p0078a10║月十五日。熱時也。五月十六日。至九月十五日。雨
B19n0103_p0078a11║時也。九月十六日。至正月十五日。寒時也。　又云。
B19n0103_p0078a12║印度僧徒。依佛聖教。坐雨安居。或前三月。或後三
B19n0103_p0078a13║月。前三月。當此從五月十六日。至八月十五日。後
B19n0103_p0078a14║三月。當此從六月十六日。至九月十五日。前代譯
B19n0103_p0078a15║經律者。或云坐夏。或云坐臘。斯皆邊裔殊俗。不達
B19n0103_p0078a16║中國正音。或方言未融。而傳譯有謬。
B19n0103_p0078a17║又云。印度僧徒。依佛聖教。皆以室羅伐拏月。前半
B19n0103_p0078b01║一日。入雨安居。當此五月十六日。以頞濕縛庾闍
B19n0103_p0078b02║月。後半十五日。解雨安居。當此八月十五日。印度
B19n0103_p0078b03║月名。依星而建。古今不易。諸部無差。良以方言未
B19n0103_p0078b04║融。傳譯有謬。分時計月。致斯乖異。故以四月十六
B19n0103_p0078b05║日入安居。七月十五日解安居也。
B19n0103_p0078b06║善見律云。梵本律。五月十六日。為前安居。六月十
B19n0103_p0078b07║六日。後安居。若安居中。有因緣移去。無罪。不成安
B19n0103_p0078b08║居。
B19n0103_p0078b09║行事鈔安居策修篇云。律通制三時。意存據道。文
B19n0103_p0078b10║偏約夏月。情在三過。一無事遊行。妨修出業。二損
B19n0103_p0078b11║傷物命。違慈寔深。三所為既非。故招世謗。以斯之
B19n0103_p0078b12║過。教興在茲。　又云。春冬過少（又見叢軌門安居處）。
B19n0103_p0078b13║忠曰。三時。春夏冬也。天竺立三時。盡一年。故一
B19n0103_p0078b14║時。各有四箇月。
B19n0103_p0078b15║又云。初四月十六日。是前安居。十七日已去。至五
B19n0103_p0078b16║月十五日。名中安居。五月十六日。名後安居。故律
B19n0103_p0078b17║中。有三種安居。謂前中後也（又見叢軌門安居處）。
B19n0103_p0079a01║忠曰。事鈔安居篇資持記云。一時四月。約過是
B19n0103_p0079a02║同（止此）。按西域記。自五月十六日。至九月十五日。
B19n0103_p0079a03║都四箇月為雨時。乃佛教立三時。然即前安居
B19n0103_p0079a04║者。開後一月。以五月十六日結。至八月十五日
B19n0103_p0079a05║解。然事鈔云。前安居。自四月十六日。此猶在熱
B19n0103_p0079a06║時。則為跨熱雨二時。豈得言一時耶。亦不可稱
B19n0103_p0079a07║唯雨安居矣。是故以四月十六日結。順傳譯乖
B19n0103_p0079a08║謬也。若自五月十六日結。則一時四月之言。無
B19n0103_p0079a09║爽。亦稱雨安居無失。其後安居者。以六月十六
B19n0103_p0079a10║日結。至九月十五日解。亦是在一雨時內。可稱
B19n0103_p0079a11║唯雨安居矣。
B19n0103_p0079a12║四分律云。爾時舍利弗目連。欲共世尊安居。十五
B19n0103_p0079a13║日從所住處往。十七日乃至。不知當云何。即白諸
B19n0103_p0079a14║比丘。諸比丘以此事白佛。佛言。聽後安居。有二種
B19n0103_p0079a15║安居。有前安居。有後安居。若在前安居。應住前三
B19n0103_p0079a16║月。若後安居。應住後三月。
B19n0103_p0079a17║
B19n0103_p0079b01║
B19n0103_p0079b02║●結夏
B19n0103_p0079b03║忠曰。結夏安居之制也。又名結制（又見叢軌門。安居處）。
B19n0103_p0079b04║禪苑清規結夏云。行脚人。欲就處所結夏。須於半
B19n0103_p0079b05║月前掛搭。所貴茶湯人事。不至倉卒。
B19n0103_p0079b06║中峯雜錄示。眾云若以至理言之。最初發心向
B19n0103_p0079b07║道時。此夏已曾結了也。十二時中。看箇所參底
B19n0103_p0079b08║無義味話頭。未即决了。便是坐夏時。三十年二
B19n0103_p0079b09║十年。推到神消識盡。冷地裏忽爾猛省得著。便
B19n0103_p0079b10║是解夏之時。自恣之日。豈以區區九十日為限
B19n0103_p0079b11║哉。
B19n0103_p0079b12║
B19n0103_p0079b13║●一夏九旬
B19n0103_p0079b14║忠曰。從四月十五日。至七月十五日。都九十日。為
B19n0103_p0079b15║一夏。復有禪祖。不拘時月。只數九十日為一夏者。
B19n0103_p0079b16║傳燈錄。曹山本寂禪師章云。師曰。曹山一生行脚。
B19n0103_p0079b17║到處只管九十日為一夏。
B19n0103_p0080a01║普燈錄雪庭元淨禪師章云。死心和尚道。山僧行
B19n0103_p0080a02║脚三十餘年。以九十日為一夏。增一日也不得。減
B19n0103_p0080a03║一日也不得。取不得。捨不得。不可得中只麼得。
B19n0103_p0080a04║有以八十日為期者。　中峯和尚雜錄。冬安居示
B19n0103_p0080a05║眾云。以八十日。立為長期。欲諸人屏除心念。蕩滌
B19n0103_p0080a06║外緣。斷絕妄情。純一無雜。單單究此事。所云期者。
B19n0103_p0080a07║廼相約之義。必期成佛作祖。必期及第心空。必期
B19n0103_p0080a08║超越死生。必期續佛慧命。或不與所期相應。便是
B19n0103_p0080a09║過此八十日之期。亦不肯懡㦬而休。須做一回倒
B19n0103_p0080a10║斷。
B19n0103_p0080a11║覺浪禪師尊正規云。結制之法。一年分為四期。一
B19n0103_p0080a12║期是九旬。今定八旬為度。餘十日。寬其規矩。與學
B19n0103_p0080a13║人。料理身分上事。或遷移別堂。及暫時告假幹辨
B19n0103_p0080a14║等。
B19n0103_p0080a15║忠曰。八十日為期。圓覺所謂下期也。
B19n0103_p0080a16║圓覺經圓覺菩薩章云。若法末時。具大乘性。欲
B19n0103_p0080a17║修行者。即建道塲。當立期限。若立長期。百二十
B19n0103_p0080b01║日。中期百日。下期八十日。安置淨居（畧鈔）。
B19n0103_p0080b02║
B19n0103_p0080b03║●白夏
B19n0103_p0080b04║禪林類聚云。世尊在摩竭陀國。為眾說法。是時將
B19n0103_p0080b05║欲白夏。乃謂阿難云。諸大弟子。人天四眾。我常說
B19n0103_p0080b06║法。不生敬仰我。今入因沙舊室中。坐夏九旬。忽有
B19n0103_p0080b07║人來。問法之時。汝代為我說。一切法不生。一切法
B19n0103_p0080b08║不滅。言訖掩室而坐。（忠曰。此緣出諸佛要集經。）
B19n0103_p0080b09║行事鈔安居策修篇云。安居。上座於一切僧。集時
B19n0103_p0080b10║食時粥時漿時。應白言。爾許時已過。餘有爾許時
B19n0103_p0080b11║在。若行此等行法者。是名僧父母。亦名僧師。　資
B19n0103_p0080b12║持記云。白法中（云云）。今準義加。於小食上。維那打槌
B19n0103_p0080b13║告云。白大眾安居已過一日。餘有八十九日在當
B19n0103_p0080b14║勤精進。謹慎莫放逸（餘日準此加減）。
B19n0103_p0080b15║
B19n0103_p0080b16║●半夏
B19n0103_p0080b17║忠曰。結夏與解夏之中間也。
B19n0103_p0081a01║臨濟玄禪師錄云。師因半夏上黃檗。見和尚看經。
B19n0103_p0081a02║師云。我將謂是箇人。元來是揞黑豆老和尚。住數
B19n0103_p0081a03║日。乃辭去。黃檗云。汝破夏來。不終夏去。師云。某甲
B19n0103_p0081a04║暫來禮拜和尚。黃檗遂打趁令去。師行數里。疑此
B19n0103_p0081a05║事。却回終夏。
B19n0103_p0081a06║
B19n0103_p0081a07║●破夏
B19n0103_p0081a08║忠曰。不守禁足之制。出界外遊者。見半夏處。
B19n0103_p0081a09║行事鈔自恣宗要篇云。若破夏不安居人。雖不得
B19n0103_p0081a10║歲。以舉罪義通。理必依眾恣僧治舉。　又云。問十
B19n0103_p0081a11║五日自恣已。得出界不。答不得。破夏。離衣。由夜分
B19n0103_p0081a12║未盡故。
B19n0103_p0081a13║北磵詩集云。藉甚參寥子臨平破夏歸。
B19n0103_p0081a14║參寥子詩集。臨平道中詩云。風蒲獵獵弄輕柔。
B19n0103_p0081a15║欲立蜻蜓不自由。五月臨平山下路。藕花無數
B19n0103_p0081a16║滿汀洲。
B19n0103_p0081a17║
B19n0103_p0081b01║
B19n0103_p0081b02║●解夏
B19n0103_p0081b03║解夏安居之制也。又名解制。
B19n0103_p0081b04║禪苑清規解夏云。七月十四日晚。念誦煎湯。來日
B19n0103_p0081b05║陞堂。人事巡寮煎點。並同結夏之儀。
B19n0103_p0081b06║
B19n0103_p0081b07║●自恣日
B19n0103_p0081b08║行事鈔自恣宗要篇云。然九旬修道精練身心。人
B19n0103_p0081b09║多迷己。不自見過。理宜仰憑清眾埀慈誨示。縱宣
B19n0103_p0081b10║己罪。恣僧舉過。內彰無私隱。外顯有瑕疵。身口託
B19n0103_p0081b11║於他人。故曰自恣。
B19n0103_p0081b12║飜譯名義集云。鉢剌婆剌拏。音義指歸。譯為隨意。
B19n0103_p0081b13║寄歸傳云。凡夏罷歲終之時。此日應名隨意。即是
B19n0103_p0081b14║隨他於三事之中。任意舉發。說罪除𠎝之義。舊云
B19n0103_p0081b15║自恣者。是義飜。然則自恣之言。涉乎善惡。今局善
B19n0103_p0081b16║也。
B19n0103_p0081b17║釋氏要覽云。十誦云。好惡相教。以三語自恣。注三
B19n0103_p0082a01║語者。謂見聞疑。
B19n0103_p0082a02║十誦律自恣法云。諸比丘。一處集。應三事求他說
B19n0103_p0082a03║自恣。何等三。若見若聞若疑。（乃至）應差能作自恣人
B19n0103_p0082a04║（廣說）。應如是語。長老憶念。今僧自恣日。我某甲比丘。
B19n0103_p0082a05║長老僧自恣語。若見聞疑罪。語我憐愍故。我若見
B19n0103_p0082a06║罪。當如法除。
B19n0103_p0082a07║首楞嚴經云。屬諸比丘。休夏自恣。　釋要鈔云。自
B19n0103_p0082a08║恣。凡有二種五德。一舉罪五德。謂知時不以非時。
B19n0103_p0082a09║如實不以虛妄。利益不以損減。柔輭不以麤獷。慈
B19n0103_p0082a10║心不以瞋恚。二自恣五德。謂不愛。不瞋。不怖。不癡。
B19n0103_p0082a11║如自恣不自恣。然自恣通三日。七月十四。十五。十
B19n0103_p0082a12║六。又修道安樂。亦通延日自恣。可延至八月十五
B19n0103_p0082a13║日。（忠曰。釋要依行事鈔自恣宗要篇。）
B19n0103_p0082a14║行事鈔自恣宗要篇云。然律中。但明十四日。十五
B19n0103_p0082a15║日自恣。及至急施衣中。次第增中。十六日自恣。增
B19n0103_p0082a16║三中。三日自恣。律云。安居竟自恣。則七月十六日
B19n0103_p0082a17║為定律。又云。僧十四日自恣。尼十五日自恣。此謂
B19n0103_p0082b01║相依問罪。故制異日。及論作法。三日通用。克定一
B19n0103_p0082b02║期。十六日定。若有難者。如五百問中。一月自恣。
B19n0103_p0082b03║法苑珠林云。增一阿含經云。爾時世尊在舍衛國
B19n0103_p0082b04║東鹿母園中。與大比丘眾。五百人俱。是時世尊。七
B19n0103_p0082b05║月十五日。於露地敷坐。比丘僧前後圍遶。佛告阿
B19n0103_p0082b06║難曰。汝今速擊揵稚。今七月十五日。是受歲之日。
B19n0103_p0082b07║阿難叉手。便說此偈。淨眼無與等。無事而不練。智
B19n0103_p0082b08║慧無染著。何等名受歲。世尊以偈報曰。受歲三藏
B19n0103_p0082b09║淨。身口意所作。兩兩比丘對。自陳所作短。還自稱
B19n0103_p0082b10║名字。今日眾受歲。我亦淨意受。唯願原其過。是時
B19n0103_p0082b11║阿難。聞已歡喜。即升講堂。手執揵稚而說此偈。降
B19n0103_p0082b12║伏魔力怨。除結無有餘。露地擊揵稚。比丘聞當集。
B19n0103_p0082b13║諸欲聞法人。度流生死海。聞此妙響音。盡當雲集
B19n0103_p0082b14║此。爾時阿難。擊揵稚已。至世尊所。白世尊言。今正
B19n0103_p0082b15║是時。唯願世尊。何所敕使。是時世尊。告阿難曰。汝
B19n0103_p0082b16║隨次坐。當坐艸座。時諸比丘。各坐艸座。是時世尊
B19n0103_p0082b17║默然。觀諸比丘已。便敕諸比丘。我今欲受歲。我無
B19n0103_p0083a01║過咎於眾人乎。又不犯身口意耶。如來說此語已。
B19n0103_p0083a02║諸比丘默然不對。是時再三。告諸比丘已。時尊者
B19n0103_p0083a03║舍利弗。即從座起。長跪白世尊言。諸比丘眾。觀察
B19n0103_p0083a04║如來。無身口意過。世尊今日不度者度。不脫者脫。
B19n0103_p0083a05║不般涅槃者令般涅槃。無救護者為作救護。盲者
B19n0103_p0083a06║為作眼目。為病者作大醫王。三界獨尊無能及者。
B19n0103_p0083a07║以此事緣。如來無咎於眾人。亦無身口意過。是時
B19n0103_p0083a08║舍利弗白世尊言。我今自陳。無咎於如來。及比丘
B19n0103_p0083a09║僧乎。世尊告曰。汝舍利弗。都無身口意。所作非行。
B19n0103_p0083a10║汝今智慧。無能及者。汝今所說。常如法義。未曾違
B19n0103_p0083a11║理。是時舍利弗。白佛言。此五百比丘。盡當受歲。盡
B19n0103_p0083a12║無咎於如來乎。世尊告曰。亦不責此五百比丘身
B19n0103_p0083a13║口意。此舍利弗。大眾之中。極為清淨無瑕穢。今此
B19n0103_p0083a14║眾中。最小下坐。得須陁洹。必當上及不退轉法。以
B19n0103_p0083a15║是之故。我不恐責此眾。（忠曰。所援增壹經第二十四卷。善聚品文也。今
B19n0103_p0083a16║以珠林略鈔簡明。依珠林所載耳。）
B19n0103_p0083a17║
B19n0103_p0083b01║
B19n0103_p0083b02║●法臘
B19n0103_p0083b03║敕修清規節臘章云。或曰坐夏。或曰坐臘。戒臘之
B19n0103_p0083b04║義始此。如言驗蠟人氷以坐臘之人驗其行。猶氷
B19n0103_p0083b05║潔。或謂埋蠟人於地。以驗所修之成虧者。類淫巫
B19n0103_p0083b06║俚語。庸非相傳之訛耶。且吾所修證。聖不能窺。豈
B19n0103_p0083b07║外物。可測其進退哉。
B19n0103_p0083b08║玄應眾經音義云。臘力盍切。案風俗通曰。夏曰嘉
B19n0103_p0083b09║平。殷曰清祀。周曰大蜡。漢曰臘。臘獵也。獵取禽獸。
B19n0103_p0083b10║祭先祖也。此歲終祭神之名也。經中言臘佛者。即
B19n0103_p0083b11║此義也。或曰臘者接也。新故交接也。諸經律中。亦
B19n0103_p0083b12║名歲。如新歲經等。爾雅注云。一終名歲。又取歲星
B19n0103_p0083b13║行一次也。夏曰歲。商曰祀。周曰年。唐虞曰載。皆據
B19n0103_p0083b14║一終為名。今比丘。或言臘。或云夏。或言雨。亦爾。皆
B19n0103_p0083b15║取一終之義。案天竺多雨。名雨安居。從五月十五
B19n0103_p0083b16║日。至八月十五日也。上人羅諸國。至十二月安居。
B19n0103_p0083b17║今言臘者。亦近是也。此方言夏安居。各就其事制
B19n0103_p0084a01║名也（路史餘論云。蜡與臘異。臘者祭先祖。蜡者報百神）。
B19n0103_p0084a02║萬卷星羅云。自冬至日去後。第三戌為臘也。若
B19n0103_p0084a03║冬至日值戌日。此便為一戌之數。或三戌日。在
B19n0103_p0084a04║十一月內。須用第四戌日。在十二月之內。是定
B19n0103_p0084a05║之。
B19n0103_p0084a06║僧史畧賜夏臘章云。所言臘者。經律中。以七月十
B19n0103_p0084a07║六日。是比丘五分法身生來之歲。首則七月十五
B19n0103_p0084a08║日。是臘除也。比丘出俗。不以俗年為計。乃數夏臘
B19n0103_p0084a09║耳。經律又謂十五日。為佛臘日也。
B19n0103_p0084a10║盂蘭盆經。孤山釋云。臘者以七月十六。是比丘五
B19n0103_p0084a11║分法身。生來歲首。則以七月十五。為歲除者非。以
B19n0103_p0084a12║七月十六方始入臘。八月十六。是歲首。十五為歲
B19n0103_p0084a13║除耳。學者宜知。
B19n0103_p0084a14║忠曰。蓋孤山依玄奘前安居。以五月十六日入
B19n0103_p0084a15║之說。故八月十五日。為歲除矣（玄奘說。見夏安居處）。
B19n0103_p0084a16║祖庭事苑風穴眾吼集。蠟人氷註云。蠟當作臘。謂
B19n0103_p0084a17║年臘也。按增輝記。臘接也。謂新故之交接。俗謂臘
B19n0103_p0084b01║之明日。為初歲也。蓋臘盡而歲來。故釋式以解制
B19n0103_p0084b02║受臘之日。謂之法歲是矣。天竺以臘人為驗者。且
B19n0103_p0084b03║其人臘有長幼。又驗其行有染淨。言臘人冰者。是
B19n0103_p0084b04║言其行之冰潔也。今眾中妄謂。西天立制。唯觀蠟
B19n0103_p0084b05║人之冰融。然後知其行之染淨。佛經無文。律範無
B19n0103_p0084b06║制。未詳得是說於何邪。今此集以臘為蠟。深誤後
B19n0103_p0084b07║人。良可歎也。
B19n0103_p0084b08║東谷禪師。解夏普說云。西天鑄蠟人為驗。行全
B19n0103_p0084b09║則氷。不全則冸。
B19n0103_p0084b10║宋曾三異同話錄云。僧家所謂。伏蠟者。謂削髮
B19n0103_p0084b11║之後。即受戒。若或斷酒色等若干件。每歲禁足
B19n0103_p0084b12║結夏。自四月十五日。至七月十五日。終西方之
B19n0103_p0084b13║教。結夏之時。隨其身之輕重。以蠟為其人。解夏
B19n0103_p0084b14║之後。以蠟人為驗。輕重無差。即為驗。定而無妄
B19n0103_p0084b15║想。其有妄想者。氣血耗散。必輕於蠟人矣。湯朝
B19n0103_p0084b16║美作本然僧塔銘。寫作伏臘之臘。蓋未詳此也。
B19n0103_p0084b17║忠曰。曾儒必得之妄僧。敢作此說。佛教所無。
B19n0103_p0085a01║其造語艱滯。可笑。以朝美作臘。却為非。猶如
B19n0103_p0085a02║己倒懸。而嘲人之正立矣。
B19n0103_p0085a03║
B19n0103_p0085a04║●戒臘
B19n0103_p0085a05║同法臘。
B19n0103_p0085a06║忠曰。自受具足戒。同大僧。歸僧堂辦道。安居滿而
B19n0103_p0085a07║受法歲。故凡為僧者。從此年數去。言戒臘幾多。或
B19n0103_p0085a08║言坐幾夏也。
B19n0103_p0085a09║舊說曰。古者以安居禁足。數幾臘。僧傳所謂。世壽
B19n0103_p0085a10║若干。法臘若干。是也。今時不必然。但自剃度年。數
B19n0103_p0085a11║為幾臘而已。
B19n0103_p0085a12║忠曰。從為僧數夏臘。亦有例證。如雲峯悅禪師
B19n0103_p0085a13║七歲剃度。佛祖通載書云。住世六十六年。為僧
B19n0103_p0085a14║五十九夏（止此）。豈七歲非年滿。而受具耶。
B19n0103_p0085a15║
B19n0103_p0085a16║●法歲
B19n0103_p0085a17║比丘以七月十五日。受法歲。見自恣處。義同法臘
B19n0103_p0085b01║也。
B19n0103_p0085b02║釋氏要覽云。夏臘即釋氏法歲也。凡序長幼。必問
B19n0103_p0085b03║夏臘。多者為長。故云。天竺以臘人為驗焉。經音疏
B19n0103_p0085b04║增輝記。皆云臘接也（蔡邕獨斷云。臘者。歲之終也。晉博士張亮議云。臘接也。新
B19n0103_p0085b05║故交接）。俗謂臘之明日。為初歲也。今釋氏自四月十
B19n0103_p0085b06║六日前安居入制。至七月十五日。為受臘之日。若
B19n0103_p0085b07║俗歲除日也。至十六日。是五分法身生養之日。名
B19n0103_p0085b08║新歲也。自夏九旬。統名法歲矣。
B19n0103_p0085b09║四分律云。前安居者。欲自恣。後安居者。不知得自
B19n0103_p0085b10║恣不。佛言。聽受自恣。住待日足。前安居人。自恣已
B19n0103_p0085b11║數歲。後安居人。不知得數歲不。佛言。不應三月未
B19n0103_p0085b12║足。便數歲。
B19n0103_p0085b13║
B19n0103_p0085b14║●八朔
B19n0103_p0085b15║鏡堂圓禪師建仁錄。八月旦上堂云。扶桑八月初
B19n0103_p0085b16║一。古謂天中佳節。各祈妖怪潛蹤。皆願口舌消滅
B19n0103_p0085b17║（云云）。
B19n0103_p0086a01║忠曰。八朔為天中節。蓋日本傳習耶。　月令廣
B19n0103_p0086a02║義云。道書正月一日。天中節會之辰。獻壽之日。
B19n0103_p0086a03║又云。提要錄。五月五日午時。為天中節。
B19n0103_p0086a04║漢制攷云。法言膢臘。注膢八月旦也。今河東俗。奉
B19n0103_p0086a05║以為大節。祭祀先人也（楊子法言問道篇。注光曰。膢落侯切）。
B19n0103_p0086a06║月令廣義云。音義冀州北。八月朔作飲食為膢。俗
B19n0103_p0086a07║曰膢臘。
B19n0103_p0086a08║忠曰。八朔膢之說。如此著矣。然公事根源云。八
B19n0103_p0086a09║朔風俗。此事更無本說（止此）。何耶。
B19n0103_p0086a10║
B19n0103_p0086a11║●授衣節
B19n0103_p0086a12║鏡堂圓禪師建仁錄。授衣節上堂云。人間九月授
B19n0103_p0086a13║衣時。破綻禪和猶未知。趁暖急須先補綴。待寒方
B19n0103_p0086a14║覺已遲遲。
B19n0103_p0086a15║
B19n0103_p0086a16║●冬安居
B19n0103_p0086a17║和漢禪林。夏安居之外。坐冬安居。即以十月十六
B19n0103_p0086b01║日結。到明年正月十五日。以謂其便于禪坐。勝夏
B19n0103_p0086b02║安居焉。既為古矣。行事鈔云。律通制三時（前夏安居處引）。
B19n0103_p0086b03║故知佛制。亦有冬安居也。
B19n0103_p0086b04║梵網經故入難處戒中云。若佛子。常應二時頭陀。
B19n0103_p0086b05║冬夏坐禪。結夏安居。常用十八種物（經具列）。常隨其
B19n0103_p0086b06║身。頭陀者。從正月十五日。至三月十五日。八月十
B19n0103_p0086b07║五日。至十月十五日。是二時中。此十八種物。常隨
B19n0103_p0086b08║其身。如鳥二翼。
B19n0103_p0086b09║忠曰。蓋言行頭陀。可於夏冬二安居之間。其云
B19n0103_p0086b10║從正月十五日。便可知有冬安居也。冬安居了
B19n0103_p0086b11║之明日。始頭陀也。
B19n0103_p0086b12║永平道元和尚云。梵網經中。雖有冬安居文。其
B19n0103_p0086b13║法不傳。但九夏安居法傳焉。
B19n0103_p0086b14║榮西和尚興禪護國論云。夏冬安居。謂四月十五
B19n0103_p0086b15║日結夏。七月十五日解夏。又十月十五日受歲。正
B19n0103_p0086b16║月十五日解歲。二時安居。并是聖制也。不可不信
B19n0103_p0086b17║行。我國此儀絕久矣。大宋國比丘者。二時安居無
B19n0103_p0087a01║闕怠。不安居。而稱夏臘之二名。佛法中可笑也。
B19n0103_p0087a02║忠曰。言十月十五日受歲者。恐未曉增壹七月
B19n0103_p0087a03║十五日受歲之說耶。
B19n0103_p0087a04║五燈會元。第二世寶壽和尚（失名嗣寶壽沼）。章云。在先寶
B19n0103_p0087a05║壽為供養主。壽問。父母未生前。還我本來面目來。
B19n0103_p0087a06║師立至夜深。下語不契。翌日辭去。壽曰。汝何往。師
B19n0103_p0087a07║曰昨日蒙和尚設問。某甲不契。往南方。參知識去。
B19n0103_p0087a08║壽曰。南方禁夏不禁冬。我此間禁冬不禁夏。汝且
B19n0103_p0087a09║作街坊過夏。若是佛法闤闠之中。浩浩紅塵。常說
B19n0103_p0087a10║正法。師不敢違（傳燈廣燈。第二世寶壽章。不收此緣）。
B19n0103_p0087a11║大隋真禪師錄云。老僧行脚時。看他眼目稍似根
B19n0103_p0087a12║性有些些器量。方欲過一夏或一冬（詳于參請門。徧參處）。
B19n0103_p0087a13║月江印禪師再住澱山錄解制上堂云。南方禁
B19n0103_p0087a14║夏不禁冬。北方禁冬不禁夏。
B19n0103_p0087a15║又覩貨邏國。以十二月十六日。安居　西域記云。
B19n0103_p0087a16║覩貨邏國氣序既溫。疾疫亦眾。冬末春初。霖雨相
B19n0103_p0087a17║繼。故此境已南。濫波已北。其國風土。並多溫疾。而
B19n0103_p0087b01║諸僧徒。以十二月十六日。入安居。三月十五日。解
B19n0103_p0087b02║安居。斯乃據其多雨。亦是設教隨時也。
B19n0103_p0087b03║雲棲山房雜錄即事詩云。春開講演席。掛鉢聲相
B19n0103_p0087b04║鳴。秋結禪那期。孤存二三僧。
B19n0103_p0087b05║忠曰。由此雲棲結秋安居也。
B19n0103_p0087b06║
B19n0103_p0087b07║●冬夜
B19n0103_p0087b08║忠曰。冬至前夜也。
B19n0103_p0087b09║幻住清規。十一月冬至云。其冬夜。土地堂念誦。及
B19n0103_p0087b10║冬朝講禮。
B19n0103_p0087b11║
B19n0103_p0087b12║●分冬
B19n0103_p0087b13║冬夜也。
B19n0103_p0087b14║虗堂徑山後錄云。僧問（云云）。僧云。只如徑山。今冬果
B19n0103_p0087b15║子貴。將什麼與諸人分冬。師云。鐵酸豏。
B19n0103_p0087b16║
B19n0103_p0087b17║●冬朝
B19n0103_p0088a01║忠曰。冬至之朝也。見于冬夜。又賀冬義。見四節處。
B19n0103_p0088a02║
B19n0103_p0088a03║●分歲
B19n0103_p0088a04║聯燈會要北禪賢禪師章云。歲夜小參示眾云。年
B19n0103_p0088a05║竆歲盡。無可與諸人分歲。且烹箇露地白牛。炊黍
B19n0103_p0088a06║米飯。向骨柮火唱村田樂。何故免見倚他門戶。傍
B19n0103_p0088a07║他牆。剛被時人喚作郎。便下座。
B19n0103_p0088a08║
B19n0103_p0088a09║●年朝
B19n0103_p0088a10║忠曰。正月朔日也。賀正義見四節處。
B19n0103_p0088a11║
B19n0103_p0088a12║●善月
B19n0103_p0088a13║忠曰。此三箇月特可修善。故正五九。為善月。
B19n0103_p0088a14║敕修清規善月云。正五九為善月。　又云。始由隋
B19n0103_p0088a15║開皇三年。詔天下。正五九。并六齋日。各寺建祈禱
B19n0103_p0088a16║道塲。不得殺生命。取藏經中。有毗沙門天王。每歲
B19n0103_p0088a17║巡按四大部洲。正五九月。治南瞻部洲。故禁屠宰。
B19n0103_p0088b01║而唐之藩鎮。每上任。必犒士卒。不下數萬人。須大
B19n0103_p0088b02║烹宰。故以正五九。不上官。為禁殺也。而俗以為忌
B19n0103_p0088b03║者非（開皇詔。依三寶紀。見三長齋月處）。
B19n0103_p0088b04║群談採餘辨惑類云。正五九月。新官到任。今人
B19n0103_p0088b05║多忌。不知所謂。考之。唐時以此三月。斷屠宰。上
B19n0103_p0088b06║任必有大宴。宰割遍及下人。緣禁不便。故於正
B19n0103_p0088b07║五九不上任。非其利也。今無禁而不用。至於移
B19n0103_p0088b08║居忌之。豈非因襲之弊耶。又一說。以正五九月
B19n0103_p0088b09║建乃寅午戌也。寅午戌屬火。臣音為商。商屬金。
B19n0103_p0088b10║恐火之尅於金。故忌之。未知是否。
B19n0103_p0088b11║忠曰。寅午戌火。尅商金之說。儒家不曉三長
B19n0103_p0088b12║齋月。出于佛書。斷屠妨犒宴矣。
B19n0103_p0088b13║教苑清規云。正五九月。為三長齋。世稱善月。每月
B19n0103_p0088b14║建祈福道塲。提謂經云。諸天帝釋。太子使者。閻羅
B19n0103_p0088b15║鬼神。俱用正五九月旦日。案行王民等。為善惡者。
B19n0103_p0088b16║四時交代。歲終三覆。以校。與四王。一月六奏。使無
B19n0103_p0088b17║枉錯。覆校眾生罪福。作善降祥。不善降殃。自隋開
B19n0103_p0089a01║皇三年。詔天下。正五九月。及六齋日。不得殺生命。
B19n0103_p0089a02║唐武德二年。詔天下。正五九月。十齋日。不得行刑
B19n0103_p0089a03║屠釣。逮今聖朝。遵行尤篤。各寺凡屆斯期。[母-(、/、)+〡]或怠
B19n0103_p0089a04║也。
B19n0103_p0089a05║
B19n0103_p0089a06║●三長齋月
B19n0103_p0089a07║即善月也。齋義。見雜行門持齋處。
B19n0103_p0089a08║釋氏要覽云。三長月。不空羂索經云。諸佛神通之
B19n0103_p0089a09║月。智論云。天帝釋。以大寶鏡。從正月照南郯部洲。
B19n0103_p0089a10║二月照西洲。至五九月。皆照南洲。察人善惡。故南
B19n0103_p0089a11║洲人。多於此月。素食修善。故經云年三長齋也。又
B19n0103_p0089a12║一說。北方毗沙門天王。巡察四洲善惡。正月至南
B19n0103_p0089a13║洲。亦如鏡照。至五九月皆察南洲故。
B19n0103_p0089a14║忠曰。智度論無帝釋照鏡之文（智論但有六齋日說而已。見六
B19n0103_p0089a15║齋日處）。要覽妄引。
B19n0103_p0089a16║梵網經詐親害生戒中云。於六齋日。年三長齋月。
B19n0103_p0089a17║作殺生。劫盜。破齋。犯戒者。犯輕垢罪。
B19n0103_p0089b01║梵網傳奧疏云。三長齋月者。智論說。天帝以大寶
B19n0103_p0089b02║鏡。共諸天眾。從正月一日。照南洲。善惡具錄。如是
B19n0103_p0089b03║二月東。三月北。四月西。五月還至此。九月亦然。
B19n0103_p0089b04║梵網明曠疏云。年三長月者。正月是眾生現生之
B19n0103_p0089b05║初。五月是興盛之中。九月是斂藏之始。
B19n0103_p0089b06║忠曰。釋門正統舉二說。正是用傳奧明曠疏耳。
B19n0103_p0089b07║又明曠義。正依提謂經意（次下引）。又通月令義（見于
B19n0103_p0089b08║後引鼠璞中）。斂藏。疏作欲藏。寫訛也。
B19n0103_p0089b09║梵網私記云。年三長齋者。正月初半。五月上半。九
B19n0103_p0089b10║月初半。並是也。
B19n0103_p0089b11║補忘鈔云。既云初半。乃知白月也。法苑珠林亦
B19n0103_p0089b12║云。從一日至十五日。
B19n0103_p0089b13║資持記云。年三者。正五九月。冥界業鏡。輪照南洲。
B19n0103_p0089b14║若有善惡。鏡中悉現。　註。或云天王巡狩四天下。
B19n0103_p0089b15║此三月對南洲。又云。此三月。惡鬼得勢之時。故令
B19n0103_p0089b16║修善。
B19n0103_p0089b17║法苑珠林云。提謂經云。提謂長者白佛言。世尊歲
B19n0103_p0090a01║三齋皆有所因。何以正用正月三月九月。六日齋
B19n0103_p0090a02║用月八日。十四日。十五日。二十三日。二十九日。三
B19n0103_p0090a03║十日。佛言。正月者。少陽用事。萬神代位。陰陽交精。
B19n0103_p0090a04║萬物萌生。道氣養之。故使太子。正月一日持齋。寂
B19n0103_p0090a05║然行道。以助和氣。長養萬物。故使竟十五日。五月
B19n0103_p0090a06║者。大陽用事。萬物代位。艸木萌類。生畢百物。懷妊
B19n0103_p0090a07║未成。成者未壽。皆依道氣。故持五月一日齋。竟十
B19n0103_p0090a08║五日。以助道氣。成長萬物。九月者。少陰用事。乾坤
B19n0103_p0090a09║改位。萬物畢終。衰落無牢。眾生蟄藏。神氣歸本。因
B19n0103_p0090a10║道自寧。故持九月一日齋。竟十五日。春者萬物生。
B19n0103_p0090a11║夏者萬物長。冬者萬物藏。依道生沒。天地有大禁。
B19n0103_p0090a12║故使弟子樂善者。避禁持齋。救神故爾。長者提謂
B19n0103_p0090a13║白佛言。三長齋。何以正月一日至十五日。復言。如
B19n0103_p0090a14║何名禁。佛言。四時交代。陰陽易位。歲終三覆以校。
B19n0103_p0090a15║一月六奏。三界皓皓。五處錄籍。眾生行異。五官典
B19n0103_p0090a16║領。校定罪福。行之高下。品格萬途。諸天帝釋。太子
B19n0103_p0090a17║使者。日月鬼神。地獄閻羅。百萬神眾等。俱用正月
B19n0103_p0090b01║一日。五月一日。九月一日。四布案行帝王。臣民。八
B19n0103_p0090b02║夷。飛鳥。走獸。鬼龍行之善惡。知與四天王。月八日。
B19n0103_p0090b03║十五日。盡三十日。所奏同。無不均天下。使無枉錯。
B19n0103_p0090b04║覆校三界眾生。罪福多少。所屬福多者即生天上。
B19n0103_p0090b05║即敕四鎮。五官。大王。司命。增壽益算。下閻羅王。攝
B19n0103_p0090b06║五官除罪名。定福祿故。使持是三長齋。是故三覆
B19n0103_p0090b07║八校者。八王日是也。亦是天帝釋。輔鎮五官。四王
B19n0103_p0090b08║地獄王。阿須倫。諸天。案行。比校。定生注死。增減罪
B19n0103_p0090b09║福多少。有道意無道意。大意小意。開解不開解。出
B19n0103_p0090b10║家不出家。案比口數。皆用八王日。何等八王日。謂
B19n0103_p0090b11║立春。春分。立夏。夏至。立秋。秋分。立冬。冬至。是謂八
B19n0103_p0090b12║王日。天地諸神。陰陽交代。故名八王日。月八日。十
B19n0103_p0090b13║四日。十五日。二十三日。二十九日。三十日。皆是天
B19n0103_p0090b14║地用事之日。上下弦望朔晦。皆錄命上計之日。故
B19n0103_p0090b15║使於此日自守持齋以還。自校使不犯禁。自致生
B19n0103_p0090b16║善處。
B19n0103_p0090b17║已下錄三齋月斷刑屠。
B19n0103_p0091a01║歷代三寶記。大隋錄云。開皇三年。降敕旨云。好生
B19n0103_p0091a02║惡殺。王政之本。佛道埀教。善業可憑。稟氣含靈。唯
B19n0103_p0091a03║命為重。宜勸勵天下。同心救護。其京城及諸州官。
B19n0103_p0091a04║立寺之所。每年正月五月九月。恒起八日。至十五
B19n0103_p0091a05║日。當寺行道。其行道之日。遠近民庶。凡是有生之
B19n0103_p0091a06║類。悉不得殺。
B19n0103_p0091a07║陸游老學菴筆記云。唐高祖實錄。武德二年。正月
B19n0103_p0091a08║甲子。下詔曰。釋典微玅。淨業始於慈悲。道教沖虗。
B19n0103_p0091a09║至德去其殘暴。況乎四時之禁。毋伐麛卵。三驅之
B19n0103_p0091a10║禮。不敢順從。蓋欲敦崇仁惠。蕃衍庶物。立政經邦。
B19n0103_p0091a11║咸率斯道。朕祇膺靈命。撫遂羣生。言念亭育。無忘
B19n0103_p0091a12║鑒昧。殷帝去綱。庶踵前修。齋王捨牛。實符本志。自
B19n0103_p0091a13║今每年。正月。五月。九月。十直日。並不得行刑。所在
B19n0103_p0091a14║公私。宜斷屠殺。此三長月。斷屠殺之始也。唐士大
B19n0103_p0091a15║夫。如白居易輩。蓋有遇此三齋月。杜門謝客。專延
B19n0103_p0091a16║緇流。作佛事者。今法至此月。亦減去食芋錢。蓋其
B19n0103_p0091a17║遺制。
B19n0103_p0091b01║事物紀原云。斷屠。唐刑法志曰。武德二年詔。斷屠
B19n0103_p0091b02║日不行刑。會要曰。武德二年。正月二十四日詔。自
B19n0103_p0091b03║今後。每年正月五月九月。及每月十齋日。並斷屠。
B19n0103_p0091b04║按此則是斷屠之制。起於唐高祖也。杜佑集歷代
B19n0103_p0091b05║沿革事。為通典。前此無文。而首載武后聖曆二年
B19n0103_p0091b06║事。驗此可知也。宋朝因之。臨時限日云。
B19n0103_p0091b07║（忠曰。十齋日者。佛祖統紀云。十齋經。於六齋日加月旦。十八。二十四。二十八。四日也。今國律令
B19n0103_p0091b08║諸州十直日。不得行刑。正據此義。）
B19n0103_p0091b09║忠曰。老學筆記。事物紀原。并以唐高祖武德。為
B19n0103_p0091b10║善月斷屠之始制。蓋在唐此可為始焉。若遠論
B19n0103_p0091b11║之。隋文帝開皇。為正五九月斷屠之始。見三寶
B19n0103_p0091b12║記。敕修清規依之（見善月處）。
B19n0103_p0091b13║宋許觀東齋紀事云。高承事物紀原。唐刑法志。武
B19n0103_p0091b14║德二年。詔斷屠日。不行刑。會要曰。武德二年。正月
B19n0103_p0091b15║二十四日詔。自今以後。每年正月五月九月。及每
B19n0103_p0091b16║月十齋日。並斷屠。按此。則斷屠之始。起于唐高祖
B19n0103_p0091b17║也。承所紀非也。隋高祖仁壽三年詔。六月十三日。
B19n0103_p0092a01║是朕生日。宜令海內為武皇帝后斷屠。則此制。隋
B19n0103_p0092a02║已有之。不始於唐已。
B19n0103_p0092a03║忠曰。東齋總論斷屠。言不始於唐。是也。其言始
B19n0103_p0092a04║於隋仁壽。猶未是也。若論天子生日斷屠。則以
B19n0103_p0092a05║隋仁壽為始。若論正五九月斷屠。以隋開皇為
B19n0103_p0092a06║始。凡儒氏不得歷代三寶記說。往往失攷。
B19n0103_p0092a07║詢蒭錄（闕撰人名）云。新官到任。多忌正五九三月。不
B19n0103_p0092a08║知所謂。唐以此三月。斷屠宰。節度使上任。必有
B19n0103_p0092a09║大宴。宰割遍及下人。緣禁不便事。故於此三月
B19n0103_p0092a10║不上任。非不利也。今無齋禁。而亦不用。豈非因
B19n0103_p0092a11║襲之弊哉。
B19n0103_p0092a12║宋戴埴鼠璞云。今俗人。食三長月素。按釋氏智論。
B19n0103_p0092a13║天帝釋。以大寶鏡。照四大神洲。每月一移。察人善
B19n0103_p0092a14║惡。正五九月。照南贍部洲。唐人於此三月。不行死
B19n0103_p0092a15║刑。曰三長月。節鎮因戒屠宰。不上官。是以天帝釋
B19n0103_p0092a16║為可欺也。妄誕可笑。然月令。於孟春言。無傷胎卵。
B19n0103_p0092a17║毋聚大眾不可稱兵。於仲夏言。君子齋戒。必掩身
B19n0103_p0092b01║毋躁。薄滋味。節嗜慾。靜事毋刑。於季秋言。命眾百
B19n0103_p0092b02║官。無不務內。以會天地之藏。無有宣出。豈時令當
B19n0103_p0092b03║然耶。
B19n0103_p0092b04║忠曰。如埴言。實十二月。只三月戒屠宰。而餘九
B19n0103_p0092b05║月。否則為欺天帝。汝若然。當全十二月。禁屠殺
B19n0103_p0092b06║奉戒善。有何不可耶。若言不能之。則且帝釋親
B19n0103_p0092b07║臨三月。奉殺禁。猶優都無戒矣。譬如世人閒居
B19n0103_p0092b08║汰傲。若君父來視。則改容示恭焉。
B19n0103_p0092b09║瑯邪代醉編云。正五九月。不上官。戴埴云。釋氏智
B19n0103_p0092b10║論。天帝釋以寶鏡。照四大神洲。每月一移。察人善
B19n0103_p0092b11║惡。此三月照南贍部州。唐人以此不行死刑。曰三
B19n0103_p0092b12║長月。節鎮因戒屠宰。不上官。後世因之。歐陽永叔
B19n0103_p0092b13║治平丁未三月。出知亳州。陛辭乞便。道過穎。許之。
B19n0103_p0092b14║公與曾舍人書云。在穎無所營為。所以少留者。蓋
B19n0103_p0092b15║避五月上官爾。此老未能免俗。亦可笑也。王元美
B19n0103_p0092b16║曰。宋人以是三月。食素誦經。已可笑矣。今人不斷
B19n0103_p0092b17║屠宰。但不上任。尤為無謂。或曰。宋朝火德。火生于
B19n0103_p0093a01║寅。旺于午。墓于戌。此三月謂之灾月。官員例減。祿
B19n0103_p0093a02║料無羊。故又謂無羊之月。眾皆避之。似勝。但長生
B19n0103_p0093a03║帝旺。祿命家所喜。何以謂灾。至胡太僕汝嘉謂火
B19n0103_p0093a04║君象。臣下宜避。尤無謂。
B19n0103_p0093a05║容齋隨筆云。釋氏以正五九月。為三長月。故奉
B19n0103_p0093a06║佛者。皆茹素。其說云。天帝釋。以大寶鏡。輪照四
B19n0103_p0093a07║天下。寅午戌月。王臨南贍部洲。故當食素以徼
B19n0103_p0093a08║福。官司謂之斷月。故受驛券。有所謂羊肉者。則
B19n0103_p0093a09║不支。俗謂之惡月。士大夫赴官者。輒避之。或人
B19n0103_p0093a10║以謂。唐日。藩鎮蒞事。必大享軍。屠殺羊豕至多。
B19n0103_p0093a11║故不欲以其月上事。今之他官。不當爾也。然此
B19n0103_p0093a12║說。亦無所經見。予讀晉書禮志。穆帝納后。欲用
B19n0103_p0093a13║九月。九月是忌月。北齊書云。高洋謀篡魏。其臣
B19n0103_p0093a14║宋景業言。宜以仲夏受禪。或曰五月不可入官。
B19n0103_p0093a15║犯之。終於其位。景業曰。王為天子。無復下期。豈
B19n0103_p0093a16║得不終於其位乎。乃知此忌相承。由來已久。竟
B19n0103_p0093a17║不能曉其義。及出何經典也。
B19n0103_p0093b01║野客叢書云。隨筆云。齊書高洋謀篡魏。其臣宋
B19n0103_p0093b02║景業言。宜以仲夏受禪。或曰。五月不可入官。犯
B19n0103_p0093b03║之不終於其位。景業曰。王為天下。無復下期。豈
B19n0103_p0093b04║得不終其位。乃知。此忌相承已久。不曉其義。僕
B19n0103_p0093b05║觀前漢張敞。為山陽太守奏曰。臣以地節三年
B19n0103_p0093b06║五月視事。其言如是。則知前漢之俗。未嘗忌五
B19n0103_p0093b07║月也。然張敞在山陽。監護驕賀。其責甚難。卒以
B19n0103_p0093b08║無事。其後徵為膠東相。亦不聞有凶橫之說。又
B19n0103_p0093b09║觀後漢朔方太守碑云。延嘉四年。九月乙酉。詔
B19n0103_p0093b10║書。遷衙令五月正月到官。乃知拘忌之說。起於
B19n0103_p0093b11║兩漢之後。然又觀獨孤及集。有為舒州到任表
B19n0103_p0093b12║曰。九月到州訖。乃知唐人亦有不忌九月者。因
B19n0103_p0093b13║考諸州唐人題名。見不避正五九處亦多。
B19n0103_p0093b14║
B19n0103_p0093b15║●神通月
B19n0103_p0093b16║三長齋。又名神通月。神變月。神足月等。
B19n0103_p0093b17║不空羂索神變真言經云。修此法者。當于十方一
B19n0103_p0094a01║切諸佛神通月修。所謂正月五月九月。白月一日
B19n0103_p0094a02║至十五日。如法清淨。讀誦受持。即得成就。
B19n0103_p0094a03║神變月　雜阿含經云。於月八日。十四日。十五日。
B19n0103_p0094a04║及神變月。受戒布薩。
B19n0103_p0094a05║神足月　雜阿含經云。於法齋日。及神足月。受持
B19n0103_p0094a06║齋戒修功德。
B19n0103_p0094a07║
B19n0103_p0094a08║●四孟月
B19n0103_p0094a09║敕修清規月分須知云。正月初一日。有處四孟月。
B19n0103_p0094a10║大眾行道。諷經祈保。
B19n0103_p0094a11║羣書拾唾云。四孟。孟春（正月）。孟夏（四月）。孟秋（七月）。孟冬（十月）。
B19n0103_p0094a12║
B19n0103_p0094a13║●旦望
B19n0103_p0094a14║敕修清規。住持日用云。凡旦望。侍者隔宿。稟住持
B19n0103_p0094a15║云。來晨祝聖上堂。
B19n0103_p0094a16║幻住清規云。一年十二月。遇初一十五。是謂朔望。
B19n0103_p0094a17║須就粥前。諷大悲咒祝聖。
B19n0103_p0094b01║興禪護國論云。報恩。謂每月朔日。奉為今上皇帝。
B19n0103_p0094b02║講般若經。十五日。奉為先皇。講大涅槃經。有祈請
B19n0103_p0094b03║句。
B19n0103_p0094b04║忠曰。旦望禮儀。亦是隨世俗焉。
B19n0103_p0094b05║居家必用云。朔望廣州記。尉陀立朝臺。朔望升
B19n0103_p0094b06║拜。名此始也。
B19n0103_p0094b07║杜氏通典云。大唐永徽二年。八月二十九日。下
B19n0103_p0094b08║詔。來月一日太極殿受朝。此後每五日。一度。太
B19n0103_p0094b09║極殿視事。朔望朝。即為恒式。
B19n0103_p0094b10║旦謂朔日　忠曰。清規朔日十五日。為旦望。或
B19n0103_p0094b11║言月旦月望（見四齊日處）。而韻書無朔曰旦之訓。按
B19n0103_p0094b12║西京雜記云。月之旦為朔。車之輈亦謂之朔。名
B19n0103_p0094b13║齊實異（止此）。又後漢書。許劭論鄉黨人物。每月輒
B19n0103_p0094b14║更其品題。故汝南俗。有月旦評焉（止此）。月令廣義
B19n0103_p0094b15║每月令。載此。以係初一日。可證月旦為月朔也。
B19n0103_p0094b16║又葉隆禮遼志歲時雜記。題正旦。其中記正月
B19n0103_p0094b17║一日事。
B19n0103_p0095a01║望謂十五日　品字箋云。朢說文月滿與日相
B19n0103_p0095a02║望如朝君也。从臣从月从壬壬朝廷也。徐曰。假
B19n0103_p0095a03║借作望。增韻今經典通作望。
B19n0103_p0095a04║
B19n0103_p0095a05║●五旦望
B19n0103_p0095a06║五參日。朔日。十五日。此謂五旦望也。皆有上堂。
B19n0103_p0095a07║敕修清規赴齋粥云。近時諸方住持。大鐘鳴時。先
B19n0103_p0095a08║入堂坐。至堂前鐘鳴。方下地普同問訊。只遇五旦
B19n0103_p0095a09║望講行一次。新入眾者。不知所自。
B19n0103_p0095a10║
B19n0103_p0095a11║●五參日
B19n0103_p0095a12║五日一參。故曰五參。即五日。十日。二十日。二十五
B19n0103_p0095a13║日也。詳埀說門五參上堂。
B19n0103_p0095a14║校定清規云。如初五。初十。二十。二十五。此四日。謂
B19n0103_p0095a15║之五參（詳垂說門）。
B19n0103_p0095a16║忠曰。準春明退朝錄。則五日。十一日。二十一日。
B19n0103_p0095a17║二十五日也。
B19n0103_p0095b01║密菴傑禪師靈隱錄上堂云。五日一參。諸方常例。
B19n0103_p0095b02║不說少室單傳。不說靈山受記（云云）。
B19n0103_p0095b03║中巖月禪師崇福菴錄云。五參眾立定。師出來。大
B19n0103_p0095b04║眾如例問訊。師云。五日前。山僧來到這裡。諸人恁
B19n0103_p0095b05║麼問訊。今日來到者裏。亦是恁麼問訊。但恁麼去。
B19n0103_p0095b06║有甚了期。便歸室。
B19n0103_p0095b07║忠曰。可知日本此時有此規。
B19n0103_p0095b08║
B19n0103_p0095b09║●三八日
B19n0103_p0095b10║古以每旬三八日念誦。乃一月有六日。今以上八。
B19n0103_p0095b11║中八。下八。為三八。乃一月有三箇八日也。故備用
B19n0103_p0095b12║清規聖節云。聖節內遇八。佛殿念誦（又見諷唱門　誦）。
B19n0103_p0095b13║敕修清規念誦云。古規。初三。十三。廿三。初八。十八。
B19n0103_p0095b14║廿八。今止行初八。十八。廿八。
B19n0103_p0095b15║蓋上八中八念誦。祝禱帝道昌。法輪轉等。下八
B19n0103_p0095b16║念誦。令眾觀無常。其意見敕修清規念誦囘向
B19n0103_p0095b17║文。
B19n0103_p0096a01║敕修清規聖節云。節內遇三八日。佛殿念誦。
B19n0103_p0096a02║榮西興禪護國論云。念誦。謂每月。初三。十三。廿三。
B19n0103_p0096a03║初八。十八。廿八。六箇日。有儀式念十佛名。奉祝皇
B19n0103_p0096a04║風遠扇。帝道久潤。佛法永弘。利生廣大兼報一草
B19n0103_p0096a05║一葉施主恩矣。
B19n0103_p0096a06║三八日入室　敕修清規入室云。今時以三八入
B19n0103_p0096a07║室者。備故事也。
B19n0103_p0096a08║三八普說　西禪舜禪師上堂云。五日一參。三八
B19n0103_p0096a09║普說（詳垂說門五參上堂）。
B19n0103_p0096a10║
B19n0103_p0096a11║●六齋日
B19n0103_p0096a12║忠曰。每月八日。十四日。十五日。二十三日。二十九
B19n0103_p0096a13║日。三十日。此為六齋日。名義集云。逋沙他。此云齋
B19n0103_p0096a14║日（止此）。齋義。詳雜行門。持齋處。
B19n0103_p0096a15║智度論云。問曰。何以故。六齋日受八戒。修福德。答
B19n0103_p0096a16║曰。是日惡鬼逐人。欲奪人命。疾病凶衰。令人不吉。
B19n0103_p0096a17║是故劫初聖人。教人持齋。修善作福。以避凶衰。是
B19n0103_p0096b01║時齋法。不受八戒直以一日不食為齋。後佛出世。
B19n0103_p0096b02║教語之言。汝當一日一夜。如諸佛持八戒。過中不
B19n0103_p0096b03║食。是功德將人至涅槃（論詳說受八戒法）。
B19n0103_p0096b04║佛說四天王經云。佛告諸弟子。齋日責心慎身守
B19n0103_p0096b05║口。諸天齋日伺人善惡。須彌山上。即第二天。天帝
B19n0103_p0096b06║名因。福德巍典主四天。四天神王。即因四鎮王也。
B19n0103_p0096b07║各理一方。常以月八日。遣使者下。案行天下。伺察
B19n0103_p0096b08║帝王臣民。龍鬼蜎飛。蚑行蠕動之類。心念口言。身
B19n0103_p0096b09║行善惡。十四日遣太子下。十五日四王自下。二十
B19n0103_p0096b10║三日使者復下。二十九日太子復下。三十日四王
B19n0103_p0096b11║復自下。四王下者。日月五星。二十八宿其中諸天。
B19n0103_p0096b12║僉然俱下。四王命曰。勤伺眾生施行吉凶。若於斯
B19n0103_p0096b13║日。有歸佛歸法歸比丘僧。淨心守齋。布施貧乏。持
B19n0103_p0096b14║戒忍辱精進禪定。翫經散說。開化盲冥。孝順二親。
B19n0103_p0096b15║奉事三尊。稽首受法。行四等心慈育眾生者。具分
B19n0103_p0096b16║別之。以啟帝釋。若多修德精進不怠。釋及輔臣。三
B19n0103_p0096b17║十二人。僉然俱喜。釋敕司命。增壽益算。遣諸善神
B19n0103_p0097a01║營護其身隨戒多少。若持一戒。令五神護之。五戒
B19n0103_p0097a02║具者。令二十五神。營衛門戶。凶疫眾邪陰謀消滅。
B19n0103_p0097a03║夜無惡夢。縣官盜賊。水火災變。終而不害。禳禍滅
B19n0103_p0097a04║怪。唯斯四等。五戒六齋耳。猶如大水。而滅小火豈
B19n0103_p0097a05║有不滅者乎。臨其壽終。迎其魂神。上生天上。七寶
B19n0103_p0097a06║宮殿。無願不得。若有不濟眾生之命。穢濁盜竊。婬
B19n0103_p0097a07║犯他妻。兩舌惡罵。妄言綺語。厭禱咒詛。嫉妬恚癡。
B19n0103_p0097a08║逆道不孝。違佛遠法。謗比丘僧。善惡反論。有斯行
B19n0103_p0097a09║者。四王以聞。帝釋及諸天。僉然不悅。善神不復營
B19n0103_p0097a10║護之。即令日月無光。星宿失度。風雨違時。以現世
B19n0103_p0097a11║人。欲其改往修來。洗心齋肅。首過三尊。四等養親。
B19n0103_p0097a12║忠于帝王。慈心諫諍。至誠無欺。反前修來。捐穢濁
B19n0103_p0097a13║之操。就清淨之道。若有改邪行。就正真者。帝釋四
B19n0103_p0097a14║王。靡不歡喜。日月即清明。星宿有常。風雨順時。毒
B19n0103_p0097a15║氣消歇。天降甘露。地出澤泉。水糓滋味。食之少病。
B19n0103_p0097a16║華色奕奕。壽命益長。生不更牢獄。死得上天。
B19n0103_p0097a17║智度論云。如四天王經中佛說月六齋日。使者太
B19n0103_p0097b01║子。及四天王。自下。觀察眾生。布施持戒。孝順父母。
B19n0103_p0097b02║少者。便上忉利以啟帝釋。帝釋諸天。心皆不悅。說
B19n0103_p0097b03║言。阿修羅種多。諸天種少。若布施持戒。孝順父母。
B19n0103_p0097b04║多者。諸天帝釋。心皆歡喜。說言。增益諸天眾。減損
B19n0103_p0097b05║阿修羅。是時釋提婆那民。見諸天歡喜。說此偈言。
B19n0103_p0097b06║六日神足月。受持清淨戒。是人壽終後。功德必如
B19n0103_p0097b07║我。佛告諸比丘。釋提桓因。不應說如是偈。所以者
B19n0103_p0097b08║何。釋提桓因。五衰三毒未除。云何妄言持一日戒。
B19n0103_p0097b09║功德福報。必得如我。若受持此戒。必應如佛。是則
B19n0103_p0097b10║實說。諸大尊天。歡喜因緣故。得福增多。復次此六
B19n0103_p0097b11║齋日。惡鬼害人。惱亂一切。若所在丘聚。郡縣國邑。
B19n0103_p0097b12║有持齋受戒善人者。以此因緣。惡鬼遠去。住處安
B19n0103_p0097b13║穩。以是故。六日持齋受戒得福增多。問曰。何以故。
B19n0103_p0097b14║諸惡鬼輩以此六日。惱害於人。答曰。天地本起經
B19n0103_p0097b15║說。劫初成時。有異梵天王子。諸鬼神父。修梵志苦
B19n0103_p0097b16║行。滿天上十二歲。於此六日。割肉出血以著火中。
B19n0103_p0097b17║以是故。諸惡鬼神。於此六日。輒有勢力問曰。諸鬼
B19n0103_p0098a01║神父。何以於此六日。割身肉血。以著火中。答曰。諸
B19n0103_p0098a02║神中。摩醯首羅神。最大第一。諸神皆有日分。摩醯
B19n0103_p0098a03║首羅。一月有四日分。八日。二十三日。十四日。二十
B19n0103_p0098a04║九日。餘神一月有二日分。月一日。十六日。月二日。
B19n0103_p0098a05║十七日。其十五日。三十日（法苑珠林其字在月二日上）。屬一切
B19n0103_p0098a06║神。摩醯首羅為諸神主。又得日多。故數其四日為
B19n0103_p0098a07║齋。二日。是一切諸神日。亦數以為齋是故諸鬼神。
B19n0103_p0098a08║於此六日。輒有力勢復次諸鬼神父。於此六日。割
B19n0103_p0098a09║肉出血。以著火中。過十二歲已。天王來下。語其子
B19n0103_p0098a10║言。汝求何願。答言。我求有子。天王言。仙人供養法。
B19n0103_p0098a11║以燒香甘果。諸清淨事。汝云何以肉血著火中如
B19n0103_p0098a12║罪惡法。汝破善法。樂為惡事。令汝生惡子。噉肉飲
B19n0103_p0098a13║血。當說是時。火中有八大鬼出。身黑如墨。髮黃眼
B19n0103_p0098a14║赤。有大光明。一切鬼神。皆從此八鬼生。以是故於
B19n0103_p0098a15║此六日。割身肉血。以著火中。而得勢力。如佛法中。
B19n0103_p0098a16║日無好惡。隨世惡日因緣。故教持齋受戒。
B19n0103_p0098a17║忠曰。諸偈類要。援四天王經。全依智論引彼經
B19n0103_p0098b01║撿此方藏中四天王經。無修羅增減文。按增壹
B19n0103_p0098b02║阿含高幢品。雜阿含第四十。樓炭經忉利天品。
B19n0103_p0098b03║正法念處經第六十八。竝說六齋日。有修羅增
B19n0103_p0098b04║減文。大同智論說。
B19n0103_p0098b05║智度論云。從四天王。乃至淨居天。是大力諸天來。
B19n0103_p0098b06║小鬼避去。菩薩能生清淨大心。是故來隨逐法師。
B19n0103_p0098b07║六齋日。諸天來觀人心。十五日。三十日。上白諸天。
B19n0103_p0098b08║復次是六齋日。是惡日。令人衰凶。若有是日受八
B19n0103_p0098b09║戒。持齋布施聽法。是時諸天歡喜。小鬼不得其便。
B19n0103_p0098b10║利益行者。
B19n0103_p0098b11║優婆夷墮釋迦經云。何等為佛正齋法。是間有賢
B19n0103_p0098b12║善人持戒。一月六齋。（乃至）齋日朝起。告家中言。今日
B19n0103_p0098b13║我身齋。家中莫飲酒。莫鬬諍。莫道錢財。
B19n0103_p0098b14║觀普賢行法經云。剎利居士。於六齋日。敕諸境內。
B19n0103_p0098b15║力所及處。令行不殺。
B19n0103_p0098b16║梵網經疏云。三齋六齋。並是鬼神得力之日。此日
B19n0103_p0098b17║宜修善。（乃至）年三長齋。月六齋齋。本為在家。出家盡
B19n0103_p0099a01║壽持齋。不論時節。
B19n0103_p0099a02║提謂經說見三長齋月處。
B19n0103_p0099a03║摩訶般若經云。佛告須菩提。是善男子善女人。若
B19n0103_p0099a04║六齋日。月八日。二十三日。十四日。二十九日。十五
B19n0103_p0099a05║日。三十日。在諸天眾前。說是般若波羅蜜義。是善
B19n0103_p0099a06║男子善女人。得無量無邊。阿僧祇。不可思議。不可
B19n0103_p0099a07║稱量福德。何以故。須菩提。般若波羅蜜。是大珍寶。
B19n0103_p0099a08║何等是大珍寶。是般若波羅蜜。能拔地獄畜生餓
B19n0103_p0099a09║鬼。及人中貧竆。能與剎利大姓。婆羅門大姓。居士
B19n0103_p0099a10║大家。能與四天王天處。乃至非有想非無想處。能
B19n0103_p0099a11║與須陀洹果。斯陀含果。阿那含果。阿羅漢果。辟支
B19n0103_p0099a12║佛道。阿耨多羅三藐三菩提。
B19n0103_p0099a13║四分律云。佛在羅閱城。時城中諸外道梵志。三時
B19n0103_p0099a14║集會。月八日。十四日。十五日。眾人大集。來往周旋。
B19n0103_p0099a15║共為知友。給與飲食。極相愛念。經日供養。時瓶沙
B19n0103_p0099a16║王。在閣堂上。遙見問左右人。（乃至）瓶沙王。即下閣堂。
B19n0103_p0099a17║往詣世尊所。頭面禮足。白佛言。羅閱城中。梵志。三
B19n0103_p0099b01║時集會。善哉世尊。今敕諸比丘。令月三時集。（乃至）我
B19n0103_p0099b02║及羣臣。亦當來集。時世尊。默然受王語。集比丘僧。
B19n0103_p0099b03║告。八日。十四日。十五日。大眾集。瓶沙亦將群臣來
B19n0103_p0099b04║集。諸長者。欲聞說法。佛聽比丘說契經（畧鈔）。
B19n0103_p0099b05║忠曰。白月三時。黑月三時。即是六時。
B19n0103_p0099b06║大毘婆沙論云。三十三天。於白黑月。每常八日。若
B19n0103_p0099b07║十四日。若十五日。集善法堂。稱量世間。善惡多少。
B19n0103_p0099b08║見造善者。便擁護之。見造惡者。即共嫌毀。
B19n0103_p0099b09║
B19n0103_p0099b10║●四齋日
B19n0103_p0099b11║敕修清規。四齋日祝讚云。月旦。月望。初八。廿三。四
B19n0103_p0099b12║齋日。隔宿。堂司行者報眾。掛諷經牌。　又知殿云。
B19n0103_p0099b13║四齋日。開殿門。以便往來瞻禮。
B19n0103_p0099b14║舊說云。六齋日中。舉此四者朔望。及白黑二月之
B19n0103_p0099b15║分中也。乃初八上弦。二十三下弦也。
B19n0103_p0099b16║幻住清規朔望回向。稱月旦月望令辰。　又云。初
B19n0103_p0099b17║八廿三日。但稱齋戒令辰。
B19n0103_p0100a01║
B19n0103_p0100a02║●寅旦
B19n0103_p0100a03║日用軌範偈云。從朝寅旦直至暮。一切眾生自回
B19n0103_p0100a04║互。
B19n0103_p0100a05║舊說曰。凡報時鐘及某時正中。而擊之。或以擊
B19n0103_p0100a06║鐘時。為初入某時者謬矣。譬如擊丑時鐘。而經
B19n0103_p0100a07║半時。為寅時之初又擊寅時鐘而經半時。為寅
B19n0103_p0100a08║時之終。即是卯時之初也。每每如此。
B19n0103_p0100a09║傳燈錄載寶誌和尚十二時頌。其十二時者。曰平
B19n0103_p0100a10║旦寅。曰日出卯。曰食時辰。曰禺中巳。曰日南午。曰
B19n0103_p0100a11║日昳未。曰晡時申。曰日入酉。曰黃昏戌。曰人定亥。
B19n0103_p0100a12║曰夜半子。曰鷄鳴丑也。
B19n0103_p0100a13║
B19n0103_p0100a14║●明相
B19n0103_p0100a15║法苑珠林云。若欲解齋。要待明相出時。始得食粥。
B19n0103_p0100a16║不爾破齋。何名明相。如薩婆多論云。明相有三種
B19n0103_p0100a17║色。若日照閻浮提樹。則有黑色。若照樹葉。則有青
B19n0103_p0100b01║色。若過樹葉。則有白色。於三色中。白色為正。始得
B19n0103_p0100b02║解齋。食其粥也。
B19n0103_p0100b03║釋氏要覽云。四分律云。明相出。始得食粥。餘皆非
B19n0103_p0100b04║時。婆沙論云。明相有三。初日照剡部樹身。天作黑
B19n0103_p0100b05║色。二日照樹葉。天作青色。三日過樹。天作白色。三
B19n0103_p0100b06║色中。取白色為正時。須舒手見掌文分明。始得食
B19n0103_p0100b07║粥。
B19n0103_p0100b08║澂彧前聞記云。天龍第二代佛慈禪師者。名志
B19n0103_p0100b09║玄。號無極。初住臨川。一日粥早。師不展鉢。首座
B19n0103_p0100b10║以為不安。候之。師曰。古規不云乎。掌文見而喫
B19n0103_p0100b11║粥。老僧何病之有。至今臨川。曉鐘雖絕。開靜待
B19n0103_p0100b12║明者。師遺範也。
B19n0103_p0100b13║忠曰。無極不展鉢者。諳律文也。首座以為不
B19n0103_p0100b14║安者。盲于佛制也。開靜待明。本是律法。不可
B19n0103_p0100b15║必為師遺範也。
B19n0103_p0100b16║四分律云。非時者。從日中。乃至明相未出。若比
B19n0103_p0100b17║丘。非時受食食。咽咽波逸提。
B19n0103_p0101a01║大般若經云。如見東方。赤明相現則知。不久日
B19n0103_p0101a02║輪當出。若聞般若波羅蜜多。當知是人。去佛不
B19n0103_p0101a03║遠。
B19n0103_p0101a04║
B19n0103_p0101a05║●粥罷
B19n0103_p0101a06║喫粥之後也。
B19n0103_p0101a07║敕修清規聖節云。至五更。住持行香回。再覆粥罷
B19n0103_p0101a08║上堂。
B19n0103_p0101a09║
B19n0103_p0101a10║●半齋
B19n0103_p0101a11║舊說云。在粥與齋之半。故曰半齋。又見諷唱門。
B19n0103_p0101a12║忠曰。半者。猶如備用清規半晚之半。然世有不
B19n0103_p0101a13║辨半齋義者。妄引雜譬喻經半日齋因緣（雜譬喻經
B19n0103_p0101a14║云。昔大檀越。請佛僧飯。有一賣酪客至。因留其飯。勸持齋戒聽法暮歸。婦言。我朝未飯。延待至
B19n0103_p0101a15║今。強令相伴敗壞其齋半齋之福。七生天上七生人間。一日持齋。有六十萬歲糧）。令其
B19n0103_p0101a16║義。益隱矣。或援寄歸傳半者蒲膳尼。半者珂但
B19n0103_p0101a17║尼。亦不當也。又半齋者。時名也。然以半齋諷經
B19n0103_p0101b01║稱誦半齋則成歇後語。今援數語。證粥時與飯
B19n0103_p0101b02║時之半義。
B19n0103_p0101b03║敕修清規告香曰。次早請參頭茶。半齋請參頭維
B19n0103_p0101b04║那侍者點心。　又迎待尊宿云。半齋點心。　又兩
B19n0103_p0101b05║序進退云。方丈請半齋點心。齋時草飯。　又方丈
B19n0103_p0101b06║特為新舊兩序湯云。粥罷請新舊人茶。半齋庫司
B19n0103_p0101b07║點心（備用清規兩序進退。亦有此語）。
B19n0103_p0101b08║
B19n0103_p0101b09║●臨齋
B19n0103_p0101b10║舊說曰。臨齋者。臨午齋之時也（又見諷唱門臨齋諷經處）。
B19n0103_p0101b11║校定清規。住持出入云。或久出歸時就臨齋徑入
B19n0103_p0101b12║僧堂。伴眾食畢。於掛鉢時。令行者報云。堂頭和尚
B19n0103_p0101b13║巡堂問訊。
B19n0103_p0101b14║宗門統要。藥山儼禪師章云。師一日臨齋。院主報
B19n0103_p0101b15║云。打鐘也。請和尚上堂。師云。汝與我擎鉢盂去（云云）。
B19n0103_p0101b16║
B19n0103_p0101b17║●齋罷
B19n0103_p0102a01║午齋之後也。
B19n0103_p0102a02║敕修清規聖節云。至日齋罷。堂司行者。覆住持兩
B19n0103_p0102a03║序諸寮。掛念誦牌。
B19n0103_p0102a04║
B19n0103_p0102a05║●齋退
B19n0103_p0102a06║即齋罷也。
B19n0103_p0102a07║敕修清規。山門特為新命茶湯云。齋退鳴鼓集眾。
B19n0103_p0102a08║
B19n0103_p0102a09║●參前
B19n0103_p0102a10║晚參之前。此曰參前。若無晚參。則放參已前也。
B19n0103_p0102a11║敕修清規聖節云。掛念誦牌。報眾。參前巡廊鳴板。
B19n0103_p0102a12║集眾。
B19n0103_p0102a13║
B19n0103_p0102a14║●參後
B19n0103_p0102a15║晚參或放參之後。曰參後。稍近薄暮也。
B19n0103_p0102a16║敕修清規坐禪云。參後坐禪。如常。
B19n0103_p0102a17║●參退
B19n0103_p0102b01║即參後也。
B19n0103_p0102b02║真淨文禪師歸宗錄上堂云（云云）。今日莊主。設饡飯。
B19n0103_p0102b03║俵䞋錢。參退。僧堂內。普請喫茶去。
B19n0103_p0102b04║
B19n0103_p0102b05║●半晚
B19n0103_p0102b06║齋了與晡時之半時也。
B19n0103_p0102b07║備用清規。知浴云。半晚。浴頭覆首座方丈維那。鳴
B19n0103_p0102b08║鼓三下。　律苑事規全同。
B19n0103_p0102b09║敕修清規知浴。半晚作齋罷。
B19n0103_p0102b10║
B19n0103_p0102b11║●晚刻
B19n0103_p0102b12║敕修清規。山門特為新命茶湯狀式云。今晨晚刻
B19n0103_p0102b13║就雲堂點茶。
B19n0103_p0102b14║
B19n0103_p0102b15║●昏鐘鳴
B19n0103_p0102b16║敕修清規達磨忌云。昏鐘鳴。再鳴僧堂鐘集眾。
B19n0103_p0102b17║又晚參云。移於昏鐘鳴而謂之小參。　又對靈小
B19n0103_p0103a01║參云。候昏鐘鳴鳴鼓集眾。
B19n0103_p0103a02║
B19n0103_p0103a03║●人定
B19n0103_p0103a04║亥時也。寶誌歌。見前寅旦處。
B19n0103_p0103a05║經國大典註解云。人定罷漏。人定初更三點。禁人
B19n0103_p0103a06║行。罷漏。五更三點。放人行。
B19n0103_p0103a07║敕修清規鐘云。人定時。一十八下。
B19n0103_p0103a08║白氏文集人定詩云。人定月朧明。香消枕簟清。
B19n0103_p0103a09║
B19n0103_p0103a10║●隔宿
B19n0103_p0103a11║忠曰。前日也。與當日隔一宿。故言隔宿。
B19n0103_p0103a12║敕修清規景命四齋日祝讚云。隔宿。堂司行者。報
B19n0103_p0103a13║眾。掛諷經牌。
B19n0103_p0103a14║
B19n0103_p0103a15║●念日
B19n0103_p0103a16║忠曰。日本禪林回向文。二十稱念。如念一日。念二
B19n0103_p0103a17║日也。古老解云。念字从八二。是十六數。心有四畫。
B19n0103_p0103b01║合為二十也。余謂。此杜撰耳。此義出兼明書。又吾
B19n0103_p0103b02║千山祖翁曰。禪苑用念字。自大德寺起。其祖忌。二
B19n0103_p0103b03║十二日。維那舉唱時。覺音累重。故以二十代念。言
B19n0103_p0103b04║念二日。餘寺倣此用念字。又不必拘字音煩否。
B19n0103_p0103b05║忠按。禪林二十。用念字。亦尚矣。　奧山方廣寺
B19n0103_p0103b06║無文禪師錄雲公大師拈香云。今月念二日。茲
B19n0103_p0103b07║值先妣雲公大師。七周之忌辰。
B19n0103_p0103b08║月菴光禪師錄拈香云。今月念日。恭值先妣宗
B19n0103_p0103b09║城禪尼。三十三回之忌辰。
B19n0103_p0103b10║兼明書云。吳主之女。名二十。而江南人呼二十。為
B19n0103_p0103b11║念。而北人不為之避也。
B19n0103_p0103b12║字林云。廿音念。二十併也。
B19n0103_p0103b13║小補韻會緝韻云。按廿字諸韻書皆音入。市井
B19n0103_p0103b14║商賈。或音念。學士大夫。亦从其誤者。惟程篁墩
B19n0103_p0103b15║文集中。書廿日。作念字。
B19n0103_p0103b16║焦氏筆乘云。顏之推稽聖賦。魏嫗何多。一孕四
B19n0103_p0103b17║十。中山何夥有子百廿。廿音入。而集反。說文二
B19n0103_p0104a01║十并也。俗音念者誤。
B19n0103_p0104a02║
B19n0103_p0104a03║●大夜
B19n0103_p0104a04║敕修清規。尊宿遷化。對靈小參云。拜請主喪人。大
B19n0103_p0104a05║夜對靈小參。　又亡僧云。大夜念誦。
B19n0103_p0104a06║天如則禪師錄。有徐氏大夜小參。
B19n0103_p0104a07║舊說曰。物故之夜。曰當夜。次夜曰大夜。又次荼毘
B19n0103_p0104a08║夜也。大夜者。女之婚嫁。謂之大歸。一往不復反也。
B19n0103_p0104a09║人之死類此。無復反理。故曰大夜。又曰迨夜。宿夜。
B19n0103_p0104a10║伴夜。贈別夜等。或世稱忌辰前夜。為大夜者。非也。
B19n0103_p0104a11║大鑑清規末後事儀云。入滅第三日荼毘。先第二
B19n0103_p0104a12║日晚夜。此時名大夜。大夜之義。謂只此一夜之留。
B19n0103_p0104a13║明日出而不歸也。故慇懃供養小師圍繞。終夜不
B19n0103_p0104a14║寐。名曰伴夜。唯誦金剛經鳴磬。
B19n0103_p0104a15║忠曰。東漸清規云。物故之夜。謂之大夜（止此）。誤矣。
B19n0103_p0104a16║小爾雅云。諱死謂之大行。
B19n0103_p0104a17║前漢書霍光傳云。受皇帝信璽行璽大行前。
B19n0103_p0104b01║注韋昭曰。大行。不反之辭也。
B19n0103_p0104b02║正字通云。春秋莊四年。紀侯大去其國。傳曰。大
B19n0103_p0104b03║去者。土地人民。儀章器物。悉委置之。而不顧也。
B19n0103_p0104b04║忠曰。今大夜者大行之夜之謂也。大行之大。
B19n0103_p0104b05║須以大去之大解也。
B19n0103_p0104b06║
B19n0103_p0104b07║●迨夜
B19n0103_p0104b08║物故次夜。同大夜。
B19n0103_p0104b09║備用清規。對靈小參云。迨夜。法堂面真設座。對靈
B19n0103_p0104b10║小參。　註迨夜者。乃宿夜。
B19n0103_p0104b11║忠曰。迨明日荼毘之夜也。詩經匏有苦葉篇云。
B19n0103_p0104b12║士如歸妻。迨氷未泮。
B19n0103_p0104b13║
B19n0103_p0104b14║●宿夜
B19n0103_p0104b15║即迨夜也。忠曰。明日荼毘之前夜。故曰宿夜。
B19n0103_p0104b16║幻住清規津送云。宿夜念誦。
B19n0103_p0104b17║●伴夜
B19n0103_p0105a01║大夜伴靈。故亦曰伴夜。
B19n0103_p0105a02║大鑑清規云。入滅第三日荼毘。先第二日晚夜。此
B19n0103_p0105a03║時名大夜。大夜之義。謂只此一夜之留。明日出而
B19n0103_p0105a04║不歸也。故慇懃供養。小師圍繞。終夜不寐。名曰伴
B19n0103_p0105a05║夜。唯誦金剛經鳴磬。
B19n0103_p0105a06║
B19n0103_p0105a07║●贈別夜
B19n0103_p0105a08║大夜也。見前大夜處。
B19n0103_p0105a09║大鑑清規云。今晚大夜。則午後。道舊辨事小師諷
B19n0103_p0105a10║經。此名贈別經。以表生死道義也。
B19n0103_p0105a11║
B19n0103_p0105a12║●正日
B19n0103_p0105a13║正日者當日也。
B19n0103_p0105a14║敕修清規帝師涅槃云。正日。鳴鐘集眾。　又靈骨
B19n0103_p0105a15║入塔云。正日。鳴鐘眾集。
B19n0103_p0105a16║禮記禮器云。質明而始行事（止此）。質明者。正日也。
B19n0103_p0105a17║●忌日
B19n0103_p0105b01║釋氏要覽云。二月十五日。佛涅槃日。天下僧俗。有
B19n0103_p0105b02║營會供養。即忌日之事也。俗禮。君子有終身之孝。
B19n0103_p0105b03║忌日之謂也。又謂不樂之日。不飲樂故。或云諱日。
B19n0103_p0105b04║或云遠日（遠日。猶濫曲禮喪事先遠日）。釋子師亡。可稱歸寂之
B19n0103_p0105b05║日。蓋釋氏無忌諱故。
B19n0103_p0105b06║首楞嚴經云。時波斯匿王。為其父王。諱日營齋。
B19n0103_p0105b07║長水疏云。先王崩日。忌諱之辰。故云諱日。諱忌也。
B19n0103_p0105b08║以忌舉吉事。諱避其名。
B19n0103_p0105b09║
B19n0103_p0105b10║●歸寂日
B19n0103_p0105b11║見忌日處。
B19n0103_p0105b12║
B19n0103_p0105b13║●七七日
B19n0103_p0105b14║釋氏要覽云。人亡。每至七日。必營齋追薦。謂之。累
B19n0103_p0105b15║七。又云齋七。瑜伽論云。人死中有身（冥間化起一相似身傳識
B19n0103_p0105b16║謂之中有）。若未得生緣。極七日住（中陰經云。中有。極壽七日）。若有生
B19n0103_p0105b17║緣即不定。若極七日。必死而復生。如是展轉生死
B19n0103_p0106a01║乃至七七日住。自此已後。决定得生。又此中有。七
B19n0103_p0106a02║日死已。或於此類。由餘業可轉。中有種子。便於餘
B19n0103_p0106a03║類中有生。今尋經旨。極善惡無中有。既受中有身
B19n0103_p0106a04║即中下品。善惡業也。故論云。餘業可轉也。如世七
B19n0103_p0106a05║日七日齋福。是中有身死生之際。以善追助。令中
B19n0103_p0106a06║有種子。不轉生惡趣。故由是此日之福。不可闕怠
B19n0103_p0106a07║也。
B19n0103_p0106a08║地藏本願經云。鬼王無毒。答聖女曰。此是南閻浮
B19n0103_p0106a09║提造惡眾生。新死之者經四十九日後。無人繼嗣
B19n0103_p0106a10║為作功德。救拔苦難。生時又無善因。當據本業所
B19n0103_p0106a11║感地獄自然。
B19n0103_p0106a12║灌頂隨願往生十方淨土經云。普廣菩薩。語四輩
B19n0103_p0106a13║言。若人臨終。未終之日。當為燒香。然燈續明。於塔
B19n0103_p0106a14║寺中。表剎之上。懸命過幡。轉讀尊經。竟三七日。所
B19n0103_p0106a15║以然者命終之人。在中陰中。身如小兒。罪福未定。
B19n0103_p0106a16║應為修福。願亡者神。使生十方無量剎土。承此功
B19n0103_p0106a17║德。必得往生。
B19n0103_p0106b01║
B19n0103_p0106b02║●周祥
B19n0103_p0106b03║一周之祥祭。乃小祥忌也。
B19n0103_p0106b04║普燈錄佛鑑懃禪師章云。五祖周祥上堂。去年今
B19n0103_p0106b05║日時。紅爐片雪飛。今日去年時。曹娥讀夜碑。
B19n0103_p0106b06║
B19n0103_p0106b07║●三年忌
B19n0103_p0106b08║葉縣省禪師錄先師（首山念）三周年忌頌云。師真似
B19n0103_p0106b09║日。三周已畢。遍布乾坤。翹足七日。大展壃風。狐魅
B19n0103_p0106b10║屏跡。香茶供養。光漆誰識。
B19n0103_p0106b11║
B19n0103_p0106b12║●遠年忌
B19n0103_p0106b13║虎關散語云。四十九日追薦。見于經文。百箇日。一
B19n0103_p0106b14║周忌。第三年忌。中華俗禮見于外典。十三年。三十
B19n0103_p0106b15║三年等。始于日本。少納言入道信西者卒。其子中
B19n0103_p0106b16║有才人。始修十三年。三十三年追薦。爾來日本有
B19n0103_p0106b17║此佛事。
B19n0103_p0107a01║夢語集云。十三年忌。三十三年忌。日本始行之。其
B19n0103_p0107a02║十三年忌。見元享釋書明遍傳。今時更有十七年。
B19n0103_p0107a03║二十五年佛事。
B19n0103_p0107a04║臥雲日件錄曰。南禪雲臥菴。竺華。為一色泰雲居
B19n0103_p0107a05║士二十五年忌陞座散說中。論二十五年忌。特設
B19n0103_p0107a06║佛事出於近時。
B19n0103_p0107a07║清拙日本錄普說。有三十三年忌說。可知。此時已
B19n0103_p0107a08║有此忌祭。
B19n0103_p0107a09║忠曰。七七薦亡。經有明文。如前引證。一百日。一
B19n0103_p0107a10║周忌。三年忌。儒家亦祭焉。所謂卒哭。小祥。大祥
B19n0103_p0107a11║也。十三年忌。起於日本。元亨釋書明遍傳云。國
B19n0103_p0107a12║俗薦十三年者。迎先支。而寓追慕。余謂。二十五
B19n0103_p0107a13║年。亦本支再廻。故薦之。如七年。十七年。二十三
B19n0103_p0107a14║年。二十七年。三十三年。則蓋取乎三七之數矣。
B19n0103_p0107a15║古云。三者數之小終（章懷太子）。七者天之紀數（空同子）
B19n0103_p0107a16║佛教說七佛三遶有所表（事苑）禮云。祭不欲數。數
B19n0103_p0107a17║則煩。祭不欲疏。疏則怠（祭義）。故先亡當三七年者。
B19n0103_p0107b01║特祭而薦之。有慧空法師云。昔在尊氏薨。二十
B19n0103_p0107b02║一年。而追薦之。大猷相公薨。二十一年。攀尊氏
B19n0103_p0107b03║之例。追薦焉。蓋二十一者。三累七數也。如日本
B19n0103_p0107b04║神社。有二十一年。而新造其祠。伊勢。春日。談岑
B19n0103_p0107b05║等是也。亦據斯義又薦五十年。一百年等。取其
B19n0103_p0107b06║滿數而已（梨窓隨筆）。
B19n0103_p0107b07║近大德大心和尚。著修祭說云。明遍傳。修十三
B19n0103_p0107b08║年忌之外。東鑑有修二位禪尼。如實。十三年忌。
B19n0103_p0107b09║又世傳。建久（後鳥羽帝年號）壬子。鎌倉賴朝。為父義朝。
B19n0103_p0107b10║建勝長壽院于本府薦其三十三年忌。又寬元
B19n0103_p0107b11║（後嵯峨帝）丙午。宋蘭溪隆禪師來朝。明年修千光禪
B19n0103_p0107b12║師三十三年忌於筑前州聖福寺（語錄無語）。如二十
B19n0103_p0107b13║五年忌應永（後小松帝）已後。禪祖諸錄。間見。五十年
B19n0103_p0107b14║忌。起乎應仁（後土御門）以後。一百年忌。創乎建武（後醍
B19n0103_p0107b15║醐帝）之時。其後有十七年。二十一年。二十三年。二
B19n0103_p0107b16║十七年之忌。又天長（淳和）丁未。弘法大師。應詔就
B19n0103_p0107b17║乙訓寺。修推古帝二百年忌（大師遊方記）。又延德（後土
B19n0103_p0108a01║御門）辛亥三月。阿波州主。細川源久之。請建仁天
B19n0103_p0108a02║隱澤公於本州補陀禪寺。陞座。薦其七世祖。永
B19n0103_p0108a03║泰院源賴之一百年忌。澤公普說略云。茲承文
B19n0103_p0108a04║安（後花園帝）丁卯。𨳝二月。細川某。當先祖光勝院源
B19n0103_p0108a05║賴春（賴之之父）一百年忌。請相國寺竺雲連禪師。就
B19n0103_p0108a06║某寺佛事。是在家一百年忌之權輿也。其後長
B19n0103_p0108a07║祿丁丑。將軍尊氏公。一百年忌。文正（後土御門）丙戌。
B19n0103_p0108a08║將軍義詮公。一百年忌。皆開法筵於洛北等持
B19n0103_p0108a09║院。蓋取法於光勝者也。夫百年齋會。未見經典。
B19n0103_p0108a10║蓋十十滿數。又分作三。預營為三十三年。復分
B19n0103_p0108a11║其半。為十七年。不待十三年者。分半為七年（止此）。
B19n0103_p0108a12║今按。普說配數。一時附會。或剩一。或欠一。不足
B19n0103_p0108a13║據矣。
B19n0103_p0108a14║忠曰世有公事大成經。余聞。是偽造。非聖德及
B19n0103_p0108a15║河勝作。其中有年忌說。或援之為實出于聖德。
B19n0103_p0108a16║後生請莫信焉。
B19n0103_p0108a17║
B19n0103_p0108b01║