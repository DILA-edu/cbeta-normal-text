B19n0103_p0165b11║第六類　稱呼門
B19n0103_p0165b12║
B19n0103_p0165b13║●國師
B19n0103_p0165b14║祖庭事苑云。西域之法。推重其人。外內攸同。邪正
B19n0103_p0165b15║俱有。舉國歸依。乃彰斯號。聲教東漸。唯北齊高僧
B19n0103_p0165b16║法常。齊主。崇為國師。國師之號。自常公始。陳隋之
B19n0103_p0165b17║代。天台智顗。為陳宣隋煬菩薩戒師。故時號國師。
B19n0103_p0166a01║唐則天朝。神秀召入京師。及中睿玄。凡四朝。皆號
B19n0103_p0166a02║為國師。後有慧忠。肅代二朝。入禁中說法。亦號國
B19n0103_p0166a03║師。元和中。敕署知玄。號悟達國師。若偏覇之國。則
B19n0103_p0166a04║蜀後主賜右街僧錄光業。為祐聖國師。吳越稱德
B19n0103_p0166a05║韶為國師。見賛寧僧史（鈔畧僧史畧而此文義明。故引此不引彼）。
B19n0103_p0166a06║忠曰。高麗國稱國尊。　高麗國華山曹溪宗麟
B19n0103_p0166a07║角寺普覺國尊碑銘序云。國尊諱見明字晦然。
B19n0103_p0166a08║詔住雲門寺。上曰。我先王。皆得釋門德大者。為
B19n0103_p0166a09║王師。德又大者為國師。今雲門和尚。道尊德盛。
B19n0103_p0166a10║行闔國尊師之禮。改國師。為國尊者。為避大朝
B19n0103_p0166a11║國師之號也。　忠曰。大朝。指中華也。
B19n0103_p0166a12║
B19n0103_p0166a13║●大師
B19n0103_p0166a14║傳燈錄菩提達磨章云。師以化緣已畢。傳法得人。
B19n0103_p0166a15║端居而逝。即後魏孝明帝。太和十九年。丙辰歲。十
B19n0103_p0166a16║月五日也。代宗（李唐第九主）諡圓覺大師。塔曰空觀。
B19n0103_p0166a17║釋氏要覽云。師範也。大簡小之言也。
B19n0103_p0166b01║瑜伽論云。於善說法毗柰耶中。略有五種大師功
B19n0103_p0166b02║德。若有大師具成就者。便能映蔽外道沙門婆羅
B19n0103_p0166b03║門師。何等為五。一於諸戒行。終無誤失。二善建立
B19n0103_p0166b04║法。三善制立所學。四於善建立法。善制立所學中。
B19n0103_p0166b05║隨所疑惑。皆能善斷。五教授出離。
B19n0103_p0166b06║又佛稱大師。
B19n0103_p0166b07║瑜伽論云。能善教誡聲聞弟子。一切應作。不應作
B19n0103_p0166b08║事。故名大師。又能化導無量眾生。令苦寂滅。故名
B19n0103_p0166b09║大師。又為摧滅邪穢外道。出現世間。故名大師。
B19n0103_p0166b10║
B19n0103_p0166b11║●禪師
B19n0103_p0166b12║忠曰。稱禪師有二。一天子褒賞有德。賜徽號稱某
B19n0103_p0166b13║禪師。二凡禪僧。呼前人稱某禪師。通師家眾僧。
B19n0103_p0166b14║義堂日工集云。禪師號。自神秀號大通禪師始焉。
B19n0103_p0166b15║國師之稱。亦起於神秀。即唐朝也。生前賜之者。宋
B19n0103_p0166b16║朝大慧禪師。是也。有四字者。有六字者。如今風俗
B19n0103_p0166b17║好名。以多字為榮。非正論也。四字號。始于宋南渡
B19n0103_p0167a01║賣師號助役。未為好事。（神秀賜號。詳䟽榜門。諡號處。）
B19n0103_p0167a02║日本禪師號者。蘭溪名道隆。蜀人也。松源三世。嗣
B19n0103_p0167a03║無明性。來朝為鎌倉建長興國禪寺開山。示寂之
B19n0103_p0167a04║後。諡大覺禪師。是此方禪師號之始（建長第八十八主後深草
B19n0103_p0167a05║帝年號。以為寺名）。
B19n0103_p0167a06║頓悟要門論云。有客問云。弟子未知。律師。法師。禪
B19n0103_p0167a07║師。何者最勝。師曰。夫律師者。啟毗尼之法藏。傳壽
B19n0103_p0167a08║命之遺風。洞持犯而達開遮。秉威儀而行軌範。牒
B19n0103_p0167a09║三番羯磨。作四果初因。若非宿德白眉。焉敢造次。
B19n0103_p0167a10║夫法師者。踞師子之座。瀉懸河之辯。對稠人廣眾。
B19n0103_p0167a11║啟鑿玄關。開般若妙門。等三輪空施。若非龍象蹴
B19n0103_p0167a12║蹋。安敢當斯。夫禪師者。撮其樞要。直了心源。出沒
B19n0103_p0167a13║卷舒。縱橫應物。咸均事理。頓見如來。拔生死深根。
B19n0103_p0167a14║獲現前三昧。若不安禪靜慮。到這裡。總須忙然。隨
B19n0103_p0167a15║機授法。三學雖殊。得意忘言。一乘何異。故經云十
B19n0103_p0167a16║方佛土中。唯有一乘法。無二亦無三。除佛方便說。
B19n0103_p0167a17║但以假名字。引導於眾生。客曰。和尚深達佛旨。得
B19n0103_p0167b01║無礙辯。
B19n0103_p0167b02║善住意天子所問經云。文殊師利言。何等比丘。坐
B19n0103_p0167b03║禪。禪師於一切法。悉無所得。彼無憶念。若不憶念。
B19n0103_p0167b04║彼則不修。若不修者。彼則不證。（乃至）天子問。何等比
B19n0103_p0167b05║丘。得言禪師。文殊師利答言。天子。此禪師者。於一
B19n0103_p0167b06║切法。一行思量。所謂不生。若如是知。得言禪師。乃
B19n0103_p0167b07║至無有少法可取。得言禪師。不取何法。所謂不取
B19n0103_p0167b08║此世彼世。不取三界。至一切法。悉皆不取。謂一切
B19n0103_p0167b09║法悉無眾生。如是不取。得言禪師。天子。若彼禪師。
B19n0103_p0167b10║無少法取非取不取。以是義故。得言禪師。
B19n0103_p0167b11║楞伽經百八問中云。禪師以何法。建立何等人。
B19n0103_p0167b12║傳燈錄。韶州淨法章和尚禪想大師（嗣雲門偃）章云。
B19n0103_p0167b13║廣主劉氏問。如何是禪師。師乃良久。廣主罔測。
B19n0103_p0167b14║因署其號。
B19n0103_p0167b15║雙杉元禪師。上書丞相。言買師號。金環象簡。不
B19n0103_p0167b16║便。見枯崖漫錄。
B19n0103_p0167b17║
B19n0103_p0168a01║
B19n0103_p0168a02║●堂頭和尚
B19n0103_p0168a03║忠曰。方丈和尚。稱堂頭也。
B19n0103_p0168a04║敕修清規告香云。侍者出小榜云。奉堂頭和尚慈
B19n0103_p0168a05║旨。名德西堂。首座。並免告香。
B19n0103_p0168a06║臨濟玄禪師錄行錄云。首座云。汝何不去問堂頭
B19n0103_p0168a07║和尚。如何是佛法的的大意。
B19n0103_p0168a08║又方丈曰堂頭。見殿堂門。
B19n0103_p0168a09║
B19n0103_p0168a10║●方丈和尚
B19n0103_p0168a11║忠曰。住侍人也。
B19n0103_p0168a12║敕修清規小參云。客頭行者喝請云。方丈和尚。請
B19n0103_p0168a13║西堂。兩班。單寮。耆舊。蒙堂。侍者。禪客。即今就寢堂
B19n0103_p0168a14║獻湯。
B19n0103_p0168a15║又單言方丈。　敕修清規訓童行云。喝食行者喝
B19n0103_p0168a16║云。奉方丈慈旨。晚參。　又四節秉拂云。秉拂人提
B19n0103_p0168a17║綱。敘謝方丈及兩序勤舊。諸寮大眾畢。舉方丈小
B19n0103_p0168b01║參公案。或拈或頌。
B19n0103_p0168b02║明極俊禪師報恩錄上堂云。只如桶箍一爆。忙急
B19n0103_p0168b03║上方丈。方丈云。且喜大事了畢（雲峰因緣）。這箇還傷鋒
B19n0103_p0168b04║犯手麼。
B19n0103_p0168b05║又秉拂頭首。多稱堂頭和尚。為方丈老人。
B19n0103_p0168b06║傳燈錄石頭和尚草菴歌云。方丈老人相體解。上
B19n0103_p0168b07║乘菩薩信無疑。
B19n0103_p0168b08║石溪月禪師錄天童西堂寮。結夏普說云。方丈老
B19n0103_p0168b09║人云。釋迦老子。全身在草窠裡。扶持不起（云云）。
B19n0103_p0168b10║
B19n0103_p0168b11║●上方
B19n0103_p0168b12║忠曰。上方本稱山上佛寺。而今呼住持人。為上方。
B19n0103_p0168b13║其所居。在寺最高深處。亦可稱上方也。
B19n0103_p0168b14║五車妙選曰。初學記。常琮侍煬帝遊寶山。帝曰。
B19n0103_p0168b15║幾時到上方（上方寺也）。琮曰。昏黑應須到上頭。左右
B19n0103_p0168b16║大笑。帝曰。淳古君子也。
B19n0103_p0168b17║唐詩選郎士元贈錢起秋夜。宿靈臺寺見寄。詩
B19n0103_p0169a01║云。月在上方諸品靜。心持半偈萬緣空。　註上
B19n0103_p0169a02║方是僧寺最深處。
B19n0103_p0169a03║無文印。與明月澗書中云。比聞以翰墨。入侍上方。
B19n0103_p0169a04║朝夕相從。所得當浩無涯涘。
B19n0103_p0169a05║清拙附錄南屏德海詩序云。寄呈前雞足清拙和
B19n0103_p0169a06║尚。及上方月江和尚。　又德海詩題云。奉謝真淨
B19n0103_p0169a07║上方清拙和尚老師。
B19n0103_p0169a08║別源南游集鳳臺藏主寮。結夏秉拂云。且道上方
B19n0103_p0169a09║拂子。因甚麼。在旨上座手裡。
B19n0103_p0169a10║
B19n0103_p0169a11║●堂上
B19n0103_p0169a12║忠曰。堂頭。亦言堂上。
B19n0103_p0169a13║虛堂愚和尚錄。送鏡空西堂上堂云。景德堂上鏡
B19n0103_p0169a14║空禪師。蘊前輩典刑。有尊宿禮貌。
B19n0103_p0169a15║
B19n0103_p0169a16║
B19n0103_p0169a17║●和尚
B19n0103_p0169b01║傳燈錄達磨大師章云。神光悲淚曰。惟願和尚慈
B19n0103_p0169b02║悲。開甘露門。廣度羣品。
B19n0103_p0169b03║善見律云。和尚者。外國語。漢言知罪知無罪是名
B19n0103_p0169b04║和尚。
B19n0103_p0169b05║慧苑華嚴音義云。和尚。按。五天雜言和上。謂之塢
B19n0103_p0169b06║波陀耶。然彼土流俗。謂之殟社。于闐䟽勒乃云鶻
B19n0103_p0169b07║社。今此方訛音。謂之和上。雖諸方舛異。今依正釋。
B19n0103_p0169b08║言塢波者。此云近也。陀耶者讀也。言此尊師。為弟
B19n0103_p0169b09║子。親近習讀之者也。舊云親教師者。是也。
B19n0103_p0169b10║行事鈔云。問云何名師和尚闍梨。答此無正飜。善
B19n0103_p0169b11║見云。無罪見罪訶責。是名我師。共於善法中教授。
B19n0103_p0169b12║令知故。是我闍梨。論傳云。和尚者。外國語。此云知
B19n0103_p0169b13║有罪知無罪。是名和尚。四分律。弟子訶責和尚中
B19n0103_p0169b14║亦同。明了論正本。云優波陀訶。飜為依學。依此人。
B19n0103_p0169b15║學戒定慧故。即和尚是也。方土音異耳。相傳云。和
B19n0103_p0169b16║尚為力生（道力由成）。闍梨為正行（能紏正弟子行）。未見經論。雜
B19n0103_p0169b17║含中。外道亦號師。為和尚。
B19n0103_p0170a01║業䟽云。中梵本音。鄔波陀耶。在唐諦言。名之依學。
B19n0103_p0170a02║依附此人。學出道故。自古飜譯。多雜蕃胡。胡傳天
B19n0103_p0170a03║語。不得聲實。故有訛僻轉云和上。如昔人解和中
B19n0103_p0170a04║最上。此逐字釋。不知音本。人又解云。翻力生。弟子
B19n0103_p0170a05║道力。假教生成。得其遠意。失其近語。真諦所譯明
B19n0103_p0170a06║了論䟽則云優波陀訶。稍近梵音。猶乖聲論。余親
B19n0103_p0170a07║參譯。委問本音。如上所述。彥琮譯云郁波弟耶。聲
B19n0103_p0170a08║相近也。
B19n0103_p0170a09║翻譯名義集云。和尚。或和闍（云云）。傳云。和尚。梵本
B19n0103_p0170a10║正名鄔波遮迦。傳至于闐翻為和尚傳到此土什
B19n0103_p0170a11║師翻名力生。舍利弗問經云。夫出家者。捨其父母
B19n0103_p0170a12║生死之家。入法門中。受微妙法。蓋師之力生長法
B19n0103_p0170a13║身。出功德財。養智慧命。功莫大焉。又和尚。亦飜近
B19n0103_p0170a14║誦。以弟子年少。不離於師。常逐常近。受經而誦（云
B19n0103_p0170a15║云）。義淨云。鄔波陀耶。此云親教師。由能教離出世
B19n0103_p0170a16║業故。故和尚有二種。一親教。即受業也。二依止。即
B19n0103_p0170a17║稟學也。毗柰耶云。弟子門人。纔見師時。即須起立。
B19n0103_p0170b01║若見親教。即捨依止。
B19n0103_p0170b02║
B19n0103_p0170b03║●長老
B19n0103_p0170b04║傳燈錄禪門規式云。凡具道眼。有可尊之德者。號
B19n0103_p0170b05║曰長老。如西域道高臘長。呼須菩提等之謂也。
B19n0103_p0170b06║敕修清規。住持章云。始奉其師為住持。而尊之曰
B19n0103_p0170b07║長老（見職位門住持處）。
B19n0103_p0170b08║慈覺龜鏡文云。開示眾僧。故有長老。　又云。晨參
B19n0103_p0170b09║莫請。不舍寸陰。所以報長老也。
B19n0103_p0170b10║釋氏要覽云。長阿含經云。有三長老。謂耆年長老
B19n0103_p0170b11║（年臘多者）。法長老（了達法性內有智德）。作長老（假號之者）。譬喻經偈云。
B19n0103_p0170b12║所謂長老者。未必剃鬚髮。雖復年齒長。不免於惡
B19n0103_p0170b13║行。若有見諦法。無害於群萌。捨諸穢惡行。此名為
B19n0103_p0170b14║長老。我今謂長老。未必先出家。修其善本業。分別
B19n0103_p0170b15║於正行。設有年齒幼。諸根無漏缺。此謂名長老。肇
B19n0103_p0170b16║法師云。內有智德可尊。故名長老。恩法師云。有長
B19n0103_p0170b17║者老年之德。名長老。
B19n0103_p0171a01║祖庭事苑云。今禪宗住持之者。必呼長老。正取
B19n0103_p0171a02║長阿含經有三長老中。所謂了達法性內有智
B19n0103_p0171a03║德之人。以訓領學者。
B19n0103_p0171a04║增壹阿含經云。世尊說偈。所謂長老者。未必剃鬚
B19n0103_p0171a05║髮。雖復年齒長。不免於愚行。若有見諦法。無害於
B19n0103_p0171a06║羣萌。捨諸穢惡行。此名為長老。我今謂長老。未必
B19n0103_p0171a07║先出家。修其善本業。分別於正行。設有年幼少。諸
B19n0103_p0171a08║根無漏缺。此謂名長老分別正法行。
B19n0103_p0171a09║大莊嚴經論云。諸沙彌說偈言。所謂長老者。不必
B19n0103_p0171a10║在白髮。面皺牙齒落。愚癡無智慧。所貴能修福。除
B19n0103_p0171a11║滅去眾惡。淨修梵行者。是名為長老。
B19n0103_p0171a12║智度論云。如佛說偈。所謂長老相。不必以年耆。形
B19n0103_p0171a13║瘦鬚髮白。空老內無德。能捨罪福果。精進行梵行。
B19n0103_p0171a14║已離一切法。是名為長老。
B19n0103_p0171a15║金剛經纂要云。長老者。德長年老。唐譯云具壽。壽
B19n0103_p0171a16║即是命。魏譯云慧命。以慧為命。　刊定記。德高曰
B19n0103_p0171a17║長。年多曰老也。智慧超倫。即是德長義也。然以慧
B19n0103_p0171b01║為命者。約喻顯法也。謂人身以命為本。佛法以慧
B19n0103_p0171b02║為本。命盡則六根俱廢。慧喪則萬行不成。此約別
B19n0103_p0171b03║義釋長老也。若通意者。但有德業。便名長老。如云
B19n0103_p0171b04║先生。未必年老矣。
B19n0103_p0171b05║增壹阿含經云。阿難白世尊言。如今諸比丘。當云
B19n0103_p0171b06║何自稱名號。世尊告曰。若小比丘。向大比丘。稱長
B19n0103_p0171b07║老。大比丘稱小比丘。稱姓字。
B19n0103_p0171b08║十誦律云。佛在舍衛國。爾時有下座比丘。不恭敬
B19n0103_p0171b09║喚上座。上座聞已。心不喜。諸比丘不知云何。是事
B19n0103_p0171b10║白佛。佛言從今。不得不恭敬喚上座。若不恭敬喚
B19n0103_p0171b11║上座者。突吉羅。爾時諸比丘不知云何喚上座。是
B19n0103_p0171b12║事白佛。佛言。從今下座比丘喚上座言長老。爾時
B19n0103_p0171b13║但喚長老。不便。佛言。從今喚長老某甲。如喚長老
B19n0103_p0171b14║舍利弗。長老目犍連。長老阿難。長老難提。長老金
B19n0103_p0171b15║毗羅。
B19n0103_p0171b16║世尊稱長老。却成不敬。　方廣大莊嚴經云。阿
B19n0103_p0171b17║若憍陳如等。白佛言。長老瞿曇。面目端正。諸根
B19n0103_p0172a01║寂靜。身相光明。如閻浮金。今者應證出世聖種
B19n0103_p0172a02║智耶。爾時世尊。語五人言。汝等不應稱喚如來。
B19n0103_p0172a03║為長老也。令汝長夜。無所利益。
B19n0103_p0172a04║後生亦稱長老　五燈會元華嚴休靜禪師章
B19n0103_p0172a05║云。後唐莊宗。請入內齋。見大師大德總看經。唯
B19n0103_p0172a06║師與徒眾。不看經。帝問師。為甚麼不看經。師曰。
B19n0103_p0172a07║道泰不傳天子令。時清休唱太平歌（云云）。帝曰。既
B19n0103_p0172a08║是後生。為甚麼。却稱長老。師曰。三歲國家龍鳳
B19n0103_p0172a09║子。百年殿下老朝臣。（聯燈作僧問）
B19n0103_p0172a10║北磵簡禪師錄普說云。遠錄公召東山至方丈。
B19n0103_p0172a11║與語奇之曰。我老矣。不能與汝說話。近此有一
B19n0103_p0172a12║後生長老。名端我也不識他。只見他頌臨濟三
B19n0103_p0172a13║頓棒。極是淨潔。汝若信我說。必了大事。（端即白雲
B19n0103_p0172a14║守端禪師也）
B19n0103_p0172a15║
B19n0103_p0172a16║●前住
B19n0103_p0172a17║忠曰。退某寺。在東堂者。此稱前住。
B19n0103_p0172b01║枯崖漫錄雙杉元禪師上丞相書云。景德靈隱禪
B19n0103_p0172b02║寺前堂首座前住持嘉興府天寧寺。僧中元。謹熏
B19n0103_p0172b03║沐。獻書樞使大丞相國公（云云）。
B19n0103_p0172b04║
B19n0103_p0172b05║●故住
B19n0103_p0172b06║京師伊藤儒門弟。覽妙心祖堂牌。語一僧云。現存
B19n0103_p0172b07║可稱前住。遷化後。可稱故住也。
B19n0103_p0172b08║忠曰。此言是也。明極俊和尚。東院主入祖堂語云。
B19n0103_p0172b09║故我瑞雲堂上暘谷院主（云云）。
B19n0103_p0172b10║文苑英華權德輿馬祖塔銘云。唐故洪州開元寺
B19n0103_p0172b11║石門道一禪師塔銘（云云）。
B19n0103_p0172b12║然古名德。有遷化人稱前住者。
B19n0103_p0172b13║清拙和尚石梁入祖堂語云。前住當山第二十二
B19n0103_p0172b14║代石梁和尚大禪師（云云）。
B19n0103_p0172b15║
B19n0103_p0172b16║●東堂
B19n0103_p0172b17║忠曰。當寺前住人。稱東堂。蓋東是主位。前住人是
B19n0103_p0173a01║舊主。故居東堂。
B19n0103_p0173a02║舊說曰。東堂當山前住也。西堂他山前住也。本非
B19n0103_p0173a03║謂位之高下。與日本㳂襲義別也。昔龍華和尚（春屋
B19n0103_p0173a04║葩。開基南禪龍華院）慈氏和尚（義堂信。開基南禪慈氏院）武州管領等。胥
B19n0103_p0173a05║議。定東堂西堂。及其衣相。坐具等之色。
B19n0103_p0173a06║又曰。如中華。雖甲剎。某寺前住則稱東堂於本寺。
B19n0103_p0173a07║雖五山之前住。來居餘寺。則稱西堂。日本稱呼不
B19n0103_p0173a08║如此耳。
B19n0103_p0173a09║瑩山清規云。如當寺退院長老。稱之東堂。
B19n0103_p0173a10║敕修清規入院云。若前代住持。別遷未赴。或退居
B19n0103_p0173a11║東堂。未據室前。講交代禮。　又退院云。若留本寺
B19n0103_p0173a12║居東堂相繼住持者。須當盡禮溫存。
B19n0103_p0173a13║又聖節云。住持趺坐。西堂東堂。出座下問訊。又
B19n0103_p0173a14║云。次東堂西堂。出班上香。
B19n0103_p0173a15║五燈會元臨濟玄禪師章云。師後居大名府興化
B19n0103_p0173a16║寺東堂（又臨濟錄序云）。
B19n0103_p0173a17║僧寶傳白雲端禪師傳云。圓通訥禪師。讓圓通以
B19n0103_p0173b01║居之。而自處東堂。
B19n0103_p0173b02║祖庭事苑解風穴眾吼集東堂云。晉卻詵。遼遷
B19n0103_p0173b03║雍州刺史。帝於東堂。會送。問詵曰。卿自以為何
B19n0103_p0173b04║為。詵對曰。百舉賢良對策。為天下第一。猶桂林
B19n0103_p0173b05║之一枝。崑山之片玉。帝笑之。
B19n0103_p0173b06║忠曰。風穴眾吼集。今不傳。古尊宿錄風穴語
B19n0103_p0173b07║錄。無東堂語。未知解何東堂也。詵郗傳。東堂
B19n0103_p0173b08║於禪家東堂。沒干涉。
B19n0103_p0173b09║
B19n0103_p0173b10║●東菴
B19n0103_p0173b11║東堂又言東菴。
B19n0103_p0173b12║普燈錄雪峯妙湛思慧禪師章云。紹興甲子。罷寺
B19n0103_p0173b13║居東菴。
B19n0103_p0173b14║東山空和尚錄送南泉入菴。上堂云。去此善法堂
B19n0103_p0173b15║不遠。有臥雲老人舊隱之東菴。伏望禪師。不忘廼
B19n0103_p0173b16║祖。暫此韜藏。
B19n0103_p0173b17║佛祖通載松源岳禪師傳云。師有棲遯之志。即上
B19n0103_p0174a01║章。乞罷住持事。上察其誠。許之。退居東菴。　又佛
B19n0103_p0174a02║照光禪師傳云。師於育王創數椽。以自處。號曰東
B19n0103_p0174a03║菴。掩關自娛。
B19n0103_p0174a04║
B19n0103_p0174a05║●西堂
B19n0103_p0174a06║忠曰。他山前住人稱西堂。葢西是賓位。他山退院
B19n0103_p0174a07║人。來此山。是賓客。故處西堂（又詳東堂處）。
B19n0103_p0174a08║瑩山清規云。如他寺退院長老者。稱之西堂。
B19n0103_p0174a09║敕修清規告香云。其特為茶。請西堂光伴。
B19n0103_p0174a10║碧巖錄云。此是涅槃和尚法正禪師也。昔時在百
B19n0103_p0174a11║丈作西堂。開田說大義者。
B19n0103_p0174a12║
B19n0103_p0174a13║●西菴
B19n0103_p0174a14║西堂又名西菴。
B19n0103_p0174a15║
B19n0103_p0174a16║●菴主
B19n0103_p0174a17║敕修清規開堂祝壽云。莊庫菴塔。法眷鄉人。暫到
B19n0103_p0174b01║展賀。　忠曰。菴塔者菴主。塔主也。
B19n0103_p0174b02║五燈會元溈山祐法嗣。有蘄州三角山法遇菴主。
B19n0103_p0174b03║傳燈錄臨濟玄法嗣。有桐峯菴主杉洋菴主虎谿
B19n0103_p0174b04║菴主覆盆菴主。
B19n0103_p0174b05║
B19n0103_p0174b06║●名勝
B19n0103_p0174b07║敕修清規有諸方名勝掛搭規。舊解名勝者。非
B19n0103_p0174b08║泛常人。或大方兄弟之類也。
B19n0103_p0174b09║
B19n0103_p0174b10║●江湖
B19n0103_p0174b11║敕修清規開山歷代祖忌云。或鄉人或江湖舉咒
B19n0103_p0174b12║又尊宿遷化祭次。蒙堂次有江湖。
B19n0103_p0174b13║莊子大宗師云。泉涸魚相與處於陸。相呴以濕。
B19n0103_p0174b14║相濡以沫。不如相忘於江湖。
B19n0103_p0174b15║忠曰。江湖二水名也（文選註）。今言江湖者。江外湖邊。
B19n0103_p0174b16║本是隱淪士所處。如蓮社高賢傳。周續之曰心馳
B19n0103_p0174b17║魏闕者。以江湖為桎梏。駱賓王序。曰廊廟與江湖
B19n0103_p0175a01║齊致。范希文記。曰既而動星象歸江湖是也。故禪
B19n0103_p0175a02║士之散處名山大剎之外。江上湖邊。此為江湖人。
B19n0103_p0175a03║或不出世為名山大剎住持者。聚會在一處。亦為
B19n0103_p0175a04║江湖眾也。然相傳以江西馬祖湖南石頭。往來憧
B19n0103_p0175a05║憧為解。此說浸染學家肺腸可浣濯之難矣。此方
B19n0103_p0175a06║禪林江湖䟽。題名。曰平沙某。遠浦某等。亦足粗知
B19n0103_p0175a07║其字義。如傳燈錄石頭章云江西主大寂。湖南主
B19n0103_p0175a08║石頭往來憧憧竝湊二大士之門矣（止此）。則二祖師
B19n0103_p0175a09║之法席盛昌。非今隱淪義也。（又見文疏門江湖疏處）
B19n0103_p0175a10║
B19n0103_p0175a11║●耆舊
B19n0103_p0175a12║敕修清規日用軌範云。古云。衩袒登溷。草履遊山。
B19n0103_p0175a13║莫踐法堂。回互耆舊。
B19n0103_p0175a14║校定清規。參前特為新舊人湯云。請西堂。或大耆
B19n0103_p0175a15║舊一人。相伴。
B19n0103_p0175a16║備用清規交代茶云。隨令茶頭請兩班耆舊光伴。
B19n0103_p0175a17║華嚴經離世間品云。見有耆舊久修行人。不起逢
B19n0103_p0175b01║迎。不肯承事。是慢業。
B19n0103_p0175b02║增壹阿含經云。是時世尊。住尼拘類樹下。成佛未
B19n0103_p0175b03║久。將千弟子。是皆耆舊宿長。（千弟子者。優留比迦葉弟子五百人。
B19n0103_p0175b04║江迦葉弟子三百人。伽耶迦葉弟子二百人。）
B19n0103_p0175b05║毘尼母論云。從無臘乃至九臘。是名下座。從十臘
B19n0103_p0175b06║至十九臘。是名中座。從二十臘。至四十九臘。是名
B19n0103_p0175b07║上座。過五十臘已上。國王長者出家人所重。是名
B19n0103_p0175b08║耆舊。長宿。（又上座處引行事鈔）
B19n0103_p0175b09║阿毗達磨集異門足論云。諸有生年尊長耆舊。是
B19n0103_p0175b10║謂生年上座（詳于上座）。
B19n0103_p0175b11║王充論衡卜筮篇云。夫蓍之為言。耆也。龜之為
B19n0103_p0175b12║言。舊也。明狐疑之事。當問耆舊也。
B19n0103_p0175b13║晉習鑿齒作襄陽耆舊傳。
B19n0103_p0175b14║杜工部集。贈別鄭鍊。赴襄陽詩云。為於耆舊內。
B19n0103_p0175b15║試覓姓龐人。
B19n0103_p0175b16║
B19n0103_p0175b17║●上座
B19n0103_p0176a01║廣燈錄臨濟玄法嗣。有定上座奯上座。
B19n0103_p0176a02║傳燈錄雪峯存法嗣。有太原孚上座。
B19n0103_p0176a03║行事鈔云。毗尼母云。二十夏。至四十九夏。名上座
B19n0103_p0176a04║（詳于耆舊）。　資持記云。母論四名。局據夏限。若如五分
B19n0103_p0176a05║取上無人。隨時受稱。則通大小。今時禪眾無論老
B19n0103_p0176a06║少。例稱上座。不知孰為下座乎。
B19n0103_p0176a07║阿毗達磨集異門足論云。三上座者。謂生年上座。
B19n0103_p0176a08║世俗上座。法性上座。云何生年上座。答諸有生年
B19n0103_p0176a09║尊長耆舊。是謂生年上座。云何世俗上座。答如有
B19n0103_p0176a10║知法富貴長者。大財大位。大族大力。大眷屬大徒
B19n0103_p0176a11║眾。雖年二十。皆應和合推為上座。云何法性上座。
B19n0103_p0176a12║答諸受具戒。耆舊長宿。是謂法性上座。有說此亦
B19n0103_p0176a13║是生年上座。所以者何。佛說。出家受具足戒。名真
B19n0103_p0176a14║生故。若有苾芻。得阿羅漢。名為法性上座。
B19n0103_p0176a15║釋氏要覽云。五分律云。齊幾名上座。佛言。上更無
B19n0103_p0176a16║人名上座。十誦律云。具十法名上座。謂有住處（言住
B19n0103_p0176a17║處者。婆沙論云。謂道及果空。三摩地。能引彼力殊勝能令身心安住不動故名上座住處矣）。無
B19n0103_p0176b01║畏。無煩惱。多知識多聞。辯言具足。義趣明了。聞者
B19n0103_p0176b02║信受。善能安庠入他家。能為白衣說法。令他捨惡
B19n0103_p0176b03║從善。自具四諦法樂。無有所乏。名上座。　律中。僧
B19n0103_p0176b04║坊上座（即律三綱上座）。僧上座（即壇上上座。或堂中首座）。別房上座（即今
B19n0103_p0176b05║禪居諸寮首座）。住家上座（即計齊席上座）。　婆沙論云。夫上座者。
B19n0103_p0176b06║心安住故。不為世違順傾動。是名上座。
B19n0103_p0176b07║祖庭事苑說。見職位門。前堂首座處。
B19n0103_p0176b08║上座又作尚座。　從容錄云。曹山問德尚座。佛
B19n0103_p0176b09║真法身。猶若虗空（云云）（曹山錄作強上座）。
B19n0103_p0176b10║
B19n0103_p0176b11║●勤舊
B19n0103_p0176b12║敕修清規聖節云。坐堂。西堂勤舊。蒙堂諸寮。並外
B19n0103_p0176b13║堂坐。
B19n0103_p0176b14║舊說云。東序都寺退職者。曰勤舊。葢知事勤山
B19n0103_p0176b15║門世務。故曰勤。已退職故曰舊也。
B19n0103_p0176b16║敕修清規都監寺云。所在單寮。勤舊不滿五六人。
B19n0103_p0176b17║　又兩序進退云。近來諸方大小勤舊動至百數。
B19n0103_p0177a01║僕役倍之。脫歡丞相。額定歲請知事員數。正為此
B19n0103_p0177a02║也。
B19n0103_p0177a03║忠曰。此等語。皆可以證知事退職者曰勤舊矣。
B19n0103_p0177a04║又有侍者退職。曰勤舊。有藏主退職曰勤舊。有
B19n0103_p0177a05║書狀退職曰勤舊。
B19n0103_p0177a06║忠曰。勤舊不止稱東序退職。而西序退職。亦稱勤
B19n0103_p0177a07║舊。故敕修清規方丈小坐湯云。第二座分四出。頭
B19n0103_p0177a08║首一出。知事二出。西序勤舊三出。東序勤舊四出
B19n0103_p0177a09║（止此）。故知勤舊名。通東西序。
B19n0103_p0177a10║又須與單寮及前資合看。
B19n0103_p0177a11║
B19n0103_p0177a12║●單寮
B19n0103_p0177a13║敕修清規小參云。客頭行者喝請云。方丈和尚。請
B19n0103_p0177a14║西堂。兩班。單寮。耆舊。蒙堂。侍者。禪客。即今就寢堂
B19n0103_p0177a15║獻湯。
B19n0103_p0177a16║敕修清規受嗣法人煎點云。令客頭請兩序單寮
B19n0103_p0177a17║諸寮。
B19n0103_p0177b01║品字箋云。同官為寮。文選註寮小窗也。楊升菴
B19n0103_p0177b02║曰。古人謂同官為寮。亦指齋署同窗為義。
B19n0103_p0177b03║敕修清規都監寺云。都寺非三次。不得居單寮。再
B19n0103_p0177b04║請出充者。公界封鑰元房。以避嫌疑。
B19n0103_p0177b05║忠曰。頭首知事。退職居獨房。及名德西堂首座。
B19n0103_p0177b06║居獨房者。皆稱單寮。言單身專寮。無同舍者也。
B19n0103_p0177b07║敕修清規西堂首座掛搭云。如大方名德。欲作住
B19n0103_p0177b08║計。語次露意。住持度有單寮可處。及行坐位次。上
B19n0103_p0177b09║下安順。則留之。
B19n0103_p0177b10║備用清規。西堂首座掛搭云。住持兩班。送歸單寮。
B19n0103_p0177b11║若辭即蒙堂。亦兩班相送。
B19n0103_p0177b12║此是西堂首座。歸單寮者。
B19n0103_p0177b13║敕修清規兩序進退云。古知事職滿。鳴椎白眾。告
B19n0103_p0177b14║退歸堂隨眾。初無單寮榻位。　又都監寺云。所在
B19n0103_p0177b15║單寮。勤舊不滿五六人。（忠曰。蓋知事難得其人故退稱勤舊而居獨房者。亦
B19n0103_p0177b16║少也。○知事告退歸堂者。如靈隱都寺。估唱衣物歸錢常住插單僧堂見靈像門土地神。）
B19n0103_p0177b17║此是知事退職。歸單寮者。
B19n0103_p0178a01║備用清規兩班進退云。送舊首座都寺。歸單寮。
B19n0103_p0178a02║此是頭首退職。歸單寮者。
B19n0103_p0178a03║又與蒙堂合看。
B19n0103_p0178a04║人天寶鑑云。無畏久法師。徧歷禪會。嘗入徑山
B19n0103_p0178a05║佛日之室。出世清修。學者雲集。師患後生單寮
B19n0103_p0178a06║縱恣。闢屋為眾堂。淨几明窻。蒲褥禪板。洒然有
B19n0103_p0178a07║古叢社之風。（法久法師天台宗。佛祖統紀為慧覺玉法師法嗣。）
B19n0103_p0178a08║此教家有單寮稱也。
B19n0103_p0178a09║
B19n0103_p0178a10║●蒙堂
B19n0103_p0178a11║敕修清規聖節云。集眾坐堂。西堂勤舊蒙堂諸寮。
B19n0103_p0178a12║竝外堂坐。
B19n0103_p0178a13║蒙堂名。基于大覺故事（見殿堂門蒙堂）。後來。兩序退職
B19n0103_p0178a14║者居之。
B19n0103_p0178a15║敕修清規都監寺云。監寺非三次。不歸蒙堂。
B19n0103_p0178a16║舊說曰。三度充都寺者得退歸單寮。此謂單寮。
B19n0103_p0178a17║三度充監寺者。得退歸蒙堂。此謂蒙堂。
B19n0103_p0178b01║忠曰。都寺退職居單寮者。稱單寮眾。監寺已下
B19n0103_p0178b02║知事退職。居蒙堂者。稱蒙堂眾。今按後堂已下
B19n0103_p0178b03║頭首退職者。亦須居蒙堂。得稱蒙堂。證如次引。
B19n0103_p0178b04║敕修清規。兩序進退云。各喝云。大眾送舊首座都
B19n0103_p0178b05║寺歸寮。鳴鐘送賀畢各喝云。兩班勤舊。送以次舊
B19n0103_p0178b06║頭首知事。歸蒙堂前資。
B19n0103_p0178b07║忠曰。首座前已送畢。可知以次舊頭首者。後堂
B19n0103_p0178b08║已下而歸蒙堂也。又都寺前已送畢。可知以次
B19n0103_p0178b09║舊知事者。副寺已下。而歸前資也（監寺歸蒙堂）。
B19n0103_p0178b10║舊說曰。都寺是大蒙堂。而居後堂上。
B19n0103_p0178b11║敕修清規出圖帳云。除單寮西堂。首座勤舊。排板
B19n0103_p0178b12║頭外。其餘竝依戒臘。舊以送蒙堂者。排副鉢。後因
B19n0103_p0178b13║爭競不排。
B19n0103_p0178b14║忠曰。舊時。則以蒙堂眾。排於單寮西堂首座勤
B19n0103_p0178b15║舊之傍。此為副鉢位。後為其生爭競。終停不排
B19n0103_p0178b16║之。余謂。既以蒙堂。排板頭傍。則可知蒙堂位。卑
B19n0103_p0178b17║於單寮西堂首座勤舊矣。
B19n0103_p0179a01║古林茂和尚拾遺錄。送林藏主入虎丘蒙堂。頌
B19n0103_p0179a02║云。一氣轉得大藏教。衲僧覷著眼睛枯。中峯故
B19n0103_p0179a03║是口門窄。虎阜不妨牙齒踈。放去乾坤千句有。
B19n0103_p0179a04║收來佛祖一毫無。飜身百草頭邊看。大地從教
B19n0103_p0179a05║似燄爐。
B19n0103_p0179a06║義堂信和尚錄壽天錫真贊敘云。天錫壽公。外
B19n0103_p0179a07║柔而內剛。言雅而行端。禪苑之職。自侍局至后
B19n0103_p0179a08║板。率以序遷。雖居蒙堂。戶外之屨已滿矣。
B19n0103_p0179a09║
B19n0103_p0179a10║●蒙堂寮主
B19n0103_p0179a11║主蒙堂者。曰蒙堂寮主。
B19n0103_p0179a12║敕修清規入寮出寮茶云。入蒙堂者。白寮主掛點
B19n0103_p0179a13║茶牌。
B19n0103_p0179a14║
B19n0103_p0179a15║●前資
B19n0103_p0179a16║敕修清規尊宿遷化祭次。江湖次有前資。
B19n0103_p0179a17║又都監寺云。副寺以下。非歷三次。不歸前資。
B19n0103_p0179b01║普燈錄淨慈混源曇密禪師章云。之泉南教忠求
B19n0103_p0179b02║决於晦菴俾悅眾。會解事歸前資。
B19n0103_p0179b03║物初賸語。代淨慈前資。祭北磵文云。服勤眾事。隨
B19n0103_p0179b04║職所操。解職寧居。錄茲微勞。獲依我師。優存吾曹。
B19n0103_p0179b05║春風和氣。以相薰陶。有過則飭。有美則褒。
B19n0103_p0179b06║忠曰。以敕修清規及物初所言。推之。副寺以下
B19n0103_p0179b07║東序職。勤歷三次。而退休者。為前資也。葢謂前
B19n0103_p0179b08║之資助事務者也。若副寺已上都寺。勤而歷三
B19n0103_p0179b09║次者。為勤舊。居單寮矣。監寺勤而歷三次者。居
B19n0103_p0179b10║蒙堂耳矣。
B19n0103_p0179b11║敕修清規兩序進退。送舊首座都寺。次送以次舊
B19n0103_p0179b12║頭首知事。歸蒙堂前資（詳蒙堂處）。
B19n0103_p0179b13║忠曰。前已送都寺畢。可知以次舊知事者。副寺
B19n0103_p0179b14║已下。而歸前資也（監寺歸蒙堂）。
B19n0103_p0179b15║備用清規云。浙翁退知客後。鞱晦前資十七年。
B19n0103_p0179b16║舊說曰。或見備用語。妄謂。前資。但是知客已下
B19n0103_p0179b17║退職者。訛矣。
B19n0103_p0180a01║忠曰。東序歸前資。如前辨。然知客班西序。今見
B19n0103_p0180a02║備用所言。西序亦歸前資也。
B19n0103_p0180a03║
B19n0103_p0180a04║●久住
B19n0103_p0180a05║雲門偃禪師錄云。示眾云。儞等諸人。每日上來下
B19n0103_p0180a06║去問訊。即不無若過水時。將什麼過。有久住僧。對
B19n0103_p0180a07║云。步。師深喜之。　又云。問新到。甚處過夏。云雲蓋
B19n0103_p0180a08║師云。多少人。僧云七十人。師云儞為什麼不在數。
B19n0103_p0180a09║代云恐久住瞋。
B19n0103_p0180a10║玄沙備禪師廣錄云。師見三人新到。打鼓三下。却
B19n0103_p0180a11║歸方丈。僧具威儀了。却去打皷三下。却歸堂內。久
B19n0103_p0180a12║住來。白師云。新到。輕欺和尚法席（云云）。
B19n0103_p0180a13║
B19n0103_p0180a14║●舊住
B19n0103_p0180a15║久住。又作舊住。
B19n0103_p0180a16║無明性和尚尊相錄。有舊住至上堂。
B19n0103_p0180a17║石溪月和尚報恩錄。有謝首座舊住上堂。
B19n0103_p0180b01║法華經如來神力品云。爾時世尊。於文殊師利
B19n0103_p0180b02║等。無量百千萬億。舊住娑婆世界。菩薩摩訶薩
B19n0103_p0180b03║。（乃至）一切眾前。現大神力。出廣長舌（云云）。
B19n0103_p0180b04║五分律云。若舊住比丘。聞上座客比丘。遊行人
B19n0103_p0180b05║間。當來至此。應修飾房舍。（乃至）應出門迎（云云）。
B19n0103_p0180b06║
B19n0103_p0180b07║●位頭
B19n0103_p0180b08║忠曰。在眾位之最上人。云位頭。葢日本稱呼而已。
B19n0103_p0180b09║敕修清規雖有位頭字。其義別也。
B19n0103_p0180b10║
B19n0103_p0180b11║●主盟
B19n0103_p0180b12║忠曰。禪林主道聚者。呼為主盟。
B19n0103_p0180b13║密菴傑禪師靈隱錄安撫疏云。徑山天目之奇峰。
B19n0103_p0180b14║久尸法席。靈隱錢塘之勝槩。願得主盟。
B19n0103_p0180b15║左傳文七年云。無德何以主盟。　襄九年云。非禮
B19n0103_p0180b16║何以主盟。　昭十三年云。晉禮主盟。
B19n0103_p0180b17║羣玉韻府云。凡盟割牲。以玉敦承血。諸侯共歃血。
B19n0103_p0181a01║主盟者。執牛耳。掘坎埋牲。加載書堙之言。背盟者。
B19n0103_p0181a02║如此牛也。　又云。禮記疏割牲左耳。盛以朱盤玉
B19n0103_p0181a03║敦。用血為盟書。乃歃之。
B19n0103_p0181a04║忠曰。禪林主盟名義。準擬世典。
B19n0103_p0181a05║
B19n0103_p0181a06║●善知識
B19n0103_p0181a07║忠曰。或稱師家。或稱道友。或師家呼學者。皆為善
B19n0103_p0181a08║知識。知識者。友之義。謂知識其面也。非博知博識
B19n0103_p0181a09║之謂也。維摩經什法師註云。眾生利鈍有五品。第
B19n0103_p0181a10║一但見他無常。其心便悟。第二見知識無常。其心
B19n0103_p0181a11║乃悟（云云）。正法念處經云。諸凡夫。若見知識。若見
B19n0103_p0181a12║婦女。心則生貪。僧祇律云。阿難有一知識檀越家。
B19n0103_p0181a13║合門疫病死盡（止此）。毘奈耶雜事云。火生長者。與諸
B19n0103_p0181a14║親朋友知識共辭別（止此）。皆謂友也。輔行釋善知識
B19n0103_p0181a15║引大經云。佛告大眾。菩提近因。莫過善友（止此）。善知
B19n0103_p0181a16║識。即是善友。可知也。
B19n0103_p0181a17║傳燈錄長沙景岑禪師章云。僧皓月問。天下善知
B19n0103_p0181b01║識證三德涅槃未。師曰。大德。問果上涅槃。因中涅
B19n0103_p0181b02║槃。曰問果上涅槃。師曰。天下善知識未證。曰為什
B19n0103_p0181b03║麼未證。師曰。功未齊於諸聖。曰功未齊聖。何為善
B19n0103_p0181b04║知識。師曰。明見佛性。亦得名為善知識。
B19n0103_p0181b05║碧巖錄云。大凡宗師。須與人抽釘㧞楔。去粘解縛。
B19n0103_p0181b06║方謂之善知識。
B19n0103_p0181b07║僧寶傳玄沙備禪師傳云。夫為人師匠。大不容易。
B19n0103_p0181b08║須是善知識始得。
B19n0103_p0181b09║聯燈會要洞山初禪師示眾云。夫善知識者。驅耕
B19n0103_p0181b10║夫之牛。奪飢人之食。方名善知識。即今天下。那箇
B19n0103_p0181b11║是真善知識。諸人參得幾箇善知識來。也。不是等
B19n0103_p0181b12║閒。直須是參教徹。覰教透。千聖莫能證明。方顯丈
B19n0103_p0181b13║夫兒。
B19n0103_p0181b14║忠曰。已上稱師家者。
B19n0103_p0181b15║法寶壇經云。大師告眾曰。善知識。菩提自性。本來
B19n0103_p0181b16║清淨。但用此心。直了成佛善知識。且聽慧能行由
B19n0103_p0181b17║得法事意（云云）。
B19n0103_p0182a01║忠曰。此即師家。謙呼學者。為道友也。
B19n0103_p0182a02║法華經云。善知識者。是大因緣。
B19n0103_p0182a03║摩訶般若經云。云何菩薩。親近善知識。佛言。能教
B19n0103_p0182a04║人入薩婆若中住。如是善知識親近諮受。恭敬供
B19n0103_p0182a05║養。是名親近善知識。
B19n0103_p0182a06║釋氏要覽云。摩訶般若經云。能說空無相無作。無
B19n0103_p0182a07║生無滅法。及一切種智。令人心入歡喜信樂。是名
B19n0103_p0182a08║善知識。華首經云。有四法。是善知識。一能令人入
B19n0103_p0182a09║善法中。二能障礙諸不善法。三能令人住於正法。
B19n0103_p0182a10║四常能隨順教化。瑜伽論云。善知識。具十功德。一
B19n0103_p0182a11║調伏。二寂靜。三惑除。四德增。五有勇。六經富。七覺
B19n0103_p0182a12║真。八善說。九悲深。十離退。且初調伏者。謂與戒相
B19n0103_p0182a13║應。由根調故。寂靜者定相應。由內攝故。惑除者。信
B19n0103_p0182a14║念以慧相應。煩惱斷故。德增者。戒定慧具不缺減
B19n0103_p0182a15║故。有勇者。利益他時。不疲倦。故經富者。多聞故。覺
B19n0103_p0182a16║真者。了實義故。善說者。不顛倒故。悲深者。絕希望
B19n0103_p0182a17║故。離退者。於一切時恭敬故。
B19n0103_p0182b01║涅槃經云。阿難比丘說半梵行。名善知識我言。不
B19n0103_p0182b02║爾。具足梵行。乃名善知識。（又第二十三卷。廣說善知識義。）
B19n0103_p0182b03║忠曰。止觀作半因緣全因緣。然半梵行者。值遇
B19n0103_p0182b04║善友。則成己身梵行半分也。全梵行者。啟發己
B19n0103_p0182b05║行。得全備也。
B19n0103_p0182b06║根本說一切有部毗奈耶雜事云。阿難陀言。諸修
B19n0103_p0182b07║行者。由善友力。方能成辦。得善友故。遠離惡友。以
B19n0103_p0182b08║是義故。方知。善友是半梵行。佛言。阿難陀。勿作是
B19n0103_p0182b09║語。善知識者。是半梵行。何以故。善知識者是全梵
B19n0103_p0182b10║行。由此便能離惡知識。不造諸惡。常修眾善。純一
B19n0103_p0182b11║清白。具足圓滿梵行之相。由是因緣。若得善伴。與
B19n0103_p0182b12║其同住。乃至涅槃。事無不辨。故名全梵行（又雜阿含經說）。
B19n0103_p0182b13║
B19n0103_p0182b14║●貧道
B19n0103_p0182b15║忠按。沙門一飜乏道。乏即貧然則貧道本沙門飜
B19n0103_p0182b16║語。而世不省何也。乃修道斷生死貧窮之義。
B19n0103_p0182b17║釋氏通鑑。齊世祖武帝紀云。僧鍾初見武帝於乾
B19n0103_p0183a01║和殿。稱貧道。時暢（元暢）獻（法獻）見帝。每稱名而不坐。帝
B19n0103_p0183a02║因問尚書王儉。先輩沙門。見帝王。何所稱。及預坐
B19n0103_p0183a03║否。儉答。東晉時。諸國僧。皆稱貧道而預坐。中代庾
B19n0103_p0183a04║氷桓元。欲使僧盡敬。朝議紛紜。事皆休寢。自宋至
B19n0103_p0183a05║今。多預坐而稱貧道。帝曰。暢獻二僧。道業如此。尚
B19n0103_p0183a06║自稱名况復餘者。挹拜則太甚。稱名亦無嫌。自是
B19n0103_p0183a07║僧稱名於帝王。自獻暢始也。　又梁武帝紀云。上
B19n0103_p0183a08║以寶亮法師。德居時望。每延談說。亮每對上。唯稱
B19n0103_p0183a09║貧道。
B19n0103_p0183a10║僧史略云。此方對王者。漢魏兩晉或稱名。或曰我。
B19n0103_p0183a11║或曰貧道。故法曠上書於晉簡文稱貧道。支遁上
B19n0103_p0183a12║書乞歸剡亦稱貧道。道安諫苻堅。自稱貧道。呼堅
B19n0103_p0183a13║為檀越。于時未為定式。
B19n0103_p0183a14║避暑錄話云。晉宋間。佛學初行。其徒猶未有僧稱。
B19n0103_p0183a15║通曰道人。貧道亦是當時儀制。定以自名之辭。不
B19n0103_p0183a16║得不稱者。疑示尊禮。許其不名云耳。今乃反以名
B19n0103_p0183a17║相呼。而不諱。葢自唐已然。而貧道之言。廢矣。
B19n0103_p0183b01║百論胡吉藏疏云。沙門者云乏道。亦云息心。乏道
B19n0103_p0183b02║者。以道斷於貧乏也。
B19n0103_p0183b03║飜譯名義集云。沙門。或云具名沙門那。此云乏
B19n0103_p0183b04║道。以為良福田故。能斷眾生饉乏。以修八正道。
B19n0103_p0183b05║故。能斷一切邪道故。　又云。世言。沙門名乏那
B19n0103_p0183b06║者名道。如是道者。斷一切乏。斷一切邪道。以是
B19n0103_p0183b07║義故。名八正道。為沙門那。從是道中。獲得果故。
B19n0103_p0183b08║名沙門果。
B19n0103_p0183b09║忠曰。沙門那見寶積。　寶積經善住意天子會
B19n0103_p0183b10║云。大士所言。沙門那者。義何謂也。文殊師利言。
B19n0103_p0183b11║天子。若非沙門。非婆羅門。是則名為真沙門。
B19n0103_p0183b12║世說云。支道林。常養數匹馬。或言。道人畜馬不
B19n0103_p0183b13║韻。支曰。貧道重其神駿。
B19n0103_p0183b14║釋氏通鑑云。唐代宗召忠國師。驗大白山人。忠
B19n0103_p0183b15║云。算三七。是多少。曰國師玩弟子。三七豈非二
B19n0103_p0183b16║十一。忠云。却是山人弄貧道。三七是十。何謂二
B19n0103_p0183b17║十一。
B19n0103_p0184a01║忠曰。唐時。廢貧道稱者。言對王者耳。如於士
B19n0103_p0184a02║庶。則今古何妨焉。
B19n0103_p0184a03║
B19n0103_p0184a04║●道舊
B19n0103_p0184a05║忠曰。道舊謂道友也。以道相交。故言道。舊舊識也。
B19n0103_p0184a06║舊說。西序頭首。退職者曰道舊。猶如東序退職
B19n0103_p0184a07║曰勤舊也。葢頭首在僧堂。專辦道。故言道。已退
B19n0103_p0184a08║職故言舊。
B19n0103_p0184a09║忠曰。此杜撰說。如西序退職者。亦名勤舊。前
B19n0103_p0184a10║勤舊處已辨。
B19n0103_p0184a11║忠曰。敕修清規。不多言道舊。只頭首就僧堂點茶
B19n0103_p0184a12║榜式云。鄉曲道舊禪師。又病僧念誦云。凡有病僧。
B19n0103_p0184a13║鄉人道舊對病者榻前。排列香燭佛像念誦（止此）。詳
B19n0103_p0184a14║味此語。只是道友也。
B19n0103_p0184a15║大慧果和尚。示蘇知縣法語云。蘇明甫妙喜與渠
B19n0103_p0184a16║廼翁三十年道舊。
B19n0103_p0184a17║斷橋倫禪師行狀云。問道舊藏密趙公曰。似地擎
B19n0103_p0184b01║山不知山之孤峻。如石銜玉不知玉之無瑕。公曰
B19n0103_p0184b02║自己。師云。自己聻公於言下有省。
B19n0103_p0184b03║此皆在俗曰道舊。非西序退職明矣。
B19n0103_p0184b04║
B19n0103_p0184b05║●山主
B19n0103_p0184b06║傳燈錄有撫州龍濟山主紹修禪師（嗣羅漢琛）。又稱修
B19n0103_p0184b07║山主。
B19n0103_p0184b08║廣燈錄有杭州南山資國。圓進山主（嗣崇壽稠）。
B19n0103_p0184b09║續傳燈。有衡州茶陵縣郁山主（嗣楊岐會　五燈會元。為未詳法嗣）。
B19n0103_p0184b10║明極俊禪師語要。有堪翁本忍山主。
B19n0103_p0184b11║
B19n0103_p0184b12║●靜主
B19n0103_p0184b13║黃檗清規云。本山住持與各院靜主。既同宗派。
B19n0103_p0184b14║
B19n0103_p0184b15║●老宿
B19n0103_p0184b16║敕修清規。尊宿遷化。祭次。勤舊之外。有老宿。次前
B19n0103_p0184b17║資。
B19n0103_p0185a01║臨濟錄云。有一老宿。參師。未曾人事。便問。禮拜即
B19n0103_p0185a02║是。不禮拜即是（云云）。
B19n0103_p0185a03║
B19n0103_p0185a04║●受業師
B19n0103_p0185a05║忠曰。得度受教之師名受業師。又曰親教師（又見和尚）。
B19n0103_p0185a06║釋氏要覽云。律云。師有二種。一親教師。即是依之
B19n0103_p0185a07║出家。授經剃髮之者。毘柰耶亦云親教。二依止師。
B19n0103_p0185a08║即是依之稟受三藏學者（但是依學一切事業乃至一日。皆得稱師）。
B19n0103_p0185a09║　又云毘柰耶云。鄔波陀耶。此云親教。由能教離出
B19n0103_p0185a10║世業故。稱受業和尚。
B19n0103_p0185a11║古靈神讚。大中寺受業。見于區界門。受業院。
B19n0103_p0185a12║史記孟子傳云孟軻受業子思之門人。
B19n0103_p0185a13║
B19n0103_p0185a14║●依止師
B19n0103_p0185a15║忠曰。依隨住止於諸方名德座下。仰為受學參禪
B19n0103_p0185a16║之師者。是名依止師（又見受業師處）。
B19n0103_p0185a17║五分律云。佛言。有五種阿闍梨。始度受沙彌戒。是
B19n0103_p0185b01║名出家阿闍梨。授具足戒時。教威儀法。是名教授
B19n0103_p0185b02║阿闍梨。授具足戒時。為作羯磨。是名羯磨阿闍梨。
B19n0103_p0185b03║就授經乃至一日誦。是名授經阿闍梨。乃至依止
B19n0103_p0185b04║住一宿。是名依止阿闍梨。
B19n0103_p0185b05║羯磨阿闍梨。四分律名受戒阿闍梨。
B19n0103_p0185b06║
B19n0103_p0185b07║●大師祖
B19n0103_p0185b08║忠曰。師祖之師。稱大師祖。
B19n0103_p0185b09║應菴華禪師。蔣山錄上堂云。頃在虎丘。聞先師舉
B19n0103_p0185b10║佛眼叔祖。初作無為軍化士。因道中著攧。有箇省
B19n0103_p0185b11║處。歸來舉似師祖。後令充知客。因夜坐撥火。忽然
B19n0103_p0185b12║猛省。雖然如是。每至入室。未能深入閫奧。從容請
B19n0103_p0185b13║益。太師祖云。我為儞說箇喻子。正如一人牽一頭
B19n0103_p0185b14║牛。從窻櫺中過。兩角四蹄。悉皆過了。唯尾巴過不
B19n0103_p0185b15║得。
B19n0103_p0185b16║忠曰。是應菴。於五祖演。稱太師祖。
B19n0103_p0185b17║元叟端禪師錄。跋張紫巖墨蹟云。紫巖張魏公。為
B19n0103_p0186a01║宋南渡第一人物。其宣撫四川。時圓悟大師祖。嘗
B19n0103_p0186a02║把其手囑曰。杲首座真得法髓。苟不出。無支臨濟
B19n0103_p0186a03║宗者。叮嚀再三。至於忍泣。故公造朝。首以徑山。奏
B19n0103_p0186a04║請大慧師祖。出世。
B19n0103_p0186a05║忠曰。是元叟。於圓悟。稱大師祖。
B19n0103_p0186a06║
B19n0103_p0186a07║●師祖
B19n0103_p0186a08║忠曰。師之師。稱師祖（見大師祖處）。
B19n0103_p0186a09║閑極雲公（嗣虗堂愚）撰虗堂愚和尚行狀中云。運菴師
B19n0103_p0186a10║祖。謝事真之天寧。
B19n0103_p0186a11║又有大師祖。稱為師祖者。　禪林寶訓云。演祖曰。
B19n0103_p0186a12║山門執事。知因識果。若師翁。輔慈明師祖乎。
B19n0103_p0186a13║忠曰。是五祖演。於慈明稱師祖。於楊岐稱師翁。
B19n0103_p0186a14║
B19n0103_p0186a15║●師翁
B19n0103_p0186a16║忠曰師之師。又稱師翁。見師祖處。
B19n0103_p0186a17║●叔祖
B19n0103_p0186b01║忠曰。師翁之兄弟。稱叔祖。應菴於佛眼稱之（見大師祖
B19n0103_p0186b02║處）。
B19n0103_p0186b03║
B19n0103_p0186b04║●法叔
B19n0103_p0186b05║忠曰。師之兄弟。稱法叔。
B19n0103_p0186b06║應菴華禪師蔣山錄。徑山大慧禪師至上堂云。苟
B19n0103_p0186b07║非法叔老師到來。小姪此生。無因拈出。
B19n0103_p0186b08║
B19n0103_p0186b09║●弟子
B19n0103_p0186b10║維摩經孤山埀裕記云。所以稱弟子者。言弟則顯
B19n0103_p0186b11║師之謙。言子則彰我之敬。謙敬俱陳。故言弟子所
B19n0103_p0186b12║以自稱為弟子。師亦謂之為弟子。故知其名含謙
B19n0103_p0186b13║敬也。
B19n0103_p0186b14║維摩經慧遠義記云。聲聞學在佛後。故名為弟從
B19n0103_p0186b15║佛化生。故復稱子。
B19n0103_p0186b16║維摩經嘉祥（胡吉藏）疏云。問諸聲聞菩薩。皆弟子。何
B19n0103_p0186b17║意。聲聞云弟子。菩薩不稱弟子耶。解云。通例而不
B19n0103_p0187a01║爾者。聲聞親侍佛。形儀如法。故云弟子。菩薩形無
B19n0103_p0187a02║定方。反常合道。如文殊安劍欲刺佛。非弟子之法。
B19n0103_p0187a03║故不得云弟子也。而言弟子者。外書云。夫子視門
B19n0103_p0187a04║人如弟。自處如兄。弟子親夫子如父。自處如子。師
B19n0103_p0187a05║資合舉。故云弟子。佛法即通。眾生親佛如父。自處
B19n0103_p0187a06║為子。佛亦視眾生如子。自處為父。故云。吾世間之
B19n0103_p0187a07║父。眾生皆是吾子。前悟為兄。後悟為弟。故云弟子
B19n0103_p0187a08║也。
B19n0103_p0187a09║
B19n0103_p0187a10║●小師
B19n0103_p0187a11║忠曰。弟子曰小師。師葢僧通稱。如師僧之師也。
B19n0103_p0187a12║舊說曰。小於師。故云小師。減師半德也。（忠曰。非也。）
B19n0103_p0187a13║敕修清規嗣法師忌云。小師師孫。不可同席。　又
B19n0103_p0187a14║尊宿遷化祭次。有小師。
B19n0103_p0187a15║馬祖道一禪師錄云。有小師耽源。行脚回（云云）。
B19n0103_p0187a16║臨濟玄禪師錄云。嗣法小師慧然。
B19n0103_p0187a17║大慧普說云。時有因佛鑒。是老杲和尚小師。
B19n0103_p0187b01║聯燈會要。歸宗常禪師章云。師因小師大愚辭。師
B19n0103_p0187b02║問。甚處去。云諸方學五味禪去（云云）。
B19n0103_p0187b03║釋氏要覽云。寄歸傳云。鐸曷攞。唐言小師（受戒十夏
B19n0103_p0187b04║已前。西天皆稱小師）。毗柰耶云。難陀比丘。呼十七眾比丘。
B19n0103_p0187b05║為小師（此蓋輕呼之也）。亦通沙門之謙稱也。昔高僧名
B19n0103_p0187b06║僧導。為沙彌時。叡法師。見而異之。問曰。君於佛
B19n0103_p0187b07║法。且欲何為。導對曰。願為法師作都講。叡語曰。
B19n0103_p0187b08║君當為萬人法主。豈可對揚小師乎。
B19n0103_p0187b09║
B19n0103_p0187b10║●師孫
B19n0103_p0187b11║弟子之弟子。稱師孫。
B19n0103_p0187b12║敕修清規尊宿遷化祭次。有師孫（又見小師處）。
B19n0103_p0187b13║
B19n0103_p0187b14║●法眷
B19n0103_p0187b15║法中眷屬曰法眷。或同辦道者。總名法眷。如敕修
B19n0103_p0187b16║清規亡僧入塔。云鄉曲法眷。同收骨是也。
B19n0103_p0187b17║敕修清規尊宿遷化祭次。鄉人次有法眷。　又遊
B19n0103_p0188a01║方參請云。侍者詳詢來由。或鄉人。法眷。辦事。分明。
B19n0103_p0188a02║忠曰。詳問住持人。同鄉人否。住持人法眷否也。
B19n0103_p0188a03║
B19n0103_p0188a04║●法兄
B19n0103_p0188a05║忠曰。受業於師。先於己者。喚之為法兄。此文字又
B19n0103_p0188a06║在佛經。
B19n0103_p0188a07║大集經云。寶女。語無畏言。法兄。如來出世。不可思
B19n0103_p0188a08║議（止此）。已下文。累稱法兄。葢同是釋迦世尊之弟子。
B19n0103_p0188a09║故稱也。
B19n0103_p0188a10║
B19n0103_p0188a11║●度弟
B19n0103_p0188a12║日工集云。慧珙童子。即絕海度弟也。
B19n0103_p0188a13║又見區界門度弟院處。
B19n0103_p0188a14║
B19n0103_p0188a15║●同門
B19n0103_p0188a16║忠曰。法之兄弟。言同門。或泛稱法眷。言同門。
B19n0103_p0188a17║敕修清規云。法眷尊長。同門兄弟（見于兄弟處）。
B19n0103_p0188b01║大光明藏關南道吾章云。同門有漳州羅漢和尚。
B19n0103_p0188b02║忠曰。羅漢道吾。同嗣關南道常。
B19n0103_p0188b03║白虎通云。禮記曰。同門曰朋。同志曰友。
B19n0103_p0188b04║忠曰。天中記同門曰朋。引公羊。按公羊傳朋友
B19n0103_p0188b05║相衛註。有此語。非傳本文。用禮記可也。
B19n0103_p0188b06║
B19n0103_p0188b07║●兄弟
B19n0103_p0188b08║忠曰。自少壯居叢林。諳熟清規者。曰山中兄弟。便
B19n0103_p0188b09║反晚達之人。
B19n0103_p0188b10║或作品麗者無㨿。又作之說曰。義滿公臨相國
B19n0103_p0188b11║寺日。無位者。不得充供過。乃以沙彌喝食。權授
B19n0103_p0188b12║五品。而充之。故言品麗也。此說益無根據。又不
B19n0103_p0188b13║得字義。
B19n0103_p0188b14║敕修清規舊解云。藏主當兄弟人轉之。然昔竺仙
B19n0103_p0188b15║和尚。特自書記。轉于藏主。葢時無兄弟人故（書記非兄
B19n0103_p0188b16║弟之職也）。　又解名勝云。名勝者。非常人之稱。如大方
B19n0103_p0188b17║兄弟者。
B19n0103_p0189a01║敕修清規。嗣法師忌云。諷經罷。備湯果。如有法眷
B19n0103_p0189a02║尊長。同門兄弟。皆當請之。
B19n0103_p0189a03║叢林盛事云。宏智禪師。一笠過東浙。抵天童。及歸
B19n0103_p0189a04║旦過。雖不言名字。而兄弟已有識者曰。此乃長蘆
B19n0103_p0189a05║長老也。主事即申使府。使喜。出帖差官。至旦過。請
B19n0103_p0189a06║之。師堅不肯。乃被旦過兄弟。硬舁歸方丈。　又云。
B19n0103_p0189a07║柏堂雅禪師。兄弟。多歸之（見座元處）。
B19n0103_p0189a08║已上兄弟。有一類人也。
B19n0103_p0189a09║增壹阿含經云。佛臨涅槃時。告阿難曰。自今已後。
B19n0103_p0189a10║敕諸比丘。不得輕心相向。大者稱尊。小者稱賢。相
B19n0103_p0189a11║視當如兄弟。
B19n0103_p0189a12║敕修清規告香云。新掛搭兄弟。欲求和尚告香普
B19n0103_p0189a13║說。　又謝掛搭云。出榜報眾云。新歸堂兄弟。來日
B19n0103_p0189a14║粥罷。詣方丈謝掛搭。　解云。兄弟者。修道和合。如
B19n0103_p0189a15║兄如弟。故曰兄弟。
B19n0103_p0189a16║南泉語要云。兄弟。近日禪師太多。覓箇癡鈍人。不
B19n0103_p0189a17║可得。
B19n0103_p0189b01║雪峯存禪師錄云。兄弟。我道。秖三寸。能殺人能活
B19n0103_p0189b02║人。
B19n0103_p0189b03║癡絕冲禪師錄。金山普說云。如今兄弟。志願不堅。
B19n0103_p0189b04║力量不大。
B19n0103_p0189b05║虗堂愚和尚徑山錄云。兄弟家。還有東去西去底。
B19n0103_p0189b06║已上呼大眾為兄弟。
B19n0103_p0189b07║大慧普說。禮侍者斷七普說云。可惜遮兄弟。方始
B19n0103_p0189b08║於竹篦子話。有箇發明處。
B19n0103_p0189b09║此呼一箇人。為兄弟。
B19n0103_p0189b10║左傳襄三年云。寡君。願與一二兄弟相見。　林
B19n0103_p0189b11║堯叟註。列國之君。相謂兄弟。言晉國。願與列國
B19n0103_p0189b12║之君相見。
B19n0103_p0189b13║
B19n0103_p0189b14║●門派
B19n0103_p0189b15║忠曰。宗派同門者。
B19n0103_p0189b16║清拙澄禪師錄。示訥侍者法語云。吾觀此方學者。
B19n0103_p0189b17║不得其正者。以其局於門派。為學之士。唯守其家
B19n0103_p0190a01║傳之業。不能廣入作家爐鞴。
B19n0103_p0190a02║
B19n0103_p0190a03║●同行
B19n0103_p0190a04║忠曰。結友徧歷者。相謂為同行。
B19n0103_p0190a05║楊岐會和尚錄云。一日三人新到。師問。三人同行
B19n0103_p0190a06║必有一智。提起坐具云。參頭上座。喚者箇作什麼。
B19n0103_p0190a07║僧云坐具。師云。真箇那。僧云是。師云。喚作什麼。僧
B19n0103_p0190a08║云坐具。師顧左右云。參頭却具眼（云云）。
B19n0103_p0190a09║正宗賛真淨文禪師傳云。師遊方時。與二僧偕行。
B19n0103_p0190a10║至谷隱薛大頭處。問三人同行。必有一智。如何是
B19n0103_p0190a11║一智。二僧無語。師立下肩。應聲便喝。薛舉拳作相
B19n0103_p0190a12║撲勢師云。不勞再勘。薛拽杖趁出。
B19n0103_p0190a13║
B19n0103_p0190a14║●平交
B19n0103_p0190a15║敕修清規。迎待尊宿云。若諸山平交。斟酌中禮。可
B19n0103_p0190a16║也。
B19n0103_p0190a17║忠曰。平交者。同位等輩也。謂道德位年。皆與我
B19n0103_p0190b01║齋等也。
B19n0103_p0190b02║
B19n0103_p0190b03║●社中
B19n0103_p0190b04║忠曰。凡結眾。講磨道學者。曰社中。
B19n0103_p0190b05║北磵簡和尚行狀云。社中飽參。碩望。忘年與交。
B19n0103_p0190b06║石城遺寶。虗堂愚和尚虎丘十詠題云。虎丘十詠。
B19n0103_p0190b07║奉呈社中龍象。幸笑覽。
B19n0103_p0190b08║
B19n0103_p0190b09║●鄉人
B19n0103_p0190b10║敕修清規。議舉住持云。為勤舊知事者。不可以鄉
B19n0103_p0190b11║人法眷。阿黨傳會。　又遊方參請。掛搭規云。侍者
B19n0103_p0190b12║詳詢來由。或鄉人。法眷。辦事。分明。
B19n0103_p0190b13║又敕修清規。開山歷代祖忌云。或鄉人。或江湖。舉
B19n0103_p0190b14║呪。　又尊宿遷化孝服云。勤舊辨事。鄉人法眷。諸
B19n0103_p0190b15║山。生絹腰帛。　又亡僧大夜念誦云。江湖道舊。鄉
B19n0103_p0190b16║人法眷。次第設祭。
B19n0103_p0190b17║或解遷化章。鄉人曰。此有二解。一與遷化尊宿。
B19n0103_p0191a01║同生緣鄉里人。二尊宿取滅處。鄉里人。亡僧章
B19n0103_p0191a02║鄉人例解。
B19n0103_p0191a03║忠曰。以議舉住持。參請掛搭中。鄉人語。觀之。
B19n0103_p0191a04║初同生緣鄉里之義。是也。
B19n0103_p0191a05║雪竇顯禪師錄云。問僧。近離甚處。僧云溫州。師云
B19n0103_p0191a06║還識永嘉大師麼。僧云。是鄉人。師云。與儞隔海。僧
B19n0103_p0191a07║云。酌然（云云）。　又云。師在大龍。為知客。李殿院到山。
B19n0103_p0191a08║茶話次。問師。知客是長老鄉人。師云不敢。院云。且
B19n0103_p0191a09║在者裏。不得亂走。師云。本為行脚。院云。行脚為甚
B19n0103_p0191a10║事。師云。看亂走底。院微笑。（聯燈大龍作大溈）
B19n0103_p0191a11║死心新禪師錄。小參云。便被世間情愛。纏縛得來。
B19n0103_p0191a12║七顛八倒。江南人護江南人。廣南人護廣南人。淮
B19n0103_p0191a13║南人護淮南人。向北人護向北人。湖南人護湖南
B19n0103_p0191a14║人福建人護福建人。川僧護川僧浙僧護浙僧。道
B19n0103_p0191a15║我鄉人住院。我去贊佐他。一　有箇不周全。飜作
B19n0103_p0191a16║是非。到處說。（周全。普燈作周旋。）
B19n0103_p0191a17║
B19n0103_p0191b01║
B19n0103_p0191b02║●鄉頭
B19n0103_p0191b03║忠曰。諸鄉人中。為其首者。曰鄉頭。
B19n0103_p0191b04║雪巖欽禪師錄告香普說云。諸路鄉頭。力到侍者
B19n0103_p0191b05║寮。陳請。
B19n0103_p0191b06║忠曰。諸路鄉頭者。葢大眾十百。每路數人。其各
B19n0103_p0191b07║數人中。揀老成有德者。以為之首名為鄉頭。已
B19n0103_p0191b08║每路有鄉頭。此為諸路鄉頭也。
B19n0103_p0191b09║幻住清規津送云鄉頭出龕前燒香。鄉末舉經。
B19n0103_p0191b10║
B19n0103_p0191b11║●鄉長
B19n0103_p0191b12║鄉頭。亦曰鄉長
B19n0103_p0191b13║敕修清規亡僧云。鄉人舉呪。鄉長出燒香。
B19n0103_p0191b14║
B19n0103_p0191b15║●鄉末
B19n0103_p0191b16║鄉人之末位者（見于鄉頭）。
B19n0103_p0191b17║●新到
B19n0103_p0192a01║忠曰。新到某寺掛搭。謂之新到僧。
B19n0103_p0192a02║敕修清規遊方參請云。新到相看。住持當居中位。
B19n0103_p0192a03║令其插香展禮。
B19n0103_p0192a04║
B19n0103_p0192a05║●暫到
B19n0103_p0192a06║忠曰。暫時到某寺。當不久而去。故曰暫到僧。
B19n0103_p0192a07║敕修清規聖節云。堂僧堂司給由。暫到客司給由。
B19n0103_p0192a08║又遊方參請云。參頭領眾。白云。暫到相看。
B19n0103_p0192a09║
B19n0103_p0192a10║●新戒
B19n0103_p0192a11║忠曰。沙彌新受戒。故稱新戒。
B19n0103_p0192a12║敕修清規新戒參堂云。得度受沙彌戒已。覆住持。
B19n0103_p0192a13║於何日參堂。（乃至）新戒參頭。領眾入堂。聖僧前。列問
B19n0103_p0192a14║訊。
B19n0103_p0192a15║忠曰。如有新戒數人。其初得度者。為參頭。
B19n0103_p0192a16║
B19n0103_p0192a17║●恩度
B19n0103_p0192b01║忠曰。葢特恩賜度者。為恩度。
B19n0103_p0192b02║張無盡。東林善法堂記云。以弼恩度。而為上首。
B19n0103_p0192b03║
B19n0103_p0192b04║●座主
B19n0103_p0192b05║忠曰。禪家凡稱教者。為座主。
B19n0103_p0192b06║馬祖一禪師錄云。有講僧來。問曰。未審禪宗。傳持
B19n0103_p0192b07║何法。師却問。座主傳持何法。主曰。忝講得經論二
B19n0103_p0192b08║十餘本。師曰。莫是師子兒否。主曰不敢。師作噓噓
B19n0103_p0192b09║聲（云云）。
B19n0103_p0192b10║釋氏要覽曰。摭言曰。有司謂之座主。今釋氏取學
B19n0103_p0192b11║解。優贍穎㧞者。名座主。謂一座之主。古高僧。呼講
B19n0103_p0192b12║者為高座。或是高座之主。
B19n0103_p0192b13║
B19n0103_p0192b14║●大眾
B19n0103_p0192b15║忠曰。大眾者。謂多眾也。
B19n0103_p0192b16║舊說曰。疏家謂。眾者。四人非一。崇成眾法。梵言僧
B19n0103_p0192b17║伽耶。和合義。非四人則不成和合義故。記家。謂三
B19n0103_p0193a01║人曰眾。眾字從三人故（泉涌寺。南山為疏家大智為記家）。
B19n0103_p0193a02║國語周語曰。獸三為羣。人三為眾。女三為粲。
B19n0103_p0193a03║善見毗婆沙律云。眾者。如律文說。三人名眾。從此
B19n0103_p0193a04║以上名為僧。
B19n0103_p0193a05║淨名疏云。梵言僧伽。此翻為眾。直一比丘。不名為
B19n0103_p0193a06║眾。眾多共集。名為眾也。律明。四人已上。皆名為眾。
B19n0103_p0193a07║如眾樹共聚。乃名為林。
B19n0103_p0193a08║四分律云。眾者。若四人。若過四人。
B19n0103_p0193a09║十誦律云。佛語諸比丘。清淨同見。四比丘。是名眾
B19n0103_p0193a10║僧。若五比丘。清淨同見。十比丘。二十比丘。清淨同
B19n0103_p0193a11║見。皆名眾僧（畧鈔）。
B19n0103_p0193a12║放光般若經曰。佛告須菩提。大眾者。謂須陀洹。斯
B19n0103_p0193a13║陀含。阿那含。阿羅漢。辟支佛。初發意菩薩摩訶薩。
B19n0103_p0193a14║至阿惟越致地住者。是為大眾之聚。
B19n0103_p0193a15║智度論云。大眾者。除佛。餘一切賢聖。
B19n0103_p0193a16║
B19n0103_p0193a17║●僧
B19n0103_p0193b01║僧伽耶之畧言也。
B19n0103_p0193b02║僧史畧云。若單曰僧。則四人以上。方得稱之。今謂
B19n0103_p0193b03║分稱為僧。理亦無爽。如萬二千五百人為軍。或單
B19n0103_p0193b04║己一人。亦稱軍也。僧亦同之。
B19n0103_p0193b05║行事鈔云。僧者。以和為義。　資持記。僧者。通目七
B19n0103_p0193b06║位。一二三人。雖不秉眾法。亦得名僧。以僧假別成。
B19n0103_p0193b07║從因彰號。和者。有六。戒見利三。名體和。身口意三
B19n0103_p0193b08║名相和。
B19n0103_p0193b09║五分律云。僧者。從四人已上。
B19n0103_p0193b10║毘尼母論云。比丘僧者。一二三人不成僧。四人成
B19n0103_p0193b11║僧。五人僧。十人僧。二十人僧。
B19n0103_p0193b12║
B19n0103_p0193b13║●比丘
B19n0103_p0193b14║釋氏要覽云。梵語云比丘。秦言乞士。謂上於諸佛
B19n0103_p0193b15║乞法。資益慧命。下於施主。乞食。資益色身。　肇法
B19n0103_p0193b16║師云。因果有三名。一名怖魔。即因出家時。魔宮震
B19n0103_p0193b17║動。故至果上。名殺賊（有云。出家者。具正信正因發勇捍心求佛果大菩提誓度
B19n0103_p0194a01║一切眾生真實大心者。方能震動魔宮爾）。二因中名乞士。果上名應供。
B19n0103_p0194a02║三因中名破惡（即持戒名破惡）。至果上名無生。　涅槃經
B19n0103_p0194a03║云。能破煩惱。故名比丘。破我等想。修戒定慧。度三
B19n0103_p0194a04║有四流。安處無畏道。故名比丘。　大莊嚴經云。破
B19n0103_p0194a05║無明藏。故名比丘。　瑜伽論云。比丘者。捨離家法。
B19n0103_p0194a06║趣非家等。具足別解脫律儀眾同分。是其自性。於
B19n0103_p0194a07║其形色。勤精進故。怖畏惡趣。自防守故。攝無損故。
B19n0103_p0194a08║名比丘。　毗婆沙論偈云。手足勿妄犯。節言順所
B19n0103_p0194a09║行。常樂守定意。是名真比丘。　雜阿含經偈云。所
B19n0103_p0194a10║謂比丘者。非但以乞食。受持在家法。是何名比丘。
B19n0103_p0194a11║於功德過惡。俱離修正行。其心無所畏。是則名比
B19n0103_p0194a12║丘。　大威德陁羅尼。有一長者。名選擇。投佛出家
B19n0103_p0194a13║剃髮已。時有尊者婆難陁。喚言長者。選擇答曰。我
B19n0103_p0194a14║今出家。剃髮為比丘。非長者也。時婆難陁語曰。不
B19n0103_p0194a15║但剃髮。名為比丘。乃以偈說云。若斷欲希望。復斷
B19n0103_p0194a16║諸漏盡。諸法無希望。不可說有法。隨順向涅槃。隨
B19n0103_p0194a17║順趣厭離。入信到彼岸。此成為比丘。有四種比丘。
B19n0103_p0194b01║一畢竟到道比丘。謂阿羅漢。二示道比丘。謂三果
B19n0103_p0194b02║聖人。三受道比丘。謂初果向四汙道比丘。謂凡夫
B19n0103_p0194b03║破戒者（凡夫持戒比丘。隨信隨戒法故。必在受道下稱也。問汙道比丘堪為福田否。答大婆
B19n0103_p0194b04║娑論云。汙道比丘。雖破戒而不破見。雖破加行不破意樂信有因果如是正見意樂。九十六種外道
B19n0103_p0194b05║所無。但施主於彼。起正信不生嫌惡自生大福矣）。
B19n0103_p0194b06║智度論云。比丘名乞士。清淨活命故。（乃至）復次比名
B19n0103_p0194b07║破丘名煩惱。能破煩惱。故名比丘。復次出家人。名
B19n0103_p0194b08║比丘。譬如胡漢羗虜。各有名字。復次受戒時。自言。
B19n0103_p0194b09║我是某甲比丘。盡形受持戒故名比丘。復次比名
B19n0103_p0194b10║怖。丘名能。怖魔王及魔人民。當出家剃頭。著染衣
B19n0103_p0194b11║受戒。是時魔怖。何以故怖。魔王言。是人必得入涅
B19n0103_p0194b12║槃。如佛說。有人能剃頭著染衣。一心受戒。是人漸
B19n0103_p0194b13║漸斷結離苦入涅槃。
B19n0103_p0194b14║維摩經註云。肇曰。比丘秦言。或名淨乞食。或名破
B19n0103_p0194b15║煩惱。或名淨持戒。或名能怖魔。天竺一名該此四
B19n0103_p0194b16║義。秦言無一名以譯之。故存義名。焉
B19n0103_p0194b17║忠曰。比丘號。不必局聲聞僧。
B19n0103_p0195a01║馬鳴遺教論云。此修多羅中。每說比丘。者。示現
B19n0103_p0195a02║遠離相故。復示摩訶衍方便道。與二乘共故。又
B19n0103_p0195a03║於四眾。亦同遠離行故。　住法記釋第二義云。
B19n0103_p0195a04║欲明比丘之號。不局聲聞。取其所修。皆受斯目
B19n0103_p0195a05║方顯遺教。普被羣機。
B19n0103_p0195a06║
B19n0103_p0195a07║●尼大師
B19n0103_p0195a08║忠曰。比丘尼稱大師。與徽號賜大師之類。別也。
B19n0103_p0195a09║正宗贊雪峰真覺禪師傳云。師象骨巖接人。後欲
B19n0103_p0195a10║往松山建寺安眾。問大師。借菴基。尼不肯。因與坐
B19n0103_p0195a11║禪。約曰。未滿七日出定者。輸。尼至六日開眼。師遂
B19n0103_p0195a12║奪其基。建寺。
B19n0103_p0195a13║宗門統要續集云。都尉李文和公。臨薨時。膈胃躁
B19n0103_p0195a14║熱。因尼道堅就枕問云。都尉。眾生見劫盡。大火所
B19n0103_p0195a15║燒時。切要照管主人公。尉云。大師與我。煎一服藥。
B19n0103_p0195a16║來。尼無語。尉云。者師姑。藥也不會煎。投枕而去。
B19n0103_p0195a17║忠曰。可作李和文。往往字倒。非也。
B19n0103_p0195b01║大慧杲和尚普說有尼慈明大師請普說。
B19n0103_p0195b02║普燈錄。甘露仲宣禪師法嗣。平江府妙堪尼。慈鑑
B19n0103_p0195b03║大師文照。　又枯木成禪師法嗣。東京妙慧尼。淨
B19n0103_p0195b04║智大師慧光。　又石門易禪師法嗣。遂寧府香山
B19n0103_p0195b05║尼。佛通大師。
B19n0103_p0195b06║雲臥紀談云。東都妙慧尼寺住持。淨智大師慧光
B19n0103_p0195b07║（乃普燈所載者）。
B19n0103_p0195b08║倦遊雜錄云。熙寧中。王禹玉丞相奏。亡妻慶國夫
B19n0103_p0195b09║人鄭氏。臨終遺言。乞度為女真。敕特許披戴。賜名
B19n0103_p0195b10║希真。仍賜紫衣。號冲靜大師。
B19n0103_p0195b11║宋莊綽雞肋編云。京師僧。諱和尚。稱曰大師。尼
B19n0103_p0195b12║諱師姑。呼女和尚。
B19n0103_p0195b13║近有名執弊集者曰。按毘那耶律云。尼女十夏
B19n0103_p0195b14║以上。其徒尊之。為大姉。二十夏以上。其徒尊之
B19n0103_p0195b15║為大師。　　燕南記譚同此。
B19n0103_p0195b16║忠曰。此大妄說。惑後生者也凡律藏有毗奈
B19n0103_p0195b17║耶名者。一一點撿。絕無此語。
B19n0103_p0196a01║
B19n0103_p0196a02║●師姑
B19n0103_p0196a03║尼稱師姑。
B19n0103_p0196a04║傳燈錄五臺智通禪師章云。初在歸宗會下。時忽
B19n0103_p0196a05║一夜巡堂。叫云。我已大悟也。眾駭之。明日歸宗上
B19n0103_p0196a06║堂。集眾問。昨夜大悟底僧出來。師出云。智通。歸宗
B19n0103_p0196a07║云。汝見什麼道理。言大悟。試說似吾看。師對云。師
B19n0103_p0196a08║姑天然是女人作。歸宗默而異之。
B19n0103_p0196a09║宗門統要云。鄭十三娘。年十二歲。時隨師姑。到大
B19n0103_p0196a10║溈。纔禮拜起。溈便問。這箇師姑甚麼處住。姑云。南
B19n0103_p0196a11║臺江邊住。溈便喝出。又問背後老婆。甚處住。十三
B19n0103_p0196a12║娘放身。近前叉手立。溈再問。娘云。早箇呈似和尚
B19n0103_p0196a13║了也。溈云去。
B19n0103_p0196a14║
B19n0103_p0196a15║●道人
B19n0103_p0196a16║尼稱道人。
B19n0103_p0196a17║雲臥紀談云。無際道人。乃張侍郎淵道之女。超宗
B19n0103_p0196b01║道人。乃劉侍郎季高猶子之母。其於大慧老師之
B19n0103_p0196b02║門。俱受記莂者。
B19n0103_p0196b03║普燈錄。死心新禪師法嗣云。空室道人智通者。龍
B19n0103_p0196b04║圖范峋女也（峋會元作珣）。　又圓悟勤禪師法嗣。覺
B19n0103_p0196b05║菴道人祖氏。建寧游察院之姪女也。
B19n0103_p0196b06║誠齋朝天集云。臨川蔡教授詵之母。徐氏諱蘊行。
B19n0103_p0196b07║自號悟空道人。
B19n0103_p0196b08║
B19n0103_p0196b09║●檀那
B19n0103_p0196b10║南海寄歸傳云。梵云陁那鉢底。譯為施主。陁那是
B19n0103_p0196b11║施。鉢底是主。而云檀越者。本非正譯。略去那字。取
B19n0103_p0196b12║上陁。音轉名為檀。更加越字。意道。由行檀捨。自可
B19n0103_p0196b13║越渡貧竆。妙釋雖然。終乖正本。舊云達䞋者訛也。
B19n0103_p0196b14║資持記云。檀越亦云檀那。並訛略也。義淨三藏
B19n0103_p0196b15║云。具云陀那鉢底。此翻施主。
B19n0103_p0196b16║
B19n0103_p0196b17║●檀越
B19n0103_p0197a01║敕修清規普說云。有檀越特請者。有住持為眾開
B19n0103_p0197a02║示者。則登法座。
B19n0103_p0197a03║首楞嚴經云。阿難心中初求最後檀越以為齋主。
B19n0103_p0197a04║長水疏。檀越此云施者。
B19n0103_p0197a05║飜譯名義集云。稱檀越者。檀即施也。此人行施。越
B19n0103_p0197a06║貧竆海。　又見檀那處。
B19n0103_p0197a07║祖庭事苑云。檀那。此云施者。越謂度越彼岸。
B19n0103_p0197a08║忠曰。或越為漢語。或兼越為梵語。以余觀之。兩
B19n0103_p0197a09║字為梵語者近是。
B19n0103_p0197a10║又唐時安秀諸師。對天子稱檀越。見貧道處。
B19n0103_p0197a11║
B19n0103_p0197a12║●功德主
B19n0103_p0197a13║檀施之人。曰功德主。
B19n0103_p0197a14║虗堂愚和尚顯孝錄云。次拈香。奉為革律為禪。功
B19n0103_p0197a15║德主。侍讀尚書。資陪祿算。
B19n0103_p0197a16║
B19n0103_p0197a17║●居士
B19n0103_p0197b01║祖庭事苑云。凡具四德。乃稱居士。一不求仕官。二
B19n0103_p0197b02║寡欲蘊德。三居財大富。四守道自悟。又菩薩行經
B19n0103_p0197b03║云。有居財之士。居家之士。居法之士。居朝居山之
B19n0103_p0197b04║士。通名居士也。
B19n0103_p0197b05║法華文句補注云。外國。居財一億。為下居士。乃至
B19n0103_p0197b06║居財百億。名上居士。此士居家。德業充備。故名居
B19n0103_p0197b07║士。又居家大富多財之士。名居士也。
B19n0103_p0197b08║五分律云。瞻婆城長者子。名首樓那。大富有二十
B19n0103_p0197b09║億錢。人號曰首樓那二十億。有三人居士。并二十
B19n0103_p0197b10║億為四。瓶沙王問言。汝各有幾財。得為居士。第一
B19n0103_p0197b11║人言。我錢有十三億。第二人言。我有十四億。第三
B19n0103_p0197b12║人言。我有十四億。又有一無價摩尼珠。二十億言。
B19n0103_p0197b13║我有二十億。復有五百摩尼珠。一摩尼寶牀。
B19n0103_p0197b14║首楞嚴經云。若諸眾生。愛談名言。清淨自居。我於
B19n0103_p0197b15║彼前。現居士身。而為說法。令其成就。　長水疏。博
B19n0103_p0197b16║聞強識。不求士官。居財大富。秉志廉貞。故名居士。
B19n0103_p0197b17║又長水云。守道自怡。寡欲蘊德。故曰居士。
B19n0103_p0198a01║維摩經云。若在居士。居士中尊。斷其貪著。　註什
B19n0103_p0198a02║曰。外國白衣多財富樂者。名為居士。肇曰。積錢一
B19n0103_p0198a03║億。入居士里。寶貨彌殖。故貪著彌深。
B19n0103_p0198a04║智者觀音義疏云。居士者。多積賄貨。居業豐盈。以
B19n0103_p0198a05║此為名也。
B19n0103_p0198a06║中阿含經云。生聞梵志問曰。瞿曇。居士何欲何行。
B19n0103_p0198a07║何立。何依何訖耶。世尊答曰。居士者。欲得財物。行
B19n0103_p0198a08║於智慧。立以技術。依於作業。以作業竟為訖。
B19n0103_p0198a09║禮記玉藻云。居士錦帶。　鄭康成註。居士道藝
B19n0103_p0198a10║處士也。　孔穎達疏。居士錦帶者。用錦為帶。尚
B19n0103_p0198a11║文也。
B19n0103_p0198a12║輟耕錄云。今人以居士自號者甚多。考之六經
B19n0103_p0198a13║中。惟禮記玉藻有曰。居士錦帶。注謂道藝處士
B19n0103_p0198a14║也。吳曾能改齋漫錄云。居士之號。起於商周之
B19n0103_p0198a15║時。按韓非子。書曰。太公封於齊。東海上有居士。
B19n0103_p0198a16║任矞華仕昆弟二人。立議曰。吾不臣天子。不友
B19n0103_p0198a17║諸侯。耕而食之。掘而飲之。吾無求於人。無上之
B19n0103_p0198b01║名無君之祿。不仕而事力云。然則居士云者。處
B19n0103_p0198b02║士之類。是已。
B19n0103_p0198b03║張無盡護法論。議歐陽脩排佛曰。及其致仕也。
B19n0103_p0198b04║以六一居士。而自稱。何也。以居士自稱。則知有
B19n0103_p0198b05║佛矣。知有而排之。則是好名而欺心耳。豈謂端
B19n0103_p0198b06║人正士乎。
B19n0103_p0198b07║又志磐佛祖統紀曰。居士者。西竺學佛道者之
B19n0103_p0198b08║稱。永叔（歐陽）見祖印。排佛之心已消。故心會其旨。
B19n0103_p0198b09║而能以居士自號。又以名其文集。信道之篤。於
B19n0103_p0198b10║茲可見。
B19n0103_p0198b11║又竺仙續叢林公論云。歐陽子好排佛。而乃自
B19n0103_p0198b12║稱居士。居士者。乃奉佛弟子。在家之流。能通佛
B19n0103_p0198b13║道者也（已下引維摩證）。
B19n0103_p0198b14║忠曰。儒亦有居士之稱。而所援數書。以謂其
B19n0103_p0198b15║稱但在佛氏。而歐陽取之。以為渠信佛之證
B19n0103_p0198b16║矣。欠深攷也。
B19n0103_p0198b17║大明錄廣辨居士。今不取之。
B19n0103_p0199a01║忠曰。居士之服。別一樣。　釋氏資鑑云。忠肅公
B19n0103_p0199a02║馬亮。歷探竺典尤邃華嚴忽一日。告所親曰。吾
B19n0103_p0199a03║大期非遠。乃絕葷澡頮。更居士服泊然而逝。
B19n0103_p0199a04║
B19n0103_p0199a05║●女居士
B19n0103_p0199a06║婦人亦稱居士。
B19n0103_p0199a07║物初賸語重刊古尊宿語錄序云。覺心居士。出善
B19n0103_p0199a08║女倫。秉烈丈夫志操。
B19n0103_p0199a09║天如則禪師錄普說云。如徐氏了心居士。雖現女
B19n0103_p0199a10║人身。同行世間事。其不昧者。終自了然。
B19n0103_p0199a11║圓菴集。賢母沈氏傳云。母名善清。字本然。族出蘇
B19n0103_p0199a12║之崑山。湖川鄉沈氏母年及笄。即絕葷食。衣不華
B19n0103_p0199a13║飾。好清絜自處。父母強之。於是贅邑之李氏福成。
B19n0103_p0199a14║為其配。既生伯瑩。遂與夫異室而居。清修苦行。鄉
B19n0103_p0199a15║隣多譽之。因稱為女居士。
B19n0103_p0199a16║明極俊禪師語要。有妙清女居士。求坐禪訣語。
B19n0103_p0199a17║徐氏筆精云。范君和妻。姚氏自號青峨居士。
B19n0103_p0199b01║容窓隨筆云。趙明誠挺之之子。妻李氏。能文。號
B19n0103_p0199b02║易安居士。
B19n0103_p0199b03║堯山外紀曰。李清照。號易安居士。濟南李格非
B19n0103_p0199b04║女。適趙明誠。明誠乃趙挺之子也。
B19n0103_p0199b05║
B19n0103_p0199b06║●大姉
B19n0103_p0199b07║舊解云。大姉老女稱。
B19n0103_p0199b08║碧巖錄云。七賢女。遊屍陁林。遂指屍問云。屍在這
B19n0103_p0199b09║裏。人在什麼處。大姉云。作麼作麼。一眾齊證無生
B19n0103_p0199b10║法忍。
B19n0103_p0199b11║敬函七女經。無大姉字。
B19n0103_p0199b12║
B19n0103_p0199b13║●老郎
B19n0103_p0199b14║敕修清規開堂祝壽云。次直廳轎番。莊甲作頭。老
B19n0103_p0199b15║郎人僕。參拜。　又尊宿遷化祭次。轎番次。有老郎。
B19n0103_p0199b16║舊解云。老郎者。力者之上首。所謂兄部也。
B19n0103_p0199b17║●人力
B19n0103_p0200a01║力者也。
B19n0103_p0200a02║通鑑綱目。宋文帝元嘉元年云。臺官眾力。　集覽
B19n0103_p0200a03║力謂僕從也。
B19n0103_p0200a04║俗事考云。俗語人力見北史。
B19n0103_p0200a05║敕修清規知浴云。第四通。人力入浴。
B19n0103_p0200a06║羅湖野錄云。玉泉皓禪師。有示眾曰。一夜雨霶烹。
B19n0103_p0200a07║打倒葡萄棚。知事頭首。行者人力。拄底拄撐底撐。
B19n0103_p0200a08║撐撐拄拄到天明。依舊可憐生。
B19n0103_p0200a09║
B19n0103_p0200a10║●人僕
B19n0103_p0200a11║敕修清規尊宿遷化祭次。有方丈人僕（又見老郎）。
B19n0103_p0200a12║
B19n0103_p0200a13║●某甲
B19n0103_p0200a14║正字通云。某以代名。凡未知主名。與不敢斥名者。
B19n0103_p0200a15║皆以某代之。禮天王某甫。語某在斯。是也。今書傳
B19n0103_p0200a16║凡自稱不書名。亦曰某。
B19n0103_p0200a17║忠曰某召事物辭。甲以十干分人也。可言某甲某
B19n0103_p0200b01║乙某丙等。文字出周禮注。
B19n0103_p0200b02║困學紀聞云。某甲。出周禮職內注。
B19n0103_p0200b03║周禮職內註云。某月某日某甲。詔書出某物若干。
B19n0103_p0200b04║給某官某事。
B19n0103_p0200b05║祖庭事苑云。某甲。某如甘在木上。指其實也。然猶
B19n0103_p0200b06║未足以定其名。甲次第之言。亦猶某甲某乙也。
B19n0103_p0200b07║輟耕錄云。有部民。某甲與某乙鬬毆（云云）。
B19n0103_p0200b08║舊說曰。凡書某甲兩字者。可知雙字名。書某一
B19n0103_p0200b09║字者。可知單字名。然不必如此。如臣僧某（敕修清規
B19n0103_p0200b10║聖節上堂）。豈單字名而可哉。必須雙字名。
B19n0103_p0200b11║忠曰敕修清規遷化下遺書書云。令某馳送。又
B19n0103_p0200b12║請名德首座榜云。侍司某（止此）。此等豈復單字名
B19n0103_p0200b13║耶。
B19n0103_p0200b14║
B19n0103_p0200b15║●名諱
B19n0103_p0200b16║敕修清規遊方參詣云。住持問鄉里名諱。及夏在
B19n0103_p0200b17║何處。
B19n0103_p0201a01║品字箋云。生時曰名。沒則稱諱。檀弓卒哭而諱。諱
B19n0103_p0201a02║之不稱也。今問人名。而曰尊諱者。失其義矣。
B19n0103_p0201a03║左傳桓六年云。公問名於申繻。對曰。名有五。有
B19n0103_p0201a04║信。有義。有象。有假。有類（申繻。魯大夫）。以名生為信（若唐
B19n0103_p0201a05║叔虞。魯公子友）。以德命為義（若文王名昌。武王名發）。以類命為象
B19n0103_p0201a06║（若孔子首象尼丘）。取於物為假（若伯魚生。人有饋之魚因名之曰鯉）。取於
B19n0103_p0201a07║父為類（若子同生。有與父同者）。不以國（國君之子。不自以本國為名也）不
B19n0103_p0201a08║以官。不以山川。不以隱疾（隱痛疾患。辟不祥也）。不以畜牲
B19n0103_p0201a09║（畜牲。六畜）。不以器幣。
B19n0103_p0201a10║
B19n0103_p0201a11║●釋氏
B19n0103_p0201a12║敕修清規肅眾云。悉稱釋氏。準俗同親。
B19n0103_p0201a13║大般若經云。非沙門非釋迦子。
B19n0103_p0201a14║高僧傳道安傳云。初魏晉沙門。依師為姓。故姓各
B19n0103_p0201a15║不同。安以為。大師之本。莫尊釋迦。乃以釋命氏。後
B19n0103_p0201a16║獲增一阿含。果稱。四河入海。無復河名。四姓為沙
B19n0103_p0201a17║門。皆稱釋種。既懸與經符。遂為永式。
B19n0103_p0201b01║開元釋教錄云。秦晉已前。出家者。多隨師姓。後彌
B19n0103_p0201b02║天沙門道安云。凡剃髮染衣。紹釋迦種。即無殊性。
B19n0103_p0201b03║宜悉稱釋氏。時皆未然。洎譯出阿含經云。佛告比
B19n0103_p0201b04║丘。四大河水。入海無復本名。同名為海。四姓之子。
B19n0103_p0201b05║於佛出家。剃除鬚髮。著三法衣。無復本姓。但云沙
B19n0103_p0201b06║門釋子。彌沙塞律云。汝等比丘。雜類出家。捨本姓
B19n0103_p0201b07║同稱釋子。今稱沙門釋者。葢天竺出家外道。亦自
B19n0103_p0201b08║稱沙門。今以釋字簡之。或單稱釋亦可。若彼此是
B19n0103_p0201b09║僧。即不用稱。葢同釋家。法兄弟故。
B19n0103_p0201b10║僧祇律云。佛言。譬如恒河。遙扶那。薩羅。摩醯。流入
B19n0103_p0201b11║大海。皆失本名。合為一味。名為大海。汝等如是。各
B19n0103_p0201b12║捨本姓。皆同一姓。沙門釋子。譬如剎利。婆羅門鞞
B19n0103_p0201b13║舍。首陀羅。各各異姓。共入大海。皆名海商人。如是
B19n0103_p0201b14║比丘。汝等各各異姓。異家。信家。非家。捨家。出家。皆
B19n0103_p0201b15║同一姓。沙門釋子。
B19n0103_p0201b16║避暑錄話云。晉宋間。佛學初行。其徒猶未有僧稱。
B19n0103_p0201b17║通曰道人。其姓則皆從所授學。如支遁。本姓關。學
B19n0103_p0202a01║干支謙為支。帛道猷本姓馮。學于帛尸棃密。為帛
B19n0103_p0202a02║是也。至道安始言。佛氏釋迦。今為佛子。宜從佛氏。
B19n0103_p0202a03║乃請皆姓釋。世以釋舉佛者。猶言楊墨申韓。今以
B19n0103_p0202a04║為稱者。自不知其為姓也。
B19n0103_p0202a05║慧能大師。上唐高宗辭疾表云。韶州曹溪山釋
B19n0103_p0202a06║迦慧能辭疾表。　慧能生自偏方。幼而慕道。叨
B19n0103_p0202a07║為忍大師。囑付如來心印。傳西國衣鉢。授東土
B19n0103_p0202a08║佛心。奉　天恩。遣中使薛。　召能入內。慧能久
B19n0103_p0202a09║居山林。年邁風疾。　陛下德包物外。道貫萬民。
B19n0103_p0202a10║育養蒼生。仁慈黎庶。旨弘大教。欽崇釋門。恕慧
B19n0103_p0202a11║能居山養疾。修持道業。上答　皇恩。下及諸王
B19n0103_p0202a12║太子。謹奉表釋迦慧能。頓首頓首。
B19n0103_p0202a13║忠曰。釋迦慧能。即釋慧能也。釋具言釋迦耳。
B19n0103_p0202a14║
B19n0103_p0202a15║●法名
B19n0103_p0202a16║忠曰。凡名加祖字宗字者。祖之宗之之意也。祖宗
B19n0103_p0202a17║者。尊崇之也。其所尊崇者。下某字是也。而今人不
B19n0103_p0202b01║詳此義。浪加祖宗字。非也。今以明極語。證之。
B19n0103_p0202b02║燄慧語要。金菴主警策云。菴主名宗金。求語為警
B19n0103_p0202b03║策。余曰。古人既說。金多亂人心。汝苦要宗他作麼。
B19n0103_p0202b04║莫是以其為世間至重之寶歟。莫是以其有堅剛
B19n0103_p0202b05║不壞之德歟。　又宗禪禪人警策云。汝既名宗禪。
B19n0103_p0202b06║宜宗此禪。便須二六時中。提趙州狗子無佛性話。
B19n0103_p0202b07║東都事略。張齊賢傳云。自言。慕唐李大亮之為。
B19n0103_p0202b08║人。故字師亮（止此）。此以大亮。為師之義。
B19n0103_p0202b09║傳燈錄丹霞天然禪師章云。初造江西。馬祖曰。
B19n0103_p0202b10║南嶽石頭。是汝師也。遽抵南嶽。一日石頭告眾
B19n0103_p0202b11║曰。來日剗佛殿前草。至來日。大眾諸童行。各備
B19n0103_p0202b12║鍬钁剗草。獨師以盆盛水。淨頭。於和尚前胡跪。
B19n0103_p0202b13║石頭見而笑之。便與剃髮。又為說戒法。師乃掩
B19n0103_p0202b14║耳而出。便往江西。再謁馬師。未參禮。便入僧堂
B19n0103_p0202b15║內。騎聖僧頸而坐。時大眾驚愕。遽報馬師。馬躳
B19n0103_p0202b16║入堂。視之曰。我子天然。師即下地。禮拜曰。謝師
B19n0103_p0202b17║賜法號。因名天然。
B19n0103_p0203a01║聯燈會要。道吾智禪師章云。師見南泉泉問。闍
B19n0103_p0203a02║梨名甚麼。師云宗智。泉云。智不到處。作麼生宗。
B19n0103_p0203a03║師云切忌道著。泉云。酌然道著即頭角生。
B19n0103_p0203a04║雪竇顯禪師錄云。問僧。闍梨名什麼。僧云宗雅。
B19n0103_p0203a05║師云雅即不問。作麼生是宗。僧無對。師云。且限
B19n0103_p0203a06║三日。其僧頻來下語。師皆不諾。僧却問。某甲見
B19n0103_p0203a07║處。只恁麼。和尚作麼生。師云。爾何不問我。僧方
B19n0103_p0203a08║擬問。被師連打數下。
B19n0103_p0203a09║
B19n0103_p0203a10║●道號
B19n0103_p0203a11║忠曰。以號表所得之道也。即是表德號。今時以字
B19n0103_p0203a12║為道號。而道號之外。有表德焉。
B19n0103_p0203a13║禮記郊特牲云。冠而字之敬其名也。
B19n0103_p0203a14║大慧杲禪師。答許壽源書云。左右具正信。立正志。
B19n0103_p0203a15║此乃成佛作祖基本也。山野因以湛然名公道號。
B19n0103_p0203a16║又答楊彥侯書云。承需道號。政欲相塗糊。可稱
B19n0103_p0203a17║快然居士。
B19n0103_p0203b01║明極俊禪師語要曰。諏方性了居士。過門需字。以
B19n0103_p0203b02║號其道。余摭達空二字。授之。　又云。崇福胤公藏
B19n0103_p0203b03║主。問號於予。予曰。夫胤者繼也嗣也。受經所稟師
B19n0103_p0203b04║訓。名既曰胤。宜以嗣宗二字。號其道。
B19n0103_p0203b05║忠曰語要所言。道號字義。自炳然。
B19n0103_p0203b06║虎關鍊和尚曰。聖一在中華時。需道號於無準。
B19n0103_p0203b07║準曰。汝鄉里名何。一曰駿河州久能。準云。不可
B19n0103_p0203b08║別求。但久能為號。可也。
B19n0103_p0203b09║勸善書云。宋僧惠詢。道號月堂。俗陳氏。
B19n0103_p0203b10║古今印史云。道號之稱。雖起於末世。然義各有取。
B19n0103_p0203b11║或因性急。而以韋自勉。或因性緩。而以弦自厲。有
B19n0103_p0203b12║思親而號望雲。有隱江湖。而號散人。紛然不同。然
B19n0103_p0203b13║皆士流則有之。今也不然。而胥吏之徒。往往而有。
B19n0103_p0203b14║以號者眾也。恒慮其相同。崇尚新奇。有名木者。號
B19n0103_p0203b15║曰半林。有姓管名簫者。號曰四竹。穿鑿亦甚矣。於
B19n0103_p0203b16║義何居。且習以成俗。而稱謂之間。有不諳大義者。
B19n0103_p0203b17║或責其友曰。我長於汝也。曷不以號稱。而字我邪。
B19n0103_p0204a01║嗟夫孔子祖也。子思孫也。嘗稱仲尼。明道兄也。伊
B19n0103_p0204a02║川弟也。嘗稱伯淳。葢字之者乃所以尊之也。何獨
B19n0103_p0204a03║取於號乎。古者相語名之質也。周人尚之以字文
B19n0103_p0204a04║矣。末世別以號稱。彌文也哉。
B19n0103_p0204a05║
B19n0103_p0204a06║●別號
B19n0103_p0204a07║又言別稱。即表德也。
B19n0103_p0204a08║釋氏通鑑。梁武帝普通四年紀云。制中外。毋斥法
B19n0103_p0204a09║師慧約名。別號智者。沙門別號。自是而始。
B19n0103_p0204a10║楊升菴外集云。幼名。冠字。長而伯仲。沒則稱諡。古
B19n0103_p0204a11║之道也。未聞有所謂別號也。杜甫李白倡和互相
B19n0103_p0204a12║稱名。張仲吉甫雅什。但聞舉字。近世士夫。多稱別
B19n0103_p0204a13║號。厥名與字。瞢然不知。傳刻詩文。但云張子李子。
B19n0103_p0204a14║或云。某菴某齋。當時尚不諳其誰何。後此安能辨
B19n0103_p0204a15║其甲乙。慎所著詩篇。多舉交遊之字。或書其名于
B19n0103_p0204a16║下。庶乎觀者。俾言與事諧情景相對。不知者。或以
B19n0103_p0204a17║為輕之。異哉。又近日民風漓猾。白衣市井。亦輙稱
B19n0103_p0204b01║號。永昌有鍛工。戴東坡巾。屠宰號一峯子。一善謔
B19n0103_p0204b02║者。見二人竝行。遙謂之曰。吾讀書甚久。閱人固多。
B19n0103_p0204b03║不知蘇學士善鍛鐵。羅狀元能省牲。信多能哉。相
B19n0103_p0204b04║傳以為笑。
B19n0103_p0204b05║丹鉛總錄云。戰國策。秦惠王時。有寒泉子。注云。秦
B19n0103_p0204b06║處士之號。史記索隱云。甘茂居渭南陰鄉之樗里。
B19n0103_p0204b07║故號曰樗里子。又范蠡去越。自稱鴟夷子。此固後
B19n0103_p0204b08║人別號之所昉乎。
B19n0103_p0204b09║
B19n0103_p0204b10║●表德號
B19n0103_p0204b11║忠曰。禪祖。昔但有名而已。臨濟之義玄。德山之宣
B19n0103_p0204b12║鑒之類也。後世便有道號。謂字也。後又道號外。有
B19n0103_p0204b13║表德號。其實道號即表德耳。
B19n0103_p0204b14║華嚴經清凉疏云。召體曰名。表德為號。名別。號通。
B19n0103_p0204b15║一切諸佛。通具十號。名釋迦等。則不同故。　鈔亦
B19n0103_p0204b16║有釋云。表德為字。響頒人天曰號。
B19n0103_p0204b17║忠曰。號通者。禪林稱和尚禪師等也。
B19n0103_p0205a01║叢林盛事云。菴堂道號。前輩例無。但以所居處呼
B19n0103_p0205a02║之。如南嶽青原百丈黃檗是也。菴堂者始自寶覺
B19n0103_p0205a03║心禪師謝事黃龍。退居晦堂。人因以稱之。自後靈
B19n0103_p0205a04║源死心草堂。皆其高弟。故遞相法之。真淨與晦堂。
B19n0103_p0205a05║同出黃龍之門。故亦以雲菴號之。覺範乃雲菴之
B19n0103_p0205a06║子。故以寂音甘露滅自標。大抵道號。有因名而召
B19n0103_p0205a07║之者。有以生緣出處而號之者。有因做工夫。有所
B19n0103_p0205a08║契。而立之者。有因所住道行而揚之者。前後皆有
B19n0103_p0205a09║所據。豈苟云乎哉。今之兄弟。纔入眾來。未曾夢見
B19n0103_p0205a10║向上一著子。早已各立道號。殊不原其本。故瞎堂
B19n0103_p0205a11║遠禪師因結制次。問知事云。今夏俵扇多少。知事
B19n0103_p0205a12║曰。五百來柄。遠曰。又造五百所菴也。葢禪和。菴纔
B19n0103_p0205a13║得。柄扇子便寫箇菴名定也。聞者罔不大笑。余以
B19n0103_p0205a14║母氏。夢梵僧頂一月。而投之懷中。既覺遂育。因以
B19n0103_p0205a15║古月自號。以安穩眠呼之。蓋彷覺範甘露滅也。二
B19n0103_p0205a16║號皆維摩寶積所出。故橘洲曇公。為余作古月說
B19n0103_p0205a17║云。萬古長空。一朝風月。慚愧古人模寫得成也。融
B19n0103_p0205b01║禪未生之夕。其母夢得月。是為生子之祥。愧今人
B19n0103_p0205b02║不去却模子也。融禪不負其母。兼不忘古人。古月
B19n0103_p0205b03║名菴。不為忝矣。
B19n0103_p0205b04║忠曰。禪祖表德。大珠可為始。按傳燈。師名慧海。
B19n0103_p0205b05║姓朱氏。嗣馬祖。祖因覽其所撰頓悟入道要門
B19n0103_p0205b06║論。告眾云。越州有大珠圓明。光透自在。無遮障
B19n0103_p0205b07║處也。眾中有知師姓朱者。迭相推識。結契來越
B19n0103_p0205b08║上。尋訪依附。時號大珠和尚者。因馬祖示出也。
B19n0103_p0205b09║西京雜紀云。禮曰。字以表德。
B19n0103_p0205b10║顏氏家訓云。名以體正。字以表德。
B19n0103_p0205b11║老學菴筆記云。字所以表其人之德。故儒者謂夫
B19n0103_p0205b12║子曰仲尼。非嫚也。先左丞每言及荊公。只曰介甫。
B19n0103_p0205b13║蘇季明書張橫渠事。亦只曰子厚。
B19n0103_p0205b14║輟耕錄。論印章制度云。漢張安字幼君。有印曰張
B19n0103_p0205b15║幼君。唐呂溫字化光。有印曰呂化光。此亦三字表
B19n0103_p0205b16║德式。（詳器物門印處）
B19n0103_p0205b17║事林廣記云。仲尼者。孔子字也。字是表德也。
B19n0103_p0206a01║已上以字為表德。
B19n0103_p0206a02║祝允明猥譚云。道號別稱。古人間自寓懷。非為敬
B19n0103_p0206a03║名設也。今人不敢名。亦不敢字。必以號稱。雖尊行
B19n0103_p0206a04║貴位。不以屬御為重。而更重所謂號。大可笑事也。
B19n0103_p0206a05║士大夫。名實副者。固多。餘唯農夫。不然自閭市村
B19n0103_p0206a06║隴。嵬人瑣夫。不識丁者。未嘗無號。兼之。庸鄙狂怪。
B19n0103_p0206a07║松蘭泉石。一坐百犯。又兄山則弟必水。伯松則仲
B19n0103_p0206a08║叔必竹梅。父此物則子孫引此物於不已。愚哉愚
B19n0103_p0206a09║哉。予每狥人為記說。多假記以規諷。猶用自愧。近
B19n0103_p0206a10║聞婦人亦有之。向見人稱冰壼老拙。乃嫠媼也。又
B19n0103_p0206a11║傳江西一令訊盜。盜忽對曰。守愚不敢。令不解。問
B19n0103_p0206a12║左右。一胥云。守愚者其號也。乃知。今日賊亦有別
B19n0103_p0206a13║號矣。此等風俗。不知何時可變。
B19n0103_p0206a14║南堂欲禪師錄云。承天毅首座號木翁。松月翁更
B19n0103_p0206a15║曰剛中。求正於余。余曰。剛中其字也。木翁其號也。
B19n0103_p0206a16║北磵文集云。妙喜稱覺範。曰甘露滅。何以字稱。
B19n0103_p0206a17║宋濂護法錄。靈隱樸隱塔銘序云。其諱元瀞。其字
B19n0103_p0206b01║天鏡。別號為樸隱。
B19n0103_p0206b02║江湖紀聞後集云。人面虵呼之曰。黎觀主。黎不應
B19n0103_p0206b03║又連呼其孺名。及道號表字。俗時排行。黎終不應。
B19n0103_p0206b04║乃不復呼。
B19n0103_p0206b05║已上字外別立表德。
B19n0103_p0206b06║周書諡法解云。諡者。行之迹也。號功之表也。車
B19n0103_p0206b07║服者。位之章也。
B19n0103_p0206b08║白虎通曰。帝王者何。號也。號者功之表也。所以
B19n0103_p0206b09║表功名德。號令臣下者也。
B19n0103_p0206b10║
B19n0103_p0206b11║●雅號
B19n0103_p0206b12║忠曰。有雅而呼者。有謔而名者。有誚而稱者。
B19n0103_p0206b13║羅湖野錄云。湖州西余淨端禪師。字表明。觀弄獅
B19n0103_p0206b14║子。頓契心法。齊岳禪師。住枕之龍華。端往參禮。機
B19n0103_p0206b15║緣相契。不覺奮迅飜身。作狻猊狀。岳因可之。自是
B19n0103_p0206b16║叢林雅號為端獅子。
B19n0103_p0206b17║祖庭事苑云。白頭因。因事立號。叢林素有之。因以
B19n0103_p0207a01║少年頭白。故得是名。如[日*扁]頭副。赤頭璨。钁頭通。安
B19n0103_p0207a02║鐵胡。覺鐵觜。劉鐵磨。清八路。米七師。忽雷澄。踢天
B19n0103_p0207a03║太。鑒多口。不語通。黑令初。明半面。一宿覺。折床會。
B19n0103_p0207a04║岑大蟲。獨眼龍。矬師叔。周金剛。簡浙客。陳蒲鞋。泰
B19n0103_p0207a05║布衲。備頭陀。大禪佛。王老師。瀏陽叟。皆禪林之白
B19n0103_p0207a06║眉。聞其名者。莫不慕其所以為道也。
B19n0103_p0207a07║
B19n0103_p0207a08║●諡號
B19n0103_p0207a09║僧史畧云。僧循萬行。故有迹焉。善行則。諡以嘉名。
B19n0103_p0207a10║惡行則人皆不齒。自漢魏晉宋。無聞斯禮。後魏重
B19n0103_p0207a11║高僧法果。生署之以官。死幸之而臨。乃追贈胡靈
B19n0103_p0207a12║公。此僧諡之始也（果為沙門統封公爵追贈胡靈諡也）。後周隋世唐
B19n0103_p0207a13║初。皆不行。至天后朝。有北宗神秀。居荊州。神龍二
B19n0103_p0207a14║年。詔賜諡大通禪師矣。
B19n0103_p0207a15║白虎通云。諡者何也。諡之為言引也。引烈行之跡
B19n0103_p0207a16║也。所以進勸成德。使上務節也。故禮特牲曰。古者
B19n0103_p0207a17║生無爵。死無諡。此言生有爵。死當有諡也。死乃諡
B19n0103_p0207b01║之何。言人行終始。不能若一故據其終始。從可知
B19n0103_p0207b02║也。
B19n0103_p0207b03║晉書劉毅傳云。王宮上疏曰。臣謹按。諡者行之迹。
B19n0103_p0207b04║而號者功之表。今毅功德竝立。而有號無諡。于義
B19n0103_p0207b05║不體。
B19n0103_p0207b06║經國大典註解云。諡誄其平生行迹。以易名也。
B19n0103_p0207b07║竺仙仙禪師淨智錄云。帝詔徑山欽禪師至。賜
B19n0103_p0207b08║國一禪師。此誠有道德。感於君王召賜。如此。而
B19n0103_p0207b09║本無道德。而求討一箇虗號。不知何用。後來六
B19n0103_p0207b10║祖。也不討。不知何人。也諡他。為大鑒禪師。達磨
B19n0103_p0207b11║也有人。諡他曰圓覺大師。如今才諷經回向時。
B19n0103_p0207b12║便口裏念。我道。也不消得。他達磨六祖。心裏也
B19n0103_p0207b13║不以為榮。也沒甚麼懽喜。者般說話。若如今人。
B19n0103_p0207b14║本師已死。有師號者。必定怪殺我。其師未死。無
B19n0103_p0207b15║號者。未定。我死後。必定小師。也者般弄我。必在
B19n0103_p0207b16║陰空裏打。莫言不道。又有好笑底事。儞道是甚
B19n0103_p0207b17║麼事。釋迦老子。却沒人諡他。不知如何。畢竟無
B19n0103_p0208a01║德耶。
B19n0103_p0208a02║佛祖統紀。善月法師傳云。善月字光遠。將入寂
B19n0103_p0208a03║顧左右曰。人患無實德。為後世稱。若但崇虗譽。
B19n0103_p0208a04║我則不暇。千載之下。謂吾為柏庭叟。則吾枯骨
B19n0103_p0208a05║為無愧。幸勿為請諡。以汙我素業。言已。累足而
B19n0103_p0208a06║化。
B19n0103_p0208a07║
B19n0103_p0208a08║●徽號
B19n0103_p0208a09║諡號又言徽號。本旌旗之名。借用。
B19n0103_p0208a10║陳后山詩集追尊皇太后挽詞云。典冊尊徽號。欽
B19n0103_p0208a11║慈煥德名。　註徽號字。見禮記。後人借用。
B19n0103_p0208a12║康熙字典曰。徽爾雅釋詁。善也。疏。徽者美善也。書
B19n0103_p0208a13║舜典慎徽五典。又與[徽-糸+巾]通。幟也。禮大傳。聖人南面
B19n0103_p0208a14║而治天下。必改正朔。殊徽號。註。徽號。旌旗之屬也。
B19n0103_p0208a15║
B19n0103_p0208a16║●安名
B19n0103_p0208a17║為新戒者。初命法名也。
B19n0103_p0208b01║增壹阿含經云。世尊告阿難曰。自今後。不得稱父
B19n0103_p0208b02║母所作字。　又云。諸比丘。欲立字者。當依三尊。此
B19n0103_p0208b03║是我之教戒。
B19n0103_p0208b04║聯燈會要。丹霞然禪師章云。師再謁馬祖。未參禮。
B19n0103_p0208b05║便入僧堂。騎却聖僧項而坐。（乃至）馬大師入堂見。即
B19n0103_p0208b06║笑云。我子天然。師跳下作禮云。謝師安名。因名天
B19n0103_p0208b07║然。（詳法名處）
B19n0103_p0208b08║廣燈錄黃檗斷際禪師章云。裴相一日。托一尊佛。
B19n0103_p0208b09║於師前䠒跪云。請師安名。召云裴休。休應喏。師云
B19n0103_p0208b10║與汝安名竟。相公便禮拜。
B19n0103_p0208b11║
B19n0103_p0208b12║●具位
B19n0103_p0208b13║具載位名。言具位也。
B19n0103_p0208b14║敕修清規迎待尊宿。請湯狀尾云。年月日具位狀。
B19n0103_p0208b15║文選任彥升撰。宣德皇后令云。宣德皇后。敬問具
B19n0103_p0208b16║位。　註濟曰。具位。謂在位百官也。
B19n0103_p0208b17║
B19n0103_p0209a01║
B19n0103_p0209a02║●人氏
B19n0103_p0209a03║敕修清規。大掛搭歸堂榜式云。掛搭一僧。某甲上
B19n0103_p0209a04║座。某州人氏某戒。
B19n0103_p0209a05║干寶搜神記云。漢時有杜蘭香者。自稱南康人氏。
B19n0103_p0209a06║堯山堂外紀云。唐權龍褒。夏日侍皇太子宴。獻
B19n0103_p0209a07║詩云。嚴霜白皓皓。明月赤團團。或曰。豈是夏景。
B19n0103_p0209a08║答曰。趁韻而已。太子援筆譏之曰。龍褒才子。秦
B19n0103_p0209a09║州人氏。明月晝耀。嚴霜夏起。如此詩章。趁韻而
B19n0103_p0209a10║已。
B19n0103_p0209a11║忠曰。人氏。又作人事。葢事與氏音通。假借而已
B19n0103_p0209a12║（人事義多詳禮則門）。作氏為正。
B19n0103_p0209a13║傳燈錄虎谿菴主章云。有僧問。和尚何處人事。師
B19n0103_p0209a14║云隴西人。
B19n0103_p0209a15║法華舉和尚錄云。天使牛太保入寺。師云。天使甚
B19n0103_p0209a16║處人事。使云。東京城裏人。
B19n0103_p0209a17║大慧武庫云。湛堂準和尚。初參真淨。淨云甚處人
B19n0103_p0209b01║事。準云興元府。　又云。真淨和尚小參云。人人有
B19n0103_p0209b02║箇生緣。那箇是上座生緣。便道。某是某州人事。是
B19n0103_p0209b03║何言歟。
B19n0103_p0209b04║普燈錄佛海遠禪師章云。老僧本貫。眉州眉山
B19n0103_p0209b05║縣人事。
B19n0103_p0209b06║西巖慧和尚東林錄。拈睦州偷果話云。陳尊宿
B19n0103_p0209b07║將謂。是睦州生緣。元來却是普州人事。　又法
B19n0103_p0209b08║語云。西巖老漢。是蓬州人事了也。
B19n0103_p0209b09║
B19n0103_p0209b10║●上肩　下肩
B19n0103_p0209b11║忠曰。在己位上人言上肩。在下人言下肩。
B19n0103_p0209b12║日用軌範云。看上下肩。以面相朝揖食。
B19n0103_p0209b13║又左肩謂上肩義別。見身肢門。
B19n0103_p0209b14║
B19n0103_p0209b15║●肩上　肩下
B19n0103_p0209b16║己位上下也。同上肩下肩。
B19n0103_p0209b17║敕修清規兩序交代茶云。西序請茶。則知事分手
B19n0103_p0210a01║坐於同列頭首中。請肩下一人光伴。如肩上人趣。
B19n0103_p0210a02║坐位相妨。
B19n0103_p0210a03║
B19n0103_p0210a04║●一行人
B19n0103_p0210a05║忠曰。一列之人也。
B19n0103_p0210a06║康熙字典云。行集韻寒岡切。音杭。類篇列也。左傳
B19n0103_p0210a07║隱十一年。鄭伯使卒出豭行出雞犬。註。百人為卒。
B19n0103_p0210a08║二十五人為行。行亦卒之行列。
B19n0103_p0210a09║敕修清規。請新住持發專使云。山門管待專使一
B19n0103_p0210a10║行人從。至起程日。講茶湯禮。　又尊宿遷化入塔
B19n0103_p0210a11║云。主喪同喪司一行人。巡寮致謝。
B19n0103_p0210a12║瑯琊代醉編云。維志。王文恪。留守西京日。長水
B19n0103_p0210a13║縣申請買木錢。數百千。王視其狀。亟呼吏作教。
B19n0103_p0210a14║下縣令追買木。一行人。械送府（云云）。
B19n0103_p0210a15║
B19n0103_p0210a16║●合干人
B19n0103_p0210a17║忠曰。凡合會干預一種事務人。曰合干人。
B19n0103_p0210b01║正字通云。唐萬年公主傳。無干時事。註干預也。
B19n0103_p0210b02║敕修清規。請喪司職事云。喪司合干人僕。排單揭
B19n0103_p0210b03║示。　又唱衣云。喪司合干人。貴在公心主行。
B19n0103_p0210b04║