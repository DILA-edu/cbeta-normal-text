B19n0103_p0310a02║第八類　身肢門
B19n0103_p0310a03║
B19n0103_p0310a04║●周羅髮
B19n0103_p0310a05║敕修清規沙彌得度云。戒師用淨瓶灌頂。以指滴
B19n0103_p0310a06║水於頂上。執刀剃頭。（乃至）本師執刀云。最後一結。謂
B19n0103_p0310a07║之周羅。唯師一人。乃能斷之。我今為汝除去。汝今
B19n0103_p0310a08║許否。答云可爾。
B19n0103_p0310a09║行事鈔沙彌別行篇云。與剃髮時。當頂留五三周
B19n0103_p0310a10║羅髮。來至和尚前。互跪。和尚問云。今為汝去頂髮。
B19n0103_p0310a11║可不。答言爾。便為除之。　資持記云。周羅。經音義
B19n0103_p0310a12║云。此翻為小。梵僧云小髻也。留五三者。趣舉其數。
B19n0103_p0310a13║留一亦得。準知。落髮本是和尚。恐其煩久。故令闍
B19n0103_p0310a14║梨為除。餘者但留少許。和尚親落。
B19n0103_p0310a15║釋氏要覽云。周羅髮。即今親教和尚。最後為剃。頂
B19n0103_p0310a16║上髮也。梵語周羅。此云小結。且三界九地煩惱。見
B19n0103_p0310a17║修所斷有八十一品即第九地。末品煩惱。名小結。
B19n0103_p0310b01║微細難除。今此頂髮。喻彼煩惱。九十六種外道。皆
B19n0103_p0310b02║不能盡除。唯佛弟子能斷。故親教師。最後剃者。表
B19n0103_p0310b03║為除殘結。令出三界故。
B19n0103_p0310b04║玄應經音義云。周羅此譯云小。謂小髻也。
B19n0103_p0310b05║
B19n0103_p0310b06║●上肩
B19n0103_p0310b07║日用軌範云。以上肩順轉。註謂左肩也。
B19n0103_p0310b08║忠曰。己身之左。為上肩。己身之右。為下肩。其己
B19n0103_p0310b09║身左為上義。詳禮則門。上肩順轉處。
B19n0103_p0310b10║又曰。凡上肩下肩。有二義。其自他相望。以上
B19n0103_p0310b11║位下位。為上肩下肩者。別見座位門。
B19n0103_p0310b12║
B19n0103_p0310b13║●下肩
B19n0103_p0310b14║忠曰。己身之右也。上肩處箋。
B19n0103_p0310b15║
B19n0103_p0310b16║●觸指
B19n0103_p0310b17║日用軌範展鉢法云。以兩手大拇指。迸取鐼子。從
B19n0103_p0311a01║小次第展。不得敲磕作聲。仍護第四第五指。為觸
B19n0103_p0311a02║指。不得用。
B19n0103_p0311a03║忠曰。上廁畢。洗淨時。用第四第五指故常以此
B19n0103_p0311a04║二指為觸指。不用。觸者污也。雖左右四五為觸
B19n0103_p0311a05║指。就中洗淨用左（日用軌範）。故特忌左手四五指矣。
B19n0103_p0311a06║