B19n0103_p0311a07║第九類　叢軌門
B19n0103_p0311a08║
B19n0103_p0311a09║叢軌不止視篆開堂之類。凡禮則埀說。報禱喪
B19n0103_p0311a10║薦。無非叢軌矣。今就中。更條分類從。貴易撿尋
B19n0103_p0311a11║焉。又諸清規所列。詳細行事。皆是叢規。若逐一
B19n0103_p0311a12║舉之。不若但從頭閱清規。故今特撮其中名色
B19n0103_p0311a13║顯著者。
B19n0103_p0311a14║
B19n0103_p0311a15║●出世
B19n0103_p0311a16║禪士得法之後。隱退長養。一旦龍天推轂。而住大
B19n0103_p0311a17║小寺院。此謂出世焉。葢比佛世尊之瑞于世。其為
B19n0103_p0311b01║代佛揚化也。其所住寺院。須奉綸命公帖。方著黃
B19n0103_p0311b02║紫之服。世俗遂見著黃紫。以為出世。可笑。
B19n0103_p0311b03║舊說曰。自首座轉西堂。可謂之出世。自諸山轉
B19n0103_p0311b04║十剎。不可謂之出世。
B19n0103_p0311b05║忠曰。諸山轉十剎。如清拙由南禪住臨川。
B19n0103_p0311b06║聯燈會要南泉願禪師章云。有一菴主。人謂之曰。
B19n0103_p0311b07║南泉近日出世。何不去禮拜。主云。非但南泉。直饒
B19n0103_p0311b08║千佛出興。亦不去。師聞。令趙州往勘之。州纔見菴
B19n0103_p0311b09║主。便作禮。主不顧。州從西過東。從東過西而立。主
B19n0103_p0311b10║亦不顧。州云。草賊大敗。拽下簾子便行。舉似師。師
B19n0103_p0311b11║云。我從來疑著這漢。
B19n0103_p0311b12║法華經方便品云。諸佛世尊。唯以一大事因緣
B19n0103_p0311b13║故。出現於世。
B19n0103_p0311b14║
B19n0103_p0311b15║●入院
B19n0103_p0311b16║出世入某院也。
B19n0103_p0311b17║敕修清規入院云。古人腰包頂笠。到山門首。下笠
B19n0103_p0312a01║入門。炷香。有法語。就僧堂前。解包。屏處濯足。取衣
B19n0103_p0312a02║披搭。入堂炷香（云云）（其如彼）。
B19n0103_p0312a03║
B19n0103_p0312a04║●視篆
B19n0103_p0312a05║舊說曰。中華寺院。有其寺印。如天童印。以玲瓏巖
B19n0103_p0312a06║主四字篆刻。凡住持退院時。小軸列書闔山大眾
B19n0103_p0312a07║名。軸尾使寺印。又別片紙。打寺印。不動其紙。貼印
B19n0103_p0312a08║仰之。納于印籠。若少動印。則所粘紙可破（唐紙易破）。是
B19n0103_p0312a09║闕住之際。禁盜掛搭之法也。住持封其印籠託都
B19n0103_p0312a10║寺。令傳後住之人。都寺至新住持入寺日。於室間
B19n0103_p0312a11║度與之。　忠曰。日本禪剎。皆亦有寺印。
B19n0103_p0312a12║敕修清規入院云。知事捧呈寺印。新命看封。付知
B19n0103_p0312a13║事開封。新命視篆。
B19n0103_p0312a14║唐書百官志云。節度使入境。州縣齎印。迎于道
B19n0103_p0312a15║左。視事之日。設禮案。三日洗印。視其刓缺。
B19n0103_p0312a16║潛確類書云。職官分紀。節度使視事三日。洗印
B19n0103_p0312a17║視其刓缺。故曰視篆。又曰滌篆（篆印也。仕滿曰解篆）。
B19n0103_p0312b01║
B19n0103_p0312b02║●滌篆
B19n0103_p0312b03║視篆亦曰滌篆（見視篆處）。
B19n0103_p0312b04║舊說曰。小器盛水備傍。削細木。以為滌印之用。
B19n0103_p0312b05║
B19n0103_p0312b06║●拈衣
B19n0103_p0312b07║敕修清規。受請人陞座云。若新命。是嗣法弟子。住
B19n0103_p0312b08║持付法衣。有法語披衣。　又開堂祝壽云。如受請
B19n0103_p0312b09║時。未拈衣。當舉法語。披衣畢。
B19n0103_p0312b10║舊說曰。衣表信而已。不可數拈之。　又曰。凡開
B19n0103_p0312b11║堂拈法衣。一生當唯一度也。昔慈氏和尚入寺。
B19n0103_p0312b12║公方（義滿）請拈衣。答曰。貧道。嘗在鎌倉。一回拈黃
B19n0103_p0312b13║梅衣。今若再拈。近乎衒名。不可也。
B19n0103_p0312b14║日工集云。義堂受南禪鈞帖。三會院大義來曰。先
B19n0103_p0312b15║師所留金襴。洎先祖法衣。二頂。當探府君意。以入
B19n0103_p0312b16║寺日護送。堂曰。按清規。凡入院。有嗣法之師。送法
B19n0103_p0312b17║衣至。則拈衣佛事。乃披為嗣法之信。不復還於師
B19n0103_p0313a01║處。今則不然。吾先師。嘗以衣為爭端。留在三會院
B19n0103_p0313a02║不許外出。然先師滅後。好名者。出而披之。誇入院
B19n0103_p0313a03║觀瞻。不為玩弄哉。余昨告府君曰。無相為衣。况嘗
B19n0103_p0313a04║拈黃梅所傳衣耶。固辭。又按無準行狀。破菴遷寂
B19n0103_p0313a05║之日。以密菴法衣。及頂相等。付無準準不受。惟領
B19n0103_p0313a06║圓悟墨跡。及密菴法語。葢不必貴衣。故曰。衣表信
B19n0103_p0313a07║而已。
B19n0103_p0313a08║東漸清規曰。如初出世人。在別處受請已。拈衣。有
B19n0103_p0313a09║法語。此處更不重疊。如未拈出。當先拈衣。有法語。
B19n0103_p0313a10║然後披衣。
B19n0103_p0313a11║
B19n0103_p0313a12║●一家宴
B19n0103_p0313a13║入院不請列剎。名為一家宴。宴亦作燕醼筵。或不
B19n0103_p0313a14║局入院。凡不請他寺。皆一家宴也。
B19n0103_p0313a15║五祖演禪師四面錄云。結夏無可供養大眾。作一
B19n0103_p0313a16║家醼。管顧諸人。遂擡手云。囉邏招。囉邏搖。囉邏送。
B19n0103_p0313a17║莫怪空踈。
B19n0103_p0313b01║古林茂和尚永福錄。舉五祖作一家燕。　又小
B19n0103_p0313b02║參云。開東山家筵。
B19n0103_p0313b03║南浦明禪師崇福錄。舉五祖。作一家宴。
B19n0103_p0313b04║物初觀禪師智門錄云。山僧未免作一家宴。以當
B19n0103_p0313b05║賞勞。
B19n0103_p0313b06║清拙澄禪師錄小參云。山僧未免。將無作有。作一
B19n0103_p0313b07║家宴。也要大家暖熱。
B19n0103_p0313b08║
B19n0103_p0313b09║●開堂
B19n0103_p0313b10║敕修清規云。古之開堂。朝命下。或差官敦請。或部
B19n0103_p0313b11║使者。或郡縣。遣幣禮請。就某寺或本寺。官給錢料
B19n0103_p0313b12║設齋開堂。各官自有請疏。及茶湯等榜。見諸名公
B19n0103_p0313b13║文集。近來開堂。多是各寺自備。至時入院（其規詳清規）。
B19n0103_p0313b14║祖庭事苑云。開堂。廼譯經院之儀式每歲誕節。必
B19n0103_p0313b15║譯新經上進。祝一人之壽。前兩月。二府皆集。以觀
B19n0103_p0313b16║飜譯。謂之開堂。前一月。譯經使潤文官。又集。以進
B19n0103_p0313b17║新經。謂之開堂。今宗門。命長老住持。演法之初。亦
B19n0103_p0314a01║以謂之開堂者。謂演佛祖正法眼藏。上祝天算。又
B19n0103_p0314a02║以為四海生靈之福。是亦謂之開堂也。
B19n0103_p0314a03║春明退朝錄云。太平興國中。始置譯經院於太平
B19n0103_p0314a04║興國寺。延梵學僧。翻譯新經。始以光祿卿湯公悅。
B19n0103_p0314a05║兵部員外郎張公洎。潤色之。後趙文定。楊文公。晁
B19n0103_p0314a06║文莊。李尚書維。皆為譯經潤文官。天僖中。宰相丁
B19n0103_p0314a07║晉公。始為使。天聖三年。又以宰相王冀公為使。自
B19n0103_p0314a08║後元宰繼領之。然降麻不入銜。又以參政樞密為
B19n0103_p0314a09║潤文。其事寖重。每歲誕節。必進新經。前兩月。二府
B19n0103_p0314a10║皆集以觀飜譯。謂之開堂。亦唐之清流盡在也。前
B19n0103_p0314a11║一月。譯經使。潤文官。又集。以進新經。謂之閉堂。慶
B19n0103_p0314a12║曆三年。呂許公羅相。以司徒為譯經潤文使。明年
B19n0103_p0314a13║致仕。章郇公代之。自後降麻入銜。
B19n0103_p0314a14║湘山野錄云。景祐中。景靈宮鋸傭解木。木既分。
B19n0103_p0314a15║中有蟲鏤文數十字。如梵書旁行之狀因進呈。
B19n0103_p0314a16║仁宗遣都知羅崇勳。譯經潤文使夏英公竦詣
B19n0103_p0314a17║傳法院特詔。開堂導譯（每聖節譯經則謂之開堂）。冀得祥异
B19n0103_p0314b01║之。
B19n0103_p0314b02║聯燈會要。香嚴閑禪師章云。師開堂日。溈山令人
B19n0103_p0314b03║送書并拄杖到。師接了云。蒼天蒼天。僧問。和尚為
B19n0103_p0314b04║甚如此。師云。只為冬行春令。
B19n0103_p0314b05║已下。畧錄先入院。後開堂者。
B19n0103_p0314b06║禪苑清規入院云。至晚小參。三日為準。次日早晨
B19n0103_p0314b07║看官。次第人事。擇日開堂。
B19n0103_p0314b08║佛果擊節錄云。第二代保壽。參前保壽。後前保壽
B19n0103_p0314b09║遷化。祝三聖云。且令作山主住十年。始得開堂。後
B19n0103_p0314b10║三聖作請主令開堂。開堂日。三聖推出一僧。保壽
B19n0103_p0314b11║便打。三聖云。恁麼為人。瞎却鎮州一城人眼去在。
B19n0103_p0314b12║壽便歸方丈。
B19n0103_p0314b13║慈受深禪師慧林錄云。師宣和三年。五月五日。入
B19n0103_p0314b14║院。五月二十二日。就大相國寺中三門上。開堂。
B19n0103_p0314b15║密菴傑禪師徑山錄云。淳熙四年。正月初七日。在
B19n0103_p0314b16║常州華藏受請。次有入寺上堂。次云。淳熙四年。五
B19n0103_p0314b17║月初十日。恭奉聖旨。就景德靈隱禪寺開堂。　又
B19n0103_p0315a01║靈隱錄云。淳熙七年。六月二十四日。在徑山受請。
B19n0103_p0315a02║次有入寺上堂。次云。淳熙七年。八月二十九日。恭
B19n0103_p0315a03║奉聖旨就本寺開堂。
B19n0103_p0315a04║已下。略錄先開堂。後入院者。
B19n0103_p0315a05║楊岐會禪師錄云。住潭州雲葢山海會寺。於興化
B19n0103_p0315a06║寺開堂。
B19n0103_p0315a07║雲峯悅禪師翠巖錄云。師在同安。受翠巖請。在上
B19n0103_p0315a08║藍開堂。次云。師入山。大眾出接。入院陞座。
B19n0103_p0315a09║大慧杲和尚年譜云。紹興七年。丁巳。師四十九歲。
B19n0103_p0315a10║張浚造朝。遂以臨安府徑山延之。七月十七日。至
B19n0103_p0315a11║臨安。二十一日開堂於明慶寺。二十四日入院。
B19n0103_p0315a12║　又云。紹興二十八年戊寅。師七十歲。正月初十日。
B19n0103_p0315a13║被旨。遷住徑山。二月二十八日。就靈隱寺開堂。三
B19n0103_p0315a14║月初九日。入院。
B19n0103_p0315a15║已下。畧錄入院開堂。同日者。
B19n0103_p0315a16║五祖演禪師海會錄云。師入院開堂日。僧問。白雲
B19n0103_p0315a17║山下祖令當行。如何是祖令。師云。一二三四五。學
B19n0103_p0315b01║云。恁麼。則昨日太平。今朝海會師云高着眼。
B19n0103_p0315b02║忠曰。今時。入院開堂。例在同日。凡新命。自入門
B19n0103_p0315b03║到視篆草賀。為入院也。自後法座祝聖壽。為開
B19n0103_p0315b04║堂也。
B19n0103_p0315b05║虎關鍊禪師。禪儀外文序云。唐宋之間。迄于汴
B19n0103_p0315b06║京。入院開堂。兩也。南渡後。合為一焉。是我門之
B19n0103_p0315b07║大儀也。以故疏榜出焉。
B19n0103_p0315b08║忠曰。如上所錄。保壽在五代時。楊岐雲峯慈
B19n0103_p0315b09║受在宋南渡已前。大慧密菴在南渡已後。而
B19n0103_p0315b10║皆入院開堂。隔時月別行之。五祖演禪師在
B19n0103_p0315b11║南渡已前。而入院開堂。同日行之。故外文序
B19n0103_p0315b12║所言。未必如此矣。
B19n0103_p0315b13║開堂。就三門行之者。如前錄慈受。　又僧寶正續
B19n0103_p0315b14║傳佛鑑懃禪師傳云。政和二年。有詔。請住東都智
B19n0103_p0315b15║海。十月九日。就大相國寺三門。開堂。
B19n0103_p0315b16║就本寺開堂。如前錄密菴住靈隱。
B19n0103_p0315b17║有請首座開堂者。　聯燈會要含珠哲禪師章云。
B19n0103_p0316a01║師因檀越。請堂中首座開堂。主事報師。師云。是即
B19n0103_p0316a02║是。欠悟在。首座聞得。束裝而去。師拈拄杖。隨後打
B19n0103_p0316a03║出。
B19n0103_p0316a04║有尼師開堂者。　聯燈會要談空和尚章云。有尼
B19n0103_p0316a05║欲開堂。師云。儞有五障。不得開堂。尼云。龍女成佛。
B19n0103_p0316a06║有幾障。師云。龍女現十八變。儞試變看。尼云。不是
B19n0103_p0316a07║野狐精。變箇甚麼。師便打。
B19n0103_p0316a08║又祝聖之外。有新堂慶讚。稱開堂者。　明極俊禪
B19n0103_p0316a09║師錄。勝因寺慶讚觀音開堂普說云。由是涓卜今
B19n0103_p0316a10║月二十七日吉旦。命諸山宿德。安寶座。點光明標
B19n0103_p0316a11║懸寺額。仍命建長住持比丘。陞于寶座。舉唱宗乘。
B19n0103_p0316a12║謂之開堂演法慶賛妙嚴樓閣觀音聖像。　又新
B19n0103_p0316a13║法堂開堂普說云。大日本國。相模州。巨福山建長
B19n0103_p0316a14║禪寺新造法堂成。主事者與大檀越。敦請當寺住
B19n0103_p0316a15║持某。於結制日。陞此寶座。普說一切法要。謂之開
B19n0103_p0316a16║堂演法。
B19n0103_p0316a17║開堂敘得法。　普燈錄。五雲悟禪師章云。乾道戊
B19n0103_p0316b01║子秋。回冷泉為西堂。十二月望。示微疾至二十四
B19n0103_p0316b02║夜。請堂頭首座龍華本禪師為眾普說。敘師出處
B19n0103_p0316b03║及得法。　註師未開堂故也。（忠曰。堂頭當作堂中。）
B19n0103_p0316b04║
B19n0103_p0316b05║●祝聖拈香
B19n0103_p0316b06║劉熙釋名云。拈黏也。兩指翕之。黏著不放也。
B19n0103_p0316b07║忠曰。拈香者。拈起香而燒之也。
B19n0103_p0316b08║忠曰。開堂拈香祝天子。葢葉縣神鼎為始。
B19n0103_p0316b09║葉縣省禪師錄云。師開堂捻香示眾云。此一瓣香
B19n0103_p0316b10║不從他方得。即汝州水土然。願皇帝萬歲。重臣千
B19n0103_p0316b11║秋。文武百僚。常居祿位。
B19n0103_p0316b12║忠曰。此錄。無別嗣法香。其不從他得等。似寓嗣
B19n0103_p0316b13║法意。又以臣僚香。合拈。往時朴畧如此。
B19n0103_p0316b14║神鼎諲禪師錄云。開堂日拈香。此一炷香。奉為今
B19n0103_p0316b15║上皇帝。聖壽無疆。
B19n0103_p0316b16║爾後。香語稍文。有對語四六。見演祖佛眼等錄。
B19n0103_p0316b17║
B19n0103_p0317a01║
B19n0103_p0317a02║●將軍拈香
B19n0103_p0317a03║忠曰。日本禪林開堂。祝聖香次。必有為將軍拈香。
B19n0103_p0317a04║約翁儉禪師。建長錄。祝聖香次。拈香云。此一瓣香。
B19n0103_p0317a05║爇向爐中。奉為征夷大將軍。增崇祿算。伏願。華夷
B19n0103_p0317a06║一致。車書混同。八埏風清。四海浪靜。
B19n0103_p0317a07║鏡堂圓禪師圓覺錄。征夷大將軍香云。伏願。壽山
B19n0103_p0317a08║高聳。福海淵深。永佐聖明。長居祿位。
B19n0103_p0317a09║
B19n0103_p0317a10║●臣僚拈香
B19n0103_p0317a11║忠曰。開堂。為官僚拈香。亦葉縣神鼎為始。
B19n0103_p0317a12║神鼎諲禪師錄祝聖香次云。第二炷香。為府主學
B19n0103_p0317a13║士。合郡尊官。伏願。長光佛日。永佐明君。
B19n0103_p0317a14║
B19n0103_p0317a15║●敕使拈香
B19n0103_p0317a16║忠曰。如大德妙心兩剎。敕差住持。故開堂日。天使
B19n0103_p0317a17║臨法筵。便為敕使拈香。
B19n0103_p0317b01║
B19n0103_p0317b02║●檀那拈香
B19n0103_p0317b03║忠曰。日本禪林開堂。為大檀那拈香。
B19n0103_p0317b04║蘭溪隆禪師建寧錄。丞相。文武官僚香次。拈檀越
B19n0103_p0317b05║最明寺禪門香。
B19n0103_p0317b06║約翁儉禪師建長錄。將軍香次。拈香云。此一瓣香。
B19n0103_p0317b07║爇向爐中。奉為本寺大檀那。最勝園寺殿。伏願。除
B19n0103_p0317b08║細行之枝蔓。竆大德之淵源。福海愈廣。壽山彌堅。
B19n0103_p0317b09║
B19n0103_p0317b10║●嗣法拈香
B19n0103_p0317b11║忠曰。開堂。為師拈香。發露得法所由。興化獎禪師
B19n0103_p0317b12║為始（又信香見器物門）。
B19n0103_p0317b13║興化獎禪師錄云。師開堂日。拈香云。此一炷香。本
B19n0103_p0317b14║為三聖師兄。三聖為我太孤。便合承嗣大覺。大覺
B19n0103_p0317b15║為我太賒。我於三聖處。會得賓主句。若不遇大覺
B19n0103_p0317b16║師兄。洎乎誤却我平生。我於大覺處喫棒。見得臨
B19n0103_p0317b17║濟先師在黃檗處喫棒底道理。此一炷香。供養我
B19n0103_p0318a01║臨濟先師。
B19n0103_p0318a02║石門山慈照禪師鳳巖集云（師嗣首山念）。師開堂。拈香
B19n0103_p0318a03║云。西天二十八祖。唐土六祖。過去聖人。盡得傳衣
B19n0103_p0318a04║付法。至唐代六祖之後。得道者。如稻麻竹葦。不傳
B19n0103_p0318a05║其衣。只傳其法。皆以香為信。今日一瓣香。為什麼
B19n0103_p0318a06║人通信。某甲雖不言。大眾已委悉爇此一炷香也。
B19n0103_p0318a07║祖庭事苑云。世典所謂。人而無信。不知其可也。曰
B19n0103_p0318a08║大車無輗。小車無軌。其何以行之哉。是以釋氏之
B19n0103_p0318a09║作佛事。未嘗不以拈香為先者。是所以託香而表
B19n0103_p0318a10║信。經曰。信是道源功德母。長養一切諸善根。此其
B19n0103_p0318a11║意也。今開堂。長老必親拈香者。以所得之法。必有
B19n0103_p0318a12║所自。所行之道。其外衛者。必藉乎王臣。俾福慧雙
B19n0103_p0318a13║資。必圖報於此日。豈偶然乎。
B19n0103_p0318a14║敕修清規開堂祝壽云。拈香祝聖。次拈帝師省院。
B19n0103_p0318a15║臺憲郡縣。文武官僚香。侍者逐一度香。惟法嗣香
B19n0103_p0318a16║住持懷中拈出。自插爐中。
B19n0103_p0318a17║普燈錄諸方廣語。本覺法真一禪師示眾云。古人
B19n0103_p0318b01║雖則徧參知識。承嗣燒香。只為最初發明之師。非
B19n0103_p0318b02║是別底不如此人。揀人承嗣。葢不忘本也。今時見
B19n0103_p0318b03║人曾參某人。却不承嗣。却承嗣某人。便謂前人不
B19n0103_p0318b04║如彼人。生輕重心。又有般底。或受他摩捋。或希他
B19n0103_p0318b05║勢望。便忘本逐勢。既負漸怍。欲釋人非。返生毀謗。
B19n0103_p0318b06║如斯之輩。閻羅王未放儞在。古人接得弟子。却指
B19n0103_p0318b07║令承嗣他人。則睦州與雲門。大愚與臨濟。是也。不
B19n0103_p0318b08║似今時勾爬人家男女。硬斷送與三間屋子。令承
B19n0103_p0318b09║嗣他。若總如此。佛法豈得殊勝。敗壞宗門。有現世
B19n0103_p0318b10║報者。自不省耳。
B19n0103_p0318b11║有數回拈嗣香者。　圓悟勤禪師。金山錄云。此
B19n0103_p0318b12║一瓣香。佛眼也覷不見。江淮十載。受盡辛懃。一
B19n0103_p0318b13║旦白雲打破漆桶。六處忝領大剎。七回拈出此
B19n0103_p0318b14║香。奉為蘄州五祖山真慧禪院。第十二代。演禪
B19n0103_p0318b15║師以酬法乳。　又次雲居真如禪院開堂。為演
B19n0103_p0318b16║禪師拈香。
B19n0103_p0318b17║虗舟度禪師。徑山錄云。拈香云。此一瓣香。三十
B19n0103_p0319a01║年。八回拈出。更看末後慇懃。奉為前住常州褒
B19n0103_p0319a02║忠顯報華藏禪寺。先師無得和尚爇向爐中。用
B19n0103_p0319a03║酬法乳之恩。
B19n0103_p0319a04║中巖月禪師建長錄云。此香。本無許多。五回拈
B19n0103_p0319a05║出供養金華草堂先師。
B19n0103_p0319a06║有為曾見知識拈香者。　義堂信和尚曰。東福
B19n0103_p0319a07║白雲和尚。嗣香之次。更拈香云。供養曾所見諸
B19n0103_p0319a08║知識。
B19n0103_p0319a09║
B19n0103_p0319a10║●從香
B19n0103_p0319a11║忠曰。開堂祝聖。侍者插瓣香。更拈一炷。或新住持。
B19n0103_p0319a12║為嗣法師。親插爐。却中立。侍者進。更撮香炷。並謂
B19n0103_p0319a13║之從香。
B19n0103_p0319a14║舊說曰。從者副也。檀弓。所謂涕之無從之從也。
B19n0103_p0319a15║或曰。從者隨也。小瓣香。隨從大瓣香之後。故東
B19n0103_p0319a16║福則左手插大香。未放手。而右手燒從香矣。可
B19n0103_p0319a17║式也。
B19n0103_p0319b01║禮記檀弓云。孔子之衛遇舊館人之喪。入而哭
B19n0103_p0319b02║之哀。出使子貢說驂而賻之。子貢曰。於門人之
B19n0103_p0319b03║喪。未有所說驂。說驂於舊館。無乃已重乎。夫子
B19n0103_p0319b04║曰。予鄉者入而哭之。遇於一哀而出涕。予惡夫
B19n0103_p0319b05║涕之無從也。小子行之。　疏謂我感舊館人恩
B19n0103_p0319b06║深。涕淚交下。豈得虗然客行更無他物易換此
B19n0103_p0319b07║馬。女小子。但將驂馬以行之。副此涕淚。
B19n0103_p0319b08║敕修清規聖節云。侍者接香。以左手插爐中。右手
B19n0103_p0319b09║拈從香一炷。畧問訊。
B19n0103_p0319b10║校定清規告香入室請益云。再進前。燒大香一片。
B19n0103_p0319b11║有處初請開示前。不燒香。但同大眾問訊。便往請
B19n0103_p0319b12║開示因緣。此際燒大片香。又燒小片。謂之從香。
B19n0103_p0319b13║
B19n0103_p0319b14║●行香
B19n0103_p0319b15║忠曰。有巡堂燒香曰行香。有出班上香曰行香。有
B19n0103_p0319b16║官人來寺行香曰行香。有施主自來寺行香。曰行
B19n0103_p0319b17║香。
B19n0103_p0320a01║漢書高帝紀。行田宅。註。蘇林曰。行音行酒之行。
B19n0103_p0320a02║猶付與也（止此）。諸韻書。欠此訓。
B19n0103_p0320a03║已下錄巡堂燒香曰行香者。
B19n0103_p0320a04║敕修清規聖節云。燒香侍者。覆住持。來早上堂。至
B19n0103_p0320a05║五更。住持行香回。再覆。
B19n0103_p0320a06║忠曰。住持巡堂燒香。在朝暮二時。故敕修清規
B19n0103_p0320a07║鐘云。殿鐘。住持朝暮行香時。鳴七下（止此）。葢住持
B19n0103_p0320a08║人。巡庫堂韋天。東司烏瑟砂摩明王。山門觀音。
B19n0103_p0320a09║浴室跋陁婆羅菩薩。僧堂聖僧。炷香。
B19n0103_p0320a10║尚直編云。行中仁禪師。每旦行香。至世尊前。於小
B19n0103_p0320a11║合中。別取好香一炷。進之。（詳器物門大香合處）
B19n0103_p0320a12║已下錄出班上香。曰行香者。
B19n0103_p0320a13║備用清規達磨忌云。行者鳴行香鈸。維那轉身爐
B19n0103_p0320a14║前。揖住持上香（云云）。
B19n0103_p0320a15║已下錄官人來寺行香者。
B19n0103_p0320a16║僧史略。行香唱導云。香也者解穢流芬。令人樂聞
B19n0103_p0320a17║也。原其周人尚臭。冥合西域重香。佛出姬周。遠同
B19n0103_p0320b01║符契矣。經中長者請佛。宿夜登樓。手秉香罏。以達
B19n0103_p0320b02║信心。明日食時。佛即來至。故知。香為信心之使也。
B19n0103_p0320b03║大遺教經曰。比丘欲食。先燒香唄讚之。又經中。虵
B19n0103_p0320b04║呼比丘。自說宿緣。令為懺悔。并將仙提來。取我行
B19n0103_p0320b05║香。此方教法既行。經律散漫。故安法師。三例中。第
B19n0103_p0320b06║一是行香。定座上講。斯乃中夏行香之始也。後魏
B19n0103_p0320b07║及江表。皆重散香。且無沿革。至唐高宗朝。薛元起
B19n0103_p0320b08║李義府。奉敕。為太子齋。行香。因禮奘三藏。又中宗
B19n0103_p0320b09║設無遮齋。詔五品以上。行香。或用然香薰手。或將
B19n0103_p0320b10║香粖徧行。謂之行香。後不空三藏奏。為高祖太宗
B19n0103_p0320b11║七聖忌辰。設齋行香。敕旨。宜依。尋因多故。不齋。但
B19n0103_p0320b12║行香而已。文宗朝。中書崔蠡上疏曰。國忌設齋百
B19n0103_p0320b13║官行香。事無經據。伏請停廢。敕曰。崔蠡所奏。遂遺。
B19n0103_p0320b14║討尋本末禮文令式。曾不該明。其兩京天下州府。
B19n0103_p0320b15║國忌於寺觀行香。今後竝宜停罷。嘗試論之。崔蠡
B19n0103_p0320b16║言無經據者。蛇之行香。豈無經也。安公引教設儀。
B19n0103_p0320b17║豈無據也。敕曰。討尋本末。禮文令式。曾不該明者。
B19n0103_p0321a01║三代之禮。何嘗言飯釋子。而行香耶。且令式。唯是
B19n0103_p0321a02║歷代沿革之法律。如代宗後之條格。豈標在隋末
B19n0103_p0321a03║唐初之令式乎。矧以禮出儒家。詎可將釋書為據。
B19n0103_p0321a04║事因釋氏。無宜用儒典為憑。就體證之。方曰合理。
B19n0103_p0321a05║儒流不許。還引儒書。何異獄訟之人。召親黨而作
B19n0103_p0321a06║證。若欲除廢其無辭乎。夫孝子事祖考。唯善是從。
B19n0103_p0321a07║徇葬不益於生生。固宜寢也。行香是薦於冥漠知
B19n0103_p0321a08║無不為。觀文宗。薄於祖宗。宜其寄坐矣。或曰。何必
B19n0103_p0321a09║行香為通。曰如周之尚臭燔柴。血膋薌蕭。言天歆
B19n0103_p0321a10║其臭也。天豈食血膋薌蕭之氣耶。由人尚其臭。故
B19n0103_p0321a11║以臭而事天也。若然者。佛教重香。寧可奪乎。况百
B19n0103_p0321a12║官行香。代君也。百官事祖宗。亦臣子也。苟欲廢之。
B19n0103_p0321a13║如忠孝何。宣宗即位再興斯道。大中五年。敕京城
B19n0103_p0321a14║及外州府。國忌行香。竝須清潔。不得攜酒肉。入寺
B19n0103_p0321a15║烹炮。既失嚴恪之心。頗乖追薦之道云。自此至于
B19n0103_p0321a16║哀帝。行香如舊。朱梁廢唐七廟方止。開平三年。大
B19n0103_p0321a17║明節。百官入寺。行香祝壽。後還薦祖宗。行香。于今
B19n0103_p0321b01║不絕。晉天福五年。竇貞固奏。國忌。宰臣跪爐。百官
B19n0103_p0321b02║列座。今欲宰臣跪爐。百官立班。行香後。飯僧百人。
B19n0103_p0321b03║永為常式。宋太宗淳化三年。虞部員外郎李宗訥
B19n0103_p0321b04║奏。國忌行香。請宰臣已下行香後。禁酒食。表其精
B19n0103_p0321b05║潔敕下御史臺。依行。
B19n0103_p0321b06║困學紀聞云。忌日行香。始於唐。崔蠡奏罷之。本朝
B19n0103_p0321b07║宋景文公奏云。求於非福。則是諂祭。懺於無罪。則
B19n0103_p0321b08║是誣親。其言不行。
B19n0103_p0321b09║行香歷代興廢。宋姚寬西溪叢語詳說。同僧史
B19n0103_p0321b10║畧。
B19n0103_p0321b11║宋洪邁容齋四筆云。樞密行香。唐世樞密使。專以
B19n0103_p0321b12║內侍為之。與它使均。稱內諸司。五代以來。始參用
B19n0103_p0321b13║士大夫。遂同執政。案實錄所載。景德二年三月。元
B19n0103_p0321b14║德皇后忌。中書樞密院文武百官竝赴相國寺行
B19n0103_p0321b15║香。初樞密院言。舊例國忌行香。惟樞密使副。依內
B19n0103_p0321b16║諸司例不赴。恐有虧恭恪。今欲每遇大忌日。與中
B19n0103_p0321b17║書門下。同赴行香。從之。樞密使副。翰林樞密直學
B19n0103_p0322a01║士。竝赴自茲始也。然則樞密之同內諸司久矣。隆
B19n0103_p0322a02║興以來。定朝臣四參之儀。自宰臣至于郎官。御史
B19n0103_p0322a03║皆班列殿庭拜舞。惟樞密。立殿上不預。亦此意云。
B19n0103_p0322a04║釋氏資鑑云。唐高宗永徽三年。上壬子。幸感業寺。
B19n0103_p0322a05║忌日行香。
B19n0103_p0322a06║唐玄奘三藏傳云。高宗顯慶元年。敕遣朝臣行香。
B19n0103_p0322a07║已下錄施主行香。
B19n0103_p0322a08║廣燈錄濟上座（嗣克符）章云。師行脚。到洛京南禪安
B19n0103_p0322a09║下。有朱行軍設齋。入僧堂內。顧視上下云。直下是
B19n0103_p0322a10║又作麼生。行香次。口不住道。至下間。師便問。直下
B19n0103_p0322a11║是。箇什麼。行軍便喝。師云。行軍幸是會佛法底人。
B19n0103_p0322a12║又惡發作什麼。軍云。喚作惡發即不得。師便喝。軍
B19n0103_p0322a13║云。鈎在不疑之地。師又喝。
B19n0103_p0322a14║法苑珠林云。增一阿含經云。若有設供者。手執香
B19n0103_p0322a15║罏。而唱時至。佛言香為佛使。故須燒香。徧請十方。
B19n0103_p0322a16║既知燒香本擬請佛。為凡夫心隔。目覩不知。佛令
B19n0103_p0322a17║燒香。徧請十方一切凡聖。表呈福事。騰空普赴。正
B19n0103_p0322b01║行香作唄時。一切道俗。依華嚴經。各說一偈云。戒
B19n0103_p0322b02║香定香解脫香。光明雲臺徧世界。供養十方無量
B19n0103_p0322b03║佛見聞普熏證寂滅。又三千威儀經云。坐受香亦
B19n0103_p0322b04║得。為女人行香。恐觸手染著。故開坐受。若恐譏慢。
B19n0103_p0322b05║令懸放下亦得。男子行香。女人受香。翻前即是。
B19n0103_p0322b06║行事鈔趣請設則篇云。賢愚經虵施金已令人行
B19n0103_p0322b07║香置僧手中。乃至執香爐。遙請佛僧。如富那奇中
B19n0103_p0322b08║說。　資持記云。賢愚。即行香緣。彼第七云。佛告阿
B19n0103_p0322b09║難過去無量阿僧祇劫。閻浮提有一大國。名波羅
B19n0103_p0322b10║捺。時有一人。好修家業意偏愛金。勤力積聚。因得
B19n0103_p0322b11║一瓶。於其舍內。掘地藏之。如是勤身。乃得七瓶。悉
B19n0103_p0322b12║取埋之。後遇疾終。作一毒虵。守此金瓶。如是展轉
B19n0103_p0322b13║受形。經一萬歲。最後受身厭心忽生。見有一人。順
B19n0103_p0322b14║道而過。虵呼之云。吾今此處。有一瓶金。欲用相託。
B19n0103_p0322b15║供僧作福。設食之時。持一阿先提（此云草籠）。來取我。彼
B19n0103_p0322b16║至日。擔虵至寺。著眾僧前。食時已到。僧住行立。虵
B19n0103_p0322b17║令彼人次第賦香（賦者給也）眾僧食訖。為虵說法。歡喜轉
B19n0103_p0323a01║增將僧維那。到本金所。餘六瓶金。盡用施僧。命終
B19n0103_p0323a02║生忉利天。佛告阿難。爾時持虵人者。則我身是。是
B19n0103_p0323a03║毒虵者。今舍利弗是。富那奇亦即彼經第六云。佛
B19n0103_p0323a04║在舍衛。放鉢國長者有子。名富那奇。後出家。證阿
B19n0103_p0323a05║羅漢。化兄羨那。造旃檀堂請佛。各持香爐。共登高
B19n0103_p0323a06║樓遙望祇桓。燒香歸命。念佛及聖僧香煙乘空。至
B19n0103_p0323a07║佛頂上。作一煙葢。佛知。即語神足比丘。同往。
B19n0103_p0323a08║儒禮有言行香者。　月令廣義云。行香。國初。詔
B19n0103_p0323a09║正諸臣封號。惟孔子封爵。特仍其舊。每月朔望。
B19n0103_p0323a10║遣內臣降香。朔日則祭酒行釋菜禮。洪武二十
B19n0103_p0323a11║四年令。各處儒學。每遇朔望。有司官至。日早詣
B19n0103_p0323a12║學謁廟行香。
B19n0103_p0323a13║
B19n0103_p0323a14║●燒香
B19n0103_p0323a15║傳燈錄睦州陳尊宿章云。問教意。請師提綱。師云。
B19n0103_p0323a16║佛殿裡燒香。三門外合掌。
B19n0103_p0323a17║法苑珠林云。佛言。香為佛使（見行香處）。
B19n0103_p0323b01║禪苑清規。煎點燒香法云。兩手捧香合起。以右手
B19n0103_p0323b02║拈合。安左手內以右手捉香合葢。放香臺上。右手
B19n0103_p0323b03║上香。向時為入焚之。却右手葢香合。兩手捧安香
B19n0103_p0323b04║臺上。並須款曲低細勿令敲磕。或墜地。
B19n0103_p0323b05║宋吳曾能改齋漫錄云。李相之貿已集。謂焚香之
B19n0103_p0323b06║始。云本佛圖澄傳襄陽國城塹水源暴竭。石勒問
B19n0103_p0323b07║澄。澄曰。今當敕龍下取。水乃至。澄上坐繩床。燒安
B19n0103_p0323b08║息香。咒數百言。水大至。予按。江表傳。有道士干吉。
B19n0103_p0323b09║來吳會立靜舍。燒香讀道書。制作符水。以療病。又
B19n0103_p0323b10║按漢武帝故事。亦云。毘邪王殺休屠王。以其眾來
B19n0103_p0323b11║降。得其金人之神。置之甘泉宮。金人者。皆長丈餘。
B19n0103_p0323b12║其祭不用牛羊。唯燒香禮拜。然則焚香自漢已然
B19n0103_p0323b13║矣。
B19n0103_p0323b14║
B19n0103_p0323b15║●插香
B19n0103_p0323b16║插瓣香於爐也。
B19n0103_p0323b17║敕修清規告香云。住持就座。副參遞大香一片。與
B19n0103_p0324a01║參頭。同眾問訊。插香。各大展三拜。
B19n0103_p0324a02║
B19n0103_p0324a03║●答香
B19n0103_p0324a04║凡有來插香者。我亦為彼插香。此謂答香。
B19n0103_p0324a05║
B19n0103_p0324a06║●還香
B19n0103_p0324a07║答香亦名還香。
B19n0103_p0324a08║備用清規。方丈特為新首座茶云。請客侍者。寫茶
B19n0103_p0324a09║榜。詣首座寮。炷香。首座還香。觸禮一拜。還拜。　又
B19n0103_p0324a10║交代茶云。具威儀懷香。躳往交代人前。插香。觸禮
B19n0103_p0324a11║一拜（云云）。茶畢。交代人。詣爐前。還前請香。觸禮一拜。
B19n0103_p0324a12║敕修清規兩序交代茶云。新職事。具威儀。懷香。躳
B19n0103_p0324a13║詣各受代人處插香。對觸禮一拜（云云）。茶畢。受代人
B19n0103_p0324a14║起。將元請香。插爐中觸禮。拜謝而退。
B19n0103_p0324a15║
B19n0103_p0324a16║●安居
B19n0103_p0324a17║敕修清規節臘章云。西域。三時。以一時為安居。出
B19n0103_p0324b01║入有禁止。　又云。五竺地廣。暑寒霖潦。氣候之弗
B19n0103_p0324b02║齊。故結制。有以四月五月十二月然皆始以十六
B19n0103_p0324b03║日。所謂雨安居者。因地隨時。惟適之安。或曰坐夏。
B19n0103_p0324b04║或曰坐臘。戒臘之義始此。
B19n0103_p0324b05║行事鈔安居策修篇云。律通制三時。意存據道。文
B19n0103_p0324b06║偏約夏月。情在三過。一無事遊行。妨修出業。二損
B19n0103_p0324b07║傷物命。違慈寔深。三所為既非。故招世謗。以斯之
B19n0103_p0324b08║過。教興在茲。然諸義不無指歸。護命故。夏中方尺
B19n0103_p0324b09║之地。悉竝有蟲。即正法念經云。夏中。除大小便。餘
B19n0103_p0324b10║則加趺而坐。故知。護命為重。佛深制之。　又云。上
B19n0103_p0324b11║總三時分別。今但就夏。亦有三時。初四月十六日
B19n0103_p0324b12║是前安居。十七日已去。至五月十五日。名中安居。
B19n0103_p0324b13║五月十六日。名後安居。故律中。有三種安居謂前
B19n0103_p0324b14║中後也。前安居者住前三月。後安居者。住後三月。
B19n0103_p0324b15║雖不云中三月。然文中。具明前後日數。中間不辨。
B19n0103_p0324b16║於理自明。
B19n0103_p0324b17║羯磨疏。諸眾安居法篇云。出家慕道。馳散非業。故
B19n0103_p0325a01║當計時擇念。義無浮逸。今乃㳂隨邑野。追逐情塵
B19n0103_p0325a02║顛仆巨壑。無思返迹是以大聖。以法遮防。不許遊
B19n0103_p0325a03║涉。當居靜慮。故律文中。三時通制然有待之形。許
B19n0103_p0325a04║緣不一。必量過起夏暑偏多。一則損生害命。深乖
B19n0103_p0325a05║慈道。二招世譏謗。不及禽獸。三為過既深。故非道
B19n0103_p0325a06║業。春冬過少。待緣開赴。有斯別故。名曰安居。釋名
B19n0103_p0325a07║者。形心攝靜曰安。要期在住曰居也。
B19n0103_p0325a08║忠曰。譏謗不及禽獸者。僧祇律云。安居法者。佛
B19n0103_p0325a09║住舍衛城。爾時諸比丘。雨時遊行。多所踐害。為
B19n0103_p0325a10║世人所嫌。九十六種出家人。尚知安居。如鳥隱
B19n0103_p0325a11║巢。而自守住。沙門釋子。自稱為善好。而不安居。
B19n0103_p0325a12║諸比丘。以是因緣。具白世尊。佛言。正應為世人
B19n0103_p0325a13║所嫌。從今已後。雨時應安居（廣明安居法）
B19n0103_p0325a14║梵網經古迹記云。夏坐安居處者。北并洲疏云。昔
B19n0103_p0325a15║來經論。或名坐夏。或名坐臘。或名夏臘。皆由不善
B19n0103_p0325a16║方言也。今依大唐三藏譯。云雨安居。謂雨時安居
B19n0103_p0325a17║故。然西方。立時不同。或立四時。謂從正月十六日。
B19n0103_p0325b01║至四月十五日。為春時。從四月十六日。至七月十
B19n0103_p0325b02║五日。為夏時。如此秋冬。竝各三月。至正月十五日。
B19n0103_p0325b03║總為一歲。或總一年。分為三時。謂即佛法。依此為
B19n0103_p0325b04║定。謂從正月十六日。至五月十五日。以為熱際。從
B19n0103_p0325b05║五月十六日。至九月十五日。立為雨際。從九月十
B19n0103_p0325b06║六日。至正月十五日。即為寒際。雨際蟲多。令人譏
B19n0103_p0325b07║謗故制安居。　又云。今此四月十六日。至七月十
B19n0103_p0325b08║五日。實為疎謬。既非夏時。言雨安居。
B19n0103_p0325b09║忠曰。太賢意謂。佛制。自五月十六入。為初安居。
B19n0103_p0325b10║自六月十六入。為後安居。然此方結制。以四月
B19n0103_p0325b11║十六。既不依佛制。實為疎謬矣。又稱坐夏夏臘。
B19n0103_p0325b12║尤謬矣。葢初安居。至八月十五日。則自七月十
B19n0103_p0325b13║六已後。非天竺夏時。此方亦自七月朔已後。非
B19n0103_p0325b14║夏時。其後安居。滋晚焉。不待論之。依彼此。不可
B19n0103_p0325b15║謂坐夏。夏臘等。但當稱雨安居耳矣。諸律講。解
B19n0103_p0325b16║古迹文。紛紛沒甄別。故我今贅言。
B19n0103_p0325b17║圓覺經云。世尊。告圓覺菩薩言。若經夏首。三月安
B19n0103_p0326a01║居。當為清淨菩薩止住。心離聲聞。不假徒眾。至安
B19n0103_p0326a02║居日。即於佛前。作如是言。我比丘。比丘尼。優婆塞。
B19n0103_p0326a03║優婆夷。某甲。踞菩薩乘。修寂滅行。同入清淨實相
B19n0103_p0326a04║住持。以大圓覺。為我伽藍。身心安居平等性智。涅
B19n0103_p0326a05║槃自性。無繫屬故。今我敬請。不依聲聞。當與十方
B19n0103_p0326a06║如來。及大菩薩。三月安居為修菩薩。無上妙覺。大
B19n0103_p0326a07║因緣故。不繫徒眾。善男子。此名菩薩示現安居。
B19n0103_p0326a08║僧祇律云。比丘。至四月十六日。應安居。不安居者。
B19n0103_p0326a09║越毗尼罪。到後安居。復不安居者。得二越毗尼罪。
B19n0103_p0326a10║
B19n0103_p0326a11║●結制
B19n0103_p0326a12║結安居之制也（見安居處）。結制禮儀。如敕修清規。
B19n0103_p0326a13║
B19n0103_p0326a14║●坐夏
B19n0103_p0326a15║安居曰坐夏（其辨見安居處）。
B19n0103_p0326a16║
B19n0103_p0326a17║●過夏
B19n0103_p0326b01║敕修清規謝掛搭云。近時衲子。到處坐席未溫。移
B19n0103_p0326b02║單東西。多致不謝掛搭。既曰經冬過夏折中當在
B19n0103_p0326b03║冬前夏前兩期。報謝。
B19n0103_p0326b04║廣燈錄。廬山慶雲禪師章云。問僧。什麼處來。僧云
B19n0103_p0326b05║洪州來。師云。什麼處過夏。僧云翠巖。師云。踏破多
B19n0103_p0326b06║少草鞋。（又見節時門。冬安居處）
B19n0103_p0326b07║碧巖錄云。天平和尚行脚時。參西院（有兩錯因緣）。西院
B19n0103_p0326b08║云。且在這裹。過夏。待共上座。商量這兩錯（云云）。
B19n0103_p0326b09║忠曰。科舉名目。有過夏。取佛書準倣也。或看此。
B19n0103_p0326b10║為此目出俗書。非也。
B19n0103_p0326b11║唐國史補云。進士籍而入選。謂之春關。不捷而
B19n0103_p0326b12║醉飽。謂之打毷氉。匿名造謗。謂之無名子。退而
B19n0103_p0326b13║肄業。謂之過夏。執業而出。謂之夏課。
B19n0103_p0326b14║遯齋聞覽云。長安舉子。六月後落第者。不出京。
B19n0103_p0326b15║謂之過夏。多借靜坊廟院作文。曰夏課。
B19n0103_p0326b16║太平廣記。引盧氏小說云。唐德宗。至西明寺。宋
B19n0103_p0326b17║濟在僧院過夏。上忽入濟院。方在窻下。犢鼻葛
B19n0103_p0327a01║巾抄書。上問曰。作何事業。兼問姓行。濟云。姓宋。
B19n0103_p0327a02║第五。應進士舉（云云）。
B19n0103_p0327a03║
B19n0103_p0327a04║●坐臘
B19n0103_p0327a05║安居。亦曰坐臘（其辨。見安居處）。臘義。節時門。法臘處。詳說。
B19n0103_p0327a06║
B19n0103_p0327a07║●賞勞
B19n0103_p0327a08║梵網古迹作償勞。韻會陽韻云。償辰羊切。說文
B19n0103_p0327a09║還也。廣韻報也。增韻酬也。行事鈔作賞勞。
B19n0103_p0327a10║祖庭事苑。賞勞註云。勞郎到切。尉也。
B19n0103_p0327a11║忠曰。國史補云。大出金帛賞勞（止此）。此般賞勞。勞。
B19n0103_p0327a12║當从郎到切耳。
B19n0103_p0327a13║行事鈔安居策修篇云。五事賞勞。（忠曰五事。即五利。次下箋。）
B19n0103_p0327a14║羯磨疏安居法篇云。迦提賞勞使作衣服受用。資
B19n0103_p0327a15║身弘道。利俗也。
B19n0103_p0327a16║梵網經古迹記云。然初安居。即從五月十六日。至
B19n0103_p0327a17║八月十五日。良以雨時將畢。恐至寒時不濟。故開。
B19n0103_p0327b01║一月為償勞月。若後安居。從六月十六日。至九月
B19n0103_p0327b02║十五日。即無償勞。三月雨時盡故。　善圓鈔云。從
B19n0103_p0327b03║八月十六日。至九月十五日。三十日。為償勞月。
B19n0103_p0327b04║已上。證賞勞字畢。已下辯其義。
B19n0103_p0327b05║行事鈔安居策修篇云。問何為但結三月者。生死
B19n0103_p0327b06║待形。必假資養。故結前三月。開後一月。為成供身
B19n0103_p0327b07║衣服故。
B19n0103_p0327b08║忠曰。如來聖教。歲為三時。乃一時有四月。故有
B19n0103_p0327b09║此問。言何故不結一時全四箇月耶。
B19n0103_p0327b10║又云。若四月十六日結者。至七月十五日夜分盡
B19n0103_p0327b11║訖。名夏竟。至明相出。十六日後至八月十五日已
B19n0103_p0327b12║來。名迦提月。明了論云。本言迦絺那。為存略故。但
B19n0103_p0327b13║云迦提。此翻為功德。　註。以坐夏有功。五利賞德
B19n0103_p0327b14║也。
B19n0103_p0327b15║忠曰。由是可知。賞勞者。賞坐夏功勞也。又宗覺
B19n0103_p0327b16║律師語余曰。此一月。二百五十戒中。開五種戒。
B19n0103_p0327b17║恣意出入往來。而造功德衣。以償前九旬功勞
B19n0103_p0328a01║也（止此）。依此說。則勞即刀切。老平聲。疲也。勤也。功
B19n0103_p0328a02║也（字彙）。事苑為去聲郎到切。慰勞義。恐不知律文
B19n0103_p0328a03║賞勞目。謾下義乎。若知則必可辯其義。而欠之。
B19n0103_p0328a04║五利者。行事鈔自恣宗要篇云。次明五利通塞
B19n0103_p0328a05║者。律中受此衣故。畜長財。離衣宿。背請。別眾食。
B19n0103_p0328a06║食前食後。至他家等。各如隨相所明（隨戒釋相篇）。
B19n0103_p0328a07║僧祇律云。衣時中間。捨五罪。別眾食。處處食。離
B19n0103_p0328a08║同食。不白畜長衣。離衣宿。無罪。
B19n0103_p0328a09║毘尼[母-(、/、)+〡]論云。佛聽畜迦絺那衣。有五種利。一得
B19n0103_p0328a10║中前數數食。二得有檀越來請。得別眾食。三得
B19n0103_p0328a11║畜長財。不說淨。四得離衣宿。五不白得出界。是
B19n0103_p0328a12║名受迦絺衣利。
B19n0103_p0328a13║迦絺那衣者。自恣篇云。二明衣體。四分云。若得
B19n0103_p0328a14║新衣。若檀越施衣。若糞埽衣。新物揲作淨。若已
B19n0103_p0328a15║浣。浣已納作淨。即日來不經宿。不以邪命得。不
B19n0103_p0328a16║以諂曲得。不以相得。不以激發得。不捨墮。作淨
B19n0103_p0328a17║者應法。四周有緣。五條作十隔。若過是條數。應
B19n0103_p0328b01║自浣染。舒張碾治。裁作十隔。縫治。又云。不得大
B19n0103_p0328b02║色染衣。聽用袈裟色（此云不正色也）。
B19n0103_p0328b03║釋氏要覽云。迦提梵語。具云迦栗提迦即九月
B19n0103_p0328b04║望宿名也。謂。西國三月安居。至九月十六日。解
B19n0103_p0328b05║後安居。比丘行化故。取望宿。為名也。
B19n0103_p0328b06║忠曰。是與事鈔義大異。未知何據。
B19n0103_p0328b07║已下。禪錄用賞勞語。
B19n0103_p0328b08║普燈錄大通本禪師章云。僧問。九夏賞勞即不問。
B19n0103_p0328b09║從今向去事如何。曰光剃頭淨洗鉢。
B19n0103_p0328b10║虗堂愚禪師寶林錄。結夏小參云。於是九十之期。
B19n0103_p0328b11║各證本法。然後升雙檮堂。入息耕室。向無星等子
B19n0103_p0328b12║上較其重輕。以憑賞勞。　又淨慈後錄上堂云。忽
B19n0103_p0328b13║有箇眼皮綻底。出來道。乞師賞勞。只向他道。三貫
B19n0103_p0328b14║嚫錢三味食。相招攜手上高臺。
B19n0103_p0328b15║忠曰。律則五事賞勞。其文明皎。今按錄所舉。似
B19n0103_p0328b16║以施財供養等。為賞勞焉。
B19n0103_p0328b17║
B19n0103_p0329a01║
B19n0103_p0329a02║●坐堂
B19n0103_p0329a03║忠曰。坐堂與坐參規同。但上堂已前。少時坐禪於
B19n0103_p0329a04║僧堂。此曰坐堂。小參已前。及每日晚參已前。少時
B19n0103_p0329a05║坐禪於僧堂。此曰坐參也。今以小參已前稱坐參。
B19n0103_p0329a06║例解之。坐堂之堂者。上堂之堂也。上堂之堂者。法
B19n0103_p0329a07║堂也。故非坐僧堂之義。謂坐禪於上堂已前也。
B19n0103_p0329a08║敕修清規聖節上堂云。鳴方丈板三下。鳴鼓。堂司
B19n0103_p0329a09║行者。預鳴眾寮前板三下。集眾坐堂。如尋常坐禪。
B19n0103_p0329a10║向內坐。鼓鳴。則轉身向外坐。頭首先集堂外。候鼓
B19n0103_p0329a11║鳴即入堂。首座後入就坐。西堂勤舊蒙堂諸寮。並
B19n0103_p0329a12║外堂坐。
B19n0103_p0329a13║忠曰。集眾者。集於僧堂也。
B19n0103_p0329a14║一山寧禪師曰。坐堂不赴者。首座罰之。眾頭首。
B19n0103_p0329a15║自末班次第入堂。故首座自最後入也。
B19n0103_p0329a16║大眾坐堂時。住持亦坐堂。　敕修清規大坐參云。
B19n0103_p0329a17║待住持入堂坐定。堂司行者。鳴首座寮前板三下
B19n0103_p0329b01║（云云）。　又坐參云。鳴堂前鐘三下。眾就位。普同和南。
B19n0103_p0329b02║住持頭首。次第出堂。
B19n0103_p0329b03║忠曰。依此可知。住持參前。陪大眾坐參。坐參既
B19n0103_p0329b04║然。亦當上堂前。陪眾坐堂而已。
B19n0103_p0329b05║舊說曰。住持說法已前。亦自澄心靜慮。葢世尊
B19n0103_p0329b06║說法華時。先入無量義處三昧。即從三昧。安詳
B19n0103_p0329b07║而起。方說法華。此其榜樣也。
B19n0103_p0329b08║又凡坐禪於僧堂。曰坐堂。　日用軌範云。住持并
B19n0103_p0329b09║首座。坐堂時。不得從前門出入。
B19n0103_p0329b10║入眾日用云。莫待打坐堂板。次第歸堂坐禪。
B19n0103_p0329b11║忠曰。軌範所謂坐堂。乃四更一點坐禪也。入眾
B19n0103_p0329b12║所謂坐堂。亦是每日坐禪也。並非上堂已前者。
B19n0103_p0329b13║故此堂。乃僧堂也。
B19n0103_p0329b14║
B19n0103_p0329b15║●坐參
B19n0103_p0329b16║坐參者。坐禪於參前也。住持晚參已前。大眾集僧
B19n0103_p0329b17║堂。坐禪澄心。以待參。謂之坐參。若住持有事息參。
B19n0103_p0330a01║則行者報曰。和尚今晚放參。
B19n0103_p0330a02║敕修清規晚參云。叢林坐參。猶旦望五參陞座。將
B19n0103_p0330a03║聽法時。大眾坐堂也。　又坐參云。葢古者每晚必
B19n0103_p0330a04║參住持。以求開示。故率眾齊集。坐待鼓鳴。而往參
B19n0103_p0330a05║之。名曰坐參。因汾州地寒。昭公罷之。遂有放參之
B19n0103_p0330a06║說。
B19n0103_p0330a07║忠曰。坐參。坐堂。名異規同（見坐堂處）。清規已云。坐待
B19n0103_p0330a08║鼓鳴。而往參之。乃知。禪於僧堂畢。往參於住持
B19n0103_p0330a09║之處。故曰坐參。非禪坐即是參之義。
B19n0103_p0330a10║備用清規云。諸方謂。放參不披袈裟。轉身方搭衣。
B19n0103_p0330a11║非法也。唯徑山寺。古規不墜。披衣坐參。當力行之。
B19n0103_p0330a12║清拙澄和尚錄晚參云。每日晚參已前。坐以待參。
B19n0103_p0330a13║謂之坐參。且如坐參。又參箇甚麼。莫是參父母未
B19n0103_p0330a14║生前事麼。莫是參空劫以前自己麼。莫是參宗乘
B19n0103_p0330a15║向上向下事麼。莫是參古人玄言妙句。一機一境
B19n0103_p0330a16║麼。若與麼。總是將心湊泊。擬心承當。擬心領解。本
B19n0103_p0330a17║分事上。總沒交涉。
B19n0103_p0330b01║又不遊方而參禪。曰坐參。　大慧正法眼藏云。
B19n0103_p0330b02║或者道琅邪被舉公道箇杜撰。心中疑惑。即時
B19n0103_p0330b03║倒戈卸甲。遂挽留舉公。咨决此事。謂之坐參。一
B19n0103_p0330b04║犬吠虗。千猱啀實。
B19n0103_p0330b05║忠曰。此不離己住處。居參禪於他之義。葢大
B19n0103_p0330b06║慧舉俗說。故其義不足取焉。
B19n0103_p0330b07║
B19n0103_p0330b08║●大坐參
B19n0103_p0330b09║敕修清規大坐參云。今時叢林。有多眾處。猶特講
B19n0103_p0330b10║晚參。以存古意。謂之大坐參。與常坐參同。但首座
B19n0103_p0330b11║入堂。不燒香（云云。具如彼）。
B19n0103_p0330b12║
B19n0103_p0330b13║●放參
B19n0103_p0330b14║舊說曰。住持有事。或修臨時祈禱。則放免晚參。此
B19n0103_p0330b15║謂放參。即鳴鐘三下。此謂放參鐘（又見坐參。及垂說門。晚參處）。
B19n0103_p0330b16║禪苑清規首座坐堂云。大眾入堂。依單位相向而
B19n0103_p0330b17║坐。堂司行者。先稟堂頭。掛放參牌。然後堂前上簾。
B19n0103_p0331a01║行者於首座前問訊。低聲云。和尚放參。復於聖僧
B19n0103_p0331a02║前。躳身正立。喝放參。然後打放參鐘。展單下帳罷。
B19n0103_p0331a03║歸寮問訊。喫湯隨意。
B19n0103_p0331a04║僧寶傳慈明圓禪師傳云。公冬日牓僧堂。作此字。
B19n0103_p0331a05║【圖】。其下注云。若人識得。不離四威儀
B19n0103_p0331a06║中。有首座者。見之謂曰。和尚今日放參。
B19n0103_p0331a07║白氏文集昭國閒居詩云。時暑放朝參。
B19n0103_p0331a08║忠曰。可知放參之目。本在官制。
B19n0103_p0331a09║又有晚食名放參者。見飲啖門。放參飯處。
B19n0103_p0331a10║忠曰。此方禪林。晡時念經。為讀誦放參。失義。當
B19n0103_p0331a11║曰念經。或誦晚課。葢放參鐘後誦經。故轉訛。
B19n0103_p0331a12║
B19n0103_p0331a13║●展單
B19n0103_p0331a14║舊說曰。無晚參時。鳴放參鐘三下。其時展半單。葢
B19n0103_p0331a15║為黃昏坐禪也。然放參鐘。名展單者。隣近釋也。
B19n0103_p0331a16║日用軌範云。坐參了。各出半單下地。
B19n0103_p0331a17║
B19n0103_p0331b01║
B19n0103_p0331b02║●坐禪
B19n0103_p0331b03║敕修清規坐禪。詳敘其規。
B19n0103_p0331b04║敕修清規坐禪云。大眾歸堂。向裏坐。　又聖節云。
B19n0103_p0331b05║坐堂如尋常坐禪。向內坐。
B19n0103_p0331b06║永平清規辨道法云。早晨坐禪。首座大眾。搭袈裟
B19n0103_p0331b07║入堂就被位。面壁坐禪。首座不面壁。自餘頭首。一
B19n0103_p0331b08║如大眾面壁而坐。住持人就椅子坐禪。　又云。後
B19n0103_p0331b09║夜坐禪。大眾不搭袈裟。住持人袈裟。掛于椅子而
B19n0103_p0331b10║坐禪。是法也。
B19n0103_p0331b11║忠曰。住持就椅坐。則知亦是不面壁矣。夫面壁
B19n0103_p0331b12║坐禪。匪但準依初祖風規。復可攝定散心。然今
B19n0103_p0331b13║清朝禪僧。例向外。誠失古矣。
B19n0103_p0331b14║日工集云。典座。免僧。直歲。三人。免坐堂（詳職位門免僧處）。
B19n0103_p0331b15║南禪規式云。四月廿一日。舊規。自今日四時坐禪。
B19n0103_p0331b16║不赴佛殿勤行者。罰金壹斤。不赴坐禪者。罰金同
B19n0103_p0331b17║此。　又云。初夜并曉天。二時坐禪。住持巡堂。若有
B19n0103_p0332a01║被位空處。則令聽叫取被巾。歸方丈。若兩班寮之
B19n0103_p0332a02║看寮。而空被位者。僧堂坐牌前。植看寮簡板。則不
B19n0103_p0332a03║取被巾。
B19n0103_p0332a04║忠曰。坐禪用心。諸祖有箴有銘。有儀有論。不可
B19n0103_p0332a05║悉錄。今且舉其目備辦道士檢尋。
B19n0103_p0332a06║杭州五雲和尚坐禪箴　傳燈錄載
B19n0103_p0332a07║鵝湖大義禪師坐禪銘　緇門警訓載
B19n0103_p0332a08║天台大靜禪師坐禪銘　諸祖偈頌載
B19n0103_p0332a09║同安察禪師坐禪銘　諸祖偈頌載
B19n0103_p0332a10║佛眼遠禪師坐禪銘　緇門警訓載
B19n0103_p0332a11║長蘆賾禪師坐禪儀　禪苑清規載
B19n0103_p0332a12║佛心才和尚坐禪儀　普燈錄載
B19n0103_p0332a13║中峯本禪師坐禪論
B19n0103_p0332a14║蘭溪隆禪師坐禪論
B19n0103_p0332a15║明極俊禪師坐禪訣　焰慧語要載
B19n0103_p0332a16║永平元禪師坐禪儀并銘
B19n0103_p0332a17║瑩山瑾禪師坐禪用心記及三根坐禪說
B19n0103_p0332b01║大慧杲禪師告香普說云。近來諸方。打板坐禪。若
B19n0103_p0332b02║要莊景即得。我不信儞坐得定。往往聞恁麼道。却
B19n0103_p0332b03║謂妙喜不教人坐禪。又是錯認何曾解方便。我只
B19n0103_p0332b04║要儞行亦禪坐亦禪。語默動靜體安然。山僧有時
B19n0103_p0332b05║夜裏睡。纔覺便起來坐。坐既久。都無所思。自謂諸
B19n0103_p0332b06║佛境界只這是然不要把為極則。不是放身命處。
B19n0103_p0332b07║况更言靜是根本。悟是枝葉。此處誤人。諸方說。靜
B19n0103_p0332b08║了方悟。我是悟了方靜。不敢相瞞。未悟時心識紛
B19n0103_p0332b09║飛。悟了方貼貼地。
B19n0103_p0332b10║大比丘三千威儀云。欲坐禪有五事。一者當隨時。
B19n0103_p0332b11║二者當得安牀。三者當得輭座。四者當得閒處。五
B19n0103_p0332b12║者當得善知識。復有五事。一者當得好善檀越。二
B19n0103_p0332b13║者當有善意。三者當有善藥。四者當能服藥。五者
B19n0103_p0332b14║當得善助。爾乃得猗。隨時者謂四時。安牀者。謂繩
B19n0103_p0332b15║牀。輭座者。謂毛座。閒處者。謂山中樹下。亦謂寺中
B19n0103_p0332b16║不與人共。善知識者。謂同居善。善檀越者。謂令人
B19n0103_p0332b17║無所求。善意者。謂能觀。善藥者。謂能伏意。能服藥
B19n0103_p0333a01║者。謂不念萬物。善助者。謂禪帶。禪帶有五事。一者
B19n0103_p0333a02║當廣一尺。二者當長八尺。三者當頭有鉤。四者當
B19n0103_p0333a03║三重。五者不得用生韋。亦不得用金鉤。
B19n0103_p0333a04║又天台次第禪門。詳說坐禪用心。內外方便。其
B19n0103_p0333a05║第二第三卷。最為要（無住云）。
B19n0103_p0333a06║日本坐禪規矩。道元禪師為始。　無住和尚雜
B19n0103_p0333a07║談集云。建仁榮西入宋。雖傳禪門戒律儀。歸朝
B19n0103_p0333a08║之後。且順國風。兼行天台真言。未得專講禪規。
B19n0103_p0333a09║其坐禪。但據狹床而已。佛法上人（道元）入宋歸朝。
B19n0103_p0333a10║始行廣床坐禪於深草（興聖寺也）。道俗初見聞此規。
B19n0103_p0333a11║故敬信者眾。當時所目擊之僧。為予說之。自後
B19n0103_p0333a12║東福開山（圓爾）渡宋。久住徑山。歸國。行其坐禪法。
B19n0103_p0333a13║蘭溪隆長老。宋國僧也。故建長寺坐禪規。一依
B19n0103_p0333a14║宋朝。自此後。天下禪院。儀禮通行矣。
B19n0103_p0333a15║坐禪坐法。見禮則門。結跏趺坐處。
B19n0103_p0333a16║坐禪累手法。　請觀音經云。若欲得見觀世音菩
B19n0103_p0333a17║薩。端身正心。使心不動。心氣相續。以左手置右手
B19n0103_p0333b01║上。舉舌向齶。令息調勻。　智者疏。約世間。陽上陰
B19n0103_p0333b02║下。隨世俗故。右陽居下。左陰處上者。欲將定靜之
B19n0103_p0333b03║法。鎮於陽散也。世俗既有威儀。此即是以戒法。禁
B19n0103_p0333b04║約麤獷。即對戒也。二陽動相。陰靜相。以靜鎮動。是
B19n0103_p0333b05║制亂方便。即對於定。三者右表方便。屬權。而居下。
B19n0103_p0333b06║左是實智。居上。是則自權而顯實。此即表慧（闡義鈔釋
B19n0103_p0333b07║之。恐繁不錄）。
B19n0103_p0333b08║或曰。一夏九十日坐禪。即一行三昧也。　摩訶
B19n0103_p0333b09║止觀明四種三昧（常坐。常行。半行。半坐。非行。非坐）。中云。一常坐。
B19n0103_p0333b10║出文殊說文殊問兩波若。名為一行三昧。（乃至）居
B19n0103_p0333b11║一靜室。或空間地。離諸喧閙。安一繩床。傍無餘
B19n0103_p0333b12║座。九十日為一期。結跏正坐。項脊端直。不動不
B19n0103_p0333b13║搖。不萎不猗。以坐自誓。脇不拄床。
B19n0103_p0333b14║
B19n0103_p0333b15║●四時坐禪
B19n0103_p0333b16║四時者。依永平清規辨道法黃昏坐禪（戌辰）。後夜坐
B19n0103_p0333b17║禪（四更三點）。早晨坐禪（粥後巳辰）。晡時坐禪（申辰）也。
B19n0103_p0334a01║又幻住菴清規云。裝香一盤。且以三炷為率。自黃
B19n0103_p0334a02║昏燒起。至第三炷。約四鼓時分也。竈下燒面湯。堂
B19n0103_p0334a03║前鳴板三下。大眾收枕。推被於裏床。收半單。下地
B19n0103_p0334a04║洗面。歸堂坐禪。（忠曰。是後夜也。）至開靜板鳴。即摺被搭衣。
B19n0103_p0334a05║佛前禮拜。歸鉢位坐。展鉢受粥。粥罷佛前諷經。經
B19n0103_p0334a06║畢小歇。堂前復鳴板三下。自主至伴。歸堂坐禪。（忠曰。
B19n0103_p0334a07║是早晨也。）至齋時火板鳴。下地。少頃長板鳴。歸鉢位。受
B19n0103_p0334a08║食。食畢小歇。堂前鳴板三下。復歸堂坐禪。（忠曰。是齋罷。永
B19n0103_p0334a09║平為晡時。）至晡時分。鳴板放參。至黃昏。燒香盤。大眾搭
B19n0103_p0334a10║衣諷經施食事畢。堂前鳴板三下。歸堂坐禪。（忠曰。是黃
B19n0103_p0334a11║昏也。）至放參板鳴。開枕展被。右脇而息。　又云。凡一
B19n0103_p0334a12║日夜之間。四次坐禪之際。宜各屏心絕慮。息念忘
B19n0103_p0334a13║緣。深究死生。力竆道業。
B19n0103_p0334a14║大比丘三千威儀云。坐禪有五事。一者當隨時。謂
B19n0103_p0334a15║四時（詳前坐禪處）。
B19n0103_p0334a16║夢窓石國師錄臨川家訓云。四時坐禪。唯除浴日
B19n0103_p0334a17║坐參。其餘極寒極熱。修正蘭盆時節。亦不可開（若於
B19n0103_p0334b01║坐禪時特有事可作。則可開之）。趙州和尚云。我在南方三十年。除
B19n0103_p0334b02║粥飯二時。是雜用心處。趙州寧謂粥飯二時。不是
B19n0103_p0334b03║正用心處耶。只是言其除粥飯外。更不雜餘事耳
B19n0103_p0334b04║。（乃至）古德又云。大事未明。當如喪考妣。大事已明。亦
B19n0103_p0334b05║當如喪考妣。古人苦口叮嚀。其意豈在令人限日
B19n0103_p0334b06║約時。工夫不純乎。上古道人。皆是卜僻洞深巖。居
B19n0103_p0334b07║樹下石上。更有何事可作。廢寢忘飡。一味存道。百
B19n0103_p0334b08║丈建立叢林。以來。普請作務。其事不少。雖然人人
B19n0103_p0334b09║以道聚頭。故辨道工夫。不曾為事緣所奪。百丈滅
B19n0103_p0334b10║後。迨于三百年。叢林規繩漸衰。緇流少有慚愧。始
B19n0103_p0334b11║有擊版坐禪之儀。謂之四時坐禪。葢是主法尊宿。
B19n0103_p0334b12║曲設方便。以誘懈怠者耳。今時後生。猶嫌四時坐
B19n0103_p0334b13║禪。動則欲令省略。無慚無愧。莫甚於此。
B19n0103_p0334b14║義堂日工集云。在黃梅院訓眾曰。夏安居。三時諷
B19n0103_p0334b15║經。四時坐禪。本朝不論大小剎。皆例行之。合不怠。
B19n0103_p0334b16║怠者罰。
B19n0103_p0334b17║
B19n0103_p0335a01║
B19n0103_p0335a02║●三時坐禪
B19n0103_p0335a03║四時坐禪中省後夜也。
B19n0103_p0335a04║瑜伽師地論云。言初夜者。謂夜四分中。過初一
B19n0103_p0335a05║分。是夜初分。言後夜者。謂夜四分中。過後一分。
B19n0103_p0335a06║是夜後分。
B19n0103_p0335a07║
B19n0103_p0335a08║●再請禪
B19n0103_p0335a09║忠曰。定式坐禪。到定鐘鳴而止。此後再禪坐。此曰
B19n0103_p0335a10║再請禪。
B19n0103_p0335a11║敕修清規大坐參云。如坐再請禪。住持後門入。歸
B19n0103_p0335a12║位。不巡堂。頭首隨眾。或抽解者。即歸被位。更深住
B19n0103_p0335a13║持出。聞首座開枕響。眾方偃息。在道兄弟。不以此
B19n0103_p0335a14║拘。
B19n0103_p0335a15║
B19n0103_p0335a16║●伴禪
B19n0103_p0335a17║舊說曰。住持五更行香之次。入僧堂。伴於大眾坐
B19n0103_p0335b01║禪。此謂伴禪也。
B19n0103_p0335b02║
B19n0103_p0335b03║●陪禪
B19n0103_p0335b04║陪禪同伴禪義。
B19n0103_p0335b05║舊說曰。住持燒香巡堂之次。入僧堂。陪眾之禪坐
B19n0103_p0335b06║少時。以勵眾。故曰陪禪也。住持已是得法人。非是
B19n0103_p0335b07║為自修行。坐禪於僧堂而已。
B19n0103_p0335b08║又道話曰陪禪。葢訛名也。　愚中及和尚年譜
B19n0103_p0335b09║云。應永十三年丙戌。師八十四歲。尼松巖。興造
B19n0103_p0335b10║含暉為師塔所。師一冬。宴安于此。檀施甚厚。普
B19n0103_p0335b11║施眾僧。輪次齋會禪坐。道話曰。陪禪曰夜話。
B19n0103_p0335b12║
B19n0103_p0335b13║●放禪
B19n0103_p0335b14║敕修清規坐禪云。堂司行者。候齋次第覆首座。放
B19n0103_p0335b15║禪。轉從聖僧後右出。撐簾下牌。輕撼作聲。住持頭
B19n0103_p0335b16║首出堂。
B19n0103_p0335b17║瑩山清規云。凡坐禪者。首座之管領也。己香欲了
B19n0103_p0336a01║時。聖僧侍者。問訊首座。是稟放禪也。
B19n0103_p0336a02║幻住清規。首座云。凡打板。坐參。放禪。行道。種種
B19n0103_p0336a03║動靜。靡不關心。
B19n0103_p0336a04║
B19n0103_p0336a05║●經行
B19n0103_p0336a06║日用軌範云。開小靜摺被。或歸眾寮。喫湯藥。或茶
B19n0103_p0336a07║堂經行。次第歸鉢位。
B19n0103_p0336a08║瑩山坐禪用心記云。坐中。若昏睡來。常應搖身。或
B19n0103_p0336a09║張目。又安心於頂上髮際眉間。猶未醒時。引手應
B19n0103_p0336a10║拭目。或摩身。猶未醒時。起座經行。正要順行。順行
B19n0103_p0336a11║若及一百許步。昏睡必醒。經行法者。一息恒半步。
B19n0103_p0336a12║行亦如不行。寂靜而不動。
B19n0103_p0336a13║南海寄歸傳云。五天之地。道俗多作經行。直去直
B19n0103_p0336a14║來。唯遵一路。隨時適性。勿居閙處。一則痊痾。二能
B19n0103_p0336a15║銷食。禺中日昳。即行時也。或可出寺長引。或於廊
B19n0103_p0336a16║下徐行。若不為之。身多病苦。遂令脚腫肚腫。臂疼
B19n0103_p0336a17║膞疼。但有痰廕。不銷。並是端居所致。必若能行此
B19n0103_p0336b01║事。實可資身長道。
B19n0103_p0336b02║釋氏要覽云。慈恩解云。西域地濕。疊塼為道。於中
B19n0103_p0336b03║往來。如布之經。故曰經行。十誦律云。經行有五利。
B19n0103_p0336b04║一勦健（勦音巢。輕捷也）。二有力。三不病。四消食。五意堅固。
B19n0103_p0336b05║三千威儀經有五處。可經行。一閑處。二戶前（自房戶前）。
B19n0103_p0336b06║三講堂前。四塔下。五閣下。
B19n0103_p0336b07║瑜伽師地論云。言經行者。謂於廣長。稱其度量。一
B19n0103_p0336b08║地方所。若往若來。相應身業（經行。斷惛沈睡眠法。如彼）。
B19n0103_p0336b09║佛陀波利修禪要訣云。問行法云何。答行即經行
B19n0103_p0336b10║也。宜依平坦之地。二十二步以來。十四五步以上。
B19n0103_p0336b11║於中經行。經行時。覆左手。以大指屈。著掌中。以餘
B19n0103_p0336b12║四指。抱大指作拳。然覆右手。抱左手腕。即端立少
B19n0103_p0336b13║時。攝心令住（謂住鼻端等）乃行。行勿太急太緩。亦攝心
B19n0103_p0336b14║行。至界畔。即逐日廻身。還向來處。住立少時。如前
B19n0103_p0336b15║後行。行時即開目。住即輒閉。如是復稍倦。即休。經
B19n0103_p0336b16║行唯在晝。夜不行也。問多人同處經行。得不。答稍
B19n0103_p0336b17║須相離。全近不得。問繞塔行道。與經行何別。答。經
B19n0103_p0337a01║行者。直往直來。豈同繞塔耶。又塔是多人往來處。
B19n0103_p0337a02║不可於中經行。問此方有逆日行道。稱為右旋。未
B19n0103_p0337a03║知是不。答西方旋塔。並逐日輪。曾無逆行。
B19n0103_p0337a04║忠曰。逐日者。自東而南而。西而北也。逆日者。從
B19n0103_p0337a05║東而北。而西而南也。逐日者。順日輪之行。與上
B19n0103_p0337a06║肩順轉同。
B19n0103_p0337a07║十誦律云。經行法者。比丘應直經行。不遲不疾。若
B19n0103_p0337a08║不能直。當畫地作相。隨相直行。是名經行法。
B19n0103_p0337a09║摩得勒伽云。經行不能直者。安繩。
B19n0103_p0337a10║
B19n0103_p0337a11║●行道
B19n0103_p0337a12║敕修清規。藏殿祝讚云。住持領眾。合掌繞藏。行道
B19n0103_p0337a13║三帀。多眾則一帀。　又佛降誕云。維那舉唱浴佛
B19n0103_p0337a14║偈。行道浴佛。
B19n0103_p0337a15║幻住清規津送云。舉楞嚴咒一遍。行道。
B19n0103_p0337a16║村寺清規云。行道尤須端謹。叉手當胸。徐行細步。
B19n0103_p0337a17║瞻顧前後。須使疎密得中。或出入門戶。上下階級。
B19n0103_p0337b01║皆當先舉左足。須照應。袈裟不得拖地。衣服領袖。
B19n0103_p0337b02║須當齊整。
B19n0103_p0337b03║萬善同歸集云。行道一法。西天偏重。繞百千帀。方
B19n0103_p0337b04║施一拜。經云。一日一夜行道。志心報四恩。如是等
B19n0103_p0337b05║人。得入道疾。　又云。南山行道儀云。夫行道障盡
B19n0103_p0337b06║為期。無定日限。若論障盡。佛地乃亡。
B19n0103_p0337b07║翻譯名義集云。半行半坐。方等云。旋百二十匝。
B19n0103_p0337b08║却坐思惟。法華云。其人。若行若立。讀誦此經。
B19n0103_p0337b09║忠曰。禪林懺摩法。楞嚴咒。或住立。或行道。葢
B19n0103_p0337b10║是半行半坐三昧也。
B19n0103_p0337b11║
B19n0103_p0337b12║●炙茄會
B19n0103_p0337b13║禪苑清規監院云。如冬齋（乃至）炙茄會（詳職位門監院處）。
B19n0103_p0337b14║五祖演和尚。海會錄。炙茄會上堂云。六月三伏天。
B19n0103_p0337b15║火雲布郊野。松間臨水坐。解帶同歡奲。毳侶弄荷
B19n0103_p0337b16║花。賓朋傾玉斝。紅塵事繁華。碧洞何瀟洒。重會在
B19n0103_p0337b17║明年。相期莫相捨。白雲曾有約。願結青蓮社。
B19n0103_p0338a01║酉陽雜爼云。茄子茄字。本蓮莖名。革遐反。今呼
B19n0103_p0338a02║伽。未知所自。茄子。僧人多炙之。甚美。
B19n0103_p0338a03║忠曰。炙茄會。葢炙茄開筵也。依酉陽言。僧家
B19n0103_p0338a04║炙茄尚矣。
B19n0103_p0338a05║
B19n0103_p0338a06║●茶湯會
B19n0103_p0338a07║松源岳禪師錄茶湯會求頌。曰春風吹落碧桃花。
B19n0103_p0338a08║一片流經十萬家。何似飛來峯下寺。相邀來喫趙
B19n0103_p0338a09║州茶。
B19n0103_p0338a10║
B19n0103_p0338a11║●冷淘會
B19n0103_p0338a12║石菴玿禪師錄。有結冷淘小參云。湖南人賣上麵。
B19n0103_p0338a13║福建人喫冷淘（云云）。（正字通云。淘音陶。淅米也。）
B19n0103_p0338a14║
B19n0103_p0338a15║●銷菑會
B19n0103_p0338a16║無學元禪師支那真如錄。有銷菑會。燒駱駝秉炬
B19n0103_p0338a17║偈。
B19n0103_p0338b01║
B19n0103_p0338b02║●蓮華會
B19n0103_p0338b03║圓悟勤禪師天寧錄。有蓮華會上堂。
B19n0103_p0338b04║慈受深禪師慧林錄。有資福作蓮花會。供養羅漢
B19n0103_p0338b05║陞座。
B19n0103_p0338b06║
B19n0103_p0338b07║●菩提會
B19n0103_p0338b08║大慧杲禪師普說。有雪峯建菩提會普說。
B19n0103_p0338b09║
B19n0103_p0338b10║●拈鬮會
B19n0103_p0338b11║西巖惠和尚能仁錄。有謝幹拈鬮會上堂。
B19n0103_p0338b12║鬮義。詳執務門。鬮拈處。
B19n0103_p0338b13║
B19n0103_p0338b14║●焙經
B19n0103_p0338b15║舊說曰。設火爐。焙藏經。去其蒸濕也。
B19n0103_p0338b16║忠曰。葢煆綿拭經也。
B19n0103_p0338b17║敕修清規知藏云。函帙目錄。常加點對。缺者補完。
B19n0103_p0339a01║蒸潤者。焙拭。殘斷者粘綴。
B19n0103_p0339a02║北磵文集。常熟道友。焙經得舍利無數。榜云。蠹不
B19n0103_p0339a03║在魚。在執紙上語者。焙非待火。待忘言外詮時。
B19n0103_p0339a04║明極俊和尚錄。跋天目淨海真禪人焙四大部經。
B19n0103_p0339a05║得舍利頌什後云。天目西峯淨海真禪人。發心焙
B19n0103_p0339a06║四大部經。一一用綿拂拭。及火煆其綿獲設利一
B19n0103_p0339a07║顆。
B19n0103_p0339a08║偃溪聞禪師雪竇錄。謝眾僧焙經上堂云。罏韛之
B19n0103_p0339a09║所鈍鐵猶多。黃面老子。具正徧知。只知撒土拋沙。
B19n0103_p0339a10║欺胡謾漢。不知性命落在弟子手中。二千年後。橫
B19n0103_p0339a11║拕倒拽。只如雪竇恁麼舉。也是把火助熱。
B19n0103_p0339a12║南浦明禪師崇福錄。有焙經上堂。
B19n0103_p0339a13║
B19n0103_p0339a14║●拭經
B19n0103_p0339a15║以綿拭經。見焙經處。
B19n0103_p0339a16║鏡堂圓禪師禪興錄。拭藏經上堂云。五千餘軸眼
B19n0103_p0339a17║中塵。不識無端貴似金。盡底掀飜知落處。掃堦松
B19n0103_p0339b01║影又沉西。
B19n0103_p0339b02║佛祖通載云。元世祖。詔僧大內念經。行香。侍臣奏
B19n0103_p0339b03║云。僧多不識字在。帝乃云。但教舒展。拭去塵埃。亦
B19n0103_p0339b04║有功德。
B19n0103_p0339b05║
B19n0103_p0339b06║●上堂（齋粥）
B19n0103_p0339b07║粥飯上僧堂。此謂上堂。與法堂說法稱上堂別。
B19n0103_p0339b08║傳燈錄。藥山儼禪師章云。院主報。打鐘也。請和尚
B19n0103_p0339b09║上堂。師曰。汝與我擎鉢盂去。　又云。師曰。二時上
B19n0103_p0339b10║堂不得齩破一粒米。
B19n0103_p0339b11║聯燈會要石梯和尚章云。師見侍者托鉢上堂。乃
B19n0103_p0339b12║喚云。侍者。者應諾。師云。甚處去。云上堂齋去。師云。
B19n0103_p0339b13║我豈不知儞上堂齋去。云除此外。別道箇甚麼。即
B19n0103_p0339b14║得師云。我只問儞本分事。云和尚若問本分事。某
B19n0103_p0339b15║甲實是上堂齋去。云汝不謬為吾侍者。
B19n0103_p0339b16║教誡律儀云。師欲上堂。為師滌鉢。看閉門戶等事。
B19n0103_p0339b17║已下錄世典稱僧上堂。
B19n0103_p0340a01║酉陽雜爼云。玄奘言那蘭陁寺僧。食堂中。熱際有
B19n0103_p0340a02║巨蠅數萬。至僧上堂時悉自飛。集于庭樹。　又云。
B19n0103_p0340a03║著謠於軍中曰。齋鐘動也。和尚不上堂月餘。
B19n0103_p0340a04║天中記云。摭言王播客楊州木蘭院。僧厭苦之。飯
B19n0103_p0340a05║後擊鐘。後二紀。播鎮楊州。訪舊詩。有曰。上堂已了
B19n0103_p0340a06║各西東。慙愧闍梨飯後鐘。碧紗籠之矣。續云。二十
B19n0103_p0340a07║年來塵拂面。如今始得碧紗籠。
B19n0103_p0340a08║已下錄官人飲食。亦稱上堂。
B19n0103_p0340a09║李肇國史補云。鄭相珣瑜。方上堂食。王叔文至。韋
B19n0103_p0340a10║執誼遽起延入閣內。　又云。三院上堂。有除改者。
B19n0103_p0340a11║不得終食。
B19n0103_p0340a12║
B19n0103_p0340a13║●過堂
B19n0103_p0340a14║上僧堂喫食。亦云過堂。
B19n0103_p0340a15║備用清規送鉢位云。兩班退職。維那先送首座。入
B19n0103_p0340a16║鉢位。次接都寺。送鉢位。首座都寺。挂鉢過堂。
B19n0103_p0340a17║六學僧傳惟儼傳云。二時過堂。不得咬著一粒米
B19n0103_p0340b01║（傳燈作上堂如上堂處引）。
B19n0103_p0340b02║大休念禪師錄頌古。舉云。鵝湖孚禪師。侍者請過
B19n0103_p0340b03║堂。湖云。我下莊喫油糍了（會元作赴堂）。
B19n0103_p0340b04║
B19n0103_p0340b05║●赴堂
B19n0103_p0340b06║忠曰。與上堂過堂同義。
B19n0103_p0340b07║敕修清規都監寺云。齋粥二時。必赴堂。則行僕行
B19n0103_p0340b08║益。自然整肅。
B19n0103_p0340b09║五燈會元鵝湖孚禪師章云。師一日不赴堂。侍者
B19n0103_p0340b10║來。請赴堂。師曰。我今日在莊。喫油糍飽。者曰。和尚
B19n0103_p0340b11║不曾出入。師曰。儞但去。問取莊主。者方出門。忽見
B19n0103_p0340b12║莊主。歸謝和尚到莊。喫油糍。
B19n0103_p0340b13║
B19n0103_p0340b14║●陪堂
B19n0103_p0340b15║客僧陪僧堂之外堂受食。此曰陪堂。
B19n0103_p0340b16║
B19n0103_p0340b17║●下堂
B19n0103_p0341a01║粥飯畢。下僧堂此謂下堂。與上間下間。稱上堂下
B19n0103_p0341a02║堂別。
B19n0103_p0341a03║敕修清規。每日祝讚云。齋粥二時下堂。僧眾必須
B19n0103_p0341a04║登殿。（又見唄器門下堂椎處）
B19n0103_p0341a05║
B19n0103_p0341a06║●喝食
B19n0103_p0341a07║見職位門。喝食行者處。
B19n0103_p0341a08║
B19n0103_p0341a09║●光伴
B19n0103_p0341a10║敕修清規告香云。請客侍者。預依戒次。具茶狀。備
B19n0103_p0341a11║卓袱筆硯。告香罷。列法堂下間。請茶。各僉名。請首
B19n0103_p0341a12║座光伴。
B19n0103_p0341a13║金鰲新話龍宮赴宴錄云。神王開潤筆宴。王曰。
B19n0103_p0341a14║余欲與秀才光伴。故邀爾。酒進樂作。
B19n0103_p0341a15║或曰。光伴者。言我得前人恩光。允容我。令相伴
B19n0103_p0341a16║也。不敢自專之謂矣。此義未是。
B19n0103_p0341a17║忠曰。光者。猶如榮也。字係伴人。言我得伴此人。
B19n0103_p0341b01║是己之光榮也。如入院展詞。云光據法筵又王
B19n0103_p0341b02║梅溪小簡云光膺宸命。榮陟臺端。當例此而解
B19n0103_p0341b03║耳。
B19n0103_p0341b04║竺印先師曰。明朝百丈清規淪亡久矣。隱元
B19n0103_p0341b05║來朝。禿翁懷百丈清規。質難解處元皆不能
B19n0103_p0341b06║通。翁問光伴義。元曰。光者空也。謂不設茶果
B19n0103_p0341b07║藥石。而空伴之謂也。然觀清規光伴。皆是備
B19n0103_p0341b08║茶果點心者。非空伴之義。
B19n0103_p0341b09║
B19n0103_p0341b10║●相伴
B19n0103_p0341b11║聯燈會要柏巖哲禪師章云。洞山與密師伯到。師
B19n0103_p0341b12║問。二上座。甚處來。洞云。湖南來。師云。觀察使姓甚
B19n0103_p0341b13║麼。洞云不得姓。師云。名甚麼。云不得名。師云。還理
B19n0103_p0341b14║事也無。云自有廊幕在。師云。還出入也無。洞云不
B19n0103_p0341b15║出入。師云。豈不出入。洞拂袖而出。師次日侵晨入
B19n0103_p0341b16║堂。召二上座。二人便出。師云。昨日老僧。對上座一
B19n0103_p0341b17║轉語。不稱意。一夜不安。今請上座。別轉語。若愜老
B19n0103_p0342a01║僧意。便開粥相伴。過夏。洞云。請和尚問。師云。不出
B19n0103_p0342a02║入。洞云太尊貴生。師乃開粥同過夏。
B19n0103_p0342a03║傳燈錄仰山寂禪師章云。若說禪宗。身邊要一人
B19n0103_p0342a04║相伴亦無。
B19n0103_p0342a05║敕修清規嗣法師忌云。方丈客頭。請西堂兩序。晚
B19n0103_p0342a06║間對真。相伴喫湯。
B19n0103_p0342a07║外典有接伴名。且附此。　事物紀原云。宋朝會
B19n0103_p0342a08║要曰。契丹使至。命樂黃自康宗元詣雄州接伴。
B19n0103_p0342a09║廻日充送伴使。此疑接伴之始也。
B19n0103_p0342a10║宋史袁韶傳云。韶為右司郎官。接伴金使。
B19n0103_p0342a11║
B19n0103_p0342a12║●巡堂
B19n0103_p0342a13║忠曰。巡僧堂也。有數種。謂住持巡堂（入院旦望茶坐禪）。大
B19n0103_p0342a14║眾巡堂（三八念誦）。首座巡堂（坐禪大坐參結制）。維那巡堂（聖節）。參
B19n0103_p0342a15║頭巡堂（掛搭）。都寺巡堂（庫司湯）。知事巡堂（結制旦望茶）。請客
B19n0103_p0342a16║燒香巡堂（方丈茶）。沙彌巡堂（參堂）。也。此有數義不同。謂
B19n0103_p0342a17║點撿義（坐禪時住持首座）告報義（聖節時維那）。請謝義（茶湯時）。禮
B19n0103_p0342b01║賀義（入院時掛搭時結制時也　三八念誦後巡堂葢亦是住持大眾互相禮也）。
B19n0103_p0342b02║中峯雜錄。冬安居示徒云。為懶墮懈怠之舊習
B19n0103_p0342b03║之所障。（乃至）其巡堂人。三回五度警省。畧不肯少
B19n0103_p0342b04║加精進。似如此參禪。要明心地。要敵生死。要脫
B19n0103_p0342b05║略情塵。要勦除窠臼。莫說八十日。便是八十年。
B19n0103_p0342b06║八十劫。惟增業識。但長癡迷。
B19n0103_p0342b07║忠曰。此巡堂人者。住持首座之外。別設人巡
B19n0103_p0342b08║堂。以警策坐禪者。睡惰也。
B19n0103_p0342b09║住持巡堂　敕修清規坐禪云。住持入堂燒香巡
B19n0103_p0342b10║堂。自上間至下間。一帀。歸位坐定。
B19n0103_p0342b11║東福清規云。住持入僧堂坐禪者。葢為點撿大
B19n0103_p0342b12║眾也。其入堂巡堂一帀。是點撿之儀也。
B19n0103_p0342b13║又入院云。鳴僧堂鐘。大眾先歸鉢位。立定。新命入
B19n0103_p0342b14║堂炷香。參隨人。同展三拜。維那當面問訊。引巡堂
B19n0103_p0342b15║一帀。參隨人先出。兩序送新命。歸鉢位。觸禮三拜。
B19n0103_p0342b16║旦望住持巡堂。見次下知事巡堂。
B19n0103_p0342b17║大眾巡堂　敕修清規。念誦（外堂念誦畢）云。住持入堂。
B19n0103_p0343a01║前堂首座入。次名德西堂插入歸。聖僧板頭立。頭
B19n0103_p0343a02║首領眾。三人一引。聖僧前問訊。轉身住持前問訊。
B19n0103_p0343a03║合掌巡堂順左肩轉。依圖位立。暫到。侍者。隨眾入。
B19n0103_p0343a04║只巡半堂。至聖僧後。侍者向後門立。暫到向侍者
B19n0103_p0343a05║立。次知事入堂。聖僧前問訊。轉身住持前問訊。合
B19n0103_p0343a06║堂巡堂出。暫到接侍者後隨出（云云）。
B19n0103_p0343a07║首座巡堂。　敕修清規坐禪云。首座聖僧前。燒香。
B19n0103_p0343a08║巡堂。自下間至上間。一帀。就歸被位坐。
B19n0103_p0343a09║校定清規云。巡堂之法。住持從上堂巡至下堂。
B19n0103_p0343a10║首座從下堂巡至上堂。葢首座未出世人。故從
B19n0103_p0343a11║下巡上。若已出世人。則不拘。以理論之。亦合從
B19n0103_p0343a12║下巡上。免得於住持位前行故也。
B19n0103_p0343a13║忠曰。校定初義。位階區別。亦義敬師法式。葢
B19n0103_p0343a14║此時雖住持未入堂。若首座聖僧前燒香了。
B19n0103_p0343a15║直向上間。則橫過住持空椅前也。若聖僧前
B19n0103_p0343a16║燒香了。直向下間巡堂。自聖僧後至上間。而
B19n0103_p0343a17║歸自被位。則得不橫過住持空椅前也。故校
B19n0103_p0343b01║定云。免得於住持位前行也。區別義見後。
B19n0103_p0343b02║又敕修清規大坐參云。首座入堂不燒香。便歸位。
B19n0103_p0343b03║待住持入堂坐定。堂司行者。鳴首座寮前板三下。
B19n0103_p0343b04║大眾轉身向外坐。首座下地從後門出。復轉從前
B19n0103_p0343b05║門入。聖僧前燒香。如常巡堂。歸被位坐少定。
B19n0103_p0343b06║忠曰。如常者。擇坐禪時首座巡堂也。如坐禪時
B19n0103_p0343b07║首座巡堂。自下間至上間一帀。葢自下間巡起
B19n0103_p0343b08║者但是已。私推其理。坐禪則首座巡之後。隨有
B19n0103_p0343b09║住持巡堂。故首座先巡時。欲異于住持。而示其
B19n0103_p0343b10║位階區別矣。今大坐參巡堂。則自上間巡起。是
B19n0103_p0343b11║尋常巡法。乃如聖節維那巡堂。自上間至下間
B19n0103_p0343b12║也。
B19n0103_p0343b13║又敕修清規結制禮儀云。首座離位。聖僧前燒香
B19n0103_p0343b14║大展三拜。巡堂一帀。歸位。行者喝云。首座禮謝大
B19n0103_p0343b15║眾。觸禮三拜。
B19n0103_p0343b16║維那巡堂。　敕修清規聖節云。維那於僧堂。早粥
B19n0103_p0343b17║遍食椎後。再鳴椎一下云（白大眾粥罷聞鐘聲各具威儀詣大佛寶殿啟
B19n0103_p0344a01║建聖節謹白）。復鳴椎一下。往住持前問訊。從首座板起。
B19n0103_p0344a02║巡堂一帀。出外堂下間至上間。歸內堂中間。問訊
B19n0103_p0344a03║而出。
B19n0103_p0344a04║【圖】
B19n0103_p0344a05║
B19n0103_p0344a06║
B19n0103_p0344a07║
B19n0103_p0344a08║
B19n0103_p0344a09║
B19n0103_p0344a10║
B19n0103_p0344a11║
B19n0103_p0344a12║參頭巡堂　敕修清規。大掛搭歸堂云。參頭領眾。
B19n0103_p0344a13║前門右手入堂。至聖僧前排立。參頭燒香。同眾大
B19n0103_p0344a14║展三拜。巡堂一帀。自上堂至下堂。仍如前排立。問
B19n0103_p0344a15║訊。
B19n0103_p0344a16║都寺巡堂　敕修清規。庫司四節。特為首座大眾
B19n0103_p0344a17║湯云。鳴齋鼓一通。大眾歸鉢位。頭首一班。齊歸前
B19n0103_p0344b01║板。都寺隨入。揖首座離位。却揖以次頭首。進板首。
B19n0103_p0344b02║隨送首座歸位。從聖僧後。右出堂外。迎住持入堂。
B19n0103_p0344b03║供頭緩鳴堂前鐘七下。送住持入位。仍往首座前
B19n0103_p0344b04║揖坐。仍如前出。從首座板起。巡堂一帀。外堂上下
B19n0103_p0344b05║間。歸堂中立問訊。（忠曰。此是揖坐巡堂。次有揖香。揖湯。巡堂問訊。）
B19n0103_p0344b06║知事巡堂　敕修清規。結制禮儀云。知事入堂燒
B19n0103_p0344b07║香。大展三拜。巡堂一帀。至聖僧板頭排立。行者喝
B19n0103_p0344b08║云。知事禮謝大眾。觸禮三拜。
B19n0103_p0344b09║又旦望巡堂茶云。鳴堂前鐘七下。住持入堂燒香。
B19n0103_p0344b10║巡堂一帀歸位。知事入堂。排列聖僧前問訊。轉身
B19n0103_p0344b11║住持前問訊。從首座板起。巡堂一帀。
B19n0103_p0344b12║請客巡堂。　見巡堂請茶處。
B19n0103_p0344b13║燒香侍者巡堂。　敕修清規。方丈四節。特為首座
B19n0103_p0344b14║大眾茶云。鳴鼓集眾。燒香侍者行禮（同庫司湯都寺巡堂）。
B19n0103_p0344b15║沙彌巡堂。　見參堂處。
B19n0103_p0344b16║
B19n0103_p0344b17║●巡堂請茶
B19n0103_p0345a01║忠曰。住持請眾。故請客侍者巡堂。
B19n0103_p0345a02║敕修清規方丈四節特為首座大眾茶云。掛點茶
B19n0103_p0345a03║牌。長板鳴。請客侍者。入堂聖僧前。燒香一炷。大展
B19n0103_p0345a04║三拜。巡堂一匝。至中問訊而退。謂之巡堂請茶。
B19n0103_p0345a05║
B19n0103_p0345a06║●巡寮
B19n0103_p0345a07║校定清規云。侍者先於上堂時。令行者挂巡堂牌。
B19n0103_p0345a08║住持巡寮。自東廊第一寮巡起。寮眾各出外接入。
B19n0103_p0345a09║仍送出。眾寮人多處。但寮元一人。迎送出入。大眾
B19n0103_p0345a10║只立門外。（忠曰。巡堂牌之堂當作寮。）
B19n0103_p0345a11║備用清規云。方丈客頭。先行通覆。住持至。寮主先
B19n0103_p0345a12║於門前下手立。迎入。請趺坐。插香。住持答香。略敘
B19n0103_p0345a13║寒溫。致謝送出。聽叫收香。蒙堂四寮眾。皆列門外
B19n0103_p0345a14║下手。同接入。同送出。謂眾寮人眾。只寮元接送非
B19n0103_p0345a15║法。次第巡寮畢。歸方丈。照拂官客諸山。
B19n0103_p0345a16║敕修清規結制禮儀云。住持次第巡寮。各寮嚴設
B19n0103_p0345a17║坐椅香几。於門外。候住持。從東廊第一寮巡起。至
B19n0103_p0345b01║各寮香几前。寮主同眾。插香云（此日禮常拜賀返沐降重）。答香
B19n0103_p0345b02║云（適辱禮賀專此致謝）。送住持數步。復側立香几之右。合掌
B19n0103_p0345b03║問訊。待眾行盡。就隨其末。次第巡過。各寮人。隨後
B19n0103_p0345b04║接巡。至法堂上。住持於香几內中立。大眾三人一
B19n0103_p0345b05║引。問訊而過。　又巡寮云。古規。住持巡寮。僧堂前。
B19n0103_p0345b06║掛巡寮牌報眾（云云如彼）。或旦望巡行則不掛牌。今惟
B19n0103_p0345b07║以四節報禮為巡寮。餘日不講。能復古者。當行之。
B19n0103_p0345b08║祖庭事苑云。僧祇云。世尊以五事故。五日一按行
B19n0103_p0345b09║僧房。一恐弟子著有為事。二恐著俗論三恐著睡
B19n0103_p0345b10║眠。四為看病僧。五令年少比丘。觀佛威儀庠序。生
B19n0103_p0345b11║歡喜故。禪門巡寮。正擬大聖之遺範。今天下。率叢
B19n0103_p0345b12║林為師匠者。莫不遵依此式。
B19n0103_p0345b13║按韻會云。按察行也。考也。撫也。
B19n0103_p0345b14║
B19n0103_p0345b15║●巡案
B19n0103_p0345b16║僧堂則曰巡堂。眾寮則曰巡案。
B19n0103_p0345b17║敕修清規。大掛搭歸堂云。行者引至眾寮（云云）。寮主
B19n0103_p0346a01║引掛搭人。排列朝觀音問訊。引巡案一帀。復朝觀
B19n0103_p0346a02║音問訊而退。
B19n0103_p0346a03║
B19n0103_p0346a04║●喝參
B19n0103_p0346a05║喝參者。唱參。蓋報某伺候在此之義也。
B19n0103_p0346a06║品字箋云。參趨承也。晉謁也。
B19n0103_p0346a07║敕修清規訓童行云。凡旦望五參上堂罷。參頭行
B19n0103_p0346a08║者。令喝食行者。報各局務。行堂前。掛牌報眾。昏鐘
B19n0103_p0346a09║鳴。行堂前鳴板三下。集眾行者。先佛殿。次祖堂。僧
B19n0103_p0346a10║堂前。前堂寮。喝參。方上寢堂。排立。參頭入方丈。請
B19n0103_p0346a11║住持。出就坐。參頭進前插香。退身歸位。緩聲喝云
B19n0103_p0346a12║參。眾低聲同云。不審。齊禮三拜。　又為行者普說
B19n0103_p0346a13║云。侍者燒香請法。參頭領眾鴈立。插香喝參三拜。
B19n0103_p0346a14║傳燈錄瑞鹿先禪師章云。黃昏唱禮了。僧堂前喝
B19n0103_p0346a15║參。僧堂前喝參了。主事處喝參。主事處喝參了。和
B19n0103_p0346a16║尚處問訊。
B19n0103_p0346a17║沙彌亦喝參。　傳燈錄趙州諗禪師章云。師聞沙
B19n0103_p0346b01║彌喝參。向侍者云。教伊去。侍者乃教去。沙彌便珍
B19n0103_p0346b02║重去。師云。沙彌得入門。侍者在門外。
B19n0103_p0346b03║祖忌有喝參。　敕修清規達磨忌云。維那舉楞嚴
B19n0103_p0346b04║呪畢。回向（云云）次參頭領眾行者。排列喝參禮拜諷
B19n0103_p0346b05║經。　忠曰準事生也。
B19n0103_p0346b06║
B19n0103_p0346b07║●開浴
B19n0103_p0346b08║又見殿堂門。浴室處。
B19n0103_p0346b09║敕修清規知浴云。凡遇開浴。齋前掛開浴牌。寒月
B19n0103_p0346b10║五日一浴。暑天每日淋汗。
B19n0103_p0346b11║
B19n0103_p0346b12║●施浴
B19n0103_p0346b13║傳燈錄普淨院常覺禪師章云。師以時機淺昧。難
B19n0103_p0346b14║任極旨。苟啟之非器。令彼招謗讟之咎。我寧不務
B19n0103_p0346b15║開法。每月三八施浴。僧道萬計。師常謂諸徒曰。但
B19n0103_p0346b16║得慧門無壅。則福何滯哉（又見殿堂門浴室處）。
B19n0103_p0346b17║佛說溫室洗浴眾僧經云。耆域欲請佛及僧菩薩
B19n0103_p0347a01║大士。入溫室澡浴。佛告醫王。吾當為汝。說澡浴及
B19n0103_p0347a02║報之福。澡浴之法。當用七物。除去七病得七福報。
B19n0103_p0347a03║七物。一然火。二淨水。三澡豆。四酥膏。五淳灰。六楊
B19n0103_p0347a04║枝。七內衣。除七病。一四大安隱。二除風病。三除濕
B19n0103_p0347a05║痺。四除寒氷。五除熱氣。六除垢穢。七身體輕便。眼
B19n0103_p0347a06║目精明。如是供養眾僧。便得七福。一四大無病。二
B19n0103_p0347a07║面貌端正。三身體香潔。四肌體潤澤。五多人從。拂
B19n0103_p0347a08║塵垢。識宿命。六口齒香好白齊。所說肅用。七所生
B19n0103_p0347a09║處。自然衣飾珍寶（乃至廣說澡浴及報之及麗本作反）。
B19n0103_p0347a10║
B19n0103_p0347a11║●入浴
B19n0103_p0347a12║敕修清規知浴云。鳴鼓第一通。僧眾入浴。第二通
B19n0103_p0347a13║末。頭首入浴第三通。行者入浴。此時住持。方入。以
B19n0103_p0347a14║屏風遮隔而浴。第四通。人力入浴。監作行者。知事
B19n0103_p0347a15║居末浴。
B19n0103_p0347a16║日用清規云。如遇入浴。浴具携右手。入下間門閫
B19n0103_p0347a17║內問訊。歸空處。挹左右人（云云具如彼說）。或有瘡。或洗灸
B19n0103_p0347b01║瘡或使疥藥。宜隨後入浴。
B19n0103_p0347b02║寄歸傳云。須饑時浴（詳殿堂門浴室處）。
B19n0103_p0347b03║五燈會元石梯和尚（嗣茱萸）章云。因侍者請浴。師曰
B19n0103_p0347b04║既不洗塵。亦不洗體。汝作麼生。者曰。和尚先去。某
B19n0103_p0347b05║甲將皂角來。師呵呵大笑。（傳燈聯燈不收）
B19n0103_p0347b06║
B19n0103_p0347b07║●淋汗
B19n0103_p0347b08║夏月入浴。曰淋汗（見開浴處）。葢熱時。常有汙。故每日淋
B19n0103_p0347b09║沃也。　又見文疏門。淋汗疏處。
B19n0103_p0347b10║正字通云。淋音林。說文以水沃也。
B19n0103_p0347b11║清拙澄禪師錄淋汗頌云。陝府鐵牛遭日炙。嘉州
B19n0103_p0347b12║大象汗交流。有人浴得這箇佛。萬兩黃金也合收。
B19n0103_p0347b13║
B19n0103_p0347b14║●洗脚
B19n0103_p0347b15║舊說曰。洗足。多於西淨矣。
B19n0103_p0347b16║日用軌範云。洗脚板鳴。不得爭奪脚桶。
B19n0103_p0347b17║
B19n0103_p0347b18║●淨髮
B19n0103_p0348a01║剃頭髮也。
B19n0103_p0348a02║敕修清規坐禪云。或山門有迎接祈禱。普請。看誦。
B19n0103_p0348a03║送亡。及眾寮淨髮洗衣。則不坐禪。
B19n0103_p0348a04║行事鈔諸雜要行篇云。五分佛制半月一剃髮。
B19n0103_p0348a05║除無人難緣。論家四種次第。一上座。二髮長。三
B19n0103_p0348a06║先洗頭。四有緣欲行。並前為剃。毗尼母剃髮者。
B19n0103_p0348a07║但除頭上毛及鬚餘毛一切不合却。所以剃者。
B19n0103_p0348a08║為除憍慢自恃心故。四分。比丘不得為白衣剃
B19n0103_p0348a09║髮。除欲出家者。若頭極長。若兩月。若廣兩指。一
B19n0103_p0348a10║剃。爪極長如一麥。翦之。不得用剪刀翦髮。聽畜
B19n0103_p0348a11║盛髮器。十誦髮當薶坑中。涅槃頭鬚爪髮。悉皆
B19n0103_p0348a12║長利。破戒之相。增一佛告比丘。沙門出家。有五
B19n0103_p0348a13║毀辱法。一頭髮長。二爪長。三衣裳垢圿。四不知
B19n0103_p0348a14║時宜。五多有所論。
B19n0103_p0348a15║逆剃順剃　毘奈耶雜事云。阿難入城乞食。有
B19n0103_p0348a16║婆羅門。於高堂見已。以拳攉阿難頭。時鄔波難
B19n0103_p0348a17║陀聞已。口中唱。我今解治彼小人。使剃頭人。逆
B19n0103_p0348b01║順淨剃。揩摩以油。著衣入城。捉婆羅門臂。至王
B19n0103_p0348b02║門。見王。白其事。王大怒。斬婆羅門手（畧鈔）。
B19n0103_p0348b03║
B19n0103_p0348b04║●煆髮
B19n0103_p0348b05║焚得度人之髮也。
B19n0103_p0348b06║斷橋倫禪師錄。新化爐煆髮佛事云。銅頭鐵額。馬
B19n0103_p0348b07║頷驢腮。倒順剗除千萬萬。零星收拾幾堆堆。作者
B19n0103_p0348b08║出手。爐韛新開。從前毛病到此一時灰。紅个白个
B19n0103_p0348b09║青个紫个赤个。以火打圓相云。盡從者箇流出來。
B19n0103_p0348b10║應菴華禪師蔣山錄焚眾僧髮佛事云。拈火把云。
B19n0103_p0348b11║一呼善來。鬚髮自落。積累既多。無處安著。普請大
B19n0103_p0348b12║眾。把火燒却。且道燒却後如何。不用撥灰求舍利。
B19n0103_p0348b13║無邊頂相放毫光。
B19n0103_p0348b14║長翁淨禪師錄煆髮上堂云。活剗羣牛腦後毛。風
B19n0103_p0348b15║吹日炙轉腥臊。不堪狼藉薰天地。罪惡重將業火
B19n0103_p0348b16║燒。恁麼見得。切忌死灰尋舍利。臭煙蓬㶿燄頭高。
B19n0103_p0348b17║
B19n0103_p0349a01║
B19n0103_p0349a02║●開爐
B19n0103_p0349a03║敕修清規月分須知云。十月初一日開爐。方丈大
B19n0103_p0349a04║相看（又見職位門爐頭處）。
B19n0103_p0349a05║僧寶傳法昌遇禪師傳云。法昌在分寧之北。千
B19n0103_p0349a06║峯萬壑。古屋數間。遇至止。安樂之。火種刀耕。衲
B19n0103_p0349a07║子時有至者。皆不堪其枯淡。坐此成單丁。開鑪
B19n0103_p0349a08║日。輒以一力撾鼓。陞座曰。法昌今日開鑪。行脚
B19n0103_p0349a09║僧無一箇。唯有十八高人。緘口圍鑪打坐。不是
B19n0103_p0349a10║規矩嚴難。免見諸人話墮。直饒口似秤槌。未免
B19n0103_p0349a11║燈籠勘破。不知道絕功勳。安用修因證果。喝一
B19n0103_p0349a12║喝云。但能一念回心。即脫二乘羈銷。
B19n0103_p0349a13║
B19n0103_p0349a14║●閉爐
B19n0103_p0349a15║敕修清規月分須知云。二月初一日。僧堂內閉爐。
B19n0103_p0349a16║或山寺高寒。毋拘。（又見職位門爐頭處）
B19n0103_p0349a17║
B19n0103_p0349a18║●向火
B19n0103_p0349b01║日用軌範云。寒月向火。先坐爐圈上。然後轉身正
B19n0103_p0349b02║坐。揖上下肩不得弄香匙火筯。不得撥火飛灰。不
B19n0103_p0349b03║得聚頭說話。不得煨點心等物。不得炙鞋焙脚。烘
B19n0103_p0349b04║衣裳。不得攬起直裰。露袴口。不得吐唾。并彈垢膩
B19n0103_p0349b05║於火內。
B19n0103_p0349b06║傳燈錄南泉願禪師章云。師在方丈與杉山向
B19n0103_p0349b07║火次。師云。不用指東指西。直下本分事。道來。杉
B19n0103_p0349b08║山插火箸叉手立。師云。雖然如是。猶較王老師
B19n0103_p0349b09║一線道。
B19n0103_p0349b10║曹山寂禪師錄云。師一日入僧堂。向火。有僧曰
B19n0103_p0349b11║今日好寒。師曰。須知有不寒者。曰誰是不寒者。
B19n0103_p0349b12║師筴火示之。僧曰。莫道無人好。師下火。僧曰。某
B19n0103_p0349b13║甲到這裏却不會。師曰。日照寒潭明更明。
B19n0103_p0349b14║四分律云。向火。有五過失。一令人無顏色。二無力。
B19n0103_p0349b15║三令人眼闇。四令多人閙集。五多說俗事。
B19n0103_p0349b16║僧祇律云。佛告諸比丘。然火有七事無利益。何等
B19n0103_p0349b17║七。一者壞眼。二者壞色。三者身羸。四者衣垢壞。五
B19n0103_p0350a01║者壞牀褥。六者生犯戒因緣七者增世俗言論。有
B19n0103_p0350a02║此七過故。從今日後。不聽然火。
B19n0103_p0350a03║行事鈔引僧祇。資持記釋之云。壞色。謂面無神色。
B19n0103_p0350a04║生犯戒緣。即露地然火掘壞等戒。因而成犯。
B19n0103_p0350a05║
B19n0103_p0350a06║●普請
B19n0103_p0350a07║忠曰。集眾作務。曰普請。
B19n0103_p0350a08║困學紀聞云。普請。出吳呂蒙傳。
B19n0103_p0350a09║根本說一切有部毗奈耶雜事云。如世尊說。若埽
B19n0103_p0350a10║地時。有五勝利。時有老宿苾芻。棄禪誦業。入逝多
B19n0103_p0350a11║林。皆親埽地。佛言。我於知事人。作如是說。非諸耆
B19n0103_p0350a12║宿苾芻修行業者然於我所。依善法律。而出家者。
B19n0103_p0350a13║有二種業。一者習定。二者讀誦。苾芻聞佛為知事
B19n0103_p0350a14║人。密作是說。其知事人。不能遍埽逝多林地。佛言
B19n0103_p0350a15║隨要當埽。若月八日。或十五日。應鳴犍稚總集眾
B19n0103_p0350a16║僧。共為灑埽。　古德以此鳴犍稚集眾作務。為叢
B19n0103_p0350a17║林普請之據。（五勝利。見執務門。埽地處。）
B19n0103_p0350b01║傳燈錄禪門規式云。行普請法。上下均力也。
B19n0103_p0350b02║僧史畧別立禪居云。共作者。謂之普請。
B19n0103_p0350b03║敕修清規云。普請之法。葢上下均力也。凡安眾處。
B19n0103_p0350b04║有必合資眾力而辦者庫司先稟住持。次令行者。
B19n0103_p0350b05║傳語首座維那。分付堂司行者。報眾掛普請牌。仍
B19n0103_p0350b06║用小片紙書。貼牌上云（某時某處）。或聞木魚。或聞鼓聲。
B19n0103_p0350b07║各持絆膞。搭左臂上。趨普請處。宣力。除守寮直堂
B19n0103_p0350b08║老病外。竝宜齊趣。當思古人一日不作。一日不食
B19n0103_p0350b09║之誡。
B19n0103_p0350b10║幻住清規云。公界普請。事無輕重。均力為之。不可
B19n0103_p0350b11║執坐守靜。拗眾不赴。但於作務中。不可譏呵戲笑。
B19n0103_p0350b12║誇俊逞能。但心存道念。身順眾緣。事畢歸堂。靜默
B19n0103_p0350b13║如故。動靜二相。當體超然。雖終日為。而未嘗為也。
B19n0103_p0350b14║臨濟玄禪師錄云。一日普請。（乃至）黃檗豎起钁頭云。
B19n0103_p0350b15║祇這箇。天下人拈掇不起。師就手掣得。豎起云。為
B19n0103_p0350b16║什麼。却在某甲手裏。黃檗云今日大有人。普請。便
B19n0103_p0350b17║歸院。
B19n0103_p0351a01║聯燈會要。華嚴休靜禪師章云。師在洛浦作維那。
B19n0103_p0351a02║普請。白槌云。上間般柴。下間鋤地。首座云。聖僧作
B19n0103_p0351a03║甚麼。師云。當堂不正坐。不趣兩頭機。
B19n0103_p0351a04║大慧普說如山主請普說云。乾峯示眾云。舉一不
B19n0103_p0351a05║得舉二。放過一著落在第二。雲門出眾云。昨日有
B19n0103_p0351a06║人。從天台來。却往徑山去。峯云。今日不得普請。舊
B19n0103_p0351a07║時叢林中。日日普請不似今時禪和家。十指不沾
B19n0103_p0351a08║水。百事不干懷。著好衣服要受人天供養。不生慚
B19n0103_p0351a09║愧。舊時無這般衲子。每人有一柄畬刀。一柄鋤頭。
B19n0103_p0351a10║謂之一日不作。一日不食。若是普請處。有一人打
B19n0103_p0351a11║發時。一眾賴他便免普請。所以道。今日不得普請。
B19n0103_p0351a12║後來眾中。多把作禪會了。
B19n0103_p0351a13║聯燈會要佛日和尚章云。師到夾山。一日大眾普
B19n0103_p0351a14║請次。維那令師送茶。師云。某甲為佛法來。不為送
B19n0103_p0351a15║茶來。那云。和尚教上座送。師云和尚尊命。即得。乃
B19n0103_p0351a16║携茶。去作務處。撼盞作聲。夾山回顧。師云。釅茶三
B19n0103_p0351a17║五盌。意在钁頭邊。山云。瓶有傾茶勢。籃中幾箇甌。
B19n0103_p0351b01║師云。瓶有傾茶勢。籃中無一甌。便傾茶行。時大眾
B19n0103_p0351b02║一時舉目。師云。大眾鶴望。請師一言。山云。路逢死
B19n0103_p0351b03║虵莫打殺。無底籃子盛將歸。師云。手執夜明符。幾
B19n0103_p0351b04║箇知天曉。山云。大眾。有人也。歸去來。歸去來。
B19n0103_p0351b05║忠曰。大眾有人也。歸去來。此即是大慧所謂賴
B19n0103_p0351b06║他免普請者。
B19n0103_p0351b07║已下。錄非作務。而但集眾。稱普請者。
B19n0103_p0351b08║敕修清規送亡云。白大眾。粥罷普請送亡。除守寮
B19n0103_p0351b09║直堂外。並當齊趣。
B19n0103_p0351b10║雪峯存禪師錄云。師示眾云。盡大地撮來如粟米
B19n0103_p0351b11║粒大。拋向面前。漆桶不會。打鼓普請看。
B19n0103_p0351b12║聯燈會要真淨文禪師章云。今日莊主。設鑽飯俵
B19n0103_p0351b13║襯錢。參退。僧堂內普請。喫茶去（俵襯錢之襯一本作嚫）
B19n0103_p0351b14║清拙澄禪師錄。除夜小參云。爆竹已催殘年去。明
B19n0103_p0351b15║朝普請賀新年。
B19n0103_p0351b16║
B19n0103_p0351b17║●交代
B19n0103_p0352a01║新職者。與舊職者。相代也。
B19n0103_p0352a02║困學紀聞云。交代。出蓋寬饒傳。
B19n0103_p0352a03║敕修清規兩序進退云。與舊人交代。互轉身對觸
B19n0103_p0352a04║禮一拜。送舊人出。
B19n0103_p0352a05║
B19n0103_p0352a06║●交承
B19n0103_p0352a07║交代。亦曰交承。承繼也。
B19n0103_p0352a08║康熙字典云。承繼也。詩小雅。如松柏之茂。無不爾
B19n0103_p0352a09║或承。疏新故相承。無彫落也。
B19n0103_p0352a10║物初賸語。淨慈請無極。諸山疏云。先與東寺。交承
B19n0103_p0352a11║於鳳城南畔。
B19n0103_p0352a12║虗堂愚禪師錄。有芝峯交承惠茶偈。
B19n0103_p0352a13║官人交代。亦曰交承。　魯應龍括異志云。當湖
B19n0103_p0352a14║酒庫有四聖廟。在炊淘之後。立祠以來。閱歲滋
B19n0103_p0352a15║久。前後交承。祀之奉之甚謹。每一任初到。則上
B19n0103_p0352a16║兩幡。既解印。則復兩幡。酬神之庇。以為定例。
B19n0103_p0352a17║
B19n0103_p0352b01║
B19n0103_p0352b02║●交堂
B19n0103_p0352b03║僧堂直堂人交付。曰交堂。
B19n0103_p0352b04║大鑑小清規僧堂眾僧須知云。直堂。須自開靜後。
B19n0103_p0352b05║看守眾僧被鉢一日。至晚不諷經。不出外。不入寮
B19n0103_p0352b06║舍。專此一日至放參了。名曰交堂。交付聖僧侍者。
B19n0103_p0352b07║看管。
B19n0103_p0352b08║
B19n0103_p0352b09║●掛搭
B19n0103_p0352b10║初入叢林者。掛衣鉢袋於僧堂單位鈎也。故凡住
B19n0103_p0352b11║持。容行脚人依住。曰許掛搭。
B19n0103_p0352b12║楊億古清規序云。所裒學眾。無多少。無高下。盡入
B19n0103_p0352b13║僧堂。依夏次安排。設長連床。施椸架。掛搭道具。
B19n0103_p0352b14║敕修清規。遊方參請云。如求掛搭。參頭領眾。回身
B19n0103_p0352b15║進住持前。稟云。某等。生死事大。無常迅速。久闖道
B19n0103_p0352b16║風。特來依附。伏望慈悲收錄。稟訖。不伺允否。即普
B19n0103_p0352b17║觸禮一拜云。謝和尚掛搭（云云如彼）。
B19n0103_p0353a01║住持亦有掛搭儀。　敕修清規入院云。就僧堂前。
B19n0103_p0353a02║解包。屏處濯足。取衣披搭。入堂炷香。聖僧前大展
B19n0103_p0353a03║三拜。參隨人同拜。掛搭已。到佛殿拈香。
B19n0103_p0353a04║大鑑小清規侍者寮牓云。昔雪竇明覺禪師。在
B19n0103_p0353a05║眾日。與曾侍郎。談道交契。一日明覺入浙。曾公
B19n0103_p0353a06║與書一封。至靈隱珊和尚處。求掛搭。明覺至靈
B19n0103_p0353a07║隱相看。得掛搭。匿其書。明年曾公訪靈隱問。去
B19n0103_p0353a08║年有書。送僧掛搭。到否。珊和尚云。無。取床歷看。
B19n0103_p0353a09║有重顯上座名問之。乃作淨頭。曾公乃相見。問
B19n0103_p0353a10║其書。明覺出其書還之。緘封未開。曾公大悅。知
B19n0103_p0353a11║其遠大之人也。今日本僧。人人求舉書。掛搭。全
B19n0103_p0353a12║無羞恥。實使人愁。有高見遠識兄弟。別有格外
B19n0103_p0353a13║相見。不舉書為妙。
B19n0103_p0353a14║忠按。雪竇顯公。不達曾公贈靈隱書。以顯薦
B19n0103_p0353a15║達珊禪師故不傳也。見僧寶傳。
B19n0103_p0353a16║
B19n0103_p0353a17║●掛錫
B19n0103_p0353b01║掛搭。亦曰掛錫。
B19n0103_p0353b02║祖庭事苑云。西域比丘。行必持錫。有二十五威儀。
B19n0103_p0353b03║凡至室中。不得著地。必挂於壁牙上。今僧所止住
B19n0103_p0353b04║處。故云挂錫。二十五威儀。具錫杖經。
B19n0103_p0353b05║
B19n0103_p0353b06║●掛鉢
B19n0103_p0353b07║粥飯畢。掛鉢於單後之鈎也。
B19n0103_p0353b08║敕修清規掛鉢時。請知事云。預分付堂司行者。於
B19n0103_p0353b09║僧堂。早粥罷。掛鉢時。喝云。大眾少立。請新知事。
B19n0103_p0353b10║有官人掛鉢於禪剎者。　普燈錄。徐師川居士
B19n0103_p0353b11║章曰。為尚書外郎。與朝士同志者。挂鉢於天寧
B19n0103_p0353b12║寺之擇木堂。力參圜悟。
B19n0103_p0353b13║
B19n0103_p0353b14║●止掛塔
B19n0103_p0353b15║敕修清規夏前出草單云。叢林以三月初一日。出
B19n0103_p0353b16║草單。方丈止掛搭。　又月分須知云。四月初一日。
B19n0103_p0353b17║鎖旦過（見殿堂門旦過寮處）。
B19n0103_p0354a01║
B19n0103_p0354a02║●謝掛搭
B19n0103_p0354a03║敕修清規謝掛搭云。古規。掛搭歸堂者。即時謝掛
B19n0103_p0354a04║搭。後以冬節歲節夏前三次。謝掛搭。近時衲子。到
B19n0103_p0354a05║處坐席未溫。移單東西。多致不謝掛搭。既曰經冬
B19n0103_p0354a06║過夏。折中當在冬前夏前兩期。報謝（其規具如彼）。
B19n0103_p0354a07║
B19n0103_p0354a08║●參堂
B19n0103_p0354a09║沙彌歸堂曰。參堂。堂者謂僧堂也。
B19n0103_p0354a10║敕修清規。新戒參堂云。得度受沙彌戒已。覆住持。
B19n0103_p0354a11║於何日參堂。（乃至）至期。早粥遍食椎後。新戒參頭。領
B19n0103_p0354a12║眾入堂。聖僧前。列問訊。插香大展三拜。（乃至）轉身住
B19n0103_p0354a13║持前。列問訊。從首座板起。巡堂。至外堂。復歸內堂
B19n0103_p0354a14║中間。問訊而出。然後歸堂插單。隨眾禪誦。
B19n0103_p0354a15║
B19n0103_p0354a16║●暖寮
B19n0103_p0354a17║忠曰。入寮人。辨茶果等。饗先居人。曰暖寮。予聞大
B19n0103_p0354b01║德寺亦曰暖寮。妙心寺此謂暖席矣。
B19n0103_p0354b02║清拙小清規云。凡入祖堂。當一一歷代位牌。平等
B19n0103_p0354b03║供養（云云）。比之生人。入寮暖寮同。
B19n0103_p0354b04║輟耕錄云。今之入宅與遷居者。隣里醵金治具。
B19n0103_p0354b05║過主人飲。謂之曰煖屋。或曰煖房。王建宮詞。太
B19n0103_p0354b06║儀前日煖房來。則煖屋之禮。其來尚矣。
B19n0103_p0354b07║忠曰。此煖房。隣里煖於入宅者之房。故與禪
B19n0103_p0354b08║林煖寮。義少異焉。
B19n0103_p0354b09║
B19n0103_p0354b10║●暖洞
B19n0103_p0354b11║義堂日工集云。守亭書記。求預會下。乃容石屏洞
B19n0103_p0354b12║脚。　又云。勸淨智長老春谷。令停止兩班官錢。且
B19n0103_p0354b13║告云。今時佛法。屬吾宗門。宗門弊在名。名之弊在
B19n0103_p0354b14║暖洞。暖洞之弊。至官錢極矣。與古之賣爵無異。請
B19n0103_p0354b15║和尚。誓革此弊。以為永則焉。　又康曆二年記云。
B19n0103_p0354b16║承僧錄之命巡報建仁兩序西堂諸寮。禁止暖洞
B19n0103_p0354b17║之儀。葢余之宿志也。
B19n0103_p0355a01║
B19n0103_p0355a02║●插單
B19n0103_p0355a03║初廁眾插單位於僧堂眾僧之間也。
B19n0103_p0355a04║敕修清規。新戒參堂云。歸堂插單隨眾禪誦（詳參堂處）。
B19n0103_p0355a05║又移單位。亦曰插單。敕修清規後堂首座云。如
B19n0103_p0355a06║缺前堂。住持別日上堂。白眾。請轉前板。插單唱食。
B19n0103_p0355a07║
B19n0103_p0355a08║●起單
B19n0103_p0355a09║忠曰。會裏僧。辭去某寺。曰起單。言起其單位也（又詳
B19n0103_p0355a10║請假處）。
B19n0103_p0355a11║敕修清規月分須知云。八月本色衲子。未遽起單。
B19n0103_p0355a12║碧巖錄云。則監院。說丙丁童子來求火。法眼云。監
B19n0103_p0355a13║院果然錯會了也。則不憤。便起單渡江去（云云）。
B19n0103_p0355a14║密菴傑禪師錄云。應菴一日喝恭上座云。儞常在
B19n0103_p0355a15║此。作什麼。恭煩惱。打併起單。
B19n0103_p0355a16║
B19n0103_p0355a17║●抽單
B19n0103_p0355b01║起單亦曰抽單。抽下單位也。
B19n0103_p0355b02║大慧武庫云。保寧勇禪師。初更衣。依雪竇顯禪師。
B19n0103_p0355b03║問道。雪竇呵。為央庠座主。勇不意。堂儀纔滿。即抽
B19n0103_p0355b04║單。望雪竇山禮拜。誓曰。我此生。行脚參禪。道價若
B19n0103_p0355b05║不過雪竇。定不歸鄉。
B19n0103_p0355b06║
B19n0103_p0355b07║●請假
B19n0103_p0355b08║舊說曰。暫請假外出者。須不過十五日却回。若外
B19n0103_p0355b09║出過十五日。則稱為起單。非是請假也。須更講掛
B19n0103_p0355b10║搭儀（掛搭儀者。到侍司附名。侍司發榜。下維那維那出度牒上床曆送歸堂也。詳敕修清規遊
B19n0103_p0355b11║方參請）。
B19n0103_p0355b12║篇海類編云。假去音駕。假告休沐。
B19n0103_p0355b13║正字通云。假暇。音義別。舊註與暇同。非。
B19n0103_p0355b14║居家必用云。喪病告報曰假。謂借勾當月日也。
B19n0103_p0355b15║節朔旬休曰暇。謂公務空閑日也。
B19n0103_p0355b16║忠曰。諸韻書並假字。下旬休休沐註。而必用
B19n0103_p0355b17║獨暇字為旬休。按禪林請假。非休沐例。故不
B19n0103_p0356a01║可用韻書假義為辨私事。請假。故可用必用
B19n0103_p0356a02║假義。又今時起單稱請假。更假作暇。皆謬矣。
B19n0103_p0356a03║敕修清規遊方參請云。或有故出入。須守堂儀半
B19n0103_p0356a04║月。方可請假。古云。請假遊山者。常將半月期。過期
B19n0103_p0356a05║重掛搭。依舊守堂儀。
B19n0103_p0356a06║南禪規式云。請假。先上方丈報之。次報維那寮看
B19n0103_p0356a07║寮。看寮出紙榜貳片。壹片。再上方丈呈之。便貼衣
B19n0103_p0356a08║鉢閣壹片。貼僧堂己單名肩。呈牓時。首尾粘糊。以
B19n0103_p0356a09║便貼。書牓法。
B19n0103_p0356a10║
B19n0103_p0356a11║　請假　（公界）某甲　　限來幾日　　堂司某甲書
B19n0103_p0356a12║
B19n0103_p0356a13║請假（或病假）堂司字印也。本寺用。則書公界二字。亦
B19n0103_p0356a14║不書日限。
B19n0103_p0356a15║又云。義堂和尚。住南禪日。罰榜式中云。某上座不
B19n0103_p0356a16║請假出京。不趣四更坐禪。理合出院。且從宥恕。罰
B19n0103_p0356a17║油四斤。
B19n0103_p0356b01║已下。錄住持亦言假。
B19n0103_p0356b02║敕修清規鐘云。僧堂鐘。遇住持每赴眾入堂時。鳴
B19n0103_p0356b03║七下。住持或不趣堂。或在假則不鳴。
B19n0103_p0356b04║忠曰。在假出外也。此住持。亦言暫假也。
B19n0103_p0356b05║傳燈錄僊宗守玭禪師章云。一日不上堂。大眾入
B19n0103_p0356b06║方丈參。師曰。今夜與大眾同請假。未審還給假也。
B19n0103_p0356b07║無。若未聞給假。即先言者負。珍重。
B19n0103_p0356b08║請假本世禮語。　朝野僉載云。權龍襄不知忌
B19n0103_p0356b09║日。謂府史曰。何名私忌。對曰。父母忌日。請假獨
B19n0103_p0356b10║坐房中不出。襄至日。於房中靜坐。有青狗突入。
B19n0103_p0356b11║龍襄大怒曰。衝破我忌。
B19n0103_p0356b12║
B19n0103_p0356b13║●暫假
B19n0103_p0356b14║請假亦曰暫假。謂暫時請假也。
B19n0103_p0356b15║敕修清規維那云。或有他緣。或暫假出入。將戒臘
B19n0103_p0356b16║簿。假簿。堂司須知簿。親送過客司。令攝之。
B19n0103_p0356b17║雲臥紀談云。真淨和尚住寶峰日。洪明一祖。同在
B19n0103_p0357a01║侍寮。祖請暫假。真淨不許。及上巳日。呼俱侍行。為
B19n0103_p0357a02║寶蓮莊主具飯。真淨題偈于壁曰。元符二年三月
B19n0103_p0357a03║三。春餅撮餤桐飯兼。真淨來看信道者。洪明一祖
B19n0103_p0357a04║相隨參。祖匿笑。謂同列曰。元來老和尚。以我名廁
B19n0103_p0357a05║於偈。故不給假也。
B19n0103_p0357a06║
B19n0103_p0357a07║●寮假
B19n0103_p0357a08║寮假。書上中下。限在十五日。
B19n0103_p0357a09║清拙小清規云。浴佛在近。沙彌喝食。不可請假病
B19n0103_p0357a10║假寮假。
B19n0103_p0357a11║
B19n0103_p0357a12║●病假
B19n0103_p0357a13║忠曰。為養病請假者（見寮假處）。
B19n0103_p0357a14║幻住清規云。忽遇病緣。宜白之公界。移單屏處。（乃至）
B19n0103_p0357a15║病或少間。當具威儀。謝直病人。歸堂參假。
B19n0103_p0357a16║
B19n0103_p0357a17║●參假
B19n0103_p0357b01║凡暫假者。不過十五日而再歸堂。曰參假。若過十
B19n0103_p0357b02║五日。則抽籍。故初出外。為起單。非請假也。若歸則
B19n0103_p0357b03║可再行掛搭禮。故不可言參假矣。
B19n0103_p0357b04║忠曰。今時新依栖某寺。曰參假訛也。須稱掛搭。
B19n0103_p0357b05║清拙小清規云。參假僧。無維那寮。先請假禮者。不
B19n0103_p0357b06║可免參。維那照了。
B19n0103_p0357b07║瑩山清規云。不請假而起單人。不可免再參假。
B19n0103_p0357b08║　又云。或為請假參假參禪白事。詣方丈。及諸寮首
B19n0103_p0357b09║座等寮。不拘時候。必搭袈裟也。
B19n0103_p0357b10║雪巖欽禪師錄普說云。頓起鄉念。且請假歸鄉
B19n0103_p0357b11║自此一放。都放了也。兩月後。再來參假。又却從
B19n0103_p0357b12║頭整頓。
B19n0103_p0357b13║忠曰。過六十日再來。亦曰參假。依清規非禮。
B19n0103_p0357b14║住持亦有參假。　虎丘隆禪師錄參假上堂云。病
B19n0103_p0357b15║起雲山草木秋。浮華世事謾悠悠。從來萬法不為
B19n0103_p0357b16║侶。何似韶陽六不收。喝一喝。下座。
B19n0103_p0357b17║參假本世禮語。　戴植鼠璞云。唐文武職事官。
B19n0103_p0358a01║九品以上。望朔朝。文官五品以上。及兩省供奉。
B19n0103_p0358a02║監察御史員外太常博士。日朝為常參。武官三
B19n0103_p0358a03║品以上。三日一朝為九參。五品以上。及折衝當
B19n0103_p0358a04║番。五日一朝為六參。三日不趂常參。即橫行參
B19n0103_p0358a05║假。時多御宣政。正衙立仗。廊飱而退。
B19n0103_p0358a06║
B19n0103_p0358a07║●分散
B19n0103_p0358a08║大眾一同退去。曰分散。
B19n0103_p0358a09║臨濟玄禪師錄云。徑山有五百眾。少人參請。師到
B19n0103_p0358a10║徑山。裝腰上法堂。見徑山。徑山方舉頭。師便喝。徑
B19n0103_p0358a11║山擬開口。師拂袖便行。尋有僧問徑山。這僧適來
B19n0103_p0358a12║有什麼言句。便喝和尚。徑山云。這僧從黃檗會裡
B19n0103_p0358a13║來。儞要知麼。且問取他。徑山五百眾。太半分散。
B19n0103_p0358a14║
B19n0103_p0358a15║●得度
B19n0103_p0358a16║忠曰。落髮為沙彌。此謂得度。葢生死比海。今超之
B19n0103_p0358a17║到彼岸。故言度。因中說果也。
B19n0103_p0358b01║增壹阿含經云。佛在道場樹下。初得佛。作是念。羅
B19n0103_p0358b02║勒迦藍。諸根純熟。應先得度。空中天曰。已死。復念。
B19n0103_p0358b03║欝頭藍弗。先應得度。空中天曰。已死。世尊。便往波
B19n0103_p0358b04║羅柰國。度阿若拘隣等五人。
B19n0103_p0358b05║
B19n0103_p0358b06║●試經得度
B19n0103_p0358b07║佛法金湯編云。唐中宗神龍二年八月。詔天下。試
B19n0103_p0358b08║童行經義挑通無滯者度之（唐史）。試經度僧始此。
B19n0103_p0358b09║編年通論云。唐肅宗至德二年聽白衣能誦經五
B19n0103_p0358b10║百紙者度為僧。
B19n0103_p0358b11║佛祖統紀云。宋仁宗詔試天下童行。誦法華經中
B19n0103_p0358b12║選者得度。參政宋綬夏竦監試。
B19n0103_p0358b13║又見簿券門。祠部牒處。
B19n0103_p0358b14║歐陽修歸田錄云。宋宣獻公綬。夏英公竦。同試
B19n0103_p0358b15║童行誦經。有一行者。誦法華經不過。問其習業
B19n0103_p0358b16║幾年矣。曰十年也。二公笑。且閔之。因各取法華
B19n0103_p0358b17║經一部誦之。宋公十（一作五）日。夏公七日。不復遺
B19n0103_p0359a01║一字。人性之相遠（一有也字）如此。
B19n0103_p0359a02║
B19n0103_p0359a03║●懺悔
B19n0103_p0359a04║敕修清規。沙彌得度云。戒師云。汝今至誠隨我懺
B19n0103_p0359a05║悔。舉云。我昔所造諸惡業。皆由無始貪瞋癡。從身
B19n0103_p0359a06║口意之所生。一切我今皆懺悔。
B19n0103_p0359a07║華嚴經疏清凉鈔云。懺者梵云懺磨。此云請忍。悔
B19n0103_p0359a08║即此方。體是惡作。厭先過失。求請三寶忍受悔過。
B19n0103_p0359a09║單云悔者非是六釋。合二即是依主。
B19n0103_p0359a10║根本說一切有部毗奈耶音釋云。言懺摩者。此方
B19n0103_p0359a11║正譯當乞容恕。容忍收謝義也。若觸誤前人。欲乞
B19n0103_p0359a12║歡喜者。皆云懺摩無問大小咸同此說若悔罪者
B19n0103_p0359a13║本云阿鉢底提舍那。阿鉢底。是罪提舍那是說。應
B19n0103_p0359a14║云說罪。云懺悔者。懺是西音。悔是東語。不當請恕。
B19n0103_p0359a15║復非說罪。誠無由致。
B19n0103_p0359a16║毘奈耶雜事義淨注云。懺謝。所言懺者。梵云懺摩。
B19n0103_p0359a17║是謂容恕義。後人加悔。喚為懺悔。此即與說罪義
B19n0103_p0359b01║不同也。
B19n0103_p0359b02║義淨言後人加悔。不然。經律中。皆有懺悔字。
B19n0103_p0359b03║四分律毗尼增一法云。佛告比丘言。汝自懺悔。於
B19n0103_p0359b04║我法中。能至誠如法懺悔者。便得增益。汝懺悔應
B19n0103_p0359b05║生厭離心汝比丘。至誠如法懺悔。我為受之。
B19n0103_p0359b06║合部金光明經懺悔品云。願當受我誠心懺悔。令
B19n0103_p0359b07║我恐懼。悉得消除。
B19n0103_p0359b08║
B19n0103_p0359b09║●登壇受戒
B19n0103_p0359b10║禪苑清規云。三世諸佛。皆曰出家成道。西天二十
B19n0103_p0359b11║八祖。唐土六祖。傳佛心印。盡是沙門。葢以嚴淨毘
B19n0103_p0359b12║尼。方能洪範三界。然則參禪問道。戒律為先。既非
B19n0103_p0359b13║離過防非。何以成佛作祖。受戒之法。應備三衣鉢
B19n0103_p0359b14║具。并新淨衣物。如無新衣。浣染令淨。入壇受戒。不
B19n0103_p0359b15║得徣借衣鉢。一心專注。慎勿異緣。像佛形儀。具佛
B19n0103_p0359b16║戒律。得佛受用。此非小事。豈可輕心。若徣借衣鉢。
B19n0103_p0359b17║雖登壇受戒。並不得戒。若不曾受一生為無戒之
B19n0103_p0360a01║人。濫廁空門。虛消信施（云云）。
B19n0103_p0360a02║
B19n0103_p0360a03║●納戒
B19n0103_p0360a04║傳燈錄趙州諗禪師章云。從諗禪師。曹州郝鄉人
B19n0103_p0360a05║也。姓郝氏。童稚於本州扈通院。從師披剃。未納戒。
B19n0103_p0360a06║便抵池陽。參南泉（云云）。
B19n0103_p0360a07║虛堂錄納牌普說。舉之。作詣南泉請戒。
B19n0103_p0360a08║
B19n0103_p0360a09║●謝戒
B19n0103_p0360a10║敕修清規沙彌得度云。俟他時登壇受戒。謝戒。詞
B19n0103_p0360a11║云。某等獲登戒品。濫廁僧倫。仰荷庇庥。特此拜謝。
B19n0103_p0360a12║答云。宿承佛記。僧戒圓成。堅忍受持。力扶宗教。
B19n0103_p0360a13║傳燈錄中邑恩禪師章云。仰山初領新戒。到謝戒。
B19n0103_p0360a14║師見來。於禪床上。拍手云。和和。仰山即東邊立。又
B19n0103_p0360a15║西邊立。又於中心立。然後謝戒了。却退後立。
B19n0103_p0360a16║
B19n0103_p0360a17║●白四羯磨
B19n0103_p0360b01║忠曰。如沙彌得度。戒師先云汝應受某戒。白也。次
B19n0103_p0360b02║三說某戒相。汝能持不。三羯磨也。通初白。名白四
B19n0103_p0360b03║羯磨。翻譯集羯磨飜業。或所作。或辨事。或作法。
B19n0103_p0360b04║宗覺六物纂註云。就眾法有三。一者單白。事或輕
B19n0103_p0360b05║小。或常所行。或是嚴制。一說告僧。便成法事。二者
B19n0103_p0360b06║白二由事參涉。義須通和。一白牒事告知。一羯磨
B19n0103_p0360b07║量處可不。便辨前務。通白及羯磨。故云白二。三者
B19n0103_p0360b08║白四。受戒懺重。治舉訶諫。事通大小。情容乖舛。自
B19n0103_p0360b09║非一白告知。三法量可。焉能辨得。以三羯磨。通前
B19n0103_p0360b10║單白。故云白四（單白有三十九白二有五十七白四有三十八三位八品總數則有
B19n0103_p0360b11║一百八十四種羯磨）。
B19n0103_p0360b12║四分律藏云。佛告諸比丘。有三羯磨。攝一切羯磨。
B19n0103_p0360b13║何等三白羯磨。白二羯磨。白四羯磨。是為三羯磨。
B19n0103_p0360b14║十誦律云。白者白眾是事。故名白。有僧事。初向僧
B19n0103_p0360b15║說。故名白。白羯磨。受具足戒。布薩說戒。自恣等。是
B19n0103_p0360b16║名白羯磨。白二羯磨者。若白已。一唱說。如是白二
B19n0103_p0360b17║羯磨。是名白二羯磨。白四羯磨者。若白已。二唱說。
B19n0103_p0361a01║是三羯磨。并白為四。是名白四羯磨。
B19n0103_p0361a02║又見雜心論行事鈔等。
B19n0103_p0361a03║慧苑華嚴音義云。羯磨。此云辦事。謂諸法事。由茲
B19n0103_p0361a04║成辦也。
B19n0103_p0361a05║