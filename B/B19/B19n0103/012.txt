B19n0103_p0455b13║第十二類　參請門
B19n0103_p0455b14║
B19n0103_p0455b15║●請益
B19n0103_p0455b16║傳燈錄禪門規式云。除入室請益。任學者勤怠。或
B19n0103_p0455b17║上或下。不拘常準。
B19n0103_p0456a01║敕修清規請益云。凡欲請益者。先稟侍者。通覆住
B19n0103_p0456a02║持。（乃至）如允所請。定鐘後。詣侍司。候方丈秉燭裝香。
B19n0103_p0456a03║侍者引入住持前。問訊。插香。大展九拜。（乃至）肅恭側
B19n0103_p0456a04║立。諦聽埀誨。畢。進前插香。大展九拜。謂之謝因緣。
B19n0103_p0456a05║免則觸禮。次詣侍司。致謝。
B19n0103_p0456a06║論語子路篇云。子路問政。子曰。先之勞之。請益。
B19n0103_p0456a07║曰無倦。　疏。請益者。子路嫌其少。故更請益之。
B19n0103_p0456a08║禮記曲禮云。侍坐於先生。先生問焉終則對。請
B19n0103_p0456a09║業則起。請益則起。　註尊師重道也。起若今摳
B19n0103_p0456a10║衣前請也。益謂受說不了。欲師更明說之（引論語）。
B19n0103_p0456a11║忠曰。有所已與。更復請餘分。言請益。禪家借
B19n0103_p0456a12║儒典字。以命入室請法也。
B19n0103_p0456a13║碧巖錄云。久參先德。有見而未透。透而未明。謂之
B19n0103_p0456a14║請益。若是見得透請益。却要語句上周旋。無有疑
B19n0103_p0456a15║滯。久參請益。與賊過梯。其實此事。不在言句上。
B19n0103_p0456a16║　又雲門倒一說話評云。這僧不妨。是箇作家。解恁
B19n0103_p0456a17║麼問頭邊。謂之請益。
B19n0103_p0456b01║僧寶傳佛印元禪師傳云。嘗謂眾曰。昔雲門。說法
B19n0103_p0456b02║如雲雨。絕不喜人記錄其語。見必罵逐曰。汝口不
B19n0103_p0456b03║用。反記吾語。異時裨販我去。今室中對機錄。皆香
B19n0103_p0456b04║林明教。以紙為衣。隨所聞即書之。後世學者。漁獵
B19n0103_p0456b05║文字語言。正如吹網欲滿。非愚即狂。時江浙叢林。
B19n0103_p0456b06║尚以文字為禪。謂之請益。故元以是諷之。
B19n0103_p0456b07║祖庭事苑法英序云。睦菴卿上人曰。曩游叢林。竊
B19n0103_p0456b08║見大宗師。陞堂入室之外。復許學者記誦。所謂雲
B19n0103_p0456b09║門雪竇諸家禪錄。出眾舉之。而為演說其緣。謂之
B19n0103_p0456b10║請益。忠曰。此是江浙叢林。所謂請益也。
B19n0103_p0456b11║聯燈會要洞山价禪師章云。師問忠國師無情
B19n0103_p0456b12║說法。後到溈山。溈云。我這裡。也有些子。便以拂
B19n0103_p0456b13║子點一點。師辭溈山。直造雲巖。請益前話。巖云。
B19n0103_p0456b14║不見。彌陀經云。水鳥樹林。悉皆念佛念法。師因
B19n0103_p0456b15║有省。
B19n0103_p0456b16║八方珠玉集云。金峯和尚上堂。至晚。有僧請益
B19n0103_p0456b17║云。和尚今日埀語。有僧出問。為什麼不答。峯云。
B19n0103_p0457a01║大似失錢遭罪。
B19n0103_p0457a02║雪巖欽禪師錄普說云。移單過淨慈挂搭。懷香
B19n0103_p0457a03║詣方丈。請益。
B19n0103_p0457a04║
B19n0103_p0457a05║●謝因緣
B19n0103_p0457a06║見請益處。
B19n0103_p0457a07║忠曰。因緣者。佛祖差別因緣也。師家為學者說之。
B19n0103_p0457a08║睦菴所謂。為演說其緣者（詳請益處）。學者聽畢。謝之。故
B19n0103_p0457a09║言謝因緣。
B19n0103_p0457a10║雪巖欽禪師錄普說云。尋常請益。末上有一炷香
B19n0103_p0457a11║禮三拜。謂之謝因緣。
B19n0103_p0457a12║
B19n0103_p0457a13║●代眾請法
B19n0103_p0457a14║敕修清規聖節上堂云。侍者登座。左手上香。轉身
B19n0103_p0457a15║提坐具問訊。謂之代眾請法。
B19n0103_p0457a16║竺仙仙禪師錄示燒香侍者法語云。海印提藏主。
B19n0103_p0457a17║為吾侍者。數以左手。代為大眾燒香。請吾說法。於
B19n0103_p0457b01║是莫不即為或拈拂子。或拄杖等。并口嘮舌沸。無
B19n0103_p0457b02║量作用。其猶描畫虗空也。　又送輝藏主偈云。如
B19n0103_p0457b03║來大藏教。演出復演入。光明一照中。眨眼覰不及。
B19n0103_p0457b04║手操烏號弓。射落日與月。拾得兔角杖。撥出火中
B19n0103_p0457b05║雪。由是與我左手燒香。轉身問訊。八萬高人。似鵠
B19n0103_p0457b06║立。三千剎界如雷震。相別如九州。寫作贈行句。他
B19n0103_p0457b07║日再相逢。清風動寰宇。（蓋輝侍于燒香）
B19n0103_p0457b08║
B19n0103_p0457b09║●問話
B19n0103_p0457b10║傳燈錄瑞鹿先禪師章云。師云。大凡參學佛法。未
B19n0103_p0457b11║必學問話是參學。（詳揀話處）
B19n0103_p0457b12║廣燈錄寶覺諟禪師章云。師云。今時師僧問話。印
B19n0103_p0457b13║本打就。箇箇一般。未有一箇本分問話者。看他茱
B19n0103_p0457b14║茰和尚上堂道。汝諸人。莫向虗空裏釘橛。有僧便
B19n0103_p0457b15║出來道。虗空是橛。茱茰便棒。且道者僧。出來恁麼
B19n0103_p0457b16║道。具眼。不具眼。茱茰當時便棒。且道。打他什麼處。
B19n0103_p0457b17║大家驗看。
B19n0103_p0458a01║緇門警訓。佛眼遠禪師。誡問話云。近代問話。多招
B19n0103_p0458a02║譏謗。葢緣不知伸問致疑。咨請之意。後生相承。多
B19n0103_p0458a03║用祝贊順時語。並非宗乘中建立。如古人問。若為
B19n0103_p0458a04║得出三界去。又問。聲色如何透得。又問。此間宗乘。
B19n0103_p0458a05║和尚如何言論。並是出眾當塲决擇。近時兄弟。進
B19n0103_p0458a06║十轉五轉沒巴鼻語。或奉在座官員。或莊嚴修設
B19n0103_p0458a07║檀信。俱不是衲僧家氣味。又抽身出眾。便道數句。
B19n0103_p0458a08║或時云。某甲則不恁麼道。又云。和尚何不道云云。
B19n0103_p0458a09║夫問話者。激揚玄極也。不在多進語。三兩轉而已。
B19n0103_p0458a10║貴得生人信。不至流蕩取笑俗子也。
B19n0103_p0458a11║又見職位門。禪客處。
B19n0103_p0458a12║
B19n0103_p0458a13║●問答
B19n0103_p0458a14║忠曰。學問師答。謂之問答。若唯屬師家邊。則謂之
B19n0103_p0458a15║對機也。
B19n0103_p0458a16║緇門警訓佛眼遠禪師示禪人心要云。近世多以
B19n0103_p0458a17║問答。為禪家家風。不明古人事。一向逐末不反。可
B19n0103_p0458b01║怪可怪。昔人因迷而問。故問處求證入得一言半
B19n0103_p0458b02║句。將為事。究明令徹去。不似如今人胡亂問。趁口
B19n0103_p0458b03║答。取笑達者。
B19n0103_p0458b04║續燈錄崇福祖印禪師章云。師云。問在答處。答
B19n0103_p0458b05║在問宗。一任諸人點頭。忽若問不在答處。答不
B19n0103_p0458b06║在問宗又且作麼生摸𢱢。乃展手云。無遺絲髮。
B19n0103_p0458b07║一時分付。請諸人。各各子細觀瞻。甚生門風。甚
B19n0103_p0458b08║生標格。儻一念回光。千聖共徹。不歷僧祇。豈勞
B19n0103_p0458b09║修證。截生死河。踞祖佛位。便乃高超三界。永出
B19n0103_p0458b10║四流。萬德圓明。十方獨步。可不同酬佛恩。共顯
B19n0103_p0458b11║王化。
B19n0103_p0458b12║
B19n0103_p0458b13║●問禪
B19n0103_p0458b14║見職位門。禪客處。
B19n0103_p0458b15║
B19n0103_p0458b16║●出陣　入陣
B19n0103_p0458b17║大鑑小清規秉拂云。問話禪客。始謂出陣。終謂入
B19n0103_p0459a01║陣。此皆訛謬。古人胸中。疑情未泯。出來對眾决擇。
B19n0103_p0459a02║安有出陣入陣之意。可削除之。古來雖有法戰之
B19n0103_p0459a03║語。不專在禪客分上。
B19n0103_p0459a04║楊岐會和尚錄云。一日七人新到。師問。陣勢既圓。
B19n0103_p0459a05║作家戰將。何不出陣。與楊岐相見（云云）。　又曰。一日
B19n0103_p0459a06║八人新到。師問。一字陣圓。作家戰將。何不出陣與
B19n0103_p0459a07║楊岐相見。僧云。和尚照顧話頭。師云。楊岐今日抱
B19n0103_p0459a08║馬拖旗去也。僧云。新戒打退鼓。師云。道。僧擬議。師
B19n0103_p0459a09║云道。僧撫掌一下。師云。謝上座答話。僧無語。師云。
B19n0103_p0459a10║將頭不猛。累及三軍。且坐喫茶。
B19n0103_p0459a11║
B19n0103_p0459a12║●出眾　入眾
B19n0103_p0459a13║忠曰。出陣入陣。大鑑已呵之。則須言出眾入眾也。
B19n0103_p0459a14║
B19n0103_p0459a15║●下語
B19n0103_p0459a16║敕修清規告香云。參頭進椅側問訊。稟云。某等為
B19n0103_p0459a17║生死事大。無常迅速。伏望和尚慈悲。開示因緣。住
B19n0103_p0459b01║持舉話三則隨下語。
B19n0103_p0459b02║忠曰。葢住持自下語。示學徒也。
B19n0103_p0459b03║敕修清規下遺書云。專使進前問訊云。請和尚趺
B19n0103_p0459b04║坐。若住持埀語。須下語插香展禮。
B19n0103_p0459b05║傳燈錄。洞山价禪師章。　師埀語曰。直道本來
B19n0103_p0459b06║無一物。猶未消得他衣鉢。這裡合下得一轉語。
B19n0103_p0459b07║且道下得什麼語。有一上座。下語九十六轉。不
B19n0103_p0459b08║愜師意。末後一轉。始可師意。師曰。闍黎何不早
B19n0103_p0459b09║恁麼道。有一僧。聞請舉。如是三年。執侍巾缾。終
B19n0103_p0459b10║不為舉。上座因有疾。其僧曰。某甲三年。請舉前
B19n0103_p0459b11║話。不蒙慈悲。善取不得。惡取。遂持刀向之曰。若
B19n0103_p0459b12║不為某甲舉。即便殺上座也。上座悚然曰。闍黎
B19n0103_p0459b13║且待。我為汝舉。乃曰。直饒將來。亦無處著。其僧
B19n0103_p0459b14║禮謝。
B19n0103_p0459b15║續傳燈錄大慧杲禪師章云。勤（圓悟）舉。僧問雲門。
B19n0103_p0459b16║如何是諸佛出身處。答云。東山水上行。令師下
B19n0103_p0459b17║語。師參及一年。凡下四十九轉語。皆不契。一日
B19n0103_p0460a01║勤赴一達官宅陞座。擧東山水上行。若是天寧
B19n0103_p0460a02║即不然。若有人問。如何是諸佛出身處。只向道。
B19n0103_p0460a03║薰風自南來。殿閣生微凉。師聞擧。豁然省悟。
B19n0103_p0460a04║癡絕冲禪師錄。尤木石序云。癡絕師。得處超軼。
B19n0103_p0460a05║用處灑落。故平生室中不許人下語。專以此著。
B19n0103_p0460a06║羅龍打鳳。而學者鮮能湊泊。
B19n0103_p0460a07║
B19n0103_p0460a08║●廝禪
B19n0103_p0460a09║忠曰。問答挨拶。謂之廝禪。廝相也。
B19n0103_p0460a10║餘冬序錄云。唐人詩中字音。有以十讀如諶。相
B19n0103_p0460a11║讀如廝。如恰似春風相欺得。如何不相離等句。
B19n0103_p0460a12║皆思必切。
B19n0103_p0460a13║老學菴筆記云。世多言。白樂天用相字。多從俗
B19n0103_p0460a14║語。作思必切。如為問長安月。如何不相離。是也。
B19n0103_p0460a15║然北人大抵以相字。作入聲。至今猶然。不獨樂
B19n0103_p0460a16║天。老杜云。恰似春風相欺得。夜來吹折數枝花。
B19n0103_p0460a17║亦從入聲讀。乃不失律。俗謂。南人入京師。效北
B19n0103_p0460b01║語。過相藍輙讀其牓。曰大廝國寺。傳以為笑。
B19n0103_p0460b02║大慧答張提刑書云。將心意識記取遮杜撰說底。
B19n0103_p0460b03║却去勘人。一句來一句去。謂之廝禪。末後我多一
B19n0103_p0460b04║句。儞無語時。便是我得便宜了也。
B19n0103_p0460b05║大慧為永大師普說云。真淨和尚。愛與學者廝禪。
B19n0103_p0460b06║或問。監寺近日如何。或問。首座近日作麼生。或問。
B19n0103_p0460b07║溈山水牯牛。儞如何會。學者便答一句。看來又似
B19n0103_p0460b08║好。又似不好。何故字。經三寫烏焉成馬。引得後來
B19n0103_p0460b09║叢林。有一般兄弟。專以廝禪為事。不管道理是不
B19n0103_p0460b10║是。末後多一句。便是贏得禪。
B19n0103_p0460b11║
B19n0103_p0460b12║●行脚
B19n0103_p0460b13║釋氏要覽云。遊行人間。今稱行脚。未見其典。毗柰
B19n0103_p0460b14║耶律云。如世尊言。五法成就。五夏已滿。得離依止。
B19n0103_p0460b15║遊行人間。五法者。一識犯。二識非犯。三識輕。四識
B19n0103_p0460b16║重。五於別解脫經。善知通塞。能持能誦（別解脫經即戒本也）。
B19n0103_p0460b17║祖庭事苑云。行脚者。謂遠離鄉曲。脚行天下。脫情
B19n0103_p0461a01║捐累。尋訪師友。求法證悟也。所以學無常師。徧歷
B19n0103_p0461a02║為尚。善財南求。常啼東請。蓋先聖之求法也。永嘉
B19n0103_p0461a03║所謂。游江海涉山川。尋師訪道為參禪。豈不然邪。
B19n0103_p0461a04║中阿含帝釋偈云。我正恭敬彼能出非家者。自在
B19n0103_p0461a05║游諸方不計其行止。往則無所求。啀無為為樂。又
B19n0103_p0461a06║高僧慧乘。事祖強為師。年十六。啟強曰。離家千里。
B19n0103_p0461a07║猶名在家沙門。請遠游都鄙。以廣見聞。強廼從之。
B19n0103_p0461a08║夫是行脚之利。豈不博哉。
B19n0103_p0461a09║村寺清規云。從上出家。參學之士。未有不發足超
B19n0103_p0461a10║方。千里求師者。故永嘉云。遊江海。涉山川尋師訪
B19n0103_p0461a11║道為參禪。大慧師喜離得業偈曰。古佛放光留不
B19n0103_p0461a12║住。鐵牛無脚也須行。雖然未踏曹溪路。且喜今朝
B19n0103_p0461a13║離火坑。古人既如是。今可不然耶。
B19n0103_p0461a14║趙州諗禪師錄云。師初隨本師行脚。到南泉。（乃至）其
B19n0103_p0461a15║後自携瓶錫。遍歷諸方。常自謂曰。七歲童兒。勝我
B19n0103_p0461a16║者。我即問伊。百歲老翁。不及我者。我即教他。年至
B19n0103_p0461a17║八十。方住趙州城東觀音院。
B19n0103_p0461b01║忠曰。從諗。自盛年行脚。到八十歲。初住院。此謂
B19n0103_p0461b02║趙州八十行脚。世誤言八十歲。而行脚者。非也。
B19n0103_p0461b03║廣燈錄興化獎禪師章云。常云。我南方行脚。一帀。
B19n0103_p0461b04║拄杖。不曾撥著一箇會佛法底人。
B19n0103_p0461b05║林間錄云。雲峯悅禪師見僧荷籠至。則曰未也。更
B19n0103_p0461b06║三十年。定乘馬行脚。法雲秀禪師。聞包腰至者。色
B19n0103_p0461b07║動顏面彼存心於叢林。豈淺淺哉。
B19n0103_p0461b08║叢林盛事云。密菴傑禪師。初出嶺。至婺州智者。有
B19n0103_p0461b09║老宿問曰。上座此行何處去。曰四明育王見佛智
B19n0103_p0461b10║和尚去。老宿云。世衰道喪。後生家行脚。例帶耳不
B19n0103_p0461b11║帶眼。傑曰。何謂也。老宿云。今育王一千來眾。長老
B19n0103_p0461b12║日逐接陪不暇。豈有工夫著實。與汝輩發機。傑下
B19n0103_p0461b13║淚曰。若如此。某今往何處。宿云。此去衢州明果。有
B19n0103_p0461b14║華匾頭。雖後生。見識超卓。汝宜見之。傑依教。往明
B19n0103_p0461b15║果依華。
B19n0103_p0461b16║慈受深禪師錄示小師行脚語云。前輩打包。意在
B19n0103_p0461b17║省緣。無冗細。無玩好。如德山挾複子到大溈。是也。
B19n0103_p0462a01║今人打包即不恁麼。鉢盂以梅花衲作袋。祠部用
B19n0103_p0462a02║古蜀錦為囊。淨瓶交枕。總要光鮮。拄杖戒刀。莫非
B19n0103_p0462a03║濟楚笠頂上。閑文潑字。須及數斤。線貼裏。韈樣針
B19n0103_p0462a04║筒。將看一擔。只要別人道好。忘却自己辛勤。若是
B19n0103_p0462a05║脫洒衲僧。必不如是。草草地挈箇包子。卓卓地做
B19n0103_p0462a06║箇道人。直似野鶴孤雲。切忌無繩自縛。汝等更聽
B19n0103_p0462a07║一偈。古人只蓄兩枚針。夏葛冬裘逐旋尋。汝輩盛
B19n0103_p0462a08║年脚力健。好携複子歷叢林。
B19n0103_p0462a09║汾陽昭禪師錄行脚歌云。發志辭親。意欲何能。投
B19n0103_p0462a10║佛出家異俗。專心慕法為僧。既得尸羅具備。又能
B19n0103_p0462a11║法服霑身。父母不供甘旨。王侯不侍不臣。潔白修
B19n0103_p0462a12║持。如氷似玉。不名不利。去垢去塵。受人天之瞻敬。
B19n0103_p0462a13║承釋梵之恭勤。忖德業量來處。將何報答為門戶。
B19n0103_p0462a14║專精何行即能消。唯有參尋別無路。苦身心歷山
B19n0103_p0462a15║水。白眉作伴。為參禮。冐雪衝霜。不避寒。渡水穿雲。
B19n0103_p0462a16║伏龍鬼。鐵錫飛銅缾滿。不問世間長與短。叢林道
B19n0103_p0462a17║侶要商量。四句百非一齊翦。探玄機明道眼。入室
B19n0103_p0462b01║投針須鍛鍊。驅邪顯正自應知。勿使身心有散亂。
B19n0103_p0462b02║道難行塵易漫。頭頭物物須明見。區區役役走東
B19n0103_p0462b03║西。今古看來忙無限。我今行勤自辨。莫教失却來
B19n0103_p0462b04║時伴。擧足動步要分明。切忌被他虗使喚。入叢林
B19n0103_p0462b05║行大道。不著世間虗浩浩。堅求至理。不辭勞。剪去
B19n0103_p0462b06║繁華休作造。百衲衣雲水襖。萬事無心離煩惱。千
B19n0103_p0462b07║般巧妙不施功。直出輪廻生死道。勸同袍求正見。
B19n0103_p0462b08║莫似愚夫頻改變。投巖立雪猛身心。方得法王常
B19n0103_p0462b09║照現。請益勤恭敬速。不避寒暄常不足。只緣心地
B19n0103_p0462b10║未安然。不羨榮華不怕辱。直教見性不從他。自家
B19n0103_p0462b11║解唱還鄉曲。度平生實安樂。蕩蕩縱橫無依托。四
B19n0103_p0462b12║方八面應機緣。萬象森羅任寬廓。報四恩拔三有。
B19n0103_p0462b13║問答隨機易開口。五湖四海乍相逢。一擊雷音師
B19n0103_p0462b14║子孔。悠悠自在樂騰騰。大地乾坤無過咎。分明報
B19n0103_p0462b15║爾水雲僧。記取面南看北斗。
B19n0103_p0462b16║領眾行脚　碧巖錄第七則評云。韶國師。久依疎
B19n0103_p0462b17║山。自謂得旨。乃集疎山平生文字頂相。領眾行脚。
B19n0103_p0463a01║至法眼會下。他亦不去入室。只令參徒。隨眾入室。
B19n0103_p0463a02║
B19n0103_p0463a03║●徧參
B19n0103_p0463a04║五燈會元。應化聖賢云。善財參五十三員善知識。
B19n0103_p0463a05║末後到彌勒閣前。見樓閣門閉。瞻仰讚歎。見彌勒
B19n0103_p0463a06║從別處來。善財作禮曰。願樓閣門開。令我得入。尋
B19n0103_p0463a07║時彌勒至善財前。彈指一聲。樓閣門開。善財入已。
B19n0103_p0463a08║閣門即閉。
B19n0103_p0463a09║大隋真和尚錄云。祇如老僧行脚時。不揀叢林。有
B19n0103_p0463a10║供養無供養處。祇要看他眼目。稍似根性有些些
B19n0103_p0463a11║器量。方欲過一夏或一冬。若是根性鄙劣者。三朝
B19n0103_p0463a12║兩日。便行。算來參六十餘員大知識。有大眼目者。
B19n0103_p0463a13║那無一二。餘者豈有真實知見。祇是圖儞諸人供
B19n0103_p0463a14║養。欲望福報。儞又有什麼福報與伊。
B19n0103_p0463a15║傳燈錄。玄沙備禪師章云。雪峯召曰。備頭陁。何不
B19n0103_p0463a16║徧參去。師曰。達磨不來東土。二祖不往西天。
B19n0103_p0463a17║僧寶傳。汾州昭禪師傳云。剃髮受具。杖策游方。所
B19n0103_p0463b01║至少留。不喜觀覽或譏其不韻。昭嘆之曰。是何言
B19n0103_p0463b02║之陋哉。從上先德。行脚。正以聖心未通。驅馳决擇
B19n0103_p0463b03║耳。不緣山水也。昭歷諸方。見老宿者。七十有一人。
B19n0103_p0463b04║皆妙得其家風。尤喜論曹洞。
B19n0103_p0463b05║傳燈錄龍會道尋徧參三昧歌云。天涯海角參知
B19n0103_p0463b06║識。徧咨惠我全提力。師乃呵余退步追。省躳廓爾
B19n0103_p0463b07║從茲息。覩諸方埀帶直。善財得處難藏匿。棒頭喝
B19n0103_p0463b08║下露幽奇。縱去奪來看殊特。趙州關雪嶺陟。築廅
B19n0103_p0463b09║峯前驗虗實。據證靈由闢萬機。橫揮祖刃開三域。
B19n0103_p0463b10║卷舒重重孰可委。休呈識意謾猜揣。衲子攢眉碧
B19n0103_p0463b11║眼咦。黃河倒逆崑崙觜。溈山牛道吾唱。馬師奮迅
B19n0103_p0463b12║呈圓相。執水投針作後規。把鏡持旛看先匠。廣陵
B19n0103_p0463b13║歌誰繼唱。擬續宮商調難況。石人慍色下鞭撾。木
B19n0103_p0463b14║馬奔嘶梵天上。麗水金藍田玉。祝融峯攢湘浪蹙。
B19n0103_p0463b15║滿月澄谿松韻清。雲從龍騰好觀矚。
B19n0103_p0463b16║
B19n0103_p0463b17║●辦道
B19n0103_p0464a01║修行曰辦道。
B19n0103_p0464a02║敕修清規侍者進退云。舊侍者咨稟云。某等久侍
B19n0103_p0464a03║和尚。今欲告退隨眾辦道。伏望慈悲。
B19n0103_p0464a04║雪巖欽禪師錄普說云。修兄問我。在這裡作甚麼。
B19n0103_p0464a05║對他道。辨道。他云。儞喚甚麼作道。遂不能對。
B19n0103_p0464a06║永平清規有辨道法章。　又典座教訓章云。嘉定
B19n0103_p0464a07║十六年癸未。五月。在慶元舶裏。有一老僧。來問和
B19n0103_p0464a08║客。討買倭椹。山僧請他喫茶。僧云。吾是西蜀人。離
B19n0103_p0464a09║鄉四十年。今年六十一歲。充阿育王山典座。明日。
B19n0103_p0464a10║五日一供。渾無好喫。要做麪汁。未有椹在。仍特特
B19n0103_p0464a11║來討椹。欲供養十方雲衲。山僧話次問。座尊年。何
B19n0103_p0464a12║不坐禪辦道。看古人話頭。煩充典座。只管作務。有
B19n0103_p0464a13║甚好事。座大笑云。外國好人。未了得辨道。未知得
B19n0103_p0464a14║文字在。山僧驚且慚。便問。如何是文字。如何是辨
B19n0103_p0464a15║道。座云。若不蹉過問處。豈非其人麼。山僧不會。座
B19n0103_p0464a16║云。他時後日。來育王。與汝商量。便起去。七月山僧
B19n0103_p0464a17║掛錫天童。典座忽來相見。山僧喜踊。說出前日未
B19n0103_p0464b01║了因緣。座云學文字者。要知文字所由。務辨道者。
B19n0103_p0464b02║要會辨道所由。山僧問他。如何是文字。座云。一二
B19n0103_p0464b03║三四五。又問如何是辦道。座云徧界不曾藏。
B19n0103_p0464b04║
B19n0103_p0464b05║●罷參
B19n0103_p0464b06║了畢大事。罷休參禪也。
B19n0103_p0464b07║傳燈錄京兆草堂和尚章云。自罷參大寂（馬祖）。遊至
B19n0103_p0464b08║海昌。　又鏡清怤禪師章云。師罷參。受請。止越州
B19n0103_p0464b09║鏡清禪苑。唱雪峯之旨。
B19n0103_p0464b10║虗堂愚和尚錄普說云。則監院。謂法眼曰。某甲曾
B19n0103_p0464b11║見青峯和尚。得箇安樂法門。所以罷參。
B19n0103_p0464b12║
B19n0103_p0464b13║●嗣法
B19n0103_p0464b14║祖庭事苑云。嗣音寺。从口以言傳。从冊以書記。記
B19n0103_p0464b15║而主之。必有傳嗣者矣。宗門之嗣法。猶諸侯之嗣
B19n0103_p0464b16║國也。
B19n0103_p0464b17║雲外岫禪師嗣法論云。參禪學道。貴在乎續佛祖
B19n0103_p0465a01║慧命。非榮身之事也。余嘗曰。嗣其法者。有三。上士
B19n0103_p0465a02║嗣怨。中士嗣恩。下士嗣勢。嗣怨者在道。嗣恩者在
B19n0103_p0465a03║人。嗣勢者在己。在道者。如大火真金。在人者。如歲
B19n0103_p0465a04║寒松柏。在己者。如春風楊柳。立志有殊。真偽不等。
B19n0103_p0465a05║古今叢林。皆有之。余作此論。自愧學陋才謭。不敢
B19n0103_p0465a06║褒貶是非。明人之功過。後必有班陽史筆。作春秋
B19n0103_p0465a07║者。詳而補之。延祐己未夏。為璵書記。
B19n0103_p0465a08║班陽史筆。本錄陽作楊
B19n0103_p0465a09║