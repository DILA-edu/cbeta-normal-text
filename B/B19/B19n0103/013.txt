B19n0103_p0465a10║第十三類　執務門
B19n0103_p0465a11║
B19n0103_p0465a12║●輪番
B19n0103_p0465a13║羅湖野錄云。雁山能仁元禪師。居連江縣福嚴菴。
B19n0103_p0465a14║揭偈於伽藍祠曰。小菴小舍小叢林。土地何須八
B19n0103_p0465a15║九人。若解輪番來打供。免教碎作一堆塵。
B19n0103_p0465a16║護法錄樸隱禪師塔銘序云。皇明龍興。詔天下名
B19n0103_p0465a17║桑門建會鐘阜。升濟幽靈。輪番說戒。
B19n0103_p0465b01║宋史兵志云。槍手。自十一月至二月。月輪一番。
B19n0103_p0465b02║閱習。凡三日一試。擇其技優者。先遣之。
B19n0103_p0465b03║輟耕錄云。汴梁宮人。絕句曰。殿前輪直罷。偷去
B19n0103_p0465b04║賭金釵。怕見黃昏月。殷勤上玉階。
B19n0103_p0465b05║
B19n0103_p0465b06║●直堂
B19n0103_p0465b07║直僧堂也。
B19n0103_p0465b08║敕修清規坐禪云。堂中有直堂牌。刻云。輪次直堂。
B19n0103_p0465b09║周而復始。（又見守寮處）
B19n0103_p0465b10║
B19n0103_p0465b11║●守寮
B19n0103_p0465b12║忠曰。看守眾寮也。又曰看寮。
B19n0103_p0465b13║敕修清規普請云。除守寮。直堂老病。外並宜齊赴。
B19n0103_p0465b14║
B19n0103_p0465b15║●直浴
B19n0103_p0465b16║敕修清規知浴云。參頭差行者直浴。
B19n0103_p0465b17║●僉疏
B19n0103_p0466a01║忠曰。僉作簽為正。簽書姓名也。見僉押處。
B19n0103_p0466a02║敕修清規聖節云。維那用黃紙書疏。帶行僕。捧盤
B19n0103_p0466a03║袱爐燭香合。上方丈。請住持僉疏。
B19n0103_p0466a04║僉疏法。疏首尾。及可漏上三處。住持比丘下。空闕
B19n0103_p0466a05║不書。及僉疏。住持於空處。書兩字名。維那命行者。
B19n0103_p0466a06║疏中及可漏。使三寶印（使印法。見器物門。三寶印處）。
B19n0103_p0466a07║
B19n0103_p0466a08║●僉狀
B19n0103_p0466a09║忠曰。僉作簽為正。見僉押處。
B19n0103_p0466a10║敕修清規議舉住持云。兩序勤舊。列名僉狀。保申
B19n0103_p0466a11║所司。請之。
B19n0103_p0466a12║
B19n0103_p0466a13║●僉押
B19n0103_p0466a14║敕修清規聖節云。每日堂司行者。將輪差僧簿。須
B19n0103_p0466a15║預先一日。請住持頭首眾僧。各書雙字名。僉押。量
B19n0103_p0466a16║眾多少。依戒具寫差單。排定日分。周而復始。
B19n0103_p0466a17║忠曰。簽押。本官吏語。禪林循用。僉書雙字名也。
B19n0103_p0466b01║押書華押也。
B19n0103_p0466b02║敕修清規入院云。新命視篆訖。就狀上。先僉押。次
B19n0103_p0466b03║題日子。使印於上。
B19n0103_p0466b04║三國演義云。龐統拜。求榜文。以安宗族。曹操命
B19n0103_p0466b05║寫榜。僉押。付統。
B19n0103_p0466b06║建仁常菴曰。禪苑清規作簽押。今僉當改簽。簽
B19n0103_p0466b07║者書住持比丘。頭首比丘等也。押者。打華押也。
B19n0103_p0466b08║古解言。僉皆也。僉押。眾皆集書押也。此解非。
B19n0103_p0466b09║忠曰。如言新命就狀上僉押。則獨押。亦言僉押。
B19n0103_p0466b10║非皆集押義。明矣。又僉當作簽。簽作籤為正。
B19n0103_p0466b11║禪苑清規庫頭云。十日一次。計曆。先同知事。簽押。
B19n0103_p0466b12║一月一次。通計。住持人已下同簽。
B19n0103_p0466b13║夢溪筆談云。唐中書指揮事。謂之堂帖子。曾見
B19n0103_p0466b14║唐人堂帖。宰相簽押格。如今之堂剳子也。
B19n0103_p0466b15║十八史畧宋英宗紀云。韓琦。一日出空頭敕（敕出
B19n0103_p0466b16║未書姓名）。歐陽修已僉。趙槩未僉。修曰。第書之（修勸槩次
B19n0103_p0466b17║第僉署）。韓公必有說。
B19n0103_p0467a01║續通鑑綱目書之。作歐陽修已簽。僉簽通用。
B19n0103_p0467a02║正字通云。簽同籤俗省。从籤為正。　又云。籤倉
B19n0103_p0467a03║先切。音千。說文驗也。通雅曰。籤求。猶今之僉敘
B19n0103_p0467a04║也。通鑑馬仙琕。籤求應赴。李延壽南史。故事。府
B19n0103_p0467a05║州部論事。皆籤。前直敘所論之事。後云謹籤具
B19n0103_p0467a06║日下。當時王府。有典籤官。今吏書承行。亦以紅
B19n0103_p0467a07║籤。裁貼其旁。以便批決。故外官坐穿堂。謂之籤
B19n0103_p0467a08║押。今作簽。
B19n0103_p0467a09║楊升菴外集云。籤押。梁書馬仙琕（音駢）籤求應赴。
B19n0103_p0467a10║李延壽南史。故事府州部論事皆籤。前直敘所
B19n0103_p0467a11║論之事。後云。謹籤具日下。又云。某官籤。此即近
B19n0103_p0467a12║日。僉押之僉。古今字變爾。
B19n0103_p0467a13║品字箋云。僉押。僉僉日。押押字也。
B19n0103_p0467a14║建仁常菴曰。簽與檢同。檢書署也（說文）。署者位
B19n0103_p0467a15║之表識也（國語註）。簽者書住持比丘。頭首比丘。
B19n0103_p0467a16║知事比丘等。若官人。書某官位職等也。
B19n0103_p0467a17║忠曰。考韻書。未見簽檢通。然按十八史畧註。
B19n0103_p0467b01║簽書姓名也。韻會檢居奄切。說文書署也（止此）。
B19n0103_p0467b02║則簽檢雖字別音異。皆書名位也。
B19n0103_p0467b03║唐國史補云。宰相判四方之事。有堂案。處分百
B19n0103_p0467b04║司。有堂帖。不次押名。曰花押。
B19n0103_p0467b05║宋張淏雲谷雜記云。予按。東觀餘論云。唐文皇
B19n0103_p0467b06║令羣臣上奏。任用真草。惟名不得草。遂以草名
B19n0103_p0467b07║為花押。韋陟五朵雲是也。魏晉以來。法書。至梁
B19n0103_p0467b08║御府藏之。皆是朱异姚懷珍等。題名於首尾紙
B19n0103_p0467b09║縫間。故謂之押縫。或謂之押尾。祇是書名耳。後
B19n0103_p0467b10║人花押。乃以草記其自書。故謂押字。葢㳂襲此
B19n0103_p0467b11║耳。唐人及國初前輩。與人書牘。或只用押字。與
B19n0103_p0467b12║名用之無異。上表章亦或爾。近世遂施押字於
B19n0103_p0467b13║移檄或不書己名字。而別作形模。非也。又孫公
B19n0103_p0467b14║談圃云。先朝人。書狀簡尺。多用押字。非自尊也。
B19n0103_p0467b15║從簡省以代名耳。今人不復識。見押字便怒。予
B19n0103_p0467b16║頃在武陵。於畢文簡公諸孫處。見文簡與寇萊
B19n0103_p0467b17║公一帖。尾用押字。押字之下。劫有拜咨二字。此
B19n0103_p0468a01║正以押字代名也。景德間。士大夫質厚。故此風
B19n0103_p0468a02║尚存。至元豐間。相去方七十餘年。已為罕見。今
B19n0103_p0468a03║固不復有矣。
B19n0103_p0468a04║羣談採餘云。古人花押。所以防偽政。以名而花
B19n0103_p0468a05║之。凡官府文移。人間私簡。俱前書名姓。而後押
B19n0103_p0468a06║字。國朝押字之製。上下多用一畫。蓋取地平天
B19n0103_p0468a07║成之意。凡釋褐入官者。至吏部。畫字三日。以驗
B19n0103_p0468a08║異時文移之真偽也。
B19n0103_p0468a09║經國大典註解云。押署也。以草書名為押。古者
B19n0103_p0468a10║書名。破真從草。取其便于書記。難于模倣。復有
B19n0103_p0468a11║不取其名。出于機巧者。唐韋陟。始以押字為記。
B19n0103_p0468a12║
B19n0103_p0468a13║●僉名
B19n0103_p0468a14║忠曰。僉作簽為正。及僉名義。見僉押處。
B19n0103_p0468a15║敕修清規告香云。請客侍者。預依戒次。具茶狀。備
B19n0103_p0468a16║卓袱筆硯告香罷。列法堂下間。請茶各僉名。
B19n0103_p0468a17║
B19n0103_p0468b01║
B19n0103_p0468b02║●僉單
B19n0103_p0468b03║僉義。見僉押處。單帳也。見文疏門。
B19n0103_p0468b04║敕修清規唱衣云。唱衣畢。結定鈔數。主喪僉單。
B19n0103_p0468b05║
B19n0103_p0468b06║●鳴鐘
B19n0103_p0468b07║敕修清規。鐘云。大鐘。引杵宜緩。揚聲欲長。凡三通。
B19n0103_p0468b08║各三十六下。總一百八下。起止三下稍緊。鳴鐘行
B19n0103_p0468b09║者。想念偈云。願此鐘聲超法界。鐵圍幽暗悉皆聞。
B19n0103_p0468b10║聞塵清淨證圓通。一切眾生成正覺。
B19n0103_p0468b11║禪苑清規警眾云。打大鐘之法。先輕手擬鐘三下。
B19n0103_p0468b12║慢十八聲。緊十八聲。三緊三慢。共一百八聲。當職
B19n0103_p0468b13║行者。燒香禮拜。誦偈訖。然後擊之。偈云。三塗八難。
B19n0103_p0468b14║息苦停酸。法界眾生。同（聞乎）聲悟道。念竟即時輟之。
B19n0103_p0468b15║羣談採餘云。鐘聲晨昏。叩一百八聲者。一歲之
B19n0103_p0468b16║義也。葢年有十二月。有二十四氣。又有七十二
B19n0103_p0468b17║候正得此數。浙杭州歌曰。前發三十六。後發三
B19n0103_p0469a01║十六。中發三十六聲急。通共一百八。越州歌曰。
B19n0103_p0469a02║緊十八。緩十八。六遍湊成一百八。台州歌曰。前
B19n0103_p0469a03║擊七。後擊七。中間十八徐徐發。更兼臨後擊三
B19n0103_p0469a04║聲。三通湊成一百八。
B19n0103_p0469a05║忠曰。傳說。鐘一百八聲。表破百八煩惱。未見
B19n0103_p0469a06║經論說。葢出乎世典。取一歲數之義。為正。如
B19n0103_p0469a07║律文。鳴犍稚曰。作相。鳴之　十下。三通合一
B19n0103_p0469a08║百二十下也。未聞百八聲之說。
B19n0103_p0469a09║忠曰。行事鈔集僧通局篇。明打犍稚法。簡古難
B19n0103_p0469a10║見。今竊合資持記所解。取意。綴文。直下錄去。貴
B19n0103_p0469a11║易通解。　文云。尋常所行。始終四十下。初十下
B19n0103_p0469a12║漸發聲。此為虗揩。中間二十七下。漸希漸大。後
B19n0103_p0469a13║三下。聲盡。方打一通。如是至三。名為三通。集三
B19n0103_p0469a14║乘也。長打百二十下。接前四十。增兩四十。共百
B19n0103_p0469a15║二十。其第二四十下。虗揩漸大。十八下。中間四
B19n0103_p0469a16║下聲盡方打。此救四惡趣。自二十三已去。後十
B19n0103_p0469a17║八下。漸穊漸小。乃至微末。次第三四十下。同前。
B19n0103_p0469b01║亦有少異。三十六七八三下。名三通。末後二下。
B19n0103_p0469b02║名息槌。圖經云。念三寶。存五眾。眾各八輩。故以
B19n0103_p0469b03║四十為差。三道乘之。則百二十為節（八輩。謂四果四向。三
B19n0103_p0469b04║道。謂三乘）。
B19n0103_p0469b05║南山增輝記作相偈云。虗揩十下。漸希漸大。二
B19n0103_p0469b06║十七下。大長三下。
B19n0103_p0469b07║
B19n0103_p0469b08║●裝香
B19n0103_p0469b09║敕修清規坐禪云。令供頭僧堂內。裝香點燈。
B19n0103_p0469b10║
B19n0103_p0469b11║●埽地
B19n0103_p0469b12║正法念處經云。若埽如來塔。命終。生意躁天。身香
B19n0103_p0469b13║氣。熏百由旬。
B19n0103_p0469b14║無垢優婆夷問經云。佛告無垢優婆夷言。埽佛塔
B19n0103_p0469b15║地。得五福報。何等為五。一者自心清淨。他人見已。
B19n0103_p0469b16║生清淨心。二者為他所愛。三者天心歡喜。四者集
B19n0103_p0469b17║端正業。五者命終。生於善道天中。
B19n0103_p0470a01║毘柰耶雜事云。世尊在逝多林。見地不淨。欲令彼
B19n0103_p0470a02║樂福眾生。於勝田中。植淨業故。即自執篲。欲埽林
B19n0103_p0470a03║中。時舍利子大目乾連大迦葉波阿難陀等。諸大
B19n0103_p0470a04║聲聞。見是事已。悉皆執篲。共埽園林。時佛世尊。及
B19n0103_p0470a05║聖弟子。遍埽除已。入食堂中。就座。而坐。佛告諸苾
B19n0103_p0470a06║芻。凡埽地者。有五勝利。云何為五。一者自心清淨。
B19n0103_p0470a07║二者令他心淨。三者諸天歡喜。四者植端正業。五
B19n0103_p0470a08║者命終之後。當生天上。
B19n0103_p0470a09║增壹阿含經云。佛言。埽地之人。有五事。不得功德。
B19n0103_p0470a10║云何為五。於是埽地之人。不知逆風。不知順風。復
B19n0103_p0470a11║不作聚。復不除糞。然埽地之處。復非淨潔。是謂比
B19n0103_p0470a12║丘。埽地之人。雖有五事。不成大功德。復次比丘。埽
B19n0103_p0470a13║地之人。成五功德。云何為五。於是埽地之人。知逆
B19n0103_p0470a14║風。順風之理。亦知作聚。亦能除之。不留遺餘。極令
B19n0103_p0470a15║淨好。是謂比丘。有此五事。成大功德。
B19n0103_p0470a16║四分律云。有五種掃地。不得大福德。不知逆風順
B19n0103_p0470a17║風。掃地不滅跡。不除糞。不復掃箒本處。有五法得
B19n0103_p0470b01║大福德。知逆風。順風。掃地滅跡。除糞復掃箒本處。
B19n0103_p0470b02║若上座在下風。應語言。小避。我欲掃地。
B19n0103_p0470b03║緇門警訓。杭州淨慈寺守一法真禪師。掃地回向
B19n0103_p0470b04║文云。以此掃地功德。回向法界眾生。色塵清淨。塵
B19n0103_p0470b05║清淨故。眼根清淨。根清淨故。眼識清淨。聲香味觸
B19n0103_p0470b06║法。亦復如是。又願。一世界清淨。乃至盡法界。虗空
B19n0103_p0470b07║界。皆悉清淨。同諸如來。光嚴住持。圓覺伽藍。清淨
B19n0103_p0470b08║覺地。永斷習氣。淨穢二邊。凡聖垢染。一塵不立如
B19n0103_p0470b09║是願清淨。智亦復清淨。
B19n0103_p0470b10║趙州諗禪師錄云。劉相公入院。見師埽地。問。大善
B19n0103_p0470b11║知識。為什麼却埽塵。師云。從外來。
B19n0103_p0470b12║碧巖錄云。大隋真如和尚。承嗣大安禪師。一日溈
B19n0103_p0470b13║山問云。子在此數年。亦不解致箇問來看如何。隋
B19n0103_p0470b14║云。令某甲問箇什麼即得。溈山云。子便不會。問如
B19n0103_p0470b15║何是佛。隋以手掩溈山口。山云。汝已後。覓箇埽地
B19n0103_p0470b16║人也無。（又見職位門。淨頭處。）
B19n0103_p0470b17║禮記郊特牲云。掃地而祭。於其質也。
B19n0103_p0471a01║
B19n0103_p0471a02║●釘掛
B19n0103_p0471a03║忠曰。釘掛者。總言鋪設也。或釘柱。或掛帷幕等。
B19n0103_p0471a04║敕修清規。迎待尊宿云。寢堂釘掛帳幕。排照牌。
B19n0103_p0471a05║　又請新住持。發專使云。三門下釘掛帳設。向裏設
B19n0103_p0471a06║位。講茶湯禮。　又方丈特為新舊兩序湯云。釘掛
B19n0103_p0471a07║寢堂。鋪設坐位。（乃至）燒香侍者。預排照牌。　又方丈
B19n0103_p0471a08║小座湯云。寢堂釘掛排位。秉燭裝香。
B19n0103_p0471a09║舊說曰。釘掛者。朱漆板書名位。以釘掛之也。非
B19n0103_p0471a10║照牌。葢如鉢位圖者。
B19n0103_p0471a11║忠曰。舊說謬矣。若如所言。則迎待尊宿。豈可掛
B19n0103_p0471a12║漆板。既言釘掛帳幕。何求異解。又若掛名位。為
B19n0103_p0471a13║釘掛。則何以下。復重言排照牌耶。故舊說必謬
B19n0103_p0471a14║矣。
B19n0103_p0471a15║墨莊漫錄云。兩京牡丹。聞於天下。花盛時。太守
B19n0103_p0471a16║作萬花會。宴集之。所以花為屏帳。至于梁棟柱
B19n0103_p0471a17║拱。悉以竹筒貯水。簪花釘掛。舉目皆花也。
B19n0103_p0471b01║
B19n0103_p0471b02║●喝火
B19n0103_p0471b03║忠曰。巡寮警火。言喝火。所謂照顧火燭也。見唄器
B19n0103_p0471b04║門。火鈴處。
B19n0103_p0471b05║備用清規日用清規云。喝火過。放禪。
B19n0103_p0471b06║開福寧和尚錄偈頌云。夜深聞喝火號聲。故經云。
B19n0103_p0471b07║即時觀其音聲。而得解脫。偈曰。火號更深喝道來。
B19n0103_p0471b08║普門關捩一時開。圓通大士呵呵笑。不是峨嵋與
B19n0103_p0471b09║五臺。
B19n0103_p0471b10║
B19n0103_p0471b11║●行益
B19n0103_p0471b12║忠曰。行者行食也。益者。益食也。行猶付與也（見行香處）。
B19n0103_p0471b13║僧祇律九十二。波夜提中云。若比丘尼。請一比
B19n0103_p0471b14║丘食。一比丘尼。共比丘坐。一比丘尼。來往益食。
B19n0103_p0471b15║益食比丘尼去時。比丘隨一一時。得波夜提。
B19n0103_p0471b16║法顯佛國記云。法顯到于闐僧伽藍名瞿摩帝。
B19n0103_p0471b17║是大乘寺。三十僧共犍槌食。入食堂時。威儀齊
B19n0103_p0472a01║肅。次第而坐。一切寂然。器鉢無聲。淨人益食。不
B19n0103_p0472a02║得相喚。但以手指麾。
B19n0103_p0472a03║梁高僧傳佛馱跋陀羅（此云覺賢）傳云。陳郡袁豹。屆
B19n0103_p0472a04║于江陵。賢詣豹乞食。豹素不敬信。待之甚薄。未
B19n0103_p0472a05║飽辭退。豹曰。似未足。且復少留。賢曰。檀越施心
B19n0103_p0472a06║有限。故令所設已罄。豹即呼左右。益飯。飯果盡。
B19n0103_p0472a07║豹大慙愧。
B19n0103_p0472a08║太平廣記云。張簡棲。見狐憑几。尋讀冊子。其旁
B19n0103_p0472a09║有群鼠益湯茶。送果栗。皆人拱手。
B19n0103_p0472a10║右證益字。為增益食物之義。
B19n0103_p0472a11║禪苑清規赴粥飯云。行食之法。當淨人自行。僧家
B19n0103_p0472a12║不得自手取食。淨人行益。禮合低細。羹粥之類。不
B19n0103_p0472a13║得污僧手。及鉢盂緣。點杓三兩下。良久行之。曲身
B19n0103_p0472a14║斂閑。手當胸。粥飯多少。各隨僧意。　又監院云。非
B19n0103_p0472a15║疾病官客。並當赴堂。所貴。二時行益。行者齊整。
B19n0103_p0472a16║敕修清規知客云。僧堂前。檢點行益客僧粥飯。
B19n0103_p0472a17║　又都監寺云。齋粥二時。必赴堂。則行僕行益自然
B19n0103_p0472b01║整肅。　又典座云。訓眾行者。循守規矩。行益普請。
B19n0103_p0472b02║不得怠慢。
B19n0103_p0472b03║傳燈錄瑞鹿先禪師章云。師有時云。晨朝起來
B19n0103_p0472b04║洗手面。盥漱了喫茶。喫茶了佛前禮拜。佛前禮
B19n0103_p0472b05║拜了。和尚主事處問訊。和尚主事處問訊了。僧
B19n0103_p0472b06║堂裏行益。僧堂裡行益了。上堂喫粥。上堂喫粥
B19n0103_p0472b07║了。歸下處打睡。
B19n0103_p0472b08║忠曰。言僧堂粥飯。行益畢。自家方粥飯也。
B19n0103_p0472b09║傳燈錄夾山會禪師章云。小師省覲。師曰。汝蒸
B19n0103_p0472b10║飯吾著火。汝行益吾展鉢。什麼處是孤負汝處。
B19n0103_p0472b11║小師從此悟入。
B19n0103_p0472b12║續燈錄大覺璉禪師。拈雲門沙喜世界百雜碎
B19n0103_p0472b13║話云。山僧遮裏。秖是維那白槌。首座施食。山僧
B19n0103_p0472b14║展鉢。行者行益。與麼說話。一任諸方裁斷。
B19n0103_p0472b15║大慧為秦國大夫人普說云。儞諸人。每日上來
B19n0103_p0472b16║下去。寮舍裏。喫茶喫湯莊上般鹽般麪。僧堂裡
B19n0103_p0472b17║行益。長廊下擇菜。後園裏擔糞。磨坊下推磨。當
B19n0103_p0473a01║恁麼時。佛眼也覷儞不見。
B19n0103_p0473a02║虗堂愚和尚錄普說云。儞看。雪峰一出嶺來。先
B19n0103_p0473a03║買一把杓頭。綰一條手巾。到處行益結緣。
B19n0103_p0473a04║諸祖偈頌。阮中大仰山飯歌云。維那白槌似雷
B19n0103_p0473a05║吼。十聲佛號慵開口。行益纔遲忿怒生。第二念
B19n0103_p0473a06║中都忘了。
B19n0103_p0473a07║
B19n0103_p0473a08║●供遞
B19n0103_p0473a09║忠曰。傳送供物也。
B19n0103_p0473a10║字彙云。遞更迭也。又傳遞也。
B19n0103_p0473a11║敕修清規達磨忌云。住持上香三拜。進爐前。上湯
B19n0103_p0473a12║上食。請客侍者供遞。　又告香云。住持就座。副參
B19n0103_p0473a13║遞大香一片。與參頭。同眾問訊插香。
B19n0103_p0473a14║
B19n0103_p0473a15║●化米
B19n0103_p0473a16║
B19n0103_p0473a17║●化炭
B19n0103_p0473b01║雲峯悅禪師。在翠巖化炭。見職位門。堂司處。
B19n0103_p0473b02║如淨和尚錄化炭偈云。一刀兩段沒商量。透出無
B19n0103_p0473b03║明大火坑。再入死灰烹得活。歲寒聲價轉崢嶸。
B19n0103_p0473b04║
B19n0103_p0473b05║●化鹽
B19n0103_p0473b06║雜毒海少室和尚化鹽偈云。逆浪堆中淘汰出。大
B19n0103_p0473b07║爐鞴裡袞將來。遍身潔白誰能比。點著須教百味
B19n0103_p0473b08║回。
B19n0103_p0473b09║忠曰。凡化齋。化浴。化燈。化柴。化薑。化茶。化席。化
B19n0103_p0473b10║鐘等。有所闕乏。無不抄化。不勝枚舉。載在集錄。
B19n0103_p0473b11║
B19n0103_p0473b12║●稟
B19n0103_p0473b13║忠曰。白事曰稟。
B19n0103_p0473b14║敕修清規聖節云。維那詣書記寮通報。書記出接。
B19n0103_p0473b15║維那觸禮一拜。稟云。啟建聖節。煩製疏語。
B19n0103_p0473b16║小補韻會云。稟筆錦切。受命曰稟。左傳稟命。則
B19n0103_p0473b17║不威。俗作稟非。毛氏曰。今俗以白事為稟。古無
B19n0103_p0474a01║此義。
B19n0103_p0474a02║
B19n0103_p0474a03║●覆
B19n0103_p0474a04║忠曰。白事曰覆。
B19n0103_p0474a05║敕修清規聖節云。行者就。覆住持。來早殿上啟建
B19n0103_p0474a06║諷經。
B19n0103_p0474a07║小補韻會云。覆。通作復。　又云。復房六切。又白
B19n0103_p0474a08║也。禮記願有復也。孟子有復於王者。
B19n0103_p0474a09║
B19n0103_p0474a10║●通覆
B19n0103_p0474a11║忠曰。白事通達其意也。
B19n0103_p0474a12║敕修清規湯藥侍者云。或暫缺侍者。客至通覆。
B19n0103_p0474a13║又遊方參請云。到侍司通覆。詣方丈。禮拜。
B19n0103_p0474a14║
B19n0103_p0474a15║●守請
B19n0103_p0474a16║舊說曰。守請。猶言內報也。
B19n0103_p0474a17║敕修清規兩序進退云。粥罷。行者守請新人。至寢
B19n0103_p0474b01║堂。
B19n0103_p0474b02║
B19n0103_p0474b03║●和會
B19n0103_p0474b04║忠曰。凡有可議。則與預事人。和同會論。揀善行之。
B19n0103_p0474b05║敕修清規祈禱云。維那和會。堂司行者。報眾。掛祈
B19n0103_p0474b06║禱牌。　又開堂祝壽云。預先和會。維那宣公文。首
B19n0103_p0474b07║座宣山門疏。　又都監寺云。凡事必會議。稟住持
B19n0103_p0474b08║方行。
B19n0103_p0474b09║經國大典註解云。和會。和兩順也。會相應也。
B19n0103_p0474b10║
B19n0103_p0474b11║●提調
B19n0103_p0474b12║敕修清規。寮主副寮云。提調香燈茶湯。又方丈
B19n0103_p0474b13║特為新舊兩序湯云。仍提調。送舊人粥飯三日。
B19n0103_p0474b14║　又尊宿出喪云。庫司喪司相關。提調喪儀。　又月
B19n0103_p0474b15║分須知云。六月入伏。堂司提調晒薦。
B19n0103_p0474b16║忠曰。日本禪林。撰入院同門疏同門眾中。一人
B19n0103_p0474b17║幹蠱。率眾告諭。成之。及疏後列眾名。其人在最
B19n0103_p0475a01║末。此謂提調人。提調者。提起其事。調辨之也。
B19n0103_p0475a02║冥樞會要卷尾云。提調鋟梓。萬壽耆舊比丘慧
B19n0103_p0475a03║朗。
B19n0103_p0475a04║宋史卷頭。列修史人名云。提調官。光祿大夫中
B19n0103_p0475a05║書平章政事（臣）納麟等。
B19n0103_p0475a06║經國大典註解云。提調。提舉也。調和也。言舉一
B19n0103_p0475a07║司之事。而調和之也。
B19n0103_p0475a08║
B19n0103_p0475a09║●提點
B19n0103_p0475a10║忠曰。提振點起其事。令無壅滯也。
B19n0103_p0475a11║敕修清規下遺書云。侍者一一提點。
B19n0103_p0475a12║備用清規衣鉢之職云。方丈一應禮節。究心提點。
B19n0103_p0475a13║　又職名。有提點。見職位門。
B19n0103_p0475a14║
B19n0103_p0475a15║●點對
B19n0103_p0475a16║敕修清規。寮舍交割什物云。數日前。副寺帶行者。
B19n0103_p0475a17║賚簿到各寮。預先點對分曉。
B19n0103_p0475b01║忠曰。總簿所記。與寮舍所有物。對校點撿有無
B19n0103_p0475b02║也（總簿詳交割處）。
B19n0103_p0475b03║
B19n0103_p0475b04║●照拂
B19n0103_p0475b05║敕修清規聖節云。維那燒香。點湯。照拂。
B19n0103_p0475b06║律苑事規住持云。叢林之設。老病為先。照拂矜怜。
B19n0103_p0475b07║猶須介念。
B19n0103_p0475b08║雲章曰。照者鑒視也。照拂。點撿也。
B19n0103_p0475b09║忠曰。照拂者。照顧輔弼也。拂音弼。
B19n0103_p0475b10║經國大典註解云。照謂具見始末也。
B19n0103_p0475b11║前漢書葢寬饒傳云。欲以太古久遠之事。匡拂
B19n0103_p0475b12║天子。　註師古曰。拂。讀曰弼
B19n0103_p0475b13║正字通云。拂與弼通。荀子諫諍輔拂。
B19n0103_p0475b14║
B19n0103_p0475b15║●鋪設
B19n0103_p0475b16║敕修清規百丈忌云。至日。隔宿如法鋪設法堂。
B19n0103_p0475b17║品字箋云。鋪。俗以排列。謂之鋪設。
B19n0103_p0476a01║忠曰。或單言鋪。亦是鋪設義。
B19n0103_p0476a02║敕修清規上堂云。俟鋪法座畢。堂司行者。覆首座。
B19n0103_p0476a03║
B19n0103_p0476a04║●交
B19n0103_p0476a05║忠曰。相共交參。取與物也。
B19n0103_p0476a06║敕修清規謝掛搭云。堂司行者。收香錢足。交侍者。
B19n0103_p0476a07║納方丈。　又云。侍者付大香一片。與參頭。交副參。
B19n0103_p0476a08║收。
B19n0103_p0476a09║
B19n0103_p0476a10║●交點
B19n0103_p0476a11║忠曰。相共交參。點檢也。
B19n0103_p0476a12║敕修清規寮主副寮云。交點本寮什物。　又聖僧
B19n0103_p0476a13║侍者云。朝夕交點被位。中夜剔燈。
B19n0103_p0476a14║忠曰。寮主。共副寮點撿。聖僧侍者。共被位主。點
B19n0103_p0476a15║撿。故云交點也。
B19n0103_p0476a16║
B19n0103_p0476a17║●交割
B19n0103_p0476b01║敕修清規入院云。交割砧基什物。又退院云。方
B19n0103_p0476b02║丈什物。點對交割。具單目。一樣兩本。住持兩序。勤
B19n0103_p0476b03║舊僉押。用寺記印。　又寮舍交割什物云。庫司當
B19n0103_p0476b04║置總簿。具寫諸寮什物。住持知事僉定。仍分置小
B19n0103_p0476b05║簿。付諸寮。兩相對同。新舊相㳂交割。
B19n0103_p0476b06║忠曰。新舊人。相共交參。故言交。分割公私之物。故
B19n0103_p0476b07║言割。凡常住寮舍。遷居人。必有自己用度。而雜公
B19n0103_p0476b08║界物。及交代。與新遷人。共對交。分割公器私物也。
B19n0103_p0476b09║舊說曰。如常住交割。方丈及庫司。各有簿。如寮
B19n0103_p0476b10║舍交割。庫司及寮舍。各有簿。若簿唯一本。則有
B19n0103_p0476b11║改寫剽竊之疑。一簿二本。置兩處。交代時。對同
B19n0103_p0476b12║照勘。得無疑焉。
B19n0103_p0476b13║又曰。交割字。未見據。交者交考兩簿也。割一
B19n0103_p0476b14║一陳列物也。　忠曰。對勘二簿也。義可爾。以
B19n0103_p0476b15║此解交字。非也。割字亦解不得。交割字。余下
B19n0103_p0476b16║引證。或不得交義。而妄改校。尤非。
B19n0103_p0476b17║大慧武庫云。五祖演和尚。依舒州白雲海會端和
B19n0103_p0477a01║尚。端令山前作磨頭。每被人於端處鬬諜是非（云云）。
B19n0103_p0477a02║端咄云。急退却。演云。俟某算計了。請人交割（云云）。
B19n0103_p0477a03║戰國策曰。蘇子。說齊閔王曰。明於諸侯之故。察
B19n0103_p0477a04║於地形之理者。不約親。不相質（質子）而固。不趨而
B19n0103_p0477a05║疾。眾事而不反（眾事猶其事）。交割而不相憎（交言彼此割地）。
B19n0103_p0477a06║俱強而加以親。
B19n0103_p0477a07║唐鄭還古博異志。敬元穎傳云。仲躳移居。牙人
B19n0103_p0477a08║云。價直契書。一無遺闕。並交割訖。
B19n0103_p0477a09║元史河渠志云。分監新官至。則一一交割。然後
B19n0103_p0477a10║代還。
B19n0103_p0477a11║棠陰比事云。唐李德裕鎮浙西。有甘露寺主僧。
B19n0103_p0477a12║訴交割常住物。被前知事僧。隱沒金若干兩。引
B19n0103_p0477a13║前數輩為證。遞相交付。文籍在焉。新受代者。已
B19n0103_p0477a14║伏盜取之罪。未竆破用之所。德裕疑其非實（云云）
B19n0103_p0477a15║三國演義云。魯肅曰。前者皇叔有言。公子劉琦
B19n0103_p0477a16║若在。荊州暫時居住。今公子去世。必然見還。肅
B19n0103_p0477a17║正為此事而來。幾時可以交割。　又云。孔明欲
B19n0103_p0477b01║雲長任荊州。設一宴。交割印綬。雲長雙手來接。
B19n0103_p0477b02║宋志傳云晉主。命趙瑩桑維翰等寫定文字撥
B19n0103_p0477b03║取十六州。請契丹主。差人前去交割。
B19n0103_p0477b04║桂苑叢談云。太尉朱崕出鎮浙右。有甘露知主
B19n0103_p0477b05║事者。訴。交代得常住什物。被前主事隱用。却常
B19n0103_p0477b06║住金若干兩。引證前數輩。皆有遞相交割。文字
B19n0103_p0477b07║分明。眾詞皆指。以新得替者。隱用之。且初上之
B19n0103_p0477b08║時。交領既分明。及交割之日。不見其金。鞠成具
B19n0103_p0477b09║獄。伏罪昭昭。然未竆破用之所由。或以僧人不
B19n0103_p0477b10║拘細行。而費之。以是無理可伸。甘之死地。一旦
B19n0103_p0477b11║引慮之際。公疑其未盡徵。以意揣之。髠人。乃具
B19n0103_p0477b12║寔以聞曰。居寺者。樂於知事。前後主之者。積年
B19n0103_p0477b13║已來。空交分兩文書。其寔無金。群眾以某孤立。
B19n0103_p0477b14║不雜輩流。欲乘此擠排之。因流涕不勝其冤公
B19n0103_p0477b15║乃憫而惻之曰。此固非難也。俛仰之間曰。吾得
B19n0103_p0477b16║之矣。乃立從召兜子數乘。命關連僧。入對事。咸
B19n0103_p0477b17║遣簾子畢。令門不相對。命取黃泥。各令模前後
B19n0103_p0478a01║交付。下次金樣。以憑證據。僧既不知形段。竟模
B19n0103_p0478a02║不成。公怒令刻前輩。皆一一伏罪。其所排者。遂
B19n0103_p0478a03║獲清雪。
B19n0103_p0478a04║楊誠齋江湖集。臘裏立春。蜂蝶輩出。詩云。嫰日
B19n0103_p0478a05║催青出凍荄。小風吹白落疎梅。殘冬未放春交
B19n0103_p0478a06║割。早有黃蜂紫蝶來。　又朝天集和張功父園
B19n0103_p0478a07║梅未花之韻。詩云。前夕三更月落時。東風已動
B19n0103_p0478a08║萬花知。江梅端合先交割。春色如何未探支。只
B19n0103_p0478a09║欠梁溪氷柱句。追還和靖暗香詩。張家剩有葱
B19n0103_p0478a10║根指。不把瓊酥滴一枝。　又答劉修武詩云。解
B19n0103_p0478a11║道征鴻數字秋。清於雪椀映氷甌。老來筆底心
B19n0103_p0478a12║無毒。交割風光與子休。
B19n0103_p0478a13║
B19n0103_p0478a14║●收管
B19n0103_p0478a15║忠曰。收納管領也。
B19n0103_p0478a16║敕修清規副寺云。掌常住金穀。錢帛米麥。出入隨
B19n0103_p0478a17║時上曆。收管支用。令庫子。每日具收支若干。僉定
B19n0103_p0478b01║飛單。呈方丈。謂之日單。
B19n0103_p0478b02║
B19n0103_p0478b03║●交收
B19n0103_p0478b04║敕修清規。聖僧侍者云。同維那。交收亡僧唱衣錢。
B19n0103_p0478b05║
B19n0103_p0478b06║●把帳
B19n0103_p0478b07║敕修清規。請喪司職事云。聖僧侍者。把帳。又估
B19n0103_p0478b08║唱單式云。把帳執事人。兩序典喪。各書名僉押。
B19n0103_p0478b09║　又知客云。遇亡僧。同侍者把帳。　又亡僧板帳式
B19n0103_p0478b10║云。把帳。侍者某押。知客某押。
B19n0103_p0478b11║幻住清規。亡僧板帳式云。把帳押。
B19n0103_p0478b12║舊說曰。把帳者。造帳曆也。
B19n0103_p0478b13║三國演義云。曹操喚典韋。就中軍帳房外。安歇。
B19n0103_p0478b14║提調把帳親軍。二百餘人。非奉呼喚。不許輒入。
B19n0103_p0478b15║忠曰。依此。非帳簿之帳。而帳帷也。把者把守
B19n0103_p0478b16║把斷義。葢把守帳帷不濫通外人也。猶言守
B19n0103_p0478b17║把關隘也。
B19n0103_p0479a01║雲葢本禪師錄上堂云。釋迦老子。橫眠豎臥。樓
B19n0103_p0479a02║至如來。把却三門。
B19n0103_p0479a03║孤樹裒談云。今南京孝陵城。西門之內。有吳孫
B19n0103_p0479a04║權墓在焉。當時築城者。奏欲去之。太祖曰。孫權
B19n0103_p0479a05║亦一漢子也。宜留以把門。遂不得毀。
B19n0103_p0479a06║
B19n0103_p0479a07║●支用
B19n0103_p0479a08║支分也。分用錢物等也。見收管處。
B19n0103_p0479a09║
B19n0103_p0479a10║●結算
B19n0103_p0479a11║敕修清規副寺云。或十日一次。結算。謂之旬單。
B19n0103_p0479a12║
B19n0103_p0479a13║●鬮拈
B19n0103_p0479a14║敕修清規諸莊監收云。倘得廉正勤舊。輔佐住持。
B19n0103_p0479a15║公選區用。或對眾。鬮拈充之。
B19n0103_p0479a16║松源嶽禪師錄云。紹熙元年。九月十五日。雲居薦
B19n0103_p0479a17║福專使同至。對眾拈鬮。得雲居。乃受帖。
B19n0103_p0479b01║忠曰。凡事理無優劣。兩可難决。則可用鬮拈。實
B19n0103_p0479b02║息爭解疑謗法也。
B19n0103_p0479b03║篇海類編云。鬮舉有切。音九。手取拈鬮也。
B19n0103_p0479b04║品字箋云。說文鬮取也。憑公撥定。仍復各書片紙。
B19n0103_p0479b05║撚紙如丸。隨人自取。謂之拈鬮。
B19n0103_p0479b06║已下錄唱衣鬮拈法。
B19n0103_p0479b07║敕修清規唱衣云。今多作鬮拈。甚息喧爭。其法。用
B19n0103_p0479b08║小片紙。以千字文。次第書字號。每一號。作三段。寫
B19n0103_p0479b09║於上。仍用印記關防。量眾多少。與喪司合干人。封
B19n0103_p0479b10║定。至期。呈過主喪兩序。首座開封。知客分俵。堂司
B19n0103_p0479b11║行者。捧盤隨侍者。侍者剪取其半。置盤內畢。以盤
B19n0103_p0479b12║置首座側。安水盆於下抖勻。維那。拈衣唱價訖。首
B19n0103_p0479b13║座。臨時呼一童行。信手拈盤中半鬮遞與首座。開
B19n0103_p0479b14║看字號。分曉。說與堂司行者。喝某字號。眾人各開
B19n0103_p0479b15║所執半鬮。字號同者。即應。如不願唱此號衣物。則
B19n0103_p0479b16║不應。三唱不應。首座以半鬮。投水盆中。再令撮起
B19n0103_p0479b17║半鬮。復唱起。應者。堂司行者。往收半號。到首座處。
B19n0103_p0480a01║對同。報與維那。稱云。某物唱與某人。鳴磬一下。知
B19n0103_p0480a02║客上單。侍者發標。供頭行者。遞與唱得人。
B19n0103_p0480a03║忠曰。右且錄唱衣鬮拈之法。
B19n0103_p0480a04║
B19n0103_p0480a05║