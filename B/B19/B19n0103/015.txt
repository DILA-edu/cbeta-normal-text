B19n0103_p0492b14║第十五類　罪責門
B19n0103_p0492b15║
B19n0103_p0492b16║●梵壇
B19n0103_p0492b17║長阿含經云。阿難白佛言。闡弩比丘。虜扈自用。佛
B19n0103_p0493a01║滅度後。當如之何。佛告阿難。我滅度後。若彼闡弩
B19n0103_p0493a02║不順威儀不受教誡。汝等當共行梵壇罰敕諸比
B19n0103_p0493a03║丘。不得與語。亦勿往反教授從事。
B19n0103_p0493a04║梵網經法藏疏云。梵壇者。此翻為默擯良以非理
B19n0103_p0493a05║違犯。不受調伏。故以此治之。
B19n0103_p0493a06║行事鈔云。言默擯者。五分云。梵壇法者。一切七眾。
B19n0103_p0493a07║不來往交言。智論云。若心強獷。如梵天法治之。以
B19n0103_p0493a08║欲界語地亦通色有。不語為惱。故違情故。不語治
B19n0103_p0493a09║之。此法最要。　資持記云。梵壇者。有云。梵王宮前
B19n0103_p0493a10║立一壇。天眾不如法者。令立壇上。餘天不與往來
B19n0103_p0493a11║交語。五分因闡陁惱僧。故用此治。語地以語為樂
B19n0103_p0493a12║故。通色有者。梵天行故。言故違者。謂特意也。
B19n0103_p0493a13║智度論云。佛告阿難。車匿比丘。我涅槃後。如梵天
B19n0103_p0493a14║法治。
B19n0103_p0493a15║維摩經畧疏。引智度論釋云。惡口車匿。梵法治者。
B19n0103_p0493a16║其自恃王種。輕諸比丘。僧法事時。即輕笑言。如似
B19n0103_p0493a17║落葉旋風所吹。聚在一處。何所互論。佛去世後。猶
B19n0103_p0493b01║自不改。佛令作梵壇。謂默擯也。亦云。彼梵天治罪
B19n0103_p0493b02║法。別立一壇。其犯法者。令入此壇。諸梵不得共語。
B19n0103_p0493b03║忠曰。梵壇。法藏為梵語。智者元照。引有義為漢
B19n0103_p0493b04║言。其說稍類左傳履薪事。闡陁即車匿也。
B19n0103_p0493b05║春秋左傳。僖公十五年云。穆姬聞晉侯將至。以
B19n0103_p0493b06║太子罃弘與女簡璧。登臺而履薪焉。　杜預註。
B19n0103_p0493b07║罃康公名。弘其母弟也。簡璧罃弘姉妹。古之宮
B19n0103_p0493b08║閉者。皆居之臺。以抗絕之。穆姬欲自罪。故登臺。
B19n0103_p0493b09║而荐之以薪。左右上下者。皆履柴乃得通。
B19n0103_p0493b10║梵壇擬世間死刑。　雜阿含經曰。世尊。告調馬聚
B19n0103_p0493b11║落主。調伏馬有幾法。答言有三種法。一柔輭。二剛
B19n0103_p0493b12║彊。三柔輭剛彊。佛告。若猶不調。當如之何。言便當
B19n0103_p0493b13║殺之。聚落主言。瞿曇無上調御丈夫者。當以幾法
B19n0103_p0493b14║調御丈夫。佛告。我亦以三法。一柔輭。二剛彊。三柔
B19n0103_p0493b15║輭剛彊。聚落主白。若三種猶不調。當如之何。佛言。
B19n0103_p0493b16║便當殺之。所以者何。莫令我法有所屈辱。聚落主
B19n0103_p0493b17║言。瞿曇法中。殺生者不淨。而今說不調伏者。亦當
B19n0103_p0494a01║殺之。佛告。我以三種法。調御丈夫。彼不調者。不復
B19n0103_p0494a02║與語。不復教授。不復教誡。豈非殺耶（畧鈔）。
B19n0103_p0494a03║
B19n0103_p0494a04║●默擯
B19n0103_p0494a05║即梵壇也。詳于彼。
B19n0103_p0494a06║忠曰。僧祇律雜誦跋渠法中。有捨不語羯磨法。恐
B19n0103_p0494a07║繁不錄。大抵悔前過。隨順五事（比丘事。比丘尼事。眷屬事。羯磨事王
B19n0103_p0494a08║事）。一一如法。學教律。知罪相者。應與捨。
B19n0103_p0494a09║
B19n0103_p0494a10║●擯出
B19n0103_p0494a11║南本涅槃經云。善男子。譬如國王。諸羣臣等。有犯
B19n0103_p0494a12║王法。隨罪誅戮。而不捨置。如來世尊。亦如是也。於
B19n0103_p0494a13║毀法者。與驅遣羯磨。訶責羯磨。置羯磨。舉罪羯磨。
B19n0103_p0494a14║不可見羯磨。滅羯磨。未捨惡羯磨。善男子。如來所
B19n0103_p0494a15║以與謗法者。作如是等降伏羯磨。為欲示諸行惡
B19n0103_p0494a16║之人。有果報故。　又云。有持戒比丘。威儀具足。護
B19n0103_p0494a17║持正法。見壞法者。即能驅遣。訶責糾治。當知是人。
B19n0103_p0494b01║得福無量。不可稱計。
B19n0103_p0494b02║忠曰。經驅遣。即律中驅出。即今擯出也。自餘訶
B19n0103_p0494b03║責等義。彼疏中詳釋。恐繁不錄。
B19n0103_p0494b04║又涅槃經云。是菩薩。擯治諸惡比丘。令清淨僧。得
B19n0103_p0494b05║安隱住。流布方等大乘經典。利益一切諸天人故。
B19n0103_p0494b06║大方等日藏經云。彼破戒人。無有慚愧。以劫盜心。
B19n0103_p0494b07║取彼僧物。以為己有。是如法比丘。隨其住處。若在
B19n0103_p0494b08║林中。或在伽藍。不應共住。應生慈愍。方便示教。遣
B19n0103_p0494b09║令出眾。語言。長老。汝等不應住此。如是三諫。是破
B19n0103_p0494b10║戒人。若去者。善。若不出眾。如法比丘。不得瞋罵。應
B19n0103_p0494b11║告國王。剎利。婆羅門。毗舍首陀。及有勢力者。言。此
B19n0103_p0494b12║有比丘。不如法行。恒相擾亂。不令我等。安心行道。
B19n0103_p0494b13║惟願檢校。勿令侵惱。而彼國王。剎利。乃至聚落主
B19n0103_p0494b14║等。應當治之驅逐令出。若彼剎利王等。取彼破戒
B19n0103_p0494b15║比丘。飲食財物。而不驅遣者。如法比丘。亦不應瞋。
B19n0103_p0494b16║莫貪住處。及資生等。默然捨去。更求餘處無難之
B19n0103_p0494b17║所。若在山林窟中。或阿蘭若地。隨其靜處。就彼而
B19n0103_p0495a01║住。
B19n0103_p0495a02║行事鈔僧網大綱篇云。擯出者。謂對俗人。倒說四
B19n0103_p0495a03║事。廣如律文。又如隨戒中。汙家惡行。倒亂佛法汙
B19n0103_p0495a04║他俗人淨善之心。以非為是故。須遣出本處。折伏
B19n0103_p0495a05║治之。使世俗。識非達正。無復疑惑。此之過罪。人多
B19n0103_p0495a06║有之。特須禁斷。　資持記云。擯出者。佛在䩭離那
B19n0103_p0495a07║國。因阿濕卑。富那婆娑。二比丘。汙家惡行。為緣。故
B19n0103_p0495a08║制。羯磨罰已。驅出當界。故得名也。
B19n0103_p0495a09║釋氏要覽云。瑜伽論云。驅擯由三因緣。一為護他
B19n0103_p0495a10║故。二彼不堪為上法器故。三彼能令僧無威德故。
B19n0103_p0495a11║問今僧中。有先驅出人。後却容入。未知可耶。答亦
B19n0103_p0495a12║有此理。何者。瑜伽論云。犯下中品過。為教誡餘者。
B19n0103_p0495a13║權時驅擯。後還攝受。若犯上品過罪。應可驅擯。盡
B19n0103_p0495a14║壽不與共住。
B19n0103_p0495a15║十誦律云。賓頭盧頗羅墮。座上伸手。取樹提居
B19n0103_p0495a16║士栴檀鉢。世尊訶責。云何名比丘。為赤裸外道
B19n0103_p0495a17║物木鉢故。於未受大戒人前。現過人聖法。訶責
B19n0103_p0495b01║已。語頗羅墮盡形壽擯汝。不應此閻浮提住。賓
B19n0103_p0495b02║頭盧受佛教已。頭面禮佛足。右遶。還自房。所受
B19n0103_p0495b03║僧臥具牀榻。盡以還僧。持衣鉢。入如是定。於閻
B19n0103_p0495b04║浮提沒。瞿耶尼現。（又見靈像門賓頭盧處）
B19n0103_p0495b05║迦葉命優波離。擯阿難。見職位門。維那處。
B19n0103_p0495b06║興化擯克賓出院。又見維那處。
B19n0103_p0495b07║忠曰。僧祇律。雜誦跋渠法中。有捨擯出羯磨法。大
B19n0103_p0495b08║抵隨順行五事（默擯處箋）。一一如法者。應與捨。是名捨
B19n0103_p0495b09║擯。
B19n0103_p0495b10║
B19n0103_p0495b11║●擯罰
B19n0103_p0495b12║即擯出也。
B19n0103_p0495b13║敕修清規尊宿入龕云。或盜竊常住。住持依公。擯
B19n0103_p0495b14║罰。
B19n0103_p0495b15║
B19n0103_p0495b16║●出院
B19n0103_p0495b17║大慧武庫云。撫州明水遜禪師。在法雲侍者寮。時
B19n0103_p0496a01║道林琳禪師挂搭。方丈特為新到茶。遜躳至寮請
B19n0103_p0496a02║之。適琳不在。有同行。與琳聯桉。曰汝去。俟渠來。我
B19n0103_p0496a03║為汝請。遜去。僧偶忘之。齋後鳴鼓會茶。琳不到。圓
B19n0103_p0496a04║通問曰。新到在否。趣請之。琳到。圓通令退坐榻立
B19n0103_p0496a05║眾前。責曰。山門特為茶。以表叢林禮數。因何怠慢
B19n0103_p0496a06║不時至。琳曰。適聞鼓聲。忽內逼。趨赴不前。圓通呵
B19n0103_p0496a07║曰。我鼓又不是巴豆。擊著。儞便屎出。遜前白云。是
B19n0103_p0496a08║某忘記請之。某當出院。時同行出眾曰。不干侍者
B19n0103_p0496a09║與新到事。是某不合。承受為渠請。偶忘記。某當代
B19n0103_p0496a10║二人出院。圓通高其風義。併宥之。
B19n0103_p0496a11║又克賓出院。見職位門。維那處。
B19n0103_p0496a12║出院出去呼。若依正字通則入聲。
B19n0103_p0496a13║正字通云。毛詩古音考曰。增韻自內而外曰出。
B19n0103_p0496a14║凡物自出則入聲。使之出則去聲。書寅賓出日。
B19n0103_p0496a15║出納朕命。皆此音。又陸德明釋文出字。皆直類
B19n0103_p0496a16║切。易繫河出圖。王弼讀墜。按出雖有去聲。出納
B19n0103_p0496a17║出圖。當入聲如本音。陸王說泥。舊本引增韻非。
B19n0103_p0496b01║又去入互用。
B19n0103_p0496b02║康熙字典云。出。正韻凡物自出。則入聲。非自出
B19n0103_p0496b03║而出之。則去聲。然亦有互用者。
B19n0103_p0496b04║
B19n0103_p0496b05║●滅擯
B19n0103_p0496b06║削僧籍也。
B19n0103_p0496b07║行事鈔僧網大綱篇云。言滅擯者。謂犯重比丘。心
B19n0103_p0496b08║無慙愧。不肯學悔。妄入清眾。濫居僧限。當三根五
B19n0103_p0496b09║德舉來。請僧憶念。示罪令自言已。與白四法。　又
B19n0103_p0496b10║足數眾相篇云。滅擯者。謂犯重已。舉至僧中。白四
B19n0103_p0496b11║除棄也。
B19n0103_p0496b12║釋氏要覽云。彌沙塞云。梵罰此有二法。一默擯。謂
B19n0103_p0496b13║一切人。不與來往言話等。二滅擯（滅即滅名也爾雅云點滅如今
B19n0103_p0496b14║勾點糊滅名字也）。律謂。犯重罪。心無慚愧。眾所不容。不可
B19n0103_p0496b15║共住。舉來僧中示罪驅出。多論云。但實犯罪。大眾
B19n0103_p0496b16║有知。不須自言。直爾滅擯驅出。所謂貴安善人也。
B19n0103_p0496b17║地藏十輪經云。佛言。善男子。如來成就善巧知根
B19n0103_p0497a01║機智。若諸弟子。遠離福慧巧方便智。及以布施調
B19n0103_p0497a02║伏寂靜。失念心亂。來至我所。歸依於我。而我善知
B19n0103_p0497a03║彼根意樂。隨眠勝解。隨其所應為說治罰毘柰耶
B19n0103_p0497a04║法。若諸眾生。其性很戾。於諸學處。不能奉持。為令
B19n0103_p0497a05║久住我之聖教。多有所作。或為制立憶念治罰或
B19n0103_p0497a06║以言教恐怖呵責。或暫驅擯。或令折伏歸誠禮拜。
B19n0103_p0497a07║或不與語。不共同利。或如草布。或復滅擯。
B19n0103_p0497a08║忠曰。滅擯者。當世之死刑。謂。律乘犯四重者。為
B19n0103_p0497a09║波羅夷罪。於是人。方行滅擯矣所謂滅者。除去
B19n0103_p0497a10║名籍也。行事鈔篇。聚名報篇云。四分云。波羅夷
B19n0103_p0497a11║者。譬如斷人頭。不可復起。若犯此法。不復成比
B19n0103_p0497a12║丘故。
B19n0103_p0497a13║
B19n0103_p0497a14║●削籍
B19n0103_p0497a15║滅擯也。謂削去僧籍名。
B19n0103_p0497a16║世典亦有此目。　明通紀集畧云。高攀龍溺園池
B19n0103_p0497a17║死。有遺疏曰。臣雖削籍。舊屬大臣。大臣不可辱。辱
B19n0103_p0497b01║大臣。則辱國矣。謹北面稽首。以效屈平之遺。
B19n0103_p0497b02║籍義。見前隸籍處。
B19n0103_p0497b03║
B19n0103_p0497b04║●誡罰
B19n0103_p0497b05║僧史略別立禪居云。或有過者。主事示以拄杖。焚
B19n0103_p0497b06║其衣鉢。謂之誡罰。
B19n0103_p0497b07║
B19n0103_p0497b08║●箠擯
B19n0103_p0497b09║敕修清規肅眾云。若僧人。自相干犯。當以清規律
B19n0103_p0497b10║之。若鬬諍犯分。若污行縱逸。若侵漁常住。若私竊
B19n0103_p0497b11║錢物。宜從家訓。毋揚外醜。蓋悉稱釋氏。準俗同親。
B19n0103_p0497b12║恪守祖規隨事懲戒。重則集眾。箠擯。輕則罰錢罰
B19n0103_p0497b13║香罰油。而榜示之。如關係錢物。則責狀追陪。惟平
B19n0103_p0497b14║惟允。使自悔艾。
B19n0103_p0497b15║
B19n0103_p0497b16║●罰錢
B19n0103_p0497b17║見箠擯處。又克賓罰錢。見職位門。維那處。
B19n0103_p0498a01║
B19n0103_p0498a02║●罰香
B19n0103_p0498a03║見箠擯處。
B19n0103_p0498a04║
B19n0103_p0498a05║●罰油
B19n0103_p0498a06║見箠擯處。
B19n0103_p0498a07║南禪規式義堂罰榜。多罰油（又見叢規門請假處）。
B19n0103_p0498a08║
B19n0103_p0498a09║●罰茶
B19n0103_p0498a10║南禪規式義堂和尚。住南禪日。罰榜式中云。某甲
B19n0103_p0498a11║上座。眾寮點茶。不赴行益。無禮甚。罰茶一斤。今後
B19n0103_p0498a12║不赴行益者。皆准此。維那照營。
B19n0103_p0498a13║
B19n0103_p0498a14║●還俗
B19n0103_p0498a15║居家必用吏學指南篇云。還俗。謂僧道犯罪。歸家
B19n0103_p0498a16║者。
B19n0103_p0498a17║經國大典註解云。還俗。僧道出家曰棄俗。若犯罪。
B19n0103_p0498b01║令其還歸本俗為民也。
B19n0103_p0498b02║
B19n0103_p0498b03║●歸俗
B19n0103_p0498b04║居家必用吏學指南篇云。歸俗。謂僧道無罪。自願
B19n0103_p0498b05║歸家也。
B19n0103_p0498b06║
B19n0103_p0498b07║