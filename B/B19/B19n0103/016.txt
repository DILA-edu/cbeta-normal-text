B19n0103_p0498b08║第十六類　報禱門
B19n0103_p0498b09║
B19n0103_p0498b10║●聖節
B19n0103_p0498b11║忠曰。天子生日。曰聖節。
B19n0103_p0498b12║敕修清規。聖節云。欽遇聖節。必先啟建金剛無量
B19n0103_p0498b13║壽道場。（其規詳彼）
B19n0103_p0498b14║小補韻會云。聖武正切。說文聖通也。通論曰。通
B19n0103_p0498b15║而先識曰聖。於文耳呈為聖。心通萬物之情。若
B19n0103_p0498b16║耳之通聲。
B19n0103_p0498b17║尚書洪範云。睿作聖。　傳。於事無不通。謂之聖。
B19n0103_p0499a01║正義曰。鄭玄周禮注云。聖通而先識也。是言識
B19n0103_p0499a02║事。在於眾物之先。無所不通。以是名之為聖。聖
B19n0103_p0499a03║是智之上。通之大也。
B19n0103_p0499a04║書言故事云。尊稱天子。曰聖皇聖帝。東都賦聖
B19n0103_p0499a05║皇乃握乾符。注班固稱光武。為聖皇（文選）。晁錯策。
B19n0103_p0499a06║五帝神聖。其臣莫能及（前漢書晁錯傳）。故後人尊稱天
B19n0103_p0499a07║子。曰聖帝。
B19n0103_p0499a08║僧史略云。生日為節名。自唐玄宗始也。魏大武帝
B19n0103_p0499a09║始光二年。立道場。至神䴥四年。敕州鎮。悉立道場。
B19n0103_p0499a10║慶帝生日。始光中。是帝自崇福之始也。神䴥中。是
B19n0103_p0499a11║臣下。奉祝帝壽之始也。自爾以來。臣下吉祝。必營
B19n0103_p0499a12║齋轉經。謂之生辰節道場。于今盛行焉。　又云。昔
B19n0103_p0499a13║漢祖。與盧綰同日生。有奉酒饌相遺。此為慶生之
B19n0103_p0499a14║權輿也。後則束帛壺酒。孩兒服玩。以加祝賀。大則
B19n0103_p0499a15║玉帛。長生久視之意。屬于物品。以為慶生之豐禮
B19n0103_p0499a16║也。及聞佛法中。有弭災延命之說則以佛事。為慶
B19n0103_p0499a17║也。元魏後周隋世。多召名行廣學僧。與儒道對論。
B19n0103_p0499b01║悅視王道。亦慶生之美事矣。唐高宗。召賈公彥。於
B19n0103_p0499b02║御前。與道士沙門。講說經義。德宗誕日。御麟德殿。
B19n0103_p0499b03║命許孟容等。登座。與釋老之徒講論。貞元十二年。
B19n0103_p0499b04║四月誕日。御麟德殿詔給事中徐岱。兵部郎中趙
B19n0103_p0499b05║需。及許孟容韋渠牟與道士葛參成。沙門談筵等。
B19n0103_p0499b06║二十人。講論三教。渠牟最辯給。文宗九月誕日。召
B19n0103_p0499b07║白居易。與僧惟澄。道士趙常盈。於麟德殿談論。居
B19n0103_p0499b08║易論難鋒起。辭辯泉注。上疑宿搆。深嗟揖之。莊宗
B19n0103_p0499b09║代。有僧錄慧江。與道門程紫霄。談論。互相切磋。謔
B19n0103_p0499b10║浪嘲戲。以悅帝焉。莊宗自好吟唱。雖行營軍中。亦
B19n0103_p0499b11║攜法師談讚。或時嘲挫。每誕辰飯僧。則內殿論義。
B19n0103_p0499b12║明宗。石晉之時。僧錄雲辯。多於誕月談讚。皇帝親
B19n0103_p0499b13║座。累對論義。至大宋太祖朝。天下務繁。乃罷斯務。
B19n0103_p0499b14║止重僧講。三學為上。此無乃太厚重。而貞實乎。
B19n0103_p0499b15║宋洪邁容齋三筆云。唐德宗。以誕日。歲歲詔佛老
B19n0103_p0499b16║者。大論麟德殿。并召給事中徐岱。及趙需。許孟容。
B19n0103_p0499b17║韋渠牟。講說。始三家若矛盾然。卒而同歸于善。帝
B19n0103_p0500a01║大悅。賚予有差。此新書列傳所載也（云云）。國朝命僧。
B19n0103_p0500a02║升座祝聖。蓋本於此。
B19n0103_p0500a03║宋喻文豹唾玉集云。德宗每年生日。令僧道。及
B19n0103_p0500a04║給事中等官。大論麟德殿。相與問難。賚賜有差。
B19n0103_p0500a05║時以為上儀。白樂天有三教論衡。我朝聖節昇
B19n0103_p0500a06║座本於此。
B19n0103_p0500a07║居家必用云。聖節唐太宗以前有宴。而無節。至明
B19n0103_p0500a08║皇。始曰千秋節。歷代節名。不同。
B19n0103_p0500a09║事物紀原云。唐會要曰。開元十七年。八月五日。源
B19n0103_p0500a10║乾曜張說等。請以是日。為千秋節。休暇三日。至長
B19n0103_p0500a11║慶七年。十月十日。穆宗誕日。令天下州府。置宴。文
B19n0103_p0500a12║宗開成二年誕日。始禁屠宰。此聖節禁屠置宴之
B19n0103_p0500a13║始也。宋朝俱循用之。
B19n0103_p0500a14║忠按。舊唐書文宗本紀。開成二年。有聖節斷屠
B19n0103_p0500a15║之制。然實聖節斷屠。始於隋高祖。仁壽三年。東
B19n0103_p0500a16║齋紀事辦事物紀原之誤。見節時門三長齋月
B19n0103_p0500a17║處。
B19n0103_p0500b01║隋書文帝紀云。仁壽三年。夏五月癸卯詔曰。哀哀
B19n0103_p0500b02║父母。生我劬勞。欲報之德。昊天罔極。但風樹不靜。
B19n0103_p0500b03║嚴敬莫追。霜露既降。感思空切。六月十三日。是朕
B19n0103_p0500b04║生日。宜令海內。為武元皇帝。元明皇后。斷屠。
B19n0103_p0500b05║周必大淳熙玉堂雜紀云。錢文僖公惟演。金坡遺
B19n0103_p0500b06║事云。舊規。學士六人。遇聖節。共率百二十緡。寺中
B19n0103_p0500b07║設齋。今送五十千。與樞密使同開道場。前一日赴
B19n0103_p0500b08║宴。當時所記如此。近歲樞密院滿散聖節。及貢院
B19n0103_p0500b09║賜宴。則學士待制皆與。而無送錢故事。
B19n0103_p0500b10║
B19n0103_p0500b11║●六好日祝聖
B19n0103_p0500b12║帝王誕生。支干相當之日。諷經祝讚。一年有六箇
B19n0103_p0500b13║本命好日。故曰六好日也。
B19n0103_p0500b14║幻住清規云。一年內有六日。是本命好日。此六日
B19n0103_p0500b15║亦與朔望同。粥前諷大悲咒祝聖。切惟。皇恩如天
B19n0103_p0500b16║之覆。林泉懦弱之者。仰承帝澤。而獲終身之安。其
B19n0103_p0500b17║賛祝之誠。豈可擇日而為之。蓋二六時中。俯仰折
B19n0103_p0501a01║旋。皆是謝恩祈禱之時也。今特取本命朔望。而為
B19n0103_p0501a02║者。乃表而出之之意也。
B19n0103_p0501a03║又云。如遇本命好日。回向。稱甲子令辰。
B19n0103_p0501a04║莊子天地篇云。堯觀乎華。華封人曰。嘻聖人。請
B19n0103_p0501a05║祝聖人使聖人壽。
B19n0103_p0501a06║忠曰。祝聖祝壽語。出于此。
B19n0103_p0501a07║
B19n0103_p0501a08║●景命日祝讚
B19n0103_p0501a09║天子即位之日。祝讚諷經。
B19n0103_p0501a10║忠曰。或以六好日。為景命好日。非也。
B19n0103_p0501a11║敕修清規景命祝讚云。景命好日。隔宿。堂司行者
B19n0103_p0501a12║報眾。掛諷經牌。
B19n0103_p0501a13║忠按。景命日。葢每月有祝。蒲室集。奉敕。重修百
B19n0103_p0501a14║丈清規疏語中。十二箇月。但除正月三月。餘皆
B19n0103_p0501a15║有景命日祝香語。都十道。
B19n0103_p0501a16║詩經既醉篇云。君子萬年。景命有僕。　箋云。成
B19n0103_p0501a17║王女。既有萬年之壽。天之大命。又附著於女。謂
B19n0103_p0501b01║使為政教也。
B19n0103_p0501b02║文選劉越石勸進表云。高祖宣皇帝。肇基景命。
B19n0103_p0501b03║註良曰。肇始。景大也。
B19n0103_p0501b04║
B19n0103_p0501b05║●每日祝讚
B19n0103_p0501b06║敕修清規每日祝讚云。齋粥二時。下堂。僧眾必須
B19n0103_p0501b07║登殿。維那舉無量壽咒。三遍。回向。
B19n0103_p0501b08║舊說曰。每日三時。祝禱皇風永扇。帝道遐昌者。
B19n0103_p0501b09║唯有禪林而已。餘所未聞之。
B19n0103_p0501b10║
B19n0103_p0501b11║●萬歲祝君
B19n0103_p0501b12║敕修清規聖節黃榜式云。逐日輪僧上殿。披閱真
B19n0103_p0501b13║詮。宣持密號。所萃洪因。端為祝延今上皇帝。聖壽
B19n0103_p0501b14║萬歲。萬歲。萬萬歲。
B19n0103_p0501b15║禪林開堂祝聖。有萬歲語。蓋葉縣省禪師為始（見叢
B19n0103_p0501b16║軌門祝聖拈香處）。後代例有萬歲。萬歲。萬萬歲語。
B19n0103_p0501b17║虗堂愚和尚育王錄入寺云。師陞座拈香云。此一
B19n0103_p0502a01║瓣香爇向爐中。恭為祝延今上皇帝。聖躳萬歲萬
B19n0103_p0502a02║歲萬萬歲陛下。恭願。堯仁廣被。舜德日新。（淨慈錄。徑
B19n0103_p0502a03║山錄。皆有萬歲萬歲萬萬歲語。）
B19n0103_p0502a04║無學元禪師建長錄入院云。驟步登座。祝聖拈香
B19n0103_p0502a05║云。此一瓣香。恭為祝延今上皇帝。聖躳萬歲萬歲
B19n0103_p0502a06║萬萬歲。陛下。恭願。如日之明。如天之普。九州共貫。
B19n0103_p0502a07║并包有截之區。三景同光。申錫無疆之祚。
B19n0103_p0502a08║忠曰。日本有萬歲萬歲萬萬歲語。此為始。自後
B19n0103_p0502a09║大休念禪師。一山寧禪師。皆有此語。
B19n0103_p0502a10║明極俊禪師。建長錄入寺云。祝聖。拈香。大日本國
B19n0103_p0502a11║相模州巨福山建長興國禪寺。新住持。傳法（臣）僧。
B19n0103_p0502a12║入院開堂之次。虔爇此香。端為祝延今上皇帝。聖
B19n0103_p0502a13║躳萬歲萬歲萬萬歲。皇帝陛下。恭願。統一國聖明
B19n0103_p0502a14║之尊。如日如月。恢萬世鴻熙之祚。同地同天。
B19n0103_p0502a15║忠曰。大日本國等語。似今時造語者。此為始。
B19n0103_p0502a16║前漢書郊祀志云。武帝登中嶽太室。從官在山上。
B19n0103_p0502a17║聞若有言萬歲云。
B19n0103_p0502b01║祖庭事苑云。呼萬歲。自古至周。未有此禮。按春
B19n0103_p0502b02║秋後語趙惠王。得楚和氏璧。秦昭王聞之。遺王
B19n0103_p0502b03║書。願以十五城易之。趙遣藺相如。奉璧入秦。秦
B19n0103_p0502b04║王見相如奉璧大喜。左右呼萬歲。又田單守即
B19n0103_p0502b05║墨。使老弱女子。乘城上。偽約降。燕軍皆呼萬歲。
B19n0103_p0502b06║馮瑗之薛。召諸民債者。合券。券既合。瑗乃矯孟
B19n0103_p0502b07║嘗君之命。所債賜諸民。因燒其券。民皆呼萬歲。
B19n0103_p0502b08║至秦始皇殿上上壽。羣臣皆呼萬歲。見優孟傳。
B19n0103_p0502b09║蓋七國之時。眾所喜慶於君。皆呼萬歲。自漢已
B19n0103_p0502b10║後。臣下對見於君及拜恩慶賀。以為常制。又謂
B19n0103_p0502b11║山呼者。漢武帝。至中嶽翌日親登崇高。御史乘
B19n0103_p0502b12║屬在廟旁。吏卒盛聞呼萬歲者三。山呼萬歲者。
B19n0103_p0502b13║自漢武始也。
B19n0103_p0502b14║野客叢書云。東漢臣下。多呼萬歲。馮魴既降羣
B19n0103_p0502b15║盜赦其罪。各返農桑。皆稱萬歲。耿恭於虜圍中
B19n0103_p0502b16║拜井得泉眾皆稱萬歲。馬援曰。今賴士大夫之
B19n0103_p0502b17║力。蒙被大恩。紆佩青紫。吏士皆稱萬歲。歲旦門
B19n0103_p0503a01║下掾王望請上太守壽。掾史皆稱萬歲。臣下往
B19n0103_p0503a02║往若此。不以為僭。此猶可也。觀漢刻中有故民
B19n0103_p0503a03║吳仲山碑。其銘中。有子孫萬歲之語。民猶稱萬
B19n0103_p0503a04║歲。官吏可知。鮮有非之者。惟竇憲為將軍。至長
B19n0103_p0503a05║安。尚書以下。議欲拜之伏稱萬歲。韓稜正色曰。
B19n0103_p0503a06║禮無臣下稱萬歲之制。議者皆慚。所避忌者惟
B19n0103_p0503a07║此語。此語在當時。不無諱避。但不至如後世之
B19n0103_p0503a08║切耳。
B19n0103_p0503a09║事物紀原云。萬歲考古。逮周未有此禮。戰國時
B19n0103_p0503a10║秦王見藺相如奉璧。田單偽約降燕。馮瑗焚孟
B19n0103_p0503a11║嘗君債券。左右及民。皆呼萬歲。葢七國時。眾所
B19n0103_p0503a12║喜慶於君者。皆呼萬歲。秦漢以來。臣下對見於
B19n0103_p0503a13║君。拜恩慶賀。率以為常。
B19n0103_p0503a14║宋許觀東齋紀事云。萬歲之稱。不知起於何代。
B19n0103_p0503a15║商周以來。不復可攷。呂氏春秋。宋康王飲酒。室
B19n0103_p0503a16║中有呼萬歲者。堂上悉應。戰國策。馮驩燒債券。
B19n0103_p0503a17║民稱萬歲。藺相如奉璧入秦。秦王大喜。左右皆
B19n0103_p0503b01║呼稱萬歲。韓非子。巫覡之祝人曰。使君千秋萬
B19n0103_p0503b02║歲之聲聒耳。新序梁君出獵。歸入廟中。呼萬歲
B19n0103_p0503b03║曰幸今日也。紀信乘黃屋。載左纛曰。食盡漢王
B19n0103_p0503b04║降。楚呼萬歲。陸賈奏新語。左右皆稱善。呼萬歲。
B19n0103_p0503b05║漢武帝登嵩高呼萬歲者三。元帝送許后。入太
B19n0103_p0503b06║子家。謂左右酌酒賀我。左右呼萬歲。馮異傳。趙
B19n0103_p0503b07║臣將兵助異。并送縑糓。軍中皆稱萬歲。王望曰。
B19n0103_p0503b08║今日雖擊牛釃酒勞饗。軍士皆稱萬歲。伏王馬
B19n0103_p0503b09║援封侯。乃首請上雅壽。掾史皆稱萬歲吳甘寧
B19n0103_p0503b10║入魏營。斬數十級還入營。作鼓吹稱萬歲。是則
B19n0103_p0503b11║慶賀之際。上下通稱之。初無禁制。不知自何時
B19n0103_p0503b12║始專為君之祝也。
B19n0103_p0503b13║孔氏（平仲）雜說云。人臣不嫌稱萬歲。馬援傳。援釀
B19n0103_p0503b14║酒享軍士。皆伏稱萬歲。是也。
B19n0103_p0503b15║居家必用云萬歲大雅云。虎拜稽首。天子萬年。
B19n0103_p0503b16║始於戰國以來。臣下對君慶賀。呼曰萬歲。
B19n0103_p0503b17║又詩經大雅既醉篇云。君子萬年。介爾景福。
B19n0103_p0504a01║又小雅瞻彼洛矣及鴛鴦篇。有君子萬年語。
B19n0103_p0504a02║宋史外國傳云。勃泥國。在西南大海中。太平興
B19n0103_p0504a03║國二年。其王向打。遣使齎表入貢。其表以華言
B19n0103_p0504a04║譯之云。勃泥國王。向打。稽首拜皇帝。萬歲萬歲
B19n0103_p0504a05║萬萬歲。願皇帝萬歲壽。今遣使進貢（云云）。
B19n0103_p0504a06║三才圖會儀制類。蕃國接詔儀云。司賛唱。搢笏
B19n0103_p0504a07║鞠躳。三舞蹈。三拱手加額。山呼萬歲山呼萬歲
B19n0103_p0504a08║再山呼萬歲。出笏俯伏興。
B19n0103_p0504a09║元史禮樂志云。通贊贊曰。搢笏。曰鞠躳。曰三舞
B19n0103_p0504a10║蹈。曰跪左膝三叩頭。曰山呼。曰山呼。曰再山呼
B19n0103_p0504a11║（凡傳山呼控鶴呼譟應和曰萬歲傳再山呼應曰萬萬歲）。曰出笏。曰就拜。曰
B19n0103_p0504a12║興。
B19n0103_p0504a13║忠曰。累言萬歲。萬歲。萬萬歲。見宋史勃泥國
B19n0103_p0504a14║事中。及圖會蕃國。接詔儀中。其於中國。見元
B19n0103_p0504a15║史禮樂志。然則如上累言者。本是西戎北狄
B19n0103_p0504a16║之祝語歟。
B19n0103_p0504a17║
B19n0103_p0504b01║
B19n0103_p0504b02║●修正
B19n0103_p0504b03║義堂日工集云。永和五年己未正月。在報恩。正旦
B19n0103_p0504b04║對眾說云。吾國叢林。或三日或五日。修正勤行。亦
B19n0103_p0504b05║是同國俗也。吾山。例定坐七日。以祈國家安全。亦
B19n0103_p0504b06║成辦自己修行也。
B19n0103_p0504b07║
B19n0103_p0504b08║●二祖三佛忌
B19n0103_p0504b09║二祖者。達磨及某寺開山也。或云。達磨百丈二忌
B19n0103_p0504b10║也。三佛者。涅槃忌。誕生會。成道會也。
B19n0103_p0504b11║忠曰。誕生成道非忌。然言二祖三佛忌。隨多得名
B19n0103_p0504b12║也。
B19n0103_p0504b13║正月十七日。為百丈忌。十月五日。為達磨忌。然日
B19n0103_p0504b14║本古來不修百丈忌。故加某寺開山忌。以為二祖
B19n0103_p0504b15║忌矣。凡開山忌。自常住經營之。達磨百丈二忌。率
B19n0103_p0504b16║眾財營辨。非常住措致之。
B19n0103_p0504b17║●佛誕生會
B19n0103_p0505a01║四月八日。其規如清規。
B19n0103_p0505a02║忠按。佛生日。當以二月八日為正。何緣作此說。曰
B19n0103_p0505a03║周書異記云。昭王二十四年。甲寅歲。四月八日。江
B19n0103_p0505a04║河泉池。忽然汎溢。井皆騰涌。宮殿震動。其夜五色
B19n0103_p0505a05║光氣。貫于太微。徧于西方作青虹色。時王問太史
B19n0103_p0505a06║蘇由。由對曰。有大聖。出于西方。故現此瑞。王曰。於
B19n0103_p0505a07║國無損乎。對曰。一千年後。聲教當被于此（僧史略引）。忠
B19n0103_p0505a08║以謂。周書異記。周時記錄。必當用周正。則其四月
B19n0103_p0505a09║（建卯）。是夏小正二月（建卯）也。故當定二月八日。為佛生
B19n0103_p0505a10║日。然今例用四月。是以周四月（建卯）。謬為夏小正四
B19n0103_p0505a11║月（建巳）而已。
B19n0103_p0505a12║僧史略云。今東京。以臘月八日。浴佛。言佛生日
B19n0103_p0505a13║者。案祇桓圖經。寺中有玻黎師子。形如拳許大。
B19n0103_p0505a14║口出妙音。菩薩聞之。皆超地位。每至臘月八日。
B19n0103_p0505a15║舍衛城中士女。競持香花。來聽法音。詳彼不言
B19n0103_p0505a16║佛生日。疑天竺以臘八為節日耳。又疑是用多
B19n0103_p0505a17║論二月八日。臘月乃周之二月也。東西遼敻。故
B19n0103_p0505b01║多差異焉。（薩婆多論云。佛。二月八日。沸星現時生。）
B19n0103_p0505b02║忠曰。東京。臘八稱佛生日者。以余觀之。周書
B19n0103_p0505b03║異記四月八日佛生。而周四月。即夏小正二
B19n0103_p0505b04║月（建卯）也。然或以夏小正二月。又謬為周二月
B19n0103_p0505b05║（建丑）。周二月。即夏小正十二月。故以臘八。為佛
B19n0103_p0505b06║生日也。又薩婆多所謂。二月八日佛生者。取
B19n0103_p0505b07║夏小正二月（即合周書異記）。然賛寧。以為周二月。而
B19n0103_p0505b08║以合夏小正臘月。非也。又自引周書異記現
B19n0103_p0505b09║瑞。證佛生。何不主張周四月（建卯）佛生義耶。又
B19n0103_p0505b10║臘八浴佛。出于譬喻經說（次佛成道會處引）。然賛寧
B19n0103_p0505b11║不得之。強援祇桓圖經。未足成浴佛義。
B19n0103_p0505b12║忠曰。佛誕生。或省生。但言佛誕者。非也。
B19n0103_p0505b13║趙與旹賓退錄云。詩誕彌厥月。誕大也。朱文公
B19n0103_p0505b14║則以為發語之辭。世俗誤以誕訓生。遂有降誕
B19n0103_p0505b15║慶誕之語。前輩辯者多矣。書曰。誕膺天命。誕亦
B19n0103_p0505b16║大也。范曄賛光武。乃有光武誕命之語。尤不可
B19n0103_p0505b17║曉。殤帝紀云。誕育百餘日。亦誤。
B19n0103_p0506a01║
B19n0103_p0506a02║●佛成道會
B19n0103_p0506a03║十二月八日。其規如清規。
B19n0103_p0506a04║忠曰。八相事略云。佛成道。五大院安然出五說。一
B19n0103_p0506a05║二月八日（出因果經）。二四月八日（出方等泥洹經）。三三月八日
B19n0103_p0506a06║（出西域記）。四三月十五日（又出西域記）。五八月八日。　　忠
B19n0103_p0506a07║按。佛祖統紀正宗記等。取二月八日說。似以因果
B19n0103_p0506a08║經為正。然中華日本。古今用十二月八日。僧史略
B19n0103_p0506a09║會之云。臘月乃周之二月也（止此）。名義集引周書異
B19n0103_p0506a10║記云。周穆王二年癸未。二月八日。佛年三十成道。
B19n0103_p0506a11║正當今之臘八也（止此）。
B19n0103_p0506a12║忠曰。周書異記者。周時記錄。必可用周正。則其
B19n0103_p0506a13║二月（建丑）。是夏小正。十二月也。
B19n0103_p0506a14║臘八有浴佛者。　丹霞淳禪師錄臘八上堂云。屈
B19n0103_p0506a15║指忻逢臘月八。釋迦成道是斯辰。二千年後追先
B19n0103_p0506a16║事。重把香湯浴淨身。諸禪德。古有十六開士。因僧
B19n0103_p0506a17║浴時。隨例入室。忽悟水因。洞明妙觸。盡入圓通境
B19n0103_p0506b01║界。大洪今日普請。往靈濟殿上。灌沐釋迦如來。箇
B19n0103_p0506b02║中亦有悟底消息。諸人還會麼。香湯瀲灔兩三杓。
B19n0103_p0506b03║便向如來頂上傾。
B19n0103_p0506b04║臘八浴僧有本緣。　法苑珠林云。譬喻經云。佛
B19n0103_p0506b05║以臘月八日。神通降伏六師。六師不如。投水而
B19n0103_p0506b06║死。仍廣說法。度諸外道。外道伏化。白佛言。佛以
B19n0103_p0506b07║法水。洗我心垢。我今請僧洗浴。以除身穢。仍為
B19n0103_p0506b08║常緣也（今臘月八日洗僧。唯出此經文）。
B19n0103_p0506b09║釋氏要覽。引譬喻經。作請佛僧。洗浴身垢。註云。
B19n0103_p0506b10║今淮北及至三京。皆用臘八浴佛。
B19n0103_p0506b11║又寶積經云。波斯匿王女無垢施。始年八歲。
B19n0103_p0506b12║二月八日。沸星現日。與五百婆羅門俱。持滿
B19n0103_p0506b13║瓶水。出至城外。浴洗天像。婆羅門。見諸比丘。
B19n0103_p0506b14║在門外立。皆謂不吉（廣說）。　依之。二月八日浴
B19n0103_p0506b15║像。本是天竺風俗。
B19n0103_p0506b16║
B19n0103_p0506b17║●佛涅槃忌
B19n0103_p0507a01║二月十五日。其規如清規。忌義。見節時門。忌日處。
B19n0103_p0507a02║
B19n0103_p0507a03║●達磨忌
B19n0103_p0507a04║十月初五日。其規如清規。
B19n0103_p0507a05║
B19n0103_p0507a06║●百丈忌
B19n0103_p0507a07║正月十七日也。
B19n0103_p0507a08║清拙澄禪師圓覺錄。百丈祖忌。拈香語尾云。白丈
B19n0103_p0507a09║祖忌。日本未曾講行。今次初設此禮。百丈以前。無
B19n0103_p0507a10║住持。今之住持。兩序大小職任。堂宇規式。皆百丈
B19n0103_p0507a11║祖立之。為長老者。不肯設忌。可謂昧本。本且不知。
B19n0103_p0507a12║末奚取焉。聞之者。足以勸。
B19n0103_p0507a13║
B19n0103_p0507a14║●開山忌
B19n0103_p0507a15║某寺開山入滅日。修供養。其規見清規。
B19n0103_p0507a16║
B19n0103_p0507a17║●嗣法師忌
B19n0103_p0507b01║某寺住持之嗣法師。入滅日。修供養。其規見清規。
B19n0103_p0507b02║碧巖錄云。巴陵。眾中謂之鑒多口。常縫坐具行脚。
B19n0103_p0507b03║深得他雲門脚跟下大事。所以奇特。後出世。法嗣
B19n0103_p0507b04║雲門。先住岳州巴陵。更不作法嗣書。只將三轉語。
B19n0103_p0507b05║上雲門。如何是道。明眼人落井。如何是吹毛劍。珊
B19n0103_p0507b06║瑚枝枝撐著月。如何是提婆宗。銀椀裏盛雪。雲門
B19n0103_p0507b07║云。他日老僧忌辰。只舉此三轉語。報恩足矣。自後。
B19n0103_p0507b08║果不作忌辰齋。依雲門之囑。只舉此三轉語。
B19n0103_p0507b09║備用清規嗣法師忌云。巴陵三轉語作忌。不墮流
B19n0103_p0507b10║俗。後世道不及古務在廣設祭筵修營厚供可無
B19n0103_p0507b11║愧乎。近代大川。做浙翁和尚忌。橫川設天目和尚
B19n0103_p0507b12║忌。方丈設位。置食一分。燒香一炷。大展九拜。不許
B19n0103_p0507b13║諷經。二大老。深有意焉。
B19n0103_p0507b14║
B19n0103_p0507b15║●愍忌
B19n0103_p0507b16║誕生日。曰愍忌。
B19n0103_p0507b17║中峯本禪師錄。吳江州太湖。簡村順心禪菴。高峯
B19n0103_p0508a01║和尚愍忌拈香云。順心菴裏。太湖中央。俄然逢愍
B19n0103_p0508a02║忌。世相未能忘。大眾高峯老和尚來也。雨蒸苗葉
B19n0103_p0508a03║綠。風撼稻花香。
B19n0103_p0508a04║岐陽曰。幻住清規云。三月廿三日。高峯和尚愍
B19n0103_p0508a05║忌。按高峯行狀。師生宋嘉熙戊戌。三月廿三日
B19n0103_p0508a06║申時。乃知愍忌。是誕生日也。或云。尊宿示寂後。
B19n0103_p0508a07║稱其誕生日。為愍忌也。
B19n0103_p0508a08║雲章曰。高峯生日。中峯設愍忌齋。依此。誕生日
B19n0103_p0508a09║亦言忌也。
B19n0103_p0508a10║或曰。善知識。為哀愍眾生出生應世。故其誕
B19n0103_p0508a11║生日曰愍忌。　忠曰。此義杜撰。按癡絕冲禪
B19n0103_p0508a12║師錄普說云。為令尊堂戴氏小一太君愍忌
B19n0103_p0508a13║與百日。同時辨香積供（止此）。是則婦人言愍忌
B19n0103_p0508a14║非哀愍應世之義。明矣。亦不必局尊宿善知
B19n0103_p0508a15║識也。
B19n0103_p0508a16║
B19n0103_p0508a17║●入牌祖堂
B19n0103_p0508b01║入祖師牌於某寺。祖師堂也。
B19n0103_p0508b02║敕修清規尊宿全身入塔云。每日三時。上茶湯。集
B19n0103_p0508b03║眾諷經。俟迎牌位入祖堂。則止。或待新住持至。方
B19n0103_p0508b04║入祖堂有佛事。
B19n0103_p0508b05║有存日逆修入牌者。　臥雲日件錄云。無極和
B19n0103_p0508b06║尚在世時。入自牌於天龍祖堂。後其孫鹿苑寺
B19n0103_p0508b07║東岳攀例。又入自牌於天龍。近時景南愚極。皆
B19n0103_p0508b08║有是舉矣。
B19n0103_p0508b09║
B19n0103_p0508b10║●千佛會
B19n0103_p0508b11║圓悟勤禪師天寧錄。喬貴妃設千佛會上堂云。千
B19n0103_p0508b12║華顯瑞應。萬善積靈臺。廣闢解脫門。大開無價藏
B19n0103_p0508b13║。（乃至）集無涯福祿。祝睿算無彊（云云）。
B19n0103_p0508b14║
B19n0103_p0508b15║●知識會
B19n0103_p0508b16║忠曰。供養華嚴入法界品。五十三善知識也。
B19n0103_p0508b17║北磵簡禪師續集。靈隱散知識會。首求頌云。無識
B19n0103_p0509a01║無知五十三。勞他童子遍咨參。朝來靈隱羅齋去。
B19n0103_p0509a02║添得從前滿面慚。
B19n0103_p0509a03║
B19n0103_p0509a04║●祖師會
B19n0103_p0509a05║圓悟勤禪師天寧錄。祖師會上堂云。西天二十八
B19n0103_p0509a06║祖也恁麼。唐土六祖也恁麼。天下列剎相望。諸老
B19n0103_p0509a07║宿也恁麼。山僧也恁麼（云云）。
B19n0103_p0509a08║中峯本禪師廣錄。歷代祖師畫像讚序云。臨濟十
B19n0103_p0509a09║七傳。而至仰山雪巖和尚。先師入巖翁之室。於羣
B19n0103_p0509a10║弟子未造之先。誤中其毒。口耳俱喪。既而深棲天
B19n0103_p0509a11║目。影不出山三十年。無一法與人領荷。杭之妙行
B19n0103_p0509a12║寺。嘗集五宗傳道之師遺像數千軸。每遇歲旦展
B19n0103_p0509a13║挂。緇白瞻禮。目之曰祖師會。有好事者。圖少林至
B19n0103_p0509a14║天目。直下相承。二十八代。祖師遺像。歲遇少林諱
B19n0103_p0509a15║日。薦羞粢盛。以酬遞代傳持之意。
B19n0103_p0509a16║退菴先禪師錄有祖師會上堂。
B19n0103_p0509a17║雪巖欽禪師錄。嘯巖居士請。自贊題註云。入錢塘
B19n0103_p0509b01║北關祖師會。
B19n0103_p0509b02║備用清規達磨祖師忌云。住持專誠。山門執事
B19n0103_p0509b03║備辨。維那侍者提點。法堂敷陳玩具書畫。
B19n0103_p0509b04║忠曰。祖師會在歲旦。其達磨忌。張列祖像。亦是
B19n0103_p0509b05║祖師會而已。備用稱。敷陳書畫似不局祖像。日
B19n0103_p0509b06║本東福寺。每歲十月十七日。聖一國師忌。展掛
B19n0103_p0509b07║名畫珍墨數百軸。觀者如堵。蓋攀中華儀也。
B19n0103_p0509b08║
B19n0103_p0509b09║●楞嚴會
B19n0103_p0509b10║敕修清規云。楞嚴會。乃祈保安居（其規詳彼）。又云。四
B19n0103_p0509b11║月十三日啟建。至七月十三日滿散。
B19n0103_p0509b12║備用清規楞嚴會云。古法放參後。山門首諷誦。真
B19n0103_p0509b13║歇和尚住徑山。謂眾不專誠。則在粥罷。　又云。普
B19n0103_p0509b14║回向偈。真歇和尚自製。信知。名行尊宿一舉。四海
B19n0103_p0509b15║一律也。
B19n0103_p0509b16║舊說曰。夏中楞嚴會始於真歇了禪師。真歇初
B19n0103_p0509b17║住明州補陀山。僧行悉病疫。歇禱觀音大士。大
B19n0103_p0510a01║士夢中告云。佛在世時。有楞嚴咒。須令僧行。依
B19n0103_p0510a02║戒臘行道誦持。回向聖凡。覺而依教行法。果眾
B19n0103_p0510a03║病平愈矣。自此叢林依行。但逐一回向。歇後住
B19n0103_p0510a04║徑山。方作普回向偈。天下遵用。
B19n0103_p0510a05║忠曰。真歇作普回向文。及觀音夢告。誦咒脫
B19n0103_p0510a06║疫。沒可疑焉。但如言夏中楞嚴會。始于真歇。
B19n0103_p0510a07║為難信耳。備用云。古法放參後。山門首諷誦。
B19n0103_p0510a08║真歇住徑山在粥罷。既言古法。則真歇已前。
B19n0103_p0510a09║有楞嚴會。
B19n0103_p0510a10║又普陀山志有十五卷。第三卷云。高宗紹興
B19n0103_p0510a11║元年。真歇清了禪師。泛海。結菴于山椒。題曰
B19n0103_p0510a12║海岸孤絕處。郡請于朝。易律為禪。　又第六
B19n0103_p0510a13║卷。載真歇小傳云。此山禪宗。蓋自師始。稱開
B19n0103_p0510a14║法第一世云（止此）。不言觀音靈夢。誦咒病愈事。
B19n0103_p0510a15║曹源生禪師錄。散楞嚴會上堂云。將聞持佛佛。何
B19n0103_p0510a16║不自聞聞。曼殊室利五臟心肝。盡情吐露。這裡薦
B19n0103_p0510a17║得。九十日內。異口一音。諷演摩訶悉怛多。般怛羅
B19n0103_p0510b01║無上神咒。聲聲無間。無見頂相。無為心佛。時時見
B19n0103_p0510b02║前。若也躊躇。龜峯。不免重下注脚。卓拄杖一下。遂
B19n0103_p0510b03║高聲喚云。侍者收取拄杖。
B19n0103_p0510b04║
B19n0103_p0510b05║●盂蘭盆會
B19n0103_p0510b06║盂蘭盆經云。大目犍連。始得六通。欲度父母。報乳
B19n0103_p0510b07║哺之恩。即以道眼。觀視世間。見其亡母。生餓鬼中。
B19n0103_p0510b08║不見飲食。皮骨連立。目連悲哀。即以鉢盛飯。往餉
B19n0103_p0510b09║其母。母得鉢飯。便以左手障鉢。右手摶食。食未入
B19n0103_p0510b10║口。化成火炭。遂不得食。目連大叫。悲號涕泣。馳還
B19n0103_p0510b11║白佛。具陳如此。佛言。汝母罪根深結。非汝一人力。
B19n0103_p0510b12║所奈何。汝雖孝順。聲動大地。天神地祇。邪魔外道。
B19n0103_p0510b13║道士。四天王神。亦不能柰何。當須十方眾僧威神
B19n0103_p0510b14║之力。乃得解脫。吾今當說救濟之法。令一切難。皆
B19n0103_p0510b15║離憂苦。佛告目連。十方眾僧。七月十五日。僧自恣
B19n0103_p0510b16║時。當為七世父母。及現在父母。戹難中者。具飯百
B19n0103_p0510b17║味五果。汲灌盆器。香油挺燭。牀敷臥具。盡世甘美。
B19n0103_p0511a01║以著盆中。供養十方大德眾僧。當此之日。一切聖
B19n0103_p0511a02║眾。或在山間禪定。或得四道果。或在樹下經行。或
B19n0103_p0511a03║六通自在。教化聲聞緣覺。或十地菩薩大人權現
B19n0103_p0511a04║比丘。在大眾中。皆同一心。受鉢和羅飯。具清淨戒。
B19n0103_p0511a05║聖眾之道。其德汪洋。其有供養此等自恣僧者。現
B19n0103_p0511a06║在父母。六親眷屬。得出三塗之苦。應時解脫。衣食
B19n0103_p0511a07║自然。若父母現在者。福樂百年。若七世父母。生天。
B19n0103_p0511a08║自在化生。入天華光。時佛敕十方眾僧。皆先為施
B19n0103_p0511a09║主家。咒願。願七世父母。行禪定意。然後受食。初受
B19n0103_p0511a10║食時。先安在佛前。塔寺中佛前。眾僧咒願竟。便自
B19n0103_p0511a11║受食。時目連比丘及大菩薩眾。皆大歡喜。目連悲
B19n0103_p0511a12║啼泣聲。釋然除滅。是時目連母。即於是日。得脫一
B19n0103_p0511a13║劫餓鬼之苦。目連復白佛言。弟子所生母。得蒙三
B19n0103_p0511a14║寶功德之力。眾僧威神之力故。若未來世。一切佛
B19n0103_p0511a15║弟子。應亦奉盂蘭盆救度現在父母。乃至七世父
B19n0103_p0511a16║母。為可爾否。佛言。大善。快問。我正欲說。汝今復問。
B19n0103_p0511a17║善男子。若比丘。比丘尼。國王。太子。大臣。宰相。三公
B19n0103_p0511b01║百官。萬民庶人。行慈孝者。皆應先為所生現在父
B19n0103_p0511b02║母。過去七代父母。於七月十五日。佛歡喜日。僧自
B19n0103_p0511b03║恣日。以百昧飯食。安盂蘭盆中。施十方自恣僧。願
B19n0103_p0511b04║使現在父母。壽命百年。無病。無一切苦惱之患。乃
B19n0103_p0511b05║至七世父母。離餓鬼苦。生人天中。福樂無極。是佛
B19n0103_p0511b06║弟子。修孝順者。應念念中。常憶父母。乃至七世父
B19n0103_p0511b07║母。年年七月十五日。常以孝慈。憶所生父母。為作
B19n0103_p0511b08║盂蘭盆。施佛及僧。以報父母。長養慈愛之恩。若一
B19n0103_p0511b09║切佛弟子。應當奉持是法。時目連比丘。四輩弟子。
B19n0103_p0511b10║歡喜奉行。
B19n0103_p0511b11║佛祖統紀云。盂蘭盆經言。是佛弟子。修孝順者。應
B19n0103_p0511b12║念念中。常憶父母。乃至七世父母。年年七月十五
B19n0103_p0511b13║日。以百味飲食。安盂蘭盆中。施佛及僧。以報父母
B19n0103_p0511b14║長養。慈愛之恩（止此）。盂蘭。此翻解倒懸。言奉盆供於
B19n0103_p0511b15║三寶福田。用以解飢虗倒懸之急。　又述曰。目連
B19n0103_p0511b16║託救母。以興緣。如來云奉盆。以埀法。所以教人道。
B19n0103_p0511b17║以報重恩也。自大教東流。古今帝王。所以奉盆供
B19n0103_p0512a01║者為多矣。然今之寺舍。多於此日。施斛供亡。如常
B19n0103_p0512a02║法者。雖無奉盆之儀。而不失盂蘭之意。
B19n0103_p0512a03║忠曰。依玄應意。連盆字。為梵語。
B19n0103_p0512a04║玄應一切經音義云。盂蘭盆。此言訛也。正言烏藍
B19n0103_p0512a05║婆拏。此譯云倒懸。按西國法。至於眾僧自恣之日。
B19n0103_p0512a06║盛設佛具。奉施佛僧。以救先亡倒懸之苦。以彼外
B19n0103_p0512a07║書云先亡有罪。家復絕嗣。無人祭神請救。則於鬼
B19n0103_p0512a08║處受倒懸之苦。佛雖順俗。亦設祭儀。乃教於三寶
B19n0103_p0512a09║田中。深處功德。舊云盂盆。是貯食之器。此言誤也。
B19n0103_p0512a10║又見祭供門。盂蘭盆供處。
B19n0103_p0512a11║雲棲正訛集云。世人以七月十五。施鬼神食。為
B19n0103_p0512a12║盂蘭盆大齋之會。此訛也。蘭盆緣起目連。謂七
B19n0103_p0512a13║月十五。眾僧解夏自恣。九旬參學。多得道者。此
B19n0103_p0512a14║日修供。其福百倍。非施鬼神食也。施食自緣起
B19n0103_p0512a15║阿難。不限七月十五。所用之器。是摩竭國斛。亦
B19n0103_p0512a16║非蘭盆。蓋一則上奉聖賢。一則下濟餓鬼。悲敬
B19n0103_p0512a17║異出。惡可等混。
B19n0103_p0512b01║羣談採餘云。中元七月十五日。俗傳地官赦罪
B19n0103_p0512b02║之辰。人家多持齋誦經。薦奠祖考。攝孤判斛。僧
B19n0103_p0512b03║家建盂蘭盆會。放燈水中。及塔上。謂之照冥官
B19n0103_p0512b04║府。亦登郡邑厲壇祭祀。
B19n0103_p0512b05║又羣談採餘云。七月十五日。盂蘭盆之說。諸
B19n0103_p0512b06║皆主佛經目連救母。於是日。以百味。著盆中
B19n0103_p0512b07║供佛。然不知何謂盂蘭盆也。及讀釋氏要覽
B19n0103_p0512b08║云。盂蘭猶華言解倒懸似有救母之說矣。而
B19n0103_p0512b09║盆字。又無著落。問之博識。不知也。後見老學
B19n0103_p0512b10║菴筆記。父老云。故都於中元。具素饌享先。織
B19n0103_p0512b11║竹為盆盂狀。貯紙錢於中。承之以竹。迨焚倒。
B19n0103_p0512b12║以視方隅。而占冬之寒煖。謂盂蘭盆。乃知風
B19n0103_p0512b13║俗祀先。全無佛氏之意。因而考夢華錄亦云。
B19n0103_p0512b14║以竹斫成三脚。上織燈窩。謂之盂蘭盆。又買
B19n0103_p0512b15║素食。擦米飯。享先。以告報秋成。但多目連經
B19n0103_p0512b16║搬其雜劇數言。反覆思之。盂蘭盆實起於風
B19n0103_p0512b17║俗。而目連救母之事。偶符是日。且佛氏盂蘭
B19n0103_p0513a01║盆。二字之音。又與之同。遂訛而為盂蘭盆也。
B19n0103_p0513a02║或當是此箊籃盆三字。亦不可知。但佛教與
B19n0103_p0513a03║祀先之事日崇。而風俗之事日遠且微也。故
B19n0103_p0513a04║不復知前知義。併筆記華錄。抄過亦錯。但於
B19n0103_p0513a05║三字難通。因得其說。贅之於稿。
B19n0103_p0513a06║忠曰。欲通盂蘭盆字義。何不讀大盆經小盆
B19n0103_p0513a07║經。此三字。本出于佛經。而燈窩為盂蘭盆。告
B19n0103_p0513a08║報秋成或視焚倒占寒煖。皆起於俚俗謬作。
B19n0103_p0513a09║倪綰不言世俗訛轉佛氏盂蘭盆。而為盂蘭
B19n0103_p0513a10║盆實起於風俗不辨本末也。要知俗儒有此
B19n0103_p0513a11║說。故收錄。
B19n0103_p0513a12║釋氏通鑑。唐代宗大曆元年紀云。七月壬午。作盂
B19n0103_p0513a13║蘭盆會于禁中。設高祖太宗已下。七聖位。建巨幡。
B19n0103_p0513a14║各以帝號。標其上。自大廟迎。入內道場。鐃吹鼓舞。
B19n0103_p0513a15║旌𣄢燭天。是日立仗百僚。於光順門迎拜。導從。自
B19n0103_p0513a16║是歲以為常。（忠按。唐書元載傳。載此事。）
B19n0103_p0513a17║水滸傳云。七月十五日。盂蘭盆大齋之日。年例
B19n0103_p0513b01║各處。點放河燈。修設好事。
B19n0103_p0513b02║忠曰。河燈。小片板樹燭。流之於水上。今大清
B19n0103_p0513b03║僧寺。七月修水懺作此。其實。事係水懺。而不
B19n0103_p0513b04║關盂蘭矣。
B19n0103_p0513b05║
B19n0103_p0513b06║●祈禱
B19n0103_p0513b07║舊說曰。有災則祈禱。無災則不用之。故祈禱。無定
B19n0103_p0513b08║式。
B19n0103_p0513b09║敕修清規祈禱云。凡有祈禱。須如法嚴治壇場。鋪
B19n0103_p0513b10║陳供養。住持專心加謹。僧眾各務整肅。
B19n0103_p0513b11║義堂日工集云。余告恕義天曰。禪家大尊宿。病
B19n0103_p0513b12║中或臨終。祈禱。是何義。儒尚言。丘之禱久矣。况
B19n0103_p0513b13║出家。視生死如幻乎。又今時例為住持本命。祈
B19n0103_p0513b14║禱于方丈是則取笑於有識者。公他日據師位。
B19n0103_p0513b15║莫隨例顛倒矣。
B19n0103_p0513b16║
B19n0103_p0513b17║●祈保
B19n0103_p0514a01║忠曰。禱保安也。
B19n0103_p0514a02║敕修清規楞嚴會云。楞嚴會。乃祈保安居。　又月
B19n0103_p0514a03║分須知云。有處。四孟月。大眾行道諷經。祈保。
B19n0103_p0514a04║
B19n0103_p0514a05║●祈晴
B19n0103_p0514a06║敕修清規有祈晴。祈雨。祈雪。遣蝗。禳日蝕。禳月蝕。
B19n0103_p0514a07║等疏語。凡有災厲。則無不禱焉。
B19n0103_p0514a08║舊唐書五行志云。大曆四年秋。大雨。是歲自四
B19n0103_p0514a09║月。霖澍至九月。京城閉坊市北門。門置土臺。臺
B19n0103_p0514a10║上置壇及黃幡。以祈晴。秋末方止。
B19n0103_p0514a11║忠曰。土臺。土剋水。黃亦土色。剋水義也。
B19n0103_p0514a12║
B19n0103_p0514a13║●祈雨　祈雪
B19n0103_p0514a14║祈雨。祈雪等見祈晴處。
B19n0103_p0514a15║法藏別傳云。景雲再春。時雨罕潤。冬又不雪。人皆
B19n0103_p0514a16║籲天君命。召藏禁中。懇訊救農之術。乃啟沃曰。有
B19n0103_p0514a17║經名隨求。則得大自在陀羅尼。若結壇淨寫是總
B19n0103_p0514b01║持語。投於龍湫。應時必獲。詔可其請。遽往藍田山
B19n0103_p0514b02║悟真寺龍池所。作法。未旬大雪。
B19n0103_p0514b03║
B19n0103_p0514b04║●禳日蝕　禳月蝕
B19n0103_p0514b05║見祈晴處。
B19n0103_p0514b06║
B19n0103_p0514b07║●遣蝗
B19n0103_p0514b08║見祈晴處。
B19n0103_p0514b09║
B19n0103_p0514b10║●青苗會
B19n0103_p0514b11║祈保田稼也。
B19n0103_p0514b12║敕修清規月分須知云。五月端午日。住持上堂。次
B19n0103_p0514b13║第建青苗會。堂司預出諸寮。看誦經單。
B19n0103_p0514b14║幻住菴清規云。五月二十八日。起青苗經會。三日。
B19n0103_p0514b15║至六月初一日散。須預備香燭供料。并立疏文。及
B19n0103_p0514b16║預出經單。請大眾。結緣披閱。然後聚其經目。入疏
B19n0103_p0514b17║回向。　又青苗經疏云。歲遇中夏當植物長茂之
B19n0103_p0515a01║時啟建青苗勝會。用保田疇。仰祈護祐。
B19n0103_p0515a02║南堂欲禪師本覺錄上堂云。毘盧藏中。有大經
B19n0103_p0515a03║卷。主伴互融。理事俱顯。及乎點讀開科。多是討
B19n0103_p0515a04║頭不見。山門保護青苗。為汝提掇一遍。卓拄杖。
B19n0103_p0515a05║乃合掌云。稽首文殊普賢。却須管取一百四十
B19n0103_p0515a06║大願下座。
B19n0103_p0515a07║忠曰。葢青苗會轉華嚴經也。
B19n0103_p0515a08║介石朋禪師能仁錄。有保苗上堂。
B19n0103_p0515a09║明極俊禪師寶林錄。有散青苗經上堂。
B19n0103_p0515a10║石溪月禪師報恩錄。清拙澄禪師圓覺錄等。有
B19n0103_p0515a11║青苗會上堂。
B19n0103_p0515a12║
B19n0103_p0515a13║●不斷輪
B19n0103_p0515a14║敕修清規祈禱云。如祈晴。祈雨。則輪僧十員廿員。
B19n0103_p0515a15║或三五十員。分作幾引。接續諷誦。每引諷大悲咒
B19n0103_p0515a16║消災咒大雲咒。各三七遍。謂之不斷輪。終日諷誦。
B19n0103_p0515a17║必期感應。方可滿散懺謝。
B19n0103_p0515b01║忠曰。輪者。自第一引。次第精修。數引終。則復第
B19n0103_p0515b02║一引臨場。如輪環然。故言輪。
B19n0103_p0515b03║
B19n0103_p0515b04║●浴佛
B19n0103_p0515b05║佛祖統紀云。摩訶利頭經。四月八日。是佛生日。人
B19n0103_p0515b06║民念佛。浴佛形像。
B19n0103_p0515b07║舊說曰。浴佛香湯方。沉香（壹兩）。白檀（壹兩）。甘松（半兩）。丁
B19n0103_p0515b08║子（半兩）。熏陸（半兩）。芎藭（半兩）。鬱金（壹錢參分）。此七種。盛淨布
B19n0103_p0515b09║囊。投於鐺內。用淨水三揆。煎減二揆。移鐺冷之。
B19n0103_p0515b10║然後盛浴盆。
B19n0103_p0515b11║天中記云。四月八日。浴佛。以都梁香。為青色水。
B19n0103_p0515b12║鬱金香。為赤色水。丘隆香。為白色水。附子香。為
B19n0103_p0515b13║黃色水。安息香。為黑色水。以灌佛頂。
B19n0103_p0515b14║誕生佛像法。見靈像門。
B19n0103_p0515b15║傳燈錄。藥山儼禪師章云。師見遵布衲洗佛。乃問。
B19n0103_p0515b16║這箇從汝洗。還洗得那箇麼。遵曰。把將那箇來。師
B19n0103_p0515b17║乃休。
B19n0103_p0516a01║臘八浴佛。見佛成道會處。
B19n0103_p0516a02║
B19n0103_p0516a03║●浴聖
B19n0103_p0516a04║浴聖僧也。
B19n0103_p0516a05║敕修清規知浴云。浴頭覆維那首座住持畢。鳴鼓
B19n0103_p0516a06║三下。浴聖。桶內皆著少湯。燒香禮拜。想請聖浴。
B19n0103_p0516a07║高僧傳道安傳云。安立誓。願生兜率。忽有異僧。形
B19n0103_p0516a08║甚庸陋。來寺寄宿。寺房既窄。處之講堂。時維那直
B19n0103_p0516a09║殿。夜見此僧。從窓隙出入。遽以白安。安驚起。禮訊
B19n0103_p0516a10║問其來意。答云。相為而來。安曰。自惟罪深。詎可度
B19n0103_p0516a11║脫。彼答云。甚可度耳。然須更浴聖僧。情願必果。具
B19n0103_p0516a12║示浴法。安請問來生所之處。彼乃以手。虗撥天之
B19n0103_p0516a13║西北。即見雲開。備覩兜率妙勝之報。爾夕。大眾數
B19n0103_p0516a14║十人。悉皆同見。安後營浴具。見有非常小兒。伴侶
B19n0103_p0516a15║數十。來入寺戱。須臾就浴。果是聖應也。
B19n0103_p0516a16║法苑珠林。洗僧法云。敷揚玄教已自周圓。嚴儀洗
B19n0103_p0516a17║具。後皆備訖。唯眾一心。奉請三寶。稽首歸依。上請。
B19n0103_p0516b01║十方諸佛。三世慈尊。五分法身。真應兩體。九十八
B19n0103_p0516b02║使。惑纏已盡。三十二相。微妙莊嚴。實無四求。假同
B19n0103_p0516b03║四事。為眾生故。有感便來。唯願各各。乘摩尼寶殿。
B19n0103_p0516b04║坐碼碯雲中。放百億光明。照三千剎土。梵王持蓋。
B19n0103_p0516b05║帝釋布華。降此道場。入溫室浴。次請發心已上。補
B19n0103_p0516b06║處已還。歡喜離垢之人。善慧法雲之士。三賢十聖
B19n0103_p0516b07║一切諸菩薩。惟願運天人於掌內。安法界於毛端。
B19n0103_p0516b08║齊馭四足之靈鵬。俱騁六通之神驥。不見相而見。
B19n0103_p0516b09║不來相而來。降此道場。入溫室浴。次請。山中宴坐。
B19n0103_p0516b10║獨覺大人。言下證真。四果高士。及向趣聖僧。賓頭
B19n0103_p0516b11║上座等。惟願空中振錫。戲六神通。雲內持瓶。具十
B19n0103_p0516b12║八變發波斯之正信。伏勞度之邪心。及此現前和
B19n0103_p0516b13║合大眾。百千臘已下。乃至無臘。竝入溫室浴。次請。
B19n0103_p0516b14║弘慈本誓。誓度四生。方便善權。權形六道。隨聲即
B19n0103_p0516b15║至。如影赴身。不念即彰。不請之友。竝入溫室浴。次
B19n0103_p0516b16║請。三界天眾。四海龍王。八部鬼神。一切含識。有形
B19n0103_p0516b17║之類。蠕動之流。竝入溫室浴。
B19n0103_p0517a01║又南海寄歸傳。出灌沐尊儀法。
B19n0103_p0517a02║
B19n0103_p0517a03║●焚疏
B19n0103_p0517a04║忠曰。日本禪林。修正滿散。解夏滿散。焚疏及經馬
B19n0103_p0517a05║紙錢。在諷經後。而諸清規未錄此。（化紙錢見錢財門）
B19n0103_p0517a06║大慧為孟宗丞普說云。本朝仁宗皇帝時。京師有
B19n0103_p0517a07║言法華者。不知從何所來。常行闤闠中。飲啖無所
B19n0103_p0517a08║擇。道俗莫能凡聖之。時呂文靖公作相。欲驗其真
B19n0103_p0517a09║偽。遂焚疏。請明日就府第齋。言公如期果至。文靖
B19n0103_p0517a10║遂釋所疑。
B19n0103_p0517a11║
B19n0103_p0517a12║●跪爐
B19n0103_p0517a13║敕修清規聖節云。兩序分班對立。住持就跪。知客
B19n0103_p0517a14║跪進手爐。侍者跪進香合。維那白佛宣疏畢。知客
B19n0103_p0517a15║跪接爐。住持收坐具。
B19n0103_p0517a16║備用清規聖節云。或住持。受州縣關請。上首知事。
B19n0103_p0517a17║偏位跪爐。庫司客頭。跪進手爐。復跪接爐。庫司茶
B19n0103_p0517b01║頭跪進香合。　又如來降誕云。如或住持它緣。首
B19n0103_p0517b02║座偏位跪爐。聖僧侍者。堂司庫子。跪進手爐香合。
B19n0103_p0517b03║方丈侍者亦得。為法重也。古宿公論。唯佛祖忌。當
B19n0103_p0517b04║首座代住持。為傳法故。聖節知事代。為山門也。大
B19n0103_p0517b05║慧笑翁皆行之。
B19n0103_p0517b06║舊說曰。聖節。知事代住持跪爐。由山門設供矣。
B19n0103_p0517b07║若三佛二祖。率眾財設供。則首座代住持。偏位
B19n0103_p0517b08║跪爐。聖僧侍者。進手爐。庫司行者。進香合。如今
B19n0103_p0517b09║日本。三佛二祖。山門設供。而住持不在。則須都
B19n0103_p0517b10║寺偏位跪爐也。
B19n0103_p0517b11║忠曰。備用重法。故首座代住持。舊說則眾財
B19n0103_p0517b12║設供。非由山門。故首座代焉。若依備用意。則
B19n0103_p0517b13║三佛二祖。雖山門設供。須首座代住持也。又
B19n0103_p0517b14║按備用言知事代。為山門也者。謂聖節事。係
B19n0103_p0517b15║山門世諦也。非謂為山門設供。舊說庶於野
B19n0103_p0517b16║矣。
B19n0103_p0517b17║敕修清規楞嚴會云。原夫大眾拜。與住持跪爐宣
B19n0103_p0518a01║疏者。以祝聖壽。報佛恩。當嚴其禮。以示特重。
B19n0103_p0518a02║僧史略云。據寄歸傳中曰。焚香胡跪。歎佛相好。合
B19n0103_p0518a03║是導師胡跪爾。（胡跪法。詳禮則門。）
B19n0103_p0518a04║忠曰。跪爐。亦見世禮。　戒環法華要解云。偏右
B19n0103_p0518a05║肉袒。示降志尊法。右膝虔跪。示屈節致欽也。袒
B19n0103_p0518a06║跪。不唯西竺之禮。此方春秋。鄭伯肉袒降楚。示
B19n0103_p0518a07║為臣僕。及禱則跪爐。祭則跪奠。皆致欽也。
B19n0103_p0518a08║宋史禮志忌日云。命行香羣臣。班殿下。宰相一
B19n0103_p0518a09║員。升殿跪爐。而罷通揖。　又云。宰相執政官。分
B19n0103_p0518a10║左右。行香訖。執笏俱復位。次引班首升殿。詣香
B19n0103_p0518a11║案前俛伏跪。搢笏執爐。俟讀疏畢。執笏俛伏。興
B19n0103_p0518a12║降階復位。又再拜退。
B19n0103_p0518a13║
B19n0103_p0518a14║●出班上香
B19n0103_p0518a15║敕修清規聖節云。行者鳴鈸。維那轉身爐前。揖住
B19n0103_p0518a16║持上香。燒香侍者。捧香合。次東堂西堂。出班上香。
B19n0103_p0518a17║次兩序對出。向佛問訊。上香畢。兩兩相朝轉身歸
B19n0103_p0518b01║位。大眾同展三拜。　又兩序出班上香云。凡出班
B19n0103_p0518b02║上香。行者鳴鈸。維那出爐前。向外偏立。揖住持上
B19n0103_p0518b03║香（侍者捧合）。次揖兩序。相朝而出。轉身問訊住持（謂之借香）
B19n0103_p0518b04║然後上香。若聖節。佛祖。嗣法師忌。無借香問訊。有
B19n0103_p0518b05║立班西堂。當先上香或謂首座已出世。當先上香
B19n0103_p0518b06║者非。蓋必與都寺。同出班故也。
B19n0103_p0518b07║忠曰。出班燒香。亦見世禮。宋史所謂。宰相執政
B19n0103_p0518b08║官。分左右行香（止此）。是也。見跪爐處。
B19n0103_p0518b09║
B19n0103_p0518b10║●揖班上香
B19n0103_p0518b11║即出班上香也。
B19n0103_p0518b12║敕修清規。佛降誕云。維那揖班上香。
B19n0103_p0518b13║
B19n0103_p0518b14║●放生
B19n0103_p0518b15║佛祖統紀云。放生光明經。述流水長者救魚。十千
B19n0103_p0518b16║天子報德。此緣起也。智者買斷簄梁。悉罷江上採
B19n0103_p0518b17║捕。此立法也。赴計詡獄中之難。報修禪堂上之恩。
B19n0103_p0519a01║此顯驗也（此三事並見知者紀）。唐肅宗乾元二年。詔天下。置
B19n0103_p0519a02║放生池。凡八十一所（顏真卿為碑）。本朝真宗天禧元年。
B19n0103_p0519a03║詔復天下放生池。㳂江淮州郡。上下水五里。並禁
B19n0103_p0519a04║採捕（二事詳見通塞志）。慈雲奏西湖為放生池。以四月八
B19n0103_p0519a05║日。會郡人。縱魚鳥。法智於南湖以佛生日。放魚鳥。
B19n0103_p0519a06║祝聖人壽。樞密劉均。奉敕撰碑。此皆放生之梗槩
B19n0103_p0519a07║也。
B19n0103_p0519a08║釋門正統曰。復次精舍所踞。號曰仁祠。式警羣迷。
B19n0103_p0519a09║聿形悲濟。於彼坊佐。或臨江湖川澤。汙沼隄防之
B19n0103_p0519a10║處。多有因高就下。普化博施。捐以為放生池者。濫
B19n0103_p0519a11║觴雖非於真經。滲漉實推於佛隴。自天台海曲。買
B19n0103_p0519a12║滬梁之地。綿亘三百里。敷奏王家。全宥潜蟄。因艸
B19n0103_p0519a13║菴曰。海上漁人。截流一網。巨尾纖鱗。皆為所有。一
B19n0103_p0519a14║日何止萬死耶。智者嘗剏放生池於海涯。當其放
B19n0103_p0519a15║之也。則為授歸戒。說大法。然後縱之海中。圉圉洋
B19n0103_p0519a16║洋。得其所也。而不知日活幾千萬億乎。智者沒至
B19n0103_p0519a17║唐末。中國台道漸息。而海東諸國極熾。忠法師謂。
B19n0103_p0519b01║智者緣在此方。而道敷于海東者。此必放生諸魚
B19n0103_p0519b02║所致耳。聞者莫不笑之。以余觀之。其語若誕。教理
B19n0103_p0519b03║有憑。流水十千天子。即脫魚報。豈非此乎。中興以
B19n0103_p0519b04║來。祥開延慶。化廣葛川。金塘大堤。歌放劉禮部之
B19n0103_p0519b05║頌。溍潯淥浦。酬於王丞相之恩。故教行錄金園集。
B19n0103_p0519b06║各有放生儀軌。鱗番疊幅。率土化之。佛生之旦。眾
B19n0103_p0519b07║大和會。浮泛綵蠲。演唱竺墳。悟流水勝因。識銜珠
B19n0103_p0519b08║善報者。舉袂揚塵。揮汗成雨。固不待於百年。而後
B19n0103_p0519b09║勝殘去殺也。况動以祝聖為名。則憂國愛君。顧不
B19n0103_p0519b10║韙歟。　又利生志中廣說。文繁不錄。
B19n0103_p0519b11║放生事。在外典。　列子說符篇云。邯鄲之民。以
B19n0103_p0519b12║正月之旦。獻鳩於簡子。簡子大悅。厚賞之。客問
B19n0103_p0519b13║其故。簡子曰。正旦放生。示有恩也。客曰。民知君
B19n0103_p0519b14║之欲放之。競而捕之。死者眾矣。君如欲生之。不
B19n0103_p0519b15║若禁民勿捕。捕而放之。恩過不相補矣。簡子曰。
B19n0103_p0519b16║然。
B19n0103_p0519b17║
B19n0103_p0520a01║
B19n0103_p0520a02║