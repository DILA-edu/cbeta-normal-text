B19n0103_p0520a03║第十七類　諷唱門
B19n0103_p0520a04║
B19n0103_p0520a05║●諷經
B19n0103_p0520a06║敕修清規祈禱云。鳴鐘集眾。諷經。
B19n0103_p0520a07║南禪規式。夏中罰不赴諷經者。法云。籤書眾僧
B19n0103_p0520a08║雙字名。實筒。每日勤行時。堂司行者。置籤筒於
B19n0103_p0520a09║佛前。諷經畢。住持指筒。堂司行者。取筒振掉三。
B19n0103_p0520a10║而至住持前。維那出班。至住持右邊。住持抽籤
B19n0103_p0520a11║度之。維那接之。呼所書名三度。若無答者。則知
B19n0103_p0520a12║不赴。乃以籤度聽叫。不赴人。上方丈乞籤。若懈
B19n0103_p0520a13║及數回。則住持小片紙。書罰金式。貼佛殿柱。罰
B19n0103_p0520a14║金壹片。懈者納之方丈。
B19n0103_p0520a15║
B19n0103_p0520a16║●六諷經
B19n0103_p0520a17║忠曰。每月兩回。六諷經。謂初二日土地。初三日祖
B19n0103_p0520b01║師。初四日火德。初五日韋天。初六日普菴。初七日
B19n0103_p0520b02║晚鎮守。自十六日。至二十一日。亦如上次第矣其
B19n0103_p0520b03║初二及十六土地諷經。見幻住清規。自餘未得中
B19n0103_p0520b04║華書所載。又未知此方何人肇製也。
B19n0103_p0520b05║
B19n0103_p0520b06║●二日。十六日。土地諷經
B19n0103_p0520b07║幻住清規云。每月初二十六。是眾聖衙會之辰。常
B19n0103_p0520b08║住營備香華燈燭。茶果珍羞。就土地堂。鋪設供養。
B19n0103_p0520b09║大眾諷楞嚴咒。
B19n0103_p0520b10║興禪護國論云。土地神事。謂每月初二十六兩日。
B19n0103_p0520b11║諸神法施。隨處不同。
B19n0103_p0520b12║忠曰。禪林土地諷經。用此日。而榮西時。已立規
B19n0103_p0520b13║焉。
B19n0103_p0520b14║
B19n0103_p0520b15║●每日三時諷經
B19n0103_p0520b16║忠曰。每日。粥罷。齋罷。放參罷。此三時。上殿諷經也。
B19n0103_p0520b17║蓋粥前坐禪。不可諷經。齋前亦坐禪。不可諷經。故
B19n0103_p0521a01║敕修清規亡僧云。齋粥殿堂諷經罷。及放參罷。首
B19n0103_p0521a02║座領眾。至龕前。維那舉大悲呪。
B19n0103_p0521a03║備用清規日用清規云。食訖。鳴槌一下。住持下地。
B19n0103_p0521a04║次第挂鉢出堂。上殿諷經。
B19n0103_p0521a05║祖庭事苑云。日晡念誦。謂之晚參（詳小參處）。
B19n0103_p0521a06║無住雜談集云。東福開山（聖一）。常令眾早朝誦楞嚴
B19n0103_p0521a07║咒。日中諷尊勝陀羅尼渡宋僧啟曰。若依宋地規。
B19n0103_p0521a08║則此山。事行多矣。師曰。宋地僧專修坐禪。四時坐
B19n0103_p0521a09║禪外。更有常坐者。故事行少矣。如日本僧。疎于定
B19n0103_p0521a10║坐。若不修誦咒。何以消信施。或修禪如宋土。則止
B19n0103_p0521a11║諷誦。亦可也。尊勝咒功德。消信施。見于其經。
B19n0103_p0521a12║夢窓國師夢中問答集云。唐土禪院。每朝粥後。唯
B19n0103_p0521a13║誦大悲咒一遍耳。蓋坐禪為急務故。若誦楞嚴咒。
B19n0103_p0521a14║名為楞嚴會。亦是近代始起。然但於夏中矣。每晚
B19n0103_p0521a15║誦楞嚴咒。名放參者。日本始行。如唐土放參。別有
B19n0103_p0521a16║規矩。建長寺。本無日中諷經。弘安年中。有蒙古襲
B19n0103_p0521a17║我之流言。日中始。誦普門品。以禱寧謐。自此為永
B19n0103_p0521b01║式。遂成朝中暮。三時勤行。雖非宗意。慣習既舊。後
B19n0103_p0521b02║代長老。不得停罷焉。雖然末世僧。多懶惰。不勤禪
B19n0103_p0521b03║坐。苟有此輩。則徒略諷誦。無益。且當負彼重世法。
B19n0103_p0521b04║好祈禳。檀主之意。故禪院。不可缺三時諷經。其回
B19n0103_p0521b05║向意。專祈天下太平。檀信安穩耳矣。
B19n0103_p0521b06║㧞隊和尚和泥合水云。教家未聞有誦經咒。成
B19n0103_p0521b07║佛道之理。况乎禪宗。若依看經成佛。則世尊用
B19n0103_p0521b08║六年端坐為什麼。何禪錄。載事三時勤行耶。原
B19n0103_p0521b09║之。日本弘安年中。有蒙古襲我之說。時官家。令
B19n0103_p0521b10║佛寺。行祈禱。此為濫觴矣。山僧熟思。者般實非
B19n0103_p0521b11║祈禱。却是佛法王法。衰替因緣也。其故何。謂若
B19n0103_p0521b12║不為如此勤行。乃至俗學文筆費時日。直從出
B19n0103_p0521b13║家本志。放下一切。單單以坐禪行道。為專要。扶
B19n0103_p0521b14║豎教外別傳宗猷。則應當佛法王法繁興。師檀
B19n0103_p0521b15║同游戱解脫大海。然則諸神加擁護。天龍生欣
B19n0103_p0521b16║悅。魔外悉屈伏矣。現當二世祈禱。何以加焉。
B19n0103_p0521b17║忠曰。朝午諷經。敕修亡僧章。可以為證。晡時
B19n0103_p0522a01║諷經。事苑文可以為證。然則中華亦有三時
B19n0103_p0522a02║諷經夢窓所議。蓋在日本以此為專行。不務
B19n0103_p0522a03║坐禪乎。
B19n0103_p0522a04║
B19n0103_p0522a05║●日中諷經
B19n0103_p0522a06║忠曰。中華齋罷諷經。可在日中。見三時諷經處。如
B19n0103_p0522a07║日本日中諷經。正在齋前。
B19n0103_p0522a08║義堂日工集云。府君赴西芳精舍。臨齋。君就于僧
B19n0103_p0522a09║堂。聽眾僧誦金剛經云。每寺如是乎。余曰。日本號
B19n0103_p0522a10║日中諷經者。昔為外國敵來襲建長寺始誦法華
B19n0103_p0522a11║普門品。爾來每寺。或誦金剛法華圓覺等經。今天
B19n0103_p0522a12║龍臨川等。則以南禪為準。等持則讀圓覺經。君信
B19n0103_p0522a13║心增發。形於面貌。
B19n0103_p0522a14║
B19n0103_p0522a15║●半齋諷經
B19n0103_p0522a16║舊說曰。早粥已過。午齋未及。在其中間諷經。故曰
B19n0103_p0522a17║半齋諷經。又見節時門。半齋處。
B19n0103_p0522b01║敕修清規達磨忌云。堂司行者覆。來日半齋。各具
B19n0103_p0522b02║威儀。散忌諷經。
B19n0103_p0522b03║
B19n0103_p0522b04║●臨齋諷經
B19n0103_p0522b05║舊說曰。祖師半齋諷經。亡者臨齋諷經。臨齋者。臨
B19n0103_p0522b06║午齋之時也。又見節時門。臨齋處。
B19n0103_p0522b07║
B19n0103_p0522b08║●結緣諷經
B19n0103_p0522b09║敕修清規開山。歷代祖忌云。或鄉人。或江湖。舉咒。
B19n0103_p0522b10║解者曰。結緣諷經也。
B19n0103_p0522b11║
B19n0103_p0522b12║●念誦
B19n0103_p0522b13║覺苑大日經演密鈔云。梵語瞿醯。此云念誦。
B19n0103_p0522b14║忠曰。今禪林念誦。謂念十佛名也。　三八日念
B19n0103_p0522b15║誦見節時門。三八日處。
B19n0103_p0522b16║敕修清規念誦云。維那先離位。至門首。向住持立。
B19n0103_p0522b17║合掌念誦。上八中八（云云）下八云。白大眾。如來大師
B19n0103_p0523a01║入般涅槃。至今大元重紀至元元年。已得二千二
B19n0103_p0523a02║百八十四載。是日已過。命亦隨減。如少水魚。斯有
B19n0103_p0523a03║何樂。眾等當勤精進。如救頭然。但念無常。慎勿放
B19n0103_p0523a04║逸。伽藍土地。護法護人。十方檀那。增福增慧。為如
B19n0103_p0523a05║上緣念。清淨法身。十號（云云）。
B19n0103_p0523a06║忠竊按。下八念誦。本於西竺法。何以知之。中論
B19n0103_p0523a07║吉藏疏云。外國祇洹精舍銘。出在古涅槃經後。
B19n0103_p0523a08║載之云。佛正法千年。像法千年。末法萬年。天竺
B19n0103_p0523a09║朝夕。眾中恒唱此事云。佛法若千年已過。佛法
B19n0103_p0523a10║欲滅。老死至近。宜須精進。
B19n0103_p0523a11║每日念誦。於食時念之。　大鑑小清規。維那須知
B19n0103_p0523a12║法曰。凡齋粥二時。僧堂念十佛（云云）。先出聲念逐日
B19n0103_p0523a13║小回向。滿堂聞回向聲。次大出聲。念十佛名。多有
B19n0103_p0523a14║維那。不依唐僧說堅執日本古例。不念小回向（云云）
B19n0103_p0523a15║（逐日回向。如彼。文繁不錄）。
B19n0103_p0523a16║傳燈錄。甘贄行者章云。於南泉設粥云。請和尚
B19n0103_p0523a17║念誦。南泉云。甘贄行者設粥。請大眾。為貍奴白
B19n0103_p0523b01║牯念。摩訶般若波羅蜜。甘乃禮拜。便出去。南泉
B19n0103_p0523b02║却到廚內。打破鍋子。
B19n0103_p0523b03║
B19n0103_p0523b04║●十佛名
B19n0103_p0523b05║舊說曰。凡十念之稱。可通一切佛號。然道安所制。
B19n0103_p0523b06║食時十念。特稱為十念矣。即今十佛名也。十是存
B19n0103_p0523b07║大數。實佛名不到十。或復除阿彌陀大勢至。拘十
B19n0103_p0523b08║句之數。非也。釋迦是穢土佛文殊普賢。其弟子而
B19n0103_p0523b09║表理行。彌陁是淨土佛。觀音勢至。其弟子而表悲
B19n0103_p0523b10║智。此六名。淨穢相待而標舉。已取伴之觀音。豈可
B19n0103_p0523b11║去主之彌陀耶。凡釋迦現穢國。教眾生。厭此求彼。
B19n0103_p0523b12║彌陀居淨邦。迎眾生接取不捨。此謂遣迎矣。而今
B19n0103_p0523b13║之揀意。亦在此。故彌陁勢至。不可除也。又彌勒是
B19n0103_p0523b14║穢土東宮。觀音勢至。是淨土東宮也。若然則可配
B19n0103_p0523b15║于何位次。偶覽一書。彌勒次云。極樂世界阿彌陀
B19n0103_p0523b16║佛。又觀音次云。大智勢至菩薩。吳尅己所錄釋道
B19n0103_p0523b17║安食時念三寶列次。亦同此（吳尅已編釋門正統今本宗鑑述。多資彼）。
B19n0103_p0524a01║釋門正統云。佛圖澄有弟子。曰道安。令僧食時念
B19n0103_p0524a02║佛。取法。報。見未。攝攝。及二土四大弟子。為十聲。餘
B19n0103_p0524a03║為結句也。或者昧之。溺於數。而缺其所念。過矣。
B19n0103_p0524a04║忠曰。法報可知。見現在釋迦。未未來彌勒。二土
B19n0103_p0524a05║娑婆極樂。四大弟子。彼土觀音勢至。此土文殊
B19n0103_p0524a06║普賢也。攝攝者何。舊說曰。彌陁是攝取不捨之
B19n0103_p0524a07║佛。故云攝也。次攝。總攝義。謂十方三世一切諸
B19n0103_p0524a08║佛也。
B19n0103_p0524a09║東福雲章慶和尚。製十佛科圖。自述意曰。十佛名。
B19n0103_p0524a10║古來諸祖。未檢得本據。明國亦無明答者。予頃。於
B19n0103_p0524a11║道安法師傳得之。仍作科線如左。
B19n0103_p0524a12║總念——稽首薄伽婆。圓滿修多羅。大乘菩薩眾。功
B19n0103_p0524a13║德難思議。（忠曰。上三句。如次佛法僧。）
B19n0103_p0524a14║
B19n0103_p0524a15║
B19n0103_p0524a16║
B19n0103_p0524a17║
B19n0103_p0524b01║別念佛別法（清淨法身）毘盧遮那佛
B19n0103_p0524b02║報（圓滿報身）盧舍那佛
B19n0103_p0524b03║應此土本師（千百億化身）釋迦牟尼佛
B19n0103_p0524b04║補處（當來下生）彌勤尊佛
B19n0103_p0524b05║他土西方無量壽佛
B19n0103_p0524b06║總（十方三世）一切諸佛
B19n0103_p0524b07║僧別此土弟子理（大聖文殊）師利菩薩
B19n0103_p0524b08║行大乘普賢菩薩
B19n0103_p0524b09║他土弟子悲大悲觀世音菩薩
B19n0103_p0524b10║智大智勢至菩薩
B19n0103_p0524b11║總諸尊菩薩摩訶薩
B19n0103_p0524b12║法摩訶般若波羅蜜
B19n0103_p0524b13║忠曰。彌陁報身。科何為應身謂勝應身也。復觀
B19n0103_p0524b14║音補處乎樂土（見觀音授記經）則彌陁當入涅槃。入涅
B19n0103_p0524b15║槃之佛。豈非應身耶。又文殊言大聖者。華嚴演
B19n0103_p0524b16║義鈔云。言大聖者。即文殊也。不指其名。直言大
B19n0103_p0524b17║聖。今山中稱念。但云大聖菩薩。即舉總稱。別指
B19n0103_p0524b18║吉祥耳。（忠曰。山中者。謂五臺山也。）
B19n0103_p0524b19║又曰。毘盧遮那。此云徧一切處。盧舍那。此云光
B19n0103_p0525a01║明徧照又翻淨滿。釋迦牟尼此云能仁寂默（翻
B19n0103_p0525a02║譯集）。
B19n0103_p0525a03║忠曰。律苑事規。載佛名。十方三世一切諸佛下。加
B19n0103_p0525a04║大小兩乘毘尼戒藏。一切法寶。大勢至菩薩下。加
B19n0103_p0525a05║十方三世諸大菩薩。南山聖師菩薩。大智律師菩
B19n0103_p0525a06║薩西天此土傳法祖師。聲聞緣覺。得道真僧。而無
B19n0103_p0525a07║諸尊菩薩已下兩句。蓋以古來十佛名。無己宗祖
B19n0103_p0525a08║名。所依法名。為闕典矣。
B19n0103_p0525a09║又曰。永平清規赴粥飯法。舉之。加大乘妙法蓮華
B19n0103_p0525a10║經一句。古東福寺十佛名。岐陽和尚。勢至下。加聖
B19n0103_p0525a11║一國師。
B19n0103_p0525a12║忠曰。十佛名。每日粥飯二時。唱之。道安云。令僧
B19n0103_p0525a13║食時念佛（止此）。已言食時。則粥時飯時。應皆念也。
B19n0103_p0525a14║
B19n0103_p0525a15║●五觀
B19n0103_p0525a16║日用軌範。展鉢法云。作五觀想念云。一計功多少
B19n0103_p0525a17║量彼來處。二忖己德行全缺應供。三防心離過貪
B19n0103_p0525b01║等為宗。四正事良藥為療形枯。五為成道業故應
B19n0103_p0525b02║受此食。
B19n0103_p0525b03║忠曰。此全依釋氏要覽所載。而要覽不言出處。
B19n0103_p0525b04║行事鈔對施興治篇云。約食時立觀。以開心道。
B19n0103_p0525b05║略作五門。明了論如此分之。
B19n0103_p0525b06║行事鈔隨戒釋相篇云。食須觀門五別。一計功多
B19n0103_p0525b07║少量彼來處。二自忖己德行全缺多減三防心顯
B19n0103_p0525b08║過不過三毒。四正事良藥取濟形苦。五為成道業
B19n0103_p0525b09║世報非意。　又對施興治篇云。初計功多少量他
B19n0103_p0525b10║來處。智論云。思惟此食。墾植耘除。收穫蹂治。舂磨
B19n0103_p0525b11║洮沙。炊煑乃成。用功甚多。計一鉢之食。作夫流汗。
B19n0103_p0525b12║集合量之。食少　多。須臾變惡。我若貪心。當墮地
B19n0103_p0525b13║獄。噉燒鐵丸。從地獄出。作諸畜生。償其宿債。或作
B19n0103_p0525b14║猪狗。常噉糞除。故於食中。應生猒想。僧祇云。告諸
B19n0103_p0525b15║比丘。計此一粒米。用百功乃成。奪其妻子之分。求
B19n0103_p0525b16║福。故施。云何棄之。二自忖己身德行。毗尼母云。若
B19n0103_p0525b17║不坐禪誦經。不營佛法僧事。受人信施。為施所墮。
B19n0103_p0526a01║若無三業。知故而施。俱為施墮。比丘強飽食施主
B19n0103_p0526a02║食。憍慢意。或自食己食。強飽過分。為施所墮。以其
B19n0103_p0526a03║食。亦從施主得故何以故。佛長夜中。常嘆最後限
B19n0103_p0526a04║食（謂末後减口食）。施持戒者。能受能消。施持戒。果報大。破
B19n0103_p0526a05║戒果報少（如是呵責如上律文）。足食已。更強食者。不加色力。
B19n0103_p0526a06║但增其患故。不應無度食。三防心離過。明了論疏
B19n0103_p0526a07║云。律中說。出家人受食。先須觀食。後方得噉。凡食
B19n0103_p0526a08║有三種。上食起貪。應離四事。一喜樂過。貪著香味。
B19n0103_p0526a09║身心安樂。縱情取適故。二離食醉過。食竟身心力
B19n0103_p0526a10║強。不計於他故。三離求好顏色過。食畢樂於光悅
B19n0103_p0526a11║勝常。不須此心。四離求莊嚴身過。食者。樂得充滿
B19n0103_p0526a12║肥圓故。二者下食。便生嫌瞋。多墮餓鬼。永不見食。
B19n0103_p0526a13║三者中膳。不分心眼。多起癡捨。死墮畜生中。作諸
B19n0103_p0526a14║噉糞樂糞等蟲。初貪重故。並入地獄。且略如此。反
B19n0103_p0526a15║此三毒。成三善根。生三善道。謂無貪故生諸天。中
B19n0103_p0526a16║下二可知。四正事良藥。觀分二。為除故病。饑渴不
B19n0103_p0526a17║治。交廢道業。不生新病。食飲減約。宿食消滅。又以
B19n0103_p0526b01║二事為譬。初如油膏車。但得轉載。焉問油之美惡。
B19n0103_p0526b02║二欲度險道。有子既死。饑竆餓急。便食子肉。必無
B19n0103_p0526b03║貪味五為成道業觀。三種。一為令身久住故。欲界
B19n0103_p0526b04║之身。必假摶食。若無。不得久住。道緣無託故。二為
B19n0103_p0526b05║相續壽命。假此報身假命。成法身慧命故。三為修
B19n0103_p0526b06║戒定慧。伏滅煩惱故。持世云。若不除我倒。此是外
B19n0103_p0526b07║道。不聽受人一杯之水。佛藏亦爾。必厭我倒。於納
B19n0103_p0526b08║衣麤食。不應生著。
B19n0103_p0526b09║佛藏經云。舍利弗。乞食比丘。乞食得已。心無染污。
B19n0103_p0526b10║持所得食。從聚落出。在淨水邊。可修道處。置食一
B19n0103_p0526b11║面。洗脚而坐。以食著前。應生猒離想。不淨想。屎尿
B19n0103_p0526b12║想。臭爛想。變吐想。塗瘡想。猒惡想。子肉想。臭果想。
B19n0103_p0526b13║沈重想。又於身中。應生死想。青想。脹想。爛壞想。舍
B19n0103_p0526b14║利弗。比丘應生如是想。以無貪著心然後乃食。但
B19n0103_p0526b15║以支身除飢渴病。令得修道。應作是念。我食此食
B19n0103_p0526b16║破先苦惱。不生後苦。心得快樂。調適無患。身體輕
B19n0103_p0526b17║便。行步安穩。又念。食此食已。我應當得須陀洹果。
B19n0103_p0527a01║斯陀含果。阿那含果。阿羅漢果。無生法忍。舍利弗
B19n0103_p0527a02║比丘。如是食者。我聽乞食。舍利弗。若乞食比丘。於
B19n0103_p0527a03║所得食生貪味心。以為甘美。而作是念。我食此食。
B19n0103_p0527a04║當得好色氣力充盛。不作是念。我食此食勤行聖
B19n0103_p0527a05║道。如是比丘。我乃不聽受一飲水。何况飲食。舍利
B19n0103_p0527a06║弗。若於食中。不見過惡。不見出道。而便食者。寧自
B19n0103_p0527a07║以手割股肉噉。何以故。我聽行者得者。受他供養。
B19n0103_p0527a08║不聽餘人（經廣說行者得者相大意謂行道者得道者）。
B19n0103_p0527a09║忠曰。此經文中。有五觀中。後四觀意。第一觀。依
B19n0103_p0527a10║智度論意。又第二觀。所謂德行。乃佛藏得者行
B19n0103_p0527a11║者也。德者得也。
B19n0103_p0527a12║瑜伽師地論云。若飲食時。常當安住為療病想。
B19n0103_p0527a13║
B19n0103_p0527a14║●咒願
B19n0103_p0527a15║舊說曰。齋粥咒願。前堂首座唱之。粥時咒願云。粥
B19n0103_p0527a16║有十利。饒益行人。果報無邊。究竟常樂。齋時咒願
B19n0103_p0527a17║云。三德六味。施佛及僧。法界有情。普同供養。
B19n0103_p0527b01║南本涅槃經云。其食甘美有六種味。一苦。二醋。
B19n0103_p0527b02║三甘。四辛。五鹹。六淡。復有三德。一者輕輭。二者
B19n0103_p0527b03║淨潔。三者如法。（粥十利見飲啖門）
B19n0103_p0527b04║增壹阿含經云。世尊。告諸比丘。咒願有六德。施
B19n0103_p0527b05║主檀越。成就三法。信根成就。戒德成就。聞成就。
B19n0103_p0527b06║施物復成三法。物色成就。味成就。香成就。
B19n0103_p0527b07║忠曰。物色。味。香。是咒願六德中三法。亦可稱
B19n0103_p0527b08║三德。
B19n0103_p0527b09║禪苑清規赴粥飯云。十聲佛罷。良久打槌一下。首
B19n0103_p0527b10║座施食。粥云。粥有十利。饒益行人。果報生天。究竟
B19n0103_p0527b11║常樂。又云。粥是大良藥。能除饑渴消（一本作除消饑渴）。施
B19n0103_p0527b12║受獲清凉。共成無上道。齋云。三德六味。施佛及僧。
B19n0103_p0527b13║法界人天。普同供養。饡飯云。施者受者。俱獲五常。
B19n0103_p0527b14║色力命安。得無礙辯。已上。竝引聲高喝（一本作唱）也。
B19n0103_p0527b15║南禪規式云。僧堂粥齋咒願。第一座唱之。若闕則
B19n0103_p0527b16║書記。或藏主。代之。後堂首座。必不得代之。在後堂
B19n0103_p0527b17║故。
B19n0103_p0528a01║釋氏要覽云。十誦律云。佛言。應為施主種種讚歎
B19n0103_p0528a02║咒願。若上座不能。即次座能者作。
B19n0103_p0528a03║舊說曰。凡喫食。每三口咒願。此名三口咒願。蓋
B19n0103_p0528a04║為防雜念。然機劣不堪。故但於初三口而已。
B19n0103_p0528a05║釋氏要覽云。摩德伽論云。若得食時。口口作念。
B19n0103_p0528a06║凡食限三匙為一口。第一匙。默云。願斷一切惡。
B19n0103_p0528a07║第二匙云。願修一切善。第三匙云。所修善根。廻
B19n0103_p0528a08║向眾生。普共成佛（準論須口口作念若省繁但初口三匙總念亦得）。
B19n0103_p0528a09║僧史畧云。西域上座。凡赴請咒願曰。二足常安。
B19n0103_p0528a10║四足亦安。一切時中。皆吉祥等。以悅可檀越之
B19n0103_p0528a11║心也。
B19n0103_p0528a12║忠曰。一切事緣。皆可咒願。如華嚴淨行品。又法
B19n0103_p0528a13║苑珠林受請篇。行事鈔訃請設則篇。廣明咒願。
B19n0103_p0528a14║無住和尚雜談集。亦詳說。
B19n0103_p0528a15║
B19n0103_p0528a16║●唱食
B19n0103_p0528a17║食時咒願。曰唱食。謂唱食之咒願也。或作喝食非
B19n0103_p0528b01║也（喝食見叢軌門）。
B19n0103_p0528b02║敕修清規維那云。俟首座唱食。至第三句。將畢。轉
B19n0103_p0528b03║身退。至立僧板頭立。
B19n0103_p0528b04║備用清規維那云。首座唱食。至有無字。朝龕轉身。
B19n0103_p0528b05║退立板頭。
B19n0103_p0528b06║敕修清規後堂首座云。如缺前堂。住持別日上堂。
B19n0103_p0528b07║白眾。請轉前板。插單唱食。　又法器章椎云。齋粥
B19n0103_p0528b08║二時。僧堂內。開鉢念佛。唱食遍食。施財白眾。皆鳴
B19n0103_p0528b09║之。
B19n0103_p0528b10║
B19n0103_p0528b11║●施食
B19n0103_p0528b12║唱食。又名施食。與施餓鬼食。不同（施餓鬼食。見喪薦門）。
B19n0103_p0528b13║禪苑清規云。首座施食。粥云。粥有十利（云云）。齋云。三
B19n0103_p0528b14║德六味（云云）。施食訖。行者喝食入。（詳咒願處）
B19n0103_p0528b15║傳燈錄睦州刺史陳操章云。一日齋僧。自行食次。
B19n0103_p0528b16║曰上座施食。上座曰。三德六味。陳曰錯。上座無對。
B19n0103_p0528b17║
B19n0103_p0529a01║
B19n0103_p0529a02║●施財
B19n0103_p0529a03║禪苑清規赴粥飯云。維那打槌一下。首座施財。喝
B19n0103_p0529a04║云。財法二施。等無差別。檀波羅蜜。具足圓滿。庫頭
B19n0103_p0529a05║或維那。次第行嚫。輕手放僧前單上意在恭敬。眾
B19n0103_p0529a06║僧合掌受嚫。不得眼覰。及不得將嚫錢。擲被位。作
B19n0103_p0529a07║聲。齋畢收之。
B19n0103_p0529a08║敕修清規維那云。若施主齋僧行䞋。徧食椎後。從
B19n0103_p0529a09║聖僧後。轉左邊。朝首座問訊。復鳴椎一下而出。為
B19n0103_p0529a10║請施財也。
B19n0103_p0529a11║資持記云。達嚫。梵言。此翻財施。世謂以財襯食
B19n0103_p0529a12║故名嚫者。不識華梵。又召說法。為施財者並非
B19n0103_p0529a13║（詳錢財門達䞋處）。
B19n0103_p0529a14║聯燈會要甘贄行者章云。甘到南泉。設粥。時黃
B19n0103_p0529a15║蘗為第一座。甘云。請施財。蘗云。財法二施。等無
B19n0103_p0529a16║差別。甘舁錢出去。須臾復云。請施財。蘗復云。財
B19n0103_p0529a17║法二施。等無差別。甘便行錢。
B19n0103_p0529b01║
B19n0103_p0529b02║●懺法
B19n0103_p0529b03║釋氏資鑑云。梁武帝妃。郗氏。有三女。帝為雍州刺
B19n0103_p0529b04║史。而妃薨。其性酷妬。至是化為巨虵。入于後宮。通
B19n0103_p0529b05║夢于帝求功德拯㧞離苦。帝閱大藏。製慈悲懺法。
B19n0103_p0529b06║請僧禮佛懺罪。尋化為天人。於空中謝帝。功德已
B19n0103_p0529b07║得生天。帝畢世。不復議立后。
B19n0103_p0529b08║南史云武德郗皇后。諱徽。齊建元末。嬪于武帝。
B19n0103_p0529b09║及武帝為雍州刺史。殂于襄陽官舍。年三十二。
B19n0103_p0529b10║及武帝踐祚。追崇為皇后。諡曰德。后酷妬忌。及
B19n0103_p0529b11║終。化為龍。入于後宮。通夢於帝。或見形。光彩照
B19n0103_p0529b12║灼。帝體將不安。龍輒激水騰涌。於露井上。為殿。
B19n0103_p0529b13║衣服委積。常置銀鹿盧。金瓶。灌百味。以祀之。故
B19n0103_p0529b14║帝卒不置后。
B19n0103_p0529b15║歷代三寶紀。大隋錄云。文帝開皇元年。七月制曰。
B19n0103_p0529b16║伏惟太祖武元皇帝。間關二代。造我帝基。追仰神
B19n0103_p0529b17║猷。事冥真寂。思欲崇樹寶剎。經始伽藍。增長福因。
B19n0103_p0530a01║微副幽旨。其襄陽隋郡江陵晉陽。並宜立寺一所。
B19n0103_p0530a02║建碑頌德。庶使莊嚴寶坊。比虗空而不壞。導揚茂
B19n0103_p0530a03║實。同天地以久長。所以每年。至國忌日。廢務設齋。
B19n0103_p0530a04║造像行道。八關懺悔。奉資神靈。
B19n0103_p0530a05║忠曰。懺悔法。追薦先亡。梁隋時已見焉。
B19n0103_p0530a06║神僧傳云。悟達國師知玄。與一僧。邂逅京師。時僧
B19n0103_p0530a07║患迦摩羅疾。人莫知其異也。皆厭惡之。知玄視候。
B19n0103_p0530a08║無倦色。後別。僧謂知玄曰。子後有難。可往西蜀彭
B19n0103_p0530a09║州荼隴山相尋。有二松為誌。後知玄居安國寺。懿
B19n0103_p0530a10║宗親臨法席。賜沈香為座。恩渥甚厚。忽膝生人面
B19n0103_p0530a11║瘡。眉目口齒俱備。每以飲食餧之。則開口吞啖。與
B19n0103_p0530a12║人無異。求醫莫效。因憶舊言。乃入山相尋。見二松
B19n0103_p0530a13║於煙雲間。信所約不誣。即趨其處。佛寺煥儼。僧立
B19n0103_p0530a14║于山陰。顧接甚歡。天晚止宿。知玄以所苦。告之。曰
B19n0103_p0530a15║無傷也。山有泉。且濯之。即愈。黎明童子。引至泉所。
B19n0103_p0530a16║方掬水間。瘡忽人語曰。未可洗。公曾讀西漢書不。
B19n0103_p0530a17║曰曾讀。既曾讀之。寧不知袁盎殺晁錯乎。公即袁
B19n0103_p0530b01║盎。吾晁錯也。錯腰斬東市。其冤何如哉。累世求報
B19n0103_p0530b02║於公。而公十世為僧。戒律精嚴。報不得其便。今汝
B19n0103_p0530b03║受賜過奢。名利心起。故能害之。蒙迦諾迦尊者。洗
B19n0103_p0530b04║我。以三昧法水。自此不復為冤矣。時知玄魂不住
B19n0103_p0530b05║體。急掬水洗之。其痛徹髓。絕而復蘇。其瘡亦旋愈。
B19n0103_p0530b06║回顧寺宇。莽不復見。因卓菴其處。遂成大寺。知玄
B19n0103_p0530b07║感其異。思積世之冤冤。非遇聖賢。何由得釋。因述
B19n0103_p0530b08║懺法三卷。葢取三昧水。洗冤業之義。名曰水懺。
B19n0103_p0530b09║釋氏稽古畧云。匡宗大德。諱知玄姓陳氏。咸通
B19n0103_p0530b10║四年。制署號悟達國師。總教門事。十二年五月。
B19n0103_p0530b11║帝幸安國寺。賜師沈香裝飾寶座。高二丈餘。珍
B19n0103_p0530b12║麗絕甚。僖宗中和二年。駕幸蜀。避黃巢至成都。
B19n0103_p0530b13║遣御史郭遵。賚璽書。召師赴行在。次年師自成
B19n0103_p0530b14║都行宮辭。還九隴山。一珠隆起于左股。楚甚。是
B19n0103_p0530b15║曰人面瘡。遇異僧。引水洗瘡。知為晁錯袁盎冤
B19n0103_p0530b16║對也。今之水懺三卷者。緣起於師也。師亦自知
B19n0103_p0530b17║時謝。右脇安然而逝。師三學洞貫。名葢一時。世
B19n0103_p0531a01║稱陳菩薩。
B19n0103_p0531a02║
B19n0103_p0531a03║●圓通懺法
B19n0103_p0531a04║六學僧傳隋智顗傳云。永陽王伯智。出撫吳興。就
B19n0103_p0531a05║山受戒。且建方等懺法。七日夜。在郡晝治事。夜習
B19n0103_p0531a06║觀。顗一日。謂門人智越曰。吾欲勸王修福禳灾。越
B19n0103_p0531a07║以為。王已勤於進道。若更有所言。不知者。以為佞
B19n0103_p0531a08║也。乃止。俄王出獵。墮馬幾絕。顗為率眾作觀音懺
B19n0103_p0531a09║法。因而起。凭几坐。見僧擎罏進慰問王。時王流汗。
B19n0103_p0531a10║未知所答。僧乃繞王一帀。痛遂止。（續高僧傳載今愛文簡明
B19n0103_p0531a11║故引六學）
B19n0103_p0531a12║清拙澄禪師圓覺錄上堂云。元正五日。或演唐音。
B19n0103_p0531a13║修禮圓通懺法。而作佛事。或出日本音。唱念法華
B19n0103_p0531a14║懺法。而作佛事。　又日本錄鐵菴和尚七周忌陞
B19n0103_p0531a15║座云。賢弟子。出家在家。同心竭力。修建報恩佛事。
B19n0103_p0531a16║看讀五部大乘尊經。修禮圓通懺法。
B19n0103_p0531a17║愚中及禪師年譜云。曆應四年秋。發博多。冬到明
B19n0103_p0531b01║州。船中水盡數日。師與同志。修圓通懺摩法。以祈
B19n0103_p0531b02║雨水。密雲忽布。大雨滂注。船中數百人。飲之得活。
B19n0103_p0531b03║臥雲日件錄云。誠中住相國時。林光院某為衣
B19n0103_p0531b04║鉢侍者。一日勝定相公。來聽懺法於方丈。及懺
B19n0103_p0531b05║悔文畢。俄起到茶堂召林光某曰。長老不唱懺
B19n0103_p0531b06║雪罪愆增延福壽之語耶。明日懺法。宜唱之。蓋
B19n0103_p0531b07║等為法界之等字下。有此八字。或唱或否。相公
B19n0103_p0531b08║試來聽。果不唱。故告之而已。相公以叢林為念。
B19n0103_p0531b09║至細鎻如此。
B19n0103_p0531b10║
B19n0103_p0531b11║●轉經會
B19n0103_p0531b12║臥雲日件錄云。寶德二年庚午。九月。天龍寺夢窓
B19n0103_p0531b13║國師一百年忌。修轉經會。曰廿九日早晨。聞轉經
B19n0103_p0531b14║鐘。眾集雲居。伶人作舞。六長老鳴鐃。一長老唱摩
B19n0103_p0531b15║訶般若波羅蜜多。景南引眾行道。眾各手把一卷
B19n0103_p0531b16║經。自雲居。出天龍總門。到三會院。院內及臨川諸
B19n0103_p0531b17║堂。諸廊行道旋繞。無不到處。却出經舊路。復到雲
B19n0103_p0532a01║居門外。導師未及一帀。而行道纔畢。
B19n0103_p0532a02║傳燈錄薦福弘辯禪師章云。唐宣宗問曰。禪師
B19n0103_p0532a03║既會祖意還禮佛轉經否。對曰。沙門釋子。禮佛
B19n0103_p0532a04║轉經。蓋是住持常法。有四報焉。然依佛戒修身。
B19n0103_p0532a05║參尋知識。漸修梵行。履踐如來所行之迹。
B19n0103_p0532a06║碧巖錄云。古人道。手不執經卷。常轉如是經。
B19n0103_p0532a07║（法華經玄義云。如此解字。手不執卷。常是讀經。口無言聲遍誦眾典。）
B19n0103_p0532a08║
B19n0103_p0532a09║●轉藏
B19n0103_p0532a10║忠曰。轉讀大藏經也。蓋轉藏。與看藏不同。看者每
B19n0103_p0532a11║行閱過。自首徹尾。轉者唯讀每卷初中後數行而
B19n0103_p0532a12║已。（初七行。中五行。後三行。）
B19n0103_p0532a13║敕修清規。旦望藏殿祝讚云。旦望。古來轉藏祝壽。
B19n0103_p0532a14║今則必先侵晨登殿。御座前祝讚於禮為恭。
B19n0103_p0532a15║
B19n0103_p0532a16║●圓覺會
B19n0103_p0532a17║北磵續集云。圓覺會首求頌。頌曰。大圓覺海勝伽
B19n0103_p0532b01║藍。七佛之師首發譚。引得上乘菩薩子。大光明藏
B19n0103_p0532b02║作同參。
B19n0103_p0532b03║無門開禪師錄圓覺會頌云。十二獃郎欲決疑。瞿
B19n0103_p0532b04║曇嚼飯餧嬰兒。若教知有衲僧事。終不人前鼓口
B19n0103_p0532b05║皮。
B19n0103_p0532b06║
B19n0103_p0532b07║●華嚴會
B19n0103_p0532b08║曹源生禪師錄散華嚴會上堂云。一多相入。理事
B19n0103_p0532b09║圓融。一門通貫一切門。一法徧含一切法（云云）。
B19n0103_p0532b10║大慧杲和尚年譜云。孝宗隆興元年。師七十五歲
B19n0103_p0532b11║（時住徑山）。出衣盂。命闔山清眾。閱華嚴經七百餘部。用
B19n0103_p0532b12║祝兩宮聖壽。保國康民。
B19n0103_p0532b13║
B19n0103_p0532b14║●讀法華千部
B19n0103_p0532b15║竺仙仙禪師南禪錄左武衛將軍源公。為乃母二
B19n0103_p0532b16║品太夫人請。普說云。左武衛將軍。為二品太夫人。
B19n0103_p0532b17║真歸以來。不知已作多少功德了也。今當五七之
B19n0103_p0533a01║辰。只於昨日一日之間。命諸山僧眾。同時看誦妙
B19n0103_p0533a02║法蓮華經一千部。
B19n0103_p0533a03║
B19n0103_p0533a04║●讀大般若經
B19n0103_p0533a05║義堂日工集云。康曆三年。二月四日。率眾。就于上
B19n0103_p0533a06║府。真讀大般若。祈禱府君疱瘡平安。
B19n0103_p0533a07║
B19n0103_p0533a08║●轉大般若經
B19n0103_p0533a09║忠曰。轉讀法。見轉藏處。轉讀般若。見蘇悉地經。
B19n0103_p0533a10║蘇悉地羯羅經。成就具支法品云。猶不成者。當作
B19n0103_p0533a11║此法。决定成就。所謂乞食精勤念誦。發大恭敬。巡
B19n0103_p0533a12║八聖跡。禮拜行道。或復轉讀大般若經七遍。或一
B19n0103_p0533a13║百遍。
B19n0103_p0533a14║梁高僧傳慧皎論云。天竺方俗。凡是歌詠法言。
B19n0103_p0533a15║皆稱為唄。至於此土。詠經則稱為轉讀。歌讚則
B19n0103_p0533a16║號為梵音。
B19n0103_p0533a17║●藥師號
B19n0103_p0533b01║敕修清規聖節云。如官員入山拈香。鳴鐘集眾。諷
B19n0103_p0533b02║無量壽咒。舉藥師號。
B19n0103_p0533b03║義堂日工集云。康曆二年（時住建仁）五月十三日。府君
B19n0103_p0533b04║入山。入佛殿。炷香三拜。余送歸特榻。乃燒香。歸知
B19n0103_p0533b05║事班首。與官榻對立。行者鳴磬。真珠西堂。舉唱藥
B19n0103_p0533b06║師如來。侑藝正仁二僧和之。維那舉大悲咒。余炷
B19n0103_p0533b07║香三拜。回向畢。余引君。入方丈而點心（詳圖牌門接官牌）。
B19n0103_p0533b08║臥雲日件錄云。普明國師。住南禪日。以藥師如來
B19n0103_p0533b09║聲明廢絕。及五十年。欲復興立擇山中能音者。五
B19n0103_p0533b10║十人。習之。皆不稱國師意。時誠中為書狀勤舊。在
B19n0103_p0533b11║方丈。國師命之。一唱得其妙。遂與梅靖梅隱同唱
B19n0103_p0533b12║之。
B19n0103_p0533b13║
B19n0103_p0533b14║●四聖號
B19n0103_p0533b15║如如居士錄。藏眼語云。清辰請念四佛聖號。註
B19n0103_p0533b16║南無阿彌陀佛。南無觀世音菩薩。南無大勢至菩
B19n0103_p0533b17║薩。南無大海眾菩薩。
B19n0103_p0534a01║敕修清規。尊宿遷化起龕云。山門維那。向內合掌。
B19n0103_p0534a02║中立舉往生咒。或四聖號。大眾齊念。　又病僧念
B19n0103_p0534a03║誦。白賛云。仰憑尊眾念。南無阿彌陀佛。一百聲。觀
B19n0103_p0534a04║世音菩薩。大勢至菩薩。清淨大海眾菩薩。各十聲。
B19n0103_p0534a05║解者曰。清淨大海眾者。總舉西方淨土。諸菩薩
B19n0103_p0534a06║也。
B19n0103_p0534a07║
B19n0103_p0534a08║●金剛無量壽佛
B19n0103_p0534a09║忠曰。祝聖回向。畧三寶。有金剛無量壽佛。無量壽
B19n0103_p0534a10║者阿彌陀飜名。葢今祝天子壽考。故特舉此佛名。
B19n0103_p0534a11║以充佛寶焉。金剛者。堅固義。所以禱皇基鞏固也。
B19n0103_p0534a12║又有佛說一切如來金剛壽命陀羅尼經。不空譯。
B19n0103_p0534a13║今祝聖回向。無量壽上。蒙金剛二字。或取此等文
B19n0103_p0534a14║乎。
B19n0103_p0534a15║
B19n0103_p0534a16║●仁王菩薩
B19n0103_p0534a17║忠曰。祝聖回向。有仁王菩薩摩訶薩。葢非定有一
B19n0103_p0534b01║人所名。經有仁王護國般若。今畧三寶。取之。充僧
B19n0103_p0534b02║寶矣。又祝聖。所以竊對配今上也。
B19n0103_p0534b03║仁王護國般若經吉藏疏云。施恩布德。故名為仁。
B19n0103_p0534b04║統化自在。故名為王。護國者。仁王是能護。國土是
B19n0103_p0534b05║所護。由仁王如法治道。萬民適樂。國土安穩。若仁
B19n0103_p0534b06║王望般若。般若是能護。由持般若故。仁王安穩。由
B19n0103_p0534b07║人柄法。仁王是能護。般若是所護。今仁王般若。皆
B19n0103_p0534b08║是能護。國土是所護。　又云。略簡仁王波若位地。
B19n0103_p0534b09║名字不同。仁王者。依瓔珞經云。有十四王。一粟散
B19n0103_p0534b10║王。十善下品。二習種菩薩。銅輪王。王性種菩薩。銀
B19n0103_p0534b11║輪王。四道種菩薩。金輪王。亦名轉輪王。五初地菩
B19n0103_p0534b12║薩。四天王。六二地菩薩。忉利天王。七三地菩薩琰
B19n0103_p0534b13║魔天王。八四地菩薩兜率天王。九五地菩薩化樂
B19n0103_p0534b14║天王。十六地菩薩他化自在天王。十一七地菩薩
B19n0103_p0534b15║初禪王。十二八地菩薩二禪王。十三九地菩薩三
B19n0103_p0534b16║禪王。十四十地菩薩四禪王。今言仁王者。即是十
B19n0103_p0534b17║善下品。粟散王。十四王內。最下品也。
B19n0103_p0535a01║
B19n0103_p0535a02║●浴佛偈
B19n0103_p0535a03║敕修清規佛降誕云。維那宣疏畢。舉唱浴佛偈云。
B19n0103_p0535a04║我今灌沐諸如來。淨智莊嚴功德聚。五濁眾生令
B19n0103_p0535a05║離垢。同證如來淨法身。行道浴佛。
B19n0103_p0535a06║忠曰。偈出浴像功德經。唐寶思惟譯。有一卷。
B19n0103_p0535a07║瑩山清規浴佛偈云。稽首大聖薄伽梵。天上天
B19n0103_p0535a08║下兩足尊。我等今以功德水。灌浴如來淨法身
B19n0103_p0535a09║（止此）。未攷出何典。洞家諸剎唱此偈。
B19n0103_p0535a10║佛說浴像功德經云。清淨慧菩薩白佛言。世尊。若
B19n0103_p0535a11║佛在世。及滅度後。未來世中。諸眾生等。云何浴像。
B19n0103_p0535a12║佛言。不作執空有想。於諸善品。心懷渴仰。不生疲
B19n0103_p0535a13║厭。何以故。為成就如來法報身故。我今為汝說浴
B19n0103_p0535a14║像法。諸供養中。最為殊勝。應以牛頭栴檀。紫檀。多
B19n0103_p0535a15║摩羅香。甘松。芎藭。白檀。鬱金。龍腦。沈香。麝香。丁香。
B19n0103_p0535a16║如是等妙香。隨所得者。以為湯水。置淨器中。先作
B19n0103_p0535a17║方壇。敷妙床座。於上置佛。以諸香水。次第浴之。用
B19n0103_p0535b01║諸香水訖。復以淨水淋洗。其浴像者。各取少許洗
B19n0103_p0535b02║像水。置自頭上初於像上。下水時。應誦以偈。　我
B19n0103_p0535b03║今灌沐諸如來。淨智功德莊嚴聚。五濁眾生令離
B19n0103_p0535b04║垢。願證如來淨法身。
B19n0103_p0535b05║
B19n0103_p0535b06║●啟請
B19n0103_p0535b07║忠曰。凡諷經前。奉請佛菩薩。此為啟請。
B19n0103_p0535b08║敕修清規楞嚴會云。白佛宣疏畢。楞嚴頭。喝楞嚴
B19n0103_p0535b09║眾和。
B19n0103_p0535b10║忠曰。喝楞嚴者。即啟請也。謂楞嚴會上諸菩薩
B19n0103_p0535b11║之梵音。是也。備用清規作佛菩薩。
B19n0103_p0535b12║備用清規楞嚴會云。楞嚴頭。喝楞嚴會上佛菩薩。
B19n0103_p0535b13║三聲。眾和。
B19n0103_p0535b14║東漸清規楞嚴會云。維那歸位。向佛宣疏畢。行者
B19n0103_p0535b15║鳴磬。楞嚴頭。舉啟請眾和。
B19n0103_p0535b16║忠曰。瑩山清規。作啟唱訛矣。
B19n0103_p0535b17║
B19n0103_p0536a01║
B19n0103_p0536a02║●序引
B19n0103_p0536a03║忠曰。楞嚴會啟請後。咒前。念楞嚴經文。
B19n0103_p0536a04║敕修清規。楞嚴會云。楞嚴頭。喝楞嚴。眾和畢。仍作
B19n0103_p0536a05║梵音。唱念經首序引畢。方舉咒。
B19n0103_p0536a06║備用清規楞嚴會云。楞嚴頭喝楞嚴會上佛菩薩。
B19n0103_p0536a07║三聲。眾和了。起爾時世尊云。舉咒諷畢。
B19n0103_p0536a08║忠曰。爾時世尊。即楞嚴經。咒前文。所謂經首序
B19n0103_p0536a09║引也。瑩山東漸。並名為佛母。無義。如下辨。
B19n0103_p0536a10║序引文云。爾時世尊。從肉髻中。涌百寶光。光中涌
B19n0103_p0536a11║出千葉寶蓮。有化如來。坐寶華中。頂放十道百寶
B19n0103_p0536a12║光明。一一光明。皆徧示現十恒河沙。金剛密迹。擎
B19n0103_p0536a13║山持杵。徧虗空界。大眾仰觀。畏愛兼抱。求佛哀祐。
B19n0103_p0536a14║一心聽佛無見頂相放光如來宣說神咒。
B19n0103_p0536a15║
B19n0103_p0536a16║●咒心
B19n0103_p0536a17║忠曰。七月十三日。楞嚴會滿散。誦楞嚴經咒後文。
B19n0103_p0536b01║此為結咒心。
B19n0103_p0536b02║敕修清規。楞嚴會云。至七月十三日。滿散禮同。但
B19n0103_p0536b03║楞嚴頭。唱念咒尾之末章。維那回向而散。
B19n0103_p0536b04║備用清規楞嚴會云。滿散。楞嚴頭。須結咒心。維那
B19n0103_p0536b05║宣疏。禮與啟建同。
B19n0103_p0536b06║忠曰。結咒心者。所謂咒尾末章也。瑩山東漸並
B19n0103_p0536b07║名為佛母。無義。如下辨。
B19n0103_p0536b08║咒心文云。阿難是佛頂光聚悉怛多。般怛羅。秘密
B19n0103_p0536b09║伽陀。微妙章句。出生十方一切諸佛。十方如來。因
B19n0103_p0536b10║此咒心。得成無上正徧知覺。十方如來。執此咒心。
B19n0103_p0536b11║降伏諸魔。制諸外道。十方如來。乘此咒心。坐寶蓮
B19n0103_p0536b12║華。應微塵國。乃至。十方如來。傳此咒心。於滅度後。
B19n0103_p0536b13║付佛法事。究竟住持。嚴淨戒律。悉得清淨。
B19n0103_p0536b14║忠曰。乃至字。越却經文貳伯字。瑩山清規所載
B19n0103_p0536b15║如此。
B19n0103_p0536b16║
B19n0103_p0536b17║●摩訶
B19n0103_p0537a01║忠曰。楞嚴咒尾。唱念摩訶般若波羅蜜。是也。
B19n0103_p0537a02║敕修清規楞嚴會云。咒畢。喝摩訶。眾和畢。維那回
B19n0103_p0537a03║向。
B19n0103_p0537a04║
B19n0103_p0537a05║●佛母
B19n0103_p0537a06║敕修清規。旦望藏殿祝讚云。鳴鐘集眾。往藏殿。維
B19n0103_p0537a07║那舉云。摩訶般若波羅蜜多。（乃至）回向云。繞旋行道。
B19n0103_p0537a08║稱念摩訶佛母聖號（云云）。
B19n0103_p0537a09║大品般若經云。佛告須菩提。般若波羅蜜。是諸
B19n0103_p0537a10║佛母。般若波羅蜜。能示世間相。（乃至）何以故。是般
B19n0103_p0537a11║若波羅蜜。出生諸佛。　又云。須菩提白佛言。云
B19n0103_p0537a12║何諸佛。從般若波羅蜜生。云何諸佛。說世間相。
B19n0103_p0537a13║佛告須菩提。是深般若波羅蜜中。生佛十力。乃
B19n0103_p0537a14║至十八不共法。一切種智。須菩提。得是諸法因
B19n0103_p0537a15║緣。故名為佛。
B19n0103_p0537a16║仁王般若經云。佛告大王。般若波羅蜜。應說應
B19n0103_p0537a17║受。是諸佛母。諸菩薩母。神通生處。
B19n0103_p0537b01║智度論云。般若波羅蜜。是諸佛母。父母之中。母
B19n0103_p0537b02║功最重。是故佛以般若為母。般舟三昧為父。
B19n0103_p0537b03║忠曰。敕修清規念摩訶般若畢。回向。言念摩
B19n0103_p0537b04║訶佛母。則佛母是稱般若波羅蜜。明白也。然
B19n0103_p0537b05║東漸清規瑩山清規等。指楞嚴咒前序引。咒
B19n0103_p0537b06║後咒心。皆名為佛母。且有何憑據備用但言。
B19n0103_p0537b07║起爾時世尊。又言結咒心為經有咒心語也。
B19n0103_p0537b08║敕修但言經首序引。咒尾末章。始無名佛母。
B19n0103_p0537b09║予謂楞嚴咒尾。唱咒心。次喝摩訶摩訶是佛
B19n0103_p0537b10║母。謬和咒心為佛母也。是猶可辨。至經序引
B19n0103_p0537b11║稱佛母。則都失義。葢咒尾楞嚴文謬稱佛母
B19n0103_p0537b12║以謂楞嚴文在前後者。皆是佛母也。其訿謬
B19n0103_p0537b13║有如此者。猶如楞嚴會上諸菩薩。是啟請語。
B19n0103_p0537b14║而咒後摩訶般若。亦稱後啟請也。試點撿。摩
B19n0103_p0537b15║訶般若。有何啟請義。又咒尾理可奉送。却復
B19n0103_p0537b16║啟請。有何事。豈非愚昧可笑者耶。
B19n0103_p0537b17║
B19n0103_p0538a01║
B19n0103_p0538a02║●開啟
B19n0103_p0538a03║初開法事之場也。
B19n0103_p0538a04║敕修清規聖節云。預於某月某日。啟建金剛無量
B19n0103_p0538a05║壽道場。一月日。逐日輪僧上殿。披閱金文。今辰開
B19n0103_p0538a06║啟。
B19n0103_p0538a07║
B19n0103_p0538a08║●滿散
B19n0103_p0538a09║忠曰。凡建會行法事畢。臨散場諷誦。曰滿散。見咒
B19n0103_p0538a10║心處。
B19n0103_p0538a11║
B19n0103_p0538a12║●散經
B19n0103_p0538a13║忠曰。轉大藏。或某經畢。修滿散佛事也。
B19n0103_p0538a14║真淨文禪師錄。檀越散藏經請上堂云。奉佛至孝
B19n0103_p0538a15║四郎。及孝眷等。為先考二郎。終七追薦。乃請真如
B19n0103_p0538a16║聖壽二禪眾。開轉大藏經。一遍。供僧一千員。斯晨
B19n0103_p0538a17║闔郭齋。以用表懺（云云）。
B19n0103_p0538b01║應菴華禪師錄。檀越散藏經請小參（云云）。
B19n0103_p0538b02║
B19n0103_p0538b03║●散忌
B19n0103_p0538b04║修忌法事。滿散也。
B19n0103_p0538b05║敕修清規達磨忌云。堂司行者。報眾。掛諷經牌。當
B19n0103_p0538b06║晚諷經并覆來日半齋。各具威儀。散忌諷經。
B19n0103_p0538b07║
B19n0103_p0538b08║●普回向
B19n0103_p0538b09║敕修清規楞嚴會云。每日粥罷。（乃至）集眾諷咒畢。楞
B19n0103_p0538b10║嚴頭舉普回向偈。大眾同聲念。
B19n0103_p0538b11║普回向偈。敕修清規載。備用云。普回向偈。真歇
B19n0103_p0538b12║和尚自製（止此）。見報禱門。楞嚴會處。
B19n0103_p0538b13║
B19n0103_p0538b14║●回向
B19n0103_p0538b15║忠曰。諷誦之後願文。以所修善業。回向所願事也。
B19n0103_p0538b16║敕修清規聖節云。維那舉楞嚴咒。回向。
B19n0103_p0538b17║摩訶止觀云。廻向者。廻眾善。向菩提。一切賢聖。
B19n0103_p0539a01║功德廣大。我今隨喜。福亦廣大。眾生無善。我以
B19n0103_p0539a02║善施。施眾生已。正廻向菩提。如廻聲入角。響聞
B19n0103_p0539a03║則遠。廻向為大利。
B19n0103_p0539a04║知禮修懺要旨云。修回向者。所謂回事向理。回
B19n0103_p0539a05║自向他。回因向果。初回事向理者。元由理具。方
B19n0103_p0539a06║有事用。一切修證。不出理性。眾生強執。計是有
B19n0103_p0539a07║為。今回此心。向於實際。回自向他者。昔迷理徧。
B19n0103_p0539a08║凡所修善。莊嚴自身。及己眷屬。今順本性。回向
B19n0103_p0539a09║眾生。回因向果者。一毫善種。三業熏修。不趣二
B19n0103_p0539a10║乘。寧滯三有。修既順性。則成緣了二因。因必顯
B19n0103_p0539a11║真。同歸究竟三德。是名回因向果。此三種回向。
B19n0103_p0539a12║一切菩薩共修。是故行人依此回向。
B19n0103_p0539a13║華嚴經十回向品疏云。廻者轉也。向者趣也。轉自
B19n0103_p0539a14║萬行。趣向三處。故名回向。三處。謂眾生。菩提。及以
B19n0103_p0539a15║實際。上二皆隨相。實際即離相。（疏更開三為十會十歸三今恐
B19n0103_p0539a16║繁不錄）。
B19n0103_p0539a17║忠曰。菩提與實際。見在回向文。其眾生者。所謂
B19n0103_p0539b01║四恩總報。三有徧資。法界有情。同圓種智。是也。
B19n0103_p0539b02║又華嚴出現品疏云。真如語其體。法界生法所
B19n0103_p0539b03║依。實際是竆事至實。
B19n0103_p0539b04║
B19n0103_p0539b05║●宣疏
B19n0103_p0539b06║敕修清規。聖節云。維那。白佛宣疏（詳報禱門跪爐處）
B19n0103_p0539b07║凡祈禱。三佛。二祖忌。皆有宣疏。
B19n0103_p0539b08║又見執務門。僉疏處。文疏門。道塲疏處。
B19n0103_p0539b09║
B19n0103_p0539b10║●白佛
B19n0103_p0539b11║忠曰。疏及回向首。嘆佛語。言白佛。白者表白義。
B19n0103_p0539b12║敕修清規聖節云。維那白佛宣疏。　又千秋節云。
B19n0103_p0539b13║維那舉楞嚴咒畢。白佛回向。　又佛降誕云。維那
B19n0103_p0539b14║白佛云。一月在天。影涵眾水。一佛出世。各坐一華。
B19n0103_p0539b15║白毫舒而三界明。甘露洒而四生潤。
B19n0103_p0539b16║
B19n0103_p0539b17║●嘆佛
B19n0103_p0540a01║忠曰。同白佛。或儷語一聯。或四句偈。嘆佛功德也。
B19n0103_p0540a02║祝聖回向首。巍巍金相。堂堂覺皇。是也。
B19n0103_p0540a03║敕修清規景命四齋日祝讚云。維那舉楞嚴咒唱
B19n0103_p0540a04║藥師號。嘆佛畢。回向。
B19n0103_p0540a05║續酉陽雜爼云。平康坊菩提寺。李右座（林甫）每至
B19n0103_p0540a06║生日。常轉請此寺僧。就宅設齋。有僧乙嘗嘆佛。
B19n0103_p0540a07║施鞍一具賣之。材直七萬。又僧廣有聲名。口經
B19n0103_p0540a08║數年。次當嘆佛。因極祝右座功德。冀獲厚䞋。齋
B19n0103_p0540a09║畢。簾下出綵篚。香羅怕籍一物。如朽釘。長數寸。
B19n0103_p0540a10║僧歸失望。遂攜至西市。示於商胡。驚曰。此寶骨
B19n0103_p0540a11║也。直一千萬。
B19n0103_p0540a12║忠曰。依此嘆佛之目。來尚矣。
B19n0103_p0540a13║
B19n0103_p0540a14║●贊佛
B19n0103_p0540a15║嘆佛又言賛佛。
B19n0103_p0540a16║敕修清規病僧念誦云。排列香燭佛像。念誦賛佛。
B19n0103_p0540a17║云。水澄秋月現。懇禱福田生。惟有佛菩提。是真歸
B19n0103_p0540b01║仗處。
B19n0103_p0540b02║
B19n0103_p0540b03║●白賛
B19n0103_p0540b04║歎佛。或名白賛。
B19n0103_p0540b05║敕修清規。病僧念誦云。如病重。為十念阿彌陀佛。
B19n0103_p0540b06║念時先白贊云。阿彌陀佛真金色。相好端嚴無等
B19n0103_p0540b07║倫。白毫宛轉五須彌。紺目澄清四大海。光中化佛
B19n0103_p0540b08║無數億。化菩薩眾亦無邊。四十八願度眾生。九品
B19n0103_p0540b09║咸令登彼岸。
B19n0103_p0540b10║
B19n0103_p0540b11║●白真
B19n0103_p0540b12║祖師忌回向文首。唱儷語或偈文。言白真。
B19n0103_p0540b13║備用清規達磨祖師忌云。維那白真宣疏。
B19n0103_p0540b14║
B19n0103_p0540b15║●嘆真
B19n0103_p0540b16║即白真也。
B19n0103_p0540b17║舊說曰。祖師回向首語。言嘆真。謂寶明空海。湛死
B19n0103_p0541a01║生漩澓之波。是也。
B19n0103_p0541a02║
B19n0103_p0541a03║●嘆靈
B19n0103_p0541a04║舊說曰。亡俗回向首語。言嘆靈。淨極光通達。寂照
B19n0103_p0541a05║含虗空。是也。
B19n0103_p0541a06║忠曰。嘆佛嘆真。其義自存矣。如亡俗。則不可例
B19n0103_p0541a07║佛祖。以嘆其德也。唯修善憑佛德。而拔濟其靈
B19n0103_p0541a08║耳。何用嘆靈德。故如施食法回向首語曰。佛身
B19n0103_p0541a09║充滿於法界。普現一切羣生前。豈是嘆亡靈德
B19n0103_p0541a10║者哉。故予謂。嘆靈之目。杜撰也。
B19n0103_p0541a11║
B19n0103_p0541a12║●嘆經
B19n0103_p0541a13║敕修清規。旦望。藏殿祝讚回向云。大圓照中。有華
B19n0103_p0541a14║藏海。功超造化。道絕名言。三光電卷。而實相涵。六
B19n0103_p0541a15║合雷奔。而湛然寂。
B19n0103_p0541a16║解者曰。此是嘆經也。
B19n0103_p0541a17║●畧三寶
B19n0103_p0541b01║舊說曰。凡回向之尾。必有十方三世等語此名略
B19n0103_p0541b02║三寶。謂十方三世一切諸佛。是佛寶。諸尊菩薩摩
B19n0103_p0541b03║訶薩。是僧寶。摩訶般若波羅蜜。是法寶也。其鳴磬
B19n0103_p0541b04║法。十方一下。諸尊一下。摩訶般若一下。分三寶也。
B19n0103_p0541b05║如祝聖回向。金剛無量壽佛。乃佛寶。仁王菩薩摩
B19n0103_p0541b06║訶薩。乃僧寶摩訶般若波羅蜜。乃法寶也。鳴磬法。
B19n0103_p0541b07║準前可知。
B19n0103_p0541b08║
B19n0103_p0541b09║●聲明（梵唄梵放）
B19n0103_p0541b10║忠曰。稱號諷演。流暢其聲。此曰聲明。瑜伽論說五
B19n0103_p0541b11║明曰。內明處。醫方明處。因明處。聲明處。工業明處
B19n0103_p0541b12║（止此）。佛家聲明。亦彼攝也。傳燈錄聲明三藏。善別音
B19n0103_p0541b13║聲（止此）。此辨五音。亦是五明學流類。
B19n0103_p0541b14║瑜伽師地論。說聲明中。分六相。第一法施設建立
B19n0103_p0541b15║曰。謂名身句身文身。及五德相應聲。一不鄙陋。二
B19n0103_p0541b16║輕易。三雄朗。四相應。五義善。
B19n0103_p0541b17║忠曰。所謂五德。亦可用梵音聲明。阿含五聲。稍
B19n0103_p0542a01║同此。
B19n0103_p0542a02║釋氏要覽云。梵音。梵云唄匿。華言止斷也。由是外
B19n0103_p0542a03║事已止已斷。爾時寂靜。任為法事。又云。諸天聞唄。
B19n0103_p0542a04║心則歡喜。故須作之。十誦云。比丘跋提。於唄聲中
B19n0103_p0542a05║第一。長阿含經云。其梵聲有五種。一其音正直。二
B19n0103_p0542a06║和雅。三清徹。四深滿。五周遍遠聞。法苑云。夫唄者。
B19n0103_p0542a07║讚詠之音也。當使清而不弱。雄而不猛。流而不越。
B19n0103_p0542a08║凝而不滯。遠聽則汪洋。以峻雅。近屬則從容。以和
B19n0103_p0542a09║肅此其大致也。昔魏陳思王曹子建。游魚山。忽聞
B19n0103_p0542a10║空中梵天之音。清響哀婉。其聲動心。獨聽良久。乃
B19n0103_p0542a11║摹其節。寫為梵唄。撰文製音。傳為後式。梵音茲為
B19n0103_p0542a12║始也。
B19n0103_p0542a13║宋劉敬叔異苑云。陳思王曹植。字子建。嘗登魚
B19n0103_p0542a14║山。臨東阿。忽聞。巖岫裏。有誦經聲。清通深亮。遠
B19n0103_p0542a15║谷流響。肅然有靈氣。不覺斂衿祇敬。便有終焉
B19n0103_p0542a16║之志。即效而則之。今之梵唱。皆植依擬所造。一
B19n0103_p0542a17║云。陳思王遊山。忽聞空裏誦經聲。清遠遒亮。解
B19n0103_p0542b01║音者。則而寫之。為神仙聲。道士效之。作步虗聲
B19n0103_p0542b02║也。（法華文句疏引梁宣驗記）
B19n0103_p0542b03║行事鈔說戒正儀篇云。彼說戒者。坐已。維那打靜。
B19n0103_p0542b04║小者供養。梵唄作之。若準律文。唄匿如法。出要律
B19n0103_p0542b05║儀云。如此鬱鞞國語。翻為止斷也。又云止息。由是
B19n0103_p0542b06║外緣已止已斷。爾時寂靜。任為法事也。
B19n0103_p0542b07║玄應經音義云。唄匿。蒲芥切。梵言婆師。此言讚
B19n0103_p0542b08║歎。言唄匿者。疑訛也。婆音蒲賀切。
B19n0103_p0542b09║又高僧傳。慧皎詳論天竺此土歇讚梵唄。
B19n0103_p0542b10║毘尼母論云。佛告諸比丘。聽汝等唄。唄者。言說之
B19n0103_p0542b11║辭。佛雖聽言說。未知說何等法。復諮問世尊。佛言
B19n0103_p0542b12║從修多羅。乃至。優波提舍。隨意所說。（乃至）佛聽諸比
B19n0103_p0542b13║丘。引經中要言妙辭。直顯其義。
B19n0103_p0542b14║梵唄亦稱梵放。
B19n0103_p0542b15║文字禪。雨後得無象新詩。次韻。落句云。入門庭院
B19n0103_p0542b16║度飛螢。梵放哀聲滿深殿。
B19n0103_p0542b17║又潭州開福轉輪藏靈驗記云。寶坊精舍。樓觀追
B19n0103_p0543a01║逐。煙雲蔽虧。梵放酬酢。如錢塘之西湖。伊洛之嵩
B19n0103_p0543a02║少。
B19n0103_p0543a03║無文印送西苑徑上人詩云。西苑寶峯麓。占地寬
B19n0103_p0543a04║一弓。梵放殷青冥。與峯相長雄（云云）。
B19n0103_p0543a05║杜工部詩集。大雲寺賛公房詩云。梵放時出寺。鐘
B19n0103_p0543a06║殘仍殷牀。　千家註洙曰。梵放。葢佛事至梵音。必
B19n0103_p0543a07║唱而誦之。
B19n0103_p0543a08║
B19n0103_p0543a09║●平舉
B19n0103_p0543a10║敕修清規。大夜念誦云。知客平舉楞嚴咒。
B19n0103_p0543a11║解者曰。送亡維那。不舉啟請。直舉南無薩怛多。
B19n0103_p0543a12║曰平舉。以不舉啟請。亦不舉摩訶梵。蓋恐妨諸
B19n0103_p0543a13║方人。結緣諷經也。
B19n0103_p0543a14║東漸清規送亡式云。維那平舉楞嚴咒。不啟請曰
B19n0103_p0543a15║平舉。
B19n0103_p0543a16║
B19n0103_p0543a17║●表白
B19n0103_p0543b01║忠曰。宣讀咒願。凡表顯事。以白告眾。此謂表白。
B19n0103_p0543b02║慈受深禪師慧林錄拈疏云。却請表白宣過。
B19n0103_p0543b03║僧史畧云。唱導者。始則西域上座凡赴請。咒願曰。
B19n0103_p0543b04║二足常安。四足亦安。一切時中皆吉祥等。以悅可
B19n0103_p0543b05║檀越之心也。舍利弗多辯才。曾作上座。讚導頗佳。
B19n0103_p0543b06║白衣大歡喜。此為表白之椎輪也。
B19n0103_p0543b07║
B19n0103_p0543b08║●白槌
B19n0103_p0543b09║碧巖錄云。世尊一日陞座。文殊白槌云。諦觀法王
B19n0103_p0543b10║法。法王法如是。世尊便下座。
B19n0103_p0543b11║廣燈錄。金沙禪師章曰。開堂。有僧問。昔日梵王親
B19n0103_p0543b12║請佛。迦葉白槌。事若何。師云。從古至今。進云。恁麼
B19n0103_p0543b13║即徧天徧地也。師云收。
B19n0103_p0543b14║舊說曰。凡鳴椎白事。皆是白椎耳。然禪林。獨於
B19n0103_p0543b15║開堂稱白椎。乃鳴椎一下。息靜羣喧。方白眾。發
B19n0103_p0543b16║法筵云云語也。或謂。為肅眾。聽長老說法也。
B19n0103_p0543b17║忠曰。後說非也。
B19n0103_p0544a01║敕修清規開堂祝壽云。預請諸山一人白椎。　又
B19n0103_p0544a02║云。諸山上首出白椎。鳴椎一下云法筵龍象眾。當
B19n0103_p0544a03║觀第一義。（乃至）結座。白椎人。復鳴椎一下。白云。諦觀
B19n0103_p0544a04║法王法。法王法如是。
B19n0103_p0544a05║楊岐會禪師海會錄開堂云。淨行大師白槌云。
B19n0103_p0544a06║法筵龍象眾。堂觀第一義。（無結座白槌）
B19n0103_p0544a07║五祖演禪師四面錄開堂云。龍門和尚白槌云。
B19n0103_p0544a08║法筵龍象眾（云云）。（無結座句槌）
B19n0103_p0544a09║大慧杲禪師育王錄云。於明州報恩光孝禪寺。
B19n0103_p0544a10║開堂。天童和尚白槌云。法筵龍象眾（云云）。拈提
B19n0103_p0544a11║畢。天童和尚。再白槌。云。諦觀法王法。法王法如
B19n0103_p0544a12║是。師召大眾云。記取天童和尚語。便下座。
B19n0103_p0544a13║祖庭事苑云。白椎。世尊律儀。欲辨佛事。必先秉白。
B19n0103_p0544a14║為穆眾之法也。今宗門白椎。必命知法尊宿。以當
B19n0103_p0544a15║其任。長老才據座已。而秉白云。法筵龍象眾。當觀
B19n0103_p0544a16║第一義。長老觀機。法會酬唱。既終。復秉白曰。諦觀
B19n0103_p0544a17║法王法。法王法如是。此蓋先德之真規。皆不失佛
B19n0103_p0544b01║意。且見叢林。多舉世尊升座。文殊白椎。或謂。徧閱
B19n0103_p0544b02║藏乘。不見其緣。然秉白儀範。既出聖製。復何區區。
B19n0103_p0544b03║求文殊之說。以恣無益之論耶。
B19n0103_p0544b04║忠曰。事苑以秉白為義。可知白者告事也。猶言
B19n0103_p0544b05║謹白大眾也。　舊說。白明白也。鳴椎令眾明白
B19n0103_p0544b06║知其事（止此）。此義。固不足取也。
B19n0103_p0544b07║品字箋云。今以下告上。曰稟白。同輩述事。陳義。
B19n0103_p0544b08║亦曰白。又梵言羯磨。此云作白。言受戒三番。每
B19n0103_p0544b09║月自白其所犯。作白者。令其白也。
B19n0103_p0544b10║翻譯名義集云。律云。若作羯磨。不如白法作白。
B19n0103_p0544b11║不如羯磨法。作羯磨。如是漸漸。令戒毀壞。以滅
B19n0103_p0544b12║正法。隨順文句。勿令增減。
B19n0103_p0544b13║已下。畧錄維那白槌于開堂說法者。蓋闕尊宿
B19n0103_p0544b14║當任人故。如是乎。
B19n0103_p0544b15║傳燈錄法燈泰欽禪師章云。師住金陵龍光院。上
B19n0103_p0544b16║堂陞座。維那白椎云。法筵龍象眾（云云）。　又慧濟
B19n0103_p0544b17║禪師法安章云。江南國主。請入居報恩。署號攝眾。
B19n0103_p0545a01║師上堂謂眾曰。此日奉命。令住持當院。為眾演法。
B19n0103_p0545a02║適來見維那白槌了。多少好令教。當觀第一義。且
B19n0103_p0545a03║作麼生是第一義。　又歸宗柔禪師章云。師初上
B19n0103_p0545a04║堂陞座。維那白槌曰。法筵龍象眾（云云）。
B19n0103_p0545a05║廣燈錄興教守芝禪師章云。師纔升座。僧正宣疏
B19n0103_p0545a06║畢維那白槌云。法筵龍象眾（云云）（又景清居素章靈臺令岑章）。
B19n0103_p0545a07║汾陽無德禪師錄云。師初開堂。讀疏罷。維那白槌
B19n0103_p0545a08║云。法筵龍象眾（云云）。
B19n0103_p0545a09║雪竇顯禪師開堂錄云。僧正宣疏了。維那白槌云。
B19n0103_p0545a10║法筵龍象眾（云云）。
B19n0103_p0545a11║雲峯悅禪師翠巖錄云。師在上藍開堂。跏趺而坐。
B19n0103_p0545a12║維那白槌云。法筵龍象眾（云云）。
B19n0103_p0545a13║已下。畧錄開堂外。維那白槌。
B19n0103_p0545a14║傳燈錄華嚴休靜禪師章云。師曾在樂普。作維那。
B19n0103_p0545a15║白槌普請曰。上間搬柴。下間鋤地。時第一座問。聖
B19n0103_p0545a16║僧作麼生。師曰。當堂不正坐。不赴兩頭機。
B19n0103_p0545a17║
B19n0103_p0545b01║
B19n0103_p0545b02║●禮話
B19n0103_p0545b03║禪苑清規掛搭云。參頭曲躳。近前云。久響和尚道
B19n0103_p0545b04║價。此日獲奉尊顏。下情不任喜躍之至。退身依位。
B19n0103_p0545b05║又一展云。某寒暄。伏惟和尚尊體。起居萬福。　註
B19n0103_p0545b06║正月孟春猶寒。二月仲春漸暄。三月季春極暄。四
B19n0103_p0545b07║月孟夏漸熱。五月仲夏毒熱。六月季夏極熱。七月
B19n0103_p0545b08║孟秋猶熱。八月仲秋漸凉。九月季秋霜冷。十月孟
B19n0103_p0545b09║冬漸寒。十一月仲冬嚴寒。十二月季冬極寒。
B19n0103_p0545b10║忠曰。某寒暄處。隨時以此語也。
B19n0103_p0545b11║敕修清規告香云。即日時令謹時。共惟堂頭和尚。
B19n0103_p0545b12║尊候起居萬福。
B19n0103_p0545b13║忠曰。謹時語通十二月。時令處可用孟春孟夏
B19n0103_p0545b14║等也。如結制禮儀中。云即日孟夏謹時。
B19n0103_p0545b15║翰黑大全通敘時令警語部正月單句類云。孟
B19n0103_p0545b16║春謹時　春謹孟月　孟春猶寒　孟春漸暄
B19n0103_p0545b17║等。
B19n0103_p0546a01║二月單句類云。仲春謹時　春謹仲月　仲春
B19n0103_p0546a02║猶寒　春半漸暄等。
B19n0103_p0546a03║三月單句類云。季春謹時　春謹季月　季春
B19n0103_p0546a04║極暖等。
B19n0103_p0546a05║四月云。孟夏謹時　孟夏謹月　孟夏漸熱
B19n0103_p0546a06║　首夏清和等。
B19n0103_p0546a07║五月云。仲夏謹時　仲夏謹月　炎景方中等。
B19n0103_p0546a08║六月云。季夏謹時　季夏謹月　季夏極熱
B19n0103_p0546a09║　朱夏告闌。
B19n0103_p0546a10║七月云。孟秋謹時　孟秋謹月　開秋兆凉等。
B19n0103_p0546a11║八月云。仲秋謹時　仲秋漸凉　素景適中等。
B19n0103_p0546a12║九月云。季秋謹時　季秋謹月　三秋向杪等。
B19n0103_p0546a13║十月云。孟冬謹時。　孟冬謹月　小春暄妍
B19n0103_p0546a14║　初冬薄寒等。
B19n0103_p0546a15║十一月云。仲冬謹時　冬謹仲月　冬半寒隆
B19n0103_p0546a16║仲冬嚴寒等。
B19n0103_p0546a17║十二月云。季冬謹時　季冬謹月　冬晚極寒
B19n0103_p0546b01║等。
B19n0103_p0546b02║