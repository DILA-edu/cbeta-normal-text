B19n0103_p0582b14║第二十類　言語門
B19n0103_p0582b15║
B19n0103_p0582b16║●尊候
B19n0103_p0582b17║敕修清規告香云。參頭云。即日時令謹時。共惟堂
B19n0103_p0583a01║頭和尚。尊候。起居萬福。　又謝掛搭云。參頭云。移
B19n0103_p0583a02║刻。恭惟堂頭和尚。尊候起居多福
B19n0103_p0583a03║舊說曰。候者脈之證候也。又曰。八刻為一辰。十
B19n0103_p0583a04║二辰。為一日夜。五日為一候。三候為一氣。六氣
B19n0103_p0583a05║為一時。四時為一歲。每候人脈變換。故問人起
B19n0103_p0583a06║居曰尊候如何。言無有病惱也否也。
B19n0103_p0583a07║馬祖一禪師錄云。馬祖示疾。院主問。和尚近日尊
B19n0103_p0583a08║候如何。師曰。日面佛月面佛。
B19n0103_p0583a09║
B19n0103_p0583a10║●不審
B19n0103_p0583a11║忠曰。不審。禮話也。其義見僧史畧。須與珍重交看。
B19n0103_p0583a12║困學紀聞云。不審。出韓詩外傳（止此）。此但原語本
B19n0103_p0583a13║據。不必拘禮話。
B19n0103_p0583a14║敕修清規訓童行云。參頭入方丈。請住持。出就坐。
B19n0103_p0583a15║參頭進前插香。退身歸位。緩聲喝云。參。眾低聲同
B19n0103_p0583a16║云不審。齊禮三拜。　又寮元云。每日粥罷。（乃至）茶頭
B19n0103_p0583a17║喝云。不審。大眾和南。
B19n0103_p0583b01║僧史畧云。如比丘相見。曲躳合掌。口曰不審者何。
B19n0103_p0583b02║此三業歸仰也（曲躳合掌身也。發言不審口也。心若不生崇重豈能動身口乎）。謂
B19n0103_p0583b03║之問訊。其或卑問尊。則不審。少病少惱。起居輕利
B19n0103_p0583b04║不。上慰下。則不審。無病惱。乞食易得。住處無惡伴。
B19n0103_p0583b05║水陸無細蟲不。後人省其辭。止曰不審也。大如歇
B19n0103_p0583b06║後語乎。
B19n0103_p0583b07║舊說曰。單言不審。猶是歇語。日本禪林。但合掌
B19n0103_p0583b08║低頭。而不審二字。亦不唱。母乃太簡乎。
B19n0103_p0583b09║已下。畧舉事證。
B19n0103_p0583b10║臨濟玄禪師錄云。麻谷拽師下座。麻谷却坐師近
B19n0103_p0583b11║前云。不審。
B19n0103_p0583b12║雲門偃禪師錄。室中語要云。舉夾山語云。百草頭
B19n0103_p0583b13║上。薦取老僧。師合掌云。不審不審。
B19n0103_p0583b14║
B19n0103_p0583b15║●珍重
B19n0103_p0583b16║敕修清規訓童行云。屏息拱聽規誨。畢。又三拜。參
B19n0103_p0583b17║頭喝云。珍重。眾齊低聲和。問訊而退。
B19n0103_p0584a01║僧史略云。臨去。辭曰珍重　何。此則相見既畢。情
B19n0103_p0584a02║意已通。嘱曰珍重。猶言善加保重。請加自愛。好將
B19n0103_p0584a03║息。宜保惜。同也。
B19n0103_p0584a04║釋氏要覽云。釋氏相見。將退。即口云珍重。如此方
B19n0103_p0584a05║俗云安置也。言珍重。即是嘱云善加保重也。若卑
B19n0103_p0584a06║至於尊所。尊長命坐。及受經。後去。即不云珍重。但
B19n0103_p0584a07║合掌俯首。示敬也。
B19n0103_p0584a08║已下。略舉事證。
B19n0103_p0584a09║傳燈錄瑞鹿先禪師章云。初夜唱禮了。僧堂前
B19n0103_p0584a10║喝珍重。僧堂前喝珍重了。和尚處問訊。　又國
B19n0103_p0584a11║清院奉禪師章云。如何是出家人。本分事。師曰
B19n0103_p0584a12║早起不審夜間珍重。
B19n0103_p0584a13║續燈錄香林遠禪師章云。問如何是平常心。師
B19n0103_p0584a14║云。早朝不審。晚後珍重。
B19n0103_p0584a15║傳燈錄無等禪師（嗣馬祖一）章云。師住武昌大寂寺。
B19n0103_p0584a16║一日大眾晚參。師見人人上來。師前道不審乃
B19n0103_p0584a17║謂眾曰。大眾適來聲。向什麼處去也。有一僧豎
B19n0103_p0584b01║起指頭。師云珍重。　又巖頭豁禪師章云。夾山
B19n0103_p0584b02║會下一僧。到石霜。入門便道不審。石霜曰不必
B19n0103_p0584b03║闍梨。僧曰恁麼即珍重。又到巖頭。如前道不審。
B19n0103_p0584b04║師曰噓。僧曰。恁麼即珍重。方廻步。師曰。雖是後
B19n0103_p0584b05║生。亦能管帶。
B19n0103_p0584b06║續燈錄天衣懷禪師章云。上堂。大眾集定。云上
B19n0103_p0584b07║來打箇不審。能消萬兩黃金。下去打箇珍重。亦
B19n0103_p0584b08║消得四天下供養。若作佛法話會。滴水難消。若
B19n0103_p0584b09║作無事商量。眼中著屑。且作麼生即是。良久云。
B19n0103_p0584b10║還會麼。珍重。
B19n0103_p0584b11║忠曰。或問。已言早起不審。却晚參道不審。何
B19n0103_p0584b12║也。答曰。凡上來。見師主。則不拘早晚。言不審。
B19n0103_p0584b13║下去則言珍重。若常隨者。早起見時。可言不
B19n0103_p0584b14║審。夜間退時。可言珍重而已。
B19n0103_p0584b15║
B19n0103_p0584b16║●降重
B19n0103_p0584b17║敕修清規迎待尊宿云。請客侍者。具狀詣客位。稟
B19n0103_p0585a01║云。方丈拜請和尚。今晚就寢堂。特為獻湯。伏望慈
B19n0103_p0585a02║悲降重。
B19n0103_p0585a03║舊說曰。請和尚。則言降重。請首座。則言光降。蓋
B19n0103_p0585a04║分尊卑也。
B19n0103_p0585a05║忠曰。按庫司頭首。特為新掛搭茶云。眾慈同
B19n0103_p0585a06║埀降重（敕修）。故降重語。不局請和尚也。
B19n0103_p0585a07║品字箋云。重物之不輕者也。又慎重。厚重。遲重。
B19n0103_p0585a08║持重。皆不輕舉妄動之意。論語。君子不重。則不
B19n0103_p0585a09║威。
B19n0103_p0585a10║
B19n0103_p0585a11║●光降
B19n0103_p0585a12║敕修清規。庫司四節。特為首座大眾湯云。都寺令
B19n0103_p0585a13║客頭行者。備盤袱爐燭。詣前堂首座前。稟云。今晚
B19n0103_p0585a14║就雲堂。特為首座大眾。點湯。伏望慈悲。特埀光降。
B19n0103_p0585a15║又見降重處。
B19n0103_p0585a16║
B19n0103_p0585a17║●拜覆
B19n0103_p0585b01║敕修清規。謝掛搭回禮。榜云。堂司行者。某拜覆。
B19n0103_p0585b02║禪居附錄云。希陵頓首。拜覆澱山堂上和尚。月江
B19n0103_p0585b03║禪師席前。
B19n0103_p0585b04║忠曰。覆申覆也。俗訛為反覆酬答之義。非也。
B19n0103_p0585b05║前漢書馮唐傳云。賞賜决於外。不從中覆也。
B19n0103_p0585b06║註師古曰。覆。謂覆白之也。音芳目反。
B19n0103_p0585b07║正字通云。又官府吏文之。申請于上者。曰𦥔。曰
B19n0103_p0585b08║覆。馮唐傳（云云）。
B19n0103_p0585b09║
B19n0103_p0585b10║●承准
B19n0103_p0585b11║敕修清規謝掛搭。回禮榜云。客頭行者。某承准。
B19n0103_p0585b12║忠曰。承受堂頭命。而依準其所命也。
B19n0103_p0585b13║居家必用云。承受納其事也。　又云。準法則也。
B19n0103_p0585b14║
B19n0103_p0585b15║●一中
B19n0103_p0585b16║敕修清規新首座。特為後堂大眾茶狀云。今晨齋
B19n0103_p0585b17║退。就雲堂。點茶一中。特為後堂首座大眾。　又方
B19n0103_p0586a01║丈。特為新掛搭茶狀云。今晨齋退。就庫司。點茶一
B19n0103_p0586a02║中。特為。伏望眾慈。同埀降重。
B19n0103_p0586a03║聯燈會要洞山价禪師章云。師於咸通十年。三月
B19n0103_p0586a04║一日剃沐。端然坐逝。大眾號慟。移時。師忽開眼云。
B19n0103_p0586a05║夫出家之人。心不附物。是真修行。勞生息死。於悲
B19n0103_p0586a06║何有。乃令主事。辨愚癡齋一中。蓋貴其戀情也。至
B19n0103_p0586a07║八日。方坐逝。
B19n0103_p0586a08║曰。傳燈作一普。一普者。普及一堂也。
B19n0103_p0586a09║一山曰。表眾人愚癡。不了生死本空之理。故曰
B19n0103_p0586a10║愚癡齋。一中一堂之謂也。
B19n0103_p0586a11║舊說紛紜。解一中。或謂中字平呼。盞有大中
B19n0103_p0586a12║小三品。而茶湯用中盞。即如馬上盞者。故云
B19n0103_p0586a13║一中矣。或謂一座之義。或謂中者滿也。誠齋
B19n0103_p0586a14║詩。有齋一中語。或謂。夢語集云。近入唐人。問
B19n0103_p0586a15║彼土尊宿。答曰。中與鍾音同。鍾盞也。一中即
B19n0103_p0586a16║是一盞義（止此）。忠謂。數說皆未是。
B19n0103_p0586a17║忠曰。一中者。中坐一筵之義也。臥雲夢語集云。
B19n0103_p0586b01║常光國師。曾講傳燈錄及法眼傳中。中坐茶筵
B19n0103_p0586b02║未起之語。國師曰。中者。如茶湯榜。一中之中也。
B19n0103_p0586b03║予謂。蓋特為座。必在中央。故謂一中也（止此）。瑞溪
B19n0103_p0586b04║所解。得中正矣。
B19n0103_p0586b05║已下。略舉中坐之證。
B19n0103_p0586b06║敕修清規迎待尊宿云。若法眷尊長至。先講諸
B19n0103_p0586b07║山相見禮。送客位。請居中座。住持插香禮拜。講
B19n0103_p0586b08║法眷禮。方丈內坐。當讓中位。　又云。若嗣法。辦
B19n0103_p0586b09║事。法妷。相訪。當躳至方丈。住持即令鳴僧堂鐘。
B19n0103_p0586b10║集眾人事。先請住持中坐。行弟子法眷禮。
B19n0103_p0586b11║解者曰。中位。主人所居。請令居之。示尊敬也。
B19n0103_p0586b12║住持讓自中位。尊法眷也。
B19n0103_p0586b13║傳燈錄清凉益禪師章云。初開堂日。中坐茶筵。
B19n0103_p0586b14║未起。四眾先圍繞法座。
B19n0103_p0586b15║南禪規式開堂中座云。寢堂有上中下三座。
B19n0103_p0586b16║中座為上。傳燈清凉章。中坐茶筵是也。
B19n0103_p0586b17║忠曰。可言寢堂有左右中三座。已有上座。復
B19n0103_p0587a01║言中座為上。造語拙矣。
B19n0103_p0587a02║瑩山清規云。半夏。或法堂或方丈齋。立中座。接
B19n0103_p0587a03║名德等。此謂中筵齋。或施主接之。
B19n0103_p0587a04║忠曰。中筵齋儀。見禪苑清規。但未辨中義。而
B19n0103_p0587a05║今瑩山。以立中座。解中筵。則亦可以證一中
B19n0103_p0587a06║也。
B19n0103_p0587a07║俗儀。亦以中座為崇賓。　湖海新聞云。海東
B19n0103_p0587a08║伯。視浙西憲洪起畏曰。是我前生父母。若不
B19n0103_p0587a09║遇此恩人。安能有今日富貴。掖憲中坐。把盞
B19n0103_p0587a10║周密。問勞浹洽。
B19n0103_p0587a11║又徽宗畫。題一中字。事雖不涉。且錄之。　臥
B19n0103_p0587a12║雲日件錄云。在鹿苑寺。看宋徽宗畫。題曰宣
B19n0103_p0587a13║和殿御製一中。未知何義也。　忠曰。蓋惟精
B19n0103_p0587a14║惟一。允執厥中（大禹謨）。之語。用為廋名也。
B19n0103_p0587a15║歐陽文忠公全集內制集云。開寶寺福勝院。開
B19n0103_p0587a16║啟道塲。於乾元節日。支散袈裟。并設大會齋一
B19n0103_p0587a17║中。
B19n0103_p0587b01║江湖紀聞前集。秦檜陰獄章云。就城隍廟。建水
B19n0103_p0587b02║陸一中。
B19n0103_p0587b03║中峯雜錄示眾云。前日之晚。首座與維那。到菴
B19n0103_p0587b04║言。結夏在近。請為眾。道話一中。
B19n0103_p0587b05║忠曰。此一中。似一座義。然且隨俗談耳。未必
B19n0103_p0587b06║求正義。
B19n0103_p0587b07║梁高僧傳。法莊傳云。元嘉初。出都止道塲寺。性
B19n0103_p0587b08║率素。止一中而已。
B19n0103_p0587b09║忠曰。此言日中。一食也。
B19n0103_p0587b10║
B19n0103_p0587b11║●諸色
B19n0103_p0587b12║忠曰。猶言種種也。
B19n0103_p0587b13║敕修清規月分須知云。歲終。結呈諸色簿書。
B19n0103_p0587b14║
B19n0103_p0587b15║●公用
B19n0103_p0587b16║忠曰。凡公界器物等。不可妄私用。此謂公用。
B19n0103_p0587b17║元經世大典賦典。有公用錢篇。
B19n0103_p0588a01║
B19n0103_p0588a02║●眼同
B19n0103_p0588a03║舊說曰。眾眼一同觀。而為事也。忠曰。蓋元朝俗
B19n0103_p0588a04║語。
B19n0103_p0588a05║或謂。眼同者。如兩眼不可闕一。凡一具一雙之
B19n0103_p0588a06║物。若闕一不全。則令之完備。此云眼同。
B19n0103_p0588a07║忠曰。此解可笑。固不足取。
B19n0103_p0588a08║敕修清規。寮主副寮云。或有遺忘什物者。眼同收
B19n0103_p0588a09║拾。付還。
B19n0103_p0588a10║幻住清規攝養云。或抱病之人。藥餌不靈。勢將順
B19n0103_p0588a11║寂須宛轉。與首座鄉人。眼同抄剳行李。
B19n0103_p0588a12║佛祖通載云。元世祖聖旨曰。應有收藏道家一切
B19n0103_p0588a13║經文本處。（乃至）分曉。分付差去官眼同焚毀。
B19n0103_p0588a14║
B19n0103_p0588a15║●差撥
B19n0103_p0588a16║忠曰。又作差發。差役人發命令也。
B19n0103_p0588a17║品字箋云。差初皆切。差遣役使也。
B19n0103_p0588b01║篇海類編云。撥轉之也。發也。
B19n0103_p0588b02║敕修清規直歲云。差撥使令賞罰惟當。　又亡僧
B19n0103_p0588b03║送亡云。庫司。預分付監作行者辨柴化亡差撥行
B19n0103_p0588b04║僕。
B19n0103_p0588b05║禪苑清規。亡僧云。庫司知事。預前差撥行者。
B19n0103_p0588b06║宋史食貨志云。必無肯就招者。勢須差撥。
B19n0103_p0588b07║敕修清規。卷首。聖旨云。不揀甚麼。差發休當。
B19n0103_p0588b08║
B19n0103_p0588b09║●合用
B19n0103_p0588b10║忠曰。所欲用之物也。
B19n0103_p0588b11║敕修清規副寺云。病僧合用供給之物。即時應付。
B19n0103_p0588b12║
B19n0103_p0588b13║●合行
B19n0103_p0588b14║忠曰。合行者。宜作為之之事也。
B19n0103_p0588b15║敕修清規副寺云。常住財物。如非寺門外護。官員
B19n0103_p0588b16║檀越。賓客迎送。慶弔合行人事並不可假名。支破
B19n0103_p0588b17║侵漁。
B19n0103_p0589a01║經國大典註解云。合行移關。行猶為也。言合為
B19n0103_p0589a02║移關也。
B19n0103_p0589a03║
B19n0103_p0589a04║●合干
B19n0103_p0589a05║忠曰。干關也。可關係其事之人也。
B19n0103_p0589a06║敕修清規。尊宿唱衣云。喪司合干人。貴在公心主
B19n0103_p0589a07║行。　又云。與喪司合干人。封定。
B19n0103_p0589a08║
B19n0103_p0589a09║●作聲
B19n0103_p0589a10║敕修清規坐禪云。撐簾下牌。輕撼作聲。住持頭首
B19n0103_p0589a11║出堂。　又日用軌範云。摺被。不得抖擻作聲。
B19n0103_p0589a12║解者曰。作聲者。俗話也。
B19n0103_p0589a13║●生疎
B19n0103_p0589a14║忠曰。生者未熟也。疎荒疎也。生疎。謂居動麤糙也。
B19n0103_p0589a15║小補韻會云。生熟之對。
B19n0103_p0589a16║山谷詩集謝送銀茄詩云。蜀人生疎不下箸。
B19n0103_p0589a17║註。生疎蓋用俗語。
B19n0103_p0589b01║敕修清規兩序進退云。受職新知事云。某等乍入
B19n0103_p0589b02║叢林。諸事生疎。過蒙使令。下情不勝恐懼之至。
B19n0103_p0589b03║　又日用軌範云。鄰單生疎。當以善言誘喻。不得生
B19n0103_p0589b04║嫌惡心。
B19n0103_p0589b05║劉仕義。新知錄云。歐陽文忠公曰。富醫之至人
B19n0103_p0589b06║家也。僕馬鮮明。進退有禮。為人診脉。按醫書。述
B19n0103_p0589b07║病證。口辨如傾。聽之可愛。然病兒服藥云。無効。
B19n0103_p0589b08║則不如貧醫貧醫。無僕馬。舉止生疎。為人診脈。
B19n0103_p0589b09║不能對。病兒服藥云。疾已愈矣。則便是良醫。
B19n0103_p0589b10║