B19n0103_p0606b06║第廿二類　文疏門
B19n0103_p0606b07║
B19n0103_p0606b08║●敕黃
B19n0103_p0606b09║敕修清規書記云。古之名宿。多奉朝廷徵召。及名
B19n0103_p0606b10║山大剎。凡奉聖旨敕黃。住持者。具謝表。示寂有遺
B19n0103_p0606b11║表。或所賜所問。俱奉表進。而住持專柄大法。無事
B19n0103_p0606b12║文字。特請書記。以職之。
B19n0103_p0606b13║山堂肆考云。唐太宗。用黃麻紙。寫詔敕文。故杜
B19n0103_p0606b14║詩。紫詔仍兼綰。黃麻似六經。唐玄宗別置學士
B19n0103_p0606b15║院掌內命。凡拜免將相。皆用白麻。注云。黃麻。詔
B19n0103_p0606b16║紙用黃蘗染成。取其辟蠹也似六經者。謂詔誥
B19n0103_p0606b17║之詞。渾厚如六經之文也。
B19n0103_p0607a01║野客叢書云。敕舊用白紙。唐高宗上元間。以施
B19n0103_p0607a02║行之制。既為永式。白紙多蠹。遂改用黃。除拜將
B19n0103_p0607a03║相制書。用黃麻紙。其或學士制。不自中書出。故
B19n0103_p0607a04║獨用白麻紙。所以有黃麻。白麻之異也。
B19n0103_p0607a05║又見經單處。聖節黃榜處。
B19n0103_p0607a06║
B19n0103_p0607a07║●謝表
B19n0103_p0607a08║見敕黃處。
B19n0103_p0607a09║
B19n0103_p0607a10║●公文
B19n0103_p0607a11║忠曰。知府所降公憑文也。
B19n0103_p0607a12║居家必用云。公文。謂官遣文字。故曰公文。
B19n0103_p0607a13║敕修清規開堂祝壽云。先呈公文。舉法語畢。接付
B19n0103_p0607a14║維那。宣白。次山門諸山江湖疏。一一遞上。有法語
B19n0103_p0607a15║分送宣讀。
B19n0103_p0607a16║雪竇顯禪師開堂錄小參云。僧問。四明侯伯。遠
B19n0103_p0607a17║降公文。未涉程途。請師速道。師云剳。
B19n0103_p0607b01║大慧武庫云。洪州奉新縣慧安院。偶法席久虗。
B19n0103_p0607b02║太守移書寶峰真淨禪師。命擇人主之。時有淵
B19n0103_p0607b03║首座。向北人。孤硬自立。白真淨曰。惠淵去得否。
B19n0103_p0607b04║真淨曰。汝去得。遂復書舉淵。淵得公文。即辭去。
B19n0103_p0607b05║隱山璨禪師錄云。入院。指座云。隱山無量罪過。
B19n0103_p0607b06║復被公文追到。要得重整頹綱。不免再陞此座。
B19n0103_p0607b07║已下畧記外典公文語。
B19n0103_p0607b08║魏書高祖紀云。二年夏四月癸酉。詔沙門。不得
B19n0103_p0607b09║去寺浮遊民間。行者仰以公文。
B19n0103_p0607b10║春渚紀聞云。江淮發運使盧秉。元祐初。發解赴
B19n0103_p0607b11║闕。至泗州。夜夢。肩輿詣郡守。而回。過漕司。有頂
B19n0103_p0607b12║帽執撾。而督視工役。丹飾門墻者。問之。云。修此
B19n0103_p0607b13║以俟新官也。盧曰。新官為誰。執撾者。厲聲而對
B19n0103_p0607b14║曰。盧秉（云云）。既覺。未及盥濯。而郡將公文一角
B19n0103_p0607b15║至。即除盧領大漕事。
B19n0103_p0607b16║為善陰隲曰。王縉為兩路提刑。每斷死囚。必焚
B19n0103_p0607b17║香奏天。然後行下。一日暮坐。恍見一玉女。長披
B19n0103_p0608a01║大袖手持一角公文。立于簷前。遙告縉曰。此汝
B19n0103_p0608a02║平生。所奏事目。一一皆合情法。無有枉濫。上帝
B19n0103_p0608a03║嘉汝。已為汝父延壽一紀。兼為汝倍增福矣。汝
B19n0103_p0608a04║之子孫。異日亦皆當作監司。更宜自勉。言訖而
B19n0103_p0608a05║歿。後果如其言。
B19n0103_p0608a06║
B19n0103_p0608a07║●府帖
B19n0103_p0608a08║公文也。
B19n0103_p0608a09║校定清規新住持入院云。都寺。預請維那首座宣
B19n0103_p0608a10║疏帖等人。　注先讀敕黃。省剳或府帖。山門疏。諸
B19n0103_p0608a11║山疏。次第宣讀。
B19n0103_p0608a12║
B19n0103_p0608a13║●諸疏帖
B19n0103_p0608a14║文體明辯云。疏者。布也。
B19n0103_p0608a15║正字通云。疏去聲。暮韻。音數。條陳也。
B19n0103_p0608a16║忠曰。疏者。條暢布陳其所蓄望也。
B19n0103_p0608a17║禪苑清規。請尊宿云。具合用錢物。行李。人轎等。或
B19n0103_p0608b01║舟船。要用之物。官疏。院疏。僧官疏。諸院長老疏。施
B19n0103_p0608b02║主疏。閑居官員疏。住持帖。本州縣開報。彼處州縣
B19n0103_p0608b03║文牒。官員書信。院門茶榜。並須子細備辨。如法安
B19n0103_p0608b04║置。
B19n0103_p0608b05║舊說曰。士大夫為僧製請疏。泛論之。則南北朝
B19n0103_p0608b06║時。沈休文發講疏為始。禪林請住持疏。韶州防
B19n0103_p0608b07║禦使何希範等。製請疏。令雲門偃禪師。住靈樹。
B19n0103_p0608b08║為始。其疏。載在雲門語錄後也。僧疏。則九峯韶
B19n0103_p0608b09║公。作疏請大覺璉和尚。住阿育王山。此為始矣。
B19n0103_p0608b10║
B19n0103_p0608b11║●官府疏
B19n0103_p0608b12║舊說曰。凡請住持。有官府疏。山門諸山道舊法眷
B19n0103_p0608b13║江湖勤舊等疏。官府疏者。宣政院選舉之也。
B19n0103_p0608b14║又曰。古者官府疏。有祝聖壽之語。今則山門疏。有
B19n0103_p0608b15║祝語。蓋無官府疏時。如此而已。若有官府疏。則山
B19n0103_p0608b16║門疏。非必作祝天子語。也。
B19n0103_p0608b17║
B19n0103_p0609a01║
B19n0103_p0609a02║●路疏
B19n0103_p0609a03║忠曰。某州路官府。請住持疏也。
B19n0103_p0609a04║古林茂禪師永福錄。有拈路疏語。
B19n0103_p0609a05║
B19n0103_p0609a06║●縣疏
B19n0103_p0609a07║虗堂愚和尚錄續輯云。府疏已刊前集。縣疏。知府
B19n0103_p0609a08║陸盤隱撰。
B19n0103_p0609a09║
B19n0103_p0609a10║●府僚疏
B19n0103_p0609a11║忠曰。僚官僚也。府中官僚。薦住持疏也。
B19n0103_p0609a12║居頂圓菴集。有青遠禪師住昌國普慈。府僚疏。蓋
B19n0103_p0609a13║居頂代府僚製也。
B19n0103_p0609a14║
B19n0103_p0609a15║●山門疏
B19n0103_p0609a16║舊說曰。請住持山門疏。敘勸請。諸山疏。敘促駕。江
B19n0103_p0609a17║湖疏。道舊疏。敘展賀（又見官府疏。法眷疏處）。
B19n0103_p0609b01║敕修清規請新住持云。庫司會兩序勤舊茶。議發
B19n0103_p0609b02║專使修書（頭首知事勤舊蒙堂前資僧眾）。製疏（山門。諸山。江湖）。茶湯榜。
B19n0103_p0609b03║
B19n0103_p0609b04║●同門疏
B19n0103_p0609b05║新命。同門人。製疏。賀其入院也（見法眷疏處）。
B19n0103_p0609b06║同門義。見稱呼門。同門處。
B19n0103_p0609b07║
B19n0103_p0609b08║●諸山疏
B19n0103_p0609b09║本寺隣封之諸山。製新住持。入寺疏也（見山門疏處）。
B19n0103_p0609b10║
B19n0103_p0609b11║●江湖疏
B19n0103_p0609b12║忠曰。江湖上禪剎人。製新命入寺疏也（見山門疏處）。
B19n0103_p0609b13║有東江湖西江湖二疏。　南禪規式入院云。首座
B19n0103_p0609b14║宣山門疏。行者兩人扛疏。住持在椅。其餘疏。以次
B19n0103_p0609b15║頭首宣讀。道舊疏。書記。諸山疏。後堂。東江湖西江
B19n0103_p0609b16║湖疏。東西藏主宣之。但道舊同門等疏。頭首出眾
B19n0103_p0609b17║向法座立定。讀之。蓋無可宣揚位也。
B19n0103_p0610a01║忠曰。江湖者。江外湖邊蕞剎也。凡禪剎名山大
B19n0103_p0610a02║剎之外者。稱江湖矣。然舊說。援江西馬祖。湖南
B19n0103_p0610a03║石頭。學者憧憧往來之說。實無交涉。如今此方
B19n0103_p0610a04║江湖疏。題名銜曰。平沙某甲。遠浦某乙等。是足
B19n0103_p0610a05║粗知江湖義。莊子云。魚相忘於江湖。蓮社高賢
B19n0103_p0610a06║傳云。周續之曰。心馳魏闕者。以江湖為柣梏。文
B19n0103_p0610a07║選劉孝標廣絕交論云。寄通靈臺之下。遺跡江
B19n0103_p0610a08║湖之上（止此）。此等江湖。其義相通（又見稱呼門江湖處）。
B19n0103_p0610a09║
B19n0103_p0610a10║●道舊疏
B19n0103_p0610a11║忠曰。新住持道舊。製其入寺疏也（見官府疏山門疏處）。道舊
B19n0103_p0610a12║者。道友也。詳稱呼門。道舊處。
B19n0103_p0610a13║
B19n0103_p0610a14║●法眷疏
B19n0103_p0610a15║忠曰。新命法屬。製其入寺疏也（見官府疏處）。
B19n0103_p0610a16║天隱曰。今時山門疏語。如上表文。例祝天子。如山
B19n0103_p0610a17║門疏。以山門事為發端。以祝天子終之。同門疏。以
B19n0103_p0610b01║同門事終之。江湖疏。以江湖事終之道舊疏。以道
B19n0103_p0610b02║舊事。終之。法眷疏。以兄弟故事。終之。
B19n0103_p0610b03║竺仙來來禪子集。有杭州大慈成止巖。住西興明
B19n0103_p0610b04║化法眷疏。蒙頭云。時止時行。何用隔江招手。難兄
B19n0103_p0610b05║難弟。倒却門前剎竿。收結云。懽恊人天。光增法社。
B19n0103_p0610b06║
B19n0103_p0610b07║●法親疏
B19n0103_p0610b08║法眷疏。又名法親疏。見義堂空華集。
B19n0103_p0610b09║
B19n0103_p0610b10║●方外疏
B19n0103_p0610b11║在家士大夫。為新住持。製疏也。
B19n0103_p0610b12║居頂圓菴集有方外交疏。其柄語云。竊聞。今浙東
B19n0103_p0610b13║天童木菴禪師。靖退已久。一旦虗席。其徒失依。遂
B19n0103_p0610b14║勸師。以輕車熟路。復鎮其虗。人謂師之此舉。足以
B19n0103_p0610b15║崇重天童。而師固無加損也。凡吾薦紳。所尚在道。
B19n0103_p0610b16║道由人興。故疏以賀。
B19n0103_p0610b17║元叟端禪師。杭州靈隱錄。拈方外疏。　又抗州徑
B19n0103_p0611a01║山錄拈方外疏語云。言言見諦。句句朝宗。西天昔
B19n0103_p0611a02║日淨名老。東土今朝龐蘊公。
B19n0103_p0611a03║
B19n0103_p0611a04║●江湖友社疏
B19n0103_p0611a05║相國寺香渚和尚告忠曰。江湖疏外。復有江湖友
B19n0103_p0611a06║社疏。但新命傑出人。而敢當之。非尋常用之。
B19n0103_p0611a07║居頂圓菴集。有青遠禪師。住昌國普慈。友社疏。
B19n0103_p0611a08║　又有應中法師。住延慶。禪林友社疏。蓋今為教家
B19n0103_p0611a09║發。故有禪林目也。
B19n0103_p0611a10║
B19n0103_p0611a11║●林泉友社疏
B19n0103_p0611a12║舊說曰。山門。諸山。江湖疏外。有林泉友社疏但非
B19n0103_p0611a13║尋常有之。
B19n0103_p0611a14║香渚和尚告忠曰。林泉友社疏。例江湖友社疏。必
B19n0103_p0611a15║新命傑出人。而敢製之。
B19n0103_p0611a16║義堂空華集。有芳少室住淨智。友社疏。
B19n0103_p0611a17║●鄉曲疏
B19n0103_p0611b01║居頂圓菴集。有元素住開壽鄉曲疏
B19n0103_p0611b02║
B19n0103_p0611b03║●淋汗疏
B19n0103_p0611b04║忠曰。為化柴燒浴。製疏也。曾聞。五岳學製疏者。必
B19n0103_p0611b05║先製之。試手。琳汗義。見叢軌門。
B19n0103_p0611b06║清拙澄禪師錄。化琳汗頌云。陝府鐵牛遭日炙。嘉
B19n0103_p0611b07║州大象汗交流。有人浴得這箇佛萬兩黃金也合
B19n0103_p0611b08║收。
B19n0103_p0611b09║
B19n0103_p0611b10║●化疏
B19n0103_p0611b11║忠曰。凡叢林。化米化炭等。皆造疏。化主齎之去。一
B19n0103_p0611b12║展示其意。二證非假竊也。
B19n0103_p0611b13║已下略錄誹僧好化。
B19n0103_p0611b14║笑隱蒲室集與友人書云。不肖。多與士大夫交。嘗
B19n0103_p0611b15║聞其言。與僧往來。每懼其袖中有物。便殺風景。謂
B19n0103_p0611b16║其持疏也。故五年於此。修造已十成七八。忍貧自
B19n0103_p0611b17║力。未嘗妄造人門。頗似倔強。
B19n0103_p0612a01║雲棲竹窓三筆云。有道者。告予曰。我輩冠簪。公等
B19n0103_p0612a02║剃削。夫剃削者。應離世絕俗。柰何接踵於長途廣
B19n0103_p0612a03║行募化者。罕遇道流。而恒見緇輩也。有手持緣簿。
B19n0103_p0612a04║如土地神前之判官者。有魚擊相應。高歌唱和。而
B19n0103_p0612a05║談說因緣。如瞽師者。有扛擡菩薩像神像。而鼓樂
B19n0103_p0612a06║喧填。賛勸捨施。如歌郎者。有持半片銅鐃。而鼓以
B19n0103_p0612a07║竹箸。如小兒戲者。有整衣執香。㳂途禮拜。挨家逐
B19n0103_p0612a08║戶。如里甲抄排門冊者。清修法門。或者有玷乎。予
B19n0103_p0612a09║無以應。
B19n0103_p0612a10║
B19n0103_p0612a11║●草疏
B19n0103_p0612a12║忠曰。疏語多四六成之。而間有散文者。此名草疏。
B19n0103_p0612a13║禪月集上新定宋使君詩云。水疊山層擎草疏。砧
B19n0103_p0612a14║清月苦立霜風。
B19n0103_p0612a15║已下。畧錄古今草疏。
B19n0103_p0612a16║九峯韶禪師。請大覺。住育王疏。
B19n0103_p0612a17║圓菴作。竺芳住道塲江湖疏（見圓菴集）。
B19n0103_p0612b01║又作。性初住雪竇諸山疏（見圓菴集）。
B19n0103_p0612b02║又作。岱宗住中竺。京剎疏（見圓菴集）。
B19n0103_p0612b03║笑隱訢禪師。請虗谷。住徑山。江湖疏（見蒲室集）。
B19n0103_p0612b04║清拙澄禪師。請明蒙山。住聖福。山門疏（見清拙錄）。
B19n0103_p0612b05║又請夢窓。住建仁疏（見清拙錄）。
B19n0103_p0612b06║袁中疏集多草疏。
B19n0103_p0612b07║又有以詩準疏。宣讀者。　義堂日工集云。建長
B19n0103_p0612b08║中山入寺。以余所寄禪詩。擬疏。付西藏主令讀。
B19n0103_p0612b09║拈云。鐔津語脉。筠溪詞源。華袞之贈。感佩何言。
B19n0103_p0612b10║蓋日本。以詩準疏讀者。始於此。
B19n0103_p0612b11║
B19n0103_p0612b12║●柄語
B19n0103_p0612b13║忠曰。山門同門等疏。小序。名柄語。蓋如器有柄也。
B19n0103_p0612b14║山門疏柄語。造語多一律。同門疏等柄語。有語意
B19n0103_p0612b15║不同者。
B19n0103_p0612b16║瑞溪臥雲日件錄云。普廣院僧。持本寺同門疏來。
B19n0103_p0612b17║疏語。意句不到。柄語亦冗甚。今時后生。不依師授。
B19n0103_p0613a01║叨作文。往往如此。
B19n0103_p0613a02║
B19n0103_p0613a03║●道塲疏
B19n0103_p0613a04║舊說曰。道塲疏。多滿散用之。然啟建。亦有之。凡啟
B19n0103_p0613a05║建有疏。則滿散必亦有疏。啟疏。發頭用儒典語。散
B19n0103_p0613a06║疏。發頭用釋典詞。
B19n0103_p0613a07║又與諷唱門宣疏交看。　僉疏法。見執務門。僉
B19n0103_p0613a08║疏處。
B19n0103_p0613a09║文體明辯附錄云。按道塲疏者。釋老二家。慶禱之
B19n0103_p0613a10║詞也。慶詞曰生辰疏。禱詞曰功德疏。二者皆道塲
B19n0103_p0613a11║之所用也。
B19n0103_p0613a12║
B19n0103_p0613a13║●右語
B19n0103_p0613a14║忠曰。道塲疏。首敘某州某寺某甲值某事。諷某經
B19n0103_p0613a15║等畢次正有四六疏語。故疏語首必蒙右伏以三
B19n0103_p0613a16║字。是以疏語稱右語也。右者指已前事緣諷誦等。
B19n0103_p0613a17║伏以已下。詳述其志趣禱願等事也。
B19n0103_p0613b01║東漸畧清規。佛降誕云。維那宣疏。至右語。住持跪
B19n0103_p0613b02║爐。
B19n0103_p0613b03║忠曰。住持跪爐。必在右伏以時。東漸言右語跪
B19n0103_p0613b04║爐。則以右伏以為右語。正同余所解也。
B19n0103_p0613b05║文體明辯附錄云。按右語者。宋時。詞臣。進呈文
B19n0103_p0613b06║字之詞也。謂之右語者。所進文字。列于左方。而
B19n0103_p0613b07║先之。以此詞。實居其右。故因而名之。蓋變進書
B19n0103_p0613b08║表文之體。而別其稱耳。然考之諸集。唯歐陽脩
B19n0103_p0613b09║王安石等。有進功德疏右語。豈其特用於此等
B19n0103_p0613b10║文字。而他皆不用歟。詞皆儷語。而短簡特甚。
B19n0103_p0613b11║忠曰。徐氏言所進文字在左。此詞居右。故名
B19n0103_p0613b12║右語者失矣。余謂功德疏。先列數般功德品
B19n0103_p0613b13║目。在右方。而次之。以述其志趣之疏語。在左
B19n0103_p0613b14║方。而此疏語之首。必加右伏以三字。故以駢
B19n0103_p0613b15║儷疏文。名為右語耳。非為此詞在右矣。徐氏
B19n0103_p0613b16║見諸家文集。唯載右伏以已下儷語。未見功
B19n0103_p0613b17║德疏全文。故謬以謂。疏前詞。在疏語右。故名
B19n0103_p0614a01║右語。然則不名于本疏為右語。而却以前序
B19n0103_p0614a02║為右語也。夫一篇文字題。不題本體。却題前
B19n0103_p0614a03║序。豈有此理耶。
B19n0103_p0614a04║忠按山門同門等疏。凡有右伏以者。皆當稱右
B19n0103_p0614a05║語。然古來右語名。唯於道塲疏。不可稱於餘疏。
B19n0103_p0614a06║矣。
B19n0103_p0614a07║舊說曰。祈禱等疏語。名右語。書記製之。其文
B19n0103_p0614a08║四六也。凡右方為尊。故右語。猶言尊語也。非
B19n0103_p0614a09║疏文在右方之義。　忠曰。此亦一重臆解。固
B19n0103_p0614a10║不足取也。
B19n0103_p0614a11║歐陽文忠公集云。
B19n0103_p0614a12║太祖皇帝忌辰。道塲功德疏。右語（九月八日）。
B19n0103_p0614a13║右伏以。當天開運。聿隆創始之功。繼綂承休。方
B19n0103_p0614a14║罄奉先之孝。爰戒徹昔之日。用資作善之祥。嚴
B19n0103_p0614a15║法會於金園。啟靈文於貝葉。伏願。超登妙果。高
B19n0103_p0614a16║證真乘。瞻不動以常存。祐無疆而永固。下均氓
B19n0103_p0614a17║庶。咸獲又寧。
B19n0103_p0614b01║白玉蟾集。懺謝朱表云。
B19n0103_p0614b02║上清大洞寶籙弟子五雷三司判官知北極驅
B19n0103_p0614b03║邪院事（臣白某）。
B19n0103_p0614b04║右（某）言。伏以。紫鸞嘯月。青皇埀羽葆於樞宮。白
B19n0103_p0614b05║鶴呼雲。赤帝降霓旌於璣舍（已下文繁故畧）。
B19n0103_p0614b06║
B19n0103_p0614b07║●榜
B19n0103_p0614b08║品字箋云。說文榜木片也。古無紙。凡有示告。皆用
B19n0103_p0614b09║板。言簡。懸之牌。文繁列之榜。後雖有紙。而牌牓之
B19n0103_p0614b10║名。猶昔焉。
B19n0103_p0614b11║敕修清規肅眾云。大慧禪師。住育王時。榜示堂司。
B19n0103_p0614b12║僧爭無明。决非好僧。有理無理。竝皆出院。
B19n0103_p0614b13║南堂欲禪師錄。大慧和尚墨蹟。跋云。參學兄弟。未
B19n0103_p0614b14║有正見。而務外學。故先德有雜毒入心之誡。老妙
B19n0103_p0614b15║喜榜之於門罰及隣案。在洋嶼一夏打發一十三。
B19n0103_p0614b16║人夫豈偶然。雪峯龍巖翁。得此牓。時以示人。不為
B19n0103_p0614b17║無補。
B19n0103_p0615a01║死心。揭牓于門。見殿堂門。三門處。
B19n0103_p0615a02║
B19n0103_p0615a03║●茶湯榜
B19n0103_p0615a04║文體明辯云。張于食所者。曰茶湯榜（詳道塲榜處）。
B19n0103_p0615a05║敕修清規。請新住持云。庫司會兩序勤舊茶。議發
B19n0103_p0615a06║專使。修書製疏茶湯榜（專使署名）。請書記為之。如缺書
B19n0103_p0615a07║記。擇能文字者。分為之。用絹素寫榜。
B19n0103_p0615a08║解者曰。山門疏。及茶湯榜。書記作之。分為之者。
B19n0103_p0615a09║一人作茶榜。一人作湯榜也。
B19n0103_p0615a10║忠曰。新住持。茶湯榜。有入寺前者。有入寺後者。
B19n0103_p0615a11║敕修清規。專使特為新命煎點云。茶湯榜。張于堂
B19n0103_p0615a12║外兩側。
B19n0103_p0615a13║是即專使與請疏。共持去。於新命本居處。設煎
B19n0103_p0615a14║點時。所張也。
B19n0103_p0615a15║又敕修清規。山門特為新命茶湯云。茶湯榜。預張
B19n0103_p0615a16║僧堂前上下間。
B19n0103_p0615a17║是即新命入寺之後。煎點所張也。
B19n0103_p0615b01║
B19n0103_p0615b02║●回禮榜
B19n0103_p0615b03║敕修清規。謝掛搭云。當日侵早。方丈客頭。堂司行
B19n0103_p0615b04║者。各寫回禮榜。貼眾寮前。方丈榜。貼上間。兩序榜。
B19n0103_p0615b05║貼下間。
B19n0103_p0615b06║榜式云。
B19n0103_p0615b07║
B19n0103_p0615b08║　　堂頭和尚。粥罷回禮
B19n0103_p0615b09║　　新歸堂首座。
B19n0103_p0615b10║　　　　　今月　日客頭行者　（某）　承準
B19n0103_p0615b11║
B19n0103_p0615b12║　　頭首知事。粥罷。回禮
B19n0103_p0615b13║　　新歸堂首座。
B19n0103_p0615b14║　　　　　今月　日堂司行者　（某）　拜覆
B19n0103_p0615b15║
B19n0103_p0615b16║●免告香小榜
B19n0103_p0615b17║敕修清規。告香云。侍者預出小榜。貼法堂柱上云。
B19n0103_p0616a01║奉堂頭和尚慈旨名德西堂。首座。並免告香。侍司
B19n0103_p0616a02║某謹白。
B19n0103_p0616a03║
B19n0103_p0616a04║●免人事榜
B19n0103_p0616a05║敕修清規。庫司四節。特為首座大眾湯云。方丈預
B19n0103_p0616a06║出免人事榜云。某節。並就來日。法堂上人事。例免
B19n0103_p0616a07║到方丈。伏希眾悉。
B19n0103_p0616a08║舊說曰。榜有古式今式。敕修所載。今式也。
B19n0103_p0616a09║古式免人事榜云（結制。解制。冬節。歲節）。禮數併就來日。法堂
B19n0103_p0616a10║人事。頭首。知事。耆舊。法眷。私下往復。不必講。切希
B19n0103_p0616a11║悉及。住山某。咨白。
B19n0103_p0616a12║新式。免人事榜云。某節。禮數。並就來日。法堂上人
B19n0103_p0616a13║事。例免到方丈。幸希眾悉。
B19n0103_p0616a14║
B19n0103_p0616a15║●免人事頌
B19n0103_p0616a16║禪苑清規。冬年人事云。節前一日。堂頭有免人事。
B19n0103_p0616a17║頌。貼僧堂前。
B19n0103_p0616b01║貞和集。天衣懷禪師元旦免人事頌云。休把僧儀
B19n0103_p0616b02║混俗情。江頭野草幾回青。無角鐵牛眠少室。當初
B19n0103_p0616b03║豈是賀新正。　又云。日日相逢日日新。何須特地
B19n0103_p0616b04║致慇懃。百年三萬六千日。祇是南柯夢裏人。
B19n0103_p0616b05║芙蓉楷禪師錄。歲旦免人事頌云。日出東方夜落
B19n0103_p0616b06║西。急須著眼莫遲疑。新年不用來相賀。江月松風
B19n0103_p0616b07║是舊時。
B19n0103_p0616b08║圓照本禪師別錄。山中歲旦。免人事頌云。報爾玄
B19n0103_p0616b09║徒休賀歲。出家弗比在家同。老僧自看生來事。七
B19n0103_p0616b10║十年過一夢中。　又云。自謂居山且免閑豈勞心
B19n0103_p0616b11║力賀新年。百千萬歲今朝事。成住壞空彈指間。
B19n0103_p0616b12║
B19n0103_p0616b13║●閑人不輒入榜
B19n0103_p0616b14║臥雲日件錄云。察堂省西堂入寺。據室。有閑人不
B19n0103_p0616b15║輒入之語。問之。省答曰。唐土尊宿之室。例揭閑人
B19n0103_p0616b16║不輒入之榜。
B19n0103_p0616b17║
B19n0103_p0617a01║
B19n0103_p0617a02║●諸寮報榜
B19n0103_p0617a03║敕修清規大掛搭歸堂云。維那發諸寮報榜。
B19n0103_p0617a04║榜式云。
B19n0103_p0617a05║
B19n0103_p0617a06║　　掛搭　一僧某甲上座。某州人氏。某戒。
B19n0103_p0617a07║　　　　　　　某甲上座
B19n0103_p0617a08║　　　　　　　某甲上座
B19n0103_p0617a09║　　　　　　　　今月　日堂司　（某）　報
B19n0103_p0617a10║報侍司曰申。尊住持也。前堂首座。侍司。眾寮。必具
B19n0103_p0617a11║戒次州名。餘皆不具。
B19n0103_p0617a12║
B19n0103_p0617a13║●掛搭報榜
B19n0103_p0617a14║敕修清規遊方參請云。求住。如允。仍觸禮一拜。就
B19n0103_p0617a15║求帖子。到侍司。附名云。適奉方丈慈旨。令就上寮
B19n0103_p0617a16║附名。侍者次第。發榜頭下堂司。（詳帖子處）　又大相
B19n0103_p0617a17║看云。次早。赴方丈茶。求掛搭。候發榜下堂司送歸
B19n0103_p0617b01║堂。
B19n0103_p0617b02║榜式云。
B19n0103_p0617b03║
B19n0103_p0617b04║　　奉　方丈慈旨。掛搭　一僧。某甲上座。
B19n0103_p0617b05║　　　　　　　　　　　　　　　某甲上座
B19n0103_p0617b06║　　　　　　　　　今月　日侍司　（某）　報
B19n0103_p0617b07║
B19n0103_p0617b08║●謝掛搭率香錢小榜
B19n0103_p0617b09║見錢財門。謝掛搭香錢處。
B19n0103_p0617b10║
B19n0103_p0617b11║●參榜
B19n0103_p0617b12║參榜。即門狀也。見門狀處。
B19n0103_p0617b13║翰墨大全云。凡榜子用白紙濶四寸許。就中心。寫
B19n0103_p0617b14║一行。橫卷之。平常見人。添取覆兩字。其餘賀謝辭
B19n0103_p0617b15║違。並臨時於名下。改之。　寫榜子式云。
B19n0103_p0617b16║
B19n0103_p0617b17║僧家　　　　　　某院住持僧　（某）　參
B19n0103_p0618a01║
B19n0103_p0618a02║●無頭牓
B19n0103_p0618a03║鏡堂圓禪師錄。示作無頭榜者。偈云。白壁無頭榜
B19n0103_p0618a04║字濃。不知虗費半宵功。損他常住惡徒黨。盡付伽
B19n0103_p0618a05║藍掌握中。
B19n0103_p0618a06║義堂日用工夫集云。石室出示無頭榜一卷。大槩
B19n0103_p0618a07║舉叢林辨事。不公之論。　又云。石屏寮有無頭榜
B19n0103_p0618a08║之嗤。蓋以余不黨門徒之議。獨立弗移也。
B19n0103_p0618a09║一休順和尚年譜云。岐嶽請師。題無頭牓。
B19n0103_p0618a10║忠曰。李肇國史補云。匿名造謗。謂之無名子（止此）。
B19n0103_p0618a11║無頭牓者。所謂無名子也。蓋無頭名也。若人無
B19n0103_p0618a12║頭。則不可認其人。今作榜謗人者。藏己姓名。故
B19n0103_p0618a13║言無頭榜。張湯傳。言蜚變。亦此類也。寂照堂谷
B19n0103_p0618a14║響集作無住方。素無據。
B19n0103_p0618a15║堯山堂外紀云。唐魏扶（太和中進士）知禮闈。入貢院
B19n0103_p0618a16║題詩云。梧桐葉落滿庭陰。鎖閉朱門試院深。曾
B19n0103_p0618a17║是當年辛苦地。不將今日負初心。及放榜。無名
B19n0103_p0618b01║子削其梧桐。鎖閉。曾是。不將。二字為五言詩。以
B19n0103_p0618b02║譏之。
B19n0103_p0618b03║忠曰。所譏。只在削不將二字。
B19n0103_p0618b04║史記張湯傳云。河東人李文。嘗與湯有卻。湯有
B19n0103_p0618b05║所愛史魯謁居。知湯不平。使人上蜚變。告文姦。
B19n0103_p0618b06║　評林云。劉奉世曰。蜚變。謂如無姓名。上變者。
B19n0103_p0618b07║岳珂裎史云。熙寧七年。四月。王荊公罷相。鎮金
B19n0103_p0618b08║陵。是秋江左大蝗。無名子。題詩賞心亭曰。青苗
B19n0103_p0618b09║免役兩妨農。天下嗷嗷怨相公。惟有蝗蟲感恩
B19n0103_p0618b10║德又隨鈞旆過江東。荊公一日餞客。至亭上。覽
B19n0103_p0618b11║之不悅。命左右物色。竟莫知其為何人也。
B19n0103_p0618b12║
B19n0103_p0618b13║●道塲榜
B19n0103_p0618b14║文體明辯附錄云。按道塲榜者。釋老二家。修建道
B19n0103_p0618b15║塲。榜示之詞也。品題不同。而施用亦異。其迎神馭
B19n0103_p0618b16║者。曰門榜。淨壇塲者。曰監壇榜（亦曰衛壇）。燃燈者。曰燈
B19n0103_p0618b17║榜。戒孤魂者。曰戒約榜。限孤魂者。曰結界榜。浴孤
B19n0103_p0619a01║魂者。曰浴堂榜。施法食者。曰施斛榜。施水燈者。曰
B19n0103_p0619a02║水燈榜。張于造齋之所者。曰監齋榜。張于設供之
B19n0103_p0619a03║所者。曰供榜。張于食所者。曰茶湯榜。已上數榜。二
B19n0103_p0619a04║家錯陳。而互有遺闕。其或用或不用。亦不可知。
B19n0103_p0619a05║
B19n0103_p0619a06║●聖節黃榜
B19n0103_p0619a07║敕修清規聖節云。啟建之先。一日。堂司備榜。張于
B19n0103_p0619a08║三門之右。用黃紙書之。　又黃榜式云。
B19n0103_p0619a09║　　　　某道某路某寺。
B19n0103_p0619a10║　　　　　某月某日。欽遇。
B19n0103_p0619a11║　　天壽聖節。本寺預於今月某日。恭就
B19n0103_p0619a12║　　　　　大佛寶殿。啟建
B19n0103_p0619a13║　　　　　金剛無量壽道塲。一月日。逐日輪
B19n0103_p0619a14║　　　　　僧上殿。披閱真詮。宣持密號。所萃
B19n0103_p0619a15║　　　　　洪因。端為祝延
B19n0103_p0619a16║　　今上皇帝。聖壽萬歲。萬歲。萬萬歲。
B19n0103_p0619a17║　　　　右恭惟
B19n0103_p0619b01║　　　佛日洞明。
B19n0103_p0619b02║　　　龍天昭格。
B19n0103_p0619b03║　　　　某年某月　日都監寺（臣）僧（某）　言
B19n0103_p0619b04║　　　　　　　　　住持（臣）僧　（某）
B19n0103_p0619b05║
B19n0103_p0619b06║幻住清規云。榜用黃紙書。如臣僧之名。用紅紙貼。
B19n0103_p0619b07║可高四尺闊三尺。此亦隨屋大小。為掛之佛殿上。
B19n0103_p0619b08║俟道塲滿散收起。榜用木作骨子。
B19n0103_p0619b09║春明退朝錄云。唐日曆。正（正字犯仁宗嫌名）觀十年十
B19n0103_p0619b10║月。詔始用黃麻紙。寫詔敕。又曰。上元三年。閏三
B19n0103_p0619b11║月戊子。敕制敕施行。既為永式比用白紙多有
B19n0103_p0619b12║蟲蠹。自今已後。尚書省頒下諸司。及州下縣。宜
B19n0103_p0619b13║竝用黃紙（魏志。劉放孫資。勸明帝召司馬宣王帝納其言即以黃紙令放作詔）。
B19n0103_p0619b14║舊說曰。聖節榜。及經單。用黃紙防𧉓也或謂
B19n0103_p0619b15║一月日間。豈怕𧉓災哉。但是敬之至也。
B19n0103_p0619b16║黃紙。以黃蘗染。　遯齋閒覽云。古人寫書。皆用
B19n0103_p0619b17║黃紙。以蘗染之。所以辟蠹。故曰黃卷。
B19n0103_p0620a01║
B19n0103_p0620a02║●看經榜
B19n0103_p0620a03║忠曰。七月十五日。盂蘭盆會。維那預於朔日。發看
B19n0103_p0620a04║經榜榜語左方。列寫經咒名題。張之僧堂。眾僧隨
B19n0103_p0620a05║意。讀誦某經咒幾卷訖。書己名於某經咒目下。維
B19n0103_p0620a06║那依所誦。列寫之疏中。至十五日。臨會宣讀。
B19n0103_p0620a07║榜式云。
B19n0103_p0620a08║　　山門
B19n0103_p0620a09║　　宓以衲子自恣之日。乃是蘭盆救苦之辰。
B19n0103_p0620a10║　　鵝護雪清調御之真規不墜。蠟人氷冷。目
B19n0103_p0620a11║　　連之報勞有效。真讀至教。課持秘咒所鳩
B19n0103_p0620a12║　　良因。　仰贊
B19n0103_p0620a13║　　常住三寶。果海聖賢。　專祈。　亡沒七世
B19n0103_p0620a14║　　父母親眷心鏡初拭。照破萬劫之昏迷慧
B19n0103_p0620a15║　　劍忽磨。斫開千生之覊鎖四恩總報三有
B19n0103_p0620a16║　　齊寶。法界含靈。均登覺道者。　具列功課
B19n0103_p0620a17║　　品目于後。
B19n0103_p0620b01║　　　大乘妙典　圓覺了義經
B19n0103_p0620b02║　　　金剛般若經　梵網經
B19n0103_p0620b03║　　　盂蘭盆經　般若心經
B19n0103_p0620b04║　　　普門品　壽量品
B19n0103_p0620b05║　　　楞嚴神咒　大悲咒
B19n0103_p0620b06║　　　提婆品　尊勝陀羅尼
B19n0103_p0620b07║　　　光明真言　隨求陀羅尼
B19n0103_p0620b08║　　　八句陀羅尼　破地獄咒
B19n0103_p0620b09║　　　一字金輪咒　阿彌陀名號
B19n0103_p0620b10║　　　　右具在前
B19n0103_p0620b11║　　　　伏希　眾悉
B19n0103_p0620b12║　　　今月　日　　　　堂司（某甲）榜
B19n0103_p0620b13║右經咒名。一行一名。
B19n0103_p0620b14║正月修正。或亡僧結緣等。皆有看經榜。
B19n0103_p0620b15║
B19n0103_p0620b16║●經單
B19n0103_p0620b17║忠曰。單者。紙片也。經目錄單紙。故云經單（單有數種見名
B19n0103_p0621a01║單處。及座位門單位處）。
B19n0103_p0621a02║敕修清規。聖節云。啟建之先。一日。堂司備榜。及上
B19n0103_p0621a03║殿經單。俱用黃紙書之。（用黃義。見聖節黃榜處。）
B19n0103_p0621a04║舊說曰。經單式。似看經榜。
B19n0103_p0621a05║敕修清規經單式云。
B19n0103_p0621a06║　　今具經文品目于后。
B19n0103_p0621a07║　　　　大方廣佛華嚴經
B19n0103_p0621a08║　　　　大佛頂萬行首楞嚴經
B19n0103_p0621a09║　　　　大乘妙法蓮華經
B19n0103_p0621a10║　　　　大乘金光明經
B19n0103_p0621a11║　　　　大方廣圓覺修多羅了義經
B19n0103_p0621a12║　　　　大乘金剛般若波羅蜜經
B19n0103_p0621a13║　　　　大仁王護國經
B19n0103_p0621a14║　　右具如前
B19n0103_p0621a15║　　　　　　今月　日綱維（臣）僧　（某）　具
B19n0103_p0621a16║
B19n0103_p0621a17║●茶狀
B19n0103_p0621b01║舊說曰。請于茶之狀子也。
B19n0103_p0621b02║敕修清規告香云。請客侍者。預依戒次。具茶狀備
B19n0103_p0621b03║卓袱筆硯。告香罷。列法堂下間。請茶。各僉名。　又
B19n0103_p0621b04║方丈特為新掛搭茶云。次日庫司客頭行者。依戒
B19n0103_p0621b05║單字名。具茶狀。列眾寮前。請僉名。書云。某甲敬依
B19n0103_p0621b06║來命。　新掛搭茶狀式云。
B19n0103_p0621b07║
B19n0103_p0621b08║　　新掛搭某甲上座。列名。
B19n0103_p0621b09║　　堂頭和尚。今晨齋退。就寢堂點茶。
B19n0103_p0621b10║　　　特為伏希
B19n0103_p0621b11║　　　雲集　　　今月　日侍司（某）　拜請
B19n0103_p0621b12║庫司頭首式云
B19n0103_p0621b13║　　新掛搭　某上座。列名。
B19n0103_p0621b14║　　　右某等。今晨齋退。就庫司。點茶一中。
B19n0103_p0621b15║　　　特為。伏望
B19n0103_p0621b16║　　　眾慈同埀
B19n0103_p0621b17║　　　降重。　今月　日庫司比丘（某）等拜請
B19n0103_p0622a01║頭首當列名。止於知客。就照堂餘同前。
B19n0103_p0622a02║
B19n0103_p0622a03║●門狀
B19n0103_p0622a04║敕修清規月分須知云。正月初一日。有處四孟月。
B19n0103_p0622a05║大眾行道諷經祈保。次具門狀。官員檀越。諸山。賀
B19n0103_p0622a06║歲。
B19n0103_p0622a07║舊說曰。門狀者。謁見人時。所呈單狀也。紙濶六
B19n0103_p0622a08║七寸。內不書文字。自在方卷之。用絲束分中少
B19n0103_p0622a09║已上。題姓名於其上。又名參榜。或曰參狀。
B19n0103_p0622a10║翰墨大全云。凡名刺門狀。用好紙。濶三四寸。左卷
B19n0103_p0622a11║如箸大。用紅線。束刺腰。須真楷細書。或倉卒無絲
B19n0103_p0622a12║線。則剪胚紅紙一小條。就名上束定。亦得。若辭人。
B19n0103_p0622a13║則於名下書拜辭。謝人則於名下書拜謝。送人則
B19n0103_p0622a14║於名下書拜違。　又寫門狀式云。
B19n0103_p0622a15║　　具銜姓某。
B19n0103_p0622a16║　　　右某。謹祇候。
B19n0103_p0622a17║　　　參
B19n0103_p0622b01║　　　某官稱呼。伏候
B19n0103_p0622b02║　　　台旨。
B19n0103_p0622b03║　　　　　　　　月　日具銜。姓　（某）　狀
B19n0103_p0622b04║凡門狀。用大白紙一幅。前空二寸。真楷小書。字疎
B19n0103_p0622b05║密相對。如前式。武官不用全幅紙。但濶四五寸。後
B19n0103_p0622b06║不用具年。但云某月日。姓某狀。公吏同武官式。僧
B19n0103_p0622b07║道。同官員式。尤貴細書。
B19n0103_p0622b08║太平老人袖中錦云。古者未有紙。削竹木。以書姓
B19n0103_p0622b09║名。故謂之刺。後以紙書故謂之名紙。唐李德裕為
B19n0103_p0622b10║相貴盛。人務加禮。改具銜候起居之狀。謂之門狀。
B19n0103_p0622b11║李濟翁資暇錄云。門狀。文宗朝以前無之。自朱崕
B19n0103_p0622b12║李相貴盛於武宗朝。且近代稀有生一品。百官無
B19n0103_p0622b13║以希取其意。以為舊刺輕（刺則今之名紙）。相扇留具銜候
B19n0103_p0622b14║起居狀。而今又益競。以善價紙。如出印之字。巧諂
B19n0103_p0622b15║曲媚。猶有未臻之遺恨。井丹禰正平生於今日。其
B19n0103_p0622b16║亦如是乎。
B19n0103_p0622b17║丹鉛總錄云。古以通名為謁。至漢猶然。晉人謂之
B19n0103_p0623a01║門牋唐人謂之投刺。今人謂之拜帖。史記酈生踵
B19n0103_p0623a02║單門上謁。案劍叱使者。使者懼而失謁。跪拾謁。還
B19n0103_p0623a03║走入報。漢徐穉傳。弔喪醊酒畢。留謁則去。注謁刺
B19n0103_p0623a04║也。
B19n0103_p0623a05║忠曰。門狀。辭別則主還之。見宼準事。
B19n0103_p0623a06║古今詩話云。宼萊公寫刺。訪魏仲先。議論騷雅。
B19n0103_p0623a07║相得甚懽。將別。謂萊公曰。盛刺不復還。留為山
B19n0103_p0623a08║家之寶。
B19n0103_p0623a09║
B19n0103_p0623a10║●參狀
B19n0103_p0623a11║門狀又名參狀。見門狀處。
B19n0103_p0623a12║
B19n0103_p0623a13║●目子
B19n0103_p0623a14║忠曰。凡人名。或事條等。其數多。而不可諳記者。列
B19n0103_p0623a15║寫其品目於片紙。以備遺忘。此名目子。
B19n0103_p0623a16║敕修清規。入院。當晚小參云。提綱畢。敘謝。行者秉
B19n0103_p0623a17║燭。侍者呈目子。庶得詳盡。
B19n0103_p0623b01║忠曰。清規上文云。或有相送官客。諸山留宿者。
B19n0103_p0623b02║逐一條列。預用呈稟（止此）。今所呈目子。列其名者。
B19n0103_p0623b03║敕修清規兩序進退云。住持以擇定人名目子。并
B19n0103_p0623b04║西堂勤舊。令客頭行者。請。粥罷會茶。　又掛鉢時。
B19n0103_p0623b05║請知事云。維那至住持前。問訊側立。住持付所請
B19n0103_p0623b06║人名目子。
B19n0103_p0623b07║忠曰。又叢林。請入牌祖堂等語於住持人。其孝
B19n0103_p0623b08║子。詳錄其入牌祖師。屋裏緣語等。呈之住持。以
B19n0103_p0623b09║充造語之用。此亦云目子矣。又請禪師號等。於
B19n0103_p0623b10║　朝廷時。列書其祖師行狀。緣語等。呈之內記。
B19n0103_p0623b11║以備造文之資。此亦云目子矣。故目子之名。廣
B19n0103_p0623b12║焉。
B19n0103_p0623b13║
B19n0103_p0623b14║●批子
B19n0103_p0623b15║忠曰。敕修清規兩序進退云。擇定人名目子（詳目子處）。
B19n0103_p0623b16║校定清規書之。目子作批子。然批子。少異目子。笑
B19n0103_p0623b17║隱改名。固有意。批者小片紙書事要。示人也。
B19n0103_p0624a01║舊說曰。批者。但書事簡要者。如禪林批子。曰誰
B19n0103_p0624a02║某掛搭。或充某職等也。有首尾語。復用年月日。
B19n0103_p0624a03║日本俗言折紙者。類此。莊子庖丁解牛說云。依
B19n0103_p0624a04║天理。批大却導大窾。林氏曰。大卻。骨肉交際之
B19n0103_p0624a05║處也。批擊也（止此）。蓋以刀背。擊其骨肉間。戞戞然。
B19n0103_p0624a06║骨肉自分離。書要者。類之。故云批。凡詩文批語。
B19n0103_p0624a07║亦此義。如註語多。批則評至要。僅下三五字。
B19n0103_p0624a08║品字箋云。批手書評隲曰批。進學解。手不停批於
B19n0103_p0624a09║六藝之編。
B19n0103_p0624a10║正字通云。批示也。唐李藩傳。藩遷給事中。制敕有
B19n0103_p0624a11║不便者。黃紙後批之。帝稱其有宰相器。
B19n0103_p0624a12║已下。略錄批式。亦文有長短。
B19n0103_p0624a13║華嚴經玄談云。藏和尚開講。忽然震動。具以表聞。
B19n0103_p0624a14║則天大聖皇后。親運御筆。批云。省狀具云。皆因敷
B19n0103_p0624a15║演微言。弘揚秘賾。初譯之日。夢甘露以呈祥。開譯
B19n0103_p0624a16║之辰。感地動而標異。斯乃如來降跡。用符九會之
B19n0103_p0624a17║文。豈朕庸虗。敢當六種之應披覽來狀。欣暢盈懷
B19n0103_p0624b01║堯山堂外紀云。唐中宗。內出綵花。賜近臣。武平一
B19n0103_p0624b02║應制賦詩（云云）。中宗手敕批云。平一年雖最少。文甚
B19n0103_p0624b03║警新。悅紅蕊之先開訝黃鶯之未囀。循環吟咀。賞
B19n0103_p0624b04║歎兼懷。今更賜花一枝。以彰其美。
B19n0103_p0624b05║宋史張方平傳云。方平進詔草。帝親批之曰。卿文
B19n0103_p0624b06║章典雅。煥然有三代風。　又云。新法。鬻河渡坊場
B19n0103_p0624b07║司農。并及祠廟。宋閼伯微子廟。皆為賈區。方平言。
B19n0103_p0624b08║宋王業所基。閼伯封於商丘。以主大火。微子為始
B19n0103_p0624b09║封之君。是二祠者。亦不得免乎。帝震怒。批牘尾曰。
B19n0103_p0624b10║慢神辱國。無甚於斯。於是天下祠廟。皆得不鬻。
B19n0103_p0624b11║宋李忠定公奏議。多御批。皆書議後。或云。依奏。或
B19n0103_p0624b12║云。不允所乞。今封還卿奏。勿復有請。
B19n0103_p0624b13║王梅溪集御試策卷末云。御批。任賢輝。經學淹通。
B19n0103_p0624b14║議論醇正。可作第一人。
B19n0103_p0624b15║
B19n0103_p0624b16║●免遠迎批
B19n0103_p0624b17║敕修清規入院云。專使預當計稟住持。必先發批。
B19n0103_p0625a01║免眾遠迎。
B19n0103_p0625a02║
B19n0103_p0625a03║●送榻位批
B19n0103_p0625a04║敕修清規諸方名勝掛搭云。凡欲求掛搭（云云）。住持
B19n0103_p0625a05║如允。隨職名高下。送蒙堂前資（云云）受送人。懷香。詣
B19n0103_p0625a06║方丈。拜謝榻位或方丈發榜頭。煩首座。請送。則首
B19n0103_p0625a07║座。令堂司行者。請知事一人。維那侍者。及受送人。
B19n0103_p0625a08║同至寮。首座燒香獻茶。白住持發批。山門相送之
B19n0103_p0625a09║意。
B19n0103_p0625a10║
B19n0103_p0625a11║●請侍者批
B19n0103_p0625a12║敕修清規。侍者進退云。住持。批下堂司。請新侍者。
B19n0103_p0625a13║維那。令行者照批請。
B19n0103_p0625a14║
B19n0103_p0625a15║●帖子
B19n0103_p0625a16║敕修清規。遊方參請云。不拘早晚。不擇處所。各知
B19n0103_p0625a17║進退。伺候住持求住。方丈近事人。毋得呵禁。如允。
B19n0103_p0625b01║仍觸禮一拜。就求帖子。到侍司附名云。適奉方丈
B19n0103_p0625b02║慈旨。令就上寮附名。侍者次第。發榜頭。下堂司。維
B19n0103_p0625b03║那令行者。請新到。喫茶畢。出度牒。上床曆。
B19n0103_p0625b04║忠曰。舊說。言帖子。即目子也。差矣。但小片紙。書
B19n0103_p0625b05║掛搭一僧某甲。煩侍者附名。之語也。
B19n0103_p0625b06║又敕修清規。亡僧云。用小片白紙。寫帖子云。
B19n0103_p0625b07║
B19n0103_p0625b08║　　新圓寂。某甲上座。某州人。
B19n0103_p0625b09║　　　秉炬
B19n0103_p0625b10║　　　佛事
B19n0103_p0625b11║　　堂頭和尚　堂司比丘　（某）　拜請
B19n0103_p0625b12║其餘佛事。並準此寫。
B19n0103_p0625b13║舊說曰。祖東傳。入元國。求掛搭於龍翔寺。輝東
B19n0103_p0625b14║陽拋出剪刀。令試頌。祖即時呈頌。殺人刀矣活
B19n0103_p0625b15║人劍。一句當機不讓師。自此豁開門戶了。喪身
B19n0103_p0625b16║失命在斯時。東陽親書帖云。掛搭一僧。煩侍者
B19n0103_p0625b17║附名。有住持躬書帖。如此者。
B19n0103_p0626a01║
B19n0103_p0626a02║●檢子
B19n0103_p0626a03║校定清規。侍者職事云。凡上堂。及法語。當隨即編
B19n0103_p0626a04║錄。預呈檢子。臻志書寫。
B19n0103_p0626a05║正字通云。檢程式。今俗謂文書藁。為檢子。
B19n0103_p0626a06║
B19n0103_p0626a07║●日子
B19n0103_p0626a08║敕修清規入院云。行者進卓筆硯。知事具狀。備盤
B19n0103_p0626a09║袱。捧呈寺印。新命看封。付知事。開封。新命視篆訖。
B19n0103_p0626a10║就狀上。先僉押。次題日子。使印於上。知事收狀。衣
B19n0103_p0626a11║鉢侍者。收印退卓。
B19n0103_p0626a12║忠曰。日子子。非助詞。乃十二支之子也（餘冬解見于次）。
B19n0103_p0626a13║題日子者。書朔日子。二日子等也。
B19n0103_p0626a14║岐陽和尚曰。狀上者。狀尾也。寺印。是山門重寶。
B19n0103_p0626a15║不可容易。但入寺事繁。不暇別紙造收納狀。即
B19n0103_p0626a16║就送來狀子尾。僅題日子。使印於其上。年月已
B19n0103_p0626a17║詳于彼狀。故今只書某日甲子而已。使印於上。
B19n0103_p0626b01║者。謂日子字上也。或曰。僉押下。日子上之中間。
B19n0103_p0626b02║使印也。
B19n0103_p0626b03║忠曰。岐陽。言書某日甲子者。岐陽意謂。若入
B19n0103_p0626b04║寺朔日甲子。則押下書甲子字。若二日乙丑。
B19n0103_p0626b05║則押下書乙丑字。而其支干上。使住持私印
B19n0103_p0626b06║也。是訛矣。但既書某月下書某日子。而日子
B19n0103_p0626b07║上。使印而已。
B19n0103_p0626b08║餘冬序錄（何孟春撰）云。年月稱某年月日。有云日子者。
B19n0103_p0626b09║或謂。此俗語。按文選陳孔璋。檄吳將校文。年月朔
B19n0103_p0626b10║日子。云云。則日子之稱。有自來矣。南史劉之遴。與
B19n0103_p0626b11║張纘等。參校古本漢書。稱。永平十六年。五月二十
B19n0103_p0626b12║一日己酉郎班固。而今本無上書年月日子。隋袁
B19n0103_p0626b13║充上表。寶曆之元。改年仁壽。歲月日子。還共誕聖
B19n0103_p0626b14║之時日。十二時每日必起子。日子之稱。其是乎。
B19n0103_p0626b15║孔氏雜說（宋孔平仲）云。俗所謂日子。亦有所出。文選曹
B19n0103_p0626b16║公檄吳將校部曲文。年月朔日子。注。發檄時也。然
B19n0103_p0626b17║則日子日時也。（忠曰。陳孔璋。為曹公作此檄文。）
B19n0103_p0627a01║忠曰。文選注。以子為發檄時。則與餘冬解子。較
B19n0103_p0627a02║異也。夜半子時。恐非發檄時。余謂餘冬之解。得
B19n0103_p0627a03║理也。
B19n0103_p0627a04║葉子奇草木子云。北人無識字。使之為長官。或缺
B19n0103_p0627a05║正官。要題判署事。及寫日子。七字鈎不從右（七）轉。
B19n0103_p0627a06║而從左（七）轉。見者為笑。
B19n0103_p0627a07║
B19n0103_p0627a08║●標
B19n0103_p0627a09║敕修清規唱衣云。行者。瞻顧前後。喝定名字。知客
B19n0103_p0627a10║寫名上單。侍者依名發標。　又亡僧估衣云。排字
B19n0103_p0627a11║號。就記價直。在下。依號寫標。貼衣物上。入籠。
B19n0103_p0627a12║正字通云。標表也。立木為表。繫采于上。為標記。
B19n0103_p0627a13║忠曰。發者發遣也。發紙片標記與買人。後時以
B19n0103_p0627a14║此標照之。而取某物也。
B19n0103_p0627a15║
B19n0103_p0627a16║●長標
B19n0103_p0627a17║忠曰。聯紙列寫。故言長標。
B19n0103_p0627b01║敕修清規。亡僧估衣云。隨號依價。逐件別寫長標
B19n0103_p0627b02║以備唱衣時用。
B19n0103_p0627b03║
B19n0103_p0627b04║●引標
B19n0103_p0627b05║黃檗清規梵行章。第五云（三師七證共十條）。
B19n0103_p0627b06║第一引票上（某）下（某某）宗師。為得戒大和尚。
B19n0103_p0627b07║第二引票上（某）下（某某）宗師。為羯磨阿闍黎。
B19n0103_p0627b08║第三引票上（某）下（某某）宗師。為教授阿闍黎。
B19n0103_p0627b09║第四引票上（某）下（某某）宗師。為尊證阿闍黎。
B19n0103_p0627b10║（至第十引票俱倣此）　票用紅紙長二尺餘。闊五寸。
B19n0103_p0627b11║忠曰。票。標俗省。　上（某）下（某）者。檗山僧。稱隱元。
B19n0103_p0627b12║言上隱下元老和尚之類也。
B19n0103_p0627b13║
B19n0103_p0627b14║●單（名單）
B19n0103_p0627b15║忠曰。以名書單片紙。故言單也。凡清規稱單者。數
B19n0103_p0627b16║種。名同物別。有名單。有單板。單位（見座位門）。眠單（見服章門）。
B19n0103_p0627b17║並但言單。又有經單。差單。簿單。單帳等（見簿券門）今此
B19n0103_p0628a01║即名單也。
B19n0103_p0628a02║又曰。僧堂單者。紅紙小片。書各位名。一紙一名。以
B19n0103_p0628a03║貼各位床上。壁外面（今太清僧寺如此）。別源東歸集。賀太
B19n0103_p0628a04║虗侍者。侍聖僧偈云。五湖四海堂內客。一單一鉢
B19n0103_p0628a05║標一名（止此）。是也（又見座位門單位處）。
B19n0103_p0628a06║敕修清規坐禪云。大眾歸堂向裏坐（止此）。解者曰。
B19n0103_p0628a07║面己坐牌坐（止此）。依此。似名單在後壁如東福僧
B19n0103_p0628a08║堂。後壁。當對面處。各畫一圓相。藝州佛通寺僧
B19n0103_p0628a09║堂亦後壁當坐可對面處。畫圓相圓相中。次第
B19n0103_p0628a10║書竺土大仙心。東西密相付。云云（參同契語）。一圓一
B19n0103_p0628a11║字。即是第二世。一笑和尚親蹟（忠親覽）。
B19n0103_p0628a12║敕修清規請喪司職事云。喪司合干人僕。排單揭
B19n0103_p0628a13║示。
B19n0103_p0628a14║
B19n0103_p0628a15║●單票
B19n0103_p0628a16║叢林兩序須知（費隱撰）知客須知云。在寺及新到僧
B19n0103_p0628a17║眾。有懇求進堂者。預先引拜方丈。給出單票。然後
B19n0103_p0628b01║送入。白維那安單
B19n0103_p0628b02║
B19n0103_p0628b03║●花押
B19n0103_p0628b04║見執務門僉押處。
B19n0103_p0628b05║
B19n0103_p0628b06║●遺囑書
B19n0103_p0628b07║敕修清規尊宿遷化。遺囑式云。
B19n0103_p0628b08║
B19n0103_p0628b09║　　某寺住持某。世緣報謝。風燭不停。所有隨
B19n0103_p0628b10║　　身衣鉢。檀信施利。非常住物。煩兩序抄剳。
B19n0103_p0628b11║　　端請
B19n0103_p0628b12║　　某人。主行喪事。餘俵眾僧。看經行喪。毋致
B19n0103_p0628b13║　　繁多。侵用常住。幸察此意。伏希
B19n0103_p0628b14║　　悉及。　　　年　月　日。住山　（某）　押。
B19n0103_p0628b15║
B19n0103_p0628b16║●遺書
B19n0103_p0628b17║敕修清規尊宿遷化云。有官員檀越。諸山法眷。遺
B19n0103_p0629a01║書。即當遣送。　遺書式云。
B19n0103_p0629a02║　　早忝
B19n0103_p0629a03║　　遊從。柰合離之有數。繼承推挽。遂黽勉於
B19n0103_p0629a04║　　微緣。電露俄空。
B19n0103_p0629a05║　　雲山益渺。敢祈
B19n0103_p0629a06║　　保護。以
B19n0103_p0629a07║　　壽斯文。拜檮。不備。
B19n0103_p0629a08║
B19n0103_p0629a09║鄰封式云
B19n0103_p0629a10║　　住山無補。每依
B19n0103_p0629a11║　　鄰壁之光。夢境元空。幸謝世緣之幻。莫諧
B19n0103_p0629a12║　　面別。惟切心馳。冀
B19n0103_p0629a13║　　佛日以流輝。俾
B19n0103_p0629a14║　　宗風而益振。伏惟
B19n0103_p0629a15║　　珍重。
B19n0103_p0629a16║
B19n0103_p0629a17║法眷式云
B19n0103_p0629b01║　　叨濫住山。有媿
B19n0103_p0629b02║　　同門之友。因循抱疾。將為畢世之人。敬奉
B19n0103_p0629b03║　　手書。聊伸
B19n0103_p0629b04║　　面別。光昭
B19n0103_p0629b05║　　先師之令德。道在
B19n0103_p0629b06║　　吾屬之力行。無任傾勤。伏惟
B19n0103_p0629b07║　　珍重。
B19n0103_p0629b08║
B19n0103_p0629b09║可漏子書云
B19n0103_p0629b10║　　書拜　某人稱呼　某寺比丘　（某）　謹封
B19n0103_p0629b11║
B19n0103_p0629b12║
B19n0103_p0629b13║●病僧口詞
B19n0103_p0629b14║敕修清規病僧口詞云。
B19n0103_p0629b15║抱病僧某。右某。本貫某州。某姓。幾歲。給到某處度
B19n0103_p0629b16║牒為僧。某年。到某寺挂搭。今來抱病。恐風火不定。
B19n0103_p0629b17║所有隨身行李。合煩公界抄剳。死後望。依叢林清
B19n0103_p0630a01║規津送。　　年　月　日。抱病僧　（某甲）口詞。
B19n0103_p0630a02║又見幻住菴清規。
B19n0103_p0630a03║
B19n0103_p0630a04║●訃狀
B19n0103_p0630a05║敕修清規尊宿入龕云。首座同兩序勤舊。商議。發
B19n0103_p0630a06║訃狀。　狀式云。
B19n0103_p0630a07║　　某寺喪司比丘　（某）。
B19n0103_p0630a08║　　　右某山門不幸。
B19n0103_p0630a09║　　堂頭和尚。今月某日。遽爾歸真。謹以訃
B19n0103_p0630a10║　　　聞謹狀。
B19n0103_p0630a11║　　　　　年　月　日。某寺喪司比丘（某）狀。
B19n0103_p0630a12║
B19n0103_p0630a13║可漏子書云
B19n0103_p0630a14║　　訃告　某處堂頭和尚禪師　具位　謹封
B19n0103_p0630a15║
B19n0103_p0630a16║
B19n0103_p0630a17║●祭文
B19n0103_p0630b01║敕修清規尊宿遷化云。凡祭文。皆喪司書記為之
B19n0103_p0630b02║東漸清規送亡式云。祭文不拘時節若為師為父。
B19n0103_p0630b03║則倒展讀之。可也。
B19n0103_p0630b04║
B19n0103_p0630b05║●諡號
B19n0103_p0630b06║僧史略云。僧循萬行。故有迹焉。善行。則諡以嘉名。
B19n0103_p0630b07║惡行。則人皆不齒。是以六羣比丘。終非杜多之號。
B19n0103_p0630b08║六和勝士。方旌所易之名。自漢魏晉宋。無聞斯禮。
B19n0103_p0630b09║後魏重高僧法果生署之以官。死幸之而臨（去聲）。乃
B19n0103_p0630b10║追贈胡靈公。此僧諡之始也（果為沙門統封公爵追贈胡靈諡也）。原
B19n0103_p0630b11║此出於太常寺矣。後周隋世唐初皆不行。至天后
B19n0103_p0630b12║朝。有北宗神秀居荊州。神龍二年。詔賜諡大通禪
B19n0103_p0630b13║師矣。
B19n0103_p0630b14║日本禪林諡號。始於大覺。見稱呼門。禪師處。
B19n0103_p0630b15║
B19n0103_p0630b16║●可漏子
B19n0103_p0630b17║忠曰。納文疏紙筒也。書柬袋。亦名可漏子。可漏即
B19n0103_p0631a01║是殼漏。殼漏者卵㲉也。比人身骸。又言封皮。可殼
B19n0103_p0631a02║唐音相近。故假用。猶如弄引作弄胤。此類甚多。
B19n0103_p0631a03║敕修清規。迎待尊宿請狀云。可漏子。狀請。某處堂
B19n0103_p0631a04║頭和尚禪師。具位。謹封。　又山門請新命齋狀云。
B19n0103_p0631a05║可漏子狀請。新命（云云）尊座前。具位謹封。
B19n0103_p0631a06║容齋三筆云。蔡京。盜弄威柄。有一兵。齎一雙緘
B19n0103_p0631a07║及紫匣來。乃福建轉運判官。直龍圖閣鄭可簡。
B19n0103_p0631a08║以新茶獻。即就可漏上。書秘撰運副四字。授之。
B19n0103_p0631a09║潛確居類書云。敕黃。用蜀中麻紙為之。其可漏
B19n0103_p0631a10║子。又長於敕黃一尺。　可漏子註云封皮。
B19n0103_p0631a11║孤樹裒談云。內閣題本。用小揭帖。楷書斜摺。內
B19n0103_p0631a12║封。外則可漏。封以文淵閣印。方銀鑄。五筯篆。大
B19n0103_p0631a13║如御史印。
B19n0103_p0631a14║忠曰。書柬可漏。糊封上下。啟之之法。截開其底。
B19n0103_p0631a15║如疏可漏上下不封。如竹筒然。行者度疏於維
B19n0103_p0631a16║那時。維那亦自底。抽取之。或曰。可漏者。上下通
B19n0103_p0631a17║透。可脫漏之義。余謂若然。則上下糊封者。亦名
B19n0103_p0631b01║可漏。當如何解之。故此義不足取也。
B19n0103_p0631b02║已下。錄可漏即是殼漏之證。
B19n0103_p0631b03║圓悟勤禪師錄普說云。先師常云。莫學瑠璃瓶
B19n0103_p0631b04║子禪。輕輕被人觸著。便百雜碎。參時須參皮可
B19n0103_p0631b05║漏子禪。任是向高峯頂上撲下。亦無傷損。
B19n0103_p0631b06║碧巖錄舉之。作但參皮殼漏子禪。
B19n0103_p0631b07║已下。錄身骸稱殼漏子。
B19n0103_p0631b08║傳燈錄洞山价禪師章云。師將圓寂。謂眾曰。離
B19n0103_p0631b09║此殼漏子。向什麼處。與吾相見。眾無對。
B19n0103_p0631b10║掌珠故事。載此。注云。殼漏子。身尸也。
B19n0103_p0631b11║傳燈錄長慶稜禪師章云。保福遷化。人問師。保
B19n0103_p0631b12║福拋却殼漏子。向什麼處去也。師曰。且道保福
B19n0103_p0631b13║在那箇殼漏子裏。　又南陽忠國師語云。有知
B19n0103_p0631b14║識。示學人。但自識性了無常時。拋却㲉漏子一
B19n0103_p0631b15║邊著。靈臺智性。迥然而去。名為解脫（是外道量）。
B19n0103_p0631b16║已下。錄衣稱可漏又殼可通用之證。
B19n0103_p0631b17║恕中慍禪師錄云。洪祐和尚。送歸源法衣至。上
B19n0103_p0632a01║堂。拈衣示眾云。者箇是先歸源。向異類中。遺下
B19n0103_p0632a02║皮可漏子。日炙風吹而不壞。刀斫鋸解而不開。
B19n0103_p0632a03║舊說云。疏可漏貼小黃紙者。為防蠹災也。雖少時
B19n0103_p0632a04║用之。表其謹至。　忠曰。此義不然。余謂。可漏貼黃
B19n0103_p0632a05║紙者。引黃之遺範也。施食法疏可漏。貼黑紙者。蓋
B19n0103_p0632a06║黑北方水色。取救渴義也。
B19n0103_p0632a07║引黃者。正字通云。貼黃。即古之引黃。唐制。詔敕
B19n0103_p0632a08║有更改。以紙貼之曰貼黃。其表章。略舉事目。見
B19n0103_p0632a09║于前封皮者。謂之引黃。後世即以引黃。為貼黃。
B19n0103_p0632a10║不用黃紙。龍川志曰。富鄭公上章。貼黃言。臣與
B19n0103_p0632a11║韓琦言。不當。起復。是以引黃為貼黃也。李肇曰
B19n0103_p0632a12║貼黃。或曰押黃。
B19n0103_p0632a13║
B19n0103_p0632a14║
B19n0103_p0632a15║
B19n0103_p0632a16║
B19n0103_p0632a17║
B19n0103_p0632b01║
B19n0103_p0632b02║