B19n0103_p0632b03║第廿三類　簿券門
B19n0103_p0632b04║
B19n0103_p0632b05║●憑由
B19n0103_p0632b06║居家必用云。憑由。謂敘其事因也。
B19n0103_p0632b07║敕修清規聖節云。聖節啟散。古規所載。堂僧堂司
B19n0103_p0632b08║給由。暫到客司給由。隨身照證。蓋往時僧道。歲一
B19n0103_p0632b09║供帳。納免丁錢。官給由為憑。故遊方道具。度牒之
B19n0103_p0632b10║外。有每歲免丁由。有何處坐夏由。有啟散聖節由。
B19n0103_p0632b11║以備徵詰。各亦畏慎。今雖不用。存其事。以見古也。
B19n0103_p0632b12║解者曰。古規校定備用也。由者公憑也。謂敘其
B19n0103_p0632b13║事因由也。論語云。觀其所由。張籍內宴詩云。共
B19n0103_p0632b14║喜拜恩侵夜出。金吾不敢問行由。皆謂來歷也。
B19n0103_p0632b15║鐔津文集。上仁宗皇帝萬言書云。其徒苟欲求師
B19n0103_p0632b16║訪道千里之遠有司不以憑由而阻之。使人無迫
B19n0103_p0632b17║戚之心。往來裕如也。然憑由之制。本用防惡。及其
B19n0103_p0633a01║小吏侮之。而返更防善。此又在百執事。而宜深察
B19n0103_p0633a02║之。
B19n0103_p0633a03║
B19n0103_p0633a04║●免丁由
B19n0103_p0633a05║敕修清規云。往時。僧道歲一供帳。納免丁錢。官給
B19n0103_p0633a06║由為憑。（詳憑由處）
B19n0103_p0633a07║忠曰。僧人免民丁役。故納錢於官所。官收錢。了
B19n0103_p0633a08║與憑文。此為免丁由。
B19n0103_p0633a09║又與供帳處。及錢財門。免丁錢處。交看。
B19n0103_p0633a10║小補韻會云。丁民丁。唐志男子二十為丁。一說
B19n0103_p0633a11║二十以上。為丁。人壽百年為期。一幹十年。則丁
B19n0103_p0633a12║當四十。強壯之時。故曰丁。
B19n0103_p0633a13║忠曰。十歲甲。二十歲乙。三十歲丙。四十歲丁
B19n0103_p0633a14║也。
B19n0103_p0633a15║杜氏通典。食貨篇。丁中云。晉武帝平吳。後。有司
B19n0103_p0633a16║奏。男子年十六以上。至六十為正丁。十五以下。
B19n0103_p0633a17║至十三。六十以上。至六十五。為次丁。十二以下。
B19n0103_p0633b01║六十六以上。為老小。不事。宋孝武大明中。王敬
B19n0103_p0633b02║弘上言（云云）。十五至十六。且為半丁。十七為全丁。
B19n0103_p0633b03║帝從之。北齊武成清河三年。乃令。男子十八以
B19n0103_p0633b04║上。六十五以下。為丁。十六以上。十七以下。為中。
B19n0103_p0633b05║六十六以上。為老。十五以下。為小。隋文帝頒新
B19n0103_p0633b06║令。男女三歲以下。為黃。十歲以下。為小。十七以
B19n0103_p0633b07║下。為中。十八以上。為丁。以從課役。六十為老。乃
B19n0103_p0633b08║免。開皇三年。乃令。人以二十一成丁（云云）。大唐武
B19n0103_p0633b09║德七年。定令。男女始生為黃。四歲為小。十六為
B19n0103_p0633b10║中。二十一為丁。六十為老。玄宗天寶三載。十二
B19n0103_p0633b11║月制。自今以後。百姓宜以十八以上。為中男。二
B19n0103_p0633b12║十三以上成丁。
B19n0103_p0633b13║通鑑綱目唐武德七年集覽云。三宗史編解曰。
B19n0103_p0633b14║黃謂穉幼髮黃也。四歲為小。小謂細弱也。十六
B19n0103_p0633b15║為中。中者謂上下通也。二十為丁。丁者當也。當
B19n0103_p0633b16║彊壯之旹。
B19n0103_p0633b17║
B19n0103_p0634a01║
B19n0103_p0634a02║●坐夏由
B19n0103_p0634a03║忠曰。行脚僧。在某寺過夏者。本寺給由文。
B19n0103_p0634a04║敕修清規云。有何處坐夏由。（詳憑由處）
B19n0103_p0634a05║
B19n0103_p0634a06║●啟散聖節由
B19n0103_p0634a07║見憑由處。
B19n0103_p0634a08║備用清規。聖節路由式云。
B19n0103_p0634a09║暫到一僧。某甲上座。今月幾日。恭遇
B19n0103_p0634a10║天壽節。已於本寺。啟散訖。憑此為照者。
B19n0103_p0634a11║年月　日　　某寺知客（某）押給。
B19n0103_p0634a12║
B19n0103_p0634a13║●公驗
B19n0103_p0634a14║忠曰。自官出與。證據文也。
B19n0103_p0634a15║廣燈錄。三聖然禪師章云。師參德山。參眾。堂中踢
B19n0103_p0634a16║天太為首座。問云。夫行脚人。須具本道公驗。作麼
B19n0103_p0634a17║生是本道公驗。師云。嗄。首座再問。師以坐具便打
B19n0103_p0634b01║云。者漆桶。前後觸忤多少賢良。首座自後更不勘
B19n0103_p0634b02║僧。
B19n0103_p0634b03║虗堂愚禪師興聖錄。知府吳狀元。蠲蘆租公據
B19n0103_p0634b04║立石上堂云（云云）。且道。有何憑據。卓拄杖。公驗分
B19n0103_p0634b05║明。
B19n0103_p0634b06║
B19n0103_p0634b07║●祠部牒
B19n0103_p0634b08║康熙字典云。牒達恊切。音疊。說文札也。廣韻書板
B19n0103_p0634b09║曰牒。又增韻官府移文。謂之牒。
B19n0103_p0634b10║忠曰。祠部給度牒。故度牒稱祠部牒。
B19n0103_p0634b11║釋氏要覽云。祠部牒。自尚書省祠部司出。故稱祠
B19n0103_p0634b12║部。
B19n0103_p0634b13║編年通論云。天寶五年。五月制。天下度僧尼。並令
B19n0103_p0634b14║祠部給牒。今謂之祠部者。自是而始。
B19n0103_p0634b15║僧史畧云。案會要曰。則天延載元年。五月十五日
B19n0103_p0634b16║敕。天下僧尼。隸祠部。不須屬司賓。知天后前。係司
B19n0103_p0634b17║寶也。此乃隸祠部之始也。義取其善攘惡。福解災
B19n0103_p0635a01║之謂也。　又云。案續會要天寶六年。五月制。所度
B19n0103_p0635a02║僧尼。仍令祠部給牒。給牒。自玄宗朝始也。
B19n0103_p0635a03║忠曰。往時依試經得度。鬻祠部牒。起於後代。
B19n0103_p0635a04║困學紀聞云。治平末年。始鬻度牒。攷之唐史。肅
B19n0103_p0635a05║宗時。裴冕建言。度僧道士。收貲。濟軍興此鬻牒
B19n0103_p0635a06║之始也。（又見後供帳處　又按。淮南子齊桓公。欲征伐甲兵不
B19n0103_p0635a07║足。乃令輕罪者。贖以金刀訟不勝者。出一束箭　依此。收貲濟軍興亦有所本。）
B19n0103_p0635a08║容齋三筆云。唐末帝（後唐潞王）清泰二年。二月。功德
B19n0103_p0635a09║使奏。每年誕節。諸州府奏。薦僧道。其僧尼。欲立
B19n0103_p0635a10║講論科。講經科。表白科。文章應制科。持念科。禪
B19n0103_p0635a11║科。聲賛科。道士。經法科。講論科。文章應制科。表
B19n0103_p0635a12║白科。聲賛科。焚修科。以試其能否。從之。此事。見
B19n0103_p0635a13║舊五代史記。不知曾行與否至何時而罷也。蓋
B19n0103_p0635a14║是時猶未鬻賣祠部度牒耳。周世宗廢併寺院。
B19n0103_p0635a15║有詔。約束云。男年十五以上。念得經文一百紙
B19n0103_p0635a16║或讀得五百紙。女年十三以上。念得經文七十
B19n0103_p0635a17║紙。或讀得三百紙者。經本府。陳狀。乞剃頭。委錄
B19n0103_p0635b01║事參軍本判官試驗。兩京大名京兆府青州。各
B19n0103_p0635b02║起置戒壇。候受戒時。兩京委祠部。差官引試其
B19n0103_p0635b03║三處。秖委判官。逐處聞奏。候敕下。委祠部給付
B19n0103_p0635b04║憑由。方得剃頭受戒。其防禁之詳。如此。非若今
B19n0103_p0635b05║時。只納錢于官。便可出家也。念經讀經之異。疑
B19n0103_p0635b06║為背誦與對本云。（忠曰。鬻度牒自唐肅宗洪邁失攷。）
B19n0103_p0635b07║
B19n0103_p0635b08║●度牒
B19n0103_p0635b09║即祠部牒也（與祠部牒交看）。
B19n0103_p0635b10║敕修清規。沙彌得度云。凡行者。初受度牒以盤袱
B19n0103_p0635b11║托呈本師兩序各處。插香禮三拜。選日設供。剃頭。
B19n0103_p0635b12║　又維那云。堂僧掛搭。辨度牒真偽。　又亡僧唱
B19n0103_p0635b13║衣云。拈度牒於亡僧名字上。橫剪破云。亡僧本名
B19n0103_p0635b14║度牒一道。對眾剪破。
B19n0103_p0635b15║虗堂愚和尚錄。示行者智潮法語云。自唐以來。設
B19n0103_p0635b16║官置局。試經得度。其間獲中僧科者。官給黃牒。剃
B19n0103_p0635b17║度為僧。
B19n0103_p0636a01║舊說曰。中華人。為僧不易。必可受度牒。若未得
B19n0103_p0636a02║買度牒。則只有髮。而隨僧修學而已。謂之行者。
B19n0103_p0636a03║如中峯本禪師。二十四歲。而方得度牒剃落。
B19n0103_p0636a04║陸游渭南文集。為行者雷印定求度牒疏云。故
B19n0103_p0636a05║鄉踰八千里路。空手要七十萬錢。
B19n0103_p0636a06║江湖紀聞云。真西山帥潭州時。有裎二者。開旅
B19n0103_p0636a07║店。有子年二十餘。屢謀於所厚者。欲弒其父。時
B19n0103_p0636a08║西山以精明稱。所厚者。恐累己。赴官首之。喚其
B19n0103_p0636a09║父母問之。亦云。逮其子。赴左院。推勘。隨即準伏。
B19n0103_p0636a10║索到鼠尾刀解官。但問其故。則卒無說（云云）。獄已
B19n0103_p0636a11║成。西山疑之（云云）。西山一夕穿秉炷香。告之天地
B19n0103_p0636a12║神祇。夢神告之曰。此毋怪其然。乃是二十年前
B19n0103_p0636a13║事了。旦起喚裎二。屏去左右曰。爾二十年前。做
B19n0103_p0636a14║什麼事來。此事我知。已悉。爾其無隱。裎乃啞然
B19n0103_p0636a15║曰。然。二十年前。有溈山行者。在店安歇。欲買度
B19n0103_p0636a16║牒。某貪其財物。殺而有之。所殺屍。見瘞廚中。西
B19n0103_p0636a17║山委官。籍其家產。可千緡。并掘其屍。果在。遂將
B19n0103_p0636b01║裎二。送左院。禁審其子。準伏。與前詞無異（云云）。西
B19n0103_p0636b02║山曰。儞若做甚生計。我自與儞一千貫錢去。其
B19n0103_p0636b03║子曰。若得千貫錢。我買本度牒。溈山出家去。西
B19n0103_p0636b04║山遂將所籍家產千緡。與之。裎二編管建昌軍。
B19n0103_p0636b05║時嘉定壬午年也。
B19n0103_p0636b06║忠曰。度牒不易買。可以此知。
B19n0103_p0636b07║今錄中華度牒式。
B19n0103_p0636b08║
B19n0103_p0636b09║　　　　　行在禮部撿會到
B19n0103_p0636b10║　　大明律內一[款-士+止]。若僧道。不給度牒。私自簪
B19n0103_p0636b11║　　剃者。杖八十。若由家長。家長當罪。寺觀住
B19n0103_p0636b12║　　持。及受業師。私度者。與同罪。還俗。除欽遵
B19n0103_p0636b13║　　外。本部　今填釋字玖千陸百捌拾玖號。
B19n0103_p0636b14║　　度牒給付靈珍。　收執憑照。須至出給者。
B19n0103_p0636b15║　　釋字玖千陸百捌拾玖號。
B19n0103_p0636b16║　　　　　靈珍參拾捌歲。係日本國向州人
B19n0103_p0636b17║　　　　　熊谷長男。永樂年間。憑父捨送前
B19n0103_p0637a01║　　　　　住南禪禪寺出家。披剃為僧。投禮
B19n0103_p0637a02║　　　　　中和德輝為師。習經。宣德柒年。捌
B19n0103_p0637a03║　　　　　月內。蒙本國差來朝
B19n0103_p0637a04║　　貢請給度牒
B19n0103_p0637a05║　　　　　右給付僧人靈珍。　收執準此。
B19n0103_p0637a06║　　宣德捌年。伍月。貳拾伍日。
B19n0103_p0637a07║　　　資善太夫行在禮部尚書胡　一押
B19n0103_p0637a08║　　　　右　侍　　　　　郎章　一押
B19n0103_p0637a09║　　　　　奉政太夫祠祭清史司郎中鄭　一押
B19n0103_p0637a10║　　　　　　奉直太夫員外郎易　一押
B19n0103_p0637a11║　　　　　　　承德郎主事馬駿　一押
B19n0103_p0637a12║　　　　　　　　　　　　沈餘慶　一押
B19n0103_p0637a13║　　　　　　　　　　　　都吏徐政　一押
B19n0103_p0637a14║　　　　　　　　　　　　　令史張壽　一押
B19n0103_p0637a15║
B19n0103_p0637a16║日本國度牒式（聖一國師度牒）
B19n0103_p0637a17║　　治部尚書
B19n0103_p0637b01║　　　　　　（駿州有渡郡久能寺沙彌圓爾。俗姓氏
B19n0103_p0637b02║　　　　　　平。見年十八。投於當寺住持堯辨禮為
B19n0103_p0637b03║　　　　　　本師賜度僧牒剃髮受具者。）
B19n0103_p0637b04║　　右被太政官符稱右大臣宣奉
B19n0103_p0637b05║　　敕件度者姓平。宜仰治部省與剃度牒至。
B19n0103_p0637b06║　　准
B19n0103_p0637b07║　　敕。故牒。
B19n0103_p0637b08║
B19n0103_p0637b09║　　承久元年（乙）卯十月廿日。左大史（小槻宿禰國宗）給
B19n0103_p0637b10║　　參議郎（兼）　治　部　郎　（藤原信行）　押
B19n0103_p0637b11║　　典主　宰事官（闕）
B19n0103_p0637b12║　　鴻臚　丞正六位上行　（平　貞弘）　押
B19n0103_p0637b13║　　鴻臚　少　卿（闕）
B19n0103_p0637b14║　　典　客郎中署令正五位上　（橘　成恒）　押
B19n0103_p0637b15║　　治　部主事正六位（闕）
B19n0103_p0637b16║　　治　部郎中正六位上行　（源　盛慶）　押
B19n0103_p0637b17║　　治　部侍郎從五位　（紀　賴成）　押
B19n0103_p0638a01║右度牒。白紙。紙高壹尺壹寸捌分。濶壹尺陸寸
B19n0103_p0638a02║陸分。文字皆板刊。蓋出牒繁故。省寫功也。但所
B19n0103_p0638a03║新加者。初駿州有度等細字。又件度者姓平之
B19n0103_p0638a04║平一字。元年之元一字。乙卯字（年號亦刊）。十月廿日
B19n0103_p0638a05║之十字。廿字。人名花押。此等筆書耳。三大印。字
B19n0103_p0638a06║不可辨。蓋治部省印也。三印皆同。
B19n0103_p0638a07║
B19n0103_p0638a08║●綾牒
B19n0103_p0638a09║虗堂愚和尚錄。示行者智潮語云。南渡之後。出綾
B19n0103_p0638a10║紙易楮幣（詳行者處）。
B19n0103_p0638a11║佛祖統紀法運通塞志云。南宋高宗。紹興三年八
B19n0103_p0638a12║月。自治平末（北宋英宗年號）。始鬻度牒。舊以黃紙。印造偽
B19n0103_p0638a13║為者多。戶部朱異始奏。令僧道用敕綾牒。　述曰。
B19n0103_p0638a14║唐明皇天寶中。度牒已用綾素。本朝太宗初年。普
B19n0103_p0638a15║度十七萬。真宗天禧。普度二十三萬。應此時。但用
B19n0103_p0638a16║紙牒。使之易辨。今既汙賣。欲重其價。故用敕綾。比
B19n0103_p0638a17║同品官之告身。亦見朝廷之重僧也。
B19n0103_p0638b01║
B19n0103_p0638b02║●供帳
B19n0103_p0638b03║敕修清規云。往時僧道。歲一供帳。納免丁錢。官給
B19n0103_p0638b04║由。為憑。（詳由處）
B19n0103_p0638b05║佛祖統紀云。唐玄宗開元十七年。敕天下僧尼。令
B19n0103_p0638b06║三歲一造籍。供帳始此。　志磐曰。出家學道。要以
B19n0103_p0638b07║從師受戒。為之制。初未嘗挂名於官籍。自漢明至
B19n0103_p0638b08║唐初。莫不然至則天延載。始令二眾隸祠部。而明
B19n0103_p0638b09║皇正觀。始令三歲造籍。肅宗至德。復令鬻牒。謂之
B19n0103_p0638b10║香水錢。逮我本朝南渡。則又創免丁之賦。謂之清
B19n0103_p0638b11║閒錢。嘻。律言。非我所制。餘方為清淨者。不得不行。
B19n0103_p0638b12║豈如來。以佛眼觀末世。為吾徒者。當勉順國法乎。
B19n0103_p0638b13║嘻。（忠曰。正觀字訛。當作開元。）
B19n0103_p0638b14║僧史略云。夫得果之人。且無限劑。出家之士。豈有
B19n0103_p0638b15║司存。既來文物之朝。須設糾繩之任。其有見優閑
B19n0103_p0638b16║競入。懼徭役而奔來。輒爾冐名。實非高士。僧之內
B19n0103_p0638b17║律。豈能御其風牛佚馬邪。故設僧局。以綰之。立名
B19n0103_p0639a01║籍以紀之。周隋之世無得而知。唐來主張。方聞附
B19n0103_p0639a02║麗。文宗太和四年。正月。祠部請。天下僧尼冐名。非
B19n0103_p0639a03║正度者。具名申省。各給省牒。以憑入籍。時入申名
B19n0103_p0639a04║者。計七十萬。造帳入籍。自太和五年始也。若然者。
B19n0103_p0639a05║前豈無籍帳耶。監福曹昭玄寺崇玄署。將何統斷
B19n0103_p0639a06║僧務乎。對曰。勘造僧帳。體度不同。或逐寺總知。或
B19n0103_p0639a07║隨州別錄。或單名轉數。或納牒改添。故不同也。然
B19n0103_p0639a08║則出時君之好惡。乃入籍之解張。今大宋用周顯
B19n0103_p0639a09║德條貫。三年一造。著于律令也。
B19n0103_p0639a10║事物紀原曰。僧帳。唐會要曰。舊制。僧尼簿。三年一
B19n0103_p0639a11║造。其籍。一本送祠部。一本留州縣。又開元十七年。
B19n0103_p0639a12║八月十日。敕。僧尼宜依十六年舊籍。則僧尼供帳。
B19n0103_p0639a13║始於此耳。僧史略曰。唐文宗大和四年。正月。祠部
B19n0103_p0639a14║請。天下僧尼。具名申省。以憑入籍。入籍造帳。自太
B19n0103_p0639a15║和始也。二文不同。以會要為正。本朝用周顯德事。
B19n0103_p0639a16║三年一造帳。定著於令。
B19n0103_p0639a17║
B19n0103_p0639b01║
B19n0103_p0639b02║●籍
B19n0103_p0639b03║前漢書功臣表注。師古曰。籍謂名錄也。
B19n0103_p0639b04║琅邪代醉編云。籍者。一尺二寸竹牒。記人之年。名
B19n0103_p0639b05║字物色。懸之宮門。
B19n0103_p0639b06║
B19n0103_p0639b07║●簿
B19n0103_p0639b08║篇海類編云。簿去聲。讀如步。籍也。帳也。
B19n0103_p0639b09║正字通云。簿薄故切。蒲去聲。籍也。又手版也。周禮
B19n0103_p0639b10║司書注疏。古以簡策記事。若對君以笏記之。後代
B19n0103_p0639b11║用簿。簿今手版。
B19n0103_p0639b12║
B19n0103_p0639b13║●戒臘簿
B19n0103_p0639b14║舊說曰。戒臘簿者。小僧籍也。
B19n0103_p0639b15║敕修清規維那云。或有他緣。或暫假出入。將戒臘
B19n0103_p0639b16║簿。假簿。堂司須知簿。親送過客司。令攝之。　又謝
B19n0103_p0639b17║掛搭云。侍者先期。取堂司戒臘簿。檢看。新掛搭戒
B19n0103_p0640a01║臘。在上者一人。為參頭。
B19n0103_p0640a02║
B19n0103_p0640a03║●輪差僧簿
B19n0103_p0640a04║敕修清規。聖節云。輪差僧簿。依戒次。各書雙字名。
B19n0103_p0640a05║又見差單處。
B19n0103_p0640a06║
B19n0103_p0640a07║●堂司須知簿
B19n0103_p0640a08║見戒臘簿處。
B19n0103_p0640a09║
B19n0103_p0640a10║●假簿
B19n0103_p0640a11║見戒臘簿處。
B19n0103_p0640a12║舊說曰。假簿。即請假帳也。
B19n0103_p0640a13║
B19n0103_p0640a14║●砧基簿
B19n0103_p0640a15║敕修清規交割砧基什物云。入院後。須會兩序勤
B19n0103_p0640a16║舊茶。詳細詢問山門事務。砧基契書什物。逐一點
B19n0103_p0640a17║對交割。
B19n0103_p0640b01║中峯本禪師錄擬寒山詩云。十冊古傳燈。轉作砧
B19n0103_p0640b02║基簿。
B19n0103_p0640b03║舊說曰。砧基礎石也。南海寄歸傳。結淨地法。謂
B19n0103_p0640b04║初造寺時。定基石已（止此）。是也。砧基簿者。始建寺。
B19n0103_p0640b05║所定。殿堂廊廡柱礎之圖。雖後日無用物。然住
B19n0103_p0640b06║持人。不可不知。故入寺後。詢問兩序勤舊矣。今
B19n0103_p0640b07║中峯意謂。今時參徒。泥語不徹本源。故傳燈不
B19n0103_p0640b08║益人。猶如砧基簿。無用於後年也。
B19n0103_p0640b09║
B19n0103_p0640b10║●日黃總簿
B19n0103_p0640b11║舊說曰。常住總簿。黃蘗染成紙。避蠹災。故言黃簿
B19n0103_p0640b12║也。
B19n0103_p0640b13║敕修清規副寺云。收管支用。令庫子每日。具收支
B19n0103_p0640b14║若干。僉定飛單。呈方丈。謂之日單。或十日一次結
B19n0103_p0640b15║算。謂之旬單。一月一結。一年通結有無見管謂之
B19n0103_p0640b16║日黃總簿。
B19n0103_p0640b17║山菴雜錄云。提點彝正堂云。今歲庫司。知事人懶
B19n0103_p0641a01║慢。常住日黃簿未成。（詳職位門提點處）
B19n0103_p0641a02║雪巖欽禪師。賀梅溪副寺頌云。櫃頭一面日黃簿。
B19n0103_p0641a03║列祖玄關無少差。（詳職位門櫃頭處）
B19n0103_p0641a04║
B19n0103_p0641a05║●衣鉢簿
B19n0103_p0641a06║僧家錢財。曰衣鉢。見錢財門。
B19n0103_p0641a07║西巖惠禪師錄行狀云。忽索衣鉢簿。大書其後。緘
B19n0103_p0641a08║付寺之執事者。趣辨後事。
B19n0103_p0641a09║
B19n0103_p0641a10║●單（簿單）
B19n0103_p0641a11║單偏紙列寫目錄也。
B19n0103_p0641a12║敕修清規。尊宿唱衣云。行者瞻顧前後。喝定名字。
B19n0103_p0641a13║知客寫名上單。侍者依名發標。　又亡僧抄剳衣
B19n0103_p0641a14║鉢云。收拾經櫃函櫃衣物。抄剳具單。
B19n0103_p0641a15║
B19n0103_p0641a16║●差單
B19n0103_p0641a17║舊說曰。差單者。差帳也。
B19n0103_p0641b01║敕修清規聖節云。每日堂司行者。將輪差僧簿。須
B19n0103_p0641b02║預先一日。請住持頭首眾僧。各書雙字名。僉押。量
B19n0103_p0641b03║眾多少。依戒具寫差單。排定日分。周而復始。
B19n0103_p0641b04║差單式云（用白紙書）
B19n0103_p0641b05║
B19n0103_p0641b06║　　今具逐日輪僧上殿名員于后
B19n0103_p0641b07║　　　某日　住持（臣）僧　某甲首座　某甲書記
B19n0103_p0641b08║　　　　　　某甲藏主　某甲知客　某甲西堂
B19n0103_p0641b09║　　　某日　某甲稱呼　某甲上座　某甲都寺
B19n0103_p0641b10║　　右具如前
B19n0103_p0641b11║　　　　　　　　　今月　日堂司　（某）　具
B19n0103_p0641b12║
B19n0103_p0641b13║●草單
B19n0103_p0641b14║敕修清規。夏前出草單云。叢林以三月初一日。出
B19n0103_p0641b15║草單。方丈止掛搭。
B19n0103_p0641b16║草單式云。（戒次朱書。名字墨書。）　又見圖牌門。戒臘牌。
B19n0103_p0641b17║
B19n0103_p0642a01║
B19n0103_p0642a02║　　　眾戒臘
B19n0103_p0642a03║　　　威音王戒
B19n0103_p0642a04║　　　陳如尊者
B19n0103_p0642a05║　　　堂頭和尚
B19n0103_p0642a06║　　　至元幾戒　元貞幾戒
B19n0103_p0642a07║　　　某甲上座　某甲上座
B19n0103_p0642a08║　　　大德幾戒　至大幾戒
B19n0103_p0642a09║　　　某甲上座　某甲上座
B19n0103_p0642a10║　　右具如前。恐有差悞。請自改正。伏幸
B19n0103_p0642a11║　　眾悉。　　　　今月　日堂司　（某）　具
B19n0103_p0642a12║忠曰。至元元貞等。修撰敕修清規。在此年間。故
B19n0103_p0642a13║笑隱權書。示例而已。實可依某人受戒年。曆號
B19n0103_p0642a14║第幾年而已。余昔遊一寺。仰觀貼草單。題曰文
B19n0103_p0642a15║明戒。蓋往時文明年間草單。沒意智。次第寫將
B19n0103_p0642a16║去。素不曉文明何義。余拍同遊肩語言。此間一
B19n0103_p0642a17║眾非凡。同遊怪問。為甚得知。余指言。文明戒人。
B19n0103_p0642b01║猶不死在茲。却後。必可與仙真爭年庚矣。同遊
B19n0103_p0642b02║大笑絕倒。
B19n0103_p0642b03║
B19n0103_p0642b04║●單目
B19n0103_p0642b05║忠曰。簿單。記品目也。
B19n0103_p0642b06║敕修清規退院云。方丈什物。點對交割具單目。一
B19n0103_p0642b07║樣兩本。住持兩序勤舊僉押。用寺記印。
B19n0103_p0642b08║
B19n0103_p0642b09║●月單
B19n0103_p0642b10║舊說曰。副寺收管支用。一月一結。曰月單。
B19n0103_p0642b11║忠曰。敕修清規云。一月一結（詳日黃總簿處）。是也。或清規
B19n0103_p0642b12║脫謂之月單四字。
B19n0103_p0642b13║
B19n0103_p0642b14║●旬單
B19n0103_p0642b15║副寺十日一算。謂之旬單（詳日黃總簿處）。
B19n0103_p0642b16║
B19n0103_p0642b17║●日單
B19n0103_p0643a01║副寺。每日僉定收支。謂之日單（詳日黃總簿處）。
B19n0103_p0643a02║
B19n0103_p0643a03║●飛單
B19n0103_p0643a04║日單呈方丈。此謂飛單（詳日黃總簿處）。
B19n0103_p0643a05║忠曰。飛單者。蓋一日所記。條目不多。數紙往來。如
B19n0103_p0643a06║飛。故名之。
B19n0103_p0643a07║
B19n0103_p0643a08║●床曆
B19n0103_p0643a09║舊說曰。床者。僧堂床也。曆者。記其著床僧籍之帳
B19n0103_p0643a10║也。凡堂僧。依戒臘次第。而定位。以首座為首。
B19n0103_p0643a11║敕修清規。維那云。戒臘資次。床曆。圖帳。凡僧事內
B19n0103_p0643a12║外。無不掌之。
B19n0103_p0643a13║僧寶傳。雪竇顯禪師傳云。顯與學士會公會。厚
B19n0103_p0643a14║善。曰靈隱天下勝處。珊禪師吾故人。以書薦顯。
B19n0103_p0643a15║顯至靈隱三年。陸沈眾中。俄曾公奉使浙西。訪
B19n0103_p0643a16║顯於靈隱無識之者。時堂中僧千餘。使吏檢床
B19n0103_p0643a17║曆。物色求之。乃至。曾公問向所附書。顯袖納之
B19n0103_p0643b01║曰。公意勤。然行脚人。非督郵也。曾公大笑。珊公
B19n0103_p0643b02║以是奇之。
B19n0103_p0643b03║
B19n0103_p0643b04║●文曆
B19n0103_p0643b05║簿帳。曰文曆也。
B19n0103_p0643b06║禪苑清規退院云。如常住錢物。僧供之類。須與知
B19n0103_p0643b07║事結絕。文曆分明。及堂頭公用。合行交割。亦具文
B19n0103_p0643b08║曆。拘管。用院印印押。通知事知之。
B19n0103_p0643b09║人天寶鑑云。通明集。南嶽讓和尚。有院主二十
B19n0103_p0643b10║年。管執常住。不置文曆。一日有司磨勘。囚禁。在
B19n0103_p0643b11║獄。乃自惟曰。我此和尚。不知是凡是聖。二十年。
B19n0103_p0643b12║佐助伊。今日得此苦毒之報。馬祖於寺中覺知。
B19n0103_p0643b13║令侍者裝香。端然入定。院主於獄中。忽爾心開。
B19n0103_p0643b14║二十年用過錢物。一時記得。令書司口授筆寫。
B19n0103_p0643b15║計算無遺。
B19n0103_p0643b16║
B19n0103_p0643b17║●帳
B19n0103_p0644a01║正字通云。今俗會計事物之數。曰帳。又云。具來
B19n0103_p0644a02║歲課役。以報度支為計帳。即今之文簿冊籍。
B19n0103_p0644a03║舊唐書食貨志云。每歲一造計帳。三年一造戶籍。
B19n0103_p0644a04║周祈名義考云。今俗謂簿籍。曰帳目。韻書帳幬也。
B19n0103_p0644a05║帷也。無有以簿籍為義者。按漢制。郡國歲時。上計。
B19n0103_p0644a06║顏師古曰。計若今諸州之計帳。是。師古亦用帳字。
B19n0103_p0644a07║其來久矣。
B19n0103_p0644a08║忠曰。計數記曰帳。唐書已見。師古亦唐人。正字
B19n0103_p0644a09║通。云今俗。非也。
B19n0103_p0644a10║丹鈆總錄云。吏胥下流。市井米鹽帳簿。則用省訛
B19n0103_p0644a11║俗字。如錢作[(豕-一)-(必-心)]。聖作圣。盡作尽是也。
B19n0103_p0644a12║
B19n0103_p0644a13║●單帳
B19n0103_p0644a14║敕修清規尊宿唱衣云。造單帳。
B19n0103_p0644a15║單式云。
B19n0103_p0644a16║　　堂頭和尚示寂。謹具衣物估唱鈔數收支
B19n0103_p0644a17║　　于后。
B19n0103_p0644b01║　　　　　一收鈔若干（係某件唱到）
B19n0103_p0644b02║　　　　　一收鈔若干（係某項收到）
B19n0103_p0644b03║　　　　　一支鈔若干（係某項用度）
B19n0103_p0644b04║　　　　　一支鈔若干（係某項支使　逐一列寫）
B19n0103_p0644b05║　　　已上共收鈔若干
B19n0103_p0644b06║　　　　　共支鈔若干
B19n0103_p0644b07║　　　除支外。見管鈔若干（準齋七追修。僧行經資用）。
B19n0103_p0644b08║　　右具如前
B19n0103_p0644b09║　　　　　年　月　日喪司行者　（某）　具
B19n0103_p0644b10║　　　呈　把帳執事人。兩序典喪。各書名僉押。
B19n0103_p0644b11║
B19n0103_p0644b12║
B19n0103_p0644b13║●圖帳
B19n0103_p0644b14║敕修清規。拋香相看云。若圖帳已定。則詣堂司。稟
B19n0103_p0644b15║添名入圖。或人多。列戒次後。　又謝掛搭云。既曰
B19n0103_p0644b16║隨眾。當依戒臘。依戒佛制也。況諸圖帳。及眾寮戒
B19n0103_p0644b17║臘牌。不以名字分高下。
B19n0103_p0645a01║忠曰。圖與帳二物也。圖謂楞嚴會圖。念誦巡堂
B19n0103_p0645a02║圖。被位圖。鉢位圖等也（見圖牌門。戒臘牌處）。帳謂諸記名
B19n0103_p0645a03║帳也。
B19n0103_p0645a04║又曰。舊解者謂。圖者。戒臘牌等圖也（止此）。此說非
B19n0103_p0645a05║也。已言圖帳及眾寮戒臘牌。可知。圖不攝戒臘
B19n0103_p0645a06║牌矣。
B19n0103_p0645a07║
B19n0103_p0645a08║●火帳
B19n0103_p0645a09║忠曰。飯頭計人口。打飯之帳也。
B19n0103_p0645a10║雪巖欽禪師錄。仰山普說云。莫教被一陣業風吹。
B19n0103_p0645a11║入十八重無間地獄中去。被閻羅老漢。與儞打算
B19n0103_p0645a12║火帳問儞索飯錢。
B19n0103_p0645a13║
B19n0103_p0645a14║●板帳
B19n0103_p0645a15║敕修清規亡僧。板帳云。板帳之設。葢古者凡立成
B19n0103_p0645a16║式。必書諸板。示不可移易也。故叢林亡僧。有板帳。
B19n0103_p0645a17║焉。凡僧亡。以其所有衣物。對眾估唱。懲貪積也。估
B19n0103_p0645b01║唱得錢。必照板帳。（板帳式。詳彼。）
B19n0103_p0645b02║
B19n0103_p0645b03║●契書
B19n0103_p0645b04║入院後。詢問契書什物。詳砧基簿處。
B19n0103_p0645b05║忠曰。契書和俗所謂手形也。田產等。買收之證狀。
B19n0103_p0645b06║或無盡財等。證文也。
B19n0103_p0645b07║正字通云。契約也。今謂之券。
B19n0103_p0645b08║
B19n0103_p0645b09║●印紙
B19n0103_p0645b10║忠曰。禪林以小片紙。朱印其寺號。謂之印紙。凡俵
B19n0103_p0645b11║䞋金。先俵散印紙。後日受䞋人。各持印紙（自書己名）。來
B19n0103_p0645b12║收䞋去。
B19n0103_p0645b13║朝廷亦有印紙目。　宋史選舉志考課云。太宗
B19n0103_p0645b14║勵精圖治（云云）。諸州掾曹。及縣令簿尉。皆戶部南
B19n0103_p0645b15║曹。給印紙曆子。俾州郡長吏書其績州愆過。秩
B19n0103_p0645b16║滿送有司。　又職官志都官郎中云。以役之輕
B19n0103_p0645b17║重。均其勞逸。給印紙。書其功過展減磨勘歲月。
B19n0103_p0646a01║
B19n0103_p0646a02║●俵子
B19n0103_p0646a03║忠曰。俵子。蓋印紙之類。
B19n0103_p0646a04║湖海新聞云。張居士宋朝都吏也。諱道純。好道甚
B19n0103_p0646a05║堅。至元庚辰。常齋僧道。一日先散俵子一百箇。至
B19n0103_p0646a06║日憑此赴齋。臨期收俵子。只九十九箇。不見一箇。
B19n0103_p0646a07║居士付之不問。徑支齋九十九分。此心終不滿。次
B19n0103_p0646a08║夜夢一道人來。告曰。俵子在我柺上。覺而細思。其
B19n0103_p0646a09║日並無策柺者。想是道院。鐵柺先生。亟於井亭下。
B19n0103_p0646a10║覓舟往道院。叩門觀之。果見柺上有俵子。題得四
B19n0103_p0646a11║句云。特來赴齋。見我不采。空腹且歸。俵縛我柺。因
B19n0103_p0646a12║知。仙亦赴凡齋矣。
B19n0103_p0646a13║
B19n0103_p0646a14║●開具
B19n0103_p0646a15║忠曰。具者。詳舉物數。列記也。
B19n0103_p0646a16║正字通云。具者物數。可目見。故从目。物具可收持
B19n0103_p0646a17║以克用。故从廾。會事物兼備意。
B19n0103_p0646b01║敕修清規亡僧板帳式云。開具內。幾貫文（云云）。
B19n0103_p0646b02║江湖紀聞云。蘇州張烈卿孫剝廬於桷角。得板
B19n0103_p0646b03║尺餘。篆書云。此屋某年某月某日毀。某人買去
B19n0103_p0646b04║某間。某人買去其料。該得價錢若干。開具甚悉。
B19n0103_p0646b05║造屋時都料尚在。其孫問之。但云。當造屋時。有
B19n0103_p0646b06║貧子求役月餘告去。酬價不受。人皆異之。由今
B19n0103_p0646b07║思之。必此人所為。
B19n0103_p0646b08║東都事略。徽宗本紀曰。宣和七年詔曰。有司凡
B19n0103_p0646b09║有侵漁蠧耗之事。理宜裁抑。應不急之務。無名
B19n0103_p0646b10║之費。令講議司條具。以聞。
B19n0103_p0646b11║
B19n0103_p0646b12║●右具如前
B19n0103_p0646b13║凡開具尾。書此四字。為結語。
B19n0103_p0646b14║敕修清規。聖節經單式云。今具經文品目于后（經名）
B19n0103_p0646b15║（云云）。右具如前。（詳文疏門。經單處又見此單帳處。）
B19n0103_p0646b16║或曰右具在前。
B19n0103_p0646b17║北磵續集。圓悟和尚出隊疏跋云。圓悟老人還
B19n0103_p0647a01║鄉。昭覺產薄。亦有廣文飯不足之態。發一先馳。
B19n0103_p0647a02║葛藤如許。尋常教人。信口道。則右具在前。若信
B19n0103_p0647a03║脚行。則未敢相許。
B19n0103_p0647a04║