B19n0103_p0837b06║第廿九類　錢財門
B19n0103_p0837b07║
B19n0103_p0837b08║●衣鉢
B19n0103_p0837b09║敕修清規尊宿遷化云。示疾覺沈重。預請兩序勤
B19n0103_p0837b10║舊。點對封收衣鉢行李。就留方丈。差公謹行僕看
B19n0103_p0837b11║守。以俟估唱。
B19n0103_p0837b12║忠曰。僧錢帛。總言衣鉢。蓋錢財元非僧可蓄者
B19n0103_p0837b13║故婉詞。言之衣鉢耳。
B19n0103_p0837b14║解清規衣鉢侍者者曰。衣鉢者。住持三衣一鉢
B19n0103_p0837b15║也。又謂私財。此侍者司之
B19n0103_p0837b16║圭峯盂蘭盆經疏云分減衣鉢。　元照新記云。今
B19n0103_p0837b17║世俗謂僧長物。以為衣鉢。或恐疏主。隨俗為言。
B19n0103_p0838a01║寶積經寶梁聚會云。當來比丘。多畜衣鉢。多有諸
B19n0103_p0838a02║物。
B19n0103_p0838a03║忠曰。經謂畜數種衣。數種鉢乎。若復總稱僧財
B19n0103_p0838a04║帛。則當以此經為二字本據也。
B19n0103_p0838a05║
B19n0103_p0838a06║●免丁錢
B19n0103_p0838a07║敕修清規聖節云。住時。僧道歲一供帳。納免丁錢。
B19n0103_p0838a08║免丁義。詳簿券門。免丁由處。
B19n0103_p0838a09║佛祖統記云。宋高宗紹興十五年。敕天下僧道。始
B19n0103_p0838a10║令納丁錢。自十千。至一千三百。凡九等。謂之清閑
B19n0103_p0838a11║錢。年六十已上。及殘疾者。聽免納道法師致書於
B19n0103_p0838a12║省部曰。大法東播。千有餘歲。其間。汙隆隨時。暫厄
B19n0103_p0838a13║終奮。特未有如今日抑沮卑下之甚也。自紹興中
B19n0103_p0838a14║年。僧道征免丁錢。大者十千。下至一千三百。國四
B19n0103_p0838a15║其民。士農工商也。僧道舊籍仕版。而得與儒分鼎
B19n0103_p0838a16║立之勢。非有經國理民之異。以其祖。大聖人。而埀
B19n0103_p0838a17║化為善故耳。至若天灾流行。雨暘不時。命其徒。以
B19n0103_p0838b01║禱之。則天地應。鬼神順。抑古今耳目。所常聞見者
B19n0103_p0838b02║也。夫苟為國家。禦菑而來福祥。亦宜稍異庸庶之
B19n0103_p0838b03║等夷可也。若之何。遽以民賦。賦且數倍。今天下民
B19n0103_p0838b04║丁之賦。多止緡錢三百。或土瘠民勞。而得類免者。
B19n0103_p0838b05║為僧。反不獲齒於齊民。以其不耕不蠶。而衣食於
B19n0103_p0838b06║世也。夫耕而食。蠶而衣。未必僧道之外。人人耕且
B19n0103_p0838b07║蠶也（云云）。志盤述曰。目僧道。同丁夫。而出征賦。以
B19n0103_p0838b08║免之。豈獨道之耻。亦國家。不知尊尚二教之耻也。
B19n0103_p0838b09║今州家。征免丁。則必舉當年多額。以責之。而不顧
B19n0103_p0838b10║僧之存亡去住。既又欲以虧額。均賦諸寺者。其為
B19n0103_p0838b11║患皆此類。嘗考郡志云。僧道免丁歲。無定額。官吏
B19n0103_p0838b12║曾不省。此王荊公創新法。當年後世。誰不知為民
B19n0103_p0838b13║患。然今之為政者。語安石則目之小人。追民賦。則
B19n0103_p0838b14║仍用其立法。蓋利源一開。雖有聖人之治。所不能
B19n0103_p0838b15║革。以人心好利者同然耳。然則為利創法者。未嘗
B19n0103_p0838b16║不為後世患。悲夫。
B19n0103_p0838b17║已下。錄論增免丁錢。
B19n0103_p0839a01║物初賸語。笑翁堪禪師行狀云。廷臣奏端嘉以後。
B19n0103_p0839a02║牒廉僧雜。欲增免丁三分之一。荊湖總司。亦奏僧
B19n0103_p0839a03║道買紫衣師號。且俾以衣號住持。師曰。審是。則主
B19n0103_p0839a04║法者。徒以貨取。吾道委地矣。力言于廟堂。議遂寢。
B19n0103_p0839a05║枯崖漫錄云。雙杉元禪師。嘉熙間。乃石田堂中第
B19n0103_p0839a06║一座。上丞相書。言朝廷新指揮。買師號金環象簡
B19n0103_p0839a07║不便。書云。正月十三日。景德靈隱禪寺前堂首座。
B19n0103_p0839a08║前住持嘉興府天寧寺僧中元。謹熏沐。獻書樞使
B19n0103_p0839a09║大丞相國公。竊以。為佛老之教。救世計也。其所以
B19n0103_p0839a10║與儒道。相參於天地間。以能開悟性真。不墮邪見。
B19n0103_p0839a11║其功未易量也。我朝太宗皇帝。嘗曰。釋氏之道。有
B19n0103_p0839a12║補教化。孝宗皇帝亦曰。以佛修心。以老治身。以儒
B19n0103_p0839a13║治世。斯可也。張文定謂。儒道淡薄。一時聖賢。盡歸
B19n0103_p0839a14║釋氏。而關洛諸公。亦必玩味釋氏之書。而後能接
B19n0103_p0839a15║續洙泗不傳之秘。然教必有主。必有師。國家以度
B19n0103_p0839a16║牒許人承買。凡有僧者。各尋師。以為依歸。師苟有
B19n0103_p0839a17║道行。則可使迷者悟。塞者通。其裨助世教。要非小
B19n0103_p0839b01║補。近世貨賂公行。求為住持者。吾教之罪人。若以
B19n0103_p0839b02║例傳。天下之賢者。必深藏遠遁而已。其肯出而為
B19n0103_p0839b03║師。夫師廢則正法微。正法微則邪法熾。以清淨之
B19n0103_p0839b04║門。而為利慾交征之地。非國家之福也。譬如家塾
B19n0103_p0839b05║黨庠。不能無師。不求其能傳道解惑者。為之。而惟
B19n0103_p0839b06║賄是視。則弟子何以仰。孔門之教。亦幾乎熄。佛老
B19n0103_p0839b07║之道。何以異是。若謂佛老之徒。身居大廈。日享膏
B19n0103_p0839b08║腴。不蠶而衣。不耕而食。為世所嫉。然天下之人。有
B19n0103_p0839b09║無用於世。而坐享膏腴之奉者。尤眾。何特僧道。寺
B19n0103_p0839b10║觀創立。常住供養。非官與之也。以眾人樂施。而與
B19n0103_p0839b11║之也。寺觀有田。稅賦尤倍。又有非泛不時之需。正
B19n0103_p0839b12║與大家相似。今既買度牒以錢。免丁又增以錢。官
B19n0103_p0839b13║府無絲毫之給。而徒重責其利於無窮。則僧道可
B19n0103_p0839b14║謂不幸矣。國家愛惜。名器泛濫。何以勸勵天下。僧
B19n0103_p0839b15║道若以賄。得金環象簡得諸處住持。則嚚頑無賴
B19n0103_p0839b16║之徒。皆以賄進。何以整齊風俗。况寺觀雖多。其常
B19n0103_p0839b17║住闕乏者甚多。縱使此令一行。第能率斂寺觀之
B19n0103_p0840a01║大者。其小者亦豈能應其求。如此則所得能幾。况
B19n0103_p0840a02║僧道非能自出己財。求為住持。必將取之寺觀。師
B19n0103_p0840a03║徒相殘。常住必壞。所謂膏腴。將見蕪穢。所謂大廈。
B19n0103_p0840a04║將見為丘墟。所謂溫飽。將見為凍餒。部雖有牒。誰
B19n0103_p0840a05║將請之。歲雖有丁。誰將輸之。今日軍需糴本。秤提
B19n0103_p0840a06║諸券。無非鬻爵。鬻爵之者。或累於國牒之多者。無
B19n0103_p0840a07║病於官。乃循一時不卹之事。斵喪千萬載之利源。
B19n0103_p0840a08║殆非理財之長策也。伏覩近降旨揮。增錢鬻爵。識
B19n0103_p0840a09║者病之。事不果行。總所今來陳請。正亦類此。伏望
B19n0103_p0840a10║鈞慈。詳酌利害。特有敷奏。盡行寢罷服號之命。令
B19n0103_p0840a11║僧道不勝幸甚。伏惟鈞慈。俯賜鑒念。不備時江西
B19n0103_p0840a12║璨無文亦有書。先是朝省。因總領岳珂奏。乞降紫
B19n0103_p0840a13║衣師號二等。賜金環象簡并四字禪師法號。以住
B19n0103_p0840a14║大寺觀。每賜服師號。綾紙出賣三百緡。仍附品官
B19n0103_p0840a15║條制。非有官。不得差注。非有賜服。不得住持。此書
B19n0103_p0840a16║上。事果寢。豈非秘護大法者之用情乎。
B19n0103_p0840a17║瑩山清規云。七月十八日。起單諸人。就維那寮。
B19n0103_p0840b01║可請免丁抄小牓頭。　式云。
B19n0103_p0840b02║　　　　　　　　　　　　（某年　　夏中）
B19n0103_p0840b03║　　　免丁抄　　　　　　（某甲　　上座）
B19n0103_p0840b04║　　　　　　　　　　　　（能州洞谷安居）
B19n0103_p0840b05║
B19n0103_p0840b06║忠曰。優免丁役。是朝省勾當。僧家何得僭行
B19n0103_p0840b07║之。蓋洞谷所出于起單僧者。坐夏由耳（見簿券門）。
B19n0103_p0840b08║元不識免丁義。強為謬事。又抄與鈔通。錢鈔
B19n0103_p0840b09║也免丁抄。即免丁錢也。又訛免丁由。益無義。
B19n0103_p0840b10║因錄民間丁錢。　鶴林玉露云。廣右深僻之郡。
B19n0103_p0840b11║有所謂丁錢。蓋計丁。輸錢于官。往往數歲之兒。
B19n0103_p0840b12║即有之。有至死而不與除豁者。甚為民病。故兩
B19n0103_p0840b13║人之謠曰。三歲孩兒便識丁。更從陰府役幽魂。
B19n0103_p0840b14║讀之可為流涕。
B19n0103_p0840b15║
B19n0103_p0840b16║●無盡財
B19n0103_p0840b17║忠曰。無盡財者。以金財假貸。逐利焉。本生息。息復
B19n0103_p0841a01║為本。故云無盡。
B19n0103_p0841a02║釋氏要覽云。寺院長生錢。律云無盡財。蓋子母展
B19n0103_p0841a03║轉無盡故。兩京記云。寺中有無盡藏。又則天經序
B19n0103_p0841a04║云。將二親之所蓄。用兩京之舊邸。莫不總結招提
B19n0103_p0841a05║之宇。咸充無盡之藏。十誦律云。以佛塔物出息。佛
B19n0103_p0841a06║聽之。僧祇云。供養佛華多。聽轉賣買香油。猶多者。
B19n0103_p0841a07║轉賣。入佛無盡財中（詳諸律三寶皆有無盡財）。
B19n0103_p0841a08║宋高僧傳。唐圓觀傳云。李源父憕。居守。天寶末。
B19n0103_p0841a09║陷於賊中。遂將家業。捨入洛城北慧林寺。即憕
B19n0103_p0841a10║之別墅也。以為公用無盡財也。
B19n0103_p0841a11║
B19n0103_p0841a12║●長生錢
B19n0103_p0841a13║無盡財名長生錢。見無盡財。及庫質錢處。
B19n0103_p0841a14║橘洲文集寶雲院長生庫記云。住持瑩公。坐席未
B19n0103_p0841a15║溫。首斂巾盂。以估於眾。得錢一十萬。內外道俗。又
B19n0103_p0841a16║得錢十萬。太師魏國史公捐國太夫人簪珥。以施
B19n0103_p0841a17║之。合為利益長生庫。以備歲時土木。鐘鼓無竆之
B19n0103_p0841b01║須。後五年。建大講堂。半取其羸。以助工役實其志
B19n0103_p0841b02║也。
B19n0103_p0841b03║
B19n0103_p0841b04║●庫質錢
B19n0103_p0841b05║老學菴筆記云。今僧寺輒作庫質錢。取利。謂之長
B19n0103_p0841b06║生庫。至為鄙惡。予按。梁甄彬。嘗以束苧。就長沙寺
B19n0103_p0841b07║庫質錢。後贖苧還。於苧束中。得金五兩。送還之。則
B19n0103_p0841b08║此事亦已久矣。庸僧所為。古今一揆。可設法嚴絕
B19n0103_p0841b09║之也。
B19n0103_p0841b10║忠曰。陸游言。雖出於護法意。然不多讀經律。而
B19n0103_p0841b11║致此臆斷。律有無盡財。事稍相類未可槩為庸
B19n0103_p0841b12║僧之作。但防其鄙猥而可也。敕修清規首載。聖
B19n0103_p0841b13║旨。所謂解典庫。亦是取典物貸財。而逐利以賑
B19n0103_p0841b14║寺用也。
B19n0103_p0841b15║
B19n0103_p0841b16║●陪寮錢
B19n0103_p0841b17║敕修清規新掛搭人。點入寮茶云。新掛搭人。入寮
B19n0103_p0842a01║後。照例納陪寮錢若干。候寮元。輪排當在何日。掛
B19n0103_p0842a02║點茶牌。報眾。
B19n0103_p0842a03║舊說曰。僧堂掛搭之外。眾寮亦掛搭。故納陪寮
B19n0103_p0842a04║錢。
B19n0103_p0842a05║
B19n0103_p0842a06║●暖席錢
B19n0103_p0842a07║忠曰。凡借他寺院房舍。或修法會。或辨齋供。則納
B19n0103_p0842a08║暖席錢於本院。暖席字。出于文子。
B19n0103_p0842a09║文子云。墨子無黔突。孔子無煖席。
B19n0103_p0842a10║瑯邪代醉編云。文子云。孔無暖席。墨無黔突。淮南
B19n0103_p0842a11║子云。墨子無暖席。然則席不暇暖。墨子亦然。
B19n0103_p0842a12║
B19n0103_p0842a13║●謝掛搭香錢
B19n0103_p0842a14║敕修清規。謝掛搭云。堂司行者。具名數。率香錢。寫
B19n0103_p0842a15║小榜云（新歸堂首座。各率錢若干買香謝掛搭一堂司行者。　某。取覆）。貼眾寮前。
B19n0103_p0842a16║收香錢足。交侍者。納方丈。
B19n0103_p0842a17║教苑清規謝掛搭云。令堂司行者。率各人香錢五
B19n0103_p0842b01║伯文。煩侍者。到方丈。回香。
B19n0103_p0842b02║
B19n0103_p0842b03║●抽分錢
B19n0103_p0842b04║敕修清規亡僧板帳云。估唱得錢。必照板帳。支用
B19n0103_p0842b05║外。其錢作三七。抽分。歸常住（百貫抽參拾貫不滿百貫則不抽分）。餘
B19n0103_p0842b06║則均俵僧資。
B19n0103_p0842b07║忠曰。亡僧估唱。所得錢。除板帳支行外。拆作十
B19n0103_p0842b08║分。十分中。抽三分。以歸常住。此名抽分錢。但不
B19n0103_p0842b09║滿百貫。則不復抽分矣。餘七分。俵秉炬等䞋。
B19n0103_p0842b10║居家必用云。抽分即解取其物也。
B19n0103_p0842b11║已下。畧錄外典抽分字。
B19n0103_p0842b12║元史食貨志市舶云。至元二十年。遂定抽分之
B19n0103_p0842b13║法。二十一年。設市舶都轉運司。於杭泉二州。官
B19n0103_p0842b14║自具船。給本選人。入蕃買易。諸貨其所獲之息。
B19n0103_p0842b15║以十分為率。官取其七。所易人得其三。
B19n0103_p0842b16║續文獻通考征榷考云。太祖洪武二十六年。定
B19n0103_p0842b17║凡龍江大勝港。俱設立抽分竹木局（有三分取一。三十分
B19n0103_p0843a01║取一。十分取二等）。
B19n0103_p0843a02║
B19n0103_p0843a03║●眾財
B19n0103_p0843a04║人天寶鑑云。靈源清禪師。門牓。其略曰。清名曰
B19n0103_p0843a05║住持實同客寄。但以領徒弘法。仰助教風。為職事
B19n0103_p0843a06║爾。若其常住所管財物。既非己有。理不得專。一委
B19n0103_p0843a07║知事。僧徒分局主執。明依公私合用。支破。惟清止
B19n0103_p0843a08║同眾僧齋襯。隨身缾鉢。任緣去住而已。伏想。四方
B19n0103_p0843a09║君子。來有所須顧寢食祇接之。餘別難供應。蓋以
B19n0103_p0843a10║彼所管者。世法則屬官物。佛教則為眾財。偷眾財。
B19n0103_p0843a11║盜官物。以買悅人情。而取安己有。實非素志之所
B19n0103_p0843a12║敢當。預具白聞。冀埀恕察（石刻在天章）。
B19n0103_p0843a13║
B19n0103_p0843a14║●率財
B19n0103_p0843a15║敕修清規佛降誕云。先期堂司率眾財。又月分
B19n0103_p0843a16║須知云。七月預率眾財。辦斛食供養。
B19n0103_p0843a17║居家必用云。制眾建議。謂之率。假如勢要之人。
B19n0103_p0843b01║獨建計謀。妄托名目。斂眾人之物。或饋與人。或
B19n0103_p0843b02║自入己之類。是名制眾建議率斂也。
B19n0103_p0843b03║小補韻會云。率朔律切。廣韻募也。
B19n0103_p0843b04║正字通云。率山律切。音蟀。約數也。周禮太宰註。
B19n0103_p0843b05║賦口率出錢。徐劉音類。焦氏云。督率之率。音朔。
B19n0103_p0843b06║算法約數之率。音類。竝非。
B19n0103_p0843b07║舊說曰。令大眾均出錢財。言率財也。或曰。二
B19n0103_p0843b08║祖。三佛會。率比丘眾財。每人五百錢。以辨香
B19n0103_p0843b09║華燈燭供物。
B19n0103_p0843b10║
B19n0103_p0843b11║●率錢
B19n0103_p0843b12║即率財也。
B19n0103_p0843b13║敕修清規告香云。堂司行者。率眾錢。買香大小三
B19n0103_p0843b14║片及紙。作圖之費。付參頭收。
B19n0103_p0843b15║五代史補云。趙在禮在宋州。所為不法。百姓苦
B19n0103_p0843b16║之。一日制下。移鎮永興。百姓相賀曰。眼中拔却
B19n0103_p0843b17║釘矣。可不快哉。在禮聞之。上表乞還鎮。朝廷許
B19n0103_p0844a01║之。在禮每口率錢一千。號拔釘錢。遂獲百萬。
B19n0103_p0844a02║戴埴鼠璞云。唐宋遺史載。張崇帥廬州。不法。民
B19n0103_p0844a03║苦之。既入覲。人謂渠伊必不來。崇計口率渠伊
B19n0103_p0844a04║錢。再入覲。人不敢言。捋鬚相慶。崇率捋鬚錢。
B19n0103_p0844a05║續酉陽雜爼云。五娘死。其妨。率錢。葬之。
B19n0103_p0844a06║
B19n0103_p0844a07║●折錢
B19n0103_p0844a08║敕修清規請喪司職事云。如無布絹。隨宜折錢俵
B19n0103_p0844a09║之。
B19n0103_p0844a10║舊說曰。以錢折中。當布絹之價。而俵之。此名折
B19n0103_p0844a11║錢。
B19n0103_p0844a12║月令廣義云。大明會典。國初寶鈔。與銅錢兼使。
B19n0103_p0844a13║每鈔一貫。折錢一千文。銀一兩。
B19n0103_p0844a14║
B19n0103_p0844a15║●收鈔
B19n0103_p0844a16║忠曰。所收納之錢財也。
B19n0103_p0844a17║敕修清規。尊宿唱衣云。收鈔若干。係某件唱到。
B19n0103_p0844b01║舊說曰。鈔者。紙造。印天子印。以代錢。但價賤於
B19n0103_p0844b02║銅錢。鈔壹貫文。當銅錢壹佰文。
B19n0103_p0844b03║品字箋云。鈔。楮貨名。宋史紹興二十四年。徼外
B19n0103_p0844b04║以銅少。循宋交子法。造鈔引。一貫二貫三貫五
B19n0103_p0844b05║貫十貫。五等。謂之大鈔。一百二百三百五百七
B19n0103_p0844b06║百。五等。謂之小鈔。與錢竝用。以七年為限。納舊
B19n0103_p0844b07║易新。諸路置交鈔庫。官受之。每貫。取工墨錢十
B19n0103_p0844b08║五文。公私便焉。明丘濬曰。元以來鈔制。始此。宋
B19n0103_p0844b09║之交會。其制無考。金史交鈔之制。外為闌。作花
B19n0103_p0844b10║紋。其衡書貫列。外書禁條。闌下。備書經由交換
B19n0103_p0844b11║之法。及印章花押。元承其舊。㳂用之。中雖小異。
B19n0103_p0844b12║大槩實同也。宋交會。猶與錢。相為輕重。而有稱
B19n0103_p0844b13║提之法。此後則錢自錢。鈔自鈔。各與物相為輕
B19n0103_p0844b14║重矣。
B19n0103_p0844b15║大明會典云。國初寶鈔。與銅錢兼使。每鈔一貫。
B19n0103_p0844b16║折錢一千文。銀一兩。其等凡六。曰一貫。曰五百
B19n0103_p0844b17║文。曰四百文。以至百文。每一百文以下。只用錢。
B19n0103_p0845a01║其後不行。
B19n0103_p0845a02║鄭所南大義略敘云。寶祐丙辰。韃始僭年號。曰
B19n0103_p0845a03║中統。次曰至元。襲亡金僭效大宋楮幣之法。易
B19n0103_p0845a04║名曰鈔。以通貿易。
B19n0103_p0845a05║
B19n0103_p0845a06║●支鈔
B19n0103_p0845a07║忠曰。分支。所費用。錢財也（鈔義。見收鈔處）。
B19n0103_p0845a08║敕修清規尊宿唱衣云。支鈔若干。係某項用度。
B19n0103_p0845a09║品字箋云。支支取支給。謂取其所應取。給其所
B19n0103_p0845a10║應給也。又度支。度其所宜支。而支給之也。
B19n0103_p0845a11║●見管鈔
B19n0103_p0845a12║忠曰。現前所有錢財也。
B19n0103_p0845a13║幻住菴清規。亡僧唱衣云。除支外。見管無。
B19n0103_p0845a14║文獻通考市糴考云。漸東提舉朱熹言。熹請於
B19n0103_p0845a15║府。得常平米六百石。賑貸。夏受粟於倉。冬則加
B19n0103_p0845a16║二計息。以償。凡十有四年。得息米。以元數六百
B19n0103_p0845a17║石還府。見管米。三千一百石。以為社倉。
B19n0103_p0845b01║癸辛雜識云。是歲積兩年租米。未糶。見管五六
B19n0103_p0845b02║十石。
B19n0103_p0845b03║
B19n0103_p0845b04║●下䞋
B19n0103_p0845b05║敕修清規。佛降誕云。住持上香下䞋點茶。又三拜
B19n0103_p0845b06║舊說曰。下䞋者。用布施物。薰于爐上。安置佛祖
B19n0103_p0845b07║前也。䞋或作嚫。或作𭣋。以手受所施。故从手。口
B19n0103_p0845b08║發施事。故从口。所施錢寶類。故从貝。
B19n0103_p0845b09║忠曰。但从手義。見名義集。餘未見據。
B19n0103_p0845b10║品字箋云。䞋齋䞋也。亦作嚫。
B19n0103_p0845b11║忠曰。下者。安下義。凡有所措辨。言下。敕修清規
B19n0103_p0845b12║聖節云。就佛座前。下茶湯。歷代祖忌云。下食一
B19n0103_p0845b13║位。碧巖錄云。陸亘入寺下祭。皆同此義。䞋義詳
B19n0103_p0845b14║達嚫處。
B19n0103_p0845b15║備用清規云。佛誕。涅槃。成道。常住設供。無嚫。
B19n0103_p0845b16║禪苑清規。校定清規。同備用說。
B19n0103_p0845b17║
B19n0103_p0846a01║
B19n0103_p0846a02║●上䞋
B19n0103_p0846a03║舊說曰。下䞋。又云上䞋上下語。無深意
B19n0103_p0846a04║忠曰。此說漫漶。上䞋者。獻上䞋財也。下䞋者。安
B19n0103_p0846a05║下䞋財也。
B19n0103_p0846a06║
B19n0103_p0846a07║●達嚫
B19n0103_p0846a08║增壹阿含經云。是時迦葉。從佛受教。往至梵志婦
B19n0103_p0846a09║舍已。就座而坐。是時彼婆羅門婦。便供辦餚饌種
B19n0103_p0846a10║種飲食。以奉迦葉。是時迦葉即受食。欲度人故。而
B19n0103_p0846a11║向彼人。說此噠嚫。　祠祀火為上。眾書頌為最。王
B19n0103_p0846a12║為人中尊。眾流海為上。眾星月為首。照明日為先。
B19n0103_p0846a13║四維及上下。於諸方域境。天與世間人。佛為最尊。
B19n0103_p0846a14║上欲求其福者。當歸於三佛。　是時。彼梵志婦。聞
B19n0103_p0846a15║此語已。即歡喜踊躍。（乃至）得法眼淨。
B19n0103_p0846a16║又增壹阿含經云。世尊告尸婆羅曰。汝今可受此
B19n0103_p0846a17║長者。白千兩金。使蒙其福。此是宿緣之業。可受其
B19n0103_p0846b01║報。尸婆羅對曰。如是世尊。是時尊者尸婆羅。即時
B19n0103_p0846b02║而說噠嚫。　施衣及餘物。欲求其福德。往至天世
B19n0103_p0846b03║人。五欲自娛樂。從天至人中。度有無疑難。涅槃無
B19n0103_p0846b04║為處。諸佛之所樂。施惠無難者。蒙此獲福祐。當起
B19n0103_p0846b05║慈惠心。作福無有懈。
B19n0103_p0846b06║悲華經云。太子不眴。供養如來及比丘僧。竟三月。
B19n0103_p0846b07║已所奉達嚫八萬四千。金龍頭瓔。　音釋云。達嚫
B19n0103_p0846b08║梵語也。此云檀施。嚫初槿切。
B19n0103_p0846b09║羅摩伽經云。如來為一切眾生說功德噠嚫三輪。
B19n0103_p0846b10║化度一切眾生。
B19n0103_p0846b11║玄應眾經音義云。達嚫差覲切。案尊婆須蜜論亦
B19n0103_p0846b12║作檀嚫。此云財施。解言。報施之法。名曰達嚫。導引
B19n0103_p0846b13║福地。亦名達嚫。復次割意所愛。成彼施度。於今所
B19n0103_p0846b14║益。義是檀嚫。又西域記云。正言達嚫拏。或云駄器
B19n0103_p0846b15║尼。以用右手。受他施為其生福。故從之立名也。
B19n0103_p0846b16║釋氏要覽云。梵語達嚫拏。此云財施。今略達拏。但
B19n0103_p0846b17║云嚫。五分律云。食後施衣物。名達嚫。轉輪五道經
B19n0103_p0847a01║云。轉經不得倩人。乃至齋食。以達嚫為常法。得福。
B19n0103_p0847a02║飜譯名義集云。達嚫。字或從手。西域記。正云達嚫
B19n0103_p0847a03║孥者。古也。或云駄器尼。以用右手。受人所施。為其
B19n0103_p0847a04║生福故。
B19n0103_p0847a05║行事鈔訃請設則篇云。大嚫法。五分。食後施衣物。
B19n0103_p0847a06║名為噠嚫也。　資持記云。達嚫大嚫。梵言少異。亦
B19n0103_p0847a07║云檀嚫。此翻財施。謂報施之法。名曰達嚫。文約施
B19n0103_p0847a08║衣。準應不局（世謂以財襯食。故名嚫者。不識華梵又召說法為施財者。並非）。問為
B19n0103_p0847a09║召施物。為目說法。答據名召物。今謂行施之時。必
B19n0103_p0847a10║為說法。因名說法。以為達嚫。準理。具云達嚫說法。
B19n0103_p0847a11║事義方全。問此與咒願何別。答約事似同。究義須
B19n0103_p0847a12║別。咒願則別陳所為。達嚫則通為說法。今或營齋。
B19n0103_p0847a13║事須雙用。
B19n0103_p0847a14║玉耶經云。佛。告玉耶。當信布施。常得其福。後世
B19n0103_p0847a15║當復生長者家。玉耶言諾。佛飯畢訖。達嚫。咒願。
B19n0103_p0847a16║五十善神。擁護汝身。
B19n0103_p0847a17║四分律云。佛言。不應食已。默然而出。應為檀越
B19n0103_p0847b01║說大䞋。乃至為說一偈。若為利故施。此利必當
B19n0103_p0847b02║得。若為樂故施。後必得快樂。時人人皆說。佛言
B19n0103_p0847b03║應令上座說。若上座不能說。應語能者說。
B19n0103_p0847b04║愚丘宗禪師。答洪慶善問嚫金本據（見祭供門。齋僧處）。
B19n0103_p0847b05║
B19n0103_p0847b06║●䞋資
B19n0103_p0847b07║䞋金也。
B19n0103_p0847b08║敕修清規管待專使云。知事。預稟住持。議專使。宣
B19n0103_p0847b09║疏帖人。䞋資輕重。方丈備貼䞋。須令合節。
B19n0103_p0847b10║
B19n0103_p0847b11║●俵䞋
B19n0103_p0847b12║敕修清規。歷代祖忌云。舉大悲咒。（乃至）或有俵䞋。則
B19n0103_p0847b13║舉楞嚴咒。
B19n0103_p0847b14║正字通云。俵悲廟切。標去聲。俵散。六書故。分𢌿
B19n0103_p0847b15║也。
B19n0103_p0847b16║品字箋云。俵俵散也。以應得之物。而照人分散。
B19n0103_p0847b17║為俵。
B19n0103_p0848a01║又印紙。言俵子。見簿券門。
B19n0103_p0848a02║
B19n0103_p0848a03║●堂䞋
B19n0103_p0848a04║忠曰。施僧堂僧之[日*親]金也。
B19n0103_p0848a05║備用清規。煎點西堂頭首新命云。專使詣新命前。
B19n0103_p0848a06║議定。方丈嚫施。引座謝禮。堂嚫。貼嚫。宣疏帖人。陪
B19n0103_p0848a07║嚫。
B19n0103_p0848a08║
B19n0103_p0848a09║●貼䞋
B19n0103_p0848a10║忠曰。修法會等。有特勞者。加增其施物。此謂貼䞋。
B19n0103_p0848a11║篇海類編云。貼天叶切。音帖。裨也。依附也。又粘
B19n0103_p0848a12║置也。
B19n0103_p0848a13║敕修清規迎待尊宿云。請客侍者具狀。請特為。管
B19n0103_p0848a14║待。山門置食備䞋。方丈備貼䞋。　又專使特為新
B19n0103_p0848a15║命煎點云。專使先與新命。議定齋䞋輕重合宜。兩
B19n0103_p0848a16║序。勤舊。鄉人。法眷。辦事。貼䞋。
B19n0103_p0848a17║●陪䞋
B19n0103_p0848b01║忠曰。功勞非常者。一陪其䞋也。見堂䞋處。
B19n0103_p0848b02║篇海類編云。陪重也。貳也。加也。益也。
B19n0103_p0848b03║
B19n0103_p0848b04║●隨年錢
B19n0103_p0848b05║忠曰。蓋隨其人年數。多少。施與錢也。
B19n0103_p0848b06║聯燈會要亡名尊宿章云。昔有施主。入寺行眾僧
B19n0103_p0848b07║隨年錢。知事云。聖僧前著一分。施主云。聖僧年多
B19n0103_p0848b08║少。僧無對。　法眼代云。心期滿處即知。
B19n0103_p0848b09║虗堂愚和尚錄云。代僧。倒指示之。
B19n0103_p0848b10║十誦律。三歸五戒法云。爾時應問。汝幾年。隨年
B19n0103_p0848b11║答。何時出家。冬春夏。有閏無閏。隨問應答。
B19n0103_p0848b12║
B19n0103_p0848b13║●喪䞋
B19n0103_p0848b14║忠曰。送亡。山頭䞋。言喪䞋。日本俗。稱野布施。
B19n0103_p0848b15║敕修清規。出喪掛真云。喪司維那知客。聖僧侍者。
B19n0103_p0848b16║俵行喪䞋。
B19n0103_p0848b17║忠曰。布施之目。六度之隨一。布者散也。鋪也。然
B19n0103_p0849a01║日本豐州民俗。以為布帛之布義。凡新喪。則持
B19n0103_p0849a02║麻布。而施于僧寺。故寺多檀主者。布匹倚疊。可
B19n0103_p0849a03║笑。昔唐莊宗。為晉王時。擒滅劉守光。命書記王
B19n0103_p0849a04║緘。草露布。緘不知故事。書之於布。遣人曳之。為
B19n0103_p0849a05║議者所笑（止此）。謬解布字。復有類似矣。
B19n0103_p0849a06║
B19n0103_p0849a07║●賻儀
B19n0103_p0849a08║忠曰。他家有新亡。則我贈錢財。助其喪。此謂賻儀。
B19n0103_p0849a09║日本俗稱香奠。然香奠。賻儀。義別。
B19n0103_p0849a10║篇海類編云。賻符遇切。音父。以貨財助喪。
B19n0103_p0849a11║敕修清規。掛真舉哀云。所有賻儀。用餘。當歸常住。
B19n0103_p0849a12║補犒諸山人從支費。
B19n0103_p0849a13║
B19n0103_p0849a14║●香奠
B19n0103_p0849a15║翰墨大全謝送香財狀云。杖朞孫。姓某。奠儀如目。
B19n0103_p0849a16║右某。茲者某親。隨人改易喪亡。乃蒙尊慈。特賜香
B19n0103_p0849a17║奠。焚帛外。下誠不勝哀感之至。謹具狀。申謝。謹狀。
B19n0103_p0849b01║壒囊鈔云。日本俗。香錢字。作香奠。非也。錢。唐音
B19n0103_p0849b02║近奠。故有此訛。
B19n0103_p0849b03║忠曰。香奠字。出翰墨大全。但香錢。香奠。義意
B19n0103_p0849b04║稍別。
B19n0103_p0849b05║文獻通考。郊社考云。非時而祭。曰奠。
B19n0103_p0849b06║
B19n0103_p0849b07║●紙錢
B19n0103_p0849b08║忠曰。日本禪林。祈禱。及盂蘭盆會等。雕紙如錢形。
B19n0103_p0849b09║數十相連。與繪馬心經。共之。掛之堂柱。會畢。則設
B19n0103_p0849b10║銅鉢。就內點火。焚化之。所以饗鬼神也。或以錫箔
B19n0103_p0849b11║鍮箔。粧紙。為銀錢。金錢。則滋慇重也。
B19n0103_p0849b12║順和名類聚云。紙錢（俗云加美勢邇一云勢邇加太）。新樂府云。
B19n0103_p0849b13║神之來兮風飄飄。紙錢動兮錦繖搖。
B19n0103_p0849b14║釋門正統云。今之施食。亦施財者。事祖廣記云。寓
B19n0103_p0849b15║錢今楮鏹也。唐王璵傳云。玄宗時。璵為祠祭使。專
B19n0103_p0849b16║以祠解。中帝意。有所禳祓。大抵類巫覡。漢以來。葬
B19n0103_p0849b17║者。皆有瘞錢。後世俚俗。稍以紙寓錢。為鬼事。至是
B19n0103_p0850a01║璵乃用之。則是喪祭之焚紙錢。起于漢世之瘞錢。
B19n0103_p0850a02║也。其禱神。而用寓錢。則自王璵始耳。今巫家。有焚
B19n0103_p0850a03║羹禳謝之事。亦自此也。
B19n0103_p0850a04║忠曰。所授王璵傳即新唐書也。
B19n0103_p0850a05║佛祖統紀云。唐以前。無紙錢為用者。自王璵盛行
B19n0103_p0850a06║此法。於是冥中。藏積緡鏹。金銀繒綵。與世間所用。
B19n0103_p0850a07║無少異。由心法之能變造故。天府冥關。亦隨人心
B19n0103_p0850a08║而轉。世有用紙鏹。寄庫者。有鬼神用紙鏹。入人間。
B19n0103_p0850a09║買物者。有見泰山堆積蠟錢。無用。云人間。化財。用
B19n0103_p0850a10║油炷。度火為汙者。此等顯驗不一。心生則種種法
B19n0103_p0850a11║生。不特紙錢一法而已也。
B19n0103_p0850a12║大慧為盧時用普說云。宣律師。問韋駄天神。世人
B19n0103_p0850a13║奉鬼神以紙錢。還可用否。曰用矣。蓋古時無紙錢。
B19n0103_p0850a14║漢魏已前。多埋錢。冥冥之中。亦能享受。唐高宗已
B19n0103_p0850a15║後。方有紙錢。後來有智之人。去藏教中。搜出化財
B19n0103_p0850a16║雨寶真言。使人持誦。能令一財。變無量財。
B19n0103_p0850a17║已下。錄焚紙錢法。
B19n0103_p0850b01║茅亭客話云。孫處士名知微。字太古。眉州彭山人
B19n0103_p0850b02║也。因師益部攻水墨僧令宗。俗姓丘氏。導江縣有
B19n0103_p0850b03║一女巫。知微嘗問其鬼神形狀。欲資其畫。女巫曰。
B19n0103_p0850b04║今見有王三郎。有冥中。足知鬼神之事。處士請自
B19n0103_p0850b05║問之。知微曰。敢問三郎鬼神形狀。俄有應者云云。
B19n0103_p0850b06║知微曰。今欲酬君。君欲希我何物。應者曰。望君濟
B19n0103_p0850b07║我。資鏹數百千貫。知微辭之。應者曰。所求者非世
B19n0103_p0850b08║間銅錢為者。乃楮貨爾。知微乃許之。應者曰。燒時
B19n0103_p0850b09║慎勿使著地。可以薪艸。薦藉之。向一處以火爇。不
B19n0103_p0850b10║得攪剔。其錢則不破碎。一一可達也。遂依教。燔紙
B19n0103_p0850b11║錢數百千貫。噫昔漢世以前。未知幽冥。以何為賂
B19n0103_p0850b12║遺之物爾。
B19n0103_p0850b13║已下。錄焚紙錢自唐時。
B19n0103_p0850b14║舊唐書王璵傳云。王璵少習禮學。博求祠祭儀注
B19n0103_p0850b15║以干時。開元末。玄宗方尊道術。靡神不宗。璵抗疏
B19n0103_p0850b16║引古今祀典。請置春壇。祀青帝於國東郊。玄宗甚
B19n0103_p0850b17║然之。因遷太常博士侍御史。充祠祭使。璵專以祀
B19n0103_p0851a01║事希倖。每行祠禱或焚紙錢禱祈福祐。近於巫覡。
B19n0103_p0851a02║由是過承恩遇。肅宗即位。累遷太常卿。以祠禱每
B19n0103_p0851a03║多賜賚。
B19n0103_p0851a04║新唐書王璵傳云。王璵者。方慶六世孫。少為禮家
B19n0103_p0851a05║學。玄宗在位久。推崇老子道。好神仙事。廣修祠祭。
B19n0103_p0851a06║靡神不祈。璵上言。請築壇東郊祀青帝。天子入其
B19n0103_p0851a07║言。擢太常博士侍御史。為祠祭使。璵專以祠解。中
B19n0103_p0851a08║帝意。有所禳祓。大抵類巫覡。漢以來。葬喪皆有瘞
B19n0103_p0851a09║錢。後世里俗。稍以紙寓錢為鬼事。至是璵乃用之。
B19n0103_p0851a10║肅宗立。累遷太常卿。又以祠禱見寵。
B19n0103_p0851a11║已下。證鬼用紙錢事。
B19n0103_p0851a12║唐唐臨冥報記云。永徽二年。六月九日。尚書都官
B19n0103_p0851a13║令史王璹。暴病死。經二日而蘇。自言。初死時見四
B19n0103_p0851a14║人。來至其所云。官府追汝（云云）。大官謂璹曰。汝無罪。
B19n0103_p0851a15║放去。璹拜辭（云云）。見向所訊璹之吏。從門出來。謂璹
B19n0103_p0851a16║曰。君尚能待我。甚善。可乞我千錢。璹不應。內自思
B19n0103_p0851a17║曰。吾無罪。官放我來。何為有賄吏乎。吏即謂曰。君
B19n0103_p0851b01║不得無行。吾向若不早將汝過官。令二日受縛。豈
B19n0103_p0851b02║不困頓。璹心然之。因媿謝曰。謹依命。吏曰吾不用
B19n0103_p0851b03║汝銅錢。欲得白紙耳。期十五日來璹許諾。因問歸
B19n0103_p0851b04║路。吏曰。但東行二百步。當見一故牆。穿破見明。可
B19n0103_p0851b05║推倒之。即至君家也。璹如其言。行至牆推。良久乃
B19n0103_p0851b06║倒容人。璹從倒處出。即至其所居。隆政坊南門矣。
B19n0103_p0851b07║於是歸家。家人哭泣。入戶而蘇。至十五日。璹忘不
B19n0103_p0851b08║與錢。明日復病困絕。見吏來。怒曰。君果無行。期與
B19n0103_p0851b09║我錢。遂不與。今當復將汝去。因驅行出含光門。令
B19n0103_p0851b10║入大坑。璹拜謝百餘。并請作錢。乃放歸。又蘇。璹告
B19n0103_p0851b11║家人。買紙百張作錢。送之。明日璹又病困。復見吏。
B19n0103_p0851b12║曰君幸能與我錢。而惡不好。璹復辭謝。請更作。許
B19n0103_p0851b13║之。又至二十一日。璹令以六十錢。市紙百張。白紙
B19n0103_p0851b14║作錢。并酒食。自於隆政坊西渠水上燒之。既而身
B19n0103_p0851b15║體輕健遂愈。
B19n0103_p0851b16║又冥報記云。左監門校尉馮翊李山龍。以武德中。
B19n0103_p0851b17║暴病亡。而心上不冷。如掌許。家人未忍殯斂。至七
B19n0103_p0852a01║日而蘇。自說云。當死時。被冥官收錄。至一官曹（云云）。
B19n0103_p0852a02║有三人。語山龍曰。王放君去。可不少多乞遺我等。
B19n0103_p0852a03║山龍未言。吏謂山龍曰。王放君。不由彼。三人者是
B19n0103_p0852a04║前收錄君使人。一是繩主。當以赤繩縛君者。一是
B19n0103_p0852a05║棒主。擊君頭者。一是袋主。吸君氣者。見君得還。故
B19n0103_p0852a06║乞物耳。山龍惶懼。謝三人曰。愚不識公。請至家備
B19n0103_p0852a07║物。但不知於何處送之。三人曰。於水邊若樹下。山
B19n0103_p0852a08║龍許諾。辭吏歸家。見親眷正哭。經營殯具。山龍入
B19n0103_p0852a09║至屍傍即蘇。後日剪紙作錢帛。並酒食。自送於水
B19n0103_p0852a10║邊燒之。忽見三人來謝。曰。蒙君不失信。重相贈遺。
B19n0103_p0852a11║媿荷。言畢不見。
B19n0103_p0852a12║太平廣記云。韓徹者。以乾元中。任隴州吳山令。進
B19n0103_p0852a13║士宇文覿。辛稷。隨徹讀。覿稷掘令廳大槐樹孔。得
B19n0103_p0852a14║塚。徹至。命佐史。收骨髮。以新棺。斂葬諸野。靈託巫
B19n0103_p0852a15║語云。己是晉將軍契苾鍔。明府恩及幽壤。然創造
B19n0103_p0852a16║此謀。是宇文七及辛四。幽魂珮戴。豈敢忘之。辛侯
B19n0103_p0852a17║不久自當擢祿。足光其身。但宇文生。命薄無位。且
B19n0103_p0852b01║多戹難。我當救其三死（以至）。會岐州土賊欲僭偽號。
B19n0103_p0852b02║署置百官。覿有名被署中書舍人。賊尋被官兵所
B19n0103_p0852b03║殺。覿等七十餘人。繫州獄十人。鍔復至覿妻所語
B19n0103_p0852b04║云。七郎犯事。我在地中。大為求請。然要三千貫錢。
B19n0103_p0852b05║妻辭。貧家實不能辦。鍔曰。地府所用。是人間紙錢。
B19n0103_p0852b06║妻云。紙錢。當力辦之。焚畢。復至獄中。謂覿曰。我適
B19n0103_p0852b07║於夫人。索三千貫為君屬請。事亦解矣。有劉使君
B19n0103_p0852b08║至者。即當得放。飽食無憂也。尋而詔。用劉晏為隴
B19n0103_p0852b09║州刺史。辭日奏曰。點污名賢。曾未相見所由。但以
B19n0103_p0852b10║為逆所引。悉皆繫獄。臣至州日。請一切釋免。上可
B19n0103_p0852b11║其奏。晏至州上畢。悉召獄囚。宣敕放之（廣異記）。
B19n0103_p0852b12║已下。錄成長史黃色塗錫作金。鬼用之。
B19n0103_p0852b13║冥報記云。眭仁蒨者。趙郡邯鄲人也。少有經學。
B19n0103_p0852b14║不信鬼神。常欲試其有無。就見鬼人。學之十餘
B19n0103_p0852b15║年。不能得見。後徙家向縣。於路見一人。如大官
B19n0103_p0852b16║衣冠甚偉。乘好馬。從五十餘人騎。視仁蒨而不
B19n0103_p0852b17║言。後數見之。常如此。經十年凡數十相見。後忽
B19n0103_p0853a01║駐馬呼蒨曰。比頻見君。情相眷慕。願與君交遊。
B19n0103_p0853a02║蒨即拜之問。公何人耶。答吾是鬼耳。姓成名景。
B19n0103_p0853a03║本弘農人。西晉時為別駕。今任胡國長史。仁蒨
B19n0103_p0853a04║問。其國何在。王何姓名。答曰。黃河已北。總為臨
B19n0103_p0853a05║胡國。國郡在樓煩西北。沙磧是也。其王是故趙
B19n0103_p0853a06║武靈王。今統此國。總受太山控攝。每月各使上
B19n0103_p0853a07║相。朝於太山。是以數來過此。與君相遇也（以至）。時
B19n0103_p0853a08║大業初。江陵岑之象。為邯鄲令。子文本。年未弱
B19n0103_p0853a09║冠。之象請仁蒨於家。教文本書。蒨以此事。告文
B19n0103_p0853a10║本。仍謂曰。成長史謂曰。我有一事。羞君不得道。
B19n0103_p0853a11║既與君交。亦不能不告君。鬼神道中。亦有食。然
B19n0103_p0853a12║不能飽。苦饑。若得人食。便得一年飽。眾鬼多偷
B19n0103_p0853a13║竊人食。我既貴重。不能偷之。從君請一飡。蒨既
B19n0103_p0853a14║告文本。文本即為具饌。備設珍羞。蒨曰。鬼不欲
B19n0103_p0853a15║入人屋。可於外邊張幕設席。陳酒食於上。文本
B19n0103_p0853a16║如其言。至時仁蒨見景兩客來坐。從百餘騎。既
B19n0103_p0853a17║坐。文本向席再拜。謝以食之不精。亦傳意辭謝。
B19n0103_p0853b01║初文本將設食。仁蒨請。有金帛。以贈之。文本問。
B19n0103_p0853b02║是何等物。蒨云。鬼所用物。皆與人異。唯黃金及
B19n0103_p0853b03║絹。為得通用。然亦不如假者。以黃色塗大錫。作
B19n0103_p0853b04║金。以紙為絹帛。最為貴上。文本如言作之。及景
B19n0103_p0853b05║食畢。令從騎更代坐食。文本以所作金錢絲絹。
B19n0103_p0853b06║贈之。景深喜謝曰。因眭生煩郎君供給。郎君頗
B19n0103_p0853b07║欲知壽命乎。文本辭曰。不願知也。景辭而去。
B19n0103_p0853b08║法苑珠林。鬼神部引之。
B19n0103_p0853b09║釋氏要覽云。冥報記云。唐眭仁蒨為鬼成景設
B19n0103_p0853b10║酒食。復以錢綵為好。辭曰。鬼所用錢即紙錢也。
B19n0103_p0853b11║若綵絹亦紙為之。銀即錫紙。金即黃塗之也。
B19n0103_p0853b12║忠曰。要覽所言。多謬妄矣。釋門正統一承要
B19n0103_p0853b13║覽之謬。按冥報記。眭仁蒨事中。但云。以黃色
B19n0103_p0853b14║塗大錫作金。以紙為絹帛（止此）。未初言鬼所用
B19n0103_p0853b15║即紙錢也。銀即錫紙等。亦非彼言。冥報記言
B19n0103_p0853b16║鬼用紙錢。唯在彼王璹。及李山龍記中耳。
B19n0103_p0853b17║釋門正統云。法苑珠林云。紙錢起于殷長史也。
B19n0103_p0854a01║忠曰。珠林引冥報記載眭仁蒨事。但云成景
B19n0103_p0854a02║為胡國長史。初不言殷長史。予謂成字上。殘
B19n0103_p0854a03║缺。下似殷字下畫。或填補者。誤作殷字。然自
B19n0103_p0854a04║此妄一出。諸說雷同。以鬼用紙錢為成景事。
B19n0103_p0854a05║復訛成長史為殷長史。儒家不能多覽釋典。
B19n0103_p0854a06║遂有紙錢起於殷長史之說。實珠林無此說
B19n0103_p0854a07║耳矣。
B19n0103_p0854a08║已下。錄儒家辨紙錢。
B19n0103_p0854a09║就日錄云。焚紙錢之說。唐王璵傳曰。漢以來。葬
B19n0103_p0854a10║者。皆有瘞錢。後世里俗。稍以紙寓錢為鬼事。至
B19n0103_p0854a11║是璵乃用為禳祓。則是喪葬之焚紙錢起於漢
B19n0103_p0854a12║世之瘞錢也。其禱神而用寓錢。則自王璵始矣。
B19n0103_p0854a13║康節先生春秋祭祀。約古今禮行之。亦焚楮錢。
B19n0103_p0854a14║程伊川怪問之。曰。冥器之義也。脫有益。非孝子
B19n0103_p0854a15║順孫之心乎。徽廟朝。高峯廖用中奏。乞禁焚紙
B19n0103_p0854a16║錢。有云。嘗怪世俗。鑿紙為錢。焚之。以徼福於鬼
B19n0103_p0854a17║神者。不知何所據依。非無荒唐不經之說。要皆
B19n0103_p0854b01║下俚之所傳耳。使鬼神而有知。謂之慢神欺鬼
B19n0103_p0854b02║可也。李珂松牕百記云。世既是妄。人死而為鬼。
B19n0103_p0854b03║其妄又可知。無身心耳目口鼻之實。而六習常
B19n0103_p0854b04║不斷。顛倒沈迷。豈復覺悟。方其具酒殽。列冥器。
B19n0103_p0854b05║鑿楮象錢。印繪車馬而焚之。以妄塞妄也。蓋嘗
B19n0103_p0854b06║原其本初。恐瘞錢為死者之禍。及世艱得錢。易
B19n0103_p0854b07║以紙錢。自後㳂襲。至唐而焚之。其來久且遠。而
B19n0103_p0854b08║廖高峯。遽欲絕之。以塞妄費。且夫子謂。死葬之
B19n0103_p0854b09║以禮。又曰。敬鬼神而遠之。是夫子不欲遽絕。而
B19n0103_p0854b10║以有無之中。言之。惟邵康節云。脫有益。非孝子
B19n0103_p0854b11║順孫之心。最為通議。
B19n0103_p0854b12║忠曰。康節竊信釋氏輪廻鬼神之說者。故有
B19n0103_p0854b13║此言。康節信輪廻。見于聞見前錄。
B19n0103_p0854b14║戴埴鼠璞云。法苑珠林載。紙錢。起於殷長史。唐
B19n0103_p0854b15║王璵傳載。漢來。皆有瘞錢。後里俗稍以紙寓錢。
B19n0103_p0854b16║王璵乃用於祠祭。今儒家。以為釋氏法。於喪祭
B19n0103_p0854b17║皆屏去。予謂不然。之死而致死之不仁。之死而
B19n0103_p0855a01║致生之不知。謂之明器神明之也。漢之瘞錢。近
B19n0103_p0855a02║於之死而致生。以紙寓錢。亦明器也。與塗車芻
B19n0103_p0855a03║靈。何以異。俗謂。果資於冥塗。則可笑。
B19n0103_p0855a04║忠曰。禮記檀弓云。孔子曰。之死而致死。之不
B19n0103_p0855a05║仁。而不可為也。之死而致生。之不知。而不可
B19n0103_p0855a06║為也（止此）。夢溪筆談云。先王之於死者。以之為
B19n0103_p0855a07║無知。則不仁。以之為有知。則不智。
B19n0103_p0855a08║文公家禮全載鼠璞說（家禮為晁氏說）。云。按此則用紙
B19n0103_p0855a09║錢代幣帛。似亦無害。
B19n0103_p0855a10║宋葉愛日齋藂抄云。事林廣記。考論寓錢之始
B19n0103_p0855a11║云。今楮鏹也（以至）。自王璵始耳（與前引釋門正統全同）。法苑
B19n0103_p0855a12║珠林云。紙錢起于殷長史也。按此。則里俗以紙
B19n0103_p0855a13║寓錢。璵始用之。非刱于璵矣。朱文公云紙錢。起
B19n0103_p0855a14║玄宗時王璵。蓋古人以玉幣。後來易以錢。玄宗
B19n0103_p0855a15║惑于王璵之術而鬼神事繁。無許多錢來埋得。
B19n0103_p0855a16║璵作紙錢易之。文字便是難理會。且如唐禮書
B19n0103_p0855a17║載。范傳正言。唯顏魯公張司業家。祭不用紙錢
B19n0103_p0855b01║易之。文字便是難理會。且如唐故衣冠效之。而
B19n0103_p0855b02║國初言禮者。錯看。遂作紙衣冠而不用紙錢。不
B19n0103_p0855b03║知衣冠紙錢。有何間別。近世戴氏鼠璞云。法苑
B19n0103_p0855b04║珠林載。紙錢起于殷長史（以至）。謂果資于冥塗則
B19n0103_p0855b05║可笑（全同前引鼠璞）。是說雖異。亦有文公紙衣冠。何別
B19n0103_p0855b06║之。呂南公有錢。鄧公不燒楮鏹。頌有云。古用幣
B19n0103_p0855b07║以禮神祇。後之罪士為多。則假之。以請禳禱祈。
B19n0103_p0855b08║假之不已。則飜楮代焉。而弗支。是故罪士滿世。
B19n0103_p0855b09║而莫救其非。大抵深惡夫寓錢。以徼福者也。予
B19n0103_p0855b10║觀洪慶善杜詩辨證載。文宗備問云。南齊廢帝
B19n0103_p0855b11║東昏侯。好鬼神之術。剪紙為錢。以代束帛。至唐
B19n0103_p0855b12║盛行其事。云有益幽冥。又牛僧孺云。楮錢。唐初
B19n0103_p0855b13║剪紙為之。此是以補事林廣記之未及。
B19n0103_p0855b14║已下。略舉機緣。
B19n0103_p0855b15║大慧武庫云。汾陽無德禪師。一日謂眾曰。夜來夢。
B19n0103_p0855b16║亡父母。覓酒肉紙錢。不免徇俗置。以祀之。事辦於
B19n0103_p0855b17║庫堂。設位如俗間禮。酌酒行肉。化紙錢訖。令集知
B19n0103_p0856a01║事頭首。散其餘盤。知事輩却之。無德獨坐筵中。飲
B19n0103_p0856a02║啖自若。眾僧數曰。酒肉僧。豈堪為師法耶。腰包盡
B19n0103_p0856a03║去。惟慈明大愚泉大道等。六七人在耳。無德翌日
B19n0103_p0856a04║上堂云。許多閑神野鬼。秖消一盤酒肉。兩陌紙錢。
B19n0103_p0856a05║斷送去了也。法華經云。此眾無枝葉。唯有諸貞實。
B19n0103_p0856a06║下座。
B19n0103_p0856a07║
B19n0103_p0856a08║●陰錢
B19n0103_p0856a09║紙錢。又名陰錢。
B19n0103_p0856a10║羣談採餘云。王勃過長廬。為神焚陰錢十萬。
B19n0103_p0856a11║
B19n0103_p0856a12║●寓錢
B19n0103_p0856a13║忠曰。紙錢言寓錢。謂鏤紙寓錢義也。見紙錢處。
B19n0103_p0856a14║
B19n0103_p0856a15║●瘞錢
B19n0103_p0856a16║唐書云。漢以來。葬喪。皆有瘞錢（詳紙錢處）。
B19n0103_p0856a17║大慧普說云。漢魏已前。多埋錢。冥冥之中。亦能享
B19n0103_p0856b01║受（詳紙錢處）。
B19n0103_p0856b02║忠曰。日本俗。送亡。柩內著銅錢六紋。名六道錢。
B19n0103_p0856b03║即瘞錢義也。
B19n0103_p0856b04║
B19n0103_p0856b05║●寄庫錢
B19n0103_p0856b06║忠曰。蓋漢魏瘞錢也。寄者。猶如託人寄物於化方。
B19n0103_p0856b07║即託新亡人。寄錢於冥庫。請免亡者之罪也。
B19n0103_p0856b08║佛祖統紀云。世有用紙鏹。寄庫者。（紙錢處詳引。）
B19n0103_p0856b09║龍舒淨土文云。予遍覽藏經。即無陰府寄庫之說。
B19n0103_p0856b10║奉勸世人。以寄庫所費。請僧。為西方之供。一心西
B19n0103_p0856b11║方。則必得往生。若不為此。而為陰府寄庫。則是志
B19n0103_p0856b12║在陰府。死必入陰府矣。譬如有人。不為君子之行。
B19n0103_p0856b13║以交結賢人君子。乃寄錢於司理院獄子處。待其
B19n0103_p0856b14║下獄。則用錢免罪。豈不謬哉。
B19n0103_p0856b15║橫川育王錄。施主寄庫上堂云。堅牢庫藏各各有。
B19n0103_p0856b16║珍寶且非金與銀。今日婆婆須認取將來免得問
B19n0103_p0856b17║他人。
B19n0103_p0857a01║
B19n0103_p0857a02║●香錢
B19n0103_p0857a03║敕修清規知殿云。施主香錢。不得互用。
B19n0103_p0857a04║忠曰。此即佛前。資助香費之錢也。余謂。與香奠
B19n0103_p0857a05║義不同。又見香奠處。
B19n0103_p0857a06║
B19n0103_p0857a07║●回祭
B19n0103_p0857a08║敕修清規。亡僧大夜念誦云。預報庫司。造祭食。差
B19n0103_p0857a09║人鋪排祭筵。鄉人法眷。作祭文。納庫司錢。回祭。
B19n0103_p0857a10║解者曰。先報庫司。造祭食。後還其費用。此名回
B19n0103_p0857a11║祭。
B19n0103_p0857a12║
B19n0103_p0857a13║●回財
B19n0103_p0857a14║舊說曰。施主就寺修薦。或。未納支費見錢。且借常
B19n0103_p0857a15║住財營辨。後時施主。如數償之。此言回財。
B19n0103_p0857a16║忠曰。但是回祭。訛言回財耳。
B19n0103_p0857a17║
B19n0103_p0857b01║