B22n0117_p0134b04║【迹本二門】（出法華玄義釋籤）門即
B22n0117_p0134b05║能通之義。謂由此門皆能通至實相也。然此
B22n0117_p0134b06║二門。惟法華一經明之。蓋非本無以垂迹。非
B22n0117_p0134b07║迹無以顯本。本迹雖殊。皆不思議。故稱為妙。
B22n0117_p0134b08║諸經但論釋迦近得成佛之迹。而不言久遠
B22n0117_p0134b09║已成之本。則顯法華已今當說。最為第一。故
B22n0117_p0134b10║得為經中王也。（實相者。離虛妄相。名為實
B22n0117_p0134b11║相。即中道真實之妙理也。已今當說者。般若
B22n0117_p0134b12║之前皆為已說。無量義經為今說。涅槃經為
B22n0117_p0134b13║當說。）一迹門。法華經中前十四品名為迹
B22n0117_p0134b14║門。迹猶足迹。譬如人之所居。則有行往之迹
B22n0117_p0134b15║也。蓋論釋迦最初成道已來。及中間施化節
B22n0117_p0134b16║節。唱生唱滅。以至于今成佛度生。皆是從本
B22n0117_p0134b17║垂迹。故名迹門也。二本門。法華經中後十四
B22n0117_p0134b18║品名為本門。本為根本。如樹木之有根也。蓋
B22n0117_p0134c01║論釋迦塵點劫前已得成佛。故經云。一切世
B22n0117_p0134c02║間天人阿修羅。皆謂今釋迦牟尼佛出釋氏
B22n0117_p0134c03║宮去伽耶城不遠。坐於道場。得成正覺。然我
B22n0117_p0134c04║實成佛以來。無量無邊百千萬億那由他劫。
B22n0117_p0134c05║從是以來。我常在此娑婆世界說法教化。此
B22n0117_p0134c06║是開迹顯本。故名本門也。（梵語伽耶。華言
B22n0117_p0134c07║山城。梵語那由他。華言萬億。梵語娑婆。華言
B22n0117_p0134c08║能忍。）
B22n0117_p0134c09║【二種一乘】（出華嚴經疏）一乘者。謂
B22n0117_p0134c10║華嚴一乘圓教也。於此一乘有同有別。故云
B22n0117_p0134c11║二種一乘也。一同教一乘。同者。即同於終頓
B22n0117_p0134c12║二教也。然終教但詮一性一相。理事無礙。頓
B22n0117_p0134c13║教但詮無二無三。言思斯絕。今此同教。具詮
B22n0117_p0134c14║一性一相。理事無礙。無二無三。言思斯絕。同
B22n0117_p0134c15║彼二教。俱顯一乘。故名同教一乘也。（無二
B22n0117_p0134c16║者。無聲聞緣覺也。無三者。兼無菩薩也。）二
B22n0117_p0134c17║別教一乘。別者。即別異小始終頓之四教也。
B22n0117_p0134c18║然此別教。唯辨圓融具德。事事無礙。隨舉一
B22n0117_p0135a01║法。即攝一切無盡法門。一一法門迥異餘教。
B22n0117_p0135a02║故名別教一乘也。
B22n0117_p0135a03║【二種莊嚴】（出涅槃經）莊即端莊。嚴
B22n0117_p0135a04║即嚴飾。謂智慧福德二種。皆能莊嚴法身也。
B22n0117_p0135a05║一智慧莊嚴。謂諸菩薩從初發心乃至究竟。
B22n0117_p0135a06║無明淨盡。佛性現前。所有智慧。能顯法身。是
B22n0117_p0135a07║名智慧莊嚴。二福德莊嚴。謂諸菩薩修行六
B22n0117_p0135a08║度。萬行具足。所有福德。能顯法身。是名福德
B22n0117_p0135a09║莊嚴。（六度者。一布施。二持戒。三忍辱。四精
B22n0117_p0135a10║進。五禪定。六智慧也。）
B22n0117_p0135a11║【二種莊嚴】（出金剛經纂要疏）金剛
B22n0117_p0135a12║經云。莊嚴佛土者。即非莊嚴。是名莊嚴。非莊
B22n0117_p0135a13║嚴者。即形相莊嚴也。是名莊嚴者。即第一義
B22n0117_p0135a14║莊嚴也。一形相莊嚴。謂人若分別佛土。是有
B22n0117_p0135a15║為形相。而言我能成就者。彼且住著色聲等
B22n0117_p0135a16║境。非真莊嚴。是名形相莊嚴。二第一義莊嚴。
B22n0117_p0135a17║謂以無所住著清淨之心。依真實智慧。通達
B22n0117_p0135a18║自性之土。唯心顯現。此是正智成就佛土。是
B22n0117_p0135b01║名第一義莊嚴。
B22n0117_p0135b02║【二如來藏】（出大乘止觀法門）如來
B22n0117_p0135b03║者。即理性如來也。藏以含攝為義。謂一切眾
B22n0117_p0135b04║生煩惱心中。具足無量無邊不可思議無漏
B22n0117_p0135b05║清淨之業。如石中有金。木中有火。故云垢藏
B22n0117_p0135b06║之中。佛性滿足。是名如來藏也。一空如來藏。
B22n0117_p0135b07║謂此心性雖隨染淨之緣。建立生死涅槃等
B22n0117_p0135b08║法。然心體平等。離性離相。非唯所起染淨等
B22n0117_p0135b09║法皆空。而能起之心亦不可得。是名空如來
B22n0117_p0135b10║藏。二不空如來藏。謂此心性具足無漏清淨
B22n0117_p0135b11║功德。及諸有漏業惑染法。包藏含攝。無德不
B22n0117_p0135b12║備。無法不現。故名不空如來藏。
B22n0117_p0135b13║【二經體】（出華嚴經疏）一文是所依
B22n0117_p0135b14║體。文是所依體者。文即文字。為一切義理所
B22n0117_p0135b15║依。復為能詮契經之體也。二義是能依體。義
B22n0117_p0135b16║是能依體者。謂一切義理。皆依文字而顯。故
B22n0117_p0135b17║義是能依。而與文字同為能詮契經之體也。
B22n0117_p0135b18║【二涅槃】（出金光明經玄義）梵語涅
B22n0117_p0135c01║槃。華言滅度。一性淨涅槃。謂諸法實相之理。
B22n0117_p0135c02║不可染不可淨。不染即不生。不淨即不滅。不
B22n0117_p0135c03║生不滅。名性淨涅槃。（諸法實相者。十界因
B22n0117_p0135c04║果之法。本來離虛妄相。相相皆實。故名實相。
B22n0117_p0135c05║不可染不可淨者。謂實相之理。惑不能染。智
B22n0117_p0135c06║不能淨。不染即不生者。既無惑染。豈有法生。
B22n0117_p0135c07║不淨即不滅者。既非智淨。豈有法滅。是故名
B22n0117_p0135c08║為不生不滅。）二方便淨涅槃。方便猶善巧
B22n0117_p0135c09║也。智既契理。即照羣機。照必垂應。機感即生。
B22n0117_p0135c10║此生非生。機緣既盡。應身即滅。此滅非滅。不
B22n0117_p0135c11║生不滅。名方便淨涅槃。（此生非生者。謂機
B22n0117_p0135c12║感即生。心常寂滅也。此滅非滅者。謂緣盡即
B22n0117_p0135c13║滅。應用常興也。）
B22n0117_p0135c14║【二涅槃】（出大智度論）一有餘涅槃。
B22n0117_p0135c15║謂見思煩惱已斷。尚餘現受色身未滅。是名
B22n0117_p0135c16║有餘涅槃。（見思煩惱。即見思惑。於意識起
B22n0117_p0135c17║諸分別曰見惑。於塵境起諸貪愛曰思惑。）
B22n0117_p0135c18║二無餘涅槃。謂見思二惑與所受五眾之身。
B22n0117_p0136a01║俱得滅盡。無有遺餘。是名無餘涅槃。（五眾
B22n0117_p0136a02║即五陰。謂色受想行識也。）
B22n0117_p0136a03║【二法相違】（出瑜伽師地論）一煩惱。
B22n0117_p0136a04║昏煩之法惱亂心神。即無明貪愛之惑也。謂
B22n0117_p0136a05║諸眾生隨順煩惱。流轉生死。故違涅槃之道
B22n0117_p0136a06║也。二涅槃。梵語涅槃。華言滅度。謂諸眾生厭
B22n0117_p0136a07║生死苦。修習梵行。斷諸煩惱。證大涅槃。故違
B22n0117_p0136a08║煩惱之惑也。
B22n0117_p0136a09║【二智】（出華嚴經隨疏演義鈔）一如
B22n0117_p0136a10║理智。謂諸佛菩薩以如實之智。徹見實際之
B22n0117_p0136a11║理。妙極寂靜。無增無減。是名如理智。二如量
B22n0117_p0136a12║智。謂諸佛菩薩。究竟通達一切境界。若見眾
B22n0117_p0136a13║生乖於理智。則成生死。若見眾生稱於理智。
B22n0117_p0136a14║則得涅槃。是名如量智。
B22n0117_p0136a15║【二智】（出攝大乘論）一根本智。根本
B22n0117_p0136a16║智。亦名無分別智。謂此智不依於心。不緣外
B22n0117_p0136a17║境。了一切法。皆即真如。境智無異。如人閉目。
B22n0117_p0136a18║外無分別。由此無分別智。能生種種分別。是
B22n0117_p0136b01║名根本智。二後得智。謂依止於心。緣於外境。
B22n0117_p0136b02║種種分別。境智有異。如人開目。眾色顯現。以
B22n0117_p0136b03║其於根本智後而得此智。是名後得智。
B22n0117_p0136b04║【二智】（出大集經）一盡智。謂阿羅漢
B22n0117_p0136b05║斷三界見思惑竟。即知我生已盡。梵行清淨。
B22n0117_p0136b06║是名盡智。（梵語阿羅漢。華言無生。亦云無
B22n0117_p0136b07║學。）二無生智。謂阿羅漢斷三界見思煩惱
B22n0117_p0136b08║已盡。知諸縛解。更不三界受生。是名無生智。
B22n0117_p0136b09║（三界者。欲界。色界。無色界也。）
B22n0117_p0136b10║【二智】（出觀音玄義）一一切智。謂於
B22n0117_p0136b11║一切內法內名。能知能解。一切外法外名。亦
B22n0117_p0136b12║能知能解。是名一切智。即聲聞緣覺之智也。
B22n0117_p0136b13║（內法內名者。謂理內所詮法相及能詮名
B22n0117_p0136b14║字。蓋佛教依理而說。故名理內也。外法外名
B22n0117_p0136b15║者。即理外所詮法相及能詮名字。蓋外道等
B22n0117_p0136b16║違理橫計。故名理外也。）二道種智。道種智
B22n0117_p0136b17║者。謂能用諸佛一切道法。發起眾生一切善
B22n0117_p0136b18║種。是名道種智。即菩薩之智也。
B22n0117_p0136c01║【二智】（出華嚴經隨疏演義鈔）一觀
B22n0117_p0136c02║察智。謂以智慧。照了人法二空。所顯真如之
B22n0117_p0136c03║理。了知能證所證。二俱不可得。是名觀察智。
B22n0117_p0136c04║（能證者。謂能證之智。所證者。謂所證之理。）
B22n0117_p0136c05║二取相智。謂善取法界之相。若事若理。以智
B22n0117_p0136c06║慧照了。悉使法法圓融。事理無礙。是名取相
B22n0117_p0136c07║智也。
B22n0117_p0136c08║【二真如】（出華嚴經隨疏演義鈔）一
B22n0117_p0136c09║安立真如。體非偽妄曰真。性無改異曰如。即
B22n0117_p0136c10║一實相之體也。謂真如之體。能生世間出世
B22n0117_p0136c11║間一切諸法而得安住。故名安立真如。二非
B22n0117_p0136c12║安立真如。謂真如之法。從本已來。性自清淨。
B22n0117_p0136c13║離一切相。寂滅無為。故名非安立真如。
B22n0117_p0136c14║【二真如】（出起信論疏）一離言真如。
B22n0117_p0136c15║謂真如之體。離名字相。離心緣相。離言說相。
B22n0117_p0136c16║故名離言真如。二依言真如。謂真如之體。性
B22n0117_p0136c17║本虛融。不礙言說。以依言說。能顯真如。故名
B22n0117_p0136c18║依言真如。
B22n0117_p0137a01║【二真如】（出起信論疏）一不變真如。
B22n0117_p0137a02║謂真如之體。從本已來。畢竟平等。無有變易。
B22n0117_p0137a03║不可破壞。體恒寂靜。無一異相。故名不變真
B22n0117_p0137a04║如。二隨緣真如。謂真如之性。本無生滅。然因
B22n0117_p0137a05║無明熏動。起一切相。如水因風。妄波忽動。若
B22n0117_p0137a06║風止息。動相元無。故名隨緣真如。
B22n0117_p0137a07║【二種如如】（出佛性論）一如如智。謂
B22n0117_p0137a08║真如妙智。本來清淨。無明不能覆。煩惱不能
B22n0117_p0137a09║染。照了諸法。平等不二。以其智如如境。故名
B22n0117_p0137a10║如如智。二如如境。謂真如妙境。常住一相。量
B22n0117_p0137a11║等虛空。不遷不變。無滅無生。以其境如如智。
B22n0117_p0137a12║故名如如境。
B22n0117_p0137a13║【二心】（出蓮宗寶鑑）一真心。謂自性
B22n0117_p0137a14║清淨之心。真淨明妙。虛徹靈通。離虛妄想。故
B22n0117_p0137a15║曰真心。二妄心。謂全真成妄。隨境生滅。念念
B22n0117_p0137a16║不實。故曰妄心。（隨境者。隨順色聲香味觸
B22n0117_p0137a17║法六塵之境也。）
B22n0117_p0137a18║【二心】（出唯識論）一相應心。應即當
B22n0117_p0137b01║也。謂一念妄心。虛妄分別。而與煩惱諸惑相
B22n0117_p0137b02║應。是名相應心。二不相應心。謂常住真心。古
B22n0117_p0137b03║今一相。自性清淨。而與煩惱諸惑永不相應。
B22n0117_p0137b04║是名不相應心。
B22n0117_p0137b05║【二種心相】（出占察經）一心內相。謂
B22n0117_p0137b06║心體本相。如如不異。清淨圓滿。無障無礙。微
B22n0117_p0137b07║密難見。徧一切處。是名心內相。二心外相。謂
B22n0117_p0137b08║心隨有所念。種種境界皆悉現前。是名心外
B22n0117_p0137b09║相。
B22n0117_p0137b10║【二種性】（出楞伽經）種即能生之種。
B22n0117_p0137b11║性即數習之性。非理性之性也。一聖種性。謂
B22n0117_p0137b12║聲聞觀五陰苦空。厭惡生死。忻求涅槃。則成
B22n0117_p0137b13║聲聞種性。緣覺觀五陰緣起。修遠離行。則成
B22n0117_p0137b14║緣覺種性。佛即覺了五陰等法。本來空寂。無
B22n0117_p0137b15║生無滅。三惑俱遣。眾德悉備。則成佛種性。經
B22n0117_p0137b16║中不言菩薩種性者。菩薩所修之行。即成佛
B22n0117_p0137b17║之種性。故不言也。（三惑者。見思惑。塵沙惑。
B22n0117_p0137b18║無明惑也。五陰者。色陰。受陰。想陰。行陰。識陰
B22n0117_p0137c01║也。）二愚夫種性。謂愚癡凡夫。於五陰諸法
B22n0117_p0137c02║及世間事。種種妄想分別。非有為有。無常計
B22n0117_p0137c03║常。隨事執著。則成愚夫種性也。
B22n0117_p0137c04║【二種性】（出大智度論）一總性。謂一
B22n0117_p0137c05║切諸法。性本空寂。無生無滅。無來無去。無入
B22n0117_p0137c06║無出。故名總性。二別性。謂人喜作惡事。則以
B22n0117_p0137c07║惡為性。好集善事。則以善為性。如火以熱為
B22n0117_p0137c08║性。水以濕為性。故名別性。
B22n0117_p0137c09║【二種性】（出地持經）種即種子。有發
B22n0117_p0137c10║生之義。性即性分。乃自分不改之義。以由菩
B22n0117_p0137c11║薩根性不定。故有二種之分也。一性種性。性
B22n0117_p0137c12║種性者。即本性為性也。謂菩薩六入殊勝。分
B22n0117_p0137c13║別一切諸法。悉皆明了也。（六入者。謂眼入
B22n0117_p0137c14║色。耳入聲。鼻入香。舌入味。身入觸。意入法也。
B22n0117_p0137c15║殊勝者。菩薩根有勝力。故所見色等一一殊
B22n0117_p0137c16║勝也。）二習種性。習種性者。即數習為性也。
B22n0117_p0137c17║謂菩薩從初發心。修習眾善所得之性也。
B22n0117_p0137c18║【二種性】（出地持經）一有性。謂四大。
B22n0117_p0138a01║五陰。六根。六塵。乃至涅槃等。皆是世間假名
B22n0117_p0138a02║施設。有自性法。是名有性。（四大者。地大。水
B22n0117_p0138a03║大。火大。風大也。五陰者。色陰。受陰。想陰。行陰。
B22n0117_p0138a04║識陰也。六根者。眼根。耳根。鼻根。舌根。身根。意
B22n0117_p0138a05║根也。六塵者。色塵。聲塵。香塵。味塵。觸塵。法塵
B22n0117_p0138a06║也。梵語涅槃。華言滅度。）二無性。謂四大乃
B22n0117_p0138a07║至涅槃等假名。畢竟空中一切悉無。是名無
B22n0117_p0138a08║性。
B22n0117_p0138a09║【二相】（出起信論）一智淨相。謂依真
B22n0117_p0138a10║如內熏之力。及教法外熏之力。如實修行。滿
B22n0117_p0138a11║足方便。破識心生滅之相。成純淨圓常之智。
B22n0117_p0138a12║是名智淨相。二不思議業相。謂依智淨相。能
B22n0117_p0138a13║作一切勝妙境界。無量功德之相。常無斷絕。
B22n0117_p0138a14║隨眾生根。種種示現。令得利益。是名不思議
B22n0117_p0138a15║業相。
B22n0117_p0138a16║【二相】（出起信論）一同相。謂染淨二
B22n0117_p0138a17║法。皆同真如性相。譬如種種瓦器。皆同微塵
B22n0117_p0138a18║性相。故名同相。二異相。謂真如平等之理。隨
B22n0117_p0138b01║染淨緣。顯現一切差別之相。故名異相。
B22n0117_p0138b02║【二相】（出大智度論）一總相。謂說世
B22n0117_p0138b03║間一切有為之法。皆是無常。故名總相。二別
B22n0117_p0138b04║相。謂諸法雖皆無常。而各有別相。如地有堅
B22n0117_p0138b05║相。水有濕相。火有熱相。風有動相。各各不同。
B22n0117_p0138b06║故名別相。
B22n0117_p0138b07║【二相】（舊名二識出宗鏡錄）一所緣
B22n0117_p0138b08║境相。謂心所緣色聲香味觸法六塵之境。其
B22n0117_p0138b09║相顯現于外。是名所緣境相。二能緣識相。謂
B22n0117_p0138b10║眼識乃至意識。能緣六塵之境。其相顯現于
B22n0117_p0138b11║內。是名能緣識相。（眼識乃至意識者。謂眼
B22n0117_p0138b12║識。耳識。鼻識。舌識。身識。意識也。六塵者。色塵。
B22n0117_p0138b13║聲塵。香塵。味塵。觸塵。法塵也。）
B22n0117_p0138b14║【二相別】（出析玄記）一自相別。相即
B22n0117_p0138b15║相狀。謂如身是身自相。於此身中有能造所
B22n0117_p0138b16║造根塵各別故。如受是受自相。於此受中有
B22n0117_p0138b17║苦受樂受不苦不樂受等各別故。如心是心
B22n0117_p0138b18║自相。於此心中有眼等六識各別故。如法是
B22n0117_p0138c01║法自相。於此法中有五陰十二入十八界不
B22n0117_p0138c02║同故。又如觀身以不淨為自相。觀受以苦為
B22n0117_p0138c03║自相。觀心以無常為自相。觀法以無我為自
B22n0117_p0138c04║相。故名自相別。（身受心法。即四念處。身謂
B22n0117_p0138c05║己身。受謂領納諸事。心謂第六識。法謂善惡
B22n0117_p0138c06║等法。六識者。眼識。耳識。鼻識。舌識。身識。意識
B22n0117_p0138c07║也。五陰者。色陰。受陰。想陰。行陰。識陰也。十二
B22n0117_p0138c08║入者。眼入。耳入。鼻入。舌入。身入。意入。色入。聲
B22n0117_p0138c09║入。香入。味入。觸入。法入也。十八界者。眼界。色
B22n0117_p0138c10║界。眼識界。耳界。聲界。耳識界。鼻界。香界。鼻識
B22n0117_p0138c11║界。舌界。味界。舌識界。身界。觸界。身識界。意界。
B22n0117_p0138c12║法界。意識界也。）二共相別。謂但約苦空無
B22n0117_p0138c13║常無我四種行相。於身受心法上共有。名為
B22n0117_p0138c14║共相。而言別者。如觀身為苦時。不能觀空無
B22n0117_p0138c15║常無我。乃至觀身為無我時。不能觀苦空無
B22n0117_p0138c16║常。觀身既爾。觀受心法行相亦然。故名共相
B22n0117_p0138c17║別。
B22n0117_p0138c18║【二根】（出楞嚴經義海）一浮塵根。浮
B22n0117_p0139a01║塵根者。根即眼耳鼻舌身意也。以其虛假不
B22n0117_p0139a02║實。故名浮。無見聞覺知之用。故名塵。經云。眼
B22n0117_p0139a03║如蒲萄朵。耳如新卷葉。鼻如雙垂爪。舌如初
B22n0117_p0139a04║偃月。身如腰鼓顙。意如幽室見。是也。二勝義
B22n0117_p0139a05║根。勝義根者。謂眼等六根。有增上勝力。能照
B22n0117_p0139a06║境發識。以成根用。故名勝義。如眼能見色。耳
B22n0117_p0139a07║能聞聲。鼻能嗅香。舌能嘗味。身能覺觸。意能
B22n0117_p0139a08║知法。是也。
B22n0117_p0139a09║【二種根本】（出楞嚴經）一無始生死
B22n0117_p0139a10║根本。謂眾生經無窮劫。流轉生死。求其初始。
B22n0117_p0139a11║實不可得。但迷失本性。即隨生死。故名無始。
B22n0117_p0139a12║生死根本者。即是攀緣之心。經云。用攀緣心
B22n0117_p0139a13║為自性者。是也。二無始菩提涅槃元清淨體。
B22n0117_p0139a14║梵語菩提。華言道。梵語涅槃。華言滅度。謂性
B22n0117_p0139a15║淨理體。虛融寂滅。不遷不變。無始無終。故名
B22n0117_p0139a16║無始菩提涅槃。不染煩惱。不涉生死。故號元
B22n0117_p0139a17║清淨體。即菩提涅槃清淨之根本也。
B22n0117_p0139a18║【二種識】（出顯識論）一顯識。顯識即
B22n0117_p0139b01║第八識。謂此識含藏一切善惡種子。而能顯
B22n0117_p0139b02║現一切境界。故名顯識。（第八識即藏識也。）
B22n0117_p0139b03║二分別識。分別識。即第六意識。謂於顯識中
B22n0117_p0139b04║分別五塵好惡等相。故名分別識。（五塵者。
B22n0117_p0139b05║色塵。聲塵。香塵。味塵。觸塵也。）
B22n0117_p0139b06║【識二分】（出攝大乘論釋）論云。於六
B22n0117_p0139b07║識中。一分成相。一分成見。故名識二分。一相
B22n0117_p0139b08║分。謂於眼等六識。各各變異。成色等種種諸
B22n0117_p0139b09║相。是名相分。（六識者。眼識。耳識。鼻識。舌識。
B22n0117_p0139b10║身識。意識也。）二見分。謂眼等六識各能了
B22n0117_p0139b11║別諸塵境界。是名見分。
B22n0117_p0139b12║【阿賴耶二義】（出宗鏡錄）梵語阿賴
B22n0117_p0139b13║耶。華言藏。謂第八識。能含藏諸法種故。一能
B22n0117_p0139b14║攝一切法。攝謂攝持。即含藏之義。蓋此識攝
B22n0117_p0139b15║持一切善惡之法。猶如庫藏含藏寶貝而不
B22n0117_p0139b16║遺失也。二能生一切法。生即發生也。謂此識
B22n0117_p0139b17║既含藏善惡種子。則一切善惡諸法從此出
B22n0117_p0139b18║生。猶如大地能發生草木萬物也。
B22n0117_p0139c01║【二德】（出觀音玄義）二德者。在眾生
B22n0117_p0139c02║因心所具。則名緣了二因。在諸佛果上所顯。
B22n0117_p0139c03║則成智斷二德。蓋了因顯。則成智德。緣因顯。
B22n0117_p0139c04║則成斷德故也。一智德。智即智慧。謂照了一
B22n0117_p0139c05║切諸法。通達無礙。隨眾生機器大小。各各為
B22n0117_p0139c06║其演說。無有差謬。是名智德。二斷德。斷即斷
B22n0117_p0139c07║除。謂斷惑業淨盡。隨所調伏眾生之處。惡不
B22n0117_p0139c08║能染。縱任自在。無有累縛。是名斷德。
B22n0117_p0139c09║【二行】（出華嚴經疏）一頓成諸行。頓
B22n0117_p0139c10║成諸行者。即依圓融法門而修行也。謂諸菩
B22n0117_p0139c11║薩。若斷一惑。則一切惑俱斷。若行一行。則一
B22n0117_p0139c12║切行具足。故普賢行品云。一斷一切斷等是
B22n0117_p0139c13║也。二徧成諸行。徧成諸行者。即依行布法門
B22n0117_p0139c14║而修行也。謂諸菩薩。始自發菩提心。終至等
B22n0117_p0139c15║覺位中。次第歷諸法門。徧修諸行。是名徧成
B22n0117_p0139c16║諸行。（行布法門者。謂諸法門行列排布也。）
B22n0117_p0139c17║【二行】（出華嚴經疏）一差別行。謂徧
B22n0117_p0139c18║依諸位。各別而修。是名差別行。（諸位者。謂
B22n0117_p0140a01║十住。十行。十回向。十地等諸位也。）二普賢
B22n0117_p0140a02║行。謂依圓融法門。隨修一行。即具一切諸行。
B22n0117_p0140a03║是名普賢行。（一行者。即於四十二位之中
B22n0117_p0140a04║隨修一行。即攝一切餘行也。）
B22n0117_p0140a05║【二觀行】（亦名唯識觀出宗鏡錄）一
B22n0117_p0140a06║尋伺。謂推尋伺察。根塵相對。所起一念之心。
B22n0117_p0140a07║即以三觀觀之。是名尋伺。（麤心在緣曰尋。
B22n0117_p0140a08║細心分別曰伺。三觀者。空觀。假觀。中觀也。）
B22n0117_p0140a09║二真如。真名不偽。如名不異。謂常以妙觀。觀
B22n0117_p0140a10║於心性本具真如之理。速令顯發。是名真如。
B22n0117_p0140a11║【二道】（出婆娑論并淨土十疑論）一
B22n0117_p0140a12║難行道。論云。於五濁惡世無量佛所。求阿鞞
B22n0117_p0140a13║跋致。甚難可得。蓋言娑婆世界。塵境麤彊。五
B22n0117_p0140a14║欲障蔽。難入於道。故名難行道。（五濁者。劫
B22n0117_p0140a15║濁。見濁。煩惱濁。眾生濁。命濁也。梵語阿鞞跋
B22n0117_p0140a16║致。華言不退轉。梵語娑婆。華言能忍。謂於此
B22n0117_p0140a17║世界能忍受諸惡也。五欲者。色欲。聲欲。香欲。
B22n0117_p0140a18║味欲。觸欲也。）二易行道。謂憑信佛語。修行
B22n0117_p0140b01║念佛三昧。求生淨土。復乘阿彌陀佛願力攝
B22n0117_p0140b02║持。決定往生。故名易行道。（梵語阿彌陀。華
B22n0117_p0140b03║言無量壽。）
B22n0117_p0140b04║【二道】（出止觀輔行記）一教道。教道
B22n0117_p0140b05║有二。一謂別教菩薩。於十住十行十回向位
B22n0117_p0140b06║中。依憑佛教。方便修行。是名約行教道。二謂
B22n0117_p0140b07║如來與住行向諸位菩薩。說登十地之法。是
B22n0117_p0140b08║名約說教道。（十住者。發心住。治地住。修行
B22n0117_p0140b09║住。生貴住。方便具足住。正心住。不退住。童真
B22n0117_p0140b10║住。法王子住。灌頂住也。十行者。歡喜行。饒益
B22n0117_p0140b11║行。無瞋恨行。無盡行。離癡亂行。善現行。無著
B22n0117_p0140b12║行。尊重行。善法行。真實行也。十回向者。救一
B22n0117_p0140b13║切眾生離眾生相回向。不壞回向。等一切佛
B22n0117_p0140b14║回向。至一切處回向。無盡功德藏回向。隨順
B22n0117_p0140b15║平等善根回向。隨順等觀一切眾生回向。真
B22n0117_p0140b16║如相回向。無縛解脫回向。法界無量回向也。
B22n0117_p0140b17║十地者。歡喜地。離垢地。發光地。焰慧地。難勝
B22n0117_p0140b18║地。現前地。遠行地。不動地。善慧地。法雲地也。
B22n0117_p0140c01║）二證道。證道亦有二。一謂別教菩薩。於初
B22n0117_p0140c02║地位中。破無明微細之惑。證中道真實之理。
B22n0117_p0140c03║是名約行證道。二謂如來自說。此十地法我
B22n0117_p0140c04║已親證。是名約說證道。
B22n0117_p0140c05║【二道】（出析玄記）一無間道。謂聲聞
B22n0117_p0140c06║初果之人。依於八忍。能斷八諦下迷理之惑。
B22n0117_p0140c07║此八忍不被見惑之所間隔。是名無間道。（
B22n0117_p0140c08║八忍者。苦法忍。苦類忍。集法忍。集類忍。滅法
B22n0117_p0140c09║忍。滅類忍。道法忍。道類忍也。八諦者。欲界四
B22n0117_p0140c10║諦。色界無色界四諦也。四諦者。苦諦。集諦。滅
B22n0117_p0140c11║諦。道諦也。）二解脫道。謂聲聞初果之人。依
B22n0117_p0140c12║於八智。能證八諦下無為之理。此八智已離
B22n0117_p0140c13║惑縛。是名解脫道。（八智者。苦法智。苦類智。
B22n0117_p0140c14║集法智。集類智。滅法智。滅類智。道法智。道類
B22n0117_p0140c15║智也。）
B22n0117_p0140c16║【二道】（出文殊師利菩薩問菩提經論）
B22n0117_p0140c17║一有漏道。謂布施。持戒。忍辱。精進。禪定。五
B22n0117_p0140c18║波羅蜜。能成就世間有漏生死之果。是名有
B22n0117_p0141a01║漏道。（梵語波羅蜜。華言到彼岸。）二無漏道。
B22n0117_p0141a02║謂般若波羅蜜。能成就出世間無漏涅槃之
B22n0117_p0141a03║果。是名無漏道。（梵語般若。華言智慧。梵語
B22n0117_p0141a04║涅槃。華言滅度。）
B22n0117_p0141a05║【二諦】（出翻譯名義）一真諦。真諦者。
B22n0117_p0141a06║彰一性本實之理也。所謂實際理地。不受一
B22n0117_p0141a07║塵。是非雙泯。能所俱亡。指萬象為真如。會三
B22n0117_p0141a08║乘歸實際也。（三乘者。聲聞乘。緣覺乘。菩薩
B22n0117_p0141a09║乘也。）二俗諦。俗諦者。顯一性緣起之事也。
B22n0117_p0141a10║所謂佛事門中。不捨一法。勸臣以忠。勸子以
B22n0117_p0141a11║孝。勸國以治。勸家以和。弘善示天堂之樂。懲
B22n0117_p0141a12║惡顯地獄之苦也。
B22n0117_p0141a13║【二門】（出華嚴經疏）二門者。蓋言華
B22n0117_p0141a14║嚴一經而具顯行布圓融二門。皆能通入法
B22n0117_p0141a15║界也。一行布門。謂經中廣明十住十行十回
B22n0117_p0141a16║向十地等覺妙覺四十二位法門。行列分布。
B22n0117_p0141a17║令諸菩薩修行證入。從淺至深。次第不同。故
B22n0117_p0141a18║名行布門也。（十住者。發心住。治地住。修行
B22n0117_p0141b01║住。生貴住。方便具足住。正心住。不退住。童真
B22n0117_p0141b02║住。法王子住。灌頂住也。十行者。歡喜行。饒益
B22n0117_p0141b03║行。無瞋恨行。無盡行。離癡亂行。善現行。無著
B22n0117_p0141b04║行。尊重行。善法行。真實行也。十回向者。救一
B22n0117_p0141b05║切眾生離眾生相回向。不壞回向。等一切佛
B22n0117_p0141b06║回向。至一切處回向。無盡功德藏回向。隨順
B22n0117_p0141b07║平等善根回向。隨順等觀一切眾生回向。真
B22n0117_p0141b08║如相回向。無縛解脫回向。法界無量回向也。
B22n0117_p0141b09║十地者。歡喜地。離垢地。發光地。焰慧地。難勝
B22n0117_p0141b10║地。現前地。遠行地。不動地。善慧地。法雲地也。
B22n0117_p0141b11║菩薩。梵語具云菩提薩埵。華言覺有情。）二
B22n0117_p0141b12║圓融門。謂經中廣顯法界之理。圓融無礙。令
B22n0117_p0141b13║諸菩薩於前四十二位之中。了知隨舉一位
B22n0117_p0141b14║即攝諸位功德。無障無礙。故名圓融門也。
B22n0117_p0141b15║【二門】（出大智度論）一福德門。福德
B22n0117_p0141b16║門者。謂布施持戒忍辱等。是為福德門。入福
B22n0117_p0141b17║德門則一切罪業皆除。所願皆得也。二智慧
B22n0117_p0141b18║門。智慧門者。謂了知一切諸法。即是實相。是
B22n0117_p0141c01║為智慧門。入智慧門。則不厭生死。不樂涅槃
B22n0117_p0141c02║也。（梵語涅槃。華言滅度。）
B22n0117_p0141c03║【起信二門】（出起信論）論云。依一心
B22n0117_p0141c04║法有二種門。皆各總攝一切諸法。蓋真如門。
B22n0117_p0141c05║是染淨通相。通相之外。無別染淨。故得總攝
B22n0117_p0141c06║一切諸法。生滅門。是染淨別相。別相之中。無
B22n0117_p0141c07║所不該。故亦總攝一切諸法。此二門所以分
B22n0117_p0141c08║也。一心真如門。謂心性不生不滅。非染非淨。
B22n0117_p0141c09║畢竟平等。無有變異。惟是一心。故名心真如
B22n0117_p0141c10║門。二心生滅門。謂不生不滅真如之性。因無
B22n0117_p0141c11║明熏動。故有生滅之心。此即覺成不覺也。覺
B22n0117_p0141c12║與不覺。復更互相熏。以不覺熏本覺故。則生
B22n0117_p0141c13║諸染法。流轉生死。以本覺熏不覺故。則生諸
B22n0117_p0141c14║淨法。反流出纏。成於本覺。故名心生滅門。（
B22n0117_p0141c15║熏即熏發。擊動之義。反流出纏者。謂旋反無
B22n0117_p0141c16║明之流。而出離惑業之纏縛也。）
B22n0117_p0141c17║【二種神力】（出楞伽經）楞伽經云。如
B22n0117_p0141c18║來以二種神力。建立菩薩聽受問義（建立
B22n0117_p0142a01║猶加被也。）一現身面言說神力。經云。初菩
B22n0117_p0142a02║薩地。住佛神力。入於大乘照明三昧。入是三
B22n0117_p0142a03║昧已。十方世界。一切諸佛。以神通力。為現一
B22n0117_p0142a04║切身面言說。是也。（初菩薩地者。即十地中
B22n0117_p0142a05║初歡喜地菩薩也。住佛神力等者。由佛神力
B22n0117_p0142a06║加被。故能入住大乘照明三昧。即光明定也。
B22n0117_p0142a07║梵語三昧。華言正定。由此定故。得見十方諸
B22n0117_p0142a08║佛現身說法也。）二以手灌頂神力。經云。初
B22n0117_p0142a09║菩薩地。得三昧神力。於百千劫積集善根之
B22n0117_p0142a10║所成就。次第入於諸地。乃至第十法雲地。住
B22n0117_p0142a11║大蓮華微妙宮殿。坐大蓮華寶師子座。眾寶
B22n0117_p0142a12║纓絡。莊嚴其身。如黃金薝蔔。日月光明。諸最
B22n0117_p0142a13║勝子從十方來。就大蓮華宮殿座上而灌其
B22n0117_p0142a14║頂是也。（梵語薝蔔。華言黃花。）
B22n0117_p0142a15║【二力】（出華嚴經疏）一思擇力。思即
B22n0117_p0142a16║思惟。擇即決擇。謂能思惟決擇一切正行。對
B22n0117_p0142a17║治諸障。不令再起。故名思擇力。二修習力。修
B22n0117_p0142a18║即修治。習即數習。謂因修習之力。能令一切
B22n0117_p0142b01║善行堅固。決定成就。故名修習力。
B22n0117_p0142b02║【二種師子奮迅三昧】（出法界次第）
B22n0117_p0142b03║師子奮迅者。借譬以顯法。如世師子奮迅為
B22n0117_p0142b04║二事故。一為奮除塵土。二能前走却走捷疾
B22n0117_p0142b05║異於諸獸。此三昧亦如是。一則奮除障定之
B22n0117_p0142b06║惑。二能出入諸禪。捷疾無間。異於餘之三昧。
B22n0117_p0142b07║而具出入二義焉。一入禪奮迅。入禪奮迅者。
B22n0117_p0142b08║謂離欲界不善法。有覺有觀而入初禪。如是
B22n0117_p0142b09║次第入於二禪三禪四禪。空處。識處。無所有
B22n0117_p0142b10║處。非有想非無想處。滅受想定。是為奮迅入
B22n0117_p0142b11║也。（有覺有觀者。初心在禪曰覺。細心分別
B22n0117_p0142b12║禪味曰觀。初禪。二禪。三禪。四禪。皆色界天也。
B22n0117_p0142b13║空處。識處。無所有處。非有想非無想處。即無
B22n0117_p0142b14║色界天也。滅受想定者。滅除受想之心而得
B22n0117_p0142b15║定也。）二出禪奮迅。出禪奮迅者。從滅受想
B22n0117_p0142b16║定起。還入非有想非無想定。從非有想非無
B22n0117_p0142b17║想定起。還入無所有處定。如是識處空處。四
B22n0117_p0142b18║禪三禪二禪初禪。乃至出散心中。是為奮迅
B22n0117_p0142c01║出也。
B22n0117_p0142c02║【二種超越三昧】（出法界次第）超越
B22n0117_p0142c03║者。謂能超過諸地。自在入出。而具二義焉。一
B22n0117_p0142c04║超入三昧。超入三昧者。謂離欲界不善法。有
B22n0117_p0142c05║覺有觀。入色界初禪。從初禪起。超入無色界
B22n0117_p0142c06║非有想非無想處。非有想非無想處起。入滅
B22n0117_p0142c07║受想定。滅受想定起。還入初禪。從初禪起。入
B22n0117_p0142c08║滅受想定。滅受想定起。入二禪。二禪起。入滅
B22n0117_p0142c09║受想定。滅受想定起。入三禪。三禪起。入滅受
B22n0117_p0142c10║想定。滅受想定起。入四禪。四禪起。入滅受想
B22n0117_p0142c11║定。滅受想定起。入空處。空處起。入滅受想定。
B22n0117_p0142c12║滅受想定起。入識處。識處起。入滅受想定。滅
B22n0117_p0142c13║受想定起。入不用處。不用處起。入滅受想定。
B22n0117_p0142c14║滅受想定起。入非有想非無想處。非有想非
B22n0117_p0142c15║無想處起。入滅受想定。是為諸佛菩薩超入
B22n0117_p0142c16║三昧之相。若聲聞之人。但能超入一定。而不
B22n0117_p0142c17║能超入二定。況能如上所明自在超入也。（
B22n0117_p0142c18║不用處。即無所有處也。）二超出三昧。超出
B22n0117_p0143a01║三昧者。謂從滅受想定起。入散心中。散心中
B22n0117_p0143a02║起。入滅受想定。滅受想定起。還入散心中。散
B22n0117_p0143a03║心中起。入非有想非無想處。非有想非無想
B22n0117_p0143a04║處起。住散心中。散心中起。入無所有處。無所
B22n0117_p0143a05║有處起。住散心中。散心中起。入識處。識處起。
B22n0117_p0143a06║住散心中。散心中起。入空處。空處起。住散心
B22n0117_p0143a07║中。散心中起。入四禪。四禪起。住散心中。散心
B22n0117_p0143a08║中起。入三禪。三禪起。住散心中。散心中起。入
B22n0117_p0143a09║二禪。二禪起。住散心中。散心中起。入初禪。初
B22n0117_p0143a10║禪起。住散心中。是為諸佛菩薩超出三昧之
B22n0117_p0143a11║相。若聲聞之人。但能超出一定。而不能超出
B22n0117_p0143a12║二定。何況如上所明自在超出也。
B22n0117_p0143a13║【精進二種相】（出地藏十輪經）一世
B22n0117_p0143a14║間精進。謂諸菩薩精進勇猛。勤修布施持戒
B22n0117_p0143a15║等諸福業。如是精進。依諸果報。依諸福業。有
B22n0117_p0143a16║漏有取。是名世間精進。二出世間精進。謂諸
B22n0117_p0143a17║菩薩勇猛精進。於諸眾生其心平等。除滅一
B22n0117_p0143a18║切煩惱業苦。如是精進。無漏無取。無所依止
B22n0117_p0143b01║是名出世間精進。
B22n0117_p0143b02║【二忍】（出大智度論）一眾生忍。忍即
B22n0117_p0143b03║忍耐。亦安忍也。謂菩薩於一切眾生。不瞋不
B22n0117_p0143b04║惱。如慈母愛子。又若一切眾生。以種種惡而
B22n0117_p0143b05║加於我。心不瞋恚。以種種恭敬供養於我。心
B22n0117_p0143b06║亦不喜是名眾生忍。二無生法忍。理本不生
B22n0117_p0143b07║不滅。今但言不生。故名無生。謂菩薩於無生
B22n0117_p0143b08║之法。忍可忍樂。不動不退。是名無生法忍。
B22n0117_p0143b09║【二忍】（出地持經）一安受苦忍。謂疾
B22n0117_p0143b10║病水火刀杖等眾苦所逼。即能安心忍受。恬
B22n0117_p0143b11║然不動。是名安受苦忍。二觀察法忍。謂觀察
B22n0117_p0143b12║諸法。體性虛幻。本無生滅。信解真實。心無妄
B22n0117_p0143b13║動。安然忍可。是名觀察法忍。
B22n0117_p0143b14║【忍有二種相】（出地藏十輪經）謂菩
B22n0117_p0143b15║薩能安忍世間有情無情種種苦惱之事。然
B22n0117_p0143b16║心有廣狹。根有勝劣。行有淺深。故分世間出
B22n0117_p0143b17║世間二種之別也。（有情惱。謂蚊䖟蚤虱等。
B22n0117_p0143b18║無情惱。謂風寒雨濕等。）一世間忍。謂菩薩
B22n0117_p0143c01║以有漏心。依諸福業。安忍世間種種苦惱違
B22n0117_p0143c02║逆等事。是為世間忍也。二出世間忍。謂菩薩
B22n0117_p0143c03║但為利益一切有情。起平等大悲之心。安忍
B22n0117_p0143c04║種種苦樂逆順之境。而不見諸法生滅之相。
B22n0117_p0143c05║是為出世間忍
B22n0117_p0143c06║【二方便】（出無著論）一細作方便。方
B22n0117_p0143c07║便猶善巧也。謂欲破眾生執著色身之相。故
B22n0117_p0143c08║佛假喻微細。分析善巧而說。如金剛經云。三
B22n0117_p0143c09║千大千世界。所有微塵。寧為多不等。意謂由
B22n0117_p0143c10║微塵而成世界。世界本來不實。因四大而成
B22n0117_p0143c11║色身。色身本來是假。是名細作方便。（三千
B22n0117_p0143c12║大千世界者。一須彌山一日月。一四天下一
B22n0117_p0143c13║帝釋。名為一世界。一千個世界。名小千世界。
B22n0117_p0143c14║一千個小千世界。名中千世界。一千個中千
B22n0117_p0143c15║世界。名大千世界。三千大千世界。即釋迦佛
B22n0117_p0143c16║所化之境也。四大者。地大。水大。火大。風大也。
B22n0117_p0143c17║）二不念方便。謂欲破眾生執著色身之相。
B22n0117_p0143c18║已為假喻微細。分析而說。又令眾生於諸微
B22n0117_p0144a01║塵不生念想。故經云。是諸微塵。如來說非微
B22n0117_p0144a02║塵等。是名不念方便。
B22n0117_p0144a03║【方便二種相】（出地藏十輪經）一世
B22n0117_p0144a04║間方便。謂諸菩薩。或為自利。或為利他。示現
B22n0117_p0144a05║種種善巧方便。此之方便。依有所得。有所執
B22n0117_p0144a06║著。是名世間方便。二出世間方便。謂諸菩薩。
B22n0117_p0144a07║但為利他。不為自利。示現種種善巧方便。此
B22n0117_p0144a08║之方便。依無所得。無所執著。是名出世間方
B22n0117_p0144a09║便。
B22n0117_p0144a10║【二無我】（出楞伽經）無即空也。人法
B22n0117_p0144a11║之中。本無有我。但凡夫不了。於無我中。計我
B22n0117_p0144a12║極盛。所謂我身。我名。我衣物。我田宅。我行。我
B22n0117_p0144a13║住。坐臥語言。不離於我。乃至我能布施持戒
B22n0117_p0144a14║等。因此顛倒。備起一切煩惱生死行業。聲聞
B22n0117_p0144a15║之人。修四真諦。即了人法本空。我亦無有。故
B22n0117_p0144a16║名二無我。（四真諦者。即苦集滅道也。）一
B22n0117_p0144a17║人無我。謂由攬五陰實法而成假名之人。凡
B22n0117_p0144a18║夫不了。復於假名之中。妄執為我。若了五陰
B22n0117_p0144b01║之法本空。假名之人。豈得定有。假名既不定
B22n0117_p0144b02║有。則所執之我。亦不可得。故金光明經云。何
B22n0117_p0144b03║處有人及以眾生。是名人無我。（攬者。撮持
B22n0117_p0144b04║也。五陰者。色陰。受陰。想陰。行陰。識陰也。五陰
B22n0117_p0144b05║之身實有。故名實法。名字本來虛假。故名假
B22n0117_p0144b06║名。）二法無我。謂由攬父母之遺體。四大假
B22n0117_p0144b07║合而成五陰之身。若一一分別推求。皆悉空
B22n0117_p0144b08║無所有。凡夫不了。妄執此身為我。餘身非我。
B22n0117_p0144b09║若了四大本空。五陰非有。則所執之我。亦不
B22n0117_p0144b10║可得。故金光明經云。五陰舍宅。觀悉空寂。是
B22n0117_p0144b11║名法無我。（四大者。地大。水大。火大。風大也。）
B22n0117_p0144b12║【二種我見】（出起信論）一人我見。謂
B22n0117_p0144b13║凡夫之人。於五陰身。強立主宰。計我為人。作
B22n0117_p0144b14║此妄見。故名人我見。（五陰者。色陰。受陰。想
B22n0117_p0144b15║陰。行陰。識陰也。）二法我見。謂二乘之人。計
B22n0117_p0144b16║一切法各有體性。雖得人無我智。猶自怖畏
B22n0117_p0144b17║生死。妄取涅槃之法。於法起見。故名法我見。
B22n0117_p0144b18║（二乘者。聲聞乘。緣覺乘也。梵語涅槃。華言
B22n0117_p0144c01║滅度。）
B22n0117_p0144c02║【二空】（出法藏般若心經畧疏）一人
B22n0117_p0144c03║空。人空即我空也。亦曰生空。謂凡夫妄計五
B22n0117_p0144c04║蘊是我。強立主宰。引生煩惱。造種種業。佛為
B22n0117_p0144c05║破此計。故說五蘊無我。二乘悟之。入無我理。
B22n0117_p0144c06║是名人空。（五蘊者。色蘊。受蘊。想蘊。行蘊。識
B22n0117_p0144c07║蘊也。二乘者。聲聞乘。緣覺乘也。）二法空。謂
B22n0117_p0144c08║二乘之人。未達法空之理。猶計五蘊之法實
B22n0117_p0144c09║有。佛為破此執。故說般若深慧。徹見五蘊自
B22n0117_p0144c10║性皆空。菩薩悟之。入法空理。是名法空。
B22n0117_p0144c11║【二空】（出止觀）一但空。謂二乘之人。
B22n0117_p0144c12║觀一切法皆悉虛幻。但見於空。不見不空。故
B22n0117_p0144c13║名但空。二不但空。謂諸菩薩。非但見空。兼見
B22n0117_p0144c14║不空。不空即中道。故名不但空。
B22n0117_p0144c15║【空有各具二義】（出華嚴經疏）一真
B22n0117_p0144c16║空二義。一謂真空能滅幻有。若幻有不滅。即
B22n0117_p0144c17║非真空。二謂真空能成幻有。幻有若礙。亦非
B22n0117_p0144c18║真空。是名真空二義。（幻有者。以迷真空之
B22n0117_p0145a01║理。而成幻有之事。虛假不實。故名幻有。）二
B22n0117_p0145a02║幻有二義。一謂幻有必覆真空。幻有若現。真
B22n0117_p0145a03║空則隱。二謂幻有不礙真空。真空若顯。幻有
B22n0117_p0145a04║自滅。是名幻有二義。
B22n0117_p0145a05║【二執】（出金光明經文句記）一人執。
B22n0117_p0145a06║謂眾生於五陰等法中。強立主宰。計我為人。
B22n0117_p0145a07║妄生執著。是名人執。（五陰者。色陰。受陰。想
B22n0117_p0145a08║陰。行陰。識陰也。）二法執。謂眾生不了五陰
B22n0117_p0145a09║等法從因緣生。如幻如化。計為我身。妄生執
B22n0117_p0145a10║著。是名法執。
B22n0117_p0145a11║【二法執】（出宗鏡錄）一俱生法執。謂
B22n0117_p0145a12║無始時來。虛妄熏習。於一切法妄生執著。恒
B22n0117_p0145a13║與身俱。故名俱生法執。二分別法執。謂於邪
B22n0117_p0145a14║教及邪師所說之法。分別計度。執為實法。故
B22n0117_p0145a15║名分別法執。
B22n0117_p0145a16║【二我執】（出宗鏡錄）一俱生我執。謂
B22n0117_p0145a17║於五陰等法中。強立主宰。妄執為我。與身俱
B22n0117_p0145a18║生。是名俱生我執。（五陰者。色陰。受陰。想陰。
B22n0117_p0145b01║行陰。識陰也。）二分別我執。謂於計我法中。
B22n0117_p0145b02║分別我能行善行惡等事而起執著。是名分
B22n0117_p0145b03║別我執。
B22n0117_p0145b04║【空有二執】（出宗鏡錄）一情有理無。
B22n0117_p0145b05║情有理無者。即空觀。對遣有執也。謂觀徧計
B22n0117_p0145b06║所執。於情則有。於理則無。唯虛妄起。都無體
B22n0117_p0145b07║用。正應除遣也。二理有情無。理有情無者。即
B22n0117_p0145b08║有觀。對遣空執也。謂觀依他圓成之法。於理
B22n0117_p0145b09║則有。於情則無。理本是實。有體有用。正應存
B22n0117_p0145b10║留也。
B22n0117_p0145b11║【二種常】（出大智度論）一百歲至劫
B22n0117_p0145b12║滅名常。百歲至劫滅名常者。謂諸菩薩。若住
B22n0117_p0145b13║百歲千萬億歲。若一劫乃至八萬劫後。方始
B22n0117_p0145b14║入滅。是名為常。此乃久遠住世為常。非不遷
B22n0117_p0145b15║不變之常也。二常住不壞名常。常住不壞名
B22n0117_p0145b16║常者。謂諸菩薩煩惱之惑已滅。則真常之理
B22n0117_p0145b17║方顯。真常之理。不生不滅。不壞不變。是名為
B22n0117_p0145b18║常也。
B22n0117_p0145c01║【二無常】（出大智度論）一念念無常。
B22n0117_p0145c02║謂一切有為之法。念念生滅而不停住。故名
B22n0117_p0145c03║念念無常。二相續無常。謂相續法壞。名為無
B22n0117_p0145c04║常。如人欲死。漸漸命盡。如火燒草木。漸漸燒
B22n0117_p0145c05║盡。故名相續無常。
B22n0117_p0145c06║【二無常】（出析玄記）一剎那無常。梵
B22n0117_p0145c07║語剎那。華言一念。而言無常者。謂此一念之
B22n0117_p0145c08║心。生住異滅四相。遷流不停。是名剎那無常。
B22n0117_p0145c09║二一期無常。謂眾生受身。雖壽命長短不等。
B22n0117_p0145c10║皆名一期。而言無常者。謂諸眾生一期受報
B22n0117_p0145c11║之身。亦為生住異滅。四相遷流。終歸滅盡。是
B22n0117_p0145c12║名一期無常。
B22n0117_p0145c13║【二假】（出宗鏡錄）宗鏡錄問云。不了
B22n0117_p0145c14║唯識之徒。妄執我法。聖教之內。云何復言有
B22n0117_p0145c15║我法等。答云。對機設假。非同情執。假有二種。
B22n0117_p0145c16║故名二假。一無體隨情假。謂執我之法。本自
B22n0117_p0145c17║無體。但因隨順機情。虛假施設。亦名我法。故
B22n0117_p0145c18║名無體隨情假。二有體施設假。謂聖教所說。
B22n0117_p0146a01║雖有法體。而非我法。體本無名。隨緣施設。假
B22n0117_p0146a02║名我法。故名有體施設假。
B22n0117_p0146a03║【二因】（出涅槃經）一生因。生即發生。
B22n0117_p0146a04║謂本具法性之理。則能發生一切善法。如穀
B22n0117_p0146a05║麥等種能生芽孽。是名生因。二了因。了即照
B22n0117_p0146a06║了。謂以智慧照了法性之理。如燈照物。了了
B22n0117_p0146a07║可見。是名了因。
B22n0117_p0146a08║【二因】（出宗鏡錄）一能生因。謂第八
B22n0117_p0146a09║識。能生起眼等諸識。又為一切善惡種子之
B22n0117_p0146a10║因。譬如穀麥等種。為發生芽孽之因。是名能
B22n0117_p0146a11║生因。（第八識者。即藏識也。）二方便因。謂
B22n0117_p0146a12║眼等諸識能為方便。引發第八識善惡之種。
B22n0117_p0146a13║譬如水土。以為發生穀麥等芽孽之方便。是
B22n0117_p0146a14║名方便因。
B22n0117_p0146a15║【二因】（出天台四教儀集註）一習因。
B22n0117_p0146a16║習即數習之義。謂如習貪欲。則貪欲增長。是
B22n0117_p0146a17║名習因。二報因。報即果報。謂行善惡之因。即
B22n0117_p0146a18║得善惡之報。是名報因。
B22n0117_p0146b01║【二因】（出大智度論）論問曰。諸煩惱
B22n0117_p0146b02║是惡法。云何能生善業。答曰。有二種因。一近
B22n0117_p0146b03║因。謂人為求後世富樂。故修布施等善。是為
B22n0117_p0146b04║近因。二遠因。謂人欲離欲界衰惱不淨之身。
B22n0117_p0146b05║故修禪定之善。是為遠因。
B22n0117_p0146b06║【二因】（出大涅槃經）一正因。正謂中
B22n0117_p0146b07║正。中必雙照。三諦具足。故名正因。（中正者。
B22n0117_p0146b08║離於邊邪也。雙照者。照空照假也。空謂蕩一
B22n0117_p0146b09║切相。即是真諦。假謂立一切法。即是俗諦。非
B22n0117_p0146b10║空非假。即是中諦。故云三諦具足。）二緣因。
B22n0117_p0146b11║緣即緣助。謂一切功德善根。資助了因。開發
B22n0117_p0146b12║正因之性。故名緣因。（了因者。了即照了。謂
B22n0117_p0146b13║以智慧照了正因也。）
B22n0117_p0146b14║【二因】（出瑜伽師地論）一牽引因。謂
B22n0117_p0146b15║由無明之惑。於先世時。造作善惡一切業行。
B22n0117_p0146b16║由此業行為因。則能招引現生果報。如是展
B22n0117_p0146b17║轉牽連不斷。故名牽引因。二生起因。謂由無
B22n0117_p0146b18║明之惑。於現世時。造作善惡一切業行。由此
B22n0117_p0146c01║業行為因。則能感得後世果報。如是展轉相
B22n0117_p0146c02║生不絕。故名生起因。
B22n0117_p0146c03║【二果】（出宗鏡錄）一增上果。謂眼耳
B22n0117_p0146c04║鼻舌身五根。皆為識所依。根即增勝。名增上
B22n0117_p0146c05║果。又第六意識。能引生眼等五識。亦名增上
B22n0117_p0146c06║果。又第七識。前念為後念所依。亦名增上果。
B22n0117_p0146c07║又第八識為第七識之所依。故亦名增上果。
B22n0117_p0146c08║（第七識者。即分別識也。第八識者。即藏識
B22n0117_p0146c09║也。）二異熟果。異熟果者。謂果報異時成熟。
B22n0117_p0146c10║即第八識也。以此識能含藏一切諸法種子。
B22n0117_p0146c11║而成熟諸根識之果也。如眼等諸根。由昔作
B22n0117_p0146c12║善惡之因。今報得苦樂之果。若今作善惡之
B22n0117_p0146c13║因。亦感當來苦樂之果。是名異熟果。（諸根
B22n0117_p0146c14║者。即眼耳鼻舌身意六根也。）
B22n0117_p0146c15║【二果】（出阿毗曇論）一習氣果。（亦
B22n0117_p0146c16║名所依果。）謂數習宿世善惡氣分。感於果
B22n0117_p0146c17║報也。如往世修善勝故。則今世為善心重。修
B22n0117_p0146c18║惡勝故。則為惡心重。是名習氣果。二報果。謂
B22n0117_p0147a01║由宿世善惡為因。感報今世之果也。如往世
B22n0117_p0147a02║作諸善業之因。則感今世富樂之果。作諸惡
B22n0117_p0147a03║業之因。則感貧苦之果。是名報果。
B22n0117_p0147a04║【二種無漏因果】（出大涅槃經）一無
B22n0117_p0147a05║漏因。謂二乘之人。由修戒定慧之因。能斷三
B22n0117_p0147a06║界生死之苦果。則戒定慧名無漏因。即道諦
B22n0117_p0147a07║也。（二乘者。聲聞乘。緣覺乘也。三界者。欲界。
B22n0117_p0147a08║色界。無色界也。）二無漏果。謂二乘之人。既
B22n0117_p0147a09║斷三界生死逼迫之苦。證真空涅槃寂滅之
B22n0117_p0147a10║樂。是真空涅槃。名無漏果。即滅諦也。（梵語
B22n0117_p0147a11║涅槃。華言滅度。）
B22n0117_p0147a12║【二加】（出華嚴經疏）加即加被。佛於
B22n0117_p0147a13║華嚴會上。以三業神力。或冥或顯。加被法慧
B22n0117_p0147a14║等諸菩薩各各說法。故有此二加也。（三業
B22n0117_p0147a15║者。身業。口業。意業也。）一顯加。顯加者。謂佛
B22n0117_p0147a16║以平等大慈。常鑑眾生。若有宿世善根成熟
B22n0117_p0147a17║者。即以神力加被菩薩。為其說法。如身業摩
B22n0117_p0147a18║頂以增其威。口業勸說以益其辯。顯然可見。
B22n0117_p0147b01║故曰顯加。（身業摩頂者。本以手摩。手屬於
B22n0117_p0147b02║身故也。）二冥加。冥加者。謂佛以意業神力。
B22n0117_p0147b03║加被菩薩。增其智慧。於大眾中為人演說。令
B22n0117_p0147b04║無所畏。隱密難見。故曰冥加。
B22n0117_p0147b05║【二種顯示】（出華嚴經疏）顯即顯露。
B22n0117_p0147b06║示即曉示。謂一切眾生本性。具有因果理事
B22n0117_p0147b07║等法。但相變體殊。情生智隔。不能顯發。故談
B22n0117_p0147b08║華嚴大經。令其知心合體。智顯情亡。故有二
B22n0117_p0147b09║種顯示也。一言顯示。謂佛以言說顯示。令諸
B22n0117_p0147b10║眾生悉皆知有如來智慧德相。經云。破一微
B22n0117_p0147b11║塵。出大經卷等。是名言顯示。二使修行顯示。
B22n0117_p0147b12║謂眾生既知性具如來之法。令其修行。悟入
B22n0117_p0147b13║顯現。如法華經云。為令眾生。開示悟入佛之
B22n0117_p0147b14║知見等。是名使修行顯示。
B22n0117_p0147b15║【二種廣利】（出華嚴經疏）一利今。謂
B22n0117_p0147b16║佛在世。當機之眾。聞法悟道。獲大利益。是名
B22n0117_p0147b17║利今。二利後。謂佛滅後。一切眾生。亦得聞經
B22n0117_p0147b18║受法。修行悟道。獲大利益。是名利後。
B22n0117_p0147c01║【二種說法】（出寶性論）一細。謂如來
B22n0117_p0147c02║為諸菩薩。演說甚深微妙之法。以依第一義
B22n0117_p0147c03║諦而說。故名為細。（第一義諦者。如來所證
B22n0117_p0147c04║出世間之妙理也。）二麤。謂如來或時為諸
B22n0117_p0147c05║眾生。演說諸法名字章句種種差別。以依世
B22n0117_p0147c06║諦而說。故名為麤。（世諦者。謂世間一切諸
B22n0117_p0147c07║法也。）
B22n0117_p0147c08║【二種通相】（出楞伽經）一宗通相。宗
B22n0117_p0147c09║即心。宗亦要也。通即融通無礙。相即自心所
B22n0117_p0147c10║得勝進之相。謂依教思修。得意忘言。趣入自
B22n0117_p0147c11║覺之地。覺智圓明。融通無礙。是名宗通相。二
B22n0117_p0147c12║說通相。說即說法。通即辯說無礙。相即起用
B22n0117_p0147c13║化他之相。謂以方便。隨順眾生根器淺深。為
B22n0117_p0147c14║其演說。無有障礙。是名說通相。