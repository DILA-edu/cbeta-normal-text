B22n0117_p0159c16║【二護】（出涅槃經）一內護。內即自己
B22n0117_p0159c17║身心也。謂佛所制大小乘戒。人若受持。則能
B22n0117_p0159c18║防護身口意業之非。成就種智菩提之果。此
B22n0117_p0160a01║禁戒所以為內護也。二外護。外即族親眷屬
B22n0117_p0160a02║也。謂人之修行。須屏絕緣務。凡有所需衣服
B22n0117_p0160a03║飲食湯藥之類。必藉族親眷屬左右供給。庶
B22n0117_p0160a04║得身心安隱。成辦道業。此族親眷屬。所以為
B22n0117_p0160a05║外護也。
B22n0117_p0160a06║【二種有】（出毘婆沙論）一實物有。謂
B22n0117_p0160a07║五蘊等法成身。即是實有之物。故名實物有。
B22n0117_p0160a08║（五蘊者。色蘊。受蘊。想蘊。行蘊。識蘊也。）二
B22n0117_p0160a09║施設有。謂世間之人。各各隨業受報。因假父
B22n0117_p0160a10║母遺體。便即施設。而有男女之名。故名施設
B22n0117_p0160a11║有。
B22n0117_p0160a12║【二種病】（出涅槃經）一身病。謂身因
B22n0117_p0160a13║四大毒蛇。互不調適。以致諸病所生。故名身
B22n0117_p0160a14║病。（四大者。地大。水大。火大。風大也。以此四
B22n0117_p0160a15║者。徧滿世界。故名為大。人攬外之四大。而成
B22n0117_p0160a16║內四大之身。堅濕煖動之性。在內交攻。不相
B22n0117_p0160a17║和順。毒害如蛇。故曰四大毒蛇。）二心病。謂
B22n0117_p0160a18║心體靈明。虛圓湛寂。其或歡喜不勝而致踊
B22n0117_p0160b01║躍。怯懦無勇而生恐怖。及憂愁苦惱。愚癡昏
B22n0117_p0160b02║昧。由此四者。撓動于中。以致諸病所生。故名
B22n0117_p0160b03║心病。
B22n0117_p0160b04║【二種病】（出大智度論）一先世行業
B22n0117_p0160b05║病。謂因先世好行鞭杖拷掠閉繫種種惡法。
B22n0117_p0160b06║惱害眾生。故感今世多病。是名先世行業病。
B22n0117_p0160b07║二現世失調病。謂因冷熱風雨。不知將養其
B22n0117_p0160b08║身。及飲食不節。臥起無常。以是事故。得種種
B22n0117_p0160b09║病。是名現世失調病。
B22n0117_p0160b10║【二種死】（出涅槃經）一命盡死。謂天
B22n0117_p0160b11║命當盡。捨所受身。故名命盡死。然或有命盡。
B22n0117_p0160b12║非是福盡。或有福盡。非是命盡。或有福命俱
B22n0117_p0160b13║盡。皆為命盡死也。（福謂財物等。）二外緣死。
B22n0117_p0160b14║謂不順天命以喪其身。故名外緣死。如非分
B22n0117_p0160b15║自害。或橫遭他人所害。或二人怒氣相加。自
B22n0117_p0160b16║他俱死。皆為外緣死也。
B22n0117_p0160b17║【二種布施】（出大智度論）一淨施。謂
B22n0117_p0160b18║布施時。不求世間名譽福利等報。但為出世
B22n0117_p0160c01║善根及資助涅槃之因。以清淨心而行布施。
B22n0117_p0160c02║故名淨施。（梵語涅槃。華言滅度。）二不淨
B22n0117_p0160c03║施。謂以妄心求於福報而行布施。如般若經
B22n0117_p0160c04║云。或畏失財故施與。或恐訶罵故施與。或為
B22n0117_p0160c05║求勢故施與。如是種種因緣。與淨相違。是名
B22n0117_p0160c06║不淨施。
B22n0117_p0160c07║【二種法施】（出般若經）一世間法施。
B22n0117_p0160c08║謂菩薩雖為諸有情宣說開示五神通等一
B22n0117_p0160c09║切諸法。然未能出離世間。故名世間法施。（
B22n0117_p0160c10║五神通者。一足不履地。二知人心命。三回眼
B22n0117_p0160c11║千里。四呼名即至。五石壁無礙也。）二出世
B22n0117_p0160c12║間法施。謂菩薩為諸有情宣說開示三解脫
B22n0117_p0160c13║門等一切聖法。依此而修。即得出離世間。故
B22n0117_p0160c14║名出世間法施。（三解脫門者。一空解脫門。
B22n0117_p0160c15║二無相解脫門。三無作解脫門也。）
B22n0117_p0160c16║【二種身行施】（出大智度論）一生身
B22n0117_p0160c17║行施。謂菩薩以父母所生之身。能以一切寶
B22n0117_p0160c18║物。及以身命布施。心不恡惜。是名生身行施。
B22n0117_p0161a01║二法身行施。謂菩薩捨生身已。得法身時。能
B22n0117_p0161a02║於十方世界。以種種珍寶衣服飲食。給施一
B22n0117_p0161a03║切眾生。又能一時之頃。隨眾生音聲。普為說
B22n0117_p0161a04║法。是名法身行施。
B22n0117_p0161a05║【二種施】（出法界次第）一財施。財施
B22n0117_p0161a06║者。謂以飲食衣服。田宅珍寶等。一切自己所
B22n0117_p0161a07║有資身之具。悉能施與它人也。金光明最勝
B22n0117_p0161a08║王經云。財施之福。不出三界。唯伏貪愛。但濟
B22n0117_p0161a09║一世之貧。而不能令其得道。譬如燈光。止明
B22n0117_p0161a10║一室。是也。（三界者。欲界。色界。無色界也。）
B22n0117_p0161a11║二法施。法施者。謂從諸佛及善知識。或從經
B22n0117_p0161a12║卷。聞說世間出世間善法。以清淨心為人演
B22n0117_p0161a13║說也。金光明最勝王經云。法施兼利自他。能
B22n0117_p0161a14║令眾生出於三界。斷諸煩惱。成就慧身。譬如
B22n0117_p0161a15║日光。徧照大千世界。是也。（世間法者。即五
B22n0117_p0161a16║戒十善及治世之法也。出世間法者。即三乘
B22n0117_p0161a17║所修四諦六度等法也。）
B22n0117_p0161a18║【二戒】（出華嚴孔目）一性戒。謂殺盜
B22n0117_p0161b01║邪淫妄語。此四性自是戒。不待佛制。人若持
B22n0117_p0161b02║之即得福。犯之即得罪。是名性戒。二遮戒。遮
B22n0117_p0161b03║即遮止。謂飲酒多有過失。能犯諸戒。是故佛
B22n0117_p0161b04║特遮止。令不毀犯。乃能守護餘之律儀。是名
B22n0117_p0161b05║遮戒。
B22n0117_p0161b06║【二戒】（出毘婆沙論）一道共戒。謂於
B22n0117_p0161b07║見道修道位中。不作意持。自然不犯。戒與道
B22n0117_p0161b08║俱發。是名道共戒。此戒既是初果二果三果
B22n0117_p0161b09║所得。即是無漏戒也。（見道即初果。修道即
B22n0117_p0161b10║二果三果也。無漏者。不漏落三界生死也。）
B22n0117_p0161b11║二定共戒。謂發得初禪二禪三禪四禪天定
B22n0117_p0161b12║之時。不作意持。自然不犯。戒與定俱發。是名
B22n0117_p0161b13║定共戒。此戒斷惑未盡。未出生死。即是有漏
B22n0117_p0161b14║戒也。
B22n0117_p0161b15║【二戒】（出華嚴經疏）一隨相戒。隨即
B22n0117_p0161b16║隨順。相即形相。謂依如來教。染衣出家。乞食
B22n0117_p0161b17║自活。不犯威儀。是名隨相戒。二離相戒。離即
B22n0117_p0161b18║遠離。謂持戒之人。心無所著。則一切戒猶如
B22n0117_p0161c01║虛空。了無持犯之相。是名離相戒。
B22n0117_p0161c02║【二戒】（出涅槃經）一性重戒。謂殺盜
B22n0117_p0161c03║婬妄。皆性業也。不待佛制。持而不犯。性自是
B22n0117_p0161c04║善。犯而不持。性自是罪。若犯之者。其罪極重。
B22n0117_p0161c05║是名性重戒。二息世譏嫌戒。謂佛所制出家
B22n0117_p0161c06║之人。凡世間治生產業。及一切非道所宜之
B22n0117_p0161c07║事。皆不應為。以止世人之所譏誚嫌疑。是名
B22n0117_p0161c08║息世譏嫌戒。
B22n0117_p0161c09║【二戒】（出涅槃經）一威儀戒。威儀戒
B22n0117_p0161c10║者。謂受戒已。惟務修飾容止。誑惑於世。蓋由
B22n0117_p0161c11║好求名利。欲人恭敬者也。二從戒戒。從戒戒
B22n0117_p0161c12║者。謂順從佛制。清淨三業。蓋其內外相稱。不
B22n0117_p0161c13║為世事。但求真實利益。不要虛譽者也。（三
B22n0117_p0161c14║業者。身業。口業。意業也。）
B22n0117_p0161c15║【出家二戒】（出天台四教儀集註）一
B22n0117_p0161c16║十戒。謂一不殺。二不盜。三不婬。四不妄語。五
B22n0117_p0161c17║不飲酒。六不坐高廣大牀。七不著花鬘衣。八
B22n0117_p0161c18║不觀聽歌舞。九手不捉金銀財寶。十不過中
B22n0117_p0162a01║食。此十戒。是初出家沙彌所持。是為出家十
B22n0117_p0162a02║戒。（梵語沙彌。華言息慈。息世染之情。慈濟
B22n0117_p0162a03║羣生也。）二具足戒。具足戒者。即二百五十
B22n0117_p0162a04║戒也。謂波羅夷法。凡四條。（梵語波羅夷。華
B22n0117_p0162a05║言極惡。）僧伽婆尸沙法。凡一十三條。（梵
B22n0117_p0162a06║語僧伽婆尸沙。華言僧殘。謂犯此戒。如人被
B22n0117_p0162a07║他所殘。命雖未盡。形已殘廢故也。）不定法。
B22n0117_p0162a08║凡二條。（謂比丘犯非法語。或以波羅夷法
B22n0117_p0162a09║治之。或以僧伽婆尸法治之。或以波逸提法
B22n0117_p0162a10║治之。故名不定也。）尼薩耆波逸提法。凡三
B22n0117_p0162a11║十條。（梵語尼薩耆。華言捨。謂因財物等犯
B22n0117_p0162a12║貪慢心。令捨入僧眾。故梵語波逸提。華言墮。
B22n0117_p0162a13║謂不捨當墮地獄也。）波逸提法。凡九十條。
B22n0117_p0162a14║波羅提提捨尼法。凡四條。（梵語波羅提提
B22n0117_p0162a15║舍尼。華言向彼悔。僧祇律云。此罪應對眾發
B22n0117_p0162a16║露。故名向彼悔。）眾學戒法。凡一百條。（此
B22n0117_p0162a17║等戒法。令比丘眾皆學。故名眾學也。）滅諍
B22n0117_p0162a18║法。凡七條。（謂有諍事起。即應除滅。故名滅
B22n0117_p0162b01║諍法。）此二百五十戒。是出家比丘所持。是
B22n0117_p0162b02║名出家具足戒。（梵語比丘。華言乞士。）
B22n0117_p0162b03║【在家二戒】（出毘婆沙論）一五戒。謂
B22n0117_p0162b04║不殺生。不偷盜。不邪婬。不妄語。不飲酒。此五
B22n0117_p0162b05║戒。是在家之人所持。故名在家五戒。二八戒。
B22n0117_p0162b06║謂五戒之後。更加不坐高廣大牀。不著花鬘
B22n0117_p0162b07║纓絡。不習歌舞戲樂。此八戒。亦是在家之人
B22n0117_p0162b08║所持。故名在家八戒
B22n0117_p0162b09║【邪正二戒】（出天台四教儀集註）一
B22n0117_p0162b10║邪戒。謂外道之人。執邪為道。非因計因。自計
B22n0117_p0162b11║前世因。從鷄中來。便即獨立。行於苦行。或計
B22n0117_p0162b12║因從狗中來。便即噉食糞穢。行於苦行。是名
B22n0117_p0162b13║邪戒。二正戒。謂佛未出世時。輪王亦教人行
B22n0117_p0162b14║於不殺不盜等十善。即此十善戒法。是名正
B22n0117_p0162b15║戒。（十善者。不殺生。不偷盜。不邪婬。不妄語。
B22n0117_p0162b16║不兩舌。不惡口。不綺語。不貪欲。不瞋恚。不邪
B22n0117_p0162b17║見也。）
B22n0117_p0162b18║【二持】（出華嚴經疏）一止持。止即制
B22n0117_p0162c01║止。謂止身口。令不殺不盜不邪婬不妄語等。
B22n0117_p0162c02║是名止持。二作持。作猶行也。謂既不殺生。又
B22n0117_p0162c03║能放生。既不偷盜。又能布施。既不邪婬。又能
B22n0117_p0162c04║恭敬。既不妄語。又能實語。是名作持。
B22n0117_p0162c05║【二種精進】（出法界次第）一身精進。
B22n0117_p0162c06║謂身勤修善法。晝夜行道。禮誦講說。勸助開
B22n0117_p0162c07║化。是名身精進。（勸助者。獎勸贊助也。開化
B22n0117_p0162c08║者。說法開導。化度於人也。）二心精進。謂心
B22n0117_p0162c09║勤行善道。心心相續。無有間歇。是名心精進。
B22n0117_p0162c10║【二種精進心】（出法華懺儀）謂行人
B22n0117_p0162c11║熏修懺法。即當剋取限期。破諸惑障。如修法
B22n0117_p0162c12║華三昧。以三七日為期。於中禮佛懺悔。行道
B22n0117_p0162c13║誦經。有事有理。俱當精進。故有二種心也。（
B22n0117_p0162c14║梵語三昧。華言正定。三七日。二十一日也。）
B22n0117_p0162c15║一事中修一心精進。謂行人於道場。三七日
B22n0117_p0162c16║中行儀純備。當禮佛時。一心虔懇。觀想金容。
B22n0117_p0162c17║端嚴殊妙。儼然在目。心不異緣。乃至懺悔行
B22n0117_p0162c18║道。誦經坐禪。悉皆一心。令與行法相應。無有
B22n0117_p0163a01║懈怠。是名事中修一心精進。二理中修一心
B22n0117_p0163a02║精進。謂行人初入道場。乃至三七日滿。於其
B22n0117_p0163a03║中間所作行儀。常當照了。一心寂靜。如禮佛
B22n0117_p0163a04║時。即知能禮所禮。本性空寂。雖曰空寂。而自
B22n0117_p0163a05║然感應道交。不可思議。蓋由理體平等。生佛
B22n0117_p0163a06║不二。雖無能禮之人。而有我身禮諸佛前。雖
B22n0117_p0163a07║無所禮之佛。而有諸佛隨心顯現。如是念念
B22n0117_p0163a08║無有懈怠。是名理中修一心精進。（生佛者。
B22n0117_p0163a09║眾生諸佛也。）
B22n0117_p0163a10║【二種忍辱】（出大智度論）一非眾生
B22n0117_p0163a11║數忍辱。謂菩薩。若遇風寒冷熱水雨等。無情
B22n0117_p0163a12║之物惱害之時。安然忍受。初不瞋恚。是名非
B22n0117_p0163a13║眾生數忍辱。二眾生數忍辱。謂菩薩。若遇有
B22n0117_p0163a14║情眾生。加惡於我。亦能忍受。略不瞋恨。是名
B22n0117_p0163a15║眾生數忍辱。
B22n0117_p0163a16║【二種分別真偽禪相】（出修習止觀坐
B22n0117_p0163a17║禪法要）一辨邪偽禪發相。謂修禪之人。
B22n0117_p0163a18║於禪定中。或覺自身如縛如壓。或時身輕欲
B22n0117_p0163b01║飛。或歡喜躁動。憂愁悲思。如是種種邪偽之
B22n0117_p0163b02║相。與禪俱發。心若愛著。即與鬼法相應。多失
B22n0117_p0163b03║心顛狂。是故修禪定者。於此諸相。即當一心
B22n0117_p0163b04║寂靜。辨其邪偽。知彼虛誑。不愛不著。則自然
B22n0117_p0163b05║滅謝。是為辨邪偽禪發相。二辨真正禪發相。
B22n0117_p0163b06║謂修禪之人。於禪定中。端心正念。離諸昏散。
B22n0117_p0163b07║但覺身心安隱。泯然虛豁。空明清淨。寂靜無
B22n0117_p0163b08║為。而與正定相應。如前所說一切邪偽之相。
B22n0117_p0163b09║了無所見。是為辨真正禪發相。
B22n0117_p0163b10║【二種寂靜】（出釋氏要覽）一身寂靜。
B22n0117_p0163b11║謂捨家恩愛及眾緣務。閑居靜處。遠離憒鬧。
B22n0117_p0163b12║身諸惡行。一切不作。是名身寂靜。二心寂靜。
B22n0117_p0163b13║謂於貪瞋癡等。悉皆遠離。修習禪定。無有散
B22n0117_p0163b14║亂。意諸惡行。一切不作。是名心寂靜。
B22n0117_p0163b15║【二種願】（出大智度論）一可得願。謂
B22n0117_p0163b16║修福可得人天中生。修戒定慧。可得阿羅漢
B22n0117_p0163b17║乃至佛果。是名可得願。（梵語阿羅漢。華言
B22n0117_p0163b18║無學。）二不可得願。謂人以己智力。而欲籌
B22n0117_p0163c01║量虛空。盡其邊際。終不可得。是名不可得願。
B22n0117_p0163c02║【二種修行】（出涅槃經）一真實修行。
B22n0117_p0163c03║謂依佛所說。能知涅槃佛性等相而修諸行。
B22n0117_p0163c04║是名真實修行。（梵語涅槃。華言滅度）二
B22n0117_p0163c05║不實修行。謂不知涅槃佛性等相而修諸行。
B22n0117_p0163c06║是名不實修行。
B22n0117_p0163c07║【二因緣發起正見】（出大智度論）一
B22n0117_p0163c08║外聞正法。謂眾生雖具正念。必從智人聞說
B22n0117_p0163c09║正法。然後正見始得開發。譬如穀麥。內具種
B22n0117_p0163c10║子外滋雨澤。然後其芽始得生起。是故若欲
B22n0117_p0163c11║正見開明。必須外聞正法。二內有正念。謂眾
B22n0117_p0163c12║生雖聞正法。發起正見。實由內心正念本具。
B22n0117_p0163c13║譬如洪鍾。雖待人扣。聲非外有。是故若欲正
B22n0117_p0163c14║見開發。必須內有正念。
B22n0117_p0163c15║【二種心】（出地持經）一安隱心。謂菩
B22n0117_p0163c16║薩為諸眾生造諸惑業。而受生死逼迫之苦。
B22n0117_p0163c17║沉溺惡道。即為種種開示。除不善法。置之善
B22n0117_p0163c18║處。令彼之心各獲安隱也。二快樂心。謂菩薩
B22n0117_p0164a01║為諸眾生。貧乏困苦。無所依怙。即起大慈之
B22n0117_p0164a02║心。利濟攝受。平等饒益。令彼之心各得快樂
B22n0117_p0164a03║也
B22n0117_p0164a04║【意業有二種心】（出大乘理趣六波羅
B22n0117_p0164a05║蜜經）意業者。意根所起之業也。謂修行
B22n0117_p0164a06║之人。於布施持戒忍辱禪定智慧等五度。非
B22n0117_p0164a07║精進力。不能成就。身口意三善業。亦由精進
B22n0117_p0164a08║力。方得發生。然三業之中。意業最勝。故有二
B22n0117_p0164a09║種心也。一精進心。謂發菩提心。修習善業。晝
B22n0117_p0164a10║夜禪誦。不令放捨。遠離一切懈怠。心也。二退
B22n0117_p0164a11║轉心。謂於諸善法不能進修。或暫時發心修
B22n0117_p0164a12║行。輒生退屈。則不能到於涅槃彼岸也。
B22n0117_p0164a13║【二種懺悔】（出補助儀并天台四教儀）
B22n0117_p0164a14║梵語懺摩。華言悔過。華梵兼舉。故名懺悔。
B22n0117_p0164a15║又懺名修來。悔名改往。謂修未來之善果。改
B22n0117_p0164a16║已往之惡因也。一事懺悔。事即事儀。謂身則
B22n0117_p0164a17║禮拜瞻敬。口則稱唱讚誦。意則存想聖容。三
B22n0117_p0164a18║業殷勤。求哀懺悔過去見在所作罪業。一依
B22n0117_p0164b01║事儀。是名事懺悔。二理懺悔。理即理。性謂過
B22n0117_p0164b02║現所作一切罪業。皆從心起。若了自心本性
B22n0117_p0164b03║空寂。則一切罪相。亦皆空寂。是名理懺悔。
B22n0117_p0164b04║【二種白法】（出華嚴經隨疏演義鈔）
B22n0117_p0164b05║白法者。白淨之法也。地獄等法。名為黑法。人
B22n0117_p0164b06║天等法。名為白法。光明文句云。白法須尚。黑
B22n0117_p0164b07║法須捨。是也。一慚白法。謂內自羞慚。不敢作
B22n0117_p0164b08║惡。修習善法。止息惡行。是名慚白法。二愧白
B22n0117_p0164b09║法。謂內自惶愧。發露罪瑕。更不敢作。修習善
B22n0117_p0164b10║法。止息惡行。是名愧白法。
B22n0117_p0164b11║【二種勸請】（出大智度論）一佛初成
B22n0117_p0164b12║道勸請轉法輪。謂佛初成道時。菩薩勸請言。
B22n0117_p0164b13║我某甲請佛世尊。為眾生轉法輪。度脫一切。
B22n0117_p0164b14║是名勸請轉法輪。（某甲者。稱自己名也。）
B22n0117_p0164b15║二佛欲入滅勸請住世。謂佛欲捨壽命入涅
B22n0117_p0164b16║槃時。菩薩勸請言。我某甲請佛世尊。久住世
B22n0117_p0164b17║間無央數劫。度脫一切眾生。是名勸請住世。
B22n0117_p0164b18║（劫。梵語具云劫波。華言分別時節。）
B22n0117_p0164c01║【二種資糧】（出寶積經）資即資助。糧
B22n0117_p0164c02║即糧食。如人欲涉遠道。必假糧食以為資助。
B22n0117_p0164c03║蓋譬菩薩修行。欲證佛果。必藉福智二法以
B22n0117_p0164c04║為資助。故名資糧也。一福德資糧。謂布施持
B22n0117_p0164c05║戒等所作善因。乃至具足修習一切佛法。是
B22n0117_p0164c06║名福德資糧。二智德資糧。謂修習正觀。心無
B22n0117_p0164c07║雜亂。勤求妙智。無暫休息。乃至具足修習一
B22n0117_p0164c08║切佛法。是名智德資糧。
B22n0117_p0164c09║【二種供養】（出普賢行願品）一財供
B22n0117_p0164c10║養。經云。所有十方一切佛剎。極微塵數中。一
B22n0117_p0164c11║一各有一切世界。極微塵數佛。一一佛所各
B22n0117_p0164c12║有菩薩海會圍繞。我以普賢行願力故。悉以
B22n0117_p0164c13║上妙諸供養具而為供養。所謂華鬘。音樂。傘
B22n0117_p0164c14║蓋。衣服。及燒種種香。然種種燈。一一如須彌
B22n0117_p0164c15║山。以如是等諸供養具。常為供養。是名財供
B22n0117_p0164c16║養。（梵語須彌。華言妙高。）二法供養。經云。
B22n0117_p0164c17║諸供養中。法供養最。所謂如說修行供養。利
B22n0117_p0164c18║益眾生供養。攝受眾生供養。代眾生苦供養。
B22n0117_p0165a01║勤修善根供養。不捨菩薩業供養。不離菩提
B22n0117_p0165a02║心供養。以前財供養無量功德。比今供養一
B22n0117_p0165a03║念功德。百分不及一。是名法供養。（利益眾
B22n0117_p0165a04║生。攝受眾生。名法供養者。必因說法方能利
B22n0117_p0165a05║益攝受。即是以法供養如來也。代眾生苦。名
B22n0117_p0165a06║法供養者。因發大悲之心。方能代眾生苦。亦
B22n0117_p0165a07║是以法供養如來也。勤修善根。即是勤修善
B22n0117_p0165a08║法也。菩薩業者。即菩薩所修之法也。）
B22n0117_p0165a09║【二善】（出大智度論）一未生善。謂戒
B22n0117_p0165a10║定慧等諸善之法。未曾修習。是名未生善。善
B22n0117_p0165a11║若未生。當勤修習。令其得生也。二已生善。謂
B22n0117_p0165a12║戒定慧等諸善之法。已曾修習。名已生善。善
B22n0117_p0165a13║若已生。當勤修習。令其增長也。
B22n0117_p0165a14║【二種福田】（出大智度論）論云。施主
B22n0117_p0165a15║有二種。一者貧。二者富。皆能於三寶中種福。
B22n0117_p0165a16║故名二種福田。（三寶者。佛寶。法寶。僧寶也。
B22n0117_p0165a17║）一貧福田。謂貧窮之人。雖無財物供養。若
B22n0117_p0165a18║能禮事恭敬。亦得福報。是名貧福田。二富福
B22n0117_p0165b01║田。謂富貴之人既能禮事恭敬。又以財物供
B22n0117_p0165b02║養而得福報。是名富福田。
B22n0117_p0165b03║【二種福田】（出大方便佛報恩經）田
B22n0117_p0165b04║以生長為義。謂人於應供養者而供養之。則
B22n0117_p0165b05║能獲諸福報。如農服力田畝。而有秋成之利。
B22n0117_p0165b06║故名福田。一有作福田。謂於諸佛菩薩父母
B22n0117_p0165b07║師長之所。生恭敬心。修諸供養。不惟得福。亦
B22n0117_p0165b08║可成道。若有冀望福報之心。乃是有為而作。
B22n0117_p0165b09║故名有作福田。二無作福田。謂於諸佛菩薩
B22n0117_p0165b10║父母師長之所。生恭敬心。修諸供養。不惟得
B22n0117_p0165b11║福。亦可成道。若無冀望福報之心。乃是無為
B22n0117_p0165b12║而作。故名無作福田。
B22n0117_p0165b13║【二利】（出金剛般若經取著不壞假名
B22n0117_p0165b14║論）一自利。謂於如來所說經典。自能受
B22n0117_p0165b15║持讀誦。聽聞思惟。如理修習。成就勝果。是名
B22n0117_p0165b16║自利。二利他。謂能以己所受之法。展轉為人
B22n0117_p0165b17║演說。令其修習。斷惑證果。是名利他。
B22n0117_p0165b18║【二種闡提】（出楞伽經）闡提。梵語具
B22n0117_p0165c01║云一闡提。華言信不具。亦云極惡。一捨一切
B22n0117_p0165c02║善根一闡提。捨善根者。楞伽經云。謂謗菩薩
B22n0117_p0165c03║藏及作惡言。不肯隨順經律之法。是名捨一
B22n0117_p0165c04║切善根一闡提。（菩薩藏者。藏即含藏也。謂
B22n0117_p0165c05║諸大乘經典。含藏一切文理。是菩薩所修所
B22n0117_p0165c06║證之法。故名菩薩藏。）二於無始眾生發願
B22n0117_p0165c07║一闡提。謂世間眾生。窮劫有之。無有初始。故
B22n0117_p0165c08║名無始眾生。菩薩發願。度諸眾生。以本願力。
B22n0117_p0165c09║現為闡提。故楞伽經云。菩薩以本願方便。不
B22n0117_p0165c10║般涅槃。是名於無始眾生發願一闡提。
B22n0117_p0165c11║【二種見】（出大智度論）此二種見。即
B22n0117_p0165c12║十使中之邊見也。外道之人。於身見上。計我
B22n0117_p0165c13║斷常。執常非斷。執斷非常。隨執一邊。故名邊
B22n0117_p0165c14║見。（十使者。一身見。二邊見。三邪見。四見取。
B22n0117_p0165c15║五戒取。六貪。七瞋。八癡。九慢。十疑也。）一常
B22n0117_p0165c16║見。論云。見五眾常。即外道自謂色受想行識。
B22n0117_p0165c17║今世雖滅。未來復生。相續不斷。是名常見。（
B22n0117_p0165c18║五眾者。即色受想行識五陰也。）二斷見。論
B22n0117_p0166a01║云。見五眾滅。即外道自謂色受想行識。今世
B22n0117_p0166a02║滅已。更不再生。是名斷見。
B22n0117_p0166a03║【鬼二生】（出俱舍釋論）一鬼胎生。論
B22n0117_p0166a04║云。女餓鬼白目連云。我夜生五子。晝時亦生
B22n0117_p0166a05║五子。生已皆食盡。如此我無飽。此鬼即是胎
B22n0117_p0166a06║生也。二鬼化生。謂不從胎卵等生。但無而忽
B22n0117_p0166a07║有。變現不測。此鬼即為化生也。
B22n0117_p0166a08║【二罪】（出圓覺經略疏鈔）一性罪。性
B22n0117_p0166a09║罪者。即殺盜婬妄四種重戒。不待佛制。性自
B22n0117_p0166a10║是惡。故犯之則有罪報也。二遮罪。遮罪者。即
B22n0117_p0166a11║酒戒也。謂佛制此酒戒。意為遮止無犯。守護
B22n0117_p0166a12║餘戒。使不故犯。如有犯者。則獲遮制之罪也。
B22n0117_p0166a13║【二吉羅】（出翻譯名義）梵語具云突
B22n0117_p0166a14║吉羅。華言惡作惡說。一身惡作。謂身行殺盜
B22n0117_p0166a15║邪婬等惡。是名身惡作。二口惡說。謂口出妄
B22n0117_p0166a16║言綺語兩舌惡口等。是名口惡說。
B22n0117_p0166a17║【二惡】（出大智度論）一已生惡。謂貪
B22n0117_p0166a18║瞋癡及殺盜婬等諸惡之法。已起於心。已見
B22n0117_p0166b01║於事者。是名已生惡。惡若已生。速令除滅也。
B22n0117_p0166b02║二未生惡。謂貪瞋癡及殺盜婬等諸惡之法。
B22n0117_p0166b03║於心未起。於事未見。是名未生惡。惡若未起。
B22n0117_p0166b04║防令不生也。
B22n0117_p0166b05║【二種惡事】（出大智度論）一眾生惡
B22n0117_p0166b06║事。謂諸眾生。貪欲瞋恚愚癡。不依父母師長
B22n0117_p0166b07║教誨。造種種惡。是名眾生惡事。二土地惡事。
B22n0117_p0166b08║謂土地之中。或有饑荒疾疫。毒氣流行。無處
B22n0117_p0166b09║不有。是名土地惡事。
B22n0117_p0166b10║【二煩惱】（出瑜伽師地論）一根本煩
B22n0117_p0166b11║惱。根本煩惱者。即無明惑也。謂此根本無明
B22n0117_p0166b12║之惑。能出生一切煩惱也。二隨煩惱。隨煩惱
B22n0117_p0166b13║者。即見思二惑也。謂此見思二惑。隨於一切
B22n0117_p0166b14║違順境上。起貪瞋癡等煩惱。隨逐不捨也。
B22n0117_p0166b15║【二煩惱】（出大智度論）一內著煩惱。
B22n0117_p0166b16║謂身見邊見等諸煩惱。於內心不了而起執
B22n0117_p0166b17║著。故名內著煩惱。（身見者。謂眾生妄執色
B22n0117_p0166b18║受想行識之五陰為自身也。邊見者。妄於身
B22n0117_p0166c01║見中或執為斷或執為常。各執一邊。名邊見
B22n0117_p0166c02║也。）二外著煩惱。謂貪瞋癡等煩惱。於外境
B22n0117_p0166c03║不了而起貪著。故名外著煩惱。
B22n0117_p0166c04║【二煩惱】（出華嚴經疏）一隨眠煩惱。
B22n0117_p0166c05║依附不捨曰隨。五情暗冥曰眠。謂無明煩惱
B22n0117_p0166c06║種子。潛伏第八藏識之中。能生一切妄惑。是
B22n0117_p0166c07║名隨眠煩惱也。（五情者即眼耳鼻舌身五
B22n0117_p0166c08║根也。）二現行煩惱。謂六根對六塵境。現起
B22n0117_p0166c09║貪瞋癡等煩惱。是名現行煩惱也。（六根者。
B22n0117_p0166c10║眼根。耳根。鼻根。舌根。身根。意根也。六塵者。色
B22n0117_p0166c11║塵。聲塵。香塵。味塵。觸塵。法塵也。）
B22n0117_p0166c12║【二惑】（出釋籤）一理惑。謂根本無明
B22n0117_p0166c13║之惑。能障覆中道之理。不能顯發。是名理惑。
B22n0117_p0166c14║二事惑。謂塵沙惑。能障化導。則覆俗諦之法。
B22n0117_p0166c15║見思惑能阻空寂。則覆真諦之法。是名事惑。
B22n0117_p0166c16║【二惑】（出華嚴經隨疏演義鈔）一現
B22n0117_p0166c17║行惑。謂六根對六塵。現起貪瞋癡等煩惱。令
B22n0117_p0166c18║心昏迷。障諸善法。是名現行惑。（六根者。眼
B22n0117_p0167a01║根。耳根。鼻根。舌根。身根。意根也。六塵者。色塵。
B22n0117_p0167a02║聲塵。香塵。味塵。觸塵。法塵也。）二種子惑。種
B22n0117_p0167a03║子者。即根本無明也。謂因此無明。則能生一
B22n0117_p0167a04║切煩惱。障諸善法。是名種子惑。
B22n0117_p0167a05║【見思二惑】（出天台四教儀集註）惑。
B22n0117_p0167a06║迷惑也。謂諸眾生於一切法。不了自性本空。
B22n0117_p0167a07║妄生執著。惑於正道。流轉生死。故名惑也。又
B22n0117_p0167a08║名二縛。由此惑業纏縛。住著三界。不能脫離
B22n0117_p0167a09║也。又名二結。結即縛之義也。（三界者。欲界。
B22n0117_p0167a10║色界。無色界也。）一見惑。分別曰見。謂意根
B22n0117_p0167a11║對法塵。非理籌度。起諸邪見。如外道計斷計
B22n0117_p0167a12║常乃至有無等見。是名見惑。二思惑。貪愛曰
B22n0117_p0167a13║思。謂眼耳鼻舌身五根。對於色聲香味觸五
B22n0117_p0167a14║塵。貪愛染著。迷而不覺。是名思惑。
B22n0117_p0167a15║【客塵二義】（出楞嚴經）一客義。謂見
B22n0117_p0167a16║思等惑。皆由眾生不了外塵之境。種種妄想
B22n0117_p0167a17║而生。若以智慧觀察。惑體本空。則法性理顯。
B22n0117_p0167a18║惑亦何有。經云。不住名客。是名客義。二塵義。
B22n0117_p0167b01║謂微細之惑。而能染污清淨真性。譬如牖隙
B22n0117_p0167b02║光流。諸塵相現。亦能亂於虛空之性。若智慧
B22n0117_p0167b03║發明。了惑本無。則空理現前。塵亦何有。經云。
B22n0117_p0167b04║澄寂名空。搖動名塵。是名塵義。
B22n0117_p0167b05║【二障】（出圓覺略疏）一理障。謂本覺
B22n0117_p0167b06║心源。湛然清淨。由無明妄染。礙正知見。不達
B22n0117_p0167b07║真如之理。是名理障。二事障。謂眾生由無明
B22n0117_p0167b08║障覆。生死相續。無由脫離。是名事障。
B22n0117_p0167b09║【二障】（出楞嚴經義海并宗鏡錄）一
B22n0117_p0167b10║煩惱障。謂昏煩之法惱亂心神。不能顯發妙
B22n0117_p0167b11║明真性。是名煩惱障。二所知障。所知障。亦名
B22n0117_p0167b12║智障。謂執所證之法。障蔽智慧之性。是名所
B22n0117_p0167b13║知障。
B22n0117_p0167b14║【二障】（出天親論）障即障礙。如金剛
B22n0117_p0167b15║經中。須菩提得無諍三昧。蓋由離此二障故
B22n0117_p0167b16║也。（梵語須菩提。華言空生。）一煩惱障。煩
B22n0117_p0167b17║惱即見思惑也。謂須菩提。證得第四阿羅漢
B22n0117_p0167b18║果時。見思二惑。俱已斷盡。心空寂靜。諍從何
B22n0117_p0167c01║起。是故得於無諍。實由離此煩惱障也。（梵
B22n0117_p0167c02║語阿羅漢。華言無學。）二三昧障。梵語三昧。
B22n0117_p0167c03║華言正定。即無諍三昧也。謂須菩提。證得第
B22n0117_p0167c04║四果時。既得無諍三昧。若於此三昧。心有取
B22n0117_p0167c05║著。即為有諍。是故得於無諍。實由離此三昧
B22n0117_p0167c06║障也。
B22n0117_p0167c07║【二業】（出俱舍論）一引業。謂若宿世
B22n0117_p0167c08║善業引發。生於人中。則得珍寶豐足。多受快
B22n0117_p0167c09║樂。若由宿世惡業引發。生於人中。則感貧窮
B22n0117_p0167c10║困乏。受諸苦惱。是名引業。二滿業。謂由宿世
B22n0117_p0167c11║修一善業。感一生中大富多財。乘此更修眾
B22n0117_p0167c12║善。展轉生官貴家。乃至圓滿究竟善果。是名
B22n0117_p0167c13║滿業。若由宿世造一惡業。感一生貧窮苦惱。
B22n0117_p0167c14║乘此更造眾惡。展轉生貧窮家。乃至圓滿極
B22n0117_p0167c15║惡之果。是名滿業。
B22n0117_p0167c16║【輕重二業】（出涅槃經）經云。或有重
B22n0117_p0167c17║業可得作輕。或有輕業可得作重。以人有智
B22n0117_p0167c18║有愚故也。一重業輕受。重業輕受者。謂有智
B22n0117_p0168a01║之人。以智慧力。修習梵行。能令地獄重業。現
B22n0117_p0168a02║世輕受也。二輕業重受。輕業重受者。謂愚癡
B22n0117_p0168a03║之人。以愚癡故。增其業力。能令現世輕業。地
B22n0117_p0168a04║獄重受也。
B22n0117_p0168a05║【二礙】（亦名二障出宗鏡錄并演義鈔）
B22n0117_p0168a06║一煩惱礙。謂見思二惑。起種種昏煩之法。
B22n0117_p0168a07║惱亂心神。以致障礙無漏法性。是名煩惱礙。
B22n0117_p0168a08║二智礙。（即所知障。）謂由根本無明之惑。
B22n0117_p0168a09║覆蔽法性。而於中道種智。則成障礙。故名智
B22n0117_p0168a10║礙。
B22n0117_p0168a11║【束蘆二義】（出宗鏡錄）一互相依。謂
B22n0117_p0168a12║如束蘆。互相依倚。以譬六根六塵更相由藉
B22n0117_p0168a13║而成染惑也。以由根依塵故而發妄知。塵依
B22n0117_p0168a14║根故而有幻相。是名互相依。（六根者。眼根。
B22n0117_p0168a15║耳根。鼻根。舌根。身根。意根也。六塵者。色塵。聲
B22n0117_p0168a16║塵。香塵。味塵。觸塵。法塵也。）二取中空。謂取
B22n0117_p0168a17║蘆葦。中本空虛。自性不實。以譬根塵中間。各
B22n0117_p0168a18║無自性。一切皆空。是名取中空。
B22n0117_p0168b01║【二慳】（出地持經）一財慳。謂恡惜財
B22n0117_p0168b02║物。無憐愍心。見諸貧窮困乏。不能惠施。是名
B22n0117_p0168b03║財慳。二法慳。謂慳惜佛法。懷妬嫉心。恐他勝
B22n0117_p0168b04║己。不肯教導餘人。是名法慳。
B22n0117_p0168b05║【二愛】（出大智度論）一欲愛。謂眾生
B22n0117_p0168b06║愛念妻子及貪染五欲等。是名欲愛。（五欲
B22n0117_p0168b07║者。以色聲香味觸五塵能起人貪欲之心也。
B22n0117_p0168b08║）二法愛。謂菩薩以平等心而生法喜。欲令
B22n0117_p0168b09║一切眾生皆至佛道。是名法愛。
B22n0117_p0168b10║【二種邪見】（出中論）一破世間樂邪
B22n0117_p0168b11║見。謂人若言無罪福報。亦無如來等賢聖。因
B22n0117_p0168b12║起此邪見。捨善為惡。當墮苦趣。失人天樂。是
B22n0117_p0168b13║名破世間樂邪見。二破涅槃道邪見。梵語涅
B22n0117_p0168b14║槃。華言滅度。謂人貪著於我。分別有無。起善
B22n0117_p0168b15║滅惡。因起善故。得世間之樂。因分別有無故。
B22n0117_p0168b16║不得涅槃道。是名破涅槃道邪見。
B22n0117_p0168b17║【二種妄見】（出楞嚴經）一別業妄見。
B22n0117_p0168b18║謂諸眾生迷失真性。自起妄見。見有一切虛
B22n0117_p0168c01║妄境界。或苦或樂。若人不失本真。即不見有
B22n0117_p0168c02║虛妄境界。譬如一人病目。夜見燈光。別有圓
B22n0117_p0168c03║影。五色重疊。不病目者。即不見燈別有圓影。
B22n0117_p0168c04║是名別業妄見。二同分妄見。謂諸眾生迷失
B22n0117_p0168c05║真性。同見一切虛妄境界。同受苦樂。同業所
B22n0117_p0168c06║感。譬如一國之人。同見瘴惡不祥之事。是名
B22n0117_p0168c07║同分妄見。
B22n0117_p0168c08║【二種無知】（出天台四教儀集註）一
B22n0117_p0168c09║染污無知。染污無知者。即見思惑也。以無明
B22n0117_p0168c10║為體。謂見思惑能染污真性。無所明了也。二
B22n0117_p0168c11║不染污無知。不染污無知者。即塵沙惑也。以
B22n0117_p0168c12║劣慧為體。謂此惑是他人分上見思之惑。種
B22n0117_p0168c13║數多故。如塵若沙。名為塵沙。既是他人之惑。
B22n0117_p0168c14║不能染污我之真性。菩薩智慧廣大。能令他
B22n0117_p0168c15║人斷見思惑。於菩薩分上即是斷塵沙惑。二
B22n0117_p0168c16║乘之人。智慧狹劣。不能令他斷見思惑。是名
B22n0117_p0168c17║不染污無知。（二乘者。聲聞乘。緣覺乘也。）
B22n0117_p0168c18║【二種顛倒】（出楞嚴經）一眾生顛倒。
B22n0117_p0169a01║謂眾生不明自性。逐妄迷真。隨順妄惑而造
B22n0117_p0169a02║妄業。由此妄業展轉相生。輪轉三界。不能返
B22n0117_p0169a03║妄歸真。故名眾生顛倒。二世界顛倒。世謂過
B22n0117_p0169a04║去現在未來遷流為世。界謂東西南北四方
B22n0117_p0169a05║分位為界。以世涉方。故名世界。顛倒者。眾生
B22n0117_p0169a06║迷失真性。念念遷流。住妄境界。起諸倒見。故
B22n0117_p0169a07║名世界顛倒。
B22n0117_p0169a08║【二貧】（出大智度論）一財貧。謂其先
B22n0117_p0169a09║世不能布施。不作眾善之福。是故現世乏於
B22n0117_p0169a10║資生種種財物。是名財貧。二法貧。謂眾生起
B22n0117_p0169a11║諸邪見。不信正法。不修善行。則無功德之財。
B22n0117_p0169a12║資於智慧之命。是名法貧。
B22n0117_p0169a13║【二緣】（出楞伽經）一外緣。謂眾生所
B22n0117_p0169a14║依世界。皆由妄想因緣而生。譬如因泥團柱
B22n0117_p0169a15║輪繩水等諸方便緣而有瓶生。是名外緣。（
B22n0117_p0169a16║泥團柱輪繩水者。謂世之陶匠作瓶。以泥團
B22n0117_p0169a17║為坯。以木為輪柱。以繩轉輪。以水旋之。方能
B22n0117_p0169a18║成瓶也。）二內緣。謂眾生之身。因無明愛業
B22n0117_p0169b01║等緣。出生陰界人法。是名內緣。（無明者。無
B22n0117_p0169b02║所明了也。愛者。於五陰之境而起貪愛以為
B22n0117_p0169b03║惑也。業者。由心不了。遂動身口而作以為業
B22n0117_p0169b04║也。陰即五陰。謂色陰。受陰。想陰。行陰。識陰也。
B22n0117_p0169b05║界即十八界。謂眼界。色界。眼識界。耳界。聲界。
B22n0117_p0169b06║耳識界。鼻界。香界。鼻識界。舌界。味界。舌識界。
B22n0117_p0169b07║身界。觸界。身識界。意界。法界。意識界也。入即
B22n0117_p0169b08║十二入。謂眼入。耳入。鼻入。舌入。身入。意入。色
B22n0117_p0169b09║入。聲入。香入。味入。觸入。法入也。）
B22n0117_p0169b10║【二種有漏因果】（出大涅槃經）一有
B22n0117_p0169b11║漏因。漏即漏落生死也。因者對果而言。謂眾
B22n0117_p0169b12║生由煩惱結業為因。而招三界生死苦果。是
B22n0117_p0169b13║則煩惱結業。名有漏因。即集諦也。（三界者。
B22n0117_p0169b14║欲界。色界。無色界也。）二有漏果。果即果報
B22n0117_p0169b15║之義。謂眾生由有漏惑業為因。而感生死之
B22n0117_p0169b16║果。名有漏果。即苦諦也。
B22n0117_p0169b17║【二殺】（出梵網經）一故殺。故殺者。謂
B22n0117_p0169b18║作意故傷物命也。二悞殺。悞殺者。謂不作意
B22n0117_p0169c01║悞傷物命也。
B22n0117_p0169c02║【二殺】（出梵網經）一自殺。謂無慈悲
B22n0117_p0169c03║之心。於諸物命輒自殺害。是名自殺。二教他
B22n0117_p0169c04║殺。謂無慈悲之心。既自殺生。亦教他人殺生。
B22n0117_p0169c05║是名教他殺。
B22n0117_p0169c06║【二報】（出華嚴經疏）一依報。依報亦
B22n0117_p0169c07║名依果。即世界國土也。謂諸眾生各各隨其
B22n0117_p0169c08║果報之身。依之而住。故名依報。二正報。正報
B22n0117_p0169c09║亦名正果。即五陰之身也。謂諸眾生隨其所
B22n0117_p0169c10║作善惡之業。各各感得此身。正受其報。故名
B22n0117_p0169c11║正報。（五陰者。色陰。受陰。想陰。行陰。識陰也。）
B22n0117_p0169c12║【二種殺生報】（出法苑珠林）一短命。
B22n0117_p0169c13║短命者。謂因前世傷害物命。令其不得以盡
B22n0117_p0169c14║天年。故感今生自身亦短命也。二多病。多病
B22n0117_p0169c15║者。謂因前世惱害眾生。令其不得自在。故感
B22n0117_p0169c16║今生自身亦多疾病也。
B22n0117_p0169c17║【二種偷盜報】（出法苑珠林）一貧窮。
B22n0117_p0169c18║貧窮者。謂因前世盜他財物。令彼空乏。故感
B22n0117_p0170a01║今生自亦貧窮也。二不得自在。不得自在者。
B22n0117_p0170a02║謂因前世劫奪他財。而令他人不得自在。故
B22n0117_p0170a03║感今生雖有財物而屬五家。不得自在受用
B22n0117_p0170a04║也。（五家者。水火。盜賊。惡子。官家也。）
B22n0117_p0170a05║【二種婬報】（出法苑珠林）一婦不貞
B22n0117_p0170a06║潔。婦不貞潔者。謂因前世犯他妻妾。邪行穢
B22n0117_p0170a07║污。故感今生婦不貞良端潔也。二得不順意
B22n0117_p0170a08║眷屬。得不順意眷屬者。謂因前世邪婬。奪人
B22n0117_p0170a09║所寵。令不如意。故感今生眷屬常不順意也。
B22n0117_p0170a10║【二種妄語報】（出法苑珠林）一多被
B22n0117_p0170a11║誹謗。多被誹謗者。謂因前世不務誠實。妄語
B22n0117_p0170a12║無信。故感今生多被他人誹謗也。二為人所
B22n0117_p0170a13║誑。為人所誑者。謂因前世專以妄語欺誑於
B22n0117_p0170a14║人。故感今生為人之所誑惑也。
B22n0117_p0170a15║【二種兩舌報】（出法苑珠林）謂向彼
B22n0117_p0170a16║說此。向此說彼。𩰚構是非。離間和合。致令乖
B22n0117_p0170a17║分。故名兩舌。一得弊惡眷屬。得弊惡眷屬者。
B22n0117_p0170a18║謂因前世兩舌。使人朋儔分離乖間。皆生怨
B22n0117_p0170b01║惡。故感今生得弊惡眷屬也。二得不和眷屬。
B22n0117_p0170b02║得不和眷屬者。謂因前世兩舌。離間人之親
B22n0117_p0170b03║愛。使不和合。故感今生得不和眷屬也。
B22n0117_p0170b04║【二種惡罵報】（出法苑珠林）一常聞
B22n0117_p0170b05║惡音。常聞惡音者。謂因前世口無禁忌。發言
B22n0117_p0170b06║麤惡。令不忍聞。故感今生常聞穢惡之音也。
B22n0117_p0170b07║二恒有諍訟。恒有諍訟者。謂因前世恃力怙
B22n0117_p0170b08║勢。好諍健訟。惡逆無德。故感今生常致諍訟
B22n0117_p0170b09║而不和也。
B22n0117_p0170b10║【二種邪見報】（出法苑珠林）一生邪
B22n0117_p0170b11║見家。生邪見家者。謂因前世邪僻覆心。起諸
B22n0117_p0170b12║妄見。故感今世不具正信之心。而生邪見之
B22n0117_p0170b13║家也。二其心諂曲其心諂曲。者。謂因前世邪
B22n0117_p0170b14║見。心不正直。故感今生心常諂曲也。
B22n0117_p0170b15║【二種無義語報】（出法苑珠林）一人
B22n0117_p0170b16║不信受。人不信受者。謂因前世語言無義。即
B22n0117_p0170b17║是虛妄。故感今生雖有言說。人亦不信受也。
B22n0117_p0170b18║二不能明了。不能明了者。謂因前世語言無
B22n0117_p0170c01║義。皆因暗昧。故感今生有所言說。而亦不明
B22n0117_p0170c02║了也。
B22n0117_p0170c03║【二種貪報】（出法苑珠林）一多欲。多
B22n0117_p0170c04║欲者。謂因前世縱恣貪欲。心無止息。故感今
B22n0117_p0170c05║生業習不忘。倍復增勝。而生貪著也。二無厭。
B22n0117_p0170c06║無厭者。謂因前世貪求不已。展轉馳逐。故感
B22n0117_p0170c07║今生業習不忘。欲心轉盛。用之無度。求之無
B22n0117_p0170c08║厭也。
B22n0117_p0170c09║【二種瞋報】（出法苑珠林）一常為他
B22n0117_p0170c10║人求其長短。常為他人求其長短者。謂因前
B22n0117_p0170c11║世不能容物。稍不如意。即興瞋恨。故感今生
B22n0117_p0170c12║被人伺求長短。動輒得咎也。二常為眾人之
B22n0117_p0170c13║所惱害。常為眾人之所惱害者。謂因前世瞋
B22n0117_p0170c14║惱眾人。令不安隱。故感今生常被多人之所
B22n0117_p0170c15║惱害也。
B22n0117_p0170c16║【世界二義】（出楞嚴經）一世遷流義。
B22n0117_p0170c17║世遷流者。謂過去現在未來三世遷流也。只
B22n0117_p0170c18║如昨日是過去。今日是現在。明日是未來。如
B22n0117_p0171a01║此遷移流動。無有間歇也。二界方位義。界方
B22n0117_p0171a02║位者。謂東西南北東南西南東北西北上下
B22n0117_p0171a03║十方。各有定位。不相混亂也。
B22n0117_p0171a04║【二世間】（出翻譯名義）世即隔別之
B22n0117_p0171a05║義。間即間差之義。故名世間。一眾生世間。謂
B22n0117_p0171a06║一切有情眾生。皆假五陰和合。眾共而生。名
B22n0117_p0171a07║為眾生。又復各各差別不同。故名眾生世間。
B22n0117_p0171a08║（五陰者。色陰。受陰。想陰。行陰。識陰也。）二
B22n0117_p0171a09║器世間。謂一切無情世界。皆假山河大地而
B22n0117_p0171a10║成。有側有仰。名之為器。又復各各差別不同。
B22n0117_p0171a11║故名器世間。
B22n0117_p0171a12║【二種世間清淨】（出無量壽經論）論
B22n0117_p0171a13║云。若人一心專念阿彌陀佛。畢竟得生安樂
B22n0117_p0171a14║國土。成就種種功德莊嚴。獲此二種世間清
B22n0117_p0171a15║淨。（梵語阿彌陀。華言無量壽。）一器世間
B22n0117_p0171a16║清淨。謂世界如器。隔別名世。間差名間。故名
B22n0117_p0171a17║器世間。謂彼安養國土。廣大無邊。如太虛空。
B22n0117_p0171a18║清淨光明。如日月輪。具足珍寶莊嚴。是名器
B22n0117_p0171b01║世間清淨。二眾生世間清淨。謂所化眾生。隔
B22n0117_p0171b02║別間差。故名眾生世間。謂彼阿彌陀佛。於一
B22n0117_p0171b03║佛土身不動搖。於一切時放大光明。悉能徧
B22n0117_p0171b04║至十方世界教化眾生。令其如實修行。離諸
B22n0117_p0171b05║染著。皆願往生我國。是名眾生世間清淨。
B22n0117_p0171b06║【二土】（出宗鏡錄）一性土。謂法性之
B22n0117_p0171b07║理。非穢非淨。非廣非狹。猶如虛空。徧一切處。
B22n0117_p0171b08║是名性土。二相土。謂隨諸眾生心量所現。或
B22n0117_p0171b09║淨或穢。或廣或狹。是以菩薩所見。無諸坑坎。
B22n0117_p0171b10║眾寶莊嚴。眾生所見。荊棘瓦礫。穢惡充滿。是
B22n0117_p0171b11║名相土。
B22n0117_p0171b12║【二土】（出華嚴經隨疏演義鈔）一淨
B22n0117_p0171b13║土。謂其地純以金剛所成。眾寶間錯。種種莊
B22n0117_p0171b14║嚴。皆悉殊勝。即華藏世界。西方安養等世界
B22n0117_p0171b15║也。以其無有四趣五濁等穢惡。是名淨土。（
B22n0117_p0171b16║四趣者。修羅趣。餓鬼趣。畜生趣。地獄趣也。五
B22n0117_p0171b17║濁者。劫濁。見濁。煩惱濁。眾生濁。命濁也。）二
B22n0117_p0171b18║穢土。謂其地坑坎堆阜。穢惡充滿。即娑婆世
B22n0117_p0171c01║界也。以其有四趣五濁等穢惡。是名穢土。（
B22n0117_p0171c02║梵語娑婆。華言能忍。謂其土之人。堪能忍受
B22n0117_p0171c03║眾苦也。）
B22n0117_p0171c04║【二種流】（出涅槃經）一順流。流即生
B22n0117_p0171c05║死流也。蓋六道眾生。順從生死之流。唯務趣
B22n0117_p0171c06║下而不知返。所謂順生死流。逆涅槃道也。（
B22n0117_p0171c07║六道者。天道。人道。阿修羅道。餓鬼道。畜生道。
B22n0117_p0171c08║地獄道也。）二逆流。謂初果須陀洹。依戒定
B22n0117_p0171c09║慧精勤修習。則能斷三界見惑。出離四趣生
B22n0117_p0171c10║死。而證真空涅槃。所謂逆生死流。順涅槃道
B22n0117_p0171c11║也。（梵語須陀洹。華言逆流。亦曰入流。三界
B22n0117_p0171c12║者。欲界。色界。無色界也。四趣者。修羅趣。餓鬼
B22n0117_p0171c13║趣。畜生趣。地獄趣也。）
B22n0117_p0171c14║【二身】（出唯識論）一分段身。分即分
B22n0117_p0171c15║限。段即形段。謂三界內六道眾生。所受之身。
B22n0117_p0171c16║支形分段。長短巨細。各各不同。是名分段身。
B22n0117_p0171c17║（三界者。欲界。色界。無色界也。六道者。天道。
B22n0117_p0171c18║人道。阿修羅道。餓鬼道。畜生道。地獄道也。）
B22n0117_p0172a01║二變易身。變即轉變。易即改易。謂二乘等雖
B22n0117_p0172a02║出三界。尚受方便等土法性之身。因移果易。
B22n0117_p0172a03║是名變易身。（二乘者。聲聞乘。緣覺乘也。）
B22n0117_p0172a04║【二種色】（出宗鏡錄）一內色。內色者。
B22n0117_p0172a05║謂眼識乃至意識。是名內色。又眼耳鼻舌身
B22n0117_p0172a06║意。名內色以其屬內身故。二外色。外色者。謂
B22n0117_p0172a07║眼根乃至身根。是名外色。又色聲香味觸五
B22n0117_p0172a08║塵。名外色。以其屬外境故。
B22n0117_p0172a09║【二種色】（出大智度論）一淨色。謂清
B22n0117_p0172a10║淨美妙之色。能生貪欲。損壞道業。故修道之
B22n0117_p0172a11║人。宜當遠離也。二不淨色。謂不淨醜惡之色。
B22n0117_p0172a12║能生憎惡。障蔽道業。故修道之人。亦宜遠離
B22n0117_p0172a13║也
B22n0117_p0172a14║【二種色】（出宗鏡錄）一顯色。謂青黃
B22n0117_p0172a15║赤白。光影明暗。雲煙塵霧等。顯然可見。是名
B22n0117_p0172a16║顯色。二形色。謂長短方圓。麤細高下。正不正
B22n0117_p0172a17║等。形相可見。是名形色。
B22n0117_p0172a18║【二食】（出天台四教儀集註）一正命
B22n0117_p0172b01║食。謂出家之人。常乞食自資色身。清淨活命。
B22n0117_p0172b02║是名正命食。二邪命食。謂出家之人。不依正
B22n0117_p0172b03║命而食。則有五種。一為利養故。現奇特相。二
B22n0117_p0172b04║為利養故。自說功德。三卜相吉凶。為人說法。
B22n0117_p0172b05║四高聲現威。令人畏敬。五說所得供養。以動
B22n0117_p0172b06║人心。是名邪命食。
B22n0117_p0172b07║【二種存濟】（出阿毘達磨論）存即存
B22n0117_p0172b08║活。濟即救濟。謂以飲食存濟其生也。一有罪
B22n0117_p0172b09║存濟。謂有一等之人。矯妄詭詐而求飲食。如
B22n0117_p0172b10║是得飲食已。歡喜受用。貪愛不捨。不見生死
B22n0117_p0172b11║過患。不知出離之法。是名有罪存濟。二無罪
B22n0117_p0172b12║存濟。謂非如前人矯妄詭詐而求飲食。但以
B22n0117_p0172b13║正道而乞飲食。得飲食已。如法受用不貪不
B22n0117_p0172b14║愛不著。能見生死過患。善知出離之法。是名
B22n0117_p0172b15║無罪存濟。
B22n0117_p0172b16║【二求】（出成實論）一得求。謂諸眾生
B22n0117_p0172b17║欲得諸樂。隨意求取。雖經險難。不以為苦如
B22n0117_p0172b18║海吞流。心無厭足。是名得求。二命求。謂諸眾
B22n0117_p0172c01║生取樂生愛。不能如實觀察樂是苦因。反求
B22n0117_p0172c02║長命。受此諸樂。是名命求。
B22n0117_p0172c03║【二種數】（出華嚴經疏）一數量數。數
B22n0117_p0172c04║量數者。即一多之數量也。謂由一多之數。而
B22n0117_p0172c05║能安立一切諸法也。二色心有為數。色即色
B22n0117_p0172c06║身。心即所起之心。皆有生滅。名曰有為。此色
B22n0117_p0172c07║心二法。別而言之。則有五陰十二入十八界
B22n0117_p0172c08║等數目不同。故名色心有為數。（五陰者。色
B22n0117_p0172c09║陰。受陰。想陰。行陰。識陰也。十二入者眼入。耳
B22n0117_p0172c10║入。鼻入。舌入。身入。意入。色入。聲入。香入。味入。
B22n0117_p0172c11║觸入。法入也。十八界者。眼界。色界。眼識界。耳
B22n0117_p0172c12║界。聲界。耳識界。鼻界。香界。鼻識界。舌界。味界。
B22n0117_p0172c13║舌識界。身界。觸界。身識界。意界。法界。意識界
B22n0117_p0172c14║也。）
B22n0117_p0172c15║【二種滅】（出顯揚聖教論）一暫時滅。
B22n0117_p0172c16║謂如來出世。逗機設教。化導眾生。大小乘人
B22n0117_p0172c17║皆得解脫。機緣既盡。更無可化。如來即便入
B22n0117_p0172c18║滅。然如來法身之體。如如不動。實未嘗滅。是
B22n0117_p0173a01║名暫時滅。二究竟滅謂如來妙覺圓明。一切
B22n0117_p0173a02║煩惱。悉已斷滅。淨盡無餘。更不復生。是名究
B22n0117_p0173a03║竟滅。
B22n0117_p0173a04║【二邊】（出攝大乘論釋）一增益邊。謂
B22n0117_p0173a05║因緣所生之法。若分別推求。本無自性。眾生
B22n0117_p0173a06║不了。執之為有。是名增益邊。（因緣所生法
B22n0117_p0173a07║者。謂六根為因。六塵為緣。根塵相對。中間一
B22n0117_p0173a08║念心起。即是所生法也。）二損減邊。謂因緣所
B22n0117_p0173a09║生之法。若分別定無。即是損減。實有成就之
B22n0117_p0173a10║性。是名損減邊。
B22n0117_p0173a11║【二邊】（出中論）一有邊。邊即邊際。謂
B22n0117_p0173a12║世間一切事物。必假眾緣具足和合而生。皆
B22n0117_p0173a13║無自性。雖無自性。不得言無。故名有邊。二無
B22n0117_p0173a14║邊。謂世間一切事物。既假眾緣具足和合而
B22n0117_p0173a15║生。本無自性。若無自性。則一切法皆空。不得
B22n0117_p0173a16║言有。故名無邊。
B22n0117_p0173a17║【二時】（出大智度論）一迦羅時。梵語
B22n0117_p0173a18║迦羅。華言實時。謂佛於律中。誡諸弟子。聽時
B22n0117_p0173b01║食。遮非時食。實有其時。故名實時。論云毘尼
B22n0117_p0173b02║結戒。是世界中實。非第一義中實。是也。（梵
B22n0117_p0173b03║語毘尼華言善治。）二三摩耶時。梵語三摩
B22n0117_p0173b04║耶。華言假時。亦名短時長時。論中廣約三世
B22n0117_p0173b05║無相。時法無實。故名假時。亦名短時長時者。
B22n0117_p0173b06║謂不同外道定執。蓋是假設長短而無其實。
B22n0117_p0173b07║故若短若長。悉名三摩耶。（三世者。過去未
B22n0117_p0173b08║來現在也。）