B22n0117_p0119a01║
B22n0117_p0119a02║
B22n0117_p0119a03║三藏法數
B22n0117_p0119a04║
B22n0117_p0119a05║明沙門一如等奉敕集註
B22n0117_p0119a06║無錫丁福保仲祜重校本
B22n0117_p0119a07║
B22n0117_p0119a08║【一心】（出華嚴經）一心者。一念之心
B22n0117_p0119a09║也。心性周徧。虛徹靈通。散之則應萬事。斂之
B22n0117_p0119a10║而成一念。是故若善若惡。若聖若凡。無不皆
B22n0117_p0119a11║由此心。以心本具萬法。而能成立眾事。經云。
B22n0117_p0119a12║三界無別法。惟是一心作。是也。（三界者。欲
B22n0117_p0119a13║界。色界。無色界也。）
B22n0117_p0119a14║【一心約教有異】（出華嚴一乘教義分
B22n0117_p0119a15║齊章）謂賢首祖師一宗。判教有五。蓋小
B22n0117_p0119a16║教假四諦而說。心得悟解。始教約第八識心。
B22n0117_p0119a17║了一切緣生之法皆空。各無自性。而受異熟
B22n0117_p0119a18║之果。終教言恒沙一切性妙功德。具於如來
B22n0117_p0119b01║藏心。頓教即於一念不生之心。無染無淨。頓
B22n0117_p0119b02║顯理性。圓教主伴圓融。法法無礙。一即一切。
B22n0117_p0119b03║一切即一。卷舒自在。總該萬有。然教雖有五。
B22n0117_p0119b04║而不出一心。是名一心約教有異。（第八識
B22n0117_p0119b05║即藏識也。異熟果者。如以前世善惡之業為
B22n0117_p0119b06║因。而感今世善惡之果。以其異生而熟。故名
B22n0117_p0119b07║異熟也。）
B22n0117_p0119b08║【一善心】（出涅槃經）心即以根對塵
B22n0117_p0119b09║所起一念之心也。若起一念惡。即消滅眾善。
B22n0117_p0119b10║若起一念善。即破除眾惡。故經云。修一善心。
B22n0117_p0119b11║破百種惡。是也。
B22n0117_p0119c01║【一人】（出仁王護國經）一人者。佛也。
B22n0117_p0119c02║佛本於人中得道。故亦稱人。世間出世間最
B22n0117_p0119c03║尊最勝。故名一人。經云。三賢十聖住果報。惟
B22n0117_p0119c04║佛一人居淨土。是也。（三賢即十住十行十
B22n0117_p0119c05║回向諸位菩薩也。十聖即十地菩薩也。果報
B22n0117_p0119c06║即實報土也。淨土即常寂光淨土也。）
B22n0117_p0119c07║【一身】（出華嚴經）身即法身也。蓋十
B22n0117_p0119c08║方諸佛無明之惑淨盡。法性之體全彰。無有
B22n0117_p0119c09║自他色相之異。故名一身。經云。一切諸佛身。
B22n0117_p0119c10║惟是一法身。是也。
B22n0117_p0119c11║【一虛】（出普賢行願品疏）謂如來真
B22n0117_p0120a01║身無形無相。猶若虛空。雖同一虛。萬像森然。
B22n0117_p0120a02║雖含萬像。一相不立。疏云。寂寥於萬化之域。
B22n0117_p0120a03║動用於一虛之中。是也。
B22n0117_p0120a04║【一月喻三身】（出寶王論）一月喻三
B22n0117_p0120a05║身者。以月體喻法身。月光喻報身。月影喻應
B22n0117_p0120a06║身也。蓋由法身即是常住之理。理體惟一。不
B22n0117_p0120a07║遷不變。而能出生諸法。統攝萬事。猶如月體。
B22n0117_p0120a08║一輪在天。影含眾水。報身即是寂照之智。智
B22n0117_p0120a09║無自體。依理而發。明了一切。無有差謬。猶如
B22n0117_p0120a10║月光。照臨萬像。無有隱形。應身即是變化之
B22n0117_p0120a11║用。用無自性。從體而起。有感則通。無感不應。
B22n0117_p0120a12║猶如月影。有水則現。無水不顯。然此三身本
B22n0117_p0120a13║是一體。從用立名。故有多種。論云。法身如月
B22n0117_p0120a14║之體。報身如月之光。應身如月之影。是也。
B22n0117_p0120a15║【一月三舟喻】（出華嚴經疏）謂澄江
B22n0117_p0120a16║一月。三舟共觀。一舟停住。二舟向南北行。向
B22n0117_p0120a17║南者見月隨南。向北者見月隨北。停舟者見
B22n0117_p0120a18║月不移。蓋譬如來智無不周。體無不在。無依
B22n0117_p0120b01║無住。無去無來。皆由眾生緣有生熟。故見如
B22n0117_p0120b02║來有去住相。法身之體本無去住也。一月喻
B22n0117_p0120b03║佛。三舟喻世間眾生。見佛不同。是名一月三
B22n0117_p0120b04║舟喻也。
B22n0117_p0120b05║【一法】（出華嚴經）法即軌則之義。謂
B22n0117_p0120b06║諸佛菩薩。莫不軌則真如之法修之而成正
B22n0117_p0120b07║覺。故經云。惟以一法而得出離。成阿耨多羅
B22n0117_p0120b08║三藐三菩提。是也。（梵語阿耨多羅三藐三
B22n0117_p0120b09║菩提。華言無上正等正覺。）
B22n0117_p0120b10║【一理】（出法華經玄義）一理者。諸法
B22n0117_p0120b11║之本體也。理性容攝。其大無外。諸法雖殊。理
B22n0117_p0120b12║元是一。理雖是一。而能統貫諸法。諸法雖殊。
B22n0117_p0120b13║莫不本乎一理。事理融通。法法無礙。是則世
B22n0117_p0120b14║間出世間法。皆不外乎此也。
B22n0117_p0120b15║【一乘】（出法華經）一乘者。佛乘也。乘
B22n0117_p0120b16║即運載之義。佛說一乘之法。為令眾生依此
B22n0117_p0120b17║修行。出離生死苦海。運至涅槃彼岸故。喻以
B22n0117_p0120b18║七寶大車而導之以大白牛也。佛之出世。意
B22n0117_p0120c01║欲直說法華。蓋由眾生機器不等。於是先說
B22n0117_p0120c02║三乘之法而調熟之。故經云。於一乘道分別
B22n0117_p0120c03║說三。後至法華會。三乘之小行。歸廣大之一
B22n0117_p0120c04║乘。又云。十方佛土中。惟有一乘法。是也。（梵
B22n0117_p0120c05║語涅槃。華言滅度。七寶者。金。銀。琉璃。玻璃。硨
B22n0117_p0120c06║磲。碼碯。赤真珠也。三乘者。聲聞乘。緣覺乘。菩
B22n0117_p0120c07║薩乘也。）
B22n0117_p0120c08║【一雨】（出法華經）一雨者。喻佛所說
B22n0117_p0120c09║一乘之法也。蓋佛說法華。惟談圓教一實相
B22n0117_p0120c10║理。純一無雜。即是如來一音。宣澍一乘法雨。
B22n0117_p0120c11║咸令眾生開佛知見。經云一雨所潤。是也。
B22n0117_p0120c12║【一門】（出法華經）門者即能通之義。
B22n0117_p0120c13║一謂一理。即是所通。門謂正教。即是能通。蓋
B22n0117_p0120c14║譬佛所說一乘之教。則能通於實相之理。經
B22n0117_p0120c15║云。惟有一門。是也。
B22n0117_p0120c16║【一味】（出法華經并法華玄義）一味
B22n0117_p0120c17║者。喻法華一乘之教也。如來說法。必稱機宜。
B22n0117_p0120c18║以其機有大小。故歷四時三教。漸次調停。令
B22n0117_p0121a01║其入大。然後高會靈山。純談一妙。開前四時
B22n0117_p0121a02║三教之法。即是圓妙一乘。一乘之外。更無別
B22n0117_p0121a03║法。故經云。决了聲聞法。是諸經之王。是以無
B22n0117_p0121a04║垢藏王菩薩。於涅槃會上白佛言。佛說十二
B22n0117_p0121a05║部經。譬如從牛出乳。蓋喻初時說華嚴經也。
B22n0117_p0121a06║次云從乳出酪。喻華嚴經後第二時說阿含
B22n0117_p0121a07║經也。次云從酪出生酥。喻阿含經後第三時
B22n0117_p0121a08║說淨名寶積等經也。次云從生酥出熟酥。喻
B22n0117_p0121a09║淨名等經後第四時說般若經也。次云從熟
B22n0117_p0121a10║酥出醍醐。喻般若經後第五時說法華涅槃
B22n0117_p0121a11║經也。如此展轉相從說者。據如來施化次第
B22n0117_p0121a12║而言耳。若據法華開前諸教。諸乘即是圓妙
B22n0117_p0121a13║一乘。則顯乳酪二酥皆成一醍醐味。經云一
B22n0117_p0121a14║相一味。是也。（四時者。華嚴時。鹿苑時。方等
B22n0117_p0121a15║時。般若時也。三教者。藏教。通教。別教也。十二
B22n0117_p0121a16║部經者。一契經。二重頌。三授記。四孤起。五無
B22n0117_p0121a17║問自說。六因緣。七譬喻。八本事。九本生。十方
B22n0117_p0121a18║廣。十一未曾有。十二論義也）
B22n0117_p0121b01║【一大事因緣】（出法華經）一即一實
B22n0117_p0121b02║相也。其性廣博。故名為大。如來出世度生之
B22n0117_p0121b03║儀式。故名為事。眾生具此實相而能成機感
B22n0117_p0121b04║佛。故名為因。如來證此實相而能起應度生。
B22n0117_p0121b05║故名為緣。一切如來出現於世。皆為開示一
B22n0117_p0121b06║切眾生本有實相。令其咸得悟入佛之知見。
B22n0117_p0121b07║捨此則非如來出世本懷。經云。如來惟以一
B22n0117_p0121b08║大事因緣故出現於世。是也。
B22n0117_p0121b09║【一覺】（出起信論）一覺者。十界眾生
B22n0117_p0121b10║本性之覺也。謂六道眾生。業惑所覆。不能覺
B22n0117_p0121b11║了。名為不覺。三乘之人。斷惑證理。未能究竟。
B22n0117_p0121b12║名隨分覺。惟佛一人。諸惑淨盡。徹見本性。名
B22n0117_p0121b13║究竟覺。迷悟雖殊。覺體本一。論云。本來平等。
B22n0117_p0121b14║同一覺故。是也。（十界者。佛界。菩薩界。緣覺
B22n0117_p0121b15║界。聲聞界。天界。人界。阿修羅界。餓鬼界。畜生
B22n0117_p0121b16║界。地獄界也。佛亦名眾生者。佛為無上眾生
B22n0117_p0121b17║也。六道者。天道。人道。修羅道。餓鬼道。畜生道。
B22n0117_p0121b18║地獄道也。三乘者。菩薩乘。緣覺乘。聲聞乘也。
B22n0117_p0121c01║）
B22n0117_p0121c02║【一道】（出華嚴經）一道者。一實之道。
B22n0117_p0121c03║即佛所說最上乘之法也。若依此道而修。則
B22n0117_p0121c04║能頓斷諸惑。頓出生死。非如二乘等次第超
B22n0117_p0121c05║出。經云。一切無礙人。一道出生死。是也。（二
B22n0117_p0121c06║乘者。緣覺乘。聲聞乘也。）
B22n0117_p0121c07║【第一義】（出大集經）第一義者。即無
B22n0117_p0121c08║上甚深之妙理也。其體湛寂。其性虛融。無名
B22n0117_p0121c09║無相。絕議絕思。經云。甚深之理不可說。第一
B22n0117_p0121c10║義諦無聲字。是也。（無聲字者。謂離語言文
B22n0117_p0121c11║字之相也）
B22n0117_p0121c12║【一實諦】（出涅槃經）謂一實相中道
B22n0117_p0121c13║之理也。無有虛妄。無有顛倒。若聖若凡。性本
B22n0117_p0121c14║不二。故名一實諦也。
B22n0117_p0121c15║【一實相印】（出法華玄義）一實相者。
B22n0117_p0121c16║謂真實之理無二無別。離諸虛妄之相也。印
B22n0117_p0121c17║者信也。如世之公文得印可信。蓋如來所說
B22n0117_p0121c18║諸大乘經。皆以實相之理印定其說。外道不
B22n0117_p0122a01║能雜。天魔不能破。若有實相印。即是佛說。若
B22n0117_p0122a02║無實相印。即是魔說。經云。世尊說實道。波旬
B22n0117_p0122a03║無此事。是也。（梵語波旬。華言惡。釋迦如來
B22n0117_p0122a04║出世時魔王名也。）
B22n0117_p0122a05║【一實境界】（出占察善惡業報經）一
B22n0117_p0122a06║實境界者。即一實相之理也。不變不異。無滅
B22n0117_p0122a07║無生。自性清淨。離虛妄相。猶如虛空。平等普
B22n0117_p0122a08║徧。諸佛眾生無二無別也。
B22n0117_p0122a09║【一地】（出法華經）一地者。一實相地
B22n0117_p0122a10║也。地有能生之義。一切草木種子。皆依於地
B22n0117_p0122a11║而得生長。以譬人天聲聞緣覺菩薩一切習
B22n0117_p0122a12║因種子。皆依五陰之身增長成熟。至於法華
B22n0117_p0122a13║會上。聞佛說一乘法。皆成菩薩法性。五陰則
B22n0117_p0122a14║是一實相地。故經云。一地所生。是也。（習因
B22n0117_p0122a15║者。所作之因。習續不斷也。五陰者。色陰。受陰。
B22n0117_p0122a16║想陰。行陰。識陰也。）
B22n0117_p0122a17║【一法印】（出宗鏡錄）一法印者。謂一
B22n0117_p0122a18║念心含攝一切世間出世間法。無不悉備。然
B22n0117_p0122b01║此諸法於一心中。炳然顯現。如印印泥。文無
B22n0117_p0122b02║前後。故云。森羅及萬像。一法之所印。是也。
B22n0117_p0122b03║【一法界】（出起信論）一法界即一真
B22n0117_p0122b04║如之理。體性虛融。平等不二也。
B22n0117_p0122b05║【一真法界】（出華嚴經隨疏演義鈔）
B22n0117_p0122b06║無二曰一。不妄曰真。交徹融攝。故曰法界。即
B22n0117_p0122b07║是諸佛平等法身。從本以來。不生不滅。非空
B22n0117_p0122b08║非有。離名離相。無內無外。惟一真實。不可思
B22n0117_p0122b09║議。是名一真法界。
B22n0117_p0122b10║【一藏】（出華嚴經疏）藏即含藏之義。
B22n0117_p0122b11║謂法界之理。豎窮三際。橫徧十方。無德不備。
B22n0117_p0122b12║無法不攝。一一該羅。重重無盡。若世間法。若
B22n0117_p0122b13║出世間法。無不含藏。故名一藏。（三際者。過
B22n0117_p0122b14║去現在未來也。）
B22n0117_p0122b15║【一會】（出法華要義）一會者。謂如來
B22n0117_p0122b16║於靈山會上。與諸大眾說法華經之時也。隋
B22n0117_p0122b17║天台智者大師。於光州大蘇山修法華三昧。
B22n0117_p0122b18║誦法華經至藥王菩薩品中。是真精進。是名
B22n0117_p0122c01║真法。供養如來之句。身心豁然。寂而入定。徹
B22n0117_p0122c02║見靈山一會。儼然未散。是也。（梵語三昧。華
B22n0117_p0122c03║言正定）
B22n0117_p0122c04║【一極】（出普賢行願品疏）一極者。謂
B22n0117_p0122c05║華嚴經廣談法界之旨妙極無二也。蓋如來
B22n0117_p0122c06║出世。首為諸大菩薩說佛菩薩真實境界。不
B22n0117_p0122c07║說二乘方便之法。是故聲聞緣覺雖在聽次。
B22n0117_p0122c08║有如聾聵。寂無所聞。故疏云。一極唱高。二乘
B22n0117_p0122c09║絕聽。是也。（二乘者。聲聞乘。緣覺乘也。）
B22n0117_p0122c10║【一致】（出華嚴經隨疏演義鈔）一致
B22n0117_p0122c11║者。謂佛乘宗極之趣惟一也。如來設化。始隨
B22n0117_p0122c12║機宜不同。故有三乘之說。終歸顯實。但名佛
B22n0117_p0122c13║乘一致之理。鈔云。混萬化即真。會精麤一致。
B22n0117_p0122c14║是也。（三乘者。聲聞乘。緣覺乘。菩薩乘也。）
B22n0117_p0122c15║【一源】（出華嚴經隨疏演義鈔）一源
B22n0117_p0122c16║者。甚深法界之體也。此體不變不遷。非真非
B22n0117_p0122c17║妄。因隨緣故。有真有妄。若隨法性淨緣。則能
B22n0117_p0122c18║出生諸佛之法。若隨無明染緣。則能出生眾
B22n0117_p0123a01║生之法。染淨之緣雖別。法界之體無殊。譬如
B22n0117_p0123a02║流水。流雖清濁有異。所出之源是一也。
B22n0117_p0123a03║【一體】（出法界觀）一體者。常住真心
B22n0117_p0123a04║之體也。自性清淨。一體無二。妄想忽生。境界
B22n0117_p0123a05║頓現。於是有情眾生。無情國土。從一真心妄
B22n0117_p0123a06║分為二。當知有情無情。皆是眾生自心所變。
B22n0117_p0123a07║實非外物。故頌云。情與非情共一體。是也
B22n0117_p0123a08║【一偈】（出翻譯名義）一偈者。西域記
B22n0117_p0123a09║云。舊曰偈。或曰偈他。梵音訛也。今從正音。宜
B22n0117_p0123a10║云伽陀。華言頌。諸經雖五字七字為句不同。
B22n0117_p0123a11║皆以四句為一偈也。
B22n0117_p0123a12║【一句】（出華嚴經）一句者。謂經中所
B22n0117_p0123a13║說普眼法門一句。功德不可思議也。經云。假
B22n0117_p0123a14║使有人。以大海量墨。須彌聚筆。書寫此普眼
B22n0117_p0123a15║法門一品中一門。一門中一法。一法中一義。
B22n0117_p0123a16║一義中一句。不得少分。何況能盡。是也。（普
B22n0117_p0123a17║眼者。眼外無法。名為普眼。）
B22n0117_p0123a18║【一言】（出圓覺經畧疏）一言者。謂圭
B22n0117_p0123b01║峯密禪師。讀圓覺經未終其卷。於一言下豁
B22n0117_p0123b02║然開悟。乃知自心即是佛心。定當作佛。故疏
B22n0117_p0123b03║序云。一言之下。心地開通。是也。
B22n0117_p0123b04║【一語】（出華嚴經疏）一語者。如來之
B22n0117_p0123b05║語也。經云。如來於一語言中。演說無邊契經
B22n0117_p0123b06║海。蓋言於一語中演說妙法。無量無邊。譬如
B22n0117_p0123b07║泉之初發。細若一線。流之不已。為江為海。無
B22n0117_p0123b08║有窮盡也。
B22n0117_p0123b09║【一名】（出涅槃經）名即名字。謂理雖
B22n0117_p0123b10║是一。假言施設。種種不同。如經中只一涅槃
B22n0117_p0123b11║之名。如來隨機演說。亦名無生。亦名無作。亦
B22n0117_p0123b12║名無為。亦名解脫。亦名彼岸。亦名無退。亦名
B22n0117_p0123b13║安處。亦名寂靜。亦名無相。亦名無二。亦名一
B22n0117_p0123b14║行。亦名清涼。亦名無諍。亦名吉祥。雖立多種
B22n0117_p0123b15║之別。只是涅槃一名。是為一名。
B22n0117_p0123b16║【一字】（出大方廣師子吼經）一字者。
B22n0117_p0123b17║一理之名字也。理本無名無字。超心意識。離
B22n0117_p0123b18║性離相。無作無示。非諸眾生所能思議。惟佛
B22n0117_p0123c01║如來究盡明了。經云。法惟一字。所謂無字。是
B22n0117_p0123c02║也。
B22n0117_p0123c03║【一義】（出華嚴經）義即義理。即一法
B22n0117_p0123c04║中或一句中之一義也。
B22n0117_p0123c05║【一音】（出維摩經）一音者。佛之音聲
B22n0117_p0123c06║也。蓋眾生緣有淺深。根有利鈍。故於一音之
B22n0117_p0123c07║中同聽異聞。若是人天根器。則聞佛說五戒
B22n0117_p0123c08║十善之法。若是聲聞根器。則聞佛說四諦之
B22n0117_p0123c09║法。若是緣覺根器。則聞佛說十二因緣之法。
B22n0117_p0123c10║若是菩薩根器。則聞佛說六度等法。各得解
B22n0117_p0123c11║了。經云。佛以一音演說法。眾生隨類各得解。
B22n0117_p0123c12║是也。（五戒者。不殺。不盜。不邪淫。不妄語。不
B22n0117_p0123c13║飲酒也。十善者。不殺。不盜。不邪淫。不妄言。不
B22n0117_p0123c14║綺語。不兩舌。不惡口。不貪。不瞋。不癡也。聲聞
B22n0117_p0123c15║者。聞佛聲教。悟真空理。故名聲聞也。四諦者。
B22n0117_p0123c16║苦諦。集諦。滅諦。道諦也。緣覺者。因觀十二因
B22n0117_p0123c17║緣。覺真空理。故名緣覺也。十二因緣者。一無
B22n0117_p0123c18║明。二行。三識。四名色。五六入。六觸。七受。八愛。
B22n0117_p0124a01║九取。十有。十一生。十二老死也。菩薩者。梵語
B22n0117_p0124a02║具云菩提薩埵。華言覺有情。六度者。一布施。
B22n0117_p0124a03║二持戒。三忍辱。四精進。五禪定。六智慧也。）
B22n0117_p0124a04║【一音教】（出華嚴經疏）一音教者。謂
B22n0117_p0124a05║如來一代之教。雖有頓漸諸說不同。而皆不
B22n0117_p0124a06║出一音也。故羅什法師云。佛一圓音。平等無
B22n0117_p0124a07║二。無思普應。機聞自殊。是也。（梵語羅什。華
B22n0117_p0124a08║言童壽）
B22n0117_p0124a09║【一宗】（出華嚴經疏）宗者要也。謂諸
B22n0117_p0124a10║大乘經所說雖異。莫不同乎一理。如華嚴之
B22n0117_p0124a11║談法界。般若之談佛母。法華之談實相等。皆
B22n0117_p0124a12║以一理為其宗要。鈔云。一宗容具多經。是也。
B22n0117_p0124a13║【一相】（出起信論）謂一真法界之相。
B22n0117_p0124a14║從本以來。離虛妄相。離言說相。離名字相。離
B22n0117_p0124a15║一切諸法之相。故名一相。
B22n0117_p0124a16║【一合相】（出金剛經）一合相者。蓋言
B22n0117_p0124a17║眾塵和合而為一世界也。世界本空。微塵不
B22n0117_p0124a18║有。但眾生不了。妄執為實。若是實有。即應世
B22n0117_p0124b01║界不可分為微塵。若是實無。不應微塵合為
B22n0117_p0124b02║世界。是知執有執無。皆不當理。經云。如來說
B22n0117_p0124b03║一合相。即非一合相。是名一合相。是也。
B22n0117_p0124b04║【一性】（出涅槃經）一性者。即正因佛
B22n0117_p0124b05║性也。謂一切眾生皆具此性。但背覺合塵。常
B22n0117_p0124b06║為煩惱之所覆障。若順性而修。則能超脫生
B22n0117_p0124b07║死。悟入涅槃。與佛所證。無二無別也。（梵語
B22n0117_p0124b08║涅槃。華言滅度。煩惱者。昏煩之法。惱亂心神
B22n0117_p0124b09║也。）
B22n0117_p0124b10║【一性】（出華嚴經）性以不變為義。上
B22n0117_p0124b11║極諸佛。下至蠕飛蠢動。雖品類萬差。莫不本
B22n0117_p0124b12║乎一性。迷之則成生死。悟之而為涅槃。迷悟
B22n0117_p0124b13║雖殊。其性本一是。為一性也。（蠕而宣切。蟲
B22n0117_p0124b14║行貌。蠢。尺尹切。蠢。動也。梵語涅槃。華言滅度
B22n0117_p0124b15║）
B22n0117_p0124b16║【一因】（出涅槃經）一因者。謂聖凡平
B22n0117_p0124b17║等之理體也。蓋此理體。諸佛眾生皆性本具。
B22n0117_p0124b18║初無增減。然諸佛悟之而成妙果。眾生迷之
B22n0117_p0124c01║而流轉諸趣。若全此一因而修圓頓之行。則
B22n0117_p0124c02║能超出三乘所修之因。而證一乘之果也。（
B22n0117_p0124c03║三乘者。聲聞乘。緣覺乘。菩薩乘也。）
B22n0117_p0124c04║【一如】（出首楞嚴三昧經）不二不異。
B22n0117_p0124c05║名曰一如。即真如之理也。所謂真如界內。絕
B22n0117_p0124c06║生佛之假名。平等性中。無自他之形相。故經
B22n0117_p0124c07║云。魔界如。佛界如。一如無二如。是也。（魔。梵
B22n0117_p0124c08║語具云魔羅。華言殺者。謂能奪人功德之財。
B22n0117_p0124c09║殺人智慧之命也。佛。梵語具云佛陀。華言覺
B22n0117_p0124c10║者。謂能自覺覺他。覺行圓滿也。魔佛皆言如
B22n0117_p0124c11║者。魔為修惡之極。佛為修善之極。善惡雖分。
B22n0117_p0124c12║其性本一。故云一如無二如也。）
B22n0117_p0124c13║【一行】（出涅槃經）一行者。如來所行
B22n0117_p0124c14║之行也。行以進趣為義。能行此行。則能趣向
B22n0117_p0124c15║佛果。雖名一行而具足五行。故經明五行之
B22n0117_p0124c16║後。乃云。復有一行是如來行。謂能於一心中
B22n0117_p0124c17║行於五行。具足而無缺也。（五行者。聖行。梵
B22n0117_p0124c18║行。天行。病行。嬰兒行也。）
B22n0117_p0125a01║【一行三昧】（出文殊師利所說摩訶般
B22n0117_p0125a02║若波羅蜜經）梵語三昧。華言調直定。又
B22n0117_p0125a03║云正定。一行三昧者。惟專一行。修習正定也。
B22n0117_p0125a04║謂修行之人。應處空閑。捨諸亂意。繫心實理。
B22n0117_p0125a05║想念一佛。專稱名字。隨佛方所。端身正向。能
B22n0117_p0125a06║於一佛。念念相續而不懈怠。於一念中。即能
B22n0117_p0125a07║得見十方諸佛。獲大辯才也。
B22n0117_p0125a08║【一解脫】（出涅槃經）解脫者。無拘無
B22n0117_p0125a09║礙自在之謂也。一切眾生同有佛性。本來解
B22n0117_p0125a10║脫。良由心生執著。妄自迷倒。受諸纏縛。若能
B22n0117_p0125a11║一念反妄歸真。了縛無縛。則與諸佛如來同
B22n0117_p0125a12║一解脫。無有差別。經云。同一解脫。是也。
B22n0117_p0125a13║【一空】（出寂調音所問經）一空者。謂
B22n0117_p0125a14║一切諸法皆無自性。若色若心。若依若正。乃
B22n0117_p0125a15║至聖凡因果之法。雖種種不同。求其體性。畢
B22n0117_p0125a16║竟皆空。經云。如瓦器中空。寶器中空。俱同一
B22n0117_p0125a17║空。無二無別。是也。（依者依報。即國土也。正
B22n0117_p0125a18║者正報。即眾生身也。）
B22n0117_p0125b01║【一生】（出法華經）一生者。謂等覺菩
B22n0117_p0125b02║薩。無明之惑未盡。尚有一番變易生死。過此
B22n0117_p0125b03║一生。即登妙覺果佛之位。所以等覺菩薩。稱
B22n0117_p0125b04║為一生補處。經云。一生當得阿耨多羅三藐
B22n0117_p0125b05║三菩提。是也。（等覺者。望後妙覺猶有一等。
B22n0117_p0125b06║超前諸位得稱為覺。無明者。無所明了。即障
B22n0117_p0125b07║理之惑也。變易者。即實報土生死也。因移果
B22n0117_p0125b08║易。故名變易生死。妙覺者。自覺覺他。覺行圓
B22n0117_p0125b09║滿。不可思議也。）
B22n0117_p0125b10║【一生】（出華嚴經隨疏演義鈔）謂善
B22n0117_p0125b11║財童子。一生之內。圓成佛果。故慈氏菩薩讚
B22n0117_p0125b12║善財言。餘諸菩薩。於無量劫乃能滿足菩薩
B22n0117_p0125b13║行願。此長者子。於一生內。能淨佛土。能化眾
B22n0117_p0125b14║生。是名一生。（慈氏菩薩。即彌勒菩薩也。）
B22n0117_p0125b15║【一來】（出四教儀）一來者。謂二果斯
B22n0117_p0125b16║陀含。於欲界九品思惑中。前六品雖盡。後三
B22n0117_p0125b17║品猶在。故更來欲界一番受生。是名一來。（
B22n0117_p0125b18║梵語斯陀含。華言一來。九品者。上中下三品。
B22n0117_p0125c01║每品中又分三品也。）
B22n0117_p0125c02║【一師】（出四分戒品）師者。授道之師
B22n0117_p0125c03║也。凡諸比丘同一師學。當須和合。歡喜無諍。
B22n0117_p0125c04║猶如水乳。於佛法中庶得增益。是名一師。（
B22n0117_p0125c05║梵語比丘。華言乞士）
B22n0117_p0125c06║【一子】（出涅槃經）謂菩薩修慈悲行。
B22n0117_p0125c07║視諸眾生猶如一子。若見眾生修習善業。勝
B22n0117_p0125c08║進聖道。心則歡喜。若見眾生造作惡業。流轉
B22n0117_p0125c09║生死。心則愁惱。譬如父母見子安隱。心則歡
B22n0117_p0125c10║喜。見子遇患。心則苦惱。經云。視諸眾生同於
B22n0117_p0125c11║一子。是也。
B22n0117_p0125c12║【一修一切修】（出華嚴經隨疏演義鈔）
B22n0117_p0125c13║一修一切修者。謂上根大智之人。全性起
B22n0117_p0125c14║修。了修即性。修性不二。事理互融。燒香散華。
B22n0117_p0125c15║無非中道。習禪誦經。盡是真如。是故一行修。
B22n0117_p0125c16║則一切行無不修焉。
B22n0117_p0125c17║【一斷一切斷】（出華嚴經隨疏演義鈔）
B22n0117_p0125c18║一斷一切斷者。謂上根之人。斷惑無漸次
B22n0117_p0126a01║也。中下根人。不知妄惑即是真智。所以斷惑
B22n0117_p0126a02║有其漸次。上根之人。了惑即智。達妄即真。惑
B22n0117_p0126a03║外無智。妄外無真。所以一斷則一切斷也。
B22n0117_p0126a04║【一證一切證】（出華嚴經隨疏演義鈔）
B22n0117_p0126a05║一證一切證者。謂上根之人。以圓妙之智
B22n0117_p0126a06║照了性境圓融。無始無終。非淺非深。不有不
B22n0117_p0126a07║空。無法不備。無處不通。是故一處證入。則一
B22n0117_p0126a08║切處皆證入矣。
B22n0117_p0126a09║【一成一切成】（出華嚴經疏）一成一
B22n0117_p0126a10║切成者。謂一佛成道。法界無非此佛之依正
B22n0117_p0126a11║也。依即所依之土。正即能依之身。以其迷時
B22n0117_p0126a12║則眾生國土皆迷。悟時則眾生國土皆悟。蓋
B22n0117_p0126a13║約一人惟心即具而說。故楞嚴經云。一人發
B22n0117_p0126a14║真歸源。此十方空皆悉消殞。是也。
B22n0117_p0126a15║【一位一切位】（出華嚴經疏）一位一
B22n0117_p0126a16║切位者。謂上根之人。證一地位則具足一切
B22n0117_p0126a17║地位之功德也。蓋所證之位全是法性。法性
B22n0117_p0126a18║徧周。恒沙功德。無不含攝。是故證一地位。則
B22n0117_p0126b01║一切地位功德皆悉具足也。
B22n0117_p0126b02║【一行一切行】（出華嚴經疏）一行一
B22n0117_p0126b03║切行者。謂上根之人。依於一乘圓融之教。建
B22n0117_p0126b04║立圓頓之行。圓頓行立。契合一乘。故能於一
B22n0117_p0126b05║行中具足一切諸行也。
B22n0117_p0126b06║【一障一切障】（出華嚴經隨疏演義鈔）
B22n0117_p0126b07║一障一切障者。謂造惡眾生。一念瞋心起。
B22n0117_p0126b08║百萬障門開。一切善根皆悉消滅。一切業障
B22n0117_p0126b09║同時增長。所以一障則一切障也。
B22n0117_p0126b10║【一念】（出華嚴經）念即心念。此之一
B22n0117_p0126b11║念。有真有妄。若凡夫以根對塵所起之念。念
B22n0117_p0126b12║念生滅。此妄念也。若離根塵真淨明妙虛徹
B22n0117_p0126b13║靈通之念。即是如來正智之念也。此正智之
B22n0117_p0126b14║念。非生非滅。不常不斷。促一剎那而非短。延
B22n0117_p0126b15║無量劫而非長。經云。一念普觀無量劫。是也。
B22n0117_p0126b16║（根者。眼耳鼻舌身意六根也。塵者。色聲香
B22n0117_p0126b17║味觸法六塵也。梵語剎那。華言一念。劫。梵語
B22n0117_p0126b18║具云劫波。華言分別時節。）
B22n0117_p0126c01║【一剎那】（出仁王護國經）梵語剎那。
B22n0117_p0126c02║華言一念。經云。一念中有九十剎那。一剎那
B22n0117_p0126c03║中有九百生滅。俱舍論云。時之極少者名剎
B22n0117_p0126c04║那。是也。（念有大小。一念者。大念也。一剎那
B22n0117_p0126c05║者。小念也。）
B22n0117_p0126c06║【一根】（出楞嚴經）一根即耳根也。蓋
B22n0117_p0126c07║由此方之人。耳根最利。聞法易入。故文殊選
B22n0117_p0126c08║揀圓通之門。取耳根為第一也。然以耳根為
B22n0117_p0126c09║圓通門者。特假其通入而已。必期脫去聲塵。
B22n0117_p0126c10║反聞自性。然後為復本歸源之至。一根既然。
B22n0117_p0126c11║諸根亦寂。經云。一根既返源。六根成解脫。是
B22n0117_p0126c12║也。（六根者。眼根。耳根。鼻根。舌根。身根。意根
B22n0117_p0126c13║也。）
B22n0117_p0126c14║【一機】（出楞嚴經）機謂機關。即發起
B22n0117_p0126c15║之處也。一機以喻耳之一根。一根返源。諸根
B22n0117_p0126c16║解脫。經云。雖見諸根動。要在一機抽。是也。
B22n0117_p0126c17║【一色】（出仁王經疏）色者。眼根所對
B22n0117_p0126c18║之色也。色即法界。具足三諦。以一切法體性
B22n0117_p0127a01║融通。互攝無礙。若一切色即一色。此是真諦。
B22n0117_p0127a02║忘泯一切法也。若一色即一切色。此是俗諦。
B22n0117_p0127a03║建立一切法也。若非一非一切。亦一亦一切。
B22n0117_p0127a04║此是中諦。雙遮雙照。即中道也。盡理言之。非
B22n0117_p0127a05║但色之一塵具足三諦。聲香味觸法五塵莫
B22n0117_p0127a06║不皆然。舉色則一切法皆在於色。色外無法。
B22n0117_p0127a07║舉香則一切法皆在於香。香外無法。疏云。一
B22n0117_p0127a08║色一香。無非中道。是也。（法界者。法法皆以
B22n0117_p0127a09║三諦而為界分。即是理也。雙遮雙照者。遮謂
B22n0117_p0127a10║遮情。照謂照性。即雙遮真俗。雙照真俗也。）
B22n0117_p0127a11║【一指】（出楞嚴經）一指。手之一指。經
B22n0117_p0127a12║云。若我滅後。其有比丘發心決定。修三摩提。
B22n0117_p0127a13║能於如來形像之前。身然一燈。燒一指節。及
B22n0117_p0127a14║於身上爇一香炷。我說是人無始宿債。一時
B22n0117_p0127a15║酬畢。長揖世間。永脫諸漏也。（梵語三摩提。
B22n0117_p0127a16║華言等持。離昏沈掉舉曰等。令心住一境性
B22n0117_p0127a17║曰持。諸漏即三界生死也。）
B22n0117_p0127a18║【一髮】（出摩訶僧祇律）一髮者。謂日
B22n0117_p0127b01║晷過午一髮許也。蓋言修行之人。持齋之法。
B22n0117_p0127b02║日正當午。乃受飲食。若日過午一髮許。則不
B22n0117_p0127b03║當食也。
B22n0117_p0127b04║【一毫】（出普賢行願品疏）疏云。一字
B22n0117_p0127b05║法門。海墨書而不盡。一毫之善。空界盡而無
B22n0117_p0127b06║窮。此言華嚴大經。功德浩博。不可測量。不可
B22n0117_p0127b07║稱說。而虛空界有盡。一毫之善無窮也。
B22n0117_p0127b08║【一毛】（出楞嚴經）經云。於一毛端現
B22n0117_p0127b09║寶王剎。此是正報中現依報也。由佛具足不
B22n0117_p0127b10║思議神通之力。故能依中現正。正中現依。依
B22n0117_p0127b11║正融通。事理無礙。大小相含。一多平等。故於
B22n0117_p0127b12║一毛之端。能現寶王剎也。
B22n0117_p0127b13║【一氣】（出圓覺經畧鈔）一氣者。道之
B22n0117_p0127b14║所宗。陰陽天地之根本也。以喻自性清淨之
B22n0117_p0127b15║心。未起染淨已前。諸佛眾生。平等不二。一切
B22n0117_p0127b16║諸法。莫不皆由此心而生。故以一氣喻一心
B22n0117_p0127b17║也。
B22n0117_p0127b18║【一瞬】（出摩訶僧祇律）瞬者目動也。
B22n0117_p0127c01║律云。二十瞬名一彈指。謂修行人持齋之法。
B22n0117_p0127c02║日正當午。乃受飲食。若日過午一瞬。則不當
B22n0117_p0127c03║食。
B22n0117_p0127c04║【一默】（出維摩經）默者無言也。默必
B22n0117_p0127c05║對說。諸佛菩薩或說或默。皆能顯於妙理。故
B22n0117_p0127c06║經中三十二菩薩。各談不二法門竟。文殊師
B22n0117_p0127c07║利問維摩詰言。仁者當說何等是菩薩入不
B22n0117_p0127c08║二法門。時維摩詰默然無言。文殊歎日。善哉
B22n0117_p0127c09║善哉。乃至無有文字語言。是真入不二法門。
B22n0117_p0127c10║此即默而說。即說而默也。（梵語文殊師利。
B22n0117_p0127c11║華言妙德。梵語維摩詰。華言淨名。）
B22n0117_p0127c12║【一時】（出各經之首）一時者。佛與弟
B22n0117_p0127c13║子說聽和合之時也。是故諸經之首。皆言一
B22n0117_p0127c14║時。法華文句云。聞持和合非異時。是也。（聞
B22n0117_p0127c15║持者。弟子從佛聞法而受持也。）
B22n0117_p0127c16║【一時一切時】（出華嚴經疏）一時一
B22n0117_p0127c17║切時者。謂一時之間即為無量劫也。蓋如來
B22n0117_p0127c18║智境圓融。延促無礙。故能促多劫為一時。延
B22n0117_p0128a01║一時為多劫。經云。一念普觀無量劫。是也。
B22n0117_p0128a02║【一食】（出維摩詰所說經）一食者。世
B22n0117_p0128a03║間分段之食也。若能於此一食。了達三諦。即
B22n0117_p0128a04║成法食。然後運平等心。上供諸佛。中奉賢聖。
B22n0117_p0128a05║下及六道。等施無別。經云。以一食施一切。是
B22n0117_p0128a06║也。（三諦者。真諦。俗諦。中諦也。六道者。天道
B22n0117_p0128a07║人道。修羅道。餓鬼道。畜生道。地獄道也。）
B22n0117_p0128a08║【一餐】（出法華經）一餐者。一餐之食
B22n0117_p0128a09║也。蓋言聲聞之人。於般若會上。蒙佛加被。為
B22n0117_p0128a10║諸菩薩說大乘法。聲聞自謂小乘。而於大法
B22n0117_p0128a11║不生喜樂。譬若見食而不能餐。經云。而無希
B22n0117_p0128a12║取一餐之意。是也。
B22n0117_p0128a13║【一切】（出翻譯名義）一。是普及之言。
B22n0117_p0128a14║切。是盡際之語。又云。究竟非二名一。其性廣
B22n0117_p0128a15║博名切。故名一切。
B22n0117_p0128a16║【一處】（出遺教經）一處者。謂心專注
B22n0117_p0128a17║一境而無他適也。修行之人。若能攝心斂念。
B22n0117_p0128a18║不涉餘緣。則所修行業。決可成辦。經云。制之
B22n0117_p0128b01║一處。無事不辦。是也。
B22n0117_p0128b02║【一剎】（出翻譯名義）剎。梵語具云剎
B22n0117_p0128b03║摩。華言土田。即國土也。謂一佛所化之境。以
B22n0117_p0128b04║大千世界而為一剎也。（大千世界者。一日
B22n0117_p0128b05║一月繞一須彌山。照四天下。為一世界。一千
B22n0117_p0128b06║世界為小千世界。一千小千世界為中千世
B22n0117_p0128b07║界。一千中千世界為大千世界也。）
B22n0117_p0128b08║【一路】（出首楞嚴經）路猶道也。即能
B22n0117_p0128b09║通之義。謂諸佛如來。離於生死。入大涅槃。無
B22n0117_p0128b10║不皆以首楞嚴大定而為正路。捨此則無由
B22n0117_p0128b11║而入。經云。十方薄伽梵。一路涅槃門。是也。（
B22n0117_p0128b12║梵語涅槃。華言滅度。梵語首楞嚴。華言健相。
B22n0117_p0128b13║又一切事究竟堅固。梵語薄伽梵。佛之總號。
B22n0117_p0128b14║其義有六。自在。熾盛。端嚴。名稱。吉祥。尊貴。為
B22n0117_p0128b15║含多義。故不翻也。）
B22n0117_p0128b16║【一塵】（出華嚴經）一塵者。一微塵也。
B22n0117_p0128b17║經云。譬如有大經卷。量等大千世界。而全住
B22n0117_p0128b18║在一微塵中。一微塵既然。一切微塵皆亦如
B22n0117_p0128c01║是。時有一人。（謂佛也）智慧明達。有淨天眼。
B22n0117_p0128c02║見此經卷。在微塵內。即以方便。破此微塵。出
B22n0117_p0128c03║此經卷。令諸眾生。普得饒益。以譬一切眾生
B22n0117_p0128c04║身中。具有如來無礙智慧。但由眾生妄想顛
B22n0117_p0128c05║倒而不自覺。惟有諸佛乃能知之。即以方便。
B22n0117_p0128c06║令諸眾生修於聖道。破除虛妄煩惱。顯出如
B22n0117_p0128c07║來真實智慧。故云一塵之內。有大千經卷。是
B22n0117_p0128c08║也。
B22n0117_p0128c09║【一漚】（出楞嚴經）漚者。水泡也。海本
B22n0117_p0128c10║澄湛。因風飄鼓。發起水泡。以譬大覺之性。真
B22n0117_p0128c11║淨明妙。因心妄動。生起虛空世界。虛空世界
B22n0117_p0128c12║在大覺性中。如大海中之一漚耳。經云。空生
B22n0117_p0128c13║大覺中。如海一漚發。是也。
B22n0117_p0128c14║【一蓋】（出維摩詰所說經）經云。毘耶
B22n0117_p0128c15║離城。有長者子。名曰寶積。與五百長者子俱。
B22n0117_p0128c16║持七寶蓋來供養佛。佛之威神。令諸寶蓋合
B22n0117_p0128c17║成一蓋。徧覆大千世界。而此世界廣長之相。
B22n0117_p0128c18║悉於中現。五百蓋者。表五陰也。合成一蓋者。
B22n0117_p0129a01║表一心也。以顯五陰之法。全是一心也。（梵
B22n0117_p0129a02║語毘耶離。華言廣博嚴淨。五陰者。色陰。受陰。
B22n0117_p0129a03║想陰。行陰。識陰也。）
B22n0117_p0129a04║【一針】（出梵網經）經云。一針一草。不
B22n0117_p0129a05║得故盜。謂持戒之人。雖是微細之物。不得故
B22n0117_p0129a06║意盜取也。
B22n0117_p0129a07║【一花】（出梵網經）經云。我今盧舍那
B22n0117_p0129a08║方坐蓮華臺。（我者。釋迦佛自謂也。梵語盧
B22n0117_p0129a09║舍那。華言淨滿。諸惑究盡謂之淨。眾德悉圓
B22n0117_p0129a10║謂之滿也。方坐者。方正也。謂安住正法也。蓮
B22n0117_p0129a11║華者。華藏世界也。以其形似蓮華。故以名之。
B22n0117_p0129a12║臺者。華藏世界之中央也。華嚴經云。風輪持
B22n0117_p0129a13║香海。香海出蓮華。蓮華持世界。是也。）周帀
B22n0117_p0129a14║千華上。復現千釋迦。（蓮華有千葉。故云千
B22n0117_p0129a15║華。一華葉上現一釋迦佛。故云復現千釋迦。
B22n0117_p0129a16║此千釋迦乃從盧舍那佛出現也。）一花百
B22n0117_p0129a17║億國。一國一釋迦。（於一花葉復現百億國
B22n0117_p0129a18║土。每一國土又現一釋迦佛。則有千百億國
B22n0117_p0129b01║土。千百億釋迦佛。此千百億釋迦乃從千葉
B22n0117_p0129b02║上千釋迦現出也。通而言之。盧舍那佛現出
B22n0117_p0129b03║千釋迦。千釋迦佛現出千百億釋迦。今此四
B22n0117_p0129b04║天下。乃是千百億國土中之一土。釋迦牟尼
B22n0117_p0129b05║佛。乃是千百億釋迦中之一佛也）
B22n0117_p0129b06║【一燈】（出華嚴經）謂燈能破暗。以喻
B22n0117_p0129b07║菩提之心。能破煩惱之暗也。故經云。譬如一
B22n0117_p0129b08║燈入於暗室。百千年暗。悉能破盡。菩提心燈。
B22n0117_p0129b09║亦復如是。入於眾生心室之內。百千萬億不
B22n0117_p0129b10║可說劫。諸業煩惱種種暗障。悉能除盡。故名
B22n0117_p0129b11║一燈。（梵語菩提。華言道。）
B22n0117_p0129b12║【二法身】（出華嚴經疏）一理法身。理
B22n0117_p0129b13║即性德也。謂性淨明體。本來離念。等虛空界。
B22n0117_p0129b14║無所不徧。諸佛眾生。皆同一相。是名理法身。
B22n0117_p0129b15║二智法身。智即修德也。謂究竟始覺之智。契
B22n0117_p0129b16║合清淨本覺之理。理智互融。色心不二。智所
B22n0117_p0129b17║現故。是名智法身。
B22n0117_p0129b18║【二法身】（出無著論）一智相法身謂
B22n0117_p0129c01║具足智慧。方能演說諸法。是則說法為智慧
B22n0117_p0129c02║之相。由此智相。得至法身住處。故名智相法
B22n0117_p0129c03║身。二福相法身。謂以大千世界七寶布施。不
B22n0117_p0129c04║如受持一四句偈。故金剛經云。於此經中受
B22n0117_p0129c05║持乃至四句偈等。為人演說。其福勝彼。由此
B22n0117_p0129c06║福相。得至法身住處。故名福相法身。（七寶
B22n0117_p0129c07║者。金。銀。琉璃。玻璃。硨磲。碼碯。赤真珠也。）
B22n0117_p0129c08║【二法身】（出起信論疏）一言說法身。
B22n0117_p0129c09║謂法身無相。本離言說。雖離言說。非言莫顯。
B22n0117_p0129c10║故名言說法身。二證得法身。謂法身體徧。物
B22n0117_p0129c11║物皆具。但以迷故。不能究顯。若不造修。何由
B22n0117_p0129c12║證得。故以始覺之心。契於本覺之理。始本不
B22n0117_p0129c13║二。即究竟覺。是名證得法身。
B22n0117_p0129c14║【二佛身】（出涅槃經）一法性身。法性
B22n0117_p0129c15║即法身也。謂此法性之身。徧滿十方。無量無
B22n0117_p0129c16║邊。色像端正。相好莊嚴。以無量光明。無量音
B22n0117_p0129c17║聲。能度十方法身菩薩。是名法性身。二生死
B22n0117_p0129c18║身。謂佛以方便力。現生現滅。示初出家乃至
B22n0117_p0130a01║成佛得道。一切惡法盡斷。一切善法悉皆成
B22n0117_p0130a02║就。次第說法。度諸眾生。是名生死身。
B22n0117_p0130a03║【二佛身】（出涅槃經）一生身。生身者。
B22n0117_p0130a04║謂從父母所生。即佛應化之身也。二法身。法
B22n0117_p0130a05║身者。謂本有法性之身。若佛出世及不出世。
B22n0117_p0130a06║常住不動。無有變易也。
B22n0117_p0130a07║【二佛身】（出涅槃經）一常身。如來常
B22n0117_p0130a08║住解脫之身。眾德悉備。萬行俱圓。先百千萬
B22n0117_p0130a09║億劫而不見其生。後百千萬億劫而不見其
B22n0117_p0130a10║滅。是名常身也。二無常身。如來方便。為欲度
B22n0117_p0130a11║脫一切眾生。示現生死之身。出家修道。成佛
B22n0117_p0130a12║說法。入於涅槃。是名無常身也。（梵語涅槃。
B22n0117_p0130a13║華言滅度。）
B22n0117_p0130a14║【二身】（出華嚴經疏）一真身。真身者。
B22n0117_p0130a15║真智與法身合。故名真身。起信論云。自體有
B22n0117_p0130a16║大智慧光明。徧照法界。是也。二應身。應身者。
B22n0117_p0130a17║應周萬物。化洽眾生。隨其心量。現種種身。譬
B22n0117_p0130a18║如一月現於眾水。而無去來之相。金光明經
B22n0117_p0130b01║云。應物現形。如水中月。是也。
B22n0117_p0130b02║【二種色身】（出佛地經論）一實色身。
B22n0117_p0130b03║實即實有。謂諸如來因中。於無數劫所修相
B22n0117_p0130b04║好等業。至于果成。感得無量相好莊嚴。其身
B22n0117_p0130b05║周徧法界。是名實色身。二化色身。化即變化。
B22n0117_p0130b06║謂諸如來由大悲願力。為大菩薩眾。現種種
B22n0117_p0130b07║身。種種相好。種種言音。隨時隨處。隨眾所宜。
B22n0117_p0130b08║所現身形。其量不定。是名化色身。
B22n0117_p0130b09║【大小二化身】（出華嚴經隨疏演義鈔）
B22n0117_p0130b10║一大化身。謂佛被大乘菩薩之機。或現八
B22n0117_p0130b11║萬四千相好之身。或現微塵數相好之身。滿
B22n0117_p0130b12║虛空中。是名大化身。二小化身。謂佛被小乘
B22n0117_p0130b13║及人天等機。或現三十二相。一丈六尺之身。
B22n0117_p0130b14║是名小化身。（三十二相者。足安平相。千輻
B22n0117_p0130b15║輪相。手指纖長相。手足柔軟相。手足縵網相。
B22n0117_p0130b16║足跟滿足相。足趺高好相。腨如鹿王相。手過
B22n0117_p0130b17║膝相。馬陰藏相。身縱廣相。毛孔生青色相。身
B22n0117_p0130b18║毛上靡相。身金色相。身光面各一丈相。皮膚
B22n0117_p0130c01║細滑相。七處平滿相。兩腋滿相。身如獅子相。
B22n0117_p0130c02║身端直相。肩圓滿相。四十齒相。齒白齊密相。
B22n0117_p0130c03║四牙白淨相。頰車如師子相。咽中津液得上
B22n0117_p0130c04║味相。廣長舌相。梵音深遠相。眼色如金精相。
B22n0117_p0130c05║眼睫如牛王相。眉間白毫相。頂肉髻成相也。
B22n0117_p0130c06║）
B22n0117_p0130c07║【佛二種十身】（出華嚴經疏）一融三
B22n0117_p0130c08║世間為十身。融即融會之義。隔別名世。間差
B22n0117_p0130c09║名間。即眾生國土智正覺之三世間也。言融
B22n0117_p0130c10║三世間為十身者。眾生身。業報身。即眾生世
B22n0117_p0130c11║間。國土身。即國土世間。聲聞身。緣覺身。菩薩
B22n0117_p0130c12║身。如來身。智身。法身。虛空身。即智正覺世間
B22n0117_p0130c13║也。二佛目具十身。佛自具十身者。一菩提身。
B22n0117_p0130c14║二願身。三化身。四力持身。五相好莊嚴身。六
B22n0117_p0130c15║威勢身。七意生身。八福德身。九法身。十智身
B22n0117_p0130c16║也。（梵語菩提。華言道。）
B22n0117_p0130c17║【二覺】（出翻譯名義）一自覺。謂覺知
B22n0117_p0130c18║過去未來現在三世。一切諸法常無常等。悟
B22n0117_p0131a01║性真空。了惑虛妄。功成妙智。能自開覺。故名
B22n0117_p0131a02║自覺。二覺他。謂自既覺已。運無緣慈。廣說諸
B22n0117_p0131a03║法。開悟眾生。皆令離生死苦。得涅槃樂。故名
B22n0117_p0131a04║覺他。
B22n0117_p0131a05║【二覺】（出起信論）一本覺。謂眾生心
B22n0117_p0131a06║體。靈明虛廓。本來離念。等虛空界。無處不徧。
B22n0117_p0131a07║即是如來平等法身。是名本覺。二始覺。謂眾
B22n0117_p0131a08║生本覺心源。由無明熏動。覺成不覺。多劫在
B22n0117_p0131a09║迷。今始覺悟。是名始覺。始覺究竟。即成佛也。
B22n0117_p0131a10║【二種佛境】（出華嚴經疏）一證境。謂
B22n0117_p0131a11║真如法性之理。是諸佛所證之境界。離念絕
B22n0117_p0131a12║想。皆悉真如。是名證境。二化境。謂十方國土。
B22n0117_p0131a13║皆是如來所化境界。是名化境。
B22n0117_p0131a14║【二種身土】（出佛地經論）身即能依
B22n0117_p0131a15║之色身。土即所依之國土。既有能依之身。必
B22n0117_p0131a16║有所依之土。故名二種身土。一自受用身土。
B22n0117_p0131a17║自受用身土者。謂自己修因之所感。稱性受
B22n0117_p0131a18║用。種種法樂。自在無礙。故身名自受用身。亦
B22n0117_p0131b01║名圓滿報身土名自受用土。亦名實報莊嚴
B22n0117_p0131b02║土。蓋諸佛如來歷無數劫。修習無量善根。所
B22n0117_p0131b03║感周徧法界身土。為自受用。諸大菩薩但可
B22n0117_p0131b04║得聞而不能見也。二他受用身土。他受用身
B22n0117_p0131b05║土者。謂他機之所感見也。蓋諸佛如來。為令
B22n0117_p0131b06║諸菩薩眾受大法樂。進修勝行。隨宜而現。或
B22n0117_p0131b07║勝或劣。或大或小。轉變不定。令他受用也。
B22n0117_p0131b08║【身土二不相離】（出宗鏡錄）二不相
B22n0117_p0131b09║離者。謂身土二法。皆不離法性也。一法性屬
B22n0117_p0131b10║佛為法性身。謂佛了悟真如法性。復以法性
B22n0117_p0131b11║為身。故名法性屬佛為法性身。二法性屬法
B22n0117_p0131b12║為法性土。謂真如法性之理。譬如虛空。徧一
B22n0117_p0131b13║切處。乃是法身所證之體。即為所依之土。故
B22n0117_p0131b14║名法性屬法為法性土。