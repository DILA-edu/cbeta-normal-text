B22n0117_p0173b09║【三佛身】（出宗鏡錄）一自性身。謂諸
B22n0117_p0173b10║如來。具無邊際真常功德。是一切法平等實
B22n0117_p0173b11║性。即此自性。亦名法身。是名自性身。二受用
B22n0117_p0173b12║身。受用身有二種。一者自受用身。謂諸如來
B22n0117_p0173b13║修習無量福慧。所起無邊真實功德。恒自受
B22n0117_p0173b14║用廣大法樂也。二者他受用身。謂諸如來由
B22n0117_p0173b15║平等智。示現微妙淨功德身。居純淨土。為住
B22n0117_p0173b16║十地諸菩薩眾。現大神通。轉正法輪。令彼受
B22n0117_p0173b17║用大乘法樂也。（十地者。歡喜地。離垢地。發
B22n0117_p0173b18║光地。焰慧地。難勝地。現前地。遠行地。不動地。
B22n0117_p0173c01║善慧地。法雲地也。）三變化身。謂諸如來。以
B22n0117_p0173c02║不思議神力。變現無量。隨類化身。居淨穢土。
B22n0117_p0173c03║為未登地諸菩薩眾及二乘等。稱其機宜。現
B22n0117_p0173c04║通說法。令其各得諸利樂事。是名變化身。（
B22n0117_p0173c05║二乘者。聲聞乘。緣覺乘也。）
B22n0117_p0173c06║【三身】（出金光明經玄義）身即聚集
B22n0117_p0173c07║之義。謂聚集諸法而成身也。所謂理法聚。名
B22n0117_p0173c08║法身。智法聚。名報身。功德法聚。名應身。（理
B22n0117_p0173c09║法聚名法身者。謂聚集法性之法而成此身
B22n0117_p0173c10║也。智法聚名報身者。智即能契法性之智。智
B22n0117_p0173c11║與法性相合而成此身也。功德法聚名應身
B22n0117_p0173c12║者。由智契理。聚集一切功德之法。起用化他。
B22n0117_p0173c13║隨機應現。而成此身也。）一法身。謂始從初住
B22n0117_p0173c14║顯出法性之理。乃至妙覺極果。理聚方圓。是
B22n0117_p0173c15║名法身。（初住者。即十住位中初之一住也。
B22n0117_p0173c16║妙覺者。自覺覺他。覺行圓滿。不可思議。故名
B22n0117_p0173c17║妙覺。理聚方圓者。妙覺所證法性之理。方始
B22n0117_p0173c18║圓滿也。）二報身。謂始從初住。終至妙覺極
B22n0117_p0174a01║果。智聚方圓。由智契理。報得此身。故云報身。
B22n0117_p0174a02║三應身。謂始從初住。終至妙覺極果。功德法
B22n0117_p0174a03║聚方圓。故能隨機應現。說種種法。度諸眾生。
B22n0117_p0174a04║故名應身。
B22n0117_p0174a05║【三身徧相】（出華嚴經隨疏演義鈔）
B22n0117_p0174a06║一法身如虛空徧。謂法性之身。本體周徧如
B22n0117_p0174a07║太虛空。無有障礙。諸佛眾生。平等具足。故名
B22n0117_p0174a08║法身如虛空徧。二智身如日光徧。智身即自
B22n0117_p0174a09║報之身也。謂究竟始覺之智。能徧破無明之
B22n0117_p0174a10║暗。顯發本有真身。譬如日光。無幽不燭。故名
B22n0117_p0174a11║智身如日光徧。三色身如日影徧。色身即應
B22n0117_p0174a12║身也。謂究竟始覺之智。契於本覺法身之理。
B22n0117_p0174a13║則能從體起用。徧應眾機。譬如日光之影。不
B22n0117_p0174a14║擇高下。隨處映現。故名色身如日影徧。
B22n0117_p0174a15║【三身華梵】（亦名三如來出法華文句）
B22n0117_p0174a16║一法身毘盧遮那如來。法名可軌。諸佛軌
B22n0117_p0174a17║之而得成佛。以法為身。故名法身。梵語毘盧
B22n0117_p0174a18║遮那。華言徧一切處。以真如平等。性相常然。
B22n0117_p0174b01║身土無礙故也。如來者。金剛經云。無所從來。
B22n0117_p0174b02║亦無所去。故名如來。是也。二報身盧舍那如
B22n0117_p0174b03║來。修因感報。名之為報。然有自報他報之別。
B22n0117_p0174b04║自報即理智如如。他報即相好無盡。是名報
B22n0117_p0174b05║身。梵語盧舍那。華言淨滿。謂諸惑淨盡。眾德
B22n0117_p0174b06║悉圓。又云。光明徧照。謂內以智光照真法界。
B22n0117_p0174b07║（即自報身也。）外以身光照應大機。（即他
B22n0117_p0174b08║報身也。）如來者。轉法輪論云。第一義諦名
B22n0117_p0174b09║如。正覺名來。是也。（第一義諦者。謂中道之
B22n0117_p0174b10║理。無二無別也。）三應身釋迦牟尼如來。智
B22n0117_p0174b11║與體冥。能起大用。隨機普現。說法利生。故名
B22n0117_p0174b12║應身。梵語釋迦牟尼。華言能仁寂默。寂默故
B22n0117_p0174b13║不住生死。能仁故不住涅槃。如來者。成實論
B22n0117_p0174b14║云。乘如實道。來成正覺。是也。（智與體冥者。
B22n0117_p0174b15║謂自報之智與法身之體冥合也。梵語涅槃。
B22n0117_p0174b16║華言滅度。）
B22n0117_p0174b17║【三身壽量】（出法華經文句）一法身
B22n0117_p0174b18║壽量。法身者。師軌法性。還以法性為身。此身
B22n0117_p0174c01║非色質。亦非心智。強指法性為法身耳。言壽
B22n0117_p0174c02║量者。此非報得命根。亦非連持之壽。強指不
B22n0117_p0174c03║遷不變。名之為壽。此壽非長量。亦非短量。經
B22n0117_p0174c04║云亦無在世及滅度者。非實非虛。非如非異
B22n0117_p0174c05║等。是也。二報身壽量。報身者。以如如智。契如
B22n0117_p0174c06║如境。以境發智。以智照境。境智冥合。即是報
B22n0117_p0174c07║身。言壽量者。境既無量無邊。常住不滅。智亦
B22n0117_p0174c08║如是。即此智慧。名為壽命。經云。我智力如是。
B22n0117_p0174c09║久修業所得。慧光照無量。壽命無數劫。是也。
B22n0117_p0174c10║（如如者。境如即如智。智如即如境。蓋言境
B22n0117_p0174c11║智不二也。）三應身壽量。應身者。應同萬物
B22n0117_p0174c12║為身也。言壽量者。應同連持為壽。應同長短
B22n0117_p0174c13║為量也。智與體冥。能起大用。經云。隨所應度。
B22n0117_p0174c14║處處自說。名字不同。年紀大小等。是也。
B22n0117_p0174c15║【佛化身三】（出觀佛三昧海經）一大
B22n0117_p0174c16║化身千丈。大化身千丈者。謂如來為應十地
B22n0117_p0174c17║已前等諸菩薩演說妙法。令其進修。向於佛
B22n0117_p0174c18║果。故化現千丈之身也。（十地者。歡喜地。離
B22n0117_p0175a01║垢地。發光地。焰慧地。難勝地。現前地。遠行地。
B22n0117_p0175a02║不動地。善慧地。法雲地也。）二小化身丈六。
B22n0117_p0175a03║小化身丈六者。謂如來為應二乘凡夫之人。
B22n0117_p0175a04║說於四諦等法。令其捨妄歸真而得開悟。故
B22n0117_p0175a05║化現丈六之身也。（二乘者。聲聞乘。緣覺乘
B22n0117_p0175a06║也。四諦者。苦諦。集諦。滅諦。道諦也。）三隨類
B22n0117_p0175a07║不定。隨類不定者。謂如來誓願弘深。慈悲普
B22n0117_p0175a08║覆。隨諸種類。有感即應。或現大身。滿虛空中。
B22n0117_p0175a09║或現小身。丈六八尺等也。
B22n0117_p0175a10║【三覺】（出翻譯名義）覺有三義。謂自
B22n0117_p0175a11║覺。覺他。覺行圓滿也。唯妙覺果佛。具足三覺。
B22n0117_p0175a12║故華嚴經云。奇哉大導師。自覺能覺他。是也。
B22n0117_p0175a13║一自覺。謂覺知過去未來現在三世。一切諸
B22n0117_p0175a14║法常無常等。悟性真空。了惑虛妄。功成妙智。
B22n0117_p0175a15║道證圓覺。故名自覺。二覺他。謂運無緣慈。度
B22n0117_p0175a16║諸眾生。皆令離生死苦。得涅槃樂。故名覺他。
B22n0117_p0175a17║（梵語涅槃。華言滅度。）三覺行圓滿。謂三
B22n0117_p0175a18║惑淨盡。眾德悉備。位登妙覺。行滿果圓。故名
B22n0117_p0175b01║覺行圓滿。（三惑者。見思惑。塵沙惑。無明惑
B22n0117_p0175b02║也。）
B22n0117_p0175b03║【三種常】（出佛地論）一本性常。本性
B22n0117_p0175b04║常者。即法身也。謂法身本性常住。無生無滅
B22n0117_p0175b05║也。二不斷常。不斷常者。即報身也。謂報身常
B22n0117_p0175b06║依法身。無間斷也。三相續常。相續常者。即應
B22n0117_p0175b07║身也。亦名變化身。謂應身於十方世界沒已。
B22n0117_p0175b08║復現化無窮盡也。
B22n0117_p0175b09║【三種神變】（出大寶積經）神即神通。
B22n0117_p0175b10║變即變化也。一說法神變。謂如來無礙大智。
B22n0117_p0175b11║知諸眾生善惡業因。及善惡果報。或以聲聞
B22n0117_p0175b12║緣覺之法。及以大乘之法而得解脫。如是知
B22n0117_p0175b13║已。則現一切神變而為說法。是名說法神變。
B22n0117_p0175b14║二教誡神變。教即教誨。誡即警誡。謂如來教
B22n0117_p0175b15║諸弟子。是應作是不應作。是應信是不應信。
B22n0117_p0175b16║是應親近是不應親近。是法雜染是法清淨。
B22n0117_p0175b17║行如是道得聲聞乘。行如是道得緣覺乘。行
B22n0117_p0175b18║如是道成就大乘。現諸神變而為教誡。是名
B22n0117_p0175c01║教誡神變。三神通神變。謂如來為調伏憍慢
B22n0117_p0175c02║眾生故。或現一身而作多身。或現多身而作
B22n0117_p0175c03║一身。山崖石壁。出入無礙。身上出火。身下出
B22n0117_p0175c04║水。身下出火。身上出水。入地如水。履水如地
B22n0117_p0175c05║等。現諸神變調伏眾生。是名神通神變。
B22n0117_p0175c06║【三佛土】（出華嚴經疏）一法性土。法
B22n0117_p0175c07║性土者。即法身如來所依之土。乃理土也。謂
B22n0117_p0175c08║以本識如來藏身為所依持。恒頓變現外諸
B22n0117_p0175c09║器界。則法性土通為諸土之體也。（器界者。
B22n0117_p0175c10║世界如器故也。）二受用土。受用土者。即報
B22n0117_p0175c11║身如來受用之土也。受用有二。一者若以相
B22n0117_p0175c12║應淨識。所修自利行滿。從初成佛。盡未來際。
B22n0117_p0175c13║相續變為純淨佛土。周圓無際。眾寶莊嚴。是
B22n0117_p0175c14║名自受用土。二者若以大慈悲力。所修化他
B22n0117_p0175c15║行滿。隨十地菩薩所宜。變成淨土。或大或小。
B22n0117_p0175c16║或勝或劣等是也。（十地者。歡喜地。離垢地。
B22n0117_p0175c17║發光地。焰慧地。難勝地。現前地。遠行地。不動
B22n0117_p0175c18║地。善慧地。法雲地也。）三變化土。變化土者。
B22n0117_p0176a01║即應身如來變化之土也。謂佛以不思議神
B22n0117_p0176a02║力。隨諸眾生善惡之業。變現淨穢之土。方便
B22n0117_p0176a03║設化是也。
B22n0117_p0176a04║【佛行離地三意】（出華嚴經隨疏演義
B22n0117_p0176a05║鈔并佛說處處經）一地有蟲。謂一切地
B22n0117_p0176a06║上。皆有諸蟲。或伏或走。佛以護生之心。恐傷
B22n0117_p0176a07║其命。故行時足不至地。鈔云。世尊履地。去地
B22n0117_p0176a08║四指。是也。二地有生草。謂一切地上。有草依
B22n0117_p0176a09║之生長。佛欲全其生意。故行時足不至地也。
B22n0117_p0176a10║三現神通力。謂佛現神通之力。飛行自在。履
B22n0117_p0176a11║空如地。故行時足不至地也。
B22n0117_p0176a12║【如來乞食三意】（出法集經）一不貪
B22n0117_p0176a13║珍味美惡均等。謂如來乞食。入諸聚落。隨施
B22n0117_p0176a14║所得。不貪珍味。若美若惡。而無分別。是名不
B22n0117_p0176a15║貪珍味美惡均等。二為破我慢貴賤同遊。謂
B22n0117_p0176a16║如來乞食。為破我慢自高於富貴貧賤等家。
B22n0117_p0176a17║皆無揀擇。是名破我慢貴賤同遊。三慈悲平
B22n0117_p0176a18║等大作利益。謂如來無有饑渴羸損瘦乏等
B22n0117_p0176b01║苦。為眾生故。以平等慈悲。現行乞食。廣作利
B22n0117_p0176b02║益。是名慈悲平等大作利益。
B22n0117_p0176b03║【佛三事入城】（出金剛經疏）一為女
B22n0117_p0176b04║人入城。謂一切女人女子。皆為父母及夫主
B22n0117_p0176b05║所拘。不得輒自出入。思仰如來。無由得見。是
B22n0117_p0176b06║故如來入城。令彼女人。皆得瞻敬。觀佛三昧
B22n0117_p0176b07║海經云。若能暫見如來相好光明。除六十劫
B22n0117_p0176b08║生死之罪。獲無量福。未來生處。必見彌勒。（
B22n0117_p0176b09║梵語彌勒。華言慈氏。）二為病人入城。謂如
B22n0117_p0176b10║來於病人所。常興救濟之心。令其離苦得樂。
B22n0117_p0176b11║是故入城乞食之時。凡有病苦者。因得瞻視。
B22n0117_p0176b12║令其病差。發菩提心。三欲令人見相好入城。
B22n0117_p0176b13║謂如來福慧莊嚴。具足三十二相。八十種好。
B22n0117_p0176b14║微妙難思。人得瞻仰。則罪滅福生。是故入城
B22n0117_p0176b15║令人普見。（三十二相者。足安平相。千輻輪
B22n0117_p0176b16║相。手指纖長相。手足柔軟相。手足縵網相。足
B22n0117_p0176b17║跟滿足相。足趺高好相。腨如鹿王相。手過膝
B22n0117_p0176b18║相。馬陰藏相。身縱廣相。毛孔生青色相。身毛
B22n0117_p0176c01║上靡相。身金色相。身光面各一丈相。皮膚細
B22n0117_p0176c02║滑相。七處平滿相。兩腋滿相。身如師子相。身
B22n0117_p0176c03║端直相。肩圓滿相。四十齒相。齒白齊密相。四
B22n0117_p0176c04║牙白淨相。頰車如師子相。咽中津液得上味
B22n0117_p0176c05║相。廣長舌相。梵音深遠相。眼色如金精相。眼
B22n0117_p0176c06║睫如牛王相。眉間白毫相。頂肉髻成相也。八
B22n0117_p0176c07║十種好。一指爪狹長。二手足指圓。三手足各
B22n0117_p0176c08║等無差。四手足圓滿。五筋脉盤結。六兩踝深
B22n0117_p0176c09║隱。七行步正直。八行步威容齊整。九行步安
B22n0117_p0176c10║平。十行步有儀。十一回身顧視。十二支節殊
B22n0117_p0176c11║勝。十三骨節交結。十四膝輪圓滿。十五隱處
B22n0117_p0176c12║妙好。十六身支潤滑。十七身容敦肅。十八身
B22n0117_p0176c13║支堅固。十九身支安定。二十身相端嚴。二十
B22n0117_p0176c14║一身有圓光。二十二腹形方正。二十三臍深
B22n0117_p0176c15║右旋。二十四臍厚妙相。二十五肌膚勻淨。二
B22n0117_p0176c16║十六手掌充滿。二十七手文深長。二十八脣
B22n0117_p0176c17║色紅潤。二十九面門圓滿。三十舌相長廣。三
B22n0117_p0176c18║十一發聲威震。三十二音韻美妙。三十三鼻
B22n0117_p0177a01║高修直。三十四諸齒方整。三十五諸牙明潔。
B22n0117_p0177a02║三十六目廣清淨。三十七眼相修廣。三十八
B22n0117_p0177a03║眼睫齊整。三十九雙眉修長。四十雙眉綺靡。
B22n0117_p0177a04║四十一雙眉高朗。四十二耳厚修長。四十三
B22n0117_p0177a05║兩耳相好。四十四容儀端麗。四十五額廣圓
B22n0117_p0177a06║滿。四十六身分殊勝。四十七首髮修長。四十
B22n0117_p0177a07║八首髮香潔。四十九首髮齊整。五十首髮堅
B22n0117_p0177a08║固。五十一首髮光滑。五十二身分堅實。五十
B22n0117_p0177a09║三身體莊嚴。五十四諸竅清淨。五十五身力
B22n0117_p0177a10║充美。五十六身相嚴好。五十七面輪修廣。五
B22n0117_p0177a11║十八顏貌舒泰。五十九面顏光澤。六十身支
B22n0117_p0177a12║嚴淨。六十一毛孔出香。六十二面門出香。六
B22n0117_p0177a13║十三首相妙好。六十四身毛纖柔。六十五法
B22n0117_p0177a14║音圓辯。六十六頂相高妙。六十七指網分明。
B22n0117_p0177a15║六十八行不履地。六十九神力自持。七十威
B22n0117_p0177a16║德遠震。七十一音聲和雅。七十二觀機說法。
B22n0117_p0177a17║七十三一音演說。七十四次第說法。七十五
B22n0117_p0177a18║等觀有情。七十六先觀後作。七十七相好具
B22n0117_p0177b01║足。七十八頂骨堅實。七十九顏容奇妙。八十
B22n0117_p0177b02║胸臆妙好。）
B22n0117_p0177b03║【佛三不能】（出景德傳燈錄）一不能
B22n0117_p0177b04║免定業。不能免定業者。謂佛能空一切相。斷
B22n0117_p0177b05║一切眾生之惡。而不能自免定業也。（定業
B22n0117_p0177b06║者。决定之業。即木槍馬麥等報是也。）二不
B22n0117_p0177b07║能度無緣。不能度無緣者。謂佛能化導一切
B22n0117_p0177b08║眾生而不能度無緣之人也。三不能盡生界。
B22n0117_p0177b09║不能盡生界者。謂佛能度世間一切眾生。而
B22n0117_p0177b10║不能令眾生界盡也。
B22n0117_p0177b11║【三種奇特事】（出過去現在因果經）
B22n0117_p0177b12║一神通奇特。謂佛世尊妙應羣機。現大神變
B22n0117_p0177b13║不可思議。使一切眾生及諸邪魔外道。咸歸
B22n0117_p0177b14║正化。是為神通奇特。二慧心奇特。謂佛之智
B22n0117_p0177b15║慧。心光湛寂。照了一切諸法。成就一切種智。
B22n0117_p0177b16║是為慧心奇特。三攝受奇特。謂佛善知眾生
B22n0117_p0177b17║諸根利鈍。隨機攝受。開導教化。令彼咸聞法
B22n0117_p0177b18║要。進修妙行。出離生死。是為攝受奇特。
B22n0117_p0177c01║【佛三語】（出華嚴經隨疏演義鈔）一
B22n0117_p0177c02║隨自意語。謂佛隨順自意。說自所證一實等
B22n0117_p0177c03║法。故名隨自意語。二隨他意語。謂佛一向隨
B22n0117_p0177c04║順他機之意。說於方便之法。導引眾生。故名
B22n0117_p0177c05║隨他意語。三隨自他意語。謂佛為眾生說法。
B22n0117_p0177c06║半隨自證之意。半隨他機之意。名隨自他意
B22n0117_p0177c07║語。
B22n0117_p0177c08║【三處不轉法輪】一我慢高山。謂外道
B22n0117_p0177c09║之人。多起邪見。我慢貢高。如山峻聳。雖聞正
B22n0117_p0177c10║法。非惟不信。復有謗法之過。招其惡報。是故
B22n0117_p0177c11║不為轉法輪也。二五欲淤泥。謂諸凡夫。貪著
B22n0117_p0177c12║色聲香味觸五欲之境。沉溺污穢。如在淤泥。
B22n0117_p0177c13║自非身心清淨。則不能受法。是故不為轉法
B22n0117_p0177c14║輪也。三邪見稠林。謂外道凡夫。執種種見。有
B22n0117_p0177c15║如稠林茂密。而於正法不能信受。是故不為
B22n0117_p0177c16║轉法輪也。
B22n0117_p0177c17║【三輪】（出金光明經文句）輪即車輪。
B22n0117_p0177c18║有摧碾之用。以譬如來身業現通。口業說法。
B22n0117_p0178a01║意業鑑機。而能摧碾眾生煩惱惑業。是故名
B22n0117_p0178a02║為三輪也。一身輪。身輪亦名神通輪。謂佛說
B22n0117_p0178a03║法。必先現神通。警動眾生機情。令生正信也。
B22n0117_p0178a04║二口輪口輪亦名正教輪。謂佛所說之法。無
B22n0117_p0178a05║不為令眾生翻邪歸正。依教修行也。三意輪。
B22n0117_p0178a06║意輪亦名記心輪。謂佛說法。先以意輪鑑知
B22n0117_p0178a07║眾生根器利鈍。隨宜演說。無有差謬也。
B22n0117_p0178a08║【佛三密】（出大智度論）密即秘密。謂
B22n0117_p0178a09║如來身口意三業。或現通。或說法。或思惟。皆
B22n0117_p0178a10║非諸菩薩等之所思議。故名三密。一身密。謂
B22n0117_p0178a11║如來處大會中。眾見佛身或黃金色。或白銀
B22n0117_p0178a12║色。或雜寶色。或長丈六。或長一里十里。乃至
B22n0117_p0178a13║現大神變。皆不可思議。故名身密。二語密。語
B22n0117_p0178a14║密即口密也。謂佛說法之時。或一里外聞佛
B22n0117_p0178a15║音聲。或十里或百千萬里外聞佛音聲。又一
B22n0117_p0178a16║會中。或聞說布施。或聞說持戒等。各各隨心
B22n0117_p0178a17║所聞。皆不可思議。故名語密。三意密。謂佛常
B22n0117_p0178a18║處寂定。凡所思惟觀察。皆不可思議。故名意
B22n0117_p0178b01║密。
B22n0117_p0178b02║【住持三寶】（出華嚴經隨疏演義鈔并
B22n0117_p0178b03║三寶章）一泥龕塑像為佛寶。泥龕塑像
B22n0117_p0178b04║者。佛滅度後。以泥木雕塑為像。住世不絕。是
B22n0117_p0178b05║為佛寶也。二黃卷赤軸為法寶。黃卷赤軸者。
B22n0117_p0178b06║即今大藏經卷是也。以其住世不滅。是為法
B22n0117_p0178b07║寶也。三剃髮染衣為僧寶。剃髮染衣者。謂剃
B22n0117_p0178b08║除鬚髮。著染色衣。即世間之僧。以能流通佛
B22n0117_p0178b09║法。是為僧寶也。
B22n0117_p0178b10║【同體三寶】（出華嚴經隨疏演義鈔并
B22n0117_p0178b11║三寶章）謂佛法僧。名雖有三。體性是一。
B22n0117_p0178b12║故名同體三寶。一佛寶。佛。梵語具云佛陀。華
B22n0117_p0178b13║言覺。謂性體靈覺。照了諸法。非空非有。是名
B22n0117_p0178b14║佛寶。二法寶。法即軌持之義。謂法性寂滅。而
B22n0117_p0178b15║恒沙性德。皆可軌持。是名法寶。三僧寶。僧。梵
B22n0117_p0178b16║語具云僧伽。華言和合眾。謂恒沙妙德。性相
B22n0117_p0178b17║不二。理事和合。是名僧寶。
B22n0117_p0178b18║【別相三寶】（亦名別體三寶出釋氏要
B22n0117_p0178c01║覽）謂佛法僧。各各相別不同。故名別相
B22n0117_p0178c02║三寶。一佛寶。謂佛初於菩提樹下成道。但示
B22n0117_p0178c03║丈六之身。及說華嚴經時。現為盧舍那尊特
B22n0117_p0178c04║之身。是為佛寶。（梵語菩提。華言道。梵語盧
B22n0117_p0178c05║舍那。華言淨滿。）二法寶。謂五時所說大乘
B22n0117_p0178c06║小乘。經律論藏。是為法寶。（五時者。華嚴時。
B22n0117_p0178c07║鹿苑時。方等時。般若時。法華涅槃時也。）三
B22n0117_p0178c08║僧寶。謂稟佛教法。修因得果。即聲聞緣覺菩
B22n0117_p0178c09║薩。是為僧寶。（聲聞。因聞佛聲教而得悟道。
B22n0117_p0178c10║緣覺。因觀十二因緣而得覺悟。菩薩。梵語具
B22n0117_p0178c11║云菩提薩埵。華言覺有情。）
B22n0117_p0178c12║【別相三寶】（出華嚴隨疏演義鈔并三
B22n0117_p0178c13║寶章）別相者。謂三寶中。名相各各不同。
B22n0117_p0178c14║故云別相三寶也。一佛寶。謂佛具十身。名相
B22n0117_p0178c15║差別不同。故名佛別相也。（十身者。菩提身。
B22n0117_p0178c16║願身。化身。力持身。相好莊嚴身。威勢身。意生
B22n0117_p0178c17║身。福德身。法身。智身也。）二法寶。謂佛說一
B22n0117_p0178c18║大藏典。具教法理法行法果法。名相不同。故
B22n0117_p0179a01║名法別相也。（教即經教。理即性理。行即行
B22n0117_p0179a02║業。果即果位也。）三僧寶。謂文殊普賢諸大
B22n0117_p0179a03║菩薩乃至三賢十聖。各各修證地位不同。故
B22n0117_p0179a04║名僧別相也。（三賢者。十住十行十回向。諸
B22n0117_p0179a05║位菩薩也。十聖者十地菩薩也。）
B22n0117_p0179a06║【大乘三寶】（出華嚴經疏鈔并三寶章）
B22n0117_p0179a07║三寶者。謂佛法僧可尊可貴。名之為寶。一
B22n0117_p0179a08║大乘佛寶。佛。梵語具云佛陀。華言覺。謂自覺
B22n0117_p0179a09║覺他。覺行圓滿。具足三身十身。能現無邊相
B22n0117_p0179a10║好。是名大乘佛寶。（三身者。法身。報身。應身
B22n0117_p0179a11║也。十身者。菩提身。願身。化身。力持身。相好莊
B22n0117_p0179a12║嚴身。威勢身。意生身。福德身。法身。智身也。）
B22n0117_p0179a13║二大乘法寶。法即軌則之義。謂如來所說中
B22n0117_p0179a14║道實相及人法二空之理乃至無量勝妙法
B22n0117_p0179a15║門。能令眾生軌則此法而成正覺。是名大乘
B22n0117_p0179a16║法寶。三大乘僧寶。梵語僧伽。華言和合眾。謂
B22n0117_p0179a17║十住十行十回向十地等菩薩。不著有無二
B22n0117_p0179a18║邊。而與中道之理和合。是名大乘僧寶。（十
B22n0117_p0179b01║住者。發心住。治地住。修行住。生貴住。方便具
B22n0117_p0179b02║足住。正心住。不退住。童真住。法王子住。灌頂
B22n0117_p0179b03║住也。十行者。歡喜行。饒益行。無嗔恨行。無盡
B22n0117_p0179b04║行。離癡亂行。善現行。無著行。尊重行。善法行。
B22n0117_p0179b05║真實行也。十回向者。救一切眾生離眾生相
B22n0117_p0179b06║回向。不壞回向。等一切佛回向。至一切處回
B22n0117_p0179b07║向。無盡功德藏回向。隨順平等善根回向。隨
B22n0117_p0179b08║順等觀一切眾生回向。真如相回向。無縛解
B22n0117_p0179b09║脫回向。法界無量回向也。十地者。歡喜地。離
B22n0117_p0179b10║垢地。發光地。焰慧地。難勝地。現前地。遠行地。
B22n0117_p0179b11║不動地。善慧地。法雲地也。）
B22n0117_p0179b12║【小乘三寶】（出華嚴三寶章）一小乘
B22n0117_p0179b13║佛寶。謂如來隱其無量功德莊嚴之身。示現
B22n0117_p0179b14║丈六紫金之相。以應聲聞緣覺人天等機。是
B22n0117_p0179b15║名小乘佛寶。二小乘法寶。謂阿含等經。為聲
B22n0117_p0179b16║聞說四諦教。為緣覺說十二因緣教。令其依
B22n0117_p0179b17║之而修。超凡入聖。是名小乘法寶。（梵語阿
B22n0117_p0179b18║含。華言無比法。四諦者。苦諦。集諦。滅諦。道諦
B22n0117_p0179c01║也。十二因緣者。一無明。二行。三識。四名色。五
B22n0117_p0179c02║六入。六觸。七受。八愛。九取。十有。十一生。十二
B22n0117_p0179c03║老死也。）三小乘僧寶。謂依四諦十二因緣。
B22n0117_p0179c04║而修斷見思惑。證真空理。而成聲聞四果四
B22n0117_p0179c05║向及緣覺之僧。是名小乘僧寶。（見思惑者。
B22n0117_p0179c06║意根對法塵而起分別曰見惑。眼耳鼻舌身
B22n0117_p0179c07║貪愛。色聲香味觸曰思惑。四果者。一須陁洹。
B22n0117_p0179c08║華言入流。二斯陁含。華言一來。三阿那含。華
B22n0117_p0179c09║言不來。四阿羅漢。華言無生。四向者。一須陁
B22n0117_p0179c10║洹向。二斯陀含向。三阿那含向。四阿羅漢向。
B22n0117_p0179c11║向者。謂未入此果。而將向入也。）
B22n0117_p0179c12║【華嚴三聖】（出翻譯名義）一毘盧遮
B22n0117_p0179c13║那佛。梵語毘盧遮那。華言徧一切處。謂煩惱
B22n0117_p0179c14║體淨。眾德悉備。身土相稱。徧一切處。能為色
B22n0117_p0179c15║相所作依止。具無邊際真實功德。是一切法
B22n0117_p0179c16║平等實性。即此自性。亦名法身佛。梵語具云
B22n0117_p0179c17║佛陀。華言覺。謂理性之體。本來覺了也。二普
B22n0117_p0179c18║賢菩薩。普賢者。謂其居伏道之頂。體性周徧
B22n0117_p0180a01║曰普。斷道之後。隣於極聖曰賢。菩薩者。梵語
B22n0117_p0180a02║具云菩提薩埵。華言覺有情。謂覺悟一切有
B22n0117_p0180a03║情眾生也。（伏道者。伏即潛伏之義。謂普賢
B22n0117_p0180a04║能伏初起微細無明。居等覺位。在眾菩薩之
B22n0117_p0180a05║首。故云伏道之頂。斷道者。謂斷初起微細無
B22n0117_p0180a06║明惑也。隣者近也。極聖者佛也。）三文殊師
B22n0117_p0180a07║利。梵語文殊師利。華言妙德。謂明見佛性。具
B22n0117_p0180a08║足法身般若解脫三德。不可思議。故名妙德
B22n0117_p0180a09║也。
B22n0117_p0180a10║【三種大師】（出本事經）一如來。謂諸
B22n0117_p0180a11║如來。出現世間。闡揚大法。化諸眾生出離生
B22n0117_p0180a12║死。令得無量義利安樂。是為眾生之師範也。
B22n0117_p0180a13║二阿羅漢。梵語阿羅漢。華言無學。謂阿羅漢。
B22n0117_p0180a14║諸漏已盡。梵行具足。出現世間。開示四諦。令
B22n0117_p0180a15║諸眾生脫離生死。皆得無量義利安樂。是為
B22n0117_p0180a16║眾生之師範也。（四諦者。苦諦。集諦。滅諦。道
B22n0117_p0180a17║諦也。）三有學弟子。有學者。煩惱未盡。有法
B22n0117_p0180a18║可學也。謂初果須陁洹。二果斯陁含。三果阿
B22n0117_p0180b01║那含。精修梵行。具足多聞。於諸經典。善知法
B22n0117_p0180b02║義。出現世間。開示四諦。令諸眾生出離生死。
B22n0117_p0180b03║皆得無量義利安樂。是為眾生之師範也。（
B22n0117_p0180b04║梵語須陀洹。華言入流。梵語斯陁含。華言一
B22n0117_p0180b05║來。梵語阿那含。華言不來。）
B22n0117_p0180b06║【三藏】（出翻譯名義）三藏者。謂經律
B22n0117_p0180b07║論各各含藏一切文理。故皆名藏。一修多羅
B22n0117_p0180b08║藏。梵語修多羅。華言契經契合也。謂上契諸
B22n0117_p0180b09║佛之理。下契眾生之機。故名契經也。二毘奈
B22n0117_p0180b10║耶藏。梵語毘奈耶。華言律。又云善治。謂能治
B22n0117_p0180b11║眾生之惡。如世法律。則能斷决重輕之罪。故
B22n0117_p0180b12║名律也。三阿毘達磨藏。梵語阿毘達磨。亦名
B22n0117_p0180b13║阿毘曇。華言論。論者論議也。瑜伽論云。問答
B22n0117_p0180b14║决擇諸法性相。故名論也。（梵語瑜伽。華言
B22n0117_p0180b15║相應。）
B22n0117_p0180b16║【大乘三藏】（出華嚴經隨疏演義鈔）
B22n0117_p0180b17║藏即含藏之義也。謂經律論三。各含文理。故
B22n0117_p0180b18║名三藏。一大乘經藏。經。法也。常也。謂華嚴等
B22n0117_p0180c01║諸大乘經。唯談法界中道之理。詮示大乘菩
B22n0117_p0180c02║薩修行證果之法。是名大乘經藏。二大乘律
B22n0117_p0180c03║藏。律即法也。謂梵網等經。唯制大乘菩薩所
B22n0117_p0180c04║持之戒。是名大乘律藏。三大乘論藏。論即論
B22n0117_p0180c05║議。謂起信等論。唯决擇詮辯大乘菩薩修證
B22n0117_p0180c06║之法。是名大乘論藏。
B22n0117_p0180c07║【小乘三藏】（出天台四教儀集註）一
B22n0117_p0180c08║小乘經藏。謂阿含等經。唯談真空寂滅之理。
B22n0117_p0180c09║詮示聲聞緣覺修行證果之法。是名小乘經
B22n0117_p0180c10║藏。（梵語阿含。華言無比法。）二小乘律藏。
B22n0117_p0180c11║謂四分等律。唯制小乘之人。即聲聞緣覺所
B22n0117_p0180c12║持之戒。是名小乘律藏。（四分者。一比丘法。
B22n0117_p0180c13║二比丘尼法。三受戒法。四滅諍法也。）三小
B22n0117_p0180c14║乘論藏。謂俱舍等論。唯决擇詮辯小乘聲聞
B22n0117_p0180c15║緣覺修證之法。是名小乘論藏。（梵語俱舍。
B22n0117_p0180c16║華言藏。謂有包含攝持之義也。）
B22n0117_p0180c17║【三如來藏】（出圓覺經略疏）如來者。
B22n0117_p0180c18║即理性如來也。因中說果。故名如來。藏者。含
B22n0117_p0181a01║藏之義。謂含藏一切善惡法也。的指其體。即
B22n0117_p0181a02║第八識。名如來藏也。（第八識者。藏識也。）
B22n0117_p0181a03║一隱覆藏。謂諸眾生本有真如法身之理。在
B22n0117_p0181a04║第八識中。為無明煩惱之所隱覆而不能見。
B22n0117_p0181a05║故名隱覆藏。二含攝藏。謂第八識為染淨之
B22n0117_p0181a06║所依止。以能含藏一切善惡種子。故名含攝
B22n0117_p0181a07║藏。三出生藏。謂第八識為染淨之本。遇緣熏
B22n0117_p0181a08║習。則能出生世間出世間有情無情等法。故
B22n0117_p0181a09║名出生藏。
B22n0117_p0181a10║【三藏詮三學】（出四教義）三藏。經律
B22n0117_p0181a11║論也。三學戒定慧也。三藏詮三學者詮具也。
B22n0117_p0181a12║謂三藏具說三學之事理也。一經詮定學。謂
B22n0117_p0181a13║阿含等經所明皆是安心之法。依此攝心。即
B22n0117_p0181a14║不散亂。又佛凡說經。必先入定。故云經詮定
B22n0117_p0181a15║學。（梵語阿含。華言無比法。）二律詮戒學。
B22n0117_p0181a16║謂毘尼律藏。因事制戒。專用防止身口惡法。
B22n0117_p0181a17║又戒是所詮之行。律是能詮之教。故云律詮
B22n0117_p0181a18║戒學。（梵語毘尼。華言善治。又言滅。）三論
B22n0117_p0181b01║詮慧學。謂阿毘曇等論。决擇辯論一切法義。
B22n0117_p0181b02║皆以智慧分別。故云論詮慧學。（梵語阿毘
B22n0117_p0181b03║曇。華言無比法。）
B22n0117_p0181b04║【三經通別】（出法華玄義）如來一代
B22n0117_p0181b05║所說諸經之內。無不具此教行理三。無不以
B22n0117_p0181b06║別而契於通。以通而應於別。通則通於諸經。
B22n0117_p0181b07║別則別有所以。故教有通別。依教明行。行有
B22n0117_p0181b08║通別。從行顯理。理有通別也。一教經通別。教
B22n0117_p0181b09║即聖人對機所說一切言教也。夫教本應機。
B22n0117_p0181b10║機宜不同。部部別異。故名教別。諸部雖異。通
B22n0117_p0181b11║是佛說。故名教通。所謂從緣故教別。從說故
B22n0117_p0181b12║教通也。（部部者。經教部類也。）二行經通
B22n0117_p0181b13║別。行即依教修行。亦進趣之義也。泥洹真法
B22n0117_p0181b14║寶。眾生以種種門入。教既為門不同。行則所
B22n0117_p0181b15║入亦異。所入之門雖異。所契之理則同。所謂
B22n0117_p0181b16║從能契故行別。從所契故行通也。（梵語泥
B22n0117_p0181b17║洹。亦云涅槃。華言滅度。）三理經通別。理即
B22n0117_p0181b18║一切言教所詮之義理也。理則不二。名字非
B22n0117_p0181c01║一。故智論云。般若是一法。佛說種種名。如或
B22n0117_p0181c02║言實相。或言法界等。名異故別。理一故通。所
B22n0117_p0181c03║謂理從名故別。名從理故通也。
B22n0117_p0181c04║【法華三周】（出法華經玄義）法華三
B22n0117_p0181c05║周者。謂佛說法華經。因聲聞之人。根有利鈍。
B22n0117_p0181c06║悟有前後。故有三周不同焉。周者周足之義
B22n0117_p0181c07║也。一法說周。法說周者。佛為上根之人。作三
B22n0117_p0181c08║乘一乘說。開三乘之權。顯一乘之實。即方便
B22n0117_p0181c09║品中所談是也。（三乘者。聲聞乘。緣覺乘。菩
B22n0117_p0181c10║薩乘也。）二譬喻周。譬喻周者。佛為中根之
B22n0117_p0181c11║人。於上法說周中不悟。更作三車一車說。初
B22n0117_p0181c12║許三車是施權。後等賜大車是顯實。即譬喻
B22n0117_p0181c13║品中所談是也。（三車者。羊車。鹿車。牛車也。
B22n0117_p0181c14║）三宿世因緣周。宿世因緣周者。佛為下根
B22n0117_p0181c15║之人。於上法譬二周之中。不能解了。遂說宿
B22n0117_p0181c16║世曾於大通智勝佛時同下一乘之種。令其
B22n0117_p0181c17║得悟。即化城喻品中所談是也。
B22n0117_p0181c18║【蓮華三喻】（出法華玄義）蓮華三喻
B22n0117_p0182a01║者。良以妙法難解。假喻易彰。蓮華則華果同
B22n0117_p0182a02║時。妙法則權實一體。故取蓮華以喻權實之
B22n0117_p0182a03║法也。一為蓮故華。為蓮故華有二喻。一喻為
B22n0117_p0182a04║實施權。謂蓮以喻實。華以喻權。蓋譬如來為
B22n0117_p0182a05║一乘之實。而施三乘之權。故經云。雖示種種
B22n0117_p0182a06║道。其實為佛乘。是也。二喻從本垂迹謂蓮以
B22n0117_p0182a07║喻本。華以喻迹。蓋譬如來從久成佛之本。而
B22n0117_p0182a08║施今日設化之迹。故經云。我實成佛以來久
B22n0117_p0182a09║遠若斯。但教化眾生。作如是說。我少出家。得
B22n0117_p0182a10║三菩提。是也。（三乘者。菩薩乘。緣覺乘。聲聞
B22n0117_p0182a11║乘也。梵語三菩提。華言正道。）二華開蓮現。
B22n0117_p0182a12║華開蓮現。亦有二喻。一喻開權顯實。謂華開
B22n0117_p0182a13║喻開權。蓮現喻顯實。蓋譬如來開三乘之權。
B22n0117_p0182a14║而顯一乘之實。故經云。開方便門。示真實相。
B22n0117_p0182a15║是也。二喻開迹顯本。謂華開喻開迹。蓮現喻
B22n0117_p0182a16║顯本。蓋譬如來開今日近成之迹。而顯久遠
B22n0117_p0182a17║成佛之本。故經云。一切世間。皆謂我今始得
B22n0117_p0182a18║道。我實成佛以來無量無邊那由他劫。是也。
B22n0117_p0182b01║（梵語那由他。華言萬億。）三華落蓮成。華
B22n0117_p0182b02║落蓮成。亦有二喻。一喻廢權立實。謂華落喻
B22n0117_p0182b03║廢權。蓮成喻立實。蓋譬如來廢棄三乘之權。
B22n0117_p0182b04║而建立一乘之實。故經云。正直捨方便。但說
B22n0117_p0182b05║無上道。是也。二喻廢迹立本。謂華落喻廢迹。
B22n0117_p0182b06║蓮成喻立本。蓋譬如來廢今日近成之迹。而
B22n0117_p0182b07║立久遠成佛之本。故經云。諸佛如來。法皆如
B22n0117_p0182b08║是。為度眾生。皆實不虛。是也。
B22n0117_p0182b09║【三分科經】（出法華經文句）三分者。
B22n0117_p0182b10║分即分限。謂諸經中皆有序分。正宗分。流通
B22n0117_p0182b11║分也。始自晉道安法師。判節諸經。皆具三分。
B22n0117_p0182b12║爾後親光論。自西天傳至此土。果有三分之
B22n0117_p0182b13║說。是故諸經皆以三分而科節也。（親光論
B22n0117_p0182b14║者。謂親光菩薩所造之論也。）一序分。序即
B22n0117_p0182b15║序述。亦次序也。有通序別序。通序者。謂如是
B22n0117_p0182b16║我聞。一時佛在某處。與某大眾俱。此是通序。
B22n0117_p0182b17║以一切經初。同有此序。故名通也。別序者。蓋
B22n0117_p0182b18║佛說經。必有由致。如楞嚴經。由阿難遭摩登
B22n0117_p0182c01║伽幻術之緣。佛因提獎阿難。及摩登伽歸來
B22n0117_p0182c02║佛所。故說是經。是名別序。而言別者。以諸經
B22n0117_p0182c03║所說。各有緣起不同。故名別也。雖分通別。總
B22n0117_p0182c04║名序分。二正宗分。宗即主也。亦要也。蓋佛說
B22n0117_p0182c05║經。必以正說為主。又正明一經要義故也。如
B22n0117_p0182c06║楞嚴經第一卷。從阿難見佛頂禮悲泣下。徵
B22n0117_p0182c07║心辨見。分別真妄。會萬法歸如來藏。乃至說
B22n0117_p0182c08║呪立壇。遠離魔事。令阿難大眾除惑證道。至
B22n0117_p0182c09║第十卷重研五陰。知有涅槃。不戀三界等。此
B22n0117_p0182c10║是一經正說。故名正宗分。（五陰者。色陰。受
B22n0117_p0182c11║陰。想陰。行陰。識陰也。三界者。欲界。色界。無色
B22n0117_p0182c12║界也。）三流通分。流則不滯。通則不壅。謂正
B22n0117_p0182c13║說既陳。務傳後世。利益眾生。用使正法之源
B22n0117_p0182c14║流通而不壅也。如楞嚴經。自阿難若復有人。
B22n0117_p0182c15║徧滿十方所有虛空盈滿七寶。持以奉上微
B22n0117_p0182c16║塵諸佛。至作禮而去。此乃較量持經福勝。勸
B22n0117_p0182c17║讚讀誦。流傳無盡。故名流通分。（七寶者。金。
B22n0117_p0182c18║銀。瑠璃。玻璃。硨磲。碼碯。赤真珠也。）
B22n0117_p0183a01║【親光三分科經】（出佛地論）謂親光
B22n0117_p0183a02║菩薩造論。釋佛地經。科分三分也。一教起因
B22n0117_p0183a03║緣分。謂如來說教。必有發起因緣。此佛地經。
B22n0117_p0183a04║佛告妙生菩薩。有五種法。攝大覺地而說是
B22n0117_p0183a05║經。即教起因緣分。（五種法者。一清淨法界
B22n0117_p0183a06║智。二大圓鏡智。三平等性智。四妙觀察智。五
B22n0117_p0183a07║成所作智也。）二聖教所說分。謂因緣分後。
B22n0117_p0183a08║正顯聖教所說法門。此佛地經。從妙生當知
B22n0117_p0183a09║下。至令入聖教。成熟解脫。即聖教所說分。三
B22n0117_p0183a10║依教奉行分。謂聞聖教所說。時眾信受奉行。
B22n0117_p0183a11║此佛地經。從薄伽梵說是經已。至經盡文。即
B22n0117_p0183a12║依教奉行分。
B22n0117_p0183a13║【三善】（出法華文句）法華經云。初中
B22n0117_p0183a14║後善。蓋言圓頓教中。序正流通三分。理致圓
B22n0117_p0183a15║備。故皆稱善。（三分者。一序分。謂序述一經
B22n0117_p0183a16║之由。二正宗分。謂正說一經之旨。三流通分。
B22n0117_p0183a17║謂流傳此經。使後世通行也。）一初善。初善
B22n0117_p0183a18║者。序分居初。故名初善。如經序品為序分是
B22n0117_p0183b01║也。二中善。中善者。正說分居中。故名中善。如
B22n0117_p0183b02║經方便品至分別功德品十九行偈。為正說
B22n0117_p0183b03║分是也。三後善。後善者。流通分居後。故名後
B22n0117_p0183b04║善。如經分別功德品十九行偈後至經盡。為
B22n0117_p0183b05║流通分是也。
B22n0117_p0183b06║【三軌弘經】（出法華經并法華文句）
B22n0117_p0183b07║三軌弘經者。弘傳經教。必須具此三軌。軌即
B22n0117_p0183b08║軌範。亦軌則也。蓋言弘經者。當以慈悲忍辱
B22n0117_p0183b09║法空三法。為之範則。故法華文句云。利物以
B22n0117_p0183b10║慈悲為首。涉有以忍辱為基。說法以亡我為
B22n0117_p0183b11║本。能行三法。庶可自利而利他也。一慈悲室。
B22n0117_p0183b12║謂弘經之人。當須具大慈悲。覆護一切眾生。
B22n0117_p0183b13║以大慈故。則能與眾生之樂。以大悲故。則能
B22n0117_p0183b14║拔眾生之苦。慈悲覆物。喻之如室。故經云。大
B22n0117_p0183b15║慈悲為室也。二忍辱衣。謂弘經之人。當行忍
B22n0117_p0183b16║辱之行。遮蔽一切眾生惡障及煩惱等醜。喻
B22n0117_p0183b17║之如衣。故經云。柔和忍辱衣也。三法空座。謂
B22n0117_p0183b18║弘經之人。當了一切法空。亦無我為能說。若
B22n0117_p0183c01║安心於空。方能安他。安他安己。喻之如座。故
B22n0117_p0183c02║經云。諸法空為座也。
B22n0117_p0183c03║【三涅槃】（出金光明經玄義）梵語涅
B22n0117_p0183c04║槃。華言滅度。又云不生不滅。一性淨涅槃。謂
B22n0117_p0183c05║諸法實相之理。不可染不可淨。不染即不生。
B22n0117_p0183c06║不淨即不滅。不生不滅。名性淨涅槃。（諸法
B22n0117_p0183c07║實相者。十界因果之法。本來離虛妄相。相相
B22n0117_p0183c08║皆實。故名實相。不可染不可淨者。謂實相之
B22n0117_p0183c09║理。惑不能染。智不能淨。不染即不生者。既無
B22n0117_p0183c10║惑染。豈有法生。不淨即不滅者。既非智淨。豈
B22n0117_p0183c11║有法滅。是故名為不生不滅。）二圓淨涅槃。
B22n0117_p0183c12║智極故名圓。惑盡故名淨。據性而言。雖無染
B22n0117_p0183c13║淨。約修而說。惑智宛然。智若契理。惑畢竟不
B22n0117_p0183c14║生。智畢竟不滅。不生不滅。名圓淨涅槃。（惑
B22n0117_p0183c15║智宛然者。惑即所斷之煩惱。智即能斷煩惱
B22n0117_p0183c16║之智慧也。）三方便淨涅槃。方便猶善巧也。
B22n0117_p0183c17║謂智能契理。即照羣機。照必垂應。機感即生。
B22n0117_p0183c18║此生非生。機緣既盡。應身即滅。此滅非滅。不
B22n0117_p0184a01║生不滅。名方便淨涅槃。（此生非生者。謂機
B22n0117_p0184a02║感即生。心常寂滅也。此滅非滅者。謂緣盡即
B22n0117_p0184a03║滅。應用常興也。）
B22n0117_p0184a04║【三般若】（出金光明經玄義）梵語般
B22n0117_p0184a05║若。華言智慧。此三般若體。是圓常大覺也。即
B22n0117_p0184a06║此一覺。有三種德。故名三般若。一實相般若。
B22n0117_p0184a07║謂本覺之體。非寂非照。離虛妄相。名為實相。
B22n0117_p0184a08║即一切種智也。（非寂非照者。寂謂寂靜。照
B22n0117_p0184a09║謂照明。寂照皆言非者。用遮二邊。以顯中道
B22n0117_p0184a10║實相之德也。一切種智者。謂知一切諸佛之
B22n0117_p0184a11║道。知一切眾生之因種也。）二觀照般若。謂
B22n0117_p0184a12║觀照之德。非照而照。了法無相。名為觀照。即
B22n0117_p0184a13║一切智也。（非照而照者。照謂照明。謂理本
B22n0117_p0184a14║非照。因觀而照。以顯觀照之德也。一切智者。
B22n0117_p0184a15║謂能知一切內法內名。一切外法外名也。）
B22n0117_p0184a16║三方便般若。方便猶善巧也。謂方便之德。非
B22n0117_p0184a17║寂而寂。善巧分別諸法。名為方便。即道種智
B22n0117_p0184a18║也。（非寂而寂者。寂謂寂靜。以寂靜故。了一
B22n0117_p0184b01║切法皆從因緣而生。性本空寂。以顯方便之
B22n0117_p0184b02║德也。道種智者。謂能用諸佛一切道法。發起
B22n0117_p0184b03║一切眾生善種故也。）
B22n0117_p0184b04║【三大乘】（出金光明經玄義）一理乘。
B22n0117_p0184b05║謂理性虛通。自然荷運諸法。故名理乘。（荷。
B22n0117_p0184b06║負也。運。動也。無法不具。故名荷。能至極果。故
B22n0117_p0184b07║名運。）二隨乘。謂智隨理境。如蓋隨函。隨理
B22n0117_p0184b08║荷運。故名隨乘。三得乘。得者。得果得機也。謂
B22n0117_p0184b09║得果故自解脫。得機故令他解脫。故名得乘。
B22n0117_p0184b10║（得果者。得妙覺極果。得機者。得所化之機
B22n0117_p0184b11║眾也。）
B22n0117_p0184b12║【三菩提】（出金光明經玄義）梵語菩
B22n0117_p0184b13║提。華言道。一真性菩提。真名不偽。性名不改。
B22n0117_p0184b14║不偽不改。名為真性。以此真性為道。故名真
B22n0117_p0184b15║性菩提。二實智菩提。謂能照真性之智。稱理
B22n0117_p0184b16║不虛。名為實智。以此實智為道。故名實智菩
B22n0117_p0184b17║提。三方便菩提。謂善巧隨機。化用自在。名為
B22n0117_p0184b18║方便。以此方便為道。故名方便菩提。
B22n0117_p0184c01║【三菩提】（出出生菩提經）梵語菩提。
B22n0117_p0184c02║華言道。經云。婆羅門白佛言。若已發菩提心。
B22n0117_p0184c03║有退失否。佛言。發菩提心已。則無退失。當知
B22n0117_p0184c04║有三種菩提。（梵語婆羅門。華言淨行。）一
B22n0117_p0184c05║聲聞菩提。謂聲聞之人。發菩提心也。經云。若
B22n0117_p0184c06║人在於聲聞行中。雖已自發菩提之心。而不
B22n0117_p0184c07║勸化眾生發菩提心。亦不習學大乘經義。以
B22n0117_p0184c08║是行故。獨得解脫。是名聲聞菩提。二緣覺菩
B22n0117_p0184c09║提。謂緣覺之人。發菩提心也。經云。若人在於
B22n0117_p0184c10║緣覺行中。雖已自發菩提之心。而不勸化眾
B22n0117_p0184c11║生發菩提心。亦不習學大乘經義。以是行故。
B22n0117_p0184c12║獨得解脫。是名緣覺菩提。三諸佛菩提。謂諸
B22n0117_p0184c13║佛於因中發菩提心也。經云。若人自發菩提
B22n0117_p0184c14║心已。復能勸諸眾生發菩提心。習學大乘法
B22n0117_p0184c15║義。自既解脫。亦令眾生解脫。是名諸佛菩提。
B22n0117_p0184c16║【三轉法輪】（出法華文句）三轉法輪
B22n0117_p0184c17║者。以苦集滅道四諦之法三番而說。名為三
B22n0117_p0184c18║轉。世間車輪。則有摧碾之用。佛之說法。則能
B22n0117_p0185a01║摧碾眾生一切惑業。故名轉法輪也。一示轉。
B22n0117_p0185a02║示即指示。如云此是苦。此是集。此是滅。此是
B22n0117_p0185a03║道。是名示轉。（苦者。生死逼迫之苦也。集者。
B22n0117_p0185a04║積集煩惱惑業也。道者。戒定慧之道也。滅者。
B22n0117_p0185a05║涅槃寂滅之樂也。）二勸轉。勸即勸勉也。如
B22n0117_p0185a06║云此是苦。汝應知。此是集。汝應斷。此是滅。汝
B22n0117_p0185a07║應證。此是道。汝應修。是名勸轉。三證轉。證。驗
B22n0117_p0185a08║也。謂引己所證以驗之也。如云此是苦。我已
B22n0117_p0185a09║知。不復更知。此是集。我已斷。不復更斷。此是
B22n0117_p0185a10║滅。我已證。不復更證。此是道。我已修。不復更
B22n0117_p0185a11║修。是名證轉。
B22n0117_p0185a12║【三法印】（出法華玄義）釋論云。諸小
B22n0117_p0185a13║乘經。若有無常無我涅槃三印。印定其說。即
B22n0117_p0185a14║是佛說。若無此三法印印之。即是魔說。如世
B22n0117_p0185a15║公文。得印可信。故名三法印。（梵語涅槃。華
B22n0117_p0185a16║言滅度。）一無常印。謂世間生死及一切法。
B22n0117_p0185a17║皆是無常。眾生不了。於無常法中執為常想。
B22n0117_p0185a18║是故佛說無常。破其執常之倒。是名無常印。
B22n0117_p0185b01║二無我印。謂世間生死及一切法。皆是因緣
B22n0117_p0185b02║和合而有。虛假不實。本無有我。眾生不了。於
B22n0117_p0185b03║一切法強立主宰。執之為我。是故佛說無我。
B22n0117_p0185b04║破其著我之倒。是名無我印。三涅槃印。梵語
B22n0117_p0185b05║涅槃。華言滅度。謂一切眾生。不知生死是苦。
B22n0117_p0185b06║而更起惑造業。流轉三界。是故佛說涅槃之
B22n0117_p0185b07║法。令其出離生死之苦。而得寂滅之樂。是名
B22n0117_p0185b08║涅槃印。（三界者。欲界。色界。無色界也。）
B22n0117_p0185b09║【三陀羅尼】（出大智度論）梵語陀羅
B22n0117_p0185b10║尼。華言能持。謂於一切善法。能持令不散不
B22n0117_p0185b11║失也。又翻總持。謂持善不失。持惡不生也。一
B22n0117_p0185b12║聞持陀羅尼。謂得此陀羅尼者。於一切語言
B22n0117_p0185b13║諸法。耳之所聞。皆不忘失。是名聞持陀羅尼。
B22n0117_p0185b14║二分別陀羅尼。謂得此陀羅尼者。於一切眾
B22n0117_p0185b15║生。一切諸法。分別不錯。是名分別陀羅尼。三
B22n0117_p0185b16║入音聲陀羅尼。謂得此陀羅尼者。聞一切眾
B22n0117_p0185b17║生惡言罵詈。心不憎恨。聞一切眾生善言讚
B22n0117_p0185b18║歎。心不搖動。是名入音聲陀羅尼。
B22n0117_p0185c01║【三無礙】（出大寶積經）一總持無礙。
B22n0117_p0185c02║謂菩薩獲大總持。於種種善法。持令不失。種
B22n0117_p0185c03║種惡法。持令不生。故一切言語諸法。分別悉
B22n0117_p0185c04║知。皆不忘失。無所罣礙。是為總持無礙。二辯
B22n0117_p0185c05║才無礙。謂菩薩獲大辯才。於大小乘種種諸
B22n0117_p0185c06║法。隨眾生機。縱辯宣揚。悉使通達。皆無疑礙。
B22n0117_p0185c07║是為辯才無礙。三道法無礙。謂菩薩獲大智
B22n0117_p0185c08║慧。於大小乘一切道法及世間種種語言文
B22n0117_p0185c09║字。悉能通達。照了無礙。是為道法無礙。
B22n0117_p0185c10║【三德】（出華嚴經疏）一恩德。謂如來
B22n0117_p0185c11║乘大願力。救護眾生。猶如赤子。是為恩德。二
B22n0117_p0185c12║斷德。斷德亦名解脫。謂如來斷除一切煩惱
B22n0117_p0185c13║惑業。淨盡無餘。是為斷德。三智德。智即智慧。
B22n0117_p0185c14║謂如來以平等智慧。照了一切諸法。圓融無
B22n0117_p0185c15║礙。是為智德。
B22n0117_p0185c16║【三德】（出金光明經玄義）法身般若
B22n0117_p0185c17║解脫是為三。常樂我淨是為德。（常即不遷
B22n0117_p0185c18║不變。樂即安隱寂滅。我即自在無礙。淨即離
B22n0117_p0186a01║垢無染。佛以此四者為德也。）一法身德。法
B22n0117_p0186a02║即軌法。謂諸佛由軌法而得成佛。故名法身。
B22n0117_p0186a03║此之法身。在諸佛不增。在眾生不減。眾生迷
B22n0117_p0186a04║之而成顛倒。諸佛悟之而得自在。迷悟雖殊。
B22n0117_p0186a05║體性恒一。具足常樂我淨。是名法身德。二般
B22n0117_p0186a06║若德。梵語般若。華言智慧。謂佛究竟始覺之
B22n0117_p0186a07║智。而能覺了諸法。不生不滅。清淨無相。平等
B22n0117_p0186a08║無二。不增不減。具足常樂我淨。是名般若德。
B22n0117_p0186a09║三解脫德。不繫名解。自在名脫。謂佛永離一
B22n0117_p0186a10║切業累之縛。得大自在。具足常樂我淨。是名
B22n0117_p0186a11║解脫德。
B22n0117_p0186a12║【翻三染成三德】（出華嚴經隨疏演義
B22n0117_p0186a13║鈔）翻即翻轉之義。三染者。謂苦惑業也。
B22n0117_p0186a14║以其皆能染污本性。不得清淨故也。三德者。
B22n0117_p0186a15║謂法身般若解脫。皆具常樂我淨之德。名為
B22n0117_p0186a16║三德。（梵語般若。華言智慧。常樂我淨者。不
B22n0117_p0186a17║遷不變。常也。離生死苦。樂也。自在謂之我也。
B22n0117_p0186a18║惑盡謂之淨也。）一翻苦身成法身德。謂於
B22n0117_p0186b01║生滅無常之身。若能觀察五蘊本空。不生不
B22n0117_p0186b02║滅。即成法身。故名翻苦身成法身德。（五蘊
B22n0117_p0186b03║者。色蘊。受蘊。想蘊。行蘊。識蘊也。）二翻煩惱
B22n0117_p0186b04║成般若德。梵語般若。華言智慧。謂於意根所
B22n0117_p0186b05║起諸惑。若能觀察惑體本空。自性不實。於一
B22n0117_p0186b06║切法無不了達。即成智慧。故名翻煩惱成般
B22n0117_p0186b07║若德。三翻結業成解脫德。解脫即自在之義。
B22n0117_p0186b08║謂於身口所作諸業。若能觀察其性本空。則
B22n0117_p0186b09║無繫縛之相。於一切法無不自在。即成解脫。
B22n0117_p0186b10║故名翻結業成解脫德。
B22n0117_p0186b11║【三解脫門】（出法界次第）解脫即自
B22n0117_p0186b12║在之義也。門即能通之義。謂由此三解脫門。
B22n0117_p0186b13║則能通至涅槃。故名三解脫門。（梵語涅槃。
B22n0117_p0186b14║華言滅度。）一空解脫門。謂觀一切法。皆從
B22n0117_p0186b15║因緣和合而生。自性本空。無我我所。若能如
B22n0117_p0186b16║是通達。則於諸法而得自在。故名空解脫門。
B22n0117_p0186b17║（我者。眾生於五陰身中強立主宰。名之為
B22n0117_p0186b18║我。我所者。眾生妄執五陰之身。及男女資生
B22n0117_p0186c01║等物。皆名我所。五陰者。色陰。受陰。想陰。行陰。
B22n0117_p0186c02║識陰也。）二無相解脫門。謂既知一切法空
B22n0117_p0186c03║故。觀男女一異等相。實不可得。若能如是通
B22n0117_p0186c04║達諸法無相。即得自在。故名無相解脫門。三
B22n0117_p0186c05║無作解脫門。無作又云無願。謂若知一切法
B22n0117_p0186c06║無相。則於三界無所願求。若無願求。則不造
B22n0117_p0186c07║作生死之業。若無生死之業。即無果報之苦。
B22n0117_p0186c08║而得自在。故名無作解脫門。（三界者。欲界。
B22n0117_p0186c09║色界。無色界也。）
B22n0117_p0186c10║【三無為】（出俱舍論）無為者。謂真空
B22n0117_p0186c11║寂滅之理。本無造作。故名無為。一虛空無為。
B22n0117_p0186c12║虛空即無礙之義。謂真空之理。不為惑染之
B22n0117_p0186c13║所障礙。故名虛空無為。二擇滅無為。擇即揀
B22n0117_p0186c14║擇。滅即寂滅。謂聲聞之人。用智揀擇。遠離見
B22n0117_p0186c15║思繫縛。即證寂滅真空之理。是名擇滅無為。
B22n0117_p0186c16║三非擇滅無為。謂聲聞之人。證果之後。諸惑
B22n0117_p0186c17║不復續起。自然契悟寂滅真空之理。不假揀
B22n0117_p0186c18║擇。故名非擇滅無為。
B22n0117_p0187a01║【律有三名】（出大藏一覽并華嚴經疏）
B22n0117_p0187a02║一毗尼。梵語毘尼。華言善治。謂能治貪瞋
B22n0117_p0187a03║癡等惡也。又言調伏。謂能調練三業。制伏過
B22n0117_p0187a04║非也。（三業者。身業。口業。意業也。）二尸羅。
B22n0117_p0187a05║梵語尸羅。華言止得。謂能止惡得善也。又名
B22n0117_p0187a06║戒。戒以防止為義。以能防止身口意諸不善
B22n0117_p0187a07║業故也。二波羅提木叉。梵語波羅提木叉。華
B22n0117_p0187a08║言解脫。謂能遠離惑業繫縛而得自在也。
B22n0117_p0187a09║【三論】（各出本論）一百論。僧肇法師
B22n0117_p0187a10║云。佛入滅後八百餘年。外道紛然。異端競起。
B22n0117_p0187a11║邪辯逼真。殆亂正道。有提婆菩薩乃作斯論。
B22n0117_p0187a12║所以防正閑邪。大明於宗極者矣。論有百偈。
B22n0117_p0187a13║故名百論。（梵語提婆。華言天。龍樹弟子也。
B22n0117_p0187a14║）二中論。中論即觀論也。僧叡法師云。論有
B22n0117_p0187a15║五百偈。龍樹菩薩之所造也。以中為名者。照
B22n0117_p0187a16║其實也。以論為稱者。盡其言也。實非名不悟。
B22n0117_p0187a17║故寄中以宣之。言非釋不盡。故假論以明之
B22n0117_p0187a18║也。蓋因修行之人內心滯惑。或生於倒見。或
B22n0117_p0187b01║執於偏悟。故作此論。折之以中道之理。令二
B22n0117_p0187b02║邊之相。即真俗之不二。故名中論。（二邊者。
B22n0117_p0187b03║即空有二邊也。真俗者。即真諦俗諦也。）三
B22n0117_p0187b04║十二門論。十二門論。亦龍樹菩薩所造也。而
B22n0117_p0187b05║言十二者。總眾枝之大數也。門者。開通無滯
B22n0117_p0187b06║之稱也。論者。欲以窮其源。盡其理也。故始自
B22n0117_p0187b07║觀因緣門。終至觀門。總有十二。其中所明。則
B22n0117_p0187b08║有無兼暢。事無不盡。理無不備。故名十二門
B22n0117_p0187b09║論。（十二門。因緣門。有無果門。緣門。相門。有
B22n0117_p0187b10║無相門。異門。有無門。性門。因果門。作門。三時
B22n0117_p0187b11║門。生門也。）
B22n0117_p0187b12║【三學】（出翻譯名義）如來立教。其法
B22n0117_p0187b13║有三。一曰戒律。二曰禪定。三曰智慧。然非戒
B22n0117_p0187b14║無以生定。非定無以生慧。三法相資。一不可
B22n0117_p0187b15║缺。而皆稱為學者。學猶飾也。器不飾。則無以
B22n0117_p0187b16║成美觀。人不學。則無以成聖德。故依此而修
B22n0117_p0187b17║者。必證聖果也。一戒學。戒者禁戒也。謂能防
B22n0117_p0187b18║止身口意所作之惡業。故名戒學。二定學。定
B22n0117_p0187c01║者禪定也。謂能攝散澄神。見性悟道。故名定
B22n0117_p0187c02║學。三慧學。慧者智慧也。謂能斷除煩惱。顯發
B22n0117_p0187c03║本性。故名慧學。
B22n0117_p0187c04║【三歸依】（出法界次第）謂如來初成
B22n0117_p0187c05║正覺。因為提謂長者。開受三歸之戒。翻邪歸
B22n0117_p0187c06║正。以為入道根本。是故三乘行者。修因證果。
B22n0117_p0187c07║皆以此為道也。華嚴經疏云。三寶吉祥。最勝
B22n0117_p0187c08║良緣。有歸依者。能辦大事。生諸善根。離生死
B22n0117_p0187c09║苦。得涅槃樂。是名三歸依。（三乘者。菩薩乘。
B22n0117_p0187c10║緣覺乘。聲聞乘也。）一歸依佛。梵語佛陀。華
B22n0117_p0187c11║言覺。自覺覺他。故名佛也。歸者反還之義。謂
B22n0117_p0187c12║反邪師還事正師也。依者憑也。憑佛大覺。得
B22n0117_p0187c13║出三途及三界生死。故經云。歸依於佛。終不
B22n0117_p0187c14║更歸依其餘外道天神也。（三途者。刀途。血
B22n0117_p0187c15║途。火途也。三界者。欲界。色界。無色界也。）二
B22n0117_p0187c16║歸依法。法即軌則之義。謂佛所說若教若理。
B22n0117_p0187c17║可為眾生修行軌則。故言法也。歸者。反邪法
B22n0117_p0187c18║還修正法也。依者。憑佛所說教法。得出三塗
B22n0117_p0188a01║及三界生死。故經云。歸依於法者。永離於殺
B22n0117_p0188a02║害也。三歸依僧。梵語僧伽。華言和合眾。謂出
B22n0117_p0188a03║家三乘之人。其心與佛所說事理之法和合。
B22n0117_p0188a04║故名僧也。歸者。反外道邪行之侶。歸心出家
B22n0117_p0188a05║三乘正行之伴也。依者。憑信出家正行之伴。
B22n0117_p0188a06║得出三塗及三界生死。故經云。歸依於僧者。
B22n0117_p0188a07║永不復更歸依其餘外道也。
B22n0117_p0188a08║【三三昧】（出法界次第）梵語三昧。華
B22n0117_p0188a09║言正定。亦云正心行處。謂眾生之心。從無始
B22n0117_p0188a10║已來。常不正直。得是三昧。心行正直。故名三
B22n0117_p0188a11║昧。一有覺有觀三昧。謂初心在禪曰覺。細心
B22n0117_p0188a12║分別禪味曰觀。以空無相無作相應心。入於
B22n0117_p0188a13║初禪。則一切覺觀。皆悉正直。故名有覺有觀
B22n0117_p0188a14║三昧。（空。無相。無作。即三解脫門也。）二無
B22n0117_p0188a15║覺有觀三昧。謂以空無相無作相應心。將入
B22n0117_p0188a16║二禪之時。覺知之心已亡。分別禪味之念猶
B22n0117_p0188a17║在。一切定觀。皆悉正直。故名無覺有觀三昧。
B22n0117_p0188a18║三無覺無觀三昧。謂以空無相無作相應心。
B22n0117_p0188b01║入於二禪乃至滅受想定時。覺知之心。分別
B22n0117_p0188b02║禪味之念俱亡。故名無覺無觀三昧。
B22n0117_p0188b03║【三三昧】（出成實論）一分修三昧。謂
B22n0117_p0188b04║定慧二分。隨修一分也。或修定不修慧。或修
B22n0117_p0188b05║慧不修定。是名分修三昧。（梵語三昧。華言
B22n0117_p0188b06║調直定。亦名正定。正受。）二共修三昧。謂修
B22n0117_p0188b07║定亦兼修慧。修慧亦兼修定。是名共修三昧。
B22n0117_p0188b08║三聖正三昧。自初果須陀洹已去。聖位所修。
B22n0117_p0188b09║名為聖正。謂以定修心。因慧能破煩惱。以慧
B22n0117_p0188b10║修心。因定能破煩惱。定慧一時具足。故名聖
B22n0117_p0188b11║正三昧。（梵語須陀洹。華言預流。）
B22n0117_p0188b12║【三止】（出止觀）一體真止。謂體達無
B22n0117_p0188b13║明顛倒之妄。即是實相之真。是名體真止。二
B22n0117_p0188b14║方便隨緣止。方便猶善巧也。謂隨緣歷境。安
B22n0117_p0188b15║心不動。是名方便隨緣止。三離二邊分別止。
B22n0117_p0188b16║謂不分別生死涅槃有無等二邊之相。是名
B22n0117_p0188b17║離二邊分別止。（梵語涅槃。華言滅度。）
B22n0117_p0188b18║【為三事故修奢摩他】（出涅槃經）梵
B22n0117_p0188c01║語奢摩他。華言止。即禪定也。一不放逸。謂修
B22n0117_p0188c02║禪定而能止諸散亂。調伏諸根惡不善法。故
B22n0117_p0188c03║心不放逸也。二莊嚴大智。謂修禪定。既得離
B22n0117_p0188c04║諸散亂。則本性寂靜之慧。自然照朗。內外洞
B22n0117_p0188c05║徹。於諸佛法無不通達。此之智慧。非定不發。
B22n0117_p0188c06║是為莊嚴大智也。三得自在。謂修禪定。能滅
B22n0117_p0188c07║一切煩惱散亂。即得身心寂靜。安隱快樂而
B22n0117_p0188c08║無罣礙。是為得自在也。
B22n0117_p0188c09║【覺觀三種發相】（出釋禪波羅蜜次第
B22n0117_p0188c10║法門）初心在緣曰覺。細心分別曰觀。一
B22n0117_p0188c11║明利心中覺觀發相。謂修禪之人。宿無善根。
B22n0117_p0188c12║現修定時。善法不起。但覺觀攀緣。念念不住。
B22n0117_p0188c13║三毒之中。或緣貪。或緣瞋。或緣癡。如是經年
B22n0117_p0188c14║累月而不得定。此為明利心中覺觀發相。二
B22n0117_p0188c15║半明半昏覺觀發相。謂修禪之人。於攝念時。
B22n0117_p0188c16║雖了覺觀煩惱念念不住。但隨所緣。或明或
B22n0117_p0188c17║昏。明則覺觀攀緣。起諸思想。昏則無記瞪矒。
B22n0117_p0188c18║無所覺知。是為半明半昏覺觀發相。三一向
B22n0117_p0189a01║沉昏覺觀發相。謂修禪之人。於修禪定時。心
B22n0117_p0189a02║雖一向昏闇。猶如睡眠。然於昏昏之中。切切
B22n0117_p0189a03║攀緣覺觀不住。是名沉昏覺觀發相。