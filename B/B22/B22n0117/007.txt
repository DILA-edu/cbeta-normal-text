B22n0117_p0155c04║【菩薩二心】（出大智度論）一大慈心。
B22n0117_p0155c05║慈名愛念。即與樂之心也。謂菩薩愛念一切
B22n0117_p0155c06║眾生。常求樂事。隨彼所求而饒益之。是名大
B22n0117_p0155c07║慈心。二大悲心。悲名愍傷。即拔苦之心也。謂
B22n0117_p0155c08║菩薩愍念一切眾生。受種種苦。常懷悲心。拯
B22n0117_p0155c09║救濟拔。令其得脫。是名大悲心。
B22n0117_p0155c10║【二種勝】（出地持經）一因勝。謂菩薩
B22n0117_p0155c11║所修出世善法。皆以菩提為因。勝於聲聞緣
B22n0117_p0155c12║覺。是名因勝。二果勝。謂菩薩修行。既以菩提
B22n0117_p0155c13║為因。終證菩提之果。勝彼二乘。是名果勝。（
B22n0117_p0155c14║二乘者。聲聞乘。緣覺乘也。）
B22n0117_p0155c15║【二木】（出法華經文句）一大樹。大樹。
B22n0117_p0155c16║喻別教菩薩也。謂此教菩薩。於法華會上。聞
B22n0117_p0155c17║設一乘之法。受記作佛。普度一切眾生。如彼
B22n0117_p0155c18║大樹。蒙一雨所潤而得增長。敷榮鬱茂。則能
B22n0117_p0156a01║普覆一切。是名大樹。二小樹。小樹。喻通教菩
B22n0117_p0156a02║薩也。謂此教菩薩。亦於法華會上。聞說一乘
B22n0117_p0156a03║之法。受記作佛。而不及別教菩薩根器之大。
B22n0117_p0156a04║化用之廣。是名小樹。
B22n0117_p0156a05║【二種獨覺】（出析玄記）大論云。獨覺
B22n0117_p0156a06║出無佛世。觀外因緣。無師自悟。故名獨覺。（
B22n0117_p0156a07║觀外因緣者。謂觀外物之凋零。覺內心之生
B22n0117_p0156a08║滅也。）一部行。部即部類。謂此獨覺。稍有為
B22n0117_p0156a09║人之心。如鹿行走而能回顧後羣。故名部行。
B22n0117_p0156a10║二麟喻。謂此獨覺。但欲自度。略無為人之心。
B22n0117_p0156a11║譬如麒麟。唯有一角。故名麟喻。
B22n0117_p0156a12║【二藏】（出莊嚴經論）藏即含藏之義。
B22n0117_p0156a13║謂佛說大小乘諸經。各各含藏一切文理。故
B22n0117_p0156a14║名藏也。一聲聞藏。聞佛聲教。故曰聲聞。謂佛
B22n0117_p0156a15║說阿含等經。含藏小乘聲聞等修因證果之
B22n0117_p0156a16║法。是名聲聞藏。（梵語阿含。華言無比法。）
B22n0117_p0156a17║二菩薩藏。菩薩。梵語具云菩提薩埵。華言覺
B22n0117_p0156a18║有情。謂佛說華嚴法華等經。含藏大乘菩薩
B22n0117_p0156b01║修因證果之法。是名菩薩藏。
B22n0117_p0156b02║【二乘】（出華嚴經疏）一臨門三車。臨
B22n0117_p0156b03║門三車。喻小乘權教也。謂法華經譬喻品中。
B22n0117_p0156b04║三乘之人於火宅門外。索羊鹿牛三車。求出
B22n0117_p0156b05║火宅。以喻三乘之人。依四諦十二因緣六度
B22n0117_p0156b06║等法。修行得出生死。是名臨門三車。（三乘
B22n0117_p0156b07║者。聲聞乘。緣覺乘。菩薩乘也。四諦者。苦諦。集
B22n0117_p0156b08║諦。滅諦。道諦也。十二因緣者。一無明。二行。三
B22n0117_p0156b09║識。四名色。五六入。六觸。七受。八愛。九取。十有。
B22n0117_p0156b10║十一生。十二老死也。六度者。一布施。二持戒。
B22n0117_p0156b11║三忍辱。四精進。五禪定。六智慧也。）二露地
B22n0117_p0156b12║牛車。露地牛車。喻大乘實教也。謂法華經譬
B22n0117_p0156b13║喻品中。諸子既出火宅。到於四衢道中。露地
B22n0117_p0156b14║而坐。等賜大白牛車。同歸秘密理藏。是名露
B22n0117_p0156b15║地牛車。
B22n0117_p0156b16║【二乘】（出天台四教儀集註）乘即運
B22n0117_p0156b17║載之義。謂二乘之人。乘四諦十二因緣之法。
B22n0117_p0156b18║運出三界生死。至於涅槃。故名為乘。（四諦
B22n0117_p0156c01║者。苦諦。集諦。滅諦。道諦也。十二因緣者。一無
B22n0117_p0156c02║明。二行。三識。四名色。五六入。六觸。七受。八愛。
B22n0117_p0156c03║九取。十有。十一生。十二老死也。梵語涅槃。華
B22n0117_p0156c04║言滅度。）一聲聞乘。聞佛聲教。故曰聲聞。謂
B22n0117_p0156c05║此人以四諦為乘。知苦斷集。慕滅修道。由觀
B22n0117_p0156c06║四諦。出離生死。至于涅槃。故名聲聞乘。二緣
B22n0117_p0156c07║覺乘。因觀十二因緣。覺悟真空之理。名曰緣
B22n0117_p0156c08║覺。謂此人以十二因緣為乘。由觀因緣生滅。
B22n0117_p0156c09║即悟非生非滅。出離生死。至於涅槃。故名緣
B22n0117_p0156c10║覺乘。
B22n0117_p0156c11║【二果二義】（出析玄記）二果即斯陁
B22n0117_p0156c12║含。華言一往來。而有二義焉。一一往天上。謂
B22n0117_p0156c13║第二果人。猶有欲界下三品惑。共潤一往來
B22n0117_p0156c14║身。若於人中得第二果。則一往天上。一來人
B22n0117_p0156c15║間。便證第三果。是名一往天上。二一往人間。
B22n0117_p0156c16║謂第一果人。若在天中得第二果。則一往人
B22n0117_p0156c17║間。一來天上。便證第三果。是名一往人間。
B22n0117_p0156c18║【初果二義】（出析玄記）初果即須陁
B22n0117_p0157a01║洹。華言預流。又云逆流。故有二義焉一預流。
B22n0117_p0157a02║預。入也。流即流類。謂此聖人得證初果。是入
B22n0117_p0157a03║聖之流類。故名預流。二逆流。謂初果聖人。背
B22n0117_p0157a04║逆生死之流類。故名逆流。
B22n0117_p0157a05║【利鈍二根】（出析玄記）析玄云。見道
B22n0117_p0157a06║行人。根有二種。謂須陁洹初果之人。破惑見
B22n0117_p0157a07║理。名為見道。（梵語須陁洹。華言入流。謂預
B22n0117_p0157a08║入聖人之流也。）一鈍根名隨信行。婆沙論
B22n0117_p0157a09║云。由彼依信。隨信起行。謂此一類行人。從來
B22n0117_p0157a10║性多鈍故。自不披閱教文。但信他人言說而
B22n0117_p0157a11║得悟道。故名隨信行。二利根名隨法行。婆沙
B22n0117_p0157a12║論云。由彼依法。隨法起行。謂此一類行人。從
B22n0117_p0157a13║來性多利故。不信他言。但自披閱教典而得
B22n0117_p0157a14║悟道。故名隨法行。
B22n0117_p0157a15║【二種醫】（出大智度論）一小醫。謂但
B22n0117_p0157a16║知病。知病因。知差病藥。而不知一切病。不知
B22n0117_p0157a17║一切病因。不知一切差病藥。以譬聲聞不能
B22n0117_p0157a18║徧知藥病。是名小醫。二大醫。謂一切病。一切
B22n0117_p0157b01║病因。一切差病之藥。皆能徧知。乃至徧知眾
B22n0117_p0157b02║生病因。差病藥等。以譬菩薩無病不知。無藥
B22n0117_p0157b03║不識。是名大醫。
B22n0117_p0157b04║【二宗】（出翻譯名義）一龍樹提婆宗。
B22n0117_p0157b05║龍樹。即南天竺國大名德比丘也。作大莊嚴
B22n0117_p0157b06║大智度等論。號法性宗。明一切眾生皆有佛
B22n0117_p0157b07║性。一闡提等皆當作佛。梵語提婆。華言天。即
B22n0117_p0157b08║龍樹弟子。稟承其道。傳流于世。是為龍樹提
B22n0117_p0157b09║婆宗。（梵語一闡提。華言信不具。）二無著
B22n0117_p0157b10║天親宗。翻譯名義引三藏傳云。無著夜昇覩
B22n0117_p0157b11║史天宮。於慈氏菩薩所。受瑜伽師地等論。專
B22n0117_p0157b12║弘一切法相。號法相宗。天親乃無著之弟。相
B22n0117_p0157b13║繼其道。傳流于世。是為無著天親宗。（梵語
B22n0117_p0157b14║覩史。又云兜率。華言知足。梵語瑜伽。華言相
B22n0117_p0157b15║應。）
B22n0117_p0157b16║【二種比丘】（出出曜經）昔二比丘在
B22n0117_p0157b17║山中學。其一多聞。其一寡淺。寡淺者持戒誦
B22n0117_p0157b18║經。唯通一句。日誦不輟。更無他學。天神贊善。
B22n0117_p0157c01║願樂欲聞。多聞比丘見其神應。盡己所聞。高
B22n0117_p0157c02║聲風誦。欲求贊美。而神默然。怒其神曰。何厚
B22n0117_p0157c03║於彼而薄於我。神曰。汝不自責而反責我。彼
B22n0117_p0157c04║雖少聞。言行相顧。汝雖能誦三藏。行與經違。
B22n0117_p0157c05║故不稱善也。（梵語比丘。華言乞士。三藏者。
B22n0117_p0157c06║一經藏。二律藏。三論藏。）一多聞比丘。樂誦
B22n0117_p0157c07║經典。旁搜廣記。謂之多聞比丘。多聞固為可
B22n0117_p0157c08║稱。然學雖有餘。其心不誠而行不逮。亦不足
B22n0117_p0157c09║貴。此天神之所以不贊護也。二寡淺比丘。學
B22n0117_p0157c10║道日淺。經教少通。謂之寡淺比丘。寡淺固未
B22n0117_p0157c11║足稱。然學雖未至。其心則專而行無雜。亦為
B22n0117_p0157c12║可貴。此天神之所以贊護也。
B22n0117_p0157c13║【僧伽理事二和】（出翻譯名義）梵語
B22n0117_p0157c14║僧伽。華言和合眾。謂與理和事和也。一理和。
B22n0117_p0157c15║謂二乘之人。同斷見思之惑。同證無為之理。
B22n0117_p0157c16║是名理和。（二乘者。聲聞乘。緣覺乘也。）二
B22n0117_p0157c17║事和。事和有六義。謂內凡外凡之僧。戒和同
B22n0117_p0157c18║修。見和同解。身和同住。利和同均。口和無諍。
B22n0117_p0158a01║意和同悅。是名事和。（內凡者。謂四善根位。
B22n0117_p0158a02║即煖。頂。忍。世第一也。此位近於初果須陁洹
B22n0117_p0158a03║聖位。故名內凡。外凡者。謂五停心。一多貪者
B22n0117_p0158a04║修不淨觀。二多瞋者修慈悲觀。三多散者修
B22n0117_p0158a05║數息觀。四愚癡者修因緣觀。五多障者修念
B22n0117_p0158a06║佛觀。此位進修之始。去聖位遠。故名外凡。）
B22n0117_p0158a07║【二天隨人】（出華嚴經）經云。如人生
B22n0117_p0158a08║已。則有二天恒相隨逐。一曰同生。二曰同名。
B22n0117_p0158a09║一同生天。同生天者。謂此天與人同時而生
B22n0117_p0158a10║也。二同名天。同名天者。謂此天與人同其名
B22n0117_p0158a11║字也。
B22n0117_p0158a12║【二難化】（出大智度論）菩薩為化眾
B22n0117_p0158a13║生。而於世間常作轉輪聖王。多生欲界。以天
B22n0117_p0158a14║上著樂故難化也。一欲天難化。謂欲界諸天。
B22n0117_p0158a15║著於上妙五欲。難以教化。是名欲天難化。（
B22n0117_p0158a16║五欲者。色欲。聲欲。香欲。味欲。觸欲也。）二色
B22n0117_p0158a17║天難化。謂色界諸天。多味著世間禪定之樂。
B22n0117_p0158a18║無厭惡心。不求出離。難以教化。是名色天難
B22n0117_p0158b01║化。
B22n0117_p0158b02║【二種眾生】（出大智度論）一習愛眾
B22n0117_p0158b03║生。習即數習。愛即貪愛。亦愛樂也。謂諸眾生。
B22n0117_p0158b04║於世間一切聲色香等五欲境界。多生貪愛。
B22n0117_p0158b05║不能捨離。是名習愛眾生。（五欲者。色欲。聲
B22n0117_p0158b06║欲。香欲。味欲。觸欲也。）二習見眾生。見即分
B22n0117_p0158b07║別有無等見也。謂諸眾生於一切法。計有計
B22n0117_p0158b08║無。及計斷常等見。是名習見眾生。（斷見者。
B22n0117_p0158b09║執世間之法。皆悉斷滅無常也。常見者。謂執
B22n0117_p0158b10║此身死已復生。相續不絕也。）
B22n0117_p0158b11║【聞經二種非器】（出華嚴經疏）一二
B22n0117_p0158b12║乘非器。謂佛說華嚴經時。一切二乘。根器狹
B22n0117_p0158b13║劣。不能聽聞。故出現品云。一切二乘。不聞此
B22n0117_p0158b14║經。何況受持。故雖在座。如聾如瞽。是名二乘
B22n0117_p0158b15║非器。（二乘者。聲聞乘。緣覺乘也。）二眾生
B22n0117_p0158b16║非器。謂一切邪見眾生。無信心故。非其根器。
B22n0117_p0158b17║雖聞此經。聞即生謗而墮惡道。是名眾生非
B22n0117_p0158b18║器。
B22n0117_p0158c01║【二種】（出法華安樂行義）一凡種。謂
B22n0117_p0158c02║凡夫之人。不能覺了。因眼見色。生貪愛心。為
B22n0117_p0158c03║愛造業。隨業受報。輪迴生死。相續不斷。是名
B22n0117_p0158c04║凡種。二聖種。謂人因善知識。得聞法義。善能
B22n0117_p0158c05║覺了一切諸法皆從妄念而生。觀此妄心。猶
B22n0117_p0158c06║如虛空。如是而修不著諸法。能為聖果之種。
B22n0117_p0158c07║是名聖種。
B22n0117_p0158c08║【二種受具戒法】（出大寶積經）戒者。
B22n0117_p0158c09║萬善之根本也。謂能受正戒者。一切善法從
B22n0117_p0158c10║此增長。受之不正者。著於邪見。墮於外道。故
B22n0117_p0158c11║戒有二種不同也。一受正平等戒。謂修行人。
B22n0117_p0158c12║能受持如來正戒。一切平等。不生分別差別
B22n0117_p0158c13║之見。頓絕妄想邪思之心。戒體圓明而得解
B22n0117_p0158c14║脫。究竟至於無上菩提。無有退轉也。（梵語
B22n0117_p0158c15║菩提。華言道。）二受邪不等戒。謂邪見之人。
B22n0117_p0158c16║隨逐惡知識。以分別心受持邪戒。而墮於人
B22n0117_p0158c17║我斷常憍慢貪欲瞋恚愚癡種種差別邪見。
B22n0117_p0158c18║不知出要解脫之道也。
B22n0117_p0159a01║【二種健兒】（出涅槃經并水懺）謂自
B22n0117_p0159a02║不作惡。既作而能懺悔。更不復作。乃是有力
B22n0117_p0159a03║量人。故名健兒。一自不作罪謂此健兒。身口
B22n0117_p0159a04║意業。常自清淨。永無過惡。故名自不作罪。二
B22n0117_p0159a05║作已能悔。謂此健兒。雖先作惡。後能改悔。更
B22n0117_p0159a06║不敢作。猶如濁水。置之明珠。以珠力故。水即
B22n0117_p0159a07║為清。故名作已能悔。
B22n0117_p0159a08║【二種人呪術不能加】（出摩登伽經）
B22n0117_p0159a09║經云。阿難乞食。道逢摩登伽女取水。阿難渴
B22n0117_p0159a10║乏。從之求飲。女心染著。歸白其母。請以呪術
B22n0117_p0159a11║致之。母云。世有二種人。雖呪術不能加也。（
B22n0117_p0159a12║梵語阿難。華言慶喜。梵語摩登伽。華言性。）
B22n0117_p0159a13║一斷欲人。謂人能斷欲。必自持戒。持戒之人。
B22n0117_p0159a14║正念堅定。立行端方。神所呵護。妖邪莫撓。雖
B22n0117_p0159a15║有呪術。不能加也。二死人。謂人既死。識依業
B22n0117_p0159a16║轉。隨處受形。况壽夭有限。死不復生。雖有呪
B22n0117_p0159a17║術。不能加也。
B22n0117_p0159a18║【二種破戒人】（出大智度論）一因緣
B22n0117_p0159b01║不具足破戒。謂貧窮之人。衣食之緣不能具
B22n0117_p0159b02║足。是以心生偷盜。即破於戒。是名因緣不具
B22n0117_p0159b03║足破戒。二因緣具足破戒。謂人衣食之緣。雖
B22n0117_p0159b04║皆具足。以心習惡。故好行惡事。於諸禁戒。多
B22n0117_p0159b05║所毀犯。是名因緣具足破戒。
B22n0117_p0159b06║【二人出佛身血】（出大智度論）一調
B22n0117_p0159b07║達推山得罪。梵語調達。華言天熱。謂其生重
B22n0117_p0159b08║惡心。推山壓佛。金剛力士為護佛故。以金剛
B22n0117_p0159b09║杵反却擲之。碎石迸來。傷佛足指出血。而得
B22n0117_p0159b10║罪報。二祇域行針得福。梵語祇域。華言故活。
B22n0117_p0159b11║謂佛有疾。使祇域治之。因行針出血。疾得頓
B22n0117_p0159b12║愈。雖出佛血。由治疾故。而得福報。
B22n0117_p0159b13║【二種退】（出地持經）一究竟退。究竟
B22n0117_p0159b14║猶决定也。謂修行之人。信根淺薄。始則勤修。
B22n0117_p0159b15║後因他緣障礙。道心即退。終不起菩提之願。
B22n0117_p0159b16║是名究竟退。二不究竟退。謂修行之人。始則
B22n0117_p0159b17║精進。中復懈惰。道心即退。心既退已。或遇善
B22n0117_p0159b18║知識。提獎勸誘。復能發起菩提之願。是名不
B22n0117_p0159c01║究竟退。
B22n0117_p0159c02║【二親】（出法苑珠林）二親者。父母也。
B22n0117_p0159c03║末羅王經云。人受父母遺體。乳哺養育之恩。
B22n0117_p0159c04║或從地積珍寶。上至二十八天。悉以施人。不
B22n0117_p0159c05║如供養父母也。（二十八天。四天王天。忉利
B22n0117_p0159c06║天。夜摩天。兜率天。化樂天。他化自在天。梵眾
B22n0117_p0159c07║天。梵輔天。大梵天。少光天。無量光天。光音天。
B22n0117_p0159c08║少淨天。無量淨天。徧淨天。無雲天。福生天。廣
B22n0117_p0159c09║果天。無想天。無煩天。無熱天。善見天。善現天。
B22n0117_p0159c10║色究竟天。空處天。識處天。無所有處天。非想
B22n0117_p0159c11║非非想處天也。）一父親。父親者。謂資形之
B22n0117_p0159c12║始。有生成之德。自孩提以至長成。教誡撫字。
B22n0117_p0159c13║其恩罔極也。二母親。母親者。謂資生之始。自
B22n0117_p0159c14║懷抱以至乳哺。鞠育護持。劬勞甚至。其恩罔
B22n0117_p0159c15║極也。
B22n0117_p0159c16║【二護】（出涅槃經）一內護。內即自己
B22n0117_p0159c17║身心也。謂佛所制大小乘戒。人若受持。則能
B22n0117_p0159c18║防護身口意業之非。成就種智菩提之果。此
B22n0117_p0160a01║禁戒所以為內護也。二外護。外即族親眷屬
B22n0117_p0160a02║也。謂人之修行。須屏絕緣務。凡有所需衣服
B22n0117_p0160a03║飲食湯藥之類。必藉族親眷屬左右供給。庶
B22n0117_p0160a04║得身心安隱。成辦道業。此族親眷屬。所以為
B22n0117_p0160a05║外護也。
B22n0117_p0160a06║【二種有】（出毘婆沙論）一實物有。謂
B22n0117_p0160a07║五蘊等法成身。即是實有之物。故名實物有。
B22n0117_p0160a08║（五蘊者。色蘊。受蘊。想蘊。行蘊。識蘊也。）二
B22n0117_p0160a09║施設有。謂世間之人。各各隨業受報。因假父
B22n0117_p0160a10║母遺體。便即施設。而有男女之名。故名施設
B22n0117_p0160a11║有。
B22n0117_p0160a12║【二種病】（出涅槃經）一身病。謂身因
B22n0117_p0160a13║四大毒蛇。互不調適。以致諸病所生。故名身
B22n0117_p0160a14║病。（四大者。地大。水大。火大。風大也。以此四
B22n0117_p0160a15║者。徧滿世界。故名為大。人攬外之四大。而成
B22n0117_p0160a16║內四大之身。堅濕煖動之性。在內交攻。不相
B22n0117_p0160a17║和順。毒害如蛇。故曰四大毒蛇。）二心病。謂
B22n0117_p0160a18║心體靈明。虛圓湛寂。其或歡喜不勝而致踊
B22n0117_p0160b01║躍。怯懦無勇而生恐怖。及憂愁苦惱。愚癡昏
B22n0117_p0160b02║昧。由此四者。撓動于中。以致諸病所生。故名
B22n0117_p0160b03║心病。
B22n0117_p0160b04║【二種病】（出大智度論）一先世行業
B22n0117_p0160b05║病。謂因先世好行鞭杖拷掠閉繫種種惡法。
B22n0117_p0160b06║惱害眾生。故感今世多病。是名先世行業病。
B22n0117_p0160b07║二現世失調病。謂因冷熱風雨。不知將養其
B22n0117_p0160b08║身。及飲食不節。臥起無常。以是事故。得種種
B22n0117_p0160b09║病。是名現世失調病。
B22n0117_p0160b10║【二種死】（出涅槃經）一命盡死。謂天
B22n0117_p0160b11║命當盡。捨所受身。故名命盡死。然或有命盡。
B22n0117_p0160b12║非是福盡。或有福盡。非是命盡。或有福命俱
B22n0117_p0160b13║盡。皆為命盡死也。（福謂財物等。）二外緣死。
B22n0117_p0160b14║謂不順天命以喪其身。故名外緣死。如非分
B22n0117_p0160b15║自害。或橫遭他人所害。或二人怒氣相加。自
B22n0117_p0160b16║他俱死。皆為外緣死也。
B22n0117_p0160b17║【二種布施】（出大智度論）一淨施。謂
B22n0117_p0160b18║布施時。不求世間名譽福利等報。但為出世
B22n0117_p0160c01║善根及資助涅槃之因。以清淨心而行布施。
B22n0117_p0160c02║故名淨施。（梵語涅槃。華言滅度。）二不淨
B22n0117_p0160c03║施。謂以妄心求於福報而行布施。如般若經
B22n0117_p0160c04║云。或畏失財故施與。或恐訶罵故施與。或為
B22n0117_p0160c05║求勢故施與。如是種種因緣。與淨相違。是名
B22n0117_p0160c06║不淨施。
B22n0117_p0160c07║【二種法施】（出般若經）一世間法施。
B22n0117_p0160c08║謂菩薩雖為諸有情宣說開示五神通等一
B22n0117_p0160c09║切諸法。然未能出離世間。故名世間法施。（
B22n0117_p0160c10║五神通者。一足不履地。二知人心命。三回眼
B22n0117_p0160c11║千里。四呼名即至。五石壁無礙也。）二出世
B22n0117_p0160c12║間法施。謂菩薩為諸有情宣說開示三解脫
B22n0117_p0160c13║門等一切聖法。依此而修。即得出離世間。故
B22n0117_p0160c14║名出世間法施。（三解脫門者。一空解脫門。
B22n0117_p0160c15║二無相解脫門。三無作解脫門也。）
B22n0117_p0160c16║【二種身行施】（出大智度論）一生身
B22n0117_p0160c17║行施。謂菩薩以父母所生之身。能以一切寶
B22n0117_p0160c18║物。及以身命布施。心不恡惜。是名生身行施。
B22n0117_p0161a01║二法身行施。謂菩薩捨生身已。得法身時。能
B22n0117_p0161a02║於十方世界。以種種珍寶衣服飲食。給施一
B22n0117_p0161a03║切眾生。又能一時之頃。隨眾生音聲。普為說
B22n0117_p0161a04║法。是名法身行施。
B22n0117_p0161a05║【二種施】（出法界次第）一財施。財施
B22n0117_p0161a06║者。謂以飲食衣服。田宅珍寶等。一切自己所
B22n0117_p0161a07║有資身之具。悉能施與它人也。金光明最勝
B22n0117_p0161a08║王經云。財施之福。不出三界。唯伏貪愛。但濟
B22n0117_p0161a09║一世之貧。而不能令其得道。譬如燈光。止明
B22n0117_p0161a10║一室。是也。（三界者。欲界。色界。無色界也。）
B22n0117_p0161a11║二法施。法施者。謂從諸佛及善知識。或從經
B22n0117_p0161a12║卷。聞說世間出世間善法。以清淨心為人演
B22n0117_p0161a13║說也。金光明最勝王經云。法施兼利自他。能
B22n0117_p0161a14║令眾生出於三界。斷諸煩惱。成就慧身。譬如
B22n0117_p0161a15║日光。徧照大千世界。是也。（世間法者。即五
B22n0117_p0161a16║戒十善及治世之法也。出世間法者。即三乘
B22n0117_p0161a17║所修四諦六度等法也。）
B22n0117_p0161a18║【二戒】（出華嚴孔目）一性戒。謂殺盜
B22n0117_p0161b01║邪淫妄語。此四性自是戒。不待佛制。人若持
B22n0117_p0161b02║之即得福。犯之即得罪。是名性戒。二遮戒。遮
B22n0117_p0161b03║即遮止。謂飲酒多有過失。能犯諸戒。是故佛
B22n0117_p0161b04║特遮止。令不毀犯。乃能守護餘之律儀。是名
B22n0117_p0161b05║遮戒。
B22n0117_p0161b06║【二戒】（出毘婆沙論）一道共戒。謂於
B22n0117_p0161b07║見道修道位中。不作意持。自然不犯。戒與道
B22n0117_p0161b08║俱發。是名道共戒。此戒既是初果二果三果
B22n0117_p0161b09║所得。即是無漏戒也。（見道即初果。修道即
B22n0117_p0161b10║二果三果也。無漏者。不漏落三界生死也。）
B22n0117_p0161b11║二定共戒。謂發得初禪二禪三禪四禪天定
B22n0117_p0161b12║之時。不作意持。自然不犯。戒與定俱發。是名
B22n0117_p0161b13║定共戒。此戒斷惑未盡。未出生死。即是有漏
B22n0117_p0161b14║戒也。
B22n0117_p0161b15║【二戒】（出華嚴經疏）一隨相戒。隨即
B22n0117_p0161b16║隨順。相即形相。謂依如來教。染衣出家。乞食
B22n0117_p0161b17║自活。不犯威儀。是名隨相戒。二離相戒。離即
B22n0117_p0161b18║遠離。謂持戒之人。心無所著。則一切戒猶如
B22n0117_p0161c01║虛空。了無持犯之相。是名離相戒。
B22n0117_p0161c02║【二戒】（出涅槃經）一性重戒。謂殺盜
B22n0117_p0161c03║婬妄。皆性業也。不待佛制。持而不犯。性自是
B22n0117_p0161c04║善。犯而不持。性自是罪。若犯之者。其罪極重。
B22n0117_p0161c05║是名性重戒。二息世譏嫌戒。謂佛所制出家
B22n0117_p0161c06║之人。凡世間治生產業。及一切非道所宜之
B22n0117_p0161c07║事。皆不應為。以止世人之所譏誚嫌疑。是名
B22n0117_p0161c08║息世譏嫌戒。
B22n0117_p0161c09║【二戒】（出涅槃經）一威儀戒。威儀戒
B22n0117_p0161c10║者。謂受戒已。惟務修飾容止。誑惑於世。蓋由
B22n0117_p0161c11║好求名利。欲人恭敬者也。二從戒戒。從戒戒
B22n0117_p0161c12║者。謂順從佛制。清淨三業。蓋其內外相稱。不
B22n0117_p0161c13║為世事。但求真實利益。不要虛譽者也。（三
B22n0117_p0161c14║業者。身業。口業。意業也。）
B22n0117_p0161c15║【出家二戒】（出天台四教儀集註）一
B22n0117_p0161c16║十戒。謂一不殺。二不盜。三不婬。四不妄語。五
B22n0117_p0161c17║不飲酒。六不坐高廣大牀。七不著花鬘衣。八
B22n0117_p0161c18║不觀聽歌舞。九手不捉金銀財寶。十不過中
B22n0117_p0162a01║食。此十戒。是初出家沙彌所持。是為出家十
B22n0117_p0162a02║戒。（梵語沙彌。華言息慈。息世染之情。慈濟
B22n0117_p0162a03║羣生也。）二具足戒。具足戒者。即二百五十
B22n0117_p0162a04║戒也。謂波羅夷法。凡四條。（梵語波羅夷。華
B22n0117_p0162a05║言極惡。）僧伽婆尸沙法。凡一十三條。（梵
B22n0117_p0162a06║語僧伽婆尸沙。華言僧殘。謂犯此戒。如人被
B22n0117_p0162a07║他所殘。命雖未盡。形已殘廢故也。）不定法。
B22n0117_p0162a08║凡二條。（謂比丘犯非法語。或以波羅夷法
B22n0117_p0162a09║治之。或以僧伽婆尸法治之。或以波逸提法
B22n0117_p0162a10║治之。故名不定也。）尼薩耆波逸提法。凡三
B22n0117_p0162a11║十條。（梵語尼薩耆。華言捨。謂因財物等犯
B22n0117_p0162a12║貪慢心。令捨入僧眾。故梵語波逸提。華言墮。
B22n0117_p0162a13║謂不捨當墮地獄也。）波逸提法。凡九十條。
B22n0117_p0162a14║波羅提提捨尼法。凡四條。（梵語波羅提提
B22n0117_p0162a15║舍尼。華言向彼悔。僧祇律云。此罪應對眾發
B22n0117_p0162a16║露。故名向彼悔。）眾學戒法。凡一百條。（此
B22n0117_p0162a17║等戒法。令比丘眾皆學。故名眾學也。）滅諍
B22n0117_p0162a18║法。凡七條。（謂有諍事起。即應除滅。故名滅
B22n0117_p0162b01║諍法。）此二百五十戒。是出家比丘所持。是
B22n0117_p0162b02║名出家具足戒。（梵語比丘。華言乞士。）
B22n0117_p0162b03║【在家二戒】（出毘婆沙論）一五戒。謂
B22n0117_p0162b04║不殺生。不偷盜。不邪婬。不妄語。不飲酒。此五
B22n0117_p0162b05║戒。是在家之人所持。故名在家五戒。二八戒。
B22n0117_p0162b06║謂五戒之後。更加不坐高廣大牀。不著花鬘
B22n0117_p0162b07║纓絡。不習歌舞戲樂。此八戒。亦是在家之人
B22n0117_p0162b08║所持。故名在家八戒
B22n0117_p0162b09║【邪正二戒】（出天台四教儀集註）一
B22n0117_p0162b10║邪戒。謂外道之人。執邪為道。非因計因。自計
B22n0117_p0162b11║前世因。從鷄中來。便即獨立。行於苦行。或計
B22n0117_p0162b12║因從狗中來。便即噉食糞穢。行於苦行。是名
B22n0117_p0162b13║邪戒。二正戒。謂佛未出世時。輪王亦教人行
B22n0117_p0162b14║於不殺不盜等十善。即此十善戒法。是名正
B22n0117_p0162b15║戒。（十善者。不殺生。不偷盜。不邪婬。不妄語。
B22n0117_p0162b16║不兩舌。不惡口。不綺語。不貪欲。不瞋恚。不邪
B22n0117_p0162b17║見也。）
B22n0117_p0162b18║【二持】（出華嚴經疏）一止持。止即制
B22n0117_p0162c01║止。謂止身口。令不殺不盜不邪婬不妄語等。
B22n0117_p0162c02║是名止持。二作持。作猶行也。謂既不殺生。又
B22n0117_p0162c03║能放生。既不偷盜。又能布施。既不邪婬。又能
B22n0117_p0162c04║恭敬。既不妄語。又能實語。是名作持。
B22n0117_p0162c05║【二種精進】（出法界次第）一身精進。
B22n0117_p0162c06║謂身勤修善法。晝夜行道。禮誦講說。勸助開
B22n0117_p0162c07║化。是名身精進。（勸助者。獎勸贊助也。開化
B22n0117_p0162c08║者。說法開導。化度於人也。）二心精進。謂心
B22n0117_p0162c09║勤行善道。心心相續。無有間歇。是名心精進。
B22n0117_p0162c10║【二種精進心】（出法華懺儀）謂行人
B22n0117_p0162c11║熏修懺法。即當剋取限期。破諸惑障。如修法
B22n0117_p0162c12║華三昧。以三七日為期。於中禮佛懺悔。行道
B22n0117_p0162c13║誦經。有事有理。俱當精進。故有二種心也。（
B22n0117_p0162c14║梵語三昧。華言正定。三七日。二十一日也。）
B22n0117_p0162c15║一事中修一心精進。謂行人於道場。三七日
B22n0117_p0162c16║中行儀純備。當禮佛時。一心虔懇。觀想金容。
B22n0117_p0162c17║端嚴殊妙。儼然在目。心不異緣。乃至懺悔行
B22n0117_p0162c18║道。誦經坐禪。悉皆一心。令與行法相應。無有
B22n0117_p0163a01║懈怠。是名事中修一心精進。二理中修一心
B22n0117_p0163a02║精進。謂行人初入道場。乃至三七日滿。於其
B22n0117_p0163a03║中間所作行儀。常當照了。一心寂靜。如禮佛
B22n0117_p0163a04║時。即知能禮所禮。本性空寂。雖曰空寂。而自
B22n0117_p0163a05║然感應道交。不可思議。蓋由理體平等。生佛
B22n0117_p0163a06║不二。雖無能禮之人。而有我身禮諸佛前。雖
B22n0117_p0163a07║無所禮之佛。而有諸佛隨心顯現。如是念念
B22n0117_p0163a08║無有懈怠。是名理中修一心精進。（生佛者。
B22n0117_p0163a09║眾生諸佛也。）
B22n0117_p0163a10║【二種忍辱】（出大智度論）一非眾生
B22n0117_p0163a11║數忍辱。謂菩薩。若遇風寒冷熱水雨等。無情
B22n0117_p0163a12║之物惱害之時。安然忍受。初不瞋恚。是名非
B22n0117_p0163a13║眾生數忍辱。二眾生數忍辱。謂菩薩。若遇有
B22n0117_p0163a14║情眾生。加惡於我。亦能忍受。略不瞋恨。是名
B22n0117_p0163a15║眾生數忍辱。
B22n0117_p0163a16║【二種分別真偽禪相】（出修習止觀坐
B22n0117_p0163a17║禪法要）一辨邪偽禪發相。謂修禪之人。
B22n0117_p0163a18║於禪定中。或覺自身如縛如壓。或時身輕欲
B22n0117_p0163b01║飛。或歡喜躁動。憂愁悲思。如是種種邪偽之
B22n0117_p0163b02║相。與禪俱發。心若愛著。即與鬼法相應。多失
B22n0117_p0163b03║心顛狂。是故修禪定者。於此諸相。即當一心
B22n0117_p0163b04║寂靜。辨其邪偽。知彼虛誑。不愛不著。則自然
B22n0117_p0163b05║滅謝。是為辨邪偽禪發相。二辨真正禪發相。
B22n0117_p0163b06║謂修禪之人。於禪定中。端心正念。離諸昏散。
B22n0117_p0163b07║但覺身心安隱。泯然虛豁。空明清淨。寂靜無
B22n0117_p0163b08║為。而與正定相應。如前所說一切邪偽之相。
B22n0117_p0163b09║了無所見。是為辨真正禪發相。
B22n0117_p0163b10║【二種寂靜】（出釋氏要覽）一身寂靜。
B22n0117_p0163b11║謂捨家恩愛及眾緣務。閑居靜處。遠離憒鬧。
B22n0117_p0163b12║身諸惡行。一切不作。是名身寂靜。二心寂靜。
B22n0117_p0163b13║謂於貪瞋癡等。悉皆遠離。修習禪定。無有散
B22n0117_p0163b14║亂。意諸惡行。一切不作。是名心寂靜。
B22n0117_p0163b15║【二種願】（出大智度論）一可得願。謂
B22n0117_p0163b16║修福可得人天中生。修戒定慧。可得阿羅漢
B22n0117_p0163b17║乃至佛果。是名可得願。（梵語阿羅漢。華言
B22n0117_p0163b18║無學。）二不可得願。謂人以己智力。而欲籌
B22n0117_p0163c01║量虛空。盡其邊際。終不可得。是名不可得願。
B22n0117_p0163c02║【二種修行】（出涅槃經）一真實修行。
B22n0117_p0163c03║謂依佛所說。能知涅槃佛性等相而修諸行。
B22n0117_p0163c04║是名真實修行。（梵語涅槃。華言滅度）二
B22n0117_p0163c05║不實修行。謂不知涅槃佛性等相而修諸行。
B22n0117_p0163c06║是名不實修行。
B22n0117_p0163c07║【二因緣發起正見】（出大智度論）一
B22n0117_p0163c08║外聞正法。謂眾生雖具正念。必從智人聞說
B22n0117_p0163c09║正法。然後正見始得開發。譬如穀麥。內具種
B22n0117_p0163c10║子外滋雨澤。然後其芽始得生起。是故若欲
B22n0117_p0163c11║正見開明。必須外聞正法。二內有正念。謂眾
B22n0117_p0163c12║生雖聞正法。發起正見。實由內心正念本具。
B22n0117_p0163c13║譬如洪鍾。雖待人扣。聲非外有。是故若欲正
B22n0117_p0163c14║見開發。必須內有正念。
B22n0117_p0163c15║【二種心】（出地持經）一安隱心。謂菩
B22n0117_p0163c16║薩為諸眾生造諸惑業。而受生死逼迫之苦。
B22n0117_p0163c17║沉溺惡道。即為種種開示。除不善法。置之善
B22n0117_p0163c18║處。令彼之心各獲安隱也。二快樂心。謂菩薩
B22n0117_p0164a01║為諸眾生。貧乏困苦。無所依怙。即起大慈之
B22n0117_p0164a02║心。利濟攝受。平等饒益。令彼之心各得快樂
B22n0117_p0164a03║也
B22n0117_p0164a04║【意業有二種心】（出大乘理趣六波羅
B22n0117_p0164a05║蜜經）意業者。意根所起之業也。謂修行
B22n0117_p0164a06║之人。於布施持戒忍辱禪定智慧等五度。非
B22n0117_p0164a07║精進力。不能成就。身口意三善業。亦由精進
B22n0117_p0164a08║力。方得發生。然三業之中。意業最勝。故有二
B22n0117_p0164a09║種心也。一精進心。謂發菩提心。修習善業。晝
B22n0117_p0164a10║夜禪誦。不令放捨。遠離一切懈怠。心也。二退
B22n0117_p0164a11║轉心。謂於諸善法不能進修。或暫時發心修
B22n0117_p0164a12║行。輒生退屈。則不能到於涅槃彼岸也。
B22n0117_p0164a13║【二種懺悔】（出補助儀并天台四教儀）
B22n0117_p0164a14║梵語懺摩。華言悔過。華梵兼舉。故名懺悔。
B22n0117_p0164a15║又懺名修來。悔名改往。謂修未來之善果。改
B22n0117_p0164a16║已往之惡因也。一事懺悔。事即事儀。謂身則
B22n0117_p0164a17║禮拜瞻敬。口則稱唱讚誦。意則存想聖容。三
B22n0117_p0164a18║業殷勤。求哀懺悔過去見在所作罪業。一依
B22n0117_p0164b01║事儀。是名事懺悔。二理懺悔。理即理。性謂過
B22n0117_p0164b02║現所作一切罪業。皆從心起。若了自心本性
B22n0117_p0164b03║空寂。則一切罪相。亦皆空寂。是名理懺悔。
B22n0117_p0164b04║【二種白法】（出華嚴經隨疏演義鈔）
B22n0117_p0164b05║白法者。白淨之法也。地獄等法。名為黑法。人
B22n0117_p0164b06║天等法。名為白法。光明文句云。白法須尚。黑
B22n0117_p0164b07║法須捨。是也。一慚白法。謂內自羞慚。不敢作
B22n0117_p0164b08║惡。修習善法。止息惡行。是名慚白法。二愧白
B22n0117_p0164b09║法。謂內自惶愧。發露罪瑕。更不敢作。修習善
B22n0117_p0164b10║法。止息惡行。是名愧白法。
B22n0117_p0164b11║【二種勸請】（出大智度論）一佛初成
B22n0117_p0164b12║道勸請轉法輪。謂佛初成道時。菩薩勸請言。
B22n0117_p0164b13║我某甲請佛世尊。為眾生轉法輪。度脫一切。
B22n0117_p0164b14║是名勸請轉法輪。（某甲者。稱自己名也。）
B22n0117_p0164b15║二佛欲入滅勸請住世。謂佛欲捨壽命入涅
B22n0117_p0164b16║槃時。菩薩勸請言。我某甲請佛世尊。久住世
B22n0117_p0164b17║間無央數劫。度脫一切眾生。是名勸請住世。
B22n0117_p0164b18║（劫。梵語具云劫波。華言分別時節。）
B22n0117_p0164c01║【二種資糧】（出寶積經）資即資助。糧
B22n0117_p0164c02║即糧食。如人欲涉遠道。必假糧食以為資助。
B22n0117_p0164c03║蓋譬菩薩修行。欲證佛果。必藉福智二法以
B22n0117_p0164c04║為資助。故名資糧也。一福德資糧。謂布施持
B22n0117_p0164c05║戒等所作善因。乃至具足修習一切佛法。是
B22n0117_p0164c06║名福德資糧。二智德資糧。謂修習正觀。心無
B22n0117_p0164c07║雜亂。勤求妙智。無暫休息。乃至具足修習一
B22n0117_p0164c08║切佛法。是名智德資糧。
B22n0117_p0164c09║【二種供養】（出普賢行願品）一財供
B22n0117_p0164c10║養。經云。所有十方一切佛剎。極微塵數中。一
B22n0117_p0164c11║一各有一切世界。極微塵數佛。一一佛所各
B22n0117_p0164c12║有菩薩海會圍繞。我以普賢行願力故。悉以
B22n0117_p0164c13║上妙諸供養具而為供養。所謂華鬘。音樂。傘
B22n0117_p0164c14║蓋。衣服。及燒種種香。然種種燈。一一如須彌
B22n0117_p0164c15║山。以如是等諸供養具。常為供養。是名財供
B22n0117_p0164c16║養。（梵語須彌。華言妙高。）二法供養。經云。
B22n0117_p0164c17║諸供養中。法供養最。所謂如說修行供養。利
B22n0117_p0164c18║益眾生供養。攝受眾生供養。代眾生苦供養。
B22n0117_p0165a01║勤修善根供養。不捨菩薩業供養。不離菩提
B22n0117_p0165a02║心供養。以前財供養無量功德。比今供養一
B22n0117_p0165a03║念功德。百分不及一。是名法供養。（利益眾
B22n0117_p0165a04║生。攝受眾生。名法供養者。必因說法方能利
B22n0117_p0165a05║益攝受。即是以法供養如來也。代眾生苦。名
B22n0117_p0165a06║法供養者。因發大悲之心。方能代眾生苦。亦
B22n0117_p0165a07║是以法供養如來也。勤修善根。即是勤修善
B22n0117_p0165a08║法也。菩薩業者。即菩薩所修之法也。）
B22n0117_p0165a09║【二善】（出大智度論）一未生善。謂戒
B22n0117_p0165a10║定慧等諸善之法。未曾修習。是名未生善。善
B22n0117_p0165a11║若未生。當勤修習。令其得生也。二已生善。謂
B22n0117_p0165a12║戒定慧等諸善之法。已曾修習。名已生善。善
B22n0117_p0165a13║若已生。當勤修習。令其增長也。
B22n0117_p0165a14║【二種福田】（出大智度論）論云。施主
B22n0117_p0165a15║有二種。一者貧。二者富。皆能於三寶中種福。
B22n0117_p0165a16║故名二種福田。（三寶者。佛寶。法寶。僧寶也。
B22n0117_p0165a17║）一貧福田。謂貧窮之人。雖無財物供養。若
B22n0117_p0165a18║能禮事恭敬。亦得福報。是名貧福田。二富福
B22n0117_p0165b01║田。謂富貴之人既能禮事恭敬。又以財物供
B22n0117_p0165b02║養而得福報。是名富福田。
B22n0117_p0165b03║【二種福田】（出大方便佛報恩經）田
B22n0117_p0165b04║以生長為義。謂人於應供養者而供養之。則
B22n0117_p0165b05║能獲諸福報。如農服力田畝。而有秋成之利。
B22n0117_p0165b06║故名福田。一有作福田。謂於諸佛菩薩父母
B22n0117_p0165b07║師長之所。生恭敬心。修諸供養。不惟得福。亦
B22n0117_p0165b08║可成道。若有冀望福報之心。乃是有為而作。
B22n0117_p0165b09║故名有作福田。二無作福田。謂於諸佛菩薩
B22n0117_p0165b10║父母師長之所。生恭敬心。修諸供養。不惟得
B22n0117_p0165b11║福。亦可成道。若無冀望福報之心。乃是無為
B22n0117_p0165b12║而作。故名無作福田。
B22n0117_p0165b13║【二利】（出金剛般若經取著不壞假名
B22n0117_p0165b14║論）一自利。謂於如來所說經典。自能受
B22n0117_p0165b15║持讀誦。聽聞思惟。如理修習。成就勝果。是名
B22n0117_p0165b16║自利。二利他。謂能以己所受之法。展轉為人
B22n0117_p0165b17║演說。令其修習。斷惑證果。是名利他。
B22n0117_p0165b18║【二種闡提】（出楞伽經）闡提。梵語具
B22n0117_p0165c01║云一闡提。華言信不具。亦云極惡。一捨一切
B22n0117_p0165c02║善根一闡提。捨善根者。楞伽經云。謂謗菩薩
B22n0117_p0165c03║藏及作惡言。不肯隨順經律之法。是名捨一
B22n0117_p0165c04║切善根一闡提。（菩薩藏者。藏即含藏也。謂
B22n0117_p0165c05║諸大乘經典。含藏一切文理。是菩薩所修所
B22n0117_p0165c06║證之法。故名菩薩藏。）二於無始眾生發願
B22n0117_p0165c07║一闡提。謂世間眾生。窮劫有之。無有初始。故
B22n0117_p0165c08║名無始眾生。菩薩發願。度諸眾生。以本願力。
B22n0117_p0165c09║現為闡提。故楞伽經云。菩薩以本願方便。不
B22n0117_p0165c10║般涅槃。是名於無始眾生發願一闡提。
B22n0117_p0165c11║【二種見】（出大智度論）此二種見。即
B22n0117_p0165c12║十使中之邊見也。外道之人。於身見上。計我
B22n0117_p0165c13║斷常。執常非斷。執斷非常。隨執一邊。故名邊
B22n0117_p0165c14║見。（十使者。一身見。二邊見。三邪見。四見取。
B22n0117_p0165c15║五戒取。六貪。七瞋。八癡。九慢。十疑也。）一常
B22n0117_p0165c16║見。論云。見五眾常。即外道自謂色受想行識。
B22n0117_p0165c17║今世雖滅。未來復生。相續不斷。是名常見。（
B22n0117_p0165c18║五眾者。即色受想行識五陰也。）二斷見。論
B22n0117_p0166a01║云。見五眾滅。即外道自謂色受想行識。今世
B22n0117_p0166a02║滅已。更不再生。是名斷見。
B22n0117_p0166a03║【鬼二生】（出俱舍釋論）一鬼胎生。論
B22n0117_p0166a04║云。女餓鬼白目連云。我夜生五子。晝時亦生
B22n0117_p0166a05║五子。生已皆食盡。如此我無飽。此鬼即是胎
B22n0117_p0166a06║生也。二鬼化生。謂不從胎卵等生。但無而忽
B22n0117_p0166a07║有。變現不測。此鬼即為化生也。
B22n0117_p0166a08║【二罪】（出圓覺經略疏鈔）一性罪。性
B22n0117_p0166a09║罪者。即殺盜婬妄四種重戒。不待佛制。性自
B22n0117_p0166a10║是惡。故犯之則有罪報也。二遮罪。遮罪者。即
B22n0117_p0166a11║酒戒也。謂佛制此酒戒。意為遮止無犯。守護
B22n0117_p0166a12║餘戒。使不故犯。如有犯者。則獲遮制之罪也。
B22n0117_p0166a13║【二吉羅】（出翻譯名義）梵語具云突
B22n0117_p0166a14║吉羅。華言惡作惡說。一身惡作。謂身行殺盜
B22n0117_p0166a15║邪婬等惡。是名身惡作。二口惡說。謂口出妄
B22n0117_p0166a16║言綺語兩舌惡口等。是名口惡說。
B22n0117_p0166a17║【二惡】（出大智度論）一已生惡。謂貪
B22n0117_p0166a18║瞋癡及殺盜婬等諸惡之法。已起於心。已見
B22n0117_p0166b01║於事者。是名已生惡。惡若已生。速令除滅也。
B22n0117_p0166b02║二未生惡。謂貪瞋癡及殺盜婬等諸惡之法。
B22n0117_p0166b03║於心未起。於事未見。是名未生惡。惡若未起。
B22n0117_p0166b04║防令不生也。
B22n0117_p0166b05║【二種惡事】（出大智度論）一眾生惡
B22n0117_p0166b06║事。謂諸眾生。貪欲瞋恚愚癡。不依父母師長
B22n0117_p0166b07║教誨。造種種惡。是名眾生惡事。二土地惡事。
B22n0117_p0166b08║謂土地之中。或有饑荒疾疫。毒氣流行。無處
B22n0117_p0166b09║不有。是名土地惡事。
B22n0117_p0166b10║【二煩惱】（出瑜伽師地論）一根本煩
B22n0117_p0166b11║惱。根本煩惱者。即無明惑也。謂此根本無明
B22n0117_p0166b12║之惑。能出生一切煩惱也。二隨煩惱。隨煩惱
B22n0117_p0166b13║者。即見思二惑也。謂此見思二惑。隨於一切
B22n0117_p0166b14║違順境上。起貪瞋癡等煩惱。隨逐不捨也。
B22n0117_p0166b15║【二煩惱】（出大智度論）一內著煩惱。
B22n0117_p0166b16║謂身見邊見等諸煩惱。於內心不了而起執
B22n0117_p0166b17║著。故名內著煩惱。（身見者。謂眾生妄執色
B22n0117_p0166b18║受想行識之五陰為自身也。邊見者。妄於身
B22n0117_p0166c01║見中或執為斷或執為常。各執一邊。名邊見
B22n0117_p0166c02║也。）二外著煩惱。謂貪瞋癡等煩惱。於外境
B22n0117_p0166c03║不了而起貪著。故名外著煩惱。
B22n0117_p0166c04║【二煩惱】（出華嚴經疏）一隨眠煩惱。
B22n0117_p0166c05║依附不捨曰隨。五情暗冥曰眠。謂無明煩惱
B22n0117_p0166c06║種子。潛伏第八藏識之中。能生一切妄惑。是
B22n0117_p0166c07║名隨眠煩惱也。（五情者即眼耳鼻舌身五
B22n0117_p0166c08║根也。）二現行煩惱。謂六根對六塵境。現起
B22n0117_p0166c09║貪瞋癡等煩惱。是名現行煩惱也。（六根者。
B22n0117_p0166c10║眼根。耳根。鼻根。舌根。身根。意根也。六塵者。色
B22n0117_p0166c11║塵。聲塵。香塵。味塵。觸塵。法塵也。）
B22n0117_p0166c12║【二惑】（出釋籤）一理惑。謂根本無明
B22n0117_p0166c13║之惑。能障覆中道之理。不能顯發。是名理惑。
B22n0117_p0166c14║二事惑。謂塵沙惑。能障化導。則覆俗諦之法。
B22n0117_p0166c15║見思惑能阻空寂。則覆真諦之法。是名事惑。
B22n0117_p0166c16║【二惑】（出華嚴經隨疏演義鈔）一現
B22n0117_p0166c17║行惑。謂六根對六塵。現起貪瞋癡等煩惱。令
B22n0117_p0166c18║心昏迷。障諸善法。是名現行惑。（六根者。眼
B22n0117_p0167a01║根。耳根。鼻根。舌根。身根。意根也。六塵者。色塵。
B22n0117_p0167a02║聲塵。香塵。味塵。觸塵。法塵也。）二種子惑。種
B22n0117_p0167a03║子者。即根本無明也。謂因此無明。則能生一
B22n0117_p0167a04║切煩惱。障諸善法。是名種子惑。
B22n0117_p0167a05║【見思二惑】（出天台四教儀集註）惑。
B22n0117_p0167a06║迷惑也。謂諸眾生於一切法。不了自性本空。
B22n0117_p0167a07║妄生執著。惑於正道。流轉生死。故名惑也。又
B22n0117_p0167a08║名二縛。由此惑業纏縛。住著三界。不能脫離
B22n0117_p0167a09║也。又名二結。結即縛之義也。（三界者。欲界。
B22n0117_p0167a10║色界。無色界也。）一見惑。分別曰見。謂意根
B22n0117_p0167a11║對法塵。非理籌度。起諸邪見。如外道計斷計
B22n0117_p0167a12║常乃至有無等見。是名見惑。二思惑。貪愛曰
B22n0117_p0167a13║思。謂眼耳鼻舌身五根。對於色聲香味觸五
B22n0117_p0167a14║塵。貪愛染著。迷而不覺。是名思惑。
B22n0117_p0167a15║【客塵二義】（出楞嚴經）一客義。謂見
B22n0117_p0167a16║思等惑。皆由眾生不了外塵之境。種種妄想
B22n0117_p0167a17║而生。若以智慧觀察。惑體本空。則法性理顯。
B22n0117_p0167a18║惑亦何有。經云。不住名客。是名客義。二塵義。
B22n0117_p0167b01║謂微細之惑。而能染污清淨真性。譬如牖隙
B22n0117_p0167b02║光流。諸塵相現。亦能亂於虛空之性。若智慧
B22n0117_p0167b03║發明。了惑本無。則空理現前。塵亦何有。經云。
B22n0117_p0167b04║澄寂名空。搖動名塵。是名塵義。
B22n0117_p0167b05║【二障】（出圓覺略疏）一理障。謂本覺
B22n0117_p0167b06║心源。湛然清淨。由無明妄染。礙正知見。不達
B22n0117_p0167b07║真如之理。是名理障。二事障。謂眾生由無明
B22n0117_p0167b08║障覆。生死相續。無由脫離。是名事障。
B22n0117_p0167b09║【二障】（出楞嚴經義海并宗鏡錄）一
B22n0117_p0167b10║煩惱障。謂昏煩之法惱亂心神。不能顯發妙
B22n0117_p0167b11║明真性。是名煩惱障。二所知障。所知障。亦名
B22n0117_p0167b12║智障。謂執所證之法。障蔽智慧之性。是名所
B22n0117_p0167b13║知障。
B22n0117_p0167b14║【二障】（出天親論）障即障礙。如金剛
B22n0117_p0167b15║經中。須菩提得無諍三昧。蓋由離此二障故
B22n0117_p0167b16║也。（梵語須菩提。華言空生。）一煩惱障。煩
B22n0117_p0167b17║惱即見思惑也。謂須菩提。證得第四阿羅漢
B22n0117_p0167b18║果時。見思二惑。俱已斷盡。心空寂靜。諍從何
B22n0117_p0167c01║起。是故得於無諍。實由離此煩惱障也。（梵
B22n0117_p0167c02║語阿羅漢。華言無學。）二三昧障。梵語三昧。
B22n0117_p0167c03║華言正定。即無諍三昧也。謂須菩提。證得第
B22n0117_p0167c04║四果時。既得無諍三昧。若於此三昧。心有取
B22n0117_p0167c05║著。即為有諍。是故得於無諍。實由離此三昧
B22n0117_p0167c06║障也。
B22n0117_p0167c07║【二業】（出俱舍論）一引業。謂若宿世
B22n0117_p0167c08║善業引發。生於人中。則得珍寶豐足。多受快
B22n0117_p0167c09║樂。若由宿世惡業引發。生於人中。則感貧窮
B22n0117_p0167c10║困乏。受諸苦惱。是名引業。二滿業。謂由宿世
B22n0117_p0167c11║修一善業。感一生中大富多財。乘此更修眾
B22n0117_p0167c12║善。展轉生官貴家。乃至圓滿究竟善果。是名
B22n0117_p0167c13║滿業。若由宿世造一惡業。感一生貧窮苦惱。
B22n0117_p0167c14║乘此更造眾惡。展轉生貧窮家。乃至圓滿極
B22n0117_p0167c15║惡之果。是名滿業。
B22n0117_p0167c16║【輕重二業】（出涅槃經）經云。或有重
B22n0117_p0167c17║業可得作輕。或有輕業可得作重。以人有智
B22n0117_p0167c18║有愚故也。一重業輕受。重業輕受者。謂有智
B22n0117_p0168a01║之人。以智慧力。修習梵行。能令地獄重業。現
B22n0117_p0168a02║世輕受也。二輕業重受。輕業重受者。謂愚癡
B22n0117_p0168a03║之人。以愚癡故。增其業力。能令現世輕業。地
B22n0117_p0168a04║獄重受也。
B22n0117_p0168a05║【二礙】（亦名二障出宗鏡錄并演義鈔）
B22n0117_p0168a06║一煩惱礙。謂見思二惑。起種種昏煩之法。
B22n0117_p0168a07║惱亂心神。以致障礙無漏法性。是名煩惱礙。
B22n0117_p0168a08║二智礙。（即所知障。）謂由根本無明之惑。
B22n0117_p0168a09║覆蔽法性。而於中道種智。則成障礙。故名智
B22n0117_p0168a10║礙。