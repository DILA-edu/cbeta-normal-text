B22n0117_p0180c17║【三如來藏】（出圓覺經略疏）如來者。
B22n0117_p0180c18║即理性如來也。因中說果。故名如來。藏者。含
B22n0117_p0181a01║藏之義。謂含藏一切善惡法也。的指其體。即
B22n0117_p0181a02║第八識。名如來藏也。（第八識者。藏識也。）
B22n0117_p0181a03║一隱覆藏。謂諸眾生本有真如法身之理。在
B22n0117_p0181a04║第八識中。為無明煩惱之所隱覆而不能見。
B22n0117_p0181a05║故名隱覆藏。二含攝藏。謂第八識為染淨之
B22n0117_p0181a06║所依止。以能含藏一切善惡種子。故名含攝
B22n0117_p0181a07║藏。三出生藏。謂第八識為染淨之本。遇緣熏
B22n0117_p0181a08║習。則能出生世間出世間有情無情等法。故
B22n0117_p0181a09║名出生藏。
B22n0117_p0181a10║【三藏詮三學】（出四教義）三藏。經律
B22n0117_p0181a11║論也。三學戒定慧也。三藏詮三學者詮具也。
B22n0117_p0181a12║謂三藏具說三學之事理也。一經詮定學。謂
B22n0117_p0181a13║阿含等經所明皆是安心之法。依此攝心。即
B22n0117_p0181a14║不散亂。又佛凡說經。必先入定。故云經詮定
B22n0117_p0181a15║學。（梵語阿含。華言無比法。）二律詮戒學。
B22n0117_p0181a16║謂毘尼律藏。因事制戒。專用防止身口惡法。
B22n0117_p0181a17║又戒是所詮之行。律是能詮之教。故云律詮
B22n0117_p0181a18║戒學。（梵語毘尼。華言善治。又言滅。）三論
B22n0117_p0181b01║詮慧學。謂阿毘曇等論。决擇辯論一切法義。
B22n0117_p0181b02║皆以智慧分別。故云論詮慧學。（梵語阿毘
B22n0117_p0181b03║曇。華言無比法。）
B22n0117_p0181b04║【三經通別】（出法華玄義）如來一代
B22n0117_p0181b05║所說諸經之內。無不具此教行理三。無不以
B22n0117_p0181b06║別而契於通。以通而應於別。通則通於諸經。
B22n0117_p0181b07║別則別有所以。故教有通別。依教明行。行有
B22n0117_p0181b08║通別。從行顯理。理有通別也。一教經通別。教
B22n0117_p0181b09║即聖人對機所說一切言教也。夫教本應機。
B22n0117_p0181b10║機宜不同。部部別異。故名教別。諸部雖異。通
B22n0117_p0181b11║是佛說。故名教通。所謂從緣故教別。從說故
B22n0117_p0181b12║教通也。（部部者。經教部類也。）二行經通
B22n0117_p0181b13║別。行即依教修行。亦進趣之義也。泥洹真法
B22n0117_p0181b14║寶。眾生以種種門入。教既為門不同。行則所
B22n0117_p0181b15║入亦異。所入之門雖異。所契之理則同。所謂
B22n0117_p0181b16║從能契故行別。從所契故行通也。（梵語泥
B22n0117_p0181b17║洹。亦云涅槃。華言滅度。）三理經通別。理即
B22n0117_p0181b18║一切言教所詮之義理也。理則不二。名字非
B22n0117_p0181c01║一。故智論云。般若是一法。佛說種種名。如或
B22n0117_p0181c02║言實相。或言法界等。名異故別。理一故通。所
B22n0117_p0181c03║謂理從名故別。名從理故通也。
B22n0117_p0181c04║【法華三周】（出法華經玄義）法華三
B22n0117_p0181c05║周者。謂佛說法華經。因聲聞之人。根有利鈍。
B22n0117_p0181c06║悟有前後。故有三周不同焉。周者周足之義
B22n0117_p0181c07║也。一法說周。法說周者。佛為上根之人。作三
B22n0117_p0181c08║乘一乘說。開三乘之權。顯一乘之實。即方便
B22n0117_p0181c09║品中所談是也。（三乘者。聲聞乘。緣覺乘。菩
B22n0117_p0181c10║薩乘也。）二譬喻周。譬喻周者。佛為中根之
B22n0117_p0181c11║人。於上法說周中不悟。更作三車一車說。初
B22n0117_p0181c12║許三車是施權。後等賜大車是顯實。即譬喻
B22n0117_p0181c13║品中所談是也。（三車者。羊車。鹿車。牛車也。
B22n0117_p0181c14║）三宿世因緣周。宿世因緣周者。佛為下根
B22n0117_p0181c15║之人。於上法譬二周之中。不能解了。遂說宿
B22n0117_p0181c16║世曾於大通智勝佛時同下一乘之種。令其
B22n0117_p0181c17║得悟。即化城喻品中所談是也。
B22n0117_p0181c18║【蓮華三喻】（出法華玄義）蓮華三喻
B22n0117_p0182a01║者。良以妙法難解。假喻易彰。蓮華則華果同
B22n0117_p0182a02║時。妙法則權實一體。故取蓮華以喻權實之
B22n0117_p0182a03║法也。一為蓮故華。為蓮故華有二喻。一喻為
B22n0117_p0182a04║實施權。謂蓮以喻實。華以喻權。蓋譬如來為
B22n0117_p0182a05║一乘之實。而施三乘之權。故經云。雖示種種
B22n0117_p0182a06║道。其實為佛乘。是也。二喻從本垂迹謂蓮以
B22n0117_p0182a07║喻本。華以喻迹。蓋譬如來從久成佛之本。而
B22n0117_p0182a08║施今日設化之迹。故經云。我實成佛以來久
B22n0117_p0182a09║遠若斯。但教化眾生。作如是說。我少出家。得
B22n0117_p0182a10║三菩提。是也。（三乘者。菩薩乘。緣覺乘。聲聞
B22n0117_p0182a11║乘也。梵語三菩提。華言正道。）二華開蓮現。
B22n0117_p0182a12║華開蓮現。亦有二喻。一喻開權顯實。謂華開
B22n0117_p0182a13║喻開權。蓮現喻顯實。蓋譬如來開三乘之權。
B22n0117_p0182a14║而顯一乘之實。故經云。開方便門。示真實相。
B22n0117_p0182a15║是也。二喻開迹顯本。謂華開喻開迹。蓮現喻
B22n0117_p0182a16║顯本。蓋譬如來開今日近成之迹。而顯久遠
B22n0117_p0182a17║成佛之本。故經云。一切世間。皆謂我今始得
B22n0117_p0182a18║道。我實成佛以來無量無邊那由他劫。是也。
B22n0117_p0182b01║（梵語那由他。華言萬億。）三華落蓮成。華
B22n0117_p0182b02║落蓮成。亦有二喻。一喻廢權立實。謂華落喻
B22n0117_p0182b03║廢權。蓮成喻立實。蓋譬如來廢棄三乘之權。
B22n0117_p0182b04║而建立一乘之實。故經云。正直捨方便。但說
B22n0117_p0182b05║無上道。是也。二喻廢迹立本。謂華落喻廢迹。
B22n0117_p0182b06║蓮成喻立本。蓋譬如來廢今日近成之迹。而
B22n0117_p0182b07║立久遠成佛之本。故經云。諸佛如來。法皆如
B22n0117_p0182b08║是。為度眾生。皆實不虛。是也。
B22n0117_p0182b09║【三分科經】（出法華經文句）三分者。
B22n0117_p0182b10║分即分限。謂諸經中皆有序分。正宗分。流通
B22n0117_p0182b11║分也。始自晉道安法師。判節諸經。皆具三分。
B22n0117_p0182b12║爾後親光論。自西天傳至此土。果有三分之
B22n0117_p0182b13║說。是故諸經皆以三分而科節也。（親光論
B22n0117_p0182b14║者。謂親光菩薩所造之論也。）一序分。序即
B22n0117_p0182b15║序述。亦次序也。有通序別序。通序者。謂如是
B22n0117_p0182b16║我聞。一時佛在某處。與某大眾俱。此是通序。
B22n0117_p0182b17║以一切經初。同有此序。故名通也。別序者。蓋
B22n0117_p0182b18║佛說經。必有由致。如楞嚴經。由阿難遭摩登
B22n0117_p0182c01║伽幻術之緣。佛因提獎阿難。及摩登伽歸來
B22n0117_p0182c02║佛所。故說是經。是名別序。而言別者。以諸經
B22n0117_p0182c03║所說。各有緣起不同。故名別也。雖分通別。總
B22n0117_p0182c04║名序分。二正宗分。宗即主也。亦要也。蓋佛說
B22n0117_p0182c05║經。必以正說為主。又正明一經要義故也。如
B22n0117_p0182c06║楞嚴經第一卷。從阿難見佛頂禮悲泣下。徵
B22n0117_p0182c07║心辨見。分別真妄。會萬法歸如來藏。乃至說
B22n0117_p0182c08║呪立壇。遠離魔事。令阿難大眾除惑證道。至
B22n0117_p0182c09║第十卷重研五陰。知有涅槃。不戀三界等。此
B22n0117_p0182c10║是一經正說。故名正宗分。（五陰者。色陰。受
B22n0117_p0182c11║陰。想陰。行陰。識陰也。三界者。欲界。色界。無色
B22n0117_p0182c12║界也。）三流通分。流則不滯。通則不壅。謂正
B22n0117_p0182c13║說既陳。務傳後世。利益眾生。用使正法之源
B22n0117_p0182c14║流通而不壅也。如楞嚴經。自阿難若復有人。
B22n0117_p0182c15║徧滿十方所有虛空盈滿七寶。持以奉上微
B22n0117_p0182c16║塵諸佛。至作禮而去。此乃較量持經福勝。勸
B22n0117_p0182c17║讚讀誦。流傳無盡。故名流通分。（七寶者。金。
B22n0117_p0182c18║銀。瑠璃。玻璃。硨磲。碼碯。赤真珠也。）
B22n0117_p0183a01║【親光三分科經】（出佛地論）謂親光
B22n0117_p0183a02║菩薩造論。釋佛地經。科分三分也。一教起因
B22n0117_p0183a03║緣分。謂如來說教。必有發起因緣。此佛地經。
B22n0117_p0183a04║佛告妙生菩薩。有五種法。攝大覺地而說是
B22n0117_p0183a05║經。即教起因緣分。（五種法者。一清淨法界
B22n0117_p0183a06║智。二大圓鏡智。三平等性智。四妙觀察智。五
B22n0117_p0183a07║成所作智也。）二聖教所說分。謂因緣分後。
B22n0117_p0183a08║正顯聖教所說法門。此佛地經。從妙生當知
B22n0117_p0183a09║下。至令入聖教。成熟解脫。即聖教所說分。三
B22n0117_p0183a10║依教奉行分。謂聞聖教所說。時眾信受奉行。
B22n0117_p0183a11║此佛地經。從薄伽梵說是經已。至經盡文。即
B22n0117_p0183a12║依教奉行分。
B22n0117_p0183a13║【三善】（出法華文句）法華經云。初中
B22n0117_p0183a14║後善。蓋言圓頓教中。序正流通三分。理致圓
B22n0117_p0183a15║備。故皆稱善。（三分者。一序分。謂序述一經
B22n0117_p0183a16║之由。二正宗分。謂正說一經之旨。三流通分。
B22n0117_p0183a17║謂流傳此經。使後世通行也。）一初善。初善
B22n0117_p0183a18║者。序分居初。故名初善。如經序品為序分是
B22n0117_p0183b01║也。二中善。中善者。正說分居中。故名中善。如
B22n0117_p0183b02║經方便品至分別功德品十九行偈。為正說
B22n0117_p0183b03║分是也。三後善。後善者。流通分居後。故名後
B22n0117_p0183b04║善。如經分別功德品十九行偈後至經盡。為
B22n0117_p0183b05║流通分是也。
B22n0117_p0183b06║【三軌弘經】（出法華經并法華文句）
B22n0117_p0183b07║三軌弘經者。弘傳經教。必須具此三軌。軌即
B22n0117_p0183b08║軌範。亦軌則也。蓋言弘經者。當以慈悲忍辱
B22n0117_p0183b09║法空三法。為之範則。故法華文句云。利物以
B22n0117_p0183b10║慈悲為首。涉有以忍辱為基。說法以亡我為
B22n0117_p0183b11║本。能行三法。庶可自利而利他也。一慈悲室。
B22n0117_p0183b12║謂弘經之人。當須具大慈悲。覆護一切眾生。
B22n0117_p0183b13║以大慈故。則能與眾生之樂。以大悲故。則能
B22n0117_p0183b14║拔眾生之苦。慈悲覆物。喻之如室。故經云。大
B22n0117_p0183b15║慈悲為室也。二忍辱衣。謂弘經之人。當行忍
B22n0117_p0183b16║辱之行。遮蔽一切眾生惡障及煩惱等醜。喻
B22n0117_p0183b17║之如衣。故經云。柔和忍辱衣也。三法空座。謂
B22n0117_p0183b18║弘經之人。當了一切法空。亦無我為能說。若
B22n0117_p0183c01║安心於空。方能安他。安他安己。喻之如座。故
B22n0117_p0183c02║經云。諸法空為座也。
B22n0117_p0183c03║【三涅槃】（出金光明經玄義）梵語涅
B22n0117_p0183c04║槃。華言滅度。又云不生不滅。一性淨涅槃。謂
B22n0117_p0183c05║諸法實相之理。不可染不可淨。不染即不生。
B22n0117_p0183c06║不淨即不滅。不生不滅。名性淨涅槃。（諸法
B22n0117_p0183c07║實相者。十界因果之法。本來離虛妄相。相相
B22n0117_p0183c08║皆實。故名實相。不可染不可淨者。謂實相之
B22n0117_p0183c09║理。惑不能染。智不能淨。不染即不生者。既無
B22n0117_p0183c10║惑染。豈有法生。不淨即不滅者。既非智淨。豈
B22n0117_p0183c11║有法滅。是故名為不生不滅。）二圓淨涅槃。
B22n0117_p0183c12║智極故名圓。惑盡故名淨。據性而言。雖無染
B22n0117_p0183c13║淨。約修而說。惑智宛然。智若契理。惑畢竟不
B22n0117_p0183c14║生。智畢竟不滅。不生不滅。名圓淨涅槃。（惑
B22n0117_p0183c15║智宛然者。惑即所斷之煩惱。智即能斷煩惱
B22n0117_p0183c16║之智慧也。）三方便淨涅槃。方便猶善巧也。
B22n0117_p0183c17║謂智能契理。即照羣機。照必垂應。機感即生。
B22n0117_p0183c18║此生非生。機緣既盡。應身即滅。此滅非滅。不
B22n0117_p0184a01║生不滅。名方便淨涅槃。（此生非生者。謂機
B22n0117_p0184a02║感即生。心常寂滅也。此滅非滅者。謂緣盡即
B22n0117_p0184a03║滅。應用常興也。）
B22n0117_p0184a04║【三般若】（出金光明經玄義）梵語般
B22n0117_p0184a05║若。華言智慧。此三般若體。是圓常大覺也。即
B22n0117_p0184a06║此一覺。有三種德。故名三般若。一實相般若。
B22n0117_p0184a07║謂本覺之體。非寂非照。離虛妄相。名為實相。
B22n0117_p0184a08║即一切種智也。（非寂非照者。寂謂寂靜。照
B22n0117_p0184a09║謂照明。寂照皆言非者。用遮二邊。以顯中道
B22n0117_p0184a10║實相之德也。一切種智者。謂知一切諸佛之
B22n0117_p0184a11║道。知一切眾生之因種也。）二觀照般若。謂
B22n0117_p0184a12║觀照之德。非照而照。了法無相。名為觀照。即
B22n0117_p0184a13║一切智也。（非照而照者。照謂照明。謂理本
B22n0117_p0184a14║非照。因觀而照。以顯觀照之德也。一切智者。
B22n0117_p0184a15║謂能知一切內法內名。一切外法外名也。）
B22n0117_p0184a16║三方便般若。方便猶善巧也。謂方便之德。非
B22n0117_p0184a17║寂而寂。善巧分別諸法。名為方便。即道種智
B22n0117_p0184a18║也。（非寂而寂者。寂謂寂靜。以寂靜故。了一
B22n0117_p0184b01║切法皆從因緣而生。性本空寂。以顯方便之
B22n0117_p0184b02║德也。道種智者。謂能用諸佛一切道法。發起
B22n0117_p0184b03║一切眾生善種故也。）
B22n0117_p0184b04║【三大乘】（出金光明經玄義）一理乘。
B22n0117_p0184b05║謂理性虛通。自然荷運諸法。故名理乘。（荷。
B22n0117_p0184b06║負也。運。動也。無法不具。故名荷。能至極果。故
B22n0117_p0184b07║名運。）二隨乘。謂智隨理境。如蓋隨函。隨理
B22n0117_p0184b08║荷運。故名隨乘。三得乘。得者。得果得機也。謂
B22n0117_p0184b09║得果故自解脫。得機故令他解脫。故名得乘。
B22n0117_p0184b10║（得果者。得妙覺極果。得機者。得所化之機
B22n0117_p0184b11║眾也。）
B22n0117_p0184b12║【三菩提】（出金光明經玄義）梵語菩
B22n0117_p0184b13║提。華言道。一真性菩提。真名不偽。性名不改。
B22n0117_p0184b14║不偽不改。名為真性。以此真性為道。故名真
B22n0117_p0184b15║性菩提。二實智菩提。謂能照真性之智。稱理
B22n0117_p0184b16║不虛。名為實智。以此實智為道。故名實智菩
B22n0117_p0184b17║提。三方便菩提。謂善巧隨機。化用自在。名為
B22n0117_p0184b18║方便。以此方便為道。故名方便菩提。
B22n0117_p0184c01║【三菩提】（出出生菩提經）梵語菩提。
B22n0117_p0184c02║華言道。經云。婆羅門白佛言。若已發菩提心。
B22n0117_p0184c03║有退失否。佛言。發菩提心已。則無退失。當知
B22n0117_p0184c04║有三種菩提。（梵語婆羅門。華言淨行。）一
B22n0117_p0184c05║聲聞菩提。謂聲聞之人。發菩提心也。經云。若
B22n0117_p0184c06║人在於聲聞行中。雖已自發菩提之心。而不
B22n0117_p0184c07║勸化眾生發菩提心。亦不習學大乘經義。以
B22n0117_p0184c08║是行故。獨得解脫。是名聲聞菩提。二緣覺菩
B22n0117_p0184c09║提。謂緣覺之人。發菩提心也。經云。若人在於
B22n0117_p0184c10║緣覺行中。雖已自發菩提之心。而不勸化眾
B22n0117_p0184c11║生發菩提心。亦不習學大乘經義。以是行故。
B22n0117_p0184c12║獨得解脫。是名緣覺菩提。三諸佛菩提。謂諸
B22n0117_p0184c13║佛於因中發菩提心也。經云。若人自發菩提
B22n0117_p0184c14║心已。復能勸諸眾生發菩提心。習學大乘法
B22n0117_p0184c15║義。自既解脫。亦令眾生解脫。是名諸佛菩提。
B22n0117_p0184c16║【三轉法輪】（出法華文句）三轉法輪
B22n0117_p0184c17║者。以苦集滅道四諦之法三番而說。名為三
B22n0117_p0184c18║轉。世間車輪。則有摧碾之用。佛之說法。則能
B22n0117_p0185a01║摧碾眾生一切惑業。故名轉法輪也。一示轉。
B22n0117_p0185a02║示即指示。如云此是苦。此是集。此是滅。此是
B22n0117_p0185a03║道。是名示轉。（苦者。生死逼迫之苦也。集者。
B22n0117_p0185a04║積集煩惱惑業也。道者。戒定慧之道也。滅者。
B22n0117_p0185a05║涅槃寂滅之樂也。）二勸轉。勸即勸勉也。如
B22n0117_p0185a06║云此是苦。汝應知。此是集。汝應斷。此是滅。汝
B22n0117_p0185a07║應證。此是道。汝應修。是名勸轉。三證轉。證。驗
B22n0117_p0185a08║也。謂引己所證以驗之也。如云此是苦。我已
B22n0117_p0185a09║知。不復更知。此是集。我已斷。不復更斷。此是
B22n0117_p0185a10║滅。我已證。不復更證。此是道。我已修。不復更
B22n0117_p0185a11║修。是名證轉。
B22n0117_p0185a12║【三法印】（出法華玄義）釋論云。諸小
B22n0117_p0185a13║乘經。若有無常無我涅槃三印。印定其說。即
B22n0117_p0185a14║是佛說。若無此三法印印之。即是魔說。如世
B22n0117_p0185a15║公文。得印可信。故名三法印。（梵語涅槃。華
B22n0117_p0185a16║言滅度。）一無常印。謂世間生死及一切法。
B22n0117_p0185a17║皆是無常。眾生不了。於無常法中執為常想。
B22n0117_p0185a18║是故佛說無常。破其執常之倒。是名無常印。
B22n0117_p0185b01║二無我印。謂世間生死及一切法。皆是因緣
B22n0117_p0185b02║和合而有。虛假不實。本無有我。眾生不了。於
B22n0117_p0185b03║一切法強立主宰。執之為我。是故佛說無我。
B22n0117_p0185b04║破其著我之倒。是名無我印。三涅槃印。梵語
B22n0117_p0185b05║涅槃。華言滅度。謂一切眾生。不知生死是苦。
B22n0117_p0185b06║而更起惑造業。流轉三界。是故佛說涅槃之
B22n0117_p0185b07║法。令其出離生死之苦。而得寂滅之樂。是名
B22n0117_p0185b08║涅槃印。（三界者。欲界。色界。無色界也。）
B22n0117_p0185b09║【三陀羅尼】（出大智度論）梵語陀羅
B22n0117_p0185b10║尼。華言能持。謂於一切善法。能持令不散不
B22n0117_p0185b11║失也。又翻總持。謂持善不失。持惡不生也。一
B22n0117_p0185b12║聞持陀羅尼。謂得此陀羅尼者。於一切語言
B22n0117_p0185b13║諸法。耳之所聞。皆不忘失。是名聞持陀羅尼。
B22n0117_p0185b14║二分別陀羅尼。謂得此陀羅尼者。於一切眾
B22n0117_p0185b15║生。一切諸法。分別不錯。是名分別陀羅尼。三
B22n0117_p0185b16║入音聲陀羅尼。謂得此陀羅尼者。聞一切眾
B22n0117_p0185b17║生惡言罵詈。心不憎恨。聞一切眾生善言讚
B22n0117_p0185b18║歎。心不搖動。是名入音聲陀羅尼。
B22n0117_p0185c01║【三無礙】（出大寶積經）一總持無礙。
B22n0117_p0185c02║謂菩薩獲大總持。於種種善法。持令不失。種
B22n0117_p0185c03║種惡法。持令不生。故一切言語諸法。分別悉
B22n0117_p0185c04║知。皆不忘失。無所罣礙。是為總持無礙。二辯
B22n0117_p0185c05║才無礙。謂菩薩獲大辯才。於大小乘種種諸
B22n0117_p0185c06║法。隨眾生機。縱辯宣揚。悉使通達。皆無疑礙。
B22n0117_p0185c07║是為辯才無礙。三道法無礙。謂菩薩獲大智
B22n0117_p0185c08║慧。於大小乘一切道法及世間種種語言文
B22n0117_p0185c09║字。悉能通達。照了無礙。是為道法無礙。
B22n0117_p0185c10║【三德】（出華嚴經疏）一恩德。謂如來
B22n0117_p0185c11║乘大願力。救護眾生。猶如赤子。是為恩德。二
B22n0117_p0185c12║斷德。斷德亦名解脫。謂如來斷除一切煩惱
B22n0117_p0185c13║惑業。淨盡無餘。是為斷德。三智德。智即智慧。
B22n0117_p0185c14║謂如來以平等智慧。照了一切諸法。圓融無
B22n0117_p0185c15║礙。是為智德。
B22n0117_p0185c16║【三德】（出金光明經玄義）法身般若
B22n0117_p0185c17║解脫是為三。常樂我淨是為德。（常即不遷
B22n0117_p0185c18║不變。樂即安隱寂滅。我即自在無礙。淨即離
B22n0117_p0186a01║垢無染。佛以此四者為德也。）一法身德。法
B22n0117_p0186a02║即軌法。謂諸佛由軌法而得成佛。故名法身。
B22n0117_p0186a03║此之法身。在諸佛不增。在眾生不減。眾生迷
B22n0117_p0186a04║之而成顛倒。諸佛悟之而得自在。迷悟雖殊。
B22n0117_p0186a05║體性恒一。具足常樂我淨。是名法身德。二般
B22n0117_p0186a06║若德。梵語般若。華言智慧。謂佛究竟始覺之
B22n0117_p0186a07║智。而能覺了諸法。不生不滅。清淨無相。平等
B22n0117_p0186a08║無二。不增不減。具足常樂我淨。是名般若德。
B22n0117_p0186a09║三解脫德。不繫名解。自在名脫。謂佛永離一
B22n0117_p0186a10║切業累之縛。得大自在。具足常樂我淨。是名
B22n0117_p0186a11║解脫德。
B22n0117_p0186a12║【翻三染成三德】（出華嚴經隨疏演義
B22n0117_p0186a13║鈔）翻即翻轉之義。三染者。謂苦惑業也。
B22n0117_p0186a14║以其皆能染污本性。不得清淨故也。三德者。
B22n0117_p0186a15║謂法身般若解脫。皆具常樂我淨之德。名為
B22n0117_p0186a16║三德。（梵語般若。華言智慧。常樂我淨者。不
B22n0117_p0186a17║遷不變。常也。離生死苦。樂也。自在謂之我也。
B22n0117_p0186a18║惑盡謂之淨也。）一翻苦身成法身德。謂於
B22n0117_p0186b01║生滅無常之身。若能觀察五蘊本空。不生不
B22n0117_p0186b02║滅。即成法身。故名翻苦身成法身德。（五蘊
B22n0117_p0186b03║者。色蘊。受蘊。想蘊。行蘊。識蘊也。）二翻煩惱
B22n0117_p0186b04║成般若德。梵語般若。華言智慧。謂於意根所
B22n0117_p0186b05║起諸惑。若能觀察惑體本空。自性不實。於一
B22n0117_p0186b06║切法無不了達。即成智慧。故名翻煩惱成般
B22n0117_p0186b07║若德。三翻結業成解脫德。解脫即自在之義。
B22n0117_p0186b08║謂於身口所作諸業。若能觀察其性本空。則
B22n0117_p0186b09║無繫縛之相。於一切法無不自在。即成解脫。
B22n0117_p0186b10║故名翻結業成解脫德。
B22n0117_p0186b11║【三解脫門】（出法界次第）解脫即自
B22n0117_p0186b12║在之義也。門即能通之義。謂由此三解脫門。
B22n0117_p0186b13║則能通至涅槃。故名三解脫門。（梵語涅槃。
B22n0117_p0186b14║華言滅度。）一空解脫門。謂觀一切法。皆從
B22n0117_p0186b15║因緣和合而生。自性本空。無我我所。若能如
B22n0117_p0186b16║是通達。則於諸法而得自在。故名空解脫門。
B22n0117_p0186b17║（我者。眾生於五陰身中強立主宰。名之為
B22n0117_p0186b18║我。我所者。眾生妄執五陰之身。及男女資生
B22n0117_p0186c01║等物。皆名我所。五陰者。色陰。受陰。想陰。行陰。
B22n0117_p0186c02║識陰也。）二無相解脫門。謂既知一切法空
B22n0117_p0186c03║故。觀男女一異等相。實不可得。若能如是通
B22n0117_p0186c04║達諸法無相。即得自在。故名無相解脫門。三
B22n0117_p0186c05║無作解脫門。無作又云無願。謂若知一切法
B22n0117_p0186c06║無相。則於三界無所願求。若無願求。則不造
B22n0117_p0186c07║作生死之業。若無生死之業。即無果報之苦。
B22n0117_p0186c08║而得自在。故名無作解脫門。（三界者。欲界。
B22n0117_p0186c09║色界。無色界也。）
B22n0117_p0186c10║【三無為】（出俱舍論）無為者。謂真空
B22n0117_p0186c11║寂滅之理。本無造作。故名無為。一虛空無為。
B22n0117_p0186c12║虛空即無礙之義。謂真空之理。不為惑染之
B22n0117_p0186c13║所障礙。故名虛空無為。二擇滅無為。擇即揀
B22n0117_p0186c14║擇。滅即寂滅。謂聲聞之人。用智揀擇。遠離見
B22n0117_p0186c15║思繫縛。即證寂滅真空之理。是名擇滅無為。
B22n0117_p0186c16║三非擇滅無為。謂聲聞之人。證果之後。諸惑
B22n0117_p0186c17║不復續起。自然契悟寂滅真空之理。不假揀
B22n0117_p0186c18║擇。故名非擇滅無為。
B22n0117_p0187a01║【律有三名】（出大藏一覽并華嚴經疏）
B22n0117_p0187a02║一毗尼。梵語毘尼。華言善治。謂能治貪瞋
B22n0117_p0187a03║癡等惡也。又言調伏。謂能調練三業。制伏過
B22n0117_p0187a04║非也。（三業者。身業。口業。意業也。）二尸羅。
B22n0117_p0187a05║梵語尸羅。華言止得。謂能止惡得善也。又名
B22n0117_p0187a06║戒。戒以防止為義。以能防止身口意諸不善
B22n0117_p0187a07║業故也。二波羅提木叉。梵語波羅提木叉。華
B22n0117_p0187a08║言解脫。謂能遠離惑業繫縛而得自在也。
B22n0117_p0187a09║【三論】（各出本論）一百論。僧肇法師
B22n0117_p0187a10║云。佛入滅後八百餘年。外道紛然。異端競起。
B22n0117_p0187a11║邪辯逼真。殆亂正道。有提婆菩薩乃作斯論。
B22n0117_p0187a12║所以防正閑邪。大明於宗極者矣。論有百偈。
B22n0117_p0187a13║故名百論。（梵語提婆。華言天。龍樹弟子也。
B22n0117_p0187a14║）二中論。中論即觀論也。僧叡法師云。論有
B22n0117_p0187a15║五百偈。龍樹菩薩之所造也。以中為名者。照
B22n0117_p0187a16║其實也。以論為稱者。盡其言也。實非名不悟。
B22n0117_p0187a17║故寄中以宣之。言非釋不盡。故假論以明之
B22n0117_p0187a18║也。蓋因修行之人內心滯惑。或生於倒見。或
B22n0117_p0187b01║執於偏悟。故作此論。折之以中道之理。令二
B22n0117_p0187b02║邊之相。即真俗之不二。故名中論。（二邊者。
B22n0117_p0187b03║即空有二邊也。真俗者。即真諦俗諦也。）三
B22n0117_p0187b04║十二門論。十二門論。亦龍樹菩薩所造也。而
B22n0117_p0187b05║言十二者。總眾枝之大數也。門者。開通無滯
B22n0117_p0187b06║之稱也。論者。欲以窮其源。盡其理也。故始自
B22n0117_p0187b07║觀因緣門。終至觀門。總有十二。其中所明。則
B22n0117_p0187b08║有無兼暢。事無不盡。理無不備。故名十二門
B22n0117_p0187b09║論。（十二門。因緣門。有無果門。緣門。相門。有
B22n0117_p0187b10║無相門。異門。有無門。性門。因果門。作門。三時
B22n0117_p0187b11║門。生門也。）
B22n0117_p0187b12║【三學】（出翻譯名義）如來立教。其法
B22n0117_p0187b13║有三。一曰戒律。二曰禪定。三曰智慧。然非戒
B22n0117_p0187b14║無以生定。非定無以生慧。三法相資。一不可
B22n0117_p0187b15║缺。而皆稱為學者。學猶飾也。器不飾。則無以
B22n0117_p0187b16║成美觀。人不學。則無以成聖德。故依此而修
B22n0117_p0187b17║者。必證聖果也。一戒學。戒者禁戒也。謂能防
B22n0117_p0187b18║止身口意所作之惡業。故名戒學。二定學。定
B22n0117_p0187c01║者禪定也。謂能攝散澄神。見性悟道。故名定
B22n0117_p0187c02║學。三慧學。慧者智慧也。謂能斷除煩惱。顯發
B22n0117_p0187c03║本性。故名慧學。
B22n0117_p0187c04║【三歸依】（出法界次第）謂如來初成
B22n0117_p0187c05║正覺。因為提謂長者。開受三歸之戒。翻邪歸
B22n0117_p0187c06║正。以為入道根本。是故三乘行者。修因證果。
B22n0117_p0187c07║皆以此為道也。華嚴經疏云。三寶吉祥。最勝
B22n0117_p0187c08║良緣。有歸依者。能辦大事。生諸善根。離生死
B22n0117_p0187c09║苦。得涅槃樂。是名三歸依。（三乘者。菩薩乘。
B22n0117_p0187c10║緣覺乘。聲聞乘也。）一歸依佛。梵語佛陀。華
B22n0117_p0187c11║言覺。自覺覺他。故名佛也。歸者反還之義。謂
B22n0117_p0187c12║反邪師還事正師也。依者憑也。憑佛大覺。得
B22n0117_p0187c13║出三途及三界生死。故經云。歸依於佛。終不
B22n0117_p0187c14║更歸依其餘外道天神也。（三途者。刀途。血
B22n0117_p0187c15║途。火途也。三界者。欲界。色界。無色界也。）二
B22n0117_p0187c16║歸依法。法即軌則之義。謂佛所說若教若理。
B22n0117_p0187c17║可為眾生修行軌則。故言法也。歸者。反邪法
B22n0117_p0187c18║還修正法也。依者。憑佛所說教法。得出三塗
B22n0117_p0188a01║及三界生死。故經云。歸依於法者。永離於殺
B22n0117_p0188a02║害也。三歸依僧。梵語僧伽。華言和合眾。謂出
B22n0117_p0188a03║家三乘之人。其心與佛所說事理之法和合。
B22n0117_p0188a04║故名僧也。歸者。反外道邪行之侶。歸心出家
B22n0117_p0188a05║三乘正行之伴也。依者。憑信出家正行之伴。
B22n0117_p0188a06║得出三塗及三界生死。故經云。歸依於僧者。
B22n0117_p0188a07║永不復更歸依其餘外道也。
B22n0117_p0188a08║【三三昧】（出法界次第）梵語三昧。華
B22n0117_p0188a09║言正定。亦云正心行處。謂眾生之心。從無始
B22n0117_p0188a10║已來。常不正直。得是三昧。心行正直。故名三
B22n0117_p0188a11║昧。一有覺有觀三昧。謂初心在禪曰覺。細心
B22n0117_p0188a12║分別禪味曰觀。以空無相無作相應心。入於
B22n0117_p0188a13║初禪。則一切覺觀。皆悉正直。故名有覺有觀
B22n0117_p0188a14║三昧。（空。無相。無作。即三解脫門也。）二無
B22n0117_p0188a15║覺有觀三昧。謂以空無相無作相應心。將入
B22n0117_p0188a16║二禪之時。覺知之心已亡。分別禪味之念猶
B22n0117_p0188a17║在。一切定觀。皆悉正直。故名無覺有觀三昧。
B22n0117_p0188a18║三無覺無觀三昧。謂以空無相無作相應心。
B22n0117_p0188b01║入於二禪乃至滅受想定時。覺知之心。分別
B22n0117_p0188b02║禪味之念俱亡。故名無覺無觀三昧。
B22n0117_p0188b03║【三三昧】（出成實論）一分修三昧。謂
B22n0117_p0188b04║定慧二分。隨修一分也。或修定不修慧。或修
B22n0117_p0188b05║慧不修定。是名分修三昧。（梵語三昧。華言
B22n0117_p0188b06║調直定。亦名正定。正受。）二共修三昧。謂修
B22n0117_p0188b07║定亦兼修慧。修慧亦兼修定。是名共修三昧。
B22n0117_p0188b08║三聖正三昧。自初果須陀洹已去。聖位所修。
B22n0117_p0188b09║名為聖正。謂以定修心。因慧能破煩惱。以慧
B22n0117_p0188b10║修心。因定能破煩惱。定慧一時具足。故名聖
B22n0117_p0188b11║正三昧。（梵語須陀洹。華言預流。）
B22n0117_p0188b12║【三止】（出止觀）一體真止。謂體達無
B22n0117_p0188b13║明顛倒之妄。即是實相之真。是名體真止。二
B22n0117_p0188b14║方便隨緣止。方便猶善巧也。謂隨緣歷境。安
B22n0117_p0188b15║心不動。是名方便隨緣止。三離二邊分別止。
B22n0117_p0188b16║謂不分別生死涅槃有無等二邊之相。是名
B22n0117_p0188b17║離二邊分別止。（梵語涅槃。華言滅度。）
B22n0117_p0188b18║【為三事故修奢摩他】（出涅槃經）梵
B22n0117_p0188c01║語奢摩他。華言止。即禪定也。一不放逸。謂修
B22n0117_p0188c02║禪定而能止諸散亂。調伏諸根惡不善法。故
B22n0117_p0188c03║心不放逸也。二莊嚴大智。謂修禪定。既得離
B22n0117_p0188c04║諸散亂。則本性寂靜之慧。自然照朗。內外洞
B22n0117_p0188c05║徹。於諸佛法無不通達。此之智慧。非定不發。
B22n0117_p0188c06║是為莊嚴大智也。三得自在。謂修禪定。能滅
B22n0117_p0188c07║一切煩惱散亂。即得身心寂靜。安隱快樂而
B22n0117_p0188c08║無罣礙。是為得自在也。
B22n0117_p0188c09║【覺觀三種發相】（出釋禪波羅蜜次第
B22n0117_p0188c10║法門）初心在緣曰覺。細心分別曰觀。一
B22n0117_p0188c11║明利心中覺觀發相。謂修禪之人。宿無善根。
B22n0117_p0188c12║現修定時。善法不起。但覺觀攀緣。念念不住。
B22n0117_p0188c13║三毒之中。或緣貪。或緣瞋。或緣癡。如是經年
B22n0117_p0188c14║累月而不得定。此為明利心中覺觀發相。二
B22n0117_p0188c15║半明半昏覺觀發相。謂修禪之人。於攝念時。
B22n0117_p0188c16║雖了覺觀煩惱念念不住。但隨所緣。或明或
B22n0117_p0188c17║昏。明則覺觀攀緣。起諸思想。昏則無記瞪矒。
B22n0117_p0188c18║無所覺知。是為半明半昏覺觀發相。三一向
B22n0117_p0189a01║沉昏覺觀發相。謂修禪之人。於修禪定時。心
B22n0117_p0189a02║雖一向昏闇。猶如睡眠。然於昏昏之中。切切
B22n0117_p0189a03║攀緣覺觀不住。是名沉昏覺觀發相。
B22n0117_p0189a04║【貪欲三種發相】（出釋禪波羅蜜次第
B22n0117_p0189a05║法門）一外貪欲相。謂行人當修定時。於
B22n0117_p0189a06║男於女。取其容貌。貪欲心生。念念不住。障諸
B22n0117_p0189a07║禪定。是名外貪欲相。二內外貪欲相。謂行人
B22n0117_p0189a08║當修定時。欲心忽生。或緣他身相。或自緣己
B22n0117_p0189a09║身。念念染著而起貪愛。障諸禪定。是名內外
B22n0117_p0189a10║貪欲相。三徧一切處貪欲相。謂行人貪著如
B22n0117_p0189a11║前內外之境。復於一切五塵境界資生物等。
B22n0117_p0189a12║皆起貪愛之心。障諸禪定。是名徧一切處貪
B22n0117_p0189a13║欲相。（五塵者。色塵。聲塵。香塵。味塵。觸塵也。
B22n0117_p0189a14║）
B22n0117_p0189a15║【瞋恚三種發相】（出釋禪波羅蜜次第
B22n0117_p0189a16║法門）一非理瞋相。謂行人修禪定時。瞋
B22n0117_p0189a17║覺歘然而起。無問是理非理。他犯不犯。無故
B22n0117_p0189a18║而發瞋恚。障諸禪定。是為非理瞋相。二順理
B22n0117_p0189b01║瞋相。謂行人修禪定時。外人實來惱我。以此
B22n0117_p0189b02║為緣。生於瞋覺。相續不息。亦如持戒之人。見
B22n0117_p0189b03║非法者而生瞋恚。瞋雖順理。亦障禪定。是為
B22n0117_p0189b04║順理瞋相。三諍論瞋相。謂行人修禪定時。著
B22n0117_p0189b05║己所解之法為是。謂他所行所說。悉以為非。
B22n0117_p0189b06║外人所說。不順己情。即惱覺心生而起瞋恨。
B22n0117_p0189b07║障諸禪定。是為諍論瞋相。
B22n0117_p0189b08║【愚癡三種發相】（出釋禪波羅蜜次第
B22n0117_p0189b09║法門）一計斷常癡相。謂行人於修定時。
B22n0117_p0189b10║忽然發邪思惟。分別我及諸法。為過去滅而
B22n0117_p0189b11║有現在我耶。為過去不滅而有現在我耶。因
B22n0117_p0189b12║是思惟。見心即發。推尋三世。若謂是滅。即墮
B22n0117_p0189b13║斷見。若謂不滅。即墮常見。如是癡覺。念念不
B22n0117_p0189b14║住。以此智辯。諍競戲論。作諸惡行。障於正定
B22n0117_p0189b15║出世之法。是為計斷常癡相也。二計有無癡
B22n0117_p0189b16║相。謂行人於修定時。忽爾思惟分別。謂我及
B22n0117_p0189b17║陰等諸法。為定有耶。為定無耶。如是推尋。見
B22n0117_p0189b18║心即發。隨見生執。障於正定。是為計有無癡
B22n0117_p0189c01║相也。（陰者。五陰也。）三計世性癡相。謂行人
B22n0117_p0189c02║於修定時。忽作是念。因有五陰。便有四大與
B22n0117_p0189c03║夫假名眾生及諸世界。如是思惟。念念不住。
B22n0117_p0189c04║即發智辯。能問能說。是非諍競。離真實道。但
B22n0117_p0189c05║執計世間之性。而不能發諸禪定。是名計世
B22n0117_p0189c06║性癡相也。（五陰者。色陰。受陰。想陰。行陰。識
B22n0117_p0189c07║陰也。四大者。地大。水大。火水。風大也。）
B22n0117_p0189c08║【三種病相】（出釋禪波羅蜜次第法門）
B22n0117_p0189c09║修禪定者。須善識病源。設或不知。則難於
B22n0117_p0189c10║治療疾苦相。仍行道有妨。能明四大五臟五
B22n0117_p0189c11║根病發之相。善加調治。則身心安隱。不廢修
B22n0117_p0189c12║業矣。一四大增動病相。四大。地水火風也。一
B22n0117_p0189c13║大不調。諸患並起。地大增故。腫結沉重。身體
B22n0117_p0189c14║枯瘠等諸患生。水大增故。痰癊脹滿。飲食不
B22n0117_p0189c15║消等諸患生。火大增故。煎寒壯熱。支節皆疼
B22n0117_p0189c16║等諸患生。風大增故。虛懸戰掉。嘔吐氣急等
B22n0117_p0189c17║諸患生。是為四大增動病相。二五臟生患之
B22n0117_p0189c18║相。五臟。心肺肝脾腎也。若患從心生者。身必
B22n0117_p0190a01║寒熱。口中常燥。心主口故。患從肺生者。身體
B22n0117_p0190a02║脹滿。四支煩疼。兼之鼻塞。肺主鼻故。患從肝
B22n0117_p0190a03║生者。愁憂瞋恚。頭痛眼疼。肝主眼故。患從脾
B22n0117_p0190a04║生者。通身遊風。㿇㿇痒悶。飲食失味。脾主舌
B22n0117_p0190a05║故。患從腎生者。咽喉噎塞。腹脹耳滿。腎主耳
B22n0117_p0190a06║故。是為五臟生患之相。（㿇。私習切）三五根
B22n0117_p0190a07║中患相。五根。眼耳鼻舌身也。身患者。四體卒
B22n0117_p0190a08║痛。百節酸疼。舌患者。或瘡或硬。飲食失味。鼻
B22n0117_p0190a09║患者。鼻常齆塞。及流濃涕。耳患者。或痛或聾。
B22n0117_p0190a10║或嘈嘈然作聲。眼患者。或赤或疼。昏花翳闇。
B22n0117_p0190a11║是為五根中患相。（齆。烏貢切。）
B22n0117_p0190a12║【修定三障】（出釋禪波羅蜜次第法門）
B22n0117_p0190a13║一沉昏闇蔽障。謂行人修定之時。沉昏瞪
B22n0117_p0190a14║矒。無所別知。由是障諸禪定。不得開發。名為
B22n0117_p0190a15║沉昏闇蔽障。二惡念思惟障。謂行人修定之
B22n0117_p0190a16║時。雖不沉昏。而惡念忽起。欲毀禁戒。作諸不
B22n0117_p0190a17║善等事。因是障諸禪定。不得開發。是為惡念
B22n0117_p0190a18║思惟障。三境界逼迫障。謂行人修定之時。雖
B22n0117_p0190b01║無如上沉昏惡念等事。而身或卒痛。魔惱競
B22n0117_p0190b02║起。或自見身陷入於地。火來燒身。高崖墜落。
B22n0117_p0190b03║猛虎奔逐。乃至羅剎諸惡相現。逼惱行人。令
B22n0117_p0190b04║生驚怖。障諸禪定。是名境界逼迫障。
B22n0117_p0190b05║【三慧】（出成實論）一聞慧。聞慧者。由
B22n0117_p0190b06║於聽聞而生智慧也。謂從經論中聞。或從善
B22n0117_p0190b07║知識處聞。以因聞故。能生無漏聖慧也。二思
B22n0117_p0190b08║慧思慧者。由於思惟而生智慧也。謂若能思
B22n0117_p0190b09║惟經論中及善知識處所聞法義。皆能生於
B22n0117_p0190b10║無漏聖慧也。三修慧。修慧者。由於修習而生
B22n0117_p0190b11║智慧也。謂既已聞法。思惟義趣。即當隨順修
B22n0117_p0190b12║習。因此修習。能生無漏聖慧也。
B22n0117_p0190b13║【三智】（出觀音玄義）一一切智。謂於
B22n0117_p0190b14║一切內法內名。能知能解。一切外法外名。亦
B22n0117_p0190b15║能知能解。是名一切智。即聲聞緣覺之智也。
B22n0117_p0190b16║（內法內名者。謂理內所詮法相及能詮名
B22n0117_p0190b17║字。蓋佛教依理而說。故名理內也。外法外名
B22n0117_p0190b18║者。即理外所詮法相及能詮名字。蓋外道等
B22n0117_p0190c01║違理橫計。故名理外也。）二道種智。謂能用
B22n0117_p0190c02║諸佛一切道法。發起眾生一切善種。是名道
B22n0117_p0190c03║種智。即菩薩之智也。三一切種智。謂能以一
B22n0117_p0190c04║種智。知一切道。知一切種。是名一切種智。即
B22n0117_p0190c05║佛之智也。（一切道者。一切諸佛之道法也。
B22n0117_p0190c06║一切種者。一切眾生之因種也。）
B22n0117_p0190c07║【三智】（出楞伽經）一世間智。謂凡夫
B22n0117_p0190c08║外道之智也。凡夫外道等。於一切法種種分
B22n0117_p0190c09║別。執著有無。而不能出離世間。是名世間智。
B22n0117_p0190c10║二出世間智。謂聲聞緣覺之智也。聲聞緣覺。
B22n0117_p0190c11║以一切智。修四諦行。而能出離世間。是名出
B22n0117_p0190c12║世間智。（一切智者。謂一切諸法。皆能了達
B22n0117_p0190c13║也。四諦者。苦諦。集諦。滅諦。道諦也。）三出世
B22n0117_p0190c14║間上上智。謂佛菩薩之智也。由佛菩薩觀察
B22n0117_p0190c15║一切諸法寂靜之相。不生不滅。得如來地。超
B22n0117_p0190c16║出聲聞緣覺之智。是名出世間上上智。
B22n0117_p0190c17║【三覺】（出圓覺經疏并起信論）一本
B22n0117_p0190c18║覺。謂一切眾生。自性清淨心體。本來覺了。離
B22n0117_p0191a01║諸妄念。故名本覺。二始覺。謂本覺之體。忽起
B22n0117_p0191a02║妄念而成不覺。今始覺了一切諸法。即是真
B22n0117_p0191a03║如平等不二。故名始覺。三究竟覺。究竟即决
B22n0117_p0191a04║定終窮之義也。謂能覺了染心之源。究竟終
B22n0117_p0191a05║窮。同於本覺。故名究竟覺。
B22n0117_p0191a06║【三性】（出楞嚴經）一善性。謂第六識
B22n0117_p0191a07║所起一切善法之性也。善有世間出世間不
B22n0117_p0191a08║同。世間善者。即五常十戒等是也。出世間善
B22n0117_p0191a09║者。即四弘六度等是也。此眾善法。皆由意根
B22n0117_p0191a10║所緣。生成法則。故名善性。（五常者。仁義禮
B22n0117_p0191a11║智信也。十戒即十善。謂不殺。不盜。不邪婬。不
B22n0117_p0191a12║妄語。不兩舌。不惡口。不綺語。不貪欲。不瞋恚。
B22n0117_p0191a13║不邪見也。四弘者。即四弘誓願也。謂眾生無
B22n0117_p0191a14║邊誓願度。煩惱無盡誓願斷。法門無量誓願
B22n0117_p0191a15║學。佛道無上誓願成。六度者。一布施。二持戒。
B22n0117_p0191a16║三忍辱。四精進。五禪定。六智慧也。）二惡性。
B22n0117_p0191a17║謂第六識所起一切惡法之性也。五逆十惡
B22n0117_p0191a18║等法。皆由意根所緣。生成法則。故名惡性。（
B22n0117_p0191b01║五逆者。弒父。弒母。弒阿羅漢。破和合僧。出佛
B22n0117_p0191b02║身血也。十惡者。殺生。偷盜。邪婬。妄語。兩舌。惡
B22n0117_p0191b03║口。綺語。貪欲。瞋恚。邪見也。）三無記性。謂第
B22n0117_p0191b04║六識所具一切不善不惡之性也。亦不屬善。
B22n0117_p0191b05║亦不屬惡。初無記憶。皆由意根所緣。生成法
B22n0117_p0191b06║則。故名無記性。
B22n0117_p0191b07║【三佛性】（出華嚴孔目）謂真性平等。
B22n0117_p0191b08║猶如虛空。於諸凡聖。無所限礙。故名佛性。一
B22n0117_p0191b09║自性住佛性。謂真如之理。自性常住。無有變
B22n0117_p0191b10║改。即是一切眾生本有佛性。是名自性住佛
B22n0117_p0191b11║性。二引出佛性。謂一切眾生。佛性雖具。必假
B22n0117_p0191b12║修習智慧禪定之力。方能引發本有之性。是
B22n0117_p0191b13║名引出佛性。三至得果佛性。謂修因滿足。則
B22n0117_p0191b14║本有佛性。於證得果位之時。了了顯發。是名
B22n0117_p0191b15║至得果佛性。
B22n0117_p0191b16║【三因佛性】（出金光明經玄義）梵語
B22n0117_p0191b17║佛陀。華言覺。覺即三智圓明。徧一切處。無不
B22n0117_p0191b18║照了。名大圓覺性。即不改之義。以大覺性。不
B22n0117_p0191c01║增不減。非變非遷。一切眾生。無不具此三因
B22n0117_p0191c02║佛性。此因若顯。即成三德妙果也。（三智者。
B22n0117_p0191c03║一切智。道種智。一切種智也。三德者。法身德。
B22n0117_p0191c04║般若德。解脫德也。）一正因佛性正謂中正。
B22n0117_p0191c05║謂中必雙照。三諦具足。名正因佛性。（中正
B22n0117_p0191c06║者。離於邊邪也。雙照者。照空照假也。空謂蕩
B22n0117_p0191c07║一切相。即是真諦。假謂立一切法。即是俗諦。
B22n0117_p0191c08║非空非假。即是中諦。故云三諦具足。）二了
B22n0117_p0191c09║因佛性。了謂照了。謂由前正因。發此照了之
B22n0117_p0191c10║智。智與理相應。故名了因佛性。三緣因佛性。
B22n0117_p0191c11║緣即緣助。謂一切功德善根。資助了因。開發
B22n0117_p0191c12║正因之性。故名緣因佛性。
B22n0117_p0191c13║【三自性】（出顯揚聖教論）一徧計自
B22n0117_p0191c14║性。謂眾生迷惑。不了諸法本空。妄於我身及
B22n0117_p0191c15║一切法。周徧計度。一一執為實有。故名徧計
B22n0117_p0191c16║自性。二依他自性。謂所有諸法。皆依眾緣相
B22n0117_p0191c17║應而起。都無自性。唯是虛妄。故名依他自性。
B22n0117_p0191c18║三圓成自性。謂真如自性。不遷不變。圓滿成
B22n0117_p0192a01║就。故名圓成自性。
B22n0117_p0192a02║【三無性】（出成唯識論）一相無性。謂
B22n0117_p0192a03║一切眾生。於世間之相。處處計著。執為實有。
B22n0117_p0192a04║佛為除此妄執。說一切法。皆無自性。故名相
B22n0117_p0192a05║無性。二生無性。謂一切諸法。皆託因緣和合
B22n0117_p0192a06║而生。本無自性。故名生無性。三勝義無性。謂
B22n0117_p0192a07║前相無性生無性。因破眾生妄執之情。假說
B22n0117_p0192a08║無性。非性全無。是故佛說勝義無性者。謂真
B22n0117_p0192a09║如勝義之性。遠離徧計妄執之性。故名勝義
B22n0117_p0192a10║無性。
B22n0117_p0192a11║【三心】（出宗鏡錄）一根本心。謂第八
B22n0117_p0192a12║識心王。能含藏善惡種子。出生染淨諸法。故
B22n0117_p0192a13║名根本心。（第八識。即藏識也。）二依本心。謂
B22n0117_p0192a14║第七識依根本而生。能與第八識傳送染淨
B22n0117_p0192a15║等事。故名依本心。（第七識。即末那識也。）
B22n0117_p0192a16║三起事心。謂眼耳鼻舌身意之六識。對六塵
B22n0117_p0192a17║之境。能起分別染淨等事。故名起事心。（六
B22n0117_p0192a18║塵者。色塵。聲塵。香塵。味塵。觸塵。法塵也。）
B22n0117_p0192b01║【轉三心得三身】（出宗鏡錄）一轉根
B22n0117_p0192b02║本心得法身。根本心者。即第八識。謂善惡諸
B22n0117_p0192b03║法依此出生。故名根本心。此識轉時。一切煩
B22n0117_p0192b04║惱斷滅已盡。即得法身。二轉依本心得報身。
B22n0117_p0192b05║依本心者。即第七識。謂依於根本而生。故名
B22n0117_p0192b06║依本心。此識轉時。一切智慧。無不具足。即得
B22n0117_p0192b07║報身。三轉起事心得化身。起事心者。即第六
B22n0117_p0192b08║識。謂對六塵之境。能起分別等事。故名起事
B22n0117_p0192b09║心。此識轉時。則能憐愍一切眾生。隨類設化。
B22n0117_p0192b10║即得化身。（六塵者。色塵。聲塵。香塵。味塵。觸
B22n0117_p0192b11║塵。法塵也。）
B22n0117_p0192b12║【三種緣慈】（出佛地論）緣即緣繫。慈
B22n0117_p0192b13║即愛念。蓋言菩薩常以大慈之心。緣念一切
B22n0117_p0192b14║眾生。令其皆得安隱快樂。故名緣慈也。一有
B22n0117_p0192b15║情緣慈。有情緣慈。亦名眾生緣慈。謂菩薩以
B22n0117_p0192b16║平等智。觀一切眾生。猶如赤子。運大慈心而
B22n0117_p0192b17║弘濟之。令其皆得安樂。是名有情緣慈。二法
B22n0117_p0192b18║緣慈。謂菩薩以平等智。觀一切法。皆從因緣
B22n0117_p0192c01║和合而生。了無自性。雖無自性。而能運大慈
B22n0117_p0192c02║心以弘濟之。令其皆得安樂。是名法緣慈。三
B22n0117_p0192c03║無緣慈。謂菩薩以平等智。無心攀緣一切眾
B22n0117_p0192c04║生。而於一切眾生自然獲益。故輔行云。運此
B22n0117_p0192c05║慈悲。徧覆法界。故能任運拔苦。自然與樂。是
B22n0117_p0192c06║名無緣慈。
B22n0117_p0192c07║【三種意生身】（出楞伽經）謂通教登
B22n0117_p0192c08║地菩薩。得如幻三昧。能見無量自在神通。普
B22n0117_p0192c09║入一切佛剎。隨意無礙。意欲至彼。身亦隨至。
B22n0117_p0192c10║故名意生身。一三昧樂正受意生身。梵語三
B22n0117_p0192c11║昧。華言調直定。又云正受。蓋三昧以定性為
B22n0117_p0192c12║樂。異乎苦樂等受。故名正受。而言三昧樂正
B22n0117_p0192c13║受者。華梵雙舉耳。通教第三第四第五地菩
B22n0117_p0192c14║薩。修三昧時。得真空寂滅之樂。普入一切佛
B22n0117_p0192c15║剎。隨意無礙。故名三昧樂正受意生身。二覺
B22n0117_p0192c16║法自性性意生身。謂通教第八地菩薩。覺了
B22n0117_p0192c17║一切諸法自性之性。如幻如化。悉無所有。以
B22n0117_p0192c18║無量神力。普入一切佛剎。迅疾如意。自在無
B22n0117_p0193a01║礙。是名覺法自性性意生身。三種類俱生無
B22n0117_p0193a02║行作意生身。謂通教第九第十地菩薩。覺知
B22n0117_p0193a03║一切法皆是佛法。得一身。無量身一時普現。
B22n0117_p0193a04║如鏡中像。隨諸種類而得俱生。雖現眾像。而
B22n0117_p0193a05║無作為。是名種類俱生無行作意生身。
B22n0117_p0193a06║【如意通有三種】（出大智度論）謂菩
B22n0117_p0193a07║薩智慧具足。神變莫測。凡所作為。舉念即成。
B22n0117_p0193a08║無有障礙。故名如意通。一能到如意。謂具此
B22n0117_p0193a09║通者。雖長江大海。重關複嶺。千萬里之遠。俱
B22n0117_p0193a10║無間隔。意欲到處。身即隨到。故名能到如意。
B22n0117_p0193a11║二轉變如意。謂具此通者。能令世間所有諸
B22n0117_p0193a12║物。大者作小。小者作大。一變為多。多變為一。
B22n0117_p0193a13║故名轉變如意。三聖如意。謂具此通者。化現
B22n0117_p0193a14║無方。應變不測。雖無生滅。而有機則生。無機
B22n0117_p0193a15║則滅。雖無去來。而有感則現。無感則寂。如意
B22n0117_p0193a16║自在。不可思議。故名聖如意。
B22n0117_p0193a17║【三通力】（出華嚴經疏）一報得通力。
B22n0117_p0193a18║謂三界諸天。皆有五種神通。乃至鬼神亦有
B22n0117_p0193b01║小通。雖則勝劣不同。俱能變現無礙。此之神
B22n0117_p0193b02║通。乃由果報自然感得。是名報得通力。（三
B22n0117_p0193b03║界者。欲界。色界。無色界也。五通者。天眼通。天
B22n0117_p0193b04║耳通。他心通。宿命通。如意通也。）二修得通
B22n0117_p0193b05║力。謂聲聞緣覺菩薩等。由修戒定慧功行成
B22n0117_p0193b06║就之時。發得六種神通。變現自在。隱顯莫測。
B22n0117_p0193b07║此之神通。由修而得。是名修得通力。（六通
B22n0117_p0193b08║者。於前五通。加漏盡一通也。）三變化通力。
B22n0117_p0193b09║謂佛菩薩以神通力。則能種種變現。乃至現
B22n0117_p0193b10║諸身相或勝或劣。現諸國土或淨或穢等。是
B22n0117_p0193b11║名變化通力。