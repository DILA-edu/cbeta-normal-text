B22n0117_p0193b12║【三明】（出雜阿含經）一宿命明。謂但
B22n0117_p0193b13║知過去宿世受生之事。名宿命通。復知宿世
B22n0117_p0193b14║從一生至百千萬生。如是姓。如是名。如是受
B22n0117_p0193b15║苦受樂等事。皆悉能知。是名宿命明。二天眼
B22n0117_p0193b16║明。謂但見死此生彼。名天眼通。復見我及眾
B22n0117_p0193b17║生死時生時。及身口意所作善惡之行。或生
B22n0117_p0193b18║善道惡道。皆悉能見。是名天眼明。三漏盡明。
B22n0117_p0193c01║謂眾生因三界見思之惑。墮落生死。故名為
B22n0117_p0193c02║漏。惟羅漢斷三界見思惑盡而得神通。名漏
B22n0117_p0193c03║盡通。復知漏盡已後。更不受於生死。是名漏
B22n0117_p0193c04║盡明。（三界者。欲界。色界。無色界也。）
B22n0117_p0193c05║【三識】（出楞伽經）識即心識也。以心
B22n0117_p0193c06║有真有妄。故有三識之不同焉。一真識。真識
B22n0117_p0193c07║者。謂自性清淨心也。蓋第八阿賴耶識。通真
B22n0117_p0193c08║通妄。妄即是染。真即是淨。今言淨分。故名真
B22n0117_p0193c09║識也。（梵語阿賴耶。華言藏識。謂能含藏一
B22n0117_p0193c10║切善惡種子故也。）二現識。現謂變現。即能
B22n0117_p0193c11║生諸法之本也。此言第八識。含藏一切善惡
B22n0117_p0193c12║種子。變現根身世界。故名現識也。（根身者。
B22n0117_p0193c13║眼等諸根也。）三分別識。分別識者。謂於六
B22n0117_p0193c14║塵等種種諸境而起分別也。此言由第七末
B22n0117_p0193c15║那識。傳送第六意識。能起分別。故名分別識
B22n0117_p0193c16║也。（六塵者。色塵。聲塵。香塵。味塵。觸塵。法塵
B22n0117_p0193c17║也。梵語末那。華言意。謂能分別思量也。）
B22n0117_p0193c18║【三識】（出翻譯名義）一末那識。梵語
B22n0117_p0194a01║末那。華言染污意。染污者。謂我癡。我見。我慢。
B22n0117_p0194a02║我愛。四惑常俱。意者。謂常思慮第八識度量
B22n0117_p0194a03║為我。即第七識也。二阿賴耶識。梵語阿賴耶。
B22n0117_p0194a04║華言藏識。謂此識能含藏善惡諸法種子。即
B22n0117_p0194a05║第八識也。三菴摩羅識。梵語菴摩羅。華言清
B22n0117_p0194a06║淨識。翻譯名義云。第八阿賴耶。若至我見永
B22n0117_p0194a07║不起位。即捨賴耶之名。別受清淨之稱。即第
B22n0117_p0194a08║九識也。（我見永不起者。謂諸惑淨盡也。）
B22n0117_p0194a09║【三識緣境廣狹】（出宗鏡錄并瑜伽師
B22n0117_p0194a10║地論）一第八識緣境最廣。謂此根本識。
B22n0117_p0194a11║染淨同依。能變能現種子根身及器世間三
B22n0117_p0194a12║種境故。是名緣境最廣。（種子者。一切善惡
B22n0117_p0194a13║種子也。根身者。眼等諸根也。器世間者。謂世
B22n0117_p0194a14║界如器也。）二第七識緣境最狹。謂此識無
B22n0117_p0194a15║別體相。但依第八識為因而起。復緣第八識
B22n0117_p0194a16║見分而為相分。是名緣境最狹。（見分者。謂
B22n0117_p0194a17║能見之識也。相分者。謂分別相狀也。）三第
B22n0117_p0194a18║六識緣境廣。謂此識能緣一切善不善無記
B22n0117_p0194b01║三性之境。及能分別色心等一切法塵。是名
B22n0117_p0194b02║緣境廣也。（無記者。謂不善不惡。無所記錄
B22n0117_p0194b03║也。）
B22n0117_p0194b04║【三種熏習】（出華嚴孔目）熏即熏發
B22n0117_p0194b05║也。習即數習。慣習之義也。蓋言第八識為無
B22n0117_p0194b06║明染緣之所熏習。即從真而起妄也。一名言
B22n0117_p0194b07║熏習。名即名字。言即言說。此分別名字言說
B22n0117_p0194b08║之識。即是第六意識。由第七識傳送。熏習第
B22n0117_p0194b09║八種子之識。而能成就染分之相。故云名言
B22n0117_p0194b10║熏習。二色識熏習。色即眼根所對諸色。因此
B22n0117_p0194b11║諸色引生眼識。名為色識。於此分別。即是第
B22n0117_p0194b12║六意識。亦由第七識傳送。熏習第八種子之
B22n0117_p0194b13║識。而能成就染分之相。故云色識熏習。三煩
B22n0117_p0194b14║惱熏習。煩惱即貪瞋邪見等煩惱也。此之煩
B22n0117_p0194b15║惱。乃是第六意識所起。亦由第七識傳送。熏
B22n0117_p0194b16║習第八種子之識。而能成就染分之相。故云
B22n0117_p0194b17║煩惱熏習。
B22n0117_p0194b18║【三種相】（出成實論）一發相。發即策
B22n0117_p0194c01║發。謂心昏沉時。應用精進之行而策起之。故
B22n0117_p0194c02║名發相。二制相。制即禁制。謂心掉動時。應用
B22n0117_p0194c03║寂靜之法而禁制之。故名制相。（掉者舉也。）
B22n0117_p0194c04║三捨相。捨即捨置。謂心不沉不散。調適之時。
B22n0117_p0194c05║即捨前發制二相。故名捨相。
B22n0117_p0194c06║【三細相】（出起信論）三細者。即根本
B22n0117_p0194c07║無明之惑也。因對六麤。故名三細。（六麤者。
B22n0117_p0194c08║智相。相續相。執取相。計名字相。起業相。業繫
B22n0117_p0194c09║苦相也。）一業相。業相者。即從真起妄。初動
B22n0117_p0194c10║之相也。然本覺心源。離念寂靜。因無明故。覺
B22n0117_p0194c11║成不覺。遂成業相。故起信論云。以依不覺故
B22n0117_p0194c12║心動。說名為業。是也。二見相。見相者。見初動
B22n0117_p0194c13║之相也。亦名轉相。謂依初動業識。轉成能見
B22n0117_p0194c14║之相也。三境界相。境界相者。即轉相分別初
B22n0117_p0194c15║動之境界也。亦名現相。由前轉相。則境界妄
B22n0117_p0194c16║現也。
B22n0117_p0194c17║【三大】（出起信論疏）一體大。謂真如
B22n0117_p0194c18║之理。體性平等。無不容攝。故名體大。（體性
B22n0117_p0195a01║平等者。謂凡聖染淨之法。皆依真如之體。其
B22n0117_p0195a02║性無有高下也。）二相大。相即德相。謂真如
B22n0117_p0195a03║體上。具足無量恒沙勝妙功德。一一功德。稱
B22n0117_p0195a04║體顯露。故名相大。三用大。謂真如之體。能生
B22n0117_p0195a05║一切世間出世間善因善果。故名用大。（世
B22n0117_p0195a06║間。人。天也。出世間。聲聞。緣覺。菩薩。佛也。）
B22n0117_p0195a07║【三種身】（出大乘五蘊論）身即聚集
B22n0117_p0195a08║之義。瑜伽師地論云。佛菩薩是能說者。語是
B22n0117_p0195a09║能說相。名句文身。是所說相聲。名句文和合。
B22n0117_p0195a10║即為此方能詮之教體也。一名身。名即名字。
B22n0117_p0195a11║楞伽經云。名身者。謂依事立名。蓋一名非身。
B22n0117_p0195a12║眾名連合。方名為身。又唯識論云。名詮自性。
B22n0117_p0195a13║是為名身。（名詮自性者。謂諸法自性。由名
B22n0117_p0195a14║而詮顯也。）二句身。句即句逗。逗。止也。住也。
B22n0117_p0195a15║大智度論云。天竺語法。眾語和合成句。如菩
B22n0117_p0195a16║為一字。提為一字。是二。不合則不成語。若二
B22n0117_p0195a17║和合。名為菩提。又唯識論云。句詮差別。是為
B22n0117_p0195a18║句身。（句詮差別者。謂諸法差別之相。由句
B22n0117_p0195b01║而詮顯也。）三文身。文即文字。為名句二法
B22n0117_p0195b02║所依故。唯識論云。文即是字。為二所依。又楞
B22n0117_p0195b03║伽經。名為字身。謂聲相有長短。音韻有高下。
B22n0117_p0195b04║是為文身。
B22n0117_p0195b05║【三不可盡】（出寶積經）一經法不可
B22n0117_p0195b06║盡。謂如來所說經法。隨其眾生機樂不同。或
B22n0117_p0195b07║廣或略。雖一音宣演。而十方普被。故云經法
B22n0117_p0195b08║不可盡。二文字之義不可盡。謂如來所說經
B22n0117_p0195b09║教妙義。橫亘十方。豎徹三際。大無不周。細無
B22n0117_p0195b10║所遺。是以小根淺智之人。不能窺其奧妙。故
B22n0117_p0195b11║云文字之義不可盡。（三際者。過去。現在。未
B22n0117_p0195b12║來也。）三所宣訓誨不可盡。謂如來所宣言
B22n0117_p0195b13║教。訓誨眾生。或說大乘。或說小乘。隨類現形。
B22n0117_p0195b14║種種設化。利益無量。故云所宣訓誨不可盡。
B22n0117_p0195b15║【天台三觀】（出金光明經玄義）謂天
B22n0117_p0195b16║台智者大師所立也。觀即照了之義。觀達一
B22n0117_p0195b17║念之心。即具三諦之法也。若觀心空。則一切
B22n0117_p0195b18║法皆空。即是真諦。若觀心假。則一切法皆假。
B22n0117_p0195c01║即是俗諦。若觀心中。則一切法皆中。即是中
B22n0117_p0195c02║諦。此之三觀。全由性發。實匪修成。故於一心。
B22n0117_p0195c03║宛有三用。所謂一心三觀也。一空觀。空者。離
B22n0117_p0195c04║性離相之謂也。謂觀一念之心。不在內。不在
B22n0117_p0195c05║外。不在中間。名之為空。由觀一念空。故一空
B22n0117_p0195c06║一切空。無假無中而不空。以三觀皆能蕩相
B22n0117_p0195c07║故也。蓋空蕩見思之相。假蕩塵沙之相。中蕩
B22n0117_p0195c08║無明之相。三相皆蕩。即畢竟空。是名空觀。（
B22n0117_p0195c09║見思。塵沙。無明。即三惑也。）二假觀。假者。無
B22n0117_p0195c10║法不備之謂也。謂觀一念之心。具足一切諸
B22n0117_p0195c11║法。名之為假。由觀一念假。故一假一切假。無
B22n0117_p0195c12║空無中而不假。以三觀皆能立法故也。蓋空
B22n0117_p0195c13║立真諦之法。假立俗諦之法。中立中諦之法。
B22n0117_p0195c14║三法皆立。即為妙假。是名假觀。三中觀。中即
B22n0117_p0195c15║中正。絕二邊對待之謂也。謂觀一念之心。非
B22n0117_p0195c16║空非假。即空即假。名之為中。由觀一念中。故
B22n0117_p0195c17║一中一切中。無空無假而不中。以三觀當處。
B22n0117_p0195c18║皆能絕待故也。蓋言空則空外無法言假則
B22n0117_p0196a01║假外無法。言中則中外無法。三皆絕待。即為
B22n0117_p0196a02║圓中。是名中觀。
B22n0117_p0196a03║【三種三觀】（出宗鏡錄）三種三觀者。
B22n0117_p0196a04║謂以觀觀心。不出次第圓融之義。故有三種
B22n0117_p0196a05║不同也。一別相三觀。別相三觀者。即歷別觀
B22n0117_p0196a06║於三諦也。謂若從假入空。但得觀真。尚不得
B22n0117_p0196a07║觀俗。豈得觀中道。若從空入假。但得觀俗。未
B22n0117_p0196a08║得觀中道。若入中道正觀。方得雙照二諦。是
B22n0117_p0196a09║名別相三觀。（從假入空者。謂觀生死之假。
B22n0117_p0196a10║入涅槃真空也。觀真觀俗觀中道者。真即真
B22n0117_p0196a11║空之理。真諦也。俗即諸法宛然。俗諦也。中道
B22n0117_p0196a12║即中諦也。）二通相三觀。通相三觀者。即於
B22n0117_p0196a13║一觀中圓解三諦也。謂若從假入空。非但知
B22n0117_p0196a14║俗假是空。真諦中道亦通是空。若從空入假。
B22n0117_p0196a15║非但知俗假是假。真諦中道亦通是假。若入
B22n0117_p0196a16║中道正觀。非但知中道是中。俗假真空亦通
B22n0117_p0196a17║是中。但以一觀當名。解心皆通。是名通相三
B22n0117_p0196a18║觀。三一心三觀。一心三觀者。即於一念心而
B22n0117_p0196b01║能圓觀三諦也。謂觀一念心。為從何處來。去
B22n0117_p0196b02║至何所。畢竟無有。淨若虛空。名空觀。能觀之
B22n0117_p0196b03║觀。所觀之境。歷歷分明。名假觀。雖歷歷分明
B22n0117_p0196b04║而性常自空。空不定空。假不定假。名中觀。即
B22n0117_p0196b05║三而一。即一而三。是名一心三觀。
B22n0117_p0196b06║【法界三觀】（出華嚴法界觀）法界三
B22n0117_p0196b07║觀者。乃帝心尊者依華嚴經而立也。法界即
B22n0117_p0196b08║所觀之境。三觀即能觀之觀。此三種觀。雖自
B22n0117_p0196b09║下升上。漸次深廣。然修之者。但一道豎窮。展
B22n0117_p0196b10║轉圓妙。非初觀外別有二三。良以舉一即三。
B22n0117_p0196b11║全三是一故也。一真空觀。謂非虛妄念慮曰
B22n0117_p0196b12║真。非形礙色相曰空。故簡情妄以顯真性。使
B22n0117_p0196b13║見色非實色。舉體全是真空。令見空非斷空。
B22n0117_p0196b14║舉體全是真性。如是則能廓情塵而空色無
B22n0117_p0196b15║礙。泯智解而心境俱融。故名真空觀。二理事
B22n0117_p0196b16║無礙觀。謂性靜明體曰理。形相分限曰事。故
B22n0117_p0196b17║觀廣大之理。咸歸一塵。即了一塵之色。通徧
B22n0117_p0196b18║法界。是則融萬象之虛相。全一真之明性。理
B22n0117_p0196c01║事交徹。無礙圓融。故名理事無礙觀。三周徧
B22n0117_p0196c02║含容觀。謂無所不在曰周徧。無法不攝曰含
B22n0117_p0196c03║容。故觀全事之理。隨事而一一可見。全理之
B22n0117_p0196c04║事。隨理而一一可融。是則一多無礙。大小相
B22n0117_p0196c05║含。互攝互容。重重無盡。隱顯自在。神用不測。
B22n0117_p0196c06║真可謂入華嚴無盡法界之境。故名周徧含
B22n0117_p0196c07║容觀。
B22n0117_p0196c08║【圓覺三觀】（出圓覺經略疏）一奢摩
B22n0117_p0196c09║他。梵語奢摩他。華言止。止即止寂之義。謂欲
B22n0117_p0196c10║求圓覺者。以淨覺心取靜為行。而於染淨等
B22n0117_p0196c11║境心不妄緣。即是體真止。義當空觀。故經云。
B22n0117_p0196c12║由寂靜故。十方世界諸如來心。於中顯現。如
B22n0117_p0196c13║鏡中像。此方便者。名奢摩他。（體真止者。謂
B22n0117_p0196c14║體達無明顛倒之妄。即是實相之真也。）二
B22n0117_p0196c15║三摩鉢提。梵語三摩鉢提。華言等持。昏沉掉
B22n0117_p0196c16║舉皆離曰等。令心專注一境曰持。謂欲求圓
B22n0117_p0196c17║覺者。以淨覺心知覺心性及與根塵皆因幻
B22n0117_p0196c18║化而有。遂起幻修以除諸幻。即是方便隨緣
B22n0117_p0197a01║止。義當假觀。故經云。所圓妙行。如土長苗。此
B22n0117_p0197a02║方便者。名三摩鉢提。（方便隨緣止者。謂隨
B22n0117_p0197a03║緣歷境。安心不動也。）三禪那。梵語禪那。華
B22n0117_p0197a04║言靜慮。靜即定。慮即慧也。謂欲求圓覺者。以
B22n0117_p0197a05║淨覺心不取幻化及諸靜相。便能隨順寂滅
B22n0117_p0197a06║境界。即是息二邊止。義當中觀。故經云。自他
B22n0117_p0197a07║身心所不能及。眾生壽命皆為浮想。此方便
B22n0117_p0197a08║者。名為禪那。（息二邊止者。謂不分別生死
B22n0117_p0197a09║涅槃止息有無等二邊之相也。）
B22n0117_p0197a10║【南山三觀】（出止觀輔行）南山三觀
B22n0117_p0197a11║者。即終南山宣律師之所立也。一性空觀。性
B22n0117_p0197a12║即性分也。謂聲聞緣覺小乘之人。觀因緣所
B22n0117_p0197a13║生一切諸法。其性本空。皆無有我。常以此理
B22n0117_p0197a14║照察自心。故名性空觀。（因緣者。六根為因。
B22n0117_p0197a15║六塵為緣也。所生一切諸法者。即根塵相對
B22n0117_p0197a16║所起諸心法也。）二相空觀。相即相狀也。謂
B22n0117_p0197a17║藏通二教菩薩。觀因緣一切所生諸法。其相
B22n0117_p0197a18║本空。但眾生情執。妄見種種差別之相。常以
B22n0117_p0197b01║此理照察自心。故名相空觀。三唯識觀。識即
B22n0117_p0197b02║心識也。謂別圓二教大乘菩薩。皆了世間一
B22n0117_p0197b03║切外塵諸法。自性清淨。本來無實。此理深妙。
B22n0117_p0197b04║唯意緣知。故名唯識觀。
B22n0117_p0197b05║【三種觀法】（出止觀義例）三種觀法
B22n0117_p0197b06║者。謂修行用觀之法也。前托事附法二種。乃
B22n0117_p0197b07║是天台智者大師。講法華經時。為座下聽眾
B22n0117_p0197b08║有修觀行者。隨歷一事。皆以觀法表對。令其
B22n0117_p0197b09║修習。名托事觀。或遇一切法相處。亦附彼法
B22n0117_p0197b10║相。立其觀法。令其修習。名附法觀。後之一種。
B22n0117_p0197b11║專約行門。復說摩訶止觀。兼明諸經所有行
B22n0117_p0197b12║法。名約行觀。故有三種之不同也。一托事觀
B22n0117_p0197b13║法。謂托王舍耆闍崛山等事而為觀也。名從
B22n0117_p0197b14║事立。借事為觀。以導執情。故名托事觀。（王
B22n0117_p0197b15║舍等事。表對觀法者。王表心王。舍表五陰。舍
B22n0117_p0197b16║即是令觀五陰也。梵語耆闍崛。華言靈鷲。若
B22n0117_p0197b17║表對者。靈表心王。鷲表受想行。山表色陰。亦
B22n0117_p0197b18║是令觀五陰也。）二附法觀法。謂附四諦等
B22n0117_p0197c01║法。入一念心以為觀法。故名附法觀。（四諦
B22n0117_p0197c02║者。苦諦。集諦。滅諦。道諦也。）三約行觀法。謂
B22n0117_p0197c03║專約行門而修觀也。故止觀義例云。唯於萬
B22n0117_p0197c04║境觀一心。萬境雖殊。妙觀理一。故名約行觀。
B22n0117_p0197c05║【毘婆舍那三行】（出深密解脫經）梵
B22n0117_p0197c06║語毘婆舍那。華言觀。謂以寂靜之慧。觀察根
B22n0117_p0197c07║塵內外諸法。令三昧成就。進趣菩提。故行有
B22n0117_p0197c08║三焉。（根者。即眼耳鼻舌身意之六根也。塵
B22n0117_p0197c09║者。即色聲香味觸法之六塵也。梵語三昧。華
B22n0117_p0197c10║言正定。梵語菩提。華言道。）一相。相即觀境
B22n0117_p0197c11║也。謂修觀之時。於此心觀之中。分別了知三
B22n0117_p0197c12║昧境界之相。如淨明鏡。照徹一切。影像了了
B22n0117_p0197c13║分明也。二修行。修行者。謂既了知觀法之相。
B22n0117_p0197c14║則善能修習一切妙行。無有過失也。三觀。觀
B22n0117_p0197c15║者。觀察也。謂修觀之時。於一一觀法中。善能
B22n0117_p0197c16║觀察一一法相。而不證彼小乘寂滅解脫。直
B22n0117_p0197c17║趣無上菩提也。（梵語菩提。華言道。）
B22n0117_p0197c18║【為三事故修毘婆舍那】（出涅槃經）
B22n0117_p0198a01║梵語毘婆舍那。華言觀。即智慧也。一觀生死
B22n0117_p0198a02║惡果報。謂修禪觀。即能破諸昏暗。觀察分別
B22n0117_p0198a03║因緣生滅之相。故於善惡果報。悉皆明了。不
B22n0117_p0198a04║起惑業也。二增長善根。謂修禪觀。能滅貪瞋
B22n0117_p0198a05║癡等惡業暗障。本性之智自然明發。故一切
B22n0117_p0198a06║善根悉皆增長也。三破諸煩惱。謂修禪觀。了
B22n0117_p0198a07║知生死過患。不為根塵所染。故一切煩惱悉
B22n0117_p0198a08║能破滅也。（根者。即眼耳鼻舌身意之六根
B22n0117_p0198a09║也。塵者。即色聲香味觸法之六塵也。）
B22n0117_p0198a10║【三諦】（出法華玄義）諦者諦審也。謂
B22n0117_p0198a11║諦審一切法即空即假即中。即空是真諦。即
B22n0117_p0198a12║假是俗諦。即中是中諦。此三隔歷。即是次第
B22n0117_p0198a13║三諦。三一無礙。即是圓融三諦。（隔歷者。三
B22n0117_p0198a14║諦不互融也。次第者。前真次俗後中。即別教
B22n0117_p0198a15║三諦也。圓融者。舉一即三。全三是一。即圓教
B22n0117_p0198a16║三諦也。）一真諦。真即真空。泯一切法之謂
B22n0117_p0198a17║也。蓋諸法本空。眾生不了。執之為實而生妄
B22n0117_p0198a18║見。若以空觀蕩之。則謂實之情自忘。情忘即
B22n0117_p0198b01║能離於諸相。諸相若離。則真空之理自然諦
B22n0117_p0198b02║了。故名真諦。二俗諦。俗即世俗。立一切法之
B22n0117_p0198b03║謂也。諸法雖即本空。皆不可得。若以假觀照
B22n0117_p0198b04║之。則能諦了性具諸法。歷歷宛然。故名俗諦。
B22n0117_p0198b05║三中諦。中即中正。統一切法之謂也。諸法本
B22n0117_p0198b06║來不離二邊。不即二邊。若以中觀觀之。則能
B22n0117_p0198b07║諦了諸法。非真非俗。即真即俗。清淨洞徹。圓
B22n0117_p0198b08║融無礙。即一而三。即三而一。不可思議。故名
B22n0117_p0198b09║中諦。
B22n0117_p0198b10║【三諦】（出仁王護國般若經疏）諦即
B22n0117_p0198b11║審實之義。謂觀世間出世間一切諸法。不出
B22n0117_p0198b12║空與色心。經云。我以三諦攝一切法。是也。一
B22n0117_p0198b13║空諦。空即虛幻之義。謂諦審一切眾生及與
B22n0117_p0198b14║世界等法。性相本空。虛假不實。是名空諦。二
B22n0117_p0198b15║色諦。色即質礙之義。謂諦審世間眾生色身。
B22n0117_p0198b16║及山河大地種種形相。乃至意識所緣一切
B22n0117_p0198b17║境界。皆是色法。是名色諦。二心諦。心諦即第
B22n0117_p0198b18║八識心王也。謂眾生根身。虛空世界。乃至善
B22n0117_p0198c01║惡一切諸法。皆由此心出生。是名心諦。
B22n0117_p0198c02║【三假】（出止觀輔行）一因成假。謂一
B22n0117_p0198c03║切諸法。必有所因和合方成。如諸眾生因於
B22n0117_p0198c04║父母生成此身。是名因成。了達此身虛幻不
B22n0117_p0198c05║實。是名為假。一切諸法。亦復如是。故名因成
B22n0117_p0198c06║假。二相續假。謂眾生心識念念相續。前念既
B22n0117_p0198c07║滅。後念復生。是名相續。了此相續。本無實體。
B22n0117_p0198c08║是名為假。一切諸法相續不斷。亦復如是。故
B22n0117_p0198c09║名相續假。三相待假。待即對也。謂一切諸法
B22n0117_p0198c10║各有待對。如對長說短。對短說長。對無說有。
B22n0117_p0198c11║對有說無。是名相待。了此一切對待之法。本
B22n0117_p0198c12║無實體。皆是假名。是名為假。又如眾生身中。
B22n0117_p0198c13║以生對死。以少對老。亦復如是。故名相待假。
B22n0117_p0198c14║【三空】（出金剛經刊定記）一我空。謂
B22n0117_p0198c15║於五蘊之法強立主宰。名為我執。若推求色
B22n0117_p0198c16║受想行識之五法。皆無自性。不見我體。是名
B22n0117_p0198c17║我空。（五蘊者。色蘊。受蘊。想蘊。行蘊。識蘊也。
B22n0117_p0198c18║）二法空。謂於五蘊之法計為實有。名為法
B22n0117_p0199a01║執。若推求五蘊之法。如幻如化。皆從緣生。無
B22n0117_p0199a02║有自性。是名法空。三俱空。謂我法二執既遣。
B22n0117_p0199a03║能空之空亦除。空執兩亡。方契本性。是名俱
B22n0117_p0199a04║空。
B22n0117_p0199a05║【三懺】（出天台四教儀集註）懺。梵語
B22n0117_p0199a06║具云懺摩。華言悔過。謂改悔往昔之過非也。
B22n0117_p0199a07║作法取相二懺屬事。無生一懺屬理。理懺為
B22n0117_p0199a08║正。事懺為助。若能正助合行。事理兼運。則無
B22n0117_p0199a09║罪不滅。無福不生也。一作法懺。謂身禮拜。口
B22n0117_p0199a10║稱唱。意思惟。三業所作。一依法度。披陳過罪。
B22n0117_p0199a11║求哀懺悔。是名作法懺。二取相懺。謂定心運
B22n0117_p0199a12║想。取其現相為期。於道場中。或見佛來摩頂。
B22n0117_p0199a13║或見光現。或見華飛。或夢中見諸瑞相。或聞
B22n0117_p0199a14║空中聲。於此諸相。隨獲一種。罪即消滅。是名
B22n0117_p0199a15║取相懺。三無生懺。謂一切罪業皆從一念不
B22n0117_p0199a16║了心生。若了心性本空。罪福無相。則一切法
B22n0117_p0199a17║皆悉空寂。罪從何生。是名無生懺。
B22n0117_p0199a18║【三悔法】（出天台四教儀集註）一懺
B22n0117_p0199b01║悔。梵語懺摩。華言悔過。華梵兼舉。故稱懺悔。
B22n0117_p0199b02║懺名修來。悔名改往。謂修將來之善果。改已
B22n0117_p0199b03║往之惡因。是名懺悔。二勸請。勸請有二。一謂
B22n0117_p0199b04║十方世界有佛將入涅槃者。勸請住世。利濟
B22n0117_p0199b05║眾生。二謂十方世界有佛初成正覺者。勸請
B22n0117_p0199b06║轉於法輪。度諸眾生。雖不面見諸佛。而虔心
B22n0117_p0199b07║勸請以達歸敬之誠。是名勸請。三回向。謂三
B22n0117_p0199b08║業所修一切諸善。乃至懺悔勸請種種功德。
B22n0117_p0199b09║回施法界一切眾生同證菩提。是名回向。（
B22n0117_p0199b10║三業者。身業。口業。意業也。梵語菩提。華言道。
B22n0117_p0199b11║）
B22n0117_p0199b12║【三方便】（出淨名經疏）疏云。方是智
B22n0117_p0199b13║所詣之偏法。便是善權巧用之能。巧用諸法。
B22n0117_p0199b14║隨機利物。故云方便。（偏法者。即小乘偏權
B22n0117_p0199b15║之法也。）一自行方便。謂佛及四十一位心
B22n0117_p0199b16║內所證不思議二諦之理。是名自行方便。（
B22n0117_p0199b17║四十一位者。十住。十行。十回向。十地菩薩及
B22n0117_p0199b18║等覺菩薩也。等覺者。望後妙覺。猶有一等故
B22n0117_p0199c01║也。二諦者。一真諦。泯一切法也。二俗諦。立一
B22n0117_p0199c02║切法也。）二化他方便。謂藏通別三教及圓
B22n0117_p0199c03║教有門。所明諸菩薩等不斷煩惱。照界內界
B22n0117_p0199c04║外種種法門等。是名化他方便。（藏通別圓
B22n0117_p0199c05║四教者。藏即三藏教也。通謂通前藏教。通後
B22n0117_p0199c06║別圓。故名通教。別謂別前藏通二教。別後圓
B22n0117_p0199c07║教。故名別教。圓謂圓妙圓滿。故名圓教。界內
B22n0117_p0199c08║界外者。謂三界之內外也。）三自他方便。謂
B22n0117_p0199c09║前自行化他二種方便。相對合論。是名自他
B22n0117_p0199c10║方便。
B22n0117_p0199c11║【勝三修】（出涅槃經）謂菩薩依佛勝
B22n0117_p0199c12║教而修。破於聲聞劣修。故名勝三修。一常修。
B22n0117_p0199c13║常即不遷不變之謂也。蓋菩薩了知法身之
B22n0117_p0199c14║體。本來常住。無滅無生。以破聲聞之人。不應
B22n0117_p0199c15║於諸法中執為無常。是名常修。二樂修。樂即
B22n0117_p0199c16║安隱寂滅之謂也。蓋菩薩了知諸法之中而
B22n0117_p0199c17║有涅槃寂滅之樂。以破聲聞之人。不應於諸
B22n0117_p0199c18║法中執之為苦。是名樂修。（梵語涅槃。華言
B22n0117_p0200a01║滅度。）三我修。我即自在無礙之謂也。蓋菩
B22n0117_p0200a02║薩了知無我法中而有真我。得大自在。無有
B22n0117_p0200a03║障礙。以破聲聞之人。不應於諸法中執為無
B22n0117_p0200a04║我無我所。是名我修。（我所者。謂五陰之身。
B22n0117_p0200a05║及資生等物也。）
B22n0117_p0200a06║【劣三修】（出涅槃經）謂聲聞所修。比
B22n0117_p0200a07║於菩薩所修則劣。故名劣三修。一無常修。謂
B22n0117_p0200a08║聲聞之人。不知法身常住之理。而觀三界一
B22n0117_p0200a09║切有為之法皆悉生滅無常。是名無常修。（
B22n0117_p0200a10║三界者。欲界。色界。無色界也。）二非樂修。非
B22n0117_p0200a11║樂即苦也。謂聲聞之人。不知諸法之中本有
B22n0117_p0200a12║涅槃寂滅之樂。而觀一切諸法悉皆是苦。是
B22n0117_p0200a13║名非樂修。三無我修。謂聲聞之人。不知自在
B22n0117_p0200a14║無礙之真我。而觀五陰等法皆空無我無我
B22n0117_p0200a15║所。是名無我修。（五陰者。色陰。受陰。想陰。行
B22n0117_p0200a16║陰。識陰也。）
B22n0117_p0200a17║【三漸次】（出首楞嚴經）三漸次者。乃
B22n0117_p0200a18║楞嚴經中。佛欲說修行地位。而先說此三等
B22n0117_p0200b01║漸次以為根本。以由一切地位雖有淺深不
B22n0117_p0200b02║同。而皆以此三種而為進行之本。故經云。如
B22n0117_p0200b03║是漸修。隨所發行。安立聖位。是也。一除助因。
B22n0117_p0200b04║除助因者。謂除眾生助惡之因也。助惡之因。
B22n0117_p0200b05║即五種辛也。五辛者。即葱韮薤蒜興渠也。謂
B22n0117_p0200b06║此五辛。食則能發婬恚。邪魅所著。天人遠離。
B22n0117_p0200b07║是故修行之人。欲得菩提。必先斷除此五種
B22n0117_p0200b08║辛菜也。故經云。是諸眾生求三摩地。當斷世
B22n0117_p0200b09║間五種辛菜。是也。（興渠葉如蔓菁。根如蘿
B22n0117_p0200b10║蔔。出土辛臭。梵語菩提。華言道。梵語三摩地。
B22n0117_p0200b11║華言等持。）二刳正性。刳剖也。破也。正性即
B22n0117_p0200b12║眾生婬殺之性也。以一切盜妄等惡皆由婬
B22n0117_p0200b13║殺而起。故指此為正性也。若欲修菩提者。當
B22n0117_p0200b14║用剖破婬殺之性。勿令毀犯。故經云。是修行
B22n0117_p0200b15║人。若不斷婬及與殺生出三界者。無有是處。
B22n0117_p0200b16║是也。（三界者。欲界。色界。無色界也。）三違
B22n0117_p0200b17║現業。違者。背也。遠也。現業即現行六塵境界
B22n0117_p0200b18║所起之業也。謂修菩提之人。既能斷除五辛。
B22n0117_p0200c01║不犯婬殺。則於現前六塵之境違遠而不相
B22n0117_p0200c02║涉。故經云。如是清淨持禁戒人。心無貪婬。於
B22n0117_p0200c03║外六塵不多流逸。是也。（六塵者。色塵。聲塵
B22n0117_p0200c04║香塵。味塵。觸塵。法塵也。）
B22n0117_p0200c05║【三科】（出婆沙論并阿毘達磨品類足
B22n0117_p0200c06║論）論云。若迷心不迷色。則合色開心。數
B22n0117_p0200c07║為五蘊。若迷色不迷心。則合心開色。數為十
B22n0117_p0200c08║二入。若心色俱迷。則心色各開。數為十八界。
B22n0117_p0200c09║如此開合說者。為令眾生於所迷處委細而
B22n0117_p0200c10║觀。故有三科不同焉。一五蘊。（亦名五陰。）蘊。
B22n0117_p0200c11║積聚也。謂積聚色受想行識五法。以成身也。
B22n0117_p0200c12║如來為迷心偏重者。合眼耳鼻舌身五根。但
B22n0117_p0200c13║名為色。開意之一根為受想行識。令其細觀
B22n0117_p0200c14║於心。是為合色開心。故說五蘊也。二十二入。
B22n0117_p0200c15║入。涉入也。謂六根六塵互相涉入也。如來為
B22n0117_p0200c16║迷色偏重者。開色為眼耳鼻舌身。及以色聲
B22n0117_p0200c17║香味觸。合受想行識四種心法。但名為意。意
B22n0117_p0200c18║之所對唯一法塵。令其細觀於色。是為開色
B22n0117_p0201a01║合心。故說為十二入也。（六根者。眼根。耳根。
B22n0117_p0201a02║鼻根。舌根。身根。意根也。六塵者。色塵。聲塵。香
B22n0117_p0201a03║塵。味塵。觸塵。法塵也。）三十八界。界即界限。
B22n0117_p0201a04║亦隔別之義。謂此十八界各有別體。義無混
B22n0117_p0201a05║濫也。如來為色心俱迷者。開為六根六塵六
B22n0117_p0201a06║識。令其一一細觀。是為心色俱開。故說為十
B22n0117_p0201a07║八界也。（六識者。眼識。耳識。鼻識。舌識。身識。
B22n0117_p0201a08║意識也。）
B22n0117_p0201a09║【三種至教】（出顯揚聖教論）一聖言
B22n0117_p0201a10║所攝。謂修行之人。於如來及諸弟子所說正
B22n0117_p0201a11║法。當依憑正義。信解修習。遵崇聖制。不敢違
B22n0117_p0201a12║越。是名聖言所攝。二對治雜染。謂修行之人。
B22n0117_p0201a13║修善去惡。必有對治之法。如心散亂。則以禪
B22n0117_p0201a14║定之法治之。如心貪染。則以不淨觀法治之。
B22n0117_p0201a15║乃能息妄歸真。得入正道。是名對治雜染。三
B22n0117_p0201a16║不違法相。謂修行之人。於如來所說正教。當
B22n0117_p0201a17║遵其法相。如理思修。精進一心。不敢違背。是
B22n0117_p0201a18║名不違法相。
B22n0117_p0201b01║【三宗】（出宗鏡錄）宗猶派也。圭峯密
B22n0117_p0201b02║禪師云。大乘經教。統唯三宗。一法相宗。謂此
B22n0117_p0201b03║宗說一切有漏妄法。及無漏淨法。無始時來。
B22n0117_p0201b04║各有種子在阿賴耶識中。遇緣熏習。即各從
B22n0117_p0201b05║自性而起。都不關涉真如。故於色心諸法。而
B22n0117_p0201b06║建立種種名相。是名法相宗。（梵語阿賴耶。
B22n0117_p0201b07║華言藏識。即第八識也。）二破相宗。謂此宗
B22n0117_p0201b08║一向說凡聖染淨之法。一切皆空。本無所有。
B22n0117_p0201b09║設見一法過涅槃者。亦如夢如幻。彼且本不
B22n0117_p0201b10║立真。何況於妄。真妄名相。一切俱無。故名破
B22n0117_p0201b11║相宗。（梵語涅槃。華言滅度。）三法性宗。謂
B22n0117_p0201b12║此宗說依真起妄。蓋真如不變。不礙隨緣。如
B22n0117_p0201b13║云法身流轉五道。如來藏受苦樂等。若悟妄
B22n0117_p0201b14║即真。如云知妄本自真。見佛即清淨等。是名
B22n0117_p0201b15║法性宗。（五道者。天道。人道。餓鬼道。畜生道。
B22n0117_p0201b16║地獄道也。）
B22n0117_p0201b17║【南中三教】（出華嚴經疏）南中三教
B22n0117_p0201b18║者。謂自齊朝已後。江南諸師立此三教。判如
B22n0117_p0201c01║來一代所說之法也。一漸教。謂佛說法。始自
B22n0117_p0201c02║鹿苑。終至雙樹。從小至大。是名漸教。二頓教。
B22n0117_p0201c03║謂佛最初為諸菩薩說華嚴經。如日初出。先
B22n0117_p0201c04║照高山。是名頓教。三不定教。謂別有經。雖非
B22n0117_p0201c05║頓漸所攝。而明佛性常住。即勝鬘經及金光
B22n0117_p0201c06║明經等。是名不定教。
B22n0117_p0201c07║【岌法師三教】（出華嚴經疏）岌。武丘
B22n0117_p0201c08║人也。謂其以此三教。判如來一代所說之法
B22n0117_p0201c09║也。一有相教。謂佛設教。於十二年說阿含經
B22n0117_p0201c10║已前。見有得道。是名有相教。（見有得道者。
B22n0117_p0201c11║謂二乘見一切法是有。不離色心。因而得道
B22n0117_p0201c12║也。）二無相教。謂佛設教。於十二年說阿含
B22n0117_p0201c13║經已後。齊至法華。見空得道。是名無相教。（
B22n0117_p0201c14║齊即齊限。見空得道者。謂菩薩見一切法皆
B22n0117_p0201c15║空。因而得道也。）三常住教。謂佛設教。最後
B22n0117_p0201c16║有無雙照。說一切眾生。皆有佛性。一切闡提。
B22n0117_p0201c17║皆得作佛。是名常住教。（梵語闡提。華言信
B22n0117_p0201c18║不具。）
B22n0117_p0202a01║【三等流】（出宗鏡錄）等流者。等即平
B22n0117_p0202a02║等。流即流類也。一真等流。謂善性惡性無記
B22n0117_p0202a03║性為因。所引善惡無記同類之果。果與因性
B22n0117_p0202a04║真實是同。故名真等流。二假等流。謂前世殺
B22n0117_p0202a05║生。令他命短。故感今世自亦短命。有相似義。
B22n0117_p0202a06║假名等流。故名假等流。三分位等流。謂眼等
B22n0117_p0202a07║諸識。各隨自類轉變。如眼識乃至身識。皆從
B22n0117_p0202a08║第八種子識而生。對於色等諸塵名等流果。
B22n0117_p0202a09║若第六識從種子識而生起諸分別。亦名等
B22n0117_p0202a10║流果。而識與塵分位各同。故名分位等流。（
B22n0117_p0202a11║種子識即藏識也。等流果者。謂眼識與色塵。
B22n0117_p0202a12║乃至身識與觸塵。各為等流。而識與塵皆名
B22n0117_p0202a13║果也。第六識即意識也。）
B22n0117_p0202a14║【三忍】（出華嚴經疏）忍。耐也。又忍。可
B22n0117_p0202a15║也。謂於一切逆順善惡之境。而能忍受安心
B22n0117_p0202a16║不動。故名為忍。一耐怨害忍。謂人以怨憎毒
B22n0117_p0202a17║害而加於我。即能安心忍耐。而無返報之心。
B22n0117_p0202a18║是名耐怨害忍。二安受苦忍。謂疾病水火刀
B22n0117_p0202b01║杖等眾苦所逼。即能安心忍受。恬然不動。是
B22n0117_p0202b02║名安受苦忍。三諦察法忍。謂審察諸法。體性
B22n0117_p0202b03║虛幻本無生滅。信解真實。心無妄動。安然忍
B22n0117_p0202b04║可。是名諦察法忍。
B22n0117_p0202b05║【三受】（出雜阿含經）受者領納也。謂
B22n0117_p0202b06║六根之識。領受六塵之境也。（六根之識者。
B22n0117_p0202b07║眼識。耳識。鼻識。舌識。身識。意識也。六塵者。色
B22n0117_p0202b08║塵。聲塵。香塵。味塵。觸塵。法塵也。）一苦受。謂
B22n0117_p0202b09║於六塵違情之境。而有逼迫之苦。是名苦受。
B22n0117_p0202b10║二樂受。謂於六塵順情之境。而有適悅之樂。
B22n0117_p0202b11║是名樂受。三不苦不樂受。謂於六塵不違不
B22n0117_p0202b12║順之境。所受非苦非樂。是名不苦不樂受。
B22n0117_p0202b13║【三種無常】（出順中論）一念念壞滅
B22n0117_p0202b14║無常。謂根塵相對所起心念。前念既滅。後念
B22n0117_p0202b15║復生。生已還滅。念念不住。皆悉無常。是名念
B22n0117_p0202b16║念壞滅無常。（六根者。眼根。耳根。鼻根。舌根。
B22n0117_p0202b17║身根。意根也。六塵者。色塵。聲塵。香塵。味塵。觸
B22n0117_p0202b18║塵。法塵也。）二和合離散無常。謂一切法。皆
B22n0117_p0202c01║由因緣和合而成。本無實體。若因緣別離。即
B22n0117_p0202c02║便散壞。且如眾生由四大和合而成其身。若
B22n0117_p0202c03║四大別離。即便散滅。是名和合離散無常。（
B22n0117_p0202c04║四大者。地大。水大。火大。風大也。）三畢竟無
B22n0117_p0202c05║常。畢竟猶决定也。謂决定了知一切諸法。皆
B22n0117_p0202c06║假因緣和合而生。虛幻不實。終歸壞滅。是名
B22n0117_p0202c07║畢竟無常。
B22n0117_p0202c08║【三支比量】（出阿毘達磨雜集論）比
B22n0117_p0202c09║量者。謂以有為法與無為法比類而量度也。
B22n0117_p0202c10║一立宗。宗猶主也。要也。謂如五蘊等法。皆假
B22n0117_p0202c11║因緣而生。實無自性。於中求我。决不可得。故
B22n0117_p0202c12║對執我論者。先說諸法無我也。（五蘊者。色
B22n0117_p0202c13║蘊。受蘊。想蘊。行蘊。識蘊也。）二立因。立因者。
B22n0117_p0202c14║謂破執有我者而立因也。若於五蘊等法。施
B22n0117_p0202c15║設實有我者。此之五蘊。既從眾緣而生。皆是
B22n0117_p0202c16║生滅之法。蘊既生滅。我不成就。若離五蘊。而
B22n0117_p0202c17║於餘處施設有我者。我無所因。我亦無用。是
B22n0117_p0202c18║則皆無有我也。三立喻。立喻者。謂以別法喻
B22n0117_p0203a01║所立法也。如於現在世施設實有過去相者。
B22n0117_p0203a02║此現在相已生未滅。不應於已生未滅法中。
B22n0117_p0203a03║施設過去已滅之相。若離現在。而於餘處施
B22n0117_p0203a04║設過去相者。然過去世相既滅壞。不應施設
B22n0117_p0203a05║有相。此過去相不可得。以喻諸法皆不可得
B22n0117_p0203a06║也。
B22n0117_p0203a07║【三種圓滿安樂】（出瑜伽師地論）一
B22n0117_p0203a08║成就加行圓滿。謂修菩薩行者。於淨戒中不
B22n0117_p0203a09║敢毀犯。於身語意清淨無染。若有過失。即能
B22n0117_p0203a10║懺悔。令其戒體圓滿無虧。是名成就加行圓
B22n0117_p0203a11║滿。二成就意樂圓滿。謂修菩薩行者。為法出
B22n0117_p0203a12║家。不為活命。但為求無上菩提及求大涅槃
B22n0117_p0203a13║樂。勇猛精進。不生懈怠之心。不雜眾惡之法。
B22n0117_p0203a14║不受當來生老病死之苦。是名成就意樂圓
B22n0117_p0203a15║滿。（梵語菩提。華言道。梵語涅槃。華言滅度。
B22n0117_p0203a16║）三成就宿因圓滿。謂修菩薩行者。於宿世
B22n0117_p0203a17║中曾修福善。故於今生種種資身之具。悉無
B22n0117_p0203a18║匱乏。復能為他廣行惠施。心不慳悋。是名成
B22n0117_p0203b01║就宿因圓滿。
B22n0117_p0203b02║【三義歡喜】（出觀經妙宗鈔）觀無量
B22n0117_p0203b03║壽佛經疏。因釋阿難及天龍等。聞法歡喜。作
B22n0117_p0203b04║禮而去。故以三義釋之。（梵語阿難。華言慶
B22n0117_p0203b05║喜。）一遇人歡喜。人即佛也。謂佛具足四無
B22n0117_p0203b06║礙智。說觀彼佛之法。離於錯謬。今遇此人。寧
B22n0117_p0203b07║不歡喜。是名遇人歡喜。（四無礙智者。法無
B22n0117_p0203b08║礙智。義無礙智。詞無礙智。樂說無礙智也。彼
B22n0117_p0203b09║佛即梵語阿彌陀。華言無量壽。）二聞法歡
B22n0117_p0203b10║喜。謂所說觀佛之法。一十六門。曲盡其妙。能
B22n0117_p0203b11║令凡心入深三昧。聞如是法。豈不歡喜。是名
B22n0117_p0203b12║聞法歡喜。（一十六觀門者。日觀。水觀。地觀。
B22n0117_p0203b13║寶樹觀。八功德水觀。總觀。華座觀。像觀。佛真
B22n0117_p0203b14║身觀。觀世音觀。大勢至觀。普想觀。雜想觀。上
B22n0117_p0203b15║輩生觀。中輩生觀。下輩生觀。）三得果歡喜。
B22n0117_p0203b16║果即修觀剋獲之果也。謂韋提希等。聞說觀
B22n0117_p0203b17║佛之法。依此修之。得分真果。侍女諸天。得相
B22n0117_p0203b18║似果。得如是果。豈不歡喜。是名得果歡喜。（
B22n0117_p0203c01║梵語韋提希。華言思惟。分真者。即證一分中
B22n0117_p0203c02║道也。相似者。近於分真也。）
B22n0117_p0203c03║【三因】（出佛性論）一應得因。謂依真
B22n0117_p0203c04║如空理而修因行。應得菩提之果。故名應得
B22n0117_p0203c05║因。（梵語菩提。華言道。）二加行因。謂依菩
B22n0117_p0203c06║提心。加功用行。以此為因。即能證得法身之
B22n0117_p0203c07║果。故名加行因。三圓滿因。謂由加行。故因行
B22n0117_p0203c08║圓滿故。名圓滿因。
B22n0117_p0203c09║【三斷】（出宗鏡錄）一自性斷。謂智慧
B22n0117_p0203c10║起時。煩惱暗障。自性應斷。故名自性斷。二不
B22n0117_p0203c11║生斷。謂得法空之時。能令三塗惡道苦果。永
B22n0117_p0203c12║更不生。故名不生斷。（三塗者。火塗。刀塗。血
B22n0117_p0203c13║塗也。）三緣縛斷。謂但斷心中之惑。則於外
B22n0117_p0203c14║塵境不起貪瞋。於境雖緣。不生染者。故名緣
B22n0117_p0203c15║縛斷。
B22n0117_p0203c16║【三斷】（出阿毘達磨品類足論）一見
B22n0117_p0203c17║所斷。謂聲聞初果之人。斷惑見理。名為見道。
B22n0117_p0203c18║因斷三界八十八使見惑。故名見所斷。（三
B22n0117_p0204a01║界者。欲界。色界。無色界也。八十八使者。一身
B22n0117_p0204a02║見。二邊見。三見取。四戒取。五邪見。六貪。七瞋。
B22n0117_p0204a03║八癡。九慢。十疑。此十使歷三界四諦下增減
B22n0117_p0204a04║不同。成八十八。謂欲界苦諦十使具足。集滅
B22n0117_p0204a05║二諦各七使。除身見邊見戒取。道諦下八使。
B22n0117_p0204a06║除身見邊見。四諦合為三十二。上色界無色
B22n0117_p0204a07║界。每四諦下各除瞋使。餘皆如欲界。故上二
B22n0117_p0204a08║界合為五十六。并前欲界三十二。共成八十
B22n0117_p0204a09║八使也。）二修所斷。謂聲聞第二果第三果。
B22n0117_p0204a10║修真斷惑。名為修道。因斷三界十隨眠惑。故
B22n0117_p0204a11║名修所斷。（十隨眠者。即是思惑。謂長時隨
B22n0117_p0204a12║逐潛伏。覆蔽真性。故名隨眠。欲界有四。謂貪
B22n0117_p0204a13║瞋癡慢。色界無色界各三。謂貪癡慢。共為十
B22n0117_p0204a14║也。）三非所斷。謂聲聞第四果。三界煩惱皆
B22n0117_p0204a15║已斷竟。得無漏果。無惑可斷。故名非所斷。
B22n0117_p0204a16║【龍華三會】（出法住記）彌勒下生經
B22n0117_p0204a17║云。彌勒菩薩。即於出家之日。便得成佛。坐於
B22n0117_p0204a18║龍華樹下花林園中。三會說法。故云龍華三
B22n0117_p0204b01║會。（梵語彌勒。華言慈氏。）第一會度九十
B22n0117_p0204b02║六俱胝聲聞眾。梵語俱胝。華言百億。記云。若
B22n0117_p0204b03║諸國王大臣。長者居士。男女一切施主。於今
B22n0117_p0204b04║釋迦牟尼佛正法中。能作佛事自種善根。或
B22n0117_p0204b05║教他種。以七寶金銀鍮石銅鐵木石泥土。或
B22n0117_p0204b06║以繒縷。或以綵畫。作佛形像。及窣堵波。若大
B22n0117_p0204b07║若小。乃至最小如指節大。或以香花諸妙供
B22n0117_p0204b08║具而為供養。由如是善根力故。至彌勒如來
B22n0117_p0204b09║成正覺時。善得人身。於第一會中剃髮出家。
B22n0117_p0204b10║乘宿願力便得涅槃。（梵語窣堵波。華言高
B22n0117_p0204b11║顯。即塔也。梵語涅槃。華言滅度。）第二會度
B22n0117_p0204b12║九十四俱胝聲聞眾。記云。若國王等及以臣
B22n0117_p0204b13║庶。於今釋迦牟尼佛正法中。能為法事。謂於
B22n0117_p0204b14║諸大乘經典。或律或論。若讀若誦。或恭敬供
B22n0117_p0204b15║養。或於經卷以諸雜綵而嚴飾之。由是善根
B22n0117_p0204b16║力故。至彌勒如來成正覺時。善得人身。於第
B22n0117_p0204b17║二會中剃髮出家。乘宿願力便得涅槃。第三
B22n0117_p0204b18║會度九十二俱胝聲聞眾。記云。若諸國王及
B22n0117_p0204c01║臣庶等。於今釋迦牟尼佛正法中。能為僧事
B22n0117_p0204c02║自種善根。或教他種。於每月初一日。或初八
B22n0117_p0204c03║日十五日。設齋供養比丘比丘尼。或供養修
B22n0117_p0204c04║禪定者。或供養諸說法者。或施坐臥等具供
B22n0117_p0204c05║養僧眾。由是善根力故。至彌勒如來成正覺
B22n0117_p0204c06║時。於第三會中剃髮出家。乘宿願力便得涅
B22n0117_p0204c07║槃。
B22n0117_p0204c08║【菩薩三修學】（出菩薩纓絡本業經）
B22n0117_p0204c09║一百劫頂寂定中修諸三昧。劫。梵語具云劫
B22n0117_p0204c10║波。華言分別時節。梵語三昧。華言正定。頂寂
B22n0117_p0204c11║定者。在眾定之上。故名頂也。謂等覺菩薩住
B22n0117_p0204c12║頂寂定。以大願力住壽百劫。修一切三昧已。
B22n0117_p0204c13║入金剛三昧。與一切法性相應相冥。而得一
B22n0117_p0204c14║合相也。（等覺者。去佛之位一等也。金剛三
B22n0117_p0204c15║昧者。金剛最堅至利。謂入此三昧。則一切諸
B22n0117_p0204c16║惑無不斷也。）二千劫金剛定中學諸威儀。
B22n0117_p0204c17║謂等覺菩薩。復住壽千劫。學佛一切威儀。象
B22n0117_p0204c18║王觀視。師子遊步。修佛無量不可思議神通
B22n0117_p0205a01║化導之法皆現在前。入佛行處。坐佛道場也。
B22n0117_p0205a02║三萬劫大寂定中學佛化行。謂等覺菩薩。復
B22n0117_p0205a03║住壽萬劫。學佛教化之行。現諸色相教化眾
B22n0117_p0205a04║生。復現同諸佛常行中道。大樂無為也。
B22n0117_p0205a05║【菩薩生兜率天三事勝】（出涅槃經）
B22n0117_p0205a06║菩薩當補佛處。故生兜率。梵語兜率。華言知
B22n0117_p0205a07║足。謂於五欲境界知止足故。（五欲者。色欲。
B22n0117_p0205a08║聲欲。香欲。味欲。觸欲也。）一命勝。菩薩已離
B22n0117_p0205a09║三界生死。雖不修命業。而於彼天託生天數。
B22n0117_p0205a10║壽命四千歲。天壽畢已。降生中國。以補佛處。
B22n0117_p0205a11║是名命勝也。（三界者。欲界。色界。無色界也。
B22n0117_p0205a12║）二色勝。菩薩雖不修色業。既生兜率。而妙
B22n0117_p0205a13║色身光明照耀。自然莊嚴。異諸天眾。是名色
B22n0117_p0205a14║勝也。三名勝。佛本行集經云。菩薩既生兜率。
B22n0117_p0205a15║其諸天眾。即喚菩薩名為護明。展轉稱喚。其
B22n0117_p0205a16║聲上徹淨居。乃至色界天頂。是名名勝也。（
B22n0117_p0205a17║護明。釋迦佛也。從迦葉佛時。護持禁戒。梵行
B22n0117_p0205a18║清淨。命終生天。不失本心。不忘宿行。故曰護
B22n0117_p0205b01║明。）