B22n0117_p0218a05║【三聚戒】（出菩薩戒義疏并法苑珠林）
B22n0117_p0218a06║聚。集也。戒。禁戒也。此三種戒。能攝一切大
B22n0117_p0218a07║乘諸戒。故名三聚戒。法苑珠林云。大聖度人。
B22n0117_p0218a08║功唯在戒。莊嚴論云。初律儀戒。以禁防為體。
B22n0117_p0218a09║後攝善攝生二戒。以勤勇為體。一攝律儀戒。
B22n0117_p0218a10║攝律儀戒者。謂一切律儀。無不聚攝也。律即
B22n0117_p0218a11║法律。是禁止之義。儀即儀式。是軌範之義。法
B22n0117_p0218a12║苑珠林云。攝律儀者。要唯有四。一者不得為
B22n0117_p0218a13║利養故。自讚毀他。二者不得故慳。不施前人。
B22n0117_p0218a14║（即外人也。）三者不得瞋心。打罵眾生。四者
B22n0117_p0218a15║不得謗大乘經典。持此四法。無惡不離。故名
B22n0117_p0218a16║攝律儀戒。二攝善法戒。攝善法戒者。所行之
B22n0117_p0218a17║行。能攝一切善法也。謂身口意所作善法。及
B22n0117_p0218a18║聞思修三慧。布施等六度之法。無不聚攝。故
B22n0117_p0218b01║名攝善法戒。（三慧者。一聞慧。謂聞法而生
B22n0117_p0218b02║智慧也。二思慧。謂思惟而生智慧也。三修慧。
B22n0117_p0218b03║謂修習而生智慧也。六度者。一布施。二持戒。
B22n0117_p0218b04║三忍辱。四精進。五禪定。六智慧也。）三攝眾
B22n0117_p0218b05║生戒。攝眾生戒者。謂能攝受一切眾生也。能
B22n0117_p0218b06║攝之行。即是慈悲喜捨。慈名愛念。能與眾生
B22n0117_p0218b07║樂故。悲名憐愍。能拔眾生苦故。喜名喜慶。慶
B22n0117_p0218b08║一切眾生離苦得樂故。捨名無憎無愛。常念
B22n0117_p0218b09║眾生同得無憎無愛故。以此等法攝諸眾生
B22n0117_p0218b10║也。
B22n0117_p0218b11║【三事戒】（出大寶積經）一身淨戒。謂
B22n0117_p0218b12║身受諸戒。無有闕漏。無有毀犯。是名身淨戒。
B22n0117_p0218b13║二言淨戒。謂一切所說語言。無有諛諂虛誑
B22n0117_p0218b14║不實。是名言淨戒。三意淨戒。謂蠲除惡覺。離
B22n0117_p0218b15║諸貪欲。是名意淨戒。
B22n0117_p0218b16║【滅有三義】（出華嚴經隨疏演義鈔）
B22n0117_p0218b17║華嚴疏云。梵語毘尼。或翻為滅。滅有三義。一
B22n0117_p0218b18║滅業非。謂戒能滅殺盜等罪業之過非。故名
B22n0117_p0218c01║滅業非。二滅煩惱。謂戒能滅貪瞋癡等煩惱。
B22n0117_p0218c02║故名滅煩惱。三得滅果。謂因戒故。既滅業與
B22n0117_p0218c03║煩惱。即得無為寂滅之果。故名得滅果。
B22n0117_p0218c04║【三種忍行】（出諸經要集）一身忍行。
B22n0117_p0218c05║謂菩薩修行時。捨身命財無有恡惜。雖被割
B22n0117_p0218c06║截身體而能忍受。是名身忍行。二口忍行。謂
B22n0117_p0218c07║菩薩修行時。雖被人輕嫌打罵。聞已能忍。不
B22n0117_p0218c08║起𩰚諍。是名口忍行。三意忍行。謂菩薩修行
B22n0117_p0218c09║時。雖被人毀訾罵辱。瞋恚呵責。聞已能忍。不
B22n0117_p0218c10║起忿恨之心。是名意忍行。
B22n0117_p0218c11║【三種精進】（出菩薩善戒經）一莊嚴
B22n0117_p0218c12║精進。莊即端莊。嚴即嚴飾。謂菩薩發心時。精
B22n0117_p0218c13║勤修習一切梵行。莊嚴道果。復為化諸眾生。
B22n0117_p0218c14║於三界中示現受生。乃至為慈悲故。入地獄
B22n0117_p0218c15║中。代其受苦。心不休息。是名莊嚴精進。（三
B22n0117_p0218c16║界者。欲界。色界。無色界也。）二攝善法精進。
B22n0117_p0218c17║謂菩薩既修六度梵行。不為煩惱惡業邪見
B22n0117_p0218c18║之所傾動。攝持世間出世間一切善法。心不
B22n0117_p0219a01║放逸。是名攝善法精進。（六度者。一布施。二
B22n0117_p0219a02║持戒。三忍辱。四精進。五禪定。六智慧也。）三
B22n0117_p0219a03║利益眾生精進。謂菩薩於一切時。修習聖道。
B22n0117_p0219a04║利益一切眾生。以種種法而化導之。咸使斷
B22n0117_p0219a05║滅惡因。成就善果。雖歷塵劫。心不疲倦。是名
B22n0117_p0219a06║利益眾生精進。
B22n0117_p0219a07║【三種勝勇猛】（出大乘莊嚴經論）一
B22n0117_p0219a08║願勝勇猛。願即誓願。謂初修行之時。須發四
B22n0117_p0219a09║弘誓願。發大勇猛。成佛菩提。廣化有情。知勝
B22n0117_p0219a10║功德。是名願勝勇猛。（四弘誓者。眾生無邊
B22n0117_p0219a11║誓願度。煩惱無數誓願斷。法門無量誓願學。
B22n0117_p0219a12║佛道無上誓願成也。梵語菩提。華言道。）二
B22n0117_p0219a13║行勝勇猛。行即所修之行。謂至心學道。能行
B22n0117_p0219a14║妙行。發大勇猛。决趣菩提。是名行勝勇猛。三
B22n0117_p0219a15║果勝勇猛。果即修因所感之果。謂一心精進。
B22n0117_p0219a16║修諸妙行。發大勇猛。决求成佛。於彼之時。與
B22n0117_p0219a17║一切佛平等無二。是名果勝勇猛。
B22n0117_p0219a18║【三種定業輪】（出地藏十輪經）定即
B22n0117_p0219b01║禪定。業即行業。輪有運轉摧碾之義。謂如來
B22n0117_p0219b02║以禪定誦習之法輪。摧碾一切煩惱惑業而
B22n0117_p0219b03║成無上菩提。亦令眾生如說修行而證道果。
B22n0117_p0219b04║故說此三種定業輪也。（梵語菩提。華言道。
B22n0117_p0219b05║）一建立修定業輪。謂令眾生修行正觀。觀
B22n0117_p0219b06║察無明煩惱起滅之相。及觀察世間如幻如
B22n0117_p0219b07║化。以安那般那數息之法。修習靜慮。則能摧
B22n0117_p0219b08║破一切惑業。心住正定。是為建立修定業輪。
B22n0117_p0219b09║（梵語安那般那。華言出息入息。即數息觀
B22n0117_p0219b10║也。）二建立習誦業輪。謂令眾生習誦大乘
B22n0117_p0219b11║經教。初中後夜。精勤無怠。心不散亂。則能摧
B22n0117_p0219b12║破一切惑業。是為建立習誦業輪。三建立營
B22n0117_p0219b13║福業輪。謂令眾生修行布施持戒。造像建塔。
B22n0117_p0219b14║供佛法僧。又營種種福報之事。則能摧破一
B22n0117_p0219b15║切惑業。是為建立營福業輪。
B22n0117_p0219b16║【三勝學】（出瑜伽師地論）一增上戒
B22n0117_p0219b17║學。謂具足受持大小乘戒。制伏過非。成就威
B22n0117_p0219b18║儀。於諸戒法而能增勝。是名增上戒學。二增
B22n0117_p0219c01║上心學。謂能捨欲界諸不善法。得入初禪乃
B22n0117_p0219c02║至入第四禪。於諸定心而能增勝。是名增上
B22n0117_p0219c03║心學。（初禪四禪。即色界天也。）三增上慧
B22n0117_p0219c04║學。謂於四聖諦等法。如實能知。是名增上慧
B22n0117_p0219c05║學。（四聖諦者。苦聖諦。集聖諦。滅聖諦。道聖
B22n0117_p0219c06║諦也。）
B22n0117_p0219c07║【三事無盡】（出眾德三昧經）一布施
B22n0117_p0219c08║無盡。謂菩薩好喜布施。不悋財物。乃至軀命
B22n0117_p0219c09║悉能施與。心不疲厭。是名布施無盡。二持戒
B22n0117_p0219c10║無盡。謂菩薩護持禁戒。未曾違捨。見犯戒者。
B22n0117_p0219c11║憐愍悲哀。見奉戒者。尊重愛敬。復以戒法傳
B22n0117_p0219c12║化他人。心不疲厭。是名持戒無盡。三博聞無
B22n0117_p0219c13║盡。謂菩薩聞如是法。即當奉行。思欲化他。必
B22n0117_p0219c14║須博學一切經典與夫世間藝術。無不諳練。
B22n0117_p0219c15║求聞稟聽。心不疲厭。是名博聞無盡。
B22n0117_p0219c16║【三種證相不同】（出法華懺儀）謂修
B22n0117_p0219c17║習法華三昧。於三七日中。一心精進。有三種
B22n0117_p0219c18║證相之不同者。蓋由所修之人。根性之有異
B22n0117_p0220a01║也。（梵語三昧。華言正定。）一下根證相。謂
B22n0117_p0220a02║行人於三七日中。獲得戒根清淨。就中所證
B22n0117_p0220a03║之相。亦有三品不同。若於三七日中。或得靈
B22n0117_p0220a04║異好夢。或覺諸根明淨。四大輕利。道心勇發。
B22n0117_p0220a05║是下品戒根漸淨之相。若於三七日內。行道
B22n0117_p0220a06║坐禪之中。忽見光華淨色。聞妙香氣及微妙
B22n0117_p0220a07║音聲稱讚。身心慶悅。得法喜樂。即是中品戒
B22n0117_p0220a08║根淨相。若於三七日中。身心寂淨。或自見其
B22n0117_p0220a09║身。著淨法服。威儀齊整。身相端嚴。信心開發。
B22n0117_p0220a10║得法喜樂。無所怖畏。即是上品戒根淨相。如
B22n0117_p0220a11║是三品。總為下根行者所證之相。二中根證
B22n0117_p0220a12║相。謂行人於禪定中。所得定根清淨。就中所
B22n0117_p0220a13║證之相。亦有三品不同。若於坐禪之時。忽覺
B22n0117_p0220a14║身心澄靜。發諸禪定。覺觀分明。喜樂一心。即
B22n0117_p0220a15║是下品定根淨相。若於坐禪之時。身心安定。
B22n0117_p0220a16║覺出入息長短細微。徧身毛孔出入無閡。或
B22n0117_p0220a17║見自身諸不淨相。因發禪定。身心快樂。寂然
B22n0117_p0220a18║正受。即是中品定根淨相。若於坐禪之時。身
B22n0117_p0220b01║心安靜。緣自五陰之身。即覺無常苦空。夢幻
B22n0117_p0220b02║不實。乃至一切諸法。不生不滅。猶如虛空。寂
B22n0117_p0220b03║靜無為。厭離世間。憫念一切。即是上品定根
B22n0117_p0220b04║淨相。此之三品。總為中根行者所證之相。（
B22n0117_p0220b05║五陰者。色陰。受陰。想陰。行陰。識陰也。）三上
B22n0117_p0220b06║根證相。謂行人於禪定中。所得慧根清淨。就
B22n0117_p0220b07║中所證之相。亦有三品不同。若於行坐念誦
B22n0117_p0220b08║之中。忽覺身心如雲如影。夢幻不實。因此覺
B22n0117_p0220b09║心。則發智慧。了達諸法。無有障礙。於諸經論
B22n0117_p0220b10║隨義解釋。難問無滯。即是下品慧根證相。若
B22n0117_p0220b11║於行坐誦念之中。身心寂然。猶如虛空。於正
B22n0117_p0220b12║慧中。面見普賢菩薩與無量菩薩而自圍繞。
B22n0117_p0220b13║悉現其前。於是得大智慧。於諸佛所說之法。
B22n0117_p0220b14║通達妙義。說無窮盡。即是中品慧根證相。若
B22n0117_p0220b15║於行坐念誦之中。身心豁然清淨。入深禪定。
B22n0117_p0220b16║覺慧分明。得無礙總持。獲六根清淨。開佛知
B22n0117_p0220b17║見。入菩薩位。即是上品慧根證相。此之三品。
B22n0117_p0220b18║總為上根行者所證之相。（六根者。眼根。耳
B22n0117_p0220c01║根。鼻根。舌根。身根。意根也。）
B22n0117_p0220c02║【三善根】（出阿毘達磨集異門足論）
B22n0117_p0220c03║一無貪善根。謂於五欲之境。不貪不著。不愛
B22n0117_p0220c04║不樂。此無貪法。是善種性。能為無量善法根
B22n0117_p0220c05║本。故名無貪善根。（五欲者。色欲。聲欲。香欲。
B22n0117_p0220c06║味欲。觸欲也。）二無瞋善根。謂於一切眾生。
B22n0117_p0220c07║不生憤恚。不欲損惱。此無瞋法。是善種性。能
B22n0117_p0220c08║為無量善法根本。故名無瞋善根。三無癡善
B22n0117_p0220c09║根。謂於一切諸法。皆悉明了通達。知是善法。
B22n0117_p0220c10║知是不善法。知有罪法。知無罪法。知應修法。
B22n0117_p0220c11║知不應修法。此無癡法。是善種性。能為無量
B22n0117_p0220c12║善法根本。故名無癡善根。
B22n0117_p0220c13║【三樂】（出大寶積經）一天樂。天然自
B22n0117_p0220c14║然。樂勝身勝。故名為天。修十善者。生於天上。
B22n0117_p0220c15║而受種種殊勝妙樂。故名天樂。（十善者。不
B22n0117_p0220c16║殺生。不偷盜。不邪婬。不妄語。不兩舌。不惡口。
B22n0117_p0220c17║不綺語。不貪欲。不瞋恚。不邪見也。）二禪樂。
B22n0117_p0220c18║謂修行之人。入諸禪定。一心清淨。萬慮俱寂。
B22n0117_p0221a01║自然得其禪悅之趣。故名禪樂。三涅槃樂。梵
B22n0117_p0221a02║語涅槃。華言滅度。謂修行之人。既離生死之
B22n0117_p0221a03║苦。得證涅槃之樂。經云。生滅滅已。寂滅為樂。
B22n0117_p0221a04║故名涅槃樂。
B22n0117_p0221a05║【三因三果】（出瑜伽師地論）一異熟
B22n0117_p0221a06║因異熟果。異世成熟。名為異熟。謂今世所作
B22n0117_p0221a07║善惡之因。即感未來世善惡之果。是名異熟
B22n0117_p0221a08║因異熟果。二福因福果。謂布施持戒忍辱為
B22n0117_p0221a09║因。即感現在及未來世所作種種事業。皆得
B22n0117_p0221a10║自在之果。是名福因福果。三智因智果。謂修
B22n0117_p0221a11║習一切智慧為因。能證三乘及以佛果。是名
B22n0117_p0221a12║智因智果。（三乘者。聲聞乘。緣覺乘。菩薩乘
B22n0117_p0221a13║也。）
B22n0117_p0221a14║【龍有三患】（出諸經要集）龍。鱗蟲之
B22n0117_p0221a15║長。能幽能明。能大能小。然有此三患也。一熱
B22n0117_p0221a16║風熱沙患。謂一切龍。若遇熱風熱沙著身之
B22n0117_p0221a17║時。燒皮燒肉及以骨髓。即受痛苦。故名為患。
B22n0117_p0221a18║二惡風暴起患。謂一切龍。若遇惡風卒暴起
B22n0117_p0221b01║時。其飾身寶衣。自然而失。龍身乃現。即受苦
B22n0117_p0221b02║惱。故名為患。三畏金翅鳥患。謂一切龍。正娛
B22n0117_p0221b03║樂時。被金翅鳥入于龍宮。搏取始生龍子食
B22n0117_p0221b04║之。即生怖畏。故名為患。
B22n0117_p0221b05║【三種鬼神魔】（出釋禪波羅蜜次第法
B22n0117_p0221b06║門）魔能現諸形相。惱亂行人。障蔽禪定。
B22n0117_p0221b07║若不預善分別以祛除之。則使魔得其便。身
B22n0117_p0221b08║心恐怖。有妨精進。而道業難成矣。一精媚鬼。
B22n0117_p0221b09║謂精神變化。厭媚於人也。以十二時中。子鼠
B22n0117_p0221b10║丑牛等獸。為種種相。或作少男少女老宿之
B22n0117_p0221b11║形及可畏等相。惱亂行人。各當其時而來。善
B22n0117_p0221b12║須別識。若多卯時來者。必是狐兔之類。說其
B22n0117_p0221b13║名字。精媚即散。餘時之來者。類此可知。呼其
B22n0117_p0221b14║名字。即皆消滅也。二[怡-台+阜]惕鬼。（[怡-台+阜]音堆。惕音
B22n0117_p0221b15║剔。）[怡-台+阜]惕即惡夜叉。摩訶止觀云。拘那含佛
B22n0117_p0221b16║末法之時。有一比丘。好惱亂眾。僧為眾擯出。
B22n0117_p0221b17║遂發惡誓。常惱坐禪之人。此鬼亦作種種形
B22n0117_p0221b18║貌。或如蟲類緣人頭面鑽刺之狀。或抱持於
B22n0117_p0221c01║人。或復言說。音聲喧鬧。及作諸獸之形。來惱
B22n0117_p0221c02║行人。應即覺知。一心閉目。陰而罵之。作是言。
B22n0117_p0221c03║我今識汝。汝是閻浮提中。食火嗅香等輩。喜
B22n0117_p0221c04║破戒種。我今持戒。終不畏汝。兼誦戒律以除
B22n0117_p0221c05║却之。彼鬼即便退去。無能惱亂也。（梵語夜
B22n0117_p0221c06║叉。華言勇健。梵語摩訶。華言大。拘那含。梵語
B22n0117_p0221c07║具云拘那含牟尼。華言金寂。梵語比丘。華言
B22n0117_p0221c08║乞士。梵語閻浮提。華言勝金洲。）三魔羅鬼。
B22n0117_p0221c09║梵語魔羅。華言能奪命。以能奪行人智慧之
B22n0117_p0221c10║命故也。此鬼多作三種形相。惱亂行人。一違
B22n0117_p0221c11║情之事。即醜色惡聲等可畏五塵及虎狼師
B22n0117_p0221c12║子羅剎等類。二順情之事。即美色嬌聲可愛
B22n0117_p0221c13║五塵及父母等形相之類。三非違非順之事。
B22n0117_p0221c14║即尋常所見五塵等類。以上三事。或令怖畏。
B22n0117_p0221c15║或令愛著。皆能動亂行人之心。而使禪定不
B22n0117_p0221c16║得發也。（五塵者。色塵。聲塵。香塵。味塵。觸塵
B22n0117_p0221c17║也。）
B22n0117_p0221c18║【餓鬼三障】（出瑜伽師地論）一外障。
B22n0117_p0222a01║謂此餓鬼。常受饑渴。皮肉血脉。皆悉枯槁。頭
B22n0117_p0222a02║髮髼亂。其面黯黑。唇口乾焦。常以其舌自舐
B22n0117_p0222a03║口面。慞惶馳走。處處求食。所到泉池。便見其
B22n0117_p0222a04║水變成膿血。自不欲飲。如是等鬼。由外障礙
B22n0117_p0222a05║飲食。是名外障。二內障。謂此餓鬼。咽或如針。
B22n0117_p0222a06║口或如炬。其腹寬大。由此因緣。縱得飲食。不
B22n0117_p0222a07║能噉飲。如是等鬼。由內障礙飲食。是名內障。
B22n0117_p0222a08║三無障謂有餓鬼。名猛焰鬘。雖於飲食無有
B22n0117_p0222a09║障礙。然隨所飲噉之物。皆被燒然。變成火炭。
B22n0117_p0222a10║由此因緣。饑渴大苦。是名無障。
B22n0117_p0222a11║【三惡道】（出天台四教儀集註）道即
B22n0117_p0222a12║能通之義。謂一切眾生造作惡業而生其處。
B22n0117_p0222a13║故名惡道也。一地獄道。謂此處在地之下。鐵
B22n0117_p0222a14║圍山間。有八寒八熱等獄。即造作極重惡業
B22n0117_p0222a15║眾生。墮於此道。故名地獄道。（八寒者。頞浮
B22n0117_p0222a16║陀獄。泥賴浮陀獄。阿吒吒獄。阿波波獄。嘔喉
B22n0117_p0222a17║獄。鬱波羅獄。波頭摩獄。芬陀利獄也。八熱者。
B22n0117_p0222a18║想獄。黑繩獄。堆壓獄。叫喚獄。大叫喚獄。燒炙
B22n0117_p0222b01║獄。大燒炙獄。無間獄也。）二餓鬼道。餓鬼道
B22n0117_p0222b02║有三種。一謂罪業極重者。積劫不聞漿水之
B22n0117_p0222b03║名。其次者。但伺求人間蕩滌膿血糞穢。又其
B22n0117_p0222b04║次者。時或一飽。即造作惡業眾生。由慳貪故。
B22n0117_p0222b05║生於此道。故名餓鬼道。三畜生道。謂披毛戴
B22n0117_p0222b06║角。鱗甲羽毛。四足多足。有足無足。水陸空行
B22n0117_p0222b07║等。即造作惡業眾生。由愚癡故。生於此道。故
B22n0117_p0222b08║名畜生道。
B22n0117_p0222b09║【三途對三毒】（出慈悲水懺）一火途
B22n0117_p0222b10║對瞋忿。火途即地獄道也。謂其處受苦眾生。
B22n0117_p0222b11║常為鑊湯爐炭等熱苦所逼。故四解脫經稱
B22n0117_p0222b12║為火途。蓋由眾生無慈悲心。常懷瞋忿。致感
B22n0117_p0222b13║斯報。故云火途對瞋忿。二刀途對慳貪。刀途
B22n0117_p0222b14║即餓鬼道也。謂其處受苦眾生。常受刀杖驅
B22n0117_p0222b15║逼等苦。故四解脫經稱為刀途。蓋由眾生無
B22n0117_p0222b16║惠施心。常懷慳貪。致感斯報。故云刀途對慳
B22n0117_p0222b17║貪。三血途對愚癡。血途即畜生道也。謂其處
B22n0117_p0222b18║受苦眾生。強者伏弱。互相吞噉。飲血食肉。故
B22n0117_p0222c01║四解脫經稱為血途。蓋因眾生無智慧心。愚
B22n0117_p0222c02║癡不了。致感斯報。故云血途對愚癡。
B22n0117_p0222c03║【三種惡】（出成實論）一惡。惡即背理
B22n0117_p0222c04║之謂。若殺盜等。皆違理造作。是名為惡。二大
B22n0117_p0222c05║惡。謂自殺亦教人殺。自慳亦教人慳等。是名
B22n0117_p0222c06║大惡。三惡中惡。謂自恡法亦教人恡法。由一
B22n0117_p0222c07║人恡法。則令多人墮於惡道。亦是斷滅佛法。
B22n0117_p0222c08║是名惡中惡。
B22n0117_p0222c09║【三無明】（出佛說决定義經）一癡無
B22n0117_p0222c10║明。謂人愚癡暗鈍。無所明了。而於正法不能
B22n0117_p0222c11║生信。唯逐邪師邪教。妄執倒見。是名癡無明。
B22n0117_p0222c12║二迷無明。謂人昏迷不了。惑於五塵等境。不
B22n0117_p0222c13║能觀察其患。及起貪染之心。是名迷無明。（
B22n0117_p0222c14║五塵者。色塵。聲塵。香塵。味塵。觸塵也。）三顛
B22n0117_p0222c15║無明。謂人無所明了。而於正法起邪倒見。如
B22n0117_p0222c16║常計無常。樂計非樂等。是名顛無明。
B22n0117_p0222c17║【三隨煩惱】（出華嚴經隨疏演義鈔）
B22n0117_p0222c18║謂昏煩惱亂之法。長時隨逐不捨。故名隨煩
B22n0117_p0223a01║惱。一小隨煩惱。謂忿恨覆惱嫉慳誑諂憍害
B22n0117_p0223a02║十種各別而起行位局故。是名小隨煩惱。二
B22n0117_p0223a03║中隨煩惱。謂無慚無愧二種俱生。非各別起
B22n0117_p0223a04║行。通前之忿恨覆惱等。唯徧在不善法中。是
B22n0117_p0223a05║名中隨煩惱。三大隨煩惱。謂掉舉。昏沉。不信。
B22n0117_p0223a06║懈怠。放逸。散亂。不正。失念。八種。得俱生故。不
B22n0117_p0223a07║可名小。染皆徧故。不得名中。二義既殊。故名
B22n0117_p0223a08║大隨煩惱。
B22n0117_p0223a09║【三顛倒】（出宗鏡錄）一心顛倒。心即
B22n0117_p0223a10║根塵相對所起一念之心。謂心為羣妄之原。
B22n0117_p0223a11║起惑之始。因迷自性清淨之心。種種分別。起
B22n0117_p0223a12║諸顛倒。是名心顛倒。（根者。眼耳鼻舌身意
B22n0117_p0223a13║六根也。塵者。色聲香味觸法六塵也。）二見
B22n0117_p0223a14║顛倒。謂眼是諸見之本。由不了外塵之境皆
B22n0117_p0223a15║悉虛幻。是以妄生執取。起諸顛倒。是名見顛
B22n0117_p0223a16║倒。三想顛倒。謂想取六塵之想也。由不了六
B22n0117_p0223a17║塵過患。傷失善根。是以妄生緣想。起諸顛倒。
B22n0117_p0223a18║是名想顛倒。（六塵者。色塵。聲塵。香塵。味塵。
B22n0117_p0223b01║觸塵。法塵也。）
B22n0117_p0223b02║【三毒】（出法界次第）毒者毒害也。謂
B22n0117_p0223b03║貪瞋癡皆能破壞出世善心。故名毒也。一貪
B22n0117_p0223b04║毒。引取之心。名之為貪。若以迷心對一切順
B22n0117_p0223b05║情之境。引取無厭。是名貪毒。二瞋毒。忿怒之
B22n0117_p0223b06║心。名之為瞋。若以迷心對一切違情之境。便
B22n0117_p0223b07║起忿怒。是名瞋毒。三癡毒。迷惑之心。名之為
B22n0117_p0223b08║癡。若於一切事理之法。無所明了。顛倒妄取。
B22n0117_p0223b09║起諸邪行。是名癡毒。
B22n0117_p0223b10║【三縛】（出華嚴孔目）一貪縛。引取之
B22n0117_p0223b11║心名為貪。謂眾生於五塵可意之境。貪染生
B22n0117_p0223b12║著。起諸惑業。因被纏繫。不得解脫。故名貪縛。
B22n0117_p0223b13║（五塵者。色塵。聲塵。香塵。味塵。觸塵也。）二
B22n0117_p0223b14║瞋縛。忿怒之心名為瞋。謂眾生於五塵違意
B22n0117_p0223b15║之境。忿怒生瞋。起諸惑業。因被纏縛。不得解
B22n0117_p0223b16║脫。故名瞋縛。三癡縛。迷惑之心名為癡。謂眾
B22n0117_p0223b17║生於一切事理之法。無所明了。妄生邪見。起
B22n0117_p0223b18║諸邪行。纏綿不息。故名癡縛。
B22n0117_p0223c01║【三病用三藥】（出涅槃經）一貪病。謂
B22n0117_p0223c02║貪愛之心。對一切順情之境。著欲無厭。是為
B22n0117_p0223c03║貪病。其病當以不淨之觀為藥而對治之。令
B22n0117_p0223c04║其觀於自他之身一一不淨。何所可貪。此觀
B22n0117_p0223c05║若成。此病即去。而心寂靜矣。二瞋病。謂瞋恚
B22n0117_p0223c06║之心。對一切違情之境。熱惱於懷。是為瞋病。
B22n0117_p0223c07║其病當以慈心之觀為藥而對治之。令其觀
B22n0117_p0223c08║於一切眾生。皆吾眷屬。應與其樂。何所可瞋。
B22n0117_p0223c09║此觀若成。此病即去。而心清涼矣。三癡病。謂
B22n0117_p0223c10║迷惑之心。於一切事理無所明了。顛倒妄想。
B22n0117_p0223c11║是為癡病。其病當以因緣之觀為藥而對治
B22n0117_p0223c12║之。令其知生死輪轉。因果相續。循環無際。何
B22n0117_p0223c13║得而離。此觀若成。此病即去。而心明了矣。（
B22n0117_p0223c14║因緣觀。即觀十二因緣也。十二因緣者。一無
B22n0117_p0223c15║明。二行。三識。四名色。五六入。六觸。七受。八愛。
B22n0117_p0223c16║九取。十有。十一生。十二老死也。）
B22n0117_p0223c17║【三病難治】（出涅槃經）一謗大乘。大
B22n0117_p0223c18║乘即佛菩薩所乘之法也。謂人宿無善種。不
B22n0117_p0224a01║能信受如來之法。而於大乘經典妄生謗毀。
B22n0117_p0224a02║既無修種之因。當受地獄之報。如世重病。實
B22n0117_p0224a03║難治也。二。五逆罪。逆者違悖天理也。謂人於
B22n0117_p0224a04║父母。當竭力孝養以報其恩。而反害之。僧之
B22n0117_p0224a05║和合。得成道業。利益於人。反離間而破散之。
B22n0117_p0224a06║諸佛如來。出現世間。度脫一切眾生。所當恭
B22n0117_p0224a07║敬供養。反傷支體以出其血。羅漢出離三界。
B22n0117_p0224a08║為世福田。利益有情。所當禮敬。反加殺害。僧
B22n0117_p0224a09║之羯磨。為人受戒。不一心奉事稟受戒法。反
B22n0117_p0224a10║以惡言破毀其行。如是等人。永墮地獄。無有
B22n0117_p0224a11║出期。如世極重之病。尤難治也。（羅漢。梵語
B22n0117_p0224a12║具云阿羅漢。華言無學。三界者。欲界。色界。無
B22n0117_p0224a13║色界也。梵語羯磨。華言作法。）三一闡提。梵
B22n0117_p0224a14║語一闡提。華言信不具。謂此人撥無因果。顛
B22n0117_p0224a15║倒邪見。不信現在未來業報。不親善友知識。
B22n0117_p0224a16║不聽諸佛所說教誡。當墮地獄。無有出期。如
B22n0117_p0224a17║世重病。終難治也。
B22n0117_p0224a18║【三惑】（出天台四教儀集註）惑者昏
B22n0117_p0224b01║迷不了之義也。一見思惑。見即分別也。謂意
B22n0117_p0224b02║根對法塵起諸邪見。故名見惑。思即思惟。又
B22n0117_p0224b03║貪染也。謂眼耳鼻舌身五根。貪愛色聲香味
B22n0117_p0224b04║觸五塵而起想著。故名思惑。此見思惑。亦名
B22n0117_p0224b05║通惑者。通聲聞緣覺菩薩三乘共斷故也。二
B22n0117_p0224b06║塵沙惑。塵沙惑者。謂眾生見思數多。如塵若
B22n0117_p0224b07║沙。乃他人分上之惑。菩薩之行專為化他。若
B22n0117_p0224b08║令眾生能斷見思之惑。於菩薩即是斷塵沙
B22n0117_p0224b09║惑。而亦名別惑者。別在菩薩所斷故也。三無
B22n0117_p0224b10║明惑。無明惑者。謂於一切法無所明了。故曰
B22n0117_p0224b11║無明。此惑乃業識之種子。煩惱之根本。聲聞
B22n0117_p0224b12║緣覺不知其名。別在大乘菩薩。定慧雙修。萬
B22n0117_p0224b13║行具足。方斷此惑。故亦名別惑也。
B22n0117_p0224b14║【三障】（出涅槃經）障。蔽也。謂諸眾生
B22n0117_p0224b15║被惑業障蔽。不見正道。善心不能生起。故名
B22n0117_p0224b16║障也。一煩惱障。昏煩之法。惱亂心神。故名煩
B22n0117_p0224b17║惱。謂貪欲瞋恚愚癡等惑。障蔽正道。是名煩
B22n0117_p0224b18║惱障。二業障。業即業行。謂由貪瞋癡。起身口
B22n0117_p0224c01║意。造作五無間重惡之業。障蔽正道。是名業
B22n0117_p0224c02║障。（五無間業者。一殺父。二殺母。三殺阿羅
B22n0117_p0224c03║漢。四出佛身血。五破和合僧也。）三報障。報
B22n0117_p0224c04║即果報。謂由煩惱惑業。生在地獄畜生餓鬼
B22n0117_p0224c05║諸趣。因此障蔽正道。是名報障。
B22n0117_p0224c06║【三障】（出華嚴孔目）一皮煩惱障。即
B22n0117_p0224c07║三界中思惑也。謂貪瞋癡等煩惱。對外六塵
B22n0117_p0224c08║而起。如皮在身外。故名皮煩惱障。（三界者。
B22n0117_p0224c09║欲界。色界。無色界也。思惑者。於一切法起貪
B22n0117_p0224c10║愛心也。六塵者。色塵。聲塵。香塵。味塵。觸塵。法
B22n0117_p0224c11║塵也。）二肉煩惱障。即三界中見惑也。謂斷
B22n0117_p0224c12║常有無等見。皆屬內心分別。如肉在皮內。故
B22n0117_p0224c13║名肉煩惱障。三心煩惱障。即根本無明惑也。
B22n0117_p0224c14║謂此無明之惑。由迷真心。逐妄而起。故名心
B22n0117_p0224c15║煩惱障。
B22n0117_p0224c16║【三種重障】（出瑜伽大教王經）一我
B22n0117_p0224c17║慢重障。謂我慢貢高。邪見執蔽。不能下心。敬
B22n0117_p0224c18║事諸佛菩薩師僧父母。及不能學如來正法。
B22n0117_p0225a01║是名我慢重障。二嫉妬重障。謂妬賢嫉能。自
B22n0117_p0225a02║是他非。見人修善。反生嫉妬。而不能學如來
B22n0117_p0225a03║正法。是名嫉妬重障。三貪欲重障。謂多貪多
B22n0117_p0225a04║欲。懶惰睡眠。掉舉破戒。亦不能學如來正法
B22n0117_p0225a05║是名貪欲重障。（掉者動也。）
B22n0117_p0225a06║【三雜染】（出顯揚聖教論）一煩惱雜
B22n0117_p0225a07║染。煩惱雜染者。亦名惑雜染。謂身見邊見及
B22n0117_p0225a08║貪瞋癡等一切煩惱。皆能染污心識。令不清
B22n0117_p0225a09║淨故也。二業雜染。業雜染者。謂或因煩惱所
B22n0117_p0225a10║生。或因煩惱緣助。動身口意。造作惡業。皆能
B22n0117_p0225a11║染污真性。令不清淨故也。三生雜染。生雜染
B22n0117_p0225a12║者。亦名苦雜染。謂因煩惱及業故生。因生故
B22n0117_p0225a13║苦。即生老病死等苦。皆能染污真性。令不清
B22n0117_p0225a14║淨故也。
B22n0117_p0225a15║【三時無悔】（出四教儀集註）三時無
B22n0117_p0225a16║悔者。謂人造作五逆等罪。若於欲作正作作
B22n0117_p0225a17║已。三時之中。心無改悔者。是名上品極惡之
B22n0117_p0225a18║業。即感地獄之報也。（五逆者。一殺父。二殺
B22n0117_p0225b01║母。三殺阿羅漢。四出佛身血。五破和合僧也。
B22n0117_p0225b02║）一加行心時。加行猶方便也。謂人欲作惡
B22n0117_p0225b03║業之時。必先起心。方便加行。是名加行心時。
B22n0117_p0225b04║二根本心時。謂人正作惡業時之心也。其心
B22n0117_p0225b05║决定。不可拔動。由此生於加行。是名根本心
B22n0117_p0225b06║時。三後起心時。謂人作惡業已後。復起心緣
B22n0117_p0225b07║念往所作事。是名後起心時。
B22n0117_p0225b08║【欲界三欲】（出翻譯名義）一飲食欲。
B22n0117_p0225b09║謂凡夫之人。於種種美味飲食。多生貪愛。是
B22n0117_p0225b10║名飲食欲。二睡眠欲。謂凡夫之人。心多暗塞。
B22n0117_p0225b11║不能勤修道業。唯躭睡眠。是名睡眠欲。三婬
B22n0117_p0225b12║欲。謂一切男女。互相貪染。起諸欲事。是名婬
B22n0117_p0225b13║欲。
B22n0117_p0225b14║【三苦】（出析玄記）一苦苦。謂有漏五
B22n0117_p0225b15║陰之身。性常逼迫。名苦。又與苦受相應。即苦
B22n0117_p0225b16║上加苦。故名苦苦。（五陰者。色陰。受陰。想陰。
B22n0117_p0225b17║行陰。識陰也。）二壞苦。謂樂相壞時。苦相即
B22n0117_p0225b18║至。名為壞苦。即樂極悲生是也。三行苦。行苦
B22n0117_p0225c01║者。即有漏之法。四相遷流。常不安隱故也。（
B22n0117_p0225c02║四相者。生相。住相。異相。滅相也。）
B22n0117_p0225c03║【三漏】（出法華文句記）漏。失也。落也。
B22n0117_p0225c04║謂諸眾生由起惑造業。漏落三界生死。不能
B22n0117_p0225c05║出離也。然有因果之分。惑業為諸漏之因。生
B22n0117_p0225c06║死為諸漏之果也。一欲漏。謂眾生因欲界見
B22n0117_p0225c07║思二惑。造作諸業。而於欲界不能出離。故名
B22n0117_p0225c08║欲漏。（意根對於法塵而起分別曰見惑。眼
B22n0117_p0225c09║等五根對色等五塵而起貪愛曰思惑。）二
B22n0117_p0225c10║有漏。因果不亡曰有。即色界無色界見思煩
B22n0117_p0225c11║惱也。謂眾生因此煩惱。不能出離色無色界。
B22n0117_p0225c12║故名有漏。三無明漏。無所明了。故曰無明。即
B22n0117_p0225c13║三界癡惑也。謂眾生因此無明。漏落三界故。
B22n0117_p0225c14║名無明漏。
B22n0117_p0225c15║【三疑】（出禪波羅蜜門）禪波羅蜜云。
B22n0117_p0225c16║以疑覆故。於諸法中不得定心。定心無故。於
B22n0117_p0225c17║佛法中空無所獲。疑雖甚多。未必障定。今且
B22n0117_p0225c18║明障定之疑。有三種焉。一疑自。疑自者。謂疑
B22n0117_p0226a01║自身。諸根暗鈍。罪垢深重。非是受道之器。作
B22n0117_p0226a02║此自疑。禪定不能發生也。二疑師。疑師者。謂
B22n0117_p0226a03║疑受道之師。威儀相貌。皆不具足。自既無道。
B22n0117_p0226a04║何能教我。作此疑慢。禪定不能發生也。三疑
B22n0117_p0226a05║法。疑法者。謂疑所受之法。非正真之道。故不
B22n0117_p0226a06║敬信受行。既不信受。禪定亦不能發生也。
B22n0117_p0226a07║【三退屈】（出華嚴經隨疏演義鈔）一
B22n0117_p0226a08║菩提廣大屈。梵語菩提。華言道。謂聞無上菩
B22n0117_p0226a09║提。廣大深遠。心便退屈。是名菩提廣大屈。二
B22n0117_p0226a10║萬行難修屈。謂聞布施等波羅蜜多。修之甚
B22n0117_p0226a11║難。心便退屈。是名萬行難修屈。（梵語波羅
B22n0117_p0226a12║蜜多。華言到彼岸。）三轉依難證屈。謂聞轉
B22n0117_p0226a13║煩惱依菩提。轉生死依涅槃。極難可證。心便
B22n0117_p0226a14║退屈。是名轉依難證屈。（梵語涅槃。華言滅
B22n0117_p0226a15║度。）
B22n0117_p0226a16║【三道】（出金光明經玄義）道即能通
B22n0117_p0226a17║之義。謂三道更互相通。從煩惱通至業。從業
B22n0117_p0226a18║通至苦。從苦復通至煩惱。展轉相通。生死不
B22n0117_p0226b01║絕。故名三道。一苦道。苦即生死之苦也。謂三
B22n0117_p0226b02║界六道眾生。生而復死。死已還生。故名苦道。
B22n0117_p0226b03║（三界者。欲界。色界。無色界也。六道者。天道。
B22n0117_p0226b04║人道。修羅道。餓鬼道。畜生道。地獄道也。）二
B22n0117_p0226b05║煩惱道。昏煩之法。惱亂心神。即見思等惑也。
B22n0117_p0226b06║謂由此煩惱為因。致感生死之果。故名煩惱
B22n0117_p0226b07║道。三業道。業即身口所作善惡業行也。謂由
B22n0117_p0226b08║此諸業為因。致感生死之果。故名業道。
B22n0117_p0226b09║【湯泉三緣】（出稽古略）中天竺國王。
B22n0117_p0226b10║名迦勝。問婆舍斯多尊者曰。此苑有泉。熱不
B22n0117_p0226b11║可探。未知何緣所致。願為决之。尊者曰。此為
B22n0117_p0226b12║湯泉。有三緣所致。一神業。謂神不守其道。妄
B22n0117_p0226b13║作禍福。以取饗祀。惡業貫盈。使其煎灼此泉。
B22n0117_p0226b14║以償濫祭。二鬼業。謂鬼方出罪所。遊於人間。
B22n0117_p0226b15║以餘業力煎灼此泉。以償宿債。三熱石。謂熱
B22n0117_p0226b16║石其色如金。其性常炎。故其出泉如湯。
B22n0117_p0226b17║【三苦對三界】（出天台四教儀集註）
B22n0117_p0226b18║一苦苦對欲界。謂三界受生。無非是苦。欲界
B22n0117_p0226c01║諸境逼迫。苦中復苦。故云苦苦對欲界。二壞
B22n0117_p0226c02║苦對色界。謂樂壞時苦。名為壞苦。如色界天
B22n0117_p0226c03║受禪味之樂。報盡還於五道。受生死苦。故云
B22n0117_p0226c04║壞苦對色界。（五道者。人道。修羅道。餓鬼道。
B22n0117_p0226c05║畜生道。地獄道也。）三行苦對無色界。謂雖
B22n0117_p0226c06║無苦樂之境任運。心有生滅。名為行苦。如無
B22n0117_p0226c07║色界中。雖無質礙之色。而有漏心識。自然是
B22n0117_p0226c08║苦。故名行苦對無色界。
B22n0117_p0226c09║【三千世界】（出長阿含經）一小千世
B22n0117_p0226c10║界。謂一日一月繞一須彌山。照四天下。山腰
B22n0117_p0226c11║是四天王天所居。山頂是三十三天所居。此
B22n0117_p0226c12║天之上。有夜摩天。兜率天。樂變化天。他化自
B22n0117_p0226c13║在天。梵世天。此名一世界。如此一千世界。一
B22n0117_p0226c14║千日月。一千須彌山。一千四天下。一千四天
B22n0117_p0226c15║王天。一千三十三天。一千夜摩天。一千兜率
B22n0117_p0226c16║天。一千樂變化天。一千他化自在天。一千梵
B22n0117_p0226c17║世天。總為第二禪天所覆。是名小千世界。（
B22n0117_p0226c18║梵語須彌。華言妙高。四天王者。東方持國天
B22n0117_p0227a01║王。南方增長天王。西方廣目天王。北方多聞
B22n0117_p0227a02║天王。三十三天。即忉利天也。梵語夜摩。華言
B22n0117_p0227a03║善時。梵語兜率。華言知足。）二中千世界。謂
B22n0117_p0227a04║以一千個小千世界則成中千世界。此中千
B22n0117_p0227a05║世界中。共有百萬日月。百萬須彌山。百萬四
B22n0117_p0227a06║天下。百萬四天王天。百萬三十三天。百萬夜
B22n0117_p0227a07║摩天。百萬兜率天。百萬樂變化天。百萬他化
B22n0117_p0227a08║自在天。百萬梵世天。一千二禪天。總為第三
B22n0117_p0227a09║禪天所覆。是名中千世界。三大千世界。謂以
B22n0117_p0227a10║一千個中千世界。則成大千世界。此大千世
B22n0117_p0227a11║界中。共有百億日月。百億須彌山。百億四天
B22n0117_p0227a12║下。百億四天王天。百億三十三天。百億夜摩
B22n0117_p0227a13║天。百億兜率天。百億樂變化天。百億他化自
B22n0117_p0227a14║在天。百億梵世天。百萬二禪天。一千三禪天。
B22n0117_p0227a15║總為第四禪天所覆。是名大千世界。（億有
B22n0117_p0227a16║四等。一以十萬為億。二以百萬為億。三以千
B22n0117_p0227a17║萬為億。四以萬萬為億。今言百億者。則以千
B22n0117_p0227a18║萬為億也。）
B22n0117_p0227b01║【三世】（亦名三際出阿毘達磨集異門
B22n0117_p0227b02║足論）世即遷流之義。亦隔別之義也。一
B22n0117_p0227b03║過去世。謂善惡諸行。已起已生。已轉已聚集。
B22n0117_p0227b04║已出現落謝變滅。過去所攝。是名過去世。二
B22n0117_p0227b05║未來世。謂善惡諸行。未起未生。未聚集未出
B22n0117_p0227b06║現。未來所攝。是名未來世。三現在世。謂善惡
B22n0117_p0227b07║諸行。現起現生。現聚集現出現。未轉未謝未
B22n0117_p0227b08║滅。現在所攝。是名現在世。
B22n0117_p0227b09║【三世業】（出大智度論）一過去世業。
B22n0117_p0227b10║謂過去世。若意起貪瞋癡等。即動身口作諸
B22n0117_p0227b11║惡業。若意不貪不瞋不癡等。即動身口作諸
B22n0117_p0227b12║善業。善惡之業雖殊。皆受現在未來之報。是
B22n0117_p0227b13║名過去世業。二現在世業。謂現在世。若意起
B22n0117_p0227b14║貪瞋癡等。即動身口作諸惡業。若意不貪不
B22n0117_p0227b15║瞋不癡等。即動身口作諸善業。善惡之業雖
B22n0117_p0227b16║殊。皆受未來之報。是名現在世業。三未來世
B22n0117_p0227b17║業。謂未來世。必由身口意。造作善惡諸業。雖
B22n0117_p0227b18║不現作。望於未來。畢竟不無。是名未來世業。
B22n0117_p0227c01║【三種世間】（出大智度論）隔別名世。
B22n0117_p0227c02║間差名間。謂十界假名五陰國土三種。一一
B22n0117_p0227c03║差別不同。故名三種世間。（十界者。佛界。菩
B22n0117_p0227c04║薩界。緣覺界。聲聞界。天界。人界。阿修羅界。餓
B22n0117_p0227c05║鬼界。畜生界。地獄界也。五陰即眾生身。以此
B22n0117_p0227c06║身是色受想行識五陰所成故也。）一假名
B22n0117_p0227c07║世間。（亦名眾生世間）假名者。於十界五陰
B22n0117_p0227c08║實法上。假立名字。各各不同。是為假名世間。
B22n0117_p0227c09║（實法者。謂十界五陰皆實有也。假立名字
B22n0117_p0227c10║者。謂十界名字。非實有也。既有十界五陰實
B22n0117_p0227c11║法。即有十界眾生假名。且如人界中各各有
B22n0117_p0227c12║身。即各各有名字也。餘界亦然。）二五陰世
B22n0117_p0227c13║間。（亦名五眾世間）五陰者。色受想行識也。
B22n0117_p0227c14║十界五陰。各各差別。故名五陰世間。（色即
B22n0117_p0227c15║質礙之色。受即領納諸塵。想即思想。行即造
B22n0117_p0227c16║作。識即分別善惡。以此五者陰覆真性。皆名
B22n0117_p0227c17║為陰。）三國土世間。國土者。即眾生所依之
B22n0117_p0227c18║境界也。既有能依之身。即有所依之土。十界
B22n0117_p0228a01║所依。各各差別。故名國土世間。
B22n0117_p0228a02║【三種世間】（出華嚴經疏）一器世間。
B22n0117_p0228a03║世界如器。名器世間。乃是釋迦如來所化之
B22n0117_p0228a04║境。即三千世界也。（梵語釋迦。華言能仁。三
B22n0117_p0228a05║千即小千中千大千也。）二眾生世間。謂五
B22n0117_p0228a06║陰和合。眾共而生。間隔不同。故名眾生世間。
B22n0117_p0228a07║即釋迦如來所化之機眾也。（五陰者。色陰。
B22n0117_p0228a08║受陰。想陰。行陰。識陰也。）三智正覺世間。謂
B22n0117_p0228a09║如來具大智慧。永離偏邪。深能覺了世間出
B22n0117_p0228a10║世間法。故名智正覺世間。即釋迦如來能化
B22n0117_p0228a11║之智身也。
B22n0117_p0228a12║【器世間說法有三義】（出華嚴經疏）
B22n0117_p0228a13║一約通力說。約猶依也。謂佛以神通力。令諸
B22n0117_p0228a14║世間無情之物。皆能說法。故名約通力說。二
B22n0117_p0228a15║約融通說。謂依報之土。正報之身。性本融通。
B22n0117_p0228a16║身既說法。土亦能說。即一說一切說。故名約
B22n0117_p0228a17║融通說。三約顯理說。謂菩薩觸對諸境。皆能
B22n0117_p0228a18║了知。如對色即顯質礙緣生無常等義。觸類
B22n0117_p0228b01║成教。故名約顯理說。
B22n0117_p0228b02║【三才配三世間】（出華嚴經隨疏演義
B22n0117_p0228b03║鈔）世間者。隔別名世。間差名間。謂諸法
B22n0117_p0228b04║間隔不同也。一天配正覺世間。正覺即佛也。
B22n0117_p0228b05║謂天道廣大。包萬象以無餘。佛智弘深。極十
B22n0117_p0228b06║方而普照。故以天配正覺世間也。二地配器
B22n0117_p0228b07║世間。世界如器。名器世間。謂地有含藏之能。
B22n0117_p0228b08║亦有負載之義。而為世界所依。十方世界無
B22n0117_p0228b09║邊剎土。亦為一切有情眾生所依。故以地配
B22n0117_p0228b10║器世間也。三人配眾生世間。人即六道之一
B22n0117_p0228b11║道也。謂世間一切有情之類。皆名眾生。以人
B22n0117_p0228b12║與眾生。皆有覺知之性。故以人配眾生世間
B22n0117_p0228b13║也。（六道者。天道。人道。修羅道。餓鬼道。畜生
B22n0117_p0228b14║道。地獄道也。）
B22n0117_p0228b15║【三相續】（出楞嚴經）一世界相續。經
B22n0117_p0228b16║云。世為遷流。界為方位。東西南北四維上下
B22n0117_p0228b17║為界。過去未來現在為世。故名世界。由眾生
B22n0117_p0228b18║於清淨心體。一念不覺而起妄明。妄明既立。
B22n0117_p0228c01║空昧相形。形則搖動。故有風輪執持世界。明
B22n0117_p0228c02║覺立堅。故有金輪保持國土。風金相摩。故有
B22n0117_p0228c03║火光為變化性。寶明生潤。火光上蒸。故有水
B22n0117_p0228c04║輪含十方界。此之世界。同諸眾生業力。依空
B22n0117_p0228c05║安立。而有成壞之劫。壞而復成。成而復壞。終
B22n0117_p0228c06║始相續。無有斷絕。故名世界相續。（空昧相
B22n0117_p0228c07║形者。空即明也。昧即暗也。明暗互相形影。動
B22n0117_p0228c08║搖不定。故有風輪生也。執持世界者。金水土
B22n0117_p0228c09║三輪。皆為所載持也。明覺立堅者。一念妄明。
B22n0117_p0228c10║堅執不移。故有金輪生也。保持國土者。謂金
B22n0117_p0228c11║體貴重。故云保持。火光為變化性者。謂火能
B22n0117_p0228c12║變生為熟。變腐為堅等。寶明生潤者。謂金能
B22n0117_p0228c13║生水也。火光上蒸者。火性炎上。水性流下。如
B22n0117_p0228c14║火蒸物。氣汗流下。故有水輪含十方界。如上
B22n0117_p0228c15║所明。乃是三輪相生次第。若論諸輪持於世
B22n0117_p0228c16║界。最下空輪持於風輪。風輪持於水輪。水輪
B22n0117_p0228c17║持於金輪。而不言土者。土與金同是堅性。故
B22n0117_p0228c18║不言也。）二眾生相續。謂五陰諸法。眾共和
B22n0117_p0229a01║合而生。名為眾生。經云。同業相纏。合離成化。
B22n0117_p0229a02║流愛為種。納想為胎。交遘發生。吸引同業。胎
B22n0117_p0229a03║卵濕化。更相變易。所有受業。逐其飛沉。生死
B22n0117_p0229a04║死生。無有斷絕。故名眾生相續。（同業相纏。
B22n0117_p0229a05║合離成化者。眾生皆由六根對於六塵。同造
B22n0117_p0229a06║生死之業。故名同業。業相纏縛。故因緣和合
B22n0117_p0229a07║而生。因緣別離而死。化猶變化。謂生死也。流
B22n0117_p0229a08║愛為種。納想為胎者。流。注也。謂識之流愛則
B22n0117_p0229a09║為種。神之納想則為胎也。交遘發生。吸引同
B22n0117_p0229a10║業者。遘。遇也。謂男女交相遇會。情所發生。吸
B22n0117_p0229a11║撮導引同業之類而入胎也。更相變易者。四
B22n0117_p0229a12║生受報。循業不定也。所有受業。逐其飛沉者。
B22n0117_p0229a13║隨其所受業報。或升或沉。無定趣也。）三業
B22n0117_p0229a14║果相續。謂眾生有殺盜婬三種之業而受其
B22n0117_p0229a15║果報。故名業果。經云。汝負我命。我還汝債。經
B22n0117_p0229a16║百千劫。常在生死。汝愛我心。我憐汝色。經百
B22n0117_p0229a17║千劫。常在纏縛。惟殺盜婬三為根本。隨業隨
B22n0117_p0229a18║報。無有窮盡。故名業果相續。（汝負我命。我
B22n0117_p0229b01║還汝債二句。文義互見。如云汝負我命。汝還
B22n0117_p0229b02║我命。我負汝債。我還汝債。此殺盜二種業果
B22n0117_p0229b03║也。汝愛我心。我憐汝色二句。亦應互見。如云
B22n0117_p0229b04║我愛汝心。汝憐我色。此婬欲業果也。）
B22n0117_p0229b05║【三阿僧祇劫】（出天台四教義）梵語
B22n0117_p0229b06║阿僧祇劫。華言無數時。此三僧祇。且約釋迦
B22n0117_p0229b07║如來修菩薩道時以論分限也。俱舍論問云。
B22n0117_p0229b08║既云無數。何復言三。答曰。言無數者。顯不可
B22n0117_p0229b09║數。非無數也。（梵語釋迦。華言能仁。）初阿
B22n0117_p0229b10║僧祇。謂如來始從古釋迦佛至尸棄佛。值七
B22n0117_p0229b11║萬五千佛。名初阿僧祇。（大論云。釋迦文佛。
B22n0117_p0229b12║先世作瓦師。名大光明。爾時有佛。名釋迦文。
B22n0117_p0229b13║到瓦師舍寄宿。瓦師以草座燈明石蜜漿三
B22n0117_p0229b14║事奉佛。發願云。我於當來作佛。如今佛名無
B22n0117_p0229b15║異。故今作佛。亦號釋迦文也。梵語尸棄。又云
B22n0117_p0229b16║式棄。華言火。）二阿僧祇。謂如來次從尸棄
B22n0117_p0229b17║佛至然燈佛。值七萬六千佛。名第二阿僧祇。
B22n0117_p0229b18║（然燈佛者。大論云。佛初生時。身光如燈。後
B22n0117_p0229c01║至成佛。遂名然燈。彼時釋迦佛。號曰儒童。以
B22n0117_p0229c02║五莖蓮華獻佛。及禮佛足。見地污濕。即解鹿
B22n0117_p0229c03║皮衣覆之。掩泥不足。乃解髮覆地。令佛蹈而
B22n0117_p0229c04║過之。佛因記曰。汝自此後九十一劫。劫號為
B22n0117_p0229c05║賢。汝當作佛。號釋迦文。）三阿僧祇。謂如來
B22n0117_p0229c06║次從然燈佛至毘婆尸佛。值七萬七千佛。名
B22n0117_p0229c07║第三阿僧祇。（梵語毘婆尸。亦名維衛。華言
B22n0117_p0229c08║勝觀。）