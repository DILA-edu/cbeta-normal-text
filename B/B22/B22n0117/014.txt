B22n0117_p0241c09║【四藏】（出大智度論）四藏者。即經律
B22n0117_p0241c10║論呪也。以其各各含藏一切文理。故名藏也。
B22n0117_p0241c11║一經藏。經藏者。即如來所說一大藏大小乘
B22n0117_p0241c12║諸經也。經。法也。常也。十界同遵謂之法。三世
B22n0117_p0241c13║不易謂之常。又云。契經謂上契諸佛之理。下
B22n0117_p0241c14║契眾生之機也。（十界者。佛界。菩薩界。緣覺
B22n0117_p0241c15║界。聲聞界。天界。人界。修羅界。餓鬼界。畜生界。
B22n0117_p0241c16║地獄界也。三世者。過去現在未來也。）二律
B22n0117_p0241c17║藏。律藏者。即如來所制大小乘戒律也。律。法
B22n0117_p0241c18║也。謂能治眾生貪瞋癡種種之惡。如治世法
B22n0117_p0242a01║律。則能斷決重輕之罪也。三論藏。論藏者。即
B22n0117_p0242a02║如來所說阿毘曇等論及佛弟子所造諸論
B22n0117_p0242a03║也。（梵語阿毘曇。華言無比法。）四呪藏。呪
B22n0117_p0242a04║藏者。即如來所說一切秘密心呪也。如諸陀
B22n0117_p0242a05║羅尼及凡經中所有神呪是也。（梵語陀羅
B22n0117_p0242a06║尼。華言呪。）
B22n0117_p0242a07║【經含四義】（出翻譯名義）一法義。法
B22n0117_p0242a08║即可軌可則之義。謂如來所說之經。十界同
B22n0117_p0242a09║遵。無不軌則故也。（遵。依也。十界者。佛界。菩
B22n0117_p0242a10║薩界。緣覺界。聲聞界。天界。人界。修羅界。餓鬼
B22n0117_p0242a11║界。畜生界。地獄界也。）二常義。常即不遷不
B22n0117_p0242a12║變之義。謂如來所說之經。三世而不改易故
B22n0117_p0242a13║也。（三世者。過去現在未來也。）三貫義。謂
B22n0117_p0242a14║如來所說之經。貫穿一切深妙義理故也。四
B22n0117_p0242a15║攝義。謂如來所說之經。攝持所化一切眾生
B22n0117_p0242a16║故也。
B22n0117_p0242a17║【講經四益】（出金光明經）經云。虛空
B22n0117_p0242a18║藏菩薩梵釋天等。白佛言。若諸國土有能講
B22n0117_p0242b01║說此金光明微妙經典。於其國土獲四利益。
B22n0117_p0242b02║一國土吉祥益。謂若有國土講說此經者。國
B22n0117_p0242b03║王軍眾。勢力強盛。無諸怨敵。疾疫消除。壽命
B22n0117_p0242b04║修長。吉祥安樂。正法興隆也。二輔臣和樂益。
B22n0117_p0242b05║謂若有國土講說此經。則輔相大臣。和悅無
B22n0117_p0242b06║諍。王所敬愛。安隱豐樂。隨心所願。皆得滿足
B22n0117_p0242b07║也。三國人富壽益。謂若有國土講說此經。則
B22n0117_p0242b08║沙門弟子及國邑人民。修行正法。多所利益。
B22n0117_p0242b09║壽命延長。富逸安樂。於諸福田悉得修立也。
B22n0117_p0242b10║（梵語沙門。華言勤息。）四法師自利利他
B22n0117_p0242b11║益。謂若有國土講說此經。其說經之人。一切
B22n0117_p0242b12║時中。身心調適。諸人民眾。增加守護。慈悲平
B22n0117_p0242b13║等。心無傷害。亦令一切眾生誠心皈仰。皆悉
B22n0117_p0242b14║修習菩提之行也。（梵語菩提。華言道。）
B22n0117_p0242b15║【論藏華梵四名】（出華嚴經疏）一摩
B22n0117_p0242b16║怛理迦。梵語摩怛理迦。華言本母。謂反覆論
B22n0117_p0242b17║議。則能出生一切義理故也。二奢薩怛囉。梵
B22n0117_p0242b18║語奢薩怛囉。華言議論。謂評議辯論空有假
B22n0117_p0242c01║實等法故也。三烏波你舍。梵語烏波你舍。華
B22n0117_p0242c02║言近說。謂從近從略。說經中要義故也。四阿
B22n0117_p0242c03║毘達磨。梵語阿毘達磨。華言對法。謂能對所
B22n0117_p0242c04║問之法故也。
B22n0117_p0242c05║【四一】（出法華經文句）一理一。理即
B22n0117_p0242c06║中道一實相之理也。此實相之理。諸佛眾生
B22n0117_p0242c07║體性平等。無有增減。但眾生體雖本具。全體
B22n0117_p0242c08║在迷。唯諸佛覺知如實之相。乘此實道出應
B22n0117_p0242c09║於世。要令眾生得此實相。故經云。是法非思
B22n0117_p0242c10║量分別之所能解。唯有諸佛乃能知之。又云。
B22n0117_p0242c11║諸佛唯以一大事因緣故出現於世。為令眾
B22n0117_p0242c12║生開示悟入佛之知見。佛之知見。即理一也。
B22n0117_p0242c13║（一大事因緣者。即一實相也。其性廣博名
B22n0117_p0242c14║大。諸出世之儀式。故名事。眾生有此機感。故
B22n0117_p0242c15║名因。佛乘機而應。故名緣。）二行一。行即所
B22n0117_p0242c16║修一乘之妙行也。謂實相之理。自非一乘妙
B22n0117_p0242c17║行。莫能證得。故經云正直捨方便。但說無上
B22n0117_p0242c18║道。又云。諸有所作。常為一事。事即是行。故名
B22n0117_p0243a01║行一也。三人一。人即所化之眾生也。佛出世
B22n0117_p0243a02║之意。但為教化菩薩成就佛道。蓋由機器不
B22n0117_p0243a03║純。不得已而權施三乘之教。漸令入大。故至
B22n0117_p0243a04║法華。即開三乘之權。而顯一乘之實。三乘之
B22n0117_p0243a05║人。同是菩薩之人。故名人一也。（三乘者。聲
B22n0117_p0243a06║聞乘。緣覺乘。菩薩乘也。）四教一。教謂圓頓
B22n0117_p0243a07║妙教。即一佛乘也。如來於前四時隨順機緣。
B22n0117_p0243a08║不得已而權說諸乘。至于法華。開顯權即是
B22n0117_p0243a09║實。故經云。十方佛土中。唯有一乘法。無二亦
B22n0117_p0243a10║無三。故名教一也。（四時者。華嚴時。鹿苑時。
B22n0117_p0243a11║方等時。般若時也。無二者。謂無藏教通教之
B22n0117_p0243a12║二也。無三者。謂無藏教通教別教之三也。）
B22n0117_p0243a13║【四陀羅尼】（出瑜伽師地論）梵語陀
B22n0117_p0243a14║羅尼。華言總持。謂持善不失。持惡不生也。又
B22n0117_p0243a15║翻遮持。謂遮空有二邊之惡。持中道之善也。
B22n0117_p0243a16║一法陀羅尼。謂諸菩薩。得念慧力。持所聞法。
B22n0117_p0243a17║經無量時。永不忘失。是名法陀羅尼。二義陀
B22n0117_p0243a18║羅尼。謂諸菩薩。持所聞無量義趣。經無量時。
B22n0117_p0243b01║永不忘失。是名義陀羅尼。三呪陀羅尼。呪願
B22n0117_p0243b02║也。謂諸菩薩。獲得如是總持。令其呪願。悉皆
B22n0117_p0243b03║神驗。能除一切眾生種種災患。是名呪陀羅
B22n0117_p0243b04║尼。四忍陀羅尼。忍即安忍。謂諸菩薩成就堅
B22n0117_p0243b05║固之行。於所聞法。得精進忍。是名忍陀羅尼。
B22n0117_p0243b06║【四種秘密】（出阿毘曇雜集論）一令
B22n0117_p0243b07║入秘密。聲聞之人執著空法。謂一切法皆空。
B22n0117_p0243b08║如來為說大乘之法。破其執空之見。令生勝
B22n0117_p0243b09║解。得入聖教。是名令入秘密。二相秘密。如來
B22n0117_p0243b10║說一切法。皆無自性。無生無滅。為破諸外道
B22n0117_p0243b11║凡夫邪執著有之相。是名相秘密。三對治秘
B22n0117_p0243b12║密。謂如來宣說隱密之教。皆是對彼眾生過
B22n0117_p0243b13║失而調治之。如人有病。則應病與藥而治療
B22n0117_p0243b14║之。即獲安適。是名對治秘密。四轉變秘密。轉
B22n0117_p0243b15║變者。轉彼不善而變為善也。謂如來說一切
B22n0117_p0243b16║隱密名言。皆為眾生起散亂心者令生寂靜。
B22n0117_p0243b17║起顛倒見者令生正見。起煩惱者令生清淨。
B22n0117_p0243b18║是名轉變秘密。
B22n0117_p0243c01║【乘戒緩急四句】（出華嚴經隨疏演義
B22n0117_p0243c02║鈔）乘戒者。乘即佛所說大小乘法也。戒
B22n0117_p0243c03║即佛所制輕重諸戒也。緩者寬緩也。急者急
B22n0117_p0243c04║切也。一乘急戒緩。謂因戒緩故。墮於修羅餓
B22n0117_p0243c05║鬼畜生地獄四趣之中。由乘急故。還得聞法。
B22n0117_p0243c06║如八部中龍鬼等。皆得預會聞法。是名乘急
B22n0117_p0243c07║戒緩（八部者。天龍。夜叉。乾闥婆。阿修羅。迦
B22n0117_p0243c08║樓羅。緊那羅。摩睺羅伽也。）二戒急乘緩。謂
B22n0117_p0243c09║因戒急故。得生人天中。雖生人天中。由乘緩
B22n0117_p0243c10║故。不樂聞法。是名戒急乘緩。三乘戒俱急。謂
B22n0117_p0243c11║因戒急故。得生人天。由乘急故。亦得聞法悟
B22n0117_p0243c12║道。是名乘戒俱急。四乘戒俱緩。謂因戒緩故。
B22n0117_p0243c13║永墮四趣。失天人身。以乘緩故。不得聞法。是
B22n0117_p0243c14║名乘戒俱緩。
B22n0117_p0243c15║【四種瓔珞莊嚴】（出大方等大集經）
B22n0117_p0243c16║瓔珞莊嚴者。謂菩薩以戒等四法莊嚴法身。
B22n0117_p0243c17║如世瓔珞莊嚴於身也。一戒瓔珞莊嚴。謂菩
B22n0117_p0243c18║薩嚴持禁戒。於諸眾生無有惡害之心。若無
B22n0117_p0244a01║惡害之心。一切眾生常所樂見。身口意業悉
B22n0117_p0244a02║令清淨。是名戒瓔珞莊嚴。二三昧瓔珞莊嚴。
B22n0117_p0244a03║謂菩薩於諸眾生。運大慈心。質直柔輭。乃至
B22n0117_p0244a04║遠離貪瞋癡行。修習一切三昧。是名三昧瓔
B22n0117_p0244a05║珞莊嚴。（梵語三昧。華言正定。）三智慧瓔
B22n0117_p0244a06║珞莊嚴。謂菩薩心無疑網。遠離顛倒。知苦斷
B22n0117_p0244a07║集。證滅修道。戒定慧聚。清淨無著。觀於世間。
B22n0117_p0244a08║猶如夢幻。觀於法界。無有去來。是名智慧瓔
B22n0117_p0244a09║珞莊嚴。四陀羅尼瓔珞莊嚴。梵語陀羅尼。華
B22n0117_p0244a10║言能持。謂菩薩能持諸善法。令不散不失。又
B22n0117_p0244a11║云總持。謂能持善不失。持惡不生。是名陀羅
B22n0117_p0244a12║尼瓔珞莊嚴。
B22n0117_p0244a13║【四種三昧】（出摩訶止觀）欲登妙位。
B22n0117_p0244a14║非行不階。行法眾多。略言其四。梵語三昧。華
B22n0117_p0244a15║言正定。又云調直定。眾生心行。常不調不直
B22n0117_p0244a16║不定。入此三昧。能調能直能定。故名三昧。一
B22n0117_p0244a17║常坐三昧。常坐三昧者。亦名一行三昧。文殊
B22n0117_p0244a18║般若經以九十日為期。獨居靜室。跏趺正坐。
B22n0117_p0244b01║蠲除惡覺。捨諸亂想。不雜思惟。繫緣法界。一
B22n0117_p0244b02║念法界。（繫緣是止。一念是觀。法法融攝。故
B22n0117_p0244b03║曰法界。）信一切法皆是佛法若坐疲極。或
B22n0117_p0244b04║疾病所困。或睡蓋所覆。或宿障發動不能遣
B22n0117_p0244b05║却。當專稱一佛名號以求加護。除經行飲食
B22n0117_p0244b06║便利之外。時刻相續。無須臾廢此之三昧。於
B22n0117_p0244b07║一期中若能精勤不懈。念念無間。則能破除
B22n0117_p0244b08║障業。顯發實相之理矣。二常行三昧。常行三
B22n0117_p0244b09║昧者。亦名般舟三昧。梵語般舟。華言佛立。佛
B22n0117_p0244b10║立有三義。一佛威力。二三昧力。三行者本功
B22n0117_p0244b11║德力。能於定中見十方佛在其前立。故名佛
B22n0117_p0244b12║立。以九十日為期。終竟三月。身常旋行。不得
B22n0117_p0244b13║休息。口常唱阿彌陀佛。心常想阿彌陀佛。或
B22n0117_p0244b14║先想後唱。或先唱後想。想唱相繼。無令休息。
B22n0117_p0244b15║此之三昧。極能斷除宿障。於諸功德最為第
B22n0117_p0244b16║一。（梵語阿彌陀。華言無量壽。）三半行半
B22n0117_p0244b17║坐三昧。半行半坐三昧者。若依方等經。七日
B22n0117_p0244b18║為期。唯誦袒持呪。旋百二十帀。一旋一呪。不
B22n0117_p0244c01║遲不疾。旋竟却坐。思惟實相之理。若依法華
B22n0117_p0244c02║經。三七日為期。但誦本經。故經云。其人若行
B22n0117_p0244c03║若立。讀誦是經。若坐思惟是經。我乘六牙白
B22n0117_p0244c04║象。現其人前。此等三昧。俱是半行半坐也。（
B22n0117_p0244c05║梵語袒持。華言秘要。）四非行非坐三昧。非
B22n0117_p0244c06║行非坐三昧者。前之三種。俱用行坐。今言非
B22n0117_p0244c07║行非坐者。雖非行坐。實通行坐。亦名隨自意
B22n0117_p0244c08║三昧。謂但於一切時中一切事上。隨意用觀。
B22n0117_p0244c09║不拘限期。心存止觀。念起即覺是也。
B22n0117_p0244c10║【四智】（出成唯識論）一大圓鏡智。謂
B22n0117_p0244c11║如來真智。本性清淨。離諸塵染。洞徹內外。無
B22n0117_p0244c12║幽不燭。如大圓鏡。洞照萬物。無不明了。是名
B22n0117_p0244c13║大圓鏡智。二平等性智。謂如來觀一切法與
B22n0117_p0244c14║諸眾生皆悉平等。以大慈悲心。隨其根機。示
B22n0117_p0244c15║現開導。令其證入。是名平等性智。三妙觀察
B22n0117_p0244c16║智。謂如來善能觀察諸法圓融次第。復知眾
B22n0117_p0244c17║生根性樂欲。以無礙辯才。說諸妙法。令其開
B22n0117_p0244c18║悟。獲大安樂。是名妙觀察智。四成所作智。謂
B22n0117_p0245a01║如來為欲利樂諸眾生故。普於十方世界。示
B22n0117_p0245a02║現種種神通變化。引諸眾生令入聖道。成本
B22n0117_p0245a03║願力所應作事。是名成所作智。
B22n0117_p0245a04║【四無礙智】（亦名四無礙辯出法界次
B22n0117_p0245a05║第）謂菩薩於此四法。智慧明了。通達無
B22n0117_p0245a06║滯。故名四無礙智。以其辯說融通。亦名四無
B22n0117_p0245a07║礙辯。一義無礙智。謂菩薩了知一切諸法義
B22n0117_p0245a08║理。通達無滯。故名義無礙智。二法無礙智。謂
B22n0117_p0245a09║菩薩通達一切諸法名字。分別無滯。故名法
B22n0117_p0245a10║無礙智。三辭無礙智。謂菩薩於諸法名字義
B22n0117_p0245a11║理。隨順一切眾生殊方異語。為其演說。能令
B22n0117_p0245a12║各各得解。辯說無滯。故名辭無礙智。四樂說
B22n0117_p0245a13║無礙智。謂菩薩隨順一切眾生根性所樂聞
B22n0117_p0245a14║法而為說之。圓融無滯。故名樂說無礙智。
B22n0117_p0245a15║【智境四相】（出圓覺經略疏）謂於有
B22n0117_p0245a16║所證取之心。迤邐淺深。有此四相之異。故後
B22n0117_p0245a17║之三相。皆因我相根本而立。與金剛般若四
B22n0117_p0245a18║相所言不同。蓋彼於迷妄之心。執為四相故
B22n0117_p0245b01║也。一我相。我相者。謂眾生於涅槃之理。心有
B22n0117_p0245b02║所證。而其有所證取之心。執著不忘。認之為
B22n0117_p0245b03║我。名為我相。經云。是故證取。方現我體。是也。
B22n0117_p0245b04║（梵語涅槃。華言滅度。）二人相。人相者。比
B22n0117_p0245b05║前我相已進一步。雖不復認證為我。而猶存
B22n0117_p0245b06║悟我之心。名為人相。經云。悟己超過一切證
B22n0117_p0245b07║者。名為人相。是也。三眾生相。眾生相者。比前
B22n0117_p0245b08║人相。已進一步。謂雖已超過我人之相。猶存
B22n0117_p0245b09║了證了悟之心。名眾生相。經云。但諸眾生了
B22n0117_p0245b10║證了悟。皆為我人。而我人相所不及者。存有
B22n0117_p0245b11║所了。名眾生相。是也。四壽命相。壽命相者。比
B22n0117_p0245b12║前眾生相已進一步。謂心照清淨。於前眾生
B22n0117_p0245b13║相中。所存了悟之心。雖已覺知超過。然猶存
B22n0117_p0245b14║能覺之知。如彼命根。潛續於內。名壽命相。經
B22n0117_p0245b15║云。覺所了者。不離塵故。是也。（不離塵者。謂
B22n0117_p0245b16║此覺了之心。不離妄塵故也。）
B22n0117_p0245b17║【四鏡】（出起信論）鏡以明淨鑑照為
B22n0117_p0245b18║義。謂真如本覺之性。有空有不空。有體有用。
B22n0117_p0245c01║故以四鏡喻焉。一如實空鏡。謂真如實相。體
B22n0117_p0245c02║本空寂。離一切妄心境界之相。如明鏡無染。
B22n0117_p0245c03║故名如實空鏡。二因熏習鏡。謂真如覺體。能
B22n0117_p0245c04║作現法之因。復能熏習內心。而一切境界悉
B22n0117_p0245c05║於中現。故名因熏習鏡。（已上二種。明真如
B22n0117_p0245c06║在纏。故有空不空之義也。纏者。煩惱業縛也。
B22n0117_p0245c07║）三法出離鏡。謂真如覺體之法。出離煩惱
B22n0117_p0245c08║之塵。純一明淨。故名法出離鏡。四緣熏習鏡。
B22n0117_p0245c09║緣即所化機緣。謂真如覺體出纏之時。隨照
B22n0117_p0245c10║物機。與彼眾生作外緣熏力。令其修習善根。
B22n0117_p0245c11║故名緣熏習鏡。（已上二種。明真如出纏。從
B22n0117_p0245c12║體而起用也。）
B22n0117_p0245c13║【四安樂行】（出法華文句）謂身無危
B22n0117_p0245c14║險故安。心無憂惱故樂。身安心樂。乃能進行。
B22n0117_p0245c15║故名安樂行。一身安樂行。謂身應當遠離十
B22n0117_p0245c16║種之事。一遠離豪勢。二遠離邪人邪法。三遠
B22n0117_p0245c17║離凶險嬉戲。四遠離旃陀羅。五遠離二乘眾。
B22n0117_p0245c18║妨修大乘之行故。六遠離欲想。七遠離不男
B22n0117_p0246a01║之人。八遠離危害之處。九遠離譏嫌之事。十
B22n0117_p0246a02║遠雖畜養。既遠離已。常好坐禪。修攝其心。是
B22n0117_p0246a03║名身安樂行。（梵語旃陀羅。華言屠者。二乘
B22n0117_p0246a04║者。聲聞乘。緣覺乘也。）二口安樂行。謂口應
B22n0117_p0246a05║遠離四種語。一不樂說人及經典過。二不輕
B22n0117_p0246a06║慢。謂不倚大乘而輕蔑小乘也。三不讚他。亦
B22n0117_p0246a07║不毀他。四不生怨嫌之心。善修如是安樂心
B22n0117_p0246a08║故。是名口安樂行。三意安樂行。謂意應棄四
B22n0117_p0246a09║種惡。一不嫉諂。二不輕罵。謂不應以大行而
B22n0117_p0246a10║訶罵小行之人也。三不惱亂。四不爭競。為一
B22n0117_p0246a11║切眾生。平等說法。是名意安樂行。四誓願安
B22n0117_p0246a12║樂行。謂由眾生不聞不知不覺。於是起慈悲
B22n0117_p0246a13║心。誓願為說。故經云。我得阿耨多羅三藐三
B22n0117_p0246a14║菩提時。隨在何地。以神通力智慧力引之。令
B22n0117_p0246a15║得住是法中。是名誓願安樂行。（梵語阿耨
B22n0117_p0246a16║多羅三藐三菩提。華言無上正等正覺。）
B22n0117_p0246a17║【四安樂行】（出華嚴經疏）此四安樂
B22n0117_p0246a18║行者。乃清涼澄觀國師。依法華經安樂行品
B22n0117_p0246b01║而立。謂涅槃之果。名為安樂。修此行者。能趣
B22n0117_p0246b02║涅槃。故名安樂行。又住此四行。則身靜神定。
B22n0117_p0246b03║外苦不干。故名安樂行。（梵語涅槃。華言滅
B22n0117_p0246b04║度。）一畢竟空行。畢竟空行者。心境兩忘。空
B22n0117_p0246b05║有雙會也。法華經云。行處近處。謂以觀照理。
B22n0117_p0246b06║如理而行。名為行處。復觀一切法空。即近於
B22n0117_p0246b07║理。名為近處。以行處近處。終歸於空也。二身
B22n0117_p0246b08║口無過行。身口無過行者。謂身能遠離殺盜
B22n0117_p0246b09║等過惡。口能遠離妄言綺語等過惡。法華經
B22n0117_p0246b10║云。若讀經時。不樂說人長短及經典過。是也。
B22n0117_p0246b11║三心無嫉妬行。心無嫉妬行者。謂見人修善。
B22n0117_p0246b12║即能隨喜勸修。證入菩提之道。遠離嫉害妬
B22n0117_p0246b13║忌等行。法華經云。於後末世。法欲滅時。受持
B22n0117_p0246b14║讀誦斯經典者。無懷嫉妬諂誑之心。是也。（
B22n0117_p0246b15║梵語菩提。華言道。）四大慈悲行。大慈悲行
B22n0117_p0246b16║者。謂起慈悲心。發大誓願。願拔眾生之苦。與
B22n0117_p0246b17║眾生之樂。法華經云。於在家出家人中生大
B22n0117_p0246b18║慈心。於非菩薩人中生大悲心。是也。
B22n0117_p0246c01║【藏教生滅四諦】（出天台四教儀集註）
B22n0117_p0246c02║藏教者。經律論三藏之教也。生滅者。此教
B22n0117_p0246c03║詮因緣生法。有生有滅也。四諦者。諦即審實
B22n0117_p0246c04║之義。謂聲聞之人。用析空觀。諦審苦集滅道
B22n0117_p0246c05║之法。一一不虛。是名藏教生滅四諦。（因緣
B22n0117_p0246c06║生法者。六根為因。六塵為緣。根塵相對所起
B22n0117_p0246c07║之心。名為生法。析空者。析即分析。謂分析五
B22n0117_p0246c08║陰等法皆空也。）一苦諦。苦即逼迫之義。有
B22n0117_p0246c09║三苦八苦。總而言之。不出三界生死。聲聞之
B22n0117_p0246c10║人。諦審生死實苦。故名苦諦。（三界者。欲界。
B22n0117_p0246c11║色界。無色界也。三苦者。苦苦。壞苦。行苦也。八
B22n0117_p0246c12║苦者。生苦。老苦。病苦。死苦。愛別離苦。怨憎會
B22n0117_p0246c13║苦。求不得苦。五陰盛苦也。）二集諦。集即招
B22n0117_p0246c14║集之義。謂聲聞之人。諦審煩惱惑業。實能招
B22n0117_p0246c15║集生死之苦。故名集諦。三滅諦。滅即寂滅。謂
B22n0117_p0246c16║聲聞之人。既厭生死之苦。諦審涅槃。實為寂
B22n0117_p0246c17║滅之樂。故名滅諦。四道諦。道即能通之義。謂
B22n0117_p0246c18║聲聞之人。諦審戒定慧之道。實能通到涅槃。
B22n0117_p0247a01║故名道諦。（梵語涅槃。華言滅度。）
B22n0117_p0247a02║【通教無生四諦】（出天台四教儀集註）
B22n0117_p0247a03║通教者。謂通前藏教。通後別圓也。無生四
B22n0117_p0247a04║諦者。謂此教三乘之人根利。用體空觀。體達
B22n0117_p0247a05║五陰諸法。當體即空。如幻如化。故云苦無逼
B22n0117_p0247a06║迫相。集無和合相。滅無生相。道不二相也。是
B22n0117_p0247a07║名通教無生四諦。（通前藏教者。謂此教鈍
B22n0117_p0247a08║根菩薩。但證真空之理。與前藏教是同也。通
B22n0117_p0247a09║後別圓者。謂此教利根菩薩。即於真空之理
B22n0117_p0247a10║能知不空。證入中道之理。與後別圓二教是
B22n0117_p0247a11║同也。三乘者。聲聞乘。緣覺乘。菩薩乘也。五陰
B22n0117_p0247a12║者。色陰。受陰。想陰。行陰。識陰也。）一苦諦。謂
B22n0117_p0247a13║此教三乘。用觀巧故。審實五陰生死等苦。當
B22n0117_p0247a14║體即空。而無逼迫之相。故名苦諦。二集諦。謂
B22n0117_p0247a15║此教三乘。用觀巧故。審實惑業之因。當體即
B22n0117_p0247a16║空。了無惑業和合之相。故名集諦。三滅諦。謂
B22n0117_p0247a17║此教三乘。用觀巧故。審實五陰生死等苦。昔
B22n0117_p0247a18║本無生。今亦無滅。故名滅諦。四道諦。道即戒
B22n0117_p0247b01║定慧之道。謂此教三乘。用觀巧故。審實所破
B22n0117_p0247b02║之集。能破之道。同一真空。無有二相。故名道
B22n0117_p0247b03║諦。
B22n0117_p0247b04║【別教無量四諦】（出天台四教儀集註）
B22n0117_p0247b05║別教者。別前藏通。別後圓教也。無量四諦
B22n0117_p0247b06║者。謂此教獨菩薩法。菩薩所化眾生既無量。
B22n0117_p0247b07║其所用法門亦無有量。故云苦有無量相。十
B22n0117_p0247b08║法界果報不同故。集有無量相。五住煩惱不
B22n0117_p0247b09║同故。道有無量相。恒沙法門不同故。滅有無
B22n0117_p0247b10║量相。諸波羅蜜不同故。是名別教無量四諦。
B22n0117_p0247b11║（別前藏通者。此教純是菩薩所修之法。不
B22n0117_p0247b12║同藏通二教是。三乘共修也。別後圓教者。此
B22n0117_p0247b13║教所明法門行相。隔歷次第。不同圓教一切
B22n0117_p0247b14║圓融也。十法界者。佛界。菩薩界。緣覺界。聲聞
B22n0117_p0247b15║界。天界。人界。阿修羅界。餓鬼界。畜生界。地獄
B22n0117_p0247b16║界也。五住煩惱者。一切見住地惑。欲愛住地
B22n0117_p0247b17║惑。色愛住地惑。有愛住地惑。無明住地惑也。
B22n0117_p0247b18║梵語波羅蜜。華言到彼岸。生死為此岸。涅槃
B22n0117_p0247c01║為彼岸也。）一苦諦。謂此教菩薩。諦審十界
B22n0117_p0247c02║眾生生死諸苦。一一不虛。故名苦諦。（十界
B22n0117_p0247c03║眾生。佛亦在列者。大論云。眾生無上者。即佛
B22n0117_p0247c04║是也。）二集諦。謂此教菩薩。諦審十界眾生
B22n0117_p0247c05║惑業。實能招集生死之苦。故名集諦。三道諦。
B22n0117_p0247c06║謂此教菩薩。諦審無量道法。實能自利利他。
B22n0117_p0247c07║故名道諦。四滅諦。謂此教菩薩。諦審六度之
B22n0117_p0247c08║行。實能證於涅槃寂滅之理。故名滅諦。（六
B22n0117_p0247c09║度者。一布施。二持戒。三忍辱。四精進。五禪定。
B22n0117_p0247c10║六智慧也。）
B22n0117_p0247c11║【圓教無作四諦】（出天台四教儀集註）
B22n0117_p0247c12║圓教者。謂事理無礙。法法融攝也。無作四
B22n0117_p0247c13║諦者。大乘菩薩。圓觀諸法。事事即理。無有造
B22n0117_p0247c14║作。故云陰入皆如。無苦可捨。塵勞本清淨。無
B22n0117_p0247c15║集可除。邊邪皆中正。無道可修。生死即涅槃。
B22n0117_p0247c16║無滅可證。是名圓教無作四諦。（陰入皆如
B22n0117_p0247c17║者。陰即色受想行識五陰也。入即六根六塵
B22n0117_p0247c18║互相涉入。通為十二入也。此陰入之法。皆言
B22n0117_p0248a01║如者。如即理也。邊邪皆中正者。謂空有二邊
B22n0117_p0248a02║邪倒之見。皆即中正也。）一苦諦。謂此教菩
B22n0117_p0248a03║薩。諦審五陰十二入之法。皆即真如。實無苦
B22n0117_p0248a04║相可捨。故名苦諦。二集諦。謂此教菩薩。諦審
B22n0117_p0248a05║一切煩惱塵勞。性本清淨。實無招集生死之
B22n0117_p0248a06║相。故名集諦。三道諦。謂此教菩薩。諦審一切
B22n0117_p0248a07║諸法。皆即中道。離邊邪見。實無煩惱之惑可
B22n0117_p0248a08║斷。亦無菩提之道可修。故名道諦。四滅諦。謂
B22n0117_p0248a09║此教菩薩。諦審生死涅槃。體元不二。實無生
B22n0117_p0248a10║死逼迫之苦可斷。亦無涅槃之寂滅可樂可
B22n0117_p0248a11║證。故名滅諦。
B22n0117_p0248a12║【四勝義諦】（出成唯識論）一世間勝
B22n0117_p0248a13║義。謂於世間五蘊虛妄之法而說真如勝妙
B22n0117_p0248a14║之義也。（五蘊者。色蘊。受蘊。想蘊。行蘊。識蘊
B22n0117_p0248a15║也。）二道理勝義。謂聲聞觀苦集滅道四諦
B22n0117_p0248a16║之理。即是勝妙之義也。三證得勝義。謂聲聞
B22n0117_p0248a17║證得二空真如之理。即是勝妙之義也。（二
B22n0117_p0248a18║空者。人空法空也。）四勝義勝義。謂一真法
B22n0117_p0248b01║界之理。唯有諸佛盡知盡證。乃勝義中之最
B22n0117_p0248b02║勝義也。
B22n0117_p0248b03║【四世俗諦】（出瑜伽師地論）一世間
B22n0117_p0248b04║世俗。俗即習俗。謂世間眾生。安立舍宅及治
B22n0117_p0248b05║生等種種之事。皆悉虛假不實也。二道理世
B22n0117_p0248b06║俗。謂五蘊等法。皆是假名安立。若依道理。一
B22n0117_p0248b07║一推窮。皆無自體也。（五蘊者。色蘊。受蘊。想
B22n0117_p0248b08║蘊。行蘊。識蘊也。）三證得世俗。謂觀世俗假
B22n0117_p0248b09║立之法皆空。證得預流等果也。（預流者。預
B22n0117_p0248b10║入聖道之流。即初果也。）四勝義世俗。謂於
B22n0117_p0248b11║世俗假立之法。了達勝妙之義也。
B22n0117_p0248b12║【四念處】（出法界次第）念即能觀之
B22n0117_p0248b13║觀。處即所觀之境也。謂諸眾生於色受想行
B22n0117_p0248b14║識五陰。起四顛倒。於色多起淨倒。於受多起
B22n0117_p0248b15║樂倒。於想行多起我倒。於心多起常倒。為令
B22n0117_p0248b16║眾生修此四觀以除四倒。故名四念處也。一
B22n0117_p0248b17║觀身不淨。身有內外。己身名內身。他人之身
B22n0117_p0248b18║名外身。此內外身。皆攬父母遺體而成。從頭
B22n0117_p0248c01║至足。一一觀之。純是穢物。眾生顛倒。執之為
B22n0117_p0248c02║淨。而生貪著。故令觀身不淨也。二觀受是苦。
B22n0117_p0248c03║領納名受。有內受外受。意根受名內受。五根
B22n0117_p0248c04║受名外受。一一根有順受違受。不違不順受。
B22n0117_p0248c05║於順情之境則生樂受。於違情之境則生苦
B22n0117_p0248c06║受。於不違不順之境。則生不苦不樂受。樂受
B22n0117_p0248c07║是壞苦。苦受是苦苦。不苦不樂受是行苦。眾
B22n0117_p0248c08║生顛倒。以苦為樂。故令觀受是苦也。（五根
B22n0117_p0248c09║者。眼根。耳根。鼻根。舌根。身根也。樂受是壞苦
B22n0117_p0248c10║者。樂壞則苦生。即樂極悲生也。苦苦者。於苦
B22n0117_p0248c11║身上更加苦受。故名苦苦。行苦者。雖是不苦
B22n0117_p0248c12║不樂。念念心有生滅。是故名行苦也。）三觀。
B22n0117_p0248c13║心無常。心即第六識也。謂此識心。體性流動。
B22n0117_p0248c14║若麤若細。若內若外。念念生滅。皆悉無常。眾
B22n0117_p0248c15║生顛倒。計以為常。故令觀心無常也。四觀法
B22n0117_p0248c16║無我。法有善法惡法。人皆約法計我。謂我能
B22n0117_p0248c17║行善行惡也。善惡法中。本無有我。若善法是
B22n0117_p0248c18║我。惡法應無我。若惡法是我。善法應無我。眾
B22n0117_p0249a01║生顛倒。妄計有我。故令觀法無我也。
B22n0117_p0249a02║【四正勤】（亦名四斷出法界次第）正
B22n0117_p0249a03║則不邪。勤則不怠。毘婆沙論云。斷已生惡法。
B22n0117_p0249a04║猶如除毒蛇。斷未生惡法。如預防流水。增長
B22n0117_p0249a05║已生善。如溉（居代切。灌也。）甘果栽。（栽。
B22n0117_p0249a06║苗也。）未生善令生。如鑽（祖官切。穿也。）
B22n0117_p0249a07║木出火。故名四正勤。（梵語毘婆沙。華言廣
B22n0117_p0249a08║解。）一已生惡令永斷。謂五蓋等煩惱覆心。
B22n0117_p0249a09║離五種善根故。一心勤精進。方便斷除。不令
B22n0117_p0249a10║更生也。（五蓋者。貪欲蓋。瞋恚蓋。睡眠蓋。悔
B22n0117_p0249a11║蓋。疑蓋也。五善根者。信根。精進根。念根。定根。
B22n0117_p0249a12║慧根也。）二未生惡令不生。謂五蓋等煩惱
B22n0117_p0249a13║惡法。今雖未生。後若生時。能遮五種善根故。
B22n0117_p0249a14║一心勤精進。方便遮止。不令生也。三已生善
B22n0117_p0249a15║令增長。謂五種善根已生。為令增長故。一心
B22n0117_p0249a16║勤精進。方便修習。令不退失也。四未生善令
B22n0117_p0249a17║得生。謂五種善根雖未生。為令生故。一心勤
B22n0117_p0249a18║精進。方便修習。令得生也。
B22n0117_p0249b01║【四正斷】（出雜阿含經）一斷斷。謂所
B22n0117_p0249b02║起惡不善法。斷已復生。更須精進攝受。令不
B22n0117_p0249b03║生起。斷而又斷。是名斷斷。二律儀斷。謂堅持
B22n0117_p0249b04║戒律。慎守威儀。斷一切惡。是名律儀斷。三隨
B22n0117_p0249b05║護斷。謂於無漏真實三昧相中。隨順守護。不
B22n0117_p0249b06║令退沒。是名隨護斷。（無漏者。不漏落生死
B22n0117_p0249b07║也。梵語三昧。華言正定。）四修斷。謂已起善
B22n0117_p0249b08║法。增益修習。令其生長。諸不善法自然斷除。
B22n0117_p0249b09║是名修斷。
B22n0117_p0249b10║【四如意足】（出法界次第）一欲如意
B22n0117_p0249b11║足。欲者希向慕樂。莊嚴彼法。故名為欲。謂凡
B22n0117_p0249b12║所修習一切諸法。若無樂欲之心。事必不遂。
B22n0117_p0249b13║若能樂欲。所願皆得。是為欲如意足。（莊嚴
B22n0117_p0249b14║彼法者。謂修希即心令四念處身受心法之
B22n0117_p0249b15║觀成就也。）二念如意足。念者。專注彼境。一
B22n0117_p0249b16║心正住。故名念。謂若非一心。觀法斷絕。若能
B22n0117_p0249b17║一心。所願皆得。是為念如意足。三精進如意
B22n0117_p0249b18║足。精進者。無雜曰精。無間曰進。謂惟專觀理。
B22n0117_p0249c01║使無間雜。故曰精進。凡所修習一切諸法。若
B22n0117_p0249c02║無精進。事必不成。若能精進。所願皆得。是為
B22n0117_p0249c03║精進如意足。四思惟如意足。思惟者。思惟彼
B22n0117_p0249c04║理。心不馳散也。謂凡所修習。若能思惟。所願
B22n0117_p0249c05║皆得。是為思惟如意足。
B22n0117_p0249c06║【四種方便】（出起信論）論問云。既說
B22n0117_p0249c07║法界一相。佛體無二。何故不唯念真如。復假
B22n0117_p0249c08║求學諸善之行。答曰。譬如大摩尼寶。體性明
B22n0117_p0249c09║淨。而有鑛（古孔切。）穢之垢。若不以方便磨
B22n0117_p0249c10║治。終不得淨。故說四種方便。（梵語摩尼。華
B22n0117_p0249c11║言如意。）一行根本方便。謂觀一切法。自性
B22n0117_p0249c12║無生。離於妄見。不住生死。及觀一切法。因緣
B22n0117_p0249c13║和合。業果不失。起大悲心。攝化眾生。不住涅
B22n0117_p0249c14║槃。以此為行。則能出生一切善法。故名行根
B22n0117_p0249c15║本方便。（因緣者。眼耳鼻舌身意六根為因。
B22n0117_p0249c16║色聲香味觸法六塵為緣。緣即緣助。謂助於
B22n0117_p0249c17║六根能生六識也。梵語涅槃。華言滅度。）二
B22n0117_p0249c18║能止方便。止即遮止。謂慚愧悔過。能止一切
B22n0117_p0250a01║惡法不令增長。故名能止方便。三發起善根
B22n0117_p0250a02║方便。謂勤供養。禮敬三寶。讚歎隨喜。勸請諸
B22n0117_p0250a03║佛。以愛敬三寶淳厚心故。信得增長。乃能志
B22n0117_p0250a04║求無上之道。又因三寶護持力故。能令業障
B22n0117_p0250a05║消除。善根增長。故名發起善根方便。（三寶
B22n0117_p0250a06║者。佛寶。法寶。僧寶也。）四大願平等方便。謂
B22n0117_p0250a07║發廣大誓願。盡未來際。化度一切眾生。皆令
B22n0117_p0250a08║究竟入於涅槃。故名大願平等方便。
B22n0117_p0250a09║【四悉檀】（出法華文句）悉。徧也。檀。梵
B22n0117_p0250a10║語具云檀那。華言施。華梵兼稱。故名悉檀。佛
B22n0117_p0250a11║以此四說法。徧施一切眾生。故名四悉檀也。
B22n0117_p0250a12║一世界悉檀。世即隔別之義。界即界分也。蓋
B22n0117_p0250a13║由眾生根器淺薄。故佛隨其所欲樂聞。為之
B22n0117_p0250a14║次第分別而說。令生歡喜。是名世界悉檀。二
B22n0117_p0250a15║為人悉檀。謂佛欲說法。必先觀眾生機器之
B22n0117_p0250a16║大小。宿種之淺深。然後稱其機宜而為說之。
B22n0117_p0250a17║令生正信。增長善根。故名為人悉檀。三對治
B22n0117_p0250a18║悉檀。謂如眾生貪欲多者。教觀不淨。瞋恚多
B22n0117_p0250b01║者。教修慈心。愚癡多者。教觀因緣。為對此等
B22n0117_p0250b02║諸病。說此法藥。徧施眾生。故名對治悉檀。四
B22n0117_p0250b03║第一義悉檀。第一義。即理也。謂佛知眾生善
B22n0117_p0250b04║根已熟。即為說法。令其得悟聖道。是名第一
B22n0117_p0250b05║義悉檀。
B22n0117_p0250b06║【四攝利益】（出大集經）一佛攝利益。
B22n0117_p0250b07║謂佛攝持眾生。令其常得親近諸佛。諸魔不
B22n0117_p0250b08║得其便。故名佛攝利益。二天攝利益。謂諸天
B22n0117_p0250b09║攝持眾生。於說法之處。常樂聽受。不為他緣
B22n0117_p0250b10║所害。故名天攝利益。三福攝利益。謂福德莊
B22n0117_p0250b11║嚴於身。有諸相好。莊嚴於口。凡所演說。眾生
B22n0117_p0250b12║樂聞。莊嚴種姓。令生尊貴。故名福攝利益。四
B22n0117_p0250b13║智攝利益。謂以智慧知眾生根性。隨宜說法。
B22n0117_p0250b14║知眾生病苦。隨病施藥。得大神通。遊諸佛土。
B22n0117_p0250b15║了了通達法界之理。是名智攝利益。
B22n0117_p0250b16║【涅槃四種大樂】（出大涅槃經）一無
B22n0117_p0250b17║苦樂。無苦樂者。謂無世間之苦樂也。世間之
B22n0117_p0250b18║樂。即是苦因。故經云。不斷樂者。則名為苦。以
B22n0117_p0250c01║斷樂故。則無有苦。無苦無樂。乃名大樂。此即
B22n0117_p0250c02║涅槃之大樂也。（梵語涅槃。華言滅度。）二
B22n0117_p0250c03║大寂靜樂。謂涅槃之性。是大寂靜。以其遠離
B22n0117_p0250c04║一切憒閙法故。以大寂靜名為大樂。此即涅
B22n0117_p0250c05║槃之大樂也。三大知樂。謂諸佛如來有大智
B22n0117_p0250c06║慧。於一切法悉知悉見。名為大樂。此即涅槃
B22n0117_p0250c07║之大樂也。四不壞樂。謂如來之身。非煩惱無
B22n0117_p0250c08║常之身。猶如金。剛不能毀壞。身不壞故。名為
B22n0117_p0250c09║大樂。此即涅槃之大樂也。
B22n0117_p0250c10║【四種涅槃】（出成唯識論）一本來自
B22n0117_p0250c11║性清淨涅槃。謂真如理。隨緣變造一切諸法。
B22n0117_p0250c12║雖有煩惱垢染。而本性清淨。具足無量微妙
B22n0117_p0250c13║功德。無生無滅。湛若虛空。一切眾生平等共
B22n0117_p0250c14║有。與一切法不一不異。離一切相無有分別。
B22n0117_p0250c15║故名本來自性清淨涅槃。（梵語涅槃。華言
B22n0117_p0250c16║滅度。）二有餘依涅槃。謂煩惱之障雖滅。尚
B22n0117_p0250c17║餘欲界五陰之身而為所依。故名有餘依涅
B22n0117_p0250c18║槃。（五陰者。色陰。受陰。想陰。行陰。識陰也。）
B22n0117_p0251a01║三無餘依涅槃。謂煩惱既盡。所餘五陰之身
B22n0117_p0251a02║亦滅。故名無餘依涅槃。四無住處涅槃。謂不
B22n0117_p0251a03║住生死。不住涅槃。窮未來際。利樂有情。故名
B22n0117_p0251a04║無住處涅槃。
B22n0117_p0251a05║【華嚴四分】（出法寶標目）一信分。謂
B22n0117_p0251a06║第一會菩提場中說世主妙嚴品至毘盧遮
B22n0117_p0251a07║那品。名舉果勸樂生信分。蓋舉揚如來依正
B22n0117_p0251a08║二報難思之果。勸勵當機。聞而樂欲。生其淨
B22n0117_p0251a09║信。故名信分。（梵語菩提。華言道。梵語毘盧
B22n0117_p0251a10║遮那。華言徧一切處。依正二報者。身為正報。
B22n0117_p0251a11║國土是依報也。）二解分。謂第二會普光明
B22n0117_p0251a12║殿說十信法。第三會忉利天宮說十住法。第
B22n0117_p0251a13║四會夜摩天宮說十行法。第五會兜率陀天
B22n0117_p0251a14║宮說十回向法。第六會他化自在天宮說十
B22n0117_p0251a15║地法。第七重會普光明殿說十定等法。名修
B22n0117_p0251a16║因契果生解分。蓋進修六位之圓因。契證十
B22n0117_p0251a17║身之妙果。令生勝解。故名解分。（十信者。信
B22n0117_p0251a18║心。念心。精進心。慧心。定心。不退心。護法心。回
B22n0117_p0251b01║向心。戒心。願心也。十住者。發心住。治地住。修
B22n0117_p0251b02║行住。生貴住。方便具足住。正心住。不退住。童
B22n0117_p0251b03║真住。法王子住。灌頂住也。十行者。歡喜行。饒
B22n0117_p0251b04║益行。無瞋恨行。無盡行。離癡亂行。善現行。無
B22n0117_p0251b05║著行。尊重行。善法行。真實行也。十回向者。救
B22n0117_p0251b06║一切眾生離眾生相回向。不壞回向。等一切
B22n0117_p0251b07║佛回向。至一切處回向。無盡功德藏回向。隨
B22n0117_p0251b08║順平等善根回向。隨順等觀一切眾生回向。
B22n0117_p0251b09║真如相回向。無縛解脫回向。法界無量回向
B22n0117_p0251b10║也。十地者。懽喜地。離垢地。發光地。焰慧地。難
B22n0117_p0251b11║勝地。現前地。遠行地。不動地。善慧地。法雲地
B22n0117_p0251b12║也。十定者。普光大三昧。妙光大三昧。次第徧
B22n0117_p0251b13║往諸佛國土大三昧。清淨深入行大三昧。知
B22n0117_p0251b14║過去莊嚴藏大三昧。智光明藏大三昧。了知
B22n0117_p0251b15║一切世界佛莊嚴大三昧。眾生差別身大三
B22n0117_p0251b16║昧。法界自在大三昧。無礙輪大三昧也。六位
B22n0117_p0251b17║者。十住。十行。十回向。十地。等覺。妙覺也。十身
B22n0117_p0251b18║者。菩提身。願身。化身。力持身。相好莊嚴身。威
B22n0117_p0251c01║勢身。意生身。福德身。法身。智身也。）三行分。
B22n0117_p0251c02║謂第八會普光明殿普賢說離世間一品。具
B22n0117_p0251c03║二千行法。名託法進修成行分。蓋於差別因
B22n0117_p0251c04║果之法。既生解已。今乃寄託前法。攝解成行。
B22n0117_p0251c05║隨舉一行。六位頓修。故名行分。（二千行法
B22n0117_p0251c06║者。即普慧菩薩二百問。普賢菩薩二千答是
B22n0117_p0251c07║也。）四證分。謂第九會逝多林說入法界品。
B22n0117_p0251c08║名依人證入成德分。蓋由前大行既具。隨事
B22n0117_p0251c09║顯理。而善財童子歷事善知識。隨所見聞。無
B22n0117_p0251c10║不證入。故名證分。（梵語逝多。華言勝林。）
B22n0117_p0251c11║【四種教授】（出瑜伽師地論）一無倒
B22n0117_p0251c12║教授。謂不顛倒宣說法義。令其受持讀誦修
B22n0117_p0251c13║學。是名無倒教授。二漸次教授。謂稱其根機。
B22n0117_p0251c14║宣說法義。先教習小。後令入大。是名漸次教
B22n0117_p0251c15║授。三教教授。謂或從如來。或從佛弟子所聞
B22n0117_p0251c16║正教。即如其教。不增不減。教授他人。是名教
B22n0117_p0251c17║教授。四證教授。謂自己所證之法。為欲令他
B22n0117_p0251c18║得證。方便教授。是名證教授。
B22n0117_p0252a01║【四種授記】（出菩提資糧論）聖言說
B22n0117_p0252a02║與曰授。果與心期曰記。一未發菩提心授記。
B22n0117_p0252a03║謂諸佛世尊。觀諸眾生根機利鈍。其有具增
B22n0117_p0252a04║上信者。佛則令其發菩提心。而為授記當得
B22n0117_p0252a05║作佛。是名未發菩提心授記。（梵語菩提。華
B22n0117_p0252a06║言道。增上猶增勝也。）二共發菩提心授記。
B22n0117_p0252a07║謂諸菩薩。善根成熟。得增上行。但欲度脫一
B22n0117_p0252a08║切眾生。同諸眾生共發菩提心。誓願同成正
B22n0117_p0252a09║覺。蒙佛授記。是名共發菩提心授記。三隱覆
B22n0117_p0252a10║授記。謂此人修行精進。固當授記。恐其自聞
B22n0117_p0252a11║授記。則志滿足。不復更發精進之心。如不授
B22n0117_p0252a12║記。復恐眾人生疑。而謂此人修行精進。不蒙
B22n0117_p0252a13║授記。故佛以威神之力。密為授記當得作佛。
B22n0117_p0252a14║使他人聞。不使其自聞。是為隱覆授記。四現
B22n0117_p0252a15║前授記。謂諸菩薩。成熟出世善根。得不動地。
B22n0117_p0252a16║即時蒙佛授記。是為現前授記。
B22n0117_p0252a17║【四種真實義】（出菩薩善戒經）一世
B22n0117_p0252a18║流布真實義。謂世間之法。悉同其名。眾生見
B22n0117_p0252b01║地。即言是地。見火。即言見火。終不言是水是
B22n0117_p0252b02║風。至於見苦。終不言樂。見樂。終不言苦。雖假
B22n0117_p0252b03║名立相。而稱認皆同。是為世流布真實義。二
B22n0117_p0252b04║方便流布真實義。謂世間有智之人。先以心
B22n0117_p0252b05║意籌量。隨宜方便。造作經書論議。開導於人。
B22n0117_p0252b06║是為方便流布真實義。三淨煩惱障真實義。
B22n0117_p0252b07║謂聲聞緣覺。以無漏道。破諸煩惱結業。得無
B22n0117_p0252b08║礙智。是為淨煩惱障真實義。四淨智慧障真
B22n0117_p0252b09║實義。謂佛菩薩於聲聞緣覺。所得無礙之智。
B22n0117_p0252b10║以能障中道之理不能顯發。故名智慧障。今
B22n0117_p0252b11║佛菩薩斷此之障。則中道之理自然顯現。是
B22n0117_p0252b12║為淨智慧障真實義。
B22n0117_p0252b13║【四種對治】（亦名四道出阿毘達磨俱
B22n0117_p0252b14║舍論）對即敵對。治即攻治。譬如人有此
B22n0117_p0252b15║病。即用此藥治之。故名對治。一厭患對治。謂
B22n0117_p0252b16║眾生見欲界生死之苦。煩惱惑業之集。深生
B22n0117_p0252b17║厭惡。起大加行。修於聖道。對治苦集。故名厭
B22n0117_p0252b18║患對治。二斷對治。謂眾生知一切煩惱惑業。
B22n0117_p0252c01║能招生死之苦。於是修無間道。斷除惑業。故
B22n0117_p0252c02║名斷對治。（無間道者。觀道相續。無有間斷
B22n0117_p0252c03║也。）三持對治。謂從無間道後。起解脫道。則
B22n0117_p0252c04║能攝持所斷煩惱。不令更起。故名持對治。（
B22n0117_p0252c05║解脫道者。不繫名解。自在名脫。謂解脫一切
B22n0117_p0252c06║惑業之縛也。）四遠分對治。謂從解脫道後。
B22n0117_p0252c07║起勝進道。能令所斷之惑。永永遠離。故名遠
B22n0117_p0252c08║分對治。（勝進道者。猶增進之意也。）
B22n0117_p0252c09║【同教說聽四句】（出華嚴經疏）同教
B22n0117_p0252c10║者。謂會三乘歸一乘也。（三乘者。聲聞乘。緣
B22n0117_p0252c11║覺乘。菩薩乘也。）一唯說無聽。謂佛真心外。
B22n0117_p0252c12║無別眾生。以眾生真心即佛真心故。故所說
B22n0117_p0252c13║教。唯佛所現。是名唯說無聽。二唯聽無說。謂
B22n0117_p0252c14║眾生心外。更無別佛。以佛真心即眾生真心
B22n0117_p0252c15║故。故所說教。即眾生自現。是名惟聽無說。三
B22n0117_p0252c16║說聽雙全。謂佛真心現時。不礙眾生真心現
B22n0117_p0252c17║故。是名說聽雙全。四說聽雙寂。謂佛即眾生。
B22n0117_p0252c18║故非佛。眾生即佛。故非眾生。互奪雙亡。則說
B22n0117_p0253a01║聽雙寂。故淨名經云。其說法者。無說無示。其
B22n0117_p0253a02║聽法者。無聞無得。是也。
B22n0117_p0253a03║【別教說聽四句】（出華嚴經疏）別教
B22n0117_p0253a04║者。圓融具德。異前諸教。一唯說無聽。謂眾生
B22n0117_p0253a05║全在諸佛心中故。則果門攝法無遺。故所說
B22n0117_p0253a06║教。唯佛所現。是名惟說無聽。二惟聽無說。謂
B22n0117_p0253a07║佛全在眾生心中故。則因門攝法無遺。故所
B22n0117_p0253a08║說教。即眾生心中自現。是名唯聽無說。三說
B22n0117_p0253a09║聽雙存。謂生佛互在。則因果交徹故。眾生心
B22n0117_p0253a10║中之佛。為佛心中之眾生。說法佛心中之眾
B22n0117_p0253a11║生聽。眾生心中之佛說法。是名說聽雙存。四
B22n0117_p0253a12║說聽雙寂。謂眾生全在佛。則同佛非生。佛全
B22n0117_p0253a13║在眾生。則同生非佛。兩相形奪。二位齊融。則
B22n0117_p0253a14║佛心中之眾生無聽。眾生心中之佛無說。是
B22n0117_p0253a15║名說聽雙寂。
B22n0117_p0253a16║【起信四覺】（出起信論）一本覺。謂一
B22n0117_p0253a17║切眾生自性清淨心源離於妄念。即寂而照。
B22n0117_p0253a18║等虛空界。無所不徧。法界一相。即是如來平
B22n0117_p0253b01║等法身。故名本覺。二相似覺。謂圓教十信位
B22n0117_p0253b02║中。由始覺之功。見思麤惑。既已斷竟。尚餘無
B22n0117_p0253b03║明細惑未破。所覺之理。非真本覺。唯得名為
B22n0117_p0253b04║相似。故名相似覺。（十信者。信心。念心。精進
B22n0117_p0253b05║心。慧心。定心。不退心。護法心。回向心。戒心。願
B22n0117_p0253b06║心也。）三隨分覺。謂圓教十住十行十回向
B22n0117_p0253b07║十地等覺位中。分破無明之惑。故得分分。是
B22n0117_p0253b08║真本覺。故名隨分覺。（十住者。發心住。治地
B22n0117_p0253b09║住。修行住。生貴住。方便具足住。正心住。不退
B22n0117_p0253b10║住。童真住。法王子住。灌頂住也。十行者。歡喜
B22n0117_p0253b11║行。饒益行。無瞋恨行。無盡行。離癡亂行。善現
B22n0117_p0253b12║行。無著行。尊重行。善法行。真實行也。十回向
B22n0117_p0253b13║者。救一切眾生離眾生相回向。不壞回向。等
B22n0117_p0253b14║一切佛回向。至一切處回向。無盡功德藏回
B22n0117_p0253b15║向。隨順平等善根回向。隨順等觀一切眾生
B22n0117_p0253b16║回向。真如相回向。無縛解脫回向。法界無量
B22n0117_p0253b17║回向也。十地者。歡喜地。離垢地。發光地。焰慧
B22n0117_p0253b18║地。難勝地。現前地。遠行地。不動地。善慧地。法
B22n0117_p0253c01║雲地也。）四究竟覺。謂圓教極果妙覺位中。
B22n0117_p0253c02║無明之惑既盡。本覺之體全彰。得心見性。心
B22n0117_p0253c03║即常住。是名究竟覺。