B22n0117_p0390b16║【六輪對位】（出菩薩瓔珞本業經）輪
B22n0117_p0390b17║有二義。一運轉。二摧碾。謂佛菩薩轉於法輪。
B22n0117_p0390b18║則能摧碾眾生惑業。故以六輪對諸位次也。
B22n0117_p0390c01║一銅寶輪對十住位。銅似金色。不具金用。雖
B22n0117_p0390c02║無鐵之麤垢。而猶有查滓。若鍊磨攻治。則能
B22n0117_p0390c03║成諸器皿。濟用於世。謂十住菩薩。已斷見思
B22n0117_p0390c04║之惑。如離麤垢。於四十一品無明之惑。未能
B22n0117_p0390c05║盡斷。如銅之猶有查滓。惑既分斷。德亦分顯。
B22n0117_p0390c06║故能從體起用。隨類現形。化諸眾生。如器成
B22n0117_p0390c07║濟世。故以銅寶輪對十住位也。（十住者。發
B22n0117_p0390c08║心住。治地住。修行住。生貴住。方便具足住。正
B22n0117_p0390c09║心住。不退住。童真住。法王子住。灌頂住也。四
B22n0117_p0390c10║十一品者。謂十住十行十回向十地等覺各
B22n0117_p0390c11║一品也。）二銀寶輪對十行位。銀體瑩潔。不
B22n0117_p0390c12║受塵垢。雖經鎔鍊。性恒不變。謂十行菩薩。不
B22n0117_p0390c13║加功力任運。分斷無明之惑。顯發本然清淨
B22n0117_p0390c14║之性。如銀之瑩潔。鎔鍊不變。故以銀寶輪對
B22n0117_p0390c15║十行位也。（十行者。歡喜行。饒益行。無瞋恨
B22n0117_p0390c16║行。無盡行。離癡亂行。善現行。無著行。尊重行。
B22n0117_p0390c17║善法行。真實行也。）三金寶輪對十回向位。
B22n0117_p0390c18║金體貴重。濟用極大。土埋火煅。其色不變。謂
B22n0117_p0391a01║十回向菩薩。功行加深。教化亦廣。雖混眾塵。
B22n0117_p0391a02║而不為塵垢所染。雖居五欲。而不為欲火所
B22n0117_p0391a03║燒。故以金寶輪對十回向位也。（十回向者。
B22n0117_p0391a04║救一切眾生離眾生相回向。不壞回向。等一
B22n0117_p0391a05║切佛回向。至一切處回向。無盡功德藏回向。
B22n0117_p0391a06║隨順平等善根回向。隨順等觀一切眾生回
B22n0117_p0391a07║向。真如相回向。無縛解脫回向。法界無量回
B22n0117_p0391a08║向也。五欲者。色欲。聲欲。香欲。味欲。觸欲也。）
B22n0117_p0391a09║四瑠璃寶輪對十地位。梵語瑠璃。華言青色
B22n0117_p0391a10║寶。出須彌山。一切眾寶皆不能壞。謂十地菩
B22n0117_p0391a11║薩。所證真實。不為外魔之所動壞。故以瑠璃
B22n0117_p0391a12║寶輪對十地位也。（梵語須彌。華言妙高。十
B22n0117_p0391a13║地者。歡喜地。離垢地。發光地。燄慧地。難勝地。
B22n0117_p0391a14║現前地。遠行地。不動地。善慧地。法雲地也。）
B22n0117_p0391a15║五摩尼寶輪對等覺位。梵語摩尼。又云末尼。
B22n0117_p0391a16║華言離垢。此寶光淨。不為塵垢所染。若以青
B22n0117_p0391a17║物裹之投水。水色即青。紅黃赤白。亦復如是。
B22n0117_p0391a18║謂等覺菩薩。無明之惑將盡。位居十地之上。
B22n0117_p0391b01║其隨類現形。化用自在。故以摩尼寶輪對等
B22n0117_p0391b02║覺位也。（等覺者。望後妙覺猶有一等。勝前
B22n0117_p0391b03║諸位。得稱為覺也。）六水精寶輪對妙覺位。
B22n0117_p0391b04║水精內外暎徹。無物不現。謂妙覺果佛。諸惑
B22n0117_p0391b05║淨盡。萬德圓明。常住湛然。有感則應。故以水
B22n0117_p0391b06║精寶輪對妙覺位也。（妙覺者。自覺覺他。覺
B22n0117_p0391b07║行圓滿。不可思議也。）
B22n0117_p0391b08║【六種住】（出菩薩地持經）六種住者。
B22n0117_p0391b09║約別教位次而論也。以此六人所證之位。皆
B22n0117_p0391b10║不退失。故名為住。一種性住。種即能生之義。
B22n0117_p0391b11║性即自分不改之義。謂別教菩薩。於十住十
B22n0117_p0391b12║行位中。道種成就。無有退失。數數增進。故名
B22n0117_p0391b13║種性住。（十住者。發心住。治地住。修行住。生
B22n0117_p0391b14║貴住。方便具足住。正心住。不退住。童真住。法
B22n0117_p0391b15║王子住。灌頂住也。十行者。歡喜行。饒益行。無
B22n0117_p0391b16║瞋恨行。無盡行。離癡亂行。善現行。無著行。尊
B22n0117_p0391b17║重行。善法行。真實行也。）二解行住。解即解
B22n0117_p0391b18║了。行即修行。謂別教菩薩。於十回向位中。修
B22n0117_p0391c01║習中觀。為入初地之方便。故名解行住。（十
B22n0117_p0391c02║回向者。救一切眾生離眾生相回向。不壞回
B22n0117_p0391c03║向。等一切佛回向。至一切處回向。無盡功德
B22n0117_p0391c04║藏回向。隨順平等善根回向。隨順等觀一切
B22n0117_p0391c05║眾生回向。真如相回向。無縛解脫回向。法界
B22n0117_p0391c06║無量回向也。）三淨心住。謂別教菩薩。於初
B22n0117_p0391c07║地斷根本見惑。得出世間心。離凡夫我相障。
B22n0117_p0391c08║故名淨心住。（初地即歡喜地也。根本見惑
B22n0117_p0391c09║者。即三界外見惑。以界內諸惑由之而生也。
B22n0117_p0391c10║凡夫我相者。謂凡夫之人。於五陰身執為我
B22n0117_p0391c11║也。）四行道迹住。迹猶足迹。謂別教菩薩。從
B22n0117_p0391c12║二地至七地。修習中觀。皆斷根本思惑。而有
B22n0117_p0391c13║證入之迹。故名行道迹住。（二地至七地者。
B22n0117_p0391c14║離垢地。發光地。燄慧地。難勝地。現前地。遠行
B22n0117_p0391c15║地也。）五决定住。謂別教菩薩。從八地九地。
B22n0117_p0391c16║已得真實之行。不還不退。故名决定住。（八
B22n0117_p0391c17║地九地者。不動地。善慧地也。）六究竟住。謂
B22n0117_p0391c18║此非圓教妙覺果佛之究竟。乃是別教第十
B22n0117_p0392a01║地菩薩。學行滿足。究竟不退。故名究竟住。（
B22n0117_p0392a02║第十地者。法雲地也。）
B22n0117_p0392a03║【六種决定】（出大乘莊嚴經論）論云。
B22n0117_p0392a04║菩薩由六度增上。得六種决定。一財成決定。
B22n0117_p0392a05║謂菩薩由布施力。必定常得大財成就。是名
B22n0117_p0392a06║財成决定。二生勝决定。謂菩薩由持戒力。必
B22n0117_p0392a07║定常得貴勝之家。隨意受生。是名生勝决定。
B22n0117_p0392a08║三不退决定。謂菩薩由忍辱力。所修善法。必
B22n0117_p0392a09║定常不退失。是名不退決定。四修習决定。謂
B22n0117_p0392a10║菩薩由精進力。常時修習善法。必定無有間
B22n0117_p0392a11║息。是名修習决定。五定業決定。謂菩薩由禪
B22n0117_p0392a12║定力。成就眾生正定之業。必定永不退失。是
B22n0117_p0392a13║名定業决定。六無功用决定。謂菩薩由智慧
B22n0117_p0392a14║力。不加功行。必定自然住理。是名無功用决
B22n0117_p0392a15║定。
B22n0117_p0392a16║【六種攝】（出菩薩地持經）攝即攝取。
B22n0117_p0392a17║亦攝受也。謂菩薩以此六種攝諸眾生。過去
B22n0117_p0392a18║已攝。現在今攝。未來當攝。乃至歷塵數劫。無
B22n0117_p0392b01║有疲厭。故名六種攝。（劫。梵語具云劫波。華
B22n0117_p0392b02║言分別時節。）一頓攝。頓遽也。謂菩薩從初
B22n0117_p0392b03║發心。於一切眾生作父母想。隨力所能。直以
B22n0117_p0392b04║一切樂事饒益而攝取之。是名頓攝。（菩薩。
B22n0117_p0392b05║梵語具云菩提薩埵。華言覺有情。）二增上
B22n0117_p0392b06║攝。增上猶增勝也。謂菩薩既已發心。若於父
B22n0117_p0392b07║母起尊重心種種方便。勸修善法。隨時供養。
B22n0117_p0392b08║知恩報恩。若於妻子眷屬。教修善法。令其勝
B22n0117_p0392b09║進。或菩薩為王。即攝受人民。如法正化。不加
B22n0117_p0392b10║非罰。以財以法而為饒益。隨其力能。教諸眾
B22n0117_p0392b11║生令修善法。是名增上攝。三取攝。謂菩薩常
B22n0117_p0392b12║以二種攝取眾生。一者常以捨心。以財饒益
B22n0117_p0392b13║一切眾生。令其離於貧窮。二者常以慈悲心。
B22n0117_p0392b14║以法饒益一切眾生。拔惡邪見。教修正法。是
B22n0117_p0392b15║名取攝。四久攝。謂菩薩攝取眾生。多歷時數。
B22n0117_p0392b16║久久教化。乃得成熟。是名久攝。五不久攝。謂
B22n0117_p0392b17║菩薩攝取眾生。教化不久。即得成熟。是名不
B22n0117_p0392b18║久攝。六後攝。謂菩薩於前五攝之後。攝取眾
B22n0117_p0392c01║生。於此生內。即能成熟。是名後攝。
B22n0117_p0392c02║【六種阿羅漢】（出法華玄義）梵語阿
B22n0117_p0392c03║羅漢。華言無生。又云無學。謂三界生死已盡。
B22n0117_p0392c04║故名無生。無法可學。故名無學。（三界者。欲
B22n0117_p0392c05║界。色界。無色界也。）一退法阿羅漢。謂因遇
B22n0117_p0392c06║違緣。退失所得道法。即第四果退至初果。故
B22n0117_p0392c07║名退法。（違緣者。涅槃經明五緣。一樂多事。
B22n0117_p0392c08║二樂說世事。三樂睡眠。四樂近在家。五樂多
B22n0117_p0392c09║遊行。皆名違緣也。第四果即阿羅漢。初果即
B22n0117_p0392c10║須陀洹也。）二思法阿羅漢。謂常自思惟所
B22n0117_p0392c11║得之法。恐有退失。故名思法。三護法阿羅漢。
B22n0117_p0392c12║謂於所證之法。心生愛樂。善加守護。故名護
B22n0117_p0392c13║法。四住法阿羅漢。謂住於所證之法。不退不
B22n0117_p0392c14║進。故名住法。五進法阿羅漢。謂能加功進行
B22n0117_p0392c15║至不動法。故名進法。六不動法阿羅漢。謂不
B22n0117_p0392c16║被煩惱之所動亂。故名不動法。
B22n0117_p0392c17║【六法師】（出大智度論）法華文句云。
B22n0117_p0392c18║法者軌則也。師者訓匠也。謂師於妙法自行
B22n0117_p0393a01║成就。又能以妙法訓導於他。故稱法師。一信
B22n0117_p0393a02║力故受。信。信向也。受。領納也。謂以信向之力。
B22n0117_p0393a03║聽聞正法。乃至一句一偈。領納在心。故名信
B22n0117_p0393a04║力故受。二念力故持。念。憶念也。持。執持也。謂
B22n0117_p0393a05║所聞之法。由憶念之力。執持不失。故名念力
B22n0117_p0393a06║故持。三看文為讀。謂目視經卷之文。以口習
B22n0117_p0393a07║宣演。故名看文為讀。四不忘為誦。謂習讀既
B22n0117_p0393a08║熟。不假看文。自然成誦。無有忘失。故名不忘
B22n0117_p0393a09║為誦。五宣傳為說。宣。揚也。傳。轉也。謂自己所
B22n0117_p0393a10║得之法。展轉為他人說。故名宣傳為說。六難
B22n0117_p0393a11║曉須釋。謂佛所說經教。義趣深遠。卒難曉了。
B22n0117_p0393a12║必須解釋。方能解悟。故名難曉須釋。
B22n0117_p0393a13║【六和敬】（出法界次第）和敬者。和同
B22n0117_p0393a14║愛敬也。此六者。通名和敬。蓋外同他善謂之
B22n0117_p0393a15║和。內自謙卑謂之敬。今稱僧為六和。蓋出於
B22n0117_p0393a16║此。一同戒和敬。謂比丘通達實相正理。知罪
B22n0117_p0393a17║不可得。為欲安立眾生於實相正理。以方便
B22n0117_p0393a18║善巧。同持戒品。無有乖諍。亦知眾生同此戒
B22n0117_p0393b01║善。未來必得菩提大果。是以敬之如佛。故名
B22n0117_p0393b02║同戒和敬也。（梵語比丘。華言乞士。梵語菩
B22n0117_p0393b03║提。華言道。）二同見和敬。謂比丘通達實相
B22n0117_p0393b04║正理。而能了知諸法本無所得。亦無所知見。
B22n0117_p0393b05║為欲安立眾生於實相正見。以方便善巧。同
B22n0117_p0393b06║一切知見。無有乖諍。亦知眾生因此知見。必
B22n0117_p0393b07║得種智圓明。是以敬之如佛。故名同見和敬
B22n0117_p0393b08║也。（種智者。即一切種智也。）三同行和敬。謂
B22n0117_p0393b09║比丘通達實相正行。而能了知無作無行。為
B22n0117_p0393b10║欲安立眾生於實相正行。以方便善巧。同修
B22n0117_p0393b11║諸行。無有乖諍。亦知眾生同此諸行。漸積功
B22n0117_p0393b12║德。當成佛道。是以敬之如佛。故名同行和敬
B22n0117_p0393b13║也。四身慈和敬。謂比丘住平等大慈。以修其
B22n0117_p0393b14║身。常與眾生一切樂事。無有乖諍。亦知眾生
B22n0117_p0393b15║悉有佛性。未來必得金剛之身。是以敬之如
B22n0117_p0393b16║佛。故名身慈和敬也。（金剛者。言法性之身。
B22n0117_p0393b17║不可壞也。）五口慈和敬。謂比丘住平等大
B22n0117_p0393b18║慈。以修其口。常與眾生說一切法。令其得樂。
B22n0117_p0393c01║無有乖諍。亦知眾生悉有佛性。未來必得上
B22n0117_p0393c02║上清淨口業。是以敬之如佛。故名口慈和敬
B22n0117_p0393c03║也。（上上。謂佛也。）六意慈和敬。謂比丘住
B22n0117_p0393c04║平等大慈。以修其意。常知眾生諸根性欲。與
B22n0117_p0393c05║眾生樂。無有乖諍。亦知眾生悉有佛性。未來
B22n0117_p0393c06║必得心如佛心。是以敬之如佛。故名意慈和
B22n0117_p0393c07║敬也。
B22n0117_p0393c08║【六羣比丘】（出十住毘婆沙論）梵語
B22n0117_p0393c09║比丘。華言乞士。謂此等比丘。於佛世時。聚集
B22n0117_p0393c10║成眾。作諸非威儀事。羣出隊入。故名六羣比
B22n0117_p0393c11║丘。一闡陀。又云闡那。即車匿。二迦留陀夷。車
B22n0117_p0393c12║匿。又云闡釋迦。（無翻。）是釋種也。梵語迦留
B22n0117_p0393c13║陀夷。華言麤黑。以其顏貌麤黑故也。是婆羅
B22n0117_p0393c14║門種。此二人性多貪癡。不受人語。住迦尸黑
B22n0117_p0393c15║山聚落。作諸非威儀事。時黑山聚落諸優婆
B22n0117_p0393c16║塞。來白佛言。六羣比丘。於彼聚落。作諸非法。
B22n0117_p0393c17║佛令阿難同六十比丘往彼。作驅出羯磨。二
B22n0117_p0393c18║人知之。便出一由旬外。迎請阿難。即求懺悔。
B22n0117_p0394a01║言我所作非善。從今已去。不敢復作。即同阿
B22n0117_p0394a02║難還至佛所。後迦留陀夷因入婆羅門家說
B22n0117_p0394a03║法。被賊打殺。（梵語婆羅門。華言淨行。梵語
B22n0117_p0394a04║優婆塞。華言清淨士。梵語阿難。華言慶喜。梵
B22n0117_p0394a05║語羯磨。華言作法。）三三文陀達多。又云難
B22n0117_p0394a06║陀。四摩醯沙達多。又云跋難陀。梵語三文陀
B22n0117_p0394a07║達多。摩醯沙達多。（無翻。）此二人是釋種。性
B22n0117_p0394a08║多愚癡。不受人語。住黑山聚落。作諸非威儀
B22n0117_p0394a09║事。聞佛令阿難來。作驅出羯磨。二人便走。到
B22n0117_p0394a10║於王道聚落。後三文陀達多。以豬祠廟生天。
B22n0117_p0394a11║五馬師。又云馬宿。六滿宿。馬師性多愚癡。滿
B22n0117_p0394a12║宿性多瞋恚。此二人本是田夫。亦釋種也。共
B22n0117_p0394a13║議我等作田辛苦。可共出家。於佛法中衣食
B22n0117_p0394a14║自然。復更籌量。就誰出家。即到舍利弗目犍
B22n0117_p0394a15║連所。求欲出家。既出家已。住雞咤山聚落。不
B22n0117_p0394a16║受人語。作諸非威儀事。於六羣比丘中。最為
B22n0117_p0394a17║上首。後二人因多愚癡瞋恚。墮生龍中。（梵
B22n0117_p0394a18║語舍利弗。華言身子。梵語目犍連。華言采菽
B22n0117_p0394b01║氏。皆佛之弟子也。）
B22n0117_p0394b02║【三寶有六義】（出諸經要集）三寶者。
B22n0117_p0394b03║佛法僧也。乃四生之導首。六趣之舟航。為世
B22n0117_p0394b04║所貴。故名為寶。（四生者。胎生。卵生。濕生。化
B22n0117_p0394b05║生也。六趣者。天趣。人趣。阿修羅趣。餓鬼趣。畜
B22n0117_p0394b06║生趣。地獄趣也。）一希有義。謂如世珍寶。貧
B22n0117_p0394b07║窮之人所不能得。三寶亦爾。薄福眾生。百千
B22n0117_p0394b08║萬世不能值遇。故名希有。二離垢義。謂如世
B22n0117_p0394b09║珍寶。內外瑩徹。體無瑕穢。三寶亦爾。諸漏淨
B22n0117_p0394b10║盡。無有垢染。故名離垢。（諸漏淨盡者。謂一
B22n0117_p0394b11║切惑業斷盡無遺。不漏落生死也。）三勢力
B22n0117_p0394b12║義。謂如世珍寶。除貧去毒。有大勢力。三寶亦
B22n0117_p0394b13║爾。具六神通。拔濟眾生。出離苦趣。故名勢力。
B22n0117_p0394b14║（六神通者。天耳通。天眼通。宿命通。他心通。
B22n0117_p0394b15║神足通。漏盡通也。）四莊嚴義。謂如世珍寶。
B22n0117_p0394b16║嚴飾身首。令人姝好。三寶亦爾。能以正法嚴
B22n0117_p0394b17║飾行人。令得身心清淨。故名莊嚴。五最勝義。
B22n0117_p0394b18║謂如世珍寶。諸物中勝。三寶亦爾。一切世間
B22n0117_p0394c01║最為殊勝。故名最勝。六不改義。謂如世真金。
B22n0117_p0394c02║燒打磨鍊。不能變改。三寶亦爾。不為世間八
B22n0117_p0394c03║法之所變易。故名不改。（八法者。一利。二衰。
B22n0117_p0394c04║三毀。四譽。五稱。六譏。七苦。八樂也。）
B22n0117_p0394c05║【六欲天】（出楞嚴經）欲即色欲。四天
B22n0117_p0394c06║王以形交為欲。忉利以風為欲。夜摩以抱持
B22n0117_p0394c07║為欲。兜率以執手為欲。化樂以視笑為欲。他
B22n0117_p0394c08║化但以視為欲也。謂之天者。天然自然。樂勝
B22n0117_p0394c09║身勝。亦名最勝。亦名光明。以其所欲不同。故
B22n0117_p0394c10║名六欲天。一四天王天。東方持國天王。謂能
B22n0117_p0394c11║護持國土故。居須彌山黃金埵。南方增長天
B22n0117_p0394c12║王。謂能令他善根增長故。居須彌山瑠璃埵。
B22n0117_p0394c13║西方廣目天王。謂能以淨天眼常觀擁護此
B22n0117_p0394c14║閻浮提故。居須彌山白銀埵。北方多聞天王。
B22n0117_p0394c15║謂福德之名。聞四方故。居須彌山水晶埵。（
B22n0117_p0394c16║梵語須彌。華言妙高。梵語閻浮提。華言勝金
B22n0117_p0394c17║洲。）二忉利天。梵語忉利。華言三十三。大智
B22n0117_p0394c18║度論云。昔有婆羅門。姓憍尸迦。與知友三十
B22n0117_p0395a01║二人共修福德。命終皆生須彌山頂。憍尸迦
B22n0117_p0395a02║為天主。名帝釋天。三十二人為輔臣。周圍列
B22n0117_p0395a03║居。而帝釋獨處其中。又淨名疏云。昔迦葉佛
B22n0117_p0395a04║滅後。有一女人。發心修塔。報為天主。有三十
B22n0117_p0395a05║二人助修。報為輔臣。君臣合之。為三十三也。
B22n0117_p0395a06║（梵語婆羅門。華言淨行。梵語憍尸迦。又云
B22n0117_p0395a07║釋提桓因。華言能天主。言帝釋者。華梵雙舉
B22n0117_p0395a08║也。三十二人名字。經論不載。據正法念處經
B22n0117_p0395a09║所載三十三天。各有住處。謂善法堂天。山峯
B22n0117_p0395a10║天。山頂天。善見城天。鉢私他天。俱吒天。雜殿
B22n0117_p0395a11║天。懽喜園天。光明天。波利耶多天。離險岸天。
B22n0117_p0395a12║谷崖岸天。摩尼藏天。旋行天。金殿天。鬘影天。
B22n0117_p0395a13║柔軟天。雜莊嚴天。如意天。微細行天。歌音喜
B22n0117_p0395a14║樂天。威德輪天。月行天。閻摩那娑羅天。速行
B22n0117_p0395a15║天。影照天。智慧行天。眾分天。曼陀羅天。上行
B22n0117_p0395a16║天。威德顏天。威德燄輪光天。清淨天也。）三
B22n0117_p0395a17║夜摩天。梵語夜摩。華言善時。亦名時分。謂其
B22n0117_p0395a18║時時唱快樂故。以蓮華開合。分其晝夜。此天
B22n0117_p0395b01║依空而居。四兜率天。梵語兜率。華言知足。謂
B22n0117_p0395b02║其於五欲境知止足故。此王依空而居。（五
B22n0117_p0395b03║欲者。色欲。聲欲。香欲。味欲。觸欲也。）五化樂
B22n0117_p0395b04║天。化樂天者。謂自化五塵之欲而娛樂故。此
B22n0117_p0395b05║天依空而居。（五塵者。色塵。聲塵。香塵。味塵。
B22n0117_p0395b06║觸塵也。）六他化自在天。他化自在天者。謂
B22n0117_p0395b07║假他所化以成己樂故。此天依空而居。即魔
B22n0117_p0395b08║王天也。
B22n0117_p0395b09║【六界聚】（出中阿含經）界即界分。聚
B22n0117_p0395b10║即聚集。謂人之身。聚集六法。各有分齊。故名
B22n0117_p0395b11║六界聚。一地界聚。地以堅礙為性。謂人之身。
B22n0117_p0395b12║有內地界而受於生。即髮毛爪齒麤細皮膚
B22n0117_p0395b13║骨肉筋腎心肝脾肺之類。是名地界聚。二水
B22n0117_p0395b14║界聚。水以潤濕為性。謂人之身。有內水界而
B22n0117_p0395b15║受於生。即腦髓眼淚汗涕唾膿肪血涎痰之
B22n0117_p0395b16║類。是名水界聚。三火界聚。火以燥熱為性。謂
B22n0117_p0395b17║人之身。有內火界而受於生。即熱身煖身煩
B22n0117_p0395b18║悶身溫壯身及能消飲食之類。是名火界聚。
B22n0117_p0395c01║四風界聚。風以動轉為性。謂人之身。有內風
B22n0117_p0395c02║界而受於生。即出息入息及掣縮等風之類。
B22n0117_p0395c03║是名風界聚。（掣縮風者。凡身動轉。皆屬於
B22n0117_p0395c04║風故也。）五空界聚。空以無礙為性。謂人之
B22n0117_p0395c05║身。有內空界而受於生。即眼空耳空鼻空口
B22n0117_p0395c06║空咽喉動搖食消下過之類。是名空界聚。六
B22n0117_p0395c07║識界聚。識以分別為性。即心識也。所謂樂識
B22n0117_p0395c08║苦識喜識憂識。是名識界聚。
B22n0117_p0395c09║【六難】（出涅槃經）一佛世難遇。謂諸
B22n0117_p0395c10║佛不常出世。眾生懸遠難遇。而況眾生不修
B22n0117_p0395c11║勝因。不行眾善。雖佛出世。亦不得遇。故云佛
B22n0117_p0395c12║世難遇。二正法難聞。謂雖值佛出世。或緣有
B22n0117_p0395c13║違逆。身有障難。根有愚鈍。不能聽受。又若佛
B22n0117_p0395c14║滅後。或有說正法處。身為他人制伏。不能往
B22n0117_p0395c15║聽。或生邪見。雖聽不能信受。故云正法難聞。
B22n0117_p0395c16║三善心難生。謂人生世間。宿習垢重。惡緣易
B22n0117_p0395c17║染。而況邪惑蔽心。生諸貪著。若不遇善知識
B22n0117_p0395c18║勸教。則終不能發心修習善行。故云善心難
B22n0117_p0396a01║生。四中國難生。謂中華之國。聖人出生。其中
B22n0117_p0396a02║仁義昭明。佛法流布。實為文物之地。若非持
B22n0117_p0396a03║戒修福。不得生此。故云中國難生。五人身難
B22n0117_p0396a04║得。謂因行五常五戒。出離四趣。方得人身。經
B22n0117_p0396a05║云。得人身者。如爪上土。失人身者。如大地土。
B22n0117_p0396a06║以其得少失多。故云人身難得。（五常者。仁
B22n0117_p0396a07║義禮智信也。五戒者。不殺。不盜。不邪婬。不妄
B22n0117_p0396a08║語。不飲酒也。四趣者。阿修羅趣。餓鬼趣。畜生
B22n0117_p0396a09║趣。地獄趣也。）六諸根難具。謂雖得人身。或
B22n0117_p0396a10║有盲聾瘖瘂。則為殘廢。六根完具。是亦難得。
B22n0117_p0396a11║故云諸根難具。（六根者。眼根。耳根。鼻根。舌
B22n0117_p0396a12║根。身根。意根也。）
B22n0117_p0396a13║【父六親】（出善見毘婆沙律）謂佛令
B22n0117_p0396a14║比丘避於譏嫌。不得於非親之女及比丘尼
B22n0117_p0396a15║洗浣故衣。若父母之親。可使洗浣。故說父六
B22n0117_p0396a16║親及母六親也。（梵語比丘。華言乞士。梵語
B22n0117_p0396a17║尼。華言女。）一伯。伯者。即父之伯。於己為伯
B22n0117_p0396a18║祖也。二叔。叔者。即父之叔。於己為叔祖也。三
B22n0117_p0396b01║兄。兄者。即父之兄。於己為伯也。四弟。弟者。即
B22n0117_p0396b02║父之弟。於己為叔也。五兒。兒者。即父之子。於
B22n0117_p0396b03║己為兄弟也。六孫。孫者。即父之孫。乃兄弟之
B22n0117_p0396b04║子。於己為姪男也。
B22n0117_p0396b05║【母六親】（出善見毘婆沙律）一舅。舅
B22n0117_p0396b06║者。即母之舅。乃外祖母之兄弟。於己為舅公
B22n0117_p0396b07║也。二姨。姨者。即母之姨。乃外祖母之姊妹。於
B22n0117_p0396b08║己為姨婆也。三兄。兄者。即母之兄。於己為舅
B22n0117_p0396b09║也。四弟。弟者。即母之弟。於己亦為舅也。五兒。
B22n0117_p0396b10║兒者。即母之女。於己為姊妹也。六孫。孫者。即
B22n0117_p0396b11║母之孫。乃兄弟之子。於己為姪女也。
B22n0117_p0396b12║【人死六驗】（出諸經要集）謂人生世
B22n0117_p0396b13║間。作善作惡。罪福昭然。纖毫無隱。及臨終時。
B22n0117_p0396b14║將感來生善惡果報。先有六驗。一驗生人中。
B22n0117_p0396b15║謂若作善之人將死之時。先從足冷至臍。臍
B22n0117_p0396b16║上猶溫。然後氣盡者。即生人中。二驗生天上。
B22n0117_p0396b17║謂若作善之人將死之時。頭頂皆溫。然後氣
B22n0117_p0396b18║盡者。即生天上。三驗生餓鬼中。謂若作惡之
B22n0117_p0396c01║人。從頂冷至腰。腰下猶溫。然後氣盡者。即生
B22n0117_p0396c02║餓鬼中。四驗生旁生中。旁生。即畜生也。謂若
B22n0117_p0396c03║作惡之人。從頂冷至膝。膝下猶溫。然後氣盡
B22n0117_p0396c04║者。即生旁生中。五驗生地獄中。謂若作極惡
B22n0117_p0396c05║之人。從頂冷至足。足底猶溫。然後氣盡者。即
B22n0117_p0396c06║生地獄中。六驗入涅槃。謂若羅漢聖人。入於
B22n0117_p0396c07║涅槃。或心及頂。數日皆溫者是也。（梵語羅
B22n0117_p0396c08║漢。華言無生。梵語涅槃。華言滅度。）
B22n0117_p0396c09║【廣六度行】（出成具光明定意經亦名
B22n0117_p0396c10║六德行）一廣施。曠大曰廣。捨財曰施。謂
B22n0117_p0396c11║行施者。既懷廣大之心。應當知身非常。四大
B22n0117_p0396c12║不淨。會歸敗壞。知身既不我有。財物亦是虛
B22n0117_p0396c13║幻。乃至世間萬物。皆悉無常。由是觀身非身。
B22n0117_p0396c14║觀物非物。縱心恣施。了無罣礙。復能廣弘法
B22n0117_p0396c15║施。開化愚蒙。故曰廣施。（四大者。地大。水大。
B22n0117_p0396c16║火大。風大也。）二廣戒。戒。律也。戒品雖多。不
B22n0117_p0396c17║出身口意之三業。謂或見眾寶珍琦。凡諸可
B22n0117_p0396c18║意之物。身雖貧乏。不妄貪取。或見細妙之色。
B22n0117_p0397a01║內觀朽爛。生厭離心。乃至不殺不盜不婬等。
B22n0117_p0397a02║皆身戒也。或以惡言加己。乃以善言和語。至
B22n0117_p0397a03║誠而答。乃至不妄言不綺語不兩舌。皆口戒
B22n0117_p0397a04║也。復能思惟生死。常懷解脫。又能修習道品
B22n0117_p0397a05║之要。深入無為之理。乃至不貪不瞋不癡等。
B22n0117_p0397a06║皆意戒也。修行之人。於此三業之戒。自既堅
B22n0117_p0397a07║持不犯。復能展轉化他。廣弘戒法。故曰廣戒。
B22n0117_p0397a08║三廣忍。忍者耐也。謂菩薩修行之時。若人罵
B22n0117_p0397a09║詈。知其從聲而出。於此觀了。言語性空。意亦
B22n0117_p0397a10║如是。視諸慙辱。空無所有。如此則瞋恚不生。
B22n0117_p0397a11║忍行可進。身既能爾。復能展轉化他。令行忍
B22n0117_p0397a12║耐。故曰廣忍。（菩薩。梵語具云菩提薩埵。華
B22n0117_p0397a13║言覺有情。）四廣精進。謂菩薩修行道品。當
B22n0117_p0397a14║勤精進。節其飲食。除於睡臥。晨夜惺惺。莫令
B22n0117_p0397a15║怠惰。乃至為人廣說法要。不以為煩。開教愚
B22n0117_p0397a16║頑。不辭勞倦。自既能爾。復能展轉化他。令其
B22n0117_p0397a17║精進。故曰廣精進。五廣一心。一心者。心不雜
B22n0117_p0397a18║亂也。謂菩薩修行禪定之時。一心寂靜。離諸
B22n0117_p0397b01║散亂。於孝事父母。尊敬師友。斷愛遠俗。空閑
B22n0117_p0397b02║寂寞。皆當專一其心。乃至多欲多諍。多作多
B22n0117_p0397b03║惱。或譽或毀。或利或失。於是等處。並當專一
B22n0117_p0397b04║其心。不撓不動。自既能爾。復能展轉化他。於
B22n0117_p0397b05║一切時處。皆一其心。故曰廣一心。六廣智慧。
B22n0117_p0397b06║智慧者。照了萬法。通達無礙也。謂菩薩修行
B22n0117_p0397b07║之時。若墮見聞。則有一切塵境所蔽。當以智
B22n0117_p0397b08║慧一一照了。觀其所起。察其所滅。處愛欲中。
B22n0117_p0397b09║心在道品之藏。寄濁惡界。心遊清淨之鄉。入
B22n0117_p0397b10║險隘路。心思方便之道。故能絕三界之妄想。
B22n0117_p0397b11║證涅槃之真空。自既能爾。復能展轉化他。令
B22n0117_p0397b12║修智慧。故曰廣智慧。（三界者。欲界。色界。無
B22n0117_p0397b13║色界也。梵語涅槃。華言滅度。）
B22n0117_p0397b14║【六種戒】（出瑜伽師地論）一迴向戒。
B22n0117_p0397b15║迴向戒者。謂菩薩利他心大。則以持戒善利。
B22n0117_p0397b16║普皆迴向一切眾生。同成佛果也。（菩薩。梵
B22n0117_p0397b17║語具云菩提薩埵。華言覺有情。）二廣博戒。
B22n0117_p0397b18║廣博戒者。謂菩薩運心。廣大普博。雖持一戒。
B22n0117_p0397c01║而能廣攝一切所學諸戒也。三無罪歡喜戒。
B22n0117_p0397c02║無罪歡喜戒者。謂菩薩遠離五欲。而於諸戒
B22n0117_p0397c03║無所毀犯。故得歡喜之樂也。（五欲者。色欲。
B22n0117_p0397c04║聲欲。香欲。味欲。觸欲也。）四恒。常戒。恒常戒
B22n0117_p0397c05║者。謂菩薩於所學諸戒。雖盡形壽亦不棄捨
B22n0117_p0397c06║也。五堅固戒。堅固戒者。謂菩薩持戒時。一切
B22n0117_p0397c07║利養恭敬及諸貪瞋煩惱。悉皆不能惑動而
B22n0117_p0397c08║毀壞也。六尸羅莊嚴具相應戒。梵語尸羅。華
B22n0117_p0397c09║言清涼。以能除破戒熱惱故也。謂菩薩持戒。
B22n0117_p0397c10║則能莊嚴一切所修善法。而具足一切諸相
B22n0117_p0397c11║應戒也。（相應戒者。謂與戒法相應也。）
B22n0117_p0397c12║【六齋日】（出四天王經并增一阿含經）
B22n0117_p0397c13║六齋日者。據毗婆沙論所說。凡遇持齋之
B22n0117_p0397c14║日。則過中不食。一每月初八日。帝釋勑四天
B22n0117_p0397c15║王各治一方。至此日。四王遣輔臣觀察世間
B22n0117_p0397c16║人民善惡。（帝釋。梵語釋提桓因。華言能天
B22n0117_p0397c17║主。言帝釋者。華梵雙舉也。四天王者。東方持
B22n0117_p0397c18║國天王。南方增長天王。西方廣目天王。北方
B22n0117_p0398a01║多聞天王也。）二每月十四日。此日四天王
B22n0117_p0398a02║遣太子按行天下。伺察人民善惡。三每月十
B22n0117_p0398a03║五日。此日四天王親自按行天下。有慈孝父
B22n0117_p0398a04║母。恭敬三寶及尊長者。并修六度。持八戒齋
B22n0117_p0398a05║者。諸天相慶。則降善福。注祿增算。如不修善
B22n0117_p0398a06║持齋。唯造惡業。諸天憂慼。降以不祥。減祿除
B22n0117_p0398a07║算。（六度者。一布施。二持戒。三忍辱。四精進。
B22n0117_p0398a08║五禪定。六智慧也。八戒者。不殺生。不偷盜。不
B22n0117_p0398a09║邪婬。不妄語。不飲酒。不坐高廣大牀。不著華
B22n0117_p0398a10║鬘瓔珞。不習歌舞戲樂也。齋者。過午不食也。
B22n0117_p0398a11║）四每月二十三日。此日四天王遣輔臣觀
B22n0117_p0398a12║察。與初八日同。五每月二十九日。此日四天
B22n0117_p0398a13║王遣太子觀察。與十四日同。六每月三十日。
B22n0117_p0398a14║此日四天王躬自按行觀察。與十五日同。
B22n0117_p0398a15║【六種巧方便】（出菩薩地持經）一隨
B22n0117_p0398a16║順巧方便。謂菩薩欲為眾生說法。先以善巧
B22n0117_p0398a17║方便。隨順教誡。令生信樂之心。然後以如來
B22n0117_p0398a18║甚深法義。分別解說。令其易解易入。獲大利
B22n0117_p0398b01║益。是名隨順巧方便。（菩薩。梵語具云菩提
B22n0117_p0398b02║薩埵。華言覺有情。）二立要巧方便。要即誓
B22n0117_p0398b03║約也。謂若有眾生來從菩薩求索田宅飲食
B22n0117_p0398b04║錢財種種資生之具。菩薩即與立要誓之言。
B22n0117_p0398b05║汝能供養父母沙門婆羅門及受持禁戒。我
B22n0117_p0398b06║當施與。如其不能。則不施與。彼諸眾生既聞
B22n0117_p0398b07║如是要誓。即能如說修行。滿所願欲。是名立
B22n0117_p0398b08║要巧方便。（梵語沙門。華言勤息。梵語婆羅
B22n0117_p0398b09║門。華言淨行。）三異相巧方便。謂菩薩既教
B22n0117_p0398b10║眾生供養父母沙門婆羅門及受持禁戒者。
B22n0117_p0398b11║或有不順其教。菩薩則現乖異瞋責之相。令
B22n0117_p0398b12║彼有所畏懼。捨惡從善。是名異相巧方便。四
B22n0117_p0398b13║逼迫巧方便。謂菩薩於自眷屬作是教言。若
B22n0117_p0398b14║我眷屬。有不供養父母乃至犯諸禁戒者。我
B22n0117_p0398b15║當斷其供給。或加謫罰。或至擯斥。彼諸眷屬。
B22n0117_p0398b16║畏其謫罰。即修眾善。斷諸惡法。彼雖不樂。逼
B22n0117_p0398b17║令修習。是名逼迫巧方便。五報恩巧方便。謂
B22n0117_p0398b18║菩薩先有恩德及於眾生。或施以財物。或脫
B22n0117_p0398c01║諸苦難。及免諸恐怖。救療眾病。令得安樂。而
B22n0117_p0398c02║眾生知恩欲酬報者。菩薩則不欲其世間財
B22n0117_p0398c03║利。但觀其供養父母乃至受持禁戒。是名報
B22n0117_p0398c04║恩巧方便。六清淨巧方便。謂菩薩住究竟地。
B22n0117_p0398c05║生兜率天。從兜率天來生世間或生王宮。捨
B22n0117_p0398c06║上妙樂。出家學道。令諸眾生捨離高慢。及成
B22n0117_p0398c07║無上菩提。又令眾生堅固信樂。同求佛道。所
B22n0117_p0398c08║有惑染。悉皆清淨。是名清淨巧方便。（究竟
B22n0117_p0398c09║地。即佛地。梵語兜率。華言知足。）
B22n0117_p0398c10║【思修六意】（出攝大乘論）一廣大意。
B22n0117_p0398c11║謂菩薩修行。發廣大心。歷無數劫而得菩提。
B22n0117_p0398c12║於此時劫。常捨身命。及以恒河沙數世界滿
B22n0117_p0398c13║中七寶供施如來。從初至終。其心猶不滿足。
B22n0117_p0398c14║是名菩薩廣大意。（菩薩。梵語具云菩提薩
B22n0117_p0398c15║埵。華言覺有情。梵語菩提。華言道。七寶者。金。
B22n0117_p0398c16║銀。琉璃。玻璃。硨磲。碼碯。赤真珠也。）二長時
B22n0117_p0398c17║意。謂菩薩修行。從初發心乃至成佛。心不放
B22n0117_p0398c18║捨。常行布施持戒。歷無數劫無有厭足。是名
B22n0117_p0399a01║菩薩長時意。三歡喜意。謂菩薩修行。常行六
B22n0117_p0399a02║度之行。利益一切眾生。而於自他。皆生無等
B22n0117_p0399a03║歡喜。是名菩薩歡喜意。（六度者。一布施。二
B22n0117_p0399a04║持戒。三忍辱。四精進。五禪定。六智慧也。）四
B22n0117_p0399a05║有恩德意。謂菩薩修行。常行六度之行。利益
B22n0117_p0399a06║一切眾生。雖見彼於我有大恩德。而不見自
B22n0117_p0399a07║身於彼有恩。是名菩薩有恩德意。五大志意。
B22n0117_p0399a08║謂菩薩修行。常行六度之行。其所生功德善
B22n0117_p0399a09║根。以無著心。回施一切眾生。令彼皆得可愛
B22n0117_p0399a10║果報。是名菩薩大志意。六善好意。謂菩薩修
B22n0117_p0399a11║行。常行六度之行。所生功德善根。令一切眾
B22n0117_p0399a12║生平等皆得。仍復為彼迴向無上菩提。是名
B22n0117_p0399a13║菩薩善好意。
B22n0117_p0399a14║【六種意樂】（出攝大乘論）謂菩薩修
B22n0117_p0399a15║習一切法門。皆須作意欣樂也。（菩薩。梵語
B22n0117_p0399a16║具云菩提薩埵。華言覺有情。）一廣大意樂。
B22n0117_p0399a17║謂菩薩以滿恒河沙等世界七寶奉施如來。
B22n0117_p0399a18║復能持戒忍辱精進禪定智慧。乃至現世得
B22n0117_p0399b01║證佛果。猶無厭足。是名廣大意樂。（七寶者。
B22n0117_p0399b02║金。銀。琉璃。玻璃。硨磲。碼碯。赤真珠也。）二長
B22n0117_p0399b03║時意樂。謂菩薩行於六度。乃至現世得證佛
B22n0117_p0399b04║果。心常好樂。無有間息。是名長時意樂。（六
B22n0117_p0399b05║度者。一布施。二持戒。三忍辱。四精進。五禪定。
B22n0117_p0399b06║六智慧也。）三歡喜意樂。謂菩薩能以六度
B22n0117_p0399b07║饒益有情。由此所作。心生歡喜。是名歡喜意
B22n0117_p0399b08║樂。四荷恩意樂。荷。負也。謂菩薩以此六度。饒
B22n0117_p0399b09║益有情。不見自身於彼有恩。是名荷恩意樂。
B22n0117_p0399b10║五大志意樂。謂菩薩即以如是六度所集善
B22n0117_p0399b11║根功德。迴施一切眾生。令其同得勝果。是名
B22n0117_p0399b12║大志意樂。六純善意樂。謂菩薩復以如是六
B22n0117_p0399b13║度所集善根功德。共諸眾生迴求佛果。心無
B22n0117_p0399b14║間雜。是名純善意樂。
B22n0117_p0399b15║【起塔有六意】（出華嚴經疏）一為表
B22n0117_p0399b16║人勝。謂如來三界至尊。最勝無比。故建塔以
B22n0117_p0399b17║表之。令人瞻禮而歸敬也。（三界者。欲界。色
B22n0117_p0399b18║界。無色界也。）二令生淨信。謂建造佛塔。蓋
B22n0117_p0399c01║令一切眾生瞻仰頂禮。而生崇重正信之心
B22n0117_p0399c02║也。三令標心有在。謂建造佛塔。蓋令一切眾
B22n0117_p0399c03║生心有所向。而敬慕歸依也。四令供養生福。
B22n0117_p0399c04║謂建造佛塔。蓋令一切眾生至心恭敬供養。
B22n0117_p0399c05║則能生諸福利也。五為報恩行畢。謂建造佛
B22n0117_p0399c06║塔。非惟利益於己身。蓋將答報四恩。而畢無
B22n0117_p0399c07║邊之行願也。（四恩者。國王。父母。師友。檀越
B22n0117_p0399c08║也。）六生福滅罪。謂建造佛塔。非惟生自己
B22n0117_p0399c09║之福。滅自己之罪。蓋令一切眾生凡瞻覩頂
B22n0117_p0399c10║禮者。無不生一切福。滅一切罪也。
B22n0117_p0399c11║【六法令他歡喜】（出根本說一切有部
B22n0117_p0399c12║毘奈耶雜事）一身業行慈。謂於諸賢聖
B22n0117_p0399c13║及同修梵行人處。起慈善心。以為禮敬燒香
B22n0117_p0399c14║散華種種供養。若見其病苦。隨時供給。令他
B22n0117_p0399c15║歡喜。是名身業行慈。（梵行。即淨行也。）二
B22n0117_p0399c16║語業行慈。謂於諸賢聖及同修梵行人處。起
B22n0117_p0399c17║慈善心。以語讚歎。彰其實德。他不聞者。令他
B22n0117_p0399c18║得聞。復讀誦經典。晝夜精勤。令他歡喜。是名
B22n0117_p0400a01║語業行慈。三意業行慈。謂於諸賢聖及同修
B22n0117_p0400a02║梵行人處。起慈善心。不生妬害慳嫉之想。於
B22n0117_p0400a03║諸眾生。起悲愍心。起利益心。令他歡喜。是名
B22n0117_p0400a04║意業行慈。四如法利養。謂凡所有資生之物。
B22n0117_p0400a05║乃至得少飲食於同修梵行之人。情無彼此。
B22n0117_p0400a06║悉皆共他受用。令他歡喜。是名如法利養。五
B22n0117_p0400a07║受持戒法。謂於所受戒法。始終堅持。不毀不
B22n0117_p0400a08║犯。而於同修梵行之人。不生輕鄙。令他歡喜。
B22n0117_p0400a09║是名受持戒法。六能生正見。謂於一切道法。
B22n0117_p0400a10║發起正見。無有疑惑。而與同修梵行之人。共
B22n0117_p0400a11║同此見。令他歡喜。是名能生正見。
B22n0117_p0400a12║【外道六師】（出陀羅尼集經并翻譯名
B22n0117_p0400a13║義）邪心見理。發於邪智。不稟正教。故名
B22n0117_p0400a14║外道。輔行云。六師元祖。是迦毘羅。支流分異。
B22n0117_p0400a15║遂為六宗。（梵語迦毘羅。華言黃色。）一富
B22n0117_p0400a16║蘭那迦葉。梵語富蘭那。字也。（無翻。）迦葉。因
B22n0117_p0400a17║母之姓而為姓也。其人起邪見。謂一切法斷
B22n0117_p0400a18║滅。無君臣父子忠孝之道。名為色空外道。以
B22n0117_p0400b01║色破欲界有。以空破色界有。謂空為至極故
B22n0117_p0400b02║也。二末伽黎拘賒黎。梵語末伽黎。華言不見
B22n0117_p0400b03║道。字也。梵語拘賒黎。（無翻。）因母之名而為
B22n0117_p0400b04║名也。其人起邪見。謂眾生苦樂不由自行而
B22n0117_p0400b05║得。皆是自然而有。此計自然者。即是無因。亦
B22n0117_p0400b06║邪見也。三刪闍夜毘羅胝。梵語刪闍夜。華言
B22n0117_p0400b07║正勝。字也。梵語毘羅胝。華言不作。因母之名
B22n0117_p0400b08║而為名也。其人起邪見。謂道不須求。經生死
B22n0117_p0400b09║劫數。苦盡自然而得。又云。八萬劫滿。自然得
B22n0117_p0400b10║道也。（劫。梵語具云劫波。華言分別時節。）
B22n0117_p0400b11║四阿耆多翅舍欽婆羅。梵語阿耆多翅舍。字
B22n0117_p0400b12║也。梵語欽婆羅。麤衣名。因以為名也。其人起
B22n0117_p0400b13║邪見。非因計因。著麤弊衣。自拔其髮。以烟熏
B22n0117_p0400b14║鼻。及五熱炙身。修諸苦行為道。自謂今身併
B22n0117_p0400b15║受諸苦。則後身常得樂也。（非因計因者。本
B22n0117_p0400b16║非得樂之因。而妄計此因能得樂也。五熱者。
B22n0117_p0400b17║四面火聚。更加頭上有日。故云五熱炙身。）
B22n0117_p0400b18║五迦羅鳩馱迦旃延。梵語迦羅鳩馱。華言牛
B22n0117_p0400c01║領。字也。梵語迦旃延。華言剪髮。姓也。其人謂
B22n0117_p0400c02║諸法亦有相亦無相。即邪見也。（有相即常
B22n0117_p0400c03║見。無相即斷見。）六尼犍陀若提子。梵語尼
B22n0117_p0400c04║犍陀。華言離繫。此外道出家之總名。梵語若
B22n0117_p0400c05║提。（無翻。）因母之名而為名也。其人謂罪福
B22n0117_p0400c06║苦樂。本有定因。要當必受。非行道所能斷。如
B22n0117_p0400c07║此計者。即邪見也。
B22n0117_p0400c08║【六苦行外道】（出大涅槃經）一自餓
B22n0117_p0400c09║外道。謂外道修行。不羨飲食。長忍飢虛。執此
B22n0117_p0400c10║苦行。以為得果之因。是名自餓外道。二投淵
B22n0117_p0400c11║外道。謂外道修行。寒入深淵。忍受凍苦。執此
B22n0117_p0400c12║苦行。以為得果之因。是名投淵外道。三赴火
B22n0117_p0400c13║外道。謂外道修行。常熱炙身及熏鼻等。甘受
B22n0117_p0400c14║熱惱。執此苦行。以為得果之因。是名赴火外
B22n0117_p0400c15║道。四自坐外道。謂外道修行。常自躶形。不拘
B22n0117_p0400c16║寒暑。露地而坐。執此苦行。以為得果之因。是
B22n0117_p0400c17║名自坐外道。五寂默外道。謂外道修行。於屍
B22n0117_p0400c18║林塚間以為住處。寂默不語。執此苦行。以為
B22n0117_p0401a01║得果之因。是名寂默外道。六牛狗外道。謂外
B22n0117_p0401a02║道修行。自謂前世從牛狗中來。即持牛狗戒。
B22n0117_p0401a03║齕草噉污。唯望生天。執此苦行。以為得果之
B22n0117_p0401a04║因。是名牛狗外道。
B22n0117_p0401a05║【六道】（出法華文句）道即能通之義。
B22n0117_p0401a06║謂六道生死。展轉相通。故名六道。一天道。天
B22n0117_p0401a07║即天然自然。樂勝身勝。是名天道。二人道。人
B22n0117_p0401a08║者忍也。於世苦樂之境而能安忍。是名人道。
B22n0117_p0401a09║三阿修羅道。梵語阿修羅。華言無酒。又言無
B22n0117_p0401a10║端正。又言無天。此道或居海岸海底。或居半
B22n0117_p0401a11║須彌山巖窟。宮殿嚴飾。懷猜忌心。常好鬬戰。
B22n0117_p0401a12║是名阿修羅道。（無酒者。法華疏云。修羅於
B22n0117_p0401a13║四天下採華。醞海為酒。魚龍業力。其味不變。
B22n0117_p0401a14║於是瞋妬。誓願斷酒。故云無酒。無端正者。修
B22n0117_p0401a15║羅種類。男醜女端。故云無端正。無天者。淨名
B22n0117_p0401a16║疏云。此神果報最勝。隣次諸天而非天。又無
B22n0117_p0401a17║天德。故云無天。）四餓鬼道。謂此道或居海
B22n0117_p0401a18║底。或在人間山林中。或似人形。或似獸形。不
B22n0117_p0401b01║得飲食。業重者飢火炎炎。不聞漿水之名。次
B22n0117_p0401b02║者伺求人間蕩滌膿血糞穢。輕者時薄一飽。
B22n0117_p0401b03║是名餓鬼道。五畜生道。畜生亦云旁生。謂此
B22n0117_p0401b04║道徧在諸處。披毛戴角。鱗甲羽毛。其類非一。
B22n0117_p0401b05║互相吞噉。受苦無窮。是名畜生道。（旁生者。
B22n0117_p0401b06║婆沙論云。形旁行旁。形旁者。謂身形橫生不
B22n0117_p0401b07║正也。行旁者。謂其宿世所行之行。偏邪不正
B22n0117_p0401b08║也。）六地獄道。謂此獄在地之下。而有鑊湯
B22n0117_p0401b09║劍樹等苦。是名地獄道。
B22n0117_p0401b10║【六蔽心】（出大智度論）一慳心。謂眾
B22n0117_p0401b11║生由此慳悋蔽覆於心。不能行於布施。縱行
B22n0117_p0401b12║布施。亦不能以好物與人。是名慳心。二破戒
B22n0117_p0401b13║心。謂眾生由貪瞋癡等煩惱蔽覆於心。行於
B22n0117_p0401b14║惡行。不能堅持禁戒。是名破戒心。三瞋恚心。
B22n0117_p0401b15║謂眾生由瞋恨忿恚蔽覆於心。歷事對境。常
B22n0117_p0401b16║懷惱害於他。而無忍辱之行。是名瞋恚心。四
B22n0117_p0401b17║懈怠心。謂眾生由懈怠蔽覆於心。不能精進
B22n0117_p0401b18║勤修聖道之行。是名懈怠心。五亂心。謂眾生
B22n0117_p0401c01║由散亂蔽覆於心。妨於禪定。如風中燈。雖有
B22n0117_p0401c02║光明。不能照物。是名亂心。六癡心。謂眾生由
B22n0117_p0401c03║愚癡蔽覆於心。而無智慧。於一切事。皆不能
B22n0117_p0401c04║知。受著邪法。不起正見。是名癡心。
B22n0117_p0401c05║【六染心】（出起信論）六染心者。謂心
B22n0117_p0401c06║體本淨。離諸妄染。以依不覺。忽起無明。由無
B22n0117_p0401c07║明熏習力故。遂有六種染心之相。一執相應
B22n0117_p0401c08║染。謂於苦樂等境。不了虛無。妄起執著。與心
B22n0117_p0401c09║相應。見思煩惱之惑。污其淨心。故名執相應
B22n0117_p0401c10║染。即是六麤中第三執取相。第四計名字相
B22n0117_p0401c11║也。（見思者。見即分別也。謂意根對法塵起
B22n0117_p0401c12║諸邪見。故名見惑。思即思惟也。又貪染曰思。
B22n0117_p0401c13║謂眼耳鼻舌身五根貪愛色聲香味觸五塵
B22n0117_p0401c14║而起想著。故名思惑。六麤者。智相。相續相。執
B22n0117_p0401c15║取相。計名字相。起業相。業繫苦相也。）二不
B22n0117_p0401c16║斷相應染。不斷即相續也。謂於苦樂等境。與
B22n0117_p0401c17║心相應。數數起念。相續不斷。故名不斷相應
B22n0117_p0401c18║染。即是六麤中第二相續相也。三分別智相
B22n0117_p0402a01║應染。謂能分別世間出世間諸法染淨。故云
B22n0117_p0402a02║智也。此智分別。亦是法執與心相應。故名分
B22n0117_p0402a03║別智相應染。即是六麤中第一智相也。四現
B22n0117_p0402a04║色不相應染。現色者。謂依根本無明。熏動淨
B22n0117_p0402a05║心。令現境界之相。雖現境界之相。而根本無
B22n0117_p0402a06║明最極微細。不與心王心所相應。故名不相
B22n0117_p0402a07║應染。即是三細中第三現相也。（根本無明
B22n0117_p0402a08║者。謂其能生見思等惑也。心王者。即第八識
B22n0117_p0402a09║也。心所者。受想行也。三細者。業相。轉相。現相
B22n0117_p0402a10║也。）五能見心不相應染。能見心者。謂根本
B22n0117_p0402a11║無明動故。能令心有所見。雖令心有所見。而
B22n0117_p0402a12║不與心王心所相應。故名不相應染。即是三
B22n0117_p0402a13║細中第二轉相也。六根本業不相應染。根本
B22n0117_p0402a14║業者。即根本無明也。謂以無明力故。不覺心
B22n0117_p0402a15║動。動即成業。雖動成業。而不與心王心所相
B22n0117_p0402a16║應。故名不相應染。即是三細中第一業相也。
B22n0117_p0402a17║【六著心】（出華嚴孔目并演義鈔）一
B22n0117_p0402a18║貪著心。引取之心為貪。謂於六塵等順情之
B22n0117_p0402b01║境。引取無厭。戀著不捨。故名貪著心。（六塵
B22n0117_p0402b02║者。色塵。聲塵。香塵。味塵。觸塵。法塵也。）二愛
B22n0117_p0402b03║著心。貪取之心為愛。謂於六塵等順情之境
B22n0117_p0402b04║而生愛欲。戀著不捨。故名愛著心。三瞋著心。
B22n0117_p0402b05║忿怒之心為瞋。謂於一切違情之境。即起忿
B22n0117_p0402b06║怒。不能捨去。故名瞋著心。四癡著心。迷惑之
B22n0117_p0402b07║心為癡。謂於一切事理諸法。無所明了。妄生
B22n0117_p0402b08║邪見。執著不捨。故名癡著心。五欲著心。樂取
B22n0117_p0402b09║之心為欲。謂於可愛之境而起樂欲。戀著不
B22n0117_p0402b10║捨。故名欲著心。六慢著心。自恃輕他之心為
B22n0117_p0402b11║慢。謂自恃種姓高貴。有多才能。輕蔑於他。不
B22n0117_p0402b12║能捨去。故名慢著心。
B22n0117_p0402b13║【六相應想】（出大集法門經）一眼相
B22n0117_p0402b14║應想。謂眼根對色時。與識相應而起想念。是
B22n0117_p0402b15║名眼相應想。二耳相應想。謂耳根聞聲時。與
B22n0117_p0402b16║識相應而起想念。是名耳相應想。三鼻相應
B22n0117_p0402b17║想。謂鼻根聞香時。與識相應而起想念。是名
B22n0117_p0402b18║鼻相應想。四舌相應想。謂舌根嘗味時。與識
B22n0117_p0402c01║相應而起想念。是名舌相應想。五身相應想。
B22n0117_p0402c02║謂身根覺觸時。與識相應而起想念。是名身
B22n0117_p0402c03║相應想。六意相應想。謂意根分別諸法之時。
B22n0117_p0402c04║與識相應而起想念。是名意相應想。
B22n0117_p0402c05║【六種散亂】（出阿毘達磨雜集論）一
B22n0117_p0402c06║自性散亂。謂五識自性。馳逐外緣。乖於靜定。
B22n0117_p0402c07║故名自性散亂。（五識者。眼識。耳識。鼻識。舌
B22n0117_p0402c08║識。身識也。）二外散亂。謂正修善時。於五欲
B22n0117_p0402c09║境上。其心馳散。不能寂靜。故名外散亂。（五
B22n0117_p0402c10║欲者。色欲。聲欲。香欲。味欲。觸欲也。）三內散
B22n0117_p0402c11║亂。謂修定時。發起沉掉及於諸塵而生味著。
B22n0117_p0402c12║退失靜定。故名內散亂。（沉掉者。沉即昏沉。
B22n0117_p0402c13║掉即掉舉。謂動散也。）四相散亂。謂欲令他
B22n0117_p0402c14║人信己有德。詐見修善之相。由此因緣。所修
B22n0117_p0402c15║善法。漸更退失。故名相散亂。五麤重散亂。謂
B22n0117_p0402c16║修善法時。起我我所執及我慢等邪見。由此
B22n0117_p0402c17║邪執麤重力故。所修善法。永不清淨。是名麤
B22n0117_p0402c18║重散亂。（我者。於色受想行識五陰中計有
B22n0117_p0403a01║我也。我所者。即色身及財宅眷屬也。）六作
B22n0117_p0403a02║意散亂。謂或依餘乘或依餘定。作意修習。不
B22n0117_p0403a03║能證悟。發起散亂。是名作意散亂。（餘乘者。
B22n0117_p0403a04║謂人天乘也。餘定者。謂世間禪定也。）
B22n0117_p0403a05║【六麤相】（出起信論）六麤。謂由業轉
B22n0117_p0403a06║現三細而生。故名六麤。（業轉現。即第八藏
B22n0117_p0403a07║識中初起之三相。以其微細。故名三細也。）
B22n0117_p0403a08║一智相。謂依三細中第三境界相。不了自心
B22n0117_p0403a09║所現。妄起分別染淨之相。於淨境則愛。於染
B22n0117_p0403a10║境則不愛。是名智相。（境界相。即三細中之
B22n0117_p0403a11║現相也。）二相續相。謂依前智相分別。於愛
B22n0117_p0403a12║境則生樂。於不愛境則生苦。覺心起念。相應
B22n0117_p0403a13║不斷。是名相續相。三執取相。謂依前相續。緣
B22n0117_p0403a14║念苦樂等境。心起著故。是名執取相。四計名
B22n0117_p0403a15║字相。謂依前妄執。分別假名言說之相。是名
B22n0117_p0403a16║計名字相。（假名者。虛假之名。謂依前執取
B22n0117_p0403a17║相上更立假名也。已上四相。皆論起惑。）五
B22n0117_p0403a18║起業相。謂依前名字。執取生著。造種種業。是
B22n0117_p0403b01║名起業相。六業繫苦相。苦即生死之苦也。謂
B22n0117_p0403b02║業繫縛。則有生死逼迫之苦。不得自在。是名
B22n0117_p0403b03║業繫苦相。
B22n0117_p0403b04║【六種俱生惑】（出大乘百法明門論）
B22n0117_p0403b05║惑即昏迷不了之義。謂貪瞋等惑與身俱生。
B22n0117_p0403b06║故名俱生惑。一貪惑。謂於五塵順情境上。引
B22n0117_p0403b07║取無厭。昏迷不了。是名貪惑。（五塵者。色塵。
B22n0117_p0403b08║聲塵。香塵。味塵。觸塵也。）二瞋惑。謂於五塵
B22n0117_p0403b09║違情境上。忿怒暴起。昏迷不了。是名瞋惑。三
B22n0117_p0403b10║癡惑。謂於一切事理之法。無所分別。顛倒妄
B22n0117_p0403b11║執。起諸邪見。昏迷不了。是名癡惑。四慢惑。謂
B22n0117_p0403b12║我能他不能。我解他不解。因此起輕慢心。凌
B22n0117_p0403b13║傲於人。昏迷不了。是名慢惑。五疑惑。謂無正
B22n0117_p0403b14║信之心。於正法中猶豫無决。昏迷不了。是名
B22n0117_p0403b15║疑惑。六覺惑。謂無正知正見。而於五塵之境。
B22n0117_p0403b16║常起惡覺。染愛生著。昏迷不了。是名覺惑。
B22n0117_p0403b17║【六欲】（出釋禪波羅蜜次第法門）一
B22n0117_p0403b18║色欲。謂若見青黃赤白及男女等色。無智愚
B22n0117_p0403c01║人。不知其患。心生貪著。是名色欲。二形貌欲。
B22n0117_p0403c02║謂若見端容美貌。無智愚人。不知其患。心生
B22n0117_p0403c03║貪著。是名形貌欲。三威儀姿態欲。謂若見行
B22n0117_p0403c04║步輕徐。舉止詳緩。揚眉頓臉。含笑嬌盈。無智
B22n0117_p0403c05║愚人。不知其患。便生愛染。是名威儀姿態欲。
B22n0117_p0403c06║四言語音聲欲。謂若聞巧言美語。稱情適意。
B22n0117_p0403c07║音聲清雅。歌詠讚歎。無智愚人。不知其患。便
B22n0117_p0403c08║生愛著。是名言語音聲欲。五細滑欲。謂男女
B22n0117_p0403c09║身分輭細滑澤等。無智愚人。不知其患。耽染
B22n0117_p0403c10║沒溺。是名細滑欲。六人相欲。謂若男若女。必
B22n0117_p0403c11║得所愛之人。互相貪染。是名人相欲。
B22n0117_p0403c12║【六煩惱】（出瑜伽師地論）謂貪瞋等
B22n0117_p0403c13║昏煩之法。惱亂心神。名為煩惱。一貪煩惱。貪
B22n0117_p0403c14║即貪愛。謂於五欲順情等境。求而未獲。愛而
B22n0117_p0403c15║不捨。以不捨故。便起煩惱。故名貪煩惱。（五
B22n0117_p0403c16║欲者。色欲。聲欲。香欲。味欲。觸欲也。）二瞋煩
B22n0117_p0403c17║惱。謂於五欲違情等境。即起瞋恚忿恨。纏結
B22n0117_p0403c18║記憶在心。而生煩惱。故名瞋煩惱。三慢煩惱。
B22n0117_p0404a01║慢即輕慢。謂自任其能。輕凌於他。起不敬心。
B22n0117_p0404a02║傲慢結縛而生煩惱。故名慢煩惱。四無明煩
B22n0117_p0404a03║惱。謂於一切諸法。無所明了。故曰無明。以不
B22n0117_p0404a04║了故。起貪瞋癡等煩惱。故名無明煩惱。五疑
B22n0117_p0404a05║煩惱。猶豫不决為疑。謂因前無明不了。即起
B22n0117_p0404a06║疑惑。以亂真心。或是或非。或善或惡。展轉纏
B22n0117_p0404a07║結而生煩惱。故名疑煩惱。六不正見煩惱。謂
B22n0117_p0404a08║因前疑心不了。所見不正。以不正故。遂起邪
B22n0117_p0404a09║見。含藏結縛而生煩惱。故名不正見煩惱。