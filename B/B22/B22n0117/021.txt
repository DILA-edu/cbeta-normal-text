B22n0117_p0324b16║【五忍】（出仁王護國經）一伏忍。伏即
B22n0117_p0324b17║隱伏。忍即忍可。又安忍也。謂地前三賢之人。
B22n0117_p0324b18║未得無漏。未能證果。但有智故。能伏煩惱而
B22n0117_p0324c01║不能斷。故名伏忍。（三賢者。十住十行十回
B22n0117_p0324c02║向諸菩薩也。無漏者。不漏落生死也。）二信
B22n0117_p0324c03║忍。信者。隨順不疑也。謂初地二地三地菩薩。
B22n0117_p0324c04║得無漏信。故名信忍。（初地即十地中初歡
B22n0117_p0324c05║喜地。二地即離垢地。三地即發光地。）三順
B22n0117_p0324c06║忍。順即隨順。亦從也。謂四地五地六地菩薩。
B22n0117_p0324c07║順菩提道。趣向無生之果。故名順忍。（四地
B22n0117_p0324c08║即燄慧地。五地即難勝地。六地即現前地。）
B22n0117_p0324c09║四無生忍。謂七地八地九地菩薩。妄惑已盡。
B22n0117_p0324c10║了知諸法悉皆不生。故名無生忍。（七地即
B22n0117_p0324c11║遠行地。八地即不動地。九地即善慧地。）五
B22n0117_p0324c12║寂滅忍。謂第十法雲地等覺菩薩妙覺果佛。
B22n0117_p0324c13║諸惑斷盡。清淨無為。湛然寂滅。故名寂滅忍。
B22n0117_p0324c14║（等覺者。以去後佛位猶有一等。勝前諸位。
B22n0117_p0324c15║得稱為覺也。妙覺者。智照圓明。不可思議也。
B22n0117_p0324c16║若論四十二位。則開十住。十行。十回向。十地。
B22n0117_p0324c17║等覺。妙覺。各為一位。今但論四十位。則以等
B22n0117_p0324c18║覺妙覺。攝於法雲地也。）
B22n0117_p0325a01║【觀身五種不淨】（出析玄記）一種子
B22n0117_p0325a02║不淨。種子不淨有二。一者內種。謂觀此身。從
B22n0117_p0325a03║昔煩惱業生。二者外種。謂攬父母遺體而成
B22n0117_p0325a04║此身。以是觀之。此身內外因種。實為不淨。大
B22n0117_p0325a05║智度論云。是身種不淨。非餘妙寶物。不從白
B22n0117_p0325a06║淨生。但從穢中出。是也。二住處不淨。住處不
B22n0117_p0325a07║淨者。謂觀此身。十月在於母胎生藏之下熟
B22n0117_p0325a08║藏之上臭穢中住。實為不淨。大智度論云。是
B22n0117_p0325a09║身如臭穢。不從華間生。不因瞻蔔有。又不出
B22n0117_p0325a10║寶山。是也。（梵語瞻蔔。華言黃華。）三自體
B22n0117_p0325a11║不淨。自體不淨者。謂觀此身。以四大不淨所
B22n0117_p0325a12║成。猶如世間飲食。不可久停。終成不淨。設以
B22n0117_p0325a13║四大海水傾洗此身。終無香潔。大智度論云。
B22n0117_p0325a14║地水火風質。能變成不淨。傾海洗此身。不能
B22n0117_p0325a15║令香潔是也。（四大者。地大。水大。火大。風大
B22n0117_p0325a16║也。）四外相不淨。外相不淨者。謂觀此身。現
B22n0117_p0325a17║見外相。皆是不淨。九孔常流種種穢惡。如眼
B22n0117_p0325a18║出眵淚。耳出結聹。鼻出膿涕。口出涎唾。大小
B22n0117_p0325b01║便道。不淨常流。如破皮囊。滿盛不淨。大智度
B22n0117_p0325b02║論云。種種不淨物。充滿於身中。常流出不止。
B22n0117_p0325b03║如漏囊盛物。是也。五究竟不淨。究竟不淨者。
B22n0117_p0325b04║謂觀此身。非唯現在不淨。審實思惟。至於死
B22n0117_p0325b05║後。捐棄塚間。爛壞臭穢。尤極不淨。大智度論
B22n0117_p0325b06║云。審諦觀此身。必歸於死處。是也。
B22n0117_p0325b07║【五蘊】（出大乘廣五蘊論）蘊者積聚
B22n0117_p0325b08║之義。謂眾生由此五法積聚成身。復因此身
B22n0117_p0325b09║積聚有為煩惱等法。能受無量生死也。亦名
B22n0117_p0325b10║五陰者。陰即蓋覆之義。謂能蓋覆真性也。翻
B22n0117_p0325b11║譯名義云。積集有為。蓋覆真性。是也。一色蘊。
B22n0117_p0325b12║色即質礙之義。謂眼耳鼻舌身諸根和合積
B22n0117_p0325b13║聚。故名色蘊。二受蘊。受即領納之義。謂六識
B22n0117_p0325b14║與六塵相應而有六受。和合積聚。故名受蘊。
B22n0117_p0325b15║（六識六塵六受者。眼識受色塵。耳識受聲
B22n0117_p0325b16║塵。鼻識受香塵。舌識受味塵。身識受觸塵。意
B22n0117_p0325b17║識受法塵也。）三想蘊。想即思想之義。謂意
B22n0117_p0325b18║識與六塵相應而成六想。和合積聚。故名想
B22n0117_p0325c01║蘊。（六想者。謂意識著色想。色著聲想。聲著
B22n0117_p0325c02║香想。香著味想。味著觸想。觸著法想法也。）
B22n0117_p0325c03║四行蘊。行即遷流造作之義。謂因意識思想
B22n0117_p0325c04║諸塵。造作善惡諸行。和合積聚。故名行蘊。五
B22n0117_p0325c05║識蘊。識即了別之義。謂以眼耳鼻舌身意六
B22n0117_p0325c06║種之識。於諸塵境上。照了分別。和合積聚。故
B22n0117_p0325c07║名識蘊。
B22n0117_p0325c08║【五蘊實相】（出大般若經）五蘊即色
B22n0117_p0325c09║受想行識也。蘊者積聚之義。謂由積聚色等
B22n0117_p0325c10║五法。以成色身也。實相者。真如無妄之理也。
B22n0117_p0325c11║即此五蘊而是實相之理。故名五蘊實相也。
B22n0117_p0325c12║一色蘊實相。色即質礙之義。謂色是質礙幻
B22n0117_p0325c13║色。實是般若真空。即幻色而明真空。是名色
B22n0117_p0325c14║蘊實相。（梵語般若。華言智慧。）二受蘊實
B22n0117_p0325c15║相。受即領納之義。謂受是六根幻受。實是般
B22n0117_p0325c16║若真空。即幻受而明真空。是名受蘊實相。（
B22n0117_p0325c17║六根者。眼根。耳根。鼻根。舌根。身根。意根也。）
B22n0117_p0325c18║三想蘊實相。想即思想之義。謂想是緣思幻
B22n0117_p0326a01║想。實是般若真空。即幻想而明真空。是名想
B22n0117_p0326a02║蘊實相。四行蘊實相。行即造作之義。謂行是
B22n0117_p0326a03║造作幻行。實是般若真空。即幻行而明真空。
B22n0117_p0326a04║是名行蘊實相。五識蘊實。相。識即分別之義。
B22n0117_p0326a05║謂識是分別幻識。實是般若真空。即幻識而
B22n0117_p0326a06║明真空。是名識蘊實相。
B22n0117_p0326a07║【五蘊喻】（出大莊嚴經）五蘊。色受想
B22n0117_p0326a08║行識也。蘊以積聚為義。謂一切眾生。皆由此
B22n0117_p0326a09║五法積聚而成身也。故佛為瓶沙王說世間
B22n0117_p0326a10║諸法皆非堅實。而以此五種為喻焉。（梵語
B22n0117_p0326a11║瓶沙。亦名頻婆娑羅。華言模實。謂身模充實
B22n0117_p0326a12║也。）一色如聚沫喻。色即眾生色身。沫即水
B22n0117_p0326a13║沫。謂沫因風吹水成聚。虛有相狀。體本不實。
B22n0117_p0326a14║以譬眾生色身。亦如聚沫。虛假不實也。二受
B22n0117_p0326a15║如水泡喻。受即領受之義。水泡即浮漚也。謂
B22n0117_p0326a16║水因風動。或因物繫。忽爾成泡。須臾即沒。以
B22n0117_p0326a17║譬眾生所受苦樂之事。亦如水泡。起滅無常
B22n0117_p0326a18║也。三想如陽燄喻。想即想念之義。陽燄即日
B22n0117_p0326b01║光也。謂遠望曠野。日光發燄。如水溶漾。而實
B22n0117_p0326b02║非水。渴者想為水故。以譬眾生妄想。亦如陽
B22n0117_p0326b03║燄。本無實體。因念成想。皆是虛妄也。四行如
B22n0117_p0326b04║芭蕉喻。行即造作之義。謂芭蕉體是危脆之
B22n0117_p0326b05║物。無有堅實。以譬眾生造作諸行。亦如芭蕉
B22n0117_p0326b06║之虛脆而無堅實也。五識如幻事喻。識即分
B22n0117_p0326b07║別之義。幻事即幻術之事也。謂如幻巾為馬。
B22n0117_p0326b08║幻草木為人。皆幻力所成。本無實體。以譬眾
B22n0117_p0326b09║生識心分別諸法。皆隨境生滅。亦無有實也。
B22n0117_p0326b10║【轉五蘊成五分法身】（出請觀音經疏）
B22n0117_p0326b11║蘊即積聚之義。五蘊即色受想行識也。五
B22n0117_p0326b12║分法身。身亦聚集之義。即戒。定。慧。解脫。解脫
B22n0117_p0326b13║知見也。謂眾生若能持戒修習定慧。行諸淨
B22n0117_p0326b14║業。則能轉此五蘊色身。而為五分法身也。涅
B22n0117_p0326b15║槃經云。因滅是色。獲得常色。乃至受想行識。
B22n0117_p0326b16║亦復如是。是也。一轉色蘊成戒身。色蘊者。即
B22n0117_p0326b17║眼耳鼻舌身諸根積聚之名。戒。防止身三口
B22n0117_p0326b18║四之法。謂眾生若能持戒堅固。得身清淨。則
B22n0117_p0326c01║戒體成就。無持無犯。此即轉色蘊而成戒身
B22n0117_p0326c02║也。（身三者。殺盜婬也。口四者。妄言。綺語。惡
B22n0117_p0326c03║口。兩舌也。）二轉受蘊成定身。受蘊者。即六
B22n0117_p0326c04║識領納六塵積聚之名。定即正定也。謂眾生
B22n0117_p0326c05║若能修習無漏禪定。則根塵泯淨。離諸散亂。
B22n0117_p0326c06║此即轉受蘊而成定身也。（六識者。眼識。耳
B22n0117_p0326c07║識。鼻識。舌識。身識。意識也。六塵者。色塵。聲塵。
B22n0117_p0326c08║香塵。味塵。觸塵。法塵也。無漏者。謂不漏落三
B22n0117_p0326c09║界生死也。）三轉想蘊成慧身。想蘊者。即意
B22n0117_p0326c10║識思想六塵積聚之名。慧即智慧也。謂眾生
B22n0117_p0326c11║若能悟諸妄想皆是虛妄生滅。則意地明淨。
B22n0117_p0326c12║照了無礙。此即轉想蘊而成慧身也。四轉行
B22n0117_p0326c13║蘊成解脫身。行蘊者。即造作種種諸業積聚
B22n0117_p0326c14║之名。因此業行而有累縛也。解脫即自在之
B22n0117_p0326c15║義。謂眾生若能不作諸業。則脫其累縛而得
B22n0117_p0326c16║自在。此即轉行蘊而成解脫身也。五轉識蘊
B22n0117_p0326c17║成解脫知見身。識蘊者。即和合積聚之名。解
B22n0117_p0326c18║脫知見者。知屬智知。見屬眼見。即無生智眼
B22n0117_p0327a01║自在照了也。謂眾生若能照了識心皆是虛
B22n0117_p0327a02║妄分別。則無生之智眼自在明了。此即轉識
B22n0117_p0327a03║蘊而成解脫知見身也。
B22n0117_p0327a04║【轉五蘊成三德】（出攝大乘論）五蘊
B22n0117_p0327a05║者。色受想行識也。三德者。法身。般若。解脫也。
B22n0117_p0327a06║法身即真如之理。般若即會真之智。解脫即
B22n0117_p0327a07║自在之用。此之三德。皆由轉五蘊而成也。（
B22n0117_p0327a08║五蘊者。蘊乃積聚之義。謂眾生積聚色等五
B22n0117_p0327a09║法而成身也。梵語般若。華言智慧。解脫即自
B22n0117_p0327a10║在之義。謂解脫業惑之縛也。）一轉色蘊成
B22n0117_p0327a11║法身。色即質礙之義。謂佛身相好。無邊音聲。
B22n0117_p0327a12║無見頂相。悉由轉色蘊而成。故云轉色蘊成
B22n0117_p0327a13║法身也。二轉受蘊成解脫。受即領受之義。謂
B22n0117_p0327a14║佛無量廣大自在法樂。悉由轉受蘊而成。故
B22n0117_p0327a15║云轉受蘊成解脫也。三轉想蘊成解脫。想即
B22n0117_p0327a16║想念之義。謂如來以無礙智辯。說一切諸法
B22n0117_p0327a17║之相無不自在。悉由轉想蘊而成。故云轉想
B22n0117_p0327a18║蘊成解脫也。四轉行蘊成解脫。行以遷流生
B22n0117_p0327b01║滅為義。謂如來神通變現。以清淨法。攝化大
B22n0117_p0327b02║眾生。令得自在。悉由轉行蘊而成。故云轉行
B22n0117_p0327b03║蘊成解脫也。五轉識蘊成般若。識即了別之
B22n0117_p0327b04║義。梵語般若。華言智慧。謂如來大圓鏡智。平
B22n0117_p0327b05║等性智。妙觀察智。成所作智。無不自在。以由
B22n0117_p0327b06║轉識蘊而成。故云轉識蘊成般若也。（大圓
B22n0117_p0327b07║鏡智者。如來真智。猶大圓鏡也。平等性智者。
B22n0117_p0327b08║如來性智。觀法平等也。妙觀察智者。如來妙
B22n0117_p0327b09║智。善觀諸法也。成所作智者。如來真智。成所
B22n0117_p0327b10║作事也。）
B22n0117_p0327b11║【色蘊有五種相】（出顯揚聖教論）一
B22n0117_p0327b12║自相。自相者。即色身諸法自相。謂堅是地相。
B22n0117_p0327b13║濕是水相。煖是火相。動是風相。各別不同故
B22n0117_p0327b14║也。二共相。共相者。即色身諸法和合之相也。
B22n0117_p0327b15║謂此色身。皆從地水火風和合為相也。三所
B22n0117_p0327b16║依能依相。所依能依相者。謂色身四大種子。
B22n0117_p0327b17║是所依相。四大造色。是能依相也。（四大者。
B22n0117_p0327b18║地大。水大。火大。風大也。造色者。即眼耳鼻舌
B22n0117_p0327c01║身諸根也。）四受用相。受用相者。謂眼等諸
B22n0117_p0327c02║根有增上力故。而外諸色塵境界得生。即有
B22n0117_p0327c03║苦樂逆順受用之相也。五業相。業相者。即業
B22n0117_p0327c04║行之相。謂色身能作種種業行之相。故一切
B22n0117_p0327c05║業行。皆依色身攝受增長也。
B22n0117_p0327c06║【五受】（出析玄記）受者領納也。謂六
B22n0117_p0327c07║根之識。領受六塵之境也。（六根者。眼根。耳
B22n0117_p0327c08║根。鼻根。舌根。身根。意根也。六塵者。色塵。聲塵。
B22n0117_p0327c09║香塵。味塵。觸塵。法塵也。）一憂受。謂心於違
B22n0117_p0327c10║情之境。而受煎逼之憂。是名憂受。二喜受。謂
B22n0117_p0327c11║心於順情之境。而受忻悅之喜。是名喜受。三
B22n0117_p0327c12║苦受。謂身於違情之境。而受逼迫之苦。是名
B22n0117_p0327c13║苦受。四樂受。謂身於順情之境。而受安逸之
B22n0117_p0327c14║樂。是名樂受。五捨受。謂心於不違不順之境。
B22n0117_p0327c15║而受無苦無樂無憎無愛之捨。是名捨受。
B22n0117_p0327c16║【五根】（出法界次第）謂修行之人。修
B22n0117_p0327c17║四念處觀。雖善萌微發。根猶未生。根未生故。
B22n0117_p0327c18║善萌易壞。今修五法。使善根生。故以根為名
B22n0117_p0328a01║也。（四念處者。一觀身不淨。二觀受是苦。三
B22n0117_p0328a02║觀心無常。四觀法無我也。）一信根。謂信於
B22n0117_p0328a03║正道及助道法。則能出生一切無漏禪定解
B22n0117_p0328a04║脫。是名信根。（正道者。即四念處觀也。助道
B22n0117_p0328a05║者。即五停心之觀也。無漏者。因修禪定。不落
B22n0117_p0328a06║生死也。）二精進根。謂既信四念處正觀及
B22n0117_p0328a07║諸助道善法。倍策精進。勤求不息。是名精進
B22n0117_p0328a08║根。三念根。謂但念正道及諸助道。一心觀想。
B22n0117_p0328a09║不令邪妄得入。是名念根。四定根。謂攝心正
B22n0117_p0328a10║道及諸助道。一心寂定。相應不散。是名定根。
B22n0117_p0328a11║五慧根。謂四念處之慧。為定法所攝。內性自
B22n0117_p0328a12║照。不從他知。是名慧根。
B22n0117_p0328a13║【五力】（出法界次第）止觀輔行問云。
B22n0117_p0328a14║名同於根。何須更立。答。善根雖生。惡猶未破。
B22n0117_p0328a15║更須修習。令根增長。根成惡破。復名為力。一
B22n0117_p0328a16║信力。謂信正道及助道法。若信根增長。則能
B22n0117_p0328a17║遮諸煩惱。不為偏小諸疑所動。故名信力。二
B22n0117_p0328a18║精進力。謂行此正道及助道法時。若精進根
B22n0117_p0328b01║增長。則能除身心懈怠。成辦出世之法。是為
B22n0117_p0328b02║精進力。三念力。謂念正道及助道法。若念根
B22n0117_p0328b03║增長。則能破諸邪想。成就一切出世正念功
B22n0117_p0328b04║德。是為念力。四定力。謂攝心正道及助道法。
B22n0117_p0328b05║若定根增長。則能破諸亂想。發諸事理禪定。
B22n0117_p0328b06║是為定力。（事理禪定者。事即色界無色界
B22n0117_p0328b07║禪定也。理即聲聞等依理修習所發禪定是
B22n0117_p0328b08║也。）五慧力。謂四念處之慧。照了一切諸法。
B22n0117_p0328b09║若慧根增長。則能除一切邪妄之執。破一切
B22n0117_p0328b10║偏小之慧。故名慧力。
B22n0117_p0328b11║【五識】（出法界次第）一眼識。謂眼根
B22n0117_p0328b12║由對色塵即生其識。此識生時。但能見色。是
B22n0117_p0328b13║名眼識。二耳識。謂耳根由對聲塵即生其識。
B22n0117_p0328b14║此識生時。但能聞聲。是名耳識。三鼻識。謂鼻
B22n0117_p0328b15║根由對香塵即生其識。此識生時。但能嗅香。
B22n0117_p0328b16║是名鼻識。四舌識。謂舌根由對味塵即生其
B22n0117_p0328b17║識。此識生時。但能嘗味。是名舌識。五身識。謂
B22n0117_p0328b18║身根由對觸塵即生其識。此識生時。但能覺
B22n0117_p0328c01║觸。是名身識。
B22n0117_p0328c02║【又五識】（出起信論疏）一業識。業識
B22n0117_p0328c03║者。即根本無明之惑也。謂本覺心源。初無動
B22n0117_p0328c04║相。以不覺故動為業識。論云。以依不覺故心
B22n0117_p0328c05║動。說名為業。是也。二轉識。轉識者。亦名見相。
B22n0117_p0328c06║謂依前業識初動之相轉成能見。即此能見
B22n0117_p0328c07║初動之相。是名轉識。論云。以依動故能見。不
B22n0117_p0328c08║動則無見。是也。三現識。謂有能見。則一切境
B22n0117_p0328c09║界妄現。此之境界。如鏡之明。能現色像。是名
B22n0117_p0328c10║現識。論云。以依能見故境界妄現。是也。四智
B22n0117_p0328c11║識。謂於前現識之相。不了自心所現。故起分
B22n0117_p0328c12║別染淨之智。是名智識。論云。依於境界。心起
B22n0117_p0328c13║分別。是也。五相續識。謂依前分別境界。起念
B22n0117_p0328c14║相續。無有間斷。是名相續識。論云。依於智故。
B22n0117_p0328c15║生其苦樂。覺心起念。相應不斷。是也。
B22n0117_p0328c16║【五通】（出大智度論）一天耳通。天耳
B22n0117_p0328c17║通者。謂於世間一切眾生。苦樂憂喜種種音
B22n0117_p0328c18║聲。悉能聞也。二天眼通。天眼通者。謂於世間
B22n0117_p0329a01║一切種種形色。及諸眾生死此生彼苦樂之
B22n0117_p0329a02║相。悉能見也。三宿命通。宿命通者。謂於自身
B22n0117_p0329a03║他身多生所行之事。悉能知也。四他心通。他
B22n0117_p0329a04║心通者。謂於他人心中。思惟種種善惡之事。
B22n0117_p0329a05║悉能了知也。五神足通。（亦名如意通。）神足
B22n0117_p0329a06║通者。謂隨意變現。飛行自在。一切所為。無有
B22n0117_p0329a07║障礙也。
B22n0117_p0329a08║【五種通】（出宗鏡錄）一道通。道即道
B22n0117_p0329a09║理。謂證中道之理而能起用。無心應物。緣化
B22n0117_p0329a10║萬有。猶如影像。水月空華。無有定體。是名道
B22n0117_p0329a11║通。二神通。神即心神。謂靜心照物。宿命記持。
B22n0117_p0329a12║種種分明。皆隨定力。無有障礙。是名神通。三
B22n0117_p0329a13║依通。依即依憑。謂依憑術法。任意無礙。如乘
B22n0117_p0329a14║符往來。藥餌靈變之類。是名依通。（乘符往
B22n0117_p0329a15║來。藥餌靈變。皆神仙之術也。）四報通。謂鬼
B22n0117_p0329a16║神先知。諸天變化。中陰了生。神龍隱變。是名
B22n0117_p0329a17║報通。（中陰了生者。謂人死之後。未曾托生。
B22n0117_p0329a18║於中陰中即能了知托生之處也。）五妖通。
B22n0117_p0329b01║謂狐狸老變。木石精化。附傍人神。聰慧奇異。
B22n0117_p0329b02║是名妖通。
B22n0117_p0329b03║【五神通】（出菩薩處胎經）神名天心。
B22n0117_p0329b04║通名慧性。天然之心。徹照無礙。故名神通。經
B22n0117_p0329b05║云。妙勝菩薩白佛言。世尊。菩薩修習何法。得
B22n0117_p0329b06║神通道。佛遂為說欲界中之五通焉。一足不
B22n0117_p0329b07║履地。謂身能飛行。履空如地。是為足不履地。
B22n0117_p0329b08║二知人心命。謂能知他人之心。行善行惡。生
B22n0117_p0329b09║善處惡處。是為知人心命。三回眼千里。謂於
B22n0117_p0329b10║天下眾生之類。若好若醜。城郭屋舍。山巖樹
B22n0117_p0329b11║木。回眼之時。無有遠近。皆悉能見。是為回眼
B22n0117_p0329b12║千里。四呼名即至。謂於天下男女。及象馬巨
B22n0117_p0329b13║細等聲。無不能聞。若有呼其名者。或遠或近。
B22n0117_p0329b14║隨即而至。是為呼名即至。五石壁無礙。謂於
B22n0117_p0329b15║天下周旋往來。山河石壁。無所障礙。是為石
B22n0117_p0329b16║壁無礙。
B22n0117_p0329b17║【五後得智】（出攝大乘論釋）後得智
B22n0117_p0329b18║者。菩薩行滿化他之智也。謂菩薩起行度生。
B22n0117_p0329c01║分別顯示。而能覺了通達諸法。憶持不失。建
B22n0117_p0329c02║立正教。令他修行。觀一切法。隨緣和合。隨意
B22n0117_p0329c03║所欲。無不滿足。故有五種之別也。一通達。通
B22n0117_p0329c04║達者。謂菩薩由此後得智。而能於觀心中所
B22n0117_p0329c05║知所見境界一切諸法。皆悉無礙也。二隨念。
B22n0117_p0329c06║隨念者。亦名憶持。謂菩薩由後得智。於前觀
B22n0117_p0329c07║心中。通達諸法境界之相。出觀之後。皆能隨
B22n0117_p0329c08║念憶持不失也。三安立。安立亦名成立。謂菩
B22n0117_p0329c09║薩由後得智。於所通達諸法境界。能立正教。
B22n0117_p0329c10║令他修行也。四和合。和合亦名相雜。謂菩薩
B22n0117_p0329c11║由後得智。於先所緣一切諸法和合相雜境
B22n0117_p0329c12║界。而能觀察照了。由此觀察。即得轉一切煩
B22n0117_p0329c13║惱而依菩提也。五如意。如意者。謂菩薩由後
B22n0117_p0329c14║得智。既得轉煩惱依菩提。故於一切所欲。皆
B22n0117_p0329c15║悉隨意。如轉大地作黃金等是也。（轉猶變
B22n0117_p0329c16║也。）
B22n0117_p0329c17║【五輪三昧】（出釋禪波羅蜜次第法門）
B22n0117_p0329c18║輪有運轉摧碾之義。梵語三昧。華言正定。
B22n0117_p0330a01║謂行者修習禪定三昧。亦必勇猛精進。摧破
B22n0117_p0330a02║惑業。從淺至深。從凡入聖。亦猶輪之義也。一
B22n0117_p0330a03║地輪三昧。地有二義。一住持不動。二出生萬
B22n0117_p0330a04║物。謂行者修習禪定三昧。若證未到地定。頓
B22n0117_p0330a05║覺身心相空。泯然入定。定法持心。如地不動。
B22n0117_p0330a06║由未到地出生初禪種種功德。亦猶地之能
B22n0117_p0330a07║生物也。是名地輪三昧。（未到地定者。謂於
B22n0117_p0330a08║欲界中修禪。身雖未到初禪。而已得初禪定
B22n0117_p0330a09║也。）二水輪三昧。水有二義。一潤漬生長。二
B22n0117_p0330a10║體性柔軟。謂行者修習禪定三昧。於地輪中
B22n0117_p0330a11║若證水輪三昧。即發諸禪種種功德。定水潤
B22n0117_p0330a12║心。善根增長。即潤漬之義。由得定故。身心濡
B22n0117_p0330a13║軟。折伏高慢。隨順善法。即柔軟之義。是名水
B22n0117_p0330a14║輪三昧。三風輪三昧。風有三義。一遊空無礙。
B22n0117_p0330a15║二鼓動萬物。三能破壞。謂行者修習禪定三
B22n0117_p0330a16║昧。發相似智慧。無礙方便。如風遊空。一切無
B22n0117_p0330a17║礙。既得智慧無礙方便。即能擊發種種出世
B22n0117_p0330a18║善根。功德生長。如風之鼓動萬物。由此之智
B22n0117_p0330b01║慧無礙方便。即能摧破一切諸見煩惱。亦猶
B22n0117_p0330b02║風之破壞於物。是名風輪三昧。（相似智慧
B22n0117_p0330b03║者。謂於初果已上所得智慧。由未真證。故名
B22n0117_p0330b04║相似。）四金沙輪三昧。金則譬真。沙喻無著。
B22n0117_p0330b05║謂行者修習禪定三昧。若破見思惑。明發真
B22n0117_p0330b06║慧。無染無著。則得道果。若是菩薩。即能破一
B22n0117_p0330b07║切塵沙煩惱。是名金沙輪三昧。（果即初果
B22n0117_p0330b08║二果三果也。）五金剛輪三昧。金剛體堅用
B22n0117_p0330b09║利。能摧碎諸物。謂行者修習禪定三昧。不為
B22n0117_p0330b10║妄惑所侵。能斷一切結使。成阿羅漢。若在菩
B22n0117_p0330b11║薩。即能破無明惑。證一切種智。是名金剛輪
B22n0117_p0330b12║三昧。（結使。即三界見思惑也。梵語阿羅漢。
B22n0117_p0330b13║華言無學。一切種智。即佛智也。）
B22n0117_p0330b14║【五因】（出涅槃經）一生因。生因者。即
B22n0117_p0330b15║業惑也。謂諸眾生因業惑而生此身。如諸草
B22n0117_p0330b16║木種子依地而生也。二和合因。和合因者。如
B22n0117_p0330b17║善法與善心和合。不善法與不善心和合。無
B22n0117_p0330b18║記法與無記心和合也。（無記法。即不善不
B22n0117_p0330c01║惡之法也。）三住因。住因者。謂如屋有柱。則
B22n0117_p0330c02║不傾墮。山河樹木。因大地故而得住立。蓋謂
B22n0117_p0330c03║一切眾生。皆依四大煩惱而住也。（四大者。
B22n0117_p0330c04║地大。水大。火大。風大也。）四增長因。增長因
B22n0117_p0330c05║者。謂眾生因衣服飲食等。能令身根增長。如
B22n0117_p0330c06║外草木種子。火所不燒。鳥所不食。則得增長。
B22n0117_p0330c07║又如因父母故。子得增長也。五遠因。遠因者。
B22n0117_p0330c08║謂如人因呪力。鬼不能傷。毒不能中。依憑國
B22n0117_p0330c09║王。無有盜賊。如水鑽人。為酥遠因。如名色等。
B22n0117_p0330c10║為識遠因。父母精血。為眾生遠因也。（水鑽
B22n0117_p0330c11║人者。謂取酥時。以水和乳。而人用鑽攪之。三
B22n0117_p0330c12║事備具。然後成酥也。）
B22n0117_p0330c13║【五種果】（出顯揚聖教論）一異熟果。
B22n0117_p0330c14║謂諸眾生。現世作不善業。則招來世惡趣之
B22n0117_p0330c15║果。若作有漏善業。則招來世善趣之果。以其
B22n0117_p0330c16║異世成熟。是名異熟果。（不善業者。殺盜婬
B22n0117_p0330c17║妄也。惡趣者。修羅。餓鬼。畜生。地獄也。有漏善
B22n0117_p0330c18║業者。漏即三界之惑。雖修人天之善。未能斷
B22n0117_p0331a01║惑故也。善趣者。人天二道也。）二等流果。等
B22n0117_p0331a02║即同等。流即流類。謂諸眾生由修不善故。樂
B22n0117_p0331a03║住不善。則不善之業轉多。若修善法故。樂住
B22n0117_p0331a04║善法。則善法增長。果隨業轉。業與果同。業果
B22n0117_p0331a05║相似。是名等流果。三離繫果。離繫者。遠離繫
B22n0117_p0331a06║縛也。謂諸眾生。因修八正道而遠離煩惱。不
B22n0117_p0331a07║受果報。是名離繫果。（八正道者。正見。正思
B22n0117_p0331a08║惟。正語。正業。正命。正精進。正念。正定也。）四
B22n0117_p0331a09║士用果。士用者。士夫所用也。謂於世間諸法。
B22n0117_p0331a10║隨依一種。起士夫用。如營農商賈書算計數
B22n0117_p0331a11║等事。由依此故。農者因稼而成熟。商者因貨
B22n0117_p0331a12║而獲利。是名士用果。五增上果。增上者。謂根
B22n0117_p0331a13║身有增上勝力也。如眼根雖有見性。若無眼
B22n0117_p0331a14║識緣境。則無照用之力。是故根識和合而成
B22n0117_p0331a15║一切事果。耳鼻舌身意諸根識。亦由和合照
B22n0117_p0331a16║境而成諸事。是故諸根。各有增上勝力。是名
B22n0117_p0331a17║增上果。
B22n0117_p0331a18║【現在五果】（出華嚴經疏并演義鈔）
B22n0117_p0331b01║謂以十二因緣。分為三世因果。無明與行二
B22n0117_p0331b02║者。是過去之因。愛取有三者。是現在之因。生
B22n0117_p0331b03║老死二者。是未來之果。識與名色六入觸受
B22n0117_p0331b04║五者。是現在五陰之身。故名現在五果也。（
B22n0117_p0331b05║五陰者。色陰。受陰。想陰。行陰。識陰也。）一識。
B22n0117_p0331b06║識者。謂初入胎阿賴耶現行之識種也。以由
B22n0117_p0331b07║過去無明業行為因。而此識與父母三緣和
B22n0117_p0331b08║合。乃有色身增長。是為胎中現在果也。（梵
B22n0117_p0331b09║語阿賴耶。華言藏識。）二名色。名即識心。色
B22n0117_p0331b10║即羯邏藍也。此之名色。是胎中初七日之形
B22n0117_p0331b11║位。諸根未成之稱。即五蘊肉團之體。是為胎
B22n0117_p0331b12║中現在果也。（梵語羯邏藍。華言凝滑。五蘊
B22n0117_p0331b13║者。色蘊。受蘊。想蘊。行蘊。識蘊也。）三六入。六
B22n0117_p0331b14║入者。即六根也。謂四七日後。六根漸漸增長
B22n0117_p0331b15║滿足。此之六根。能入諸塵。故名為入。是為胎
B22n0117_p0331b16║中現在果也。（六根者。眼根。耳根。鼻根。舌根。
B22n0117_p0331b17║身根。意根也。）四觸。謂六根成就。十月滿足
B22n0117_p0331b18║而出於胎。身根觸風而知寒熱。故名為觸。是
B22n0117_p0331c01║為出胎現在果也。五受。謂出胎之後。諸根領
B22n0117_p0331c02║納前境好惡等事。故名為受。是為出胎現在
B22n0117_p0331c03║果也。
B22n0117_p0331c04║【解脫有五義】（出華嚴經隨疏演義鈔）
B22n0117_p0331c05║一生死不能縛。生死即五陰起滅輪轉之
B22n0117_p0331c06║相也。眾生為生死所縛。菩薩不為生死所縛。
B22n0117_p0331c07║故云生死不能縛。二境相不能縛。境相即一
B22n0117_p0331c08║切境界之相也。菩薩離凡。雖見一切境界而
B22n0117_p0331c09║不生著。故云境相不能縛。三現惑不能縛。現
B22n0117_p0331c10║惑即現前分別之見也。菩薩於所見之境不
B22n0117_p0331c11║著。而能見之心亦無。故云現惑不能縛。四有
B22n0117_p0331c12║不能縛。有即一切有為之法。皆所見之相也。
B22n0117_p0331c13║菩薩離凡。所見皆空。而無所著。故云有不能
B22n0117_p0331c14║縛。五惑不能縛。惑即無明煩惱也。菩薩了妄
B22n0117_p0331c15║即真。無明即是菩提。無著無不著。故云惑不
B22n0117_p0331c16║能縛。（梵語菩提。華言道。）
B22n0117_p0331c17║【賢首五教】（出華嚴經疏）賢首國師。
B22n0117_p0331c18║唐則天時。於王宮講華嚴經。感五雲凝空。四
B22n0117_p0332a01║華垂地。因賜以賢首之號。師以如來所說之
B22n0117_p0332a02║法而有淺深不同。乃約義立此五種之教。以
B22n0117_p0332a03║華嚴一經。是佛稱性宣揚。圓融法界之性。判
B22n0117_p0332a04║為一乘圓教。餘經律論。判屬小始終頓四教。
B22n0117_p0332a05║故名賢首五教。（五雲者。五色之雲也。四華
B22n0117_p0332a06║者。四色之華也。）一小教。此教以隨機故。但
B22n0117_p0332a07║說人空。不明法空。縱少說法空。亦不明顯。但
B22n0117_p0332a08║依六識三毒。建立染淨根本。未盡法源。唯論
B22n0117_p0332a09║小乘。名為小教。（六識者。眼識。耳識。鼻識。舌
B22n0117_p0332a10║識。身識。意識也。三毒者。貪毒。瞋毒。癡毒也。）
B22n0117_p0332a11║二始教。（亦名分教。）此教未盡大乘法理。名
B22n0117_p0332a12║之為始。不言定性聲聞。無性闡提作佛。故亦
B22n0117_p0332a13║名分。於中廣說法相。少說法性。决擇分明。是
B22n0117_p0332a14║大乘之初。名為始教。（定性聲聞者。其性决
B22n0117_p0332a15║定。不樂大乘也。闡提。梵語具云一闡提。華言
B22n0117_p0332a16║信不具。）三終教。（亦名實教。）此教言定性
B22n0117_p0332a17║聲聞。無性闡提。悉當成佛。方盡大乘至極之
B22n0117_p0332a18║說。名之為終。以稱實理。亦名為實。於中少說
B22n0117_p0332b01║法相。多說法性。雖說法相。亦會歸性。是大乘
B22n0117_p0332b02║之終極。名為終教。四頓教。此教明一念不生。
B22n0117_p0332b03║即名為佛。不依地位漸次而說。名之為頓。於
B22n0117_p0332b04║中不說法相。唯明真性。一切所有。唯是妄想。
B22n0117_p0332b05║一切法界。唯是絕言。名為頓教。五圓教。此教
B22n0117_p0332b06║所說。唯是無盡法界。性海圓融。緣起無礙。相
B22n0117_p0332b07║即相入。如帝網珠。重重無盡。於中明一位即
B22n0117_p0332b08║一切位。一切位即一位。故十信滿心。即成正
B22n0117_p0332b09║覺。名為圓教。（帝網珠者。謂帝釋殿前千珠
B22n0117_p0332b10║寶網。光相交暎。互攝無礙也。十信者。信心。念
B22n0117_p0332b11║心。精進心。慧心。定心。不退心。護法心。迴向心。
B22n0117_p0332b12║戒心。願心也。）
B22n0117_p0332b13║【慧觀五教】（出華嚴經疏并演義鈔）
B22n0117_p0332b14║上元道場寺僧慧觀。以如來所說一代聖教。
B22n0117_p0332b15║約施化次第。而立此五種之教。是為慧觀五
B22n0117_p0332b16║教也。一有相教。謂如來於十二年前廣制眾
B22n0117_p0332b17║戒。皆是因果實有之法。小乘於此得道。是名
B22n0117_p0332b18║有相教。（十二年前者。即說阿含等經之時
B22n0117_p0332c01║也。）二無相教。謂如來說四阿含經後。即說
B22n0117_p0332c02║般若空慧法門。空諸有相。小乘解空得道。是
B22n0117_p0332c03║名無相教。（梵語般若。華言智慧。）三抑揚
B22n0117_p0332c04║教。謂如來說淨名思益等經。抑挫小果聲聞。
B22n0117_p0332c05║褒揚大乘菩薩。是名抑揚教。四同歸教。謂如
B22n0117_p0332c06║來說般若之後。涅槃之前。說法華經。以會三
B22n0117_p0332c07║歸一。萬善悉向菩提。是名同歸教。（會三歸
B22n0117_p0332c08║一者。會合聲聞緣覺菩薩三乘而歸於一佛
B22n0117_p0332c09║乘也。梵語菩提。華言道。）五常住教。謂如來
B22n0117_p0332c10║說涅槃經。明一切眾生皆有佛性。一闡提輩
B22n0117_p0332c11║皆得作佛。廣談佛性。賸演圓常。是名常住教。
B22n0117_p0332c12║（闡提。梵語具云一闡提。華言信不具。）
B22n0117_p0332c13║【波頗五教】（出華嚴經疏）波頗。梵語
B22n0117_p0332c14║具云波頗蜜多。華言明支。中天竺三藏沙門
B22n0117_p0332c15║也。唐貞觀年間。於大興善寺。譯星陀羅尼經
B22n0117_p0332c16║等。以如來所說諸經聖教。約其義趣淺深不
B22n0117_p0332c17║同。令眾生修行有序。而立五教。故名波頗五
B22n0117_p0332c18║教。（中天竺。即西土之國名也。三藏者。經藏。
B22n0117_p0333a01║律藏。論藏也。梵語沙門。華言勤息。）一四諦
B22n0117_p0333a02║教。謂佛於阿含經。說苦集滅道四諦之法。為
B22n0117_p0333a03║令聲聞之人修此而悟真空涅槃之理。是名
B22n0117_p0333a04║四諦教。（梵語涅槃。華言滅度。）二無相教。
B22n0117_p0333a05║謂佛於般若經中。說諸空慧法門。空諸有相。
B22n0117_p0333a06║為令二乘悟大乘法空。是名無相教。（二乘
B22n0117_p0333a07║者。聲聞乘。緣覺乘也。）三觀行教。謂佛於華
B22n0117_p0333a08║嚴經中。說諸觀行法門。行列排布種種修因
B22n0117_p0333a09║證果之理。為令眾生觀察修行。是名觀行教。
B22n0117_p0333a10║四安樂教。謂佛於涅槃經中。說常樂我淨四
B22n0117_p0333a11║德。常住寂滅之理。為令眾生得大安樂。是名
B22n0117_p0333a12║安樂教。五守護教。謂佛於大集經中。說守護
B22n0117_p0333a13║正法。為令眾生保持不失。是名守護教。
B22n0117_p0333a14║【劉虬五教】（出華嚴經疏）齊朝隱士
B22n0117_p0333a15║劉虬。以如來所說一代聖教。始自成道。終至
B22n0117_p0333a16║涅槃。亦約其漸頓淺深次第。立為五教。故名
B22n0117_p0333a17║劉虬五教。（梵語涅槃。華言滅度。）一人天
B22n0117_p0333a18║教。謂如來始初成道。先為提謂長者說人天
B22n0117_p0333b01║戒善。乃是因緣果報實有之法。是名人天教。
B22n0117_p0333b02║二有相教。謂如來說阿含經時。廣制眾戒。皆
B22n0117_p0333b03║是因果實有之法。小乘之人持之而得道果。
B22n0117_p0333b04║是名有相教。三無相教。謂如來說四阿含經
B22n0117_p0333b05║後。談般若空慧法門。空諸有相。為令小乘之
B22n0117_p0333b06║人解空得道。是名無相教。（四阿含者。長阿
B22n0117_p0333b07║含。中阿含。增壹阿含。雜阿含也。）四同歸教。
B22n0117_p0333b08║謂如來於般若之後。涅槃之前。說法華經。以
B22n0117_p0333b09║會三歸一。萬善悉向菩提。是名同歸教。（會
B22n0117_p0333b10║三歸一者。會聲聞乘緣覺乘菩薩乘同歸佛
B22n0117_p0333b11║乘也。梵語菩提。華言道。）五常住教。謂如來
B22n0117_p0333b12║說涅槃經。明一切眾生皆有佛性。一闡提輩
B22n0117_p0333b13║皆得作佛。廣談佛性。賸演圓常。是名常住教。
B22n0117_p0333b14║（梵語一闡提。華言信不具。）
B22n0117_p0333b15║【不分教五意】（出華嚴經疏）不分教
B22n0117_p0333b16║五意者。唐清涼國師。推原佛教。有此五種意
B22n0117_p0333b17║也。一理本一味殊途同歸。謂佛所說諸法。理
B22n0117_p0333b18║本無二。隨機異解。故有殊途。機見雖殊。終歸
B22n0117_p0333c01║一實。故不分也。二一音普應一雨普滋。謂佛
B22n0117_p0333c02║一音說法。平等普應。大小機器。皆得利益。如
B22n0117_p0333c03║大地草木。一雨普滋。故不分也。三原佛本意
B22n0117_p0333c04║為一事故。謂佛本為大事因緣出現於世。開
B22n0117_p0333c05║示眾生。咸得作佛。法華經云。我此九部法。隨
B22n0117_p0333c06║順眾生說。入大乘為本。佛意如斯。故不分也。
B22n0117_p0333c07║（九部者。一契經。二重頌。三諷頌。四因緣。五
B22n0117_p0333c08║本事。六本生。七希有。八譬喻。九論議也。）四
B22n0117_p0333c09║隨一一文眾解不同。謂如佛說無常法。或以
B22n0117_p0333c10║生滅為無常。或以不生不滅為無常。法本是
B22n0117_p0333c11║一。機解不同。故不分也。五多種說法成枝流
B22n0117_p0333c12║故。謂法欲滅時。有多種異說。恐混純源之一
B22n0117_p0333c13║味。成差別之枝流。故不分也。
B22n0117_p0333c14║【大乘五位】（出華嚴經隨疏演義鈔）
B22n0117_p0333c15║一資糧位。謂十住十行十回向諸位菩薩。以
B22n0117_p0333c16║福德智慧。為助道資糧。故名資糧位。（十住
B22n0117_p0333c17║者。發心住。治地住。修行住。生貴住。方便具足
B22n0117_p0333c18║住。正心住。不退住。童真住。法王子住。灌頂住
B22n0117_p0334a01║也。十行者。歡喜行。饒益行。無瞋恨行。無盡行。
B22n0117_p0334a02║離癡亂行。善現行。無著行。尊重行。善法行。真
B22n0117_p0334a03║實行也。十回向者。救一切眾生離眾生相回
B22n0117_p0334a04║向。不壞回向。等一切佛回向。至一切處回向。
B22n0117_p0334a05║無盡功德藏回向。隨順平等善根回向。隨順
B22n0117_p0334a06║等觀一切眾生回向。真如相回向。無縛解脫
B22n0117_p0334a07║回向。法界無量回向也。）二加行位。謂四加
B22n0117_p0334a08║行位菩薩。由得福智資糧。加功用行而入見
B22n0117_p0334a09║道。住真如性。是名加行位。（四加行者。煖。頂。
B22n0117_p0334a10║忍。世第一也。見道。即歡喜地菩薩位也。）三
B22n0117_p0334a11║通達位。（亦名見道位。）謂初地菩薩。體會真
B22n0117_p0334a12║如。智照於理。得見中道。故名通達位。（初地。
B22n0117_p0334a13║即歡喜地也。）四修習位。謂第二地至第十
B22n0117_p0334a14║地菩薩。得見道已。為斷除障。而復修習根本
B22n0117_p0334a15║之智。故名修習位。（第二地至第十地者。離
B22n0117_p0334a16║垢地。發光地。燄慧地。難勝地。現前地。遠行地。
B22n0117_p0334a17║不動地。善慧地。法雲地也。根本智者。即菩薩
B22n0117_p0334a18║親證本有之智也。）五究竟位。謂妙覺佛證
B22n0117_p0334b01║此果位。最極清淨。更無有上。故名究竟位。（
B22n0117_p0334b02║妙覺者。自覺覺他。覺行圓滿。不可思議也。）
B22n0117_p0334b03║【菩薩有五種生】（出地持經）一息苦
B22n0117_p0334b04║生。謂菩薩以願力自在力。於飢饉世。受大魚
B22n0117_p0334b05║等身。以肉救濟一切眾生。於疾病世。為大醫
B22n0117_p0334b06║王。救治眾生。於刀兵世。為大力主。以善方便
B22n0117_p0334b07║誠信之言。等心救濟。息於戰諍。於繫縛鞭打
B22n0117_p0334b08║逼迫之處。為息惱故。生於王家。以正法化邪
B22n0117_p0334b09║見眾生。於外道奉事天神造諸惡行之家。亦
B22n0117_p0334b10║生彼處。斷彼邪見及諸惡行。如是無量生處。
B22n0117_p0334b11║悉皆往生。是名息苦生。二隨類生。謂菩薩以
B22n0117_p0334b12║願力自在力。於種種眾生天龍鬼神阿修羅
B22n0117_p0334b13║等。及諸外道邪見惡行等類。菩薩悉生其中。
B22n0117_p0334b14║為其導首。引令入正。及以善法廣為宣說。是
B22n0117_p0334b15║名隨類生。三勝生。謂菩薩示現受生。於壽命
B22n0117_p0334b16║色力果報。勝過一切天人。是名勝生。四增上
B22n0117_p0334b17║生。謂菩薩從淨心住乃至最上菩薩住。在所
B22n0117_p0334b18║受生而獨殊勝。於閻浮提自在受生。乃至大
B22n0117_p0334c01║自在究竟地。一切受生處。於中最為奇特。是
B22n0117_p0334c02║名增上生。（淨心住者。即十地中第七地也。
B22n0117_p0334c03║此地菩薩。離諸惑業。故名淨心。最上菩薩住。
B22n0117_p0334c04║即第十法雲地也。居九地之上。故名最上。梵
B22n0117_p0334c05║語閻浮提。華言勝金洲。大自在究竟地者。即
B22n0117_p0334c06║色界天主所住處也。）五最後生。謂最上菩
B22n0117_p0334c07║薩住受生時。求證菩提。萬行滿足。生剎利婆
B22n0117_p0334c08║羅門家。得阿耨多羅三藐三菩提。作一切佛
B22n0117_p0334c09║事。是名最後生。（梵語菩提。華言道。梵語剎
B22n0117_p0334c10║利。華言田主。即王種也。梵語婆羅門。華言淨
B22n0117_p0334c11║行。梵語阿耨多羅三藐三菩提。華言無上正
B22n0117_p0334c12║等正覺。）
B22n0117_p0334c13║【菩薩五種相】（出莊嚴經論）一憐愍
B22n0117_p0334c14║相。謂菩薩以慈悲菩提之心。愍念一切眾生。
B22n0117_p0334c15║廣行方便。饒益攝受。是為憐愍相。二愛語相。
B22n0117_p0334c16║謂菩薩能於一切佛法。巧妙宣說。柔言軟語。
B22n0117_p0334c17║令諸眾生而得正信。是為愛語相。三勇健相。
B22n0117_p0334c18║謂菩薩為眾生故。於諸難行苦行而悉行之。
B22n0117_p0335a01║不生退屈。是為勇健相。四開手相。開手者。開
B22n0117_p0335a02║手以物與人也。謂菩薩悲願深重。能行布施。
B22n0117_p0335a03║濟貧拔苦。而以財慧普攝一切。是為開手相。
B22n0117_p0335a04║五釋義相。謂菩薩為眾生故。施無礙辯。解經
B22n0117_p0335a05║釋義。以最上法而攝受之。是名釋義相。
B22n0117_p0335a06║【菩薩五種自在】（出大寶積經）菩薩
B22n0117_p0335a07║悲智並運。萬行滿足。其於壽命受生等事。故
B22n0117_p0335a08║得自在無礙也。一壽命自在。謂菩薩成就法
B22n0117_p0335a09║身慧命。了無生死壽夭。延萬劫不為長。促一
B22n0117_p0335a10║念不為短。但為度脫有情。以諸方便。而隨機
B22n0117_p0335a11║示現長短壽命之相。其心無所罣礙。是為壽
B22n0117_p0335a12║命自在。二生自在。謂菩薩為度脫有情。以大
B22n0117_p0335a13║悲心。隨類受生。饒益一切。處天宮不為樂。入
B22n0117_p0335a14║地獄不為苦。去住無礙。是名生自在。三業自
B22n0117_p0335a15║在。謂菩薩萬行具足。悲智雙運。或現神通。或
B22n0117_p0335a16║說妙法。或入禪定。或修苦行。所作行業。但為
B22n0117_p0335a17║利他。縱任無礙。是為業自在。四覺觀自在。初
B22n0117_p0335a18║心曰覺。細心曰觀。謂菩薩或修禪觀之行。或
B22n0117_p0335b01║起利生之心。雖有思惟。離諸散亂。隨願度生。
B22n0117_p0335b02║平等無礙。是為覺觀自在。五眾具果報自在。
B22n0117_p0335b03║謂菩薩因行深廣。果報殊勝。於一切所須之
B22n0117_p0335b04║具。不假營為。自然周足。心無染礙。是為眾具
B22n0117_p0335b05║果報自在。
B22n0117_p0335b06║【五怖畏】（出百法論鈔并毘婆沙論）
B22n0117_p0335b07║一不活畏。謂初學菩薩。雖行布施之行。而不
B22n0117_p0335b08║能盡己所有。又恐自己不能過活。是名不活
B22n0117_p0335b09║畏。二惡名畏。謂初學菩薩。雖欲與眾生同事
B22n0117_p0335b10║而攝化之。入諸酒肆等。恒懼譏謗。不得似大
B22n0117_p0335b11║菩薩安行自若。是名惡名畏。（同事者。同其
B22n0117_p0335b12║所作。即酒肆等事也。若大菩薩證果之後。以
B22n0117_p0335b13║同事攝諸眾生。逆行順化。屠坊酒肆。無往不
B22n0117_p0335b14║可。所以安行自若也。）三死畏。謂初學菩薩。
B22n0117_p0335b15║雖欲運廣大心。內外俱施。然有時施以財物。
B22n0117_p0335b16║而於身命顧惜。不能自捨。是名死畏。（內外
B22n0117_p0335b17║施者。內則身命等。外則財物等也。）四惡道
B22n0117_p0335b18║畏。謂初學菩薩。懼生惡道。於不善法分別對
B22n0117_p0335c01║治。令其不生。是名惡道畏。五大眾威德畏。謂
B22n0117_p0335c02║初學菩薩。或於王庭執理之處。或於善解法
B22n0117_p0335c03║義人前。申宗敵論。唯恐有失。是名大眾威德
B22n0117_p0335c04║畏。
B22n0117_p0335c05║【小乘五位】（出天台四教儀）一資糧
B22n0117_p0335c06║位。資糧位者。如人遠行。必賚糧以為路資也。
B22n0117_p0335c07║其位有三。一五停心。二別相念。三總相念。若
B22n0117_p0335c08║欲出於三界。必以此三種觀法而為資糧也。
B22n0117_p0335c09║（五停心者。一多貪眾生不淨觀。二多瞋眾
B22n0117_p0335c10║生慈悲觀。三多散眾生數息觀。四愚癡眾生
B22n0117_p0335c11║因緣觀。五多障眾生念佛觀。別相念總相念
B22n0117_p0335c12║者。謂四念處。一觀身不淨。二觀受是苦。三觀
B22n0117_p0335c13║心無常。四觀法無我。若各觀察。則名別相念。
B22n0117_p0335c14║若總觀察。則名總相念。三界者。欲界。色界。無
B22n0117_p0335c15║色界也。）二加行位。加行位者。其位有四。一
B22n0117_p0335c16║煖位。（如木鑽火。未見火出。先得煖相。以喻
B22n0117_p0335c17║加行位人。未見智火。已得煖相。）二頂位。（
B22n0117_p0335c18║觀行轉明。如登山頂。悉皆明了。）三忍位。（
B22n0117_p0336a01║忍即忍可之義。謂於苦集滅道四諦之法。忍
B22n0117_p0336a02║可而樂修也。）四世第一位。（於理雖未能
B22n0117_p0336a03║證。而於世間最勝。）謂此四位加功用行。取
B22n0117_p0336a04║證道果也。三見道位。見道位者。即聲聞初果
B22n0117_p0336a05║也謂斷三界見惑。而見真空之理。故名見道
B22n0117_p0336a06║也。（初果即須陀洹也。）四修道位。修道位
B22n0117_p0336a07║者。謂修四諦道法。斷欲界思惑。而證第二第
B22n0117_p0336a08║三果。故名修道也。（第二果即斯陀含。第三
B22n0117_p0336a09║果。即阿那含也。）五無學位。無學位者。即聲
B22n0117_p0336a10║聞第四果阿羅漢也。此位斷三界見思惑盡。
B22n0117_p0336a11║真理究竟。無法可學。故名無學也。（梵語阿
B22n0117_p0336a12║羅漢。華言無學。又云無生。）
B22n0117_p0336a13║【初度五人】（出翻譯名義）謂佛初出
B22n0117_p0336a14║家。入山修道。父王思念。乃命陳如等五人。尋
B22n0117_p0336a15║訪隨侍。及佛成道。因念五人。當先度脫。故在
B22n0117_p0336a16║鹿苑先調其根性。為說苦集滅道四諦之法
B22n0117_p0336a17║而得解脫。是為初度五人也。一阿若憍陳如。
B22n0117_p0336a18║梵語阿若。華言已知。此其名也。梵語憍陳如。
B22n0117_p0336b01║華言火器。此其姓也。以其是婆羅門種。由先
B22n0117_p0336b02║世事火。故云火器。乃佛之舅氏也。（梵語婆
B22n0117_p0336b03║羅門。華言淨行。事火者。法華文句云。火有二
B22n0117_p0336b04║義。照也。燒也。照則暗不生。燒則物不生。所以
B22n0117_p0336b05║事之。因為姓也。）二頞鞞。梵語頞鞞。華言馬
B22n0117_p0336b06║勝。亦云馬師。乃佛之家族也。三跋提。梵語跋
B22n0117_p0336b07║提。華言小賢。乃佛之家族也。四十力迦葉。梵
B22n0117_p0336b08║語迦葉。又云婆敷。（無翻。）亦佛之舅氏。非大
B22n0117_p0336b09║迦葉。亦非三迦葉也。（大迦葉。即摩訶迦葉。
B22n0117_p0336b10║三迦葉。即優樓頻羅迦葉。那提迦葉。伽耶迦
B22n0117_p0336b11║葉也。）五拘利太子。拘利太子。乃斛飯王之
B22n0117_p0336b12║長子。即佛之從兄弟也。