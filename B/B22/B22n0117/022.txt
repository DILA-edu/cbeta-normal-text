B22n0117_p0336b13║【五種聲聞】（出法華文句）一决定聲
B22n0117_p0336b14║聞。謂久習小乘。積劫功圓。而證得小果。是名
B22n0117_p0336b15║决定聲聞。二退道聲聞。謂此聲聞本習大乘。
B22n0117_p0336b16║積劫修道。中間為厭生死。退大道心。取證小
B22n0117_p0336b17║果。是名退道聲聞。三應化聲聞。謂諸佛菩薩。
B22n0117_p0336b18║為前二種聲聞故。內秘佛菩薩之行。外見聲
B22n0117_p0336c01║聞之形。引誘小乘。令入大乘。是名應化聲聞。
B22n0117_p0336c02║四增上慢聲聞。謂厭居生死。欣樂涅槃。修習
B22n0117_p0336c03║小乘。以少為足。未得謂得。未證謂證。是名增
B22n0117_p0336c04║上慢聲聞。五大乘聲聞。謂以佛道聲。令一切
B22n0117_p0336c05║聞。不住化城。終歸寶所。是名大乘聲聞。（化
B22n0117_p0336c06║城者。無而倏有名化。防非禦敵名城。以喻小
B22n0117_p0336c07║乘涅槃。能防見思之非。而禦生死之敵也。寶
B22n0117_p0336c08║所。即大乘實相之理也。）
B22n0117_p0336c09║【五性】（出華嚴經隨疏演義鈔）一定
B22n0117_p0336c10║性聲聞。因果不易。名曰定性。聞佛聲教而得
B22n0117_p0336c11║覺悟。名曰聲聞。謂惟習聲聞之因。而證聲聞
B22n0117_p0336c12║之果。更不進求佛道。是名定性聲聞也。二定
B22n0117_p0336c13║性緣覺。謂觀因緣生滅之法。覺悟真空之理。
B22n0117_p0336c14║故曰緣覺。謂唯習緣覺之因。而證緣覺之果。
B22n0117_p0336c15║更不進求佛道。是名定性緣覺也。三菩薩性。
B22n0117_p0336c16║菩薩。梵語具云菩提薩埵。華言覺有情。謂菩
B22n0117_p0336c17║薩悲智雙運。冤親等觀。廣利眾生。證菩提果。
B22n0117_p0336c18║是名菩薩性也。四不定性。謂遇緣熏習。修行
B22n0117_p0337a01║不定。若近聲聞而習聲聞法。若近緣覺而習
B22n0117_p0337a02║緣覺法。若近菩薩而習菩薩法。各隨所習而
B22n0117_p0337a03║成其性。是名不定性也。五無種性。無種者。無
B22n0117_p0337a04║善種也。謂人撥無因果。不受化度。甘溺生死。
B22n0117_p0337a05║不求解脫。是名無種性也。（撥者絕也。）
B22n0117_p0337a06║【五種阿那含】（出涅槃經）梵語阿那
B22n0117_p0337a07║含。華言不來。又云不還。謂不還來欲界受生。
B22n0117_p0337a08║即第三果也。以其根有利鈍。行有勤怠。於證
B22n0117_p0337a09║阿羅漢果。有先後之不同。故分為五也。（梵
B22n0117_p0337a10║語阿羅漢。華言無學。又云無生。）一中般涅
B22n0117_p0337a11║槃。中即中陰。亦名中有。以人死之後。未得托
B22n0117_p0337a12║生之識身也。梵語般涅槃。華言滅度。謂此阿
B22n0117_p0337a13║那含。從欲界沒。生色界時。於色界中有身。便
B22n0117_p0337a14║斷上地餘惑。證阿羅漢。得般涅槃也。（上地。
B22n0117_p0337a15║即無色界也。）二生般涅槃。生者。於色界受
B22n0117_p0337a16║生也。謂此阿那含。於欲界得第三果。已從欲
B22n0117_p0337a17║界沒。生於色界。便斷上地餘惑。得阿羅漢。入
B22n0117_p0337a18║般涅槃也。三有行般涅槃。有行。即加功用行
B22n0117_p0337b01║也。謂此阿那含。於欲界得第三果已。從欲界
B22n0117_p0337b02║沒。生於色界。不能速疾趣涅槃果。更經多時。
B22n0117_p0337b03║勤修加行。方斷上地餘惑。得阿羅漢。入般涅
B22n0117_p0337b04║槃也。四無行般涅槃。無行。即不加功行也。謂
B22n0117_p0337b05║此阿那含。於欲界得第三果已。從欲界沒。生
B22n0117_p0337b06║於色界。更經多時。不能加功用行。懈怠慢縱。
B22n0117_p0337b07║任運經久。方斷上地餘惑。得阿羅漢。入般涅
B22n0117_p0337b08║槃也。五上流般涅槃。上即無色界。流即流行。
B22n0117_p0337b09║謂此阿那含。從欲界沒。生於色界。不能便證
B22n0117_p0337b10║涅槃。要須流行色界餘天之中。次第生已。方
B22n0117_p0337b11║斷上地餘惑。得阿羅漢。入般涅槃也。（餘天
B22n0117_p0337b12║即色界初禪後。二禪三禪四禪天也。）
B22n0117_p0337b13║【五果回心】（出涅槃經）五果。須陀洹
B22n0117_p0337b14║斯陀含阿那含阿羅漢辟支佛所證之果也。
B22n0117_p0337b15║謂此五人。經劫不等。斷盡煩惱。回心向大。證
B22n0117_p0337b16║取菩提。故名五果回心。（劫。梵語具云劫波。
B22n0117_p0337b17║華言分別時節。梵語菩提。華言道。）初果八
B22n0117_p0337b18║萬劫回心。初果。即須陀洹也。謂斷三結之惑
B22n0117_p0337c01║而得此果超四惡趣於人天中七返受生。方
B22n0117_p0337c02║斷諸苦。入於涅槃。過八萬劫。當得無上正等
B22n0117_p0337c03║菩提。是名初果回心。（梵語須陀洹。華言預
B22n0117_p0337c04║流。謂出凡流而預聖流也。三結者。身見。戒取。
B22n0117_p0337c05║疑。即三界見惑也。四惡趣者。修羅趣。畜生趣。餓鬼趣。
B22n0117_p0337c06║地獄趣也。七返者。天上人間共七番也。梵語
B22n0117_p0337c07║涅槃。華言滅度。）二果六萬劫回心。二果。即
B22n0117_p0337c08║斯陀含也。謂斷欲界六品思惑而得此果。於
B22n0117_p0337c09║天人中一番受生。方斷諸苦。入於涅槃。過六
B22n0117_p0337c10║萬劫。當得無上正等菩提。是名二果回心。（
B22n0117_p0337c11║梵語斯陀含。華言一往來。謂一生天上。一生
B22n0117_p0337c12║人間。得證涅槃也。六品思惑者。眼耳鼻舌身
B22n0117_p0337c13║五根對色聲香味觸五塵而起貪愛之心曰
B22n0117_p0337c14║思。此惑有九品。今云六品者。謂斷九品中前
B22n0117_p0337c15║之六品也。）三果四萬劫回心。三果。即阿那
B22n0117_p0337c16║含也。謂斷五下分結而得此果。更不受生。過
B22n0117_p0337c17║四萬劫。當得無上正等菩提。是名三果回心。
B22n0117_p0337c18║（梵語阿那含。華言不來。謂不來欲界受生
B22n0117_p0338a01║也。五下分結者。即欲界貪。瞋。身見。戒取。疑也。
B22n0117_p0338a02║）四果二萬劫回心。四果。即阿羅漢也。謂永
B22n0117_p0338a03║斷三界貪欲瞋恚愚癡之惑而得此果。過二
B22n0117_p0338a04║萬劫。當得無上正等菩提。是名四果回心。（
B22n0117_p0338a05║梵語阿羅漢。華言無生。謂斷見思惑盡。更不
B22n0117_p0338a06║受三界生也。）五果十千劫回心。五果。即辟
B22n0117_p0338a07║支佛也。謂永斷三界貪欲瞋恚愚癡之惑而
B22n0117_p0338a08║得此果。過十千劫。當得無上正等菩提。是名
B22n0117_p0338a09║五果回心。（辟支。梵語具云辟支迦羅。華言
B22n0117_p0338a10║緣覺。）
B22n0117_p0338a11║【五分法身】（出法華玄義釋籤）五分
B22n0117_p0338a12║法身者。分即分齊。法者。戒定慧諸法也。身者
B22n0117_p0338a13║聚也。聚集諸法以成其身也。（聚集諸法者。
B22n0117_p0338a14║謂聚集色受想行識之法也。）一戒身。謂二
B22n0117_p0338a15║乘因持無作之戒。戒法成就。證得此身。故名
B22n0117_p0338a16║戒身。（二乘者。聲聞乘。緣覺乘也。無作戒者。
B22n0117_p0338a17║不作意持。任運無犯。名無作戒也。）二定身。
B22n0117_p0338a18║謂二乘因修無漏淨禪證此身。故名定身。（
B22n0117_p0338b01║無漏者。不漏落生死也。淨禪者。謂因修禪定
B22n0117_p0338b02║能斷諸漏。漏即三界煩惱。既無煩惱。心則清
B22n0117_p0338b03║淨。故名無漏淨禪也。）三慧身。謂二乘因修
B22n0117_p0338b04║無漏智慧得證此身。故名慧身。（無漏智慧
B22n0117_p0338b05║者。即是觀十二因緣及觀四諦之智慧也。修
B22n0117_p0338b06║此智慧者。即能斷三界煩惱。出離有漏生死
B22n0117_p0338b07║也。）四解脫身。解縛得脫。故名解脫。有二種。
B22n0117_p0338b08║一者有為解脫。謂以無漏智慧斷有漏煩惱
B22n0117_p0338b09║二者無為解脫。謂一切煩惱滅盡無餘。煩惱
B22n0117_p0338b10║既盡。理本無為。由二種解脫。得證此身。故名
B22n0117_p0338b11║解脫身。五解脫知見身。知以智知。見以眼見。
B22n0117_p0338b12║謂二乘因此智眼。於一切法。知覺照了。當體
B22n0117_p0338b13║即空。悉皆如幻。得證此身。故名解脫知見身。
B22n0117_p0338b14║【五論師】（出翻譯名義）一阿濕縛窶
B22n0117_p0338b15║沙論師。梵語阿濕縛窶沙。華言馬鳴。摩訶衍
B22n0117_p0338b16║論云。過去世中有一大王。名曰輪陀。有千白
B22n0117_p0338b17║鳥皆悉好聲。若鳥出聲。大王增德。若不出聲。
B22n0117_p0338b18║大王損德。如是諸鳥。若見白馬。則出其聲若
B22n0117_p0338c01║不見時常不出聲。爾時大王。徧求白馬。終日
B22n0117_p0338c02║不得。作如是言。若外道眾。能令此鳥鳴者。都
B22n0117_p0338c03║破佛教。若佛弟了。能令此鳥鳴者。都破外道。
B22n0117_p0338c04║爾時菩薩。用神通力。現千白馬。令千鳥皆鳴。
B22n0117_p0338c05║紹隆正法。令不斷絕。是故世尊。字此菩薩。名
B22n0117_p0338c06║曰馬鳴。又本傳云。此師說法時。能感羣馬悲
B22n0117_p0338c07║鳴。故號馬鳴。以其造起信論。大乘莊嚴等論。
B22n0117_p0338c08║故稱論師。二那伽曷樹那論師。梵語那伽曷
B22n0117_p0338c09║樹那。華言龍猛。舊翻龍樹。其母於樹下生之。
B22n0117_p0338c10║因龍成其道。故號曰龍樹。輔行云。龍樹之學
B22n0117_p0338c11║廣通。天下無敵。欲謗佛經。龍接入宮。一夏但
B22n0117_p0338c12║誦七佛經。自知佛法深妙。遂出家降伏外道。
B22n0117_p0338c13║明第一義。以其作中觀大智度等論。故稱論
B22n0117_p0338c14║師也。三提婆論師。梵語提婆。華言天。乃龍樹
B22n0117_p0338c15║弟子也。以其造百論。大丈夫等論。故稱論師。
B22n0117_p0338c16║四鳩摩羅邏多論師。梵語鳩摩羅邏多。華言
B22n0117_p0338c17║童受。以其闡揚論義。故稱論師。五室利邏多
B22n0117_p0338c18║論師。梵語室利邏多。華言勝受。謂此論王。如
B22n0117_p0339a01║日照世。能破諸暗。故稱論師。
B22n0117_p0339a02║【五種法師】（出法華文句）法者軌則
B22n0117_p0339a03║也。師者匠也。法雖可軌。體不自弘。弘之在人
B22n0117_p0339a04║是故五種弘經之人。皆得稱為法師也。一受
B22n0117_p0339a05║持。信力故受。念力故持。謂於如來言教。以堅
B22n0117_p0339a06║固深信受之。於己憶持不忘。是為受持法師。
B22n0117_p0339a07║二讀經。對文曰讀。謂正心端坐。目覩經文。口
B22n0117_p0339a08║宣句讀。是為讀經法師。三誦經。背文曰誦。謂
B22n0117_p0339a09║習讀既熟。不須對文。自然成誦。是為誦經法
B22n0117_p0339a10║師。四解說。謂聖教之義難解。若能分明解釋。
B22n0117_p0339a11║訓授於人。是為解說法師。五書寫。謂於諸佛
B22n0117_p0339a12║經典。若能書寫廣傳。流通大法。是為書寫法
B22n0117_p0339a13║師。
B22n0117_p0339a14║【五種阿闍黎】（出四分律）梵語阿闍
B22n0117_p0339a15║黎。華言軌範。謂其能為人軌範。故云阿闍黎
B22n0117_p0339a16║也。一出家阿闍黎。出家阿闍黎者。即比丘剃
B22n0117_p0339a17║度之師也。謂出家者。必須依師而得剃度。律
B22n0117_p0339a18║云。所依得出家者。是也。（梵語比丘。華言乞
B22n0117_p0339b01║士。）二受戒阿闍黎。受戒阿闍黎者。即比丘
B22n0117_p0339b02║受戒之師也。謂既得出家。必須依師求受戒
B22n0117_p0339b03║法。律云。於受戒時得作羯磨者。是也。（梵語
B22n0117_p0339b04║羯磨。華言作法。）三教授阿闍黎。教授阿闍
B22n0117_p0339b05║黎者。即比丘教授之師也。謂既得戒法。必須
B22n0117_p0339b06║得師教授威儀。律云。從教授得威儀者。是也。
B22n0117_p0339b07║四受經阿闍黎。受經阿闍黎者。即比丘受經
B22n0117_p0339b08║之師也。謂出家者。必須依師受習經文。解說
B22n0117_p0339b09║義理。律云。從所受經。得讀修妬路。若說義乃
B22n0117_p0339b10║至一四句偈等。是也。（梵語修妬路。又云修
B22n0117_p0339b11║多羅。華言契經。）五依止阿闍黎。依止阿闍
B22n0117_p0339b12║黎者。即比丘依止之師也。謂比丘度夏。當依
B22n0117_p0339b13║師住。或依止作宿。律云。乃至依住一宿者。是
B22n0117_p0339b14║也。
B22n0117_p0339b15║【五種大師功德】（出瑜伽師地論）一
B22n0117_p0339b16║戒行無失。謂比丘於如來所制戒律。常能堅
B22n0117_p0339b17║守執持。無有毀犯過失。具是功德。方宜為入
B22n0117_p0339b18║戒法之師也。（梵語比丘。華言乞士。）二善
B22n0117_p0339c01║建立法。謂比丘於諸戒律。善能建立一切法。
B22n0117_p0339c02║則令人修學。無所違越。具是功德。方宜為人
B22n0117_p0339c03║戒法之師也。三善制立所學。謂比丘於律儀
B22n0117_p0339c04║中當學之法。善能裁制安立。令無差謬。具是
B22n0117_p0339c05║功德。方宜為人戒法之師也。四善斷疑惑。謂
B22n0117_p0339c06║比丘於所建立法則。及所當學。或眾有所疑。
B22n0117_p0339c07║善能廣為開說。斷除其惑。令得如式修持。具
B22n0117_p0339c08║是功德。方宜為人戒法之師也。五教授出離。
B22n0117_p0339c09║謂比丘以如來所制戒法。教授於人。令其如
B22n0117_p0339c10║法受持。成就聖道。出離生死。具是功德。方宜
B22n0117_p0339c11║為人戒法之師也。
B22n0117_p0339c12║【五種僧】（亦名五僧差別出顯宗論）
B22n0117_p0339c13║一無耻僧謂毀犯禁戒不守真風。形預僧流。
B22n0117_p0339c14║行過俗務。是名無耻僧。二瘂羊僧。謂於三藏
B22n0117_p0339c15║教。無所了達譬如瘂羊。無辯說用。是名瘂羊
B22n0117_p0339c16║僧。（三藏教者。經藏。律藏。論藏也。）三朋黨
B22n0117_p0339c17║僧。謂好於遊散。惟務鬬諍。善生機巧。結構朋
B22n0117_p0339c18║黨。是名朋黨僧。四世俗僧。謂昏昏度日。兀兀
B22n0117_p0340a01║延生。心想閑緣。身營世務。是名世俗僧。五勝
B22n0117_p0340a02║義僧。謂解慧有餘。辯才無礙。隨機演教。接物
B22n0117_p0340a03║利生。是名勝義僧。
B22n0117_p0340a04║【僧五淨德】（出諸德福田經）一發心
B22n0117_p0340a05║離俗。謂出家之人。發勇猛心。脫離凡俗。習佛
B22n0117_p0340a06║菩提。而能懷佩道妙。為世福田。是為初淨德
B22n0117_p0340a07║也。（梵語菩提。華言道。）二毀其形好。謂出
B22n0117_p0340a08║家之人。剃除鬚髮。毀壞相好。去世俗之塵衣。
B22n0117_p0340a09║著如來之法服。具佛威儀。為世福田。是為第
B22n0117_p0340a10║二淨德也。三永割親愛。謂投佛出家。割絕父
B22n0117_p0340a11║母親愛之情。一心精勤修道。以報父母生成
B22n0117_p0340a12║之德。兼能為世福田。是為第三淨德也。四委
B22n0117_p0340a13║棄軀命。謂出家之人。能委棄身命。無所顧惜。
B22n0117_p0340a14║惟務一心求證佛道。兼能為世福田。是為第
B22n0117_p0340a15║四淨德也。五志求大乘。謂出家之人。常懷濟
B22n0117_p0340a16║物之心。專志勤求大乘之法。度脫一切有情。
B22n0117_p0340a17║為世福田。是為第五淨德也。
B22n0117_p0340a18║【苾芻草五德】（出翻譯名義）苾芻。雪
B22n0117_p0340b01║山香草。謂其有五種德。以喻比丘亦具此德。
B22n0117_p0340b02║故稱為苾芻也。（梵語比丘。華言乞士。）一
B22n0117_p0340b03║體性柔軟。體性柔軟者。以喻比丘能折伏身
B22n0117_p0340b04║語意業之麤獷也。二引蔓旁布。引蔓旁布者。
B22n0117_p0340b05║以喻比丘傳法度人。延綿不絕也。三馨香遠
B22n0117_p0340b06║聞。馨香遠聞者。以喻比丘戒德芬馥。為眾所
B22n0117_p0340b07║聞也。四能療疼痛。能療疼痛者。以喻比丘能
B22n0117_p0340b08║斷煩惱毒害之痛苦也。五不背日光。不背日
B22n0117_p0340b09║光者。以喻比丘正見思惟。常向佛日而不背
B22n0117_p0340b10║也。
B22n0117_p0340b11║【比丘入眾五法】（舊名入眾五心出四
B22n0117_p0340b12║分僧羯磨）一修慈愍物。謂比丘入大眾
B22n0117_p0340b13║中。應修慈心。憐愍於物。嚴淨律儀。整束身心。
B22n0117_p0340b14║精勤學道。是為修慈愍物。（梵語比丘。華言
B22n0117_p0340b15║乞士。）二謙下自卑。謂比丘入大眾中。常用
B22n0117_p0340b16║謙和。永絕憍慢。應自卑下。如拭塵巾。是為謙
B22n0117_p0340b17║下自卑。三善知坐處。謂比丘入大眾中。動止
B22n0117_p0340b18║有時。若見上座。不應安坐。若見下座。不應起
B22n0117_p0340c01║立。是為善知坐處。（上座者。謂戒臘在前。道
B22n0117_p0340c02║德聞達之比丘也。）四說於法語。謂比丘入
B22n0117_p0340c03║於大眾中。不宜雜說論世俗事。若自說法。若
B22n0117_p0340c04║請人說法。是為說於法語。五見過默然。謂比
B22n0117_p0340c05║丘入大眾中。若見僧中有不如理之事。若便
B22n0117_p0340c06║言說。恐致別異。故當安忍默而不言。是為見
B22n0117_p0340c07║過默然。
B22n0117_p0340c08║【五眾】（出翻譯名義）一比丘。梵語比
B22n0117_p0340c09║丘。華言乞士。乞是乞求之名。士是清雅之稱。
B22n0117_p0340c10║謂上乞法以資慧命。下乞食以資色身。淨命
B22n0117_p0340c11║自活。福利眾生。破憍慢心。謙下自卑以成清
B22n0117_p0340c12║雅之德也。（淨命者。以清淨之食。自活其命
B22n0117_p0340c13║也。）二比丘尼。梵語尼。華言女。大智度論云。
B22n0117_p0340c14║尼得無量律儀。故應次於比丘。佛以儀法。嫌
B22n0117_p0340c15║於混雜。令在沙門後。故名比丘尼。（女人出
B22n0117_p0340c16║家。始於佛姨母大愛道也。梵語沙門。華言勤
B22n0117_p0340c17║息。）三式叉摩那。梵語式叉摩那。華言學法
B22n0117_p0340c18║女。行事鈔云。式叉尼具學三法。一根本。謂不
B22n0117_p0341a01║作四重。（即殺盜婬妄也。）二學六法。（一不
B22n0117_p0341a02║染心相觸。二不盜四錢。三不斷畜生命。四不
B22n0117_p0341a03║小妄語。五不非時飲食。六不飲酒。）三學行
B22n0117_p0341a04║法。（即大尼所行一切行法。）為學此三法。故
B22n0117_p0341a05║名式叉摩那。四沙彌。梵語沙彌。華言息慈。謂
B22n0117_p0341a06║息世染之情。以慈濟羣生也。蓋出家之人。初
B22n0117_p0341a07║入佛法。多存俗情。故須息惡行慈。是名沙彌。
B22n0117_p0341a08║五沙彌尼。玄奘法師云。梵語室利摩拏理迦。
B22n0117_p0341a09║華言勤策女。謂勤行善法。策進功德。故名沙
B22n0117_p0341a10║彌尼。
B22n0117_p0341a11║【乞食遮五處】（出顯揚聖教論）謂比
B22n0117_p0341a12║丘乞食。此之五處。當避嫌疑。不可往也。（梵
B22n0117_p0341a13║語比丘。華言乞士。）一唱令家。唱令家者。謂
B22n0117_p0341a14║歌唱曲令。但取歡娛。能亂禪定。比丘若行乞
B22n0117_p0341a15║食。此處不可往也。二婬女家。婬女家者。行止
B22n0117_p0341a16║不潔。聲名不正。色欲因緣。障道根本。比丘若
B22n0117_p0341a17║行乞食。此處不可往也。三酤酒家。酤酒家者。
B22n0117_p0341a18║謂酒是起罪因緣。能生過失。比丘若行乞食。
B22n0117_p0341b01║此處不可往也。四王宮。王宮者貴戚之處。嚴
B22n0117_p0341b02║禁之所。非可干冒。比丘若行乞食。此處不可
B22n0117_p0341b03║往也。五旃陀羅。（又作旃茶羅。）梵語旃陀羅。
B22n0117_p0341b04║華言屠者。謂屠者之家。殺心盛大。惱害眾生。
B22n0117_p0341b05║見者傷慈。壞善根本。比丘若行乞食。此處不
B22n0117_p0341b06║可往也。（旃茶羅者。華言嚴幟。謂此屠者。惡
B22n0117_p0341b07║業自嚴。行時搖鈴持竹為幖幟。以使人知其
B22n0117_p0341b08║為惡者也。）
B22n0117_p0341b09║【沙門受食五觀】（出大藏一覽）梵語
B22n0117_p0341b10║沙門。華言勤息。謂勤行善法。息滅惡事。凡受
B22n0117_p0341b11║食時。先作五觀。然後方食。故名沙門受食五
B22n0117_p0341b12║觀也。一計功多少量彼來處。計功多少者。智
B22n0117_p0341b13║度論云。此食墾植收穫春磨。淘汰炊煮。及成。
B22n0117_p0341b14║工用甚多。量彼來處者。僧祇律云。施主減其
B22n0117_p0341b15║妻子之分。求福故施。凡受食時。當作此觀。二
B22n0117_p0341b16║忖己德行全缺應供。忖己德行全缺應供者。
B22n0117_p0341b17║毘尼母律云。若不坐禪誦經。營三寶事。及不
B22n0117_p0341b18║持戒受人信施。為施所墮。則不宜受食。德行
B22n0117_p0341c01║若全。則可應供受食。凡受食時。當作此觀。（
B22n0117_p0341c02║三寶者。佛寶。法寶。僧寶也。）三防心離過貪
B22n0117_p0341c03║等為宗。防心離過貪等為宗者。明了論疏云。
B22n0117_p0341c04║出家先須防心三過。謂於上味食起貪。下味
B22n0117_p0341c05║食起瞋。中味食起癡。以此不知慚愧。墮三惡
B22n0117_p0341c06║道。凡受食時。當作此觀。（三惡道者。餓鬼道。
B22n0117_p0341c07║畜生道。地獄道也。）四正事良藥為療形枯。
B22n0117_p0341c08║正事良藥為療形枯者。謂飢渴為主病。四百
B22n0117_p0341c09║四病為客病。故須以食而為醫藥。用資其身。
B22n0117_p0341c10║凡受食時。當作此觀。（四百四病者。人身假
B22n0117_p0341c11║地水火風四大所成。一大不調。則生百一種
B22n0117_p0341c12║病。四大共成四百四病也。）五為成道業應
B22n0117_p0341c13║受此食。為成道業應受此食者。謂不食則飢
B22n0117_p0341c14║渴病生。道業何成。增壹阿含經云。多食致苦
B22n0117_p0341c15║患。少食氣力衰。處中而食者。如秤無高下。凡
B22n0117_p0341c16║受食時。當作此觀。
B22n0117_p0341c17║【五種邪命】（出大智度論）謂以此五
B22n0117_p0341c18║種邪法。用求利養而自活命。為比丘者。當深
B22n0117_p0342a01║戒之。（梵語比丘。華言乞士。）一詐現異相。
B22n0117_p0342a02║謂諸比丘。違佛正教。於世俗人前。詐現奇特
B22n0117_p0342a03║之相。令其心生敬仰。而求利養。是為邪命。二
B22n0117_p0342a04║自說功能。謂諸比丘。以辯口利詞。抑人揚己。
B22n0117_p0342a05║自逞功能。令所見者心生信敬。而求利養。是
B22n0117_p0342a06║為邪命。三占相吉凶。謂諸比丘攻學異術。卜
B22n0117_p0342a07║命相形。講談吉凶。而求利養。是為邪命。四高
B22n0117_p0342a08║聲現威。謂諸比丘大語高聲。詐現威儀。令人
B22n0117_p0342a09║畏敬。而求利養。是為邪命。五說所得利以動
B22n0117_p0342a10║人心。謂諸比丘。於彼得利。於此稱說。於此得
B22n0117_p0342a11║利。於彼稱說。令人動心。而求利養。是為邪命。
B22n0117_p0342a12║【五法不得授人戒】（出四分律）謂比
B22n0117_p0342a13║丘當深信因果。常生慚愧。戒行精進。法義無
B22n0117_p0342a14║忘。方堪授人戒法。若不能如是者。則不可也。
B22n0117_p0342a15║（梵語比丘。華言乞士。）一無信。信為萬善
B22n0117_p0342a16║之本。眾德之基。比丘若不具足正信。則於戒
B22n0117_p0342a17║法自必不能持守。何況為師而授人戒也。二
B22n0117_p0342a18║無慚。慚謂慚耻。比丘之心。若無慚耻。自必肆
B22n0117_p0342b01║情縱慾。戒行有虧。故不可為師而授人戒也。
B22n0117_p0342b02║三無愧。愧謂羞愧。比丘之心。若無羞愧。自必
B22n0117_p0342b03║毀犯戒法。不能悔過。故不可為師而授人戒
B22n0117_p0342b04║也。四懶惰。謂比丘懶惰恣縱。則自於戒律。必
B22n0117_p0342b05║不能堅守。何況為師而授人戒也。五多忘。謂
B22n0117_p0342b06║比丘於諸法義。不能強記。心多忘失。則自於
B22n0117_p0342b07║戒檢。必有所遺。故不可為師而授人戒也。
B22n0117_p0342b08║【五不退】（出起信論疏）一信不退。謂
B22n0117_p0342b09║十信位菩薩。發大信心。篤信中道圓妙之理。
B22n0117_p0342b10║常住平等。不遷不變。信行滿足而無退轉也。
B22n0117_p0342b11║（十信者。信心。念心。精進心。慧心。定心。不退
B22n0117_p0342b12║心。護法心。回向心。戒心。願心也。）二位不退。
B22n0117_p0342b13║謂菩薩十信滿足。入十住位。乃至十行十回
B22n0117_p0342b14║向位。即得分見法身。住正定位而不退轉也。
B22n0117_p0342b15║（十住者。發心住。治地住。修行住。生貴住。方
B22n0117_p0342b16║便具足住。正心住。不退住。童真住。法王子住。
B22n0117_p0342b17║灌頂住。十行者。歡喜行。饒益行。無瞋恨行。無
B22n0117_p0342b18║盡行。離癡亂行。善現行。無著行。尊重行。善法
B22n0117_p0342c01║行。真實行也。十回向者。救一切眾生離眾生
B22n0117_p0342c02║相回向。不壞回向。等一切佛回向。至一切處
B22n0117_p0342c03║回向。無盡功德藏回向。隨順平等善根回向。
B22n0117_p0342c04║隨順等觀一切眾生回向。真如相回向。無縛
B22n0117_p0342c05║解脫回向。法界無量回向也。）三證不退。謂
B22n0117_p0342c06║菩薩三賢位滿。即入初地。乃至七地證徧滿
B22n0117_p0342c07║法身。生無邊佛土而不退轉也。（三賢者。即
B22n0117_p0342c08║十住十行十回向諸位菩薩也。初地至七地
B22n0117_p0342c09║者。歡喜地。離垢地。發光地。燄慧地。難勝地。現
B22n0117_p0342c10║前地。遠行地也。徧滿法身者。謂法身之體。徧
B22n0117_p0342c11║滿一切處也。）四行不退。謂菩薩七地功德
B22n0117_p0342c12║滿足。入於第八無功用地。一切功行永無退
B22n0117_p0342c13║失也。（第八無功用地。即不動地也。）五煩
B22n0117_p0342c14║惱不退。謂菩薩十地滿足。入等覺位。了煩惱
B22n0117_p0342c15║即是菩提。豈更有煩惱之可退轉也。（十地
B22n0117_p0342c16║者。即前七地更加不動地。善慧地。法雲地。是
B22n0117_p0342c17║為十地也。等覺位者。去後妙覺佛猶有一等。
B22n0117_p0342c18║勝前諸位。得稱為覺。）
B22n0117_p0343a01║【五法退菩提】（出涅槃經）一樂在外
B22n0117_p0343a02║道出家。謂人之出家。當從正法。修習善業。成
B22n0117_p0343a03║菩提果。若從外道。則增諸邪見。作不善業。而
B22n0117_p0343a04║菩提之心。未有不退失者矣。（梵語菩提。華
B22n0117_p0343a05║言道。）二不修大慈之心。謂修菩薩行者。當
B22n0117_p0343a06║以平等大慈之心。愛念一切眾生。與其清淨
B22n0117_p0343a07║法樂。然後得成菩提之果。若非此行。而菩提
B22n0117_p0343a08║之心。未有不退失者矣。三好求法師過罪。謂
B22n0117_p0343a09║修菩薩行者。奉承師長。如事父母。聽受其教。
B22n0117_p0343a10║則菩提之果可成。若窺伺以求其過。則不惟
B22n0117_p0343a11║無聽受之誠。且虧事師之道。而菩提之心。未
B22n0117_p0343a12║有不退失者矣。四常樂處在生死。謂修菩薩
B22n0117_p0343a13║行者。當勤精進以求出離。則菩提之果可成。
B22n0117_p0343a14║若耽著五欲。造諸惡業。於諸生死。心無厭離。
B22n0117_p0343a15║而菩提之心。未有不退失者矣。（五欲者。色
B22n0117_p0343a16║欲。聲欲。香欲。味欲。觸欲也。）五不喜讀誦經
B22n0117_p0343a17║典。謂修菩薩行者。當信受如來所說經典。誠
B22n0117_p0343a18║心讀誦。求其妙義。依解進修。成菩提果。若不
B22n0117_p0343b01║喜樂受持讀誦。則所修之行無所依據。而菩
B22n0117_p0343b02║提之心。未有不退失者矣。
B22n0117_p0343b03║【五乘】（出華嚴一乘教義分齊章）一
B22n0117_p0343b04║佛乘。佛。梵語具云佛陀。華言覺。乘即運載之
B22n0117_p0343b05║義。謂如來以一乘實相之法。運諸眾生同到
B22n0117_p0343b06║涅槃彼岸。故名佛乘。（梵語涅槃。華言滅度。）
B22n0117_p0343b07║二菩薩乘。菩薩。梵語具云菩提薩埵。華言覺
B22n0117_p0343b08║有情。謂菩薩之人。以六度萬行為乘。運諸眾
B22n0117_p0343b09║生同出三界。故名菩薩乘。（六度者。一布施。
B22n0117_p0343b10║二持戒。三忍辱。四精進。五禪定。六智慧也。三
B22n0117_p0343b11║界者。欲界。色界。無色界也。）三緣覺乘。謂緣
B22n0117_p0343b12║覺之人。因觀十二因緣。除於我執而悟真空
B22n0117_p0343b13║涅槃之理。以此之法。運出三界。故名緣覺乘。
B22n0117_p0343b14║（十二因緣者。一無明。二行。三識。四名色。五
B22n0117_p0343b15║六入。六觸。七受。八愛。九取。十有。十一生。十二
B22n0117_p0343b16║老死也。）四聲聞乘。謂聲聞之人。聞佛聲教。
B22n0117_p0343b17║修苦集滅道四諦之法。而悟真空涅槃之理。
B22n0117_p0343b18║以此之法。運出三界。故名聲聞乘。五小乘。小
B22n0117_p0343c01║乘者。即人天乘也。謂人天以五戒十善為乘。
B22n0117_p0343c02║運出四趣。故名小乘。（五戒者。不殺。不盜。不
B22n0117_p0343c03║邪婬。不妄語。不飲酒也。十善者。不殺。不盜。不
B22n0117_p0343c04║邪婬。不妄語。不兩舌。不惡口。不綺語。不貪欲。
B22n0117_p0343c05║不瞋恚。不邪見也。四趣者。修羅趣。餓鬼趣。畜
B22n0117_p0343c06║生趣。地獄趣也。）
B22n0117_p0343c07║【又五乘】（出華嚴一乘教義分齊章）
B22n0117_p0343c08║一佛乘。佛。梵語具云佛陀。華言覺。乘即運載
B22n0117_p0343c09║之義。謂如來以一乘實相之法。運諸眾生同
B22n0117_p0343c10║到涅槃彼岸。是為佛乘。（梵語涅槃。華言滅
B22n0117_p0343c11║度。）二緣覺乘。謂緣覺之人由觀十二因緣
B22n0117_p0343c12║生滅。除於我執等惑。覺悟真空之理。以此因
B22n0117_p0343c13║緣之法。運出三界。是為緣覺乘。（十二因緣
B22n0117_p0343c14║者。一無明。二行。三識。四名色。五六入。六觸。七
B22n0117_p0343c15║受。八愛。九取。十有。十一生。十二老死也。三界
B22n0117_p0343c16║者。欲界。色界。無色界也。）三聲聞乘。謂聲聞
B22n0117_p0343c17║之人。聞佛聲教。修生滅四諦之法。而悟真空
B22n0117_p0343c18║涅槃之理。以此四諦之法。運出三界。是為聲
B22n0117_p0344a01║聞乘。（四諦者。苦諦。集諦。滅諦。道諦也。）四
B22n0117_p0344a02║天乘。天即色界天也。謂彼諸天。修根本有漏
B22n0117_p0344a03║禪觀。欲惑不染。以此根本禪定。運出欲界。是
B22n0117_p0344a04║名天乘。（有漏者。謂漏落生死也。根本禪。即
B22n0117_p0344a05║色界禪。謂能出生一切禪定故也。）五梵乘。
B22n0117_p0344a06║梵即淨也。謂諸菩薩以慈悲喜捨四無量心。
B22n0117_p0344a07║運諸眾生出生死海。是名梵乘。一（慈悲喜捨
B22n0117_p0344a08║者。慈能與樂。悲能拔苦。喜則離苦得樂。捨則
B22n0117_p0344a09║冤親平等。此四無量心。以由眾生無量故。菩
B22n0117_p0344a10║薩之心亦無量也。）
B22n0117_p0344a11║【又五乘】（出盂蘭盆經疏）乘即運載
B22n0117_p0344a12║之義。謂人天等各以所修之法為乘。運載至
B22n0117_p0344a13║其所至之處。故有五乘也。一人乘。人者忍也。
B22n0117_p0344a14║於世間違順情境。悉能安忍故也。謂人以三
B22n0117_p0344a15║歸五戒為乘。運出四趣。生於人道。故名人乘。
B22n0117_p0344a16║（三歸依。歸依佛。歸依法。歸依僧也。五戒者。
B22n0117_p0344a17║不殺。不盜。不邪婬。不妄語。不飲酒也。四趣者。
B22n0117_p0344a18║修羅趣。餓鬼趣。畜生趣。地獄趣也。）二天乘。
B22n0117_p0344b01║天者。謂天然自然。樂勝身勝也。天以十善為
B22n0117_p0344b02║乘。運出五道。得生欲天。於修十善時。更能修
B22n0117_p0344b03║習禪定。即生色界無色界天。故名天乘。（十
B22n0117_p0344b04║善者。不殺生。不偷盜。不邪婬。不妄語。不兩舌。
B22n0117_p0344b05║不惡口。不綺語。不貪欲。不瞋恚。不邪見也。五
B22n0117_p0344b06║道者。人道。修羅道。餓鬼道。畜生道。地獄道也。
B22n0117_p0344b07║）三聲聞乘。聲聞者。聞如來聲教而得悟道
B22n0117_p0344b08║也。謂聲聞以四諦為乘。運出三界。到於涅槃。
B22n0117_p0344b09║故名聲聞乘。（四諦者。苦諦。集諦。滅諦。道諦
B22n0117_p0344b10║也。三界者。欲界。色界。無色界也。梵語涅槃。華
B22n0117_p0344b11║言滅度。）四緣覺乘。緣覺者。謂觀十二因緣。
B22n0117_p0344b12║覺悟真空之理也。以十二因緣為乘。運出三
B22n0117_p0344b13║界。到於涅槃。故名緣覺乘。（十二因緣者。一
B22n0117_p0344b14║無明。二行。三識。四名色。五六入。六觸。七受。八
B22n0117_p0344b15║愛。九取。十有。十一生。十二老死也。）五菩薩
B22n0117_p0344b16║乘。菩薩。梵語具云菩提薩埵。今稱菩薩者。從
B22n0117_p0344b17║略也。華言覺有情。謂覺悟一切有情眾生也。
B22n0117_p0344b18║以六度為乘。運諸眾生同出三界。而到涅槃
B22n0117_p0344c01║彼岸。故名菩薩乘。（六度者。一布施。二持戒。
B22n0117_p0344c02║三忍辱。四精進。五禪定。六智慧也。）
B22n0117_p0344c03║【五事生天上】（出辯意經）謂諸眾生
B22n0117_p0344c04║能行此五事。則得生於天上也。一慈心。謂人
B22n0117_p0344c05║不殺眾生。愛惜物命。令眾得安。是名慈心。二
B22n0117_p0344c06║賢良。謂人不盜他人財物。布施無慳。濟諸窮
B22n0117_p0344c07║乏。是名賢良。三貞潔。謂人不犯外色。護戒奉
B22n0117_p0344c08║齋。是名貞潔。四誠信。謂人不欺於人。護口四
B22n0117_p0344c09║過。永無諂佞。是名誠信。（口四過者。妄言。綺
B22n0117_p0344c10║語。兩舌。惡口也。）五不醉酒。謂人尊崇善法。
B22n0117_p0344c11║堅修梵行。不酗於酒而發狂亂。是名不醉酒。
B22n0117_p0344c12║【始生天有五種相】（出正法念處經）
B22n0117_p0344c13║一光明覆身相。謂人初生天時。光明覆身。身
B22n0117_p0344c14║無衣服。心作是念。勿令他天見我裸露。即於
B22n0117_p0344c15║念時。他見有衣而實無衣。是為第一相。二欲
B22n0117_p0344c16║見園林相。謂人初生天時。已見天上所有之
B22n0117_p0344c17║物。生希有心。而於園林等則未曾見。故欲見
B22n0117_p0344c18║之而徧觀看。是為第二相。三見天女生慚相。
B22n0117_p0345a01║謂人初生天時。見天中女。顏色羞慚。未敢正
B22n0117_p0345a02║看。是為第三相。四見天生疑相。謂人初生天
B22n0117_p0345a03║時。若見餘天。雖欲前近。心生疑慮。意志不定。
B22n0117_p0345a04║是為第四相。五升空生怖相。謂人初生天時。
B22n0117_p0345a05║欲升虛空。心生怖畏。設飛不高。去則不遠。或
B22n0117_p0345a06║傍城壁。或依附地。是為第五相。
B22n0117_p0345a07║【五淨居天】（出楞嚴經）五淨居天者。
B22n0117_p0345a08║謂聲聞之人。斷欲界九品思惑盡。證第三阿
B22n0117_p0345a09║那含果而居其中。亦名五不還天。若據俱舍
B22n0117_p0345a10║圖言。此五天次第而上。若據楞嚴經言。此五
B22n0117_p0345a11║天皆橫在第四禪天中。彼四禪天。但能聞此
B22n0117_p0345a12║五天之名。而不能知見。如世間聖地道場。多
B22n0117_p0345a13║有羅漢所居。而人不能見也。（九品者。欲界
B22n0117_p0345a14║思惑三品中。每品又各分上中下三品。故言
B22n0117_p0345a15║九品也。梵語阿那含。華言不來。不來即不還。
B22n0117_p0345a16║謂不還來欲界受生也。）一無煩天。謂此天
B22n0117_p0345a17║苦樂兩滅。心境不交。則無煩惱。故名無煩天
B22n0117_p0345a18║也。（苦樂兩滅者。離欲界苦及色界樂也。心
B22n0117_p0345b01║境不交者。心與境不交接也。）二無熱天。熱
B22n0117_p0345b02║即熱惱。謂此天機括獨行。研交無地。故名無
B22n0117_p0345b03║熱天也。（機括獨行者。機謂弩牙。括與筈同。
B22n0117_p0345b04║謂箭所受絃之處。皆取可發之義。以喻於心
B22n0117_p0345b05║也。前苦樂之境雖滅。猶存能滅之念。故云機
B22n0117_p0345b06║筈獨行。至此天中。研究此心與境交接之念。
B22n0117_p0345b07║無依無處。則無熱惱。故云研交無地也。）三
B22n0117_p0345b08║善見天。謂此天於十方世界。妙見圓澄。更無
B22n0117_p0345b09║塵象及一切沉垢。故名善見天也。（十方世
B22n0117_p0345b10║界等者。謂一心在定。定能發慧。於慧心中見
B22n0117_p0345b11║十方界。圓徧澄凝。更無世界內外塵象。及無
B22n0117_p0345b12║心地昏沉之垢也。）四善現天。謂此天精見
B22n0117_p0345b13║現前。陶鑄無礙。故名善現天也。（精見現前。
B22n0117_p0345b14║陶鑄無礙者。範土曰陶。鎔金曰鑄。以妙精明
B22n0117_p0345b15║見。陶鑄一切像。空無障礙故也。）五色究竟
B22n0117_p0345b16║天。謂此天究竟羣幾。窮色性性。入無邊際。故
B22n0117_p0345b17║名色究竟天也。（究竟羣幾者。幾謂幾微。言
B22n0117_p0345b18║究盡諸色幾微之處也。窮色性性。入無邊際
B22n0117_p0345c01║者。色性所依之性。故云性性。性本無邊。若研
B22n0117_p0345c02║窮之。則入於無邊際矣。）
B22n0117_p0345c03║【初禪天定五支功德】（出法界次第）
B22n0117_p0345c04║支即支分。如樹之根幹是一。枝條有異。禪支
B22n0117_p0345c05║之義亦爾。從一定心出生五支故也。又支持
B22n0117_p0345c06║之義。謂定心淺薄。易於搖動。若得覺觀等法
B22n0117_p0345c07║支持。則定心安隱牢固。故名支也。一覺支。初
B22n0117_p0345c08║心在緣為覺。謂行者於定中發初禪。清淨色
B22n0117_p0345c09║法觸其身根。心大驚悟。爾時初覺此觸。故名
B22n0117_p0345c10║覺支。二觀支。細心分別為觀。謂行者既證初
B22n0117_p0345c11║禪。即以細心分別禪中諸妙功德。境界分明。
B22n0117_p0345c12║故名觀支。三喜支。欣慶之心為喜。謂行者獲
B22n0117_p0345c13║得初禪天定。利益甚多。如是思惟。懽喜無量。
B22n0117_p0345c14║故名喜支。四樂支。怡悅之心為樂。謂行者喜
B22n0117_p0345c15║心既息。則恬然靜慮。受禪之樂。故名樂支。五
B22n0117_p0345c16║一心支。心與定法相應為一。謂行者初證禪
B22n0117_p0345c17║時。心依覺觀喜樂之法。故有細微散亂。若喜
B22n0117_p0345c18║樂心息。自然心與定一。故名一心支。
B22n0117_p0346a01║【三禪天定五支功德】（出法界次第）
B22n0117_p0346a02║一捨支。離喜不悔之心為捨。謂行者欲離二
B22n0117_p0346a03║禪時。以種種因緣訶責於喜。喜既滅謝。三禪
B22n0117_p0346a04║即發。若證三禪之樂。則捨二禪之喜。不生悔
B22n0117_p0346a05║心。故名捨支。二念支。念即愛念。謂行者既發
B22n0117_p0346a06║三禪之樂。樂從內起。應須愛念。樂則增長。故
B22n0117_p0346a07║名念支。三慧支。解知之心為慧。謂行者既發
B22n0117_p0346a08║三禪之樂。此樂微妙。若非善巧解慧。則不能
B22n0117_p0346a09║方便長養。故名慧支。四樂支。怡悅之心為樂。
B22n0117_p0346a10║謂行者發三禪樂已。若能善用捨念慧三支。
B22n0117_p0346a11║將護此樂。樂則徧身。若離三禪餘地。更無徧
B22n0117_p0346a12║身之樂。故名樂支。五一心支。心與定法相應
B22n0117_p0346a13║為一。謂行者受樂心息。則心與定一。澄渟不
B22n0117_p0346a14║動。故名一心支。
B22n0117_p0346a15║【欲天五婬】（出天台四教義集註）一
B22n0117_p0346a16║地居二天形交成婬。謂四天王天。居須彌山
B22n0117_p0346a17║腹。忉利天居須彌山頂。故名地居。此之二天。
B22n0117_p0346a18║男女和合。與世無異也。（四天王者。東方持
B22n0117_p0346b01║國天王。南方增長天王。西方廣目天王。北方
B22n0117_p0346b02║多聞天王也。梵語須彌。華言妙高。梵語忉利。
B22n0117_p0346b03║華言三十三。）二夜摩天勾抱成婬。梵語夜
B22n0117_p0346b04║摩。華言善時分。此天於諸欲境知時分故。不
B22n0117_p0346b05║以形交。但勾抱也。三兜率天執手成婬。梵語
B22n0117_p0346b06║兜率。華言知足。此天於諸欲境知止足故。而
B22n0117_p0346b07║不勾抱。但執手也。四化樂天對笑成婬。謂此
B22n0117_p0346b08║天欲心微薄。亦不執手。但對笑也。五他化天
B22n0117_p0346b09║相視成婬。謂此天欲念漸盡。亦不對笑。但相
B22n0117_p0346b10║視也。
B22n0117_p0346b11║【五種梵音】（出長阿含經）梵音者。即
B22n0117_p0346b12║大梵天王所出之聲。而有五種清淨之音也。
B22n0117_p0346b13║一正直音。謂諸梵天。禪定持身。無諸欲行。而
B22n0117_p0346b14║其音聲。端正質直而不邪曲。是名正直音。二
B22n0117_p0346b15║和雅音。謂諸梵天。心離欲染。愛樂律儀。而其
B22n0117_p0346b16║音聲。柔和典雅。離諸麤獷。是名和雅音。三清
B22n0117_p0346b17║徹音。不濁曰清。透明曰徹。謂諸梵天。戒行清
B22n0117_p0346b18║淨。心地圓明。而其音聲。清淨明徹。是名清徹
B22n0117_p0346c01║音。四深滿音。謂諸梵天。淨行圓滿。心光湛寂。
B22n0117_p0346c02║而其音聲幽深充滿。而不淺陋。是名深滿音。
B22n0117_p0346c03║五周徧遠聞音。足備曰周。普通曰徧。謂諸梵
B22n0117_p0346c04║天。心光瑩淨。普映十方。而其音聲。周徧遠聞。
B22n0117_p0346c05║而不迫窄。是名周徧遠聞音。
B22n0117_p0346c06║【天大五衰相】（出法苑珠林）一衣服
B22n0117_p0346c07║垢穢。謂諸天眾。銖衣妙服。光潔常鮮。福盡壽
B22n0117_p0346c08║終之時。自生垢穢。是為大衰相也。（銖衣者。
B22n0117_p0346c09║十黍重曰銖。諸天之衣。重六銖。故名銖衣。）
B22n0117_p0346c10║二頭上華萎。謂諸天眾。寶冠珠翠。彩色鮮明。
B22n0117_p0346c11║福盡壽終之時。頭上冠華。自然萎悴。是為大
B22n0117_p0346c12║衰相也。三腋下汗流。謂諸天眾。勝體微妙。輕
B22n0117_p0346c13║清潔淨。福盡壽終之時。兩腋自然流汗。是為
B22n0117_p0346c14║大衰相也。四身體臭穢。謂諸天眾。妙身殊異。
B22n0117_p0346c15║香潔自然。福盡壽終之時。忽生臭穢。是為大
B22n0117_p0346c16║衰相也。五不樂本座。謂諸天眾。最勝最樂。非
B22n0117_p0346c17║世所有。福盡壽終之時。自然厭居本座。是為
B22n0117_p0346c18║大衰相也。
B22n0117_p0347a01║【天小五衰相】（出法苑珠林）一樂聲
B22n0117_p0347a02║不起。謂諸天音樂。不鼓自鳴。衰相現時。其聲
B22n0117_p0347a03║自然不起。是為小衰相也。二身光忽滅。謂諸
B22n0117_p0347a04║天眾。身光赫弈。晝夜昭然。衰相現時。其光不
B22n0117_p0347a05║現。是為小衰相也。三浴水著身。謂諸天眾。肌
B22n0117_p0347a06║膚香膩。妙若蓮華。不染於水。衰相現時。浴水
B22n0117_p0347a07║霑身。停住不乾。是為小衰相也。四著境不捨。
B22n0117_p0347a08║謂諸天眾。欲境殊勝。自然無有耽戀。衰相現
B22n0117_p0347a09║時。取著不捨。是為小衰相也。五眼目數瞬。謂
B22n0117_p0347a10║諸天眾。天眼無礙。普觀大千。衰相現時。其目
B22n0117_p0347a11║數瞬。是為小衰相也。
B22n0117_p0347a12║【國王五種可愛樂法】（出佛為優填王
B22n0117_p0347a13║說王法政論經）一恩養蒼生可愛樂法。
B22n0117_p0347a14║謂國王能布德施仁。利濟羣生。使各遂其性。
B22n0117_p0347a15║咸歸治化。是以普天之下。咸被恩澤。無不愛
B22n0117_p0347a16║樂也。二英勇具足可愛樂法。謂國王英武神
B22n0117_p0347a17║授。智勇天錫。德覆萬邦。威加四海。未降伏者
B22n0117_p0347a18║能降伏之。已降伏者能攝護之。是以普天之
B22n0117_p0347b01║下。畏威懷德。無不愛樂也。三善權方便可愛
B22n0117_p0347b02║樂法。謂國王智謀機變。神用莫測。於柔順服
B22n0117_p0347b03║從者。方便而保愛之。強戾梗化者。則方便而
B22n0117_p0347b04║制伏之。是以普天之下。畏威懷德。無不愛樂
B22n0117_p0347b05║也。（梗化者。謂強梗弗順化也。）四正受境界
B22n0117_p0347b06║可愛樂法。謂國王善能籌量府庫儲蓄多寡。
B22n0117_p0347b07║以仁愛心。錫與親族人民。凡疾病者。令醫治
B22n0117_p0347b08║之。貧乏者。悉賑濟之。是以普天之下。咸被恩
B22n0117_p0347b09║澤。無不愛樂也。五勤修善法可愛樂法。謂國
B22n0117_p0347b10║王具足淨信。能信過去未來善不善業人天
B22n0117_p0347b11║果報。修習正因。以證聖果。是以普天之下。尊
B22n0117_p0347b12║仰效慕。無不愛樂也。
B22n0117_p0347b13║【生淨土五不退】（出淨土十疑論）大
B22n0117_p0347b14║悲攝持不退。謂眾生得生淨土者。以阿彌陀
B22n0117_p0347b15║佛大悲願力。攝持不捨。故得不退轉也。佛光
B22n0117_p0347b16║照燭不退。謂眾生得生淨土者。常被佛光照
B22n0117_p0347b17║燭。故菩提之心。日得增長。而不退轉也。常聞
B22n0117_p0347b18║法音不退。謂眾生得生淨土者。聞諸水鳥樹
B22n0117_p0347c01║林風聲樂響。皆說苦空無我之法。是以常起
B22n0117_p0347c02║念佛念法念僧之心。而不退轉也。善友同居
B22n0117_p0347c03║不退。謂眾生得生淨土者。以由彼國純諸菩
B22n0117_p0347c04║薩以為勝友。內無煩惱惑業之累。外無邪魔
B22n0117_p0347c05║惡緣之境。故一生之後。即不退轉也。壽命無
B22n0117_p0347c06║量不退。謂諸眾生得生淨土者。即得壽命無
B22n0117_p0347c07║量。與佛菩薩平等無二。故一生之後。即不退
B22n0117_p0347c08║轉也。
B22n0117_p0347c09║【五事生人中】（出辯意經）謂諸眾生
B22n0117_p0347c10║能行此五事。則得於人中受生也。一布施。謂
B22n0117_p0347c11║人常行仁慈。不恡財寶。賑濟貧窮。是名布施。
B22n0117_p0347c12║二持戒。謂人心常念戒。憶持無忘。不作諸惡。
B22n0117_p0347c13║是名持戒。三忍辱。謂人若遇非理相干。能以
B22n0117_p0347c14║情恕。安忍不動。是名忍辱。四精進。謂人直心
B22n0117_p0347c15║向道。勤行眾善。無有懈怠。是名精進。五忠孝。
B22n0117_p0347c16║謂人秉心端正。事君能致其身。事親能竭其
B22n0117_p0347c17║力。是名忠孝。
B22n0117_p0347c18║【人有五苦】（出法苑珠林并五苦章句
B22n0117_p0348a01║經）一母人懷姙從死得生。謂人托胎。居
B22n0117_p0348a02║母腹中生臟之下熟臟之上。迫迮倒懸。苦痛
B22n0117_p0348a03║無量。及至出胎。熱風觸身。如履刀劍。失聲大
B22n0117_p0348a04║叫。頓昧前因。是為生苦。二老人顏色敗壞。謂
B22n0117_p0348a05║人老年。髮白齒落。目昏耳聵。四大不調。百節
B22n0117_p0348a06║疼痛。頭低腰屈。起坐呻吟。是為老苦。（四大
B22n0117_p0348a07║者。地大。水大。火大。風大也。）三病人困劣。謂
B22n0117_p0348a08║人以四大為體。一大不調。百一病生。四大不
B22n0117_p0348a09║調。四百四病同時俱作。形骸苦痛。如被杖楚。
B22n0117_p0348a10║手足不仁。氣力虛竭。起坐須人。是為病苦。四
B22n0117_p0348a11║人死風刀斷脉。謂人臨命終時。四大分散。痛
B22n0117_p0348a12║毒辛酸。慈親孝子。莫能相救。風刀解身。苦不
B22n0117_p0348a13║可忍。是為死苦。五犯罪人束縛送獄。謂人違
B22n0117_p0348a14║國正法。冒犯罪愆。枷鎖縈身。繫閉牢獄。受諸
B22n0117_p0348a15║刑罰。苦不可言。是為獄苦。
B22n0117_p0348a16║【眾生五事恃怙】（出出曜經）恃怙猶
B22n0117_p0348a17║倚賴也。佛為愚癡眾生。恃怙所有。不念世相
B22n0117_p0348a18║無常。恣意放逸。不求出世無為之道。故說此
B22n0117_p0348b01║五事以警發之。一恃怙年少。謂人倚賴年少。
B22n0117_p0348b02║血氣剛強。隨情任意。恣作非為。而不顧衰老
B22n0117_p0348b03║之逼身也。二恃怙端正。謂人倚賴形貌端正。
B22n0117_p0348b04║嬌媚於人。取相生欲。不自羞愧。而不顧老醜
B22n0117_p0348b05║之逼身也。三恃怙力勢。謂倚賴勢力強盛。任
B22n0117_p0348b06║作威福。陵蔑於他。無所畏忌。不顧衰患之逼
B22n0117_p0348b07║身也。四恃怙才器。謂倚賴才調器量。超越卓
B22n0117_p0348b08║異。妄自尊大。輕藐於人。而不顧禍患之逼身
B22n0117_p0348b09║也。五恃怙貴族。謂人倚賴種族尊貴。閥閱高
B22n0117_p0348b10║顯。憍慠縱恣。侮慢於人。而不顧衰敗之相尋
B22n0117_p0348b11║也。