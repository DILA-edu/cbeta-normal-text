B22n0117_p0446a14║【如來八相】（出釋迦譜）如來八相者。
B22n0117_p0446a15║法華經中明釋迦如來無量劫前已成正覺。
B22n0117_p0446a16║因大悲願力。利益眾生。數數於十方國土示
B22n0117_p0446a17║生示滅。處處不同。豈但於此南閻浮提一方
B22n0117_p0446a18║出現而已。今論出現本末。則具有八相。皆所
B22n0117_p0446b01║以示同人法也。（梵語釋迦。華言能仁。劫。梵
B22n0117_p0446b02║語具云劫波。華言分別時節。梵語閻浮提。華
B22n0117_p0446b03║言勝金洲。）一降兜率相。梵語兜率。華言知
B22n0117_p0446b04║足。以此天於五欲境知止足故。謂菩薩從兜
B22n0117_p0446b05║率天將降神時。觀此閻浮提內迦毘羅國。最
B22n0117_p0446b06║為處中。往古諸佛出興。皆生於此。爾時菩薩
B22n0117_p0446b07║即現五瑞。一者放大光明。二者大地震動。三
B22n0117_p0446b08║者諸魔宮殿隱蔽不現。四者日月星辰無復
B22n0117_p0446b09║光明。五者天龍等眾悉皆驚怖。現此瑞已。於
B22n0117_p0446b10║是下生。是名降兜率相。（五欲者。色欲。聲欲。
B22n0117_p0446b11║香欲。味欲。觸欲也。菩薩即釋迦如來。梵語迦
B22n0117_p0446b12║毘羅。華言黃色。）二託胎相。謂菩薩將託胎
B22n0117_p0446b13║時。觀淨飯王性行仁賢。摩耶夫人前五百世
B22n0117_p0446b14║曾為菩薩母。應往彼託胎。大機之人。見乘栴
B22n0117_p0446b15║檀樓閣。小機之人。見乘六牙白象。與無量諸
B22n0117_p0446b16║天作諸伎樂。從右脅入。身暎於外。如處琉璃。
B22n0117_p0446b17║是名託胎相。（梵語摩耶。具云摩訶摩耶。華
B22n0117_p0446b18║言大術。）三降生相。謂四月八日日初出時。
B22n0117_p0446c01║摩耶夫人在毘嵐園。手攀無憂樹枝。菩薩漸
B22n0117_p0446c02║漸從右脅出。於時樹下生七莖蓮華。大如車
B22n0117_p0446c03║輪。菩薩處於華上。周行七步。舉右手而言曰。
B22n0117_p0446c04║我於一切天人之中。最尊最勝。爾時難陀龍
B22n0117_p0446c05║王。跋難陀龍王。於空中雨溫涼二水。灌太子
B22n0117_p0446c06║身。身黃金色。三十二相。放大光明。普照三千
B22n0117_p0446c07║大千世界。是名降生相。（毘嵐。梵語具云嵐
B22n0117_p0446c08║毘尼。華言解脫處。梵語難陀。華言懽喜。梵語
B22n0117_p0446c09║跋難陀。華言善懽喜。此二龍王。即兄弟也。三
B22n0117_p0446c10║十二相者。足下安平相。千輻輪相。手指纖長
B22n0117_p0446c11║相。手足柔軟相。手足縵網相。足跟滿足相。足
B22n0117_p0446c12║趺高好相。腨如鹿王相。手過膝相。馬陰藏相。
B22n0117_p0446c13║身縱廣相。毛孔生青色相。身毛上靡相。身金
B22n0117_p0446c14║色相。身光面各一丈相。皮膚細滑相。七處平
B22n0117_p0446c15║滿相。兩腋滿相。身如師子相。身端直相。肩圓
B22n0117_p0446c16║滿相。四十齒相。齒白齊密相。四牙白淨相。頰
B22n0117_p0446c17║車如師子相。咽中津液得上味相。廣長舌相。
B22n0117_p0446c18║梵音深遠相。眼色如金精相。眼睫如牛王相。
B22n0117_p0447a01║眉間白毫相。頂肉髻成相也。三千者。小千。中
B22n0117_p0447a02║千。大千也。言三千大千者。總別兼稱也。）四
B22n0117_p0447a03║出家相。謂太子年至十九時。出遊四門。見老
B22n0117_p0447a04║病死之相。厭世無常。心思出家。往白父王。願
B22n0117_p0447a05║聽出家。父王不許。於二月七日。身放光明。照
B22n0117_p0447a06║四天王宮乃至淨居天宮。諸天見已。到太子
B22n0117_p0447a07║所。頭面禮足。白言。無量劫來所修行願。今正
B22n0117_p0447a08║成熟之時。太子遂於後夜乘馬逾城。至跋伽
B22n0117_p0447a09║仙人苦行林中。剃除鬚髮。是名出家相。（四
B22n0117_p0447a10║天王者。東方持國天王。南方增長天王。西方
B22n0117_p0447a11║廣目天王。北方多聞天王。淨居天。即色界天
B22n0117_p0447a12║也。）五降魔相。魔。梵語具云魔羅。華言能奪
B22n0117_p0447a13║命。謂菩薩於菩提樹下將成道時。大地震動。
B22n0117_p0447a14║放大光明。隱蔽魔宮。時魔波旬。即令三女亂
B22n0117_p0447a15║其淨行。菩薩以神力故。變其魔女。皆成老母。
B22n0117_p0447a16║魔王大怒。徧敕部從。上震天雷。雨熱鐵丸。刀
B22n0117_p0447a17║輪器仗。交橫空中。挽弓放箭。箭停空中。變成
B22n0117_p0447a18║蓮華。不能加害。羣魔憂戚。悉皆迸散。是名降
B22n0117_p0447b01║魔相。（梵語菩提。華言道。梵語波旬。華言惡。
B22n0117_p0447b02║即魔王名也。）六成道相。謂菩薩降伏魔已。
B22n0117_p0447b03║放大光明。即便入定。悉知過去所造善惡死
B22n0117_p0447b04║此生彼之事。於臘月八日明星出時。豁然大
B22n0117_p0447b05║悟。得無上道。成最正覺。是名成道相。七說法
B22n0117_p0447b06║相。謂菩薩既成道已。便欲說法度諸眾生。即
B22n0117_p0447b07║自思惟。無能信受者。若我住世。於事無益。不
B22n0117_p0447b08║如入於涅槃。爾時梵天。前白佛言。世尊。今日
B22n0117_p0447b09║法海已滿。法幢已立。潤濟開導。今正是時。云
B22n0117_p0447b10║何欲捨一切眾生。入於涅槃。而不說法。是時
B22n0117_p0447b11║如來受梵王請已。即往鹿野苑中。先為憍陳
B22n0117_p0447b12║如等五人。轉四諦法輪。及說大小乘種種教
B22n0117_p0447b13║法。是名說法相。（五人者。憍陳如。馬勝。跋提。
B22n0117_p0447b14║十力迦葉。拘利太子也。四諦者。苦諦。集諦。滅
B22n0117_p0447b15║諦。道諦也。）八涅槃相。梵語涅槃。華言滅度。
B22n0117_p0447b16║謂如來度人已竟。將入涅槃。二月十五日。於
B22n0117_p0447b17║拘尸那城娑羅雙樹間。臥七寶床。其林忽然
B22n0117_p0447b18║變白。猶如白鶴。爾時佛受純陀長者最後供
B22n0117_p0447c01║已。與文殊師利等言。諸善男子。但當自修其
B22n0117_p0447c02║心。慎莫放逸。遂於中夜而入涅槃。諸天人等。
B22n0117_p0447c03║以千端㲲纏裹其身。七寶為棺。盛滿香油。積
B22n0117_p0447c04║諸香木。以火焚之。收取舍利。以為八分。起塔
B22n0117_p0447c05║供養。是名涅槃相。（梵語拘尸那。華言角城。
B22n0117_p0447c06║其城三角故也。梵語娑羅。華言堅固。謂冬夏
B22n0117_p0447c07║不改色也。梵語文殊師利。華言妙德。八分者。
B22n0117_p0447c08║拘尸城一分。波肩羅婆國一分。師伽那婆國
B22n0117_p0447c09║一分。阿勒遮國一分。毘耨國一分。毘離國一
B22n0117_p0447c10║分。遮羅迦羅國一分。摩伽陀國一分也。）
B22n0117_p0447c11║【八大自在我】（出涅槃經）我即自在
B22n0117_p0447c12║之義。謂如來有大神力。有大智慧。故能隨機
B22n0117_p0447c13║示現。自在巧妙。經中謂如來常樂我淨之我。
B22n0117_p0447c14║具此八義。故稱我德。（常者。不遷不變也。樂
B22n0117_p0447c15║者。無生死苦也。我者。即八自在也。淨者。惑業
B22n0117_p0447c16║淨盡也。）一能示一身以為多身。一身多身
B22n0117_p0447c17║者。於一身中現無量身也。經云。如來身數。猶
B22n0117_p0447c18║如微塵。充滿十方無量世界。蓋如來所證法
B22n0117_p0448a01║身之體。徧一切處。全此之體。起於應用。故能
B22n0117_p0448a02║一多自在也。二示一塵身滿大千界。一塵身
B22n0117_p0448a03║滿大千界者。謂如來法身。體無不徧。故一塵
B22n0117_p0448a04║之身。與法身之量同一廣大。大千世界悉皆
B22n0117_p0448a05║充滿。自在無礙也。三大身輕舉遠到。大身輕
B22n0117_p0448a06║舉遠到者。謂如來廣大之身。飛行輕舉。無遠
B22n0117_p0448a07║不到。自在無礙也。經云。如來能以滿大千世
B22n0117_p0448a08║界之身。輕舉飛空。過於二十恒河沙等諸佛
B22n0117_p0448a09║世界而無障礙。是也。四現無量類常居一土。
B22n0117_p0448a10║現無量類常居一土者。謂如來雖為眾生現
B22n0117_p0448a11║眾類之身。而所居常在一土。自在無礙也。經
B22n0117_p0448a12║云。如來之心。安住不動。而能隨諸眾生現無
B22n0117_p0448a13║量形類。又云。如來之身。常住一土。而令他土
B22n0117_p0448a14║一切悉見。是也。五諸根互用。諸根互用者。謂
B22n0117_p0448a15║如來眼等諸根。互相為用。自在無礙也。經云。
B22n0117_p0448a16║如來一根。亦能見色聞聲齅香別味覺觸知
B22n0117_p0448a17║法。一根既然。諸根亦爾。是也。（一根者。即眼
B22n0117_p0448a18║耳鼻舌身意六根中之一根也。）六得一切
B22n0117_p0448b01║法如無法想。得一切法如無法想者。謂如來
B22n0117_p0448b02║知一切法本性空寂。若言有法而可證得。則
B22n0117_p0448b03║為虛妄。故雖有所證而無能證之想。於法融
B22n0117_p0448b04║通。自在無礙也。經云。若是有者。可名為得。實
B22n0117_p0448b05║無所有。云何名得。以自在故。非得而得。是也。
B22n0117_p0448b06║七說一偈義經無量劫。說一偈義經無量劫
B22n0117_p0448b07║者。謂如來智慧辯才。演說一偈之義。雖經多
B22n0117_p0448b08║劫。無有窮盡。稱性宣揚。自在無礙也。經云。如
B22n0117_p0448b09║來演一偈之義。經無量劫。義亦不盡。是也。（
B22n0117_p0448b10║劫。梵語具云劫波。華言分別時節。）八身徧
B22n0117_p0448b11║諸處猶如虛空。身徧諸處猶如虛空者。謂如
B22n0117_p0448b12║來為諸眾生處處現身說法。猶如虛空。了無
B22n0117_p0448b13║形相可得。隨緣應化。自在無礙也。經云。虛空
B22n0117_p0448b14║之性。不可得見。如來亦爾。實不可見。以自在
B22n0117_p0448b15║故。令一切見。是也。
B22n0117_p0448b16║【八音】（出法界次第）八音者。謂如來
B22n0117_p0448b17║所出音聲。言辭清雅。令諸眾生聞即解悟。而
B22n0117_p0448b18║有此八種也。一極好音。謂一切諸天二乘菩
B22n0117_p0448c01║薩。雖各有好音。未足為極。唯佛音聲。聞者無
B22n0117_p0448c02║厭。得入妙道。好中之最。故名極好音。（二乘
B22n0117_p0448c03║者。聲聞乘。緣覺乘也。）二柔軟音。謂佛以慈
B22n0117_p0448c04║善為心。所出音聲。巧順物情。能令聞者喜悅。
B22n0117_p0448c05║皆捨剛強之心。故名柔軟音。三和適音。謂佛
B22n0117_p0448c06║常居中道。妙解從容。所出音聲。和雅調適。能
B22n0117_p0448c07║令聞者心皆融釋。因聲會理。故名和適音。四
B22n0117_p0448c08║尊慧音。謂佛德位尊高。慧心明徹。所出音聲。
B22n0117_p0448c09║能令聞者尊重。慧解開明。故名尊慧音。五不
B22n0117_p0448c10║女音。謂佛住首楞嚴定。有大雄之德。所出音
B22n0117_p0448c11║聲。能令一切聞者敬畏。天魔外道。莫不歸伏。
B22n0117_p0448c12║故名不女音。（梵語首楞嚴。華言健相分別。
B22n0117_p0448c13║謂能降伏一切魔也。）六不誤音。謂佛智圓
B22n0117_p0448c14║明。照了無礙。所出音聲。諦審真實。無有差謬。
B22n0117_p0448c15║能令聞者各獲正見。故名不誤音。七深遠音。
B22n0117_p0448c16║謂佛智幽深。行位高極。所出音聲。自近而遠。
B22n0117_p0448c17║徹至十方。令近聲非大。遠聞不小。皆悟甚深
B22n0117_p0448c18║幽遠之理。故名深遠音。八不竭音。謂如來願
B22n0117_p0449a01║行無盡。住於無盡法藏。所出音聲。聞者尋其
B22n0117_p0449a02║語義。無盡無窮。故名不竭音。
B22n0117_p0449a03║【八支語】（出顯揚聖教論）一上首語。
B22n0117_p0449a04║首。始也。謂佛凡有所說。必以趣向涅槃之道
B22n0117_p0449a05║而為首先。故名上首語。（梵語涅槃。華言滅
B22n0117_p0449a06║度。）二美妙語。謂佛所說法。言辭柔軟。嘉美
B22n0117_p0449a07║微妙。令人樂聞。故名美妙語。三顯了語。謂佛
B22n0117_p0449a08║說法。隨機演暢。於諸事理。顯白明了。故名顯
B22n0117_p0449a09║了語。四易解語。謂佛說法。善巧方便。令諸眾
B22n0117_p0449a10║生即得解悟。故名易解語。五樂聞語。謂佛說
B22n0117_p0449a11║法。稱適機宜。語音宣暢。事理該明。當機之眾。
B22n0117_p0449a12║無不喜樂聽聞。故名樂聞語。六無依語。謂佛
B22n0117_p0449a13║說法。隨機開導。無所依著。亦不希望他人信
B22n0117_p0449a14║已而後為說。故名無依語。七不逆語。謂佛說
B22n0117_p0449a15║法。知諸眾生根量。隨順不違。使其各得獲益。
B22n0117_p0449a16║故名不逆語。八無邊語。謂佛說法。具大智慧。
B22n0117_p0449a17║具大辯才。稱性宣演。無有窮極。故名無邊語。
B22n0117_p0449a18║【八分分如來舍利】（出涅槃經後分）
B22n0117_p0449b01║釋迦如來。於拘尸城茶毘已竟。諸國起兵奪
B22n0117_p0449b02║取舍利。時有婆羅門為息相奪諍故。分作八
B22n0117_p0449b03║分。八國起塔供養也。（梵語釋迦。華言能仁。
B22n0117_p0449b04║拘尸。梵語具云拘尸那。華言角城。謂此城三
B22n0117_p0449b05║角故也。梵語茶毘。華言焚燒。梵語舍利。華言
B22n0117_p0449b06║骨身。梵語婆羅門。華言淨行。）一拘尸城。拘
B22n0117_p0449b07║尸城諸力士。得一分舍利。即於國中起塔供
B22n0117_p0449b08║養。二波肩羅婆國。波肩羅婆國力士。得一分
B22n0117_p0449b09║舍利。歸國起塔供養。三師伽那婆國。師伽那
B22n0117_p0449b10║婆國拘樓羅眾。得一分舍利。歸國起塔供養。
B22n0117_p0449b11║四阿勒遮國。阿勒遮國諸剎帝利。得一分舍
B22n0117_p0449b12║利。歸國起塔供養。（梵語剎帝利。華言田主。
B22n0117_p0449b13║）五毘耨國。毘耨國諸婆羅門。得一分舍利。
B22n0117_p0449b14║歸國起塔供養。六毘離國。毘離國諸黎車。得
B22n0117_p0449b15║一分舍利。歸國起塔供養。七遮羅迦羅國。遮
B22n0117_p0449b16║羅迦羅國諸釋子。得一分舍利。歸國起塔供
B22n0117_p0449b17║養。八摩伽陀國。摩伽陀國阿闍世王。得一分
B22n0117_p0449b18║舍利。歸國起塔供養。（梵語摩伽陀。華言善
B22n0117_p0449c01║勝。梵語阿闍世。華言未生怨。）
B22n0117_p0449c02║【八大靈塔】（出八大靈塔經）佛之靈
B22n0117_p0449c03║塔有八。經云。若人發大信心。修建塔廟承事
B22n0117_p0449c04║供養。得大利益。獲大果報。具大名稱。是人命
B22n0117_p0449c05║終。即得生天。然佛之舍利。人間天上。建塔甚
B22n0117_p0449c06║多。此經所載。乃如來降生等處所建之塔也。
B22n0117_p0449c07║（梵語舍利。華言骨身。）一在迦毘羅城龍
B22n0117_p0449c08║彌你園。梵語迦毘羅。華言黃色。梵語龍彌你。
B22n0117_p0449c09║又云嵐毘尼。華言解脫處。佛之降生。即此園
B22n0117_p0449c10║也。乃造寶塔以表靈蹟焉。二在摩伽陀園泥
B22n0117_p0449c11║連河邊。梵語摩伽陀。華言善勝。梵語泥連。未
B22n0117_p0449c12║見翻譯。佛於此河邊菩提樹下而成正覺。故
B22n0117_p0449c13║建塔於此以供養焉。（梵語菩提。華言道。）
B22n0117_p0449c14║三在波羅奈城。梵語波羅奈。華言鹿苑。佛於
B22n0117_p0449c15║此處。為聲聞緣覺說四諦法。故建塔以供養
B22n0117_p0449c16║焉。（四諦者。苦諦。集諦。滅諦。道諦也。）四在
B22n0117_p0449c17║舍衛國祇陀園。梵語舍衛。華言豐德。梵語祇
B22n0117_p0449c18║陀。或云祇洹。華言戰勝。佛於此園說法度生。
B22n0117_p0450a01║故建塔以供養焉。五在曲女城。此城由往昔
B22n0117_p0450a02║大樹仙人呪九十九女一時腰曲。故名曲女。
B22n0117_p0450a03║佛從忉利天說法。下降於此。故建塔以供養
B22n0117_p0450a04║焉。（梵語忉利。華言三十三。）六在王舍城。
B22n0117_p0450a05║此城往昔由千王共居。故名王舍。佛於此處
B22n0117_p0450a06║說法度生。故建塔以供養焉。七在廣嚴城。其
B22n0117_p0450a07║城廣愽嚴淨。故名廣嚴。佛於此處思念籌量。
B22n0117_p0450a08║故建塔以供養焉。八在拘尸那城。梵語拘尸
B22n0117_p0450a09║那。華言角城。其城三角故也。佛於此城娑羅
B22n0117_p0450a10║雙樹間入般涅槃。故建塔以供養焉。（梵語
B22n0117_p0450a11║娑羅。華言堅固。梵語般涅槃。華言滅度。）
B22n0117_p0450a12║【八藏】（出華嚴經隨疏演義鈔）藏即
B22n0117_p0450a13║含藏之義。謂含藏諸法文理。而有經律論呪
B22n0117_p0450a14║之不同。經者。法也。常也。凡聖之所軌則曰法。
B22n0117_p0450a15║魔外不能變壞曰常。律者法也。謂分判輕重
B22n0117_p0450a16║持犯之罪。如世之法律論議也。謂論議種種
B22n0117_p0450a17║諸法甚深之義也。呪者願也。謂祈願種種如
B22n0117_p0450a18║意殊勝等事也。蓋以聲聞緣覺大小乘之不
B22n0117_p0450b01║同。故有八藏之名焉。（魔外者。天魔外道也。
B22n0117_p0450b02║）一經藏。經藏者。即四阿含經是也。（梵語
B22n0117_p0450b03║阿含。華言無比法。謂世間之法無可比也。四
B22n0117_p0450b04║阿含者。增一阿含。長阿含。中阿含。雜阿含也。
B22n0117_p0450b05║）二律藏。律藏者。即四分。十誦律等是也。（
B22n0117_p0450b06║四分者。一比丘法。二比丘尼法。三受戒法。四
B22n0117_p0450b07║滅諍法也。十誦者。謂佛弟子優波離十番誦
B22n0117_p0450b08║出也。）三論藏。論藏者。即阿毘曇等論是也。
B22n0117_p0450b09║（梵語阿毘曇。華言無比法。謂聖人分別法
B22n0117_p0450b10║義不可比也。）四呪藏。呪藏者。即除一切疾
B22n0117_p0450b11║病陀羅尼。辟除諸惡陀羅尼等是也。（梵語
B22n0117_p0450b12║陀羅尼。華言呪。亦云能持。謂持善不失。持惡
B22n0117_p0450b13║不生也。已上經律論咒。是聲聞四藏也。）五
B22n0117_p0450b14║經藏。經藏者。即妙法蓮華經。大方廣佛華嚴
B22n0117_p0450b15║等經是也。六律藏。律藏者。即菩薩善戒經。梵
B22n0117_p0450b16║網戒等經是也。七論藏。論藏者。即大智度論。
B22n0117_p0450b17║十地經等論是也。八咒藏。咒藏者。即楞嚴咒。
B22n0117_p0450b18║大悲等咒是也。（已上經律論咒。是菩薩四
B22n0117_p0450c01║藏也。）
B22n0117_p0450c02║【八藏】（出處胎經）藏即含藏之義。謂
B22n0117_p0450c03║佛滅度後。阿難結集如來所說經法。以此八
B22n0117_p0450c04║藏類攝無遺也。（梵語阿難。華言慶喜。）一
B22n0117_p0450c05║胎化藏。胎化藏者。謂佛說胎中化現等事。如
B22n0117_p0450c06║菩薩處胎等經是也。二摩訶衍藏。梵語摩訶
B22n0117_p0450c07║衍。華言大乘。摩訶衍藏者。即佛所說法華涅
B22n0117_p0450c08║槃華嚴等諸大乘經是也。三中陰藏。謂此色
B22n0117_p0450c09║身死後。未託生前。名為中陰。中陰藏者。如佛
B22n0117_p0450c10║所說中陰等經是也。四戒律藏。戒律藏者。謂
B22n0117_p0450c11║佛所制在家出家。及大乘小乘諸品戒法。如
B22n0117_p0450c12║僧祇等律部是也。五菩薩藏。菩薩藏者。謂佛
B22n0117_p0450c13║所說大乘諸經。明諸菩薩修因證果之法是
B22n0117_p0450c14║也。六雜藏。雜藏者。謂佛所說大小乘經。共明
B22n0117_p0450c15║聲聞緣覺菩薩及諸天人修因證果等法是
B22n0117_p0450c16║也。七金剛藏。金剛藏者。謂佛所說等覺菩薩
B22n0117_p0450c17║修因證果之法。以其破惑之智。最為堅利。能
B22n0117_p0450c18║斷極後微細無明之惑。故名等覺菩薩為金
B22n0117_p0451a01║剛心是也。（等覺者。去後妙覺猶有一等。勝
B22n0117_p0451a02║前諸位。得稱為覺也。）八佛藏。佛藏者。謂佛
B22n0117_p0451a03║所說大乘諸經。明一切諸佛所說之法。及神
B22n0117_p0451a04║通變現。導利眾生等事是也。
B22n0117_p0451a05║【八部般若】（出般若經）梵語般若。華
B22n0117_p0451a06║言智慧。佛於第四時中。所說之經既多。法亦
B22n0117_p0451a07║不一。故有八部之名焉。一大品般若。謂佛演
B22n0117_p0451a08║說五蘊十二入十八界三十七道品等法。皆
B22n0117_p0451a09║從六波羅蜜生。其般若波羅蜜最大最勝。最
B22n0117_p0451a10║為第一。餘之五度。若無般若導達。則不得名
B22n0117_p0451a11║為波羅蜜也。以其卷帙多故。是名大品般若。
B22n0117_p0451a12║（五蘊者。色蘊。受蘊。想蘊。行蘊。識蘊也。十二
B22n0117_p0451a13║入者。眼入。耳入。鼻入。舌入。身入。意入。色入。聲
B22n0117_p0451a14║入。香入。味入。觸入。法入也。十八界者。眼界。色
B22n0117_p0451a15║界。眼識界。耳界。聲界。耳識界。鼻界。香界。鼻識
B22n0117_p0451a16║界。舌界。味界。舌識界。身界。觸界。身識界。意界。
B22n0117_p0451a17║法界。意識界也。三十七道品者。觀身不淨。觀
B22n0117_p0451a18║受是苦。觀身無常。觀法無我。是四念處。已生
B22n0117_p0451b01║惡令永斷。未生惡令不生。已生善令增長。未
B22n0117_p0451b02║生善令得生。是四正勤。欲如意足。念如意足。
B22n0117_p0451b03║精進如意足。思惟如意足。是四如意足。信根。
B22n0117_p0451b04║進根。念根。定根。慧根。是五根。信力。進力。念力。
B22n0117_p0451b05║定力。慧力。是五力。擇法覺分。精進覺分。喜覺
B22n0117_p0451b06║分。除覺分。捨覺分。定覺分。念覺分。是七覺分。
B22n0117_p0451b07║正見。正思惟。正語。正業。正命。正精進。正念。正
B22n0117_p0451b08║定。是八正道。已上諸法。總為三十七道品也。
B22n0117_p0451b09║梵語波羅蜜。華言到彼岸。六波羅蜜者。一布
B22n0117_p0451b10║施。二持戒。三忍辱。四精進。五禪定。六智慧也。
B22n0117_p0451b11║）二小品般若。謂與前大品所說之法。大要
B22n0117_p0451b12║是同。因對大品以其卷帙少故。是名小品般
B22n0117_p0451b13║若。三放光般若。謂世尊入於三昧。從足千輻
B22n0117_p0451b14║輪相放大光明。上至肉髻及諸毛孔中。皆放
B22n0117_p0451b15║光明。徧照十方國土。為諸菩薩而說此經。是
B22n0117_p0451b16║名放光般若。（梵語三昧。華言正定。）四光
B22n0117_p0451b17║讚般若。光即光明。讚即講說。謂佛從舌本出
B22n0117_p0451b18║無數光明。照三千界。其光明中。自然而現無
B22n0117_p0451c01║數金蓮華。其蓮華上。各有諸佛講說此經。是
B22n0117_p0451c02║名光讚般若。（三千界者。小千。中千。大千也。
B22n0117_p0451c03║）五道行般若。謂佛說法。令諸眾生聞者喜
B22n0117_p0451c04║樂。展轉相告。於中受學。成就道行。是名道行
B22n0117_p0451c05║般若。六金剛般若。金剛。喻也。般若。法也。以金
B22n0117_p0451c06║之剛貞。至堅至利。能斷難斷。能碎萬物。譬喻
B22n0117_p0451c07║般若空慧。能斷諸眾生難斷之惑。是名金剛
B22n0117_p0451c08║般若。七勝天王般若。勝天王問佛云。菩薩摩
B22n0117_p0451c09║訶薩。云何修學一法。通達一切法。佛即答云。
B22n0117_p0451c10║菩薩摩訶薩。修學般若波羅蜜經。則能通達
B22n0117_p0451c11║檀波羅蜜乃至智波羅蜜等。此經由勝天王
B22n0117_p0451c12║發問而說。是名勝天王般若。（菩薩。梵語具
B22n0117_p0451c13║云菩提薩埵。華言覺有情。梵語摩訶。華言大。
B22n0117_p0451c14║梵語檀。華言施。）八文殊問般若。文殊師利
B22n0117_p0451c15║白佛言。我觀如來不異相。不動相。不作相。無
B22n0117_p0451c16║生相。無滅相。不有相。不無相等。佛即答云。若
B22n0117_p0451c17║能如是見於如來。心無所取。亦無不取等。甚
B22n0117_p0451c18║為希有。此經因文殊發問而說。是名文殊問
B22n0117_p0452a01║般若。（梵語文殊師利。華言妙德。）
B22n0117_p0452a02║【八還辯見】（出楞嚴經）還者。復也。辯
B22n0117_p0452a03║者。分別也。見即能見之性也。八還辯見者。以
B22n0117_p0452a04║所見八種可還之境。而辯能見之性。不可還
B22n0117_p0452a05║也。此由阿難不知塵有生滅。見無動搖。而妄
B22n0117_p0452a06║認緣塵。隨塵分別。故如來以心境二法。辯其
B22n0117_p0452a07║真妄。言心。則曰今當示汝無所還地。言境。則
B22n0117_p0452a08║曰吾今各還本所因處。此顯所見之境可還。
B22n0117_p0452a09║而能見之性不可還也。遂以八種變化之相
B22n0117_p0452a10║以辯之。（梵語阿難。華言慶喜。）一明還日
B22n0117_p0452a11║輪。經云。此大講堂洞開。東方日輪升天。則有
B22n0117_p0452a12║明曜。而言還者。謂此講堂。日出則明。無日則
B22n0117_p0452a13║暗。是則明因於日。故復還於日也。然明是所
B22n0117_p0452a14║見之塵境。非能見之性也。以塵境則有生滅。
B22n0117_p0452a15║見性元無生滅。是故所見之明則可還。能見
B22n0117_p0452a16║之性不可還也。若能見之性亦可還者。則不
B22n0117_p0452a17║明時。無復見其暗矣。故曰明還日輪。二暗還
B22n0117_p0452a18║黑月。經云。中夜黑月。雲霧晦冥。則復昏暗。而
B22n0117_p0452b01║言還者。以由白月則明。黑月便暗。是則暗因
B22n0117_p0452b02║黑月。故復還於黑月也。當知所見之暗則可
B22n0117_p0452b03║還。能見之性不可還也。若能見之性亦可還
B22n0117_p0452b04║者。則不暗時。無復見其明矣。故曰暗還黑月。
B22n0117_p0452b05║三通還戶牖。經云。戶牖之隙。則復見通。而言
B22n0117_p0452b06║還者。以有戶牖。則見通。若無戶牖。則不見通。
B22n0117_p0452b07║是則通屬戶牖。故復還於戶牖也。當知所見
B22n0117_p0452b08║之通則可還。能見之性不可還也。若能見之
B22n0117_p0452b09║性亦可還。則不通處。無復見其壅矣。故曰通
B22n0117_p0452b10║還戶牖。（隙者。戶牖之空處也。）四壅還墻宇。
B22n0117_p0452b11║經云。墻宇之間。則復觀壅。而言還者。以有墻
B22n0117_p0452b12║宇。則見壅。若無墻宇。則不見壅。是則壅屬墻
B22n0117_p0452b13║宇。故復還於墻宇也。乃知所見之壅則可還。
B22n0117_p0452b14║能見之性不可還也。若能見之性亦可還者。
B22n0117_p0452b15║則無壅處。不復見其通矣。故曰壅還墻宇。五
B22n0117_p0452b16║緣還分別。經云。分別之處。則復見緣。而言還
B22n0117_p0452b17║者。謂有分別所對之處。則有所緣之相。若無
B22n0117_p0452b18║所對五塵之境。則無緣相而可分別。是則緣
B22n0117_p0452c01║屬分別。故復還於分別也。當知所緣分別之
B22n0117_p0452c02║相可還。而能分別之性不可還也。若能分別
B22n0117_p0452c03║之性亦可還者。則不緣境時。無復知其無分
B22n0117_p0452c04║別矣。故曰緣還分別。（緣者繫也。謂心緣繫
B22n0117_p0452c05║色聲香味觸之五塵也。所對之處。即五塵之
B22n0117_p0452c06║境也。）六頑虛還空。頑者。無知也。頑虛者。謂
B22n0117_p0452c07║無形相。頑然無有知覺也。經云。頑虛之中。徧
B22n0117_p0452c08║是空性。而言還者。謂無形相之礙。則徧是虛
B22n0117_p0452c09║空。若有形相。則不見其虛矣。是則頑虛即空。
B22n0117_p0452c10║故復還於空也。當知所見之虛則可還。能見
B22n0117_p0452c11║之性不可還也。若能見之性亦可還者。則不
B22n0117_p0452c12║虛時。無復見其形相矣。故曰頑虛還空。七鬱
B22n0117_p0452c13║𡋯還塵。鬱者。滯也。𡋯者。氣盛貌。經云。鬱𡋯之
B22n0117_p0452c14║象。則紆昏塵。而言還者。以有塵象。則見鬱𡋯。
B22n0117_p0452c15║無塵則不見其昏滯。是則鬱𡋯屬於塵象。故
B22n0117_p0452c16║復還於塵象也。當知所見鬱𡋯之象則可還。
B22n0117_p0452c17║能見之性不可還也。若能見之性亦可還者。
B22n0117_p0452c18║則無塵時。不復見其清明矣。故曰鬱𡋯還塵。
B22n0117_p0453a01║（紆者縈也。）八清明還霽。經云。澄霽斂氛。
B22n0117_p0453a02║又觀清淨。而言還者。以澄霽則見清淨。昏暗
B22n0117_p0453a03║則不能見其明淨矣。是則清明屬霽。故復還
B22n0117_p0453a04║於霽也。當知所見清明之象可還。而能見之
B22n0117_p0453a05║性不可還也。若能見之性亦可還者。則不明
B22n0117_p0453a06║時。無復見其昏暗矣。故曰清明還霽。
B22n0117_p0453a07║【涅槃八味】（出方等般泥洹經）涅槃。
B22n0117_p0453a08║梵語具云摩訶般涅槃那。華言大滅度。大即
B22n0117_p0453a09║法身。滅即解脫。度即般若。是乃三德秘密理
B22n0117_p0453a10║藏也。此之理藏。在諸佛不增。在眾生不減。而
B22n0117_p0453a11║有八種法味。故泥洹經立此八味之名也。（
B22n0117_p0453a12║法味者。謂諸法中之義味也。）一常住。謂此
B22n0117_p0453a13║涅槃之理。徹三際以常存。亘十方而常在。故
B22n0117_p0453a14║曰常住。（三際者。即過去未來現在三世也。
B22n0117_p0453a15║十方者。四方四維上下也。）二寂滅。謂此涅
B22n0117_p0453a16║槃之理。寂絕無為。大患永滅。故曰寂滅。（大
B22n0117_p0453a17║患者。生死也。）三不老。謂此涅槃之理。不遷
B22n0117_p0453a18║不變。無增無減。故曰不老。四不死。謂此涅槃
B22n0117_p0453b01║之理。從本不生。今亦不滅。故曰不死。五清淨。
B22n0117_p0453b02║謂此涅槃之理。安住清涼。諸障悉淨。故曰清
B22n0117_p0453b03║淨。六虛通。謂此涅槃之理。虛徹靈通。圓融無
B22n0117_p0453b04║礙。故曰虛通。七不動。謂此涅槃之理。寂然不
B22n0117_p0453b05║動。妙絕無為。故曰不動。八快樂。謂此涅槃之
B22n0117_p0453b06║理。無生死逼迫之苦。有真常寂滅之樂。故曰
B22n0117_p0453b07║快樂。
B22n0117_p0453b08║【大海八不思議喻涅槃】（出涅槃經）
B22n0117_p0453b09║一漸漸轉深。謂如來所說涅槃之法。隨順眾
B22n0117_p0453b10║生根性。利鈍大小。無不令其各各獲益。次第
B22n0117_p0453b11║修證。而至於究竟之地。如經所說。優婆塞戒。
B22n0117_p0453b12║沙彌戒。比丘戒。菩薩戒。須陀洹果乃至菩薩
B22n0117_p0453b13║果佛果之類。猶如大海之流。從淺而至深也。
B22n0117_p0453b14║（梵語涅槃。華言滅度。梵語優婆塞。華言清
B22n0117_p0453b15║淨士。梵語沙彌。華言息慈。梵語比丘。華言乞
B22n0117_p0453b16║士。菩薩。具云菩提薩埵。華言覺有情。優婆塞
B22n0117_p0453b17║戒。即五戒也。沙彌戒。即十戒也。比丘戒。即二
B22n0117_p0453b18║百五十戒也。菩薩戒。即十種戒也。梵語須陀
B22n0117_p0453c01║洹。華言入流。）二深難得底。謂如來所說涅
B22n0117_p0453c02║槃之法。理智圓融。妙不决定。一切二乘菩薩。
B22n0117_p0453c03║皆莫測其所至。如經云。或說我無我。或說常
B22n0117_p0453c04║無常。或說淨不淨。或說空不空。乃至或說五
B22n0117_p0453c05║陰即是佛性之類。於如是等法。說無窮盡。猶
B22n0117_p0453c06║如大海之深。難得底也。（二乘者。聲聞乘。緣
B22n0117_p0453c07║覺乘也。五陰者。色陰。受陰。想陰。行陰。識陰也。
B22n0117_p0453c08║）三同一鹹味。謂如來所說涅槃之法。雖有
B22n0117_p0453c09║四教之異。莫不為令眾生同得實相之理。同
B22n0117_p0453c10║躋大學之地。如經所說一切眾生。同有佛性。
B22n0117_p0453c11║同一解脫。同一因果。乃至一切。同得常樂我
B22n0117_p0453c12║淨之類。猶如大海雖納百川。同一鹹味也。（
B22n0117_p0453c13║四教者。藏教。通教。別教。圓教也。）四潮不過
B22n0117_p0453c14║限。謂如來說涅槃之時。扶律談常。制諸禁戒。
B22n0117_p0453c15║令諸弟子如法受持。不得踰越。如經所說。制
B22n0117_p0453c16║諸比丘不得受畜八不淨物之類。猶如海潮。
B22n0117_p0453c17║朝夕往來。不過其限也。（八不淨物者。一置
B22n0117_p0453c18║買田宅。二種植根栽。三貯聚穀粟。四畜養奴
B22n0117_p0454a01║婢。五畜養羣畜。六藏積金銀財寶。七藏積象
B22n0117_p0454a02║牙刻鏤等物。八藏積銅鐵釜鑊以自煑爨也。
B22n0117_p0454a03║）五有種種寶藏。謂如來所說涅槃之法。為
B22n0117_p0454a04║世珍寶。可尊可貴。凡眾生窘於法財者。令其
B22n0117_p0454a05║修習。悉得免離逼迫之苦。而成出世饒益之
B22n0117_p0454a06║樂。如經所說寶者。謂四念處四正勤乃至如
B22n0117_p0454a07║來功德智慧之類。無所不具。猶如大海。種種
B22n0117_p0454a08║諸寶。皆悉含藏也。（四念處者。觀身不淨。觀
B22n0117_p0454a09║受是苦。觀心無常。觀法無我也。四正勤者。已
B22n0117_p0454a10║生惡令永斷。未生惡令不生。已生善令增長。
B22n0117_p0454a11║未生善令生也。）六大身眾生居住。謂如來
B22n0117_p0454a12║所說涅槃之法。甚深無量。一切佛及菩薩。莫
B22n0117_p0454a13║不依此而住。如經所說。佛菩薩有大智慧大
B22n0117_p0454a14║神通乃至大慈悲之類。無非聖法之所含攝。
B22n0117_p0454a15║猶如大海。一切鯤鯨大身之類。咸依之而居
B22n0117_p0454a16║也。七不宿死屍。謂如來所說涅槃之法。專為
B22n0117_p0454a17║扶持戒律而談常住。不令眾生起斷滅見。於
B22n0117_p0454a18║末法中。生清淨正信之心。離一切邪惡之人。
B22n0117_p0454b01║如經所說。闡提誹謗方等。非法說法。法說非
B22n0117_p0454b02║法。受畜八種不淨之物。佛物僧物。隨意而用。
B22n0117_p0454b03║或於比丘比丘尼。所作非法事。皆為死屍。是
B22n0117_p0454b04║經離如是等。猶大海之不宿死屍也。（闡提。
B22n0117_p0454b05║梵語具云一闡提。華言信不具。外道名。梵語
B22n0117_p0454b06║尼。華言女。）八萬流大雨不增不減。謂如來
B22n0117_p0454b07║所說涅槃之法。廣談佛性。盛演圓常。平等清
B22n0117_p0454b08║淨。不生不滅。眾生諸佛。同一覺源。曾無有異。
B22n0117_p0454b09║如經所說。無邊際故。無始終故。常住不生不
B22n0117_p0454b10║滅故。一切眾生悉平等故。一切佛性同一性
B22n0117_p0454b11║故。猶萬流大雨之歸大海。而不增不減也。
B22n0117_p0454b12║【八背捨】（亦名八解脫出禪波羅蜜）
B22n0117_p0454b13║背謂違背。捨即棄捨。大智度論云。背此淨潔
B22n0117_p0454b14║五欲。捨此著心。故名背捨。修此觀故。發無漏
B22n0117_p0454b15║智慧。斷三界見思惑盡。證羅漢果。即轉名八
B22n0117_p0454b16║解脫也。（淨潔五欲者。若欲界色聲香味觸。
B22n0117_p0454b17║即名麤弊五欲。名為不淨。若色界無色界色
B22n0117_p0454b18║聲香味觸。即名淨潔五欲也。無漏智慧者。謂
B22n0117_p0454c01║二乘等由此智慧。斷除惑業。不漏落生死也。
B22n0117_p0454c02║三界者。欲界。色界。無色界也。見思惑者。謂意
B22n0117_p0454c03║根對法塵起諸分別曰見惑。眼等五根對色
B22n0117_p0454c04║等五塵起諸貪愛曰思惑。梵語阿羅漢。華言
B22n0117_p0454c05║無學。）一內有色相外觀色。謂行人先觀自
B22n0117_p0454c06║己色身相狀。壞爛不淨。不可愛樂。一心靜定。
B22n0117_p0454c07║更想皮肉脫落。但見白骨有八色光明。故云
B22n0117_p0454c08║內有色相。又為欲界貪欲難斷。雖已自觀內
B22n0117_p0454c09║色不淨。故須復以不淨觀。於他人之色。令生
B22n0117_p0454c10║厭惡。以求斷除。故又云外觀色。此即初背捨
B22n0117_p0454c11║位。在初禪天定。（八色光明者。謂見地色如
B22n0117_p0454c12║黃白淨地。見水色如淵中澄清之水。見火色
B22n0117_p0454c13║如烟新清淨之火。見風色如無塵清風。見青
B22n0117_p0454c14║色如金精山。見黃色如詹匐花。見赤色如春
B22n0117_p0454c15║朝霞。見白色如珂雪也。）二內無色相外觀
B22n0117_p0454c16║色。謂行人為入二禪。已滅內身色相。故云內
B22n0117_p0454c17║無色相。又為欲界貪欲難斷故。猶觀外不淨
B22n0117_p0454c18║之相。令生厭惡。以求斷除。故又云外觀色。此
B22n0117_p0455a01║即第二背捨位。在二禪天定。三淨背捨身作
B22n0117_p0455a02║證。淨即緣於淨相也。謂行人於第二背捨後。
B22n0117_p0455a03║除棄外色不淨之相。但於定中練習八色光
B22n0117_p0455a04║明。清淨皎潔。猶如妙寶之色。故云淨背捨。心
B22n0117_p0455a05║既明淨。樂漸增長。徧滿身中。悉皆怡悅。故又
B22n0117_p0455a06║云身作證。此即第三背捨位。在三禪天定。四
B22n0117_p0455a07║虛空處背捨。謂行人於欲界後。已除棄自身
B22n0117_p0455a08║不淨之色。初背捨後。又除棄內身白骨之色。
B22n0117_p0455a09║第二背捨後。又除棄外身一切不淨之色。尚
B22n0117_p0455a10║餘八種淨色。皆依心住。若心捨色。色即謝滅。
B22n0117_p0455a11║一心緣空。與空相應。即入無邊虛空處定。故
B22n0117_p0455a12║云虛空處背捨。此即第四背捨位。在四禪天
B22n0117_p0455a13║定。五識處背捨。謂行人若捨虛空處。一心緣
B22n0117_p0455a14║識。入定時。即觀此定。依五陰等。悉皆無常苦
B22n0117_p0455a15║空無我。虛誑不實。心生厭背而不愛著。故云
B22n0117_p0455a16║識處背捨。（五陰者。色陰。受陰。想陰。行陰。識
B22n0117_p0455a17║陰也。無常者。謂五陰之身。終歸壞滅也。苦者。
B22n0117_p0455a18║謂身有生死逼迫等苦也。空者。謂身由四大
B22n0117_p0455b01║假合而成。本來空也。無我者。謂四大各離。誰
B22n0117_p0455b02║是我耶。）六無所有處背捨。謂行人若捨識
B22n0117_p0455b03║處。一心緣無所有處。入定時。即觀此定。依五
B22n0117_p0455b04║陰等。悉皆無常苦空無我。虛誑不實。心生厭
B22n0117_p0455b05║背而不愛著。故名無所有處背捨。七非有想
B22n0117_p0455b06║非無想處背捨。謂行人若捨無所有處。一心
B22n0117_p0455b07║緣非有想非無想。入定時。即觀此定。依五陰
B22n0117_p0455b08║等。悉皆無常苦空無我。虛誑不實。心生厭背
B22n0117_p0455b09║而不愛著。故名非有想非無想背捨。八滅受
B22n0117_p0455b10║想背捨。受即領納。想即思想。即五陰中受想
B22n0117_p0455b11║二心也。謂行人厭患此心散亂。欲入定休息。
B22n0117_p0455b12║故背滅受想諸心。是名滅受想背捨。
B22n0117_p0455b13║【八勝處】（出禪波羅蜜）八勝處者。謂
B22n0117_p0455b14║修八背捨後。觀心純熟。轉變自在。若淨若不
B22n0117_p0455b15║淨。隨意能破也。禪波羅蜜云。初二勝處位在
B22n0117_p0455b16║初禪。第三第四勝處位在二禪。第五至第八
B22n0117_p0455b17║勝處位在四禪。三禪不立勝處者。以三禪天
B22n0117_p0455b18║樂多心鈍。故不立也。一內有色相外觀色少
B22n0117_p0455c01║若好若醜是名勝知勝見。謂行人先觀自己
B22n0117_p0455c02║色身相狀。壞爛不淨。不可愛樂。一心靜定。更
B22n0117_p0455c03║想皮肉脫落。但見白骨有八色光明。故云內
B22n0117_p0455c04║有色相。又以觀道未增。若觀多色。恐難攝持。
B22n0117_p0455c05║故觀少色。是以自觀己身不淨。亦觀所愛之
B22n0117_p0455c06║人身亦不淨。故云外觀色少。若好若醜者。謂
B22n0117_p0455c07║觀外諸色。善業果報故名好。惡業果報故名
B22n0117_p0455c08║醜。或時繫心一處。觀欲界中色。能生貪欲者。
B22n0117_p0455c09║是淨色名為好。能生瞋恚者。是不淨色名為
B22n0117_p0455c10║醜。勝知勝見者。謂觀心純熟。於好色中。心不
B22n0117_p0455c11║貪愛。於醜色中。心不瞋恚也。（八色光明者。
B22n0117_p0455c12║謂見地色如黃白淨地。見水色如淵中澄清
B22n0117_p0455c13║之水。見火色如無烟薪清淨之火。見風色如
B22n0117_p0455c14║無塵清風。見青色如金精山。見黃色如薝蔔
B22n0117_p0455c15║華。見赤色如春朝霞。見白色如珂雪也。）二
B22n0117_p0455c16║內有色相外觀色多若好若醜是名勝知勝
B22n0117_p0455c17║見。謂行人先觀自己色身相狀。壞爛不淨。不
B22n0117_p0455c18║可愛樂。一心靜定。更想皮肉脫落。但見白骨
B22n0117_p0456a01║有八色光明。故云內有色相。觀於內身色相
B22n0117_p0456a02║既熟。則觀外色雖多。亦無妨礙。所謂諦觀一
B22n0117_p0456a03║死屍。至十百千萬等死屍。若觀一肨脹時。悉
B22n0117_p0456a04║見一切肨脹。乃至壞爛青瘀剝落。亦復如是。
B22n0117_p0456a05║故云外觀色多。若好若醜者。謂觀外諸色。善
B22n0117_p0456a06║業果報故名好。惡業果報故名醜。或時繫心
B22n0117_p0456a07║一處。觀欲界中色。能生貪欲者。是淨色名為
B22n0117_p0456a08║好。能生瞋恚者。是不淨色名為醜。勝知勝見
B22n0117_p0456a09║者。謂觀心純熟。於好色中。心不貪愛。於醜色
B22n0117_p0456a10║中。心不瞋恚也。三內無色相外觀色少若好
B22n0117_p0456a11║若醜是名勝知勝見。謂行人入二禪。已滅內
B22n0117_p0456a12║心色相。故云內無色相。又以觀道未增。若觀
B22n0117_p0456a13║多色。恐難攝持。故觀少色。是以自觀己身不
B22n0117_p0456a14║淨。亦觀所愛之人身亦不淨。故云外觀色少。
B22n0117_p0456a15║若好若醜者。謂觀外諸色。善業果報故名好。
B22n0117_p0456a16║惡業果報故名醜。或時繫心一處。觀欲界中
B22n0117_p0456a17║色。能生貪欲者。是淨色名為好。能生瞋恚者。
B22n0117_p0456a18║是不淨色名為醜。勝知勝見者。謂觀心純熟。
B22n0117_p0456b01║於好色中。心不貪愛。於醜色中。心不瞋恚也。
B22n0117_p0456b02║四內無色相外觀色多若好若醜是名勝知
B22n0117_p0456b03║勝見。謂行人入二禪。已滅內身色相。故云內
B22n0117_p0456b04║無色相。觀內身色相既無。則外觀色相雖多。
B22n0117_p0456b05║亦無妨礙。所謂諦觀一死屍至千萬死屍。若
B22n0117_p0456b06║觀一肨脹。悉見一切肨脹。乃至壞爛剝落。亦
B22n0117_p0456b07║復如是。若好若醜者。謂觀外諸色。善業果報
B22n0117_p0456b08║故名好。惡業果報故名醜。或時繫心一處。觀
B22n0117_p0456b09║欲界中色。能生貪欲者。是淨色名為好。能生
B22n0117_p0456b10║瞋恚者。是不淨色名為醜。勝知勝見者。謂觀
B22n0117_p0456b11║心純熟。於好色中。心不貪愛。於醜色中。心不
B22n0117_p0456b12║瞋恚也。蓋行人為欲界煩惱難破。故於第二
B22n0117_p0456b13║禪中。重修第三第四勝處。除滅欲界煩惱。令
B22n0117_p0456b14║無遺餘。亦令觀道增進。牢固不失。工力轉勝
B22n0117_p0456b15║也。五青勝處。謂行人觀青色照耀。勝於背捨。
B22n0117_p0456b16║八色光明中所見青相。不起法愛。故名勝處。
B22n0117_p0456b17║六黃勝處。謂行人觀黃色照耀。勝於背捨。八
B22n0117_p0456b18║色光明中所見黃相。亦不起法愛。故名勝處。
B22n0117_p0456c01║七赤勝處。謂行人觀赤色照耀。勝於背捨。八
B22n0117_p0456c02║色光明中所見赤相。亦不起法愛。故名勝處。
B22n0117_p0456c03║八白勝處。謂行人觀白色照耀。勝於背捨。八
B22n0117_p0456c04║色光明中所見白相。亦不起法愛。故名勝處。
B22n0117_p0456c05║【八正道】（出法界次第）謂此八法。不
B22n0117_p0456c06║依偏邪而行。故名為正。復能通至涅槃。故名
B22n0117_p0456c07║為道。（梵語涅槃。華言滅度。）一正見。謂人
B22n0117_p0456c08║修無漏道。見四諦分明。破外道有無等種種
B22n0117_p0456c09║邪見。是為正見。（無漏道者。即戒定慧。修此
B22n0117_p0456c10║道者。能斷三界有漏生死也。四諦者。苦諦。集
B22n0117_p0456c11║諦。滅諦。道諦也。）二正思惟。謂人見四諦時。
B22n0117_p0456c12║正念思惟。觀察籌量。令觀增長。是為正思惟。
B22n0117_p0456c13║三正語。謂人以無漏智慧。常攝口業。遠離一
B22n0117_p0456c14║切虛妄不實之語。是為正語。四正業。謂人以
B22n0117_p0456c15║無漏智慧。修攝其心。住於清淨正業。斷除一
B22n0117_p0456c16║切邪妄之行。是為正業。（清淨正業者。謂戒
B22n0117_p0456c17║定慧等出世之善業也。）五正命。謂出家之
B22n0117_p0456c18║人。當離五種邪命利養。常以乞食自活其命。
B22n0117_p0457a01║是為正命。（五種邪命者。一詐現異相。二自
B22n0117_p0457a02║說功能。三占相吉凶。四高聲現威。五說所得
B22n0117_p0457a03║利。以動人心也。）六正精進。不雜名精。無間
B22n0117_p0457a04║名進。謂人勤修戒定慧之道。一心專精。無有
B22n0117_p0457a05║間歇。是名正精進。七正念。謂人思念戒定慧
B22n0117_p0457a06║正道及五停心助道之法。堪能進至涅槃。是
B22n0117_p0457a07║名正念。（五停心者。多散眾生數息觀。多貪
B22n0117_p0457a08║眾生不淨觀。多瞋眾生慈悲觀。愚癡眾生因
B22n0117_p0457a09║緣觀。多障眾生念佛觀也。）八正定。謂人攝
B22n0117_p0457a10║諸散亂。身心寂靜。正住真空之理。决定不移。
B22n0117_p0457a11║是名正定。
B22n0117_p0457a12║【八智】（出四教儀集註）一苦法智。苦
B22n0117_p0457a13║是欲界生死之苦。法是所證真如之理。智是
B22n0117_p0457a14║能證之智。謂觀欲界生死之苦。真智發而證
B22n0117_p0457a15║真如之理。是名苦法智。二苦類智。謂觀欲界
B22n0117_p0457a16║苦諦之後。復觀上二界苦諦。真智明發。是欲
B22n0117_p0457a17║界苦法智之流類。是名苦類智。（上二界者。
B22n0117_p0457a18║謂色界無色界也。）三集法智。謂觀欲界集
B22n0117_p0457b01║諦見惑。真智明發而證真如之理。是名集法
B22n0117_p0457b02║智。四集類智。謂觀欲界集諦之後。復觀上二
B22n0117_p0457b03║界集諦。真智明發。是欲界集法智之流類。是
B22n0117_p0457b04║名集類智。五滅法智。謂觀欲界滅諦。滅前苦
B22n0117_p0457b05║集。真智明發而證真如之理。是名滅法智。六
B22n0117_p0457b06║滅類智。謂觀欲界滅諦之後。復觀上二界滅
B22n0117_p0457b07║諦。真智明發。是欲界滅法智之流類。是名滅
B22n0117_p0457b08║類智。七道法智。謂觀欲界道諦。修三十七道
B22n0117_p0457b09║品。真智明發而證真如之理。是名道法智。（
B22n0117_p0457b10║三十七道品者。觀身不淨。觀受是苦。觀心無
B22n0117_p0457b11║常。觀法無我。是四念處。已生惡令永斷。未生
B22n0117_p0457b12║惡令不生。已生善令增長。未生善令得生。是
B22n0117_p0457b13║四正勤。欲如意足。念如意足。精進如意足。思
B22n0117_p0457b14║惟如意足。是四如意足。信根。進根。念根。定根。
B22n0117_p0457b15║慧根。是五根。信力。進力。念力。定力。慧力。是五
B22n0117_p0457b16║力。擇法覺分。精進覺分。喜覺分。除覺分。捨覺
B22n0117_p0457b17║分。定覺分。念覺分。是七覺分。正見。正思惟。正
B22n0117_p0457b18║語。正業。正命。正精進。正念。正定。是八正道。已
B22n0117_p0457c01║上諸法。總為三十七道品也。）八道類智。謂
B22n0117_p0457c02║觀欲界道諦之後。復觀上二界道諦。真智明
B22n0117_p0457c03║發。是欲界道法智之流類。是名道類智。
B22n0117_p0457c04║【八念】（出大智度論）念者。內心存憶
B22n0117_p0457c05║也。論云。佛諸弟子於閑靜處乃至山林曠野。
B22n0117_p0457c06║善修不淨等觀。厭患其身。忽生驚怖。及為惡
B22n0117_p0457c07║魔作種種惡事。惱亂其心。憂懼轉增。是故如
B22n0117_p0457c08║來為說八念法。若存心於此。恐怖即除也。一
B22n0117_p0457c09║念佛。謂修禪觀之人。若遭恐怖障難之時。應
B22n0117_p0457c10║念諸佛慈悲。救濟眾生。功德無量。如是一心。
B22n0117_p0457c11║念念不捨。怖障即除也。二念法。謂修禪觀之
B22n0117_p0457c12║人。若遭恐怖障難之時。應當念法。法力廣大。
B22n0117_p0457c13║通達無礙。能滅煩惱。如是一心。念念不捨。怖
B22n0117_p0457c14║障即除也。三念僧。謂修禪觀之人。若遭恐怖
B22n0117_p0457c15║障難之時。應當念僧。僧是佛之弟子。能修正
B22n0117_p0457c16║道。能證聖果。為世福田。如是一心。念念不捨。
B22n0117_p0457c17║怖障即除也。四念戒。謂修禪觀之人。若遭恐
B22n0117_p0457c18║怖障難之時。應當念戒。戒是無上菩提之本。
B22n0117_p0458a01║能遮諸惡。得安隱處。如是一心。念念不捨。怖
B22n0117_p0458a02║障即除也。（梵語菩提。華言道。）五念捨。謂
B22n0117_p0458a03║修禪觀之人。若遭恐怖之時。應當念捨。捨有
B22n0117_p0458a04║二種。一捨施。能生大功德。二捨煩惱。因此得
B22n0117_p0458a05║大智慧。如是一心。念念不已。怖障即除也。六
B22n0117_p0458a06║念天。謂修禪觀之人。若遭恐怖障難之時。應
B22n0117_p0458a07║當念四天王天乃至他化自在天。如是等天。
B22n0117_p0458a08║果報清淨。利安一切。如是一心。念念不捨。怖
B22n0117_p0458a09║障即除也。（四天王者。東方持國天王。南方
B22n0117_p0458a10║增長天王。西方廣目天王。北方多聞天王也。
B22n0117_p0458a11║他化自在天。即欲界第六天也。）七念出入
B22n0117_p0458a12║息。息即鼻中出入之氣。念出入息者。謂修禪
B22n0117_p0458a13║觀之人。若遭恐怖之時。應當念息。息是治散
B22n0117_p0458a14║亂之良藥。入禪定之捷徑。如是念念不已。則
B22n0117_p0458a15║心不馳散。怖障即除也。八念死。謂修禪觀之
B22n0117_p0458a16║人。若遭恐怖障難之時。應當念死。死有二種。
B22n0117_p0458a17║一者自死。謂報盡而死。二者他緣死。謂遇惡
B22n0117_p0458a18║緣而死。此二種死。從生以來。常與身俱。無可
B22n0117_p0458b01║避處。如是一心。念念不已。怖障即除也。
B22n0117_p0458b02║【大人八念】（出中阿含經）阿那律陀
B22n0117_p0458b03║在枝提瘦水渚林中。宴坐思惟。心作是念。道
B22n0117_p0458b04║從無欲。非有欲得。乃至道從智慧。非愚癡得。
B22n0117_p0458b05║於是世尊以他心智。知彼心中所念。而現其
B22n0117_p0458b06║前。為說大人八念也。（梵語阿那律陀。華言
B22n0117_p0458b07║無滅。佛之弟子。）一道從無欲非有欲得。謂
B22n0117_p0458b08║比丘修道。當於一切塵境。不生希欲之心。雖
B22n0117_p0458b09║自得無欲。而不令他知。此所以能得道也。是
B22n0117_p0458b10║名道從無欲。非有欲得。二道從知足非無厭
B22n0117_p0458b11║得。謂比丘修道。衣但覆形。食但支命。一切所
B22n0117_p0458b12║需。悉當知足。此所以能得道也。是名道從知
B22n0117_p0458b13║足。非無厭得。三道從遠離非聚會得。謂比丘
B22n0117_p0458b14║修道。於世間諸法及己身心。俱當遠離。此所
B22n0117_p0458b15║以能得道也。是名道從遠離。非聚會得。四道
B22n0117_p0458b16║從精勤非懈怠得。謂比丘修道。當常行精進。
B22n0117_p0458b17║斷惡不善。修諸善法。恒自起意。專一堅固。不
B22n0117_p0458b18║捨方便。此所以能得道也。是名道從精進。非
B22n0117_p0458c01║懈怠得。五道從正念非邪念得。謂比丘修道。
B22n0117_p0458c02║當觀察身心內外諸法。悉皆空寂。無有邪念。
B22n0117_p0458c03║此所以能得道也。是名道從正念。非邪念得。
B22n0117_p0458c04║六道從定意非亂意得。謂比丘修道。當遠離
B22n0117_p0458c05║諸惡之法。凝心禪定。無有散亂。此所以能得
B22n0117_p0458c06║道也。是名道從定意。非亂意得。七道從智慧
B22n0117_p0458c07║非愚癡得。謂比丘修道。當觀察世間興衰之
B22n0117_p0458c08║法。而得智慧明達。分別曉了。悉除惑業。盡生
B22n0117_p0458c09║死苦。此所以能得道也。是名道從智慧。非愚
B22n0117_p0458c10║癡得。八道從不戲樂非戲行得。謂比丘修道。
B22n0117_p0458c11║當常寂靜。遠離嬉戲之樂。遊觀之行。安住無
B22n0117_p0458c12║為之理。正意而解。此所以能得道也。是名道
B22n0117_p0458c13║從不戲樂。非戲行得。
B22n0117_p0458c14║【八覺】（出華嚴經疏）覺猶念也。因此
B22n0117_p0458c15║八種。引起一切煩惱。即惡覺也。一欲覺。欲即
B22n0117_p0458c16║貪欲。謂貪欲心起。常念可意之事。故名欲覺。
B22n0117_p0458c17║二瞋覺。瞋即瞋恨。謂瞋恚心起。常念忿恨於
B22n0117_p0458c18║他。故名瞋覺。三惱覺。惱即惱害。謂憎嫉心起。
B22n0117_p0459a01║常念惱害於他。故名惱覺。四親里覺。謂常憶
B22n0117_p0459a02║念親戚鄉里。故名親里覺。五國土覺。謂常念
B22n0117_p0459a03║國土安危。故名國土覺。六不死覺。謂因多財
B22n0117_p0459a04║資養。常念不死。故名不死覺。七族姓覺。族即
B22n0117_p0459a05║姓族。姓即種姓。謂矜誕心起。常念世族種姓。
B22n0117_p0459a06║有高有下。故名族姓覺。（矜誕者。誇大之謂
B22n0117_p0459a07║也。）八輕侮覺。侮即慢也。謂恃己才德。常念
B22n0117_p0459a08║輕慢於人。故名輕侮覺。
B22n0117_p0459a09║【八忍】（出四教儀集註）一苦法忍。苦
B22n0117_p0459a10║即欲界生死之苦。法即真如之理。忍即忍可。
B22n0117_p0459a11║亦印證之義也。謂於四善根位中。因觀欲界
B22n0117_p0459a12║生死之苦。至世第一後心。真如理顯。生無漏
B22n0117_p0459a13║法忍。是名苦法忍。（四善根者。即四加行。暖
B22n0117_p0459a14║位。頂位。忍位。世第一位也。無漏者。謂不漏落
B22n0117_p0459a15║三界生死也。）二苦類忍。苦即色界無色界
B22n0117_p0459a16║生死之苦。類即流類。謂觀欲界苦諦之後。復
B22n0117_p0459a17║觀上二界苦諦。亦生無漏法忍。是欲界苦法
B22n0117_p0459a18║忍之流類。是名苦類忍。（上二界者。即色界
B22n0117_p0459b01║無色界也。）三集法忍。集即招集之義。謂觀
B22n0117_p0459b02║欲界集諦見思之惑。真如理顯。生無漏法忍。
B22n0117_p0459b03║是名集法忍。（見惑者。謂意根對法塵起諸
B22n0117_p0459b04║分別曰見惑。思惑者。謂眼等五根對色等五
B22n0117_p0459b05║塵起諸貪愛曰思惑也。）四集類忍。謂觀欲
B22n0117_p0459b06║界集諦之後。復觀上二界集諦。生無漏法忍。
B22n0117_p0459b07║是欲界集法忍之流類。是名集類忍。五滅法
B22n0117_p0459b08║忍。滅即滅無之義。謂觀欲界滅諦。滅前苦集。
B22n0117_p0459b09║真如理顯。生無漏法忍。是名滅法忍。六滅類
B22n0117_p0459b10║忍。謂觀欲界滅諦之後。復觀上二界滅諦。生
B22n0117_p0459b11║無漏法忍。是欲界滅法忍之流類。是名滅類
B22n0117_p0459b12║忍。七道法忍。道即三十七道品。謂觀欲界道
B22n0117_p0459b13║諦。修此道品。真如理顯。生無漏法忍。是名道
B22n0117_p0459b14║法忍。（三十七道品者。觀身不淨。觀受是苦。
B22n0117_p0459b15║觀心無常。觀法無我。是四念處。已生惡令永
B22n0117_p0459b16║斷。未生惡令不生。已生善令增長。未生善令
B22n0117_p0459b17║得生。是四正勤。欲如意足。念如意足。精進如
B22n0117_p0459b18║意足。思惟如意足。是四如意足。信根。進根。念
B22n0117_p0459c01║根。定根。慧根。是五根。信力。進力。念力。定力。慧
B22n0117_p0459c02║力。是五力。擇法覺分。精進覺分。喜覺分。除覺
B22n0117_p0459c03║分。捨覺分。定覺分。念覺分。是七覺分。正見。正
B22n0117_p0459c04║思惟。正語。正業。正命。正精進。正念。正定。是八
B22n0117_p0459c05║正道。已上諸法。總為三十七道品也。）八道
B22n0117_p0459c06║類忍。謂觀欲界道諦之後。復觀上二界道諦。
B22n0117_p0459c07║生無漏法忍。是欲界道法忍之流類。是名道
B22n0117_p0459c08║類忍。
B22n0117_p0459c09║【八大人覺】（出佛遺教經論）覺即覺
B22n0117_p0459c10║悟。謂此八法。乃是菩薩緣覺聲聞大力量人
B22n0117_p0459c11║之所覺悟。故名八大人覺。（菩薩。梵語具云
B22n0117_p0459c12║菩提薩埵。華言覺有情。）一少欲覺。謂人寡
B22n0117_p0459c13║欲。乃得心安。是則臥覺一榻之寬。覆覺一衾
B22n0117_p0459c14║之溫。食覺一餐之飽。處覺容膝之適。心無過
B22n0117_p0459c15║想。是名少欲覺。二知足覺。謂人雖貧乏。常知
B22n0117_p0459c16║止足。是則雖服麤弊。而有狐狢之溫。雖食蔾
B22n0117_p0459c17║糗。而有膏梁之美。雖居蓬蓽。而有廈屋之安。
B22n0117_p0459c18║是名知足覺。三寂靜覺。謂人離眾憒鬧。閑居
B22n0117_p0460a01║獨處。厭世纏縛。思滅貪欲之苦本。而能斷除
B22n0117_p0460a02║煩惱。寂靜其心。是名寂靜覺。四正念覺。謂人
B22n0117_p0460a03║思念正道。一心專注。無有間雜。不起邪想。是
B22n0117_p0460a04║名正念覺。五正定覺。謂人修習禪定。攝諸亂
B22n0117_p0460a05║想。而得身心寂靜。三昧現前。是名正定覺。（
B22n0117_p0460a06║梵語三昧。華言正定。）六精進覺。謂人勇猛
B22n0117_p0460a07║精勤。修習善法。不令間斷。則道業日進。無有
B22n0117_p0460a08║退失。是名精進覺。七正慧覺。謂人欲入道者。
B22n0117_p0460a09║必須從聞而思。從思而修。以此三者而自增
B22n0117_p0460a10║益。則智慧真正。離諸邪見。斷惑證果。是名正
B22n0117_p0460a11║慧覺。八無戲論覺。以言嘲謔。名為戲論。謂人
B22n0117_p0460a12║欲得涅槃寂靜之樂。必須清淨口業。捨諸戲
B22n0117_p0460a13║論。一循正語。是名無戲論覺。（梵語涅槃。華
B22n0117_p0460a14║言滅度。）
B22n0117_p0460a15║【八識】（出宗鏡錄）一眼識。謂眼以色
B22n0117_p0460a16║為緣而生眼識。眼識依根而生。眼根因識能
B22n0117_p0460a17║見。而能見者。是名眼識。二耳識。謂耳以聲為
B22n0117_p0460a18║緣而生耳識。耳識依根而生。耳根因識能聽。
B22n0117_p0460b01║而能聽者。是名耳識。三鼻識。謂鼻以香為緣
B22n0117_p0460b02║而生鼻識。鼻識依根而生。鼻根因識能齅。而
B22n0117_p0460b03║能齅者。是名鼻識。四舌識。謂舌以味為緣而
B22n0117_p0460b04║生舌識。舌識依根而生。舌根因識能嘗。而能
B22n0117_p0460b05║嘗者。是名舌識。五身識。謂身以觸為緣而生
B22n0117_p0460b06║身識。身識依根而生。身根因識能覺。而能覺
B22n0117_p0460b07║者。是名身識。六意識。謂意以法為緣而生意
B22n0117_p0460b08║識。意識依根而生。意根因識而能分別。以能
B22n0117_p0460b09║分別前五根所緣色等五塵境界。是名意識。
B22n0117_p0460b10║（五根者。眼根。耳根。鼻根。舌根。身根也。五塵
B22n0117_p0460b11║者。色塵。聲塵。香塵。味塵。觸塵也。）七末那識。
B22n0117_p0460b12║梵語末那。華言意。亦名相續識。又名分別識。
B22n0117_p0460b13║此識本無定體。即第八識之染分。依第八識
B22n0117_p0460b14║自證分而生。緣第八識見分而執為我。為第
B22n0117_p0460b15║六識之主。執轉第六識所緣善惡之境而為
B22n0117_p0460b16║染淨。皆由此識也。前第六識名意識。今此識
B22n0117_p0460b17║亦名意者。謂第六識依根而得名。此識當體
B22n0117_p0460b18║而立號。第六識雖能分別五塵好惡。而由此
B22n0117_p0460c01║識傳送。相續執取也。（依根者。根即意根也。
B22n0117_p0460c02║當體者。即分別之體也。）八阿賴耶識。梵語
B22n0117_p0460c03║阿賴耶。華言藏識。以其無法不含。無事不攝
B22n0117_p0460c04║故也。此識染淨同源。生滅和合。而具有四分。
B22n0117_p0460c05║如摩尼珠。體本清淨。又如明鏡。能含萬像。若
B22n0117_p0460c06║以染分言之。無明依之而起。結業由之而生。
B22n0117_p0460c07║具足煩惱塵勞。變現根身世界。即前七種識
B22n0117_p0460c08║境。皆是也。若以淨體言之。即本覺心源。離念
B22n0117_p0460c09║清淨。在聖不增。在凡不減也。（四分者。一相
B22n0117_p0460c10║分。即形相。謂此識能變現根身世界及諸法
B22n0117_p0460c11║名義相狀。皆由第八識此分而生。如鏡中所
B22n0117_p0460c12║現之影像也。二見分。見即照了之義。謂此識
B22n0117_p0460c13║能照燭一切諸法及解了諸法義理。如鏡中
B22n0117_p0460c14║之明。能照萬像也。三自證分。自證所具之法。
B22n0117_p0460c15║謂此識能持見分相分。親證無礙。如鏡之圓
B22n0117_p0460c16║體。能持其明。能含眾像也。四證自證分。證即
B22n0117_p0460c17║能證之體。自證即所具之法。能持前自證分
B22n0117_p0460c18║見分相分。皆不離此分。是第八識本體。如鏡
B22n0117_p0461a01║之背也。梵語摩尼。華言離垢。根身者。即眼等
B22n0117_p0461a02║諸根也。）
B22n0117_p0461a03║【八識緣境廣狹】（出宗鏡錄并瑜伽師
B22n0117_p0461a04║地論）一眼識緣唯實唯量境。謂眼見色
B22n0117_p0461a05║時。即有識生。能緣青黃赤白實有之色。名為
B22n0117_p0461a06║性境。此識對境。名為現量。以其但能見色。未
B22n0117_p0461a07║起分別。是故所緣之境狹也。（性境者。謂現
B22n0117_p0461a08║前所有實見之境也。現量者。謂見現前之色
B22n0117_p0461a09║而能量度也。）二耳識緣唯實唯量境。謂耳
B22n0117_p0461a10║聞聲時。即有識生。能聞言語等實有之聲。名
B22n0117_p0461a11║為性境。此識對境。名為現量。以其但能聞聲。
B22n0117_p0461a12║未起分別。是故所緣之境狹也。三鼻識緣唯
B22n0117_p0461a13║實唯量境。謂鼻齅香時。即有識生。能齅好惡
B22n0117_p0461a14║實有之香。名為性境。此識對境。名為現量。以
B22n0117_p0461a15║其但能齅香。未起分別。是故所緣之境狹也。
B22n0117_p0461a16║四舌識緣唯實唯量境。謂舌嘗味時。即有識
B22n0117_p0461a17║生。能嘗鹹酸苦淡實有之味。名為性境。此識
B22n0117_p0461a18║對境。名為現量。以其但能嘗味。未起分別。是
B22n0117_p0461b01║故所緣之境狹也。五身識緣唯實唯量境。謂
B22n0117_p0461b02║身覺觸時。即有識生。能緣細滑麤強實有之
B22n0117_p0461b03║觸。名為性境。此識所緣。名為現量。以其但能
B22n0117_p0461b04║覺觸。未起分別。是故所緣之境狹也。六意識
B22n0117_p0461b05║徧緣一切通徹假實三量。謂此識心。徧緣現
B22n0117_p0461b06║前實有之境。於實境上分別長短方圓等相。
B22n0117_p0461b07║名為假。是則此識三境皆緣。三量皆具。以其
B22n0117_p0461b08║徧能分別假實諸境。是以所緣之境廣也。（
B22n0117_p0461b09║三境者。一性境。說見上。二獨影境。謂思量過
B22n0117_p0461b10║去之境。唯有影現於心。三本質境。謂於現身
B22n0117_p0461b11║境上分別質相。三量者。一現量。說見上。二比
B22n0117_p0461b12║量。謂於現前物上比度而知。如隔墻見烟。知
B22n0117_p0461b13║彼有火。三非量。謂追緣過去未來之事。）七
B22n0117_p0461b14║第七識見分唯假唯實。謂此識無別體相。依
B22n0117_p0461b15║第八識為因而起。復緣第八見分而為相分。
B22n0117_p0461b16║分別思量。常執第八為我。能緣之心是假。所
B22n0117_p0461b17║緣之境是實。以其唯起我執。生諸氣習。不能
B22n0117_p0461b18║徧緣諸境。是故所緣之境最狹也。（第八識
B22n0117_p0461c01║者。即藏識也。見分者。謂能見之識也。相分者。
B22n0117_p0461c02║謂所見之境相也。生諸氣習者。謂我見等惑
B22n0117_p0461c03║氣分熏習而生也。）八第八識緣根身器界
B22n0117_p0461c04║唯實唯量。根身者。即眼等諸根也。器界者。以
B22n0117_p0461c05║世界如器也。謂此根本之識。染淨同源。一切
B22n0117_p0461c06║根身器界。依之而生。而此根界。是八識相分。
B22n0117_p0461c07║皆為所緣。是實有現前之量。是故所緣之境
B22n0117_p0461c08║最廣也。（根本識。即第八藏識也。）
B22n0117_p0461c09║【八義證有本識】（出瑜伽師地論）謂
B22n0117_p0461c10║第八識。是出生一切善惡諸法之根本。故名
B22n0117_p0461c11║本識。今論以此八義。證第八識之相也。一依
B22n0117_p0461c12║止執受。謂此識能為染淨諸法之所依止。執
B22n0117_p0461c13║持不失。是名依止執受。二最初生起謂此識
B22n0117_p0461c14║最初於母腹託胎之時。如礠石吸鐵。是名最
B22n0117_p0461c15║初生起。（礠石喻識。鐵喻父精母血。）三有
B22n0117_p0461c16║明了性。謂此識於一切善惡無記三性諸法。
B22n0117_p0461c17║皆悉明了分別。無有暗昧。是名有明了性。（
B22n0117_p0461c18║無記性者。謂不善不惡之性也。）四有種子
B22n0117_p0462a01║性。謂此識能任持世間出世間諸法種子。令
B22n0117_p0462a02║不散失。是名有種子性。五業用差別。謂此識
B22n0117_p0462a03║隨染緣而造惡業。隨淨緣而造善業。差別不
B22n0117_p0462a04║同。是名業用差別。六身受差別。身以積聚為
B22n0117_p0462a05║義。謂此能含藏一切諸法。故名為身。由能領
B22n0117_p0462a06║受第七末那識染淨之緣所熏。而於善惡諸
B22n0117_p0462a07║法不相混濫。是名身受差別。（梵語末那。華
B22n0117_p0462a08║言意。）七處無心定。謂入無想定或滅盡定。
B22n0117_p0462a09║雖受想心滅。出入息斷。而此識不滅。是名處
B22n0117_p0462a10║無心定。（無心定者。即無想天定也。滅盡定
B22n0117_p0462a11║者。謂受想心滅。身證此定。即阿羅漢所證之
B22n0117_p0462a12║定也。）八命終時識。謂命將終時。冷觸漸起。
B22n0117_p0462a13║唯有此識。能執持身。此識若捨。四大分散。是
B22n0117_p0462a14║名命終時識。（四大者。地大。水大。火大。風大
B22n0117_p0462a15║也。）
B22n0117_p0462a16║【八犍度】（出八犍度論）梵語犍度。華
B22n0117_p0462a17║言法聚。謂佛弟子迦旃延。以諸法門各從其
B22n0117_p0462a18║類。分為八聚。故名八犍度論。（梵語迦旃延。
B22n0117_p0462b01║華言不定。佛十大弟子中之一也。）一雜犍
B22n0117_p0462b02║度。如經為聲聞說四善根及四聖果有餘無
B22n0117_p0462b03║餘涅槃等法不一。故名雜犍度。（四善根者。
B22n0117_p0462b04║煖位。頂位。忍位。世第一位。即四加行也。四聖
B22n0117_p0462b05║果者。謂初果須陀洹。二果斯陀含。三果阿那
B22n0117_p0462b06║含。四果阿羅漢也。梵語涅槃。華言滅度。有餘
B22n0117_p0462b07║涅槃者。謂四果羅漢。雖煩惱惑盡。尚餘身智
B22n0117_p0462b08║未滅也。無餘涅槃者。謂惑障既盡。身智亦滅。
B22n0117_p0462b09║無有餘也。）二結使犍度。結即纏縛。使即驅
B22n0117_p0462b10║役也。謂三結。五蓋。上五分。下五分等惑。總而
B22n0117_p0462b11║言之。不出百八煩惱也。因此煩惱惑業纏縛。
B22n0117_p0462b12║驅役行人心神。流轉三界。故名結使犍度。（
B22n0117_p0462b13║三結者。身見結。戒取結。疑結也。五蓋者。貪蓋。
B22n0117_p0462b14║瞋蓋。睡眠蓋。掉悔蓋。疑蓋也。上五分者。色界
B22n0117_p0462b15║無色界之惑也。一色愛。二無色愛。三掉。四慢。
B22n0117_p0462b16║五無明也。下五分者。欲界之惑也。一貪。二瞋。
B22n0117_p0462b17║三身見。四戒取。五疑也。百八煩惱者。謂眼等
B22n0117_p0462b18║六根對色等六塵。於六塵中各分好惡平三
B22n0117_p0462c01║種。則成十八。此好惡平三種。於六根中各生
B22n0117_p0462c02║三受。復成十八。是則六根六塵。共成三十六。
B22n0117_p0462c03║更約過去現在未來三世。各有上之三十六
B22n0117_p0462c04║種。總成一百八煩惱也。）三智犍度。智即智
B22n0117_p0462c05║慧。謂初果二果三果四果之人。因修戒定慧
B22n0117_p0462c06║道品。斷除惑障。所發無漏之智慧也。（初果。
B22n0117_p0462c07║梵語須陀洹。華言預流。二果。梵語斯陀含。華
B22n0117_p0462c08║言一來。三果。梵語阿那含。華言不來。四果。梵
B22n0117_p0462c09║語阿羅漢。華言無學。無漏者。不漏落三界生
B22n0117_p0462c10║死也。）四行犍度。行即身口意三業所起善
B22n0117_p0462c11║惡諸行也。善行者。身不殺盜婬。口不妄言綺
B22n0117_p0462c12║語兩舌惡口。意不貪瞋癡。惡行者。身行殺盜
B22n0117_p0462c13║婬。口起妄言綺語兩舌惡口。意起貪瞋癡。故
B22n0117_p0462c14║名行犍度。五四大犍度。四大即地水火風也。
B22n0117_p0462c15║以其無處不有。稱之為大。約過去未來現在
B22n0117_p0462c16║三世。論四大所造善色惡色。故名四大犍度。
B22n0117_p0462c17║六根犍度。根即六根五根等法。約四果及三
B22n0117_p0462c18║世而說。故名根犍度。（六根者。眼根。耳根。鼻
B22n0117_p0463a01║根。舌根。身根。意根也。五根者。信根。進根。念根。
B22n0117_p0463a02║定根。慧根。即聲聞之人所修之法也。）七定
B22n0117_p0463a03║犍度。定即欲界天定。色界天定。無色界天定。
B22n0117_p0463a04║及聲聞緣覺所修之定。種種不同。故名定犍
B22n0117_p0463a05║度。八見犍度。見即凡夫外道斷常二見。及六
B22n0117_p0463a06║十二見等。種種不同。故名見犍度。（斷見者。
B22n0117_p0463a07║外道妄計此身滅已。更不再生也。常見者。妄
B22n0117_p0463a08║計此身雖滅。後報復生也。六十二見者。外道
B22n0117_p0463a09║於色受想行識五陰法中。每一陰起四種邪
B22n0117_p0463a10║見。五陰各四。則成二十見。約三世論之。則成
B22n0117_p0463a11║六十見。此六十見。以斷常二見為根本。總成
B22n0117_p0463a12║六十二也。）
B22n0117_p0463a13║【立頌八意】（出華嚴經疏）一少字攝
B22n0117_p0463a14║多義。謂於一字中包攝多義也。如圓覺經長
B22n0117_p0463a15║行文中。佛為普眼菩薩說四大和合各離之
B22n0117_p0463a16║相。文義甚長。至於重頌。則以四句收攝多義。
B22n0117_p0463a17║偈云。身相屬四大。心性歸六塵。四大體各離。
B22n0117_p0463a18║誰為和合者等是也。（長行者。經之散文。重
B22n0117_p0463b01║頌者。經之偈文也。四大者。地大。水大。火大。風
B22n0117_p0463b02║大也。六塵者。色塵。聲塵。香塵。味塵。觸塵。法塵
B22n0117_p0463b03║也。）二讚歎多以偈頌。謂諸經中凡菩薩等
B22n0117_p0463b04║稱讚歎美佛之功德。多以偈頌也。三為鈍根
B22n0117_p0463b05║重說。謂佛為弟子說長行經竟。有根鈍不能
B22n0117_p0463b06║解悟。更為重說偈頌也。四為後來之徒。謂佛
B22n0117_p0463b07║為弟子說長行經竟。或有新來之眾。未聞前
B22n0117_p0463b08║說。佛則更為重說偈頌也。五為隨喜樂。謂佛
B22n0117_p0463b09║隨眾機有喜樂偈頌者。即為演說偈頌也。六
B22n0117_p0463b10║為易受持。謂佛因長行文句繁多。恐難受持。
B22n0117_p0463b11║故說偈頌。令人記憶。如為槃特說偈云。守口
B22n0117_p0463b12║攝意身莫犯。如是行者得度世等是也。（槃
B22n0117_p0463b13║特。梵語具云槃陀伽。華言繼道。）七增明前
B22n0117_p0463b14║說。謂初於長行文中。說義未盡。後於重頌。廣
B22n0117_p0463b15║明其義也。八長行未說。謂不說長行。而直說
B22n0117_p0463b16║偈頌。如金光明經空品。是也。