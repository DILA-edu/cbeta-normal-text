B22n0117_p0463b17║【八成立因】（出阿毘達磨雜集論）一
B22n0117_p0463b18║立宗。宗猶主也。要也。以所立之法為宗要也。
B22n0117_p0463c01║謂如五蘊等法。皆假因緣而生。實無自性。於
B22n0117_p0463c02║中求我。決不可得。故說諸法無我。以破執我
B22n0117_p0463c03║立論者。是名立宗。（五蘊者。色蘊。受蘊。想蘊。
B22n0117_p0463c04║行蘊。識蘊也。因緣者。謂眼等六根為因。色等
B22n0117_p0463c05║六塵為緣也。執我立論者。謂執五蘊之身為
B22n0117_p0463c06║我。而自立論議也。）二立因。因即因由。亦所
B22n0117_p0463c07║依之義。立因所以破執有我者之論也。謂若
B22n0117_p0463c08║於五蘊等法。施設實有我者。此之五蘊。既從
B22n0117_p0463c09║眾緣而生。皆是生滅之法。蘊既生滅。我不成
B22n0117_p0463c10║就。若離五蘊。而於餘處施設有我者。我無所
B22n0117_p0463c11║因。我亦無用。是知皆無有我。是名立因。三立
B22n0117_p0463c12║喻。喻即譬喻。以別法喻所立之法也。謂如現
B22n0117_p0463c13║在相中。施設實有過去相者。蓋此現在相。已
B22n0117_p0463c14║生未滅。不應於現在未滅法中。施設過去已
B22n0117_p0463c15║滅之相。若離現在。而於餘處施設過去相者。
B22n0117_p0463c16║然過去世之相。既已滅壞。不應施設有相。此
B22n0117_p0463c17║言過去之相不可得。以喻諸法中求我。決不
B22n0117_p0463c18║可得。是名立喻。四合。合即相合之義。引餘義
B22n0117_p0464a01║合此正說之理也。謂如五蘊法中。本無有我。
B22n0117_p0464a02║而人顛倒。妄執有我。既遮破已。即知無我。既
B22n0117_p0464a03║知無我。則知常等亦無。是名合。五結。謂結前
B22n0117_p0464a04║無我究竟之理。決定無異。是知五蘊。皆是無
B22n0117_p0464a05║我。乃至無常。是名結。六現量。現即顯現。量即
B22n0117_p0464a06║量度。揩定之義也。謂眼識乃至身識。對於顯
B22n0117_p0464a07║現五塵之境。離妄分別。無籌度之心。而能於
B22n0117_p0464a08║境度量。揩定諸法自性之相而不錯謬。是名
B22n0117_p0464a09║現量。（五塵者。色塵。聲塵。香塵。味塵。觸塵也。
B22n0117_p0464a10║）七比量。比即比類。謂以第六意識比類量
B22n0117_p0464a11║度。知有諸境。如遠見煙。知彼有火。是名比量。
B22n0117_p0464a12║八聖教量。謂聖人所說現量比量之言教。皆
B22n0117_p0464a13║不相違。定可信受。是名聖教量。
B22n0117_p0464a14║【八法】（出首楞嚴經義海）八法者。地
B22n0117_p0464a15║水火風。名為四大。以其四種。無處不有故也。
B22n0117_p0464a16║色香味觸。名為四微。以其四種。體性微細故
B22n0117_p0464a17║也。謂人之身。因四大假合而有。此之四大。亦
B22n0117_p0464a18║由四微所成。故總稱為八法也。一地大。地以
B22n0117_p0464b01║堅礙為性。謂眼耳鼻舌身等。名為地大。圓覺
B22n0117_p0464b02║經云。髮毛爪齒。皮肉筋骨等。皆歸於地。是也。
B22n0117_p0464b03║二水大。水以潤濕為性。謂唾涕津液等。名為
B22n0117_p0464b04║水大。圓覺經云。唾涕膿血。津液涎沫。痰淚精
B22n0117_p0464b05║氣。大小便利。皆歸於水。是也。三火大。火以燥
B22n0117_p0464b06║熱為性。謂身中暖氣。名為火大。圓覺經云。暖
B22n0117_p0464b07║氣歸火。是也。四風大。風以動轉為性。謂出入
B22n0117_p0464b08║息及身動轉。名為風大。圓覺經云。動轉歸風。
B22n0117_p0464b09║是也。五色微。謂眼所見種種諸色。以其微細。
B22n0117_p0464b10║故名色微。六香微。謂鼻所齅種種諸香。以其
B22n0117_p0464b11║微細。故名香微。七味微。謂舌所嘗種種諸味。
B22n0117_p0464b12║以其微細。故名味微。八觸微。謂身分所覺種
B22n0117_p0464b13║種諸觸。以其微細。故名觸微。
B22n0117_p0464b14║【八種喻】（出涅槃經）一順喻。謂佛說
B22n0117_p0464b15║法。隨順世諦次第。從小向大而為喻也。如經
B22n0117_p0464b16║云。天降大雨。溝瀆皆滿。溝瀆滿故小坑滿。小
B22n0117_p0464b17║坑滿故大坑滿。如是漸次。乃至大海滿。如來
B22n0117_p0464b18║法雨。亦復如是。眾生戒滿。乃至解脫滿。解脫
B22n0117_p0464c01║滿故涅槃滿。是名順喻。（梵語涅槃。華言滅
B22n0117_p0464c02║度。）二逆喻。謂佛說法。逆於世諦次第。從大
B22n0117_p0464c03║向小而為喻也。如經云。大海有本。所謂大河。
B22n0117_p0464c04║大河有本。所謂小河。小河有本。所謂大池。如
B22n0117_p0464c05║是乃至溝澮有本。所謂大雨。如來亦復如是。
B22n0117_p0464c06║涅槃有本。所謂解脫。乃至持戒有本。所謂法
B22n0117_p0464c07║雨。是名逆喻。三現喻。謂如來說法。為令眾生
B22n0117_p0464c08║易解。即以現前之事而為喻也。如經云。眾生
B22n0117_p0464c09║心性。猶如獼猴。獼猴之性。捨一取一。眾生之
B22n0117_p0464c10║性。亦復如是。取著色聲香味觸法。無暫住時。
B22n0117_p0464c11║是名現喻。四非喻。謂如來說法。假設其辭為
B22n0117_p0464c12║喻。而非實有其事。如經中佛告波斯匿王云。
B22n0117_p0464c13║有親信人。從四方至。各作是言。有大山從四
B22n0117_p0464c14║方來。欲害人民。王若聞者。當設何計。王言。世
B22n0117_p0464c15║尊。設有此來。無逃避處。佛復告言。四山即是
B22n0117_p0464c16║眾生生老病死。常來逼人。云何大王不修戒
B22n0117_p0464c17║施之類。是名非喻。（梵語波斯匿。華言勝軍。
B22n0117_p0464c18║）五先喻。謂如來開示眾生。先設譬喻而後
B22n0117_p0465a01║以法合也。如經云。譬如有人。貪著妙花。採取
B22n0117_p0465a02║之時。為水所漂。眾生亦爾。貪愛五欲。為生死
B22n0117_p0465a03║水之所漂沒。是名先喻。（五欲者。色欲。聲欲。
B22n0117_p0465a04║香欲。味欲。觸欲也。）六後喻。謂如來開示眾
B22n0117_p0465a05║生。先說法而後設喻以顯之也。如經所說。莫
B22n0117_p0465a06║輕小罪以為無殃。水滴雖微。漸盈大器。是名
B22n0117_p0465a07║後喻。七先後喻。謂如來開示眾生。先後所說。
B22n0117_p0465a08║皆是譬喻之意。如經云。譬如芭蕉。生果則死。
B22n0117_p0465a09║愚人得養。亦復如是。如騾懷妊。命不久全。是
B22n0117_p0465a10║名先後喻。（得養者。謂得其利養也。）八徧
B22n0117_p0465a11║喻。謂如來說法。始末皆假喻以顯之也。如經
B22n0117_p0465a12║云。三十三天。有波利質多羅樹。其根入地。深
B22n0117_p0465a13║五由延。枝葉四布。葉熟則黃。黃必墮落。落必
B22n0117_p0465a14║變色。變必生皰。皰必生觜。觜必開剖。開剖之
B22n0117_p0465a15║時。香氣周徧。光明普照。諸天隨見。即生歡喜。
B22n0117_p0465a16║夏三月時。在下受樂。皆譬喻佛之弟子也。葉
B22n0117_p0465a17║黃喻欲出家。葉落者。喻剃除鬚髮。乃至夏三
B22n0117_p0465a18║月者。喻三三昧。三十三天受快樂者。喻諸佛
B22n0117_p0465b01║住大涅槃。得常樂我淨也。是名徧喻。（三十
B22n0117_p0465b02║三。即忉利天也。梵語波利質多羅。華言圓生。
B22n0117_p0465b03║即天樹王也。梵語由延。又曰由旬。華言限量。
B22n0117_p0465b04║梵語三昧。華言正定。三三昧者。空三昧。無相
B22n0117_p0465b05║三昧。無願三昧也。梵語涅槃。華言滅度。）
B22n0117_p0465b06║【八種異熟因果】（出華嚴經）謂現生
B22n0117_p0465b07║所作之因。而於異世成熟其果也。蓋業通三
B22n0117_p0465b08║世。如前世所作之因皆善。則現世受其福報。
B22n0117_p0465b09║所作之因不善。則現世受其惡報。又如今世
B22n0117_p0465b10║所作善惡之因不同。後世成熟善惡果報亦
B22n0117_p0465b11║異。故此異熟因果。凡有八種焉。一壽量圓滿。
B22n0117_p0465b12║謂菩薩修行。於諸眾生起大慈憫。無殺害心。
B22n0117_p0465b13║以此為因。異生感果。即得壽命長遠。無諸損
B22n0117_p0465b14║減。修習善法。利己利人。是名壽量圓滿。（菩
B22n0117_p0465b15║薩。梵語具云菩提薩埵。華言覺有情。）二色
B22n0117_p0465b16║相圓滿。謂菩薩修行。於諸如來菩薩形像之
B22n0117_p0465b17║前。及諸黑闇之處。施以燈燭。令其光明。以此
B22n0117_p0465b18║為因。異生感果。即得色相具足。識見高明。眾
B22n0117_p0465c01║人愛敬。而不生輕慢。是名色相圓滿。三種族
B22n0117_p0465c02║圓滿。謂菩薩修行。於諸同類忍辱柔和。心常
B22n0117_p0465c03║謙下。以此為因。異生感果。即得生於豪貴之
B22n0117_p0465c04║家。為世宗重。令諸眾生隨順言教。是名種族
B22n0117_p0465c05║圓滿。四自在圓滿。謂菩薩修行。於貧乏之人。
B22n0117_p0465c06║隨其所欲而行給施。以此為因。異生感果。得
B22n0117_p0465c07║大財位及大眷屬。所作隨心。無不自在。是名
B22n0117_p0465c08║自在圓滿。五信言圓滿。謂菩薩修行。常以真
B22n0117_p0465c09║實和輭之語教化眾生。以此為因。異生感果。
B22n0117_p0465c10║即得出言誠諦。凡所决疑。人必信受。是名信
B22n0117_p0465c11║言圓滿。六大勢圓滿。謂菩薩修行。於佛法僧
B22n0117_p0465c12║父母師長之前。常生卑下之心。敬事孝養。以
B22n0117_p0465c13║此為因。異生感果。即得豪貴自在。有大勢力。
B22n0117_p0465c14║令諸眾生咸從正化。是名大勢圓滿。七丈夫
B22n0117_p0465c15║相圓滿。謂菩薩修行。於諸佛菩薩。心生敬樂。
B22n0117_p0465c16║於女人身。心常厭棄。以此為因。異生感果。即
B22n0117_p0465c17║得男子之身。諸根完具。無有殘缺。是丈夫相
B22n0117_p0465c18║圓滿。八勇力圓滿。謂菩薩修行。恒以自己身
B22n0117_p0466a01║力。供事一切眾生。及施以飲食之物。令其色
B22n0117_p0466a02║力增盛。以此為因。異生感果。即得勇猛道力。
B22n0117_p0466a03║修集一切善法。復能教化一切眾生。勇猛精
B22n0117_p0466a04║進。求無上道。是名勇力圓滿。
B22n0117_p0466a05║【菩薩八種因果】（出地持經）一壽因
B22n0117_p0466a06║壽果。壽即壽命。謂不殺物命。無傷害心。是名
B22n0117_p0466a07║壽因。由不殺故。長壽住世。是名壽果。二色因
B22n0117_p0466a08║色果。色即色身。謂施燈明供佛。及以淨物施
B22n0117_p0466a09║人。是名色因。由施燈明及淨物故。則得顏容
B22n0117_p0466a10║光澤。身形端正。是名色果。三種姓因種姓果。
B22n0117_p0466a11║種即種類。姓即族姓。謂捨離憍慢之心。是名
B22n0117_p0466a12║種姓因。由離憍慢故。則得生於上族。是名種
B22n0117_p0466a13║姓果。四自在因自在果。謂能以床敷臥具飲
B22n0117_p0466a14║食湯藥及種種所須之物。惠施於人。令他自
B22n0117_p0466a15║在。是名自在因。由惠施故。即得大富大財大
B22n0117_p0466a16║眾大眷屬。凡所作為。無不遂意。得大自在。是
B22n0117_p0466a17║名自在果。五信言因信言果。謂口不妄言綺
B22n0117_p0466a18║語兩舌惡口。是名信言因。由離口過。凡所出
B22n0117_p0466b01║言。人皆信聽。是名信言果。六大力因大力果。
B22n0117_p0466b02║力即力用。謂作大功德。立大誓願。恭敬三寶。
B22n0117_p0466b03║孝養父母。是名大力因。由恭敬三寶等故。即
B22n0117_p0466b04║得大名稱。大福德。大智慧。有大勢力。為一切
B22n0117_p0466b05║人之所敬重。是名大力果。（三寶者。佛寶。法
B22n0117_p0466b06║寶。僧寶也。）七丈夫因丈夫果。謂樂丈夫法。
B22n0117_p0466b07║厭女人法。復能說丈夫法。饒益他人。是名丈
B22n0117_p0466b08║夫因。由成就丈夫法故。來世即得男子之身。
B22n0117_p0466b09║堪為一切功德法器。是名丈夫果。八力因力
B22n0117_p0466b10║果。謂於他人有如法之事。隨其力能。悉往營
B22n0117_p0466b11║助。是名力因。由成就力因故。即得少病少惱。
B22n0117_p0466b12║有力堪任。修諸善法。是名力果。
B22n0117_p0466b13║【八種變化】（出法界次第）一能作小。
B22n0117_p0466b14║謂菩薩以變化力。能化自他之身而作小身。
B22n0117_p0466b15║或化世界內所有小物。皆如微塵。是名能作
B22n0117_p0466b16║小。（菩薩。梵語具云菩提薩埵。華言覺有情。
B22n0117_p0466b17║）二能作大。謂菩薩以變化力。能化自他之
B22n0117_p0466b18║身而作大身。或化世界內所有大物。乃至滿
B22n0117_p0466c01║虛空中。是名能作大。三能作輕。謂菩薩以變
B22n0117_p0466c02║化力。能令自己身輕。亦能令人身輕。或使世
B22n0117_p0466c03║界及所有物。悉令輕如鴻毛。是名能作輕。四
B22n0117_p0466c04║能作自在。謂菩薩以變化力。能以大為小。以
B22n0117_p0466c05║小為大。以長為短。以短為長。如是等相。種種
B22n0117_p0466c06║自在無礙。是名能作自在。五能有主。主即主
B22n0117_p0466c07║宰也。謂菩薩以變化力。能化為大人而作主
B22n0117_p0466c08║宰。降伏攝受一切眾生而得自在。是名能有
B22n0117_p0466c09║主。六能遠到。謂菩薩以變化力而能遠到。凡
B22n0117_p0466c10║有四種。一飛行遠到。二此沒彼出。三移遠令
B22n0117_p0466c11║近。不往而到。四一念徧到十方。是名能遠到。
B22n0117_p0466c12║七能動地。謂菩薩以變化力。能令大地六種
B22n0117_p0466c13║震動。是名能動地。（六種震動者。一動。二起。
B22n0117_p0466c14║三涌。四震。五吼。六擊也。）八隨意所欲盡能
B22n0117_p0466c15║得。謂菩薩以變化力。能令一身作多身。多身
B22n0117_p0466c16║作一身。通巖透石。履水蹈空。地作水。水作地。
B22n0117_p0466c17║火作風。風作火。金作石。石作金。是名隨意所
B22n0117_p0466c18║欲盡能得。
B22n0117_p0467a01║【八種言】（出瑜伽師地論）言即言音。
B22n0117_p0467a02║瑜伽師地論云。為法師者。處眾宣說。當具八
B22n0117_p0467a03║種言也。一可喜樂言。謂法師說法。須有經文
B22n0117_p0467a04║證據。其未解者。更為譬喻而說。文句清雅。言
B22n0117_p0467a05║詞顯了。人若聽者。無不欣喜好樂。故名可喜
B22n0117_p0467a06║樂言。二開發言。謂法師說法。開發深隱之義。
B22n0117_p0467a07║令其顯了。復開發麤淺之義。令解深妙。使大
B22n0117_p0467a08║小之機獲益。故名開發言。三善釋難言。釋即
B22n0117_p0467a09║解釋。難即疑難。謂法師說法。人若有疑難諮
B22n0117_p0467a10║問。須善解釋。令義理分明。易得開解。故名善
B22n0117_p0467a11║釋難言。四善分析言。謂法師說法。辯才無礙。
B22n0117_p0467a12║能以善巧言詞。於一法中分析無量義理。故
B22n0117_p0467a13║名善分析言。五善順入言。謂法師說法。須隨
B22n0117_p0467a14║順佛經。顯了解釋。令其聞者。咸皆信順。入於
B22n0117_p0467a15║正道。終不引餘外道邪論以惑於人。故名善
B22n0117_p0467a16║順入言。六引餘證言。謂法師說法。義或未能
B22n0117_p0467a17║通暢。當引餘經之言。證己所說。令人信受。故
B22n0117_p0467a18║名引餘證言。七勝辯才言。謂法師說法。以勝
B22n0117_p0467b01║妙辯才。分別一切義理。皆無疑難。故名勝辯
B22n0117_p0467b02║才言。八隨宗趣言。宗即宗要。趣即理趣。謂法
B22n0117_p0467b03║師說法。須隨順所宗義趣。如理解釋。令諸眾
B22n0117_p0467b04║生悟明法要。故名隨宗趣言。
B22n0117_p0467b05║【阿難八不思議】（出涅槃經）梵語阿
B22n0117_p0467b06║難。華言慶喜。經云。佛語文殊師利言。阿難事
B22n0117_p0467b07║我二十餘年。具足八種不可思議。是故我稱
B22n0117_p0467b08║阿難比丘為多聞藏。（梵語文殊師利。華言
B22n0117_p0467b09║妙德。梵語比丘。華言乞士。）一不受別請。謂
B22n0117_p0467b10║阿難事佛二十餘年。雖多聞第一。出諸弟子
B22n0117_p0467b11║之上。動必隨眾。未嘗受別施主之請。背眾而
B22n0117_p0467b12║食也。二不受故衣。謂阿難事佛。雖如來陳故
B22n0117_p0467b13║衣服。亦不敢受也。三見不非時。謂阿難為佛
B22n0117_p0467b14║侍者。見必以時。如佛對機說法之時。或代眾
B22n0117_p0467b15║發問之類。則至佛所。非此之時。則不往見也。
B22n0117_p0467b16║四見女人不生欲心。謂阿難事佛。遠離貪愛。
B22n0117_p0467b17║無諸欲想。隨侍應供。出入見諸女人及天龍
B22n0117_p0467b18║女。不生染著之心也。五法不再問。謂阿難事
B22n0117_p0467c01║佛。聞所說十二部經。一經於耳。即能解悟。不
B22n0117_p0467c02║假再問。如瀉各瓶之水。置之一瓶。皆能受持
B22n0117_p0467c03║也。（十二部經者。一契經。二重頌。三諷頌。四
B22n0117_p0467c04║因緣。五本事。六本生。七希有。八譬喻。九論議。
B22n0117_p0467c05║十自說。十一方廣。十二授記也。）六知佛所
B22n0117_p0467c06║入定。謂阿難事佛。雖未獲得知他心智。常知
B22n0117_p0467c07║如來所入諸定。鑒何等機而說何等法要也。
B22n0117_p0467c08║七知眾會得益。謂阿難事佛。凡一切眾生。到
B22n0117_p0467c09║於佛所。聞說法要。有現在能得聖果者。及有
B22n0117_p0467c10║後時得者。有得人身天身者。隨其獲益。所證
B22n0117_p0467c11║不同之相。悉能知之也。八悉知佛所說法。謂
B22n0117_p0467c12║阿難事佛。聞如來所說之法。雖根器有大小
B22n0117_p0467c13║不同。教法有偏圓之異。而秘密之意。悉能了
B22n0117_p0467c14║知也。
B22n0117_p0467c15║【阿難具八法】（出涅槃經）梵語阿難。
B22n0117_p0467c16║華言慶喜。經云。佛語文殊師利言。阿難具足
B22n0117_p0467c17║八法。能持十二部經。是故阿難為多聞藏。（
B22n0117_p0467c18║梵語文殊師利。華言妙德。十二部經。一契經。
B22n0117_p0468a01║二重頌。三諷頌。四因緣。五本事。六本生。七希
B22n0117_p0468a02║有。八譬喻。九論議。十自說。十一方便。十二授
B22n0117_p0468a03║記。）一信根堅固。信即信順。根即能生之義。
B22n0117_p0468a04║謂阿難聞如來所說十二部經。信受堅固。由
B22n0117_p0468a05║信心故。則能生長一切善法功德。華嚴經云。
B22n0117_p0468a06║信是道源功德母。長養一切諸善法。是也。二
B22n0117_p0468a07║其心質直。質即質朴之義。謂阿難聞如來所
B22n0117_p0468a08║說十二部經。其心質直。常依正法而住。永離
B22n0117_p0468a09║虛妄邪曲之見。故名其心質直。三身無病苦。
B22n0117_p0468a10║謂若世間人。能以藥物施人者。所感果報。尚
B22n0117_p0468a11║得一生少病。何況阿難累劫熏修。其利他之
B22n0117_p0468a12║行。莫可測知。豈得現身有於病苦。故名身無
B22n0117_p0468a13║病苦。（劫梵語具云劫波。華言分別時節。）
B22n0117_p0468a14║四常勤精進。不雜名精。無間名進。謂阿難聞
B22n0117_p0468a15║如來所說十二部經。一心受持。如法修習。無
B22n0117_p0468a16║有懈怠。故名常勤精進。五具足念心。謂阿難
B22n0117_p0468a17║聞如來所說十二部經。心常憶念思惟。不令
B22n0117_p0468a18║忘失。故名具足念心。六心無憍慢。謂阿難聞
B22n0117_p0468b01║如來所說十二部經。皆能憶持。而心不放逸。
B22n0117_p0468b02║亦不敢憍慢於眾。故名心無憍慢。七成就定
B22n0117_p0468b03║意。謂阿難既聞如來所說十二部經。能依此
B22n0117_p0468b04║法。修攝其心。得發禪定。故名成就定意。八從
B22n0117_p0468b05║聞生智。謂阿難聞如來所說十二部經。義趣
B22n0117_p0468b06║無量。則智慧增明。無不了達。故名從聞生智。
B22n0117_p0468b07║【尼八敬戒】（出翻譯名義引會正記）
B22n0117_p0468b08║中本起經云。佛成道後。姨母大愛道。求出家
B22n0117_p0468b09║學道。佛不許。阿難白佛。願聽出家。佛言。止止。
B22n0117_p0468b10║無使女人入我法中為沙門也。譬如族姓之
B22n0117_p0468b11║家。多女少男。即知其家衰弱。不得強盛。阿難。
B22n0117_p0468b12║再請。佛乃說八敬法。若能依此。聽許出家。大
B22n0117_p0468b13║愛道頂戴信受。遂度為尼。（梵語阿難。華言
B22n0117_p0468b14║慶喜。梵語沙門。華言勤息。梵語尼。華言女。）
B22n0117_p0468b15║一尼百歲禮初夏比丘足。梵語比丘。華言乞
B22n0117_p0468b16║士。謂比丘尼。壽雖百歲。若見初受戒比丘。纔
B22n0117_p0468b17║經一夏者。即當禮拜於足下也。二不得罵謗
B22n0117_p0468b18║比丘。謂比丘尼。當恭敬比丘。不得妄加罵詈
B22n0117_p0468c01║謗毀也。三不得舉比丘過。謂比丘有過。比丘
B22n0117_p0468c02║尼不得舉。比丘尼若有過。聽比丘舉。當自省
B22n0117_p0468c03║察也。四從僧受具戒。謂比丘尼奉持具足禁
B22n0117_p0468c04║戒。應從大德比丘處求受也。五有過從僧懺。
B22n0117_p0468c05║謂比丘尼有過失。應在比丘眾中懺悔自首。
B22n0117_p0468c06║以除憍慢之心也。六半月從僧教誡。謂比丘
B22n0117_p0468c07║尼每月當二次於大德比丘處求教誡法。以
B22n0117_p0468c08║自策進道業也。七依僧三月安居。謂比丘尼
B22n0117_p0468c09║結夏三月。禁足安居。當與比丘同處。朝夕諮
B22n0117_p0468c10║問法義。增益見聞。以自修習也。八夏訖從僧
B22n0117_p0468c11║自恣。自即自陳己過。恣即恣他舉罪。謂從四
B22n0117_p0468c12║月十五日安居。至七月十五日夏竟。應從比
B22n0117_p0468c13║丘眾中行自恣法。有過則對眾懺悔也。
B22n0117_p0468c14║【尼八棄戒】（出楞嚴義海）梵語尼。華
B22n0117_p0468c15║言女。棄。却也。謂尼犯此八罪。棄却於佛法之
B22n0117_p0468c16║外也。一殺。殺即損傷物命也。謂一切有情。皆
B22n0117_p0468c17║惜身命。尼若不能憫彼。反更傷殘。是故為眾
B22n0117_p0468c18║所棄也。二盜。盜即竊取他物也。謂尼於他人
B22n0117_p0469a01║所有財物。生貪樂心。不與而取。是故為眾所
B22n0117_p0469a02║棄也。三婬。婬即染欲也。謂尼不能以禮自防。
B22n0117_p0469a03║以戒自守。貪著色欲。污犯淨行。是故為眾所
B22n0117_p0469a04║棄也。四妄。妄乃虛妄不實也。謂尼隱覆實事。
B22n0117_p0469a05║虛言誑他。是故為眾所棄也。五觸。觸即觸著。
B22n0117_p0469a06║謂尼若與男身相觸。起染欲心。是故為眾所
B22n0117_p0469a07║棄也。六八。八者八事也。謂尼與染心男子。兩
B22n0117_p0469a08║手相捉。或捉其衣。或同入屏處。或屏處共坐。
B22n0117_p0469a09║或共語。或共行。或相倚。或與相期。犯此八事。
B22n0117_p0469a10║是故為眾所棄也。（屏處者。僻靜處也。）七
B22n0117_p0469a11║覆。覆即遮覆也。謂尼與大眾說戒作法之時。
B22n0117_p0469a12║遮覆他罪。不肯對眾陳露。是故為眾所棄也。
B22n0117_p0469a13║八隨。隨即依也。謂尼於大僧眾中未與作共
B22n0117_p0469a14║住法。而隨彼共住。是故為眾所棄也。
B22n0117_p0469a15║【八定】（出禪波羅蜜）定即攝散歸靜
B22n0117_p0469a16║之義。色界無色界。各有四定。故云八定也。一
B22n0117_p0469a17║初禪天定。謂人於欲界中。修習禪定之時。忽
B22n0117_p0469a18║覺身心凝然。運運而動。如雲如影。又覺徧身
B22n0117_p0469b01║毛孔。氣息悉皆出入。入無積聚。出無分散。是
B22n0117_p0469b02║名初禪天定。二二禪天定。謂既得初禪天定
B22n0117_p0469b03║已。心厭初禪。覺觀動散。因攝心在定。澹然澄
B22n0117_p0469b04║靜。覺觀即滅。乃發勝定之喜。如人從暗室中。
B22n0117_p0469b05║出見日月光明。朗然洞徹。是名二禪天定。（
B22n0117_p0469b06║覺觀者。初心在緣曰覺。細心分別禪味曰觀。
B22n0117_p0469b07║）三三禪天定。謂既得二禪天定已。而又厭
B22n0117_p0469b08║二禪。喜心湧動。定不堅固。因攝心諦觀。喜心
B22n0117_p0469b09║即謝。於是泯然入定。綿綿之樂。從內心發。樂
B22n0117_p0469b10║法增長。徧滿身中。於世間樂。最為第一。是名
B22n0117_p0469b11║三禪天定。四四禪天定。謂既得三禪天定已。
B22n0117_p0469b12║又覺三禪樂法擾心。令不清淨。一心厭離。加
B22n0117_p0469b13║功不止。即得安隱。出入息斷。空明寂靜。如明
B22n0117_p0469b14║鏡離垢。淨水無波。湛然而照。萬像皆現。絕諸
B22n0117_p0469b15║妄想。正念堅固。是名四禪天定。五空處天定。
B22n0117_p0469b16║空即虛空也。謂既得四禪天定已。猶厭身色
B22n0117_p0469b17║繫縛。不得自在。乃轉加功力。觀察己身。猶如
B22n0117_p0469b18║羅縠。內外通徹。一心念空。惟見虛空。無諸色
B22n0117_p0469c01║相。其心明淨。無礙自在。如鳥出籠。飛騰自若。
B22n0117_p0469c02║是名空處天定。六識處天定。識即心也。謂既
B22n0117_p0469c03║得空處天定已。即以識心徧緣虛空。而虛空
B22n0117_p0469c04║無邊。以無邊故。定心復散。於是即捨虛空。轉
B22n0117_p0469c05║心緣識。與識相應。心定不動。現在過去未來
B22n0117_p0469c06║之識。悉現定中。與定相應。心不分散。此定安
B22n0117_p0469c07║隱。清淨寂靜。是名識處天定。七無所有處天
B22n0117_p0469c08║定。謂離上空處識處。故名無所有處。得識處
B22n0117_p0469c09║天定已。以心緣現在過去未來之識。無量無
B22n0117_p0469c10║邊。能壞於定。惟有無心識處。心無依倚。乃為
B22n0117_p0469c11║安隱。於是即捨識處。專繫心於無所有處。精
B22n0117_p0469c12║勤不懈。一心內淨。怡然寂靜。諸想不起。是名
B22n0117_p0469c13║無所有處天定。八非想非非想處天定。謂前
B22n0117_p0469c14║識處是有想。無所有處是無想。至此。則捨前
B22n0117_p0469c15║有想。名非想。捨前無想。名非非想。蓋此天既
B22n0117_p0469c16║得無所有處天定已。又知此處如癡如醉。如
B22n0117_p0469c17║眠如暗。以無明覆蔽。無所覺了。無可愛樂。於
B22n0117_p0469c18║是一心專精。即於非有非無。常念不捨。則無
B22n0117_p0470a01║所有處定。便自謝滅。加功不已。忽然真實定
B22n0117_p0470a02║發。不見有無相貌。泯然寂絕。清淨無為。三界
B22n0117_p0470a03║定相。無有過者。是名非想非非想處天定。（
B22n0117_p0470a04║三界者。欲界。色界。無色界也。）
B22n0117_p0470a05║【凡小八倒】（出涅槃經）凡即凡夫。小
B22n0117_p0470a06║即小乘。倒即顛倒。謂凡夫著有。妄於無常法
B22n0117_p0470a07║中計常。苦中計樂。無我計我。不淨計淨。及小
B22n0117_p0470a08║乘之人。但著於空。常計無常。樂計非樂。我計
B22n0117_p0470a09║無我。淨計不淨。故有凡小八倒之名焉。（小
B22n0117_p0470a10║乘。即聲聞乘。緣覺乘也。）一非常計常。非常
B22n0117_p0470a11║計常者。謂世間一切有為之事。皆悉無常。虛
B22n0117_p0470a12║幻不實。豈能長久。凡夫妄計是常。即成常顛
B22n0117_p0470a13║倒。二非樂計樂。非樂計樂者。謂世間五欲之
B22n0117_p0470a14║樂。皆是招苦之因。凡夫不了。妄計為樂。即成
B22n0117_p0470a15║樂顛倒。（五欲者。色欲。聲欲。香欲。味欲。觸欲
B22n0117_p0470a16║也。）三非我計我。非我計我者。謂此身皆因
B22n0117_p0470a17║四大假合而成。本無有我。若一大是我。三大
B22n0117_p0470a18║應非我。若四大俱是我。應有多我。畢竟是誰
B22n0117_p0470b01║為我。故知我即不可得。凡夫不了。於自身中
B22n0117_p0470b02║強生主宰。妄計為我。成我顛倒。（四大者。地
B22n0117_p0470b03║大。水大。火大。風大也。）四不淨計淨。不淨計
B22n0117_p0470b04║淨者。謂己身他身。具有五種不淨。凡夫不了。
B22n0117_p0470b05║妄生貪著。執以為淨。即成淨顛倒。（已上四
B22n0117_p0470b06║計。是凡夫四倒。五種不淨者。種子不淨。住處
B22n0117_p0470b07║不淨。自體不淨。外相不淨。究竟不淨也。）五
B22n0117_p0470b08║常計無常。常即法身常住之義。無常即變異
B22n0117_p0470b09║之義。謂聲聞緣覺。為無明所覆。於如來常住
B22n0117_p0470b10║法身。妄計有生滅變異之相。是名無常顛倒。
B22n0117_p0470b11║（無明者。無所明了也。）六樂計非樂。樂即
B22n0117_p0470b12║涅槃清淨之樂。非樂即苦也。謂二乘為無明
B22n0117_p0470b13║所覆。於如來清淨涅槃。妄計是苦。是名非樂
B22n0117_p0470b14║顛倒。（梵語涅槃。華言滅度。二乘者。聲聞乘。
B22n0117_p0470b15║緣覺乘也。）七我計無我。我即佛性真實之
B22n0117_p0470b16║我。無我即佛性中無有我也。謂二乘為無明
B22n0117_p0470b17║所覆。不了無我法中而有真我。故於佛性真
B22n0117_p0470b18║我之中。妄計無我。是名無我顛倒。八淨計不
B22n0117_p0470c01║淨。淨即如來常住之身。非雜食身。非煩惱身。
B22n0117_p0470c02║非血肉身。非是筋骨纏裹之身。二乘為無明
B22n0117_p0470c03║所覆。但觀世間一切諸色。皆為不淨。不了如
B22n0117_p0470c04║來常住法身之淨。是名不淨顛倒。（已上四
B22n0117_p0470c05║計。是小乘四倒。）
B22n0117_p0470c06║【八位胎臟】（出法苑珠林）一羯羅籃。
B22n0117_p0470c07║梵語羯羅籃。華言凝滑。謂初受胎七日。父母
B22n0117_p0470c08║二氣凝聚。狀如凝酥。故名羯羅籃。二遏部曇。
B22n0117_p0470c09║梵語遏部曇。華言疱。謂受胎二七日。狀如瘡
B22n0117_p0470c10║疱故名遏部曇。三閉尸。梵語閉尸。華言凝結。
B22n0117_p0470c11║謂受胎三七日。狀如就血。或云聚血。或云軟
B22n0117_p0470c12║肉。故名閉尸。四健南。梵語健南。華言凝厚。謂
B22n0117_p0470c13║受胎四七日。漸已堅厚。雖有身意二根。眼耳
B22n0117_p0470c14║鼻舌四根未具。故名健南。五鉢羅奢佉。梵語
B22n0117_p0470c15║鉢羅奢佉。華言形位。謂受胎五七日。肉團增
B22n0117_p0470c16║長。四支身分之相初現。故名鉢羅奢佉。六毛
B22n0117_p0470c17║髮爪齒位。謂受胎六七日。毛髮爪齒初具。故
B22n0117_p0470c18║名毛髮爪齒位。七根位。謂受胎七七日。眼耳
B22n0117_p0471a01║鼻舌諸根圓滿。故名根位。八形位。謂受胎八
B22n0117_p0471a02║七日已後。在胎藏中形相具足。故名形位。
B22n0117_p0471a03║【聞經八種功德】（出大莊嚴經）一端
B22n0117_p0471a04║正好色。端正好色者。謂人以正信之心。嚴潔
B22n0117_p0471a05║其身。聽聞佛經。以是功德。報得色身端正。而
B22n0117_p0471a06║無醜惡之相也。二力勢強盛。力勢強盛者。謂
B22n0117_p0471a07║人以精進勇猛之力。聽聞佛經。以是功德。報
B22n0117_p0471a08║得福力威勢。降伏一切。而不怯弱也。三心悟
B22n0117_p0471a09║通達。心悟通達者。謂人聽聞佛經。解知義趣
B22n0117_p0471a10║深遠。理與心會。無不通達。以是功德。故能徹
B22n0117_p0471a11║悟一切法相。了無罣礙也。四得妙辯才。得妙
B22n0117_p0471a12║辯才者。謂人聽聞佛經。深達一切法相。以是
B22n0117_p0471a13║功德。得妙辯才。能以一句之義。演說無窮也。
B22n0117_p0471a14║五獲諸禪定。獲諸禪定者。謂人聽聞佛經。思
B22n0117_p0471a15║惟甚深妙義。以是功德。即能攝心斂念。妄相
B22n0117_p0471a16║不生。寂然入定也。六智慧明了。智慧明了者。
B22n0117_p0471a17║謂人聽聞佛經。廣解其義。以是功德。開發本
B22n0117_p0471a18║有智慧。照徹無礙也。七出家殊勝。出家殊勝
B22n0117_p0471b01║者。謂人聽聞佛經。厭惡塵俗。以是功德。即出
B22n0117_p0471b02║家學道。復能以所聞之法。傳化於人。為世導
B22n0117_p0471b03║師也。八眷屬強盛。得法之人。稱為眷屬。謂人
B22n0117_p0471b04║聽聞佛經。復能依經為人演說。以是功德。生
B22n0117_p0471b05║他法身。即成眷屬。展轉流布。日強日盛也。
B22n0117_p0471b06║【八關齋戒】（出毘婆沙論并雜阿含經）
B22n0117_p0471b07║關者禁也。謂禁閉殺盜婬等八罪。使之不
B22n0117_p0471b08║犯故也。論云。夫齋者。過中不食也。以八戒助
B22n0117_p0471b09║成齋法。共相支持。故又名八支齋法。每月初
B22n0117_p0471b10║八日。十四日。十五日。二十三日。二十九日。三
B22n0117_p0471b11║十日。是為六齋日。於此六日。能修行此八齋
B22n0117_p0471b12║戒者。諸天相慶。即為註福祿。增壽算也。一不
B22n0117_p0471b13║殺生。不殺生者。謂不斷一切眾生之命也。自
B22n0117_p0471b14║不殺生。亦不教人殺生。二不偷盜。不偷盜者。
B22n0117_p0471b15║謂不竊取他人財物也。自不偷盜。亦不教人
B22n0117_p0471b16║偷盜。三不邪婬。不邪婬者。謂於非己妻妾。不
B22n0117_p0471b17║行婬欲之事也。四不妄語。不妄語者。謂自不
B22n0117_p0471b18║妄言。亦不可以虛妄之言而誑於他也。五不
B22n0117_p0471c01║飲酒。不飲酒者。謂酒是亂性之本。起過之門。
B22n0117_p0471c02║故不可酣飲也。六不坐高廣大床。高廣大床
B22n0117_p0471c03║者。阿含經云。床高一尺六寸。非高也。闊四尺。
B22n0117_p0471c04║非廣也。長八尺。非大也。但過此量者。名高廣
B22n0117_p0471c05║大床。不宜坐也。七不著花鬘瓔珞。不著花鬘
B22n0117_p0471c06║瓔珞者。謂不以花為鬘。珠璣為瓔珞。而作身
B22n0117_p0471c07║首之飾也。八不習歌舞戲樂。不歌舞戲樂者。
B22n0117_p0471c08║謂自不習歌舞戲樂。及不得輒往他處觀聽。
B22n0117_p0471c09║亦不教人歌舞戲樂也。
B22n0117_p0471c10║【春秋八王日】（出法苑珠林引提謂經）
B22n0117_p0471c11║春秋八王日者。是天地陰陽交代之日也。
B22n0117_p0471c12║此之八日。帝釋輔臣。案行天下。比較善惡。定
B22n0117_p0471c13║生注死。增減罪福。樂善者若能避禁持齋。致
B22n0117_p0471c14║生善處也。一立春。立春則三陽交泰。天氣下
B22n0117_p0471c15║降。地氣上升。萬物萌生。是日持齋修道。即能
B22n0117_p0471c16║致福也。二春分。春分則天地和煦。萬物長茂。
B22n0117_p0471c17║是日持齋修道。即能致福也。三立夏。立夏則
B22n0117_p0471c18║草木盛長。百物懷孕。是日持齋修道。即能致
B22n0117_p0472a01║福也。四夏至。夏至則日長之極。生物繁盛。是
B22n0117_p0472a02║日持齋修道。即能致福也。五立秋。立秋則秋
B22n0117_p0472a03║令之始。生物將遂。是日持齋修道。即能致福
B22n0117_p0472a04║也。六秋分。秋分則秋律平分。萬物成遂。是日
B22n0117_p0472a05║持齋修道。即能致福也。七立冬。立冬則天氣
B22n0117_p0472a06║始肅。萬物斂藏。是日持齋修道。即能致福也。
B22n0117_p0472a07║八冬至。冬至則一陽初生。履長之始。是日持
B22n0117_p0472a08║齋修道。即能致福也。
B22n0117_p0472a09║【八種人起塔】（出翻譯名義）一如來
B22n0117_p0472a10║塔。如來有三義。若云無所從來。亦無所去。此
B22n0117_p0472a11║法身義也。第一義諦名如。正覺名來。此報身
B22n0117_p0472a12║義也。乘如實道。來成正覺。此應身義也。謂如
B22n0117_p0472a13║來萬德悉備。三覺俱圓。天上人間。所共尊仰。
B22n0117_p0472a14║是故滅後。應當起塔供養。（第一義諦者。謂
B22n0117_p0472a15║實相中道之理。無二無別也。萬德者。萬行功
B22n0117_p0472a16║德圓滿也。三覺者。自覺。覺他。覺行圓滿也。）
B22n0117_p0472a17║二菩薩塔。菩薩。梵語具云菩提薩埵。華言覺
B22n0117_p0472a18║眾生。又云覺有情。謂菩薩上求佛道。下化眾
B22n0117_p0472b01║生。憫物情重。隨類現身。度脫無量。是故滅後。
B22n0117_p0472b02║應當起塔供養。三緣覺塔。謂觀十二因緣。覺
B22n0117_p0472b03║真諦理。故名緣覺。以其三界生死已盡。能為
B22n0117_p0472b04║人天而作福田。應當起塔供養。（十二因緣
B22n0117_p0472b05║者。一無明。二行。三識。四名色。五六入。六觸。七
B22n0117_p0472b06║受。八愛。九取。十有。十一生。十二老死也。三界
B22n0117_p0472b07║者。欲界。色界。無色界也。）四阿羅漢塔。梵語
B22n0117_p0472b08║阿羅漢。華言無生。又云無學。又云應供。謂三
B22n0117_p0472b09║界生死已斷。故名無生。以其煩惱已盡。無法
B22n0117_p0472b10║可學。故名無學。以其應受人天供養。為世福
B22n0117_p0472b11║田。故名應供。是故滅後。應當起塔供養。五阿
B22n0117_p0472b12║那含塔。梵語阿那含。華言不來。謂斷欲界惑
B22n0117_p0472b13║盡。不來欲界受生。故名不來。以其應受人天
B22n0117_p0472b14║供養。為世福田。是故滅後。應當起塔供養。六
B22n0117_p0472b15║斯陀含塔。梵語斯陀含。華言一來。謂欲界有
B22n0117_p0472b16║九品思惑。前之六品已斷。後之三品尚在。更
B22n0117_p0472b17║須欲界一番受生。故名一來。以其應受人天
B22n0117_p0472b18║供養。為世福田。是故滅後。應當起塔供養。（
B22n0117_p0472c01║思惑者。謂眼等五根對色等五塵而起貪愛
B22n0117_p0472c02║也。）七須陀洹塔。梵語須陀洹。華言預流。謂
B22n0117_p0472c03║斷三界見惑已盡。預入聖道法流。故名預流。
B22n0117_p0472c04║以其應受人天供養。為世福田。是故滅後。應
B22n0117_p0472c05║當起塔供養。（見惑者。謂意根對法塵而起
B22n0117_p0472c06║分別也。）八轉輪王塔。謂轉輪聖王。雖未斷
B22n0117_p0472c07║惑。未出三界。然以福德之力。治四天下。又以
B22n0117_p0472c08║十善化育羣生。為世之所尊敬。是故滅後。應
B22n0117_p0472c09║當起塔供養。（四天下者。東弗于逮。南閻浮
B22n0117_p0472c10║提。西瞿耶尼。北鬱單越也。十善者。不殺生。不
B22n0117_p0472c11║偷盜。不邪婬。不妄語。不兩舌。不惡口。不綺語。
B22n0117_p0472c12║不貪。不瞋。不邪見也。）
B22n0117_p0472c13║【八福田】（出梵網經并菩薩戒義疏）
B22n0117_p0472c14║八福田者。謂佛聖人僧三種。名敬田。和尚阿
B22n0117_p0472c15║闍黎生我法身者。父母生我肉身者。此四。名
B22n0117_p0472c16║恩田。救濟病人。名病田。亦名悲田。此八種。皆
B22n0117_p0472c17║堪種福。故名田也。若人能盡力從事此八種
B22n0117_p0472c18║者。亦猶農之力田。則獲秋成之利也。一佛田。
B22n0117_p0473a01║佛。梵語具云佛陀。華言覺。謂覺道俱圓。位登
B22n0117_p0473a02║極果。世出世間。最勝無比。人能恭敬供養。豈
B22n0117_p0473a03║但獲一切福。亦能滅一切罪。故名佛田。（世
B22n0117_p0473a04║出世間者。世謂人天。出世間。即菩薩緣覺聲
B22n0117_p0473a05║聞也。）二聖人田。謂菩薩緣覺聲聞。出離三
B22n0117_p0473a06║界。證悟聖道。具足無量功德智慧。人能恭敬
B22n0117_p0473a07║供養。即獲勝福。故名聖人田。（三界者欲界。
B22n0117_p0473a08║色界。無色界也。）三僧田。僧。梵語具云僧伽。
B22n0117_p0473a09║華言和合眾。謂處眾和同。敬順無諍。是佛弟
B22n0117_p0473a10║子。人能恭敬供養。即獲福利。故名僧田。四和
B22n0117_p0473a11║尚田。和尚。梵語鄔波遮迦。于闐國譯云和尚。
B22n0117_p0473a12║華言力生。即教授師也。謂出家者因師教誨
B22n0117_p0473a13║之力。生長法身。其恩實重。人能供養恭敬。即
B22n0117_p0473a14║獲福利。故名和尚田。五闍黎田。闍黎。梵語具
B22n0117_p0473a15║云阿闍黎。華言正行以能糾正弟子之行。即
B22n0117_p0473a16║教授得戒等師也。因依此戒。得生禪定智慧。
B22n0117_p0473a17║其恩實重。人能供養恭敬。即獲福利。故名闍
B22n0117_p0473a18║黎田。（紏。督責也）六父田。父為資形之始。
B22n0117_p0473b01║有生成之德。自孩提以至於長。教誡育養。其
B22n0117_p0473b02║恩罔極。為人子者固當竭力奉養。豈有求福
B22n0117_p0473b03║之念。設若心之至。孝之純。則亦自然獲福。故
B22n0117_p0473b04║名父田。七母田。謂母始自懷孕分㝃。以至乳
B22n0117_p0473b05║哺鞠育。護持長養。愍念劬勞。其恩罔極。為人
B22n0117_p0473b06║子者。固當竭力奉養。豈有求福之念。設若心
B22n0117_p0473b07║之至。孝之純。則亦自然獲福。故名母田。八病
B22n0117_p0473b08║田。謂見人有病。即當念其苦楚。用心救療。給
B22n0117_p0473b09║與湯藥。則能獲福。故名病田。
B22n0117_p0473b10║【又八福田】此八福田。若言救人之危。
B22n0117_p0473b11║濟人之乏。恭敬三寶。孝事父母。與夫普度幽
B22n0117_p0473b12║靈。脫離苦趣。亦皆種福之事也。一曠路義井。
B22n0117_p0473b13║謂於曠遠道路。穿鑿義井。以濟往來渴乏之
B22n0117_p0473b14║人。是為福田。二建造橋梁。謂於通津斷港之
B22n0117_p0473b15║處。修造橋梁。用濟往來之人。以免病涉之苦。
B22n0117_p0473b16║是為福田。三平治險隘。謂道路巇嶮之處。則
B22n0117_p0473b17║平坦之。窄隘之處。則開闢之以免往來顛墜
B22n0117_p0473b18║之患。是為福田。四孝養父母。謂父母為形生
B22n0117_p0473c01║之本。教養鞠育。愛念切至。子當竭力奉養。順
B22n0117_p0473c02║適親意。以報劬勞之恩。是為福田。五恭敬三
B22n0117_p0473c03║寶。三寶者。佛法僧也。可尊可貴。稱之為寶。以
B22n0117_p0473c04║其具大功德。普濟羣生。超登覺岸。故當歸依
B22n0117_p0473c05║恭敬。是為福田。六給事病人。謂病患之人。眾
B22n0117_p0473c06║苦集身。實可悲憫。當給施湯藥及所須之物。
B22n0117_p0473c07║使其四大調和。身得安樂是為福田。（四大
B22n0117_p0473c08║者。地大。水大。火大。風大也。）七救濟貧窮。謂
B22n0117_p0473c09║貧窮之人。所須缺乏。飢餒逼切。無所哀告。當
B22n0117_p0473c10║起慈憫之心。隨其所須。皆周給之。是為福田
B22n0117_p0473c11║八設無遮會。無遮即周徧之義。謂修設普度
B22n0117_p0473c12║大會。使一切沉魂滯魄。悉仗三寶慈力。皆得
B22n0117_p0473c13║脫離苦趣。而獲超升善道。是為福田。
B22n0117_p0473c14║【八福生處】（出瑜伽師地論）謂修五
B22n0117_p0473c15║戒十善兼行布施福業。優劣不等故感報所
B22n0117_p0473c16║生之處。則亦高下不同。故名八福生處。（五
B22n0117_p0473c17║戒者。不殺。不盜。不邪婬。不妄語。不飲酒也。十
B22n0117_p0473c18║善者。不殺。不盜。不邪婬。不妄言。不綺語。不兩
B22n0117_p0474a01║舌。不惡口。不貪。不瞋。不邪見也。）一人中富
B22n0117_p0474a02║貴。人中富貴者。謂天地所生。惟人為貴既得
B22n0117_p0474a03║為人。而又富貴。則其所修福業。必勝餘人。故
B22n0117_p0474a04║於今生得此報也。二四天王天。四天王天者。
B22n0117_p0474a05║東方持國天王。南方增長天王。西方廣目天
B22n0117_p0474a06║王。北方多聞天王。此四天王居須彌山腹。由
B22n0117_p0474a07║修施戒二種最勝福業。是以感報得生其中
B22n0117_p0474a08║也。（梵語須彌。華言妙高。）三忉利天。梵語
B22n0117_p0474a09║忉利。華言三十三。昔有三十三人。同修勝業。
B22n0117_p0474a10║同生此天。居須彌山頂。四角各有八宮。中有
B22n0117_p0474a11║帝釋殿。帝釋即天主。此天由修施戒二種福
B22n0117_p0474a12║業。勝四天王天。是以感報得生其中也。（三
B22n0117_p0474a13║十三人。其一即帝釋也。餘三十二人之名。經
B22n0117_p0474a14║論不載。帝釋。梵語釋提桓因。華言能天主。言
B22n0117_p0474a15║帝釋者。華梵雙舉也。）四夜摩天。梵語夜摩。
B22n0117_p0474a16║華言善時。謂時時唱快樂故也。此天由修施
B22n0117_p0474a17║戒二種福業。勝忉利天。是以感報得生其中
B22n0117_p0474a18║也。五兜率天。梵語兜率。華言知足。謂於上妙
B22n0117_p0474b01║五欲。知止足故也。此天由修施戒二種福業。
B22n0117_p0474b02║勝夜摩天。是以感報得生其中也。（五欲者。
B22n0117_p0474b03║色欲。聲欲。香欲。味欲。觸欲。也謂之上妙者。以
B22n0117_p0474b04║勝欲界麤弊五欲故也。）六化樂天。化樂天
B22n0117_p0474b05║者。謂欲得五欲樂時。皆自變化以相娛樂故
B22n0117_p0474b06║也。此天由修施戒二種福業。勝兜率天。是以
B22n0117_p0474b07║感報得生其中也。七他化天。他化天者。謂欲
B22n0117_p0474b08║得樂境之時。他天為其變化。假他所成。以為
B22n0117_p0474b09║己樂故也。此天即欲界天主。由修施戒二種
B22n0117_p0474b10║福業。勝化樂天。是以感報得生其中也。八梵
B22n0117_p0474b11║天。梵。淨也。謂離欲界垢染。上升色界。故名為
B22n0117_p0474b12║淨。若大梵天。即娑婆世界主。由修施戒二種
B22n0117_p0474b13║福業。勝他化天。又兼修禪定是以感報得生
B22n0117_p0474b14║其中也。（梵語娑婆華言能忍）
B22n0117_p0474b15║【八部鬼眾】（出翻譯名義）一乾闥婆。
B22n0117_p0474b16║梵語乾闥婆。華言香陰。謂不噉酒肉。唯香資
B22n0117_p0474b17║陰。是帝釋天樂神也。（陰即身也。帝釋。梵語
B22n0117_p0474b18║釋提桓因。華言能天主。言帝釋者。華梵雙舉
B22n0117_p0474c01║也。）二毘舍闍。梵語毘舍闍。華言噉精氣。謂
B22n0117_p0474c02║其噉人精氣及五穀之精氣也。（五穀者禾
B22n0117_p0474c03║麻黍菽麥也。）三鳩槃茶。梵語鳩槃茶。華言
B22n0117_p0474c04║甕形。以其陰似甕故。即厭魅鬼。也四薜荔多。
B22n0117_p0474c05║梵語薜荔多。華言餓鬼。以其長劫不聞漿水
B22n0117_p0474c06║之名故也（劫。梵語具云劫波。華言分別時
B22n0117_p0474c07║節。）五諸龍眾。諸龍眾者。謂龍有四種。一守
B22n0117_p0474c08║天宮殿。持令不落。二興雲致雨。利益人間。三
B22n0117_p0474c09║地龍。決江開瀆。四伏藏龍。守轉輪王大福人
B22n0117_p0474c10║寶藏也。六富單那。梵語富單那。華言臭餓鬼。
B22n0117_p0474c11║是主熱病鬼也。七夜叉。梵語夜叉。華言勇健。
B22n0117_p0474c12║有三種。一地夜叉。二虛空夜叉。三天夜叉也。
B22n0117_p0474c13║八羅剎。梵語羅剎。華言速疾鬼。又云可畏。以
B22n0117_p0474c14║其暴惡可畏故也。
B22n0117_p0474c15║【八熱地獄】（出顯宗論）在地之下。故
B22n0117_p0474c16║名地獄。婆沙論云。南贍部洲下。過五百踰繕
B22n0117_p0474c17║那。乃有其獄。然此地獄。有大有小。大則八寒
B22n0117_p0474c18║八熱。小則一一大獄四門。各有四小獄。共為
B22n0117_p0475a01║十六小獄。名為遊增獄。謂受罪眾生。遊彼獄
B22n0117_p0475a02║時。其苦轉增故也。（梵語贍部洲。又云閻浮
B22n0117_p0475a03║提。華言勝金洲。梵語踰繕那。又云由旬華言
B22n0117_p0475a04║限量。）一想地獄。此獄俱舍論中亦名等活
B22n0117_p0475a05║地獄。顯宗論云。其中眾生。手生鐵爪。其爪長
B22n0117_p0475a06║利。互相瞋忿。懷毒害想。以爪相攫。肉即墮落。
B22n0117_p0475a07║或被斫刺磨擣。想為已死。冷風吹之皮肉還
B22n0117_p0475a08║生。尋復活起。故名想地獄。二黑繩地獄。謂此
B22n0117_p0475a09║獄中獄卒。以熱鐵繩絣牽罪人。然後斬鋸。復
B22n0117_p0475a10║有惡風吹熱鐵繩。籠絡其身。燒皮徹肉。焦骨
B22n0117_p0475a11║沸髓。苦毒萬端。故名黑繩地獄。三堆壓地獄。
B22n0117_p0475a12║此獄亦名眾合地獄。獄中有大石山。罪人入
B22n0117_p0475a13║至其中。山自然合。堆壓其身。骨肉糜碎。故名
B22n0117_p0475a14║堆壓地獄。四叫喚地獄。謂受罪眾生。既至此
B22n0117_p0475a15║獄。獄卒以其罪人擲大鑊中。沸湯烹煑。受諸
B22n0117_p0475a16║痛苦。號咷叫喚。故名叫喚地獄。五大叫喚地
B22n0117_p0475a17║獄。謂獄卒既將罪人沸湯烹煮已。業風吹活。
B22n0117_p0475a18║又捉向熱鐵𨫼中煎熬。痛苦極切發聲大叫。
B22n0117_p0475b01║故名大叫喚地獄。六燒炙地獄。謂此獄以鐵
B22n0117_p0475b02║為城。烈火猛燄。內外燒炙。皮肉糜爛。痛苦萬
B22n0117_p0475b03║端。故名燒炙地獄。七大燒炙地獄。謂獄卒將
B22n0117_p0475b04║彼罪人置鐵城中。烈火燒城。內外俱赤。燒炙
B22n0117_p0475b05║罪人。又有火坑。火燄熾盛。其坑兩岸。復有火
B22n0117_p0475b06║山。捉彼罪人貫鐵叉上。著於火中。皮肉糜爛。
B22n0117_p0475b07║痛苦萬端。故名大燒炙地獄。八無間地獄。謂
B22n0117_p0475b08║有罪眾生。至彼受苦。無有間歇。故名無間。此
B22n0117_p0475b09║於八熱中。又為最重之獄也。成實論明五種
B22n0117_p0475b10║無間。一者趣果無間。謂有極重罪者即向彼
B22n0117_p0475b11║獄受其果報。無有間歇。二者受苦無間。謂至
B22n0117_p0475b12║彼獄受諸痛苦。無有間歇。三者時無間。謂至
B22n0117_p0475b13║彼獄。受苦時節無有間歇。四者命無間。謂彼
B22n0117_p0475b14║地獄壽命一中劫。無有間歇。五者形無間。謂
B22n0117_p0475b15║彼地獄受罪眾生。生而復死。死已還生。身形
B22n0117_p0475b16║無有間歇也。（一中劫者。二十小劫為一中
B22n0117_p0475b17║劫也。）
B22n0117_p0475b18║【八寒地獄】（出翻譯名義）一頞浮陀
B22n0117_p0475c01║地獄。梵語頞浮陀。或云頞部陀。華言皰。謂受
B22n0117_p0475c02║罪眾生。因寒苦所逼。皮肉皰起。也二泥賴浮
B22n0117_p0475c03║陀地獄。梵語泥賴浮陀。或云泥剌部陀。華言
B22n0117_p0475c04║皰裂。謂受罪眾生。因寒苦所逼。皰即拆裂也。
B22n0117_p0475c05║三阿吒吒地獄。梵語阿吒吒。或云嚯嚯。（皆
B22n0117_p0475c06║無翻。）謂受罪眾生。由寒苦增極。唇不能動。
B22n0117_p0475c07║唯於舌中作此聲也。四阿波波地獄。梵語阿
B22n0117_p0475c08║波波。或云唬唬婆。（無翻）謂受罪眾生。寒苦
B22n0117_p0475c09║增極。舌不能動。唯於唇間作此聲也。五嘔喉
B22n0117_p0475c10║地獄。嘔喉地獄者。謂受罪眾生。由寒苦增極。
B22n0117_p0475c11║唇舌俱不能動。但於咽喉內振氣而作此聲
B22n0117_p0475c12║也。六鬱波羅地獄。梵語鬱波羅。或云嗢鉢羅。
B22n0117_p0475c13║華言青蓮華。謂受罪眾生。由寒苦增極。皮肉
B22n0117_p0475c14║開拆。似此華也。七波頭摩地獄。梵語波頭摩。
B22n0117_p0475c15║或云鉢特摩。華言紅蓮華。謂受罪眾生由寒
B22n0117_p0475c16║苦增極。肉色大拆。似此華也八芬陀利地獄。
B22n0117_p0475c17║梵語芬陀利。華言白蓮華。謂受罪眾生。由寒
B22n0117_p0475c18║苦增極。皮肉脫落。其骨之色似此華故。或云
B22n0117_p0476a01║摩訶鉢特摩地獄。梵語摩訶鉢特摩。華言大
B22n0117_p0476a02║紅蓮華。皮肉凍拆似此華也。
B22n0117_p0476a03║【八憍配八鳥】（出法華文句）憍即矜
B22n0117_p0476a04║也。謂人矜誇自己。有勝於他。如鳥有凌高下
B22n0117_p0476a05║視之過。故文句引文殊問經。八憍配八種鳥
B22n0117_p0476a06║也。一盛壯憍如鴟。謂人恃己強盛壯大。凌他
B22n0117_p0476a07║劣弱。如鴟鷂之鳥。恃強凌弱。故名盛壯憍如
B22n0117_p0476a08║鴟。二姓憍如梟。謂人恃己種姓強大。凌慢於
B22n0117_p0476a09║他。如梟不孝之種。而食其母。故名姓憍如梟。
B22n0117_p0476a10║三富憍如鵰。謂人恃己富有財物。凌慢於他。
B22n0117_p0476a11║如鵰有勢力。執伏眾禽。故名富憍如鵰。四自
B22n0117_p0476a12║在憍如鷲。謂人恃己長大。稱意所作。而得自
B22n0117_p0476a13║在。凌慢於他。如鷲食宿山林。去住自由。故名
B22n0117_p0476a14║自在憍如鷲。（鷲鳥名其鳥黑色多子。西域
B22n0117_p0476a15║多有此鳥。）五壽命憍如烏。謂人恃己壽高。
B22n0117_p0476a16║凌慢於他。如烏是反哺之鳥。命長不死。故名
B22n0117_p0476a17║壽命憍如烏。六聰明憍如鵲。謂人恃己聰利
B22n0117_p0476a18║明達。凌慢於他。如鵲性至聰。能報人吉凶。故
B22n0117_p0476b01║名聰明憍如鵲。七行善憍如鳩。謂人恃己能
B22n0117_p0476b02║行少善。便即凌慢有德之人。如鳩性雖純。不
B22n0117_p0476b03║知自拙。故名行善憍如鳩。八色憍如鴿。謂人
B22n0117_p0476b04║恃己顏容美妙。凌慢於他。如鴿類多種。以色
B22n0117_p0476b05║取勝。況復多婬。故名色憍如鴿。
B22n0117_p0476b06║【八難】（出維摩所說經）八難者。八處
B22n0117_p0476b07║障難也。此之八處。雖感報苦樂有異。而皆不
B22n0117_p0476b08║得見佛。不聞正法。故總稱為難也。一在地獄
B22n0117_p0476b09║難。謂南贍部洲之下。過五百由旬。有八寒八
B22n0117_p0476b10║熱等獄。皆名地獄。眾生因惡業所感。墮於彼
B22n0117_p0476b11║處。長夜冥冥。受苦無間。障於見佛聞法。故名
B22n0117_p0476b12║地獄難。（梵語贍部洲。即閻浮提。華言勝金
B22n0117_p0476b13║洲。八寒獄者。頞浮陀獄。泥賴浮陀獄。阿吒吒
B22n0117_p0476b14║獄。阿波波獄。嘔喉獄。鬱波羅獄。波頭摩獄。芬
B22n0117_p0476b15║陀利獄也。八熱獄者。想獄。黑繩獄。堆壓獄。叫
B22n0117_p0476b16║喚獄。大叫喚獄。燒炙獄。大燒炙獄。無間獄也。
B22n0117_p0476b17║）二在畜生難。謂畜生種類不一。亦各隨因
B22n0117_p0476b18║受報。或為人畜養。或居山海等處。常受鞭打
B22n0117_p0476c01║殺害。又或互相吞噉。受苦無窮。障於見佛聞
B22n0117_p0476c02║法。故名畜生難。三在餓鬼難。謂餓鬼有三種。
B22n0117_p0476c03║一其業最重者。長劫不聞漿水之名。二其業
B22n0117_p0476c04║次重者。唯在人間。伺求蕩滌膿血糞穢。三其
B22n0117_p0476c05║業輕者。時或一飽。加以刀杖驅逼。填河塞海。
B22n0117_p0476c06║受苦無量。障於見佛聞法。故名餓鬼難。（劫。
B22n0117_p0476c07║梵語具云劫波。華言分別時節。）四在長壽
B22n0117_p0476c08║天難。謂此天以五百劫為壽。即色界第四禪
B22n0117_p0476c09║中無想天也。言無想者。以其心想不行。如氷
B22n0117_p0476c10║魚蟄蟲。外道修行。多生其處。障於見佛聞法。
B22n0117_p0476c11║故名長壽天難。五在北鬱單越難。梵語鬱單
B22n0117_p0476c12║越。華言勝處。謂此處感報。勝東西南三洲也。
B22n0117_p0476c13║其人壽一千歲。命無中夭。為著樂故。不受教
B22n0117_p0476c14║化。是以聖人不出其中。不得見佛聞法。故名
B22n0117_p0476c15║北鬱單越難。（東西南三洲者。東弗于逮。西
B22n0117_p0476c16║瞿耶尼。南閻浮提也。）六盲聾瘖瘂難。謂此
B22n0117_p0476c17║等人雖生中國。而業障深重。盲聾瘖瘂。諸根
B22n0117_p0476c18║不具。值佛出世。而不能見佛。雖說法亦不能
B22n0117_p0477a01║聞。故名盲聾瘖瘂難。七世智辯聰難。謂世間
B22n0117_p0477a02║之人。邪智聰利者。唯務耽習外道經書。不信
B22n0117_p0477a03║出世正法。故名世智辯聰難。八生在佛前佛
B22n0117_p0477a04║後難。謂佛出現於世。為大導師。令諸眾生離
B22n0117_p0477a05║生死苦。得涅槃樂。人有緣者。乃得值遇。其生
B22n0117_p0477a06║在佛前佛後者。由業重緣薄。既不見佛。亦不
B22n0117_p0477a07║聞法。故名生在佛前佛後難。（梵語涅槃。華
B22n0117_p0477a08║言滅度。）
B22n0117_p0477a09║【八苦】（出涅槃經）一生苦。生苦有五
B22n0117_p0477a10║種。一者受胎。謂識託母胎之時。在母腹中窄
B22n0117_p0477a11║隘不淨。二者種子。謂識託父母遺體。其識種
B22n0117_p0477a12║子。隨母氣息出入。不得自在。三者增長。謂在
B22n0117_p0477a13║母腹中。經十月日。內熱煎煑。身形漸成。住在
B22n0117_p0477a14║生臟之下。熟臟之上。間夾如獄。四者出胎。謂
B22n0117_p0477a15║初生下。有冷風熱風吹身及衣服等物觸體。
B22n0117_p0477a16║肌膚柔嫩。如被物刺。五者種類。謂人品有貴
B22n0117_p0477a17║富貧賤。相貌有殘缺妍醜。是名生苦。二老苦。
B22n0117_p0477a18║老苦有二種。一者增長。謂從少至壯。從壯至
B22n0117_p0477b01║衰。氣力羸少。動止不寧。二者滅壞。謂盛去衰
B22n0117_p0477b02║來。精神耗減。其命日促。漸至朽壞。是名老苦。
B22n0117_p0477b03║三病苦。病苦有二種。一者身病。謂四大不調。
B22n0117_p0477b04║眾病交攻。若地大不調。舉身沉重。水大不調。
B22n0117_p0477b05║舉身肨腫。火大不調。舉身蒸熱。風大不調。舉
B22n0117_p0477b06║身倔強。二者心病。謂心懷苦惱。憂切悲哀。是
B22n0117_p0477b07║名病苦。四死苦。死苦有二種。一者病死。謂因
B22n0117_p0477b08║疾病壽盡而死。二者外緣。謂或遇惡緣或遭
B22n0117_p0477b09║水火等難而死。是名死苦。五愛別離苦。謂常
B22n0117_p0477b10║所親愛之人。乖違離散。不得共處。是名愛別
B22n0117_p0477b11║離苦。六怨憎會苦。謂常所怨讐憎惡之人。本
B22n0117_p0477b12║求遠離。而反集聚。是名怨憎會苦。七求不得
B22n0117_p0477b13║苦。謂世間一切事物。心所愛樂者。求之而不
B22n0117_p0477b14║能得。是名求不得苦。八五陰盛苦。五陰者。色
B22n0117_p0477b15║受想行識也。陰即蓋覆之義。謂能蓋覆真性。
B22n0117_p0477b16║不令顯發也。盛即盛大之義。謂前生老病死
B22n0117_p0477b17║等眾苦聚集。故名五陰盛苦。
B22n0117_p0477b18║【八不正見】（出大集經）一我見。謂眾
B22n0117_p0477c01║生於五陰法中。妄計有我我所。執之為實。強
B22n0117_p0477c02║立主宰。是名我見。（五陰者。色陰。受陰。想陰。
B22n0117_p0477c03║行陰。識陰也。我我所者。我即眾生假名。我所
B22n0117_p0477c04║即五陰之身也。）二眾生見。謂眾生妄計五
B22n0117_p0477c05║陰眾共和合而生。是名眾生見。三壽命見。謂
B22n0117_p0477c06║眾生於五陰法中。妄計我受一期果報。壽命
B22n0117_p0477c07║有長有短。是名壽命見。（一期者。謂人從生
B22n0117_p0477c08║至死也。）四士夫見。謂眾生妄計我有士夫
B22n0117_p0477c09║之用。而能商賈書算營農等事。是名士夫見。
B22n0117_p0477c10║五常見謂眾生於五陰之身。妄計今世雖滅。
B22n0117_p0477c11║後世復生。相續不斷。是名常見。六斷見。謂眾
B22n0117_p0477c12║生於五陰之身。妄計今世滅已。更不再生。則
B22n0117_p0477c13║成斷滅。是名斷見。七有見。謂眾生妄計一切
B22n0117_p0477c14║諸法。實從因緣和合而生。執之為有。是名有
B22n0117_p0477c15║見。（因緣者。眼等六根為因。色等六塵為緣
B22n0117_p0477c16║也。）八無見。謂眾生於一切諸法。妄計皆無
B22n0117_p0477c17║自性。執之為無。是名無見。
B22n0117_p0477c18║【八妄想】（出宗鏡錄）一自性妄想。謂
B22n0117_p0478a01║妄執根塵等法。各有體性。不相混濫。是名自
B22n0117_p0478a02║性妄想。二差別妄想。謂妄計色等有可見可
B22n0117_p0478a03║對之色。有不可見可對之色。有不可見無對
B22n0117_p0478a04║之色。是名差別妄想。（可見可對色者。即青
B22n0117_p0478a05║黃等色。眼可見。亦可對也。不可見可對色者。
B22n0117_p0478a06║即聲香味觸四者。雖不可見。而有對於耳鼻
B22n0117_p0478a07║舌身也。不可見無對色者。即意識緣過去所
B22n0117_p0478a08║見之境。皆不可見。亦無表對也。）三攝受積
B22n0117_p0478a09║聚妄想。謂妄計色受想行識五蘊之法。攝持
B22n0117_p0478a10║聚集。而成一切眾生。是名攝受積聚妄想。四
B22n0117_p0478a11║我見妄想。謂於色受想行識五蘊法中。妄計
B22n0117_p0478a12║有我。是名我見妄想。五我所妄想。謂於色受
B22n0117_p0478a13║想行識五蘊法中。妄執我身及所受用之物。
B22n0117_p0478a14║皆為我所。是名我所妄想。六念妄想。謂妄分
B22n0117_p0478a15║別可愛淨境。緣念不斷。是名念妄想。七不念
B22n0117_p0478a16║妄想。謂妄分別可憎之境。不起緣念。是名不
B22n0117_p0478a17║念妄想。八念不念俱相違妄想。謂於念不念
B22n0117_p0478a18║愛憎之境。違理分別。是名念不念俱相違妄
B22n0117_p0478b01║想。
B22n0117_p0478b02║【八部】（出翻譯名義）夫佛之垂化也。
B22n0117_p0478b03║道濟百靈。法之傳世也。慈育萬有。三乘賢聖。
B22n0117_p0478b04║既肅爾以歸依。八部鬼神。亦森然而翊衛。故
B22n0117_p0478b05║諸經中多列八部之眾也。（三乘者。聲聞乘。
B22n0117_p0478b06║緣覺乘。菩薩乘也。）一天。天者。天然自然。樂
B22n0117_p0478b07║勝身勝。清淨光明。尊勝無比。故名為天。列位
B22n0117_p0478b08║雖多。必以大梵帝釋為首。蓋大梵是大千世
B22n0117_p0478b09║界之主。帝釋是三十三天之主故也。（大梵。
B22n0117_p0478b10║即色界天也。帝釋。梵語釋提桓因。華言能天
B22n0117_p0478b11║主。三十三天主者。謂帝釋與三十二人同修
B22n0117_p0478b12║戒善。生忉利天。而帝釋為天主也。）二龍。龍
B22n0117_p0478b13║者。神靈之物。孔雀經及大雲等經。各列諸龍
B22n0117_p0478b14║并龍王。名字不一。皆言其能護持佛法也。三
B22n0117_p0478b15║夜叉。梵語夜叉。華言勇健。亦名暴惡。有三種。
B22n0117_p0478b16║一者在地。二者在虛空。三者在天。地夜叉不
B22n0117_p0478b17║能飛騰。虛空與天二夜叉。皆能飛行也。四乾
B22n0117_p0478b18║闥婆。梵語乾闥婆。華言香陰。陰即身也。不噉
B22n0117_p0478c01║酒肉。惟香資陰。故名香陰。是帝釋天主樂神。
B22n0117_p0478c02║在須彌山南金剛窟住。天主欲作樂時。即上
B22n0117_p0478c03║天也。（梵語須彌。華言妙高。）五阿修羅。梵
B22n0117_p0478c04║語阿修羅。華言無端正。以男多醜而女端正
B22n0117_p0478c05║故。又云非天。謂此神果報最勝。鄰次諸天。而
B22n0117_p0478c06║行非天也。其所居宮殿城郭器用。降於地居
B22n0117_p0478c07║天一等。亦有婚姻男女法式。畧如人間。（地
B22n0117_p0478c08║居天者。即三十三天及四天王天也。）六迦
B22n0117_p0478c09║樓羅。梵語迦樓羅。華言金翅。即金翅鳥神。其
B22n0117_p0478c10║翮金色故也。兩翅相去。三百三十六萬里。頸
B22n0117_p0478c11║有如意珠。以龍為食。七緊那羅。梵語緊那羅。
B22n0117_p0478c12║華言疑神。似人而頭有角。亦帝釋天主樂神
B22n0117_p0478c13║也。八摩睺羅伽。梵語摩睺羅伽。華言大腹行。
B22n0117_p0478c14║羅什法師云。是地龍而腹行。又云。是大蟒神
B22n0117_p0478c15║而腹行也。
B22n0117_p0478c16║【地動八緣】（出增一阿含經）一因水
B22n0117_p0478c17║火風動故地動。經云。此閻浮提地。南北闊二
B22n0117_p0478c18║萬一千由旬。東西闊七千由旬。厚六萬八千
B22n0117_p0479a01║由旬。地下有水。厚八萬四千由旬。水下有火。
B22n0117_p0479a02║厚八萬四千由旬。火下有風。厚六萬八千由
B22n0117_p0479a03║旬。風下有金剛輪。過去諸佛舍利。咸在其中。
B22n0117_p0479a04║或有時大風忽動。火亦隨動。火既動已。水復
B22n0117_p0479a05║隨動。水既動已。地即隨動。故云因水火風動。
B22n0117_p0479a06║故地動。（梵語閻浮提。華言勝金洲。梵語由
B22n0117_p0479a07║旬。華言限量。或四十里。或六十八十里也。）
B22n0117_p0479a08║二菩薩處母胎故地動。經云。菩薩從兜率天
B22n0117_p0479a09║降神。來處母胎。是時地亦大動。（梵語兜率。
B22n0117_p0479a10║華言知足。佛在兜率天時。稱為菩薩。）三菩
B22n0117_p0479a11║薩出母胎故地動。經云。菩薩出母胎時。是時
B22n0117_p0479a12║地亦大動。四菩薩成道故地動。經云。菩薩出
B22n0117_p0479a13║家學道。成無上正覺。即名為佛。是時地亦大
B22n0117_p0479a14║動。五佛入涅槃故地動。梵語涅槃。華言滅度。
B22n0117_p0479a15║是時地亦大動。六比丘欲現神通故地動。梵
B22n0117_p0479a16║語比丘。華言乞士。經云。有大神通比丘。欲現
B22n0117_p0479a17║多種變化。或分一身為千百身。還復為一。飛
B22n0117_p0479a18║行虛空。山石無礙。涌沒自由。是時地亦大動。
B22n0117_p0479b01║七諸天捨本形位得作天主故地動。經云。諸
B22n0117_p0479b02║天有大神通。神德無量。從彼命終。還生彼處。
B22n0117_p0479b03║由佛德力。捨本天形。得作帝釋。或作梵主。是
B22n0117_p0479b04║時地亦大動。（帝釋。梵語釋提桓因。華言能
B22n0117_p0479b05║天主。梵主即梵天主也。）八飢饉刀兵將起
B22n0117_p0479b06║故地動。經云。若眾生命終福盡。或互相攻伐。
B22n0117_p0479b07║或值飢饉。或遇刀兵。是時地亦大動。
B22n0117_p0479b08║【珠寶八功德】（出正法念處經）此珠
B22n0117_p0479b09║即轉輪聖王七寶中之神珠寶也。以其具八
B22n0117_p0479b10║種功德。故分別之。（輪王七寶者。金輪寶。白
B22n0117_p0479b11║象寶。紺馬寶。神珠寶。玉女寶。典財寶。主兵寶
B22n0117_p0479b12║也。）一能作光明。謂此珠於夜闇中能作光
B22n0117_p0479b13║明。徧照百由旬。如秋月行空。遠離雲翳。又能
B22n0117_p0479b14║晝日熱時。放冷光明。除諸熱惱。而得清涼也。
B22n0117_p0479b15║二能濟渴乏。謂此珠於曠野無水之處。人眾
B22n0117_p0479b16║渴乏。能令發清淨水。解一切渴也。三隨順王
B22n0117_p0479b17║意。謂此珠若轉輪王憶念水時。即能隨順王
B22n0117_p0479b18║意。流清淨水。以濟世之乏少也。四體具眾色。
B22n0117_p0479c01║謂此珠八楞具足。而一一楞。放種種色。青黃
B22n0117_p0479c02║赤白等。靡不鮮明也。（楞。角也。）五能離病苦。
B22n0117_p0479c03║謂此珠能令百由旬內人皆離病。心行正直。
B22n0117_p0479c04║一切所欲。無不隨願也。六能降甘雨。謂此珠
B22n0117_p0479c05║勢力。能令惡龍不降惡雨。若其降者。必清涼
B22n0117_p0479c06║甘雨也。七能生諸物。謂此珠於無水處及無
B22n0117_p0479c07║草木處。能令花木繁茂。池水流湧。無不隨願
B22n0117_p0479c08║也。八在處利益。謂此珠所在之處。人無夭閼。
B22n0117_p0479c09║不相殺害。離諸瞋恚。常自和悅也。