B22n0117_p0371c15║【五夢法】（出華嚴經隨疏演義鈔）一
B22n0117_p0371c16║熱氣多見火。謂如人鑽火得火。復理火事。以
B22n0117_p0371c17║煖相分多。煖想即生。故夢於火。是則熱氣多
B22n0117_p0371c18║而見火也。二冷氣多見水。謂如人鑿井得水。
B22n0117_p0372a01║復理水事。以冷相分多。冷想即生。故夢於水。
B22n0117_p0372a02║是則冷氣多而見水也。三風氣多見飛墜。謂
B22n0117_p0372a03║如人乘風登高。運轉初息。以動相分多。動想
B22n0117_p0372a04║即生。故夢飛墜。是則風氣多而見飛墜也。四
B22n0117_p0372a05║聞見多熟境。謂如人坐禪誦經。調練身心。以
B22n0117_p0372a06║慣習分多。所習之想即生。故夢熟境。是則聞
B22n0117_p0372a07║見多而見熟境也。五天神與心靈所感。謂如
B22n0117_p0372a08║人平昔向善。喜奉神天。以敬奉故。念想不忘。
B22n0117_p0372a09║故夢天神。是則天神與心靈所感也。
B22n0117_p0372a10║【五奇特夢】（出過去現在因果經）世
B22n0117_p0372a11║尊往昔因中。在山修道。號善慧比丘。得五種
B22n0117_p0372a12║奇特夢。走白普光如來。請為解說所夢之相。
B22n0117_p0372a13║（梵語比丘。華言乞士。）一夢臥大海。普光
B22n0117_p0372a14║云。夢臥大海者。汝身現居生死海中。未到彼
B22n0117_p0372a15║岸。未證涅槃也。（梵語涅槃。華言滅度。）二夢
B22n0117_p0372a16║枕須彌。普光云。夢枕須彌者。以表出生死海。
B22n0117_p0372a17║登於彼岸。將證涅槃也。三夢海中一切眾生
B22n0117_p0372a18║入我身內。普光云。夢大海中一切眾生入身
B22n0117_p0372b01║內者。以示當於塵勞海中。為諸眾生作歸依
B22n0117_p0372b02║處。濟度有情。超於彼岸也。四夢手執日。普光
B22n0117_p0372b03║云。夢執日者。以表智慧光明。普照法界。開導
B22n0117_p0372b04║昏迷。歸正覺路也。五夢手執月。普光云。夢執
B22n0117_p0372b05║月者。以表方便之智。入於生死塵勞界內。用
B22n0117_p0372b06║清涼法。化導眾生。令離熱惱也。
B22n0117_p0372b07║【五種樂】（出華嚴經隨疏演義鈔）一
B22n0117_p0372b08║出家樂。出家樂者。謂世間之人。多諸業惑煩
B22n0117_p0372b09║惱。出家達道。永斷是苦也。二遠離樂。遠離樂
B22n0117_p0372b10║者。即初禪天之樂也。謂初禪能遠離欲界愛
B22n0117_p0372b11║染煩惱。得覺觀禪定。而生喜樂也。（覺觀者。
B22n0117_p0372b12║初心在緣曰覺。細心分別禪味曰觀也。）三
B22n0117_p0372b13║寂靜樂。寂靜樂者。即二禪天之樂也。謂二禪
B22n0117_p0372b14║離初禪覺觀散動。澄心寂靜。乃發勝定之樂
B22n0117_p0372b15║也。四菩提樂。梵語菩提。華言道。謂菩薩無漏
B22n0117_p0372b16║果成。自受菩提之樂。以慈心故。復以此樂轉
B22n0117_p0372b17║施眾生也。（無漏者。不漏落生死也。）五涅
B22n0117_p0372b18║槃樂。梵語涅槃。華言滅度。謂菩薩息化歸真。
B22n0117_p0372c01║入無餘涅槃。獲最寂靜。是名涅槃樂也。（無
B22n0117_p0372c02║餘者。色身與惑滅盡。而無所遺餘也。）
B22n0117_p0372c03║【五位無心】（出成唯識論）無心謂無
B22n0117_p0372c04║分別識心也。非全無心。但分別識心不行。故
B22n0117_p0372c05║言五位無心也。一睡眠。謂眾生睡眠之時。六
B22n0117_p0372c06║識昏昧。不能見聞覺知。是名睡眠無心。（六
B22n0117_p0372c07║識者。眼識。耳識。鼻識。舌識。身識。意識也。）二
B22n0117_p0372c08║悶絕。謂諸眾生。驚倒悶絕。六識昏昧。見聞覺
B22n0117_p0372c09║知。一時頓息。是名悶絕無心。三無想定。無想
B22n0117_p0372c10║定者。即色界無想天所修之定也。謂修無想
B22n0117_p0372c11║定時。身心俱滅。念慮灰凝。諸想不起。是名無
B22n0117_p0372c12║想定無心。四無想報。謂因中厭生滅心。習無
B22n0117_p0372c13║想定。故感報生無想天。經五百劫心想不行。
B22n0117_p0372c14║是名無想報無心。（劫。梵語具云劫波。華言
B22n0117_p0372c15║分別時節。）五滅盡定。謂入此定時。一切受
B22n0117_p0372c16║領思想之心。一時滅盡。都無見聞覺知。出入
B22n0117_p0372c17║之息亦盡。是名滅盡定無心。
B22n0117_p0372c18║【洗浴五利】（出十誦律）十誦律云。佛
B22n0117_p0373a01║在舍衛國。時有比丘癩病。求治於藥師耆域。
B22n0117_p0373a02║耆域告病比丘言。汝可洗浴。病即得瘥。比丘
B22n0117_p0373a03║言。佛未聽入浴室。諸比丘以是事白佛。佛遂
B22n0117_p0373a04║聽入洗浴。故說此五種利也。（梵語舍衛。華
B22n0117_p0373a05║言豐德。梵語比丘。華言乞士。梵語耆域。華言
B22n0117_p0373a06║能活。）一除垢。除垢者。謂澡浴身體。則諸垢
B22n0117_p0373a07║穢悉皆除去也。二身清淨。身清淨者。謂澡浴
B22n0117_p0373a08║身體。垢穢既除。則身體清淨也。三除寒冷。除
B22n0117_p0373a09║寒冷者。謂澡浴身體。則清淨和暢。一切寒冷
B22n0117_p0373a10║自除也。四除身中風。除身中風者。謂澡浴身
B22n0117_p0373a11║體。得無寒冷。則風邪等病自除也。五得安隱。
B22n0117_p0373a12║得安隱者。謂澡浴身體。既無風邪。則四支自
B22n0117_p0373a13║得安隱也。
B22n0117_p0373a14║【五不應答】（出法苑珠林）一試問不
B22n0117_p0373a15║答。謂此人心懷輕慢。或先自曉了。而作念言。
B22n0117_p0373a16║我且設問。試彼為解不解。若作此試問者。不
B22n0117_p0373a17║應為答也。二無疑問不答。謂凡所演說。為令
B22n0117_p0373a18║眾生開其昏迷。解釋疑網。彼既不疑。假設為
B22n0117_p0373b01║問者。不應為答也。三不為悔所犯故問不答。
B22n0117_p0373b02║謂此人既知所犯。不生悔過之心。設為他故
B22n0117_p0373b03║而問者。不應為答也。四不受語故問不答。謂
B22n0117_p0373b04║此人先曾為說。彼不聽受。今又故意設為問
B22n0117_p0373b05║辭者。不應為答也。五語難故問不答。謂此人
B22n0117_p0373b06║作意而言。此語難曉。他必不解。我且設問。為
B22n0117_p0373b07║能答否。如是而故問者。不應為答也。
B22n0117_p0373b08║【五力不可到】（出諸經要集）俱舍論
B22n0117_p0373b09║云。若人捨命。應至無量世界外受生。此中陰
B22n0117_p0373b10║識神。遊空而去。俄頃即到所生之處。皆由業
B22n0117_p0373b11║力所持。雖禪定神通等力而不能遮其不往。
B22n0117_p0373b12║亦不能令其住於餘道。故名力不可到也。（
B22n0117_p0373b13║中陰者。謂諸眾生身死之後。未曾托生。是名
B22n0117_p0373b14║中陰也。）一定力。定力者。即諸佛大定之力
B22n0117_p0373b15║也。謂諸眾生。中陰識神。往於他界受生之時。
B22n0117_p0373b16║以由業力所持。速疾而去。即生彼處。雖諸佛
B22n0117_p0373b17║大定之力。亦不能遮其不生。故云不可到。二
B22n0117_p0373b18║通力。通力者。即諸佛神通之力也。謂諸眾生。
B22n0117_p0373c01║中陰識神。往於他界受生之時。以由業力所
B22n0117_p0373c02║持。速疾而去。即生彼處。雖諸佛神通之力。亦
B22n0117_p0373c03║不能遮其不生。故云不可到。三大願力。大願
B22n0117_p0373c04║力者。即諸佛大誓願之力也。謂諸眾生。中陰
B22n0117_p0373c05║識神。往於他界受生之時。以由業力所持。速
B22n0117_p0373c06║疾而去。即生彼處。雖諸佛大願之力。亦不能
B22n0117_p0373c07║遮其不生。故云不可到。四法威德力。法威德
B22n0117_p0373c08║力者。即佛法威德之力也。謂諸眾生。中陰識
B22n0117_p0373c09║神。往於他界受生之時。以由業力所持。速疾
B22n0117_p0373c10║而去。即生彼處。雖諸佛威德之力。亦不能遮
B22n0117_p0373c11║其不生。故云不可到。五借識力。借識力者。即
B22n0117_p0373c12║二禪已上。無有尋伺語言。若欲說法應用。則
B22n0117_p0373c13║假初禪之識。而為己用也。謂諸眾生。中陰識
B22n0117_p0373c14║神。往於他界受生之時。以由業力所持。速疾
B22n0117_p0373c15║而去。即生彼處。雖借識之力。亦不能遮其不
B22n0117_p0373c16║生。故云不可到。（二禪已上者。即三禪四禪
B22n0117_p0373c17║天也。）
B22n0117_p0373c18║【五力難判】（出宗鏡錄）五難判者。謂
B22n0117_p0374a01║定等五種之力。唯識論中不能判攝也。然三
B22n0117_p0374a02║界唯心。萬法唯識。而不能判此五力者。由斯
B22n0117_p0374a03║五種乃聖人不思議境界。不與心識相應。此
B22n0117_p0374a04║所以為難判。宗鏡錄云。有五力唯識不判。是
B22n0117_p0374a05║也。（三界者。欲界。色界。無色界也。）一定力。
B22n0117_p0374a06║定力者。即如來大寂定力也。謂此定力。無染
B22n0117_p0374a07║無淨。非空非有。生死不能拘。結業不能縛。不
B22n0117_p0374a08║起此定。而能普應十方。不與識法相應。是故
B22n0117_p0374a09║唯識難判也。二通力。通力者。即如來神通之
B22n0117_p0374a10║力也。謂此通力。變化無窮。隨感而應。不謀而
B22n0117_p0374a11║知。徹照萬法。非思議之可及。豈識法之相應。
B22n0117_p0374a12║是故唯識難判也。三借識力。借識力者。謂如
B22n0117_p0374a13║二禪以上。無有尋伺語言。若欲說法應用。則
B22n0117_p0374a14║借初禪眼耳身三識。以成己用。由此假他之
B22n0117_p0374a15║用。非因本起。不屬唯識。是故唯識難判也。（
B22n0117_p0374a16║借初禪三識者。由初禪不著香味二塵。已無
B22n0117_p0374a17║鼻舌二識。惟有眼耳身三識。二禪已上。不著
B22n0117_p0374a18║五塵。故五識俱無。若欲應用。則借初禪三識
B22n0117_p0374b01║也。）四願力。願力者。即如來大願之力也。而
B22n0117_p0374b02║此願力。非因愛見。不假思惟。乃是聖人曠劫
B22n0117_p0374b03║度生功用而成。非思議之可及。豈識法之相
B22n0117_p0374b04║應。是故唯識難判也。（劫。梵語具云劫波。華
B22n0117_p0374b05║言分別時節。）五法威德力。法威德力者。即
B22n0117_p0374b06║如來應化威德之力也。謂此威德之力。乃是
B22n0117_p0374b07║聖人不思議境界。如演一音。則普應羣機。施
B22n0117_p0374b08║一法。則眾魔皆伏。利生無盡。功德難量。不與
B22n0117_p0374b09║識法相應。是故唯識難判也。
B22n0117_p0374b10║【五種比量】（出顯揚聖教論）比量者。
B22n0117_p0374b11║謂思惟决擇。推度境界。定其理也。一相比量。
B22n0117_p0374b12║謂隨其所有相貌相屬。或由現在及先所見
B22n0117_p0374b13║推度境界。如以見幢故。比知有車。以見烟故。
B22n0117_p0374b14║比知有火。如是以王比國。以夫比妻。以角羣
B22n0117_p0374b15║（音封。即槖駝也。）比牛。以形輭（軟同。）髮
B22n0117_p0374b16║黑。輕舉色美。比知是少。以面皺髮白等。比知
B22n0117_p0374b17║是老。以具如來微妙相好。智慧寂靜。勝行辯
B22n0117_p0374b18║才。比知如來應正等覺。具一切智。諸如是等。
B22n0117_p0374c01║名相比量。二體比量。謂由現見彼自體性故。
B22n0117_p0374c02║比類彼物不現見體。或現見一分自體。比類
B22n0117_p0374c03║餘分。如以現在比類去來。或以過去比未來
B22n0117_p0374c04║事。或以現近事比現遠事。又以一分成熟。比
B22n0117_p0374c05║餘熟分。如是等類。名體比量。三業比量。謂以
B22n0117_p0374c06║作用。比業所依。如見遠物。無有動搖。鳥集其
B22n0117_p0374c07║上。如是等類。比知是杌。若有動搖等事。比知
B22n0117_p0374c08║是人。若見跡步寬長。比知是象。身曳地行。比
B22n0117_p0374c09║知是蛇。見比於眼。聞比於耳等。又若見瞑目
B22n0117_p0374c10║執杖。蹎（音顛。）蹷失路等。比知是盲。高聲側
B22n0117_p0374c11║聽。比知是聾。以所作業。比知正信聰睿。如是
B22n0117_p0374c12║等類。名業比量。四法比量。謂於一切相屬著
B22n0117_p0374c13║法。以一比餘。如屬無常。比知有苦。以屬苦故。
B22n0117_p0374c14║比空無我。以屬生故。比有老法。以屬老故。比
B22n0117_p0374c15║有死法。以屬有色有見有礙。比有處所及有
B22n0117_p0374c16║形質。屬有漏故。比知有苦。屬無漏故。比知無
B22n0117_p0374c17║苦。屬有為故。比知是生住異滅之法。屬無為
B22n0117_p0374c18║故。比知非生住異滅之法。如是等類。名法比
B22n0117_p0375a01║量。五因果比量。謂因果相比。如見物行。比有
B22n0117_p0375a02║所至。見有所至。比先有行。若見有人如法事
B22n0117_p0375a03║王。比知當獲廣大祿位。見大祿位。比知先已
B22n0117_p0375a04║如法事王。若見備善作業。比知必當獲大財
B22n0117_p0375a05║富。見大財富。比知先已備善作業。若見修道。
B22n0117_p0375a06║比知當獲聖果。見獲聖果。比知先已修道。如
B22n0117_p0375a07║是等類。名因果比量。
B22n0117_p0375a08║【五種色法】（出華嚴經隨疏演義鈔）
B22n0117_p0375a09║色即質礙之義。凡依正色法。不出此五也。（
B22n0117_p0375a10║依正色法者。依是眾生依報。即山河大地屋
B22n0117_p0375a11║宇之類也。正是正報。即眾生五陰之身也。此
B22n0117_p0375a12║二種。皆有形量分段。故云色法也。）一極略
B22n0117_p0375a13║色。謂於色上。分析長短形相麤細。以至極微。
B22n0117_p0375a14║故名極略色。二極迥色。（亦名自礙色。）謂上
B22n0117_p0375a15║見虛空青黃等色。乃是顯色。若下望之。則此
B22n0117_p0375a16║顯色至遠而為難見。是名極迥色。三受所引
B22n0117_p0375a17║色。受即領受。引即引取。如受諸戒品。戒是色
B22n0117_p0375a18║法所受之戒。即是受所引色。又如意識領納
B22n0117_p0375b01║聲香味觸等法。乃至憶念過去曾見境界。皆
B22n0117_p0375b02║名受所引色。四徧計所起色。謂諸眾生。於諸
B22n0117_p0375b03║識所變影像。及第六識所緣三世境界。空華
B22n0117_p0375b04║水月等。悉生計著。是名徧計所起色。（第六
B22n0117_p0375b05║識者。即意識也。三世者。過去。現在。未來也。）
B22n0117_p0375b06║五定自在所生色。定即禪定。自在所生色者。
B22n0117_p0375b07║謂解脫靜慮所緣境色也。如菩薩入定所現
B22n0117_p0375b08║光明。及現一切色像境界。如入火定。則有火
B22n0117_p0375b09║光發現。是名定自在所生色。（菩薩。梵語具
B22n0117_p0375b10║云菩提薩埵。華言覺有情。）
B22n0117_p0375b11║【五塵】（出法界次第）塵即垢染之義。
B22n0117_p0375b12║謂此五塵。能染污真性故也。一色塵。謂眼所
B22n0117_p0375b13║見青黃赤白及男女形貌等色。是名色塵。二
B22n0117_p0375b14║聲塵。謂耳所聞絲竹環珮之聲及男女歌詠
B22n0117_p0375b15║等聲。是名聲塵。三香塵。謂鼻所嗅栴檀沉水
B22n0117_p0375b16║飲食及男女身分所有香等。是名香塵。四味
B22n0117_p0375b17║塵。謂舌所嘗種種飲食肴饍美味等。是名味
B22n0117_p0375b18║塵。五觸塵。謂身所觸男女身分柔輭細滑及
B22n0117_p0375c01║上妙衣服等。是名觸塵。
B22n0117_p0375c02║【隣虛五塵】（出决定藏論）塵即色塵。
B22n0117_p0375c03║謂眼耳鼻舌身五種勝義根。及色聲香味觸
B22n0117_p0375c04║等法。乃至禪定中所發之色。識心緣想過去
B22n0117_p0375c05║未來之境。皆是塵也。以此色塵。微細難見。不
B22n0117_p0375c06║可分析。隣於虛空。故名隣虛。然於此極微之
B22n0117_p0375c07║中。又有五種不同。非人天之眼能見。乃慧眼
B22n0117_p0375c08║等所見之色也。（勝義根者。即五根所具。能
B22n0117_p0375c09║照境發識。清淨之色也。慧眼者。智慧之眼。即
B22n0117_p0375c10║二乘所證之眼也。）一極微細。謂此色塵。分
B22n0117_p0375c11║析至於至微至細之極。人天之眼所不能見。
B22n0117_p0375c12║是為極微細也。二色邊際。謂此色塵。分析至
B22n0117_p0375c13║於微細色相之際。人天之眼所不能見。是為
B22n0117_p0375c14║色邊際也。三極略色。謂此細色。略之至極。無
B22n0117_p0375c15║可與比。人天之眼所不能見。是為極略色也。
B22n0117_p0375c16║四無方分。謂極微之色。無有影像。不礙方分。
B22n0117_p0375c17║是為無方分也。五隣虛。謂諸識色及定中色。
B22n0117_p0375c18║無障無礙。似於虛空。而實非虛空。故名隣虛
B22n0117_p0376a01║也。
B22n0117_p0376a02║【薄伽梵六義】（出華嚴經隨疏演義鈔）
B22n0117_p0376a03║梵語薄伽梵。亦云婆伽婆。名具六義。佛地
B22n0117_p0376a04║論云。自在熾盛與端嚴。名稱吉祥及尊貴。如
B22n0117_p0376a05║是六德義圓滿。是故彰名薄伽梵。唐玄奘法
B22n0117_p0376a06║師。明五種不翻中。第二多含不翻。即薄伽梵
B22n0117_p0376a07║是也。（五種不翻者。秘密不翻。多含不翻。此
B22n0117_p0376a08║方無不翻。順古不翻。尊重不翻也。）一自在
B22n0117_p0376a09║義。謂如來永不屬諸煩惱之所繫縛。故曰自
B22n0117_p0376a10║在。二熾盛義。謂如來猛燄智火。洞達無際。故
B22n0117_p0376a11║曰熾盛。三端嚴義。謂如來三十二相。莊嚴妙
B22n0117_p0376a12║好。故曰端嚴。（三十二相者。足安平相。千輻
B22n0117_p0376a13║輪相。手指纖長相。手足柔輭相。手足縵網相。
B22n0117_p0376a14║足跟滿足相。足趺高好相。腨如鹿王相。手過
B22n0117_p0376a15║膝相。馬陰藏相。身縱廣相。毛孔生青色相。身
B22n0117_p0376a16║毛上靡相。身金色相。身光面各一丈相。皮膚
B22n0117_p0376a17║細滑相。七處平滿相。兩腋滿相。身如師子相。
B22n0117_p0376a18║身端直相。肩圓滿相。四十齒相。齒白齊密相。
B22n0117_p0376b01║四牙白淨相。頰車如師子相。咽中津液得上
B22n0117_p0376b02║味相。廣長舌相。梵音深遠相。眼色金精相。眼
B22n0117_p0376b03║睫如牛王相。眉間白毫相。頂肉髻成相也。）
B22n0117_p0376b04║四名稱義。謂如來圓滿一切殊勝功德。十方
B22n0117_p0376b05║世界。無不聞知。故曰名稱。五吉祥義。謂如來
B22n0117_p0376b06║既具勝妙之德。故一切世間。讚歎供養者。亦
B22n0117_p0376b07║獲吉祥。故曰吉祥。六尊貴義。謂如來始從兜
B22n0117_p0376b08║率天中降生王宮。及出家已。而登極果之位。
B22n0117_p0376b09║方便利益一切眾生。故曰尊貴。（梵語兜率。
B22n0117_p0376b10║華言知足。）
B22n0117_p0376b11║【如來勝德六義】（出阿毘達磨雜集論）
B22n0117_p0376b12║一自性義。謂諸佛法身。皆依真如理體而
B22n0117_p0376b13║為自性。是名自性義。二因義。謂諸佛於無量
B22n0117_p0376b14║無數劫中。修習勝果之因。是名因義。（劫。梵
B22n0117_p0376b15║語具云劫波。華言分別時節。）三果義。謂諸
B22n0117_p0376b16║佛永斷一切煩惱等障。證得無上菩提之果。
B22n0117_p0376b17║是名果義。（梵語菩提。華言道。）四業義。謂
B22n0117_p0376b18║諸佛以清淨身業現大神通。清淨口業演大
B22n0117_p0376c01║法義。清淨意業種種調伏。方便導引可化眾
B22n0117_p0376c02║生。令其出離生死。證大菩提。是名業義。五相
B22n0117_p0376c03║應義。應。當也。謂諸佛因中。能行種種難行苦
B22n0117_p0376c04║行。所生十力四無所畏等功德。而與法性之
B22n0117_p0376c05║理相應。故名相應義。（十力者。知是處非處
B22n0117_p0376c06║智力。知過現未來業報智力。知諸禪解脫三
B22n0117_p0376c07║昧智力。知諸根勝劣智力。知種種解智力。知
B22n0117_p0376c08║種種界智力。知一切至處道智力。知天眼無
B22n0117_p0376c09║礙智力。知宿命無漏智力。知永斷習氣智力
B22n0117_p0376c10║也。四無所畏者。一切智無所畏。漏盡無所畏。
B22n0117_p0376c11║說障道無所畏。說盡苦道無所畏也。）六差
B22n0117_p0376c12║別義。謂諸佛說法度。諸眾生則現法報應三
B22n0117_p0376c13║身差別之相。故名差別義。
B22n0117_p0376c14║【如來功德六種相】（出瑜伽師地論）
B22n0117_p0376c15║功德者。如來萬行之因。法身之果德也。為令
B22n0117_p0376c16║眾生如佛修行。皆得成就無上道果。故說六
B22n0117_p0376c17║種相也。一圓滿。謂諸如來萬行具足。種智圓
B22n0117_p0376c18║明。於世間出世間一切功德。皆悉成就。超過
B22n0117_p0377a01║聲聞緣覺菩薩之上。故曰圓滿。（菩薩。梵語
B22n0117_p0377a02║具云菩提薩埵。華言覺有情。）二無垢。謂諸
B22n0117_p0377a03║如來由證常樂我淨之德。而無一切煩惱污
B22n0117_p0377a04║染。故曰無垢。三不動。謂諸如來由證大寂滅
B22n0117_p0377a05║定所有功德。一切外道魔軍。盜賊親屬。乃至
B22n0117_p0377a06║火水風等。皆不能撓亂變壞。故曰不動。四無
B22n0117_p0377a07║等。謂諸如來所有種種功德。廣大尊勝。威力
B22n0117_p0377a08║自在。一切有情乃至菩薩。無與比者。故曰無
B22n0117_p0377a09║等。五能作有情利益。謂諸如來成就無上功
B22n0117_p0377a10║德。方便示現利他之行。度脫有情。令成聖道。
B22n0117_p0377a11║故曰能作有情利益。六功能。謂諸如來於所
B22n0117_p0377a12║作利益有情之事。無所作願。無所取捨。而自
B22n0117_p0377a13║然圓就。故曰功能。
B22n0117_p0377a14║【六即佛】（出觀無量壽佛經疏妙宗鈔）
B22n0117_p0377a15║六即佛者。約事故明六。約理故明即。即者。
B22n0117_p0377a16║其體不二。名之為即。然明此六即者。或顯法
B22n0117_p0377a17║門高深。或明修行次第。若論六者。位次高下
B22n0117_p0377a18║有序。則修行之人不生上慢。若論即者。理體
B22n0117_p0377b01║初後皆是。則修行之人不生退屈。以理言之。
B22n0117_p0377b02║即處常六。六處常即。蓋由事理不二故也。一
B22n0117_p0377b03║理即佛。謂眾生本具佛性之理。與諸如來無
B22n0117_p0377b04║二無別。故涅槃經云。一切眾生即是佛。是為
B22n0117_p0377b05║理即佛。二名字即佛。謂或從知識處聞。或從
B22n0117_p0377b06║經卷中見。知此理性即佛之名。於名字中通
B22n0117_p0377b07║達解了一切諸法皆是佛法。是為名字即佛。
B22n0117_p0377b08║三觀行即佛。謂既知一切法皆是佛法。必須
B22n0117_p0377b09║心觀明了。理慧相應。所行如所言。所言如所
B22n0117_p0377b10║行。是為觀行即佛。此五品位也。（理慧相應
B22n0117_p0377b11║者。理即所觀之理境。慧即能觀之智慧。應者
B22n0117_p0377b12║當也。謂境智相當。則言行一致也。五品者。隨
B22n0117_p0377b13║喜品。讀誦品。說法品。兼行六度品。正行六度
B22n0117_p0377b14║品也。）四相似即佛。謂於觀行即中。愈觀愈
B22n0117_p0377b15║明。愈止愈寂。雖未能真證其理。而於理彷彿。
B22n0117_p0377b16║有如真證。是為相似即佛。此十信位也。（愈
B22n0117_p0377b17║觀愈止者。觀即觀照。以觀觀昏也。止即止息。
B22n0117_p0377b18║以止止散也。十信者。信心。念心。精進心。慧心。
B22n0117_p0377c01║定心。不退心。護法心。回向心。戒心。願心也。）
B22n0117_p0377c02║五分證即佛。謂無明之惑。有四十一品。至此
B22n0117_p0377c03║破一品無明。證一分中道。是為分證即佛。此
B22n0117_p0377c04║十住。十行。十回向。十地。等覺位也。（十住者。
B22n0117_p0377c05║發心住。治地住。修行住。生貴住。方便具足住。
B22n0117_p0377c06║正心住。不退住。童真住。法王子住。灌頂住也。
B22n0117_p0377c07║十行者。歡喜行。饒益行。無瞋恨行。無盡行。離
B22n0117_p0377c08║癡亂行。善現行。無著行。尊重行。善法行。真實
B22n0117_p0377c09║行也。十回向者。救一切眾生離眾生相回向。
B22n0117_p0377c10║不壞回向。等一切佛回向。至一切處回向。無
B22n0117_p0377c11║盡功德藏回向。隨順平等善根回向。隨順等
B22n0117_p0377c12║觀一切眾生回向。真如相回向。無礙解脫回
B22n0117_p0377c13║向。法界無量回向也。十地者。歡喜地。離垢地。
B22n0117_p0377c14║發光地。焰慧地。難勝地。現前地。遠行地。不動
B22n0117_p0377c15║地。善慧地。法雲地也。等覺者。去後妙覺佛位
B22n0117_p0377c16║猶有一等。勝前諸位。得稱覺也。）六究竟即
B22n0117_p0377c17║佛。謂道窮妙覺。種智俱圓。是為究竟即佛。此
B22n0117_p0377c18║極果妙覺佛也。（種智者。即一切種智也。妙
B22n0117_p0378a01║覺者。覺體圓明。不可思議也。）
B22n0117_p0378a02║【六念法】（出別譯雜阿含經）一念佛。
B22n0117_p0378a03║謂念佛具足十號。大慈大悲智慧光明。神通
B22n0117_p0378a04║無量。能拔眾苦。我以清淨質直之心。得親近
B22n0117_p0378a05║佛。心生歡喜。以歡喜故。身得快樂。以快樂故。
B22n0117_p0378a06║其心得定。以得定故。其心平等。修念佛觀。必
B22n0117_p0378a07║趣涅槃。是名念佛。（十號者。一如來。二應供。
B22n0117_p0378a08║三正徧知。四明行足。五善逝。六世間解無上
B22n0117_p0378a09║士。七調御丈夫。八天人師。九佛。十世尊也。梵
B22n0117_p0378a10║語涅槃。華言滅度。）二念法。謂法是如來所
B22n0117_p0378a11║有功德。即十力四無所畏等。我以清淨質直
B22n0117_p0378a12║之心。得親近法。心生歡喜。以歡喜故。身得快
B22n0117_p0378a13║樂。得快樂故。其心得定。以得定故。其心平等。
B22n0117_p0378a14║修念法觀。必趣涅槃。是名念法。（十力者。知
B22n0117_p0378a15║是處非處智力。知過現未來業報智力。知諸
B22n0117_p0378a16║禪解脫三昧智力。知諸根勝劣智力。知種種
B22n0117_p0378a17║解智力。知種種界智力。知一切至處道智力。
B22n0117_p0378a18║知天眼無礙智力。知宿命無漏智力。知永斷
B22n0117_p0378b01║習氣智力也。四無所畏者。一切智無所畏。漏
B22n0117_p0378b02║盡無所畏。說障道無所畏。說盡苦道無所畏
B22n0117_p0378b03║也。）三念僧。謂僧是如來弟子。得無漏法。具
B22n0117_p0378b04║戒定慧。能為世間眾生作良福田。應當恭敬。
B22n0117_p0378b05║我以清淨質直之心。得親近僧。心生歡喜。以
B22n0117_p0378b06║歡喜故。身得快樂。得快樂故。其心得定。以得
B22n0117_p0378b07║定故。其心平等。修念僧觀。必趣涅槃。是名念
B22n0117_p0378b08║僧。（無漏法者。謂修戒定慧之法。則不漏落
B22n0117_p0378b09║生死也。）四念戒。謂念諸禁戒。能遮諸惡煩
B22n0117_p0378b10║惱。我以清淨質直之心。得親近戒。心生歡喜。
B22n0117_p0378b11║以歡喜故。身得快樂。以快樂故。其心得定。以
B22n0117_p0378b12║得定故。其心平等。修念戒想。必趣涅槃。是名
B22n0117_p0378b13║念戒。五念施。謂念己所施。獲得善利。一切世
B22n0117_p0378b14║間為慳嫉所覆。我於今者。得離如是慳貪之
B22n0117_p0378b15║垢。住捨心中。於一切物心無恡惜。持用布施。
B22n0117_p0378b16║既布施已。我心應喜。以喜心故。身得快樂。以
B22n0117_p0378b17║快樂故。其心得定。以得定故。其心平等。修念
B22n0117_p0378b18║施想。必趣涅槃。是名念施。六念天。謂念欲界
B22n0117_p0378c01║天等。悉因往昔戒施善根。得生彼處。受天快
B22n0117_p0378c02║樂。我亦見有如是戒施功德。捨命之時。必生
B22n0117_p0378c03║彼天。以念天故。離於惡法。心生歡喜。心歡喜
B22n0117_p0378c04║故。身得快樂。得快樂故。其心得定。以得定故。
B22n0117_p0378c05║其心平等。修念天想。必趣天道。是名念天。
B22n0117_p0378c06║【六慧法】（出菩薩瓔珞本業經）一聞
B22n0117_p0378c07║慧。謂別教菩薩。於十住位中。因聞中道之理。
B22n0117_p0378c08║知一切法。離二邊相。故名聞慧。（十住者。發
B22n0117_p0378c09║心住。治地住。修行住。生貴住。方便具足住。正
B22n0117_p0378c10║心住。不退住。童真住。法王子住。灌頂住也。二
B22n0117_p0378c11║邊相者。空有二邊之相也。）二思慧。謂別教
B22n0117_p0378c12║菩薩。於十行位中。思惟中道之理。發生一切
B22n0117_p0378c13║智慧。故名思慧。（十行者。歡喜行。饒益行。無
B22n0117_p0378c14║瞋恨行。無盡行。離癡亂行。善現行。無著行。尊
B22n0117_p0378c15║重行。善法行。真實行也。）三修慧。謂別教菩
B22n0117_p0378c16║薩。於十回向位中。修習中道之理。發生一切
B22n0117_p0378c17║智慧。故名修慧。（十回向者。救一切眾生離
B22n0117_p0378c18║眾生相回向。不壞回向。等一切佛回向。至一
B22n0117_p0379a01║切處回向。無盡功德藏回向。隨順平等善根
B22n0117_p0379a02║回向。隨順等觀一切眾生回向。真如相回向。
B22n0117_p0379a03║無縛解脫回向。法界無量回向也。）四無相
B22n0117_p0379a04║慧。謂別教菩薩。於十地位中。證知中道之理。
B22n0117_p0379a05║空無性相。發生一切智慧。故名無相慧。（十
B22n0117_p0379a06║地者。歡喜地。離垢地。發光地。焰慧地。難勝地。
B22n0117_p0379a07║現前地。遠行地。不動地。善慧地。法雲地也。）
B22n0117_p0379a08║五照寂慧。照即中道之用。寂即中道之體。謂
B22n0117_p0379a09║別教等覺菩薩。以中道之觀慧。照中道之理
B22n0117_p0379a10║體。故名照寂慧。（等覺者。謂去後妙覺佛位
B22n0117_p0379a11║猶有一等。勝前諸位。得稱為覺也。）六寂照
B22n0117_p0379a12║慧。謂別教妙覺果佛之智慧。能於中道之理。
B22n0117_p0379a13║即寂而照。即照而寂。寂照不二。定慧平等。故
B22n0117_p0379a14║名寂照慧。（妙覺者。謂佛自覺覺他。覺行圓
B22n0117_p0379a15║滿。不可思議也。）
B22n0117_p0379a16║【六堅法】（出菩薩瓔珞本業經）一信
B22n0117_p0379a17║堅。謂別教菩薩。於十住位中。修習空觀。信一
B22n0117_p0379a18║切法。皆即真諦。無能毀壞。故名信堅。（十住
B22n0117_p0379b01║者。發心住。治地住。修行住。生貴住。方便具足
B22n0117_p0379b02║住。正心住。不退住。童真住。法王子住。灌頂住
B22n0117_p0379b03║也。空觀者。謂觀一切法。性相皆空也。）二法
B22n0117_p0379b04║堅。謂別教菩薩。於十行位中。修習假觀。知一
B22n0117_p0379b05║切法。皆即俗諦。無能毀壞。故名法堅。（十行
B22n0117_p0379b06║者。歡喜行。饒益行。無瞋恨行。無盡行。離癡亂
B22n0117_p0379b07║行。善現行。無著行。尊重行。善法行。真實行也。
B22n0117_p0379b08║假觀者。謂觀一切法。無不具足也。）三修堅。
B22n0117_p0379b09║謂別教菩薩。於十回向位中。修習中觀。了一
B22n0117_p0379b10║切法。皆即中諦。無能毀壞。故名修堅。（十回
B22n0117_p0379b11║向者。救一切眾生離眾生相回向。不壞回向。
B22n0117_p0379b12║等一切佛回向。至一切處回向。無盡功德藏
B22n0117_p0379b13║回向。隨順平等善根回向。隨順等觀一切眾
B22n0117_p0379b14║生回向。真如相回向。無縛解脫回向。法界無
B22n0117_p0379b15║量回向也。中觀者。謂觀一切法。非空非假。即
B22n0117_p0379b16║中道也。）四德堅。謂別教菩薩。於十地位中。
B22n0117_p0379b17║因修中觀。破一分無明。顯一分三德。無能毀
B22n0117_p0379b18║壞。故名德堅。（十地者。歡喜地。離垢地。發光
B22n0117_p0379c01║地。焰慧地。難勝地。現前地。遠行地。不動地。善
B22n0117_p0379c02║慧地。法雲地也。三德者。法身德。般若德。解脫
B22n0117_p0379c03║德也。）五頂堅。謂別教等覺菩薩。居十地頂。
B22n0117_p0379c04║惑破德顯。無能毀壞。故名頂堅。（等覺者。去
B22n0117_p0379c05║後妙覺佛位猶有一等。勝前諸位。得稱為覺
B22n0117_p0379c06║也。）六覺堅。謂別教妙覺果佛。覺了一切法。
B22n0117_p0379c07║皆即中道。無能毀壞。故名覺堅。（妙覺佛者。
B22n0117_p0379c08║謂自覺覺他。覺行圓滿。不可思議也。）
B22n0117_p0379c09║【六忍法】（出菩薩瓔珞本業經）一信
B22n0117_p0379c10║忍。謂別教菩薩。於十住位中。修習空觀信一
B22n0117_p0379c11║切法。皆悉空寂。能於空法忍可忍證。故名信
B22n0117_p0379c12║忍。（十住者。發心住。治地住。修行住。生貴住。
B22n0117_p0379c13║方便具足住。正心住。不退住。童真住。法王子
B22n0117_p0379c14║住。灌頂住也。空觀者。謂觀一切法性相皆空
B22n0117_p0379c15║也。）二法忍。謂別教菩薩。於十行位中修習
B22n0117_p0379c16║假觀。雖知一切法空無所有。而能假立一切
B22n0117_p0379c17║法。化諸眾生。於假法中忍可忍證。故名法忍。
B22n0117_p0379c18║（十行者。歡喜行。饒益行。無瞋恨行。無盡行。
B22n0117_p0380a01║離癡亂行。善現行。無著行。尊重行。善法行。真
B22n0117_p0380a02║實行也。假觀者。謂觀一切法無不具足也。）
B22n0117_p0380a03║三修忍。謂別教菩薩。於十回向位中修習中
B22n0117_p0380a04║觀。知一切法事理和融。於中道中忍可忍證。
B22n0117_p0380a05║故名修忍。（十回向者。救一切眾生離眾生
B22n0117_p0380a06║相回向。不壞回向。等一切佛回向。至一切處
B22n0117_p0380a07║回向。無盡功德藏回向。隨順平等善根回向。
B22n0117_p0380a08║隨順等觀一切眾生回向。真如相回向。無縛
B22n0117_p0380a09║解脫回向。法界無量回向也。中觀者。謂觀一
B22n0117_p0380a10║切法非空非假。即中道也。）四正忍。謂別教
B22n0117_p0380a11║菩薩。於十地位中正破無明之惑。而於中道
B22n0117_p0380a12║之理。忍可忍證。故名正忍。（十地者。歡喜地。
B22n0117_p0380a13║離垢地。發光地。焰慧地。難勝地。現前地。遠行
B22n0117_p0380a14║地。不動地。善慧地。法雲地也。）五無垢忍。謂
B22n0117_p0380a15║別教菩薩。於等覺位中斷除無明惑染。而於
B22n0117_p0380a16║自性清淨心體忍可忍證。故名無垢忍。（等
B22n0117_p0380a17║覺者。去後妙覺佛位猶有一等。勝前諸位。得
B22n0117_p0380a18║稱為覺也。）六一切智忍。智者知也。謂別教
B22n0117_p0380b01║妙覺果佛。斷一十二品無明惑盡。徧知一切
B22n0117_p0380b02║中道之法。而於此法忍可忍證。故名一切智
B22n0117_p0380b03║忍。（妙覺者。謂自覺覺他。覺行圓滿。不可思
B22n0117_p0380b04║議也。十二品者。十地等覺妙覺所斷之惑。各
B22n0117_p0380b05║一品也。）
B22n0117_p0380b06║【六受法】（出大集法門經）一眼觸受。
B22n0117_p0380b07║觸即觸著。亦對也。受。領納也。謂眼與好惡之
B22n0117_p0380b08║色。相觸對時。即生苦樂之受。是名眼觸受。二
B22n0117_p0380b09║耳觸受。謂耳與好惡之聲。相觸對時。即生苦
B22n0117_p0380b10║樂之受。是名耳觸受。三鼻觸受。謂鼻與香臭
B22n0117_p0380b11║之物。相觸對時。即生苦樂之受。是名鼻觸受。
B22n0117_p0380b12║四舌觸受。謂舌與美惡之味。相觸對時。即生
B22n0117_p0380b13║苦樂之受。是名舌觸受。五身觸受。謂身與美
B22n0117_p0380b14║妙麤惡之境。相觸對時。即生苦樂之受。是名
B22n0117_p0380b15║身觸受。六意觸受。謂意分別五塵好惡妍醜
B22n0117_p0380b16║之境。即生苦樂之受。是名意觸受。（五塵者。
B22n0117_p0380b17║色塵。聲塵。香塵。味塵。觸塵也。）
B22n0117_p0380b18║【六觀法】（出菩薩瓔珞本業經）一住
B22n0117_p0380c01║觀。心會於理為住。謂別教菩薩。於十住位中
B22n0117_p0380c02║修習空觀。故名住觀。（十住者。發心住。治地
B22n0117_p0380c03║住。修行住。生貴住。方便具足住。正心住。不退
B22n0117_p0380c04║住。童真住。法王子住。灌頂住也。空觀者。謂觀
B22n0117_p0380c05║一切法。性相皆空也。）二行觀。行即進趣之
B22n0117_p0380c06║義。謂別教菩薩。於十行位中修習假觀。故名
B22n0117_p0380c07║行觀。（十行者。歡喜行。饒益行。無瞋恨行。無
B22n0117_p0380c08║盡行。離癡亂行。善現行。無著行。尊重行。善法
B22n0117_p0380c09║行。真實行也。假觀者。謂觀一切法無不具足
B22n0117_p0380c10║也。）三向觀。向即回因向果之義。謂別教菩
B22n0117_p0380c11║薩。於十回向位中修習中觀。故名向觀。（十
B22n0117_p0380c12║回向者。救一切眾生離眾生相回向。不壞回
B22n0117_p0380c13║向。等一切佛回向。至一切處回向。無盡功德
B22n0117_p0380c14║藏回向。隨順平等善根回向。隨順等觀一切
B22n0117_p0380c15║眾生回向。真如相回向。無縛解脫回向。法界
B22n0117_p0380c16║無量回向也。中觀者。謂觀一切法非空非假。
B22n0117_p0380c17║即中道也。）四地觀。地即能生佛智。住持不
B22n0117_p0380c18║動之義。謂別教菩薩。於十地位中修習中觀。
B22n0117_p0381a01║能生佛智。故名地觀。（十地者。歡喜地。離垢
B22n0117_p0381a02║地。發光地。焰慧地。難勝地。現前地。遠行地。不
B22n0117_p0381a03║動地。善慧地。法雲地也。）五無相觀。謂別教
B22n0117_p0381a04║菩薩。於等覺位中修習中觀。了知惑染性相
B22n0117_p0381a05║本空。故名無相觀。（等覺者。謂去後妙覺佛
B22n0117_p0381a06║位猶有一等。勝前諸位。得稱為覺也。）六一
B22n0117_p0381a07║切種智觀。種即能生之義。謂別教妙覺果佛。
B22n0117_p0381a08║中道觀成。能知一切道種差別。故名一切種
B22n0117_p0381a09║智觀。（妙覺佛者。謂自覺覺他。覺行圓滿。不
B22n0117_p0381a10║可思議也。）
B22n0117_p0381a11║【六行觀】（出禪波羅蜜次第法門）謂
B22n0117_p0381a12║厭下苦麤障。欣上勝妙利。各有因果。依此六
B22n0117_p0381a13║法修行。是名六行觀。一厭苦觀。謂思惟身中
B22n0117_p0381a14║所起心數。緣於貪欲。不能出離。是為因苦。復
B22n0117_p0381a15║思欲界報身。饑渴寒熱。病痛刀杖等。種種所
B22n0117_p0381a16║逼。是為果苦。苦因苦果。皆須厭惡也。（心數
B22n0117_p0381a17║者。受想行也。）二厭麤觀。謂思惟欲界五塵。
B22n0117_p0381a18║能起眾惡。是為因麤。復思此身。為三十六物
B22n0117_p0381b01║屎尿臭穢之所成就。是為果麤。麤因麤果。皆
B22n0117_p0381b02║須厭惡也。（五塵者。色塵。聲塵。香塵。味塵。觸
B22n0117_p0381b03║塵也。三十六物者。外相十二。謂髮毛爪齒眵
B22n0117_p0381b04║淚涎唾屎尿垢汗也。身器十二。謂皮膚血肉
B22n0117_p0381b05║筋脈骨髓肪膏腦膜也。內含十二。謂肝膽腸
B22n0117_p0381b06║胃脾腎心肺生藏熟藏赤痰白痰也。）三厭
B22n0117_p0381b07║障觀。謂思惟煩惱。障覆真性不能顯發。是為
B22n0117_p0381b08║因障。復思此身。質礙不得自在。是為果障。因
B22n0117_p0381b09║障果障。皆須厭惡也。四忻勝觀。謂既厭欲界
B22n0117_p0381b10║下劣貪欲之苦。即忻初禪上勝禪定之樂。是
B22n0117_p0381b11║為因勝。復厭欲界饑渴等苦。即忻初禪禪味
B22n0117_p0381b12║之樂。是為果勝。得樂勝苦。皆須忻喜也。五忻
B22n0117_p0381b13║妙觀。謂既厭欲界貪欲五塵之樂。心亂馳動
B22n0117_p0381b14║為麤。即忻初禪禪定之樂。心定不動。是為因
B22n0117_p0381b15║妙。復厭欲界臭穢之身為麤。即忻受得初禪
B22n0117_p0381b16║之身。如鏡中像。雖有形色。無有質礙。是為果
B22n0117_p0381b17║妙。得妙勝麤。皆須忻喜也。六忻出觀。謂既厭
B22n0117_p0381b18║欲界煩惱蓋障。即忻初禪。心得出離。是為因
B22n0117_p0381c01║出。復厭欲界之身。質礙不得自在。即忻初禪。
B22n0117_p0381c02║獲得五通之身。自在無礙。是為果出。得出勝
B22n0117_p0381c03║障。皆須忻喜也。（五通者。天眼通。天耳通。他
B22n0117_p0381c04║心通。宿命通。神足通也。）
B22n0117_p0381c05║【法華六瑞】（出法華經文句）謂法華
B22n0117_p0381c06║一經。妙理玄微。人難信受。故先以瑞相警變
B22n0117_p0381c07║常情。常情既變。而生渴仰。則聞法染心。妙道
B22n0117_p0381c08║易階。密有所表。故具明六瑞焉。一說法瑞。謂
B22n0117_p0381c09║佛將說法華。先說無量義經而為法華作序。
B22n0117_p0381c10║從一法說無量義。會無量義歸於一法。故無
B22n0117_p0381c11║量義經為法華會多歸一之序。經云。說大乘
B22n0117_p0381c12║經。名無量義。是也。且說法乃佛之常儀。何得
B22n0117_p0381c13║為瑞。蓋佛說無量義經雖竟。時眾不散。待於
B22n0117_p0381c14║後聞。此事奇特。與常說異。故名說法瑞。二入
B22n0117_p0381c15║定瑞。謂佛將說法華。而欲會多歸一。故先入
B22n0117_p0381c16║此無量義處定。經云。入於無量義處三昧。是
B22n0117_p0381c17║也。且入定亦佛之常儀。何得為瑞。蓋佛雖入
B22n0117_p0381c18║開定。意在合定。與常入定有異。故名入定瑞。
B22n0117_p0382a01║（梵語三昧。華言正定。開定者。即無量義處
B22n0117_p0382a02║定也。合定者。即法華會多歸一之定也。）三
B22n0117_p0382a03║雨華瑞。謂佛將說法華。故天雨四華。以表十
B22n0117_p0382a04║住十行十回向十地諸菩薩當獲成佛之因。
B22n0117_p0382a05║故名雨華瑞。經云。天雨曼陀羅等四華。是也。
B22n0117_p0382a06║（十住者。發心住。治地住。修行住。生貴住。方
B22n0117_p0382a07║便具足住。正心住。不退住。童真住。法王子住。
B22n0117_p0382a08║灌頂住也。十行者。歡喜行。饒益行。無瞋恨行。
B22n0117_p0382a09║無盡行。離癡亂行。善現行。無著行。尊重行。善
B22n0117_p0382a10║法行。真實行也。十回向者。救一切眾生離眾
B22n0117_p0382a11║生相回向。不壞回向。等一切佛回向。至一切
B22n0117_p0382a12║處回向。無盡功德藏回向。隨順平等善根回
B22n0117_p0382a13║向。隨順等觀一切眾生回向。真如相回向。無
B22n0117_p0382a14║縛解脫回向。法界無量回向也。十地者。歡喜
B22n0117_p0382a15║地。離垢地。發光地。焰慧地。難勝地。現前地。遠
B22n0117_p0382a16║行地。不動地。善慧地。法雲地也。梵語曼陁羅。
B22n0117_p0382a17║華言適意。又云白華。四華者。曼陁羅華。摩訶
B22n0117_p0382a18║曼陁羅華。曼殊沙華。摩訶曼殊沙華也。）四
B22n0117_p0382b01║地動瑞。謂佛將說法華。故地六種震動。以表
B22n0117_p0382b02║圓教十住十行十回向十地等覺妙覺六番
B22n0117_p0382b03║破無明惑也。為無明盤礴。未曾侵毀。方將破
B22n0117_p0382b04║壞。故先動地以表之。故名地動瑞。經云。普佛
B22n0117_p0382b05║世界。六種震動也。（六種震動者。一動。二起。
B22n0117_p0382b06║三涌。四震。五吼。六擊也。等覺者。去後妙覺佛
B22n0117_p0382b07║位猶有一等。勝前諸位。得稱為覺也。妙覺者。
B22n0117_p0382b08║謂自覺覺他。覺行圓滿。不可思議也。）五眾
B22n0117_p0382b09║喜瑞。謂大眾既見雨華動地。知佛世尊必說
B22n0117_p0382b10║大法。欣躍內充。以表大機當發。經云。大眾得
B22n0117_p0382b11║未曾有。歡喜合掌。一心觀佛。是也。且喜怒人
B22n0117_p0382b12║之常情。何得為瑞。蓋天華悅眼。地動震心。是
B22n0117_p0382b13║外瑞。心喜是內瑞。非常之喜。昔雖曾有。而不
B22n0117_p0382b14║為喜所動。今為喜動。而能一心觀佛。故名眾
B22n0117_p0382b15║喜瑞。六放光瑞。謂佛將說法華。先放毫光。照
B22n0117_p0382b16║於此土。以至他土。與常放光有異。故名放光
B22n0117_p0382b17║瑞。經云。佛放眉間白毫相光。徧照東方萬八
B22n0117_p0382b18║千世界。是也。
B22n0117_p0382c01║【妄盡還源觀六門】（出華嚴還源觀）
B22n0117_p0382c02║此觀門者。乃唐賢首國師。以華嚴大經之義。
B22n0117_p0382c03║富博宏深。覽之者詎究其源。尋之者罕窮其
B22n0117_p0382c04║際。由是統收玄奧。囊括大宗。述此六門。令諸
B22n0117_p0382c05║後學修習觀法。斷除諸妄。復歸真源也。一顯
B22n0117_p0382c06║一體。一體即自性清淨圓明之體也。蓋此體
B22n0117_p0382c07║性。從本以來。圓明湛寂。在塵勞而不垢。處涅
B22n0117_p0382c08║槃而非淨。在聖不增。居凡不減。煩惱覆之則
B22n0117_p0382c09║隱。智慧了之則顯。故云顯一體也。二起二用。
B22n0117_p0382c10║二用者。謂依前淨體。起於二用也。一者海印
B22n0117_p0382c11║森羅常住用。謂入海印三昧。照真如性。妄盡
B22n0117_p0382c12║心澄。眾德並現。猶如大海。風息水澄。萬象齊
B22n0117_p0382c13║鑒。森然交羅。常住不動也。二者法界圓明自
B22n0117_p0382c14║在用。謂入華嚴三昧。照法界體。眾德具足。萬
B22n0117_p0382c15║行莊嚴。光明照徹。圓融無礙也。（梵語三昧。
B22n0117_p0382c16║華言正定。）三示三徧。三徧者。即依前二用。
B22n0117_p0382c17║一一普周法界也。一者一塵普周法界徧。謂
B22n0117_p0382c18║塵無自性。攬真理而成立。真既無邊。塵亦隨
B22n0117_p0383a01║爾。故一一塵中。皆見法界。二者一塵出生無
B22n0117_p0383a02║盡徧。謂塵無自體。起必依真。真如既具。恒沙
B22n0117_p0383a03║眾德。依真起用。萬法繁興。無有窮盡。三者一
B22n0117_p0383a04║塵合容空有徧。謂塵無自性。即空也。幻相宛
B22n0117_p0383a05║然。即有也。真空不空。妙有不有。事理該羅。容
B22n0117_p0383a06║納無礙也。四行四德。四德者。即依前一塵能
B22n0117_p0383a07║徧之境。而修行四德也。一者隨緣妙用無方
B22n0117_p0383a08║德。謂隨順機緣。起諸妙用。萬別千差。神變不
B22n0117_p0383a09║測也。二者威儀住持有則德。謂行住坐臥。整
B22n0117_p0383a10║肅威儀。闡揚教法。拯物導迷。堪忍住持。可軌
B22n0117_p0383a11║可範也。三者柔和質直攝生德。謂慈悲平等。
B22n0117_p0383a12║調柔和順。言行相符。質直無偽。唯以正法攝
B22n0117_p0383a13║化眾生也。四者普代眾生受苦德。謂諸眾生
B22n0117_p0383a14║受苦無量。常懷悲憫。拯拔救濟。亦復出生入
B22n0117_p0383a15║死。為其說法。咸令得樂也。五入五止。五止者。
B22n0117_p0383a16║即依前能行四德之心而修五止也。一者照
B22n0117_p0383a17║法清淨離緣止。謂觀照真俗二諦之法。空有
B22n0117_p0383a18║不二。清淨虛廓。能緣之智既寂。而所緣之境
B22n0117_p0383b01║亦亡也。二者觀人寂泊絕欲止。謂觀五蘊之
B22n0117_p0383b02║身。諸法本空。寂然淡泊。諸欲皆盡。無願無求
B22n0117_p0383b03║也。三者性起繁興法爾止。謂依體起用。名為
B22n0117_p0383b04║性起。應用萬差。故曰繁興。任運常然。名法爾
B22n0117_p0383b05║也。四者定光顯現無念止。謂入此止三昧中。
B22n0117_p0383b06║光明炳現。內外洞徹。無思無慮也。五者理事
B22n0117_p0383b07║玄通非相止。謂真性之理。幻相之事。隱顯俱
B22n0117_p0383b08║融。性相雙泯也。（五蘊者。色蘊。受蘊。想蘊。行
B22n0117_p0383b09║蘊。識蘊也。）六起六觀。六觀者。即依前五止
B22n0117_p0383b10║而修。即止之六觀也。一者攝境歸心真空觀。
B22n0117_p0383b11║謂觀世間一切諸法。唯一心造。心外更無一
B22n0117_p0383b12║法可得。境本空寂。無有實體也。二者從心現
B22n0117_p0383b13║境妙有觀。謂依體起用。具修萬行。莊嚴佛土。
B22n0117_p0383b14║成就報身也。三者心境秘密圓融觀。所言心
B22n0117_p0383b15║者。謂無礙心。諸佛證之以成法身也。境者謂
B22n0117_p0383b16║無礙境。諸佛證之以成淨土也。然如來報身
B22n0117_p0383b17║及所依淨土。圓融無礙。或身中現土。土中現
B22n0117_p0383b18║身。心境雙融。了無迫隘也。四者智身影現眾
B22n0117_p0383c01║緣觀。謂智體唯一。能鑑眾緣。猶如日輪照現。
B22n0117_p0383c02║迥處虛空。有目之流。無不親見也。五者多身
B22n0117_p0383c03║入一鏡像觀。謂以大止妙觀法力加持故。得
B22n0117_p0383c04║一身作多身。多身入一身。如鏡現像。無有障
B22n0117_p0383c05║礙也。六者主伴互現帝網觀。謂毘盧遮那自
B22n0117_p0383c06║身為主。十方諸佛菩薩為伴。或以一身為主。
B22n0117_p0383c07║多身為伴。主伴互現。重重無盡。如帝網珠。光
B22n0117_p0383c08║光交暎。無有窮盡也。（帝網者。帝釋殿前千
B22n0117_p0383c09║珠寶網也。梵語毘盧遮那。華言徧一切處。）
B22n0117_p0383c10║【六事明經意】（出五苦章句經）經云。
B22n0117_p0383c11║佛有三達之智。來今往古。靡不通焉。佛經眾
B22n0117_p0383c12║多。以虛空為量。佛智弘深。以無造為原。經中
B22n0117_p0383c13║所演。不可思議。或有反覆。難了難明。麤以六
B22n0117_p0383c14║事。可知其意。（三達即三明。宿命明。天眼明。
B22n0117_p0383c15║漏盡明也。）一正道。謂佛所說之經。旨意深
B22n0117_p0383c16║奧。無作無為。無行無得。自然合道。是為正道。
B22n0117_p0383c17║二善權。謂佛說經。善權變化。無有方所。或出
B22n0117_p0383c18║或處。皆順機宜。隨類開演。令人悟解。悉得證
B22n0117_p0384a01║入。是為善權。三至教。謂如來說經。為諸眾生
B22n0117_p0384a02║指示罪福。令知作如是因。得如是果。未有作
B22n0117_p0384a03║善得罪。作惡得福。其事明白。至為易曉。是為
B22n0117_p0384a04║至教。四誘導。謂如來說經。蓋為蒙昧愚癡之
B22n0117_p0384a05║人。難便開化。故以現世可獲福報因緣等。勸
B22n0117_p0384a06║誘引導。令其歡喜順從而生正信。是為誘導。
B22n0117_p0384a07║五福德。謂佛說經。為令眾生修習布施持戒
B22n0117_p0384a08║忍辱精進禪定智慧等行。調伏諸根。無所放
B22n0117_p0384a09║逸。則得天人果報。長樂無窮。是為福德。六禁
B22n0117_p0384a10║戒。謂佛說經。制諸禁戒。令一切眾生攝持身
B22n0117_p0384a11║口意業。清淨不犯。即能超脫三惡趣苦。是為
B22n0117_p0384a12║禁戒。（三惡趣者。餓鬼趣。畜生趣。地獄趣也。
B22n0117_p0384a13║）