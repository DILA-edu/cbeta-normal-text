B22n0117_p0395c09║【六難】（出涅槃經）一佛世難遇。謂諸
B22n0117_p0395c10║佛不常出世。眾生懸遠難遇。而況眾生不修
B22n0117_p0395c11║勝因。不行眾善。雖佛出世。亦不得遇。故云佛
B22n0117_p0395c12║世難遇。二正法難聞。謂雖值佛出世。或緣有
B22n0117_p0395c13║違逆。身有障難。根有愚鈍。不能聽受。又若佛
B22n0117_p0395c14║滅後。或有說正法處。身為他人制伏。不能往
B22n0117_p0395c15║聽。或生邪見。雖聽不能信受。故云正法難聞。
B22n0117_p0395c16║三善心難生。謂人生世間。宿習垢重。惡緣易
B22n0117_p0395c17║染。而況邪惑蔽心。生諸貪著。若不遇善知識
B22n0117_p0395c18║勸教。則終不能發心修習善行。故云善心難
B22n0117_p0396a01║生。四中國難生。謂中華之國。聖人出生。其中
B22n0117_p0396a02║仁義昭明。佛法流布。實為文物之地。若非持
B22n0117_p0396a03║戒修福。不得生此。故云中國難生。五人身難
B22n0117_p0396a04║得。謂因行五常五戒。出離四趣。方得人身。經
B22n0117_p0396a05║云。得人身者。如爪上土。失人身者。如大地土。
B22n0117_p0396a06║以其得少失多。故云人身難得。（五常者。仁
B22n0117_p0396a07║義禮智信也。五戒者。不殺。不盜。不邪婬。不妄
B22n0117_p0396a08║語。不飲酒也。四趣者。阿修羅趣。餓鬼趣。畜生
B22n0117_p0396a09║趣。地獄趣也。）六諸根難具。謂雖得人身。或
B22n0117_p0396a10║有盲聾瘖瘂。則為殘廢。六根完具。是亦難得。
B22n0117_p0396a11║故云諸根難具。（六根者。眼根。耳根。鼻根。舌
B22n0117_p0396a12║根。身根。意根也。）
B22n0117_p0396a13║【父六親】（出善見毘婆沙律）謂佛令
B22n0117_p0396a14║比丘避於譏嫌。不得於非親之女及比丘尼
B22n0117_p0396a15║洗浣故衣。若父母之親。可使洗浣。故說父六
B22n0117_p0396a16║親及母六親也。（梵語比丘。華言乞士。梵語
B22n0117_p0396a17║尼。華言女。）一伯。伯者。即父之伯。於己為伯
B22n0117_p0396a18║祖也。二叔。叔者。即父之叔。於己為叔祖也。三
B22n0117_p0396b01║兄。兄者。即父之兄。於己為伯也。四弟。弟者。即
B22n0117_p0396b02║父之弟。於己為叔也。五兒。兒者。即父之子。於
B22n0117_p0396b03║己為兄弟也。六孫。孫者。即父之孫。乃兄弟之
B22n0117_p0396b04║子。於己為姪男也。
B22n0117_p0396b05║【母六親】（出善見毘婆沙律）一舅。舅
B22n0117_p0396b06║者。即母之舅。乃外祖母之兄弟。於己為舅公
B22n0117_p0396b07║也。二姨。姨者。即母之姨。乃外祖母之姊妹。於
B22n0117_p0396b08║己為姨婆也。三兄。兄者。即母之兄。於己為舅
B22n0117_p0396b09║也。四弟。弟者。即母之弟。於己亦為舅也。五兒。
B22n0117_p0396b10║兒者。即母之女。於己為姊妹也。六孫。孫者。即
B22n0117_p0396b11║母之孫。乃兄弟之子。於己為姪女也。
B22n0117_p0396b12║【人死六驗】（出諸經要集）謂人生世
B22n0117_p0396b13║間。作善作惡。罪福昭然。纖毫無隱。及臨終時。
B22n0117_p0396b14║將感來生善惡果報。先有六驗。一驗生人中。
B22n0117_p0396b15║謂若作善之人將死之時。先從足冷至臍。臍
B22n0117_p0396b16║上猶溫。然後氣盡者。即生人中。二驗生天上。
B22n0117_p0396b17║謂若作善之人將死之時。頭頂皆溫。然後氣
B22n0117_p0396b18║盡者。即生天上。三驗生餓鬼中。謂若作惡之
B22n0117_p0396c01║人。從頂冷至腰。腰下猶溫。然後氣盡者。即生
B22n0117_p0396c02║餓鬼中。四驗生旁生中。旁生。即畜生也。謂若
B22n0117_p0396c03║作惡之人。從頂冷至膝。膝下猶溫。然後氣盡
B22n0117_p0396c04║者。即生旁生中。五驗生地獄中。謂若作極惡
B22n0117_p0396c05║之人。從頂冷至足。足底猶溫。然後氣盡者。即
B22n0117_p0396c06║生地獄中。六驗入涅槃。謂若羅漢聖人。入於
B22n0117_p0396c07║涅槃。或心及頂。數日皆溫者是也。（梵語羅
B22n0117_p0396c08║漢。華言無生。梵語涅槃。華言滅度。）
B22n0117_p0396c09║【廣六度行】（出成具光明定意經亦名
B22n0117_p0396c10║六德行）一廣施。曠大曰廣。捨財曰施。謂
B22n0117_p0396c11║行施者。既懷廣大之心。應當知身非常。四大
B22n0117_p0396c12║不淨。會歸敗壞。知身既不我有。財物亦是虛
B22n0117_p0396c13║幻。乃至世間萬物。皆悉無常。由是觀身非身。
B22n0117_p0396c14║觀物非物。縱心恣施。了無罣礙。復能廣弘法
B22n0117_p0396c15║施。開化愚蒙。故曰廣施。（四大者。地大。水大。
B22n0117_p0396c16║火大。風大也。）二廣戒。戒。律也。戒品雖多。不
B22n0117_p0396c17║出身口意之三業。謂或見眾寶珍琦。凡諸可
B22n0117_p0396c18║意之物。身雖貧乏。不妄貪取。或見細妙之色。
B22n0117_p0397a01║內觀朽爛。生厭離心。乃至不殺不盜不婬等。
B22n0117_p0397a02║皆身戒也。或以惡言加己。乃以善言和語。至
B22n0117_p0397a03║誠而答。乃至不妄言不綺語不兩舌。皆口戒
B22n0117_p0397a04║也。復能思惟生死。常懷解脫。又能修習道品
B22n0117_p0397a05║之要。深入無為之理。乃至不貪不瞋不癡等。
B22n0117_p0397a06║皆意戒也。修行之人。於此三業之戒。自既堅
B22n0117_p0397a07║持不犯。復能展轉化他。廣弘戒法。故曰廣戒。
B22n0117_p0397a08║三廣忍。忍者耐也。謂菩薩修行之時。若人罵
B22n0117_p0397a09║詈。知其從聲而出。於此觀了。言語性空。意亦
B22n0117_p0397a10║如是。視諸慙辱。空無所有。如此則瞋恚不生。
B22n0117_p0397a11║忍行可進。身既能爾。復能展轉化他。令行忍
B22n0117_p0397a12║耐。故曰廣忍。（菩薩。梵語具云菩提薩埵。華
B22n0117_p0397a13║言覺有情。）四廣精進。謂菩薩修行道品。當
B22n0117_p0397a14║勤精進。節其飲食。除於睡臥。晨夜惺惺。莫令
B22n0117_p0397a15║怠惰。乃至為人廣說法要。不以為煩。開教愚
B22n0117_p0397a16║頑。不辭勞倦。自既能爾。復能展轉化他。令其
B22n0117_p0397a17║精進。故曰廣精進。五廣一心。一心者。心不雜
B22n0117_p0397a18║亂也。謂菩薩修行禪定之時。一心寂靜。離諸
B22n0117_p0397b01║散亂。於孝事父母。尊敬師友。斷愛遠俗。空閑
B22n0117_p0397b02║寂寞。皆當專一其心。乃至多欲多諍。多作多
B22n0117_p0397b03║惱。或譽或毀。或利或失。於是等處。並當專一
B22n0117_p0397b04║其心。不撓不動。自既能爾。復能展轉化他。於
B22n0117_p0397b05║一切時處。皆一其心。故曰廣一心。六廣智慧。
B22n0117_p0397b06║智慧者。照了萬法。通達無礙也。謂菩薩修行
B22n0117_p0397b07║之時。若墮見聞。則有一切塵境所蔽。當以智
B22n0117_p0397b08║慧一一照了。觀其所起。察其所滅。處愛欲中。
B22n0117_p0397b09║心在道品之藏。寄濁惡界。心遊清淨之鄉。入
B22n0117_p0397b10║險隘路。心思方便之道。故能絕三界之妄想。
B22n0117_p0397b11║證涅槃之真空。自既能爾。復能展轉化他。令
B22n0117_p0397b12║修智慧。故曰廣智慧。（三界者。欲界。色界。無
B22n0117_p0397b13║色界也。梵語涅槃。華言滅度。）
B22n0117_p0397b14║【六種戒】（出瑜伽師地論）一迴向戒。
B22n0117_p0397b15║迴向戒者。謂菩薩利他心大。則以持戒善利。
B22n0117_p0397b16║普皆迴向一切眾生。同成佛果也。（菩薩。梵
B22n0117_p0397b17║語具云菩提薩埵。華言覺有情。）二廣博戒。
B22n0117_p0397b18║廣博戒者。謂菩薩運心。廣大普博。雖持一戒。
B22n0117_p0397c01║而能廣攝一切所學諸戒也。三無罪歡喜戒。
B22n0117_p0397c02║無罪歡喜戒者。謂菩薩遠離五欲。而於諸戒
B22n0117_p0397c03║無所毀犯。故得歡喜之樂也。（五欲者。色欲。
B22n0117_p0397c04║聲欲。香欲。味欲。觸欲也。）四恒。常戒。恒常戒
B22n0117_p0397c05║者。謂菩薩於所學諸戒。雖盡形壽亦不棄捨
B22n0117_p0397c06║也。五堅固戒。堅固戒者。謂菩薩持戒時。一切
B22n0117_p0397c07║利養恭敬及諸貪瞋煩惱。悉皆不能惑動而
B22n0117_p0397c08║毀壞也。六尸羅莊嚴具相應戒。梵語尸羅。華
B22n0117_p0397c09║言清涼。以能除破戒熱惱故也。謂菩薩持戒。
B22n0117_p0397c10║則能莊嚴一切所修善法。而具足一切諸相
B22n0117_p0397c11║應戒也。（相應戒者。謂與戒法相應也。）
B22n0117_p0397c12║【六齋日】（出四天王經并增一阿含經）
B22n0117_p0397c13║六齋日者。據毗婆沙論所說。凡遇持齋之
B22n0117_p0397c14║日。則過中不食。一每月初八日。帝釋勑四天
B22n0117_p0397c15║王各治一方。至此日。四王遣輔臣觀察世間
B22n0117_p0397c16║人民善惡。（帝釋。梵語釋提桓因。華言能天
B22n0117_p0397c17║主。言帝釋者。華梵雙舉也。四天王者。東方持
B22n0117_p0397c18║國天王。南方增長天王。西方廣目天王。北方
B22n0117_p0398a01║多聞天王也。）二每月十四日。此日四天王
B22n0117_p0398a02║遣太子按行天下。伺察人民善惡。三每月十
B22n0117_p0398a03║五日。此日四天王親自按行天下。有慈孝父
B22n0117_p0398a04║母。恭敬三寶及尊長者。并修六度。持八戒齋
B22n0117_p0398a05║者。諸天相慶。則降善福。注祿增算。如不修善
B22n0117_p0398a06║持齋。唯造惡業。諸天憂慼。降以不祥。減祿除
B22n0117_p0398a07║算。（六度者。一布施。二持戒。三忍辱。四精進。
B22n0117_p0398a08║五禪定。六智慧也。八戒者。不殺生。不偷盜。不
B22n0117_p0398a09║邪婬。不妄語。不飲酒。不坐高廣大牀。不著華
B22n0117_p0398a10║鬘瓔珞。不習歌舞戲樂也。齋者。過午不食也。
B22n0117_p0398a11║）四每月二十三日。此日四天王遣輔臣觀
B22n0117_p0398a12║察。與初八日同。五每月二十九日。此日四天
B22n0117_p0398a13║王遣太子觀察。與十四日同。六每月三十日。
B22n0117_p0398a14║此日四天王躬自按行觀察。與十五日同。
B22n0117_p0398a15║【六種巧方便】（出菩薩地持經）一隨
B22n0117_p0398a16║順巧方便。謂菩薩欲為眾生說法。先以善巧
B22n0117_p0398a17║方便。隨順教誡。令生信樂之心。然後以如來
B22n0117_p0398a18║甚深法義。分別解說。令其易解易入。獲大利
B22n0117_p0398b01║益。是名隨順巧方便。（菩薩。梵語具云菩提
B22n0117_p0398b02║薩埵。華言覺有情。）二立要巧方便。要即誓
B22n0117_p0398b03║約也。謂若有眾生來從菩薩求索田宅飲食
B22n0117_p0398b04║錢財種種資生之具。菩薩即與立要誓之言。
B22n0117_p0398b05║汝能供養父母沙門婆羅門及受持禁戒。我
B22n0117_p0398b06║當施與。如其不能。則不施與。彼諸眾生既聞
B22n0117_p0398b07║如是要誓。即能如說修行。滿所願欲。是名立
B22n0117_p0398b08║要巧方便。（梵語沙門。華言勤息。梵語婆羅
B22n0117_p0398b09║門。華言淨行。）三異相巧方便。謂菩薩既教
B22n0117_p0398b10║眾生供養父母沙門婆羅門及受持禁戒者。
B22n0117_p0398b11║或有不順其教。菩薩則現乖異瞋責之相。令
B22n0117_p0398b12║彼有所畏懼。捨惡從善。是名異相巧方便。四
B22n0117_p0398b13║逼迫巧方便。謂菩薩於自眷屬作是教言。若
B22n0117_p0398b14║我眷屬。有不供養父母乃至犯諸禁戒者。我
B22n0117_p0398b15║當斷其供給。或加謫罰。或至擯斥。彼諸眷屬。
B22n0117_p0398b16║畏其謫罰。即修眾善。斷諸惡法。彼雖不樂。逼
B22n0117_p0398b17║令修習。是名逼迫巧方便。五報恩巧方便。謂
B22n0117_p0398b18║菩薩先有恩德及於眾生。或施以財物。或脫
B22n0117_p0398c01║諸苦難。及免諸恐怖。救療眾病。令得安樂。而
B22n0117_p0398c02║眾生知恩欲酬報者。菩薩則不欲其世間財
B22n0117_p0398c03║利。但觀其供養父母乃至受持禁戒。是名報
B22n0117_p0398c04║恩巧方便。六清淨巧方便。謂菩薩住究竟地。
B22n0117_p0398c05║生兜率天。從兜率天來生世間或生王宮。捨
B22n0117_p0398c06║上妙樂。出家學道。令諸眾生捨離高慢。及成
B22n0117_p0398c07║無上菩提。又令眾生堅固信樂。同求佛道。所
B22n0117_p0398c08║有惑染。悉皆清淨。是名清淨巧方便。（究竟
B22n0117_p0398c09║地。即佛地。梵語兜率。華言知足。）
B22n0117_p0398c10║【思修六意】（出攝大乘論）一廣大意。
B22n0117_p0398c11║謂菩薩修行。發廣大心。歷無數劫而得菩提。
B22n0117_p0398c12║於此時劫。常捨身命。及以恒河沙數世界滿
B22n0117_p0398c13║中七寶供施如來。從初至終。其心猶不滿足。
B22n0117_p0398c14║是名菩薩廣大意。（菩薩。梵語具云菩提薩
B22n0117_p0398c15║埵。華言覺有情。梵語菩提。華言道。七寶者。金。
B22n0117_p0398c16║銀。琉璃。玻璃。硨磲。碼碯。赤真珠也。）二長時
B22n0117_p0398c17║意。謂菩薩修行。從初發心乃至成佛。心不放
B22n0117_p0398c18║捨。常行布施持戒。歷無數劫無有厭足。是名
B22n0117_p0399a01║菩薩長時意。三歡喜意。謂菩薩修行。常行六
B22n0117_p0399a02║度之行。利益一切眾生。而於自他。皆生無等
B22n0117_p0399a03║歡喜。是名菩薩歡喜意。（六度者。一布施。二
B22n0117_p0399a04║持戒。三忍辱。四精進。五禪定。六智慧也。）四
B22n0117_p0399a05║有恩德意。謂菩薩修行。常行六度之行。利益
B22n0117_p0399a06║一切眾生。雖見彼於我有大恩德。而不見自
B22n0117_p0399a07║身於彼有恩。是名菩薩有恩德意。五大志意。
B22n0117_p0399a08║謂菩薩修行。常行六度之行。其所生功德善
B22n0117_p0399a09║根。以無著心。回施一切眾生。令彼皆得可愛
B22n0117_p0399a10║果報。是名菩薩大志意。六善好意。謂菩薩修
B22n0117_p0399a11║行。常行六度之行。所生功德善根。令一切眾
B22n0117_p0399a12║生平等皆得。仍復為彼迴向無上菩提。是名
B22n0117_p0399a13║菩薩善好意。
B22n0117_p0399a14║【六種意樂】（出攝大乘論）謂菩薩修
B22n0117_p0399a15║習一切法門。皆須作意欣樂也。（菩薩。梵語
B22n0117_p0399a16║具云菩提薩埵。華言覺有情。）一廣大意樂。
B22n0117_p0399a17║謂菩薩以滿恒河沙等世界七寶奉施如來。
B22n0117_p0399a18║復能持戒忍辱精進禪定智慧。乃至現世得
B22n0117_p0399b01║證佛果。猶無厭足。是名廣大意樂。（七寶者。
B22n0117_p0399b02║金。銀。琉璃。玻璃。硨磲。碼碯。赤真珠也。）二長
B22n0117_p0399b03║時意樂。謂菩薩行於六度。乃至現世得證佛
B22n0117_p0399b04║果。心常好樂。無有間息。是名長時意樂。（六
B22n0117_p0399b05║度者。一布施。二持戒。三忍辱。四精進。五禪定。
B22n0117_p0399b06║六智慧也。）三歡喜意樂。謂菩薩能以六度
B22n0117_p0399b07║饒益有情。由此所作。心生歡喜。是名歡喜意
B22n0117_p0399b08║樂。四荷恩意樂。荷。負也。謂菩薩以此六度。饒
B22n0117_p0399b09║益有情。不見自身於彼有恩。是名荷恩意樂。
B22n0117_p0399b10║五大志意樂。謂菩薩即以如是六度所集善
B22n0117_p0399b11║根功德。迴施一切眾生。令其同得勝果。是名
B22n0117_p0399b12║大志意樂。六純善意樂。謂菩薩復以如是六
B22n0117_p0399b13║度所集善根功德。共諸眾生迴求佛果。心無
B22n0117_p0399b14║間雜。是名純善意樂。
B22n0117_p0399b15║【起塔有六意】（出華嚴經疏）一為表
B22n0117_p0399b16║人勝。謂如來三界至尊。最勝無比。故建塔以
B22n0117_p0399b17║表之。令人瞻禮而歸敬也。（三界者。欲界。色
B22n0117_p0399b18║界。無色界也。）二令生淨信。謂建造佛塔。蓋
B22n0117_p0399c01║令一切眾生瞻仰頂禮。而生崇重正信之心
B22n0117_p0399c02║也。三令標心有在。謂建造佛塔。蓋令一切眾
B22n0117_p0399c03║生心有所向。而敬慕歸依也。四令供養生福。
B22n0117_p0399c04║謂建造佛塔。蓋令一切眾生至心恭敬供養。
B22n0117_p0399c05║則能生諸福利也。五為報恩行畢。謂建造佛
B22n0117_p0399c06║塔。非惟利益於己身。蓋將答報四恩。而畢無
B22n0117_p0399c07║邊之行願也。（四恩者。國王。父母。師友。檀越
B22n0117_p0399c08║也。）六生福滅罪。謂建造佛塔。非惟生自己
B22n0117_p0399c09║之福。滅自己之罪。蓋令一切眾生凡瞻覩頂
B22n0117_p0399c10║禮者。無不生一切福。滅一切罪也。
B22n0117_p0399c11║【六法令他歡喜】（出根本說一切有部
B22n0117_p0399c12║毘奈耶雜事）一身業行慈。謂於諸賢聖
B22n0117_p0399c13║及同修梵行人處。起慈善心。以為禮敬燒香
B22n0117_p0399c14║散華種種供養。若見其病苦。隨時供給。令他
B22n0117_p0399c15║歡喜。是名身業行慈。（梵行。即淨行也。）二
B22n0117_p0399c16║語業行慈。謂於諸賢聖及同修梵行人處。起
B22n0117_p0399c17║慈善心。以語讚歎。彰其實德。他不聞者。令他
B22n0117_p0399c18║得聞。復讀誦經典。晝夜精勤。令他歡喜。是名
B22n0117_p0400a01║語業行慈。三意業行慈。謂於諸賢聖及同修
B22n0117_p0400a02║梵行人處。起慈善心。不生妬害慳嫉之想。於
B22n0117_p0400a03║諸眾生。起悲愍心。起利益心。令他歡喜。是名
B22n0117_p0400a04║意業行慈。四如法利養。謂凡所有資生之物。
B22n0117_p0400a05║乃至得少飲食於同修梵行之人。情無彼此。
B22n0117_p0400a06║悉皆共他受用。令他歡喜。是名如法利養。五
B22n0117_p0400a07║受持戒法。謂於所受戒法。始終堅持。不毀不
B22n0117_p0400a08║犯。而於同修梵行之人。不生輕鄙。令他歡喜。
B22n0117_p0400a09║是名受持戒法。六能生正見。謂於一切道法。
B22n0117_p0400a10║發起正見。無有疑惑。而與同修梵行之人。共
B22n0117_p0400a11║同此見。令他歡喜。是名能生正見。
B22n0117_p0400a12║【外道六師】（出陀羅尼集經并翻譯名
B22n0117_p0400a13║義）邪心見理。發於邪智。不稟正教。故名
B22n0117_p0400a14║外道。輔行云。六師元祖。是迦毘羅。支流分異。
B22n0117_p0400a15║遂為六宗。（梵語迦毘羅。華言黃色。）一富
B22n0117_p0400a16║蘭那迦葉。梵語富蘭那。字也。（無翻。）迦葉。因
B22n0117_p0400a17║母之姓而為姓也。其人起邪見。謂一切法斷
B22n0117_p0400a18║滅。無君臣父子忠孝之道。名為色空外道。以
B22n0117_p0400b01║色破欲界有。以空破色界有。謂空為至極故
B22n0117_p0400b02║也。二末伽黎拘賒黎。梵語末伽黎。華言不見
B22n0117_p0400b03║道。字也。梵語拘賒黎。（無翻。）因母之名而為
B22n0117_p0400b04║名也。其人起邪見。謂眾生苦樂不由自行而
B22n0117_p0400b05║得。皆是自然而有。此計自然者。即是無因。亦
B22n0117_p0400b06║邪見也。三刪闍夜毘羅胝。梵語刪闍夜。華言
B22n0117_p0400b07║正勝。字也。梵語毘羅胝。華言不作。因母之名
B22n0117_p0400b08║而為名也。其人起邪見。謂道不須求。經生死
B22n0117_p0400b09║劫數。苦盡自然而得。又云。八萬劫滿。自然得
B22n0117_p0400b10║道也。（劫。梵語具云劫波。華言分別時節。）
B22n0117_p0400b11║四阿耆多翅舍欽婆羅。梵語阿耆多翅舍。字
B22n0117_p0400b12║也。梵語欽婆羅。麤衣名。因以為名也。其人起
B22n0117_p0400b13║邪見。非因計因。著麤弊衣。自拔其髮。以烟熏
B22n0117_p0400b14║鼻。及五熱炙身。修諸苦行為道。自謂今身併
B22n0117_p0400b15║受諸苦。則後身常得樂也。（非因計因者。本
B22n0117_p0400b16║非得樂之因。而妄計此因能得樂也。五熱者。
B22n0117_p0400b17║四面火聚。更加頭上有日。故云五熱炙身。）
B22n0117_p0400b18║五迦羅鳩馱迦旃延。梵語迦羅鳩馱。華言牛
B22n0117_p0400c01║領。字也。梵語迦旃延。華言剪髮。姓也。其人謂
B22n0117_p0400c02║諸法亦有相亦無相。即邪見也。（有相即常
B22n0117_p0400c03║見。無相即斷見。）六尼犍陀若提子。梵語尼
B22n0117_p0400c04║犍陀。華言離繫。此外道出家之總名。梵語若
B22n0117_p0400c05║提。（無翻。）因母之名而為名也。其人謂罪福
B22n0117_p0400c06║苦樂。本有定因。要當必受。非行道所能斷。如
B22n0117_p0400c07║此計者。即邪見也。
B22n0117_p0400c08║【六苦行外道】（出大涅槃經）一自餓
B22n0117_p0400c09║外道。謂外道修行。不羨飲食。長忍飢虛。執此
B22n0117_p0400c10║苦行。以為得果之因。是名自餓外道。二投淵
B22n0117_p0400c11║外道。謂外道修行。寒入深淵。忍受凍苦。執此
B22n0117_p0400c12║苦行。以為得果之因。是名投淵外道。三赴火
B22n0117_p0400c13║外道。謂外道修行。常熱炙身及熏鼻等。甘受
B22n0117_p0400c14║熱惱。執此苦行。以為得果之因。是名赴火外
B22n0117_p0400c15║道。四自坐外道。謂外道修行。常自躶形。不拘
B22n0117_p0400c16║寒暑。露地而坐。執此苦行。以為得果之因。是
B22n0117_p0400c17║名自坐外道。五寂默外道。謂外道修行。於屍
B22n0117_p0400c18║林塚間以為住處。寂默不語。執此苦行。以為
B22n0117_p0401a01║得果之因。是名寂默外道。六牛狗外道。謂外
B22n0117_p0401a02║道修行。自謂前世從牛狗中來。即持牛狗戒。
B22n0117_p0401a03║齕草噉污。唯望生天。執此苦行。以為得果之
B22n0117_p0401a04║因。是名牛狗外道。
B22n0117_p0401a05║【六道】（出法華文句）道即能通之義。
B22n0117_p0401a06║謂六道生死。展轉相通。故名六道。一天道。天
B22n0117_p0401a07║即天然自然。樂勝身勝。是名天道。二人道。人
B22n0117_p0401a08║者忍也。於世苦樂之境而能安忍。是名人道。
B22n0117_p0401a09║三阿修羅道。梵語阿修羅。華言無酒。又言無
B22n0117_p0401a10║端正。又言無天。此道或居海岸海底。或居半
B22n0117_p0401a11║須彌山巖窟。宮殿嚴飾。懷猜忌心。常好鬬戰。
B22n0117_p0401a12║是名阿修羅道。（無酒者。法華疏云。修羅於
B22n0117_p0401a13║四天下採華。醞海為酒。魚龍業力。其味不變。
B22n0117_p0401a14║於是瞋妬。誓願斷酒。故云無酒。無端正者。修
B22n0117_p0401a15║羅種類。男醜女端。故云無端正。無天者。淨名
B22n0117_p0401a16║疏云。此神果報最勝。隣次諸天而非天。又無
B22n0117_p0401a17║天德。故云無天。）四餓鬼道。謂此道或居海
B22n0117_p0401a18║底。或在人間山林中。或似人形。或似獸形。不
B22n0117_p0401b01║得飲食。業重者飢火炎炎。不聞漿水之名。次
B22n0117_p0401b02║者伺求人間蕩滌膿血糞穢。輕者時薄一飽。
B22n0117_p0401b03║是名餓鬼道。五畜生道。畜生亦云旁生。謂此
B22n0117_p0401b04║道徧在諸處。披毛戴角。鱗甲羽毛。其類非一。
B22n0117_p0401b05║互相吞噉。受苦無窮。是名畜生道。（旁生者。
B22n0117_p0401b06║婆沙論云。形旁行旁。形旁者。謂身形橫生不
B22n0117_p0401b07║正也。行旁者。謂其宿世所行之行。偏邪不正
B22n0117_p0401b08║也。）六地獄道。謂此獄在地之下。而有鑊湯
B22n0117_p0401b09║劍樹等苦。是名地獄道。
B22n0117_p0401b10║【六蔽心】（出大智度論）一慳心。謂眾
B22n0117_p0401b11║生由此慳悋蔽覆於心。不能行於布施。縱行
B22n0117_p0401b12║布施。亦不能以好物與人。是名慳心。二破戒
B22n0117_p0401b13║心。謂眾生由貪瞋癡等煩惱蔽覆於心。行於
B22n0117_p0401b14║惡行。不能堅持禁戒。是名破戒心。三瞋恚心。
B22n0117_p0401b15║謂眾生由瞋恨忿恚蔽覆於心。歷事對境。常
B22n0117_p0401b16║懷惱害於他。而無忍辱之行。是名瞋恚心。四
B22n0117_p0401b17║懈怠心。謂眾生由懈怠蔽覆於心。不能精進
B22n0117_p0401b18║勤修聖道之行。是名懈怠心。五亂心。謂眾生
B22n0117_p0401c01║由散亂蔽覆於心。妨於禪定。如風中燈。雖有
B22n0117_p0401c02║光明。不能照物。是名亂心。六癡心。謂眾生由
B22n0117_p0401c03║愚癡蔽覆於心。而無智慧。於一切事。皆不能
B22n0117_p0401c04║知。受著邪法。不起正見。是名癡心。
B22n0117_p0401c05║【六染心】（出起信論）六染心者。謂心
B22n0117_p0401c06║體本淨。離諸妄染。以依不覺。忽起無明。由無
B22n0117_p0401c07║明熏習力故。遂有六種染心之相。一執相應
B22n0117_p0401c08║染。謂於苦樂等境。不了虛無。妄起執著。與心
B22n0117_p0401c09║相應。見思煩惱之惑。污其淨心。故名執相應
B22n0117_p0401c10║染。即是六麤中第三執取相。第四計名字相
B22n0117_p0401c11║也。（見思者。見即分別也。謂意根對法塵起
B22n0117_p0401c12║諸邪見。故名見惑。思即思惟也。又貪染曰思。
B22n0117_p0401c13║謂眼耳鼻舌身五根貪愛色聲香味觸五塵
B22n0117_p0401c14║而起想著。故名思惑。六麤者。智相。相續相。執
B22n0117_p0401c15║取相。計名字相。起業相。業繫苦相也。）二不
B22n0117_p0401c16║斷相應染。不斷即相續也。謂於苦樂等境。與
B22n0117_p0401c17║心相應。數數起念。相續不斷。故名不斷相應
B22n0117_p0401c18║染。即是六麤中第二相續相也。三分別智相
B22n0117_p0402a01║應染。謂能分別世間出世間諸法染淨。故云
B22n0117_p0402a02║智也。此智分別。亦是法執與心相應。故名分
B22n0117_p0402a03║別智相應染。即是六麤中第一智相也。四現
B22n0117_p0402a04║色不相應染。現色者。謂依根本無明。熏動淨
B22n0117_p0402a05║心。令現境界之相。雖現境界之相。而根本無
B22n0117_p0402a06║明最極微細。不與心王心所相應。故名不相
B22n0117_p0402a07║應染。即是三細中第三現相也。（根本無明
B22n0117_p0402a08║者。謂其能生見思等惑也。心王者。即第八識
B22n0117_p0402a09║也。心所者。受想行也。三細者。業相。轉相。現相
B22n0117_p0402a10║也。）五能見心不相應染。能見心者。謂根本
B22n0117_p0402a11║無明動故。能令心有所見。雖令心有所見。而
B22n0117_p0402a12║不與心王心所相應。故名不相應染。即是三
B22n0117_p0402a13║細中第二轉相也。六根本業不相應染。根本
B22n0117_p0402a14║業者。即根本無明也。謂以無明力故。不覺心
B22n0117_p0402a15║動。動即成業。雖動成業。而不與心王心所相
B22n0117_p0402a16║應。故名不相應染。即是三細中第一業相也。
B22n0117_p0402a17║【六著心】（出華嚴孔目并演義鈔）一
B22n0117_p0402a18║貪著心。引取之心為貪。謂於六塵等順情之
B22n0117_p0402b01║境。引取無厭。戀著不捨。故名貪著心。（六塵
B22n0117_p0402b02║者。色塵。聲塵。香塵。味塵。觸塵。法塵也。）二愛
B22n0117_p0402b03║著心。貪取之心為愛。謂於六塵等順情之境
B22n0117_p0402b04║而生愛欲。戀著不捨。故名愛著心。三瞋著心。
B22n0117_p0402b05║忿怒之心為瞋。謂於一切違情之境。即起忿
B22n0117_p0402b06║怒。不能捨去。故名瞋著心。四癡著心。迷惑之
B22n0117_p0402b07║心為癡。謂於一切事理諸法。無所明了。妄生
B22n0117_p0402b08║邪見。執著不捨。故名癡著心。五欲著心。樂取
B22n0117_p0402b09║之心為欲。謂於可愛之境而起樂欲。戀著不
B22n0117_p0402b10║捨。故名欲著心。六慢著心。自恃輕他之心為
B22n0117_p0402b11║慢。謂自恃種姓高貴。有多才能。輕蔑於他。不
B22n0117_p0402b12║能捨去。故名慢著心。
B22n0117_p0402b13║【六相應想】（出大集法門經）一眼相
B22n0117_p0402b14║應想。謂眼根對色時。與識相應而起想念。是
B22n0117_p0402b15║名眼相應想。二耳相應想。謂耳根聞聲時。與
B22n0117_p0402b16║識相應而起想念。是名耳相應想。三鼻相應
B22n0117_p0402b17║想。謂鼻根聞香時。與識相應而起想念。是名
B22n0117_p0402b18║鼻相應想。四舌相應想。謂舌根嘗味時。與識
B22n0117_p0402c01║相應而起想念。是名舌相應想。五身相應想。
B22n0117_p0402c02║謂身根覺觸時。與識相應而起想念。是名身
B22n0117_p0402c03║相應想。六意相應想。謂意根分別諸法之時。
B22n0117_p0402c04║與識相應而起想念。是名意相應想。
B22n0117_p0402c05║【六種散亂】（出阿毘達磨雜集論）一
B22n0117_p0402c06║自性散亂。謂五識自性。馳逐外緣。乖於靜定。
B22n0117_p0402c07║故名自性散亂。（五識者。眼識。耳識。鼻識。舌
B22n0117_p0402c08║識。身識也。）二外散亂。謂正修善時。於五欲
B22n0117_p0402c09║境上。其心馳散。不能寂靜。故名外散亂。（五
B22n0117_p0402c10║欲者。色欲。聲欲。香欲。味欲。觸欲也。）三內散
B22n0117_p0402c11║亂。謂修定時。發起沉掉及於諸塵而生味著。
B22n0117_p0402c12║退失靜定。故名內散亂。（沉掉者。沉即昏沉。
B22n0117_p0402c13║掉即掉舉。謂動散也。）四相散亂。謂欲令他
B22n0117_p0402c14║人信己有德。詐見修善之相。由此因緣。所修
B22n0117_p0402c15║善法。漸更退失。故名相散亂。五麤重散亂。謂
B22n0117_p0402c16║修善法時。起我我所執及我慢等邪見。由此
B22n0117_p0402c17║邪執麤重力故。所修善法。永不清淨。是名麤
B22n0117_p0402c18║重散亂。（我者。於色受想行識五陰中計有
B22n0117_p0403a01║我也。我所者。即色身及財宅眷屬也。）六作
B22n0117_p0403a02║意散亂。謂或依餘乘或依餘定。作意修習。不
B22n0117_p0403a03║能證悟。發起散亂。是名作意散亂。（餘乘者。
B22n0117_p0403a04║謂人天乘也。餘定者。謂世間禪定也。）
B22n0117_p0403a05║【六麤相】（出起信論）六麤。謂由業轉
B22n0117_p0403a06║現三細而生。故名六麤。（業轉現。即第八藏
B22n0117_p0403a07║識中初起之三相。以其微細。故名三細也。）
B22n0117_p0403a08║一智相。謂依三細中第三境界相。不了自心
B22n0117_p0403a09║所現。妄起分別染淨之相。於淨境則愛。於染
B22n0117_p0403a10║境則不愛。是名智相。（境界相。即三細中之
B22n0117_p0403a11║現相也。）二相續相。謂依前智相分別。於愛
B22n0117_p0403a12║境則生樂。於不愛境則生苦。覺心起念。相應
B22n0117_p0403a13║不斷。是名相續相。三執取相。謂依前相續。緣
B22n0117_p0403a14║念苦樂等境。心起著故。是名執取相。四計名
B22n0117_p0403a15║字相。謂依前妄執。分別假名言說之相。是名
B22n0117_p0403a16║計名字相。（假名者。虛假之名。謂依前執取
B22n0117_p0403a17║相上更立假名也。已上四相。皆論起惑。）五
B22n0117_p0403a18║起業相。謂依前名字。執取生著。造種種業。是
B22n0117_p0403b01║名起業相。六業繫苦相。苦即生死之苦也。謂
B22n0117_p0403b02║業繫縛。則有生死逼迫之苦。不得自在。是名
B22n0117_p0403b03║業繫苦相。
B22n0117_p0403b04║【六種俱生惑】（出大乘百法明門論）
B22n0117_p0403b05║惑即昏迷不了之義。謂貪瞋等惑與身俱生。
B22n0117_p0403b06║故名俱生惑。一貪惑。謂於五塵順情境上。引
B22n0117_p0403b07║取無厭。昏迷不了。是名貪惑。（五塵者。色塵。
B22n0117_p0403b08║聲塵。香塵。味塵。觸塵也。）二瞋惑。謂於五塵
B22n0117_p0403b09║違情境上。忿怒暴起。昏迷不了。是名瞋惑。三
B22n0117_p0403b10║癡惑。謂於一切事理之法。無所分別。顛倒妄
B22n0117_p0403b11║執。起諸邪見。昏迷不了。是名癡惑。四慢惑。謂
B22n0117_p0403b12║我能他不能。我解他不解。因此起輕慢心。凌
B22n0117_p0403b13║傲於人。昏迷不了。是名慢惑。五疑惑。謂無正
B22n0117_p0403b14║信之心。於正法中猶豫無决。昏迷不了。是名
B22n0117_p0403b15║疑惑。六覺惑。謂無正知正見。而於五塵之境。
B22n0117_p0403b16║常起惡覺。染愛生著。昏迷不了。是名覺惑。
B22n0117_p0403b17║【六欲】（出釋禪波羅蜜次第法門）一
B22n0117_p0403b18║色欲。謂若見青黃赤白及男女等色。無智愚
B22n0117_p0403c01║人。不知其患。心生貪著。是名色欲。二形貌欲。
B22n0117_p0403c02║謂若見端容美貌。無智愚人。不知其患。心生
B22n0117_p0403c03║貪著。是名形貌欲。三威儀姿態欲。謂若見行
B22n0117_p0403c04║步輕徐。舉止詳緩。揚眉頓臉。含笑嬌盈。無智
B22n0117_p0403c05║愚人。不知其患。便生愛染。是名威儀姿態欲。
B22n0117_p0403c06║四言語音聲欲。謂若聞巧言美語。稱情適意。
B22n0117_p0403c07║音聲清雅。歌詠讚歎。無智愚人。不知其患。便
B22n0117_p0403c08║生愛著。是名言語音聲欲。五細滑欲。謂男女
B22n0117_p0403c09║身分輭細滑澤等。無智愚人。不知其患。耽染
B22n0117_p0403c10║沒溺。是名細滑欲。六人相欲。謂若男若女。必
B22n0117_p0403c11║得所愛之人。互相貪染。是名人相欲。
B22n0117_p0403c12║【六煩惱】（出瑜伽師地論）謂貪瞋等
B22n0117_p0403c13║昏煩之法。惱亂心神。名為煩惱。一貪煩惱。貪
B22n0117_p0403c14║即貪愛。謂於五欲順情等境。求而未獲。愛而
B22n0117_p0403c15║不捨。以不捨故。便起煩惱。故名貪煩惱。（五
B22n0117_p0403c16║欲者。色欲。聲欲。香欲。味欲。觸欲也。）二瞋煩
B22n0117_p0403c17║惱。謂於五欲違情等境。即起瞋恚忿恨。纏結
B22n0117_p0403c18║記憶在心。而生煩惱。故名瞋煩惱。三慢煩惱。
B22n0117_p0404a01║慢即輕慢。謂自任其能。輕凌於他。起不敬心。
B22n0117_p0404a02║傲慢結縛而生煩惱。故名慢煩惱。四無明煩
B22n0117_p0404a03║惱。謂於一切諸法。無所明了。故曰無明。以不
B22n0117_p0404a04║了故。起貪瞋癡等煩惱。故名無明煩惱。五疑
B22n0117_p0404a05║煩惱。猶豫不决為疑。謂因前無明不了。即起
B22n0117_p0404a06║疑惑。以亂真心。或是或非。或善或惡。展轉纏
B22n0117_p0404a07║結而生煩惱。故名疑煩惱。六不正見煩惱。謂
B22n0117_p0404a08║因前疑心不了。所見不正。以不正故。遂起邪
B22n0117_p0404a09║見。含藏結縛而生煩惱。故名不正見煩惱。
B22n0117_p0404a10║【六觸生愛】（出阿毘達磨發智論）觸
B22n0117_p0404a11║即觸著。亦對也。一眼觸生愛。謂眼能觸對一
B22n0117_p0404a12║切世間所有青黃赤白等種種之色。貪愛不
B22n0117_p0404a13║捨。是名眼觸生愛。二耳觸生愛。謂耳能觸對
B22n0117_p0404a14║一切世間所有絲竹歌詠等種種之聲。貪愛
B22n0117_p0404a15║不捨。是名耳觸生愛。三鼻觸生愛。謂鼻能觸
B22n0117_p0404a16║對一切世間所有栴檀沉水等種種之香。貪
B22n0117_p0404a17║愛不捨。是名鼻觸生愛。四舌觸生愛。謂舌能
B22n0117_p0404a18║觸對一切世間所有珍羞美饌等種種之味。
B22n0117_p0404b01║貪愛不捨。是名舌觸生愛。五身觸生愛。謂身
B22n0117_p0404b02║能觸對男女身分柔軟細滑及世間所有種
B22n0117_p0404b03║種上妙衣服等。貪愛不捨。是名身觸生愛。六
B22n0117_p0404b04║意觸生愛。謂意能觸對一切世間所有色聲
B22n0117_p0404b05║香味觸等種種之法。貪愛不捨。是名意觸生
B22n0117_p0404b06║愛。
B22n0117_p0404b07║【六垢法】（出華嚴孔目并顯宗論）垢。
B22n0117_p0404b08║穢也。謂此六法。皆能穢污真心。故名為垢。一
B22n0117_p0404b09║誑。誑。虛妄也。謂以不實之言。欺己欺人也。二
B22n0117_p0404b10║諂。諂。佞也。謂以巧言取悅於人。使其親厚於
B22n0117_p0404b11║己也。三憍。憍。慢也。謂重己輕人而無謙讓之
B22n0117_p0404b12║德也。四惱。惱。侵撓也。謂其無利樂之行。常懷
B22n0117_p0404b13║侵撓之心。使人不安其所也。五恨。恨。怨恨也。
B22n0117_p0404b14║謂有一言忤意。即起瞋忿之心。常懷怨恨也。
B22n0117_p0404b15║六害。害。傷害也。謂無慈憫之心。而行慘毒之
B22n0117_p0404b16║行。傷害於物也。
B22n0117_p0404b17║【六漏】（出大乘阿毘達磨雜集論）漏
B22n0117_p0404b18║即失也。落也。謂因煩惱惑業。漏落三界生死
B22n0117_p0404c01║也。（三界者。欲界。色界。無色界也。）一漏自
B22n0117_p0404c02║性。謂六根對於六塵而起貪瞋癡等煩惱諸
B22n0117_p0404c03║惑。由惑造業。遂招三界生死。是則惑自性業。
B22n0117_p0404c04║為有漏之因。是名漏自性。（六根者。眼根。耳
B22n0117_p0404c05║根。鼻根。舌根。身根。意根也。六塵者。色塵。聲塵。
B22n0117_p0404c06║香塵。味塵。觸塵。法塵也。）二漏相屬。謂有漏
B22n0117_p0404c07║之法。屬心心所及眼等諸根相應而有。是名
B22n0117_p0404c08║漏相屬。（心心所者。心即第六識心。心所即
B22n0117_p0404c09║受想行也。）三漏所縛。謂有漏善法。相續不
B22n0117_p0404c10║斷。招後世生。是名漏所縛。（有漏善法。即天
B22n0117_p0404c11║人所修五戒十善等法也。）四漏所隨。謂如
B22n0117_p0404c12║在欲界天人生死中。亦為餘界諸有漏法之
B22n0117_p0404c13║所隨逐。是名漏所隨。（餘界者。即十界中修
B22n0117_p0404c14║羅界。餓鬼界。畜生界。地獄界也。）五漏隨順。
B22n0117_p0404c15║謂雖為有漏煩惱所隨。然能順於正道。決擇
B22n0117_p0404c16║對治。建立無漏。是名漏隨順。（無漏者。謂不
B22n0117_p0404c17║漏落三界生死也。）六漏種類。謂阿羅漢。現
B22n0117_p0404c18║世惑業雖已斷盡。尚餘有漏五蘊之身。亦由
B22n0117_p0405a01║前世煩惱所起。是名漏種類。（梵語阿羅漢。
B22n0117_p0405a02║華言無學。五蘊者。色蘊。受蘊。想蘊。行蘊。識蘊
B22n0117_p0405a03║也。）
B22n0117_p0405a04║【依正無礙六句】（出華嚴經疏）依謂
B22n0117_p0405a05║依報。即世間國土也。為身所依。故名依報。正
B22n0117_p0405a06║謂正報。即五陰身也。正由業力感報此身。故
B22n0117_p0405a07║名正報。既有能依之身。即有所依之土。故國
B22n0117_p0405a08║土亦名報也。六道眾生因有漏業而感生死
B22n0117_p0405a09║之身。即依穢惡國土而住。諸佛菩薩因無漏
B22n0117_p0405a10║清淨業而感法性之身。即依清淨國土而住。
B22n0117_p0405a11║今云依正無礙者。蓋言諸佛居常寂光土。而
B22n0117_p0405a12║於果後示現下三國土及九界身化諸眾生。
B22n0117_p0405a13║以不思議神通之力。或身中現土。土中現身。
B22n0117_p0405a14║身土圓融。變現自在。故名依正無礙。（五陰
B22n0117_p0405a15║者。色陰。受陰。想陰。行陰。識陰也。六道者。天道。
B22n0117_p0405a16║人道。修羅道。餓鬼道。畜生道。地獄道也。有漏
B22n0117_p0405a17║業者。謂六道眾生。由所作業。漏落生死也。無
B22n0117_p0405a18║漏業者。謂二乘菩薩。由修戒定慧清淨之業。
B22n0117_p0405b01║不漏落生死也。常寂光土者。常即法身。寂即
B22n0117_p0405b02║解脫。光即般若也。下三國土者。同居土。方便
B22n0117_p0405b03║土。實報土。以對上常寂光土。故云下也。九界
B22n0117_p0405b04║者。菩薩界。緣覺界。聲聞界。天界。人界。阿修羅
B22n0117_p0405b05║界。餓鬼界。畜生界。地獄界也。）一依內現依。
B22n0117_p0405b06║依內現依者。謂於一國土復現一切國土也。
B22n0117_p0405b07║如成就品偈云。一一塵中難思剎。隨眾生心
B22n0117_p0405b08║普現前。一切剎海靡不周。如是方便無差別。
B22n0117_p0405b09║是也。（剎。梵語具云剎摩。華言土田。今畧言
B22n0117_p0405b10║剎。即國土也。）二正內現正。正內現正者。謂
B22n0117_p0405b11║於一身中復現一切身也。如僧祇品偈云。於
B22n0117_p0405b12║一微細毛端處。有不可說諸普賢。如一毛端
B22n0117_p0405b13║一切爾。如是乃至徧法界。是也。三正內現依。
B22n0117_p0405b14║正內現依者。謂於一身中復現一切國土也。
B22n0117_p0405b15║如經偈云。於一微細毛孔中。不可說剎次第
B22n0117_p0405b16║入。毛孔能受彼諸剎。諸剎不能徧毛孔。是也。
B22n0117_p0405b17║四依內現正。依內現正者。謂於一切國土復
B22n0117_p0405b18║現一切身也。如現相品偈云。一切剎土微塵
B22n0117_p0405c01║數。常現身雲悉充滿。普為眾生放大光。各雨
B22n0117_p0405c02║法雨稱其心。是也。五依內現依正。依內現依
B22n0117_p0405c03║正者。謂於國土微塵中現無數佛身。復現一
B22n0117_p0405c04║切佛剎。如現相品偈云。一一塵中無量身。復
B22n0117_p0405c05║現種種莊嚴剎。是也。六正中現正依。正中現
B22n0117_p0405c06║正依者。謂於自身中即現諸佛之身。復現諸
B22n0117_p0405c07║佛國土。如成就品偈云。一切剎土入我身。所
B22n0117_p0405c08║住諸佛亦復然。汝應觀我諸毛孔。我今示汝
B22n0117_p0405c09║佛境界。是也。（所住諸佛。即現正也。示佛境
B22n0117_p0405c10║界。即現依也。）
B22n0117_p0405c11║【六種震動】（出華嚴經疏）六種震動
B22n0117_p0405c12║者。動起涌三種是形。震吼擊三種是聲。於形
B22n0117_p0405c13║聲中各舉一種。故言震動。六種中復各有三
B22n0117_p0405c14║相。遂成十八種震動之相也。一動。動者。搖颺
B22n0117_p0405c15║不安之謂。動有三相。一方獨動名動。四方俱
B22n0117_p0405c16║動名徧動。八方齊動名普徧動。二起。起者。自
B22n0117_p0405c17║下漸高之謂。起有三相。一方獨起名起。四方
B22n0117_p0405c18║俱起名徧起。八方齊起名普徧起。三涌。涌者。
B22n0117_p0406a01║忽然騰舉之謂。涌有三相。一方獨涌名涌。四
B22n0117_p0406a02║方俱涌名徧涌。八方齊涌名普徧涌。四震。震
B22n0117_p0406a03║者。隱隱出聲之謂。震有三相。一方獨震名震。
B22n0117_p0406a04║四方俱震名徧震。八方齊震名普徧震。五吼。
B22n0117_p0406a05║吼者。雄聲猛烈之謂。吼有三相。一方獨吼名
B22n0117_p0406a06║吼。四方俱吼名徧吼。八方齊吼名普徧吼。六
B22n0117_p0406a07║擊。擊者。砰磕發響之謂。擊有三相。一方獨擊
B22n0117_p0406a08║名擊。四方俱擊名徧擊。八方齊擊名普徧擊。
B22n0117_p0406a09║（砰。披萌切。磕。克合切。水激石曰砰。石相築
B22n0117_p0406a10║曰磕。）
B22n0117_p0406a11║【六種動相】（出大乘同性經并大智度
B22n0117_p0406a12║論）相即涌沒之相。涌謂涌起。沒謂隱沒
B22n0117_p0406a13║也。以東西南北中邊互而言之。故有六種焉。
B22n0117_p0406a14║亦名六種震動。一東涌。謂於世界東方而涌
B22n0117_p0406a15║也。二西沒。謂於世界西方而沒也。三南涌。謂
B22n0117_p0406a16║於世界南方而涌也。四北沒。謂於世界北方
B22n0117_p0406a17║而沒也。五中涌。謂於世界中間而涌也。六邊
B22n0117_p0406a18║沒。謂於世界邊際而沒也。
B22n0117_p0406b01║【六根】（出首楞嚴經）根即能生之義。
B22n0117_p0406b02║謂六根能生六識。故名六根。一眼根。謂眼能
B22n0117_p0406b03║於色境盡見諸色。瑜伽論云。能觀眾色。是也。
B22n0117_p0406b04║二耳根。謂耳能聽聞眾聲。瑜伽論云。數由此
B22n0117_p0406b05║故。聲至能聞。是也。三鼻根。謂鼻能齅聞香氣。
B22n0117_p0406b06║瑜伽論云。數由此故。能齅於香。是也。四舌根。
B22n0117_p0406b07║謂舌能嘗於食味。瑜伽論云。能嘗眾味。數發
B22n0117_p0406b08║言論。是也。五身根。謂身為諸根之所依止。瑜
B22n0117_p0406b09║伽論云。諸根積聚。是也。六意根。謂意於五塵
B22n0117_p0406b10║境界。若好若惡。悉能分別也。（五塵者。色塵。
B22n0117_p0406b11║聲塵。香塵。味塵。觸塵也。）
B22n0117_p0406b12║【六根功德】（出首楞嚴經）六根功德
B22n0117_p0406b13║者。六根所具之功德也。而此功德雖具於六
B22n0117_p0406b14║根之內。而涉乎世界而成。故有一千二百之
B22n0117_p0406b15║數量。所謂世為遷流。界為方位。三世四方。宛
B22n0117_p0406b16║轉十二。流變三疊。一十百千。是也。（三世者。
B22n0117_p0406b17║過去。現在。未來也。四方者。東西南北也。宛轉
B22n0117_p0406b18║十二者。以四方涉三世。三世涉四方。而成十
B22n0117_p0406c01║二也。流變三疊。一十百千者。乃以三世遷流
B22n0117_p0406c02║變易之數。而成三疊也。初從三世涉於四方。
B22n0117_p0406c03║疊成十二之數。一疊也。又以此十二之數。變
B22n0117_p0406c04║一為十。則疊成一百二十。二疊也。復以此一
B22n0117_p0406c05║百二十之數。變十為百。則疊成一千二百。三
B22n0117_p0406c06║疊也。故云流變三疊。一十百千也。）以此方
B22n0117_p0406c07║世一千二百之數。而成乎六根功德者。蓋由
B22n0117_p0406c08║眾生六根織妄相成。世界相涉。而所緣境量
B22n0117_p0406c09║不出三世四方故也。然此六根功德。以體具
B22n0117_p0406c10║言之。則各有一千二百。以了別功用言之。則
B22n0117_p0406c11║優劣全缺不同。是故眼鼻身三根。惟有八百
B22n0117_p0406c12║功德。耳舌意三根。則具有一千二百也。（織
B22n0117_p0406c13║妄者。根塵相織。妄有諸相也。）一眼根八百
B22n0117_p0406c14║功德。謂眾生一身方位。具前後左右四方。若
B22n0117_p0406c15║以一千二百功德定其數量。則四方各具三
B22n0117_p0406c16║百之數。共成一千二百。今眼根惟八百者。以
B22n0117_p0406c17║眼但能見前方三百。左右各二百五十。共成
B22n0117_p0406c18║八百之數也。所謂三分言功。一分無德。故知
B22n0117_p0407a01║眼根惟八百功德。二耳根千二百功德。謂耳
B22n0117_p0407a02║能周聽。隨彼聲之動處。雖則有近有遠。耳若
B22n0117_p0407a03║靜聽。則十方無遺。故知耳根圓滿一千二百
B22n0117_p0407a04║功德。三鼻根八百功德。謂鼻能齅聞。通出入
B22n0117_p0407a05║息。息出則能取香。息入則能聞香。出入之中
B22n0117_p0407a06║無能。故曰而闕中交。所謂三分言功。而闕中
B22n0117_p0407a07║交一分之德。故知鼻根惟八百功德。四舌根
B22n0117_p0407a08║千二百功德。謂舌能宣揚世間出世間一切
B22n0117_p0407a09║諸法。言說雖有限量。其理則無窮盡。此但論
B22n0117_p0407a10║其言說。不論嘗味。以其嘗味之功劣。言說之
B22n0117_p0407a11║德勝。故知舌根圓滿一千二百功德。五身根
B22n0117_p0407a12║八百功德。謂身能覺觸。了知逆順苦樂之境。
B22n0117_p0407a13║以其與物合時。則有知覺。與物相離。則不知
B22n0117_p0407a14║覺。所謂三分言功。一分無德。故知身根惟八
B22n0117_p0407a15║百功德。六意根千二百功德。謂意根靜默。一
B22n0117_p0407a16║切世間法出世間法無不包容。故知意根圓
B22n0117_p0407a17║滿一千二百功德。（世間法。即人天所修之
B22n0117_p0407a18║法。出世間法。即三乘人所修之法。）