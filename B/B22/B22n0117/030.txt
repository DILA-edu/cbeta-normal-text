B22n0117_p0434b06║【七周行慈】（出天台四教儀集註）周
B22n0117_p0434b07║者周徧也。佛為多瞋眾生令修眾生緣慈之
B22n0117_p0434b08║觀而對治之。不出七境。先親而後冤者。從易
B22n0117_p0434b09║而至難也。若以平等之心觀之。何冤何親。於
B22n0117_p0434b10║此七境。境境悉以三樂與之。使冤親無間。故
B22n0117_p0434b11║先假作此觀以破瞋障。而於眾生實未得其
B22n0117_p0434b12║樂也。（多瞋者。謂於違情之境多所忿恨也。
B22n0117_p0434b13║眾生緣慈者。謂緣念一切眾生如父母等想。
B22n0117_p0434b14║慈愍愛念而與其樂也。從易至難者。謂親與
B22n0117_p0434b15║樂則易。而冤則難也。三樂者。謂佛之樂為上
B22n0117_p0434b16║樂。菩薩之樂為中樂。諸天之樂為下樂也。）
B22n0117_p0434b17║一上品親。上品親。謂己之父母師長也。二中
B22n0117_p0434b18║品親。中品親。謂己之兄弟姊妹也。三下品親。
B22n0117_p0434c01║下品親。謂己之朋友知識也。四中人。中人。謂
B22n0117_p0434c02║非己之冤。非己之親也。五下品冤。下品冤。謂
B22n0117_p0434c03║曾害己之朋友知識者也。六中品冤。中品冤。
B22n0117_p0434c04║謂曾害己之兄弟姊妹者也。七上品冤。上品
B22n0117_p0434c05║冤。謂曾害己之父母師長者也。
B22n0117_p0434c06║【外道七種無常】（出入楞伽經）一作
B22n0117_p0434c07║已而捨無常。作即造也。捨者。捨前造作之相
B22n0117_p0434c08║也。謂外道計地水火風四大和合而造。後見
B22n0117_p0434c09║四大相異。如地堅。水濕。火煖。風動。各各不同。
B22n0117_p0434c10║遂執為無常。故云作已而捨無常。二形處壞
B22n0117_p0434c11║無常。形處即形狀也。謂外道計四大造色。能
B22n0117_p0434c12║造所造。色體畢竟不壞。但觀形狀長短變壞
B22n0117_p0434c13║等相。以為無常。故云形處壞無常。三即色無
B22n0117_p0434c14║常。謂外道計前形處。見其變壞。以為無常。今
B22n0117_p0434c15║謂此形色。即是無常。故云即色無常。四色轉
B22n0117_p0434c16║變中間無常。色轉變者。謂生住異滅也。生即
B22n0117_p0434c17║生相。住即成相。異即變相。滅即無相。如金作
B22n0117_p0434c18║莊嚴之具。金性不壞。中間相續轉變無常。自
B22n0117_p0435a01║然異滅。故云色轉變中間無常。五性無常。謂
B22n0117_p0435a02║外道計自心妄想。非常非無常。性自性不壞。
B22n0117_p0435a03║而能壞諸法自性。故云性無常。（性自性者。
B22n0117_p0435a04║謂本體之自性也。）六性無性無常。謂外道
B22n0117_p0435a05║計四大之性。皆無自性。能造及所造之相。皆
B22n0117_p0435a06║歸變壞。故云性無性無常。（能造者。地水火
B22n0117_p0435a07║風四大也。所造者。色香味觸四微也。）七一
B22n0117_p0435a08║切法不生無常。謂外道計一切法皆本不生。
B22n0117_p0435a09║故云一切法不生無常。
B22n0117_p0435a10║【七見】（出華嚴孔目）分別曰見。謂外
B22n0117_p0435a11║道於諸法中。執己為是。以正為非。迷惑不解。
B22n0117_p0435a12║失於正理。故有七種之見也。一邪見。謂無正
B22n0117_p0435a13║信。誹謗正法。而於善惡果報及正因緣所生
B22n0117_p0435a14║善法。一切撥以為無。是為邪見。（正因緣者。
B22n0117_p0435a15║謂眼等六根為因。色等六塵為緣。能生一切
B22n0117_p0435a16║諸法。非如外道計從梵天生。或計從微塵生。
B22n0117_p0435a17║此則為邪因緣也。）二我見。謂不知此身五
B22n0117_p0435a18║蘊所成。虛假不實。妄計為身。強立主宰。恒執
B22n0117_p0435b01║為我。是為我見。（五蘊者。色蘊受蘊想蘊行
B22n0117_p0435b02║蘊識蘊為五也。）三常見。謂不知己身及諸
B22n0117_p0435b03║外物。皆悉無常。終歸壞滅。而反妄計為常。是
B22n0117_p0435b04║為常見。四斷見。謂不知諸法本性空寂。常住
B22n0117_p0435b05║不壞。而反起斷滅之見。妄計此身死已。不復
B22n0117_p0435b06║更生。是為斷見。五戒盜見。（亦名見取）。謂不
B22n0117_p0435b07║知如來正戒。而於邪戒中妄自分別。取以進
B22n0117_p0435b08║行。如牛狗等戒。執取為實。得少功德。自以為
B22n0117_p0435b09║足。私竊邪計。不修正因。是為戒盜見。（牛狗
B22n0117_p0435b10║戒者。謂外道計前世從牛狗中來。即以食草
B22n0117_p0435b11║噉穢為戒。而修苦行也。）六果盜見。謂不知
B22n0117_p0435b12║正因正果。於不善事生妙善想。勤加精進。如
B22n0117_p0435b13║以寒熱塗灰臥棘等事。執為正行。小有所得。
B22n0117_p0435b14║私竊邪計以為極果。是為果盜見。（寒熱塗
B22n0117_p0435b15║灰臥棘者。謂外道寒則躶形自凍。熱則五熱
B22n0117_p0435b16║炙身。或以灰塗身。或眠臥荊棘。自以為苦行。
B22n0117_p0435b17║而求得果也。五熱者。謂四方是火。上則日也。
B22n0117_p0435b18║）七疑見。謂於諸法或執有我。或執無我。或
B22n0117_p0435c01║執為常。或執非常等。心生猶豫。不能決了。是
B22n0117_p0435c02║為疑見。
B22n0117_p0435c03║【七有】（出長阿含十報法經）因果不
B22n0117_p0435c04║亡曰有。謂由身口意所作善惡之因。能招六
B22n0117_p0435c05║趣生死之果。因果相續。故名七有。（六趣者。
B22n0117_p0435c06║天趣。人趣。修羅趣。餓鬼趣。畜生趣。地獄趣也。
B22n0117_p0435c07║）一地獄有。（亦名不可有。）地獄者。此獄在
B22n0117_p0435c08║地之下也。謂眾生由過去惡逆之因。感現在
B22n0117_p0435c09║地獄之果。因果不亡。故名地獄有。二畜生有。
B22n0117_p0435c10║畜生者。禽獸之類也。謂眾生由過去愚癡之
B22n0117_p0435c11║因。感現在畜生之果。因果不亡。故名畜生有。
B22n0117_p0435c12║三餓鬼有。餓鬼者。常受饑餓也。謂眾生由過
B22n0117_p0435c13║去慳悋之因。感現在饑餓之果。因果不亡。故
B22n0117_p0435c14║名餓鬼有。四天有。天者。天然自然。樂勝身勝
B22n0117_p0435c15║也。謂眾生由過去戒定之因。感現在快樂之
B22n0117_p0435c16║果。因果不亡。故名天有。五人有。人者忍也。於
B22n0117_p0435c17║世違順之境能安忍故。謂眾生由過去戒善
B22n0117_p0435c18║之因。感現在人倫之果。因果不亡。故名人有。
B22n0117_p0436a01║六業有。（亦名行有。）業者。謂身口意所作
B22n0117_p0436a02║善惡之業因。能招未來善惡之業果。因果不
B22n0117_p0436a03║亡。故名業有。七中有。中有亦名中陰。謂諸眾
B22n0117_p0436a04║生。此身死後。識未託胎。現在所作善惡業因。
B22n0117_p0436a05║必取當來善惡諸趣之果。因果不亡。故名中
B22n0117_p0436a06║有。
B22n0117_p0436a07║【七遮罪】（亦名七逆罪出梵網經）遮
B22n0117_p0436a08║謂遮障聖道。逆謂不順於理。行此七罪。不復
B22n0117_p0436a09║成就善根。經云。法師不得與七逆人現身受
B22n0117_p0436a10║戒是也。一出佛身血佛。是一切眾生慈父。能
B22n0117_p0436a11║令眾生悟明自心。出離苦趣。眾生當歷劫供
B22n0117_p0436a12║養以報其恩。況復出其身血。如興起行經云。
B22n0117_p0436a13║提婆達兜舉石擲佛。迸石小片。傷佛足指。即
B22n0117_p0436a14║破出血。後墮地獄。是也。（劫。梵語具云劫波。
B22n0117_p0436a15║華言分別時節。梵語提婆達兜。亦云提婆達
B22n0117_p0436a16║多。華言天熱。以其生時。人天等眾。心皆驚熱
B22n0117_p0436a17║故也。）三弒父。弒者。下殺上也。謂父者子之
B22n0117_p0436a18║所天。即當竭力孝養。以報恩德。豈宜悖戾。妄
B22n0117_p0436b01║加殺害。地藏經云。若有眾生不孝父母。或至
B22n0117_p0436b02║殺害者。當墮無間地獄。千萬億劫。求出無期。
B22n0117_p0436b03║是也。（無間地獄者。即阿鼻地獄也）三弒
B22n0117_p0436b04║母。謂母之恩德。不異於父。即當恭敬供養。以
B22n0117_p0436b05║期報答。豈宜悖戾。妄加殺害。所以經云。犯者
B22n0117_p0436b06║得波羅夷罪。（梵語波羅夷。華言極惡。）四
B22n0117_p0436b07║弒和尚。和尚。梵語鄔波遮迦。于闐國翻為和
B22n0117_p0436b08║尚。華言力生。即親教師也。謂出家者。因師之
B22n0117_p0436b09║力。生長法身。出功德財。養智慧命。功莫大焉。
B22n0117_p0436b10║即當恭敬供養。以報其恩。豈宜悖戾。妄加殺
B22n0117_p0436b11║害。若以惡心瞋心而殺之者。得波羅夷罪。五
B22n0117_p0436b12║弒阿闍黎。梵語阿闍黎。華言軌範。言堪為後
B22n0117_p0436b13║學之軌範。即得戒教授等師也。必當親事恭
B22n0117_p0436b14║敬供養。以報其恩。豈宜悖戾。妄加殺害。若以
B22n0117_p0436b15║惡心瞋心而殺之者。得波羅夷罪。六破羯磨
B22n0117_p0436b16║僧。梵語羯磨。華言作法。謂比丘俱集一處。和
B22n0117_p0436b17║合作法。若以惡心瞋心破之。令其不和合者。
B22n0117_p0436b18║得波羅夷罪。（梵語比丘。華言乞士。）七弒
B22n0117_p0436c01║阿羅漢。梵語阿羅漢。華言無學。謂無法可學
B22n0117_p0436c02║也。又名應供。謂應受人天供養也。即當恭敬
B22n0117_p0436c03║供養。以種其福。豈宜悖戾。妄加殺害。若以惡
B22n0117_p0436c04║心瞋心而殺之者。墮無間獄。求出無期。
B22n0117_p0436c05║【七聚】（出翻譯名義）聚即類聚。謂聚
B22n0117_p0436c06║眾律以成其類。隨犯而制之。故名七聚也。一
B22n0117_p0436c07║波羅夷。梵語波羅夷。華言極惡。有三義。一者
B22n0117_p0436c08║退沒。由犯此罪。道果無分。沒溺惡道。二者不
B22n0117_p0436c09║共住。謂非但失道而已。不得於說戒羯磨僧
B22n0117_p0436c10║中共住。三者墮落。捨此身已。墮在阿鼻地獄
B22n0117_p0436c11║也。（梵語羯磨。華言作法。梵語阿鼻。華言無
B22n0117_p0436c12║間。）二僧殘。殘者。如人被斫。命雖未盡。而身
B22n0117_p0436c13║已傷殘也。謂若犯此罪。僧為作法。懺除其過。
B22n0117_p0436c14║故名僧殘。三偷蘭遮。梵語偷蘭。華言大。遮即
B22n0117_p0436c15║遮障善道。華梵兼稱。故云偷蘭遮。謂大障一
B22n0117_p0436c16║切善根也。四波逸提。梵語波逸提。華言墮。謂
B22n0117_p0436c17║犯此罪。死墮地獄也。五提舍尼。梵語提舍尼。
B22n0117_p0436c18║華言向彼悔。僧祇律云。此罪應對眾發露懺
B22n0117_p0437a01║悔。是也。六突吉羅。梵語突吉羅。華言惡作惡
B22n0117_p0437a02║說。謂身惡作。口惡說也。四分律本又名式叉
B22n0117_p0437a03║迦羅尼。華言應當學。謂此罪微細難持。令其
B22n0117_p0437a04║隨學隨守。是名應當學也。七惡說。惡說者。謂
B22n0117_p0437a05║口好惡說。多諸論議也。即突吉羅中。開出惡
B22n0117_p0437a06║說以成此七聚也。
B22n0117_p0437a07║【七支】（出法界次第）支即支分。身三
B22n0117_p0437a08║支。謂殺盜婬。口四支。謂妄言綺語兩舌惡口。
B22n0117_p0437a09║總名七支。即十惡中之七也。一殺生。謂斷一
B22n0117_p0437a10║切眾生之命。故名殺生。二偷盜。謂潛起惡心。
B22n0117_p0437a11║取他財物。故名偷盜。三邪婬。謂非己妻妾而
B22n0117_p0437a12║行欲事。故名邪婬。四妄言。謂以虛誕之言。欺
B22n0117_p0437a13║誑他人。故名妄言。五綺語。綺即文飾也。謂綺
B22n0117_p0437a14║飾言語。取悅於人。故名綺語。六惡口。謂以惡
B22n0117_p0437a15║言加彼。令他受惱。故名惡口。七兩舌。謂搆合
B22n0117_p0437a16║是非之言。向此說彼。向彼說此。令其爭鬬。故
B22n0117_p0437a17║名兩舌。
B22n0117_p0437a18║【七垢】（出瑜伽師地論）一欲垢。欲即
B22n0117_p0437b01║希求之義。垢者。塵也。污也。謂人於諸所有功
B22n0117_p0437b02║德。不求他知。若欲令他知我成就如是功德。
B22n0117_p0437b03║是名欲垢。二見垢。見者。執著分別也。謂人於
B22n0117_p0437b04║諸所有功德。無執著分別之見。若生執著。是
B22n0117_p0437b05║名見垢。三疑垢。疑者。迷惑不了也。謂人於諸
B22n0117_p0437b06║所有功德。若或疑惑為功德耶。為過失耶。如
B22n0117_p0437b07║是疑者。是名疑垢。四慢垢。慢者。恃己凌他也。
B22n0117_p0437b08║謂人不以己之所有功德與他校量而生輕
B22n0117_p0437b09║慢。若生輕他之心。是名慢垢。五憍垢。憍者。矜
B22n0117_p0437b10║誇自高也。謂人不以己之所有功德而生忻
B22n0117_p0437b11║喜。若生忻喜貢高之心。是名憍垢。六隨眠垢。
B22n0117_p0437b12║依附不捨曰隨。五情暗冥曰眠。謂人於諸所
B22n0117_p0437b13║有功德常加護念。不為隨眠煩惱之所蓋覆。
B22n0117_p0437b14║若煩惱習氣未斷。是名隨眠垢。（五情者。即
B22n0117_p0437b15║眼耳鼻舌身之情也。煩惱習氣者。謂煩惱餘
B22n0117_p0437b16║習之氣分也。）七慳垢。謂人於諸所有功德。
B22n0117_p0437b17║回施一切眾生。無悋惜心。若生慳惜之念。是
B22n0117_p0437b18║名慳垢。
B22n0117_p0437c01║【七種慢】（出楞嚴經并毘婆沙論）謂
B22n0117_p0437c02║諸眾生無明妄惑。障覆於心。而生執取。恃己
B22n0117_p0437c03║凌他。貢高自大。於佛法中自謂滿足。所計不
B22n0117_p0437c04║同。故有七種也。一慢。慢者。謂同類相傲也。如
B22n0117_p0437c05║於相似法中。執己相似。又於下劣中執己為
B22n0117_p0437c06║勝也。二過慢。過慢者。謂於同類相似法中。執
B22n0117_p0437c07║己為勝。或復他人勝於己處。執為相似。言我
B22n0117_p0437c08║與他同也。三慢過慢。慢過慢者。於勝爭勝也。
B22n0117_p0437c09║謂他本勝於己。而執己為勝。言我定能勝於
B22n0117_p0437c10║他也。四我慢。我慢者。恃己凌他也。謂倚恃己
B22n0117_p0437c11║之所能。欺凌於他也。五增上慢。增上慢者。未
B22n0117_p0437c12║得謂得也。謂未得上聖之法。自謂已得。未證
B22n0117_p0437c13║上聖之理。自謂已證也。六卑劣慢。卑劣慢者。
B22n0117_p0437c14║以劣自誇也。謂己但有下劣少分之能。反自
B22n0117_p0437c15║矜誇。以彼多分之能。不及於我也。七邪慢。邪
B22n0117_p0437c16║慢者。謂實無德。妄為有德。執著邪見。不禮塔
B22n0117_p0437c17║廟。不敬三寶。不誦經典也。（三寶者。佛寶。法
B22n0117_p0437c18║寶。僧寶也。）
B22n0117_p0438a01║【慳法七報】（出成實論）財法不能惠
B22n0117_p0438a02║施曰慳。此專言慳悋於法而不施與人者。得
B22n0117_p0438a03║七種報。一生盲報。謂從母胎出。便不能見日
B22n0117_p0438a04║月光明。名為生盲。由其宿世慳悋法故。於現
B22n0117_p0438a05║生中而得此報也。二愚癡報。謂於諸法中迷
B22n0117_p0438a06║惑不了。名為愚癡。由其宿世慳悋法故。於現
B22n0117_p0438a07║生中而得此報也。三生惡家報。謂不信三寶。
B22n0117_p0438a08║造作重罪。名為惡家。又有冤之家。亦名惡家。
B22n0117_p0438a09║由其宿世慳悋法故。於現生中而得此報也。
B22n0117_p0438a10║四胎夭報。胎夭者。胎中夭死也。由其宿世慳
B22n0117_p0438a11║悋法故。於現生中而得此報也。五物恐報。物
B22n0117_p0438a12║恐者。謂為一切惡物恐怖也。由其宿世慳悋
B22n0117_p0438a13║法故。於現生中而得此報也。六善人遠離報。
B22n0117_p0438a14║善人遠離者。謂賢善之人。悉皆遠離而不親
B22n0117_p0438a15║近。由其宿世慳悋法故。於現生中而得此報
B22n0117_p0438a16║也。七無惡不作報。無惡不作者。謂於一切惡
B22n0117_p0438a17║無所不作也。由其宿世自既慳法。亦教人慳
B22n0117_p0438a18║法。滅佛法種。三世十方諸佛以為冤賊。是以
B22n0117_p0438b01║於現生中而得此報也。（三世者。過去。現在。
B22n0117_p0438b02║未來也。）
B22n0117_p0438b03║【七隨眠】（亦名七使出阿毘達磨毘婆
B22n0117_p0438b04║沙論）煩惱妄惑依附不捨曰隨。五情暗
B22n0117_p0438b05║冥曰眠。以無明種子潛伏藏識。而能生起一
B22n0117_p0438b06║切煩惱結業。故名隨眠。又名七使者。使猶驅
B22n0117_p0438b07║使也。由此妄惑驅使心神流轉三界故也。（
B22n0117_p0438b08║五情者。即眼耳鼻舌身之情也。藏識者。即第
B22n0117_p0438b09║八識。能含藏一切善惡種子故也。三界者。欲
B22n0117_p0438b10║界。色界。無色界也。）一貪隨眠。貪者。引取無
B22n0117_p0438b11║厭也。謂此貪欲之惑。潛伏藏識。隨附不捨而
B22n0117_p0438b12║為種子。能生一切貪染之欲。故名貪隨眠。二
B22n0117_p0438b13║瞋隨眠。瞋者。忿怒不息也。謂此瞋恚之惑。潛
B22n0117_p0438b14║伏藏識。隨附不捨而為種子。能起一切麤重
B22n0117_p0438b15║忿怒。故名瞋隨眠。三愛隨眠。愛者。於順情境
B22n0117_p0438b16║上愛著不捨也。謂此愛惑種子。潛伏藏識。隨
B22n0117_p0438b17║附不捨。能生三界麤重愛欲。故名愛隨眠。四
B22n0117_p0438b18║慢隨眠。慢者。恃己凌他也。謂慢惑種子。潛伏
B22n0117_p0438c01║藏識。隨附不捨。能生種種麤重憍慢。故名慢
B22n0117_p0438c02║隨眠。五無明隨眠。無明者。無所明了也。謂此
B22n0117_p0438c03║無明種子。潛伏藏識。隨附不捨。能生種種麤
B22n0117_p0438c04║重煩惱。故名無明隨眠。六見隨眠。見者。分別
B22n0117_p0438c05║執取也。謂此分別妄惑種子。潛伏藏識。隨附
B22n0117_p0438c06║不捨。能生三界種種妄見。故名見隨眠。七疑
B22n0117_p0438c07║隨眠。疑者。猶豫不决也。謂此疑惑種子。潛伏
B22n0117_p0438c08║藏識。隨附不捨。能生三界麤重疑惑。故名疑
B22n0117_p0438c09║隨眠。
B22n0117_p0438c10║【輪王七寶】（出修行本起經）長阿含
B22n0117_p0438c11║經云。增劫中則有輪王出世。以一增一減為
B22n0117_p0438c12║一小劫。人壽增至八萬四千歲。歷過百年。壽
B22n0117_p0438c13║減一歲。如是減至十歲。名為減劫。此後過百
B22n0117_p0438c14║年。復增一歲。或云子倍父壽。（若父十歲。子
B22n0117_p0438c15║則二十歲。）名為增劫。如是增至八萬四千
B22n0117_p0438c16║歲時。則有金輪王出。生在王家。紹灌頂位。於
B22n0117_p0438c17║十五日。香湯沐浴。受持齋戒。升高臺殿。臣僚
B22n0117_p0438c18║輔翼。東方忽有金輪寶現。舒妙光明。來應王
B22n0117_p0439a01║所。若王欲往東方。輪即東轉。王則將諸兵眾
B22n0117_p0439a02║隨其後行。金輪寶前。有四神導引。輪所住處。
B22n0117_p0439a03║王即止駕。南西北方。隨輪所至。亦復如是。於
B22n0117_p0439a04║四天下普勸人民。修十善道。是名金輪王。亦
B22n0117_p0439a05║名轉輪聖王。而具足七寶焉。（劫梵語具云
B22n0117_p0439a06║劫波。華言分別時節。金輪王太子紹位之時。
B22n0117_p0439a07║取四大海水以灌其頂。方紹父位。以為金輪
B22n0117_p0439a08║王。名灌頂位。十善道者。不殺。不盜。不邪婬。不
B22n0117_p0439a09║妄語。不兩舌。不惡口。不綺語。不貪欲。不瞋恚。
B22n0117_p0439a10║不邪見也。）一金輪寶。（亦名勝自在。）金輪
B22n0117_p0439a11║者。其輪千輻。徑一丈四尺。具足轂輞。雕文刻
B22n0117_p0439a12║鏤。眾寶間錯。光明洞達。天匠所成。非世所有
B22n0117_p0439a13║也。謂轉輪聖王。既得此輪。隨王心念。輪則為
B22n0117_p0439a14║轉。案行天下。須臾周帀。是為金輪寶。二白象
B22n0117_p0439a15║寶。（亦名青山。）白象者。謂轉輪聖王。清旦升
B22n0117_p0439a16║殿。有白象寶。忽然出現。其身純白。其首雜色。
B22n0117_p0439a17║口有六牙。牙七寶色。力能飛行。若王乘時。一
B22n0117_p0439a18║日之中。周徧天下。朝往暮回。不勞不疲。若行
B22n0117_p0439b01║渡水。水不動搖。亦不濡足。是名白象寶。三紺
B22n0117_p0439b02║馬寶。（亦名勇疾風）紺馬者。青赤色馬也。謂
B22n0117_p0439b03║轉輪聖王。清旦升殿。有紺馬寶。忽然出現。髦
B22n0117_p0439b04║鬣貫珠。洗刷之時。珠則墮落。須臾之間。更生
B22n0117_p0439b05║如故。其珠鮮潔。色勝於前。鳴聲遠聞。一由旬
B22n0117_p0439b06║內。力能飛行。王若乘之。案行天下。朝去暮回。
B22n0117_p0439b07║力不疲極。馬脚觸塵。皆成金沙。是名紺馬寶。
B22n0117_p0439b08║（梵語由旬。華言限量。有三等不同。上八十
B22n0117_p0439b09║里。中六十里。下四十里。）四神珠寶。（亦名
B22n0117_p0439b10║光藏雲。）神珠者。謂轉輪聖王。清旦升殿。有
B22n0117_p0439b11║神珠寶。忽然出現。其色瑩潔。無有瑕纇。夜懸
B22n0117_p0439b12║空中。隨國大小。明照內外。如晝無異。是名神
B22n0117_p0439b13║珠寶。五玉女寶。（亦名淨妙德。）玉女者。謂
B22n0117_p0439b14║顏貌端正。色相具足。身則冬溫夏涼。於諸毛
B22n0117_p0439b15║孔出旃檀者。口出青蓮華香。言語柔軟。舉動
B22n0117_p0439b16║安詳。食自消化。非同世間女人有諸不淨。是
B22n0117_p0439b17║名玉女寶。六典財寶。（亦名大財。）典財。又曰
B22n0117_p0439b18║典寶藏臣。謂轉輪聖王。欲得七珍寶時。典藏
B22n0117_p0439c01║臣舉身向地。地出七寶。向水。水出七寶。向山。
B22n0117_p0439c02║山出七寶。向石。石出七寶。是為典財寶。阿含
B22n0117_p0439c03║經又云居士寶。其人宿福深厚。眼能徹見地
B22n0117_p0439c04║中伏藏。有主無主。皆悉見知。其有主者。為之
B22n0117_p0439c05║衛護。其無主者。取供王用。是也。七主兵寶。（
B22n0117_p0439c06║亦名離垢眼。）主兵。又曰典兵臣。謂轉輪聖
B22n0117_p0439c07║王。意欲得四種兵。若千若萬。乃至無數。顧視
B22n0117_p0439c08║之間。兵即已辦。行陣嚴整。是為主兵寶。阿含
B22n0117_p0439c09║經又云。其人智謀雄猛。韜略獨出。即詣王所
B22n0117_p0439c10║白言。大王有所討伐。不足為憂。若欲象馬車
B22n0117_p0439c11║步四種兵者。我自能辦。是也。
B22n0117_p0439c12║【七寶】（出翻譯名義）七寶諸經所載
B22n0117_p0439c13║不同。舊出二種。其間名同而華梵不一。今依
B22n0117_p0439c14║翻譯名義。亦列二種。皆以梵語為名。而用華
B22n0117_p0439c15║言各釋其下也。一蘇伐羅。梵語蘇伐羅。華言
B22n0117_p0439c16║金。大智度論云。金出山石沙赤銅中。而有四
B22n0117_p0439c17║義。一者色無變。二者體無染。三者轉作無礙。
B22n0117_p0439c18║四者令人富。以是等義。故名為寶。二阿路巴。
B22n0117_p0440a01║梵語阿路巴。華言銀。大智度論云。銀出燒石
B22n0117_p0440a02║中。世名白金。亦有四義。與前金同。故名為寶。
B22n0117_p0440a03║三琉璃。梵語琉璃。華言青色寶。觀經疏又云
B22n0117_p0440a04║吠瑠璃耶。華言不遠。謂西域有山。去波羅奈
B22n0117_p0440a05║城不遠。山出此寶。故以名之。此寶青色。一切
B22n0117_p0440a06║眾寶皆不能壞。色體堅瑩。世所希有。故名為
B22n0117_p0440a07║寶。（梵語波羅奈。華言鹿苑。）四頗黎。梵語
B22n0117_p0440a08║頗黎。或云塞頗胝迦。華言水玉。即蒼玉也。或
B22n0117_p0440a09║云水精。體色瑩潤。世所希有。故名為寶。五牟
B22n0117_p0440a10║婆洛揭拉婆。梵語牟婆洛揭拉婆。華言青白
B22n0117_p0440a11║色寶。即硨磲也。其狀如車之渠。車之牙輞也。
B22n0117_p0440a12║因以名焉。以其體堅色明。世所希有。故名為
B22n0117_p0440a13║寶。六摩羅伽隸。梵語摩羅伽隸。華言碼碯。其
B22n0117_p0440a14║色赤白。如馬之腦。因以名焉。以其可琢成器。
B22n0117_p0440a15║世所希有。故名為寶。七鉢摩羅伽。梵語鉢摩
B22n0117_p0440a16║羅伽。華言赤真珠。佛地論云。赤蟲所出。大智
B22n0117_p0440a17║度論云。此寶出魚腹蛇腦中。其色明瑩。最為
B22n0117_p0440a18║殊勝。故名為寶。
B22n0117_p0440b01║【又七寶】（出翻譯名義）一鉢攞娑。梵
B22n0117_p0440b02║語鉢攞娑。華言珊瑚。大智度論云。海中石樹
B22n0117_p0440b03║也。謂西南漲海中。去七八里許。有珊瑚洲。洲
B22n0117_p0440b04║底有磐石。此寶生其上。人以鐵網取之。世所
B22n0117_p0440b05║希有。故名為寶。二阿濕摩揭婆。梵語阿濕摩
B22n0117_p0440b06║揭婆。華言琥珀。其色紅瑩。世所希有。故名為
B22n0117_p0440b07║寶。三摩尼。梵語摩尼。又云末尼。華言離垢。即
B22n0117_p0440b08║珠寶也。此寶光淨。不為垢穢所染。故圓覺鈔
B22n0117_p0440b09║又云如意。謂意中所須財寶衣服飲食種種
B22n0117_p0440b10║之物。此珠悉能出生。令人皆得如意。故名為
B22n0117_p0440b11║寶。四甄叔迦。梵語甄叔迦。華言赤色寶。西域
B22n0117_p0440b12║傳云。甄叔迦。樹名。其花赤色。形大如手。此寶
B22n0117_p0440b13║色如此花。故以名焉。五釋迦毘棱伽。梵語釋
B22n0117_p0440b14║迦毘棱伽。華言能勝。謂此寶能勝一切世間
B22n0117_p0440b15║眾寶。世所希有。故名為寶。六摩羅伽陀。梵語
B22n0117_p0440b16║摩羅伽陀。大智度論云。綠色珠。此寶出金翅
B22n0117_p0440b17║鳥口邊。能辟一切諸毒。世所希有。故名為寶
B22n0117_p0440b18║七跋折羅。梵語跋折羅。華言金剛。此寶出於
B22n0117_p0440c01║金中。色如紫英。百鍊不銷。至堅至利。可以切
B22n0117_p0440c02║玉。世所希有。故名為寶。
B22n0117_p0440c03║【七金山】（出翻譯名義）七金山者。謂
B22n0117_p0440c04║山皆有金色光明故也。七重環繞須彌山外。
B22n0117_p0440c05║高廣形量。次第減半。如須彌山高八萬四千
B22n0117_p0440c06║由旬。雙持山止高四萬二千由旬之類。是也。
B22n0117_p0440c07║（梵語由旬。華言限量。有三等不同。上八十
B22n0117_p0440c08║里。中六十里。下四十里。）一雙持山。雙持山
B22n0117_p0440c09║者。謂二山相倚也。又言持雙者。文互用耳。此
B22n0117_p0440c10║山高廣。各四萬二千由旬。二持軸山。持軸山
B22n0117_p0440c11║者。謂山峰上聳。形如車軸也。高廣各二萬一
B22n0117_p0440c12║千由旬。三檐木山。檐木。樹名。以山形似此樹。
B22n0117_p0440c13║故名檐木。高廣各一萬五百由旬。四善見山。
B22n0117_p0440c14║善見山者。謂見者稱善也。高廣各五千二百
B22n0117_p0440c15║五十由旬。五馬耳山。馬耳山者。謂狀如馬耳
B22n0117_p0440c16║也。高廣各二千六百二十五由旬。六障礙山。
B22n0117_p0440c17║障礙山者。謂此山有障礙神故。又名象鼻山。
B22n0117_p0440c18║形如象鼻故也。高廣各一千三百一十二由
B22n0117_p0441a01║旬半。七持地山。持地山者。謂與地相持故。又
B22n0117_p0441a02║名地持者。文互用耳。又名魚觜山者。以海中
B22n0117_p0441a03║有魚。觜尖。其山形如彼魚故也。又名持邊山
B22n0117_p0441a04║者。以此山護持圍繞內六山故也。高廣各六
B22n0117_p0441a05║百五十六由旬零。
B22n0117_p0441a06║【七海】（出法集名數經）一鹽水海。金
B22n0117_p0441a07║剛三昧經云。海有金剛輪。隨時轉故。令大海
B22n0117_p0441a08║水同一鹹味。故名鹽水海。二乳海。謂世有一
B22n0117_p0441a09║海。其味如乳。故名乳海。三酪海。謂世有一海。
B22n0117_p0441a10║其味如酪。故名酪海。四酥海。謂世有一海。其
B22n0117_p0441a11║味如酥。故名酥海。五蜜水海。謂世有一海。其
B22n0117_p0441a12║味如蜜。故名蜜水海。六吉祥草海。謂世有一
B22n0117_p0441a13║海。生吉祥草。故名吉祥草海。七酒海。謂世有
B22n0117_p0441a14║一海。其味如酒。故名酒海。
B22n0117_p0441a15║【七大】（出楞嚴經）大即體性圓融。周
B22n0117_p0441a16║徧無外之義。蓋由萬法不離地水火風而成。
B22n0117_p0441a17║依空建立。因見有覺。因識有知。舉此七種。則
B22n0117_p0441a18║自他依正色心一切萬法無不攝矣。然以眾
B22n0117_p0441b01║生迷失本心。根塵對起。知見妄分。聽不出聲。
B22n0117_p0441b02║見不超色。但於日鏡和合處見火起。月珠和
B22n0117_p0441b03║合處見水生。各不相容。執相成礙。殊不知如
B22n0117_p0441b04║來藏中水火性空。本周法界。隨眾生心循業
B22n0117_p0441b05║發現。故世尊於楞嚴會上開悟阿難及諸大
B22n0117_p0441b06║眾。會七大萬法皆歸如來藏。故說此七大之
B22n0117_p0441b07║相也。（依正色心者。依即所依國土。正謂正
B22n0117_p0441b08║受果報。即能依之身也。色即色身。心即心識
B22n0117_p0441b09║也。）一地大。麤為大地。細為微塵。析則成空。
B22n0117_p0441b10║合聚為地。眾生昏迷。但見其相。不知地性融
B22n0117_p0441b11║通。徧周法界。隨眾生心循業發現。清淨本然。
B22n0117_p0441b12║寧有方所。故名地大。（循業即隨業也。）二
B22n0117_p0441b13║火大。火性無我。寄於諸緣。如執鏡艾。對日火
B22n0117_p0441b14║生。眾生昏迷。但見其相。不知火性融通。徧周
B22n0117_p0441b15║法界。隨眾生心循業發現。如一處執鏡。一處
B22n0117_p0441b16║火生。徧法界執。滿世間起。起徧世間。寧有方
B22n0117_p0441b17║所。故名火大。（火性無我者。言火性無體也。
B22n0117_p0441b18║）三水大。水性不定。流息無恒。如執珠盤。對
B22n0117_p0441c01║月出水。眾生昏迷。但見其相。不知水性融通。
B22n0117_p0441c02║徧周法界。隨眾生心循業發現。如一處執珠。
B22n0117_p0441c03║一處水出。徧法界執。滿法界生。生滿世間。寧
B22n0117_p0441c04║有方所。故名水大。四風大。風性無體。動靜不
B22n0117_p0441c05║常。如人整衣。則有微風拂他人面。眾生昏迷。
B22n0117_p0441c06║但知微風。不知風性融通。徧周法界。隨眾生
B22n0117_p0441c07║心循業發現。如一人整衣。有微風出。徧法界
B22n0117_p0441c08║拂。滿國土生。周徧世間。寧有方所。故名風大。
B22n0117_p0441c09║五空大。空性無形。四色顯發。如人鑿井。出土
B22n0117_p0441c10║一尺。中間則有一尺虛空。眾生昏迷。但見此
B22n0117_p0441c11║空。不知性覺真空。徧周法界。隨眾生心循業
B22n0117_p0441c12║發現。如一井空。空生一井。十方虛空。亦復如
B22n0117_p0441c13║是。圓滿十方。寧有方所。故名空大。六見大。見
B22n0117_p0441c14║覺無知。因色空有。如朝明夕昏。一切色相因
B22n0117_p0441c15║見分析。眾生昏迷。但見明暗之相。不知性見
B22n0117_p0441c16║精明。徧周法界。隨眾生心循業發現。以由色
B22n0117_p0441c17║空既徧。見亦周徧。六根互用。聞聽覺知。亦復
B22n0117_p0441c18║如是。圓滿十虛。寧有方所。故名見大。（六根
B22n0117_p0442a01║互用者。謂如眼見色。亦能聞聲齅香知味覺
B22n0117_p0442a02║觸之類也。十虛即十方虛空也。）七識大。識
B22n0117_p0442a03║性無源。因於六種根塵而出。如根塵對起。分
B22n0117_p0442a04║別妄生。眾生昏迷。但隨分別。不知性識明知。
B22n0117_p0442a05║徧周法界。隨眾生心循業發現。以由根境無
B22n0117_p0442a06║邊。識亦無盡。含吐十虛。寧有方所。故名識大。
B22n0117_p0442a07║（六種根塵者。根即眼耳鼻舌身意六根也。
B22n0117_p0442a08║塵即色聲香味觸法六塵也。十虛者。十方虛
B22n0117_p0442a09║空也。）
B22n0117_p0442a10║【地動七因】（出法華經疏）一令諸魔
B22n0117_p0442a11║生怖。魔有多種。故曰諸魔。令生怖者。謂佛成
B22n0117_p0442a12║道時。必須地動。令邪魔恐怖。而回正念也。二
B22n0117_p0442a13║令眾生心不散亂。令眾生心不散亂者。謂佛
B22n0117_p0442a14║欲說法時。必先地動。令諸眾生恭敬嚴謹。心
B22n0117_p0442a15║不散亂。而能信受也。三令放逸者生覺知。令
B22n0117_p0442a16║放逸生覺知者。謂佛說法時。或有放逸之人。
B22n0117_p0442a17║不能畢集。必須地動。令其覺知。皆來諦聽也。
B22n0117_p0442a18║四令眾生知法相。令眾生知法相者。謂佛說
B22n0117_p0442b01║法。微妙難知。必先地動。普令一切眾生心生
B22n0117_p0442b02║警悟。覺了諸法之相也。五令眾生觀說法處。
B22n0117_p0442b03║令眾生觀說法處者。謂佛說法時。欲令十方
B22n0117_p0442b04║世界統為一佛國土。必須地動。令諸眾生得
B22n0117_p0442b05║見說法殊勝之處也。六令成熟者得解脫。令
B22n0117_p0442b06║成熟得解脫者。謂佛說法時。若有根緣成熟
B22n0117_p0442b07║眾生。來聞正法。必須地動。令其覺悟。而得解
B22n0117_p0442b08║脫也。七令隨順問正義。令隨順問正義者。謂
B22n0117_p0442b09║佛說法時。為諸眾生不解正義。必須地動。令
B22n0117_p0442b10║其警覺。隨順請問。各得開解也。
B22n0117_p0442b11║【七難】（出觀音玄義疏）難即厄難苦
B22n0117_p0442b12║惱之處也。謂火有焦身絕命之憂。故為初難。
B22n0117_p0442b13║水有沉有浮。故為二難。羅剎雖暴。緩於火水。
B22n0117_p0442b14║故為三難。刀杖非隨得隨戮。必須研罪虛實。
B22n0117_p0442b15║故為四難。鬼取非的。命衰逢害。故為五難。枷
B22n0117_p0442b16║鎖繫身。未為失命。故為六難。怨賊覓寶。與寶
B22n0117_p0442b17║即脫。故為七難。而此七難。一一皆有果報惡
B22n0117_p0442b18║業煩惱三種。今但明人中果報之一種也。有
B22n0117_p0442c01║以羅剎難中風難。足為八難者。非也。一火難。
B22n0117_p0442c02║觀音經云。若有持是觀世音菩薩名者。設入
B22n0117_p0442c03║大火。火不能燒。蓋持者。口為誦持。心為秉持。
B22n0117_p0442c04║言其執持無少懈也。設入者。不定之辭。若人
B22n0117_p0442c05║遭此難者。一心稱名。必得解脫。如應驗傳云。
B22n0117_p0442c06║晉元康中。竺長舒居於洛陽時。為延火將及
B22n0117_p0442c07║草屋。在於下風。豈有免理。一心稱菩薩名。即
B22n0117_p0442c08║風回火轉。狹識淺見者。以為偶爾。後因風燥
B22n0117_p0442c09║之日。故擲火燒之。三擲三滅。其人即叩頭謝
B22n0117_p0442c10║罪。如此應驗。非一而已。二水難。經云。若為大
B22n0117_p0442c11║水所漂。稱其名號。即得淺處。蓋水言大而不
B22n0117_p0442c12║言小者。小不為難也。若遭此難。稱菩薩名。即
B22n0117_p0442c13║得淺處。如應驗傳云。海鹽郡有溺水者。同伴
B22n0117_p0442c14║皆沉。此人稱觀世音菩薩。忽遇得一石。困倦
B22n0117_p0442c15║如眠。夢見兩人乘船喚入。即時覺悟。開眼果
B22n0117_p0442c16║見人船。送至岸上。則不復見矣。三羅剎難。梵
B22n0117_p0442c17║語羅剎。華言暴惡。經云。若有眾生。為求金銀
B22n0117_p0442c18║等寶入於大海。假使黑風吹其船舫。漂墮羅
B22n0117_p0443a01║剎鬼國。其中若有一人稱觀世音菩薩名者。
B22n0117_p0443a02║是諸人等皆得解脫羅剎之難。蓋羅剎者。食
B22n0117_p0443a03║人鬼也。一人稱名悉得解脫者。憂慼休咎。眾
B22n0117_p0443a04║所共之。口不同稱。心亦覓福。故獲均濟。如應
B22n0117_p0443a05║驗傳云。外國百餘人。從師子國泛海向扶南。
B22n0117_p0443a06║忽遇惡風。漂墮鬼國。其羅剎鬼便欲盡食。一
B22n0117_p0443a07║船眾人。皆稱觀音。中有一小乘沙門。不信觀
B22n0117_p0443a08║音。不肯稱名。鬼即索此沙門。沙門學稱菩薩
B22n0117_p0443a09║名號。亦得免脫。（梵語沙門。華言勤息。）四
B22n0117_p0443a10║刀杖難。經云。若復有人。臨當被害。稱觀世音
B22n0117_p0443a11║菩薩名者。彼所執刀杖。尋段段壞而得解脫。
B22n0117_p0443a12║如應驗傳云。晉太元中。彭城有一人。被枉問
B22n0117_p0443a13║為賊。臨刑。將舊所供養觀音金像。帶在髻中。
B22n0117_p0443a14║後伏法刀下。但聞金聲。刀即三折。頭終不傷。
B22n0117_p0443a15║解髻看像。像有三痕。由是得脫。五鬼難。經云。
B22n0117_p0443a16║若三千大千國土。滿中夜叉羅剎。欲來惱人。
B22n0117_p0443a17║聞其稱觀世音菩薩名者。是諸惡鬼尚不能
B22n0117_p0443a18║以惡眼視之。況復加害。蓋鬼所以畏觀音名
B22n0117_p0443b01║者。以觀音有威有恩。若非懷恩。則是畏威。聞
B22n0117_p0443b02║名尚不能惡眼相視。豈復生於傷害之心耶。
B22n0117_p0443b03║（三千者。小千。中千。大千也。今言三千大千
B22n0117_p0443b04║者。總別兼稱也。梵語夜叉。華言勇健。）六枷
B22n0117_p0443b05║鎖難。經云。若復有人。若有罪。若無罪。杻械枷
B22n0117_p0443b06║鎖。檢繫其身。稱觀世音菩薩名者。皆悉斷壞。
B22n0117_p0443b07║即得解脫。蓋杻械枷鎖。刑獄之具也。繫即繫
B22n0117_p0443b08║縛。檢即封檢。其人若能稱觀世音菩薩者。重
B22n0117_p0443b09║關自開。鐵木斷壞。如應驗傳云。蓋護。山陽人。
B22n0117_p0443b10║繫獄應死。三日三夜稱菩薩名。心無間息。即
B22n0117_p0443b11║見觀音放光照之。鎖脫關開。尋光而去。行二
B22n0117_p0443b12║十里。光明方息。七冤賊難。經云。有一商主。將
B22n0117_p0443b13║諸商人。齎持重寶。經過險路。遇諸冤賊。乃至
B22n0117_p0443b14║其中一人。作是唱言。諸善男子。勿得恐怖。汝
B22n0117_p0443b15║當一心稱觀世音菩薩名號。眾商人一稱其
B22n0117_p0443b16║名。故即得解脫。蓋冤本奪命。賊本求財。今冤
B22n0117_p0443b17║為賊。必財命兩圖。由菩薩力。故得解脫。如應
B22n0117_p0443b18║驗傳云。僧慧達。於晉隆安二年。北隴上掘甘
B22n0117_p0443c01║草。于時羗餓捕人食之。達為羗人所獲。閉在
B22n0117_p0443c02║柵中。擇肥者先食。達即一心稱名誦經。餘人
B22n0117_p0443c03║已盡。唯達并一小兒。准擬明日命盡。達竟夜
B22n0117_p0443c04║稱誦不輟。向曉羗來取之。忽見一虎。從草跳
B22n0117_p0443c05║出咆吼。羗人驚走。虎因齧柵作一穴而去。達
B22n0117_p0443c06║將小兒走竄得免。
B22n0117_p0443c07║【七灾難】（出仁王護國經）七灾難者。
B22n0117_p0443c08║謂佛為十六大國波斯匿王等而說也。若國
B22n0117_p0443c09║土中有此七種灾難。當講讀仁王般若波羅
B22n0117_p0443c10║蜜經。其難即滅。萬姓安樂也。（梵語波斯匿。
B22n0117_p0443c11║華言勝軍。）一日月失度難。謂日月失其所
B22n0117_p0443c12║纏之度。時序不調。或赤日出。或黑日出。或二
B22n0117_p0443c13║三四五日出。或日蝕無光。或日輪一重現。乃
B22n0117_p0443c14║至四五重現。是為日月失度難。二星宿失度
B22n0117_p0443c15║難。謂二十八宿及金星彗星火星水星風星
B22n0117_p0443c16║刀星南斗北斗等星。各各失其所躔之度。是
B22n0117_p0443c17║為星宿失度難。（二十八宿者。角亢底房心
B22n0117_p0443c18║尾箕。斗牛女虛危室壁。奎婁胃昴畢觜參。井
B22n0117_p0444a01║鬼柳星張翼軫也。）三灾火難。謂火灾起時。
B22n0117_p0444a02║萬姓燒盡。或鬼火龍火天火山神火人火樹
B22n0117_p0444a03║木火賊火。如是種種灾異。是為灾火難。四雨
B22n0117_p0444a04║水變異難。謂陰陽不順。大水漂沒。冬雨夏雪。
B22n0117_p0444a05║冬行雷電。夏雨霜雹。或雨赤黑等水。或雨土
B22n0117_p0444a06║石沙礫。江河逆流。如是種種灾異。是為雨水
B22n0117_p0444a07║變異難。五惡風難。謂大風起時。山河樹木。一
B22n0117_p0444a08║時吹壞。或黑風赤風青風天風地風火風。如
B22n0117_p0444a09║是種種灾異。是為惡風難。六亢陽難。亢。極也。
B22n0117_p0444a10║謂天地亢陽。炎火洞然。百草枯瘁。五穀不登。
B22n0117_p0444a11║如是種種灾異。是為亢陽難。（五穀者。禾麻
B22n0117_p0444a12║黍菽麥也。）七惡賊難。謂四方賊來。侵擾境
B22n0117_p0444a13║界。或內外賊起。火賊水賊風賊鬼賊。百姓驚
B22n0117_p0444a14║惶。刀兵競起。如是種種灾異。是為惡賊難。
B22n0117_p0444a15║【七種受胎】（出善見毘婆沙律）一相
B22n0117_p0444a16║觸受胎。謂女人月水生時。喜樂男子。若男子
B22n0117_p0444a17║以身觸其身分。即生貪著而便懷胎。是名相
B22n0117_p0444a18║觸受胎。二取衣受胎。謂如優陀夷。共婦出家。
B22n0117_p0444b01║分別已久。優陀夷往到婦處。兩情欲愛不止。
B22n0117_p0444b02║各相發問。欲精污衣。尼得此衣。後即懷胎。是
B22n0117_p0444b03║名取衣受胎。（梵語優陀夷。華言出現。日出
B22n0117_p0444b04║時生故。）三下精受胎。謂往昔有一道士。小
B22n0117_p0444b05║便與精俱下。鹿母飲之。遂便懷胎。生鹿子道
B22n0117_p0444b06║士。是名下精受胎。四手摩受胎。謂如睒菩薩。
B22n0117_p0444b07║父母俱盲。帝釋遙知。下至其所。為言宜合陰
B22n0117_p0444b08║陽。當生兒子。答言。夫婦既悉出家。為道法故。
B22n0117_p0444b09║不得如此。帝釋復言。不合陰陽。當以手摩臍
B22n0117_p0444b10║下。即便懷胎。果如其言。而生睒子。是名手摩
B22n0117_p0444b11║受胎。（睒音閃。目暫見。）五見色受胎。謂有女
B22n0117_p0444b12║人。月華水成。不得男子交合。欲情極盛。唯視
B22n0117_p0444b13║男子。即便懷胎。是名見色受胎。六聞聲受胎。
B22n0117_p0444b14║謂如白鷺鳥。悉雌無雄。到春來時。陽氣始布。
B22n0117_p0444b15║雷聲初鳴。雌鷺一心聞聲。即便懷胎。雞亦有
B22n0117_p0444b16║聞雄雞聲。亦得懷胎。是名聞聲受胎。七齅香
B22n0117_p0444b17║受胎。謂如𤚩牛母。但齅犢氣。而亦懷胎。是名
B22n0117_p0444b18║齅香受胎。（𤚩。牛名。犢。牛子也。）
B22n0117_p0444c01║【七種生死】（出翻譯名義）一分段生
B22n0117_p0444c02║死。分即分限。段即形段。謂三界果報。壽有長
B22n0117_p0444c03║短分限。身有大小形段。皆不免於生死。是為
B22n0117_p0444c04║分段生死。（三界者。欲界。色界。無色界也。）
B22n0117_p0444c05║二變易生死。因移果易。名為變易。謂阿羅漢
B22n0117_p0444c06║辟支佛菩薩。既離三界生死。出生方便等土。
B22n0117_p0444c07║就其斷惑證果之時。因移果易。論為生死。是
B22n0117_p0444c08║名變易生死。（因移果易者。如初果為因。二
B22n0117_p0444c09║果為果。二果為因。三果為果。三果為因。四果
B22n0117_p0444c10║為果。是也。方便土者。二乘之人。修方便道。斷
B22n0117_p0444c11║見思惑。而居此土也。）三流入生死。謂眾生
B22n0117_p0444c12║有識之初。迷真逐妄。流入生死苦海。漂溺不
B22n0117_p0444c13║息。是為流入生死。四反出生死。謂眾生若發
B22n0117_p0444c14║心修行。背妄歸真。則能反出生死。至於涅槃。
B22n0117_p0444c15║是為反出生死。（梵語涅槃。華言滅度。）五
B22n0117_p0444c16║因緣生死。謂初歡喜地已後諸位菩薩。皆以
B22n0117_p0444c17║所觀不思議理為因。能觀真無漏智為緣。共
B22n0117_p0444c18║破無明之惑。復為化眾生故。示現生死。是為
B22n0117_p0445a01║因緣生死。（真無漏智者。即菩薩智慧也。由
B22n0117_p0445a02║此智慧。斷諸惑業。而不漏落生死。以對二乘
B22n0117_p0445a03║之智。名為真耳。）六有後生死。謂第十法雲
B22n0117_p0445a04║地菩薩。因有最後一品無明未斷。尚有一番
B22n0117_p0445a05║變易生死。是為有後生死。（最後一品者。謂
B22n0117_p0445a06║無明惑有四十二品。今是最後之一品也。）
B22n0117_p0445a07║七無後生死。謂等覺菩薩。破最後一品無明
B22n0117_p0445a08║煩惱。究竟永盡。入妙覺位。不受後身。是為無
B22n0117_p0445a09║後生死。
B22n0117_p0445a10║【七日輪出】（出法苑珠林）七日輪出
B22n0117_p0445a11║者。劫末之相也。天地始終。謂之一劫。劫盡壞
B22n0117_p0445a12║時。火災將起。一切人民。皆作惡業。遂使天久
B22n0117_p0445a13║不雨。所種不生。諸水泉源。皆悉枯竭。久久之
B22n0117_p0445a14║後。風入海底。取日宮殿。於須彌山邊。置日道
B22n0117_p0445a15║中。徧照世間。草木凋落。如是一日乃至七日。
B22n0117_p0445a16║次第而出。消竭海水。大地烟起。乾坤洞然。直
B22n0117_p0445a17║至梵天。悉皆蕩盡。故有七日出現之說也。（
B22n0117_p0445a18║劫。梵語劫波。華言分別時節。梵語須彌。華言
B22n0117_p0445b01║妙高。直至梵天者。謂火災起時。燒至色界初
B22n0117_p0445b02║禪天也。）一日出。一日出時。百草樹木。一時
B22n0117_p0445b03║凋落。二日出。二日出時。四大海水。從百由旬
B22n0117_p0445b04║乃至七百由旬內。自然枯涸。（梵語由旬。華
B22n0117_p0445b05║言限量。或八十里。或六十里。或四十里。）三
B22n0117_p0445b06║日出。三日出時。四大海水。千由旬乃至七千
B22n0117_p0445b07║由旬內。展轉消盡。四日出。四日出時。四大海
B22n0117_p0445b08║水。深千由旬。亦皆乾竭。五日出。五日出時。四
B22n0117_p0445b09║大海水。縱廣七千由旬。亦皆竭盡。長阿含經
B22n0117_p0445b10║云。五日出已。其後海水轉減。猶如春雨後牛
B22n0117_p0445b11║跡中水。遂至涸盡。不漬人物也。六日出。六日
B22n0117_p0445b12║出時。此地厚六萬八千由旬。皆悉烟出。從須
B22n0117_p0445b13║彌山乃至三千大千世界及八大地獄。無不
B22n0117_p0445b14║燒滅。烟燼無餘。人民命終。及六欲諸天。皆悉
B22n0117_p0445b15║命終。宮殿皆空。一切無常。不得久住。（三千
B22n0117_p0445b16║者。小千。中千。大千也。今言三千大千者。總別
B22n0117_p0445b17║兼稱也。八大地獄者。活地獄。黑繩地獄。合會
B22n0117_p0445b18║地獄。叫喚地獄。大叫喚地獄。熱地獄。大熱地
B22n0117_p0445c01║獄。阿鼻地獄也。六欲天者。四天王天。忉利天。
B22n0117_p0445c02║夜摩天。兜率天。化樂天。他化自在天也。）七
B22n0117_p0445c03║日出。七日出時。大地須彌山漸漸崩壞。百千
B22n0117_p0445c04║由旬永無遺餘。山皆洞然。諸寶爆裂。裂焰震
B22n0117_p0445c05║動。至於梵天。一切惡道。皆悉蕩盡。
B22n0117_p0445c06║【法沒時七穢行】（出出曜經）一百歲
B22n0117_p0445c07║持戒為惡所破。謂法將滅時。有人持戒。滿百
B22n0117_p0445c08║歲已。一彈指頃。遂為惡知識之所破壞。是為
B22n0117_p0445c09║法沒時之穢行也。二久行慈心為瞋所壞。謂
B22n0117_p0445c10║法將滅時。有人久行平等慈忍。未嘗少息。一
B22n0117_p0445c11║旦逆境現前。不能安忍。瞋恚倐起。壞滅善根。
B22n0117_p0445c12║是為法沒時之穢行也。三薄賤不隨師教。謂
B22n0117_p0445c13║法將滅時。善行寡少。為此道者。悉皆輕薄污
B22n0117_p0445c14║賤之徒。不修威儀進止。不順師長教誨。耽習
B22n0117_p0445c15║下流。無所聞見。是為法沒時之穢行也。四互
B22n0117_p0445c16║諍勝負。謂法將滅時。正教不行。人我妄興。是
B22n0117_p0445c17║此者則非彼。是彼者則非此。交相毀諍。以求
B22n0117_p0445c18║勝負。唯務較短量長。不思反邪歸正。是為法
B22n0117_p0446a01║沒時之穢行也。五鬬亂彼此。謂法將滅時。出
B22n0117_p0446a02║家之人。或居城郭村落。貪求利養。我慢貢高。
B22n0117_p0446a03║悖理亂常。爭長競短。向彼說此。向此說彼。互
B22n0117_p0446a04║相毀謗。爭鬬不已。惟知構造其非。不解弘持
B22n0117_p0446a05║其教。是為法沒時之穢行也。六貪著利養。謂
B22n0117_p0446a06║法將滅時。出家之人。多貪利養。廣殖田園。惟
B22n0117_p0446a07║思口體之奉。不以勤苦為勞。遂致身多疾病。
B22n0117_p0446a08║不能流通佛教。是為法沒時之穢行也。七凡
B22n0117_p0446a09║聖皆被毀辱。謂法將滅時。教道不明。以偽亂
B22n0117_p0446a10║真。以邪混正。是非不明。凡聖無別。故自凡夫
B22n0117_p0446a11║之僧至阿羅漢。一槩被人輕賤毀辱。既辱其
B22n0117_p0446a12║徒。何有其教。是為法沒時之穢行也。（梵語
B22n0117_p0446a13║阿羅漢。華言無學。）
B22n0117_p0446a14║【如來八相】（出釋迦譜）如來八相者。
B22n0117_p0446a15║法華經中明釋迦如來無量劫前已成正覺。
B22n0117_p0446a16║因大悲願力。利益眾生。數數於十方國土示
B22n0117_p0446a17║生示滅。處處不同。豈但於此南閻浮提一方
B22n0117_p0446a18║出現而已。今論出現本末。則具有八相。皆所
B22n0117_p0446b01║以示同人法也。（梵語釋迦。華言能仁。劫。梵
B22n0117_p0446b02║語具云劫波。華言分別時節。梵語閻浮提。華
B22n0117_p0446b03║言勝金洲。）一降兜率相。梵語兜率。華言知
B22n0117_p0446b04║足。以此天於五欲境知止足故。謂菩薩從兜
B22n0117_p0446b05║率天將降神時。觀此閻浮提內迦毘羅國。最
B22n0117_p0446b06║為處中。往古諸佛出興。皆生於此。爾時菩薩
B22n0117_p0446b07║即現五瑞。一者放大光明。二者大地震動。三
B22n0117_p0446b08║者諸魔宮殿隱蔽不現。四者日月星辰無復
B22n0117_p0446b09║光明。五者天龍等眾悉皆驚怖。現此瑞已。於
B22n0117_p0446b10║是下生。是名降兜率相。（五欲者。色欲。聲欲。
B22n0117_p0446b11║香欲。味欲。觸欲也。菩薩即釋迦如來。梵語迦
B22n0117_p0446b12║毘羅。華言黃色。）二託胎相。謂菩薩將託胎
B22n0117_p0446b13║時。觀淨飯王性行仁賢。摩耶夫人前五百世
B22n0117_p0446b14║曾為菩薩母。應往彼託胎。大機之人。見乘栴
B22n0117_p0446b15║檀樓閣。小機之人。見乘六牙白象。與無量諸
B22n0117_p0446b16║天作諸伎樂。從右脅入。身暎於外。如處琉璃。
B22n0117_p0446b17║是名託胎相。（梵語摩耶。具云摩訶摩耶。華
B22n0117_p0446b18║言大術。）三降生相。謂四月八日日初出時。
B22n0117_p0446c01║摩耶夫人在毘嵐園。手攀無憂樹枝。菩薩漸
B22n0117_p0446c02║漸從右脅出。於時樹下生七莖蓮華。大如車
B22n0117_p0446c03║輪。菩薩處於華上。周行七步。舉右手而言曰。
B22n0117_p0446c04║我於一切天人之中。最尊最勝。爾時難陀龍
B22n0117_p0446c05║王。跋難陀龍王。於空中雨溫涼二水。灌太子
B22n0117_p0446c06║身。身黃金色。三十二相。放大光明。普照三千
B22n0117_p0446c07║大千世界。是名降生相。（毘嵐。梵語具云嵐
B22n0117_p0446c08║毘尼。華言解脫處。梵語難陀。華言懽喜。梵語
B22n0117_p0446c09║跋難陀。華言善懽喜。此二龍王。即兄弟也。三
B22n0117_p0446c10║十二相者。足下安平相。千輻輪相。手指纖長
B22n0117_p0446c11║相。手足柔軟相。手足縵網相。足跟滿足相。足
B22n0117_p0446c12║趺高好相。腨如鹿王相。手過膝相。馬陰藏相。
B22n0117_p0446c13║身縱廣相。毛孔生青色相。身毛上靡相。身金
B22n0117_p0446c14║色相。身光面各一丈相。皮膚細滑相。七處平
B22n0117_p0446c15║滿相。兩腋滿相。身如師子相。身端直相。肩圓
B22n0117_p0446c16║滿相。四十齒相。齒白齊密相。四牙白淨相。頰
B22n0117_p0446c17║車如師子相。咽中津液得上味相。廣長舌相。
B22n0117_p0446c18║梵音深遠相。眼色如金精相。眼睫如牛王相。
B22n0117_p0447a01║眉間白毫相。頂肉髻成相也。三千者。小千。中
B22n0117_p0447a02║千。大千也。言三千大千者。總別兼稱也。）四
B22n0117_p0447a03║出家相。謂太子年至十九時。出遊四門。見老
B22n0117_p0447a04║病死之相。厭世無常。心思出家。往白父王。願
B22n0117_p0447a05║聽出家。父王不許。於二月七日。身放光明。照
B22n0117_p0447a06║四天王宮乃至淨居天宮。諸天見已。到太子
B22n0117_p0447a07║所。頭面禮足。白言。無量劫來所修行願。今正
B22n0117_p0447a08║成熟之時。太子遂於後夜乘馬逾城。至跋伽
B22n0117_p0447a09║仙人苦行林中。剃除鬚髮。是名出家相。（四
B22n0117_p0447a10║天王者。東方持國天王。南方增長天王。西方
B22n0117_p0447a11║廣目天王。北方多聞天王。淨居天。即色界天
B22n0117_p0447a12║也。）五降魔相。魔。梵語具云魔羅。華言能奪
B22n0117_p0447a13║命。謂菩薩於菩提樹下將成道時。大地震動。
B22n0117_p0447a14║放大光明。隱蔽魔宮。時魔波旬。即令三女亂
B22n0117_p0447a15║其淨行。菩薩以神力故。變其魔女。皆成老母。
B22n0117_p0447a16║魔王大怒。徧敕部從。上震天雷。雨熱鐵丸。刀
B22n0117_p0447a17║輪器仗。交橫空中。挽弓放箭。箭停空中。變成
B22n0117_p0447a18║蓮華。不能加害。羣魔憂戚。悉皆迸散。是名降
B22n0117_p0447b01║魔相。（梵語菩提。華言道。梵語波旬。華言惡。
B22n0117_p0447b02║即魔王名也。）六成道相。謂菩薩降伏魔已。
B22n0117_p0447b03║放大光明。即便入定。悉知過去所造善惡死
B22n0117_p0447b04║此生彼之事。於臘月八日明星出時。豁然大
B22n0117_p0447b05║悟。得無上道。成最正覺。是名成道相。七說法
B22n0117_p0447b06║相。謂菩薩既成道已。便欲說法度諸眾生。即
B22n0117_p0447b07║自思惟。無能信受者。若我住世。於事無益。不
B22n0117_p0447b08║如入於涅槃。爾時梵天。前白佛言。世尊。今日
B22n0117_p0447b09║法海已滿。法幢已立。潤濟開導。今正是時。云
B22n0117_p0447b10║何欲捨一切眾生。入於涅槃。而不說法。是時
B22n0117_p0447b11║如來受梵王請已。即往鹿野苑中。先為憍陳
B22n0117_p0447b12║如等五人。轉四諦法輪。及說大小乘種種教
B22n0117_p0447b13║法。是名說法相。（五人者。憍陳如。馬勝。跋提。
B22n0117_p0447b14║十力迦葉。拘利太子也。四諦者。苦諦。集諦。滅
B22n0117_p0447b15║諦。道諦也。）八涅槃相。梵語涅槃。華言滅度。
B22n0117_p0447b16║謂如來度人已竟。將入涅槃。二月十五日。於
B22n0117_p0447b17║拘尸那城娑羅雙樹間。臥七寶床。其林忽然
B22n0117_p0447b18║變白。猶如白鶴。爾時佛受純陀長者最後供
B22n0117_p0447c01║已。與文殊師利等言。諸善男子。但當自修其
B22n0117_p0447c02║心。慎莫放逸。遂於中夜而入涅槃。諸天人等。
B22n0117_p0447c03║以千端㲲纏裹其身。七寶為棺。盛滿香油。積
B22n0117_p0447c04║諸香木。以火焚之。收取舍利。以為八分。起塔
B22n0117_p0447c05║供養。是名涅槃相。（梵語拘尸那。華言角城。
B22n0117_p0447c06║其城三角故也。梵語娑羅。華言堅固。謂冬夏
B22n0117_p0447c07║不改色也。梵語文殊師利。華言妙德。八分者。
B22n0117_p0447c08║拘尸城一分。波肩羅婆國一分。師伽那婆國
B22n0117_p0447c09║一分。阿勒遮國一分。毘耨國一分。毘離國一
B22n0117_p0447c10║分。遮羅迦羅國一分。摩伽陀國一分也。）