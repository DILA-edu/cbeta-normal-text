B22n0117_p0484c14║【華嚴九會說】（出華嚴經隨疏演義鈔）
B22n0117_p0484c15║華嚴者。謂如來以萬行因華。莊嚴法身果
B22n0117_p0484c16║德也。九會說者。如來與菩薩四眾天龍八部。
B22n0117_p0484c17║於菩提場等處。九番聚會。而廣說此法也。（
B22n0117_p0484c18║菩薩。梵語具云菩提薩埵。華言覺有情。四眾
B22n0117_p0485a01║者。比丘。比丘尼。優婆塞。優婆夷也。八部者。天。
B22n0117_p0485a02║龍。夜叉。乾闥婆。阿修羅。迦樓羅。緊那羅。摩睺
B22n0117_p0485a03║羅伽也。梵語菩提。華言道。樹名也。如來於此
B22n0117_p0485a04║樹下成道。故其處名菩提場。）第一會。此會
B22n0117_p0485a05║菩提場。普賢菩薩說如來依報因果法門。自
B22n0117_p0485a06║第一卷至十一卷。共六品經。（依報者。即所
B22n0117_p0485a07║依之國土也。六品者。世主妙嚴品。如來現相
B22n0117_p0485a08║品。普賢三昧品。世界成就品。華藏世界品。毘
B22n0117_p0485a09║盧遮那品也。）第二會。此會普光明殿。文殊
B22n0117_p0485a10║師利菩薩等說十信等法門。自第十二卷。至
B22n0117_p0485a11║十五卷。共六品經。（普光明殿者。其殿眾寶
B22n0117_p0485a12║所成。光明照映。又佛於中說法。普放光明故
B22n0117_p0485a13║也。梵語文殊師利。華言妙德。十信者。信心。念
B22n0117_p0485a14║心。精進心。慧心。定心。不退心。護法心。回向心。
B22n0117_p0485a15║戒心。願心也。六品者。如來名號品。四聖諦品。
B22n0117_p0485a16║光明覺品。菩薩問明品。淨行品。賢首品也。）
B22n0117_p0485a17║第三會。此會忉利天宮。法慧菩薩說十住等
B22n0117_p0485a18║法門。自第十六卷至十八卷。共六品經。（梵
B22n0117_p0485b01║語忉利。華言三十三。即帝釋等三十三天所
B22n0117_p0485b02║居之處也。十住者。發心住。治地住。修行住。生
B22n0117_p0485b03║貴住。方便具足住。正心住。不退住。童真住。法
B22n0117_p0485b04║王子住。灌頂住也。六品者。昇須彌山頂品。須
B22n0117_p0485b05║彌山頂偈讚品。十住品。梵行品。初發心功德
B22n0117_p0485b06║品。明法品也。）第四會。此會於夜摩天宮。功
B22n0117_p0485b07║德林菩薩說十行等法門。自第十九卷至二
B22n0117_p0485b08║十一卷。共四品經。（梵語夜摩。華言善時分。
B22n0117_p0485b09║以此天時時唱快樂故也。十行者。歡喜行。饒
B22n0117_p0485b10║益行。無瞋恨行。無盡行。離癡亂行。善現行。無
B22n0117_p0485b11║著行。尊重行。善法行。真實行也。四品者。昇夜
B22n0117_p0485b12║摩天宮品。夜摩宮中偈讚品。十行品。十無盡
B22n0117_p0485b13║藏品也。）第五會。此會兜率天宮。金剛幢菩
B22n0117_p0485b14║薩說十迴向等法門。自第二十二卷至三十
B22n0117_p0485b15║三卷。共三品經。（梵語兜率。華言知足。以此
B22n0117_p0485b16║天於五欲境知止足故也。十迴向者。救護眾
B22n0117_p0485b17║生離眾生相迴向。不壞迴向。等一切佛迴向。
B22n0117_p0485b18║至一切處迴向。無量功德藏迴向。隨順平等
B22n0117_p0485c01║善根迴向。隨順等觀一切眾生迴向。真如相
B22n0117_p0485c02║迴向。無縛解脫迴向。法界無量迴向也。三品
B22n0117_p0485c03║者。兜率天宮品。兜率天宮偈讚品。十迴向品
B22n0117_p0485c04║也。）第六會。此會他化天宮。金剛藏菩薩說
B22n0117_p0485c05║十地法門。自第三十四卷至三十九卷。共一
B22n0117_p0485c06║品經。（他化者。謂諸欲樂境。不勞自化。皆由
B22n0117_p0485c07║他化而自在受用。即他化自在天也。十地者。
B22n0117_p0485c08║歡喜地。離垢地。發光地。燄慧地。難勝地。現前
B22n0117_p0485c09║地。遠行地。不動地。善慧地。法雲地也。一品即
B22n0117_p0485c10║十地品也。）第七會。此會復於普光明殿。毘
B22n0117_p0485c11║盧遮那如來說阿僧祇數量法門。普賢菩薩
B22n0117_p0485c12║亦說十大三昧等及等覺法門。自第四十卷
B22n0117_p0485c13║至五十二卷。共十一品經。（梵語毘盧遮那。
B22n0117_p0485c14║華言徧一切處。梵語阿僧祇。華言無數。梵語
B22n0117_p0485c15║三昧。華言正定。等覺者。去後妙覺佛位猶有
B22n0117_p0485c16║一等。勝前諸位。得稱覺也。十大三昧者。普光
B22n0117_p0485c17║大三昧。妙光大三昧。次第徧往諸佛國土大
B22n0117_p0485c18║三昧。清淨深入行大三昧。知過去莊嚴藏大
B22n0117_p0486a01║三昧。智光明藏大三昧。了知一切世界佛莊
B22n0117_p0486a02║嚴大三昧。眾生差別身三昧。法界自在大三
B22n0117_p0486a03║昧。無礙輪大三昧也。十一品者。十定品。十通
B22n0117_p0486a04║品。十忍品。阿僧祇品。如來壽量品。諸菩薩住
B22n0117_p0486a05║處品。佛不思議法品。如來十身相海品。如來
B22n0117_p0486a06║隨好光明功德品。普賢行品。如來出現品也。
B22n0117_p0486a07║）第八會。此會復於普光明殿。普賢菩薩說
B22n0117_p0486a08║離世間法門。自第五十三卷至五十九卷。共
B22n0117_p0486a09║一品經。（離世間法者。謂超越世間大乘之
B22n0117_p0486a10║法也。一品即離世間品也。）第九會。此會逝
B22n0117_p0486a11║多林。文殊師利菩薩等說入法界法門。自第
B22n0117_p0486a12║六十卷至八十卷。共一品。（梵語逝多。華言
B22n0117_p0486a13║勝林。即給孤獨園也。法界者。交徹融攝。故曰
B22n0117_p0486a14║法界。即諸佛平等法身之理也。一品即入法
B22n0117_p0486a15║界品也。）
B22n0117_p0486a16║【九種大禪】（出地持經）禪。梵語具云
B22n0117_p0486a17║禪那。華言靜慮。謂菩薩既憑弘誓。利益眾生。
B22n0117_p0486a18║則當進修深廣大行。然深廣之行。莫若禪定。
B22n0117_p0486b01║言禪則一切皆攝。所謂若諸菩薩成道轉法
B22n0117_p0486b02║輪。入涅槃勝妙功德。思惟修法。利生方便。皆
B22n0117_p0486b03║在其中。是故說此九種禪定之相也。（梵語
B22n0117_p0486b04║涅槃。華言滅度。）一自性禪。謂於菩薩藏。聞
B22n0117_p0486b05║思從前所行世間出世間善。一心安住。或止
B22n0117_p0486b06║分。或觀分。或俱分。無不攝也。（菩薩藏者。菩
B22n0117_p0486b07║薩所修之法藏也。聞思從前所行世間出世
B22n0117_p0486b08║間善者。聞持思念已往所行世間出世間一
B22n0117_p0486b09║切善法也。止分者。謂攝心不散。即定也。觀分
B22n0117_p0486b10║者。謂分別照了。即慧也。俱分者。謂止觀雙修。
B22n0117_p0486b11║定慧平等也。分者位也。謂安於止觀相應位
B22n0117_p0486b12║分也。菩薩於所修法藏。聞持思念過去所行
B22n0117_p0486b13║一切善法。一心安住止觀平等大慧。利益眾
B22n0117_p0486b14║生也。而言自性者。謂菩薩所修之禪。觀心實
B22n0117_p0486b15║相。不從外得。即本有之定也。）二一切禪。謂
B22n0117_p0486b16║修此禪定。則自行化他一切諸法。無不攝也。
B22n0117_p0486b17║名有三種。一者現法樂住禪。謂離一切妄想。
B22n0117_p0486b18║身心止息。第一寂滅。捨離味著及一切相。現
B22n0117_p0486c01║得法喜之樂而住於定也。二者出生三昧功
B22n0117_p0486c02║德禪。謂出生種種不可思議無量無數一切
B22n0117_p0486c03║三昧功德也。三者利益眾生禪。謂眾生所作。
B22n0117_p0486c04║皆與同事。復以法義開導饒益。莫不令其離
B22n0117_p0486c05║苦得樂也。（捨離味著及一切相者。謂內於
B22n0117_p0486c06║禪定之味。外及一切諸相。心能捨離而不樂
B22n0117_p0486c07║著也。梵語三昧。華言正定。同事者。謂隨諸眾
B22n0117_p0486c08║生同其行事而饒益之也。）三難禪。難禪者。
B22n0117_p0486c09║謂此禪定不易修也。名有三種。第一難禪。謂
B22n0117_p0486c10║久習勝妙禪定。於諸三昧。心得自在。哀愍眾
B22n0117_p0486c11║生。欲令成就。捨第一禪樂而生欲界也。第二
B22n0117_p0486c12║難禪。謂依此定。出生無量無邊不可思議諸
B22n0117_p0486c13║深三昧。出過聲聞辟支佛上也。第三難禪。謂
B22n0117_p0486c14║依此定。得無上菩提也。（第一禪樂者。即勝
B22n0117_p0486c15║妙禪定之樂也。辟支。梵語具云辟支迦羅。華
B22n0117_p0486c16║言緣覺。梵語菩提。華言道。）四一切門禪。門
B22n0117_p0486c17║即出入之義。謂一切禪定。皆由此門而出。名
B22n0117_p0486c18║有四種。一者有覺有觀禪。謂初心在緣名覺。
B22n0117_p0487a01║細心分別禪味曰觀。即色界初禪定也。二者
B22n0117_p0487a02║喜俱禪。謂得此禪定。喜心共發。即第二禪也。
B22n0117_p0487a03║三者樂俱禪。謂得此禪定。則發勝妙之樂。即
B22n0117_p0487a04║第三禪也。四者捨俱禪。謂入此禪。則心平等。
B22n0117_p0487a05║而無善惡憎愛之意。即第四禪也。五善人禪。
B22n0117_p0487a06║謂一切善法。無所不攝。乃大善根眾生之所
B22n0117_p0487a07║共修。名有五種。一者不味著。謂於禪定之味。
B22n0117_p0487a08║不樂著也。二者慈心俱。謂愛念眾生之心與
B22n0117_p0487a09║禪俱發也。三者悲心俱。謂悲愍眾生之心與
B22n0117_p0487a10║禪俱發也。四者喜心俱。謂歡喜眾生離苦得
B22n0117_p0487a11║樂之心與禪俱發也。五者捨心俱。謂無憎無
B22n0117_p0487a12║愛平等之心與禪俱發也。六一切行禪。謂大
B22n0117_p0487a13║乘一切行法。無不含攝。名有十三種。一者善
B22n0117_p0487a14║禪。謂此禪定。能攝一切善法也。二者無記化
B22n0117_p0487a15║化禪。謂不待作意思惟。自然能於定中作種
B22n0117_p0487a16║種變化而無窮也。三者止分禪。謂攝心不散。
B22n0117_p0487a17║與定相應也。四者觀分禪。謂分別照了。與慧
B22n0117_p0487a18║相應也。五者自他利禪。謂正定現前。則能自
B22n0117_p0487b01║利利他也。六者正念禪。謂於定中正念思惟。
B22n0117_p0487b02║無諸雜想也。七者出生神通力功德禪。謂得
B22n0117_p0487b03║此大定。則一切神通功德。悉皆由之而出生
B22n0117_p0487b04║也。八者名緣禪。謂於一切諸法名相因緣。悉
B22n0117_p0487b05║得通達無礙也。九者義緣禪。謂於一切諸法
B22n0117_p0487b06║義理因緣。悉能通達曉了也。十者止相緣禪
B22n0117_p0487b07║謂於寂靜因緣之相。圓明洞徹。永離一切散
B22n0117_p0487b08║亂也。十一者舉相緣禪。謂能照了諸法起滅
B22n0117_p0487b09║因緣。悉皆清淨無礙也。十二者捨相緣禪。謂
B22n0117_p0487b10║於一切善惡法相因緣。悉皆捨離。清淨而無
B22n0117_p0487b11║染著也。十三者現法樂住第一義禪。謂因此
B22n0117_p0487b12║定。現得法喜之樂。而安住於第一義也。（第
B22n0117_p0487b13║一義者。謂實相中道之理。無二無別也。）七
B22n0117_p0487b14║除惱禪。謂修此禪定。能除滅眾生種種苦惱。
B22n0117_p0487b15║名有八種。一者咒術所依禪。謂因此定。能以
B22n0117_p0487b16║咒術之力。除諸毒害霜雹寒熱鬼病一切苦
B22n0117_p0487b17║患也。二者除病禪。謂因此定。能除地水火風
B22n0117_p0487b18║四大所起眾病也。三者雲雨禪。謂因此定。能
B22n0117_p0487c01║興致甘雨。銷滅災旱。救諸饑饉也。四者等度
B22n0117_p0487c02║禪。謂因此定。能濟諸恐難及一切水陸人非
B22n0117_p0487c03║人怖也。五者饒益禪。謂因此定。能以飲食饒
B22n0117_p0487c04║益曠野饑渴眾生也。六者調伏禪。謂因此定。
B22n0117_p0487c05║能以財物調伏眾生也。七者開覺禪。謂因此
B22n0117_p0487c06║定。能覺悟迷惑眾生也。八者等作禪。謂因此
B22n0117_p0487c07║定。能令眾生所作。悉皆成就也。（非人者。即
B22n0117_p0487c08║龍鬼之類也。）八此世他世樂禪。謂修此禪
B22n0117_p0487c09║定。能令眾生悉得現在未來一切之樂。名有
B22n0117_p0487c10║九種一者神足變現調伏眾生禪。謂因此定。
B22n0117_p0487c11║而能變現種種神足通力。調伏一切眾生也。
B22n0117_p0487c12║二者隨說調伏眾生禪。謂因此定。而能隨順
B22n0117_p0487c13║說法。調伏一切眾生也。三者教誡變現調伏
B22n0117_p0487c14║眾生禪。謂因此定。能以正法教誨誡諭。調伏
B22n0117_p0487c15║一切眾生也。四者為惡眾生示惡趣禪。謂因
B22n0117_p0487c16║此定。能為惡業眾生示現修羅餓鬼畜生地
B22n0117_p0487c17║獄等趣。令其改惡遷善也。五者失辯眾生以
B22n0117_p0487c18║辯饒益禪。謂因此定。而於眾生不能辯說正
B22n0117_p0488a01║法者。即以辯才而饒益之。令其心識開悟也。
B22n0117_p0488a02║六者失念眾生以念饒益禪。謂因此定。而於
B22n0117_p0488a03║眾生失正念者。能以正念而饒益之。令其邪
B22n0117_p0488a04║見不生也。七者造不顛倒論微妙讚頌摩得
B22n0117_p0488a05║勒伽為令正法久住世禪。謂因此定。開發妙
B22n0117_p0488a06║慧。心不顛倒。能造微妙讚頌摩得勒伽之論。
B22n0117_p0488a07║而令正法流通。久住於世也。八者世間技術
B22n0117_p0488a08║義饒益攝取眾生禪。謂因此定。能以書數算
B22n0117_p0488a09║計資生方法。如是等種種眾具。攝取饒益一
B22n0117_p0488a10║切眾生也。九者暫息惡趣放光明禪。謂因此
B22n0117_p0488a11║定。放大光明。暫令修羅等趣。息其苦惱也。（
B22n0117_p0488a12║神足者。謂神通滿足也。梵語摩得勒伽。亦云
B22n0117_p0488a13║摩怛理伽。華言本母。即論名。謂能興立教義。
B22n0117_p0488a14║為本為母故也。）九清淨淨禪。謂依此禪定。
B22n0117_p0488a15║一切煩惱惑業。悉皆斷盡。即得大菩提清淨
B22n0117_p0488a16║之果。名為清淨。重言淨者。以清淨之相。亦不
B22n0117_p0488a17║可得也。名有十種。一者世間清淨淨不味不
B22n0117_p0488a18║染污禪。謂依此定。於一切天人所修世間禪
B22n0117_p0488b01║定。悉不味著。亦不見有染污之相。名為清淨。
B22n0117_p0488b02║重言淨者。以此淨相亦不可得也。二者出世
B22n0117_p0488b03║間清淨淨禪。謂依此定。於一切聲聞緣覺所
B22n0117_p0488b04║修出世間禪定。悉無染礙。名為清淨。重言淨
B22n0117_p0488b05║者。以此淨相亦不可得也。三者方便清淨淨
B22n0117_p0488b06║禪。謂依此定。能善巧方便演說無量妙法。化
B22n0117_p0488b07║度一切眾生。悉無染礙。名為清淨。重言淨者。
B22n0117_p0488b08║以此淨相了不可得也。四者根本清淨淨禪。
B22n0117_p0488b09║謂依此定。於色界四禪根本之定。悉無染礙。
B22n0117_p0488b10║名為清淨。重言淨者。以此淨相亦不可得也。
B22n0117_p0488b11║五者根本上勝進清淨淨禪。謂依此定。於色
B22n0117_p0488b12║界四禪根本雖得最上殊勝增進之定。悉無
B22n0117_p0488b13║染礙。名為清淨。重言淨。者以此淨相亦不可
B22n0117_p0488b14║得也。六者入住起力清淨淨禪。謂依此定。或
B22n0117_p0488b15║入或住。或起力用自在。無染無礙。名為清淨。
B22n0117_p0488b16║重言淨者。以此淨相亦不可得也。七者捨復
B22n0117_p0488b17║入力清淨淨禪。謂依此定。捨而復入。力用自
B22n0117_p0488b18║在。無染無礙。名為清淨。重言淨者。以此淨相
B22n0117_p0488c01║亦不可得也。八者神通所作力清淨淨禪。謂
B22n0117_p0488c02║依此定。能以種種神通力用。變現自在。利益
B22n0117_p0488c03║一切。悉無染礙。名為清淨。重言淨者。以此淨
B22n0117_p0488c04║相亦不可得也。九者離一切見清淨淨禪。謂
B22n0117_p0488c05║依此定。而於斷常有無一切諸見。悉皆遠離
B22n0117_p0488c06║而無染礙。名為清淨。重言淨者。以此淨相亦
B22n0117_p0488c07║不可得也。十者煩惱智障斷清淨淨禪。謂依
B22n0117_p0488c08║此定。於見思等諸煩惱惑及障理之智。皆已
B22n0117_p0488c09║斷滅。悉無染礙。名為清淨。重言淨者。以此淨
B22n0117_p0488c10║相亦不可得也。（四禪者。初禪。二禪。三禪。四
B22n0117_p0488c11║禪也。根本定者。謂四禪之定。為諸禪之根本。
B22n0117_p0488c12║能出生一切禪定也。斷常者。謂外道妄計此
B22n0117_p0488c13║身滅已。更不再生。名斷見。復計此身。滅已還
B22n0117_p0488c14║生。名常見也。障理之智者。謂聲聞雖得人空
B22n0117_p0488c15║之智。若大乘菩薩以此智即是障理之惑故
B22n0117_p0488c16║也。）
B22n0117_p0488c17║【九次第定】（出法界次第）九者。自初
B22n0117_p0488c18║禪至滅受想定。凡九種也。次第者。謂人若入
B22n0117_p0489a01║禪時。智慧深利。能從一禪又入一禪。如是次
B22n0117_p0489a02║第而入。心心相續。不生異念。無間無雜。定者。
B22n0117_p0489a03║攝心不亂也。初禪次第定。謂人修禪定。離欲
B22n0117_p0489a04║界惡不善法。有覺有觀。離生喜樂。定觀均齊。
B22n0117_p0489a05║其心次第而入。無有雜念間隔也。（有覺有
B22n0117_p0489a06║觀者。初心在緣曰覺。細心分別禪味曰觀。即
B22n0117_p0489a07║是初禪之定相。離生喜樂者。慶悅之心名為
B22n0117_p0489a08║喜。恬淡之心名為樂。初禪既離欲界惡不善
B22n0117_p0489a09║法。故生此喜樂也。定觀均齊者。觀即是慧。所
B22n0117_p0489a10║謂定慧平等也。）二禪次第定。謂人修禪定。
B22n0117_p0489a11║從初禪入二禪時。一心無覺無觀。定生喜樂。
B22n0117_p0489a12║其心次第而入。無有雜念間隔也。（無覺無
B22n0117_p0489a13║觀者。既入二禪。即離初禪覺觀動散也。定生
B22n0117_p0489a14║喜樂者。既無覺觀。攝心在定。則生喜樂。此即
B22n0117_p0489a15║二禪之定相也。）三禪次第定。謂人修禪定。
B22n0117_p0489a16║從二禪入三禪時。離喜行捨而受身樂。唯聖
B22n0117_p0489a17║人能說。而復捨念行樂。其心次第而入。無有
B22n0117_p0489a18║雜念間隔也。（離喜行捨者。謂厭離二禪大
B22n0117_p0489b01║喜動散。攝心不受也。受身樂者。既離二禪之
B22n0117_p0489b02║喜。而身受三禪之樂也。聖人能說者。此樂極
B22n0117_p0489b03║勝。超過一切之樂。非凡夫所知也。捨念行樂
B22n0117_p0489b04║者。謂能捨二禪之喜念。而行三禪之樂也。）
B22n0117_p0489b05║四禪次第定。謂人修禪定。從三禪入四禪時。
B22n0117_p0489b06║斷喜樂故。不喜不樂。其心次第而入。無有雜
B22n0117_p0489b07║念間隔也。（斷喜樂者。謂斷二禪之喜及三
B22n0117_p0489b08║禪之樂也。不喜不樂者。謂心無善惡。寂然平
B22n0117_p0489b09║等。即是四禪之定相也。）五虛空處次第定。
B22n0117_p0489b10║謂人修禪定。從色界入無色界。則滅一切色
B22n0117_p0489b11║相。不念種種異相。入無邊虛空處。其心次第
B22n0117_p0489b12║而入。無有雜念間隔也。（滅一切色相者。謂
B22n0117_p0489b13║滅根境可見可對一切色相也。既得四禪定
B22n0117_p0489b14║已。猶厭色界色質為礙。不得自在。於是心求
B22n0117_p0489b15║出離。滅一切色相。而修虛空處定。心與虛空
B22n0117_p0489b16║之法相應。則不念種種異相也。）六識處次
B22n0117_p0489b17║第定。謂人修禪定。既得虛空處定已。心緣虛
B22n0117_p0489b18║空。虛空無邊。緣多則散。能破於定。即捨虛空。
B22n0117_p0489c01║轉心緣識。心與識法相應。則過一切無邊虛
B22n0117_p0489c02║空處。入一切無邊識處。其心次第而入。無有
B22n0117_p0489c03║雜念間隔也。（過一切無邊虛空處者。既入
B22n0117_p0489c04║識處。則超過虛空處也。）七無所有處次第
B22n0117_p0489c05║定。無所有處者。即不緣一切內外境界也。謂
B22n0117_p0489c06║人修禪定。既得識處定已。三世心識。無量無
B22n0117_p0489c07║邊。緣多則散。能破於定。即捨所緣之識。轉心
B22n0117_p0489c08║緣無所有處。其心次第而入。無有雜念間隔
B22n0117_p0489c09║也。（內外境者。內即識處。外即虛空處也。三
B22n0117_p0489c10║世者。過去。現在。未來也。）八非想非非想次
B22n0117_p0489c11║第定。非想者。非識處之有想也。非非想者。非
B22n0117_p0489c12║無所有處之無想也。謂人修禪定。既得無所
B22n0117_p0489c13║有處定已。深知無想處如癡。有想處如癰如
B22n0117_p0489c14║瘡。即捨無所有處。緣念非有想非無想之法。
B22n0117_p0489c15║其心次第而入。無有雜念間隔也。（如癡者。
B22n0117_p0489c16║譬無心想也。如癰如瘡者。有痛即覺。譬有心
B22n0117_p0489c17║想也。）九滅受想次第定。滅受想者。即受想
B22n0117_p0489c18║心滅而不復起也。謂人修禪定。從非有想非
B22n0117_p0490a01║無想入滅受想定時。其心明利。次第而入。無
B22n0117_p0490a02║有雜念間隔。是為滅受想次第定。若得此定。
B22n0117_p0490a03║不久即證阿羅漢果也。（梵語阿羅漢。華言
B22n0117_p0490a04║無學。又云無生。）
B22n0117_p0490a05║【九識】（出宗鏡錄）識以了別為義。謂
B22n0117_p0490a06║能照了分別一切諸法故也。一眼識。謂眼與
B22n0117_p0490a07║色為緣而生眼識。眼識依根而生。眼根因識
B22n0117_p0490a08║能見。是能見者。名為眼識。二耳識。謂耳與聲
B22n0117_p0490a09║為緣而生耳識。耳識依根而生。耳根因識能
B22n0117_p0490a10║聽。是能聽者。名為耳識。三鼻識。謂鼻與香為
B22n0117_p0490a11║緣而生鼻識。鼻識依根而生。鼻根因識能齅。
B22n0117_p0490a12║是能齅者。名為鼻識。四舌識。謂舌與味為緣
B22n0117_p0490a13║而生舌識。舌識依根而生。舌根因識能嘗。是
B22n0117_p0490a14║能嘗者。名為舌識。五身識。謂身與觸為緣而
B22n0117_p0490a15║生身識。身識依根而生。身根因識能覺。是能
B22n0117_p0490a16║覺者。名為身識。六意識。謂意法為緣而生意
B22n0117_p0490a17║識。意識依根而生。意根因識即能分別。以能
B22n0117_p0490a18║分別前五根所緣色等五塵境界。是名意識。
B22n0117_p0490b01║若斷此識。即成聲聞緣覺。（五根者。即眼根。
B22n0117_p0490b02║耳根。鼻根。舌根。身根也。五塵者。即色塵。聲塵。
B22n0117_p0490b03║香塵。味塵。觸塵也。）七末那識。梵語末那。華
B22n0117_p0490b04║言意。亦名相續識。又名分別識。此識本無定
B22n0117_p0490b05║體。即第八識之染分。依第八識自證分而生。
B22n0117_p0490b06║緣第八識見分而執為我。為第六識之主。執
B22n0117_p0490b07║轉第六識所緣善惡之境而成染淨。皆由此
B22n0117_p0490b08║識也。前第六識名意識。今此識亦名意者。謂
B22n0117_p0490b09║第六識依根而得名。此識當體而立號。第六
B22n0117_p0490b10║識雖能分別五塵好惡。而由此識傳送相續
B22n0117_p0490b11║也。若斷此識。即成菩薩。（依根者。根即意根
B22n0117_p0490b12║也。當體者。即分別之體也。）八阿賴耶識。梵
B22n0117_p0490b13║語阿賴耶。華言藏識。此識染淨同源。生滅和
B22n0117_p0490b14║合。而具有四分。如摩尼珠。體本清淨。又如明
B22n0117_p0490b15║鏡。能含萬像。若以染分言之。無明依之而起。
B22n0117_p0490b16║結業由此而生。具足煩惱塵勞。變現根身世
B22n0117_p0490b17║界。即前七種識境皆是也。若以淨體言之。即
B22n0117_p0490b18║本覺心源。離念清淨。等虛空界。即後之菴摩
B22n0117_p0490c01║羅識是也。無法不含。無事不攝。是名藏識。若
B22n0117_p0490c02║轉此識。即成佛果。（四分者。一相分。相即形
B22n0117_p0490c03║相。謂此識能變現根身世界及諸法名義相
B22n0117_p0490c04║狀。皆由第八識此分而生。如鏡中所現之影
B22n0117_p0490c05║像也。二見分。見即照了之義。謂此識能照燭
B22n0117_p0490c06║一切諸法及解了諸法義理。如鏡中之明。能
B22n0117_p0490c07║照萬像也。三自證分。自證所具之法。謂此識
B22n0117_p0490c08║能持見分相分。親證無礙。如鏡之圓體。能持
B22n0117_p0490c09║其明。能含眾像也。四證自證分。證即能證之
B22n0117_p0490c10║體。自證即所具之法。能持前自證分見分相
B22n0117_p0490c11║分。皆不離此分。是第八識本體。如鏡之背也。
B22n0117_p0490c12║梵語摩尼。華言離垢。根身者。眼等諸根色身
B22n0117_p0490c13║也。）九菴摩羅識。梵語菴摩羅。華言清淨識。
B22n0117_p0490c14║亦云白淨無垢識。此識乃一切眾生清淨本
B22n0117_p0490c15║源心地。諸佛如來所證法身果德。在聖不增。
B22n0117_p0490c16║在凡不減。非生死之能羈。非涅槃之能寂。染
B22n0117_p0490c17║淨俱泯。纖塵不立。明同皎月。湛若太虛。是名
B22n0117_p0490c18║清淨識。（梵語涅槃。華言滅度。）
B22n0117_p0491a01║【九緣生識】（出成唯識論并宗鏡錄）
B22n0117_p0491a02║緣即助成之義。九緣生識者。謂明空根境等
B22n0117_p0491a03║九種之緣。生眼耳鼻舌等八種之識也。以眼
B22n0117_p0491a04║耳鼻舌身五識。依第八識相分建立。由第八
B22n0117_p0491a05║識種子而生。攬明空諸境而為相也。第六識
B22n0117_p0491a06║緣第八識相分而得生。取五塵境界而分別。
B22n0117_p0491a07║依第七識而能執取也。第七識緣第八識見
B22n0117_p0491a08║分而得起。轉第六識染淨而為依也。第八識
B22n0117_p0491a09║為眾識之根本。含諸法之種子。依第七識而
B22n0117_p0491a10║能轉托五根識而為相也。由是而知。識藉緣
B22n0117_p0491a11║生。緣因識有。更互為依。遞相倚托。而有多少
B22n0117_p0491a12║不同。故言九緣生識也。（相分者。相即形相。
B22n0117_p0491a13║分謂分齊。謂世間種種色像境界。凡有名相
B22n0117_p0491a14║者。皆是第八識之相分也。五塵者。色塵。聲塵。
B22n0117_p0491a15║香塵。味塵。觸塵也。）一明緣。明者。日月之光。
B22n0117_p0491a16║能顯諸色相也。謂眼因明而見。無明則不能
B22n0117_p0491a17║發於眼識。故明為眼識之緣也。二空緣。空者。
B22n0117_p0491a18║蕩然無礙。而能顯諸色相也。謂眼以空而能
B22n0117_p0491b01║見。耳以空而能聞。無空則不能發眼耳之識。
B22n0117_p0491b02║故空為眼識耳識之緣也。三根緣。根者。眼耳
B22n0117_p0491b03║鼻舌身五根也。謂眼識依眼根而能見。耳識
B22n0117_p0491b04║依耳根而能聞。鼻識依鼻根而能齅。舌識依
B22n0117_p0491b05║舌根而能嘗。身識依身根而能覺。若無五根。
B22n0117_p0491b06║則五識無所依。故五根為五識之緣也。四境
B22n0117_p0491b07║緣。境者。色聲香味觸五塵之境也。謂眼等五
B22n0117_p0491b08║根。雖具見聞齅嘗覺等五識。若無色等五種
B22n0117_p0491b09║塵境作對。則五識無由能發。故境為五識之
B22n0117_p0491b10║緣也。（五識者。眼識。耳識。鼻識。舌識。身識也。
B22n0117_p0491b11║）五作意緣。作意者。即心所法。有警察之義。
B22n0117_p0491b12║謂如眼初對色時。便能覺察。引領趣境。使第
B22n0117_p0491b13║六識即起分別善惡之念。及耳鼻舌身初對
B22n0117_p0491b14║境時。亦能如是覺察引領。是以徧行一切識
B22n0117_p0491b15║境。皆由作意。故作意為眼等六識之緣也。（
B22n0117_p0491b16║心所者。受想行也。六識者。眼識。耳識。鼻識。舌
B22n0117_p0491b17║識。身識。意識也。）六根本依緣。根本即第八
B22n0117_p0491b18║阿賴耶識。依即倚託也。謂第八識是諸識之
B22n0117_p0491c01║根本。眼等六識依第八識相分而得生。第八
B22n0117_p0491c02║識相分託眼等六識而得起。故根本依為六
B22n0117_p0491c03║識及第八識之緣也。（梵語阿賴耶。華言藏
B22n0117_p0491c04║識。）七染淨依緣。染淨依者。即第七末那識
B22n0117_p0491c05║也。謂一切染淨諸法。皆依此識而轉也。謂眼
B22n0117_p0491c06║耳等六識。於色聲等六塵境上。起諸煩惱惑
B22n0117_p0491c07║業。則轉此煩惱染法歸於第八識而成有漏。
B22n0117_p0491c08║若六識修諸道品白淨之業。則轉此道品淨
B22n0117_p0491c09║法歸於第八識而成無漏。故名染淨依也。然
B22n0117_p0491c10║此第七識亦依第八識而能轉。第八識依第
B22n0117_p0491c11║七識而隨緣。更互為依。遞相倚託。故染淨依
B22n0117_p0491c12║為眼等八種識之緣也。（梵語末那。華言意。
B22n0117_p0491c13║八種識者。眼識。耳識。鼻識。舌識。身識。意識。第
B22n0117_p0491c14║七識。第八識也。）八分別依緣。分別者。即第
B22n0117_p0491c15║六識也。此識能分別善惡有漏無漏色心諸
B22n0117_p0491c16║法。以眼等五根雖能取境。然皆依此識而有
B22n0117_p0491c17║分別也。是知五根境之好惡。由分別而生。第
B22n0117_p0491c18║七識之染淨。由分別而知。第八識之相分。由
B22n0117_p0492a01║分別而顯。故分別依為眼等八種識之緣也。
B22n0117_p0492a02║九種子緣。種子即眼等八種識之種子也。謂
B22n0117_p0492a03║眼識依眼根種子而能見色。耳識依耳根種
B22n0117_p0492a04║子而能聞聲。鼻識依鼻根種子而能聞香。舌
B22n0117_p0492a05║識依舌根種子而能嘗味。身識依身根種子
B22n0117_p0492a06║而能覺觸。意識依意根種子而能分別。第七
B22n0117_p0492a07║識依染淨種子而能相續。第八識依含藏種
B22n0117_p0492a08║子而能出生一切諸法。以諸識各依種子而
B22n0117_p0492a09║生。故種子為眼根等諸識之緣也。
B22n0117_p0492a10║【如來藏九喻】（出寶性論）如來藏即
B22n0117_p0492a11║是眾生本源清淨心地。諸佛法身之果德也。
B22n0117_p0492a12║具足諸法。包含萬像。諸佛證此藏心。利益羣
B22n0117_p0492a13║生。應用無盡。眾生迷此藏心。常為無明煩惱
B22n0117_p0492a14║障覆。業惑之所纏縛。而不能證得。佛令眾生
B22n0117_p0492a15║修行一切善法。斷除煩惱無明。顯出自己如
B22n0117_p0492a16║來藏清淨法身之體。故說此九種譬喻也。（
B22n0117_p0492a17║無所明了。故曰無明。昏煩之法。惱亂心神。故
B22n0117_p0492a18║曰煩惱。）一萎華佛身喻。萎。枯顇也。萎華譬
B22n0117_p0492b01║無明煩惱。佛身譬如來藏也。謂一切眾生煩
B22n0117_p0492b02║惱身中。本有功德莊嚴如來藏身。而為無明
B22n0117_p0492b03║貪惑所覆而不能見也。論云。功德莊嚴佛。住
B22n0117_p0492b04║在萎華中。是也。二巖蜂淳蜜喻。巖蜂譬煩惱。
B22n0117_p0492b05║蜜以譬如來藏。謂蜂為人所觸。則放毒螫。人
B22n0117_p0492b06║為境所逆。則生瞋害也。蓋一切眾生如來藏
B22n0117_p0492b07║中。具有功德法味。而為無明瞋恚之所纏繞。
B22n0117_p0492b08║不得其用。猶彼淳美之蜜。而為羣蜂之所圍
B22n0117_p0492b09║遶。而不能得其味也。論云。上妙美味蜜。為羣
B22n0117_p0492b10║蜂圍遶。是也。三糠𥢶稉米喻。糠。穀皮。𥢶。糠之
B22n0117_p0492b11║麤者。譬煩惱也。稉米譬如來藏法身之體也。
B22n0117_p0492b12║蓋如來藏法身之體。隱在眾生無明癡惑之
B22n0117_p0492b13║中。不得受用。猶稉米在糠𥢶之內而不可充
B22n0117_p0492b14║食也。論云。穀實在𥢶中。無人能受用。是也。四
B22n0117_p0492b15║糞穢真金喻。糞穢譬煩惱。真金譬如來藏性。
B22n0117_p0492b16║謂法身本淨。猶如真金。為煩惱糞穢覆污。而
B22n0117_p0492b17║不明潔。蓋一切眾生飄流三界。而迷失如來
B22n0117_p0492b18║藏性於煩惱之中。亦猶人遺棄真金於糞穢
B22n0117_p0492c01║之內也。論云。如人行遠路。遺金糞穢中。是也。
B22n0117_p0492c02║（三界者。欲界。色界。無色界也。）五貧家寶
B22n0117_p0492c03║藏喻。貧家譬眾生。寶藏譬如來藏性。謂一切
B22n0117_p0492c04║眾生無明煩惱身中。而有如來藏性。猶貧人
B22n0117_p0492c05║屋內而有珍寶之藏也。貧人雖有寶藏。為地
B22n0117_p0492c06║所覆。而不能見。眾生雖具法身。為無明煩惱
B22n0117_p0492c07║所覆。而不能顯也。論云。譬如貧人舍。地有珍
B22n0117_p0492c08║寶藏。是也。六菴羅內實喻。菴羅。梵語具云菴
B22n0117_p0492c09║摩羅。華言柰。果名也。內實者。即果內之種子。
B22n0117_p0492c10║果譬煩惱妄惑。內實譬如來藏中菩提種子。
B22n0117_p0492c11║謂諸眾生煩惱妄惑之中。而有如來藏菩提
B22n0117_p0492c12║種子。安住不動。猶菴羅果內而有種子。含藏
B22n0117_p0492c13║不朽也。論云。如種種果樹。子芽不朽壞。是也。
B22n0117_p0492c14║（梵語菩提。華言道。）七弊衣金像喻。弊衣
B22n0117_p0492c15║即破垢之衣。譬煩惱。金像即佛身之像。譬如
B22n0117_p0492c16║來藏。謂如來藏清淨法身。為無明弊垢之所
B22n0117_p0492c17║纏覆。墮在生死道中。猶弊垢之衣。纏裹真金
B22n0117_p0492c18║之像。棄於道路也。論云。弊衣纏金像。在於道
B22n0117_p0493a01║路中。是也。八貧女貴胎喻。貧女譬無明煩惱。
B22n0117_p0493a02║貴胎者。即貧女胎中所懷貴人。譬如來藏。謂
B22n0117_p0493a03║一切眾生無明煩惱之中。而有如來清淨法
B22n0117_p0493a04║身之體。而不能見。如貧女懷貴人之胎。而不
B22n0117_p0493a05║自知也。論云。譬如孤獨女。身懷轉輪王。是也。
B22n0117_p0493a06║九焦模鑄像喻。焦模者。焦土所為之模範。譬
B22n0117_p0493a07║煩惱。鑄像者。所鑄金像。譬如來藏。謂如來藏
B22n0117_p0493a08║性在眾生無明暗惑之中。猶鎔真金鑄像在
B22n0117_p0493a09║於焦模之內。而不能類見也。論云。如人鎔真
B22n0117_p0493a10║金。鑄在泥模中。是也。
B22n0117_p0493a11║【金剛九喻】（出金剛經論釋）金剛九
B22n0117_p0493a12║喻者。乃是金剛般若經中九種譬喻也。此經
B22n0117_p0493a13║有三譯。一姚秦鳩摩羅什法師譯。二魏菩提
B22n0117_p0493a14║流支法師譯。三陳真諦法師譯。此九種譬喻。
B22n0117_p0493a15║乃是魏時所譯之文。所謂一切有為法。如星
B22n0117_p0493a16║瞖燈幻。露泡夢電雲。應作如是觀。是也。（梵
B22n0117_p0493a17║語般若。華言智慧。梵語鳩摩羅什。華言童壽。
B22n0117_p0493a18║梵語菩提流支。華言覺希。）一星喻。謂星宿
B22n0117_p0493b01║夜則明朗。日光一照。眾星皆隱。以譬眾生昏
B22n0117_p0493b02║迷。執著諸見。自為明了。若以正智之心照之。
B22n0117_p0493b03║則眾見皆滅也。論云。譬如星宿。為日所映而
B22n0117_p0493b04║不現。故智日心法。亦復如是。二瞖喻。謂人目
B22n0117_p0493b05║有障瞖。則見空華等相。以譬眾生無明覆障。
B22n0117_p0493b06║則見一切有為虛妄之境界也。論云。如目有
B22n0117_p0493b07║瞖。則見空華。觀有為法。亦復如是。三燈喻。謂
B22n0117_p0493b08║燈因膏油。而焰焰無窮。以譬眾生妄識。依貪
B22n0117_p0493b09║愛境界而生生不絕也。論云。譬如燈光。識亦
B22n0117_p0493b10║如是。依止貪愛諸法住故。四幻喻。謂諸幻化
B22n0117_p0493b11║之事。無而忽有。體本不實。皆因幻師呪術之
B22n0117_p0493b12║力。假作種種形相。以譬世間山河大地。皆是
B22n0117_p0493b13║虛妄幻化。以因眾生惑業力故。而妄有種種
B22n0117_p0493b14║境界也。論云。譬如幻事。所依住處。亦復如是。
B22n0117_p0493b15║以器世間無實體故。（器世間者。謂世界如
B22n0117_p0493b16║器。即山河大地等物是也。）五露喻。謂露霑
B22n0117_p0493b17║於草木。體不久停。為風所吹。須臾即落。以譬
B22n0117_p0493b18║眾生幻身。雖於世間暫爾留住。為無常風所
B22n0117_p0493c01║吹。倐忽變滅也。論云。譬如朝露。身亦如是。暫
B22n0117_p0493c02║時住故。六泡喻。泡。水漚也。謂水泡因渧水風
B22n0117_p0493c03║三者和合而成。以譬眾生根境識三法和合。
B22n0117_p0493c04║而有苦樂受用之境也。論云。譬如水泡。所受
B22n0117_p0493c05║用事。亦復如是。根境識等。三法合故。（渧。水
B22n0117_p0493c06║點也。根境識者。根即眼根。耳根。鼻根。舌根。身
B22n0117_p0493c07║根。意根也。境即色塵。聲塵。香塵。味塵。觸塵。法
B22n0117_p0493c08║塵也。識即眼識。耳識。鼻識。舌識。身識。意識也。
B22n0117_p0493c09║）七夢喻。謂晝緣諸境。夜則感夢。本無實體。
B22n0117_p0493c10║惟因想生。以譬眾生緣念過去。造作諸事。境
B22n0117_p0493c11║雖已滅。緣想即現。蓋言一切有為之法。皆因
B22n0117_p0493c12║妄想而成。亦如夢境也。論云。又如夢境。過去
B22n0117_p0493c13║諸法。亦復如是。八電喻。謂雷電之光。剎那不
B22n0117_p0493c14║住。以譬一切現在諸法。猶如電光。倐忽則滅
B22n0117_p0493c15║也。論云。譬如電光。剎那不住。現在諸法。亦復
B22n0117_p0493c16║如是。（梵語剎那。華言一念。）九雲喻。謂雲
B22n0117_p0493c17║能降雨澤。又能變現不常。以譬眾生阿賴耶
B22n0117_p0493c18║識含藏諸法。能持未來種種境界。變現不定
B22n0117_p0494a01║也。論云。譬如雲影。未來諸法。亦復如是。阿賴
B22n0117_p0494a02║耶識與一切法為種子根本故。（梵語阿賴
B22n0117_p0494a03║耶。華言藏識。即第八識也。）
B22n0117_p0494a04║【小乘九部】（出大智度論）部即部類。
B22n0117_p0494a05║謂佛所說經。有大乘小乘不同。故分十二部
B22n0117_p0494a06║及九部之別也。小乘諸經。於十二部中無方
B22n0117_p0494a07║廣授記無問自說之三部。故云九部。法華經
B22n0117_p0494a08║云。我此九部法。隨順眾生說。是也。別論雖爾。
B22n0117_p0494a09║若通而言之。凡大小乘經。無不具有十二部
B22n0117_p0494a10║也。（無方廣部者。方廣乃大乘常住之理。以
B22n0117_p0494a11║小乘惟說生滅之法。故無也。無授記者。以小
B22n0117_p0494a12║乘之人。未得作佛。故無也。無無問自說者。以
B22n0117_p0494a13║小乘之人。說必假緣。故無也。假緣者。假問答
B22n0117_p0494a14║發起之緣也。）一修多羅。梵語修多羅。華言
B22n0117_p0494a15║契經。契者上契諸佛之理。下契眾生之機也。
B22n0117_p0494a16║經。法也。常也。乃聖教之總名。今言修多羅。即
B22n0117_p0494a17║經中長行之文也。謂直說法相。隨其義理長
B22n0117_p0494a18║短。不以字數為拘。是為長行也。（法者。十界
B22n0117_p0494b01║同遵也。常者。三世不易也。）二祇夜。梵語祇
B22n0117_p0494b02║夜。華言應頌。又云重頌。或云偈。謂應前長行
B22n0117_p0494b03║之文。重宣其義也。或二句四句六句八句乃
B22n0117_p0494b04║至多句等。皆名為頌。三伽陀。梵語伽陀。華言
B22n0117_p0494b05║諷頌。謂不頌長行之文。直說偈句。如金光明
B22n0117_p0494b06║經中空品等。是也。亦名孤起。如楞嚴經中阿
B22n0117_p0494b07║難讚佛偈云。妙湛總持不動尊等。是也。（楞
B22n0117_p0494b08║嚴。梵語具云首楞嚴。華言健相分別。梵語阿
B22n0117_p0494b09║難。華言慶喜。）四尼陀羅。梵語尼陀羅。華言
B22n0117_p0494b10║因緣。如諸經中有人問。故為說是事。律中有
B22n0117_p0494b11║人犯是事。故制是戒。凡一切佛語緣起之事。
B22n0117_p0494b12║皆名因緣。如法華經化城喻品說宿世因緣
B22n0117_p0494b13║等。是也。五伊帝目多。梵語伊帝目多。華言本
B22n0117_p0494b14║事。謂如來說諸菩薩等因地所行之事也。如
B22n0117_p0494b15║法華經中說。藥王菩薩。曾於日月淨明德佛
B22n0117_p0494b16║所。得法歡喜。然身然臂。以為供養。行諸苦行。
B22n0117_p0494b17║求菩提道等。是也。六闍多伽。梵語闍多伽。華
B22n0117_p0494b18║言本生。謂如來說諸菩薩等本地受生之事。
B22n0117_p0494c01║及自說為菩薩時修諸苦行等事。如涅槃經
B22n0117_p0494c02║云。比丘當知。我於過去作鹿。作羆。作麞。作兔。
B22n0117_p0494c03║作粟散王。轉輪聖王。龍。金翅鳥。諸如是等。行
B22n0117_p0494c04║菩薩道時所受身等之類。是也。（梵語比丘。
B22n0117_p0494c05║華言乞士。）七阿浮達磨。梵語阿浮達磨。華
B22n0117_p0494c06║言未曾有。亦云希有。如佛生時。即行七步。足
B22n0117_p0494c07║跡之處。皆有蓮華。放大光明。徧照十方世界。
B22n0117_p0494c08║而發是言。我是度一切眾生生老病死者。地
B22n0117_p0494c09║大震動。天雨眾花。樹出音聲。作天妓樂。如是
B22n0117_p0494c10║等無量希有之事。是名未曾有。又四眾等。凡
B22n0117_p0494c11║有聞所未聞。見所未見。皆名未曾有。（四眾
B22n0117_p0494c12║者。比丘。比丘尼。優婆塞。優婆夷也。）八婆陀。
B22n0117_p0494c13║梵語婆陀。華言譬喻。謂如來說法。為鈍根者
B22n0117_p0494c14║未能即解。故假譬喻以曉示之。令其易悟。是
B22n0117_p0494c15║名譬喻。如法華經中火宅藥草等喻。是也。九
B22n0117_p0494c16║優波提舍。梵語優婆提舍。華言論議。謂諸經
B22n0117_p0494c17║中問答辯論諸法之事。是為論議。如法華經
B22n0117_p0494c18║提婆達多品中。智積菩薩與文殊師利相見。
B22n0117_p0495a01║論說妙法等。是也。（梵語提婆達多。又云調
B22n0117_p0495a02║達。華言天熱。梵語文殊師利。華言妙德。）
B22n0117_p0495a03║【菩薩修行九種差別】（出大乘莊嚴經
B22n0117_p0495a04║論）一善行生死。菩薩成就道業。為化導
B22n0117_p0495a05║有情。雖出沒於生死中。不為生死染著。譬如
B22n0117_p0495a06║病人。服苦澁藥。但為除病。不生嫌棄也。二善
B22n0117_p0495a07║行眾生。菩薩於諸眾生。起大悲心。設有病苦。
B22n0117_p0495a08║常行救濟。不生疲怠。譬如良醫。親近病者。心
B22n0117_p0495a09║無厭捨也。三善行自心。菩薩能調伏自心。破
B22n0117_p0495a10║除煩惱。增長菩提。譬如有智之人。善能調伏
B22n0117_p0495a11║奴僕之類也。（梵語菩提。華言道。）四善行
B22n0117_p0495a12║欲塵。菩薩雖處欲塵而不染著。精修梵行。增
B22n0117_p0495a13║長法財。譬如商人善於販賣。獲大利益也。五
B22n0117_p0495a14║善行三業。菩薩精修於身口意二者之業。思
B22n0117_p0495a15║惟策勵。悉令清淨。譬如善浣衣人。能除穢垢
B22n0117_p0495a16║也。六善行不惱眾生。菩薩於諸眾生。常起憐
B22n0117_p0495a17║憫之心。雖有加惡於我。不生瞋惱。譬如慈父。
B22n0117_p0495a18║愛念小兒。雖有穢垢。不生憎惡也。七善行修
B22n0117_p0495b01║習。菩薩修習菩提之道。勇猛精勤。心無間斷。
B22n0117_p0495b02║譬如以木鑽火。未熱不息也。八善行三昧。梵
B22n0117_p0495b03║語三昧。華言正定。菩薩修習正定。不亂不昏。
B22n0117_p0495b04║遂使功德資長。譬如出財與人。得人保息。方
B22n0117_p0495b05║獲利益也。九善行般若。梵語般若。華言智慧。
B22n0117_p0495b06║菩薩以清淨智。照了世間一切諸法。心無疑
B22n0117_p0495b07║惑。譬如幻師。知諸幻事。悉由幻作。求其真實。
B22n0117_p0495b08║皆不可得也。
B22n0117_p0495b09║【九病】（出長阿含經）經云。人壽增至
B22n0117_p0495b10║四萬歲時。其人作是念言。我等由修善故。壽
B22n0117_p0495b11║命延長。今可更增少善。即孝養父母。敬事師
B22n0117_p0495b12║長。延於壽命。至八萬歲。當此之時。人已有此
B22n0117_p0495b13║九種之病也。一寒病。謂人必寒溫得宜。則身
B22n0117_p0495b14║體安樂。若為寒凍所逼。則成一切病也。二熱
B22n0117_p0495b15║病。謂人必溫涼得宜。則身體和暢。若為熱毒
B22n0117_p0495b16║所中。則成一切病也。三饑病。謂人必假飲食
B22n0117_p0495b17║以資其身。則諸根強健。若不得食。則虛弱而
B22n0117_p0495b18║成一切病也。四渴病。謂人必假漿水以養其
B22n0117_p0495c01║體。若不得漿水之飲。則腸胃枯焦而成一切
B22n0117_p0495c02║病也。五大便病。謂人必假飲食資益諸根。入
B22n0117_p0495c03║腹變壞。須便利以時。若強忍過當。即能生一
B22n0117_p0495c04║切病也。六小便病。謂人必得湯水資潤色身。
B22n0117_p0495c05║入腹之後。須便利以時。若強忍過當。即能生
B22n0117_p0495c06║一切病也。七欲病。謂人貪於婬欲。則能成癆
B22n0117_p0495c07║怯虛弱一切病也。八饕餮病。（饕。他刀切。餮。
B22n0117_p0495c08║他結切。）饕餮即貪食也。謂人必須飲食以
B22n0117_p0495c09║養其身。若貪食過度。即能生一切病也。九老
B22n0117_p0495c10║病。謂人年老。則筋力衰弱。或起居食息不能
B22n0117_p0495c11║中節。即成一切病也。
B22n0117_p0495c12║【九種橫死】（出藥師經）謂人生於世
B22n0117_p0495c13║間。當勤修佛法。敬依國化。不作諸惡。奉行眾
B22n0117_p0495c14║善。斯能盡其天年。不然則必遭橫逆而死。故
B22n0117_p0495c15║有此九種也。一得病無醫。謂人得病雖輕。然
B22n0117_p0495c16║無醫藥及看病者。或遇常醫。而不投以良藥。
B22n0117_p0495c17║又有不知正法。惟信世間邪魔外道。妖孽之
B22n0117_p0495c18║師。妄說禍福。便生恐動。卜問吉凶。殺諸眾生。
B22n0117_p0496a01║求神請福。欲希延年。終不能得。以此而喪其
B22n0117_p0496a02║生。皆為橫死。二王法誅戮。謂人妄作非為。遭
B22n0117_p0496a03║罹國憲。被王法之所誅。是為橫死。三非人奪
B22n0117_p0496a04║精氣。謂人或畋獵嬉戲。或耽浮嗜酒。放逸無
B22n0117_p0496a05║度。橫為非人鬼怪之類奪其精氣而死。是為
B22n0117_p0496a06║橫死。（奪精氣者。如法華經中羅剎女等。奪
B22n0117_p0496a07║一切眾生精氣者是也。）四火焚。謂人或被
B22n0117_p0496a08║火焚燒而喪其命。是為橫死。五水溺。謂人或
B22n0117_p0496a09║因墮水沉溺而喪其命。是為橫死。六惡獸啖。
B22n0117_p0496a10║謂人或於山林。因被虎狼惡獸之所啖食。是
B22n0117_p0496a11║為橫死。七墮崖。謂人或於山間墜墮巖崖。顛
B22n0117_p0496a12║仆而喪其命。是為橫死。八毒藥呪咀。謂人或
B22n0117_p0496a13║被毒藥及呪詛厭魅起尸鬼等之所中害而
B22n0117_p0496a14║喪其生。是為橫死。（起尸鬼者。謂咒死尸起
B22n0117_p0496a15║而厭人也。）九饑渴所困。謂人或被饑渴之
B22n0117_p0496a16║所困逼。不得飲食。而喪其生。是為橫死。
B22n0117_p0496a17║【九住心】（出大乘莊嚴經論）一安住
B22n0117_p0496a18║心。謂修行之人。於習禪時。或數息。或觀心。當
B22n0117_p0496b01║須繫緣一境。念念相續。安住其心。不令散亂
B22n0117_p0496b02║也。二攝住心。謂修行之人。於習禪時。攝心寧
B22n0117_p0496b03║靜。則禪定可成。若覺一念稍動。即便攝持。令
B22n0117_p0496b04║心安住也。三解住心。謂修行之人。於習禪時。
B22n0117_p0496b05║既解知覺觀之心。攀緣外廣。即當收斂安住
B22n0117_p0496b06║也。（初心在緣曰覺。細心分別禪味曰觀。）
B22n0117_p0496b07║四轉住心。謂修行之人。於習禪時。覺心既息。
B22n0117_p0496b08║不妄搖動。得靜定功。轉樂安住也。五伏住心。
B22n0117_p0496b09║謂修行之人。於習禪時。心住靜定。久或生厭。
B22n0117_p0496b10║隨而折伏。益加精進也。六息住心。謂修行之
B22n0117_p0496b11║人。於習禪時。忽覺內心動亂而生過失。於一
B22n0117_p0496b12║念間即令止息也。七滅住心。謂修行之人。於
B22n0117_p0496b13║習禪時。或由外緣。忽起貪愛等念。即當猛省。
B22n0117_p0496b14║方便滅除。無令增長也。八性住心。謂修行之
B22n0117_p0496b15║人。於習禪時。既能息諸妄念。則知心性本來
B22n0117_p0496b16║明靜。任運安住也。九持住心。謂修行之人。於
B22n0117_p0496b17║習禪時。功行純熟。安住正定。不由作意任運。
B22n0117_p0496b18║持善不失。持惡不生也。