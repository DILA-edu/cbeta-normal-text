B22n0117_p0665c13║【小乘七十五法】（出圓覺經疏鈔）小
B22n0117_p0665c14║乘七十五法。攝為五類。謂色法十有一。心法
B22n0117_p0665c15║一。心所有法四十有六。不相應行法十有四。
B22n0117_p0665c16║無為法三也。色法十一。色即質礙之義。謂眼
B22n0117_p0665c17║耳鼻舌身五根。色聲香味觸五境。及法處所
B22n0117_p0665c18║攝一分。此十一種。皆有色相可見可對。故總
B22n0117_p0666a01║名為色法。（法處即意識所取之境。具有四
B22n0117_p0666a02║分。一心所法。二不相應法。三無為。四無表色。
B22n0117_p0666a03║今言法處所攝一分者。正是無表色也。無表
B22n0117_p0666a04║色者。謂意識緣於過去所見之境。雖分別明
B22n0117_p0666a05║了。而無所表對故也。）心法一。心法者。謂心
B22n0117_p0666a06║雖無形質。而有覺知之用。以能緣慮分別。名
B22n0117_p0666a07║之為心。即意識也。（此專言意識者。蓋小乘
B22n0117_p0666a08║之人。唯知心王是第六意識。而不知有第七
B22n0117_p0666a09║第八二種之識也。）心所有法四十六。心所
B22n0117_p0666a10║有法者。以對意識心王而言之也。此四十六
B22n0117_p0666a11║合為六位。徧大地有十。一受。（領納前境也。
B22n0117_p0666a12║）二想。（於境取像也。）三思。（起心造作諸
B22n0117_p0666a13║業也。）四觸。（對境也。）五欲。（希望樂境也。
B22n0117_p0666a14║）六慧。（揀擇善惡法也。）七念。（記憶不忘
B22n0117_p0666a15║也。）八作意。（能警覺者為性。心未起。能警
B22n0117_p0666a16║令起。心已起。能引趣境也。）九勝解。（於理
B22n0117_p0666a17║明了無礙也。）十三摩地。（梵語三摩地。華
B22n0117_p0666a18║言等持。離沉掉曰等。令心專注不散曰持。）
B22n0117_p0666b01║此之十法。通善通惡。徧一切心。故云徧大地
B22n0117_p0666b02║也。大善地有十。一信。（於善法深樂不疑也。
B22n0117_p0666b03║）二勤。（於諸善法。精進修習也。）三捨。（
B22n0117_p0666b04║遠離掉舉也。）四慚。（耻己無德也。）五愧。
B22n0117_p0666b05║（羞為惡行也。）六無貪。（於五欲境。心生
B22n0117_p0666b06║厭離也。）七無瞋。（於違情之境。不起忿怒
B22n0117_p0666b07║也。）八不害。（於諸有情。不加損惱也。）九
B22n0117_p0666b08║輕安。（遠離昏亂也。）十不放逸。（於不善
B22n0117_p0666b09║法。心不染著也。）此之十法。不通於惡。唯是
B22n0117_p0666b10║善業。能通至無漏聖道。故云大善地也。（無
B22n0117_p0666b11║漏者。不漏落三界生死也。）大煩惱有六。一
B22n0117_p0666b12║癡。（於事理迷惑不了也。）二放逸。（縱恣
B22n0117_p0666b13║欲境也。）三懈怠。（身心不勤也。）四不信。
B22n0117_p0666b14║（邪見多疑也。）五昏沉。（心神迷惑也。）
B22n0117_p0666b15║六掉舉。（內心搖動也。）此之六法。依五識第
B22n0117_p0666b16║六識第七識而起。不通於善。唯是惡法。故云
B22n0117_p0666b17║大煩惱也。大不善有二。一無慚。（不知羞耻
B22n0117_p0666b18║也。）二無愧。（陰為不善也。）此之二法。謂
B22n0117_p0666c01║人無慚愧。則無惡不造。故云大不善也。小煩
B22n0117_p0666c02║惱有十。一忿。（暴怒也。）二覆。（不令人知己
B22n0117_p0666c03║過也。）三慳。（於一切財。不能惠施也。）四
B22n0117_p0666c04║嫉。（心懷妬忌也。）五惱。（外境違情。不自
B22n0117_p0666c05║安忍也。）六害。（損惱有情也。）七恨。（怨
B22n0117_p0666c06║恨也。）八諂。（媚悅人意也。）九誑。（詭詐不
B22n0117_p0666c07║實也。）十憍。（矜己傲他也。）此之十法。但
B22n0117_p0666c08║依第六識而起。故云小煩惱也。不定法有八。
B22n0117_p0666c09║一悔。（或作惡事。或不作善事。心皆追悔也。
B22n0117_p0666c10║）二睡眠。（謂人睡眠。神識昏昧。夢中見境。
B22n0117_p0666c11║或善或惡。或不善不惡也。）三尋。（尋即尋
B22n0117_p0666c12║思。即心中所起之念。或善或惡。或不善不惡
B22n0117_p0666c13║也。）四伺。（伺即伺察。亦心中所起之念也。
B22n0117_p0666c14║心麤而浮曰尋。心細而沉曰伺。二者皆是心
B22n0117_p0666c15║念。但分麤細耳。亦通善惡。不善不惡也。）五
B22n0117_p0666c16║貪。（引取無厭也。）六瞋。（忿怒不息也。）七慢。
B22n0117_p0666c17║（自恃陵他也。）八疑。（猶豫不决也。）此之
B22n0117_p0666c18║八法。通於善惡無記三性。故云不定法也。（
B22n0117_p0667a01║無記者。謂不善不惡。無所記錄故也。）不相
B22n0117_p0667a02║應行法十四。一得。（於一切法。造作成就也。
B22n0117_p0667a03║）二非得。（於一切法。不能成就也。）三眾同
B22n0117_p0667a04║分。（如人之類。其形相似也。）四無想異熟。
B22n0117_p0667a05║（此即無想報。外道修無想定。命終生無想
B22n0117_p0667a06║天。以其果報異世成熟。故曰異熟。）五無想
B22n0117_p0667a07║定。（外道所修之定。想心俱滅故也。）六滅
B22n0117_p0667a08║盡定。（得此定者。受想之心滅盡。諸識不起
B22n0117_p0667a09║也。）七命根。（第八藏識種子。并出入息煖
B22n0117_p0667a10║氣三者。連持不斷也。）八生。（諸法生起也。
B22n0117_p0667a11║）九住。（諸法未遷也。）十異。（諸法漸衰也。
B22n0117_p0667a12║）十一滅。（諸法消盡也。）十二名身。（依事
B22n0117_p0667a13║立名。眾名聯合。故曰名身。）十三句身。（積
B22n0117_p0667a14║言成句。眾句聯合。故曰句身。）十四文身。（
B22n0117_p0667a15║文即文字。眾字聯合。故曰文身。）此之十四
B22n0117_p0667a16║法。有名無體。不與色法心法及心所有法相
B22n0117_p0667a17║應。故云不相應行法也。無為法三。一擇滅無
B22n0117_p0667a18║為。（擇即揀擇。滅即斷滅。以智滅惑。所顯真
B22n0117_p0667b01║理。理無作為也。）二非擇滅無為。（不假智
B22n0117_p0667b02║力斷滅諸惑。性本清淨。無所作為也。）三虛
B22n0117_p0667b03║空無為。（真空之理。離諸障礙。猶如虛空。無
B22n0117_p0667b04║所作為也。）蓋前色法心法及心所有法不
B22n0117_p0667b05║相應行。皆是世間有為之法。此之三法。是出
B22n0117_p0667b06║世間之法。故名無為。然七十五法。不出乎色
B22n0117_p0667b07║心。而色則由心造也。若攝末歸本。唯心一法
B22n0117_p0667b08║耳。
B22n0117_p0667b09║【八十隨形好】（出華嚴經隨疏演義鈔）
B22n0117_p0667b10║指爪狹長。薄潤光潔。手足指圓。纖長柔軟。
B22n0117_p0667b11║節骨不現。手足各等無差。指間充密。手足圓
B22n0117_p0667b12║滿。軟淨光澤。筋脉盤結。深隱不現。兩踝深隱。
B22n0117_p0667b13║骨不顯露。（踝胡瓦切。）行步正直。端莊嚴肅。
B22n0117_p0667b14║行步威容齊整。如師子王。行步安平。穩如象
B22n0117_p0667b15║王。行步有儀。進止詳緩。回身顧視。必皆右旋。
B22n0117_p0667b16║支節漸次。安布殊勝。骨節交結。宛如龍盤。膝
B22n0117_p0667b17║輪圓滿。妙善安布。隱處妙好。圓滿清淨。身支
B22n0117_p0667b18║潤滑。柔軟鮮潔。身容敦肅。自在無畏。身支堅
B22n0117_p0667c01║固。稠密相屬。身支安定。厚重不動。身相端嚴。
B22n0117_p0667c02║光明離垢。身有圓光。隨處照耀。腹形方正。柔
B22n0117_p0667c03║軟不現。臍深右旋。圓妙光澤。臍厚妙好。不窊
B22n0117_p0667c04║不凸。（窊烏瓜切。）肌膚勻淨。鮮明離垢。手掌
B22n0117_p0667c05║充滿。柔軟方平。手文深長。明直潤澤。唇色紅
B22n0117_p0667c06║潤。如頻婆果。（梵語頻婆。華言相思。）面門
B22n0117_p0667c07║圓滿。妙好端嚴。舌相長廣。彌覆難量。發聲威
B22n0117_p0667c08║震。如雷普聞。音韻美妙。和暢清遠。鼻高修直。
B22n0117_p0667c09║兩竅不現。諸齒方整。堅密鮮白。諸牙明潔。漸
B22n0117_p0667c10║次鋒利。目廣清淨。洞徹分明。眼相修廣。如青
B22n0117_p0667c11║蓮華。眼睫上下。齊整稠密。雙眉修長。黑澤細
B22n0117_p0667c12║軟。雙眉綺靡。紺琉璃色。雙眉高朗。猶如半月。
B22n0117_p0667c13║耳厚修長。輪埵成就。兩耳相好。綺麗齊平。容
B22n0117_p0667c14║儀端麗。見者無厭。額廣圓滿。平正殊特。身分
B22n0117_p0667c15║殊勝。上下勻等。首髮修長。紺青稠密。首髮香
B22n0117_p0667c16║潔。柔潤光澤。首髮齊整。不亂不雜。首髮堅固。
B22n0117_p0667c17║永無斷落。首髮光滑。塵垢不著。身分堅實。逾
B22n0117_p0667c18║那羅延。（梵語那羅延。華言金剛。謂堅固也。
B22n0117_p0668a01║）身體莊嚴。長大端直。諸竅清淨。塵垢不染。
B22n0117_p0668a02║身力充美。無與等者。身相嚴好。眾所樂觀。面
B22n0117_p0668a03║輪修廣。淨如滿月。顏貌舒泰。光顯含笑。面顏
B22n0117_p0668a04║光澤。遠離塵垢。身支嚴淨。恒無垢穢。諸毛孔
B22n0117_p0668a05║中。常出妙香。面門常出微妙之香。首相妙好。
B22n0117_p0668a06║周圓平等。身毛纖柔。紺青光澤。法音圓辯。隨
B22n0117_p0668a07║機普應。頂相高妙。無能見者。手足指網。分明
B22n0117_p0668a08║嚴整。行不履地。去地四指而地現印文。神力
B22n0117_p0668a09║自持。不待他衛。威德遠震。善類悅聞。魔外慴
B22n0117_p0668a10║伏。（慴。質一切。）音聲和雅。悅可眾心。觀機淺
B22n0117_p0668a11║深。隨類說法。一音演說。隨類得解。次第說法。
B22n0117_p0668a12║各隨機緣。等觀有情。冤親平等。所為先觀後
B22n0117_p0668a13║作。各赴機宜。相好具足。瞻視無盡。頂骨堅實。
B22n0117_p0668a14║窮劫不壞。顏容奇妙。常若少年。手足胸臆。吉
B22n0117_p0668a15║祥德相。妙好具足。
B22n0117_p0668a16║【八十一品思惑】（出天台四教儀集註）
B22n0117_p0668a17║思惑者。謂眼等五根對色等五塵。而起貪
B22n0117_p0668a18║瞋癡慢四惑也。言八十一品者。以欲界為一
B22n0117_p0668b01║地。色界初禪二禪三禪四禪為四地。無色界
B22n0117_p0668b02║空處識處無所有處非想非非想處為四地。
B22n0117_p0668b03║共為九地。欲界一地具九品。貪瞋癡慢四惑。
B22n0117_p0668b04║所謂上上上中上下。中上中中中下。下上下
B22n0117_p0668b05║中下下也。色界四地。無色界四地。亦各有九
B22n0117_p0668b06║品。貪癡慢三惑。但除瞋恚。以上二界不行瞋
B22n0117_p0668b07║故。是則九地各有九品思惑。共成八十一品
B22n0117_p0668b08║也。（三界思惑分九品者。以此惑難斷。故細
B22n0117_p0668b09║分之。令二果斯陁含三果阿那含四果阿羅
B22n0117_p0668b10║漢次第斷除也。）
B22n0117_p0668b11║【八十八使】（出天台四教儀集註）使
B22n0117_p0668b12║即驅役之義。謂此見惑。能驅役一切眾生。流
B22n0117_p0668b13║轉三界生死故也。言見惑者。以意根對法塵
B22n0117_p0668b14║起諸分別也。凡有十種。一身見。謂於色受想
B22n0117_p0668b15║行識五陰之中妄計為身也。二邊見。謂於身
B22n0117_p0668b16║見計斷計常。隨執一邊也。三見取。謂於非真
B22n0117_p0668b17║勝法中。謬見涅槃。生心而取也。四戒取。謂於
B22n0117_p0668b18║非戒中。謬以為戒。取以進行也。五邪見。謂無
B22n0117_p0668c01║明不了。邪心取理也。六貪。謂於諸欲境。引取
B22n0117_p0668c02║無厭也。七瞋。謂於逆情之境。而起忿怒也。八
B22n0117_p0668c03║癡。謂於事理之中。迷惑不了也。九慢。謂自恃
B22n0117_p0668c04║才德富貴。輕蔑於他也。十疑。謂迷心乖理。猶
B22n0117_p0668c05║豫不决也。此之十使。歷三界四諦下增減不
B22n0117_p0668c06║同。共成八十八使。蓋欲界苦諦下十使具足。
B22n0117_p0668c07║集滅二諦下各有七使。除身見邊見戒取三
B22n0117_p0668c08║使。道諦下有八使。除身見邊見二使。則四諦
B22n0117_p0668c09║合為三十二使也。色界無色界四諦下皆如
B22n0117_p0668c10║欲界。只於每諦下又除瞋使。故一界有二十
B22n0117_p0668c11║八使。二界合為五十六使。并前欲界三十二
B22n0117_p0668c12║使。總成八十八也。（集滅二諦。各除身見邊
B22n0117_p0668c13║見戒取者。謂此三使。皆依苦諦而起。而此二
B22n0117_p0668c14║諦則無也。道諦除身見邊見者。謂此二使亦
B22n0117_p0668c15║苦諦所起。而此則無也。然不除戒取者。謂外
B22n0117_p0668c16║道執取邪戒。妄為正道。故於此不除也。上二
B22n0117_p0668c17║界除瞋使者。以上二界無瞋故也。）
B22n0117_p0668c18║【九十八使】（出天台四教儀集註）謂
B22n0117_p0669a01║欲界有貪瞋癡慢四種思惑。色界無色界各
B22n0117_p0669a02║有貪癡慢三種思惑。三界思惑。共為十使。并
B22n0117_p0669a03║前見惑八十八使。合之而為九十八使也。
B22n0117_p0669a04║【大乘百法】（出大乘百法明門論）百
B22n0117_p0669a05║法束為五門。謂色法十有一。心法八。心所有
B22n0117_p0669a06║法五十有一。不相應行法二十有四。無為法
B22n0117_p0669a07║六。共成一百也。色法十一。色即質礙之義。謂
B22n0117_p0669a08║眼耳鼻舌身五根。色聲香味觸五境。及法處
B22n0117_p0669a09║所攝一分。此十一種法。皆有色相可見可對。
B22n0117_p0669a10║故總名為色法。（法處即意識所取之境。具
B22n0117_p0669a11║有四分。一心所法。二不相應行。三無為。四無
B22n0117_p0669a12║表色。今言法處所攝一分者。正是無表色也。
B22n0117_p0669a13║無表色者。謂意識緣於過去所見之境。雖分
B22n0117_p0669a14║別明了。而無所表對故也。）心法八。心即識
B22n0117_p0669a15║心。謂眼識。耳識。鼻識。舌識。身識。意識。末那識。
B22n0117_p0669a16║阿賴耶識。此八種識。皆有分別之義。俱屬於
B22n0117_p0669a17║心。故名心法。（梵語末那。華言意。梵語阿賴
B22n0117_p0669a18║耶。華言藏識。）心所有法五十一。心所有法
B22n0117_p0669b01║者。以對八識心王而言之也。此五十一。合為
B22n0117_p0669b02║六位。徧行法有五。一作意。（能警覺者為性。
B22n0117_p0669b03║心未起。能警令起。心已起。能引趣境也。）二
B22n0117_p0669b04║觸。（對境也。）三受。（領納前境也。）四想。（於
B22n0117_p0669b05║境取像也。）五思。（起心造諸業也。）此五
B22n0117_p0669b06║種法。起則同起。故云徧行也。別境法有五。一
B22n0117_p0669b07║欲。（希望樂境也。）二勝解。（於理明了無礙
B22n0117_p0669b08║也。）三念。（於曾習境。記憶不忘也。）四等持。
B22n0117_p0669b09║（離昏沉掉舉曰等。令心專注不散曰持也。
B22n0117_p0669b10║）五慧。（揀擇善惡法也。）此五種法。起時各
B22n0117_p0669b11║起。故云別境也。善法有十一。一信。（於諸善
B22n0117_p0669b12║法。深樂不疑也。）二慚。（耻己無德也。）三愧。
B22n0117_p0669b13║（羞為惡行也。）四無貪。（於五欲境。心生厭
B22n0117_p0669b14║離也。）五無瞋。（於違情之境。不起怒心也。
B22n0117_p0669b15║）六無癡。（於事理明解決了也。）七精進。（
B22n0117_p0669b16║於諸善法。精勤修習也。）八輕安。（遠離昏
B22n0117_p0669b17║亂也。）九不放逸。（於不善法。心不染著也。
B22n0117_p0669b18║）十捨。（遠離掉舉也。）十一不害。（於有情
B22n0117_p0669c01║不加損惱也。）此十一種法。皆是善法。故總
B22n0117_p0669c02║云善也。煩惱法有六。一貪。（引取無厭也。）二
B22n0117_p0669c03║瞋。（忿怒不息也。）三慢。（自恃陵他也。）四無
B22n0117_p0669c04║明。（於事理無所明了也。）五見。（即邪見也。）
B22n0117_p0669c05║六疑。（猶豫不决也。）此六種法。能惱亂眾生。
B22n0117_p0669c06║故總云煩惱也。隨煩惱法有二十。一忿。（暴
B22n0117_p0669c07║怒也。）二恨。（怨恨也。）三覆。（不令人知己
B22n0117_p0669c08║過也。）四惱。（如境違情。不自安隱。）五嫉。
B22n0117_p0669c09║（心懷妬忌也。）六慳。（於一切財。不能惠施
B22n0117_p0669c10║也。）七誑。（詭詐不實也。）八諂。（媚悅人意
B22n0117_p0669c11║也。）九害。（損惱有情也。）十憍。（矜己傲人
B22n0117_p0669c12║也。）十一無慚。（不知羞耻也。）十二無愧。（
B22n0117_p0669c13║陰為不善也。）十三掉舉。（內心搖動也。）十
B22n0117_p0669c14║四昏沉。（心神迷惑也。）十五不信。（邪見多
B22n0117_p0669c15║疑也。）十六懈怠。（身心不勤也。）十七放逸。
B22n0117_p0669c16║（縱恣欲境也。）十八失念。（遺失正念也。）十
B22n0117_p0669c17║九散亂。（心常放逸也。）二十不正知。（以妄
B22n0117_p0669c18║為真也。）此二十法。隨逐前六種煩惱而生。
B22n0117_p0670a01║故云隨煩惱也。不定法有四。一惡作。（或已
B22n0117_p0670a02║作惡事因循。或不作善事。心皆追悔也。）二
B22n0117_p0670a03║睡眠。（謂人睡眠。識神昏昧。夢中見境。或善
B22n0117_p0670a04║或惡。或不善不惡也。）三尋。（尋即尋思。心
B22n0117_p0670a05║中所起之念。或善或惡。或不善不惡也。）四
B22n0117_p0670a06║伺。（伺即伺察。心中所起之念也。尋思之心
B22n0117_p0670a07║麤而浮。伺察之心沉而細。二者皆是心念。但
B22n0117_p0670a08║分麤細耳。亦通善惡與不善不惡也。）此四
B22n0117_p0670a09║種法。於善惡無記三性。不定而起。故云不定
B22n0117_p0670a10║也。如是諸法。從阿賴耶藏識種子所生。依心
B22n0117_p0670a11║所起。與心俱轉相應。故皆名心所有法。（無
B22n0117_p0670a12║記者。謂不善不惡。無所記錄故也。）不相應
B22n0117_p0670a13║行法二十四。一得。（於一切法。造作成就也。
B22n0117_p0670a14║）二命根。（第八識種子并出入息煖氣三
B22n0117_p0670a15║者。連持不斷也。）三眾同分。（如人之類。其
B22n0117_p0670a16║形相似也。）四異生性。（眾生之妄性不同
B22n0117_p0670a17║也。）五無想定。（心想俱滅。外道所修之定
B22n0117_p0670a18║也。）六滅盡定。（受想之心滅盡。諸識不起
B22n0117_p0670b01║也。）七無想報。（外道修無想定。命終生無
B22n0117_p0670b02║想天。壽命五百劫。想心不行。如冰夾魚也。）
B22n0117_p0670b03║八名身。（依事立名。眾名聯合曰名身。）九句
B22n0117_p0670b04║身。（積言成句。眾句聯合曰句身。）十文身。（
B22n0117_p0670b05║文即是字。眾字聯合曰文身。）十一生。（諸
B22n0117_p0670b06║法生起也。）十二住。（諸法未遷也。）十三
B22n0117_p0670b07║老。（諸法漸衰也。）十四無常。（今有後無也。）
B22n0117_p0670b08║十五流轉。（因果相續。流轉不斷也。）十六定
B22n0117_p0670b09║異。（善惡因果。决定不同也。）十七相應。（因
B22n0117_p0670b10║果和合。不相違背也。）十八勢速。（諸法遷
B22n0117_p0670b11║流。不暫停住也。）十九次第。（編列有序也。）
B22n0117_p0670b12║二十時。（即時節也。）二十一方。（即方所也。）
B22n0117_p0670b13║二十二數。（即數目也。）二十三和合。（不相
B22n0117_p0670b14║乖違也。）二十四不和合。（互相乖違也。）此
B22n0117_p0670b15║二十四法。有名無體。不與色法心法及心所
B22n0117_p0670b16║法相應。故云不相應行法。無為法有六。一虛
B22n0117_p0670b17║空無為。（真空之理。離諸障礙。猶如虛空。無
B22n0117_p0670b18║所作為也。）二擇滅無為。（擇即揀擇。滅即
B22n0117_p0670c01║斷滅。以智滅惑。所顯真理。理無作為也。）三
B22n0117_p0670c02║非擇滅無為。（不假智力斷滅諸惑。性本清
B22n0117_p0670c03║淨。無所作為也。）四不動無為。（即第四禪
B22n0117_p0670c04║天得不動地。所修出世之理。無所作為也。）
B22n0117_p0670c05║五受想滅無為。（受想心滅。所顯真理。無所
B22n0117_p0670c06║作為也。）六真如無為。（不妄曰真。不異曰
B22n0117_p0670c07║如。真如之理。無所作為也。）蓋前色法心法
B22n0117_p0670c08║及心所有法。不相應行。皆是世間有為之法。
B22n0117_p0670c09║此之六法。是出世間之法。故名無為。然百法
B22n0117_p0670c10║不出乎色心。而色則由心造也。若攝末歸本。
B22n0117_p0670c11║唯心一法耳。
B22n0117_p0670c12║【百八三昧】（出大智度論）首楞嚴三
B22n0117_p0670c13║昧。梵語首楞嚴。華言健相分別。梵語三昧。華
B22n0117_p0670c14║言正受。亦云正定。謂菩薩住是三昧。則於諸
B22n0117_p0670c15║三昧行相。多少淺深。悉能分別了知。而一切
B22n0117_p0670c16║魔惱。不能破壞。是名首楞嚴三昧。寶印三昧。
B22n0117_p0670c17║謂菩薩住是三昧。於一切三昧。悉能印證。然
B22n0117_p0670c18║諸寶中法寶為最。今世後世乃至涅槃。能為
B22n0117_p0671a01║利益。是名寶印三昧。（梵語涅槃。華言滅度。）
B22n0117_p0671a02║師子戲三昧。謂菩薩住是三昧。於一切三昧
B22n0117_p0671a03║中。出入遲速。皆得自在。於諸外道。強者破之。
B22n0117_p0671a04║信者度之。譬猶師子戲時。而能制伏諸羣獸
B22n0117_p0671a05║也。是名師子戲三昧。妙月三昧。謂菩薩入是
B22n0117_p0671a06║三昧。能除無明暗蔽諸法邪見。譬猶滿月清
B22n0117_p0671a07║淨。無諸障翳。而能除破黑暗。是名妙月三昧。
B22n0117_p0671a08║月幢相三昧。謂菩薩入是三昧。一切諸法。通
B22n0117_p0671a09║達無礙。皆悉順從。譬猶大將。以寶幢作月之
B22n0117_p0671a10║像。人見此相。悉皆隨從。是名月幢相三昧。出
B22n0117_p0671a11║諸法三昧。謂菩薩住是三昧。能令一切三昧
B22n0117_p0671a12║出生增長。譬猶時雨之降。而草木皆生。是名
B22n0117_p0671a13║出諸法三昧。觀頂三昧。謂菩薩入是三昧。能
B22n0117_p0671a14║徧見一切三昧。如住山頂。悉見眾物。是名觀
B22n0117_p0671a15║頂三昧。畢法性三昧。謂諸法體性。無量無二。
B22n0117_p0671a16║難可執持。菩薩入是三昧。則能决定知諸法
B22n0117_p0671a17║性。而得定相。譬猶虛空無能住者。得神足力。
B22n0117_p0671a18║則能處之。是名畢法性三昧。畢幢相三昧。謂
B22n0117_p0671b01║菩薩住是三昧。則能決定持諸三昧法幢。於
B22n0117_p0671b02║諸三昧最為尊勝。譬猶大將得幢。表其尊大
B22n0117_p0671b03║之相。是名畢幢相三昧。金剛三昧。謂菩薩住
B22n0117_p0671b04║是三昧。則智慧堅固。能破諸三昧。譬猶金剛。
B22n0117_p0671b05║堅固不壞。而能碎諸萬物。是名金剛三昧。入
B22n0117_p0671b06║法印三昧。謂如人入國。有印得入。無印則不
B22n0117_p0671b07║得入。菩薩住是三昧。即能入於諸法實相。是
B22n0117_p0671b08║名入法印三昧。三昧王安立三昧。謂菩薩住
B22n0117_p0671b09║是三昧。則於一切諸三昧中而得安住。譬猶
B22n0117_p0671b10║大王。安住正殿。召諸羣臣。皆悉從命。是名三
B22n0117_p0671b11║昧王安立三昧。放光三昧。謂菩薩住是三昧。
B22n0117_p0671b12║則能放種種光明。照諸三昧。悉皆明了。是名
B22n0117_p0671b13║放光三昧。力進三昧謂菩薩住是三昧。於諸
B22n0117_p0671b14║三昧得自在力。常能神通變化。度諸眾生。是
B22n0117_p0671b15║名力進三昧。高出三昧。謂菩薩住是三昧。所
B22n0117_p0671b16║有福德智慧。皆悉增長。諸三昧性。從心而出。
B22n0117_p0671b17║是名高出三昧。必入辯才三昧。謂菩薩住是
B22n0117_p0671b18║三昧。則能辯說一切三昧。悉知眾生語言次
B22n0117_p0671c01║第。及經書名字等。悉能分別無礙。是名必入
B22n0117_p0671c02║辯才三昧。釋名字三昧。謂菩薩住是三昧。則
B22n0117_p0671c03║能釋諸三昧名字及諸法義。令人得解。是名
B22n0117_p0671c04║釋名字三昧。觀方三昧。謂菩薩住是三昧。於
B22n0117_p0671c05║諸三昧出入自在無礙。故能以慈悲憐愍平
B22n0117_p0671c06║等之心。觀於十方眾生。皆得度脫。是名觀方
B22n0117_p0671c07║三昧。陀羅尼印三昧。梵語陀羅尼。華言總持。
B22n0117_p0671c08║謂菩薩住是三昧。則能持諸三昧印。分別諸
B22n0117_p0671c09║三昧。皆有陀羅尼。是名陀羅尼印三昧。無誑
B22n0117_p0671c10║三昧。謂菩薩住是三昧。不生愛恚無明邪見。
B22n0117_p0671c11║於諸三昧都無迷悶之事。是名無誑三昧。攝
B22n0117_p0671c12║諸法海三昧。謂菩薩住是三昧。則三乘法皆
B22n0117_p0671c13║攝入是三昧中。如一切眾流。皆歸於海。是名
B22n0117_p0671c14║攝諸法海三昧。（三乘者。聲聞乘。緣覺乘。菩
B22n0117_p0671c15║薩乘也。）徧覆虛空三昧。謂菩薩住是三昧。
B22n0117_p0671c16║以三昧力。能徧覆無量無邊虛空。或放光明。
B22n0117_p0671c17║或以音聲充滿其中。是名徧覆虛空三昧。金
B22n0117_p0671c18║剛輪三昧。謂菩薩住是三昧。則能持諸三昧。
B22n0117_p0672a01║於一切法中所至無礙。譬猶金剛輪。所往無
B22n0117_p0672a02║有障礙。是名金剛輪三昧。寶斷三昧。謂菩薩
B22n0117_p0672a03║住是三昧。則能斷除一切三昧煩惱諸垢。如
B22n0117_p0672a04║有真寶。能治諸寶。令得潔淨。是名寶斷三昧。
B22n0117_p0672a05║能照三昧。謂菩薩住是三昧。則能以智慧照
B22n0117_p0672a06║了諸法。譬猶日出。普照世間。事皆顯了。是名
B22n0117_p0672a07║能照三昧。不求三昧。謂菩薩住是三昧。則能
B22n0117_p0672a08║照了諸法。皆如幻化。三界愛欲悉斷。都無所
B22n0117_p0672a09║求。是名不求三昧。（三界者。欲界。色界。無色
B22n0117_p0672a10║界也。）無住三昧。謂菩薩住是三昧。則能照
B22n0117_p0672a11║了諸法。念念無常。無有住相。是名無住三昧。
B22n0117_p0672a12║無心三昧。謂菩薩住是三昧。則心心數法。悉
B22n0117_p0672a13║皆不行。是名無心三昧。（心即心王。心數法
B22n0117_p0672a14║即受想行法也。不行者。謂此諸法。皆不起也。
B22n0117_p0672a15║）淨燈三昧。謂菩薩住是三昧。則能離諸煩
B22n0117_p0672a16║惱之垢。而智慧之燈。清淨明發。是名淨燈三
B22n0117_p0672a17║昧。無邊明三昧。謂菩薩住是三昧。則能以智
B22n0117_p0672a18║慧光明。普照十方無邊世界眾生及無量諸
B22n0117_p0672b01║法。皆悉明了。是名無邊明三昧。能作明三昧。
B22n0117_p0672b02║謂菩薩住是三昧。則能照明諸法。譬猶暗中
B22n0117_p0672b03║然炬。無不明了。是名能作明三昧。普照明三
B22n0117_p0672b04║昧。謂菩薩住是三昧。即能普照諸法種種三
B22n0117_p0672b05║昧門。譬如輪王寶珠。光照四邊。是名普照明
B22n0117_p0672b06║三昧。堅淨諸三昧。謂菩薩住是三昧。則能令
B22n0117_p0672b07║諸三昧清淨堅牢。不為一切垢法之所染壞。
B22n0117_p0672b08║是名堅淨諸三昧。無垢明三昧。謂菩薩住是
B22n0117_p0672b09║三昧。能離一切諸三昧垢。破除一切無明愛
B22n0117_p0672b10║欲煩惱。亦能照了一切三昧。是名無垢明三
B22n0117_p0672b11║昧。歡喜三昧。謂菩薩住是三昧。能生無量無
B22n0117_p0672b12║邊法歡喜樂。是名歡喜三昧。電光三昧。謂菩
B22n0117_p0672b13║薩住是三昧。於無始世來所失之道。還復能
B22n0117_p0672b14║得。如電光蹔現。行者得路。是名電光三昧。無
B22n0117_p0672b15║盡三昧。謂菩薩住是三昧。滅諸法無常等相。
B22n0117_p0672b16║即入不生不滅真實之理。是名無盡三昧。威
B22n0117_p0672b17║德三昧。謂菩薩住是三昧。則得無量威德自
B22n0117_p0672b18║在莊嚴。是名威德三昧。離盡三昧。謂菩薩住
B22n0117_p0672c01║是三昧。則能見諸三昧無有窮盡。而於無量
B22n0117_p0672c02║阿僧祇劫。善本功德。果報不失。離於一切斷
B22n0117_p0672c03║滅之見。是名離盡三昧。（梵語阿僧祇劫。華
B22n0117_p0672c04║言無數時。）不動三昧。謂菩薩住是三昧。能
B22n0117_p0672c05║知諸法實相。畢竟空寂。智慧與三昧相應。於
B22n0117_p0672c06║一切三昧及一切法。都不戲論。是名不動三
B22n0117_p0672c07║昧。不退三昧。謂菩薩住是三昧。常不退轉。即
B22n0117_p0672c08║是阿鞞跋致。是名不退三昧。（梵語阿鞞跋
B22n0117_p0672c09║致。華言不退轉。）日燈三昧。謂菩薩住是三
B22n0117_p0672c10║昧。則能照了種種法門及諸三昧。譬猶日出。
B22n0117_p0672c11║能照一切世界。又如燈明。能破暗室。是名日
B22n0117_p0672c12║燈三昧。月淨三昧。謂菩薩住是三昧。則智慧
B22n0117_p0672c13║清淨。利益眾生。又能破諸三昧無明。如月圓
B22n0117_p0672c14║明。破諸黑暗。是名月淨三昧。淨明三昧。謂菩
B22n0117_p0672c15║薩住是三昧。則能明了諸法。無有障礙。是名
B22n0117_p0672c16║淨明三昧。能作明三昧。謂菩薩住是三昧。則
B22n0117_p0672c17║與般若之智相應。能於諸三昧門而作光明。
B22n0117_p0672c18║是名能作明三昧。（梵語般若。華言智慧。）作
B22n0117_p0673a01║行三昧。謂菩薩住是三昧。則能發起先所得
B22n0117_p0673a02║諸三昧故。是名作行三昧。知相三昧。謂菩薩
B22n0117_p0673a03║住是三昧。則見一切諸三昧中。有實智慧之
B22n0117_p0673a04║相。是名知相三昧。如金剛三昧。謂菩薩住是
B22n0117_p0673a05║三昧。則能破一切煩惱結使。無有遺餘。譬猶
B22n0117_p0673a06║金剛。能破諸物。滅盡無餘。是名如金剛三昧。
B22n0117_p0673a07║（結使者。謂一切眾生為惑業纏縛。驅役入
B22n0117_p0673a08║於生死也。）心住三昧。謂心相輕疾。難制難
B22n0117_p0673a09║持。菩薩住是三昧。則能攝諸散亂。心不動轉。
B22n0117_p0673a10║是名心住三昧。普明三昧。謂菩薩住是三昧。
B22n0117_p0673a11║於一切法。見光明相。無諸黑暗。以神通力。普
B22n0117_p0673a12║照世間。了了無礙。是名普明三昧。安立三昧。
B22n0117_p0673a13║謂菩薩住是三昧。於一切諸功德善法中。安
B22n0117_p0673a14║立堅固。如須彌山安立不動。是名安立三昧。
B22n0117_p0673a15║（梵語須彌。華言妙高。）寶聚三昧。謂菩薩
B22n0117_p0673a16║住是三昧。則能轉一切所有國土。皆成七寶。
B22n0117_p0673a17║是名寶聚三昧。（七寶者。金。銀。瑠璃。玻璃。硨
B22n0117_p0673a18║磲。碼碯。赤真珠也。）妙法印三昧。謂菩薩住
B22n0117_p0673b01║是三昧。得諸佛菩薩深妙功德智慧之法印
B22n0117_p0673b02║諸三昧。是名妙法印三昧。法等三昧。謂菩薩
B22n0117_p0673b03║住是三昧。則照了眾生及一切法。悉皆平等。
B22n0117_p0673b04║是名法等三昧。斷喜三昧。謂菩薩住是三昧。
B22n0117_p0673b05║能觀苦空無常無我不淨等相。於一切世間。
B22n0117_p0673b06║心生厭離。不起樂著之想。是名斷喜三昧。（
B22n0117_p0673b07║苦者。謂觀五陰之身。實有生死逼迫等苦也。
B22n0117_p0673b08║空者。謂身及諸法。本來皆空也。無常者。謂身
B22n0117_p0673b09║及諸法。終歸壞滅也。無我者。謂四大各離。何
B22n0117_p0673b10║者是我也。不淨者。謂觀身相。皆不淨也。）到
B22n0117_p0673b11║法頂三昧。謂菩薩住是三昧。則能以般若方
B22n0117_p0673b12║便之力。而到於法山之頂。是名到法頂三昧。
B22n0117_p0673b13║（法山之頂。以喻此三昧。在諸三昧之上也。
B22n0117_p0673b14║）能散三昧。謂菩薩住是三昧。即與空慧相
B22n0117_p0673b15║應。而能破散諸法。是名能散三昧。分別諸法
B22n0117_p0673b16║句三昧。謂菩薩住是三昧。則能分別一切諸
B22n0117_p0673b17║法語言文句。為眾生演說。詞無滯礙。是名分
B22n0117_p0673b18║別諸法句三昧。字等相三昧。謂菩薩住是三
B22n0117_p0673c01║昧。觀諸字諸語。悉皆平等。呵罵讚歎。無有憎
B22n0117_p0673c02║愛。是名字等相三昧。離字三昧。謂菩薩住是
B22n0117_p0673c03║三昧。不見字在義中。亦不見字在字中。是名
B22n0117_p0673c04║離字三昧。斷緣三昧。謂菩薩住是三昧。則能
B22n0117_p0673c05║於樂中不生喜。苦中不生瞋。不苦不樂中。不
B22n0117_p0673c06║生不知捨心。於此三受。遠離不著。則心滅緣
B22n0117_p0673c07║斷。是名斷緣三昧。不壞三昧。謂菩薩住是三
B22n0117_p0673c08║昧。則能了法性畢竟空寂。戲論不能破。無常
B22n0117_p0673c09║不能轉。是名不壞三昧。無種相三昧。謂菩薩
B22n0117_p0673c10║住是三昧。了法無相。而不見諸法種種之相。
B22n0117_p0673c11║是名無種相三昧。無處行三昧。謂菩薩住是
B22n0117_p0673c12║三昧。則能知三毒火然三界故。心不依止。涅
B22n0117_p0673c13║槃畢竟空故。亦不依止。是名無處行三昧。（
B22n0117_p0673c14║三毒者。貪瞋癡也。）離朦昧三昧。謂菩薩住
B22n0117_p0673c15║是三昧。則能於諸三昧中微翳無明等。悉皆
B22n0117_p0673c16║除盡。是名離朦昧三昧。無去三昧。謂菩薩住
B22n0117_p0673c17║是三昧。則不見一切諸法去來之相。是名無
B22n0117_p0673c18║去三昧。不變異三昧。謂菩薩住是三昧。能觀
B22n0117_p0674a01║一切諸三昧法。皆不見有變異之相。是名不
B22n0117_p0674a02║變異三昧。度緣三昧。謂菩薩住是三昧。於六
B22n0117_p0674a03║塵中諸煩惱緣。悉皆盡滅。能度六塵大海。亦
B22n0117_p0674a04║能超過一切三昧緣生智慧。是名度緣三昧。
B22n0117_p0674a05║（六塵者。色塵。聲塵。香塵。味塵。觸塵。法塵也。
B22n0117_p0674a06║）集諸功德三昧。謂菩薩住是三昧。修集一
B22n0117_p0674a07║切善根功德。初夜後夜。無有休息。譬猶日月。
B22n0117_p0674a08║運轉不停。是名集諸功德三昧。住無心三昧。
B22n0117_p0674a09║謂菩薩住是三昧。但隨智慧。不隨於心。而住
B22n0117_p0674a10║於諸法實相之中。是名住無心三昧。淨妙華
B22n0117_p0674a11║三昧。謂菩薩住是三昧。則能於諸三昧中。開
B22n0117_p0674a12║諸功德華。以自在莊嚴。如樹華開敷。樹自嚴
B22n0117_p0674a13║飾。是名淨妙華三昧。覺意三昧。謂菩薩住是
B22n0117_p0674a14║三昧。令諸三昧變成無漏。與七覺相應。是名
B22n0117_p0674a15║覺意三昧。（無漏者。謂惑業已斷。不漏落生
B22n0117_p0674a16║死也。七覺者。念覺。擇法覺。精進覺。喜覺。輕安
B22n0117_p0674a17║覺。定覺。捨覺也。）無量辯三昧。謂菩薩住是
B22n0117_p0674a18║三昧。得無量辯才。樂說一句。經無量劫而不
B22n0117_p0674b01║窮盡。是名無量辯三昧。（劫。梵語具云劫波。
B22n0117_p0674b02║華言分別時節。）無等等三昧。謂菩薩住是
B22n0117_p0674b03║三昧。觀一切眾生皆如於佛。觀一切法皆同
B22n0117_p0674b04║佛法。與無等等般若波羅蜜相應。是名無等
B22n0117_p0674b05║等三昧。（無等等者。謂諸佛般若。世無與等。
B22n0117_p0674b06║而一切眾生平等共有。故曰無等等。梵語般
B22n0117_p0674b07║若波羅蜜。華言智慧到彼岸。）度諸法三昧。
B22n0117_p0674b08║謂菩薩住是三昧。則能入三解脫門。超出三
B22n0117_p0674b09║界。度三乘眾生。是名度諸法三昧。（三解脫
B22n0117_p0674b10║門者。空解脫門。無相解脫門。無作解脫門也。
B22n0117_p0674b11║）分別諸法三昧。謂菩薩住是三昧。則能分
B22n0117_p0674b12║別諸法善不善有漏無漏有為無為等相。是
B22n0117_p0674b13║名分別諸法三昧。（有漏者。謂因煩惱惑業。
B22n0117_p0674b14║漏落三界生死也。有為者。世間法也。無為者。
B22n0117_p0674b15║出世間法也。）散疑三昧。謂菩薩住是三昧。
B22n0117_p0674b16║則能於一切法中。疑網悉斷。得一切諸法實
B22n0117_p0674b17║相。是名散疑三昧。無住處三昧。謂菩薩住是
B22n0117_p0674b18║三昧。則不見諸法定有住處。是名無住處三
B22n0117_p0674c01║昧。一莊嚴三昧。謂菩薩住是三昧。則能觀見
B22n0117_p0674c02║諸法皆一。或一切法有相故一。或一切法無
B22n0117_p0674c03║相故一。或一切法空故一。皆以一相智慧莊
B22n0117_p0674c04║嚴如是三昧。是名一莊嚴三昧。生行三昧。謂
B22n0117_p0674c05║菩薩住是三昧。能觀種種行相入相住相出
B22n0117_p0674c06║相。如是諸相皆空。亦不可見。是名生行三昧。
B22n0117_p0674c07║一行三昧。謂菩薩住是三昧。與畢竟空相應。
B22n0117_p0674c08║更無餘行次第。是名一行三昧。不一行三昧。
B22n0117_p0674c09║謂菩薩住是三昧。不見諸三昧一相。以此三
B22n0117_p0674c10║昧而能兼行諸餘觀行。是名不一行三昧。妙
B22n0117_p0674c11║行三昧。謂菩薩住是三昧。不見諸三昧二相。
B22n0117_p0674c12║即是畢竟空相應三昧。一切戲論。皆不能破。
B22n0117_p0674c13║是名妙行三昧。達一切有底散三昧。謂菩薩
B22n0117_p0674c14║住是三昧。能以無漏智慧。通達三有。乃至非
B22n0117_p0674c15║有想非無想之底。一切諸有。皆悉令其散壞。
B22n0117_p0674c16║是名達一切有底散三昧。（三有者。欲有。色
B22n0117_p0674c17║有。無色有。即三界也。底者。即非有想非無想
B22n0117_p0674c18║天。以其難到。故名底也。）入名語三昧。謂菩
B22n0117_p0675a01║薩住是三昧。則能識一切眾生。一切物。一切
B22n0117_p0675a02║法名字。一切語言。無不解了。是名入名語三
B22n0117_p0675a03║昧。離音聲字語三昧。謂菩薩住是三昧。觀一
B22n0117_p0675a04║切諸法。皆無音聲語言。常寂滅相。是名離音
B22n0117_p0675a05║聲字語三昧。然炬三昧。謂菩薩住是三昧。則
B22n0117_p0675a06║能以智慧炬。照明一切諸法。無錯無著。如然
B22n0117_p0675a07║炬夜行。不墮險處。是名然炬三昧。淨相三昧。
B22n0117_p0675a08║謂菩薩住是三昧。則能清淨具足。莊嚴三十
B22n0117_p0675a09║二相。又能如法觀於諸法總別之相。亦能觀
B22n0117_p0675a10║諸法無相清淨。是名淨相三昧。（三十二相
B22n0117_p0675a11║者。足安平相。千輻輪相。手指纖長相。手足柔
B22n0117_p0675a12║軟相。手足縵網相。足跟滿足相。足趺高好相。
B22n0117_p0675a13║腨如鹿王相。手過膝相。馬陰藏相。身縱廣相。
B22n0117_p0675a14║毛孔生青色相。身毛上靡相。身金色相。身光
B22n0117_p0675a15║面各一丈相。皮膚細滑相。七處平滿相。兩腋
B22n0117_p0675a16║滿相。身如師子相。身端直相。肩圓滿相。四十
B22n0117_p0675a17║齒相。齒白齊密相。四牙白淨相。頰高如師子
B22n0117_p0675a18║相。咽中津液得上味相。廣長舌相。梵音深遠
B22n0117_p0675b01║相。眼色如金精相。眼睫如牛王相。眉間白毫
B22n0117_p0675b02║相。頂肉髻成相也。總相者。諸法和合為一相
B22n0117_p0675b03║也。別相者。諸法種種差別也。）破相三昧。謂
B22n0117_p0675b04║菩薩住是三昧。則不見一切法相。何況於諸
B22n0117_p0675b05║三昧之相。是名破相三昧。一切種妙足三昧。
B22n0117_p0675b06║謂菩薩住是三昧。則能以諸功德種種莊嚴。
B22n0117_p0675b07║禪定智慧。悉皆具足清淨。是名一切種妙足
B22n0117_p0675b08║三昧。不喜苦樂三昧。謂菩薩住是三昧。能觀
B22n0117_p0675b09║世間之樂。多過多患。虛妄顛倒。非可愛樂。觀
B22n0117_p0675b10║世間之苦如病。如箭入身。心不喜樂。以一切
B22n0117_p0675b11║法虛誑故。樂尚不喜。何況於苦。是名不喜苦
B22n0117_p0675b12║樂三昧。無盡相三昧。謂菩薩住是三昧。則能
B22n0117_p0675b13║觀一切法。不斷不常。無壞無盡。是名無盡相
B22n0117_p0675b14║三昧。陀羅尼三昧。謂菩薩住是三昧。則能持
B22n0117_p0675b15║諸三昧。而聞持等諸陀羅尼。皆自然而得。是
B22n0117_p0675b16║名陀羅尼三昧。（聞持者。陀羅尼名也。謂得
B22n0117_p0675b17║此陀羅尼者。一切語言諸法。耳所聞者皆不
B22n0117_p0675b18║忘失也。）攝諸邪正相三昧。謂菩薩住是三
B22n0117_p0675c01║昧。於正定聚邪定聚不定聚一切眾生。都無
B22n0117_p0675c02║所棄。一心攝取。而不見有邪正等相。是名攝
B22n0117_p0675c03║諸邪正相三昧。滅憎愛三昧。謂菩薩住是三
B22n0117_p0675c04║昧。則能滅諸憎愛。於可喜法中而不生愛。可
B22n0117_p0675c05║惡法中而不生瞋。是名滅憎愛三昧。逆順三
B22n0117_p0675c06║昧。謂菩薩住是三昧。則能於諸法中逆順自
B22n0117_p0675c07║在。能破一切邪逆眾生。能順一切可化眾生。
B22n0117_p0675c08║而又不著逆順之相。是名逆順三昧。淨光三
B22n0117_p0675c09║昧。謂菩薩住是三昧。於諸三昧光明清淨。諸
B22n0117_p0675c10║煩惱垢。皆不可得。是名淨光三昧。堅固三昧。
B22n0117_p0675c11║謂菩薩住是三昧。而於諸法實相。智慧相應。
B22n0117_p0675c12║皆悉堅固。猶如虛空。不可破壞。是名堅固三
B22n0117_p0675c13║昧。滿月淨光三昧。謂菩薩住是三昧。則淨智
B22n0117_p0675c14║光明具足。滅愛恚等火。清涼功德。利益眾生。
B22n0117_p0675c15║譬猶秋月圓滿。破諸黑暗。清涼可樂。是名滿
B22n0117_p0675c16║月淨光三昧。大莊嚴三昧。謂菩薩住是三昧。
B22n0117_p0675c17║則大莊嚴成就。見十方如恒河沙等世界。以
B22n0117_p0675c18║七寶華香莊嚴佛處。如是等莊嚴功德。而心
B22n0117_p0676a01║無所著。是名大莊嚴三昧。能照一切世間三
B22n0117_p0676a02║昧。謂菩薩住是三昧。則能照眾生世間住處
B22n0117_p0676a03║世間五眾世間一切諸法。是名能照一切世
B22n0117_p0676a04║間三昧。（五眾者。即色受想行識五陰也。）
B22n0117_p0676a05║三昧等三昧。謂菩薩住是三昧。則能觀諸三
B22n0117_p0676a06║昧。不見有深淺之相。觀一切有為之法。皆從
B22n0117_p0676a07║因緣而生。與三昧相。悉皆平等。無有定亂。是
B22n0117_p0676a08║名三昧等三昧。攝一切有諍無諍三昧。謂菩
B22n0117_p0676a09║薩住是三昧。則能於一切法中。通達無礙。不
B22n0117_p0676a10║見是法如是相。不見是法不如是相。於眾生
B22n0117_p0676a11║中亦無好醜諍論。但隨其心行。而攝受度脫
B22n0117_p0676a12║之。是名攝一切有諍無諍三昧。不樂一切住
B22n0117_p0676a13║處三昧。謂菩薩住是三昧。則不樂住世間。以
B22n0117_p0676a14║世間無常故。不樂住非世間。不著於空故。是
B22n0117_p0676a15║名不樂一切住處三昧。（非世間者。出世間
B22n0117_p0676a16║之法也。）如住定三昧。如即有無不二之義。
B22n0117_p0676a17║又即空也。謂菩薩住是三昧。則知一切法如
B22n0117_p0676a18║實相。不見有法過此如者。是名如住定三昧。
B22n0117_p0676b01║壞身衰三昧。身衰者。謂血肉筋骨等和合為
B22n0117_p0676b02║身。是身多患。常為饑寒疾病所逼。以致身衰。
B22n0117_p0676b03║菩薩住是三昧故。以智慧力。分分破壞身諸
B22n0117_p0676b04║衰相。乃至不見不可得相。是名壞身衰三昧。
B22n0117_p0676b05║壞語如虛空三昧。謂菩薩住是三昧。不見諸
B22n0117_p0676b06║三昧語業依聲而有。如虛空。如幻化。不生憎
B22n0117_p0676b07║愛。是名壞語如虛空三昧。離著虛空不染三
B22n0117_p0676b08║昧。謂菩薩修行般若波羅蜜。觀諸法畢竟空。
B22n0117_p0676b09║不生不滅。猶如虛空。雖得是三昧。而於此虛
B22n0117_p0676b10║空三昧之相。亦不染著。是名離著虛空不染
B22n0117_p0676b11║三昧。
B22n0117_p0676b12║【一百八法明門】（出佛本行集經）法
B22n0117_p0676b13║明門者。為令眾生破除昏暗。通達一切智慧
B22n0117_p0676b14║也。故護明菩薩。在兜率天宮。欲下人間託生。
B22n0117_p0676b15║即於師子座上。宣說此一百八門。留與諸天
B22n0117_p0676b16║以作憶念。然後下生也。（護明菩薩。即釋迦
B22n0117_p0676b17║牟尼佛在天宮之號也。梵語兜率。華言知足。
B22n0117_p0676b18║）正信法明門。謂不破堅牢心故。淨心法明
B22n0117_p0676c01║門。謂無穢濁故。歡喜法明門。謂安隱心故。愛
B22n0117_p0676c02║樂法明門。謂令心清淨故。身行正行法明門。
B22n0117_p0676c03║謂三業清淨故。（三業清淨者。謂身不殺。不
B22n0117_p0676c04║盜。不婬也。）口行淨行法明門。謂斷四惡故。
B22n0117_p0676c05║（四惡者。妄言。綺語。兩舌。惡口也。）意行淨
B22n0117_p0676c06║行法明門。謂斷三毒故。（三毒者。貪瞋癡也。
B22n0117_p0676c07║）念佛法明門。謂觀佛清淨故。念法法明門。
B22n0117_p0676c08║謂觀法清淨故。念僧法明門。謂得道堅牢故。
B22n0117_p0676c09║念施法明門。謂不望果報故。念戒法明門。謂
B22n0117_p0676c10║一切願具足故。念天法明門。謂修廣大心故。
B22n0117_p0676c11║慈法明門。謂隨所生處。善根攝勝故。悲法明
B22n0117_p0676c12║門。謂不殺害眾生故。喜法明門。謂捨一切不
B22n0117_p0676c13║喜事故。捨法明門。謂厭離五欲故。（五欲者。
B22n0117_p0676c14║色欲。聲欲。香欲。味欲。觸欲也。）無常觀法明
B22n0117_p0676c15║門。謂觀三界慾故。（三界者。欲界。色界。無色
B22n0117_p0676c16║界也。）苦觀法明門。謂斷一切願故。無我觀
B22n0117_p0676c17║法明門。謂不染著我故。寂定觀法明門。謂不
B22n0117_p0676c18║擾亂心意故。慚愧法明門。謂內心寂定故。羞
B22n0117_p0677a01║耻法明門。謂外惡滅故。實法明門。謂不誑天
B22n0117_p0677a02║人故。真法明門。謂不誑自身故。法行法明門。
B22n0117_p0677a03║謂隨順法行故。三歸法明門。謂淨三惡道故。
B22n0117_p0677a04║（三歸者。歸依佛。歸依法。歸依僧也。三惡道
B22n0117_p0677a05║者。餓鬼道。畜生道。地獄道也。）知恩法明門。
B22n0117_p0677a06║謂不捨善根故。報恩法明門。謂不欺負他故。
B22n0117_p0677a07║不自欺法明門。謂不自譽故。為眾生法明門。
B22n0117_p0677a08║謂不毀呰他故。（呰與訾同。）為法法明門。謂
B22n0117_p0677a09║如法而行故。知時法明門。謂不輕言說故。攝
B22n0117_p0677a10║我慢法明門。謂智慧滿足故。不生惡心法明
B22n0117_p0677a11║門。謂自護護他故。無障礙法明門。謂心無疑
B22n0117_p0677a12║惑故。信解法明門。謂决了第一義故。（第一
B22n0117_p0677a13║義者。謂中道之理。無二無別也。）不淨觀法
B22n0117_p0677a14║明門。謂捨慾染心故。不諍鬬法明門。謂斷瞋
B22n0117_p0677a15║訟故。不癡法明門。謂斷殺生故。樂法義法明
B22n0117_p0677a16║門。謂求法義故。愛法明法明門。謂得法明相
B22n0117_p0677a17║故。求多聞法明門。謂正觀法相故。正方便法
B22n0117_p0677a18║明門。謂真正行故。知名色法明門。謂除諸障
B22n0117_p0677b01║礙故。（名即心。色即身也。）除因見法明門。
B22n0117_p0677b02║謂得解脫故。無怨親心法明門。謂於怨親中。
B22n0117_p0677b03║生平等故。除方便法明門。謂知諸苦故。諸大
B22n0117_p0677b04║平等法明門。謂斷於一切和合法故。（諸大
B22n0117_p0677b05║者。即地大。水大。火大。風大。空大。根大。識大也。
B22n0117_p0677b06║）諸入法明門。謂修正道故。（諸入者。即眼
B22n0117_p0677b07║入。耳入。鼻入。舌入。身入。意入。色入。聲入。香入。
B22n0117_p0677b08║味入。觸入。法入也。）無生忍法明門。謂證滅
B22n0117_p0677b09║諦故。（無生忍者。謂一切法本來不生。於此
B22n0117_p0677b10║法中而能忍可印證也。）身念處法明門。謂
B22n0117_p0677b11║諸法寂靜故。（身念處者。身即五陰中色陰。
B22n0117_p0677b12║念即能觀之觀。處即色陰所觀之境也。）受
B22n0117_p0677b13║念處法明門。謂斷一切諸受故。（受即領納
B22n0117_p0677b14║之義。謂眼等識。領納色等諸境也。）心念處
B22n0117_p0677b15║法明門。謂觀心如幻化故。（心即五陰中識
B22n0117_p0677b16║陰也。）法念處法明門。謂智慧無翳故。（法即
B22n0117_p0677b17║五陰中想行二陰也。）四正勤法明門。謂斷
B22n0117_p0677b18║一切惡。成諸善故。（四正勤者。一已生惡令
B22n0117_p0677c01║斷。二未生惡令不生。三已生善令增長。四未
B22n0117_p0677c02║生善令生也。）四如意足法明門。謂身心輕
B22n0117_p0677c03║故。（四如意足者。欲如意足。念如意足。精進
B22n0117_p0677c04║如意足。慧如意足也。）信根法明門。謂不隨
B22n0117_p0677c05║他語故。（信者。謂信正觀及助道法。則能生
B22n0117_p0677c06║諸善法也。根即能生之義。）精進根法明門。
B22n0117_p0677c07║謂善得諸智故。（精進者。謂修行正助之法。
B22n0117_p0677c08║勤求不息也。）念根法明門。謂善作諸業故。
B22n0117_p0677c09║（念者。謂專念正助之法。而無他念也。）定
B22n0117_p0677c10║根法明門。謂心清淨故。（定者。謂攝心在正
B22n0117_p0677c11║助之法。相應不散也。）慧根法明門。謂現見
B22n0117_p0677c12║諸法故。（慧者。謂以智慧。觀察苦集滅道四
B22n0117_p0677c13║諦之法也。）信力法明門。謂過諸魔力故。（
B22n0117_p0677c14║信力者。力即力用。謂信根增長。則能遮斷一
B22n0117_p0677c15║切疑惑也。）精進力法明門。謂不退轉故。（
B22n0117_p0677c16║精進力者。謂精進根增長。則能破諸身心懈
B22n0117_p0677c17║怠也。）念力法明門。謂不共他故。（念力者。
B22n0117_p0677c18║謂念根增長。則能破諸邪念也。）定力法明
B22n0117_p0678a01║門。謂斷一切念故。（定力者。謂定根增長。則
B22n0117_p0678a02║能破諸亂想也。）慧力法明門。謂離二邊故。
B22n0117_p0678a03║（慧力者。謂慧根增長。則能遮止三界見思
B22n0117_p0678a04║之惑也。二邊者。空有二邊也。）念覺分法明
B22n0117_p0678a05║門。謂如諸法智故。（念覺分者。念即想念。覺
B22n0117_p0678a06║即覺了。分即支分。謂修出世道時。善能覺了。
B22n0117_p0678a07║常使定慧之法均調也。若心沉時。當念用擇
B22n0117_p0678a08║法精進喜三支。屬慧故也。若心浮時。當念用
B22n0117_p0678a09║除捨定三支。屬定故也。）擇法覺分法明門。
B22n0117_p0678a10║謂照明一切諸法故。（擇法覺分者。謂觀諸
B22n0117_p0678a11║法。善能揀別真偽也。）精進覺分法明門。謂
B22n0117_p0678a12║善知覺故。（精進覺分者。謂修諸道法時。善
B22n0117_p0678a13║能覺了。勤心在於真法之中也。）喜覺分法
B22n0117_p0678a14║明門。謂得諸定故。（喜覺分者。謂若心得法
B22n0117_p0678a15║喜。善能覺了。住真法喜也。）除覺分法明門。
B22n0117_p0678a16║謂所作已辦故。（除覺分者。謂斷除諸見煩
B22n0117_p0678a17║惱之時。善能覺了。不損真正善根也。）定覺
B22n0117_p0678a18║分法明門。謂知一切法平等故。（定覺分者。
B22n0117_p0678b01║謂若發禪定時。善能覺了。不生妄想也。）捨
B22n0117_p0678b02║覺分法明門。謂厭離一切法故。（捨覺分者。
B22n0117_p0678b03║謂若捨念著之境。善能覺了虛偽。永不追憶
B22n0117_p0678b04║也。）正見法明門。謂得漏盡聖道故。（正見
B22n0117_p0678b05║者。謂修無漏行。見四諦分明也。漏盡者。謂三
B22n0117_p0678b06║界煩惱惑業斷盡。不漏落生死也。）正分別
B22n0117_p0678b07║法明門。謂斷一切分別無分別故。（正分別。
B22n0117_p0678b08║即正思惟。謂見四諦時。思惟籌量。為令增長
B22n0117_p0678b09║入涅槃故也。）正語法明門。謂斷一切名字
B22n0117_p0678b10║音聲語言。知如響故。（正語者。謂攝口業住
B22n0117_p0678b11║於正語也。）正業法明門。謂無業無報故。（
B22n0117_p0678b12║正業者。謂除身一切邪業。住於清淨正業也。
B22n0117_p0678b13║）正命法明門。謂除滅一切惡道故。（正命
B22n0117_p0678b14║者。謂除邪命利養。住於清淨正命也。）正行
B22n0117_p0678b15║法明門。謂至彼岸故。（正行即正精進。謂身
B22n0117_p0678b16║心專精。勤求涅槃也。）正念法明門。謂不思
B22n0117_p0678b17║念一切法故。（正念者。謂念念在於正助之
B22n0117_p0678b18║法也。）正定法明門。謂得無散亂三昧故。（
B22n0117_p0678c01║正定者。謂攝心正助之法。入於正定也。梵語
B22n0117_p0678c02║三昧。華言正定。）菩提心法明門。謂不斷三
B22n0117_p0678c03║寶故。（梵語菩提。華言道。三寶者。佛寶。法寶。
B22n0117_p0678c04║僧寶也。）依倚法明門。謂不樂小乘故。正信
B22n0117_p0678c05║法明門。謂得最勝佛法故。增進法明門。謂成
B22n0117_p0678c06║就一切諸善根法故。檀度法明門。謂念念成
B22n0117_p0678c07║就相好莊嚴佛土。教化慳貪諸眾生故。（檀。
B22n0117_p0678c08║梵語具云檀那。華言布施。）戒度法明門。謂
B22n0117_p0678c09║遠離惡道諸難。教化破戒諸眾生故。忍度法
B22n0117_p0678c10║明門。謂捨一切瞋恚我慢諂曲調戲。教化如
B22n0117_p0678c11║是諸惡眾生故。精進度法明門。謂悉得一切
B22n0117_p0678c12║諸善法。教化懈怠諸眾生故。禪度法明門。謂
B22n0117_p0678c13║成就一切禪定及諸神通。教化散亂諸眾生
B22n0117_p0678c14║故。（禪。梵語具云禪那。華言靜慮。）智度法
B22n0117_p0678c15║明門。謂斷無明黑暗。教化愚癡諸眾生故。方
B22n0117_p0678c16║便法明門。謂隨眾生所見威儀。而示現教化。
B22n0117_p0678c17║成就一切諸佛法故。四攝法法明門。謂攝受
B22n0117_p0678c18║一切眾生。得菩提已。施一切眾生法故。（四
B22n0117_p0679a01║攝法者。一布施攝。二愛語攝。三利行攝。四同
B22n0117_p0679a02║事攝也。）教化眾生法明門。謂自不受樂。不
B22n0117_p0679a03║疲倦故。攝受正法法明門。謂斷一切眾生諸
B22n0117_p0679a04║煩惱故。福聚法明門。謂利益一切諸眾生故。
B22n0117_p0679a05║修禪法明門。謂滿足十力故。（十力者。知是
B22n0117_p0679a06║處非處智力。知過現未來業報智力。知諸禪
B22n0117_p0679a07║三昧智力。知諸根勝劣智力。知種種解智力。
B22n0117_p0679a08║知種種界智力。知一切至處道智力。知天眼
B22n0117_p0679a09║無礙智力。知宿命無漏智力。知永斷習氣智
B22n0117_p0679a10║力也。）寂定法明門。謂成就如來三昧具足
B22n0117_p0679a11║故。慧見法明門。謂智慧成就滿足故。入無礙
B22n0117_p0679a12║辯法明門。謂得法眼成就故。（法眼者。謂知
B22n0117_p0679a13║一切眾生各各方便所化之法門也。）入一
B22n0117_p0679a14║切行法明門。謂得佛眼成就故。（佛眼者。謂
B22n0117_p0679a15║覆障雖密。無不見知也。）成就陀羅尼法明
B22n0117_p0679a16║門。謂聞一切諸佛法。能受持故。（梵語陀羅
B22n0117_p0679a17║尼。華言總持。）得無礙辯法明門。謂令一切
B22n0117_p0679a18║眾生皆歡喜故。順忍法明門。謂順一切諸佛
B22n0117_p0679b01║法故。得無生法忍法明門。謂得受記故。（受
B22n0117_p0679b02║記者。謂菩薩受作佛之記也。）不退轉地法
B22n0117_p0679b03║明門。謂具足往昔諸佛法故。從一地至一地
B22n0117_p0679b04║智法明門。謂灌頂成就一切智。乃至得成阿
B22n0117_p0679b05║耨多羅三藐三菩提故。（從一地至一地智
B22n0117_p0679b06║者。謂從等覺菩薩之智。至妙覺果佛之智也。
B22n0117_p0679b07║灌頂者。謂等覺菩薩。將入妙覺之位。如轉輪
B22n0117_p0679b08║王太子受王位時。以四海水灌其頂也。梵語
B22n0117_p0679b09║阿耨多羅三藐三菩提。華言無上正等正覺。
B22n0117_p0679b10║）
B22n0117_p0679b11║【百八煩惱】（出天台四教儀集註）昏
B22n0117_p0679b12║煩之法。惱亂心神。故名煩惱。謂眼耳鼻舌身
B22n0117_p0679b13║意六根。對色聲香味觸法六塵。各有好惡平
B22n0117_p0679b14║三種不同。則成十八煩惱。又六根對六塵好
B22n0117_p0679b15║惡平三種。起苦受。樂受。不苦不樂受。復成十
B22n0117_p0679b16║八煩惱。共成三十六種。更約過去未來現在
B22n0117_p0679b17║三世。各有三十六種。總成一百八煩惱也。（
B22n0117_p0679b18║好惡平三種不同者。如色塵有好色。有惡色。
B22n0117_p0679c01║其不好不惡之色。名為平也。聲香味觸法五
B22n0117_p0679c02║塵亦然。受即領納之義。苦受對惡塵而起。樂
B22n0117_p0679c03║受對好塵而起。不苦不樂受對平塵而起。）
B22n0117_p0679c04║【千二百五十人】（出因果經）謂耶舍
B22n0117_p0679c05║長者子朋黨五十人。優樓頻螺迦葉師徒五
B22n0117_p0679c06║百人。那提迦葉師徒二百五十人。伽耶迦葉
B22n0117_p0679c07║師徒二百五十人。舍利弗師徒一百人。大目
B22n0117_p0679c08║犍連師徒一百人。此千二百五十人。並先事
B22n0117_p0679c09║外道。勤苦累劫而無所證。承佛化導。即得證
B22n0117_p0679c10║果。於是感佛之恩。一一法會。常隨不捨。故諸
B22n0117_p0679c11║經首列眾。皆云千二百五十人俱者。以此也。
B22n0117_p0679c12║（梵語優樓頻螺迦葉。華言木瓜林。梵語那
B22n0117_p0679c13║提迦葉。華言河。梵語伽耶迦葉。華言城。梵語
B22n0117_p0679c14║舍利弗。華言身子。梵語大目犍連。華言采菽
B22n0117_p0679c15║氏。）
B22n0117_p0679c16║【八萬四千塵勞】（出華嚴孔目）八萬
B22n0117_p0679c17║四千塵勞者。塵即染污之義。謂種種邪見煩
B22n0117_p0679c18║惱。能染污真性也。勞即勞役也。謂眾生被邪
B22n0117_p0680a01║見煩惱勞役不息。輪轉生死。無有盡時。論其
B22n0117_p0680a02║塵勞根本。不出十使。於十使中。隨以一使為
B22n0117_p0680a03║頭。則九使為助。遂成一百約三世各有一百。
B22n0117_p0680a04║共成三百。而現在世一百時促。不論相助。於
B22n0117_p0680a05║過去未來二世二百。又各各以一使為頭。九
B22n0117_p0680a06║使為助。共成二千。合前現在世一百。共成二
B22n0117_p0680a07║千一百。又約多貪多瞋多癡等分四種眾生。
B22n0117_p0680a08║各有二千一百。共成八千四百。又約四大六
B22n0117_p0680a09║衰。各有八千四百。總成八萬四千塵勞也。（
B22n0117_p0680a10║十使者。使即驅役之義。一貪。二瞋。三癡。四慢。
B22n0117_p0680a11║五疑。六身見。七邊見。八邪見。九見取。十戒取
B22n0117_p0680a12║也。多貪者。謂於五欲可意之境。而多貪愛也。
B22n0117_p0680a13║多瞋者。謂於逆情之境。而多忿怒也。多癡者。
B22n0117_p0680a14║謂無所覺了。而於貪瞋之境。溺而不已也。等
B22n0117_p0680a15║分者。謂貪瞋癡三心。一齊而起也。四大者。地
B22n0117_p0680a16║大。水大。火大。風大也。六衰者。謂色聲香味觸
B22n0117_p0680a17║法六塵。能衰損善法故也。）
B22n0117_p0680a18║【八萬四千法門】（出賢劫經）八萬四
B22n0117_p0680b01║千法門者。昔佛告喜王菩薩。修習行法。自第
B22n0117_p0680b02║一光耀。乃至分舍利。凡三百五十度無極法
B22n0117_p0680b03║門。一一法門。各有布施持戒忍辱精進禪定
B22n0117_p0680b04║智慧之六度。共成二千一百度無極。於諸貪
B22n0117_p0680b05║婬瞋恚愚癡等分四種眾生。各以此二千一
B22n0117_p0680b06║百度無極。教化而開覺之。合成八千四百度
B22n0117_p0680b07║無極。一變為十。總成八萬四千度無極法門。
B22n0117_p0680b08║此之法門。為三界無上良藥。為百千種人除
B22n0117_p0680b09║八萬四千塵勞也。（度無極者。謂事理行滿。
B22n0117_p0680b10║度生死流。登涅槃岸。無有窮極也。三百五十
B22n0117_p0680b11║度無極者。光耀度無極。世度無極。為眾生故
B22n0117_p0680b12║行度無極。住度無極。生死度無極。所著度無
B22n0117_p0680b13║極。益他人度無極。處所度無極。道度無極。慧
B22n0117_p0680b14║度無極。已修立行度無極。逮得度無極。念度
B22n0117_p0680b15║無極。離世度無極。造有所作業度無極。休息
B22n0117_p0680b16║道度無極。不置遠度無極。應順度無極。造作
B22n0117_p0680b17║度無極。無作度無極。意度無極。勤修度無極。
B22n0117_p0680b18║正真度無極。行捷疾度無極。深奧度無極。雜
B22n0117_p0680c01║度無極。清淨度無極。無際度無極。信道度無
B22n0117_p0680c02║極。為眾生厄故行度無極。法故度無極。寂樂
B22n0117_p0680c03║度無極。樂觀寂度無極。一切所入度無極。說
B22n0117_p0680c04║處度無極。無害度無極。無敗度無極。貧度無
B22n0117_p0680c05║極。不迴還度無極。迴轉度無極。嚴淨度無極。
B22n0117_p0680c06║堅彊度無極。興盛度無極。充滿度無極。為世
B22n0117_p0680c07║度無極。度世度無極。無上度無極。不亂度無
B22n0117_p0680c08║極。無怨度無極。怨敵度無極。攝持度無極。無
B22n0117_p0680c09║所攝持度無極。報應度無極。無報度無極。自
B22n0117_p0680c10║然度無極。無所有度無極。廣普度無極。華度
B22n0117_p0680c11║無極。無量度無極。慕求度無極。所厭度無極。
B22n0117_p0680c12║妙樂度無極。無樂度無極。樂聞持度無極。生
B22n0117_p0680c13║死長度無極。無斷度無極。樂純淑度無極。禪
B22n0117_p0680c14║度無極。神通度無極。世巧便度無極。慈愍護
B22n0117_p0680c15║度無極。行哀度無極。歡喜度無極。勸護度無
B22n0117_p0680c16║極。勸邪見度無極。勸正見度無極。勸住見度
B22n0117_p0680c17║無極。勸無住度無極。勸無倚度無極。勸意度
B22n0117_p0680c18║無極。勸忍度無極。造業度無極。無所造業度
B22n0117_p0681a01║無極。有餘度無極。無餘度無極。佛興盛度無
B22n0117_p0681a02║極。明度無極。持住明度無極。佛興成就度無
B22n0117_p0681a03║極。意不忽度無極。佛興立在家度無極。出家
B22n0117_p0681a04║來度無極。愍哀博聞來度無極。出家不斷戒
B22n0117_p0681a05║度無極。住神通度無極。神通意不斷度無極。
B22n0117_p0681a06║入欲度無極。立度無極。應進度無極。眾報度
B22n0117_p0681a07║無極。無報度無極。無樂度無極。時進度無極
B22n0117_p0681a08║光明度無極。無量光度無極。報安光度無極
B22n0117_p0681a09║不迴還度無極。娛樂度無極。鮮潔度無極。成
B22n0117_p0681a10║世法度無極。淨世度無極。成種度無極。來成
B22n0117_p0681a11║眷屬度無極。不壞眷屬度無極。除塵來淨度
B22n0117_p0681a12║無極。觀土度無極。宣誓度無極。無放逸度無
B22n0117_p0681a13║極。周旋度無極。滅度度無極豪貴度無極。理
B22n0117_p0681a14║眷屬度無極。無所忘失度無極。三十二相度
B22n0117_p0681a15║無極。順時度無極。知時度無極。分別度無極。
B22n0117_p0681a16║順世度無極。邊際度無極。蠲除度無極。金剛
B22n0117_p0681a17║度無極。造救度無極。自然度無極。伏魔度無
B22n0117_p0681a18║極。無退度無極。一時度無極。無所著度無極。
B22n0117_p0681b01║三昧度無極。訓誨度無極。佛道度無極。一切
B22n0117_p0681b02║智度無極。無餘度無極。有餘度無極。可止度
B22n0117_p0681b03║無極。諸佛度無極。方便度無極。愁慼度無極。
B22n0117_p0681b04║開化真陀度無極。異度無極。四意斷度無極。
B22n0117_p0681b05║四神足度無極。四禪度無極。四意止度無極。
B22n0117_p0681b06║四諦度無極。信根精進根意根智慧根定根
B22n0117_p0681b07║度無極。信力精進力意力定力智慧力度無
B22n0117_p0681b08║極。七覺意度無極。八品道行度無極。寂然度
B22n0117_p0681b09║無極。所觀度無極。樂明度無極。來解脫度無
B22n0117_p0681b10║極。比丘聖眾度無極。八部會度無極。歸解度
B22n0117_p0681b11║無極。分別度無極。別度度無極。繫解法度無
B22n0117_p0681b12║極。分別順理度無極。辯才度無極。無厭度無
B22n0117_p0681b13║極。六度度無極。眼耳鼻舌身心度無極。愍他
B22n0117_p0681b14║勸助度無極。愍己度無極。法度無極。宜度無
B22n0117_p0681b15║極。剖判度無極。勸樂度無極。三脫門度無極。
B22n0117_p0681b16║異行度無極。解他度無極。勤用意度無極。十
B22n0117_p0681b17║種力度無極。四無所畏度無極。大哀度無極。
B22n0117_p0681b18║肉眼天眼慧眼法眼佛眼度無極。自在度無
B22n0117_p0681c01║極。娛樂度無極。難得自歸度無極。十八不共
B22n0117_p0681c02║諸佛之法度無極。曉了方便度無極。純淑度
B22n0117_p0681c03║無極。見自然度無極。三界行度無極。觀清白
B22n0117_p0681c04║行度無極。法種度無極。八等度無極。道跡往
B22n0117_p0681c05║來不還無著度無極。緣覺度無極。菩薩度無
B22n0117_p0681c06║極。盡慧度無極。無所生慧度無極。建立慧度
B22n0117_p0681c07║無極。致天眼天耳心智自在見過世事知他
B22n0117_p0681c08║心念神足漏盡六通度無極。威儀度無極。愍
B22n0117_p0681c09║傷度無極。行空度無極。捐捨度無極。滅度度
B22n0117_p0681c10║無極。變化度無極。流布法教度無極。分舍利
B22n0117_p0681c11║度無極。然其中名有重出者。乃經中所載之
B22n0117_p0681c12║舊文也。）
B22n0117_p0681c13║民國十二年五月十二號、老友江亢虎君、
B22n0117_p0681c14║招余往南方大學演說衛生學。前三日、為
B22n0117_p0681c15║國耻紀念。大學學生、皆茹素一天、以識哀
B22n0117_p0681c16║痛。余因竭力痛陳肉食之謬、提倡素食主
B22n0117_p0681c17║義。聽者數百人、皆鼓掌稱善。時是書適已
B22n0117_p0681c18║印竣、因附記於此、以補餘白。濟陽破衲識
B22n0117_p0682a01║跋
B22n0117_p0682a02║三藏法數、以數為綱、以所統之目繫於下、與諸類書迥異。其法似為釋氏所獨創。而不知儒
B22n0117_p0682a03║書中實先開其例。明徐鑒錄十三經中之成語、摘取其數、以類相比、自一數至萬數、略引上
B22n0117_p0682a04║下文及注疏、附注於下、成諸經紀數十四卷。其例實與三藏法數、如出一轍。攷此例之最古
B22n0117_p0682a05║者、為宋王應麟所撰之小學紺珠十卷。其後則有明張九韶所撰之羣書拾唾十二卷。清宮
B22n0117_p0682a06║夢仁所撰之讀書紀數略五十四卷。皆以數目分隸故實、遂為類事者別創一格也。是書編
B22n0117_p0682a07║纂之例、大抵以小學紺珠為藍本。而小學紺珠又脫胎於陶淵明之集聖賢羣輔錄。其編纂
B22n0117_p0682a08║之法、遠有端緒如此。非嚮壁杜撰者所可比也。此例知者頗少、箸之以告讀是書者。
B22n0117_p0682a09║民國十二年五月十二號無錫丁福保謹跋
B22n0117_p0683a01║
B22n0117_p0683a02║勘誤
B22n0117_p0683a03║一〇頁中層十五行七格也字下脫）
B22n0117_p0683a04║一九頁下層三行十二格也字下誤多）　又十一行一格薩誤作菩
B22n0117_p0683a05║二三頁上層十二行七格也字下誤多）
B22n0117_p0683a06║二八頁下層十四行十一格也字下脫）
B22n0117_p0683a07║三四頁中層三行二格十一格及四行七格虬均誤作蚪原本亦誤
B22n0117_p0683a08║五四頁下層十四行一格也字下脫）
B22n0117_p0683a09║五五頁上層八行九格也字下脫）　又下層十三行九格也字下脫）
B22n0117_p0683a10║五六頁下層十四行十五格也字下誤多）
B22n0117_p0683a11║九三頁下層四行十格梵字下語沙字誤倒
B22n0117_p0683a12║一三七頁下層十七行四格住字上脫十字
B22n0117_p0683a13║一三八頁上層七行十三格也字下脫）　又中層二行八格頌誤作訟
B22n0117_p0683a14║一五三頁下層二行五格貪誤作貧
B22n0117_p0684a01║一九四頁上層五行十四格邪字上脫）
B22n0117_p0684a02║二〇七頁上層五行九格淨誤作清
B22n0117_p0684a03║二一九頁下層五行十四格趣字下脫餓鬼趣三字原本亦脫
B22n0117_p0684a04║二四一頁上層十五行一格波誤作破
B22n0117_p0684a05║二九〇頁上層十五行三格狗誤作狥
B22n0117_p0684a06║二九六頁下層十三行十四格徧誤作偏
B22n0117_p0684a07║三一六頁上層四行五格二誤作三
B22n0117_p0684a08║三二八頁中層十八行五格降字下脫生字
B22n0117_p0684a09║三五八頁上層一行十三格特誤作持
B22n0117_p0684a10║中縫號碼四一九之四字誤作三
B22n0117_p0684a11║四七七頁上層十二行八格壞誤作懷
B22n0117_p0684a12║五三六頁下層七行八格語誤作說
B22n0117_p0684a13║通檢五四頁三層二十行一格命誤作名
B22n0117_p0684a14║（右校記廿八條．除第廿三條存疑外．餘均重作新校記．植印於誤
B22n0117_p0684a15║處眉上．藉省翻檢之勞．戊午孟夏　佛誕日香港佛典刊行社謹識）