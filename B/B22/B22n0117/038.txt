B22n0117_p0532a07║【十雙貼釋觀音普門】（出觀音玄義）
B22n0117_p0532a08║天台智者大師。通釋妙法蓮華經一部之外。
B22n0117_p0532a09║復以觀世音菩薩普門品世多持誦。故別立
B22n0117_p0532a10║玄疏。詳釋此品。品題之中。乃約人法等十雙。
B22n0117_p0532a11║一一貼釋。以觀音普門。具有此十雙之義。該
B22n0117_p0532a12║括自行化他。始因終果之法。故歷陳之。助顯
B22n0117_p0532a13║其義。可謂無餘蘊矣。（玄即玄義。通釋品題。
B22n0117_p0532a14║玄謂幽微難見。義則別有所以也。疏即義疏。
B22n0117_p0532a15║別解品內之文。疏。通也。决也。謂令經文所詮
B22n0117_p0532a16║義理。通决而無壅礙也。）一人法。人即觀世
B22n0117_p0532a17║音。法即普門。觀世音者。謂此菩薩以中道妙
B22n0117_p0532a18║智。觀於世間眾生受苦求救之聲。一時皆令
B22n0117_p0532b01║解脫也。普門者。普。徧也。門即能通之義。謂實
B22n0117_p0532b02║相妙理。互通徧攝。無所障礙也。此品具兩問
B22n0117_p0532b03║答。依前問答。論觀世音人。故經云。以是因緣。
B22n0117_p0532b04║名觀世音。依後問答。論普門示現。種種說法。
B22n0117_p0532b05║故經云。方便之力。其事云何。以人能秉法故。
B22n0117_p0532b06║言人法也。（前後問答者。無盡意初問。以何
B22n0117_p0532b07║因緣。名觀世音。佛答云。若有無量百千萬億
B22n0117_p0532b08║眾等。是也。次問。云何遊此娑婆世界等。答云。
B22n0117_p0532b09║若有國土眾生。應以佛身等。是也。）二慈悲。
B22n0117_p0532b10║慈即愛念。謂以愛樂歡喜。起大慈心。能與他
B22n0117_p0532b11║樂也。悲即愍傷。謂以惻愴憐愍。起大悲心。能
B22n0117_p0532b12║拔他苦也。今依前問答。論觀世音大悲拔苦。
B22n0117_p0532b13║百千苦惱。皆得解脫也。依後問答。論普門示
B22n0117_p0532b14║現。大慈與樂。即應以得度而為說法也。良由
B22n0117_p0532b15║觀音之人。觀於普門之法。達於實相之理。愍
B22n0117_p0532b16║諸眾生理具情迷。枉受眾苦。失於本性之樂。
B22n0117_p0532b17║是以即起慈悲。誓拔其苦而與其樂。故以慈
B22n0117_p0532b18║悲次人法而明之也。三福慧。福即福德。謂布
B22n0117_p0532c01║施。持戒。精進。忍辱。禪定五度也。慧即智慧。謂
B22n0117_p0532c02║般若一度也。五資於慧。慧導於五。猶目與足。
B22n0117_p0532c03║不可互闕。今觀世音。智慧莊嚴也。普門。福德
B22n0117_p0532c04║莊嚴也。以智慧莊嚴。則大悲誓滿。拔苦義成。
B22n0117_p0532c05║以福德莊嚴。則大慈誓滿。與樂義成。故以福
B22n0117_p0532c06║慧次慈悲而明之也。四真應。真即真實。謂真
B22n0117_p0532c07║身也。應即應現。謂應身也。真身是體。應身是
B22n0117_p0532c08║用。今觀世音中道妙智。契於實相之境。即是
B22n0117_p0532c09║真身。普門說法。隨所應現。即是應身。若福資
B22n0117_p0532c10║於慧。顯出真身。慧導於福。顯出應用。故真應
B22n0117_p0532c11║次福慧而明之也。五藥珠。藥即藥樹。珠即如
B22n0117_p0532c12║意珠。藥能愈病。喻觀世音真身益物。以真身
B22n0117_p0532c13║冥理。理顯則三惑皆消。珠能雨寶。喻普門應
B22n0117_p0532c14║身益物。以應身對機。機感則眾善普會。故藥
B22n0117_p0532c15║珠次真應而明之也。（如意珠者。天上勝寶。
B22n0117_p0532c16║狀如芥粟。能出眾寶。隨心降雨也。冥理者。契
B22n0117_p0532c17║合於理也。三惑者。見思惑。塵沙惑。無明惑也。
B22n0117_p0532c18║）六冥顯。冥即冥密。顯即顯現。謂觀世音真
B22n0117_p0533a01║身被物。冥作利益。以眾生不見不知。稱之為
B22n0117_p0533a02║冥。普門應身。對機說法。顯作利益。以眾生有
B22n0117_p0533a03║見有知。稱之為顯。故以冥顯次藥珠而明之
B22n0117_p0533a04║也。七權實。權即權巧權智也。實即真實實智
B22n0117_p0533a05║也。今觀世音隨自意以實智照之。眾生即得
B22n0117_p0533a06║冥益。普門隨他意以權智照之。眾生即得顯
B22n0117_p0533a07║益。如是冥顯獲益不同者。蓋由二智之力。權
B22n0117_p0533a08║巧無方。赴機允當。不失其宜。故以權實次冥
B22n0117_p0533a09║顯而明之也。（權實二智者。權即一切智。道
B22n0117_p0533a10║種智。實即一切種智也。）八本迹。本猶根本。
B22n0117_p0533a11║迹猶足跡。譬人所居之處。則有行往之迹。今
B22n0117_p0533a12║觀世音不動本際。而能實智益物。普門曲垂
B22n0117_p0533a13║迹化。而能權智益物。觀音既是過去正法明
B22n0117_p0533a14║佛。其本已高。所作權實之迹則妙。故以本迹
B22n0117_p0533a15║次權實而明之也。九緣了。緣謂緣助。了謂曉
B22n0117_p0533a16║了。即性德本具緣了二因也。前之八雙。從人
B22n0117_p0533a17║法至真應。是自行次第。藥珠至本迹。是化他
B22n0117_p0533a18║次第。此乃順論生起也。今挹流尋源。逆而推
B22n0117_p0533b01║之。則真身智慧悲誓及觀音之人。皆是性德
B22n0117_p0533b02║了因種子而顯發也。應身福德慈誓及普門
B22n0117_p0533b03║之法。皆是性德緣因種子而顯發也。自行次
B22n0117_p0533b04║第既爾。化他次第亦然。謂本證實智冥益。藥
B22n0117_p0533b05║樹屬乎了種。迹化權智顯益。珠王功歸緣種。
B22n0117_p0533b06║故緣了次八雙之後而明之也。（緣助者。以
B22n0117_p0533b07║緣資了也。本具緣了二因者。謂緣了二因。一
B22n0117_p0533b08║切眾生本性元具也。若順性而修。了因顯。至
B22n0117_p0533b09║果則成智德。緣因顯。至果則成斷德。緣了二
B22n0117_p0533b10║因皆名種子者。種有發生之義。謂果上智斷
B22n0117_p0533b11║二德之顯。皆從因中緣了二因而發生也。）
B22n0117_p0533b12║十智斷。智能照理。斷能斷惑。即果上所顯智
B22n0117_p0533b13║斷二德也。智德即般若。斷德即解脫。亦涅槃
B22n0117_p0533b14║也。前明緣了。是却討因源。此明智斷。是順論
B22n0117_p0533b15║究竟。所謂始則起自了因。終至菩提大智。始
B22n0117_p0533b16║則起自緣因。終至涅槃斷德。若入涅槃。眾行
B22n0117_p0533b17║梵息。故居第十也。（梵語涅槃。華言滅度。却
B22n0117_p0533b18║討者。却。退也。謂從果德之中却退。推討因德
B22n0117_p0533c01║之源也。梵語菩提。華言道。）
B22n0117_p0533c02║【順流十心】（出摩訶止觀）順即隨順。
B22n0117_p0533c03║流即流轉。謂諸眾生因此十心。則隨順煩惱。
B22n0117_p0533c04║流轉生死故也。一無明昏闇。謂諸眾生從無
B22n0117_p0533c05║始來。闇識昏迷。無所明了。煩惱所醉。於一切
B22n0117_p0533c06║法妄計人我。起諸愛見。想計顛倒。起貪瞋癡。
B22n0117_p0533c07║廣造諸業。是以流轉生死也。二外加惡友。謂
B22n0117_p0533c08║諸眾生內具煩惱。外值惡友。扇動邪法。勸惑
B22n0117_p0533c09║於我。倍加隆盛。無由開悟進修善業。是以流
B22n0117_p0533c10║轉生死也。三善不隨喜。謂諸眾生內外惡緣
B22n0117_p0533c11║既具。即內滅善心。外滅善事。又於他人所作
B22n0117_p0533c12║善事。不生隨喜之心。是以流轉生死也。四三
B22n0117_p0533c13║業造罪。謂諸眾生恣縱身口意三業。起殺盜
B22n0117_p0533c14║淫妄貪瞋等過。無惡不為。是以流轉生死也。
B22n0117_p0533c15║五惡心徧布。謂諸眾生雖所造惡事不廣。而
B22n0117_p0533c16║為惡之心。徧布一切處所。欲以惱害於人。是
B22n0117_p0533c17║以流轉生死也。六惡心相續。謂諸眾生唯起
B22n0117_p0533c18║惡心。增長惡事。晝夜相續。無有間斷。是以流
B22n0117_p0534a01║轉生死也。七覆諱過失。謂諸眾生所作惡行。
B22n0117_p0534a02║諱忌人知。不自發露。無悔改心。是以流轉生
B22n0117_p0534a03║死也。八不畏惡道。謂諸眾生心性險狠。不知
B22n0117_p0534a04║戒律。於殺盜淫妄種種惡事。無不為之。而於
B22n0117_p0534a05║惡道恬然不畏。是以流轉生死也。九無慚無
B22n0117_p0534a06║愧。謂諸眾生愚癡所蔽。造諸惡業。上不慚天。
B22n0117_p0534a07║下不愧人。難自隱覆。是以流轉生死也。十撥
B22n0117_p0534a08║無因果。謂諸眾生不具正信之心。但生邪惡
B22n0117_p0534a09║之見。而於一切善惡因緣果報。悉皆撥以為
B22n0117_p0534a10║無。是以流轉生死也。
B22n0117_p0534a11║【逆流十心】（出摩訶止觀）謂修行之
B22n0117_p0534a12║人。由前順流十心。昏倒造惡。積集重累。生死
B22n0117_p0534a13║浩然而無際畔。今欲懺悔。應當逆此罪流。用
B22n0117_p0534a14║十種心。翻除惡法也。一深信因果。謂修行之
B22n0117_p0534a15║人。先須正信因果。業種雖久。終不敗亡。豈有
B22n0117_p0534a16║自作。他人受果。是以深信善惡果報。不生疑
B22n0117_p0534a17║惑。以此翻破撥無因果之心也。二生重慚愧。
B22n0117_p0534a18║謂修行之人。尅責往昔無羞無耻。棄捨淨業。
B22n0117_p0534b01║習諸惡行。天見我之隱罪。是故慚天。人知我
B22n0117_p0534b02║之顯過。是故愧人。以此翻破無慚無愧之心
B22n0117_p0534b03║也。三生大怖畏。謂修行之人。自念人命無常。
B22n0117_p0534b04║一息不存。千載長往。幽途緜邈。無有資糧。苦
B22n0117_p0534b05║海悠深。那得不怖。因是苦切懺悔。不惜身命。
B22n0117_p0534b06║以此翻破不畏惡道之心也。四發露懺悔。謂
B22n0117_p0534b07║修行之人。所有過失。不可隱覆。即當發露懺
B22n0117_p0534b08║悔。以此翻破覆諱過失之心也。五斷相續心。
B22n0117_p0534b09║謂修行之人。所作惡行。既懺悔已。即須决斷。
B22n0117_p0534b10║不可更作。以此翻破惡念相續之心也。六發
B22n0117_p0534b11║菩提心。梵語菩提。華言道。謂修行之人。往昔
B22n0117_p0534b12║專起惡念。徧惱一切。今則廣發兼濟之心。徧
B22n0117_p0534b13║虛空界。利益於他。以此翻破徧布之惡心也。
B22n0117_p0534b14║七斷惡修善。謂修行之人。昔因恣縱身口意
B22n0117_p0534b15║業。造作諸惡。不計晝夜。今則策勵不休。斷諸
B22n0117_p0534b16║惡行。修功補過。無善不為。以此翻破三業造
B22n0117_p0534b17║罪之心也。八守護正法。謂修行之人。昔自滅
B22n0117_p0534b18║善。見他行善。而生嫉妬。無隨喜心。今則守護
B22n0117_p0534c01║正法。方便增廣。以此翻破善不隨喜之心也。
B22n0117_p0534c02║九念十方佛。謂修行之人。昔親狎惡友。僧受
B22n0117_p0534c03║其言。起諸邪見。今則念十方佛。有大福慧。能
B22n0117_p0534c04║救拔我。以此翻破隨順惡友之心也。十觀罪
B22n0117_p0534c05║性空。謂修行之人。從無始來。不知諸法本性
B22n0117_p0534c06║空寂。廣造諸惡。今則了知貪瞋癡等一切惡
B22n0117_p0534c07║行。起於妄念。妄念起於顛倒。顛倒起於人我
B22n0117_p0534c08║之見。今既了達我心本空。罪性無依。以此翻
B22n0117_p0534c09║破無明昏闇之心也。
B22n0117_p0534c10║
B22n0117_p0534c11║
B22n0117_p0534c12║
B22n0117_p0534c13║
B22n0117_p0534c14║
B22n0117_p0534c15║
B22n0117_p0534c16║
B22n0117_p0534c17║
B22n0117_p0534c18║
B22n0117_p0535a01║【理事無礙十門】（出華嚴經疏）理者。
B22n0117_p0535a02║一真法界之性也。事者。一切世間之相也。蓋
B22n0117_p0535a03║真如不守自性。隨緣成一切法。故一切法全
B22n0117_p0535a04║理。而不礙眾相之發揮。真理全事。而不礙一
B22n0117_p0535a05║性之明現。十回向品云。於有為界。示無為法。
B22n0117_p0535a06║而不滅壞有為之相。於無為界。示有為法。而
B22n0117_p0535a07║不分別無為之性。理事相望。融通無礙。互有
B22n0117_p0535a08║不同。開為十門也。一理徧於事門。理徧於事
B22n0117_p0535a09║門者。謂一真法界之理。徧在一切事法也。然
B22n0117_p0535a10║理無分限。事有分限。事既即理。亦無分限。故
B22n0117_p0535a11║一一微塵。具足真理。經云。法性徧在一切處。
B22n0117_p0535a12║一切眾生及國土。三世悉在無有餘。亦無形
B22n0117_p0535a13║相而可得。是也。（三世者。過去。現在。未來也。
B22n0117_p0535a14║）二事徧於理門。事徧於理門者。謂理既徧
B22n0117_p0535a15║於事。而事亦徧於理。以有分限之事。而具無
B22n0117_p0535a16║分限之理。故一微塵即徧法界也。三依理成
B22n0117_p0535a17║事門。依理成事門者。謂依於真如之理。而成
B22n0117_p0535a18║世間之事。事無別體。全攬理成。如波依水。全
B22n0117_p0535b01║水成波也。（水。喻理也。波。喻事也。）四事能
B22n0117_p0535b02║顯理門。事能顯理門者。謂理無形相。即事而
B22n0117_p0535b03║明。事既依理而成。理乃藉事而顯。如波相盡。
B22n0117_p0535b04║水體全現也。五以理奪事門。以理奪事門者。
B22n0117_p0535b05║謂事相既虛。全體是理。故一切事法。了不可
B22n0117_p0535b06║得。般若心經云。是故空中無色。無受想行識。
B22n0117_p0535b07║是也。（色受想行識。即五陰也。）六事能隱
B22n0117_p0535b08║理門。事能隱理門者。謂真理既隨緣而成事
B22n0117_p0535b09║相。遂令事顯而理不現。如水成波。動顯靜隱。
B22n0117_p0535b10║經云。法身流轉五道。名曰眾生。是也。（五道
B22n0117_p0535b11║者。天道。人道。餓鬼道。畜生道。地獄道也。）七
B22n0117_p0535b12║真理即事門。真理即事門者。謂真如理性。即
B22n0117_p0535b13║是事法。非理之外而別有事。如水即是波。非
B22n0117_p0535b14║波之外而別有水。般若心經云。空即是色。是
B22n0117_p0535b15║也。八事法即理門。事法即理門者。謂世間一
B22n0117_p0535b16║切事法。本無自性。皆由因緣會集而有。舉體
B22n0117_p0535b17║即是真性。而不出乎事法之外。般若心經云。
B22n0117_p0535b18║色即是空。是也。九真理非事門。真理非事門
B22n0117_p0535c01║者。謂事即真理。而非是事。蓋理絕諸相。真妄
B22n0117_p0535c02║有異。即妄之真。異於妄故。如水濕性。則非波
B22n0117_p0535c03║之動相也。（即妄之真。猶如即事之理。異於
B22n0117_p0535c04║妄故者。謂理異於事也。）十事法非理門。事
B22n0117_p0535c05║法非理門者。謂全理之事。而非是理。蓋以事
B22n0117_p0535c06║有差別。性相異故。是以舉體全理。而事相宛
B22n0117_p0535c07║然。如波之動相。非是水之濕性也。
B22n0117_p0535c08║【十門釋經】（出華嚴經疏）唐清涼國
B22n0117_p0535c09║師。將欲解釋華嚴大經。故先總啟十種義門。
B22n0117_p0535c10║列於經前。懸談一經大意。使知教法興起。有
B22n0117_p0535c11║所自來。然聖人言不虛發。說必有由。非大因
B22n0117_p0535c12║緣。莫宣斯典。故第一論教起因緣。因緣既興。
B22n0117_p0535c13║有所起教。不出三藏十二分教。故第二論藏
B22n0117_p0535c14║教所攝。然藏教皆通權實。今揀權取實。唯圓
B22n0117_p0535c15║教收。故第三論義理分齊。既知圓義包含廣
B22n0117_p0535c16║博。未審被何根器。故第四論教所被機。雖知
B22n0117_p0535c17║正被圓機。未知能詮何為教體。故第五論教
B22n0117_p0535c18║體淺深。已知教體該羅。未知所宗尊崇何義。
B22n0117_p0536a01║故第六論宗趣通局。既知旨趣冲深。未悉能
B22n0117_p0536a02║詮文言廣狹。故第七論部類品會。既知部類
B22n0117_p0536a03║廣則無盡。畧乃百千。而亦未知何年傳譯。有
B22n0117_p0536a04║何感應。使宗承有緒。故第八論傳譯感通。大
B22n0117_p0536a05║旨既陳。隨文解釋。先明總目。故第九論總釋
B22n0117_p0536a06║經題。總意雖知。在文難曉。故第十論別解文
B22n0117_p0536a07║義。故云十門釋經也。（三藏者。經藏。律藏。論
B22n0117_p0536a08║藏也。百千者。十萬也。此經有十萬偈。故攝論
B22n0117_p0536a09║謂此經。名百千經也。）一教起因緣。教起因
B22n0117_p0536a10║緣者。明此經教法興起之因緣也。謂如來出
B22n0117_p0536a11║現。最初欲說甚深大法。即從眉間白毫相中
B22n0117_p0536a12║放大光明。以清淨智眼。普觀法界一切眾生。
B22n0117_p0536a13║具有如來智慧德相。但以妄想執著。不知不
B22n0117_p0536a14║見。於是稱法界性而說此經。令諸眾生修習
B22n0117_p0536a15║聖道。永離妄想執著。自於身中得見如來廣
B22n0117_p0536a16║大智慧。與佛無異。此則開示眾生等有佛智
B22n0117_p0536a17║因緣。而令斯教興也。二藏教所攝。藏即含藏
B22n0117_p0536a18║之義。謂經律論之三藏。各能包含無量義理
B22n0117_p0536b01║也。教即契經。重頌。授記。諷頌。自說。因緣。譬喻。
B22n0117_p0536b02║本事。本生。方廣。希有。論議。十二分教也。所攝
B22n0117_p0536b03║者。謂此經與彼三藏十二分教。互相攝也。若
B22n0117_p0536b04║彼攝此。於三藏中屬經藏攝。十二分中屬契
B22n0117_p0536b05║經方廣二分所攝。若此攝彼。則三藏十二分
B22n0117_p0536b06║教皆屬此經攝也。蓋此經一法。能含無盡法
B22n0117_p0536b07║門。而況法法圓融。重重無盡。經云。一切法門
B22n0117_p0536b08║無盡海。同會一法道場中。是也。（契經者。謂
B22n0117_p0536b09║長行散說之文也。重頌者。謂再頌長行之文
B22n0117_p0536b10║也。授記者。謂佛授菩薩作佛之記也。諷頌者。
B22n0117_p0536b11║謂不頌長行而直說偈也。自說者。謂佛不待
B22n0117_p0536b12║他問而自說也。因緣者。謂有人問。故為說是
B22n0117_p0536b13║事也。譬喻者。謂假譬而說也。本事者。謂說弟
B22n0117_p0536b14║子前世之事也。本生者。謂說菩薩所修行之
B22n0117_p0536b15║事也。方廣者。謂說正理之廣大也。希有者。謂
B22n0117_p0536b16║佛現神力種種等事也。論議者。謂决擇辯論
B22n0117_p0536b17║一切法義也。）三義理分齊。義即圓教所詮
B22n0117_p0536b18║玄妙之義。理即法界所顯圓融之理。謂此經
B22n0117_p0536c01║所詮義理。正屬圓教。說一法則諸法皆攝。談
B22n0117_p0536c02║一位則諸位咸收。是故塵含法界。念攝僧祇。
B22n0117_p0536c03║一切法門。同歸華嚴性海也。分齊者。以圓教
B22n0117_p0536c04║所明事事無礙法界及一切塵毛稱性圓融
B22n0117_p0536c05║所顯之理。正是此經分齊也。（僧祇。梵語具
B22n0117_p0536c06║云阿僧祇。華言無數。）四教所被機。教所被
B22n0117_p0536c07║機者。謂此圓融具德之教。正被一乘圓頓之
B22n0117_p0536c08║機。諸大菩薩及無信等從類收攝。略有十機。
B22n0117_p0536c09║令其信解悟入。同遊華嚴性海。經云。我等諸
B22n0117_p0536c10║佛護持此法。令未來一切菩薩。未曾聞者。皆
B22n0117_p0536c11║悉得聞。乃至深入如來境界。是也。（十機者。
B22n0117_p0536c12║無信機。違真機。大實機。狹劣機。守權機。正為
B22n0117_p0536c13║機。兼為機。引為機。權為機。遠為機也。）五教
B22n0117_p0536c14║體淺深。教體淺深者。謂如來說教。必有其體。
B22n0117_p0536c15║若演華嚴之教。則以海印三昧及事事無礙
B22n0117_p0536c16║為體。今通論一大藏教。從淺至深。畧而明之。
B22n0117_p0536c17║有十體也。（梵語三昧。華言正定。海印三昧
B22n0117_p0536c18║者。謂大海澄渟。萬像皆現。如印印物。如來智
B22n0117_p0537a01║海。清淨湛然。一切眾生心念根欲。在如來三
B22n0117_p0537a02║昧智中。猶海現像也。十體者。音聲語言體。名
B22n0117_p0537a03║句文身體。通取四法體。通攝所詮體。諸法顯
B22n0117_p0537a04║義體。攝境唯心體。會緣入實體。理事無礙體。
B22n0117_p0537a05║事事無礙體。海印炳現體也。）六宗趣通局。
B22n0117_p0537a06║語之所尚曰宗。宗之所歸曰趣。通者。總論一
B22n0117_p0537a07║代時教。從狹至寬。以為十宗。局者。別局一經
B22n0117_p0537a08║也。此經總以因果緣起理實法界不思議為
B22n0117_p0537a09║宗。故所談所尚之語。不出乎此。蓋令人尋宗
B22n0117_p0537a10║歸趣。稱性起修。證入法界。成佛果德。若餘諸
B22n0117_p0537a11║經。則說法各異。歸趣不同也。（十宗者。我法
B22n0117_p0537a12║俱有宗。法有我無宗。法無去來宗。現通假實
B22n0117_p0537a13║宗。俗妄真實宗。諸法但名宗。三性空有宗。真
B22n0117_p0537a14║空絕相宗。空有無礙宗。圓融具德宗也。）七
B22n0117_p0537a15║部類品會。部即諸部。類即流類。謂從此經部
B22n0117_p0537a16║內流出別行之經也。蓋此經教海難思。無窮
B22n0117_p0537a17║無盡。從狹至廣。畧顯十類。一略本經。即今所
B22n0117_p0537a18║傳之經。一部三十九品八十卷文。九會所談
B22n0117_p0537b01║四萬五千偈。其餘九類。部品會數。廣畧各不
B22n0117_p0537b02║同也。（十類經者。畧本經。下本經。中本經。上
B22n0117_p0537b03║本經。普眼經。同說經。異說經。主伴經。眷屬經。
B22n0117_p0537b04║圓滿經也。九會者。一會菩提場。二會普光明
B22n0117_p0537b05║殿。三會忉利天宮。四會夜摩天宮。五會兜率
B22n0117_p0537b06║天宮。六會他化天宮。七會八會皆在普光明
B22n0117_p0537b07║殿。九會逝多林也。）八傳譯感通。傳譯者。謂
B22n0117_p0537b08║西天傳至東土。譯彼梵語。成此華言也。蓋此
B22n0117_p0537b09║經前後凡二譯。一晉義熙十四年。北天竺僧
B22n0117_p0537b10║佛度跋陀羅。於揚州謝司空寺譯梵本。為三
B22n0117_p0537b11║萬六千偈。成六十卷。一唐證聖元年。于闐國
B22n0117_p0537b12║僧實叉難陀。於東都佛授記寺再譯舊文。兼
B22n0117_p0537b13║補諸闕。增益九千偈。共前四萬五千偈。成八
B22n0117_p0537b14║十卷。即今流傳者是也。感通者。佛度跋陀羅
B22n0117_p0537b15║譯經之時。感龍王遣二青衣童子每日從池
B22n0117_p0537b16║而出。以給瓶硯之水。實叉難陀譯經之時。感
B22n0117_p0537b17║天降甘露。徵應良多。備載傳記也。（梵語佛
B22n0117_p0537b18║度跋陀羅。華言覺賢。梵語實叉難陀。華言喜
B22n0117_p0537c01║學也。）九總釋經題。總釋經題者。謂總以妙
B22n0117_p0537c02║義解釋大方廣佛華嚴經之題目也。蓋大方
B22n0117_p0537c03║廣者。所證法也。佛華嚴者。能證人也。又云。大
B22n0117_p0537c04║以體性包含。方廣乃業用周徧。佛謂果圓覺
B22n0117_p0537c05║滿。華喻萬行披敷。嚴乃飾法成人。經謂貫穿
B22n0117_p0537c06║常法。故一經體用。盡大方廣五周因果。皆佛
B22n0117_p0537c07║華嚴。斯乃人法雙標。法喻齊舉。具體具用。有
B22n0117_p0537c08║果有因。理盡義圓。統攝無外。為一部之宏綱
B22n0117_p0537c09║也。（業用者。謂佛不思議功德之業。稱體之
B22n0117_p0537c10║力用也。五周因果者。所信因果。差別因果。平
B22n0117_p0537c11║等因果。成行因果。證入因果也。）十別解文
B22n0117_p0537c12║義。別解文義者。謂既總釋經題。則當別解經
B22n0117_p0537c13║文。使妙義之不壅也。此經文富義愽。一文一
B22n0117_p0537c14║句。包含法界。科釋難盡。略而言之。大科三分。
B22n0117_p0537c15║蓋聖人設教。必有其漸。將說微言。先顯因由。
B22n0117_p0537c16║故此經從世主妙嚴品為序分。因緣既彰。當
B22n0117_p0537c17║機受法。故此經從如來現相品至入法界品。
B22n0117_p0537c18║為正宗分。正宗既陳。務於流通。復令末葉傳
B22n0117_p0538a01║芳。法燈永耀。故此經從入法界品內。爾時文
B22n0117_p0538a02║殊師利從善住樓閣出已下。為流通分。故祖
B22n0117_p0538a03║師作疏述鈔。嘗釋其義焉。（梵語文殊師利。
B22n0117_p0538a04║華言妙德。）
B22n0117_p0538a05║【十波羅蜜】（出華嚴經）梵語波羅蜜。
B22n0117_p0538a06║華言到彼岸。謂菩薩修此十法。化度眾生。超
B22n0117_p0538a07║生死海。到涅槃岸也。（菩薩。梵語具云菩提
B22n0117_p0538a08║薩埵。華言覺有情。梵語涅槃。華言滅度。）一
B22n0117_p0538a09║檀那波羅蜜。梵語檀那。華言布施。運心普周
B22n0117_p0538a10║曰布。輟己惠人名施。經云。菩薩為令眾生心
B22n0117_p0538a11║滿足故。內外悉捨而無所著。是名檀那波羅
B22n0117_p0538a12║蜜。（內即內身。謂頭目身命等。外即外財。謂
B22n0117_p0538a13║金銀財物等也。）二尸羅波羅蜜。梵語尸羅。
B22n0117_p0538a14║華言清涼。謂離熱惱得清涼故。亦云防止。謂
B22n0117_p0538a15║調練三業。止過防非。好行善道。不自放逸也。
B22n0117_p0538a16║又戒經云。菩薩具持眾戒而無所著。是名尸
B22n0117_p0538a17║羅波羅蜜。（三業者。身業。口業。意業也。）三
B22n0117_p0538a18║羼提波羅蜜。梵語羼提。華言忍辱。他人加惱
B22n0117_p0538b01║為辱。於辱安受曰忍。謂內心能安忍外所辱
B22n0117_p0538b02║也。經云。菩薩悉能忍受一切諸惡。於諸眾生
B22n0117_p0538b03║其心平等。無有搖動。是名羼提波羅蜜。四毘
B22n0117_p0538b04║梨耶波羅蜜。梵語毘梨耶。華言精進。練心於
B22n0117_p0538b05║法曰精。精心務達名進。謂勤修善法。心無懈
B22n0117_p0538b06║怠也。經云。菩薩普發眾業。常修靡懈。諸有所
B22n0117_p0538b07║作。恒不退轉。是名毘梨耶波羅蜜。五禪那波。
B22n0117_p0538b08║羅蜜。梵語禪那。華言靜慮。謂念慮皆。忘安心
B22n0117_p0538b09║理境。又名智生。謂依定生智也。經云。菩薩於
B22n0117_p0538b10║五欲境。無所貪著。諸次第定。悉能成就。是名
B22n0117_p0538b11║禪那波羅蜜。（五欲者。色欲。聲欲。香欲。味欲。
B22n0117_p0538b12║觸欲也。諸次第定者。謂於初禪定二禪定三
B22n0117_p0538b13║禪定四禪定等。次第而入也。）六般若波羅
B22n0117_p0538b14║蜜。梵語般若。華言智慧。決定審理名智。造心
B22n0117_p0538b15║分別名慧。謂照了一切諸法。皆不可得。故能
B22n0117_p0538b16║通達無礙也。經云。菩薩於諸佛所。善觀諸法。
B22n0117_p0538b17║得實相印。普入一切智門。是名般若波羅蜜。
B22n0117_p0538b18║（實相即一實相也。無相之相。名為實相。印
B22n0117_p0538c01║即印定。一切法皆無相故。）七方便波羅蜜。
B22n0117_p0538c02║方即方法。便即便宜。謂善巧方便。隨機利物。
B22n0117_p0538c03║稱適緣宜也。經云。菩薩教化眾生而不厭倦。
B22n0117_p0538c04║隨其心樂而為現身說法。是名方便波羅蜜。
B22n0117_p0538c05║八願波羅蜜。願即誓願。志求滿足也。謂上求
B22n0117_p0538c06║佛道。下化眾生。盡未來際。成就行願也。經云。
B22n0117_p0538c07║菩薩成就一切眾生。供養一切諸佛。盡未來
B22n0117_p0538c08║劫。證得如來智慧。是名願波羅蜜。（劫。梵語
B22n0117_p0538c09║具云劫波。華言分別時節。）九力波羅蜜。力
B22n0117_p0538c10║即力用。謂行滿功成。萬境無動。能善辦眾事
B22n0117_p0538c11║也。經云。菩薩具深心力。無有雜染。乃至具加
B22n0117_p0538c12║持力。令信解領受。是名力波羅蜜。十智波羅
B22n0117_p0538c13║蜜。智即智慧。謂決斷無惑。證法怡神。善入佛
B22n0117_p0538c14║慧。明了無礙也。經云。菩薩知一切法真實。知
B22n0117_p0538c15║一切如來力。普覺悟法界門。是名智波羅蜜。
B22n0117_p0538c16║【十種智】（出華嚴經）十種智者。即三
B22n0117_p0538c17║世諸佛一切種智也。如來為令一切菩薩應
B22n0117_p0538c18║當修學而自得開解也。（菩薩。梵語具云菩
B22n0117_p0539a01║提薩埵。華言覺有情）一三世智。謂於過去
B22n0117_p0539a02║現在未來三世之法。皆悉通達。圓明顯了。是
B22n0117_p0539a03║名三世智。二佛法智。佛。梵語具云佛陀。華言
B22n0117_p0539a04║覺。謂覺法自性。善出世間。現諸威儀。說法度
B22n0117_p0539a05║生。是名佛法智。三法界無礙智。謂知一切眾
B22n0117_p0539a06║生。本具法界之體。事理融通。性分交徹。互不
B22n0117_p0539a07║相礙。是名法界無礙智。（性即理也。分謂分
B22n0117_p0539a08║限。即事也。）四法界無邊智。謂知眾生色心
B22n0117_p0539a09║諸法。即是法界。充徧一切世間。無有邊際。是
B22n0117_p0539a10║名法界無邊智。五充滿一切世界智。謂如來
B22n0117_p0539a11║從定而起廣大妙用。徧滿世間。無不照了。是
B22n0117_p0539a12║名充滿一切世界智。六普照一切世間智。謂
B22n0117_p0539a13║如來有大智慧光明。普能照了無量世界。是
B22n0117_p0539a14║名普照一切世間智。七住持一切世界智。謂
B22n0117_p0539a15║如來有大神力。住持世界。知諸眾生機器大
B22n0117_p0539a16║小而攝化之。是名住持一切世界智。八知一
B22n0117_p0539a17║切眾生智。謂如來知所化一切眾生善惡因
B22n0117_p0539a18║緣。皆悉明了。是名知一切眾生智。九知一切
B22n0117_p0539b01║法智。謂如來既知所化眾生。亦復了知能化
B22n0117_p0539b02║諸法。是名知一切法智。十知無邊諸佛智。謂
B22n0117_p0539b03║如來知無邊諸佛出現世間說法教化一切
B22n0117_p0539b04║眾生之事。悉能明了。是名知無邊諸佛智
B22n0117_p0539b05║【十種智明】（出華嚴經）智明者。智慧
B22n0117_p0539b06║明了也。謂以十種善巧之智。明了通達一切
B22n0117_p0539b07║眾生境界。教化調伏。令出生死苦海而成正
B22n0117_p0539b08║覺也。一知眾生業報智明。謂菩薩以善巧智
B22n0117_p0539b09║明。了達一切眾生造諸惡業而受苦報。是名
B22n0117_p0539b10║知眾生業報智明。（菩薩。梵語具云菩提薩
B22n0117_p0539b11║埵。華言覺有情。）二知一切境界寂滅智明。
B22n0117_p0539b12║謂菩薩以善巧智明。了達世間一切境界清
B22n0117_p0539b13║淨寂滅。無諸雜染。是名知一切境界寂滅智
B22n0117_p0539b14║明。三知一切所緣唯是一相智明。謂菩薩以
B22n0117_p0539b15║善巧智明。了知一切眾生所緣諸法。唯是一
B22n0117_p0539b16║實相理。皆如金剛。不可破壞。是名知一切所
B22n0117_p0539b17║緣唯是一相智明。四能以妙音普聞十方智
B22n0117_p0539b18║明。謂菩薩以善巧智明。了知眾生雖空。而能
B22n0117_p0539c01║以無量妙音演一切法。徧十方界。無不聞知。
B22n0117_p0539c02║是名能以妙音普聞十方智明。五普壞染著
B22n0117_p0539c03║心智明。謂菩薩以善巧智明。普能滅壞一切
B22n0117_p0539c04║眾生愛欲染著之心。是名普壞染著心智明。
B22n0117_p0539c05║六能以方便受生智明。謂菩薩以善巧智明。
B22n0117_p0539c06║能於十方世界。種種方便。示現受生。化導有
B22n0117_p0539c07║情。是名能以方便受生智明。七捨離想受境
B22n0117_p0539c08║界智明。謂菩薩以善巧智明。於一切想念受
B22n0117_p0539c09║用境界。悉能捨離。是名捨離想受境界智明。
B22n0117_p0539c10║八知一切法無相無性智明。謂菩薩以善巧
B22n0117_p0539c11║智明。了知世間一切諸法。皆悉非相非無相。
B22n0117_p0539c12║一性無性。離諸分別。是名知一切法無相無
B22n0117_p0539c13║性智明。（非相者。謂一切法本空也。非無相
B22n0117_p0539c14║者。謂一切法即有也。一性無性者。謂理不决
B22n0117_p0539c15║定。雖云一性。而無定一之性也。）九知眾生
B22n0117_p0539c16║緣起本無有生智明。謂菩薩以善巧智明。了
B22n0117_p0539c17║達一切眾生受生因緣所起之法。悉皆空寂。
B22n0117_p0539c18║本來無生。是名知眾生緣起本無有生智明。
B22n0117_p0540a01║十以無著心濟度眾生智明。謂菩薩以善巧
B22n0117_p0540a02║智明。了知一切眾生雖皆空寂。而恒起無著
B22n0117_p0540a03║之心。說法教化。令其度生死苦海。成無上正
B22n0117_p0540a04║覺。是名以無著心濟度眾生智明。
B22n0117_p0540a05║【十種通】（出華嚴經疏）通即神通也。
B22n0117_p0540a06║妙用難測曰神。自在無壅曰通。一他心通。謂
B22n0117_p0540a07║世出世間所有諸法。若種若類。與夫他人所
B22n0117_p0540a08║起心念。皆悉能知。是名他心通。二天眼自在
B22n0117_p0540a09║清淨通。謂天眼離諸垢障。清淨無礙。於所見
B22n0117_p0540a10║境而得自在。無邊世界差別之相。若淨若染。
B22n0117_p0540a11║一一種類。悉能明見。是名天眼自在清淨通。
B22n0117_p0540a12║三宿住智通。宿即過去。住即現在。謂過去已
B22n0117_p0540a13║往之事。明了記憶。皆隨念知。如見現在。等無
B22n0117_p0540a14║有異。是名宿住智通。四知劫通。劫。梵語具云
B22n0117_p0540a15║劫波。華言分別時節。謂無量世界。無央數劫。
B22n0117_p0540a16║非有際限。若現在因緣。若當來果報。稱實皆
B22n0117_p0540a17║知。是名知劫通。（央者盡也。）五天耳智通。謂
B22n0117_p0540a18║十方三世。語言音聲。一時領覽。悉徹其源。明
B22n0117_p0540b01║了知聞。皆無障礙。是名天耳智通。六無體性
B22n0117_p0540b02║智通。謂以無體性無作功用。同理平等。悉能
B22n0117_p0540b03║普徧。故隨念即形現有作用。不動本處。而隨
B22n0117_p0540b04║所詣。廣利群生。是名無體性智通。七善分別
B22n0117_p0540b05║言音通。謂一切言辭。若美不美。若近若遠。悉
B22n0117_p0540b06║能明了。是名善分別言音通。八色身智通。謂
B22n0117_p0540b07║知色即空。故能現眾色。空即色故。無色現色。
B22n0117_p0540b08║了無留礙。是名色身智通。九一切法智通。法
B22n0117_p0540b09║即理事等法。謂即事常理。故無得物之功。即
B22n0117_p0540b10║理常事。故無緣起之性。寂用無礙。體絕去來。
B22n0117_p0540b11║無法不知。是名一切法智通。十滅定智通。滅
B22n0117_p0540b12║即寂滅也。謂若事滅。不能即定起用。今證理
B22n0117_p0540b13║滅。故得定散無礙。由即事而理。故不礙滅。即
B22n0117_p0540b14║理而事。故不礙用。起念入念。悉無障礙。不起
B22n0117_p0540b15║寂定。現諸威儀。是名滅定智通。
B22n0117_p0540b16║【十徧處定】（出法界次第）智度論云。
B22n0117_p0540b17║八背捨為初門。八勝處為中行。徧一切處為
B22n0117_p0540b18║成就。謂三種觀具足。禪體始得成就。此定謂
B22n0117_p0540c01║之徧一切處者。從所觀境徧滿得名也。（八
B22n0117_p0540c02║背捨者。一內有色相外觀色。二內無色相外
B22n0117_p0540c03║觀色。三淨背捨身作證。四虛空處背捨。五識
B22n0117_p0540c04║處背捨。六無所有處背捨。七非有想非無想
B22n0117_p0540c05║處背捨。八滅受想背捨也。八勝處者。一內有
B22n0117_p0540c06║色相外觀色少。二內有色相外觀色多。三內
B22n0117_p0540c07║無色相外觀色少。四內無色相外觀色多。五
B22n0117_p0540c08║青勝處。六黃勝處。七赤勝處。八白勝處也。）
B22n0117_p0540c09║一青徧一切處定。謂於定中還取八背捨八
B22n0117_p0540c10║勝處中所見青色。使徧一切處皆青。故名青
B22n0117_p0540c11║徧一切處定。二黃徧一切處定。謂於定中還
B22n0117_p0540c12║取八背捨八勝處中所見黃色。使徧一切處
B22n0117_p0540c13║皆黃。故名黃徧一切處定。三赤徧一切處定。
B22n0117_p0540c14║謂於定中還取八背捨八勝處中所見赤色。
B22n0117_p0540c15║使徧一切處皆赤。故名赤徧一切處定。四白
B22n0117_p0540c16║徧一切處定。謂於定中還取八背捨八勝處
B22n0117_p0540c17║中所見白色。使徧一切處皆白。故名白徧一
B22n0117_p0540c18║切處定。五地徧一切處定。謂於定中還取八
B22n0117_p0541a01║背捨八勝處中所見地色。使一切處無不周
B22n0117_p0541a02║徧。故名地徧一切處定。六水徧一切處定。謂
B22n0117_p0541a03║於定中還取八背捨八勝處中所見水色。使
B22n0117_p0541a04║一切處無不周徧。故名水徧一切處定。七火
B22n0117_p0541a05║徧一切處定。謂於定中還取八背捨八勝處
B22n0117_p0541a06║中所見火色。使一切處無不周徧。故名火徧
B22n0117_p0541a07║一切處定。八風徧一切處定。謂於定中還取
B22n0117_p0541a08║八背捨八勝處中所見風色。使一切處無不
B22n0117_p0541a09║周徧。故名風徧一切處定。九空徧一切處定。
B22n0117_p0541a10║謂於定中還取八背捨八勝處中所見空色。
B22n0117_p0541a11║使一切處無不周徧。故名空徧一切處定。十
B22n0117_p0541a12║識徧一切處定。謂於定中還取八背捨八勝
B22n0117_p0541a13║處中所見識色。使一切處無不周徧。故名識
B22n0117_p0541a14║徧一切處定。
B22n0117_p0541a15║【十種修三昧法】（出大集賢護經）一
B22n0117_p0541a16║摧折我慢。我即我見。慢即憍慢。謂修行之人。
B22n0117_p0541a17║當先摧滅我慢之心。而於佛法僧三寶及一
B22n0117_p0541a18║切眾生之前。皆起恭敬也。二知恩念報。謂修
B22n0117_p0541b01║行之人。當知天地蓋載。國王水土。父母養育。
B22n0117_p0541b02║師長訓誨。皆有恩德。於一切時。念念不忘。以
B22n0117_p0541b03║報其恩也。三心無嫉妬。謂修行之人。攝化有
B22n0117_p0541b04║情。心無偏倚。於他所有名譽財寶。如同己有。
B22n0117_p0541b05║不生嫉惡妬忌之心也。四斷除疑惑。謂修行
B22n0117_p0541b06║之人。當以諸佛正知正見。斷除疑惑。而於善
B22n0117_p0541b07║惡諸境。皆無障礙也。五深信不壞。謂修行之
B22n0117_p0541b08║人。須發深信之心。於佛正法。繫念思惟。堅固
B22n0117_p0541b09║持守。如金剛不壞也。六精勤無倦。謂修行之
B22n0117_p0541b10║人。當精進勤敏。無有倦怠。使得成就道果也。
B22n0117_p0541b11║七常行乞食。謂修行之人。當行乞食。折我慢
B22n0117_p0541b12║心。益彼福德。設有請者。則依時赴之。不可更
B22n0117_p0541b13║赴別請也。八少欲知足。謂修行之人。當離塵
B22n0117_p0541b14║寡欲。不可多求財利而起貪染。常自知足。調
B22n0117_p0541b15║伏諸根。以增長善法也。九樂無生法忍。無生
B22n0117_p0541b16║法。即不生不滅之理。忍即安忍。修行之人。於
B22n0117_p0541b17║不生滅之法。起希樂心。安忍不退。以期必證
B22n0117_p0541b18║乎此也。十常念三昧。謂修行之人。應當事彼
B22n0117_p0541c01║能證三昧法者。即作佛想。念念於此三昧。精
B22n0117_p0541c02║勤修習。無有退失也。
B22n0117_p0541c03║【十種行觀一切法】（出華嚴經）謂華
B22n0117_p0541c04║嚴經十住品內。第三修行住中。令此位菩薩。
B22n0117_p0541c05║以十種行。觀一切法也（十住者。發心住。治
B22n0117_p0541c06║地住。修行住。生貴住。方便具足住。正心住。不
B22n0117_p0541c07║退住。童真住。法王子住。灌頂住也。菩薩。梵語
B22n0117_p0541c08║具云菩提薩埵。華言覺有情。）一觀一切法
B22n0117_p0541c09║無常。謂此菩薩。但觀一切諸法。念念不停。剎
B22n0117_p0541c10║那生滅。而未會得法身真常之理。是名觀一
B22n0117_p0541c11║切法無常。（梵語剎那。華言一念）二觀一
B22n0117_p0541c12║切法苦。謂此菩薩。觀五蘊諸法。有生有滅。皆
B22n0117_p0541c13║能逼迫於人。而未證得涅槃之樂。是名觀一
B22n0117_p0541c14║切法苦。（五蘊者。色蘊。受蘊。想蘊。行蘊。識蘊
B22n0117_p0541c15║也。梵語涅槃。華言滅度。）三觀一切法空。謂
B22n0117_p0541c16║此菩薩。觀一切諸法。皆悉空寂。而未能得真
B22n0117_p0541c17║善之法。是名觀一切法空。（真善法者。即出
B22n0117_p0541c18║世之善法。而非世間人天之善也。）四觀一
B22n0117_p0542a01║切法無我。謂此菩薩。觀一切諸法皆空。即能
B22n0117_p0542a02║趣入無我之境。而未證得八自在之真我。是
B22n0117_p0542a03║名觀一切法無我。（八自在者。一示一身以
B22n0117_p0542a04║為多身。二示一塵身滿大千界。三大身輕舉
B22n0117_p0542a05║遠到。四現無量類常居一土。五諸根互用。六
B22n0117_p0542a06║得一切法如無法想。七說一偈義經無量劫。
B22n0117_p0542a07║八身徧諸處猶如虛空也。）五觀一切法無
B22n0117_p0542a08║作。謂此菩薩。觀一切諸法。既念念無常。於是
B22n0117_p0542a09║了知諸法。無有造作之相。是名觀一切法無
B22n0117_p0542a10║作。六觀一切法無味。謂此菩薩。觀一切諸法。
B22n0117_p0542a11║既皆是苦。即無快樂之味。息諸貪愛之念。是
B22n0117_p0542a12║名觀一切法無味。七觀一切法不如名。謂此
B22n0117_p0542a13║菩薩。觀一切諸法。無有實體。但有假名。是名
B22n0117_p0542a14║觀一切法不如名。八觀一切法無處所。謂此
B22n0117_p0542a15║菩薩。觀五蘊法中。一一推求我相。了不可得。
B22n0117_p0542a16║故彼五蘊之法。亦無處所。是名觀一切法無
B22n0117_p0542a17║處所。九觀一切法離分別。謂此菩薩。觀一切
B22n0117_p0542a18║諸法。了知即空。離諸虛妄分別取著之相。是
B22n0117_p0542b01║名觀一切法離分別。十觀一切法無堅實。謂
B22n0117_p0542b02║此菩薩。觀一切諸法。既離分別。則知此之諸
B22n0117_p0542b03║法。悉皆虛妄而不堅實。是名觀一切法無堅
B22n0117_p0542b04║實
B22n0117_p0542b05║【十種忍】（出華嚴指掌）忍即安忍。亦
B22n0117_p0542b06║忍可也。謂菩薩既斷無明之惑。證無生理。了
B22n0117_p0542b07║達諸法本來寂滅。是故見色聞聲。如幻如化。
B22n0117_p0542b08║不起妄念而分別也。然此忍體雖一。而隨事
B22n0117_p0542b09║立名。則有十種也。一音聲忍。音聲忍者。謂聞
B22n0117_p0542b10║佛深教。即能曉了忍可。而不驚怖也。二順忍。
B22n0117_p0542b11║順忍者。謂於理於事。悉能隨順諦審忍可。而
B22n0117_p0542b12║無違逆也。三無生忍。無生忍者。謂了達諸法。
B22n0117_p0542b13║本來無生。亦無有滅。諦審忍可。而妄念不起
B22n0117_p0542b14║也。四如幻忍。如幻忍者。謂了達諸法。皆從因
B22n0117_p0542b15║緣和合而生。猶如幻化。性本空寂。諦審忍可。
B22n0117_p0542b16║而無執著也。五如焰忍。如焰忍者。謂了知一
B22n0117_p0542b17║切境界。悉如陽燄。無有真實。諦審忍可。而不
B22n0117_p0542b18║執著也。六如夢忍。如夢忍者。謂了諸妄心。皆
B22n0117_p0542c01║如夢境。無有真實。諦審忍可。而不執著也。七
B22n0117_p0542c02║如響忍。如響忍者。謂世間一切語言音聲。皆
B22n0117_p0542c03║由因緣和合而成。猶如谷響。無有真實。諦審
B22n0117_p0542c04║忍可。而不執著也。八如影忍。如影忍者。謂了
B22n0117_p0542c05║達色身。由五蘊積聚而成。本無實體。諦審忍
B22n0117_p0542c06║可。而不執著也。（五蘊者。色蘊。受蘊。想蘊。行
B22n0117_p0542c07║蘊。識蘊也。）九如化忍。如化忍者。謂世間諸
B22n0117_p0542c08║法。無而忽有。有即還無。體非真實。諦審忍可。
B22n0117_p0542c09║而不執著也。十如空忍。如空忍者。謂了達世
B22n0117_p0542c10║間出世間種種諸法。悉如虛空。無有色相。諦
B22n0117_p0542c11║審忍可。而不執著也。
B22n0117_p0542c12║【十種不思議法】（出菩薩藏正法經）
B22n0117_p0542c13║思即心思。議即口議。謂十種法。皆不可心思
B22n0117_p0542c14║口議也。一最勝身相不思議。謂如來身相最
B22n0117_p0542c15║勝清淨。積集無量福智。嚴具一切勝妙功德。
B22n0117_p0542c16║如大圓鏡。現眾色像。如虛空界。普攝一切。令
B22n0117_p0542c17║諸眾生超越分別。離諸疑悔。信解清淨。發希
B22n0117_p0542c18║有想。故名最勝身相不思議。二妙好音聲不
B22n0117_p0543a01║思議。謂如來於眾會之中所出音聲。隨宜說
B22n0117_p0543a02║法。皆為調伏一切眾生。作諸善利。令其各得
B22n0117_p0543a03║解了。咸生愛樂。心意適悅。如師子吼。具足最
B22n0117_p0543a04║勝。故名妙好音聲不思議。三最上大智不思
B22n0117_p0543a05║議。謂如來以最上大智。無礙知見。說一切法。
B22n0117_p0543a06║令彼眾生。信解清淨。發希有想。故名最上大
B22n0117_p0543a07║智不思議。四微妙光明不思議。謂如來所有
B22n0117_p0543a08║光明。廣大微妙。徧照十方世界。超出諸天光
B22n0117_p0543a09║曜。令一切世界眾生見光明者。信解清淨。超
B22n0117_p0543a10║越分別。離諸疑悔。身心喜悅。發希有想。故名
B22n0117_p0543a11║微妙光明不思議。（十方者。四方。四維。上下
B22n0117_p0543a12║也。）五圓滿戒定不思議。謂如來身口意業。
B22n0117_p0543a13║悉皆清淨。大寂滅定。常自安住。圓成滿足。令
B22n0117_p0543a14║諸眾生發希有想。亦能清淨三業。修諸禪定。
B22n0117_p0543a15║即得最上波羅蜜多。故名圓滿戒定不思議。
B22n0117_p0543a16║（三業。即身業。口業。意業也。梵語波羅蜜多。
B22n0117_p0543a17║華言到彼岸。）六廣大神足不思議。謂如來
B22n0117_p0543a18║神通具足。於諸眾中最為第一。若目連。若聲
B22n0117_p0543b01║聞。若菩薩。所有神力。皆無與如來等者。故名
B22n0117_p0543b02║廣大神足不思議。（目連。梵語具云目犍連。
B22n0117_p0543b03║華言采菽氏。佛弟子中之最神通者也。）七
B22n0117_p0543b04║如來智力不思議。謂如來具足最勝智慧之
B22n0117_p0543b05║力。於天人世間作獅子吼。轉妙法輪。所有一
B22n0117_p0543b06║切天人魔梵。悉不能與如來等者。令一切眾
B22n0117_p0543b07║生。如實了知。超越分別。離諸疑惑。故名如來
B22n0117_p0543b08║智力不思議。（魔梵者。魔即魔王。梵即梵天
B22n0117_p0543b09║也。）八無所畏不思議。謂如來成無上正覺。
B22n0117_p0543b10║具無上勝智。於諸眾中作獅子吼。轉妙法輪。
B22n0117_p0543b11║得大自在。故名無畏不思議。九大悲心不思
B22n0117_p0543b12║議。謂如來不捨一切眾生。心常悲愍。無有限
B22n0117_p0543b13║量。而諸眾生於無住法中。不能了知。如來即
B22n0117_p0543b14║運大悲之心。令其悉得覺了信解清淨。生希
B22n0117_p0543b15║有想。故名大悲心不思議。十不共法不思議。
B22n0117_p0543b16║謂如來具足一切功德智慧。於大眾中作獅
B22n0117_p0543b17║子吼。轉妙法輪。諸沙門。婆羅門。天人魔梵。悉
B22n0117_p0543b18║不能轉。令諸眾生超越分別。離諸疑惑。信解
B22n0117_p0543c01║清淨。發希有想。故名不共法不思議。（梵語
B22n0117_p0543c02║沙門。華言勤息。梵語婆羅門。華言淨行。）