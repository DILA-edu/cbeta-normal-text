B22n0117_p0543c03║【十無盡句】（出華嚴經疏）華嚴經十
B22n0117_p0543c04║地品中說。初歡喜地菩薩發廣大如法界之
B22n0117_p0543c05║願。以十無盡而得成就。若此十句乃有盡者。
B22n0117_p0543c06║我願有盡。以此十句而無盡故。我之大願亦
B22n0117_p0543c07║無有盡。是名十無盡句也。一眾生界無盡。謂
B22n0117_p0543c08║諸眾生皆依世界而住。其中眾生。無有盡故。
B22n0117_p0543c09║是名眾生界無盡。二世界無盡。謂一切世界
B22n0117_p0543c10║皆依虛空而住。其中世界。無有盡故。是名世
B22n0117_p0543c11║界無盡。三虛空界無盡。謂十方一切虛空。徧
B22n0117_p0543c12║至一切色非色處。皆有是空。無有窮盡。是名
B22n0117_p0543c13║虛空界無盡。四法界無盡。謂一真法界。體性
B22n0117_p0543c14║無盡。稱此體故。說無量法。化諸有情。安置涅
B22n0117_p0543c15║槃。亦無有盡。是名法界無盡。（一真法界。即
B22n0117_p0543c16║一真實之理也。）五涅槃界無盡。梵語涅槃。
B22n0117_p0543c17║華言滅度。謂如來度生既畢。入涅槃界。入而
B22n0117_p0543c18║復出。出而復入。無窮無盡。是名涅槃界無盡。
B22n0117_p0544a01║六佛出現界無盡。謂如來出現。度生說法。巧
B22n0117_p0544a02║妙方便。神通智慧。無有盡故。是名佛出現界
B22n0117_p0544a03║無盡。七如來智界無盡。謂如來智慧。能知自
B22n0117_p0544a04║心所緣法界。無有盡故。是名如來智界無盡。
B22n0117_p0544a05║八心所緣無盡。謂如來心之所緣。即是智慧
B22n0117_p0544a06║所照之境。無有盡故。是名心所緣無盡。九佛
B22n0117_p0544a07║智所入境界無盡。謂佛之智即是真性。了了
B22n0117_p0544a08║常知。能入無盡境界。是名佛智所入境界無
B22n0117_p0544a09║盡。十世間轉法轉智轉無盡。世間轉者。謂展
B22n0117_p0544a10║轉攝前眾生界。世界。虛空界也。法轉者。謂展
B22n0117_p0544a11║轉攝前法界。涅槃界。佛出現界也。智轉者。謂
B22n0117_p0544a12║展轉攝前如來智界。心所緣。佛智所入境界
B22n0117_p0544a13║也。蓋此三轉皆言無盡者。以世法智之三種。
B22n0117_p0544a14║展轉含攝。無有窮盡。是名世間轉法轉智轉
B22n0117_p0544a15║無盡。
B22n0117_p0544a16║【十種因】（出瑜伽師地論）一隨說因。
B22n0117_p0544a17║謂於欲界色界無色界一切惑業繫縛之法
B22n0117_p0544a18║及不繫縛之法。隨所見聞覺知。起諸言說。是
B22n0117_p0544b01║名隨說因。（不繫縛法者。即出世之道法也。
B22n0117_p0544b02║）二觀待因。待即對待之義。謂諸有情欲求
B22n0117_p0544b03║三界有繫縛之樂。及出世間不繫縛之樂。於
B22n0117_p0544b04║彼諸緣。或為求得。或為受用。觀彼對此。是名
B22n0117_p0544b05║觀待因。三牽引因。謂由淨不淨業。熏習三界
B22n0117_p0544b06║善惡諸行。於可愛不可愛趣中。牽引可愛不
B22n0117_p0544b07║可愛之自體。是名牽引因。（趣即六趣。言可
B22n0117_p0544b08║愛不可愛者。謂於六趣之中。天人二趣可愛。
B22n0117_p0544b09║修羅餓鬼畜生地獄四趣。不可愛也。自體即
B22n0117_p0544b10║行業之自體也。）四生起因。謂三界可愛不
B22n0117_p0544b11║可愛一切惑業繫縛之法。各從自種而生。愛
B22n0117_p0544b12║即能潤。種即所潤。由此所潤。先所牽引可愛
B22n0117_p0544b13║不可愛之自體。遂得生起。是名生起因。五攝
B22n0117_p0544b14║受因。謂三界惑業繫縛之法及不繫縛之法。
B22n0117_p0544b15║悉依真實之見之所攝受。是名攝受因。六引
B22n0117_p0544b16║發因。謂欲界繫縛善法。能引欲界繫縛諸勝
B22n0117_p0544b17║善法也。又能引色界無色界繫縛及不繫縛
B22n0117_p0544b18║善法。乃至無色界繫縛善法。能引無色界諸
B22n0117_p0544c01║勝善法及不繫縛善法等。是名引發因。七定
B22n0117_p0544c02║異因。謂三界繫縛諸法及不繫縛法。自性功
B22n0117_p0544c03║能有差別故。是名定異因。八同事因。謂由自
B22n0117_p0544c04║性功能和合。而生三界繫縛之法及不繫縛
B22n0117_p0544c05║法。亦得成辦和合。是名同事因。九相違因。謂
B22n0117_p0544c06║三界繫縛之法及不繫縛法。將得生時。若障
B22n0117_p0544c07║礙現前。便不得生。是名相違因。十不相違因。
B22n0117_p0544c08║謂三界繫縛之法及不繫縛法。將得生時。若
B22n0117_p0544c09║無障礙現前。即便得生。是名不相違因。
B22n0117_p0544c10║【十想】（出大智度論）一無常想。想即
B22n0117_p0544c11║觀想。謂觀諸眾生及諸世界一切有為之法。
B22n0117_p0544c12║遷流代謝。皆悉無常。作是想者。智慧相應。得
B22n0117_p0544c13║斷生滅。是名無常想。二苦想。謂觀五陰之身。
B22n0117_p0544c14║一切有為之法。常為諸苦之所逼迫。作是想
B22n0117_p0544c15║者。智慧相應。得滅眾苦。是名苦想。（五陰者。
B22n0117_p0544c16║色陰。受陰。想陰。行陰。識陰也。）三無我想。謂
B22n0117_p0544c17║觀一切諸法。畢竟空寂。皆無有我。作是想者。
B22n0117_p0544c18║智慧相應。得滅我想。是名無我想。四食不淨
B22n0117_p0545a01║想。謂觀諸飲食。皆從不淨因緣而生。如肉從
B22n0117_p0545a02║精血水道所生。實為膿蟲住處。又如酥乳及
B22n0117_p0545a03║酪。血所變成。與爛膿無異。厨人汗垢。種種不
B22n0117_p0545a04║潔。作是想者。智慧相應。斷不淨食。是名食不
B22n0117_p0545a05║淨想。五世間不可樂想。謂觀世間一切色欲
B22n0117_p0545a06║滋味車乘服飾宮室園苑。皆是惡事。心生厭
B22n0117_p0545a07║離。不可樂著。作是想者。智慧相應。得斷貪樂。
B22n0117_p0545a08║是名世間不可樂想。六死想。謂觀此身。念念
B22n0117_p0545a09║無常。剎那生滅。遷謝不停。作是想者。智慧相
B22n0117_p0545a10║應。得滅死相。是名死想。（梵語剎那。華言一
B22n0117_p0545a11║念。）七不淨想。謂觀此身。從煩惱業種為因。
B22n0117_p0545a12║父母不淨為緣。和合成就。內有三十六物。外
B22n0117_p0545a13║則九竅常流。皆悉不淨。作是想者。智慧相應。
B22n0117_p0545a14║遠塵離垢。是名不淨想。（三十六物者。謂髮。
B22n0117_p0545a15║毛。爪。齒。眵。淚。涎。唾。屎。尿。垢。汗。皮。膚。血。肉。筋。脉。
B22n0117_p0545a16║骨。髓。肪。膏。腦。膜。肝。膽。腸。胃。脾。腎。心。肺。生藏。熟
B22n0117_p0545a17║藏。赤痰。白痰也。九竅者。兩眼。兩耳。鼻。口。大便。
B22n0117_p0545a18║小便也。）八斷想。謂觀有餘涅槃之相。斷諸
B22n0117_p0545b01║結使。得無漏道。作是想者。智慧相應。得斷三
B22n0117_p0545b02║毒。是名斷想。（梵語涅槃。華言滅度。有餘涅
B22n0117_p0545b03║槃者。謂二乘之人。雖斷見思之惑。尚餘色身
B22n0117_p0545b04║未滅也。結即結縛。使即驅使。謂煩惱之縛。驅
B22n0117_p0545b05║使眾生入生死海也。無漏者。謂不漏落生死
B22n0117_p0545b06║也。三毒者。貪毒。瞋毒。癡毒也。）九離想。謂觀
B22n0117_p0545b07║涅槃之相。遠離煩惱。離結使縛。作是想者。智
B22n0117_p0545b08║慧相應。得離愛欲。是名離想。十盡想。謂觀無
B22n0117_p0545b09║餘涅槃之相。滅一切苦。盡諸結使。一切煩惱。
B22n0117_p0545b10║不復更生。作是想者。智慧相應。得盡諸漏。是
B22n0117_p0545b11║名盡想。（無餘涅槃者。謂二乘人煩惱斷盡。
B22n0117_p0545b12║色身亦滅。而無餘也。）
B22n0117_p0545b13║【十門敘密呪功德深廣】（出顯密圓通
B22n0117_p0545b14║成佛心要集）一護持國王安樂人民門。
B22n0117_p0545b15║寶星陀羅尼經云。一切國土中所有陀羅尼
B22n0117_p0545b16║流行之地。令其人王常得擁護勢力自在。亦
B22n0117_p0545b17║能擁護王之政教。一切不祥之事。皆悉斷滅。
B22n0117_p0545b18║復令財穀豐饒。人民安樂也。（梵語陀羅尼。
B22n0117_p0545c01║華言呪。咒即願也。亦云總持。即真言也。）二
B22n0117_p0545c02║能滅罪障遠離鬼神門。菩提場莊嚴陀羅尼
B22n0117_p0545c03║等經云。若書寫陀羅尼。置佛像中。塔中。杵中。
B22n0117_p0545c04║或書在幢上。紙素竹帛等上。有眾生得覩視
B22n0117_p0545c05║者。或身手觸者。或頂戴之者。乃至書于鐘鼓
B22n0117_p0545c06║鈴鐸之上。有聞聲者。縱有五無間罪。悉皆滅
B22n0117_p0545c07║盡。鬼神天魔。悉皆馳散。無能侵害也。（五無
B22n0117_p0545c08║間者。一趣果無間。二受苦無間。三時無間。四
B22n0117_p0545c09║命無間。五形無間也。）三除身心病增長福
B22n0117_p0545c10║慧門。聖六字陀羅尼等經云。行人持誦陀羅
B22n0117_p0545c11║尼。能除種種身心病苦。及一切貪瞋癡心。自
B22n0117_p0545c12║然消滅。凡所出言。人皆信受。一切經論并世
B22n0117_p0545c13║間典籍。自然通曉。縱其自身不作福業。十方
B22n0117_p0545c14║如來所有功德。悉與此人增長一切福慧也。
B22n0117_p0545c15║四凡所求事皆不思議門。觀自在儀軌等經
B22n0117_p0545c16║皆說。行人欲求所願成就時。用四種物。一者
B22n0117_p0545c17║弓箭及數珠袈裟等。二者雌黃等種種藥物。
B22n0117_p0545c18║三者河岸上土。作獅子孔雀等禽獸之形。四
B22n0117_p0546a01║者或塑畫雕刻佛菩薩明王等像置於壇中。
B22n0117_p0546a02║如法誦呪。若得火焰出時。或手執或塗身等。
B22n0117_p0546a03║即得飛騰虛空。遊諸世界。供養諸佛。隨心所
B22n0117_p0546a04║樂。悉皆成就。不可思議也。五利樂有情救脫
B22n0117_p0546a05║幽靈門。大寶樓閣等經皆說。若有眾生得見
B22n0117_p0546a06║持呪人身者。或聞語音者。或影中過者。盡滅
B22n0117_p0546a07║十惡五逆之罪。來世生諸佛國。又無垢淨光
B22n0117_p0546a08║等經皆說。若人廣造惡業。死墮三塗。得持咒
B22n0117_p0546a09║人。稱亡人名字。專心誦尊勝隨求等呪。亡者
B22n0117_p0546a10║即離惡趣。生於天上也。（十惡者。一殺生。二
B22n0117_p0546a11║偷盜。三邪婬。四妄語。五兩舌。六惡口。七綺語。
B22n0117_p0546a12║八貪欲。九瞋恚。十邪見也。五逆者。弒父。弒母。
B22n0117_p0546a13║弒阿羅漢。破和合僧。出佛身血也。三塗者。刀
B22n0117_p0546a14║塗。血塗。火塗也。）六是諸佛母教行本源門。
B22n0117_p0546a15║樓閣經云。真言是諸佛之母。成佛種子。若無
B22n0117_p0546a16║真言。終不能成無上正覺。又三藏教。盡從陀
B22n0117_p0546a17║羅尼所出。又儀軌經云。唵字即是無相法界。
B22n0117_p0546a18║無相法界。全是真言。是知真言。總含萬行。即
B22n0117_p0546b01║三藏之本源也。（三藏教者。即經藏。律藏。論
B22n0117_p0546b02║藏也。）七四眾易修金剛守護門。謂一切四
B22n0117_p0546b03║眾。行住坐臥四威儀中。易於誦習。不假備通
B22n0117_p0546b04║教典。所以曼茶羅疏云。念如來之神呪。心心
B22n0117_p0546b05║暗契如來心。諷菩薩之密言。願願冥符菩薩
B22n0117_p0546b06║願。何生死之不逃。何涅槃而不得。又大悲心
B22n0117_p0546b07║陀羅尼經云。誦持陀羅尼者。是無畏藏善神
B22n0117_p0546b08║龍王。金剛密跡。常隨衛護。不離其側也。（四
B22n0117_p0546b09║眾者。比丘。比丘尼。優婆塞。優婆夷也。）八令
B22n0117_p0546b10║凡同佛如來歸命門。大悲心陀羅尼經云。誦
B22n0117_p0546b11║持陀羅尼者。口中所出言音。若善若惡。一切
B22n0117_p0546b12║天龍聞者。皆是清淨法音。又偈云。譬如靈丹
B22n0117_p0546b13║藥。點鐵成金寶。誦持陀羅尼。變凡作賢聖。又
B22n0117_p0546b14║佛頂偈云。十方世界諸如來。護念歸念受持
B22n0117_p0546b15║者。是也。九具自他力現成菩提門。十住論云。
B22n0117_p0546b16║一自力門。謂修六度萬行等。如人陸地步行
B22n0117_p0546b17║千里。其到則遲。二他力門。謂念佛等。如人水
B22n0117_p0546b18║路船行千里。其到則疾。今真言中密具自他
B22n0117_p0546c01║二力。又諸經中說。真言行者。現世能成無上
B22n0117_p0546c02║菩提。故樓閣經云。我於無量百千劫雖行苦
B22n0117_p0546c03║行。猶不得菩提。由纔聞陀羅尼故。加行相應。
B22n0117_p0546c04║便成正覺。是也。（六度者。一布施。二持戒。三
B22n0117_p0546c05║忍辱。四精進。五禪定。六智慧也。）十諸佛如
B22n0117_p0546c06║來尚乃求學門。大乘莊嚴寶王經云。諸佛亦
B22n0117_p0546c07║求神呪。何況凡夫而不持誦耶。
B22n0117_p0546c08║【十無盡藏】（出華嚴經）藏者含攝也。
B22n0117_p0546c09║此之十藏。乃功德林菩薩於華嚴會上為諸
B22n0117_p0546c10║菩薩演說。欲令其普入一切佛法之門。成就
B22n0117_p0546c11║無上菩提。饒益一切眾生。以其各能含攝無
B22n0117_p0546c12║盡法海故。皆名為無盡藏也。（菩薩。梵語具
B22n0117_p0546c13║云菩提薩埵。華言覺有情。梵語菩提。華言道。
B22n0117_p0546c14║）一信藏。謂菩薩淨信堅固。解諸法空。心不
B22n0117_p0546c15║退轉。生如來家。增長信解。聞持一切佛法。為
B22n0117_p0546c16║眾生說。皆令信解。是名信藏。二戒藏。謂菩薩
B22n0117_p0546c17║奉持三世諸佛無盡淨戒。具足圓滿。無所毀
B22n0117_p0546c18║犯。念諸眾生顛倒破戒。我成菩提。說真實法。
B22n0117_p0547a01║令離顛倒。同得此戒。是名戒藏。（三世者。過
B22n0117_p0547a02║去。現在。未來也。）三慙藏。謂菩薩憶念過去。
B22n0117_p0547a03║不知慙天。於諸眷屬備造眾惡。今為諸佛所
B22n0117_p0547a04║知。而生於慙。是故發露懺悔。修行梵行。證得
B22n0117_p0547a05║菩提。為諸眾生說真實法。令修於慙。是名慙
B22n0117_p0547a06║藏。四愧藏。謂菩薩自愧往昔。及諸眾生於五
B22n0117_p0547a07║欲境。具行惡法。感垢穢身。今為諸佛所知。而
B22n0117_p0547a08║生於愧。是故發露懺悔。修行梵行。速成菩提。
B22n0117_p0547a09║為諸眾生說真實法。令修於愧。是名愧藏。（
B22n0117_p0547a10║五欲者。色欲。聲欲。香欲。味欲。觸欲也。）五聞
B22n0117_p0547a11║藏。謂菩薩聞世間出世間一切諸法。故於諸
B22n0117_p0547a12║佛菩薩緣覺聲聞出現入滅。皆悉能知。念諸
B22n0117_p0547a13║眾生無有多聞。不能了知此一切法。我當持
B22n0117_p0547a14║多聞藏。證得菩提。為眾生說。是名聞藏。（世
B22n0117_p0547a15║間法。即三界中之法。出世間法。即諸佛聖賢
B22n0117_p0547a16║之法也。）六施藏。謂菩薩稟性仁慈。常行十
B22n0117_p0547a17║施。無有一念悔恨之心。亦不求於果報。但為
B22n0117_p0547a18║利益法界眾生。是名施藏。（十施者。分減施。
B22n0117_p0547b01║竭盡施。內施。外施。內外施。一切施。過去施。未
B22n0117_p0547b02║來施。現在施。究竟施也。）七慧藏。謂菩薩智
B22n0117_p0547b03║慧具足。了知世間出世間一切諸法。皆從業
B22n0117_p0547b04║報諸行因緣所造。悉是虛假。無有堅固。欲令
B22n0117_p0547b05║眾生知其實性。廣為宣說。是名慧藏。八念藏。
B22n0117_p0547b06║謂菩薩捨離癡惑。得具足念。能憶知一生乃
B22n0117_p0547b07║至無量百千生成住壞空。一劫乃至無數劫
B22n0117_p0547b08║一切諸佛出世。各說諸佛名號授記修多羅
B22n0117_p0547b09║等十二分經。及眾會根性等。盡能記憶。是名
B22n0117_p0547b10║念藏。（成住壞空者。即四中劫之名。合此四
B22n0117_p0547b11║中劫為一大劫。劫。梵語具云劫波。華言分別
B22n0117_p0547b12║時節。梵語修多羅。華言契經。十二分經者。一
B22n0117_p0547b13║契經。二重頌。三諷頌。四因緣。五本事。六本生。
B22n0117_p0547b14║七希有。八譬喻。九論議。十自說。十一方廣。十
B22n0117_p0547b15║二授記也。）九持藏。謂菩薩具大威力。於諸
B22n0117_p0547b16║佛所說修多羅法。文句義理。一生受持乃至
B22n0117_p0547b17║無數生受持。及諸佛名號劫數授記修多羅
B22n0117_p0547b18║等。無量無盡。皆能受持。無有忘失。是名持藏。
B22n0117_p0547c01║十辯藏。謂菩薩具大辯才。廣為眾生演說諸
B22n0117_p0547c02║法。或說一品法乃至無數品法。或一日說乃
B22n0117_p0547c03║至無數劫說。劫數可盡。一文一句。義理難盡。
B22n0117_p0547c04║隨眾生根。皆令滿足。是名辯藏。
B22n0117_p0547c05║【大乘十喻】（出法界次第）一如幻喻。
B22n0117_p0547c06║謂如幻師。幻作種種諸物及男女等相。體雖
B22n0117_p0547c07║無實。然有幻色可見。一切諸法。亦復如是。無
B22n0117_p0547c08║明幻作。迷心不了。妄執為實。修空觀者。於諸
B22n0117_p0547c09║幻法。心無所著。皆悉空寂。故說如幻。（空觀
B22n0117_p0547c10║者。謂觀一切法皆空也。）二如焰喻。謂無智
B22n0117_p0547c11║之人。初見陽焰。妄以為水。諸煩惱法。亦復如
B22n0117_p0547c12║是。無智不了。於結使中妄計我相。智者了知
B22n0117_p0547c13║虛誑不實。皆是妄想。故說如焰。（結使者。即
B22n0117_p0547c14║煩惱也。謂因煩惱纏縛。驅使眾生入於生死
B22n0117_p0547c15║也。）三如水中月喻。謂月在虛空。影現於水。
B22n0117_p0547c16║諸愚小兒。見水中月。歡喜欲取。智人見之則
B22n0117_p0547c17║笑。以喻無智之人。於五陰中妄起我我所見。
B22n0117_p0547c18║執為實有。於苦法中而生歡喜。然得道智人。
B22n0117_p0548a01║愍之而笑。故說如水中月。（五陰者。色陰。受
B22n0117_p0548a02║陰。想陰。行陰。識陰也。我者。謂於五陰中強立
B22n0117_p0548a03║主宰。妄執為我也。我所者。即五陰之身等也。
B22n0117_p0548a04║）四如虛空喻。謂虛空但有其名。而無實體。
B22n0117_p0548a05║愚人不了。執之為實。一切諸法。亦復如是。空
B22n0117_p0548a06║無所有。若無智之人。於虛妄中計為實有。起
B22n0117_p0548a07║彼我執。修空觀者。了一切法皆無所有。故說
B22n0117_p0548a08║如虛空。五如響喻。謂深山幽谷及空舍中。若
B22n0117_p0548a09║語聲若擊物聲。隨聲相應而有響生。愚人不
B22n0117_p0548a10║了。以為實有。一切音聲語言。亦復如是。若有
B22n0117_p0548a11║智之人。了知語音無實。心不生著。故說如響。
B22n0117_p0548a12║六如乾城喻。乾城即乾闥婆城。梵語乾闥婆。
B22n0117_p0548a13║華言香陰。謂日初出時。見城門樓櫓宮殿。行
B22n0117_p0548a14║人出入。日高漸滅。但可眼見。而無實有。一切
B22n0117_p0548a15║諸法。亦復如是。若智者則能了知諸法。悉皆
B22n0117_p0548a16║虛假。不生執著。故說如乾城。七如夢喻。謂人
B22n0117_p0548a17║夢中。本無實事。妄執為實。覺還自笑。一切諸
B22n0117_p0548a18║法。亦復如是。一切結使煩惱。皆是虛妄。而人
B22n0117_p0548b01║不了。執之為實。若得道覺悟。乃知虛妄。亦復
B22n0117_p0548b02║自笑。故說如夢。八如影喻。謂影但可見而不
B22n0117_p0548b03║可捉。一切諸法。亦復如是。如眼耳等諸根。雖
B22n0117_p0548b04║有見聞覺知。求其實體。即不可得。故說如影。
B22n0117_p0548b05║九如鏡中像喻。謂鏡中之像。非鏡作。非面作。
B22n0117_p0548b06║非鏡面和合而作。亦非無因緣作。雖非實有。
B22n0117_p0548b07║然亦可見。故無智不了。執之為實。而生分別。
B22n0117_p0548b08║一切諸法。亦復如是。從因緣生。無有實體。但
B22n0117_p0548b09║有名字。而起分別。誑惑凡夫。生諸煩惱。若有
B22n0117_p0548b10║智之人。雖復見聞。了知無實。而不執著。故說
B22n0117_p0548b11║如鏡中像。十如化喻。謂若諸天仙。得神通者。
B22n0117_p0548b12║變化諸物。雖有男女等相。而無生老病死苦
B22n0117_p0548b13║樂之實。一切諸法。亦復如是。無有生滅。如化
B22n0117_p0548b14║而成。亦無有實。如人之生。但從先世之因。而
B22n0117_p0548b15║有今世之身。悉皆虛假。何實之有。故說如化。
B22n0117_p0548b16║【性虛空十義】（出宗鏡錄）謂真如性
B22n0117_p0548b17║體。廣愽無量。猶若虛空。有斯十義也。一無障
B22n0117_p0548b18║礙義。無障礙者。謂真如性體。於一切諸法。圓
B22n0117_p0548c01║融通達。悉無障礙也。二周徧義。周徧者。謂真
B22n0117_p0548c02║如性體。於一切處無不周徧也。三平等義。平
B22n0117_p0548c03║等者。謂真如性體。於一切法。等無有異也。四
B22n0117_p0548c04║廣大義。廣大者。謂真如性體。廣而無邊。大而
B22n0117_p0548c05║無外也。五無相義。無相者。謂真如性體。圓明
B22n0117_p0548c06║寂絕。離諸色相也。六清淨義。清淨者。謂真如
B22n0117_p0548c07║性體。湛然瑩徹。無所染污也。七不動義。不動
B22n0117_p0548c08║者。謂真如性體。圓常凝靜。不遷不變也。八有
B22n0117_p0548c09║空義。有空者。謂真如性體。本來空寂。能滅一
B22n0117_p0548c10║切有為之法也。九空空義。空空者。謂真如性
B22n0117_p0548c11║體。本來空寂。於諸空相亦不可得也。十無得
B22n0117_p0548c12║義。無得者。謂真如性體。諸佛眾生。本來具足。
B22n0117_p0548c13║雖有能證之智。而所證之理。體元寂絕。亦不
B22n0117_p0548c14║可得也。
B22n0117_p0548c15║【水喻真心有十義】（出宗鏡錄）一水
B22n0117_p0548c16║體澄清。謂眾生真如之心。自性清淨。圓湛明
B22n0117_p0548c17║徹。本來無染。猶水之澄清也。二得泥成濁。謂
B22n0117_p0548c18║眾生真如之心。性雖清淨。而為無明之所染
B22n0117_p0549a01║污。覺成不覺。猶水本清淨。得泥成濁也。（無
B22n0117_p0549a02║明者。無所明了也。）三雖濁不失淨性。謂眾
B22n0117_p0549a03║生真如之心。雖為無明所染。而清淨本然之
B22n0117_p0549a04║性。初不變異。猶水雖濁。而其淨性則不失也。
B22n0117_p0549a05║四泥澄淨現。謂眾生真如之心。為無明所覆。
B22n0117_p0549a06║其體昏昧。若能除去無明之惑。則本然清淨
B22n0117_p0549a07║之性自然澄現。猶水之濁。澄去其泥。則淨體
B22n0117_p0549a08║現矣。五遇冷成冰而有硬用。謂眾生真如之
B22n0117_p0549a09║心與無明合。則能隨諸染緣。變造九界之法。
B22n0117_p0549a10║而成本識之用。猶水之遇冷成冰。而有堅硬
B22n0117_p0549a11║用也。（九界者。菩薩界。緣覺界。聲聞界。天界。
B22n0117_p0549a12║人界。修羅界。餓鬼界。畜生界。地獄界也。本識
B22n0117_p0549a13║即第八識也。）六雖成硬用不失濡性。謂眾
B22n0117_p0549a14║生真如之心。雖隨無明之緣。起諸染用。然即
B22n0117_p0549a15║事恒真。其不變之性未始不存。猶水雖成堅
B22n0117_p0549a16║硬之用。而其濡性未嘗有失也。七煖融成濡。
B22n0117_p0549a17║謂眾生真如之心。雖隨無明之緣而起染用。
B22n0117_p0549a18║然無明若盡。則本識還淨。猶水之成冰。遇煖
B22n0117_p0549b01║而融。濡性自成也。八隨風波動不改靜性。謂
B22n0117_p0549b02║眾生真如之心。隨無明風而波浪起滅。然其
B22n0117_p0549b03║不生不滅之性。則自然不變。猶水之隨風波
B22n0117_p0549b04║動。而靜性不改也。九高下流注不動自性。謂
B22n0117_p0549b05║眾生真如之心。隨緣流注。而性常湛然不動。
B22n0117_p0549b06║猶水隨地高下。排引流注。而不動自性也。十
B22n0117_p0549b07║隨器方圓不失自性。謂眾生真如之心。普徧
B22n0117_p0549b08║諸有為法。而自性不失。猶水之隨器方圓。而
B22n0117_p0549b09║不失自性也。
B22n0117_p0549b10║【海印三昧有十義】（出宗鏡錄）海印
B22n0117_p0549b11║是喻。梵語三昧。華言正定。從喻立稱。故名海
B22n0117_p0549b12║印三昧。謂大海澄渟。湛然不動。萬象皆現。如
B22n0117_p0549b13║印印物。如來智海。清淨湛然。一切眾生心念
B22n0117_p0549b14║根欲。悉在如來三昧智中。猶海現像也。一無
B22n0117_p0549b15║心能現。謂如來三昧。法性平等。離諸名相。不
B22n0117_p0549b16║加功用。而能顯現一切諸相。是名無心能現。
B22n0117_p0549b17║二現無所現。謂如來三昧。隨眾生心。現種種
B22n0117_p0549b18║相。如光如影。了不可得。是名現無所現。三能
B22n0117_p0549c01║現所現非一。謂如來三昧。能現之智與所現
B22n0117_p0549c02║之境。一念圓融。十方普應。是名能現所現非
B22n0117_p0549c03║一。四能現所現非異。謂如來三昧。能現之智。
B22n0117_p0549c04║所現之境。雖十方普應不同。莫不本乎一念。
B22n0117_p0549c05║是名能現所現非異。五無去來。謂如來三昧。
B22n0117_p0549c06║萬法現於自心。彼亦不來。身相徧於法界。我
B22n0117_p0549c07║亦不去。是名無去來。六廣大。謂如來三昧。普
B22n0117_p0549c08║徧包容。無法不備。眾生世界。不離一心。是名
B22n0117_p0549c09║廣大。七普現。謂如來三昧。一切世界。於一心
B22n0117_p0549c10║中不簡巨細。皆悉能現。是名普現。八頓現。謂
B22n0117_p0549c11║如來三昧。一切世界。當念即現。無前無後。色
B22n0117_p0549c12║相宛然。是名頓現。九常現。謂如來三昧。於諸
B22n0117_p0549c13║法相。無有不現之時。非如明鏡。像對則現。不
B22n0117_p0549c14║對則不能現。是名常現。十非現現。謂如來三
B22n0117_p0549c15║昧。寂然不動。為眾生故。於非應中隨感而應。
B22n0117_p0549c16║猶如明鏡。無心現物。而像對即現。是名非現
B22n0117_p0549c17║現。
B22n0117_p0549c18║【十法界】（出佛祖統紀）法界者。諸佛
B22n0117_p0550a01║眾生之本體也。然四聖六凡。感報界分不同。
B22n0117_p0550a02║故有十法界焉。（四聖者。佛。菩薩。緣覺。聲聞
B22n0117_p0550a03║也。六凡者。天。人。阿修羅。餓鬼。畜生。地獄也。）
B22n0117_p0550a04║一佛法界。佛。梵語具云佛陀。華言覺。覺具三
B22n0117_p0550a05║義。一者自覺。謂悟性真常。了惑虛妄。二者覺
B22n0117_p0550a06║他。謂運無緣慈。度有情眾。三者覺行圓滿。謂
B22n0117_p0550a07║萬行具足。為三界師。是名佛法界。（三界者。
B22n0117_p0550a08║欲界。色界。無色界也。）二菩薩法界。菩薩。梵
B22n0117_p0550a09║語具云菩提薩埵。華言覺有情。謂自行成就。
B22n0117_p0550a10║而能覺悟一切眾生。是名菩薩法界。三緣覺
B22n0117_p0550a11║法界。緣覺者。謂稟佛教法。觀十二因緣。覺悟
B22n0117_p0550a12║真空之理。是名緣覺法界。（十二因緣者。一
B22n0117_p0550a13║無明。二行。三識。四名色。五六入。六觸。七受。八
B22n0117_p0550a14║愛。九取。十有。十一生。十二老死也。）四聲聞
B22n0117_p0550a15║法界。聲聞者。謂聞佛聲教。依四諦法而修證
B22n0117_p0550a16║真空。是名聲聞法界。（四諦者。苦諦。集諦。滅
B22n0117_p0550a17║諦。道諦也。）五天法界。天者。天然自然。樂勝
B22n0117_p0550a18║身勝。清淨光明。世間無比。三界共有二十八
B22n0117_p0550b01║天。因修上品十善。兼修禪定。感報而生。是名
B22n0117_p0550b02║天法界。（二十八天者。欲界有六天。四天王
B22n0117_p0550b03║天。忉利天。夜摩天。兜率天。化樂天。他化自在
B22n0117_p0550b04║天也。色界有十八天。初禪有三天。梵眾天。梵
B22n0117_p0550b05║輔天。大梵天。二禪有三天。少光天。無量光天。
B22n0117_p0550b06║光音天。三禪有三天。少淨天。無量淨天。遍淨
B22n0117_p0550b07║天。四禪有九天。無雲天。福生天。廣果天。無想
B22n0117_p0550b08║天。無煩天。無熱天。善見天。善現天。色究竟天
B22n0117_p0550b09║也。無色界有四天。空處天。識處天。無所有處
B22n0117_p0550b10║天。非非想處天也。十善者。不殺。不盜。不邪婬。
B22n0117_p0550b11║不妄語。不兩舌。不惡口。不綺語。不貪。不瞋。不
B22n0117_p0550b12║邪見也。謂之上品者。以作善時。於欲作正作
B22n0117_p0550b13║作已三時之中。心俱不悔也。）六人法界。人
B22n0117_p0550b14║者。忍也。於世違順之境。皆能安忍也。謂人生
B22n0117_p0550b15║於四洲之中。能行仁義禮智信之五常。能持
B22n0117_p0550b16║不殺不盜不邪婬不妄語不飲酒之五戒。具
B22n0117_p0550b17║修中品十善。感報而生。是名人法界。（四洲
B22n0117_p0550b18║者。東弗于逮。南閻浮提。西瞿耶尼。北鬱單越
B22n0117_p0550c01║也。中品者。謂於作善已後。起少悔之心也。）
B22n0117_p0550c02║七阿修羅法界。梵語阿修羅。華言非天。淨名
B22n0117_p0550c03║疏云。此神果報最勝。隣次諸天。而非天也。在
B22n0117_p0550c04║因之時。懷猜忌心。雖行五常。欲勝他故。作下
B22n0117_p0550c05║品十善。感報而生。是名阿修羅法界。（下品
B22n0117_p0550c06║者。謂於作善之時。即生悔心也。）八鬼法界。
B22n0117_p0550c07║謂此鬼類。徧於諸趣。有福德者作山林塚廟
B22n0117_p0550c08║神。無福德者居不淨處。不得飲食。受苦無量。
B22n0117_p0550c09║在因之時。諂誑心意。作下品五逆十惡。感報
B22n0117_p0550c10║而生。是名鬼法界。（下品者。謂作惡之時。即
B22n0117_p0550c11║能悔也。五逆者。弒父。弒母。弒阿羅漢。破和合
B22n0117_p0550c12║僧。出佛身血也。十惡者。一殺生。二偷盜。三邪
B22n0117_p0550c13║婬。四妄語。五兩舌。六惡口。七綺語。八貪。九瞋。
B22n0117_p0550c14║十邪見也。）九畜生法界。畜生者。亦云旁生。
B22n0117_p0550c15║此類徧在諸處。披毛戴角。鱗甲羽毛。四足多
B22n0117_p0550c16║足。有足無足。水陸空行。互相吞噉。受苦無窮。
B22n0117_p0550c17║宿由愚癡貪欲。作中品五逆十惡。感報而生。
B22n0117_p0550c18║是名畜生法界。（旁生者。謂其身形橫生也。
B22n0117_p0551a01║中品者。謂作惡已後。起少悔心也。）十地獄
B22n0117_p0551a02║法界。地獄者。在地之下也。謂八寒八熱等獄。
B22n0117_p0551a03║其中眾生。受苦無窮。經劫無量。因作上品五
B22n0117_p0551a04║逆十惡重罪。感報而生。是名地獄法界。（八
B22n0117_p0551a05║寒者。頞浮陀獄。泥賴浮陀獄。阿吒吒獄。阿波
B22n0117_p0551a06║波獄。嘔喉獄。鬱波羅獄。波頭摩獄。芬陀利獄
B22n0117_p0551a07║也。八熱者。想獄。黑繩獄。堆壓獄。叫喚獄。大叫
B22n0117_p0551a08║喚獄。燒炙獄。大燒炙獄。無間獄也。劫。梵語具
B22n0117_p0551a09║云劫波。華言分別時節。上品者。謂人作惡。於
B22n0117_p0551a10║欲作正作作已三時之中。俱不能悔也。）
B22n0117_p0551a11║【菩薩修十法見涅槃】（出涅槃經）梵
B22n0117_p0551a12║語涅槃。華言滅度。經云。師子吼問佛言。菩薩
B22n0117_p0551a13║成就幾法。能見如是無相涅槃。至無所有。佛
B22n0117_p0551a14║言。成就十法。則明見涅槃無相。至無所有處。
B22n0117_p0551a15║（滅度者。謂大患永滅。超度三界也。無相涅
B22n0117_p0551a16║槃者。謂涅槃之法。離一切色相也。）一信心
B22n0117_p0551a17║具足。謂修菩薩行。須發起圓常正信之心。信
B22n0117_p0551a18║一切法皆是佛法。一切眾生皆有佛性。如經
B22n0117_p0551b01║所云。深信十方諸佛。方便示現。一切眾生及
B22n0117_p0551b02║一闡提。悉有佛性。亦信如來永無生老病死。
B22n0117_p0551b03║乃至信於如來。畢竟不入涅槃之類。是名信
B22n0117_p0551b04║心具足。（闡提。梵語具云一闡提。華言信不
B22n0117_p0551b05║具。）二淨戒具足。謂修菩薩行。當須身心清
B22n0117_p0551b06║淨。受持禁戒。專為成就佛果菩提。如經所說。
B22n0117_p0551b07║清淨持戒而不為戒。不為利養。乃至不為聲
B22n0117_p0551b08║聞辟支佛。唯為最上第一義故。護持禁戒。是
B22n0117_p0551b09║名淨戒具足。（梵語菩提。華言道。辟支。梵語
B22n0117_p0551b10║具云辟支迦羅。華言緣覺。）三親近善知識。
B22n0117_p0551b11║謂修菩薩行。當遠離諸惡邪見。親近善友知
B22n0117_p0551b12║識。如經所云。若有能說信戒多聞。布施智慧。
B22n0117_p0551b13║令人受行。即須親近恭敬供養。是名親近善
B22n0117_p0551b14║知識。四樂於寂靜。謂修菩薩行。即當離諸喧
B22n0117_p0551b15║閙。澄神息慮以求佛道。如經所說。身心寂靜。
B22n0117_p0551b16║觀察諸法甚深境界。是名樂於寂靜。五精進。
B22n0117_p0551b17║謂修菩薩行。即當一心勇猛。安住止觀。毋令
B22n0117_p0551b18║退失。如經所說。繫心觀於真諦。設使頭上火
B22n0117_p0551c01║然。終不放捨。是名精進。（止觀者。謂止息散
B22n0117_p0551c02║亂。觀照昏沉也。真諦者。謂諦審諸法。皆即真
B22n0117_p0551c03║空也。）六念具足。謂修菩薩行。即當存心三
B22n0117_p0551c04║寶。思惟實理。不忘戒施。如經所說。念佛念法。
B22n0117_p0551c05║念僧念戒。念天念捨。是名念具足。七軟語。謂
B22n0117_p0551c06║修菩薩行。當清淨口業。發言誠諦。調柔和美。
B22n0117_p0551c07║離諸諂誑。如經所說。實語妙語。先意問訊。時
B22n0117_p0551c08║語真語等。是名軟語。八護法。謂修菩薩行。即
B22n0117_p0551c09║當弘持正法。宣說妙義。展轉流布。不斷佛種。
B22n0117_p0551c10║如經所說。愛樂正法。常樂演說。讀誦書寫。思
B22n0117_p0551c11║惟其義。廣宣敷揚。令其流布之類。是名護法。
B22n0117_p0551c12║九供給同行。謂修菩薩行。凡同事者。有所不
B22n0117_p0551c13║足。即當推己之有。以濟其無。使得安心。成辦
B22n0117_p0551c14║道業。而無馳求之患。如經所說。若見同學同
B22n0117_p0551c15║戒。有所乏少。轉從他乞。所謂薰鉢染衣。瞻病
B22n0117_p0551c16║所須衣服飲食臥具房舍而供給之。是名供
B22n0117_p0551c17║給同行。十具足智慧。謂修菩薩行。常以妙觀
B22n0117_p0551c18║之智。觀察一切諸法。悉皆明了。通達無礙。如
B22n0117_p0552a01║經所說。觀於如來常樂我淨。一切眾生。悉有
B22n0117_p0552a02║佛性。乃至觀法二相。所謂空不空。常無常。樂
B22n0117_p0552a03║無樂。我無我。淨不淨之類。是名具足智慧。（
B22n0117_p0552a04║常樂我淨者。謂不遷不變名常。離生死苦名
B22n0117_p0552a05║樂。八大自在名我。離諸惑染名淨。即佛之四
B22n0117_p0552a06║德也。）
B22n0117_p0552a07║【修十種善法如師子王】（出寶雨經）
B22n0117_p0552a08║菩薩因修善法。得無上正真之道。為天人師。
B22n0117_p0552a09║令一切邪魔外道。見者無不調伏。如師子王。
B22n0117_p0552a10║有大威力。而能懾伏諸獸。所向無不自在。故
B22n0117_p0552a11║以為喻也。一得不驚怖。謂菩薩以勇猛精進。
B22n0117_p0552a12║得最上乘。於諸法中無與等者。故能遊戲生
B22n0117_p0552a13║死。不驚不怖。得大自在。如師子王。於百獸中
B22n0117_p0552a14║莫能與等。遊行之處。無所驚怖也。二得無怯
B22n0117_p0552a15║懼。謂菩薩具大智辯才。於一切諍論之時。無
B22n0117_p0552a16║少怯懼。亦不矜勝。如師子王。聞彼野干諸惡
B22n0117_p0552a17║獸聲。終無怯懼也。（野干似狐而小。形色青
B22n0117_p0552a18║黃。群行。夜鳴如狼聲。）三心無退屈。謂菩薩
B22n0117_p0552b01║具大智辯才。勇猛精進之心。如金剛山。不可
B22n0117_p0552b02║遷動。設於眾中有所諍論。其心勇猛。終無退
B22n0117_p0552b03║屈。如師子王。雖令近人。終無退避也。四如師
B22n0117_p0552b04║子吼。謂菩薩為諸有情說大乘法。能令一切
B22n0117_p0552b05║外道天魔。驚怖解散。如師子王哮吼之時。能
B22n0117_p0552b06║令惡獸野干之屬。悉皆驚駭。馳走而去也。五
B22n0117_p0552b07║得無所畏。謂菩薩具平等智。得大自在。於諸
B22n0117_p0552b08║有情界中。威儀寂靜。得無所畏。如師子王。遊
B22n0117_p0552b09║行諸處。獨行絕侶。心無所畏也。六遊行園林。
B22n0117_p0552b10║謂菩薩自性寂靜。智慧融通。常能遊戲無礙
B22n0117_p0552b11║善法之林。如師子王。自性無畏。能現威勢。遊
B22n0117_p0552b12║諸園林也。七依止巖窟。謂菩薩以禪定智慧
B22n0117_p0552b13║而為巖窟。行住坐臥。依止其中。如師子王。常
B22n0117_p0552b14║於高巖邃窟之中而為依止也。八得無所取。
B22n0117_p0552b15║謂菩薩以勇猛精進之心。捨棄一切煩惱。永
B22n0117_p0552b16║無所取。如師子王。棄捨所有藏積。悉無所取
B22n0117_p0552b17║也。九能破諸魔。謂菩薩成等正覺。坐於菩提
B22n0117_p0552b18║道場。獨一無二。而能摧破諸魔軍眾。如師子
B22n0117_p0552c01║王。勇猛勢力。而能懾伏諸惡獸也。十守護法
B22n0117_p0552c02║苗。謂菩薩於諸示現之處。一切有情所種善
B22n0117_p0552c03║法之苗。悉為守護。不令邪魔外道之所損壞。
B22n0117_p0552c04║如師子王所遊行處。一切惡獸無能親近於
B22n0117_p0552c05║彼。而壞人之禾苗也。
B22n0117_p0552c06║【菩薩修十種得地三昧】（出寶雨經）
B22n0117_p0552c07║梵語三昧。華言正定。蓋地之為德。愽厚平靜。
B22n0117_p0552c08║物無不載。生育滋長。不自為功。包含攝受。周
B22n0117_p0552c09║徧無量。於淨於穢。了無憎愛。菩薩修行。得其
B22n0117_p0552c10║三昧。有似於地。故名得地三昧。一廣大無邊。
B22n0117_p0552c11║謂菩薩功德智慧。不可思議。莊嚴願行。無量
B22n0117_p0552c12║無邊。譬如大地。周徧十方。無有界限也。二存
B22n0117_p0552c13║濟眾生。謂菩薩以廣大慈悲之心。徧行六度。
B22n0117_p0552c14║於法界一切有情。悉能存濟。得所依止。凡有
B22n0117_p0552c15║所需。若法若財。悉如其意。隨時隨處。無有限
B22n0117_p0552c16║礙。如地廣大。了無邊際。一切眾生。皆能容受。
B22n0117_p0552c17║隨其種性。各得依止。而能生長也。（六度者。
B22n0117_p0552c18║一布施。二持戒。三忍辱。四精進。五禪定。六智
B22n0117_p0553a01║慧也。）三恩不望報。謂菩薩以慈悲愍愛之
B22n0117_p0553a02║心。利益一切有情。未了悟者令得了悟。未解
B22n0117_p0553a03║脫者令得解脫。恩德普被。而心不希報。譬如
B22n0117_p0553a04║大地。生育萬物。而亦無所望報也。四普能容
B22n0117_p0553a05║受。謂菩薩於諸佛所說之法。雖無量無邊。不
B22n0117_p0553a06║可思議。悉能一心受持。無有遺失。譬如大地。
B22n0117_p0553a07║天降洪雨。無量無邊。悉能容受也。五眾生依
B22n0117_p0553a08║止。謂菩薩能為一切有情作歸依處。凡所修
B22n0117_p0553a09║習一切善法。乃至得入涅槃。皆以菩薩為之
B22n0117_p0553a10║依止。譬如大地。能為一切萬物之所依止也。
B22n0117_p0553a11║（梵語涅槃。華言滅度。）六能生善種。謂菩
B22n0117_p0553a12║薩以方便力。能令一切有情所有善根種子。
B22n0117_p0553a13║皆因法雨而生。譬如大地。世間所有一切種
B22n0117_p0553a14║子。皆依於地而得生也。七如大寶器。謂菩薩
B22n0117_p0553a15║以方便力。能令一切有情。修習一切功德善
B22n0117_p0553a16║法之寶。隨其根器。皆因菩薩而得成就。譬如
B22n0117_p0553a17║大地。能為眾寶之器也。八能出眾藥。謂菩薩
B22n0117_p0553a18║善巧說法。能除一切有情煩惱等病。譬如大
B22n0117_p0553b01║地。出生一切眾妙之藥。可以療治一切病也。
B22n0117_p0553b02║九不可傾動。謂菩薩以禪定之力。安忍逆順
B22n0117_p0553b03║二境。不生瞋愛。而於一切內外諸緣。莫能擾
B22n0117_p0553b04║動。譬如大地。萬古寧靜。不因他緣傾覆搖動
B22n0117_p0553b05║也。十不驚不畏。謂菩薩以定慧之力。心恒寂
B22n0117_p0553b06║靜。安住正理。或遇邪魔外道。用彼種種妖邪
B22n0117_p0553b07║之術。故相侵撓。乃至欲行傷害。菩薩晏然無
B22n0117_p0553b08║少驚畏。譬如大地。雖遇烈風雷電。崖傾海沸。
B22n0117_p0553b09║而地自若也。
B22n0117_p0553b10║【菩薩修十種念處】（出除蓋障菩薩所
B22n0117_p0553b11║問經）念即能念之智。身即所念之處。智
B22n0117_p0553b12║即能觀之觀。處即所觀之境。菩薩於十種法
B22n0117_p0553b13║常自觀察。是為十種念處也。一身念處。身以
B22n0117_p0553b14║積聚為義。謂積聚諸根而成身也。菩薩觀察
B22n0117_p0553b15║所有身中從我所起諸不善法皆悉遠離。又
B22n0117_p0553b16║當從頂至踵徧觀其身而悉無我。是身不淨。
B22n0117_p0553b17║臭穢可惡。作是觀時。身中所起貪愛諸欲及
B22n0117_p0553b18║計我想等執。悉不可得。則能成就一切善法。
B22n0117_p0553c01║遠離一切惡法也。二受念處。受以領納為義。
B22n0117_p0553c02║謂六根受六塵也。菩薩思惟所有諸受。皆悉
B22n0117_p0553c03║是苦。愚人顛倒。計以為樂。貪愛染著。不肯暫
B22n0117_p0553c04║捨。菩薩自既勤行。斷苦受已。復教他人亦如
B22n0117_p0553c05║是觀。知受是苦。不生貪染也。（六根者。眼根。
B22n0117_p0553c06║耳根。鼻根。舌根。身根。意根也。六塵者。色塵。聲
B22n0117_p0553c07║塵。香塵。味塵。觸塵。法塵也。）三心念處。心亦
B22n0117_p0553c08║以積聚為義。又慮知也。謂能積聚一切善惡
B22n0117_p0553c09║之法。於一切法復能思慮而覺知也。菩薩思
B22n0117_p0553c10║惟。心實無常。計執為常。無我謂我。不淨謂淨。
B22n0117_p0553c11║是心動搖。如風如火。不得暫停。一切法中。心
B22n0117_p0553c12║為先導。心若調伏。即一切法悉得調伏也。四
B22n0117_p0553c13║法念處。法即意根所起之法。菩薩於貪瞋癡
B22n0117_p0553c14║等諸不善法。如實了知過患。勤斷除已。即能
B22n0117_p0553c15║於諸善法心生愛樂。住正念處。而於彼法求
B22n0117_p0553c16║所成辦。自能行已。復教他人亦如是而修也。
B22n0117_p0553c17║五境界念處。謂菩薩於諸可意及不可意色
B22n0117_p0553c18║聲香味觸諸境界中。觀察思惟。皆是虛假。不
B22n0117_p0554a01║生貪恚。又作是念。我今不應於此空法之中
B22n0117_p0554a02║而起貪恚。作是觀時。不為境壞。不著所得。自
B22n0117_p0554a03║能行已。復教他人亦如是而修也。六阿蘭若
B22n0117_p0554a04║念處。梵語阿蘭若。或云阿練若。華言閑靜處。
B22n0117_p0554a05║謂不作眾事名閑。無憒閙處名靜。或翻無諍。
B22n0117_p0554a06║謂不與世諍也。菩薩修無諍行及寂靜行。即
B22n0117_p0554a07║名為阿蘭若處。應當遠離不如理作意。於如
B22n0117_p0554a08║理法中心生愛樂。增廣修習。自能行已。復教
B22n0117_p0554a09║他人亦如是而修也。七都邑聚落念處。謂菩
B22n0117_p0554a10║薩若入都邑聚落。常加精專。行菩薩行。於諸
B22n0117_p0554a11║愽奕酒肆歡宴歌舞及餘一切非應行處。即
B22n0117_p0554a12║當遠離。是故菩薩不為聲色所惑。塵勞所染
B22n0117_p0554a13║也。八名聞利養念處。謂菩薩道德既隆。名聞
B22n0117_p0554a14║流布。故人多歸向。當念所受利養等事。但為
B22n0117_p0554a15║施主作福田故。而乃受之。不可貪著。執為己
B22n0117_p0554a16║有。隨其所得。即與眾共。不使有一毫矜悋之
B22n0117_p0554a17║心也。九如來學門念處。謂菩薩思惟過去現
B22n0117_p0554a18║在未來三世諸佛。皆如是學。得成正覺。轉大
B22n0117_p0554b01║法輪。入般涅槃。我當起淨信心。尊敬勤修。亦
B22n0117_p0554b02║復成就。與佛無異。（梵語般涅槃。華言滅度。
B22n0117_p0554b03║）十斷諸煩惱念處。謂菩薩以正念故。而能
B22n0117_p0554b04║了知一切煩惱雜染等法。皆由六根為因。六
B22n0117_p0554b05║塵為緣之所生起。以了知故。而悉遠離。故得
B22n0117_p0554b06║六根清淨。而無所染著也。