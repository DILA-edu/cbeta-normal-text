B22n0117_p0565c01║【十地斷障證真】（出華嚴吞海集并華
B22n0117_p0565c02║嚴經疏）一歡喜地斷障證真謂菩薩見
B22n0117_p0565c03║諸眾生。心墮邪見。皆成障礙。故發起大願慈
B22n0117_p0565c04║心而修捨行。於內身外財。無所悋惜。由因感
B22n0117_p0565c05║果。而登初地。心生歡喜。即斷異生性障。而證
B22n0117_p0565c06║徧行真如。是名歡喜地斷障證真。（異生性
B22n0117_p0565c07║障者。性即凡夫之性。障即執著我法。障於初
B22n0117_p0565c08║地功德也。徧行真如者。謂此真如。由人法二
B22n0117_p0565c09║空所顯。無有一法而不在也。）二離垢地斷
B22n0117_p0565c10║障證真。謂菩薩見諸眾生。造十惡業。心墮邪
B22n0117_p0565c11║行。故發慈心。修十善業。遠離欲垢。捨念清淨。
B22n0117_p0565c12║即斷邪行之障。證最勝真如。是名離垢地斷
B22n0117_p0565c13║障證真。（十惡者。一殺生。二偷盜。三邪婬。四
B22n0117_p0565c14║妄言。五綺語。六惡口。七兩舌。八貪。九瞋。十邪
B22n0117_p0565c15║見也。十善者。不殺。不盜。不邪婬。不妄言。不綺
B22n0117_p0565c16║語。不惡口。不兩舌。不貪。不瞋。不邪見也。邪行
B22n0117_p0565c17║障者。謂身口意誤犯禁戒也。最勝真如者。謂
B22n0117_p0565c18║此真如。具無邊德。於一切法最為勝也。）三
B22n0117_p0566a01║發光地斷障證真。謂菩薩見諸眾生。迷惑昏
B22n0117_p0566a02║闇。障諸善法。皆無明了。故加功用行。發起深
B22n0117_p0566a03║廣之心。如法修行。智慧光發。即斷闇鈍之障。
B22n0117_p0566a04║證勝流真如。是名發光地斷障證真。（闇鈍
B22n0117_p0566a05║障者。謂忘失聞思修三慧。照法不能顯現也。
B22n0117_p0566a06║勝流真如者。謂此真如。流出教法。於餘教法
B22n0117_p0566a07║極為勝也。）四燄慧地斷障證真。謂菩薩見
B22n0117_p0566a08║諸眾生。墮於煩惱。故發大慈。具修三十七品
B22n0117_p0566a09║道法。發起慧燄。即斷微細煩惱現行障。證無
B22n0117_p0566a10║攝受真如。是名燄慧地斷障證真。（三十七
B22n0117_p0566a11║品道法者。觀身不淨。觀受是苦。觀心無常。觀
B22n0117_p0566a12║法無我。是四念處。已生惡令永斷。未生惡令
B22n0117_p0566a13║不生。已生善令增長。未生善令得生。是四正
B22n0117_p0566a14║勤。欲如意足。念如意足。精進如意足。思惟如
B22n0117_p0566a15║意足。是四如意足。信根。精進根。念根。定根。慧
B22n0117_p0566a16║根。是為五根。信力。精進力。念力。定力。慧力。是
B22n0117_p0566a17║為五力。念覺分。擇法覺分。精進覺分。喜覺分。
B22n0117_p0566a18║除覺分。定覺分。捨覺分。是七覺分。正見。正思
B22n0117_p0566b01║惟。正語。正業。正命。正精進。正念。正定。是八正
B22n0117_p0566b02║道。以上諸法。總為三十七品也。微細煩惱現
B22n0117_p0566b03║行者。謂無明微細之惑現起也。無攝受真如
B22n0117_p0566b04║者。謂證此真如。無所繫屬也。）五難勝地斷
B22n0117_p0566b05║障證真。謂菩薩見下乘人。滯有餘涅槃。樂獨
B22n0117_p0566b06║善寂。故發慈心。修習平等加行。悟真俗二諦
B22n0117_p0566b07║無差別智。無有能勝。即斷下乘涅槃障。證類
B22n0117_p0566b08║無別真如。是名難勝地斷障證真。（下乘者。
B22n0117_p0566b09║即聲聞乘。緣覺乘也。梵語涅槃。華言滅度。言
B22n0117_p0566b10║有餘涅槃者。謂見思二惑斷盡。尚餘色身未
B22n0117_p0566b11║滅也。真諦者。謂於一切法。諦審真空。無法可
B22n0117_p0566b12║得也。俗諦者。謂於一切法。諦審法法宛然也。
B22n0117_p0566b13║無差別智。即平等之智也。類無差別真如者。
B22n0117_p0566b14║謂生死涅槃。其類平等。無有差別也。）六現
B22n0117_p0566b15║前地斷障證真。謂菩薩見諸眾生。墮於生死。
B22n0117_p0566b16║發大悲心。加修平等利生之行。智慧現前。即
B22n0117_p0566b17║斷麤相現行障。證無染淨真如。是名現前地
B22n0117_p0566b18║斷障證真。（麤相者。謂於四諦中。執苦集為
B22n0117_p0566c01║染。執道滅為淨也。無染淨真如者。謂此真如。
B22n0117_p0566c02║本性無染。亦不可言後方淨也。）七遠行地
B22n0117_p0566c03║斷障證真。謂菩薩誓願度生。發慈悲心。加修
B22n0117_p0566c04║一切菩提分法。悟空無相無願三昧。即斷細
B22n0117_p0566c05║相現行障。證法無別真如。是名遠行地斷障
B22n0117_p0566c06║證真。（梵語菩提。華言道。言菩提分法者。即
B22n0117_p0566c07║三十七品之分也。空者。謂一切法皆空也。無
B22n0117_p0566c08║相者。謂不見世間男女一異等相也。無願者。
B22n0117_p0566c09║謂於三界無所願求也。梵語三昧。華言正定。
B22n0117_p0566c10║細相現行者。謂於一切法。執有緣生。及執無
B22n0117_p0566c11║相也。法無別真如者。謂了種種教法。同一真
B22n0117_p0566c12║如。無別相也。）八不動地斷障證真。謂菩薩
B22n0117_p0566c13║不捨度生。加修清淨道行。離心意識。得無生
B22n0117_p0566c14║法忍。一切煩惱所不能動。即斷無相中作加
B22n0117_p0566c15║行障。證不增減真如。是名不動地斷障證真。
B22n0117_p0566c16║（心意識者。入楞伽經云。心能積聚業。意能
B22n0117_p0566c17║廣積集。了別故名識。秪是一心。有三差別。無
B22n0117_p0566c18║生法忍者。謂一切諸法。性本不生。而於此法。
B22n0117_p0567a01║忍可印證也。無相中作加行者。無相即指上
B22n0117_p0567a02║第七地。謂於無相中。加功用行也。不增減真
B22n0117_p0567a03║如者。謂此真如。不隨淨染有增減也。）九善
B22n0117_p0567a04║慧地斷障證真。謂菩薩以無量智。觀察眾生
B22n0117_p0567a05║境界。皆如實知。得無礙智慧。徧說諸法。普令
B22n0117_p0567a06║獲益。即斷利他門中不欲行障。證智自在真
B22n0117_p0567a07║如。是名善慧地斷障證真。（不欲行者。謂第
B22n0117_p0567a08║八地。於無相中。捨離功用也。智自在真如者。
B22n0117_p0567a09║謂得此真如。已於四無礙智得自在也。）十
B22n0117_p0567a10║法雲地斷障證真。謂菩薩以無量智慧。觀察
B22n0117_p0567a11║覺了。三昧現前。得大法故。以法身為雲。普周
B22n0117_p0567a12║一切眾生。具足自在。即斷諸法中不得自在
B22n0117_p0567a13║障。證業自在真如。是名法雲地斷障證真。（
B22n0117_p0567a14║業自在真如者。謂一切業惑悉得解脫。而與
B22n0117_p0567a15║真如之理相應也。）
B22n0117_p0567a16║【十地寄乘】（出華嚴經疏）十地寄乘
B22n0117_p0567a17║者。謂十地菩薩。寄於人天等諸乘。進修而為
B22n0117_p0567a18║因行。以顯真實智證之果分也。所以歡喜離
B22n0117_p0567b01║垢發光三地。寄於世間人天乘。燄慧難勝現
B22n0117_p0567b02║前遠行四地。寄於出世間三乘。惟不動善慧
B22n0117_p0567b03║法雲三地。超於世間出世間。即是寄顯一乘
B22n0117_p0567b04║法也。（人天乘者。人乘。天乘也。三乘者。聲聞
B22n0117_p0567b05║乘。緣覺乘。菩薩乘也。）一歡喜地寄人乘。謂
B22n0117_p0567b06║初地菩薩。明修布施之行。而復示現生於世
B22n0117_p0567b07║間。以作人王。故云歡喜地寄人乘。二離垢地
B22n0117_p0567b08║寄欲界天乘。謂二地菩薩。明修十善之行。而
B22n0117_p0567b09║復示現生於欲界天上。以作天王。故云離垢
B22n0117_p0567b10║地寄欲界天乘。（十善者。不殺。不盜。不邪婬。
B22n0117_p0567b11║不妄言。不綺語。不惡口。不兩舌。不貪。不瞋。不
B22n0117_p0567b12║邪見也。）三發光地寄色界無色界天乘。謂
B22n0117_p0567b13║三地菩薩。明修八禪定行。同於色界四禪。無
B22n0117_p0567b14║色界四空處。故云發光地寄色無色界天乘。
B22n0117_p0567b15║（八禪定者。色界無色界各四禪定也。四禪
B22n0117_p0567b16║者。初禪。二禪。三禪。四禪也。四空者。即空處。識
B22n0117_p0567b17║處。無所有處。非非想處也。）四焰慧地寄須
B22n0117_p0567b18║陀洹乘。梵語須陀洹。華言預流。謂四地菩薩。
B22n0117_p0567c01║初斷俱生身見。觀於道品。同於初果須陀洹。
B22n0117_p0567c02║故云焰慧地寄須陀洹乘。（俱生身見者。謂
B22n0117_p0567c03║見惑與形俱生。即初託胎之時也。道品即三
B22n0117_p0567c04║十七道品也。）五難勝地寄阿羅漢乘。梵語
B22n0117_p0567c05║阿羅漢。華言無學。亦云無生。謂五地菩薩。觀
B22n0117_p0567c06║於四諦之行既終。同於四果阿羅漢。故云難
B22n0117_p0567c07║勝地寄阿羅漢乘。（四諦者。苦諦。集諦。滅諦。
B22n0117_p0567c08║道諦也。）六現前地寄緣覺乘。緣覺者。由觀
B22n0117_p0567c09║因緣而覺悟真空也。謂六地菩薩。觀於十二
B22n0117_p0567c10║因緣生滅之行。同於緣覺。故云現前地寄緣
B22n0117_p0567c11║覺乘。（十二因緣者。一無明。二行。三識。四名
B22n0117_p0567c12║色。五六入。六觸。七受。八愛。九取。十有。十一生。
B22n0117_p0567c13║十二老死也。）七遠行地寄菩薩乘。菩薩。梵
B22n0117_p0567c14║語具云菩提薩埵。華言覺有情。謂七地菩薩。
B22n0117_p0567c15║明修菩提分法之行。方便涉有。不捨度生。同
B22n0117_p0567c16║於菩薩。故云遠行地寄菩薩乘。（梵語菩提。
B22n0117_p0567c17║華言道。言菩提分者。即三十七道品之分也。
B22n0117_p0567c18║涉有者。有即因果不亡之義。謂菩薩涉入三
B22n0117_p0568a01║界。化諸眾生也。）八不動地寄顯一乘。一乘
B22n0117_p0568a02║者。即佛乘也。謂八地菩薩。具證阿含德及不
B22n0117_p0568a03║住道。而捨所修之行。契合實理。離相離言。超
B22n0117_p0568a04║於世出世間。是一乘法。故云不動地寄顯一
B22n0117_p0568a05║乘。（梵語阿含。華言無比。）九善慧地寄顯
B22n0117_p0568a06║一乘。謂九地菩薩。以無量智。觀察無邊境界。
B22n0117_p0568a07║說法教化眾生。超於世出世間。是一乘法。故
B22n0117_p0568a08║云善慧地寄顯一乘。十法雲地寄顯一乘。謂
B22n0117_p0568a09║十地菩薩。以法身為雲。普覆眾生。觀察覺了。
B22n0117_p0568a10║受勝職位。意業自在。超於世出世間。是一乘
B22n0117_p0568a11║法。故云法雲地寄顯一乘。（勝職位。即佛之
B22n0117_p0568a12║位也。）
B22n0117_p0568a13║【十地寄報】（出華嚴經）十地寄報者。
B22n0117_p0568a14║謂十地菩薩。寄生諸天王等報也。昔金剛藏
B22n0117_p0568a15║菩薩。為眾說十地菩薩修行法門。自行化他。
B22n0117_p0568a16║成大功德。感報多作諸天王等。威力自在。化
B22n0117_p0568a17║導眾生。令修善法也。一閻浮提王。梵語閻浮
B22n0117_p0568a18║提。華言勝金洲。謂歡喜地菩薩。修行初地法
B22n0117_p0568b01║門。成大功德。多作閻浮提王。掌護正法。諸所
B22n0117_p0568b02║作業。念佛法僧。能大惠施。周給孤露。以法化
B22n0117_p0568b03║世一切眾生。令修善行。統領閻浮。故云閻浮
B22n0117_p0568b04║提王。二轉輪聖王。謂離垢地菩薩。修行二地
B22n0117_p0568b05║法門。成就功德。多作轉輪聖王。為大法主。王
B22n0117_p0568b06║四天下。有自在力。能除眾生破戒之垢。以善
B22n0117_p0568b07║方便。令其安住十善道中。為大施主。周徧給
B22n0117_p0568b08║濟。諸所作業。念佛法僧。在大眾中為首為勝。
B22n0117_p0568b09║受金輪寶。統領四洲。故云轉輪聖王。（四天
B22n0117_p0568b10║下者。東弗于逮。南閻浮提。西瞿耶尼。北鬱單
B22n0117_p0568b11║越。即四洲也。十善者。不殺。不盜。不邪婬。不妄
B22n0117_p0568b12║語。不兩舌。不惡口。不綺語。不貪。不瞋。不邪見
B22n0117_p0568b13║也。）三忉利天王。梵語忉利。華言三十三。即
B22n0117_p0568b14║帝釋天主。居須彌山頂。謂發光地菩薩。修行
B22n0117_p0568b15║三地法門。成大功德。多作三十三天之主。以
B22n0117_p0568b16║大方便。化諸眾生及諸天眾。捨離貪欲。住於
B22n0117_p0568b17║善道。故云忉利天王。（帝釋。梵語釋提桓因。
B22n0117_p0568b18║華言能天主。言帝釋者。華梵雙舉也。梵語須
B22n0117_p0568c01║彌。華言妙高。）四夜摩天王。梵語夜摩。華言
B22n0117_p0568c02║時分。以其時時唱快樂故也。謂焰慧地菩薩。
B22n0117_p0568c03║修行四地法門。具大功德。多作夜摩天王。以
B22n0117_p0568c04║善方便。除眾生惑。令住正見。諸所作業。念佛
B22n0117_p0568c05║法僧。統領天眾。隨所應度。不失於時。故云夜
B22n0117_p0568c06║摩天王。五兜率陀天王。梵語兜率陀。華言知
B22n0117_p0568c07║足。以其於五欲塵境。能知足故也。謂難勝地
B22n0117_p0568c08║菩薩。修行五地法門。集諸功德。多作兜率陀
B22n0117_p0568c09║天王。能伏一切外道邪見。令諸眾生住實諦
B22n0117_p0568c10║中。諸所作業。念佛法僧。統領天眾。常令自他
B22n0117_p0568c11║恒念知足。故云兜率陀天王。六善化天王。謂
B22n0117_p0568c12║現前地菩薩。修行六地法門。成就功德。多作
B22n0117_p0568c13║善化天王。所作自在。一切聲聞難問。無能退
B22n0117_p0568c14║屈。統領天眾。善能教化。令他除滅我慢之心。
B22n0117_p0568c15║故云善化天王。七自在天王。謂遠行地菩薩。
B22n0117_p0568c16║修行七地法門。具足菩提功德大願。多作自
B22n0117_p0568c17║在天王。善為眾生說所證法。令其得入。無有
B22n0117_p0568c18║退轉。統領天眾。善行教化。皆得自在。故云自
B22n0117_p0569a01║在天王。八大梵天王。梵。梵語具云梵迦夷。華
B22n0117_p0569a02║言淨身。謂不動地菩薩。修行八地法門。成大
B22n0117_p0569a03║功德。多作第二禪大梵天王。主千世界。能為
B22n0117_p0569a04║聲聞辟支佛等善說諸義。普運慈心。放大光
B22n0117_p0569a05║明。照千世界。令諸眾生得大自在。故云大梵
B22n0117_p0569a06║天王。（辟支。梵語具云辟支迦羅。華言緣覺。）
B22n0117_p0569a07║九大梵天王。謂善慧地菩薩。修行九地法門。
B22n0117_p0569a08║獲大神通。多作第三禪大梵天王。主二千世
B22n0117_p0569a09║界。能為聲聞緣覺及菩薩眾分別演說波羅
B22n0117_p0569a10║蜜行。所有難問。無能屈者。身出光明。照二千
B22n0117_p0569a11║界。除諸昏暗。饒益眾生。故云大梵天王。（梵
B22n0117_p0569a12║語波羅蜜。華言到彼岸。）十摩醯首羅天王。
B22n0117_p0569a13║梵語摩醯首羅。華言大自在。謂法雲地菩薩。
B22n0117_p0569a14║修行十地法門。具足眾德。多作第四禪摩醯
B22n0117_p0569a15║首羅天王。主三千世界。於法自在。能授聲聞
B22n0117_p0569a16║獨覺一切菩薩波羅蜜道。所有問難。無能屈
B22n0117_p0569a17║者。以自光明。能令眾生身心清涼。皆得安隱。
B22n0117_p0569a18║故云摩醯首羅天王。
B22n0117_p0569b01║【十山王】（出華嚴經疏）十山皆稱王
B22n0117_p0569b02║者。謂依海而住。高出一切諸餘小山。以喻十
B22n0117_p0569b03║地菩薩修行。同入如來智海。高出一切二乘
B22n0117_p0569b04║諸行也。（二乘者。聲聞乘。緣覺乘也。）一雪
B22n0117_p0569b05║山王。謂此山中。具諸藥草。能療眾病。取不可
B22n0117_p0569b06║盡。以喻歡喜地菩薩。聖智法藥。用之無竭。以
B22n0117_p0569b07║破無明。超前行位。如雪山王也。二香山王。謂
B22n0117_p0569b08║此山中。一切諸香。皆悉充滿。以喻離垢地菩
B22n0117_p0569b09║薩。戒行威儀。功德妙香。徧熏一切。如香山王
B22n0117_p0569b10║也。三鞞陀梨山王。梵語鞞陀梨。華言種種持。
B22n0117_p0569b11║謂此山純寶所成。持種種寶。以喻發光地菩
B22n0117_p0569b12║薩。禪定神通解脫三昧諸法。可貴可寶。如鞞
B22n0117_p0569b13║陀梨山王也。（梵語三昧。華言正定。）四神
B22n0117_p0569b14║仙山王。謂此山中。多神仙所居。以喻焰慧地
B22n0117_p0569b15║菩薩。超出世間。得大自在。如神仙山王也。五
B22n0117_p0569b16║由乾陀山王。梵語由乾陀。華言持雙。謂此山
B22n0117_p0569b17║純寶所成。諸夜叉王。咸住其中。以喻難勝地
B22n0117_p0569b18║菩薩。如意神通。善巧自在。如由乾陀山王也。
B22n0117_p0569c01║（梵語夜叉。華言勇健。）六馬耳山王。謂此
B22n0117_p0569c02║山純寶所成。一切諸果。咸產其中。以喻現前
B22n0117_p0569c03║地菩薩。從於理體。起諸妙用。化導眾生。以證
B22n0117_p0569c04║聲聞之果。如馬耳山王也。七尼民陀羅山王。
B22n0117_p0569c05║梵語尼民陀羅。華言持邊。謂此山純寶所成。
B22n0117_p0569c06║大力龍神。咸在其中。以喻遠行地菩薩。方便
B22n0117_p0569c07║智慧。化諸有情。證緣覺果。如尼民陀羅山王
B22n0117_p0569c08║也。八斫迦羅山王。梵語斫迦羅。華言輪圍。謂
B22n0117_p0569c09║此山金剛輪圍。純寶所成。諸自在仙。咸在其
B22n0117_p0569c10║中。以喻不動地菩薩。無功用道。得心自在。化
B22n0117_p0569c11║菩薩眾。如斫迦羅山王也。（無功用道。即無
B22n0117_p0569c12║功用行也。謂菩薩順性而修。雖加功用行。而
B22n0117_p0569c13║能離於行相也。）九計都末底山王。梵語計
B22n0117_p0569c14║都末底。華言幢慧。謂此山純寶所成。大威德
B22n0117_p0569c15║阿修羅王。咸在其中。以喻善慧地菩薩。善巧
B22n0117_p0569c16║攝生。大力智行。如計都末底山王也。（梵語
B22n0117_p0569c17║阿修羅。華言無端正。）十須彌盧山王。梵語
B22n0117_p0569c18║須彌盧。華言妙高。謂此山純寶所成。大威德
B22n0117_p0570a01║天。咸在其中。以喻法雲地菩薩。具如來力。成
B22n0117_p0570a02║就無畏。以不共法為眾宣說。問答無盡。如須
B22n0117_p0570a03║彌盧山王也。（不共法者。謂如來法。而與三
B22n0117_p0570a04║乘之法迥別也。）
B22n0117_p0570a05║【大海十相】（出華嚴經疏）海以深廣
B22n0117_p0570a06║為名。以喻如來智海。深廣無涯。故經中以大
B22n0117_p0570a07║海十相。喻十地菩薩修行。而得入於佛之智
B22n0117_p0570a08║海也。一次第漸深。此喻歡喜地菩薩修行。入
B22n0117_p0570a09║於智海。漸次而進。而能成就大願也。二不受
B22n0117_p0570a10║死屍。此喻離垢地菩薩修行。入佛智海。獲功
B22n0117_p0570a11║德清淨。離諸垢染也。三餘水入失本名。此喻
B22n0117_p0570a12║發光地菩薩修行。入佛智海。獲平等功德。捨
B22n0117_p0570a13║離世間一切假名也。四普同一味。此喻焰慧
B22n0117_p0570a14║地菩薩修行。入佛智海。獲無差別功德。與佛
B22n0117_p0570a15║如來同一體相也。五無量珍寶。此喻難勝地
B22n0117_p0570a16║菩薩修行。入佛智海。獲廣大無量方便。利益
B22n0117_p0570a17║眾生也。六無能至底。此喻現前地菩薩修行。
B22n0117_p0570a18║入佛智海。獲甚深功德。利益眾生。無窮盡也。
B22n0117_p0570b01║七廣大無量。此喻遠行地菩薩修行。入佛智
B22n0117_p0570b02║海。獲無量功德。以廣大覺慧。觀察諸法。無有
B22n0117_p0570b03║窮盡也。八大身所居。大身即鯤鯨之類。此喻
B22n0117_p0570b04║不動地菩薩。修無功用行。入佛智海。獲住一
B22n0117_p0570b05║切功德。以無量身。現廣大莊嚴也。（無功用
B22n0117_p0570b06║行者。謂雖加功用行。以順性而修。而無功用
B22n0117_p0570b07║之相也。）九潮不過限。此喻善慧地菩薩修
B22n0117_p0570b08║行。入佛智海。獲護世功德。利於世間。隨機授
B22n0117_p0570b09║法。不差根器也。（護世者。謂救護世間也。）
B22n0117_p0570b10║十普受大雨。此喻法雲地菩薩修行。入佛智
B22n0117_p0570b11║海。獲護世功德。能受如來大法雲雨。而無厭
B22n0117_p0570b12║足也。
B22n0117_p0570b13║【通教十地】（出天台四教儀）通教即
B22n0117_p0570b14║四教中之一也。通前藏教。通後別圓。故云通
B22n0117_p0570b15║也。（四教者。藏教。通教。別教。圓教也。）一乾
B22n0117_p0570b16║慧地。謂三乘之人。初居外凡位時。未得真空
B22n0117_p0570b17║理水所潤。故名乾慧地。（三乘者。聲聞乘。緣
B22n0117_p0570b18║覺乘。菩薩乘也。外凡者。謂心居理外也。）二
B22n0117_p0570c01║性地。謂三乘之人。居內凡位時。於無漏真空
B22n0117_p0570c02║法性之理。頗有解心。故名性地。（內凡位者。
B22n0117_p0570c03║謂心居理內而未證得也。無漏者。謂斷見思
B22n0117_p0570c04║之惑。而不漏落三界生死也。）三八人地。謂
B22n0117_p0570c05║三乘之人。體達三界見惑本空。在無間三昧
B22n0117_p0570c06║中。八忍具足。止觀云。人者忍也。故名八人地。
B22n0117_p0570c07║（三界者。欲界。色界。無色界也。見惑者。謂意
B22n0117_p0570c08║根對法塵而起分別也。梵語三昧。華言正定。
B22n0117_p0570c09║八忍者。苦法忍。苦類忍。集法忍。集類忍。滅法
B22n0117_p0570c10║忍。滅類忍。道法忍。道類忍也。）四見地。謂三
B22n0117_p0570c11║乘之人。同見第一義無生四諦之理。故名見
B22n0117_p0570c12║地。（第一義者。即真俗不二也。無生者。謂了
B22n0117_p0570c13║一切法皆無生也。四諦者。苦諦。集諦。滅諦。道
B22n0117_p0570c14║諦也。）五薄地。謂三乘之人。斷欲界六品思
B22n0117_p0570c15║惑。欲惑稍輕。得真諦理。故名薄地。（六品者。
B22n0117_p0570c16║謂欲界思惑分為九品。此即前之六品也。思
B22n0117_p0570c17║惑者。謂眼等五根對色等五塵而起貪愛也。
B22n0117_p0570c18║）六離欲地。謂三乘之人。斷欲界下三品思
B22n0117_p0571a01║惑盡。即離欲界生死。故名離欲地。（下三品
B22n0117_p0571a02║者。即九品中後之三品也。）七已辦地。謂三
B22n0117_p0571a03║乘之人。斷色界無色界思惑盡。發真無漏。智
B22n0117_p0571a04║斷功畢。故名已辦地。（無漏謂不漏落三界
B22n0117_p0571a05║生死也。言真無漏者。謂第四阿羅漢果之所
B22n0117_p0571a06║證也。若前初果須陀洹等雖證。而生死猶未
B22n0117_p0571a07║能盡。未得名真也。智斷功畢者。智即破惑之
B22n0117_p0571a08║智慧。斷即所斷之惑業。因此之智。而畢斷惑
B22n0117_p0571a09║之功也。）八辟支佛地。辟支。梵語具云辟支
B22n0117_p0571a10║迦羅。華言緣覺。謂緣覺之人。發真無漏。功德
B22n0117_p0571a11║力大。福慧深利。以能侵除見思習氣。故名辟
B22n0117_p0571a12║支佛地。（侵除者。謂侵入習氣之內而除斷
B22n0117_p0571a13║之也。見思習氣者。謂見思惑餘習之氣分也。
B22n0117_p0571a14║）九菩薩地。菩薩。梵語具云菩提薩埵。華言
B22n0117_p0571a15║覺有情。謂菩薩從空入假。深觀真俗二諦。進
B22n0117_p0571a16║斷見思習氣與塵沙惑。得法眼淨。成道種智。
B22n0117_p0571a17║故名菩薩地。（從空入假者。謂菩薩從涅槃
B22n0117_p0571a18║空。出（案出字誤。當作入。）生死假。而化眾
B22n0117_p0571b01║生。示同生死。故名假也。真諦者。亡泯一切法
B22n0117_p0571b02║也。俗諦者。建立一切法也。塵沙惑者。謂眾生
B22n0117_p0571b03║見思之惑。種類數多。如塵若沙也。法眼淨者。
B22n0117_p0571b04║謂菩薩之眼。觀一切法而無染礙也。道種智
B22n0117_p0571b05║者。謂菩薩化他。以一切道。起眾生一切善種
B22n0117_p0571b06║也。）十佛地。佛。梵語具云佛陀。華言覺。謂佛
B22n0117_p0571b07║有大功德力。資利智慧。而與一念相應。觀真
B22n0117_p0571b08║諦究竟。習氣亦究竟。覺果圓滿。故名佛地。（
B22n0117_p0571b09║究竟。即畢盡之義也。）
B22n0117_p0571b10║【十大弟子】（出翻譯名義）一摩訶迦
B22n0117_p0571b11║葉上行第一。梵語摩訶迦葉。華言大龜氏。其
B22n0117_p0571b12║先代學道。靈龜負仙圖而應。從德命族。故名
B22n0117_p0571b13║大龜氏。能行頭陀上行。故稱上行第一。（梵
B22n0117_p0571b14║語頭陀。華言抖擻。）二阿難陀多聞第一。梵
B22n0117_p0571b15║語阿難陀。華言慶喜。佛成道時。斛飯王遣使
B22n0117_p0571b16║來。白淨飯王言。貴弟生男。王聞歡喜。語來使
B22n0117_p0571b17║曰。是男當安名慶喜。後投佛出家。能持三藏
B22n0117_p0571b18║之教。故稱多聞第一。（三藏者。經藏。律藏。論
B22n0117_p0571c01║藏也。）三舍利弗智慧第一。梵語舍利弗。華
B22n0117_p0571c02║言鶖子。其母眼如鶖鷺。從母立字。故名舍利
B22n0117_p0571c03║弗。善解諸法。故稱智慧第一。四須菩提解空
B22n0117_p0571c04║第一。梵語須菩提。華言善吉。亦云空生。其生
B22n0117_p0571c05║之日。家室寶藏俱空。父母驚異。請相師占云。
B22n0117_p0571c06║此是吉相。因名善吉。又名空生。稟性慈善。不
B22n0117_p0571c07║與物諍。及其出家。悟空得道。故稱解空第一。
B22n0117_p0571c08║五富樓那說法第一。梵語富樓那。華言滿願。
B22n0117_p0571c09║父於滿江禱梵天求子。正值江滿。又夢七寶
B22n0117_p0571c10║器。滿中盛寶。入於母懷。以遂父願。故名滿願。
B22n0117_p0571c11║佛弟子中。善解說法。故稱說法第一。（七寶
B22n0117_p0571c12║者。金。銀。瑠璃。玻璃。硨磲。碼碯。赤真珠也。）六
B22n0117_p0571c13║目犍連神通第一。梵語目犍連。華言胡豆。上
B22n0117_p0571c14║古仙人好食此物。仍以為姓。目犍連。即姓也。
B22n0117_p0571c15║因姓立名。故號目犍連。佛弟子中。得大神通。
B22n0117_p0571c16║故稱神通第一。七迦旃延論議第一。梵語迦
B22n0117_p0571c17║旃延。華言不空。羅什師云。南天竺婆羅門姓
B22n0117_p0571c18║也。善解論議。故稱論議第一。（梵語婆羅門。
B22n0117_p0572a01║華言淨行。）八阿那律天眼第一。梵語阿那
B22n0117_p0572a02║律。華言無滅。昔因施食。得生人天中受樂。至
B22n0117_p0572a03║今不滅。名無滅。是佛從弟。獲天眼通。故稱天
B22n0117_p0572a04║眼第一。九優波離持戒第一。梵語優波離。華
B22n0117_p0572a05║言上首。或云近執。佛為太子時。曾為親近執
B22n0117_p0572a06║事之臣。出家持律。為眾紀綱。故稱持戒第一。
B22n0117_p0572a07║十羅睺羅密行第一。梵語羅睺羅。華言宮生。
B22n0117_p0572a08║是佛親子。佛出家時。以手指其妃腹。因而有
B22n0117_p0572a09║娠。佛已出家。在宮而生。因名宮生。佛弟子中。
B22n0117_p0572a10║能行密行。故稱密行第一。（密行者。微密之
B22n0117_p0572a11║行。人所不能知者也。）
B22n0117_p0572a12║【法師十德】（出華嚴經疏）華嚴經十
B22n0117_p0572a13║地品中。第九善慧地菩薩。修行一切功德行
B22n0117_p0572a14║願。作大法師。善能守護如來法藏。以無量善
B22n0117_p0572a15║巧智慧辯才。能與大眾而演說法。令諸眾生。
B22n0117_p0572a16║得大安樂。具茲十德。名為法師。（菩薩。梵語
B22n0117_p0572a17║具云菩提薩埵。華言覺有情。）一善知法義。
B22n0117_p0572a18║善知法義者。謂菩薩無礙之智。善知一切諸
B22n0117_p0572b01║法句義差別也。二能廣宣說。能廣宣說者。謂
B22n0117_p0572b02║菩薩能以智慧。廣為眾生宣揚如來微妙之
B22n0117_p0572b03║法也。三處眾無畏。處眾無畏者。謂菩薩處大
B22n0117_p0572b04║眾會。善說法要。隨他問難。悉能酬答。而無所
B22n0117_p0572b05║畏也。四無斷辯才。無斷辯才者。謂菩薩辯才
B22n0117_p0572b06║無礙。說一切法。經無量劫。相續不斷也。（劫。
B22n0117_p0572b07║梵語具云劫波。華言分別時節。）五巧方便
B22n0117_p0572b08║說。巧方便說者。謂菩薩善巧方便。隨順機宜。
B22n0117_p0572b09║說大說小。一切法門。令他通解也。六法隨法
B22n0117_p0572b10║行。法隨法行者。謂菩薩說法。令一切眾生如
B22n0117_p0572b11║說而行。隨順無違。修諸勝行也。七威儀具足。
B22n0117_p0572b12║威儀具足者。謂菩薩於行住坐臥四威儀中。
B22n0117_p0572b13║有威可畏。有儀可則。無有缺犯也。八勇猛精
B22n0117_p0572b14║進。勇猛精進者。謂菩薩發勇猛心。精進修習
B22n0117_p0572b15║一切善法。化導眾生。無有退轉也。九身心無
B22n0117_p0572b16║倦。身心無倦者。謂菩薩整肅身心。修諸勝行。
B22n0117_p0572b17║常起慈心。攝化眾生。無有懈倦也。十成就忍
B22n0117_p0572b18║力。成就忍力者。謂菩薩修習一切諸忍辱行。
B22n0117_p0572c01║成就無生法忍之力也。（無生法忍者。謂一
B22n0117_p0572c02║切諸法。本來不生。於此法中。忍可印證也。）
B22n0117_p0572c03║【十科】（出續高僧傳）一翻譯。翻譯者。
B22n0117_p0572c04║謂翻梵語而為華言也。又譯之為言易也。以
B22n0117_p0572c05║華夏之言。易彼梵語。俾大法以流通。如摩騰
B22n0117_p0572c06║初至於漢。譯四十二章經之類是也。二解義。
B22n0117_p0572c07║解義者。謂善解如來所說諸經甚深法義也。
B22n0117_p0572c08║蓋依解以立行。修行以契理。則可以弘大教。
B22n0117_p0572c09║可以證菩提。如佛弟子迦旃延。善解契經是
B22n0117_p0572c10║也。（梵語菩提。華言道。梵語迦旃延。華言不
B22n0117_p0572c11║空。）三習禪。禪。梵語具云禪那。華言靜慮。謂
B22n0117_p0572c12║人從無始以來。逐妄迷真。起惑造業。展轉沉
B22n0117_p0572c13║溺。若能息心靜慮。修習禪定。一旦慧光發生。
B22n0117_p0572c14║則了妄顯真。返本還源也。四明律。明律者。謂
B22n0117_p0572c15║明曉如來所制律法。防非止過。調練身口意
B22n0117_p0572c16║之三業也。蓋修行之人。須深明戒律持犯之
B22n0117_p0572c17║相。堅固守護。無毀無缺。則能止惡遷善。出離
B22n0117_p0572c18║苦趣。而生善道也。五感通。感通者。謂神妙不
B22n0117_p0573a01║測。感之斯應也。蓋修行之人。既證道果。內性
B22n0117_p0573a02║明了。則無感而不通。故智論云。通有四義。一
B22n0117_p0573a03║身能飛行。二移遠能近。三彼沒此出。四一念
B22n0117_p0573a04║即至。如唐之萬回。與元珪禪師者是也。（萬
B22n0117_p0573a05║回兄戍安西。久無消息。母憂之。回即朝往。際
B22n0117_p0573a06║晚而歸。持兄書至。報云平善。往復萬里。故稱
B22n0117_p0573a07║萬回。元珪禪師居嵩山時。嘗為嶽神授五戒。
B22n0117_p0573a08║感嶽神乞効神力報謝。為移北岫樹木。植之
B22n0117_p0573a09║東嶺。為屏障也。）六遺身。遺身者。謂重法亡
B22n0117_p0573a10║軀。發勇猛心。奮精進力。務求佛道。故棄身若
B22n0117_p0573a11║弗有。如世尊宿捨全身而求半偈。神光參達
B22n0117_p0573a12║磨斷臂以求安心。是也。（涅槃經云。佛昔作
B22n0117_p0573a13║婆羅門時。於雪山修行。釋提桓因化作羅剎。
B22n0117_p0573a14║唱過去佛所說偈云。諸行無常。是生滅法。時
B22n0117_p0573a15║婆羅門聞偈心喜。即曰。汝說偈未備。請為說
B22n0117_p0573a16║竟。羅剎曰。我飢不能說。若得汝腝肉熱血食
B22n0117_p0573a17║之。乃可為舉全偈。時婆羅門許以身施。羅剎
B22n0117_p0573a18║即說後半偈云。生滅滅已。寂滅為樂。婆羅門
B22n0117_p0573b01║以所聞偈。徧書于石樹上訖。於高木投身而
B22n0117_p0573b02║下。以施羅剎也。傳燈錄云。達磨大師在少林
B22n0117_p0573b03║時。神光晨夕參求其法。師曰。諸佛妙道。曠劫
B22n0117_p0573b04║精勤。豈小智輕心。欲冀真乘。光即取刀斷臂
B22n0117_p0573b05║師前。師許之。為易名惠可。可曰。我心未寧。乞
B22n0117_p0573b06║師為安。師曰。將心來。與汝安。可曰。覓心了不
B22n0117_p0573b07║可得。師曰。為汝安心竟。）七讀誦。看文曰讀。
B22n0117_p0573b08║背文曰誦。謂一大藏教。佛祖至言。若讀誦受
B22n0117_p0573b09║持者。可以滅罪生福。或因言悟旨。而得心地
B22n0117_p0573b10║開明。顯發智慧也。八護法。護法者。謂諸佛所
B22n0117_p0573b11║說教法。弘護在人。故如來於靈山會上。付囑
B22n0117_p0573b12║國王大臣。為法護衛。然出家奉佛者。尤當勉
B22n0117_p0573b13║力精進。作世舟航。渡諸淪溺。以護佛法。而令
B22n0117_p0573b14║久住也。九興福。興福者。謂興造福利。事非一
B22n0117_p0573b15║端。如來歷劫苦行。福慧兼修。稱兩足尊。此之
B22n0117_p0573b16║十科。自第八以前。多言修慧。至此第九。乃言
B22n0117_p0573b17║修福。故修行之人。能從事於八福田。及寫經
B22n0117_p0573b18║造像。凡有利於物者。不憚艱辛。勉而行之。則
B22n0117_p0573c01║福之所由興也。（八福田者。謂曠路義井。建
B22n0117_p0573c02║造橋梁。治平險隘。孝養父母。恭敬三寶。給事
B22n0117_p0573c03║病人。救濟貧窮。設無遮會也。）十雜科。雜者
B22n0117_p0573c04║不一也。謂前九科。各專一事。至此一科。則兼
B22n0117_p0573c05║前九科進修之事。傍及世間經書。治世語言。
B22n0117_p0573c06║禮樂文章。制度典故。無不兼通也。
B22n0117_p0573c07║【十種補特伽羅】（出地藏十輪經）梵
B22n0117_p0573c08║語補特伽羅。華言有情。又云人。佛為有情之
B22n0117_p0573c09║類。罪業深重。輪回生死。難得人身。故說此十
B22n0117_p0573c10║種差別也。一不種善根。謂諸有情。於宿世中
B22n0117_p0573c11║及現在世。不種菩提善根。惟作惡行。所以輪
B22n0117_p0573c12║迴諸趣也。（梵語菩提。華言道。）二未修福
B22n0117_p0573c13║業。謂諸有情。於宿世中及現在世。未曾修習
B22n0117_p0573c14║布施持戒等福德之業。多諸惡行。所以輪迴
B22n0117_p0573c15║諸趣也。三雜染相續。謂諸有情。於宿世中及
B22n0117_p0573c16║現在世。為貪瞋癡等雜亂染污。相續不絕。由
B22n0117_p0573c17║此惡行。所以輪迴諸趣也。四隨惡友行。謂諸
B22n0117_p0573c18║有情。於宿世中及現在世。隨順惡友。習諸不
B22n0117_p0574a01║善惡行。所以輪迴諸趣也。五不畏後世苦果。
B22n0117_p0574a02║謂諸有情。於現在世但造惡業。不畏未來生
B22n0117_p0574a03║死苦報。由此惡行。所以輪迴諸趣也。六猛利
B22n0117_p0574a04║貪欲。謂諸有情。不知世間諸欲。是眾苦之本。
B22n0117_p0574a05║但勇猛貪求。無有厭足。由此惡行。所以輪迴
B22n0117_p0574a06║諸趣也。七猛利瞋恚。謂諸有情。於世間一切
B22n0117_p0574a07║違逆之境。不能安心忍受。而但忿怒瞋恚。不
B22n0117_p0574a08║知止息。由此惡行。所以輪迴諸趣也。八猛利
B22n0117_p0574a09║愚癡。謂諸有情。於一切境迷惑不了。起諸邪
B22n0117_p0574a10║見。蔑裂正法。由此惡行。所以輪迴諸趣也。九
B22n0117_p0574a11║其心迷亂。謂諸有情。心無所主。迷惑狂亂。縱
B22n0117_p0574a12║身口意作不善業。由此惡行。所以輪迴諸趣
B22n0117_p0574a13║也。十守惡邪見。謂諸有情。不信如來正教。堅
B22n0117_p0574a14║執外道邪見。由此惡行。所以輪迴諸趣也。
B22n0117_p0574a15║【長者十德】（出翻譯名義）一貴姓。貴
B22n0117_p0574a16║姓者。謂勳戚尊貴。世稱閥（房越切。）閱（欲
B22n0117_p0574a17║雪切。）之族也。（明其等曰閥。積其功曰閱。
B22n0117_p0574a18║）二位高。位高者。謂居卿相台輔。為百辟之
B22n0117_p0574b01║長也。三大富。大富者。謂寶貨豐饒。所須具足
B22n0117_p0574b02║也。四威猛。威猛者。謂威嚴厚重。人所敬畏也。
B22n0117_p0574b03║五智深。智深者。謂智慮深遠。越格超羣。所謀
B22n0117_p0574b04║皆當也。六年耆。年耆者。謂齒高望重。為物儀
B22n0117_p0574b05║表。人所尊仰也。七行淨。行淨者。謂持心律己。
B22n0117_p0574b06║廉公潔白。所行如言。皆無玷也。八禮備。禮備
B22n0117_p0574b07║者。謂威儀庠序。世所式瞻也。九上歎。上歎者。
B22n0117_p0574b08║謂才德兼備。言行可則。為在上者所歎服也。
B22n0117_p0574b09║十下歸。下歸者。謂謙以處己。寬以御眾。為在
B22n0117_p0574b10║下者所歸向也。
B22n0117_p0574b11║【菩薩十施】（出華嚴經）一分減施。謂
B22n0117_p0574b12║菩薩仁慈。好行惠施。若得美妙飲食。分與眾
B22n0117_p0574b13║生。然後乃食。復念身中八萬戶蟲。依我身住。
B22n0117_p0574b14║願令普得充滿。於凡所受之物。悉亦如是。是
B22n0117_p0574b15║名分減施。（菩薩。梵語具云菩提薩埵。華言
B22n0117_p0574b16║覺有情。）二竭盡施。謂菩薩得上妙飲食香
B22n0117_p0574b17║華衣服資生之具。或有人言。汝今所有。悉當
B22n0117_p0574b18║與我。菩薩自念。應為饒益諸眾生。故隨所有
B22n0117_p0574c01║物。一切盡施。乃至身命。亦無所悋。是名竭盡
B22n0117_p0574c02║施。三內施。謂菩薩年方少盛。端正美好。始受
B22n0117_p0574c03║轉輪王位。七寶具足。王四天下。或有人言。我
B22n0117_p0574c04║今衰老。煢獨羸頓。若得王身手足血肉頭目
B22n0117_p0574c05║骨髓。我命存活。菩薩念言。我後必死。今當施
B22n0117_p0574c06║之。以濟眾生。心無所悔。是名內施。（七寶者。
B22n0117_p0574c07║金輪寶。白象寶。紺馬寶。神珠寶。玉女寶。典財
B22n0117_p0574c08║寶。主兵寶也。四天下者。東弗于逮。南閻浮提。
B22n0117_p0574c09║西瞿耶尼。北鬱單越也。）四外施。謂菩薩年
B22n0117_p0574c10║盛色美。眾相圓滿。始受轉輪王位。七寶具足。
B22n0117_p0574c11║或有人言。我今貧窶。惟願仁慈。以施於我。菩
B22n0117_p0574c12║薩念言。榮盛必衰。我今宜應隨彼之意。即便
B22n0117_p0574c13║施之而無所悔。是名外施。五內外施。謂菩薩
B22n0117_p0574c14║形相端正。處輪王位。或有人言。此輪王位。願
B22n0117_p0574c15║捨與我。并及王身為我臣僕。菩薩念言。我身
B22n0117_p0574c16║王位。悉是無常。即便施之。乃至以身恭勤作
B22n0117_p0574c17║役。心無所悔。是名內外施。六一切施。謂菩薩
B22n0117_p0574c18║身盛美妙。處輪王位。或有無量貧窮人言。大
B22n0117_p0575a01║王垂慈。各隨所求。或乞國土。或乞妻子。或乞
B22n0117_p0575a02║手足血肉肝腦。菩薩心念。一切恩愛。會當別
B22n0117_p0575a03║離。即以一切。悉皆施與。心無悔恨。是名一切
B22n0117_p0575a04║施。七過去施。謂菩薩聞過去諸佛菩薩所有
B22n0117_p0575a05║功德。不貪不著。見法如夢。但為教化取著眾
B22n0117_p0575a06║生。成熟佛法。即為說之。觀過去法。都不可得。
B22n0117_p0575a07║畢竟皆捨。是名過去施。八未來施。謂菩薩聞
B22n0117_p0575a08║未來諸佛所修之行。了達非有。不以己之善
B22n0117_p0575a09║根。回向於彼。亦不於彼而退己之善根。常勤
B22n0117_p0575a10║修行。攝化眾生。觀未來法。皆不可得。畢竟皆
B22n0117_p0575a11║捨。是名未來施。九現在施。謂菩薩聞四天王
B22n0117_p0575a12║眾天。三十三天。乃至色究竟天王眾天。及聲
B22n0117_p0575a13║聞緣覺。具諸功德。聞已不迷。但觀諸行。如夢
B22n0117_p0575a14║不實。不生貪著。但令眾生捨離惡趣。修行於
B22n0117_p0575a15║道。成就佛法。是名現在施。（四天王者。東方
B22n0117_p0575a16║持國天王。南方增長天王。西方廣目天王。北
B22n0117_p0575a17║方多聞天王也。三十三天者。即欲界忉利天
B22n0117_p0575a18║也。色究竟天者。即色界第十八天也。）十究
B22n0117_p0575b01║竟施。謂菩薩見無量眾生。無眼耳鼻舌身手
B22n0117_p0575b02║足。來至我所告言。我身薄祐。諸根殘缺。惟願
B22n0117_p0575b03║仁慈。捨己所有。菩薩聞知。即便施與。假使經
B22n0117_p0575b04║阿僧祇劫。不生悔惜。但念此身危脆不堅。應
B22n0117_p0575b05║以施彼。願我成就清淨智身。是名究竟施。（
B22n0117_p0575b06║梵語阿僧祇劫。華言無數時。）
B22n0117_p0575b07║【布施十種利益】（出月燈三昧經）布
B22n0117_p0575b08║施乃破慳貪之前陣。入正道之初門。菩薩能
B22n0117_p0575b09║行此者。則獲十種利益也。一降伏慳悋。謂修
B22n0117_p0575b10║菩薩行者。若能布施。則鄙慳悋惜之心。自然
B22n0117_p0575b11║降伏。不復萌動矣。二捨心相續。謂修菩薩行
B22n0117_p0575b12║者。行於布施。財雖匱乏。而喜捨之心。無有間
B22n0117_p0575b13║斷也。三同其資產。謂修菩薩行者。施心無量。
B22n0117_p0575b14║觀諸眾生。與己無異。所有財產。平等受用。無
B22n0117_p0575b15║有彼此也。四生豪富家。謂修菩薩行者。於一
B22n0117_p0575b16║切財物。常行惠施。心無悋惜。則當來果報。必
B22n0117_p0575b17║生豪富之家。財寶具足。受用無窮矣。五生處
B22n0117_p0575b18║施心現前。謂修菩薩行者。此生既能行於布
B22n0117_p0575c01║施。則感後世隨其所生之處。而他人施與之
B22n0117_p0575c02║者。皆無慳悋之心矣。六四眾愛樂。謂修菩薩
B22n0117_p0575c03║行者。既能常懷惠施。無所慳嫉。則四眾之心。
B22n0117_p0575c04║常生愛樂。而無嫌恨也。（四眾者。比丘。比丘
B22n0117_p0575c05║尼。優婆塞。優婆夷也。）七入眾不怯。謂修菩
B22n0117_p0575c06║薩行者。既能布施。而為四眾之所愛樂。故入
B22n0117_p0575c07║大眾之中。自無畏怯之心也。八勝名流布。謂
B22n0117_p0575c08║修菩薩行者。能無所求而行布施。則人多稱
B22n0117_p0575c09║讚。勝妙名聞。流布遐邇也。九手足柔軟。謂修
B22n0117_p0575c10║菩薩行者。好行布施。濟人缺乏。能感手足柔
B22n0117_p0575c11║軟。相好圓滿之報也。十不離知識。謂修菩薩
B22n0117_p0575c12║行者。自初發心行施以來。常得親近諸佛菩
B22n0117_p0575c13║薩善知識等。獲聞法要。未嘗遠離也。
B22n0117_p0575c14║【菩薩十戒】（出華嚴經）謂菩薩奉持
B22n0117_p0575c15║三世諸佛十種淨戒。具足清白。無有缺犯。念
B22n0117_p0575c16║諸眾生顛倒破戒。我成正覺。為說真法。令離
B22n0117_p0575c17║顛倒。得淨戒法。是名菩薩十戒。（三世者。過
B22n0117_p0575c18║去。現在。未來也。）一普饒益戒。謂菩薩受持
B22n0117_p0576a01║淨戒。廣為利益一切眾生也。二不受戒。謂菩
B22n0117_p0576a02║薩不受外道諸戒。但自精進。奉持諸佛平等
B22n0117_p0576a03║淨戒也。三不住戒。謂菩薩受持戒時。不求於
B22n0117_p0576a04║彼欲界色界無色界受生而住也。四無悔恨
B22n0117_p0576a05║戒。謂菩薩不作重罪。不行諂詐。不破淨行。安
B22n0117_p0576a06║住正戒。心不悔恨也。五無違諍戒。謂菩薩於
B22n0117_p0576a07║佛所制禁戒。心常持護。無所違犯。亦不鬬諍
B22n0117_p0576a08║觸惱一切眾生。但願常生歡喜。奉持於戒也。
B22n0117_p0576a09║六不惱害戒。謂菩薩不學邪幻呪術及造作
B22n0117_p0576a10║方藥惱害眾生。但為救護一切。而持於戒也。
B22n0117_p0576a11║七不雜戒。謂菩薩不著邊見。不惑外道所計。
B22n0117_p0576a12║但觀諸法緣起不實。一心專持出離生死之
B22n0117_p0576a13║戒也。（邊見者。謂外道於斷常二見中。隨執
B22n0117_p0576a14║一見也。外道所計者。謂計此身從梵天生。從
B22n0117_p0576a15║微塵生之類也。諸法緣起者。謂一切法皆由
B22n0117_p0576a16║眼等六根為因色等六塵為緣而生也。）八
B22n0117_p0576a17║不貪求戒。謂菩薩不現異相彰己有德起貪
B22n0117_p0576a18║求心。但為滿足出離生死法。故而持於戒也。
B22n0117_p0576b01║九無過失戒。謂菩薩不自貢高言我持戒。見
B22n0117_p0576b02║破戒人。亦不輕毀令他愧耻。但一其心。而持
B22n0117_p0576b03║於戒也。十無毀犯戒。謂菩薩受持淨戒。無所
B22n0117_p0576b04║毀犯。永斷十惡。具足十善。恒念眾生。皆由顛
B22n0117_p0576b05║倒。毀犯於戒。我當為說真實妙法。令離顛倒。
B22n0117_p0576b06║成就菩提也。（十惡者。一殺生。二偷盜。三邪
B22n0117_p0576b07║婬。四妄言。五兩舌。六惡口。七綺語。八貪。九瞋。
B22n0117_p0576b08║十邪見也。十善者。不殺。不盜。不邪婬。不妄言。
B22n0117_p0576b09║不綺語。不惡口。不兩舌。不貪。不瞋。不邪見也。
B22n0117_p0576b10║梵語菩提。華言道。）
B22n0117_p0576b11║【菩薩十戒】（出梵網經）一不殺戒。不
B22n0117_p0576b12║殺戒者。謂慈心憐愍。不斷一切命也。經云。一
B22n0117_p0576b13║切有命者。不得故殺。應起常住慈悲心孝順
B22n0117_p0576b14║心。方便救護一切眾生。而反自恣心快意殺
B22n0117_p0576b15║生者。是波羅夷罪。（梵語波羅夷。華言極惡。
B22n0117_p0576b16║）二不盜戒。不盜戒者。謂不攘竊他人一切
B22n0117_p0576b17║財物也。經云。一針一草。不得故盜。應生佛性
B22n0117_p0576b18║孝順心慈悲心。常助一切人。生福生樂。而反
B22n0117_p0576c01║更盜人財物。是波羅夷罪。三不婬戒。不婬戒
B22n0117_p0576c02║者。謂守禮自防。不應行欲事也。經云。應生孝
B22n0117_p0576c03║順心。救度一切眾生。淨法與人。而反更起一
B22n0117_p0576c04║切人婬。不擇親屬。是波羅夷罪。四不妄語戒。
B22n0117_p0576c05║不妄語戒者。謂言當誠實。不應虛妄誑他也。
B22n0117_p0576c06║經云。應生正語正見。亦生一切眾生正語正
B22n0117_p0576c07║見。而反更起一切眾生邪語邪見邪業。是波
B22n0117_p0576c08║羅夷罪。五不酤酒戒。不酤酒戒者。謂酒能昏
B22n0117_p0576c09║神亂性。故不應酤也。經云。一切酒不得酤。是
B22n0117_p0576c10║酒起罪因緣。菩薩應生一切眾生明達之慧。
B22n0117_p0576c11║而反更生一切眾生顛倒之心。是波羅夷罪。
B22n0117_p0576c12║六不說過罪戒。不說過罪戒者。謂不應說他
B22n0117_p0576c13║人好惡長短也。經云。聞外道惡人。說佛法中
B22n0117_p0576c14║非法非律。常生慈心。教化是輩。令生善信。若
B22n0117_p0576c15║反更自說他人罪過。是波羅夷罪。七不自讚
B22n0117_p0576c16║毀他戒。不自讚毀他戒者。謂不自矜伐。不謗
B22n0117_p0576c17║他人也。經云。若自揚己德。隱他人好事。令他
B22n0117_p0576c18║人受毀者。是波羅夷罪。八不慳戒。不慳戒者。
B22n0117_p0577a01║謂心無鄙悋。悉捨所有也。經云。見一切貧窮
B22n0117_p0577a02║人來乞者。隨人所須。一切給與。而以惡心瞋
B22n0117_p0577a03║心。乃至不施一錢一針一草。有求法者。不為
B22n0117_p0577a04║說一句一偈一微塵許法。而反更罵辱者。是
B22n0117_p0577a05║波羅夷罪。九不瞋戒。不瞋戒者。謂不應生忿
B22n0117_p0577a06║怒之心也。經云。應生一切眾生善根無諍之
B22n0117_p0577a07║事。常生悲心孝順心。而反更於一切眾生中。
B22n0117_p0577a08║以惡口罵辱。加以手打及以刀杖。意猶不息。
B22n0117_p0577a09║前人求悔。善言懺謝。猶瞋不解者。是波羅夷
B22n0117_p0577a10║罪。（前人即被打之人也。）十不謗三寶戒。
B22n0117_p0577a11║不謗三寶戒者。謂於佛法僧所。常當恭敬尊
B22n0117_p0577a12║重。不應謗毀也。經云。見外道及以惡人。一言
B22n0117_p0577a13║謗佛音聲。如三百矛刺心。况口自謗。不生信
B22n0117_p0577a14║心孝順心。而反更助惡人邪見人謗。是波羅
B22n0117_p0577a15║夷罪。
B22n0117_p0577a16║【大論十種戒】（出大智度論）一不缺
B22n0117_p0577a17║戒。謂修行之人。毀犯淨戒。如器已缺。無所堪
B22n0117_p0577a18║用。若能恒自守護。如愛明珠。則能攝一切戒。
B22n0117_p0577b01║是名不缺戒。二不破戒。謂修行之人。毀犯戒
B22n0117_p0577b02║法。如器破裂。不堪為用。若能持護不犯。無有
B22n0117_p0577b03║破損。是名不破戒。三不穿戒。謂修行之人。毀
B22n0117_p0577b04║犯戒法。如器穿漏。不堪受物。若能持護無毀。
B22n0117_p0577b05║是名不穿戒。四不雜戒。謂修行之人。或毀定
B22n0117_p0577b06║共戒。念破戒事。名之曰雜。若能護持不毀。欲
B22n0117_p0577b07║念不起。是名不雜戒。（定共戒者。即禪定與
B22n0117_p0577b08║戒法相應也。）五隨道戒。謂聲聞初果。須陀
B22n0117_p0577b09║洹人。隨順諦理。能破見惑。無所分別。是名隨
B22n0117_p0577b10║道戒。（梵語須陀洹。華言預流。見惑者。謂意
B22n0117_p0577b11║根對法塵而起分別也。）六無著戒。謂二乘
B22n0117_p0577b12║之人見真諦理。能成聖道。於諸思惑。無所染
B22n0117_p0577b13║著。是名無著戒。（二乘者。聲聞乘。緣覺乘也。
B22n0117_p0577b14║思惑者。謂眼等五根對色等五塵而起貪愛
B22n0117_p0577b15║也。）七自在戒。謂菩薩化他妙用。於諸世間。
B22n0117_p0577b16║而得自在無礙。是名自在戒。八智所讚戒。謂
B22n0117_p0577b17║菩薩於諸世界化導眾生。為智者之所讚歎。
B22n0117_p0577b18║是名智所讚戒。（智者。即諸佛也。）九隨定
B22n0117_p0577c01║戒。謂菩薩隨首楞嚴定。現諸威儀。導利眾生。
B22n0117_p0577c02║雖威儀變現。而任運常靜。是名隨定戒。（梵
B22n0117_p0577c03║語首楞嚴。華言健相分別。）十具足戒。謂菩
B22n0117_p0577c04║薩持中道第一義諦戒。用中道慧。徧入諸法。
B22n0117_p0577c05║無戒不備。是名具足戒。（第一義諦者。謂中
B22n0117_p0577c06║道實相之理。無二無別。諦審不虛也。）
B22n0117_p0577c07║【沙彌十戒】（出翻譯名義并沙彌十戒
B22n0117_p0577c08║法）梵語沙彌。華言息慈。初受十戒。名為
B22n0117_p0577c09║沙彌。後受具足戒。名為比丘也。（具足戒者。
B22n0117_p0577c10║即二百五十戒也。梵語比丘。華言乞士。）一
B22n0117_p0577c11║不殺戒。謂常念有情。皆惜身命。應當憐愍。慎
B22n0117_p0577c12║勿傷害。是名不殺戒。二不盜戒。謂物各有主。
B22n0117_p0577c13║雖一針一草。亦不當攘竊。是名不盜戒。三不
B22n0117_p0577c14║婬戒。謂清淨自守。不犯色欲。是名不婬戒。四
B22n0117_p0577c15║不妄語戒。謂言說誠實。不以虛言誑他。是名
B22n0117_p0577c16║不妄語戒。五不飲酒戒。謂酒能昏神亂性。增
B22n0117_p0577c17║長愚癡。應當絕飲。是名不飲酒戒。六離高廣
B22n0117_p0577c18║大牀戒。謂所坐之牀。高不過尺六。廣不過四
B22n0117_p0578a01║尺。若過此量者。名高廣大牀。則不當坐。是名
B22n0117_p0578a02║離高廣大牀戒。七離花鬘等戒。謂不著花鬘
B22n0117_p0578a03║瓔珞。不用香油塗身。是名離花鬘等戒。八離
B22n0117_p0578a04║歌舞等戒。謂不自歌舞。亦不輒往觀聽歌舞。
B22n0117_p0578a05║是名離歌舞等戒。九離金寶物戒。謂金銀錢
B22n0117_p0578a06║寶。不當蓄積。亦不許手執。是名離金寶物戒。
B22n0117_p0578a07║十離非食時戒。謂佛制午時為食時。若過午
B22n0117_p0578a08║則不當食。是名離非食時戒。