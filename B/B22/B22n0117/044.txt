B22n0117_p0600b09║【十一色】（出大乘廣五蘊論）色以質
B22n0117_p0600b10║礙為義。謂眼耳鼻舌身無表六種。即內色也。
B22n0117_p0600b11║色聲香味觸五種。即外色也。凡有十一種之
B22n0117_p0600b12║別焉。一眼。謂眼根有形質可見。故名色也。二
B22n0117_p0600b13║耳。謂耳根有形質可見。故名色也。三鼻。謂鼻
B22n0117_p0600b14║根有形質可見。故名色也。四舌。謂舌根有形
B22n0117_p0600b15║質可見。故名色也。五身。謂身根有形質可見。
B22n0117_p0600b16║故名色也。六色。謂眼根所見青黃赤白等色
B22n0117_p0600b17║也。七聲。謂絲竹環珮等聲。以其實可聽聞。故
B22n0117_p0600b18║名色也。八香。謂栴檀沉水及飲食等香。以其
B22n0117_p0600c01║實可嗅聞。故名色也。九味。謂甘淡鹹苦等味。
B22n0117_p0600c02║以其實可嘗知。故名色也。十觸。謂妙衣上服
B22n0117_p0600c03║柔軟細滑等觸。以其實有觸對。故名色也。十
B22n0117_p0600c04║一無表。無表者謂不可顯示之色也。如四禪
B22n0117_p0600c05║天定中色。眼中一分淨色。皆不可見。不可顯
B22n0117_p0600c06║示。又如意識緣相過去種種境界。雖無表對。
B22n0117_p0600c07║想境實見。故名無表色也。（四禪天者。即色
B22n0117_p0600c08║界初禪二禪三禪四禪也。一分淨色。即眼識
B22n0117_p0600c09║也。）
B22n0117_p0600c10║【十一聲】（出華嚴經隨疏演義鈔）一
B22n0117_p0600c11║執受大種聲。執即執持。受即領受。謂人於內
B22n0117_p0600c12║四大種。有所執受也。而言聲者。如手相擊及
B22n0117_p0600c13║語言等聲。皆由內四大種而出。故名執受大
B22n0117_p0600c14║種聲。（四大種者。謂人身中地水火風也。）
B22n0117_p0600c15║二不執受大種聲。謂人於外四大種。無所執
B22n0117_p0600c16║受。而言聲者。如風林駛水等聲。皆由外四大
B22n0117_p0600c17║而出。故名不執受大種聲。（外四大種者。謂
B22n0117_p0600c18║世間地水火風也。）三執受不執受大種聲。
B22n0117_p0601a01║謂如以手擊鼓等聲。手屬執受大種。鼓屬不
B22n0117_p0601a02║執受大種。故名執受不執受大種聲。四世所
B22n0117_p0601a03║共成聲。謂世俗之人。或因談說或因問答而
B22n0117_p0601a04║成於聲。故名世所共成聲。五成所引聲。謂諸
B22n0117_p0601a05║聖人所說法音。皆為引導眾生出離生死而
B22n0117_p0601a06║成於聲。故名成所引聲。六可意聲。謂歡樂之
B22n0117_p0601a07║聲。可適其意。故名可意聲。七不可意聲。謂愁
B22n0117_p0601a08║苦之聲。違逆情意。故名不可意聲。八俱相違
B22n0117_p0601a09║聲。謂不苦不樂之聲。亦不適意。亦不違情。與
B22n0117_p0601a10║前可意不可意聲相反。故名俱相違聲。九徧
B22n0117_p0601a11║計所執聲。謂外道於一切法。徧計有無及常
B22n0117_p0601a12║無常等。執著所說而成於聲。故名徧計所執
B22n0117_p0601a13║聲。十聖言聲。聖即正也。謂見即言見。不見言
B22n0117_p0601a14║不見。聞即言聞。不聞言不聞等。此因正直而
B22n0117_p0601a15║成於聲。故名聖言聲。十一非聖言聲。謂見言
B22n0117_p0601a16║不見。不見言見。聞言不聞。不聞言聞等。此因
B22n0117_p0601a17║非正直而成於聲。故名非聖言聲。
B22n0117_p0601a18║【藥師如來十二大願】（出藥師如來本
B22n0117_p0601b01║願功德經）文殊師利菩薩白佛言。惟願
B22n0117_p0601b02║演說諸佛名號。及本昔所發殊勝大願。佛言。
B22n0117_p0601b03║東方過此十恒沙等佛土之外。有世界。名淨
B22n0117_p0601b04║瑠璃。彼土有佛。名藥師瑠璃光如來。本行菩
B22n0117_p0601b05║薩行時。發十二大願。（梵語文殊師利。華言
B22n0117_p0601b06║妙德。菩薩。梵語具云菩提薩埵。華言覺有情。
B22n0117_p0601b07║梵語瑠璃。華言青色寶。）一願。願我來世於
B22n0117_p0601b08║佛菩提得正覺時。自身光明熾然。照曜無量
B22n0117_p0601b09║無數無邊世界。三十二相。八十種好。以為莊
B22n0117_p0601b10║嚴。我身既爾。令一切眾生如我無異。（梵語
B22n0117_p0601b11║菩提。華言道。三十二相者。足安平相。千輻輪
B22n0117_p0601b12║相。手指纖長相。手足柔軟相。手足縵網相。足
B22n0117_p0601b13║跟滿足相。足趺高好相。腨如鹿王相。手過膝
B22n0117_p0601b14║相。馬陰藏相。身縱廣相。毛孔生青色相。身毛
B22n0117_p0601b15║上靡相。身金色相。身光面各一丈相。皮膚細
B22n0117_p0601b16║滑相。七處平滿相。兩腋滿相。身如師子相。身
B22n0117_p0601b17║端直相。肩圓滿相。四十齒相。齒白齊密相。四
B22n0117_p0601b18║牙白淨相。頰車如師子相。咽中津液得上味
B22n0117_p0601c01║相。廣長舌相。梵音深遠相。眼色如金精相。眼
B22n0117_p0601c02║睫如牛王相。眉間白毫相。頂肉髻成相也。八
B22n0117_p0601c03║十種好者。一指爪狹長。二手足指圓。三手足
B22n0117_p0601c04║各等無差。四手足圓滿。五筋脉盤結。六兩踝
B22n0117_p0601c05║深隱。七行步正直。八行步威容齊整。九行步
B22n0117_p0601c06║安平。十行步有儀。十一回身顧視。十二支節
B22n0117_p0601c07║殊勝。十三骨節交結。十四膝輪圓滿。十五隱
B22n0117_p0601c08║處玅好。十六身支潤滑。十七身容敦肅。十八
B22n0117_p0601c09║身支堅固。十九身支安定。二十身相端嚴。二
B22n0117_p0601c10║十一身有圓光。二十二腹形方正。二十三臍
B22n0117_p0601c11║深右旋。二十四臍厚妙相。二十五肌膚勻淨。
B22n0117_p0601c12║二十六手掌充滿。二十七手文深長。二十八
B22n0117_p0601c13║唇色紅潤。二十九面門圓滿。三十舌相長廣。
B22n0117_p0601c14║三十一發聲威震。三十二音韻美妙。三十三
B22n0117_p0601c15║鼻高修直。三十四諸齒方整。三十五諸牙明
B22n0117_p0601c16║潔。三十六目廣清淨。三十七眼相修廣。三十
B22n0117_p0601c17║八眼睫齊整。三十九雙眉修長。四十雙眉綺
B22n0117_p0601c18║靡。四十一雙眉高朗。四十二耳厚修長。四十
B22n0117_p0602a01║三兩耳相好。四十四容儀端麗。四十五額廣
B22n0117_p0602a02║圓滿。四十六身分殊勝。四十七首髮修長。四
B22n0117_p0602a03║十八首髮香潔。四十九首髮齊整。五十首髮
B22n0117_p0602a04║堅固。五十一首髮光滑。五十二身分堅實。五
B22n0117_p0602a05║十三身體莊嚴。五十四諸竅清淨。五十五身
B22n0117_p0602a06║力充美。五十六身相嚴好。五十七面輪修廣。
B22n0117_p0602a07║五十八顏貌舒泰。五十九面顏光澤。六十身
B22n0117_p0602a08║支嚴淨。六十一毛孔出香。六十二面門出香。
B22n0117_p0602a09║六十三首相妙好。六十四身毛纖柔。六十五
B22n0117_p0602a10║法音圓辯。六十六頂相高妙。六十七指網分
B22n0117_p0602a11║明。六十八行不履地。六十九神力自持。七十
B22n0117_p0602a12║威德遠震。七十一音聲和雅。七十二觀機說
B22n0117_p0602a13║法。七十三一音演說。七十四次第說法。七十
B22n0117_p0602a14║五等觀有情。七十六先觀後作。七十七相好
B22n0117_p0602a15║具足。七十八頂骨堅實。七十九顏容奇妙。八
B22n0117_p0602a16║十胸臆妙好。）二願。願我來世得菩提時。身
B22n0117_p0602a17║如瑠璃。內外清淨。無復瑕垢。光明廣大。威德
B22n0117_p0602a18║熾然。身善安住。燄網莊嚴。過於日月。若有眾
B22n0117_p0602b01║生昏闇。及夜莫知方所。以我光故。隨意所趣。
B22n0117_p0602b02║作諸事業。三願。願我來世得菩提時。以無邊
B22n0117_p0602b03║無限智慧方便。令無量眾生受用無盡。莫令
B22n0117_p0602b04║一人有所乏少。四願。願我來世得菩提時。諸
B22n0117_p0602b05║有眾生行異道者。一切安立菩提道中。行聲
B22n0117_p0602b06║聞辟支佛道者。皆以大乘而安立之。（辟支。
B22n0117_p0602b07║梵語具云辟支迦羅。華言緣覺。）五願。願我
B22n0117_p0602b08║來世得菩提時。若有眾生。於我法中修行梵
B22n0117_p0602b09║行。此諸眾生。無量無邊一切。皆得不缺減戒。
B22n0117_p0602b10║具三聚戒。無有破戒起惡道者。（三聚戒者。
B22n0117_p0602b11║攝律儀戒。攝善法戒。饒益有情戒也。）六願。
B22n0117_p0602b12║願我來世得菩提時。若有眾生。其身下劣。諸
B22n0117_p0602b13║根不具。醜陋頑愚。聾盲跛躄。身攣背傴。白癩
B22n0117_p0602b14║癲狂。若復有餘種種身病。聞我名已。一切皆
B22n0117_p0602b15║得諸根具足。身分成滿。七願。願我來世得菩
B22n0117_p0602b16║提時。若有眾生。諸患逼切。無護無依。無有住
B22n0117_p0602b17║處。遠離一切資生醫藥。又無親屬。貧窮可愍。
B22n0117_p0602b18║此人若得聞我名號。眾患悉除。無諸痛惱。乃
B22n0117_p0602c01║至究竟無上菩提。八願。願我來世得菩提時。
B22n0117_p0602c02║若有女人。為諸惡之所逼惱。厭離女身。願捨
B22n0117_p0602c03║女形。聞我名已。轉女人身。成丈夫相。乃至究
B22n0117_p0602c04║竟無上菩提。九願。願我來世得菩提時。令一
B22n0117_p0602c05║切眾生解脫魔網。若墮種種異見稠林。悉當
B22n0117_p0602c06║安立置於正見。次第示以菩薩行門。十願。願
B22n0117_p0602c07║我來世得菩提時。若有眾生。種種王法。繫縛
B22n0117_p0602c08║鞭撻。牢獄應死。無量灾難。悲憂煎迫。身心受
B22n0117_p0602c09║苦。此等眾生。以我福力。皆得解脫一切苦惱。
B22n0117_p0602c10║十一願。願我來世得菩提時。若有眾生饑火
B22n0117_p0602c11║燒身。為求食故。作諸惡業。我於彼所。先以最
B22n0117_p0602c12║妙色香味食。飽足其身。後以法味。畢竟安樂。
B22n0117_p0602c13║十二願。願我來世得菩提時。若有眾生貧無
B22n0117_p0602c14║衣服。寒熱蚊䖟。日夜逼惱。我當施彼隨用衣
B22n0117_p0602c15║服。種種雜色。如其所好。亦以一切寶莊嚴具。
B22n0117_p0602c16║華鬘塗香。鼓樂眾妓。隨諸眾生所須之具。皆
B22n0117_p0602c17║令滿足。
B22n0117_p0602c18║【十二分經】（亦名十二部經出大智度
B22n0117_p0603a01║論）一修多羅。梵語修多羅。華言契經。契
B22n0117_p0603a02║者。上契諸佛之理。下契眾生之機。經者。法也。
B22n0117_p0603a03║常也。十界同遵曰法。三世不易曰常。此聖教
B22n0117_p0603a04║之總名也。又修多羅即是長行。直說法相。隨
B22n0117_p0603a05║其義理長短。不以字數為拘也。（十界者。佛
B22n0117_p0603a06║界。菩薩界。緣覺界。聲聞界。天界。人界。修羅界。
B22n0117_p0603a07║餓鬼界。畜生界。地獄界也。）二祇夜。梵語祇
B22n0117_p0603a08║夜。華言應頌。又云重頌。謂應前長行之文。重
B22n0117_p0603a09║宣其義。或六句四句三句二句。皆名頌也。三
B22n0117_p0603a10║伽陀。梵語伽陀。華言諷頌。謂不頌長行。直說
B22n0117_p0603a11║偈句。如金光明經中空品等。是也。四尼陀羅。
B22n0117_p0603a12║梵語尼陀羅。華言因緣。如經中有人問故為
B22n0117_p0603a13║說是事。如律中有人犯是事故制是戒。如來
B22n0117_p0603a14║所說一切根本緣起之事。皆名因緣。如法華
B22n0117_p0603a15║經中化城喻品說宿世因緣等。是也。五伊帝
B22n0117_p0603a16║目多。梵語伊帝目多。華言本事。謂說諸菩薩
B22n0117_p0603a17║弟子因地所行之事。如法華經中本事品云。
B22n0117_p0603a18║藥王菩薩於日月淨明德佛所。得法歡喜。即
B22n0117_p0603b01║然身臂以為供養。修諸苦行。求菩提道等。是
B22n0117_p0603b02║也。（梵語菩提。華言道。）六闍多伽。梵語闍
B22n0117_p0603b03║多伽。華言本生。謂說佛菩薩本地受生之事。
B22n0117_p0603b04║如涅槃經云。比丘當知。我於過去作鹿羆麞
B22n0117_p0603b05║兔龍。及作金翅鳥。粟散王。轉輪聖王之類。是
B22n0117_p0603b06║也。（梵語比丘。華言乞士。）七阿浮達磨。梵
B22n0117_p0603b07║語阿浮達磨。華言未曾有。亦云希有。謂如佛
B22n0117_p0603b08║初生時。即行七步。足迹之處。皆有蓮華。放大
B22n0117_p0603b09║光明。徧照十方世界。而發是言。我是度一切
B22n0117_p0603b10║眾生。生老病死者。地大震動。天雨眾華。樹出
B22n0117_p0603b11║音聲。作天妓樂。如是等無量希有之事。是也。
B22n0117_p0603b12║八婆陀。梵語婆陀。具云阿波陁那。華言譬喻。
B22n0117_p0603b13║謂如來說法。為鈍根者假譬喻以曉示之。令
B22n0117_p0603b14║其開解。如法華經中火宅藥草等喻。是也。九
B22n0117_p0603b15║優婆提舍。梵語優婆提舍。華言論議。謂諸經
B22n0117_p0603b16║中問答辯論諸法之事。如法華經提婆達多
B22n0117_p0603b17║品中。智積菩薩與文殊師利論說妙法等。是
B22n0117_p0603b18║也。（梵語提婆達多。華言天熱。梵語文殊師
B22n0117_p0603c01║利。華言妙德。）十優陁那。梵語優陁那。華言
B22n0117_p0603c02║自說。謂無有人問。如來以他心智。觀眾生機
B22n0117_p0603c03║而自宣說。如楞嚴會上說五十種魔事。不待
B22n0117_p0603c04║阿難請問。又如彌陁經無有緣起。自告舍利
B22n0117_p0603c05║弗等。是也。（五十種魔者。謂色受想行識五
B22n0117_p0603c06║陰。各有十種也。梵語阿難。華言慶喜。梵語舍
B22n0117_p0603c07║利弗。華言鶖子。）十一毘佛畧。梵語毘佛畧。
B22n0117_p0603c08║華言方廣。方者法也。廣者大也。又正理曰方。
B22n0117_p0603c09║包富曰廣。謂大乘方等經典。其義廣大。猶如
B22n0117_p0603c10║虛空也。十二和伽羅。梵語和伽羅。華言授記。
B22n0117_p0603c11║謂如來為諸菩薩辟支聲聞授作佛記。如法
B22n0117_p0603c12║華經云。汝阿逸多。於當來世而成佛道。號曰
B22n0117_p0603c13║彌勒等。是也。（辟支。梵語具云辟支迦羅。華
B22n0117_p0603c14║言緣覺。梵語彌勒。華言慈氏。阿逸多。即彌勒
B22n0117_p0603c15║字也。）
B22n0117_p0603c16║【十二因緣】（出天台四教儀）謂無明
B22n0117_p0603c17║等展轉感果名因。互相由藉為緣。三世相續
B22n0117_p0603c18║無間斷也。（三世相續無間斷者。謂由過去
B22n0117_p0604a01║世無明行為因。感現在世識乃至受五者為
B22n0117_p0604a02║果。由現在果。起愛取有三者。為現在因。由現
B22n0117_p0604a03║在因。感未來世生老死之果。如是循環無間
B22n0117_p0604a04║斷也。）一無明。謂過去世煩惱之惑。覆於本
B22n0117_p0604a05║性。無所明了。故曰無明。二行。謂過去世身口
B22n0117_p0604a06║造作一切善不善業。是名為行。三識。謂由過
B22n0117_p0604a07║去惑業相牽。致令此識投託母胎。一剎那間。
B22n0117_p0604a08║染愛為種。納想成胎。是名為識。（梵語剎那。
B22n0117_p0604a09║華言一念。）四名色。名即是心。謂心但有名。
B22n0117_p0604a10║而無形質也。色即色質。即是身也。謂從託胎
B22n0117_p0604a11║已後。至第五箇七日。名形位。生諸根形。四支
B22n0117_p0604a12║差別。是名為色。（四支者。即兩手兩足也。）
B22n0117_p0604a13║五六入。謂從名色已後。至第六箇七日。名髮
B22n0117_p0604a14║毛爪齒位。第七七日。名具根位。六根開張。有
B22n0117_p0604a15║入六塵之用。是名六入。（六根者。眼根。耳根。
B22n0117_p0604a16║鼻根。舌根。身根。意根也。六塵者。色塵。聲塵。香
B22n0117_p0604a17║塵。味塵。觸塵。法塵也。）六觸。謂出胎已後。至
B22n0117_p0604a18║三四歲時。六根雖觸對六塵。未能了知生苦
B22n0117_p0604b01║樂想。是名為觸。七受。謂從五六歲至十二三
B22n0117_p0604b02║歲時。因六塵觸對六根。即能納受前境好惡
B22n0117_p0604b03║等事。雖能了別。然未能起淫貪之心。是名為
B22n0117_p0604b04║受。八愛。謂從十四五歲至十八九歲時。貪於
B22n0117_p0604b05║種種勝妙資具及婬欲等境。然猶未能廣徧
B22n0117_p0604b06║追求。是名為愛。九取。謂從二十歲後。貪欲轉
B22n0117_p0604b07║盛。於五塵境四方馳求。是名為取。（五塵者。
B22n0117_p0604b08║色塵。聲塵。香塵。味塵。觸塵也。）十有。謂因馳
B22n0117_p0604b09║求諸境。起善惡業。積集牽引。當生三有之果。
B22n0117_p0604b10║是名為有。（因果不亡為有。三有者。欲有。色
B22n0117_p0604b11║有。無色有。即三界也。）十一生。謂從現世善
B22n0117_p0604b12║惡之業。後世還於六道四生中受生。是名為
B22n0117_p0604b13║生。（六道者。天道。人道。修羅道。餓鬼道。畜生
B22n0117_p0604b14║道。地獄道也。四生者。胎生。卵生。濕生。化生也。
B22n0117_p0604b15║）十二老死。謂從來世受生已後。五陰之身。
B22n0117_p0604b16║熟已還壞。是名老死。（五陰者。色陰。受陰。想
B22n0117_p0604b17║陰。行陰。識陰也。）
B22n0117_p0604b18║【十二入】（出法界次第）入即涉入之
B22n0117_p0604c01║義。謂六根六塵互相涉入。故名十二入也。（
B22n0117_p0604c02║六根者。眼根。耳根。鼻根。舌根。身根。意根也。六
B22n0117_p0604c03║塵者。色塵。聲塵。香塵。味塵。觸塵。法塵也。）一
B22n0117_p0604c04║眼入。謂眼根對色。即能見色。是名眼入。二耳
B22n0117_p0604c05║入。謂耳根對聲。即能聞聲。是名耳入。三鼻入。
B22n0117_p0604c06║謂鼻根對香。即能嗅香。是名鼻入。四舌入。謂
B22n0117_p0604c07║舌根對味。即能嘗味。是名舌入。五身入。謂身
B22n0117_p0604c08║根對觸。即能覺觸。是名身入。六意入。謂意根
B22n0117_p0604c09║對法。即能分別於法。是名意入。七色入。謂一
B22n0117_p0604c10║切可見之色。而對於眼。是名色入。八聲入。謂
B22n0117_p0604c11║一切可聞之聲。而對於耳。是名聲入。九香入。
B22n0117_p0604c12║謂一切可嗅之香。而對於鼻。是名香入。十味
B22n0117_p0604c13║入。謂一切可嘗之味。而對於舌。是名味入。十
B22n0117_p0604c14║一觸。入謂一切可覺之觸。而對於身。是名觸
B22n0117_p0604c15║入。十二法入。謂一切可分別之法。而對於意。
B22n0117_p0604c16║是名法入。
B22n0117_p0604c17║【十二頭陁行】（出十二頭陁經）梵語
B22n0117_p0604c18║頭陁。華言抖擻。謂能抖擻煩惱之塵垢也。蓋
B22n0117_p0605a01║比丘當離憒閙。不樂飾好。心絕貪求。無諸憍
B22n0117_p0605a02║慢。清淨自活。以求無上正真之道。故有十二
B22n0117_p0605a03║種之行焉。（梵語比丘。華言乞士。）一住阿
B22n0117_p0605a04║蘭若處。梵語阿蘭若。華言寂靜處。謂比丘當
B22n0117_p0605a05║住於空閑寂靜之處。身離憒閙。心離欲塵。永
B22n0117_p0605a06║絕攀緣。求無上道。是為頭陁行也。二常行乞
B22n0117_p0605a07║食。謂比丘離諸貪求。不受他請。常行乞食。以
B22n0117_p0605a08║資色身。助成道業。若得食時。或好或惡。不起
B22n0117_p0605a09║分別增減之念。若不得食。亦無嫌恨。得與不
B22n0117_p0605a10║得。心常平等。是為頭陁行也。三次第乞食。謂
B22n0117_p0605a11║比丘乞食之時。不著於味。不輕眾生。不擇貧
B22n0117_p0605a12║富。常平等一心。次第而乞。是為頭陁行也。四
B22n0117_p0605a13║一食。謂比丘修道。應作是念。我求一食。尚多
B22n0117_p0605a14║有所妨。何況小食後食。若不自損。則失半日
B22n0117_p0605a15║之功。不能一心行道。是故斷數數食。受一食
B22n0117_p0605a16║法。是為頭陁行也。（小食者。晨時食也。後食
B22n0117_p0605a17║者。過中食也。）五節量食。謂比丘所乞之食。
B22n0117_p0605a18║當作三分。若見渴乏者。以一分施之。又減一
B22n0117_p0605b01║摶食。至空靜處。置淨石上。施諸禽獸。若不見
B22n0117_p0605b02║困乏者。但食三分之二。亦留一分。不得盡食。
B22n0117_p0605b03║如此則身輕安隱。易消無患。不廢行道。若貪
B22n0117_p0605b04║心極噉。則腹脹氣塞。妨損道業。是故節食。為
B22n0117_p0605b05║頭陁行也。六過中不飲漿。漿即果漿蜜漿之
B22n0117_p0605b06║類。謂比丘修道。於種種漿。日若過中。悉不得
B22n0117_p0605b07║飲。若飲者。則心樂著。貪求無厭。不能一心修
B22n0117_p0605b08║習善法。是故過中不飲漿。為頭陁行也。七著
B22n0117_p0605b09║弊衲衣。謂比丘不貪服飾。不求好衣。但於聚
B22n0117_p0605b10║落中拾陳舊廢棄之物。浣濯令淨。作為衲衣。
B22n0117_p0605b11║覆除寒露而已。若貪新好。則多追求以損道
B22n0117_p0605b12║行。又能招致賊盜。是故著弊衲衣。為頭陁行
B22n0117_p0605b13║也。八但三衣。三衣者。九條七條五條袈裟之
B22n0117_p0605b14║衣也。謂比丘少欲知足。衣取蓋形。不多不少。
B22n0117_p0605b15║如白衣之人。畜種種衣。及外道苦行。裸形無
B22n0117_p0605b16║耻。皆不合中道。是故佛弟子捨此二邊。但受
B22n0117_p0605b17║三衣。為頭陁行也。（梵語袈裟。華言不正色。
B22n0117_p0605b18║言九條七條五條者。此袈裟上中下之等第
B22n0117_p0605c01║也。）九塚間坐。謂無常苦空之觀。是佛法之
B22n0117_p0605c02║初門。能令厭離三界。比丘住於塚間。常見死
B22n0117_p0605c03║屍。臭爛狼籍。火燒鳥啄。則無常不淨之想。易
B22n0117_p0605c04║得成就。是故塚間坐。為頭陁行也。（無常者。
B22n0117_p0605c05║謂五陰之身。終歸壞滅也。苦者。謂由此身而
B22n0117_p0605c06║受生死逼迫等苦也。空者。謂此身由四大假
B22n0117_p0605c07║合而成。畢竟不有也。）十樹下坐。謂比丘於
B22n0117_p0605c08║塚間不得道者。當至樹下。思惟求道。如佛生
B22n0117_p0605c09║時。成道。轉法輪。般涅槃。皆在樹下。有如是因
B22n0117_p0605c10║緣。是故比丘。如佛所行。當樹下坐。為頭陁行
B22n0117_p0605c11║也。（梵語涅槃。華言滅度。）十一露地坐。謂
B22n0117_p0605c12║比丘在樹下坐。如住半舍。蔭覆涼樂。故生愛
B22n0117_p0605c13║著。又慮雨漏濕冷。鳥屎污身。毒蟲所擾。於是
B22n0117_p0605c14║思惟。露地而坐。隨意快樂。月光徧照。令心明
B22n0117_p0605c15║利。易入空定。是故露地坐。為頭陁行也。十二
B22n0117_p0605c16║但坐不臥。謂比丘四威儀中。坐為第一。食易
B22n0117_p0605c17║消化。氣息調和。可以入道。若懈怠睡眠。諸煩
B22n0117_p0605c18║惱賊。常伺其便。若行若立。心動難攝。是故比
B22n0117_p0606a01║丘。常當安坐。脅不至席。為頭陁行也。（四威
B22n0117_p0606a02║儀。即行住坐臥之威儀也。）
B22n0117_p0606a03║【十二惡律儀】（出雜阿毘曇心論）惡
B22n0117_p0606a04║律儀者。謂法所不應作之律儀。一屠羊。屠者
B22n0117_p0606a05║殺也。謂人或以自食而常宰殺。或因取利販
B22n0117_p0606a06║賣而常宰殺。是為惡律儀。二養鷄。謂因嗜其
B22n0117_p0606a07║肉味。以充口體。常自畜養。意圖烹殺。是為惡
B22n0117_p0606a08║律儀。三養猪。謂或因自欲充於口腹。或因販
B22n0117_p0606a09║賣求利以資其生。而畜養之者。是為惡律儀。
B22n0117_p0606a10║四捕鳥。謂以殺心故。網捕禽鳥。或食或賣。傷
B22n0117_p0606a11║害生命。是為惡律儀。五捕魚。謂以殺心故。而
B22n0117_p0606a12║用網罟取捕諸魚。或食或賣。傷害物命。是為
B22n0117_p0606a13║惡律儀。六獵師。謂以殺心故。獵捕一切禽獸。
B22n0117_p0606a14║或食或賣。傷害物命。是為惡律儀。七作賊。謂
B22n0117_p0606a15║見一切物。常懷劫盜之心。不思物各有主。妄
B22n0117_p0606a16║行攘竊。賊害於人。是為惡律儀。八魁膾。魁膾
B22n0117_p0606a17║者。為官操刀行刑之人。謂人本同類。彼雖犯
B22n0117_p0606a18║法。理固當死。然習為操刃之業以害其生。實
B22n0117_p0606b01║為惡行。是為惡律儀。九守獄。謂為獄吏。守其
B22n0117_p0606b02║牢獄。以杻械枷鎖。非理陵虐罪囚。無慈善心。
B22n0117_p0606b03║是為惡律儀。十呪龍。謂習諸邪法呪術。呪於
B22n0117_p0606b04║龍蛇。以為戲樂。是為惡律儀。十一屠犬。謂殺
B22n0117_p0606b05║犬以資利養。是為惡律儀。十二伺獵。謂作獵
B22n0117_p0606b06║主。伺捕禽獸。以利其生。而自積罪業。是為惡
B22n0117_p0606b07║律儀。
B22n0117_p0606b08║【十二妄想】（出楞伽經）經云。當說妄
B22n0117_p0606b09║想。自性分別。隨境有異。一切愚夫。計著有無。
B22n0117_p0606b10║故有十二種也。一言說妄想。謂計著種種妙
B22n0117_p0606b11║音歌詠之聲。以為有性。是名言說妄想。二所
B22n0117_p0606b12║說事妄想。謂凡所說事。窮其自性。惟聖智所
B22n0117_p0606b13║知。凡愚不了。但依彼事而生言說。是名所說
B22n0117_p0606b14║事妄想。三相妄想。謂隨事起見。猶如渴鹿。奔
B22n0117_p0606b15║逐陽焰。作於水想。如於地水火風。執有堅濕
B22n0117_p0606b16║煗動之性。然不知性本融通。於一切法相。虛
B22n0117_p0606b17║妄計著。是名相妄想。四利妄想。謂樂著世間
B22n0117_p0606b18║種種金銀珍寶等財利。而不知此物。本是虛
B22n0117_p0606c01║幻。凡夫不了而起貪著。是名利妄想。五自性
B22n0117_p0606c02║妄想。謂執持諸法。起自性見。以自為是。餘皆
B22n0117_p0606c03║為非。是名自性妄想。六因妄想。謂於因緣所
B22n0117_p0606c04║生之法。起有無等見。妄想分別。成生死因。是
B22n0117_p0606c05║名因妄想。七見妄想。謂於五陰等法。妄計有
B22n0117_p0606c06║無一異。起諸邪見。執著分別。是名見妄想。（
B22n0117_p0606c07║五陰者。色陰。受陰。想陰。行陰。識陰也。有無者。
B22n0117_p0606c08║計有即常見。計無即斷見。一異者。計五陰之
B22n0117_p0606c09║法。為一為異也。）八成妄想。謂於假名實法
B22n0117_p0606c10║上。計我我所而起言說。成決定論。是名成妄
B22n0117_p0606c11║想。（假名者。謂名字虛假也。實法者。謂五陰
B22n0117_p0606c12║之法。是實有也。我我所者。我即假名。我所即
B22n0117_p0606c13║五陰色身等也。）九生妄想。謂計一切法。若
B22n0117_p0606c14║有若無。皆從緣起而生分別。是名生妄想。十
B22n0117_p0606c15║不生妄想。謂一切法皆先有體。不假因緣而
B22n0117_p0606c16║生。是名不生妄想。十一相續妄想。謂於一切
B22n0117_p0606c17║諸法。執此與彼。遞相繫屬。計著分別。無有斷
B22n0117_p0606c18║絕。是名相續妄想。十二縛不縛妄想。謂於一
B22n0117_p0607a01║切法。以情生著故。則成繫縛。若離妄想。則無
B22n0117_p0607a02║繫縛。凡夫不了。於此無縛解中而生計著。是
B22n0117_p0607a03║名縛不縛妄想。
B22n0117_p0607a04║【十二隨眠】（出眾事分阿毘曇論）謂
B22n0117_p0607a05║欲等煩惱。長時隨逐。眠伏藏識之中。故名隨
B22n0117_p0607a06║眠。（藏即含藏之義。藏識即第八識也。）一欲
B22n0117_p0607a07║貪。謂於可意之境。愛染念著。而生悅樂也。二
B22n0117_p0607a08║瞋恚。謂於不可意之境。無所愛樂。而自生瞋
B22n0117_p0607a09║忿也。三色貪。謂於色界愛樂淨法。貪著禪味
B22n0117_p0607a10║也。四無色貪。謂於無色界識處等定。愛樂可
B22n0117_p0607a11║意。心生味著也。五無明。謂於事理等法。無所
B22n0117_p0607a12║明了。障覆真性也。六身見。謂於五陰等法中。
B22n0117_p0607a13║強立主宰。妄計為身也。（五陰者。色陰。受陰。
B22n0117_p0607a14║想陰。行陰。識陰也。）七邊見。謂於身見上。計
B22n0117_p0607a15║我或斷或常。隨執一邊也。（計斷常者。謂外
B22n0117_p0607a16║道自計此身。死已不生。名斷見。又計此身。死
B22n0117_p0607a17║已更生。名常見也。）八邪見。謂由計斷常。不
B22n0117_p0607a18║信因果。以為無作無得。起見誹謗也。九見取。
B22n0117_p0607b01║謂因此見。而能通至非非想天。信此非餘。執
B22n0117_p0607b02║劣為勝。（非非想天。即無色界天也。信此非
B22n0117_p0607b03║餘者。謂自信己之所行。而於餘人所行。悉以
B22n0117_p0607b04║為非也。）十戒取。謂執邪為道。非因計因。如
B22n0117_p0607b05║持鷄狗等戒。以為可得清淨解脫。是也。（鷄
B22n0117_p0607b06║狗等戒者。外道妄計。自謂前世從鷄狗中來。
B22n0117_p0607b07║即便獨足而立及噉糞穢以為苦行也。）十
B22n0117_p0607b08║一慢。謂貢高自舉。輕慢他人也。十二疑。謂於
B22n0117_p0607b09║諦理不能解了。心生猶豫。是非不决也。（諦
B22n0117_p0607b10║理者。即苦集滅道四諦之理也。）
B22n0117_p0607b11║【十二類生】（出楞嚴經）謂諸有情。由
B22n0117_p0607b12║顛倒妄想。起惑造業。隨業感報。各各不同。故
B22n0117_p0607b13║有十二類也。一卵生。卵生者。從殼而出生也。
B22n0117_p0607b14║謂此類有情。因虛妄顛倒之惑。起飛沉亂想
B22n0117_p0607b15║之業。惑業和合。故感此生之報。即魚鳥龜蛇
B22n0117_p0607b16║之類。是也。（飛沉者。若想念浮舉。則為飛禽。
B22n0117_p0607b17║若情念沉重。報為魚蛇之類也。）二胎生。胎
B22n0117_p0607b18║生者。從胞胎而出生也。謂此類有情。因愛欲
B22n0117_p0607c01║雜染之惑。起橫豎亂想之業。惑業相滋。故感
B22n0117_p0607c02║此生之報。即人畜龍仙之類。是也。（橫豎者。
B22n0117_p0607c03║人身豎而畜生橫也。因行正道。得為人類。故
B22n0117_p0607c04║身豎。因行邪道。感生畜類。故身橫也。）三濕
B22n0117_p0607c05║生。濕生者。從濕處而受生也。謂此類有情。因
B22n0117_p0607c06║顛倒執著之惑。起翻覆亂想之業。惑業和合。
B22n0117_p0607c07║故感此生之報。即含蠢蠕動之類。是也。（翻
B22n0117_p0607c08║覆即飛伏也。因違義背信。翻覆任情。遂感蠢
B22n0117_p0607c09║蠕飛伏之類也。）四化生。化生者。無而忽有
B22n0117_p0607c10║也。又離此舊形。易彼新質。為化生也。謂此類
B22n0117_p0607c11║有情。因顛倒變易之惑。起捨故取新亂想之
B22n0117_p0607c12║業。惑業和合。故感此生之報。即轉蛻飛行之
B22n0117_p0607c13║類。是也。（轉蛻飛行者。如蠶蛻形為蛾。如雀
B22n0117_p0607c14║化蛤之類。）五有色。有色者。有形礙明顯之
B22n0117_p0607c15║色也。謂此類有情。因顛倒障礙之惑。起精耀
B22n0117_p0607c16║亂想之業。惑業顯著。故感此生之報。即休咎
B22n0117_p0607c17║精明之類。是也。（休咎精明者。如星辰吉者
B22n0117_p0607c18║為休。凶者為咎。爝火蚌珠。皆精明之類。爝火
B22n0117_p0608a01║即螢火也。）六無色。無色者。無有形色也。謂
B22n0117_p0608a02║此類有情。因顛倒銷散之惑。起陰隱亂想之
B22n0117_p0608a03║業。惑業暗昧。故感此生之報。即空散銷沉之
B22n0117_p0608a04║類。是也。（空散銷沉者。色盡心亡。厭空絕想。
B22n0117_p0608a05║沉冥幽隱。即無色界外道之類。是也。）七有
B22n0117_p0608a06║想。有想者。從憶想所生也。謂此類有情。因顛
B22n0117_p0608a07║倒罔象之惑。起潛結亂想之業。惑業和合。故
B22n0117_p0608a08║感此生之報。即神鬼精靈之類。是也。（罔象
B22n0117_p0608a09║者。似有似無也。潛結者。潛即隱伏。結即凝滯
B22n0117_p0608a10║也。）八無想。無想者。想心昏迷。無所覺了也。
B22n0117_p0608a11║謂此類有情。因頑鈍愚癡之惑。起枯槁亂想
B22n0117_p0608a12║之業。惑業和合。故感此生之報。即精神化為
B22n0117_p0608a13║土木金石之類。是也。（精神化為土木金石
B22n0117_p0608a14║者。如華表生精。如黃頭外道化為石。是也。）
B22n0117_p0608a15║九非有色。非有色者。謂雖有形色而假他所
B22n0117_p0608a16║成也。謂此類有情。因虛偽相待之惑。起因依
B22n0117_p0608a17║亂想之業。惑業相染。故感非有色相成色之
B22n0117_p0608a18║報。即水母以蝦為目之類。是也。（非有色相
B22n0117_p0608b01║成色者。如水母本無自類之色相故。曰非有
B22n0117_p0608b02║色相。以水沫為身。以蝦為目。故曰成色也。）
B22n0117_p0608b03║十非無色。非無色者。因聲呼召而能成形也。
B22n0117_p0608b04║謂此類有情。因相引妄性顛倒之惑。起呼召
B22n0117_p0608b05║亂想之業。惑業相附。故感非無色相無色之
B22n0117_p0608b06║報。即呪詛厭生之類。是也。（非無色相無色
B22n0117_p0608b07║者。如蝦蟇等。從自類生。不假他成。故曰非無
B22n0117_p0608b08║色相。藉聲得生。故曰無色。呪詛厭生者。呪詛
B22n0117_p0608b09║亦呼召耳。厭即禱也。如蝦蟇以聲附卵。然後
B22n0117_p0608b10║生長。非聲則壞。又孔雀雌者聞雄者鳴。即有
B22n0117_p0608b11║娠生雛。此等物類。若由厭禱而生也。）十一
B22n0117_p0608b12║非有想。非有想者。謂借他之身以成自類也。
B22n0117_p0608b13║謂此類有情。因誣罔顛倒之惑。起回互亂想
B22n0117_p0608b14║之業。惑業和合。故感非有想相成想之報。即
B22n0117_p0608b15║蒲盧等異質相成之類。是也。（誣罔即誑惑
B22n0117_p0608b16║也。回互猶轉換也。蒲盧。蜾臝也。取青蟲以為
B22n0117_p0608b17║己子。乃誣罔回互之義也。非有想相成想者。
B22n0117_p0608b18║如青蟲非蒲盧之類。故曰非有想相。而能成
B22n0117_p0608c01║己之子。故曰成想也。）十二非無想。非無想
B22n0117_p0608c02║者。謂雖親而成怨害也。謂此類有情。因怨恨
B22n0117_p0608c03║顛倒之惑。起殺害妄想之業。惑業和合。故感
B22n0117_p0608c04║非無想相無想之報。即土梟等附塊為兒。及
B22n0117_p0608c05║破鏡鳥以毒樹果抱為其子。子成。父母皆遭
B22n0117_p0608c06║其食之類。是也。（非無想相無想者。父母有
B22n0117_p0608c07║愛。故曰非無想相。後時成大。父母遭食。故曰
B22n0117_p0608c08║無想也。土梟。食母鳥也。破鏡。食父獸也。形如
B22n0117_p0608c09║貙而虎眼。今云鳥者。恐譯誤耳。）
B22n0117_p0608c10║【十三事法】一住正戒。謂出家之人。入
B22n0117_p0608c11║於聚落乞食。當收攝身心。安住正戒。勿令毀
B22n0117_p0608c12║犯也。二住正威儀。謂出家之人。乞食之時。當
B22n0117_p0608c13║須正其容貌。端其威儀。令一切人。生敬信心
B22n0117_p0608c14║也。三住正命。謂出家之人。當依佛制。乞食自
B22n0117_p0608c15║活。資身進道。離於五種邪命之食也。（五邪
B22n0117_p0608c16║命者。詐現異相。自說功能。占相吉凶。高聲現
B22n0117_p0608c17║威。說所得利以動人心也。）四住正覺。謂出
B22n0117_p0608c18║家之人。當須覺了。身為苦本。甚可厭惡。為正
B22n0117_p0609a01║道故而行乞食。隨得支身以除饑渴。勿令多
B22n0117_p0609a02║貪。妨進道業也。（已上乞食四事。）五依法。
B22n0117_p0609a03║謂出家之人。或於道場中經行。或於聚落內
B22n0117_p0609a04║乞食。當須行步徐緩。遵其法則也。六依時。謂
B22n0117_p0609a05║出家之人。當念無常迅速。晝夜深自警悟。不
B22n0117_p0609a06║可眠臥妨損道業。遺教經云。晝則勤心修習
B22n0117_p0609a07║善法。無令失時。初夜後夜。亦勿有廢。是也。七
B22n0117_p0609a08║依處。謂出家之人。欲求寂靜無為之樂。當離
B22n0117_p0609a09║憒（古對切。）閙之處。獨處閑居。思滅苦本也。
B22n0117_p0609a10║八依次。謂出家之人。於大眾中當依戒臘。資
B22n0117_p0609a11║次而坐。勿令攙越。梵網經云。先受戒者在前
B22n0117_p0609a12║坐。後受戒者在後坐。是也。（已上威儀四事。
B22n0117_p0609a13║）九離貪。謂出家之人。已住正戒。當制五根。
B22n0117_p0609a14║勿令放逸。五欲之害。甚於毒蛇。不應貪著也。
B22n0117_p0609a15║（五根者。眼根。耳根。鼻根。舌根。身根也。五欲
B22n0117_p0609a16║者。色欲。聲欲。香欲。味欲。觸欲也。）十離瞋。謂
B22n0117_p0609a17║出家之人。當以慈悲為本。忍受惡罵之毒。如
B22n0117_p0609a18║飲甘露。無令瞋恨。瞋之為害。甚於猛火。常當
B22n0117_p0609b01║防護。勿令得入也。十一離取著。謂出家之人。
B22n0117_p0609b02║常以智慧。觀察己身及以外物。皆悉虛幻。不
B22n0117_p0609b03║應妄取執著。遺教經云。持淨戒者。不得販賣
B22n0117_p0609b04║貿易。安置田宅。及諸財寶。皆當遠離。是也。十
B22n0117_p0609b05║二離麤獷。謂出家之人。當須柔軟和順。以成
B22n0117_p0609b06║清雅之德。不應麤暴猛獷。有失和敬之儀也。
B22n0117_p0609b07║（和敬者。謂外同他善。內自謙卑也。）十三
B22n0117_p0609b08║離憍慢。謂出家之人。當須謙敬卑下。折己慢
B22n0117_p0609b09║幢。精進修道。不應自恃有德。憍傲侮慢。貢高
B22n0117_p0609b10║於人也。（已上離煩惱五事。）
B22n0117_p0609b11║【日冷十三緣】（出長阿含經）一緣。謂
B22n0117_p0609b12║須彌山佉陁羅山二山中間有水。廣八萬四
B22n0117_p0609b13║千由旬。其水生優鉢羅等雜華。互相照觸。日
B22n0117_p0609b14║光為之生冷。（梵語須彌。華言妙高。梵語由
B22n0117_p0609b15║旬。華言限量。梵語優鉢羅。華言青蓮。）二緣。
B22n0117_p0609b16║謂佉陁羅山伊沙陁羅山二山中間有水。縱
B22n0117_p0609b17║廣四萬二千由旬。其水生諸雜華。互相照觸。
B22n0117_p0609b18║日光為之生冷。（梵語伊沙陁羅。華言持軸。
B22n0117_p0609c01║）三緣。謂伊沙陁羅山樹提陁羅山二山中
B22n0117_p0609c02║間有水。廣二萬由旬。其水生諸雜華。互相照
B22n0117_p0609c03║觸。日光為之生冷。四緣。謂善見山樹提山二
B22n0117_p0609c04║山中間有水。廣一萬二千由旬。其水生諸雜
B22n0117_p0609c05║華。互相照觸。日光為之生冷。五緣。謂善見山
B22n0117_p0609c06║馬祀山二山中間有水。廣六千由旬。其水生
B22n0117_p0609c07║諸雜華。互相照觸。日光為之生冷。六緣。謂馬
B22n0117_p0609c08║祀山尼彌陁羅山二山中間有水。廣一千二
B22n0117_p0609c09║百由旬。其水生諸雜華。互相照觸。日光為之
B22n0117_p0609c10║生冷。（梵語尼彌陁羅。華言抱持。）七緣。謂
B22n0117_p0609c11║尼彌陁羅山調伏山二山中間有水。廣六百
B22n0117_p0609c12║由旬。其水生諸雜華。互相照觸。日光為之生
B22n0117_p0609c13║冷。八緣。謂調伏山金剛輪山二山中間有水。
B22n0117_p0609c14║廣三百由旬。其水生諸雜華。互相照觸。日光
B22n0117_p0609c15║為之生冷。九緣。謂金剛輪山閻浮提地二處
B22n0117_p0609c16║中間有水。映於日光而日生冷。（梵語閻浮
B22n0117_p0609c17║提。華言勝金洲。）十緣。謂南閻浮提河少。西
B22n0117_p0609c18║拘耶尼水多。其水映於日光而日生冷。（梵
B22n0117_p0610a01║語拘耶尼。華言牛貨。）十一緣。謂西拘耶尼
B22n0117_p0610a02║河少。東弗于逮水多。其水映於日光而日生
B22n0117_p0610a03║冷。（梵語弗于逮。華言勝。）十二緣。謂東弗
B22n0117_p0610a04║于逮河少。北鬱單越河多。其水映於日光而
B22n0117_p0610a05║日生冷。（梵語鬱單越。華言勝處。）十三緣。
B22n0117_p0610a06║謂日宮殿。光照大海水。水映日光而日生冷。
B22n0117_p0610a07║【十四無畏】（出楞嚴經）謂觀世音菩
B22n0117_p0610a08║薩。以金剛三昧無作妙力。與諸十方三世六
B22n0117_p0610a09║道一切眾生。同一悲仰。令諸眾生獲得十四
B22n0117_p0610a10║種無畏功德也。（梵語三昧。華言正定。無作
B22n0117_p0610a11║妙力者。謂不作意之力用也。十方者。四方。四
B22n0117_p0610a12║維。上下也。三世者。過去。現在。未來也。六道者。
B22n0117_p0610a13║天道。人道。修羅道。餓鬼道。畜生道。地獄道也。
B22n0117_p0610a14║）一不自觀音以觀觀者。不自觀音者。謂不
B22n0117_p0610a15║隨聲塵所起知見也。以觀觀者。謂返照自性
B22n0117_p0610a16║也。不起知見。則無所妄。返照自性。則一切真
B22n0117_p0610a17║寂。無復苦惱。故令受苦眾生。蒙此真觀。即得
B22n0117_p0610a18║解脫。是為無畏。經云。觀其音聲。即得解脫。是
B22n0117_p0610b01║也。二知見旋復。在心曰知。在眼曰見。知見性
B22n0117_p0610b02║熱。則屬於火。謂菩薩能旋轉知見。以復真空。
B22n0117_p0610b03║能令眾生。設入火難。自不能燒。是為無畏。經
B22n0117_p0610b04║云。設入大火。火不能燒。是也。三觀聽旋復。觀
B22n0117_p0610b05║聽性動。則屬於水。謂菩薩能旋轉觀聽。以復
B22n0117_p0610b06║真空。能令眾生。設為大水所漂。自不能溺。是
B22n0117_p0610b07║為無畏。經云。大水所漂。水不能溺。是也。四斷
B22n0117_p0610b08║滅妄想心無殺害。妄想作業。以殺為首。謂菩
B22n0117_p0610b09║薩證悟實性。斷滅妄想。大慈心發。無殺害念。
B22n0117_p0610b10║能令眾生。入彼羅剎鬼國。鬼自滅惡。是為無
B22n0117_p0610b11║畏。經云。入諸鬼國。鬼不能害。是也。（梵語羅
B22n0117_p0610b12║剎。華言速疾鬼。）五熏聞成聞六根銷復同
B22n0117_p0610b13║於聲聽。謂熏聞屬思。思其所聞。無性可得。則
B22n0117_p0610b14║成真聞。六根害人。兵刃無異。菩薩六根。既皆
B22n0117_p0610b15║銷滅。以復真空。一切塵境。同於聲聽。能令眾
B22n0117_p0610b16║生。當被害者。刀刃所加。段段折壞。是為無畏。
B22n0117_p0610b17║經云。臨當被害。刀段段壞。是也。（六根者。眼
B22n0117_p0610b18║根。耳根。鼻根。舌根。身根。意根也。）六聞熏精
B22n0117_p0610c01║明明徧法界。謂菩薩從聞熏習。所成慧性。既
B22n0117_p0610c02║得精明。明照十方。周徧法界。幽暗即消。能令
B22n0117_p0610c03║眾生。雖被藥叉諸幽暗者來近其側。目受明
B22n0117_p0610c04║奪。自不能視。是為無畏。經云。藥叉羅剎。鳩槃
B22n0117_p0610c05║茶鬼。雖近其傍。目不能視。是也。（梵語藥叉。
B22n0117_p0610c06║亦云夜叉。華言勇健。梵語鳩槃茶。華言甕形。
B22n0117_p0610c07║）七音性圓消觀聽返入。謂受虛妄聲塵繫
B22n0117_p0610c08║縛。不異禁繫枷鎖。菩薩以動靜之性俱滅。則
B22n0117_p0610c09║其觀聽。返妄入真。聲塵解脫。能令眾生。禁繫
B22n0117_p0610c10║等事。不能著身。是為無畏。經云。禁繫枷鎖。所
B22n0117_p0610c11║不能著。是也。八滅音圓聞徧生慈力。謂菩薩
B22n0117_p0610c12║消滅音聲。圓成聞慧。則徧生慈力。能以大利。
B22n0117_p0610c13║令彼得樂。是以眾生經於險路。如行坦途。或
B22n0117_p0610c14║遇惡寇。自不能劫。是為無畏。經云。經過險路。
B22n0117_p0610c15║賊不能劫。是也。九熏聞離塵色不能劫。謂菩
B22n0117_p0610c16║薩以思慧熏聞成性。離諸塵妄。不被色塵所
B22n0117_p0610c17║劫。能令一切性多婬人。貪欲不生。是為無畏。
B22n0117_p0610c18║經云。能令一切多婬眾生。遠離貪欲。是也。十
B22n0117_p0611a01║純音無塵根境圓融。謂菩薩音性純淨。離諸
B22n0117_p0611a02║妄塵。根境相入。圓融無礙。能令懷忿恨人。瞋
B22n0117_p0611a03║恚不生。是為無畏。經云。能令一切忿恨眾生。
B22n0117_p0611a04║離諸瞋恚。是也。十一銷塵旋明。謂菩薩除暗
B22n0117_p0611a05║銷塵。旋復性明。能令一切昏鈍無善心人。癡
B22n0117_p0611a06║暗遠離。是為無畏。經云。能令一切昏鈍性障
B22n0117_p0611a07║諸阿顛迦。永離癡暗。是也。（梵語阿顛迦。華
B22n0117_p0611a08║言無善心。）十二融形復聞。謂融形則礙滅。
B22n0117_p0611a09║復聞則性真。故涉入世間。而不壞世間之相。
B22n0117_p0611a10║能徧十方。供養微塵數佛。稟承其法。各為法
B22n0117_p0611a11║子。以此無畏。施諸無子眾生。欲求男者。令得
B22n0117_p0611a12║生男。經云。能令無子眾生。欲求男者。誕生福
B22n0117_p0611a13║德智慧之男。是也。十三六根圓通明照無二。
B22n0117_p0611a14║謂菩薩六根圓融。通達無礙。含攝法界。如大
B22n0117_p0611a15║圓鏡。明照無二。由此故能承順法門。受領無
B22n0117_p0611a16║失。以此無畏。施諸無子眾生。欲求女者。即得
B22n0117_p0611a17║生女。經云。能令法界無子眾生。欲求女者。誕
B22n0117_p0611a18║生福德柔順。眾人愛敬。有相之女。是也。十四
B22n0117_p0611b01║我一名與六十二恒河沙名等無有異。謂菩
B22n0117_p0611b02║薩得真圓通。能令求福眾生。但持我之名號。
B22n0117_p0611b03║與彼俱持無數菩薩名號之人。較量所得福
B22n0117_p0611b04║德。等無有異。是為無畏。經云。能令眾生。持我
B22n0117_p0611b05║名號。與彼共持六十二恒河沙諸法王子二
B22n0117_p0611b06║人福慧。正等無異。是也。
B22n0117_p0611b07║【念誦忌十五地】（出一字佛頂輪王經）
B22n0117_p0611b08║念誦即想念持誦神呪也。忌者猶不宜也。
B22n0117_p0611b09║經云。如來告金剛密迹王菩薩。若諸有情。為
B22n0117_p0611b10║欲調他怨惡之心迴伏者。欲消除一切灾障
B22n0117_p0611b11║者。或求滿足如意者。當擇空寂幽閑勝處。結
B22n0117_p0611b12║界建壇。淨身語意。供養聖像。誦持佛頂輪王
B22n0117_p0611b13║呪。加持作法。若得成就。則所願滿足。不可於
B22n0117_p0611b14║神龍所護及藥叉羅剎等地。結界作法。若在
B22n0117_p0611b15║此等不善之處。則鬼神得便而來擾亂。使所
B22n0117_p0611b16║作行法。不得成就。是故當忌十五地也。（梵
B22n0117_p0611b17║語藥叉。亦云夜叉。華言勇健。梵語羅剎。華言
B22n0117_p0611b18║速疾鬼。）一神龍所護地。謂有神龍護持之
B22n0117_p0611c01║處。忌於結界建壇誦呪作法。恐其侵惱。令所
B22n0117_p0611c02║作行法。不得成就也。二藥叉羅剎住地。謂有
B22n0117_p0611c03║藥叉等鬼神所住之處。忌於結界建壇誦呪
B22n0117_p0611c04║作法。恐其伺於方便。擾亂行法。令不成就也。
B22n0117_p0611c05║三尸陁林地。梵語尸陁。華言寒林。謂有死屍
B22n0117_p0611c06║積聚之處。忌於結界建壇誦呪作法。以其臭
B22n0117_p0611c07║穢不淨。妨於淨行。作法難成也。四無佛法地。
B22n0117_p0611c08║謂如來正教所不到處。忌於結界建壇誦呪
B22n0117_p0611c09║作法。以無正教之法。善神不來守護。行法難
B22n0117_p0611c10║成也。五虎狼住地。謂有虎狼猛獸之處。忌於
B22n0117_p0611c11║結界建壇誦呪作法。以其威猛毒害。非吉祥
B22n0117_p0611c12║空閑之地。難以安住作法也。六多蚊蟲地。謂
B22n0117_p0611c13║有蚊蚋聚集之處。忌於結界建壇誦呪作法。
B22n0117_p0611c14║以其能喧閙。又能𠯗人。不得寂靜。作法難成
B22n0117_p0611c15║也。七無雨地。謂多旱無雨之處。忌於結界建
B22n0117_p0611c16║壇誦呪作法。以其泉源枯竭。人多渴乏。絕於
B22n0117_p0611c17║助緣。行法難成也。八饒風地。謂風常起之處。
B22n0117_p0611c18║忌於結界建壇誦呪作法。以其飄蕩多寒。妨
B22n0117_p0612a01║於道行。作法難成也。九賊住地。謂有盜賊所
B22n0117_p0612a02║住之處。忌於結界建壇誦呪作法。以其多損
B22n0117_p0612a03║害心。妨於道行。難以安住作法也。十屠殺住
B22n0117_p0612a04║地。謂屠兒殺者所住之處。忌於結界建壇誦
B22n0117_p0612a05║呪作法。以其無慈悲心。非吉祥空閑之地。行
B22n0117_p0612a06║法難成也。十一酤酒住地。謂賣酒之處。忌於
B22n0117_p0612a07║結界建壇誦呪作法。以酒是起罪因緣。能令
B22n0117_p0612a08║眾生心生顛倒。妨於道行。作法難成也。十二
B22n0117_p0612a09║賣經像地。謂販賣經卷佛像之處。忌於結界
B22n0117_p0612a10║建壇誦呪作法。以其不信因果。無有善心。非
B22n0117_p0612a11║吉祥空閑之地。難以安住作法也。十三賣凶
B22n0117_p0612a12║具地。謂販賣刀杖弓箭殺生器具之處。忌於
B22n0117_p0612a13║結界建壇誦呪作法。以其多殺害心。非吉祥
B22n0117_p0612a14║空閑之地。難以安住作法也。十四賣女地。謂
B22n0117_p0612a15║衒賣女色之處。忌於結界建壇誦呪作法。以
B22n0117_p0612a16║其穢污不潔。妨於道行。作法難成也。十五眾
B22n0117_p0612a17║難地。謂水火刀兵險難之處。忌於結界建壇
B22n0117_p0612a18║誦呪作法。以兇險多難。非吉祥空閑之地。難
B22n0117_p0612b01║以安住作法也。