B22n0117_p0612b02║【十五種無明】（出鞞婆沙論）一根本
B22n0117_p0612b03║無明。謂從無始之際。一念不覺。長夜昏迷。不
B22n0117_p0612b04║了真理。能生一切諸惑煩惱。是為根本無明。
B22n0117_p0612b05║二枝末無明。謂心心所法。相應而起。即有貪
B22n0117_p0612b06║瞋慢疑見等煩惱。是為枝末無明。（心心所
B22n0117_p0612b07║法者。心即心王。心所即受想行也。）三共無
B22n0117_p0612b08║明。謂一切結使。共相造作一切諸業。是為共
B22n0117_p0612b09║無明。（結使者。謂一切煩惱。能纏縛驅使於
B22n0117_p0612b10║人。入於生死也。）四不共無明。謂第七識。無
B22n0117_p0612b11║別體相。妄起染心。障蔽無漏聖法。恒不間斷。
B22n0117_p0612b12║是為不共無明。（第七識。即意識也。無漏者。
B22n0117_p0612b13║謂不漏落生死也。）五相應無明。謂第七識。
B22n0117_p0612b14║恒與貪癡見慢四惑相應而起。是為相應無
B22n0117_p0612b15║明。六不相應無明。謂第七識。不與餘識外緣
B22n0117_p0612b16║麤顯之境相應。是為不相應無明。（麤顯之
B22n0117_p0612b17║境者。謂色等五塵之境也。）七迷理無明。謂
B22n0117_p0612b18║根本無明。障於中道之理。不能顯發。是為迷
B22n0117_p0612c01║理無明。八迷事無明。謂見思煩惱。障蔽生死
B22n0117_p0612c02║之事。不能出離。是為迷事無明。九獨頭無明。
B22n0117_p0612c03║謂妄覺之心。不緣外境。孤然生起。生已增廣。
B22n0117_p0612c04║是為獨頭無明。十俱行無明。謂心心所法。常
B22n0117_p0612c05║相隨逐。曾不捨離。是為俱行無明。十一覆業
B22n0117_p0612c06║無明。謂一切結使。覆蔽諸業。不令人知。恐失
B22n0117_p0612c07║名譽利養恭敬等。是為覆業無明。十二發業
B22n0117_p0612c08║無明。謂貪癡我見慢等。悉能發生一切惡業。
B22n0117_p0612c09║是為發業無明。十三種子子時無明。種子者。
B22n0117_p0612c10║謂第八藏識。含藏一切染淨種子也。子時者。
B22n0117_p0612c11║子為十二時之首。以喻藏識為諸識之首也。
B22n0117_p0612c12║蓋染習種子。蘊在藏識之中未發顯時。是為
B22n0117_p0612c13║種子子時無明。十四行業果無明。謂於十二
B22n0117_p0612c14║因緣中。無明行愛取有五者煩惱。是業因。識
B22n0117_p0612c15║等七者是苦果。是為行業果無明。（十二因
B22n0117_p0612c16║緣者。一無明。二行。三識。四名色。五六入。六觸。
B22n0117_p0612c17║七受。八愛。九取。十有。十一生。十二老死也。）
B22n0117_p0612c18║十五惑無明。謂俱生分別及根本隨煩惱等
B22n0117_p0613a01║惑。是為惑無明。（俱生分別者。謂最初託胎。
B22n0117_p0613a02║一念之識。與形俱生。即有分別也。根本隨煩
B22n0117_p0613a03║惱者。即前根本無明也。）
B22n0117_p0613a04║【十六觀門】（出觀無量壽佛經）韋提
B22n0117_p0613a05║希夫人。願生西方極樂世界。兼為未來世眾
B22n0117_p0613a06║生欲往生者。請佛世尊說其修行之法。故佛
B22n0117_p0613a07║令其觀彼依正之境。託境顯性。了境唯心。即
B22n0117_p0613a08║得往生。此十六觀門所以說也。（梵語韋提
B22n0117_p0613a09║希。華言思惟。依正者。依即阿彌陁佛所依之
B22n0117_p0613a10║土。正即阿彌陁佛相好之身也。）一日觀。謂
B22n0117_p0613a11║正坐西向。諦觀落日。令心堅住。專想不移。見
B22n0117_p0613a12║日欲沒。狀如懸鼓。既見日已。閉目開目。皆令
B22n0117_p0613a13║明了。是名日觀。二水觀。謂作水想。想水成已。
B22n0117_p0613a14║當作冰想。既見冰已。作瑠璃想。此想成已。見
B22n0117_p0613a15║瑠璃地。內外映徹。是名水觀。（梵語瑠璃華
B22n0117_p0613a16║言青色寶。）三地觀。謂前想成時。開目閉目。
B22n0117_p0613a17║不令散失。如此想者。即名麤見極樂國地。見
B22n0117_p0613a18║已分明。是名地觀。四寶樹觀。謂作七重行樹
B22n0117_p0613b01║想。一一樹。高八千由旬。七寶映飾。珠網覆上
B22n0117_p0613b02║行行相當。葉葉相次。生諸妙華。成七寶果。其
B22n0117_p0613b03║葉千色。有大光明。照映三千世界十方國土。
B22n0117_p0613b04║悉於中現。是名樹觀。（梵語由旬。華言限量。
B22n0117_p0613b05║有八十六十四十里三等之不同。七寶者。金。
B22n0117_p0613b06║銀。瑠璃。玻璃。硨磲。碼碯。赤真珠也。三千者。大
B22n0117_p0613b07║千。中千。小千也。十方者。四方。四維。上下也。）
B22n0117_p0613b08║五八功德水觀。八功德水者。一澄淨。二清冷。
B22n0117_p0613b09║三甘美。四輕軟。五潤澤。六安和。七除患。八增
B22n0117_p0613b10║益也。謂想極樂國土有八池水。一一池水。從
B22n0117_p0613b11║如意珠王生。分為十四支。一一支。作七寶妙
B22n0117_p0613b12║色。黃金為渠。雜色金剛以為底沙。一一水中。
B22n0117_p0613b13║有六十億七寶蓮華。一一華。團圓正等十二
B22n0117_p0613b14║由旬。其摩尼水流注華間。演說苦空無常無
B22n0117_p0613b15║我諸波羅蜜微妙法音。其八池水。皆具八種
B22n0117_p0613b16║功德。是名八功德水觀。（梵語摩尼。華言如
B22n0117_p0613b17║意。苦者。謂由五陰之身而受生死逼迫等苦
B22n0117_p0613b18║也。空者。謂此身由四大假合而成。畢竟不有
B22n0117_p0613c01║也。無常者。謂此身等。終歸壞滅也。無我者。謂
B22n0117_p0613c02║四大各離。何者是我也。梵語波羅蜜。華言到
B22n0117_p0613c03║彼岸。）六總觀。謂眾寶國土。一一各有五百
B22n0117_p0613c04║億寶樓。樓中有無量諸天。作眾妓樂。又有樂
B22n0117_p0613c05║器。懸處虛空。如天寶幢。不鼓自鳴。此眾音中。
B22n0117_p0613c06║皆悉念佛念法念僧。此想成已。名見極樂世
B22n0117_p0613c07║界寶樹寶地寶池。是為總觀。七華座觀。謂當
B22n0117_p0613c08║作七寶蓮華想。一一華葉。作百寶色。縱廣二
B22n0117_p0613c09║百五十由旬。一一華葉。有百億摩尼珠王以
B22n0117_p0613c10║為映飾。放千光明。毘楞伽寶以為其臺。臺上
B22n0117_p0613c11║有四寶幢。幢上寶幔。如夜摩天宮。是名華座
B22n0117_p0613c12║觀。（毘楞伽。梵語具云釋迦毘楞伽。華言能
B22n0117_p0613c13║勝。梵語夜摩。華言善時分。）八像觀。像即佛
B22n0117_p0613c14║像。謂欲想彼佛。先當想像。如閻浮檀金色。坐
B22n0117_p0613c15║彼華上。見像坐已。心眼得開。明見極樂國土。
B22n0117_p0613c16║七寶莊嚴。寶地寶池。寶樹行列。復想一大蓮
B22n0117_p0613c17║華。在佛左邊。一大蓮華。在佛右邊。觀世音大
B22n0117_p0613c18║勢至二菩薩。坐左右華上。皆放光明。一一樹
B22n0117_p0614a01║下。亦有三蓮華。各有一佛二菩薩像。徧滿彼
B22n0117_p0614a02║國。此想成已。是名像觀。（梵語閻浮。華言勝
B22n0117_p0614a03║金。樹名。其樹林中有河。河底有金沙。名曰閻
B22n0117_p0614a04║浮檀金也。）九佛真身觀。謂觀無量壽佛身
B22n0117_p0614a05║相光明。身如百千萬億夜摩天閻浮檀金色。
B22n0117_p0614a06║佛身高六十萬億那由他由旬。眉間白毫。右
B22n0117_p0614a07║旋宛轉。如五須彌山。佛眼如四大海水。青白
B22n0117_p0614a08║分明。身諸毛孔。流出光明。如須彌山。彼佛圓
B22n0117_p0614a09║光。如百億三千大千世界。於圓光中。有百萬
B22n0117_p0614a10║億那由他恒河沙化佛。有眾多化菩薩以為
B22n0117_p0614a11║侍者。無量壽佛。有八萬四千相。一一相。有八
B22n0117_p0614a12║萬四千隨形好。一一好。復有八萬四千光明。
B22n0117_p0614a13║一一光明。徧照十方世界。欲觀無量壽佛者。
B22n0117_p0614a14║從一相好入。但觀眉間白毫。極令明了。見眉
B22n0117_p0614a15║間白毫者。八萬四千相好。自然當現。見無量
B22n0117_p0614a16║壽佛者。即見十方無量諸佛。是名佛真身觀。
B22n0117_p0614a17║（梵語那由他。亦云阿庾多。華言萬億。梵語
B22n0117_p0614a18║須彌。華言妙高。）十觀世音觀。謂想觀世音
B22n0117_p0614b01║菩薩。身長八十萬億那由他由旬。身紫金色。
B22n0117_p0614b02║頂有肉髻。項有圓光。其圓光中。有五百化佛。
B22n0117_p0614b03║一一化佛。有五百化菩薩。無量諸天以為侍
B22n0117_p0614b04║者。舉身光中。五道眾生。一切色相。皆於中現。
B22n0117_p0614b05║毘楞伽寶以為天冠。冠中有一立化佛。高二
B22n0117_p0614b06║十五由旬。菩薩面如閻浮檀金色。眉間毫相。
B22n0117_p0614b07║流出八萬四千種光。光有無量化佛。一一化
B22n0117_p0614b08║佛。有無數化菩薩以為侍者。譬如紅蓮華色。
B22n0117_p0614b09║手掌作五百億雜蓮華色。一一指端。有八萬
B22n0117_p0614b10║四千畫。猶如印文。以此寶手。接引眾生。足下
B22n0117_p0614b11║有千輻輪相。其餘身相。眾好具足。如佛無異。
B22n0117_p0614b12║唯頂上肉髻。及無見頂相。不及世尊。是名觀
B22n0117_p0614b13║世音觀。（五道者。天道。人道。餓鬼道。畜生道。
B22n0117_p0614b14║地獄道也。）十一大勢至觀。謂想大勢至菩
B22n0117_p0614b15║薩。身量大小。亦如觀世音菩薩。圓光面各百
B22n0117_p0614b16║二十五由旬。舉身光明。照十方國。作紫金色。
B22n0117_p0614b17║有緣眾生。皆悉得見。但見此菩薩一毫孔光。
B22n0117_p0614b18║即見十方無量諸佛淨妙光明。是故號為無
B22n0117_p0614c01║邊光。以智慧光。普照一切。令離三塗。得無上
B22n0117_p0614c02║力。是故號為大勢至菩薩。天冠有五百寶華。
B22n0117_p0614c03║一一寶華。有五百寶臺。十方佛國廣長之相。
B22n0117_p0614c04║皆於中現。於肉髻上。有一寶瓶。盛諸光明。普
B22n0117_p0614c05║現佛事。餘諸身相。如觀世音。等無有異。是名
B22n0117_p0614c06║大勢至觀。（三途者。刀途。血途。火途也。）十
B22n0117_p0614c07║二普想觀。謂前想成已。當起自心生於西方
B22n0117_p0614c08║極樂世界。於蓮華中結跏趺坐。作蓮華合想。
B22n0117_p0614c09║作蓮華開想。蓮華開時。有五百色光來照身
B22n0117_p0614c10║想。作眼目開想。見佛菩薩滿虛空中。水鳥樹
B22n0117_p0614c11║林及與諸佛所出音聲。皆演妙法。見此事已。
B22n0117_p0614c12║名見無量壽佛極樂世界。是為普想觀。十三
B22n0117_p0614c13║雜想觀。謂若欲至心生西方者。先觀丈六佛
B22n0117_p0614c14║像在池水上。阿彌陁佛神通如意。於十方國
B22n0117_p0614c15║變現自在。或現大身。滿虛空中。或現小身。丈
B22n0117_p0614c16║六八尺。所現之形。皆真金色。圓光化佛及寶
B22n0117_p0614c17║蓮華。如上所說。觀世音及大勢至。於一切處。
B22n0117_p0614c18║身同眾生。但觀首相。知是觀世音。知是大勢
B22n0117_p0615a01║至。是名雜想觀。（梵語阿彌陁。華言無量壽。
B22n0117_p0615a02║）十四上輩生觀。（此觀於上品中。又分上
B22n0117_p0615a03║中下三品。）上輩上品上生者。謂欲生彼國。
B22n0117_p0615a04║當發三心。一者至誠心。二者深心。三者迴向
B22n0117_p0615a05║發願心。具三心者。必生彼國。復有三種眾生。
B22n0117_p0615a06║當得往生。一者慈心不殺。具諸戒行。二者讀
B22n0117_p0615a07║誦大乘方等經典。三者修行六念。迴向發願。
B22n0117_p0615a08║願生彼國。此人精進勇猛故。阿彌陁佛與觀
B22n0117_p0615a09║世音大勢至。無數化佛。百千比丘。執金剛臺
B22n0117_p0615a10║至行者前。阿彌陁佛放大光明。照行者身。與
B22n0117_p0615a11║諸菩薩授手迎接。行者自見其身。乘金剛臺。
B22n0117_p0615a12║隨從佛後。如彈指頃。往生彼國。生彼國已。見
B22n0117_p0615a13║佛聞法。即得悟無生法忍也。上輩上品中生
B22n0117_p0615a14║者。謂能於第一義。心不驚動。深信因果。不謗
B22n0117_p0615a15║大乘。以此功德。求生極樂國土。命欲終時。阿
B22n0117_p0615a16║彌陁佛與觀世音大勢至無量大眾。持紫金
B22n0117_p0615a17║臺至行者前。授手迎接。行者自見坐紫金臺。
B22n0117_p0615a18║合掌讚佛。如一念頃。即生彼國七寶池中。佛
B22n0117_p0615b01║及菩薩俱時放光。照行者身。經於七日。得無
B22n0117_p0615b02║生忍也。上輩上品下生者。謂亦信因果。不謗
B22n0117_p0615b03║大乘。但發無上道心。以此功德。求生樂國。命
B22n0117_p0615b04║欲終時。阿彌陁佛及觀世音大勢至與諸菩
B22n0117_p0615b05║薩持金蓮華來迎行者。坐已華合。即生七寶
B22n0117_p0615b06║池中。七日乃得見佛。三七日後。於諸佛前。聞
B22n0117_p0615b07║甚深法。經三小劫。住歡喜地也。（六念者。謂
B22n0117_p0615b08║念佛。念法。念僧。念天。念施。念戒也。梵語比丘。
B22n0117_p0615b09║華言乞士。無生法忍者。謂一切法本來不生。
B22n0117_p0615b10║於此法中而能忍可印證也。劫。梵語具云劫
B22n0117_p0615b11║波。華言分別時節。小劫者。謂人壽八萬四千
B22n0117_p0615b12║歲時。百年減一歲。如是減至十歲。又增至八
B22n0117_p0615b13║萬四千歲。此一增一減。為一小劫也。）十五
B22n0117_p0615b14║中輩生觀。（此觀於中品中。亦分上中下三
B22n0117_p0615b15║品。）中輩中品上生者。謂受持五戒及八戒
B22n0117_p0615b16║齋。不造五逆。無眾過患。以此善根。求生極樂
B22n0117_p0615b17║世界。命欲終時。佛與比丘。放金色光。至其人
B22n0117_p0615b18║所。演說苦空無常無我。讚歎出家。得離眾苦。
B22n0117_p0615c01║行者歡喜。自見己身。坐蓮華臺。合掌為佛作
B22n0117_p0615c02║禮。即得往生極樂世界。蓮華尋開。聞眾音聲。
B22n0117_p0615c03║讚歎四諦。即得阿羅漢道也。中輩中品中生
B22n0117_p0615c04║者。謂若一日一夜持八戒齋。或持沙彌戒。或
B22n0117_p0615c05║持具足戒。威儀無缺。以此功德。求生極樂世
B22n0117_p0615c06║界。命欲終時。見阿彌陁佛放金色光。持七寶
B22n0117_p0615c07║蓮華至行者前。授手迎接。行者自見坐蓮華
B22n0117_p0615c08║上。蓮華即合。生寶池中。七日華敷。合掌歎佛。
B22n0117_p0615c09║聞法歡喜。得須陁洹。經半劫已。成阿羅漢也。
B22n0117_p0615c10║中輩中品下生者。謂或有眾生。孝養父母。行
B22n0117_p0615c11║世仁慈。此人命欲終時。遇善知識。為其廣說
B22n0117_p0615c12║佛國樂事。亦說四十八願。聞已命終。即生西
B22n0117_p0615c13║方極樂世界。經七日已。遇觀世音大勢至。聞
B22n0117_p0615c14║法歡喜。得須陁洹。過一小劫。成阿羅漢也。（
B22n0117_p0615c15║五戒者。不殺。不盜。不邪婬。不妄語。不飲酒也。
B22n0117_p0615c16║八戒齋者。不殺。不盜。不邪婬。不妄語。不飲酒。
B22n0117_p0615c17║不坐臥高廣大床。不著華鬘衣。不觀聽歌舞
B22n0117_p0615c18║戲樂并過中不食也。五逆者。弒父。弒母。弒阿
B22n0117_p0616a01║羅漢。出佛身血。破和合僧也。四諦者。苦諦。集
B22n0117_p0616a02║諦。滅諦。道諦也。梵語阿羅漢。華言無學。沙彌
B22n0117_p0616a03║戒。即十戒也。具足戒。即二百五十戒也。梵語
B22n0117_p0616a04║須陁洹。華言預流。四十八願者。一願我剎中
B22n0117_p0616a05║無地獄餓鬼畜生。二願我剎中無有女人。三
B22n0117_p0616a06║願我剎中人欲食時。百味具足。四願我剎中
B22n0117_p0616a07║人所欲衣服。隨念即至。五願我剎中自地至
B22n0117_p0616a08║虛空。皆有百寶宮殿。六願我剎中人心相愛
B22n0117_p0616a09║敬。無有憎嫉。七願我剎中人無有淫泆愚癡。
B22n0117_p0616a10║八願我剎中人同一善心。無有他念。九願我
B22n0117_p0616a11║剎中人皆不聞不善之名。十願我剎中人知
B22n0117_p0616a12║身如幻。無貪著心。十一願我剎中天人。形容
B22n0117_p0616a13║一類金色。十二願十方世界蜎飛蠕動。皆得
B22n0117_p0616a14║為人。十三願十方諸天人民。皆作緣覺聲聞。
B22n0117_p0616a15║十四願我剎中人壽命無量。十五願我剎中
B22n0117_p0616a16║人所受快樂。皆如漏盡比丘。十六願我剎中
B22n0117_p0616a17║人住正信位。離顛倒想。十七願我剎中人說
B22n0117_p0616a18║經行道。十倍於佛。十八願我剎中人盡通宿
B22n0117_p0616b01║命。十九願我剎中人盡得天眼。二十願我剎
B22n0117_p0616b02║中人盡得天耳。二十一願我剎中人得他心
B22n0117_p0616b03║智。二十二願我剎中人盡得神足通。二十三
B22n0117_p0616b04║願十方眾生。聞我名號。皆生我剎。二十四願
B22n0117_p0616b05║我頂中光明。勝如日月百千萬倍。二十五願
B22n0117_p0616b06║一切幽暗眾生。皆覩光明。來生我國。二十六
B22n0117_p0616b07║願十方眾生。蒙我光明觸其身者。過諸天人。
B22n0117_p0616b08║二十七願十方眾生。願生我國者。命終時迎
B22n0117_p0616b09║歸我國。二十八願十方眾生。繫念於我一晝
B22n0117_p0616b10║夜者。必生我剎。二十九願十方眾生。十聲念
B22n0117_p0616b11║我名號。必生我剎。除五逆謗法者。三十願十
B22n0117_p0616b12║方眾生。前世作惡。聞我名號。壽終徑生我國。
B22n0117_p0616b13║三十一願十方眾生。禮我名號。感諸天人。莫
B22n0117_p0616b14║不致敬。三十二願十方女人。聞我名號。壽終
B22n0117_p0616b15║之後。不復為女。三十三願十方眾生。生我剎
B22n0117_p0616b16║者。即補佛處。欲往他方設化。我以威力助往。
B22n0117_p0616b17║三十四願我剎中人。欲往他方者。如其所願。
B22n0117_p0616b18║三十五願剎中菩薩。欲往他方供養諸佛。一
B22n0117_p0616c01║食之頃。即可徧至。三十六願剎中菩薩。欲往
B22n0117_p0616c02║十方供養諸佛既徧。是日未午。即還我剎。三
B22n0117_p0616c03║十七願剎中菩薩。誦經說法。必得辯才智慧。
B22n0117_p0616c04║三十八願剎中菩薩。能演說法。其智慧辯才。
B22n0117_p0616c05║不可限量。三十九願剎中菩薩。其身紫磨金
B22n0117_p0616c06║色。與佛無異。四十願剎中菩薩。欲於寶樹中
B22n0117_p0616c07║見十方佛剎。即時應現。四十一願剎中菩薩。
B22n0117_p0616c08║雖少功德。亦能見我道場樹高四千由旬。四
B22n0117_p0616c09║十二願剎中一切天人。悉皆形色殊特。得天
B22n0117_p0616c10║眼者。不辨名數。四十三願我剎中人。所欲聞
B22n0117_p0616c11║法。自然得聞。四十四願剎中菩薩。頂中皆有
B22n0117_p0616c12║光明。無異於佛。四十五願他方菩薩。聞我名
B22n0117_p0616c13║號。皆得解脫三昧。四十六願他方菩薩。聞我
B22n0117_p0616c14║名號。皆得成佛。常見一切諸佛。四十七願他
B22n0117_p0616c15║方菩薩。聞我名號。即得不退轉地。四十八願
B22n0117_p0616c16║他方菩薩。聞我名號。即得無生忍。於諸佛法。
B22n0117_p0616c17║永不退轉也。）十六下輩生觀。（此觀於下
B22n0117_p0616c18║品中。亦分上中下三品。）下輩下品上生者。
B22n0117_p0617a01║謂或有眾生。作諸惡業。雖不謗經。多造惡法。
B22n0117_p0617a02║無有慚愧。命欲終時。遇善知識。為說大乘十
B22n0117_p0617a03║二部經首題名字。除却千劫極重惡業。復教
B22n0117_p0617a04║合掌稱南無阿彌陁佛。稱佛名故。除五十億
B22n0117_p0617a05║劫生死之罪。爾時彼佛即遣化佛及化菩薩。
B22n0117_p0617a06║至行者前。授手迎接。行者即見化佛光明。徧
B22n0117_p0617a07║照其室。即便命終。乘寶蓮華。生寶池中。經七
B22n0117_p0617a08║七日。蓮華乃敷。二大菩薩。放大光明。為說甚
B22n0117_p0617a09║深十二部經。聞已信解。發無上道心。經十小
B22n0117_p0617a10║劫。得入初地也。下輩下品中生者。謂或有眾
B22n0117_p0617a11║生。毀犯五戒八戒及具足戒。不淨說法。無有
B22n0117_p0617a12║慚愧。以惡業故。應墮地獄。命欲終時。地獄眾
B22n0117_p0617a13║火。一時俱至。遇善知識。以大慈悲。即為讚說
B22n0117_p0617a14║阿彌陁佛十力威德。廣讚彼佛光明神力。此
B22n0117_p0617a15║人聞已。除八十億劫生死之罪。地獄猛火。化
B22n0117_p0617a16║為清涼之風。吹諸天華。華上皆有化佛菩薩。
B22n0117_p0617a17║迎接此人。如一念頃。即得往生七寶池中蓮
B22n0117_p0617a18║華之內。經於六劫。蓮華乃敷。二大菩薩。以梵
B22n0117_p0617b01║音聲。為說大乘甚深經典。應時即發無上道
B22n0117_p0617b02║心也。下輩下品下生者。謂或有眾生。作不善
B22n0117_p0617b03║業。五逆十惡。具諸不善。應墮惡道。受苦無窮。
B22n0117_p0617b04║臨命終時。遇善知識。為說妙法。教令念佛。彼
B22n0117_p0617b05║人苦逼。不遑念佛。善友告言。汝若不能念彼
B22n0117_p0617b06║佛者。應稱無量壽佛。如是至心。令聲不絕。具
B22n0117_p0617b07║足十念。於念念中。除八十億劫生死之罪。見
B22n0117_p0617b08║金蓮華。猶如日輪。住其人前。如一念頃。即生
B22n0117_p0617b09║極樂世界。滿十二大劫。蓮華乃開。二大菩薩。
B22n0117_p0617b10║以大慈音聲。為其廣說諸法實相。除滅罪法。
B22n0117_p0617b11║即發菩提之心也。（十二部經者。一契經。二
B22n0117_p0617b12║重頌。三諷頌。四因緣。五本事。六本生。七希有。
B22n0117_p0617b13║八譬喻。九論議。十無問自說。十一方廣。十二
B22n0117_p0617b14║授記也。梵語南無。華言皈命。初地者。謂十地
B22n0117_p0617b15║中初歡喜地也。十力者。知是處非處智力。知
B22n0117_p0617b16║過現未來業報智力。知諸禪解脫三昧智力。
B22n0117_p0617b17║知諸根勝劣智力。知種種解智力。知種種界
B22n0117_p0617b18║智力。知一切至處道智力。知天眼無礙智力。
B22n0117_p0617c01║知宿命無礙智力。知永斷習氣智力也。十惡
B22n0117_p0617c02║者。一殺生。二偷盜。三邪婬。四妄語。五兩舌。六
B22n0117_p0617c03║惡口。七綺語。八貪欲。九瞋恚。十邪見也。十念
B22n0117_p0617c04║者。以十稱佛號為一念。十念即百稱佛號也。
B22n0117_p0617c05║大劫。總成住壞空四中劫為一大劫也。）
B22n0117_p0617c06║【十六特勝】（出法界次第）十六特勝
B22n0117_p0617c07║者。勝於四念處等諸禪觀也。始從調心。終至
B22n0117_p0617c08║非想。地地皆有觀照。能發無漏善業。而無厭
B22n0117_p0617c09║惡自害之失。故受特勝之名也。（四念處者。
B22n0117_p0617c10║一觀身不淨。二觀受是苦。三觀心無常。四觀
B22n0117_p0617c11║法無我也。無漏者。不漏落三界生死也。）一
B22n0117_p0617c12║知息入特勝。息即鼻中氣息。謂數息調心之
B22n0117_p0617c13║法。若闇心而數。則觀慧不明。今既覺知息入。
B22n0117_p0617c14║則照息分明。故解慧易發。是為特勝。二知息
B22n0117_p0617c15║出特勝。謂數息調心之法。若闇心而數。則觀
B22n0117_p0617c16║慧不明。今既覺知息出。則照息分明。故解慧
B22n0117_p0617c17║易發。是為特勝。三知息長短特勝。謂調心既
B22n0117_p0617c18║靜。而照了漸明。即便覺息入出長短之相。是
B22n0117_p0618a01║為特勝。四知息徧身特勝。謂從欲界定證未
B22n0117_p0618a02║到地定時。即覺身及定法。悉皆虛假。息之入
B22n0117_p0618a03║出。徧身微微。如有如無。是為特勝。（未到地
B22n0117_p0618a04║定者。謂於欲界修色界定。身雖未到於彼。而
B22n0117_p0618a05║心已先證彼定也。）五除諸身行特勝。謂從
B22n0117_p0618a06║未到地。若發初禪覺觀之法。則身心豁然開
B22n0117_p0618a07║朗。所證境界。悉皆虛假。空無我人。既無我人。
B22n0117_p0618a08║誰作諸事。誰受禪定。是則顛倒所起身業。皆
B22n0117_p0618a09║悉壞滅。是為特勝。（覺觀者。謂初心在緣曰
B22n0117_p0618a10║覺。細心分別禪味曰觀。）六受喜特勝。謂既
B22n0117_p0618a11║與觀慧相應。若證初禪喜支。即能照了。而此
B22n0117_p0618a12║喜支。則無過失。是為特勝。（支。分也。）七受樂
B22n0117_p0618a13║特勝。謂既與觀慧相應。若證初禪。得樂支時。
B22n0117_p0618a14║即能覺了。便於樂支不起見著。以無所受而
B22n0117_p0618a15║受樂觸。是為特勝。八受諸心行特勝。謂既與
B22n0117_p0618a16║觀慧相扶。若證初禪一心支時。即能照了一
B22n0117_p0618a17║心。不起顛倒。於一心中獲得正受。是為特勝。
B22n0117_p0618a18║九心作喜特勝。謂離初禪入二禪時。常自照
B22n0117_p0618b01║了。若發二禪內淨之喜。則此心真喜。從觀慧
B22n0117_p0618b02║而生。是為特勝。十心作攝特勝。謂既因觀慧。
B22n0117_p0618b03║得二禪一心支。即照了一心。攝諸亂想。顛倒
B22n0117_p0618b04║不起。是為特勝。十一心作解脫特勝。謂離二
B22n0117_p0618b05║禪入三禪時。常有觀慧。即能照了。雖得妙樂。
B22n0117_p0618b06║心不耽著。無累自在。是為特勝。十二觀無常
B22n0117_p0618b07║特勝。謂離三禪入四禪時。常修觀慧。發不動
B22n0117_p0618b08║定。了達定中心識虛誑。念念生滅。是為特勝。
B22n0117_p0618b09║十三觀出散特勝。謂從四禪入虛空處時。加
B22n0117_p0618b10║修觀慧。內外照了。而證空定。能離色界緣空
B22n0117_p0618b11║之識。自在消散。即能了達空定虛誑不實。心
B22n0117_p0618b12║不愛著。是為特勝。十四觀離欲特勝。謂離虛
B22n0117_p0618b13║空處定。入識處時。常以觀慧。內自推撿。離虛
B22n0117_p0618b14║空處離欲之心。於是發識處定。即能了達識
B22n0117_p0618b15║定虛誑不實。心不愛著。是為特勝。十五觀滅
B22n0117_p0618b16║特勝。謂離識處。入無所有處時。常以觀慧。照
B22n0117_p0618b17║了所修之境能修之心。於是發無所有處定。
B22n0117_p0618b18║即能了達無所有處虛誑不實。心不愛著。是
B22n0117_p0618c01║為特勝。十六觀棄捨特勝。謂離無所有處。修
B22n0117_p0618c02║非有想非無想定時。常以觀慧。觀察所修之
B22n0117_p0618c03║法能修之心。於是發非想處定。即能了達非
B22n0117_p0618c04║想處猶有細想。虛誑不實。非是涅槃安樂之
B22n0117_p0618c05║法。心不愛著。是為特勝。（梵語涅槃。華言滅
B22n0117_p0618c06║度。）
B22n0117_p0618c07║【十六大力】（出三昧弘道廣顯定意經）
B22n0117_p0618c08║佛赴阿耨達龍王請。為說無欲法。令諸菩
B22n0117_p0618c09║薩修於清淨之行。當得此十六大力。調攝身
B22n0117_p0618c10║心。而化眾生也。（梵語阿耨達。華言無熱惱。
B22n0117_p0618c11║菩薩。梵語具云菩提薩埵。華言覺有情。）一
B22n0117_p0618c12║志力。謂菩薩心志。善能總持諸佛一切所說
B22n0117_p0618c13║之法。化導眾生。是名志力。二意力。謂菩薩心
B22n0117_p0618c14║意。同佛所行。於諸眾生未得度者。悉願度脫。
B22n0117_p0618c15║是名意力。三行力。行即進趣之義。謂菩薩能
B22n0117_p0618c16║以精進之行。通達一切所說甚深法義。是名
B22n0117_p0618c17║行力。四慚力。謂菩薩以能慚愧故。遠離一切
B22n0117_p0618c18║罪行。興起種種善法。是名慚力。五強力。謂菩
B22n0117_p0619a01║薩於一切障難之中。而能堅忍。不為非行。是
B22n0117_p0619a02║名強力。六持力。謂菩薩於所受持之法。悉能
B22n0117_p0619a03║宣演開導。而無遺忘。是名持力。七慧力。謂菩
B22n0117_p0619a04║薩有大智慧。照了諸法皆空。雖億千魔兵而
B22n0117_p0619a05║不能惱。是名慧力。八德力。謂菩薩修無欲行。
B22n0117_p0619a06║具諸功德。離諸染著。是名德力。九辯力。謂菩
B22n0117_p0619a07║薩有大辯才。於百千劫隨解諸法。所說無礙。
B22n0117_p0619a08║是名辯力。（劫。梵語具云劫波。華言分別時
B22n0117_p0619a09║節。）十色力。謂菩薩色相端正。若帝釋梵王
B22n0117_p0619a10║及四天王。詣菩薩所。一見之頃。黯然無色。是
B22n0117_p0619a11║名色力。（梵語釋提桓因。華言能天主。言帝
B22n0117_p0619a12║釋者。華梵雙舉也。梵王即大梵天王也。四天
B22n0117_p0619a13║王者。東方持國天王。南方增長天王。西方廣
B22n0117_p0619a14║目天王。北方多聞天王也。）十一身力。謂菩
B22n0117_p0619a15║薩之身。堅固清淨。猶如金剛。火不能燒。刀不
B22n0117_p0619a16║能斷。於外道中最勝獨尊。是為身力。十二財
B22n0117_p0619a17║力。謂菩薩於眾珍寶。隨所念願。應時即至。是
B22n0117_p0619a18║名財力。十三心力。謂菩薩知諸眾生性欲。能
B22n0117_p0619b01║一其心而順化之。是名心力。十四神足力。謂
B22n0117_p0619b02║菩薩化導眾生。能以神通具足之力。即現神
B22n0117_p0619b03║變而度脫之。是名神足力。十五弘法力。謂菩
B22n0117_p0619b04║薩於諸佛法。能廣為一切眾生宣說。使其聞
B22n0117_p0619b05║之而不斷絕。信受奉行。等除眾苦。是名弘法
B22n0117_p0619b06║力。十六降魔力。謂菩薩修習禪定。承順佛旨。
B22n0117_p0619b07║能伏眾魔。是名降魔力。
B22n0117_p0619b08║【十六知見】（出大智度論）謂未見正
B22n0117_p0619b09║道之人。於五陰等法中。強立主宰。妄計有我
B22n0117_p0619b10║我所。計我之心。歷於諸緣。即有十六知見之
B22n0117_p0619b11║別也。（五陰者。色陰。受陰。想陰。行陰。識陰也。
B22n0117_p0619b12║我者。謂於五陰中妄計有我也。我所即五陰
B22n0117_p0619b13║身等也。）一我。謂於五陰等法中。無明不了。
B22n0117_p0619b14║妄計有我我所之實。故名為我。二眾生。謂於
B22n0117_p0619b15║五陰等法和合中。妄計眾共而生。故名眾生。
B22n0117_p0619b16║三壽者。謂於五陰等法中。妄計有我。受一期
B22n0117_p0619b17║果報。命有長短。故名壽者。（一期者。謂人從
B22n0117_p0619b18║生至死也。）四命者。謂於五陰等法中。妄計
B22n0117_p0619c01║有我。命根成就。連持不斷。故名命者。五生者。
B22n0117_p0619c02║謂於五陰等法中。妄計我能生起眾事。及計
B22n0117_p0619c03║我來人中受生。故名生者。六養育。謂於五陰
B22n0117_p0619c04║等法中。妄計我能養育他人。及計我從生已
B22n0117_p0619c05║來。為父母養育。故名養育。七眾數。謂於五陰
B22n0117_p0619c06║等法中。妄計我有五陰十二入十八界等眾
B22n0117_p0619c07║法有數。故名眾數。（十二入者。眼入。耳入。鼻
B22n0117_p0619c08║入。舌入。身入。意入。色入。聲入。香入。味入。觸入。
B22n0117_p0619c09║法入也。十八界者。眼界。色界。眼識界。耳界。聲
B22n0117_p0619c10║界。耳識界。鼻界。香界。鼻識界。舌界。味界。舌識
B22n0117_p0619c11║界。身界。觸界。身識界。意界。法界。意識界也。）
B22n0117_p0619c12║八人。謂於五陰等法中。妄計我是能修行人。
B22n0117_p0619c13║異於不能之人。及計我生人道。異於餘道。故
B22n0117_p0619c14║名為人。九作者。謂於五陰等法中。妄計我有
B22n0117_p0619c15║身力手足。能有所作。故名作者。十使作者。謂
B22n0117_p0619c16║於五陰等法中。妄計我能役使於他。故名使
B22n0117_p0619c17║作者。十一起者。謂於五陰等法中。妄計我能
B22n0117_p0619c18║起造後世罪福之業。故名起者。十二使起者。
B22n0117_p0620a01║謂於五陰等法中。妄計我能令他起後世罪
B22n0117_p0620a02║福之業。故名使起者。十三受者。謂於五陰等
B22n0117_p0620a03║法中。妄計我之後身。當受罪福果報。故名受
B22n0117_p0620a04║者。十四使受者。謂於五陰等法中。妄計我當
B22n0117_p0620a05║令他受諸苦樂果報。故名使受者。十五知者。
B22n0117_p0620a06║謂於五陰等法中。妄計我有五根。能知五塵。
B22n0117_p0620a07║故名知者。（五根者。眼根。耳根。鼻根。舌根。身
B22n0117_p0620a08║根也。五塵者。色塵。聲塵。香塵。味塵。觸塵也。）
B22n0117_p0620a09║十六見者。謂於五陰等法中。妄計我有眼根。
B22n0117_p0620a10║能見一切色相。又計我能起諸邪見正見。故
B22n0117_p0620a11║名見者。
B22n0117_p0620a12║【十六大阿羅漢】（出法住記）梵語阿
B22n0117_p0620a13║羅漢。華言無學。謂其生死已盡。無法可學。又
B22n0117_p0620a14║云無生。謂其斷見思惑盡。無復三界受生。又
B22n0117_p0620a15║云應供。謂其應受人天供養。又云殺賊。謂其
B22n0117_p0620a16║能殺煩惱之賊。以其皆具三明六通無量功
B22n0117_p0620a17║德。故稱為大。此阿羅漢。承佛敕故。以神通力。
B22n0117_p0620a18║延自壽量。住於世間。守護正法。至今猶未入
B22n0117_p0620b01║滅。若遇世間。設大施無遮會時。即同諸眷屬。
B22n0117_p0620b02║蔽隱聖儀。同於凡流。密受供養。令施者得勝
B22n0117_p0620b03║果報。饒益有情。是為十六大阿羅漢也。（三
B22n0117_p0620b04║明者。天眼明。宿命明。漏盡明也。六通者。天耳
B22n0117_p0620b05║通。天眼通。宿命通。他心通。神足通。漏盡通也。
B22n0117_p0620b06║）一賓度羅跋囉惰闍尊者。梵語賓度羅。華
B22n0117_p0620b07║言不動。字也。梵語跋囉惰闍。華言捷疾。姓也。
B22n0117_p0620b08║此尊者與千阿羅漢。多分住在西瞿耶尼洲。
B22n0117_p0620b09║（梵語瞿耶尼。華言牛貨。）二迦諾迦伐蹉
B22n0117_p0620b10║尊者。梵語迦諾迦伐蹉。（無翻。）此尊者與五
B22n0117_p0620b11║百阿羅漢。多分住在北方迦濕彌羅國。三迦
B22n0117_p0620b12║諾迦跋釐惰闍尊者。梵語迦諾迦跋釐惰闍。
B22n0117_p0620b13║（無翻。）此尊者與六百阿羅漢。多分住在東
B22n0117_p0620b14║勝身洲。四蘇頻陀尊者。梵語蘇頻陀。（無翻。
B22n0117_p0620b15║）此尊者與七百阿羅漢。多分住在北俱盧
B22n0117_p0620b16║洲。五諾詎羅尊者。梵語諾詎羅。華言鼠狼山。
B22n0117_p0620b17║此尊者與八百阿羅漢。多分住在南贍部洲。
B22n0117_p0620b18║（梵語贍部。亦云閻浮提。華言勝金洲。）六
B22n0117_p0620c01║跋陀羅尊者。梵語跋陀羅。華言好賢。此尊者
B22n0117_p0620c02║與九百阿羅漢。多分住在耽沒羅洲。七迦哩
B22n0117_p0620c03║迦尊者。梵語迦哩迦。（無翻。）此尊者與千阿
B22n0117_p0620c04║羅漢。多分住在僧伽茶洲。八伐闍羅弗多羅
B22n0117_p0620c05║尊者。梵語伐闍羅弗多羅。（無翻。）此尊者與
B22n0117_p0620c06║一千一百阿羅漢。多分住在鉢剌拏洲。九戍
B22n0117_p0620c07║愽迦尊者。梵語戍愽迦。（無翻。）此尊者與九
B22n0117_p0620c08║百阿羅漢。多分住在香醉山中。十半托迦尊
B22n0117_p0620c09║者。梵語半托迦。（無翻。）此尊者與一千三百
B22n0117_p0620c10║阿羅漢。多分住在三十三天。（三十三天。即
B22n0117_p0620c11║忉利天也。）十一囉怙羅尊者。梵語囉怙羅。
B22n0117_p0620c12║華言執日。此尊者與一千一百阿羅漢。多分
B22n0117_p0620c13║住在畢利颺瞿洲。十二那伽犀那尊者。梵語
B22n0117_p0620c14║那伽犀那。（無翻。）此尊者與一千二百阿羅
B22n0117_p0620c15║漢。多分住在半度波山。十三因揭陀尊者。梵
B22n0117_p0620c16║語因揭陀。（無翻。）此尊者與一千三百阿羅
B22n0117_p0620c17║漢。多分住在廣脅山中。十四伐那婆斯尊者。
B22n0117_p0620c18║梵語伐那婆斯。（無翻。）此尊者與一千四百
B22n0117_p0621a01║阿羅漢。多分住在可住山中。十五阿氏多尊
B22n0117_p0621a02║者。梵語阿氏多。（無翻。）此尊者與一千五百
B22n0117_p0621a03║阿羅漢。多分住在鷲峯山中。十六注茶半托
B22n0117_p0621a04║迦尊者。梵語注茶半托迦。（無翻。）此尊者與
B22n0117_p0621a05║一千六百阿羅漢。多分住在持軸山中。
B22n0117_p0621a06║【十六遊增地獄】（出經律異相并諸經
B22n0117_p0621a07║要集）謂八寒八熱大獄。每獄有四門。門
B22n0117_p0621a08║各有四獄。受苦眾生。於此諸獄。次第遊歷。其
B22n0117_p0621a09║苦轉增。故名十六遊增地獄也。一黑沙地獄。
B22n0117_p0621a10║謂熱風吹熱黑沙。沙著於身。皮骨燋爛。久受
B22n0117_p0621a11║苦已。方出此獄。復到沸屎地獄。二沸屎地獄。
B22n0117_p0621a12║謂沸屎鐵丸。自然滿前。驅逼罪人。使抱鐵丸。
B22n0117_p0621a13║燒其身手。復使撮著口中。從咽至腹。通徹下
B22n0117_p0621a14║過。無不燋爛。有鐵觜蟲。唼肉達髓。苦毒無量。
B22n0117_p0621a15║久受苦已。方出此獄。復到鐵釘地獄。三鐵釘
B22n0117_p0621a16║地獄。謂獄卒捉罪人。偃熱鐵上。舒展其身。以
B22n0117_p0621a17║釘釘其手足。周徧身體。盡五百釘。苦毒無量。
B22n0117_p0621a18║久受苦已。方出此獄。復到饑餓地獄。四饑餓
B22n0117_p0621b01║地獄。謂獄卒捉罪人撲熱鐵上。鎔銅灌口。從
B22n0117_p0621b02║咽至腹。通徹下過。無不燋爛。久受苦已。方出
B22n0117_p0621b03║此獄。復到渴地獄。五渴地獄。謂獄卒將熱鐵
B22n0117_p0621b04║丸著罪人口中。燒其唇舌。通徹下過。無不燋
B22n0117_p0621b05║爛。久受苦已。方出此獄。復到一銅鑊地獄。六
B22n0117_p0621b06║一銅鑊地獄。謂獄卒捉罪人倒投鑊中。隨湯
B22n0117_p0621b07║涌沸。上下迴旋。身已壞爛。久受苦已。方出此
B22n0117_p0621b08║獄。復到多銅鑊地獄。七多銅鑊地獄。謂獄卒
B22n0117_p0621b09║捉犯人倒投鑊中。舉身爛壞。以鐵鈎取置餘
B22n0117_p0621b10║鑊中。苦毒無量。久受苦已。方出此獄。復到石
B22n0117_p0621b11║磨地獄。八石磨地獄。謂獄卒捉彼罪人。撲熱
B22n0117_p0621b12║石上。舒展手足。以大熱石壓其身上。迴轉揩
B22n0117_p0621b13║磨。骨肉糜碎。苦毒無量。久受苦已。方出此獄。
B22n0117_p0621b14║復到膿血地獄。九膿血地獄。謂膿血沸涌。罪
B22n0117_p0621b15║人於中東西馳走。湯其身體。頭面爛壞。又取
B22n0117_p0621b16║膿血食之。通徹下過。苦毒難忍。久受苦已。方
B22n0117_p0621b17║出此獄。復到量火地獄。十量火地獄。謂有大
B22n0117_p0621b18║火聚。其火燄然。獄卒驅逼罪人手執鐵升。以
B22n0117_p0621c01║量火聚。徧燒身體。苦毒熱痛。呻吟號哭。久受
B22n0117_p0621c02║苦已。方出此獄。復到灰河地獄。十一灰河地
B22n0117_p0621c03║獄。謂縱廣各五百由旬。灰河沸涌。惡氣蓬㶿。
B22n0117_p0621c04║洄波相搏。聲響可畏。從底至上。鐵刺縱橫。岸
B22n0117_p0621c05║有劍林。枝葉華實。皆是刀劍。罪人入河。隨波
B22n0117_p0621c06║上下。洄澓沉沒。鐵刺刺身。內外通徹。苦痛萬
B22n0117_p0621c07║端。乃出灰河。至彼岸上。利劍割刺。身體傷壞。
B22n0117_p0621c08║復有豺狼。來嚙罪人。生食其肉。走上劍樹。劍
B22n0117_p0621c09║刃下向。下劍樹時。劍刃上向。手攀手絕。足踏
B22n0117_p0621c10║足斷。皮肉墮落。筋脉相連。有鐵觜鳥。啄頭食
B22n0117_p0621c11║腦。罪人復入灰河。隨波沉沒。鐵刺刺身。皮肉
B22n0117_p0621c12║爛壞。膿血流出。惟有白骨漂浮於外。冷風來
B22n0117_p0621c13║吹。尋便起立。宿對所牽。不覺忽至鐵丸地獄。
B22n0117_p0621c14║十二鐵丸地獄。謂有熱鐵丸。獄卒驅其罪人
B22n0117_p0621c15║撮之。手足爛壞。舉身火然。久受苦已。方出此
B22n0117_p0621c16║獄。復到釿斧地獄。十三釿斧地獄。（釿音斤。
B22n0117_p0621c17║劑斷也。）謂獄卒捉彼罪人撲熱鐵上。以熱
B22n0117_p0621c18║鐵釿斧。斫其手足及耳鼻身體。苦毒無量。久
B22n0117_p0622a01║受罪已。方出此獄。復到豺狼地獄。十四豺狼
B22n0117_p0622a02║地獄。謂豺狼競來䶩（音劑。）嚙罪人。肉墮骨
B22n0117_p0622a03║傷。膿血流水。苦痛萬端。久受苦已。乃出此獄。
B22n0117_p0622a04║復到劍樹地獄。十五劍樹地獄。謂諸罪人。入
B22n0117_p0622a05║彼劍林。有暴風起。吹劍樹葉。墮其身上。頭面
B22n0117_p0622a06║身體。無不傷壞。有鐵觜鳥。啄其兩目。苦痛無
B22n0117_p0622a07║量。久受苦已。乃出此獄。復到寒冰地獄。十六
B22n0117_p0622a08║寒冰地獄。謂有大寒風。吹罪人身。舉體凍傷。
B22n0117_p0622a09║皮肉墮落。苦毒叫喚。然後命終。皆因眾生造
B22n0117_p0622a10║極惡業。故墮此等諸地獄也。
B22n0117_p0622a11║【大乘修多羅有十七種名】（出妙法蓮
B22n0117_p0622a12║華經論）大乘即佛乘也。梵語修多羅。華
B22n0117_p0622a13║言契經。法華文句云。論列十七種者。皆法華
B22n0117_p0622a14║之異名。所以顯示此經甚深微妙之理。不可
B22n0117_p0622a15║思議也。一無量義經。謂佛欲說法華一實相
B22n0117_p0622a16║理。故先說此無量義處。蓋將以無量之義。會
B22n0117_p0622a17║歸於一實相之理。實相之中。妙義無窮。故名
B22n0117_p0622a18║無量義經。二最勝修多羅。謂法華經。唯談一
B22n0117_p0622b01║乘實相之理。於三藏中最勝極妙。更無有比。
B22n0117_p0622b02║故名最勝修多羅。（三藏者。經藏。律藏。論藏
B22n0117_p0622b03║也。）三大方廣。無外曰大。正理曰方。包富曰
B22n0117_p0622b04║廣。謂法華經。唯談一乘實相之理。具此三義。
B22n0117_p0622b05║故名大方廣。四教菩薩法。謂法華經。唯談一
B22n0117_p0622b06║乘實相之理。如來以此教化一切善根成熟
B22n0117_p0622b07║菩薩。隨順法器。令其得證佛果。故名教菩薩
B22n0117_p0622b08║法。（菩薩。梵語具云菩提薩埵。華言覺有情。
B22n0117_p0622b09║）五佛所護念。謂法華經。唯談一乘實相之
B22n0117_p0622b10║理。是佛自所證得。雖欲開示。但為眾生根鈍。
B22n0117_p0622b11║久默斯要。不務速說。故名佛所護念。六諸佛
B22n0117_p0622b12║秘密法。謂法華經。唯談一乘實相之理。此法
B22n0117_p0622b13║甚深。唯佛能知。故名諸佛秘密法。七一切佛
B22n0117_p0622b14║藏。謂法華經。唯談一乘實相之理。一切如來
B22n0117_p0622b15║功德三昧。無不含攝。故名一切佛藏。（梵語
B22n0117_p0622b16║三昧。華言正定。）八諸佛秘密處。謂法華經。
B22n0117_p0622b17║唯談一乘實相之理。佛以善根未熟眾生。非
B22n0117_p0622b18║是受法之器。不即為其演說。故名諸佛秘密
B22n0117_p0622c01║處。九能生一切諸佛經。謂法華經。唯談一乘
B22n0117_p0622c02║實相之理。三世諸佛。莫不由此而得成就大
B22n0117_p0622c03║菩提果。故名能生一切諸佛經。（三世者。過
B22n0117_p0622c04║去。現在。未來也。梵語菩提。華言道。）十一切
B22n0117_p0622c05║諸佛之道場。謂法華經。唯談一乘實相之理。
B22n0117_p0622c06║聞此法者。則能成就佛果菩提。故名一切諸
B22n0117_p0622c07║佛之道場。十一諸佛所轉法輪。謂法華經。唯
B22n0117_p0622c08║談一乘實相之理。諸佛出世。無不以此法門。
B22n0117_p0622c09║摧破一切眾生煩惱障礙。令得解脫。故名諸
B22n0117_p0622c10║佛所轉法輪。十二諸佛堅固舍利經。謂法華
B22n0117_p0622c11║經。唯談一乘實相之理。乃是諸佛真如法身
B22n0117_p0622c12║舍利。亘古亘今。不遷不變。無有敗壞。故名諸
B22n0117_p0622c13║佛堅固舍利經。（梵語舍利。華言骨身。謂生
B22n0117_p0622c14║身舍利。此云舍利。乃法身舍利也。）十三諸
B22n0117_p0622c15║佛大巧方便經。謂法華經。唯談一乘實相之
B22n0117_p0622c16║理。諸佛由此法門。既成大菩提果已。復以廣
B22n0117_p0622c17║大善巧方便。為諸眾生演說天人聲聞緣覺
B22n0117_p0622c18║諸菩薩法。令其悟入佛之境界。故名諸佛大
B22n0117_p0623a01║巧方便經。十四說一乘經。謂法華經。唯談一
B22n0117_p0623a02║乘實相之理。顯示諸佛菩提究竟之體。非彼
B22n0117_p0623a03║聲聞緣覺之所能證。故名說一乘經。十五第
B22n0117_p0623a04║一義住。謂法華經。唯談一乘實相之理。即是
B22n0117_p0623a05║如來法身究竟所住之處。故名第一義住。十
B22n0117_p0623a06║六妙法蓮華。謂法華經。唯談一乘實相之理。
B22n0117_p0623a07║此之妙法。而獨以蓮華為喻者。蓋妙法則權
B22n0117_p0623a08║實一體。蓮華乃華果同時。故名妙法蓮華。（
B22n0117_p0623a09║權實者。聲聞緣覺菩薩三乘為權。一佛乘。即
B22n0117_p0623a10║實也。華果同時者。世間之華。先華後果。唯蓮
B22n0117_p0623a11║華華果同時。果即蓮實也。）十七最上法門。
B22n0117_p0623a12║謂法華經。唯談一乘實相之理。一切無量名
B22n0117_p0623a13║句所詮法義。無不含攝。於諸經中最勝最上。
B22n0117_p0623a14║故名最上法門。
B22n0117_p0623a15║【十八不共法】（出法界次第）不共法
B22n0117_p0623a16║者。謂諸佛之智內充。無畏之德外顯。一切功
B22n0117_p0623a17║德智慧。超過物表。不與凡夫二乘及諸菩薩
B22n0117_p0623a18║共有也。（二乘者。聲聞乘。緣覺乘也。）一身
B22n0117_p0623b01║無失。謂佛從無量劫來。常用戒定智慧慈悲
B22n0117_p0623b02║以修其身。此諸功德滿足。故一切煩惱俱盡。
B22n0117_p0623b03║是名身無失。（劫。梵語具云劫波。華言分別
B22n0117_p0623b04║時節。）二口無失。謂佛具無量智慧辯才。所
B22n0117_p0623b05║說之法。隨眾機宜。皆得證悟。是名口無失。三
B22n0117_p0623b06║念無失。謂佛修諸甚深禪定。心不散亂。於諸
B22n0117_p0623b07║法中心無所著。得第一安隱處。故名念無失。
B22n0117_p0623b08║四無異想。謂佛於一切眾生。平等普度。心無
B22n0117_p0623b09║揀擇。是名無異想。五無不定心。謂佛行住坐
B22n0117_p0623b10║臥。常不離甚深勝定。是名無不定心。六無不
B22n0117_p0623b11║知已捨。謂佛於一切法。悉皆照知方捨。無有
B22n0117_p0623b12║一法不了知而捨之者。是名無不知已捨。七
B22n0117_p0623b13║欲無減。謂佛具眾善。常欲度諸眾生。心無厭
B22n0117_p0623b14║足。是名欲無減。八精進無減。謂佛身心。精進
B22n0117_p0623b15║滿足。常度一切眾生。無有休息。是名精進無
B22n0117_p0623b16║減。九念無減。謂佛於三世諸佛之法。一切智
B22n0117_p0623b17║慧。相應滿足。無有退轉。是名念無減。（三世
B22n0117_p0623b18║者。過去。現在。未來也。）十慧無減。謂佛具一
B22n0117_p0623c01║切智慧。無邊無際。不可盡故。隨慧而說。亦無
B22n0117_p0623c02║有盡。是名慧無減。十一解脫無減。謂佛遠離
B22n0117_p0623c03║一切執著。具二種解脫。一者有為解脫。謂無
B22n0117_p0623c04║漏智慧。相應解脫。二者無為解脫。謂一切煩
B22n0117_p0623c05║惱。淨盡無餘。是名解脫無減。（無漏者。謂不
B22n0117_p0623c06║漏落生死也。無為者。謂稱性而修。無所作為
B22n0117_p0623c07║也。）十二解脫知見無減。謂佛於一切解脫
B22n0117_p0623c08║中。知見明了。分別無礙。是名解脫知見無減。
B22n0117_p0623c09║十三一切身業隨智慧行。謂佛現諸勝相。調
B22n0117_p0623c10║伏眾生。稱智演說一切諸法。令其各得解悟
B22n0117_p0623c11║證入。是名身業隨智慧行。十四一切口業隨
B22n0117_p0623c12║智慧行。謂佛以微妙清淨之語。隨智而轉。化
B22n0117_p0623c13║導利益一切眾生。是名一切口業隨智慧行。
B22n0117_p0623c14║十五一切意業隨智慧行。謂佛以清淨意業。
B22n0117_p0623c15║隨智而轉。入眾生心而為說法。除滅無明癡
B22n0117_p0623c16║暗之膜。是名意業隨智慧行。十六智慧知過
B22n0117_p0623c17║去世無礙。謂佛以智慧。照知過去世所有一
B22n0117_p0623c18║切。若眾生法。若非眾生法。悉能徧知無礙。是
B22n0117_p0624a01║名智慧知過去世無礙。十七智慧知未來世
B22n0117_p0624a02║無礙。謂佛以智慧。照知未來世所有一切。若
B22n0117_p0624a03║眾生法。若非眾生法。悉能徧知無礙。是名智
B22n0117_p0624a04║慧知未來世無礙。十八智慧知現在世無礙。
B22n0117_p0624a05║謂佛以智慧。照知現在世所有一切。若眾生
B22n0117_p0624a06║法。若非眾生法。悉能徧知無礙。是名智慧知
B22n0117_p0624a07║現在世無礙。