B22n0117_p0624a08║【十八空】（出大智度論）一內空。內即
B22n0117_p0624a09║內身。謂三十六種不淨充滿。九孔常流。淨相
B22n0117_p0624a10║不可得故。是名內空。（三十六種者。毛。髮。爪。
B22n0117_p0624a11║齒。眵。淚。涎。唾。屎。尿。垢。汗。皮。膚。血。肉。筋。脈。骨。髓。
B22n0117_p0624a12║肪。膏。腦。膜。肝。膽。腸。胃。脾。腎。心。肺。生藏。熟藏。赤
B22n0117_p0624a13║痰。白痰也。九孔者。兩眼。兩耳。兩鼻。口。大便。小
B22n0117_p0624a14║便也。）二外空。外即外色。謂愚夫為欲染故。
B22n0117_p0624a15║觀所著色。妄以為淨。求其淨相。亦如我身。淨
B22n0117_p0624a16║相不可得故。是名外空。三內外空。謂我身不
B22n0117_p0624a17║淨。外亦如是。外身不淨。我亦如是。一等無異。
B22n0117_p0624a18║淨相不可得故。是名內外空。四空空。謂內身
B22n0117_p0624b01║外身內外身俱空。而猶執空成病。復以空法
B22n0117_p0624b02║而破三空。是名空空。五大空。謂十方世界。是
B22n0117_p0624b03║四大造色。假名日出處為東方。日沒處為西
B22n0117_p0624b04║方。如是方相。以世俗故有。若第一義中。則一
B22n0117_p0624b05║法不可得。是名大空。（十方者。四方。四維。上
B22n0117_p0624b06║下也。四大者。地大。水大。火大。風大也。）六第
B22n0117_p0624b07║一義空。謂諸法中最第一法。名為涅槃。涅槃
B22n0117_p0624b08║之法。空無有相。是名第一義空。（梵語涅槃。
B22n0117_p0624b09║華言滅度。）七有為空。謂五陰等法中。無我
B22n0117_p0624b10║我所。及以常相皆不可得。是名有為空。（五
B22n0117_p0624b11║陰者。色陰。受陰。想陰。行陰。識陰也。我我所者。
B22n0117_p0624b12║我即眾生所執之假名。我所即五陰色身等
B22n0117_p0624b13║也。）八無為空。謂無所作為。則非有相。今對
B22n0117_p0624b14║有為。故說無為。若有為法既不可得。則無為
B22n0117_p0624b15║之法何所可著。是名無為空。九畢竟空。謂以
B22n0117_p0624b16║前八空。破一切法。令無遺餘。既無諸法。亦無
B22n0117_p0624b17║空之可著。是名畢竟空。十無始空。謂世間眾
B22n0117_p0624b18║生。無有始相。如今生從前世因緣有。前世復
B22n0117_p0624c01║從前世有。如是展轉無始。亦不可得。是名無
B22n0117_p0624c02║始空。十一散空。謂五陰和合。故有人相。若以
B22n0117_p0624c03║智慧分別。破散五陰與人。則空無所有。如輻
B22n0117_p0624c04║輞轅轂。眾合為車。若離散各在一處。則失車
B22n0117_p0624c05║名。是名散空。十二性空。謂一切諸法。自性本
B22n0117_p0624c06║空。皆從因緣和合而生。若不和合。則無是法。
B22n0117_p0624c07║如是諸法。性不可得。是名性空。十三自相空。
B22n0117_p0624c08║謂一切法有二種相。一者總相。生滅不住。本
B22n0117_p0624c09║無今有。已有還無。皆是無常。二者別相。如地
B22n0117_p0624c10║有堅相。水有濕相。火有熱相。風有動相。如是
B22n0117_p0624c11║二相皆空。是名自相空。十四諸法空。謂五陰
B22n0117_p0624c12║十二入十八界等法。無有實相。一切皆空。無
B22n0117_p0624c13║取無捨。能離一切諸見。是名諸法空。（十二
B22n0117_p0624c14║入者。眼入。耳入。鼻入。舌入。身入。意入。色入。聲
B22n0117_p0624c15║入。香入。味入。觸入。法入也。十八界者。眼界。色
B22n0117_p0624c16║界。眼識界。耳界。聲界。耳識界。鼻界。香界。鼻識
B22n0117_p0624c17║界。舌界。味界。舌識界。身界。觸界。身識界。意界。
B22n0117_p0624c18║法界。意識界也。）十五不可得空。謂一切諸
B22n0117_p0625a01║法及因緣。畢竟皆空。不可得故。是名不可得
B22n0117_p0625a02║空。（因緣者。謂以眼等六根為因。色等六塵
B22n0117_p0625a03║為緣也。）十六無法空。謂諸法已滅。是滅亦
B22n0117_p0625a04║無。名無法空。又謂過去未來法。名為無法。如
B22n0117_p0625a05║是無法亦空。是名無法空。十七有法空。謂諸
B22n0117_p0625a06║法從因緣和合。故有法生。是法體本不實。名
B22n0117_p0625a07║有法空。又謂現在一切法及無為法。名為有
B22n0117_p0625a08║法。如是有法皆空。亦名有法空。十八無法有
B22n0117_p0625a09║法空。謂無法有法。相不可得。名無法有法空。
B22n0117_p0625a10║又謂過去未來現在一切諸法。皆不可得。亦
B22n0117_p0625a11║名無法有法空。
B22n0117_p0625a12║【十八界】（出法界次第）界即界分。謂
B22n0117_p0625a13║眾生心色俱迷。故開色為十界。開心為八界。
B22n0117_p0625a14║令其觀此色心二法。皆從虛妄因緣而生。起
B22n0117_p0625a15║惑造業。輪轉生死。若達此妄源。無有實體。絕
B22n0117_p0625a16║名離相。則不為惑染所迷也。（開色為十界
B22n0117_p0625a17║者。謂眼耳鼻舌身五根。色聲香味觸五塵。皆
B22n0117_p0625a18║屬於色。故開之為十也。開心為八界者。謂眼
B22n0117_p0625b01║識耳識鼻識舌識身識意識及意根法塵。皆
B22n0117_p0625b02║屬於心。故開之為八也。）一眼界。謂能見之
B22n0117_p0625b03║根。名為眼界。二耳界。謂能聞之根。名為耳界。
B22n0117_p0625b04║三鼻界。謂能嗅之根。名為鼻界。四舌界。謂能
B22n0117_p0625b05║嘗味之根。名為舌界。五身界。謂能覺觸之根。
B22n0117_p0625b06║名為身界。六意界。謂能覺知之根。名為意界。
B22n0117_p0625b07║七色界。謂眼所見一切色境。名為色界。八聲
B22n0117_p0625b08║界。謂耳所聞一切音聲。名為聲界。九香界。謂
B22n0117_p0625b09║鼻所嗅一切香氣。名為香界。十味界。謂舌所
B22n0117_p0625b10║嘗一切諸味。名為味界。十一觸界。觸即觸著。
B22n0117_p0625b11║謂身所覺冷煖細滑等觸。名為觸界。十二法
B22n0117_p0625b12║界。謂意所知一切諸法。名為法界。十三眼識
B22n0117_p0625b13║界。謂識依眼根而能見色。名眼識界。十四耳
B22n0117_p0625b14║識界。謂識依耳根能聞諸聲。名耳識界。十五
B22n0117_p0625b15║鼻識界。謂識依鼻根能嗅諸香。名鼻識界。十
B22n0117_p0625b16║六舌識界。謂識依舌根能嘗諸味。名舌識界。
B22n0117_p0625b17║十七身識界。謂識依身根能覺諸觸。名身識
B22n0117_p0625b18║界。十八意識界。謂識依意根而能分別一切
B22n0117_p0625c01║法相。名意識界。
B22n0117_p0625c02║【十八學人】（出天台四教儀集註）一
B22n0117_p0625c03║初果向。初果。即須陀洹所證之果也。謂此人
B22n0117_p0625c04║修學。將入初果。雖未至本位。而已向於此果
B22n0117_p0625c05║也。（梵語須陀洹。華言預流。）二初果。初果
B22n0117_p0625c06║者。謂此人斷三界見惑盡。預入聖道法流。即
B22n0117_p0625c07║證此果也。（三界者。欲界。色界。無色界也。見
B22n0117_p0625c08║惑者。謂意根對法塵而起分別也。）三二果
B22n0117_p0625c09║向。二果。即斯陀含所證之果也。謂此人修學。
B22n0117_p0625c10║將入二果。雖未至本位。而已向於此果也。（
B22n0117_p0625c11║梵語斯陀含。華言一來。）四二果。二果者。謂
B22n0117_p0625c12║此人於欲界九品思惑中。斷前六品盡。即證
B22n0117_p0625c13║此果也。（思惑者。謂眼等五根對色等五塵
B22n0117_p0625c14║而起貪愛也。）五三果向。三果。即阿那含所
B22n0117_p0625c15║證之果也。謂此人修學。將入三果。雖未至本
B22n0117_p0625c16║位。而已向於此果也。（梵語阿那含。華言不
B22n0117_p0625c17║來。）六三果。三果者。謂此人於欲界九品思
B22n0117_p0625c18║惑。悉皆斷盡。即證此果也。七四果向。四果。即
B22n0117_p0626a01║阿羅漢所證之果也。謂此人修學。將入四果。
B22n0117_p0626a02║雖未至本位。而已向於此果也。（梵語阿羅
B22n0117_p0626a03║漢。華言無學。）八隨信行。隨信行者。謂此人
B22n0117_p0626a04║根鈍。憑他所說。起信修行。進趣於道也。九隨
B22n0117_p0626a05║法行。隨法行者。謂此人根利。自以智力。隨法
B22n0117_p0626a06║修行。進趣於道也。十信解。信解者。謂此人根
B22n0117_p0626a07║鈍。而有信心起發真解也。十一見得。見得者。
B22n0117_p0626a08║謂此人根利。若見於法。即能得理也。十二家
B22n0117_p0626a09║家。家家者。受生處不一也。謂此人於欲界九
B22n0117_p0626a10║品思惑中。若斷三四品。或於天中三二家受
B22n0117_p0626a11║生。或於人中三二家受生。方得證第二斯陀
B22n0117_p0626a12║含果也。十三無間。無間者。謂此人斷欲界思
B22n0117_p0626a13║惑八品。但有一品未斷而命終者。尚有一生
B22n0117_p0626a14║間隔。若不命終。遂斷一品餘惑。則無生死間
B22n0117_p0626a15║隔。而證第三阿那含果也。十四中般。中即中
B22n0117_p0626a16║陰。般即般涅槃也。謂此人於欲界死已。未到
B22n0117_p0626a17║色界。即於中間陰身。顯發聖道。而般涅槃也。
B22n0117_p0626a18║（梵語般涅槃。華言滅度。）十五生般。生般
B22n0117_p0626b01║者。謂此人從欲界命終。生於色界。便般涅槃
B22n0117_p0626b02║也。十六有行般。有行般者。謂此人生色界已。
B22n0117_p0626b03║更能加功用行。斷欲界思惑俱盡。而般涅槃
B22n0117_p0626b04║也。十七無行般。無行般者。謂此人生色界已。
B22n0117_p0626b05║不加功用行。自然斷除欲界煩惱餘之思惑。
B22n0117_p0626b06║而般涅槃也。十八上流般。流即流行之義。謂
B22n0117_p0626b07║此人次第上行。色界諸天受生。而斷欲界餘
B22n0117_p0626b08║之思惑。而般涅槃也。
B22n0117_p0626b09║【十八支】（出法界次第）支即支分也。
B22n0117_p0626b10║如樹根莖是一。枝條有異。禪中支義亦爾。謂
B22n0117_p0626b11║色界初禪有五支。二禪四支。三禪五支。四禪
B22n0117_p0626b12║四支。共為十八支也。　初禪天定五支。一覺
B22n0117_p0626b13║支。初心在緣名覺。謂行者在欲界依未到地。
B22n0117_p0626b14║發初禪色界諸淨色法。觸欲界身根。心大驚
B22n0117_p0626b15║悟。即生身識。覺此色觸也。（未到地者。謂在
B22n0117_p0626b16║欲界修色界定故。以色界為未到地也。）二
B22n0117_p0626b17║觀支。細心分別名觀。謂行者既證初禪功德。
B22n0117_p0626b18║即以細心分別此禪定中色法。諸妙功德。境
B22n0117_p0626c01║界分明。是欲界之所未有也。三喜支。欣慶之
B22n0117_p0626c02║心名喜。謂行者初發禪時。乃有喜生。所捨欲
B22n0117_p0626c03║界之樂甚少。今得初禪。利益甚多。如是思惟。
B22n0117_p0626c04║歡喜無量也。四樂支。怡悅之心名樂。謂行者
B22n0117_p0626c05║發初禪時。喜踊之心既息。則恬然靜慮。而受
B22n0117_p0626c06║怡悅之樂也。五一心支。心與定一名一心。謂
B22n0117_p0626c07║行者初證禪時。心依覺觀喜樂之法。故有細
B22n0117_p0626c08║微之散。若喜樂心息。自然心與定一也。　二
B22n0117_p0626c09║禪天定四支。一內淨支。心無覺觀之渾濁。名
B22n0117_p0626c10║內淨。謂行者欲離初禪。種種呵責覺觀。覺觀
B22n0117_p0626c11║既滅。則心內淨也。二喜支。欣慶之心名喜。謂
B22n0117_p0626c12║行者初得內淨時。得免覺觀之患。而獲勝定。
B22n0117_p0626c13║內證之喜無量也。三樂支。怡悅之心名樂。謂
B22n0117_p0626c14║行者喜踊之情既息。則怡然靜慮。而受怡悅
B22n0117_p0626c15║之樂也。四一心支。心與定一名一心。謂行者
B22n0117_p0626c16║喜樂心息。則心與定一。澄渟不動也。　三禪
B22n0117_p0626c17║天定五支。一捨支。離喜不悔名捨。謂行者欲
B22n0117_p0626c18║離第二禪時。種種呵責二禪之喜。喜既滅謝。
B22n0117_p0627a01║則發第三禪之樂。若證三禪之樂。則捨二禪
B22n0117_p0627a02║之喜。不生悔心也。二念支。念即愛念。謂行者
B22n0117_p0627a03║既發第三禪之樂。則樂從內起。應須愛念將
B22n0117_p0627a04║息。則樂得增長也。三慧支。解知之心名慧。謂
B22n0117_p0627a05║行者既發第三禪之樂。此樂微妙。難得增長。
B22n0117_p0627a06║若非善巧解慧。則不能方便長養也。四樂支。
B22n0117_p0627a07║怡悅之心名樂。謂行者發第三禪樂已。若能
B22n0117_p0627a08║善用捨念慧之三支。將護此樂。樂則徧身。若
B22n0117_p0627a09║離三禪。則餘地更無徧身之樂也。五一心支。
B22n0117_p0627a10║心與定一名一心。謂行者受樂心息。則心自
B22n0117_p0627a11║與定法為一。澄渟不動也。　四禪天定四支。
B22n0117_p0627a12║一不苦不樂支。不苦不樂。中庸之心也。謂行
B22n0117_p0627a13║者欲離第三禪時。種種呵責於樂。樂既謝滅。
B22n0117_p0627a14║則不動之定與捨俱發。故內心湛然。無苦無
B22n0117_p0627a15║樂也。二捨支。離樂不悔名捨。謂行者既得第
B22n0117_p0627a16║四禪不動真定。則捨第三禪難捨之樂。不生
B22n0117_p0627a17║悔心也。三念清淨支。念即愛念。謂行者既得
B22n0117_p0627a18║第四禪真定。當念下地之過。復念自己功德。
B22n0117_p0627b01║方便將養。令其不退。進入勝品也。（下地者。
B22n0117_p0627b02║即三禪也。）四一心支。心與定一名一心。謂
B22n0117_p0627b03║行者既得第四禪之定。用前捨念二支將護。
B22n0117_p0627b04║則心無所依。泯然寂靜。一心在定。猶如明鏡
B22n0117_p0627b05║不動。淨水無波。湛然而照。萬象皆現也。
B22n0117_p0627b06║【二十重華藏莊嚴世界海】（出華嚴經）
B22n0117_p0627b07║謂此世界。住在香水海中蓮華之上。種種
B22n0117_p0627b08║妙寶莊嚴。含藏一切世界。深廣無窮也。此世
B22n0117_p0627b09║界海。有須彌山。微塵數風輪所持。此微塵數
B22n0117_p0627b10║風輪最在上者。名殊勝威光藏。能持普光摩
B22n0117_p0627b11║尼莊嚴香水海。此香水海。出大蓮華。名種種
B22n0117_p0627b12║光明蘂香幢。此世界海。住在其中。四方均平。
B22n0117_p0627b13║清淨堅固。金剛輪山。周帀圍繞。地海眾樹。各
B22n0117_p0627b14║有區別。金剛輪山內所有大地。一切皆以金
B22n0117_p0627b15║剛所成。諸摩尼寶以為間錯。普現如來所有
B22n0117_p0627b16║境界。如天帝網。於中布列。此大地中。有十不
B22n0117_p0627b17║可說佛剎微塵數香水海。一一妙寶充滿其
B22n0117_p0627b18║中。一一香水海。各有四天下微塵數香水河。
B22n0117_p0627c01║右旋圍繞。一一河。各有世界海微塵數莊嚴。
B22n0117_p0627c02║此十不可說佛剎微塵數香水海中。有不可
B22n0117_p0627c03║說佛剎微塵數世界種安住。一一世界種。復
B22n0117_p0627c04║有不可說佛剎微塵數世界。各各依住。各各
B22n0117_p0627c05║形狀。各各莊嚴等。一一世界種。或作須彌山
B22n0117_p0627c06║形。或作江河形。或作諸莊嚴等形。悉在此世
B22n0117_p0627c07║界海中分布而住。其最中央香水海。名無邊
B22n0117_p0627c08║妙華光。以現一切菩薩形。摩尼王幢為底。出
B22n0117_p0627c09║大蓮華。名一切香摩尼王莊嚴。有世界種。名
B22n0117_p0627c10║普照十方熾然寶光明。其二十重莊嚴世界。
B22n0117_p0627c11║皆從此出。其最下重世界。名最勝光。徧照此
B22n0117_p0627c12║上。過佛剎微塵數世界。有世界。名種種香蓮
B22n0117_p0627c13║華妙莊嚴。如是乃至最上第二十重世界。名
B22n0117_p0627c14║妙寶焰。此第二十重世界自下而上。各有佛
B22n0117_p0627c15║剎微塵數世界周帀圍繞。各有佛出現。教化
B22n0117_p0627c16║眾生。娑婆世界。正當第十三重。即是毘盧遮
B22n0117_p0627c17║那如來所出現之處。此二十重世界。皆在無
B22n0117_p0627c18║邊妙華光香水海中。此世界海。乃是毘盧遮
B22n0117_p0628a01║那如來。往昔於世界微塵數劫修菩薩行時。
B22n0117_p0628a02║親近微塵數佛之所嚴淨。故稱所修實因。感
B22n0117_p0628a03║報此莊嚴重重無盡世界也。（梵語須彌。華
B22n0117_p0628a04║言妙高。梵語摩尼。華言如意。天帝網者。謂帝
B22n0117_p0628a05║釋殿有千珠寶網。交光相暎也。剎。梵語具云
B22n0117_p0628a06║剎摩。華言土田。四天下者。東弗于逮。南閻浮
B22n0117_p0628a07║提。西瞿耶尼。北鬱單越也。梵語娑婆。華言能
B22n0117_p0628a08║忍。梵語毘盧遮那。華言徧一切處。劫。梵語具
B22n0117_p0628a09║云劫波。華言分別時節。）一最勝光徧照華
B22n0117_p0628a10║藏世界。此第一重世界。依眾寶摩尼華而住。
B22n0117_p0628a11║其狀猶如摩尼寶形。一佛剎微塵數世界圍
B22n0117_p0628a12║繞。佛號離垢燈。（如摩尼寶形者。謂摩尼狀
B22n0117_p0628a13║有八楞。似方不方。似圓不圓。世界如彼故也。
B22n0117_p0628a14║離垢燈者。謂離煩惱所知二障。智眼清淨。照
B22n0117_p0628a15║世如燈故也。）二種種香蓮華妙莊嚴華藏
B22n0117_p0628a16║世界。此第二重世界。依寶蓮華網而住。其狀
B22n0117_p0628a17║猶如師子之座。二佛剎微塵數世界圍繞。佛
B22n0117_p0628a18║號師子光勝照。三一切寶莊嚴普照光華藏
B22n0117_p0628b01║世界。此第三重世界。依種種寶瓔珞住。其形
B22n0117_p0628b02║八隅。三佛剎微塵數世界圍繞。佛號淨光智
B22n0117_p0628b03║勝幢。四種種光明華莊嚴華藏世界。此第四
B22n0117_p0628b04║重世界。依眾色金剛尸羅幢海住。其狀猶如
B22n0117_p0628b05║摩尼蓮華。四佛剎微塵數世界圍繞。佛號金
B22n0117_p0628b06║剛光明無量精進力善出現。五普放妙華光
B22n0117_p0628b07║華藏世界。此第五重世界。依一切樹莊嚴寶
B22n0117_p0628b08║輪網海住。其形普方。而多有隅角。五佛剎微
B22n0117_p0628b09║塵數世界圍繞。佛號香光喜力海。六淨妙光
B22n0117_p0628b10║明華藏世界。此第六重世界。依金剛宮殿海
B22n0117_p0628b11║住。其形四方。六佛剎微塵數世界圍繞。佛號
B22n0117_p0628b12║普光自在幢。七眾華焰莊嚴華藏世界。此第
B22n0117_p0628b13║七重世界。依一切寶色焰海住。七佛剎微塵
B22n0117_p0628b14║數世界圍繞。佛號歡喜海功德名稱自在光。
B22n0117_p0628b15║八出生威力地華藏世界。此第八重世界。依
B22n0117_p0628b16║種種寶色蓮華座虛空海住。其狀猶如因陀
B22n0117_p0628b17║羅網。八佛剎微塵數世界圍繞。佛號廣大名
B22n0117_p0628b18║稱智海幢。（因陀羅網。即天帝網也。）九出
B22n0117_p0628c01║妙音聲華藏世界。此第九重世界。依恒出一
B22n0117_p0628c02║切妙音聲莊嚴雲摩尼王海住。其狀猶如梵
B22n0117_p0628c03║天身形。九佛剎微塵數世界圍繞。佛號清淨
B22n0117_p0628c04║月光相無能摧伏。十金剛幢華藏世界。此第
B22n0117_p0628c05║十重世界。依一切莊嚴寶師子座摩尼海住。
B22n0117_p0628c06║其狀周圓。十佛剎微塵數世界圍繞。佛號一
B22n0117_p0628c07║切法海最勝王。十一恒出現帝青寶光明華
B22n0117_p0628c08║藏世界。此第十一重世界。依種種殊異華海
B22n0117_p0628c09║住。其狀猶如半月之形。十一佛剎微塵數世
B22n0117_p0628c10║界圍繞。佛號無量功德海。十二光明照耀華
B22n0117_p0628c11║藏世界。此第十二重世界。依華旋香水海住。
B22n0117_p0628c12║狀如華旋。十二佛剎微塵數世界圍繞。佛號
B22n0117_p0628c13║超釋梵。十三娑婆華藏世界。此第十三重世
B22n0117_p0628c14║界。依種種色風輪所持蓮華網而住。其狀猶
B22n0117_p0628c15║如虛空。十三佛剎微塵數世界圍繞。其佛即
B22n0117_p0628c16║毘盧遮那如來世尊也。十四寂靜離塵光華
B22n0117_p0628c17║藏世界。此第十四重世界。依種種寶衣海住。
B22n0117_p0628c18║其狀猶如執金剛形。十四佛剎微塵數世界
B22n0117_p0629a01║圍繞。佛號徧法界勝音。十五眾妙光明燈華
B22n0117_p0629a02║藏世界。此第十五重世界。依淨華網海住。其
B22n0117_p0629a03║狀猶如卍字之形。十五佛剎微塵數世界圍
B22n0117_p0629a04║繞。佛號不可摧伏力普照幢。十六清淨光徧
B22n0117_p0629a05║照華藏世界。此第十六重世界。依種種香焰
B22n0117_p0629a06║蓮華海住。其狀猶如龜甲之形。十六佛剎微
B22n0117_p0629a07║塵數世界圍繞。佛號清淨日功德眼。十七寶
B22n0117_p0629a08║莊嚴藏華藏世界。此第十七重世界。依光明
B22n0117_p0629a09║藏摩尼藏海住。其形八隅。十七佛剎微塵數
B22n0117_p0629a10║世界圍繞。佛號無礙智光明徧照十方。十八
B22n0117_p0629a11║離塵華藏世界。此第十八重世界。依眾妙華
B22n0117_p0629a12║師子座海住。狀如珠瓔。十八佛剎微塵數世
B22n0117_p0629a13║界圍繞。佛號無量方便最勝幢。十九清淨光
B22n0117_p0629a14║普照華藏世界。此第十九重世界。依無量色
B22n0117_p0629a15║香焰須彌山海住。其狀猶如寶華旋布。十九
B22n0117_p0629a16║佛剎微塵數世界圍繞。佛號普照法界虛空
B22n0117_p0629a17║光。二十妙寶焰華藏世界。此第二十重世界。
B22n0117_p0629a18║依一切諸天形摩尼王海住。其狀猶如寶莊
B22n0117_p0629b01║嚴具。二十佛剎微塵數世界圍繞。佛號福德
B22n0117_p0629b02║相光明。
B22n0117_p0629b03║【二十諸天】（出天傳）自古列十六天
B22n0117_p0629b04║像。各有所主。以其有呵護之功也。後增日月
B22n0117_p0629b05║及娑竭龍王閻摩羅王者。謂日則破闇。月則
B22n0117_p0629b06║照夜。龍則秘藏法寶。閻摩則掌於幽冥。故加
B22n0117_p0629b07║此四天。通為二十天也。一梵天王。梵。梵語具
B22n0117_p0629b08║云梵囕摩。華言離欲。又云清淨。謂此天王。身
B22n0117_p0629b09║心妙圓。威儀不缺。清淨禁戒。加以明悟。統領
B22n0117_p0629b10║梵眾。即法華經稱娑婆世界主尸棄大梵。主
B22n0117_p0629b11║大千世界者是也。（梵語娑婆。華言能忍。梵
B22n0117_p0629b12║語尸棄。華言頂髻。又云火。由修火定而悟道
B22n0117_p0629b13║故也。）二帝釋天主。帝即天帝釋。梵語具云
B22n0117_p0629b14║釋提桓因。華言能天主。言帝釋者。華梵兼稱
B22n0117_p0629b15║也。此天居須彌山頂。即忉利天主也。謂此天
B22n0117_p0629b16║往昔因中。迦葉佛滅時。有一女人發心修塔。
B22n0117_p0629b17║復有三十二人助修。由是功德。女為忉利天
B22n0117_p0629b18║主。其助修者。皆作輔臣。合稱為三十三天也。
B22n0117_p0629c01║（梵語須彌。華言妙高。梵語忉利。華言三十
B22n0117_p0629c02║三。梵語迦葉。華言飲光。）三毘沙門天王。梵
B22n0117_p0629c03║語毘沙門。華言多聞。謂此天福德之名。聞於
B22n0117_p0629c04║四方。即北方天王。居須彌山半。第四層之北
B22n0117_p0629c05║水精埵。統領無量百千藥叉。守護北方也。（
B22n0117_p0629c06║梵語藥叉。亦云夜叉。華言勇健。）四提頭賴
B22n0117_p0629c07║吒。梵語提頭賴吒。華言持國。謂此天能護持
B22n0117_p0629c08║國土。即東方天王。居須彌山半。第四層之東
B22n0117_p0629c09║黃金埵。領乾闥婆富單那等。守護東方也。（
B22n0117_p0629c10║梵語乾闥婆。華言香陰。即帝釋之樂神也。梵
B22n0117_p0629c11║語富單那。華言主熱病鬼。）五毘留勒叉天
B22n0117_p0629c12║王。梵語毘留勒叉。華言增長。謂此天能令自
B22n0117_p0629c13║他威德善根。悉皆增長。即南方天王。居須彌
B22n0117_p0629c14║山半。第四層之南瑠璃埵。領鳩槃茶等無量
B22n0117_p0629c15║百千鬼神。守護南方也。（梵語瑠璃。華言青
B22n0117_p0629c16║色寶。梵語鳩槃茶。華言甕形。即魘魅鬼也。）
B22n0117_p0629c17║六毘留博叉天王。梵語毘留博叉。華言雜語。
B22n0117_p0629c18║謂此天能作種種語言故。又云廣目。以其目
B22n0117_p0630a01║廣大故。即西方天王。居須彌山半。第四層之
B22n0117_p0630a02║西白銀埵。領毘舍闍鬼等無量百千諸龍。守
B22n0117_p0630a03║護西方也。（梵語毘舍闍。華言啖人精氣。）
B22n0117_p0630a04║七金剛密迹天。謂此天手執金剛寶杵。識達
B22n0117_p0630a05║如來一切秘密事迹也。往昔有王。生一千有
B22n0117_p0630a06║二子。千兄同詣佛所。發心修道。而二弟不知。
B22n0117_p0630a07║一弟發願。若千兄成道。我則為魔惱害之。一
B22n0117_p0630a08║弟發願。我為力士。護千兄法。即金剛也。領五
B22n0117_p0630a09║百藥叉神。皆是大菩薩等。居妙高峯。於賢劫
B22n0117_p0630a10║千佛中。俱護其法也。（劫。梵語具云劫波。華
B22n0117_p0630a11║言分別時節。賢。劫名。以此劫中多賢人也。）
B22n0117_p0630a12║八摩醯首羅天。梵語摩醯首羅。華言大自在。
B22n0117_p0630a13║又翻威靈。或云三目。故為三界尊極之主。輔
B22n0117_p0630a14║行記云。色界天。三目八臂。騎白牛。執白拂。有
B22n0117_p0630a15║大威力。居菩薩住處。能知大千世界雨滴之
B22n0117_p0630a16║數。統攝大千世界。於色界中此天獨尊也。（
B22n0117_p0630a17║三界者。欲界。色界。無色界也。）九散脂大將。
B22n0117_p0630a18║散脂。梵語具云散脂修摩。華言密。陀羅尼集
B22n0117_p0630b01║云。鬼子母有三男。長名唯奢文。次名散脂大
B22n0117_p0630b02║將。次小名摩尼跋陀。能於十方世界。覆護一
B22n0117_p0630b03║切眾生。為除衰惱等患。常地居或空居。各有
B22n0117_p0630b04║五百眷屬。領二十八部鬼神。隨是經典所流
B22n0117_p0630b05║布處。與諸鬼神往至彼所。隨逐擁護說法者。
B22n0117_p0630b06║消滅諸惡。令得安隱。仍以身口意三密而加
B22n0117_p0630b07║被之。謂眾味精氣。從毛孔入。此身密加被也。
B22n0117_p0630b08║莊嚴言辭。辯不斷絕。此口密加被也。心進勇
B22n0117_p0630b09║銳等。此意密加被也。至令聞者受人天樂。疾
B22n0117_p0630b10║得菩提。其於賞善罰惡。功亦大矣。十大辯天。
B22n0117_p0630b11║謂得大智慧功德。成就大辯才也。此天或居
B22n0117_p0630b12║山巖深險處。或在坎窟大樹藂林在處。常翹
B22n0117_p0630b13║一足。八臂莊嚴。常持弓箭刀矟。（色角切。）長
B22n0117_p0630b14║杵鐵輪。帝釋諸天。常加供養讚歎。具無礙辯。
B22n0117_p0630b15║於一切時。常自護世。濟物利生。流通佛法。無
B22n0117_p0630b16║所怠倦。以慧資福。故光明會上。列之在功德
B22n0117_p0630b17║天之前也。十一功德天。此天涅槃經及陀羅
B22n0117_p0630b18║尼集。名功德天。金光明經散脂品。名第一威
B22n0117_p0630c01║德成就眾事大功德天。於過去金山照明如
B22n0117_p0630c02║來所。種諸善根。故感福報。相貌殊勝。能令眾
B22n0117_p0630c03║生福德成就。常居最勝園。名曰金幢。若說法
B22n0117_p0630c04║者。隨其所須。供給無乏。以福資慧。成出世因。
B22n0117_p0630c05║則果滿二嚴。依正殊勝也。（二嚴。即福慧二
B22n0117_p0630c06║種莊嚴也。依報即國土。正報即色身也。）十
B22n0117_p0630c07║二韋天將軍。韋。梵語具云韋䭾。華言智論。靈
B22n0117_p0630c08║威要略曰。天神姓韋諱琨。即南方天王八將
B22n0117_p0630c09║之一臣也。四王合三十二將。此為其首。生知
B22n0117_p0630c10║聰慧。早離塵欲。清淨梵行。修童真業。不受天
B22n0117_p0630c11║欲。面受佛囑。外護佛法。統護三洲。利物弘化。
B22n0117_p0630c12║大濟羣生。故凡建伽藍。皆設像崇敬。以彰護
B22n0117_p0630c13║法之功也。（三洲者。南贍部洲。東弗于逮。西
B22n0117_p0630c14║瞿耶尼也。伽藍。梵語具云僧伽藍。華言眾園。
B22n0117_p0630c15║即佛寺也。）十三堅固地神。堅固者。理體不
B22n0117_p0630c16║可壞。如金剛王。無能破也。地者。謂其利世之
B22n0117_p0630c17║功。如大地持載萬物。出生草木百穀珍寶等
B22n0117_p0630c18║也。此天隨是經典流布之處。常作衛護。隱形
B22n0117_p0631a01║法座。頂戴說法者之足。令聞法者如服甘露。
B22n0117_p0631a02║增益身力。地藏經。佛告地神云。閻浮土地。悉
B22n0117_p0631a03║蒙汝護。凡地所生。皆悉豐足。利益一切。護佛
B22n0117_p0631a04║教法。於世出世。其功大矣。（閻浮。梵語具云
B22n0117_p0631a05║閻浮提。華言勝金洲。）十四菩提樹神。梵語
B22n0117_p0631a06║菩提。華言道。謂由此神。嘗守護如來成道處
B22n0117_p0631a07║菩提之樹。因以立名。宿世因中自云。我常念
B22n0117_p0631a08║佛。樂見世尊。常作誓願。不離佛日。是知大權
B22n0117_p0631a09║示迹。微妙難思。覆蔭羣生。現身利益。故諸經
B22n0117_p0631a10║讚護。功德不可量也。十五鬼子母天。此天所
B22n0117_p0631a11║生千子。最小名愛奴。極所憐惜。常食人子。佛
B22n0117_p0631a12║為化彼。將愛奴藏之鉢下。其母於天上人間。
B22n0117_p0631a13║覓之不得。既歸伏已。佛遂揭鉢還之。其千子
B22n0117_p0631a14║皆為鬼王。統數萬鬼眾。五百在天上。常嬈亂
B22n0117_p0631a15║諸天。五百在世間。常嬈國界人民。佛為授五
B22n0117_p0631a16║戒。歸依正法。得須陀洹。住佛精舍。凡人家無
B22n0117_p0631a17║子息者。求之得子。有疾病者。禱之則安。故為
B22n0117_p0631a18║鬼王。母由受佛戒。亦呼千子。同依佛所。不惱
B22n0117_p0631b01║天人也。（五戒者。不殺。不盜。不邪婬。不妄語。
B22n0117_p0631b02║不飲酒也。梵語須陀洹。華言入流。即初果也。
B22n0117_p0631b03║）十六摩利支天。梵語摩利支。華言陽焰。以
B22n0117_p0631b04║其形相不可見。不可執。如彼陽焰也。此天常
B22n0117_p0631b05║行日月之前。護國護氏。救兵戈等難。大摩利
B22n0117_p0631b06║支天經中。有最上心真言曰。唵。摩利支。娑縛
B22n0117_p0631b07║賀。若人持此真言。無不感應。其不思議神力。
B22n0117_p0631b08║誠可依憑也。十七日宮天子。謂此天宿因布
B22n0117_p0631b09║施持戒。修善奉佛。得生其中。其宮殿城郭。皆
B22n0117_p0631b10║百寶所成。五風運持。不令停住。環繞須彌山
B22n0117_p0631b11║半。照四大洲。所謂南閻淨提日正中。東弗于
B22n0117_p0631b12║逮日始沒。西瞿耶尼日初出。北鬱單越當夜
B22n0117_p0631b13║半。是為一日。照四天下。除冥破闇。成熟萬物。
B22n0117_p0631b14║其功實大。法華經中名寶光天子。即此天也。
B22n0117_p0631b15║（五風者。持風。住風。隨順轉風。波羅訶迦風。
B22n0117_p0631b16║將行風也。梵語弗于逮。華言勝。梵語瞿耶尼。
B22n0117_p0631b17║華言牛貨。梵語鬱單越。華言勝處。）十八月
B22n0117_p0631b18║宮天子。謂此天宿因所修所證。與日宮天子
B22n0117_p0631c01║同。故生其中。其宮殿百寶所成。五風運持。不
B22n0117_p0631c02║令停住。環繞須彌山半。照四大洲。其圓缺者。
B22n0117_p0631c03║白月初。日在前。黑月初。日在後。因日影覆射。
B22n0117_p0631c04║故有圓缺。所謂近日自影覆。故見月輪缺。然
B22n0117_p0631c05║月光陰滋萬物。夜發光明。功次於日。法華經
B22n0117_p0631c06║云。明月天子是也。（白月初者。上半月初也。
B22n0117_p0631c07║黑月初者。下半月初也。）十九娑竭羅。梵語
B22n0117_p0631c08║娑竭羅。華言鹹海。又翻龍王。即鹹海中一百
B22n0117_p0631c09║七十七龍王中第七龍王也。今獨列此龍王
B22n0117_p0631c10║者。謂是大權菩薩。位居十地之中。示現龍身。
B22n0117_p0631c11║處於鹹海。若降雨時。先布密雲。端坐舉念。其
B22n0117_p0631c12║雨普洽。常隨佛會。護法護民。其利甚博。所居
B22n0117_p0631c13║宮殿。七寶嚴飾。與天無異。（十地者。懽喜地。
B22n0117_p0631c14║離垢地。發光地。焰慧地。難勝地。現前地。遠行
B22n0117_p0631c15║地。不動地。善慧地。法雲地也。七寶者。金。銀。瑠
B22n0117_p0631c16║璃。玻璃。硨磲。碼碯。赤真珠也。）二十閻摩羅
B22n0117_p0631c17║王。梵語閻摩羅。華言雙王。又云隻王。謂由此
B22n0117_p0631c18║王與妹皆作獄主。故云雙。兄治男事。妹治女
B22n0117_p0632a01║事。故云隻。又云息諍。謂止罪人諍故。或云是
B22n0117_p0632a02║菩薩。為利益眾生故。變化所作。正法念經載
B22n0117_p0632a03║閻羅王為人說偈云。汝得人身不修道。如入
B22n0117_p0632a04║寶山空手歸。汝今自作還自受。叫喚苦者欲
B22n0117_p0632a05║何為。又十王經云。閻王於未來世作佛。號普
B22n0117_p0632a06║王如來。謂菩薩變化者。良有以也。
B22n0117_p0632a07║【二十空】（出般若經）一內空。謂內之
B22n0117_p0632a08║眼耳鼻舌身意六根。皆無自性。故名內空。二
B22n0117_p0632a09║外空。謂外之色聲香味觸法六塵。皆無自相。
B22n0117_p0632a10║故名外空。三內外空。謂六根六塵六識。都無
B22n0117_p0632a11║自性。故名內外空。（六識者。眼識。耳識。鼻識。
B22n0117_p0632a12║舌識。身識。意識也。）四空空。謂一切法皆空。
B22n0117_p0632a13║此空亦空。故名空空。五大空。謂小乘四諦十
B22n0117_p0632a14║二因緣諸法。皆空無有。故名大空。（四諦者。
B22n0117_p0632a15║苦諦。集諦。滅諦。道諦也。十二因緣者。一無明。
B22n0117_p0632a16║二行。三識。四名色。五六入。六觸。七受。八愛。九
B22n0117_p0632a17║取。十有。十一生。十二老死也。）六小空。（亦
B22n0117_p0632a18║名無性自性空。）謂須陀洹。斯陀含。阿那含。
B22n0117_p0632b01║阿羅漢四果之相。皆空無有。故名小空。（梵
B22n0117_p0632b02║語須陀洹。華言入流。梵語斯陀含。華言一來。
B22n0117_p0632b03║梵語阿那含。華言不來。梵語阿羅漢。華言無
B22n0117_p0632b04║學。）七勝義空。謂第一義之理。假立名言。悉
B22n0117_p0632b05║同真性。本來空寂。故名勝義空。八有為空。謂
B22n0117_p0632b06║欲界色界無色界煩惱惑業。本無有為之相。
B22n0117_p0632b07║故名有為空。九無為空。謂生住滅三相皆空。
B22n0117_p0632b08║無為寂靜。不墮諸數。故名無為空。（生住滅
B22n0117_p0632b09║者。謂一切萬物。皆有生長。住於世間。終歸壞
B22n0117_p0632b10║滅也。）十畢竟空。謂有為無為諸法一切之
B22n0117_p0632b11║相。悉皆空寂而不可得。故名畢竟空。十一無
B22n0117_p0632b12║際空。謂一切諸法。滅無有終。起無有始。起滅
B22n0117_p0632b13║之際。無從可得。故名無際空。十二散空謂一
B22n0117_p0632b14║切諸法。因緣假合而成。皆無和合之相。故名
B22n0117_p0632b15║散空。十三無變異空。謂一切法。非常非滅。不
B22n0117_p0632b16║變不異。法性如如。了不可得。故名無變異空。
B22n0117_p0632b17║十四本性空。謂一切諸法。非常非滅。本性清
B22n0117_p0632b18║淨。離性離相。故名本性空。十五自相空。謂五
B22n0117_p0632c01║蘊之法。虛幻不實。了無自相。故名自相空。（
B22n0117_p0632c02║五蘊者。色蘊。受蘊。想蘊。行蘊。識蘊也。十六共
B22n0117_p0632c03║相空。謂一切諸法彼此之相。非常非滅。本來
B22n0117_p0632c04║空寂。故名共相空。十七一切法空。謂一切諸
B22n0117_p0632c05║法。本性皆空。非常非滅。了不可得。故名一切
B22n0117_p0632c06║法空。十八不可得空。謂過去現在未來三世
B22n0117_p0632c07║一切諸法。皆無所有。了無可求之相。故名不
B22n0117_p0632c08║可得空。十九無性空。謂一切諸法。悉皆虛假。
B22n0117_p0632c09║皆無實性。故名無性空。二十自性空。謂一切
B22n0117_p0632c10║諸法。非常非滅。性本自空。故名自性空。
B22n0117_p0632c11║【二十種小乘外道涅槃】（出提婆菩薩
B22n0117_p0632c12║釋楞伽經中外道小乘涅槃論）一小乘
B22n0117_p0632c13║外道論師。此外道師。說諸受陰盡。如燈火滅。
B22n0117_p0632c14║種壞風止。名為涅槃。（陰即身也。梵語涅槃。
B22n0117_p0632c15║華言滅度。）二外道方論師。此外道師。說最
B22n0117_p0632c16║初生諸方。從諸方生世間人。從人生天地。天
B22n0117_p0632c17║地滅沒。還入彼處。名為涅槃。（諸方即四方
B22n0117_p0632c18║也。）三外道風仙論師。此外道師。說風能生
B22n0117_p0633a01║長命物。能殺命物。風造萬物。能壞萬物。名風
B22n0117_p0633a02║為涅槃。（命物者。謂有命之物也。）四外道
B22n0117_p0633a03║韋陀論師。此外道師。說從那羅延天䐡中生
B22n0117_p0633a04║大蓮華。從蓮華生梵天祖公。一切有命無命
B22n0117_p0633a05║物。從梵天口中生。一切大地。即是修福德戒
B22n0117_p0633a06║場。於中一切華草及猪羊驢馬等。殺害供養
B22n0117_p0633a07║梵天。得生彼處。名為涅槃。（梵語那羅延。華
B22n0117_p0633a08║言鈎鎖力士。）五外道伊賒那論師。此外道
B22n0117_p0633a09║師眷屬。說伊賒那論師尊者形相不可見。徧
B22n0117_p0633a10║一切處。以無形相。而能生諸有命無命一切
B22n0117_p0633a11║萬物。名為涅槃。六倮形外道論師。此外道師。
B22n0117_p0633a12║說分別見諸種種異相。名為涅槃。七外道毘
B22n0117_p0633a13║世師論師。此外道師。說地水火風虛空微塵
B22n0117_p0633a14║等物和合。而生一切世間知無知物。無和合
B22n0117_p0633a15║者。即是離散。遂計離散。名為涅槃。（知無知
B22n0117_p0633a16║物者。謂有知覺無知覺之物也。）八外道苦
B22n0117_p0633a17║行論師。此外道師。說身盡福德盡。名為涅槃。
B22n0117_p0633a18║九外道女人眷屬論師。此外道師。說摩醯首
B22n0117_p0633b01║羅作女人。生諸天人龍鳥及一切穀子蛇蝎
B22n0117_p0633b02║蚊蝱等。如是知者。名為涅槃。（梵語摩醯首
B22n0117_p0633b03║羅。華言大自在。）十外道行苦行論師。此外
B22n0117_p0633b04║道師。說罪福盡。德亦盡。名為涅槃。十一外道
B22n0117_p0633b05║淨眼論師。此外道師。說煩惱盡故依智。名為
B22n0117_p0633b06║涅槃。十二外道摩陀羅論師。此外道師。說那
B22n0117_p0633b07║羅延論師言。我造一切物。我於一切眾生中
B22n0117_p0633b08║最勝。我生一切世間有命無命物。從我作生。
B22n0117_p0633b09║還沒彼處。名為涅槃。十三外道尼犍子論師。
B22n0117_p0633b10║此外道師。說初生一男一女。彼二和合。能生
B22n0117_p0633b11║一切有命無命等物。後時離散。還沒彼處。名
B22n0117_p0633b12║為涅槃。十四外道僧佉論師。此外道師。說二
B22n0117_p0633b13║十五諦自性因。生諸眾生。名為涅槃。（二十
B22n0117_p0633b14║五諦者。一冥初自性。二智大。三我心。四色。五
B22n0117_p0633b15║聲。六香。七味。八觸。九地。十水。十一火。十二風。
B22n0117_p0633b16║十三空。十四眼知根。十五耳知根。十六鼻知
B22n0117_p0633b17║根。十七舌知根。十八身知根。十九口作業根。
B22n0117_p0633b18║二十手作業根。二十一足作業根。二十二小
B22n0117_p0633c01║便作業根。二十三大便作業根。二十四心平
B22n0117_p0633c02║等根。二十五神我也。自性是常。能生諸法。故
B22n0117_p0633c03║為涅槃因也。）十五外道摩醯首羅論師。此
B22n0117_p0633c04║外道師。說果是那羅延所作。梵天是因。所謂
B22n0117_p0633c05║梵天那羅延。乃至自在天是生滅因。一切從
B22n0117_p0633c06║自在天生。從自在天滅。名為涅槃。十六外道
B22n0117_p0633c07║無因論師。此外道師。說無因無緣生一切物。
B22n0117_p0633c08║無染因無淨因。乃至棘刺之針。孔雀之色。皆
B22n0117_p0633c09║無人作。自然而有。不從因生。名為涅槃。十七
B22n0117_p0633c10║外道時論師。此外道師。說時熟一切大。時作
B22n0117_p0633c11║一切物。時散一切物。是故我論中說。如被百
B22n0117_p0633c12║箭射。時不到不死。時到則小草觸即死。一切
B22n0117_p0633c13║物時生。一切物時熟。一切物時滅。名為涅槃。
B22n0117_p0633c14║十八外道服水論師。此外道師。說水是萬物
B22n0117_p0633c15║根本。水能生天地。生有命無命一切物。乃至
B22n0117_p0633c16║水能生物。能壞物。名為涅槃。十九外道口力
B22n0117_p0633c17║論師。此外道師。說虛空是萬物因。最初生虛
B22n0117_p0633c18║空。從虛空生風。從風生火。從火生暖。暖生水。
B22n0117_p0634a01║水即凍凌。堅作地。從地生種種藥草。乃至從
B22n0117_p0634a02║五穀生命。食後時。還沒虛空。名為涅槃。（五
B22n0117_p0634a03║穀者。禾。麻。黍。菽。麥也。）二十外道本生安茶
B22n0117_p0634a04║論師。此外道師。說本無日月星辰虛空及地。
B22n0117_p0634a05║唯有大水。時大安茶生。如鷄子。周帀金色。時
B22n0117_p0634a06║熟破為二段。一段在上作天。一段在下作地。
B22n0117_p0634a07║彼二中間生梵天。名一切眾生祖公。作一切
B22n0117_p0634a08║有命無命物等。散沒彼處。名為涅槃。