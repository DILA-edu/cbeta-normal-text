B22n0117_p0657c09║【善財五十三參】（出華嚴經）經云。善
B22n0117_p0657c10║財童子初入胎時。於其宅內。自然而出七寶
B22n0117_p0657c11║樓閣。其樓閣下有七伏藏。地自開裂。生七寶
B22n0117_p0657c12║牙。童子處胎十月。然後誕生。形體支分。端正
B22n0117_p0657c13║具足。一切眾寶。自然出現。一切庫藏。悉皆充
B22n0117_p0657c14║滿。以此事故。父母親屬及善相師。共呼此兒。
B22n0117_p0657c15║名曰善財。後因文殊師利菩薩至福城東。住
B22n0117_p0657c16║莊嚴幢娑羅林中。為眾說法。善財與五百童
B22n0117_p0657c17║子。詣文殊所。頂禮其足白言。惟願聖者。廣為
B22n0117_p0657c18║我說。菩薩應云何學菩薩道。乃至應云何令
B22n0117_p0658a01║普賢行速得圓滿。文殊告言。善男子。汝已發
B22n0117_p0658a02║阿耨多羅三藐三菩提心。若欲成就一切智
B22n0117_p0658a03║智。應决定求真善知識。勿生疲懈。見善知識。
B22n0117_p0658a04║勿生厭足。於善知識所有教誨。皆應隨順。於
B22n0117_p0658a05║善知識善巧方便。勿見過失。文殊遂令善財
B22n0117_p0658a06║往於南方。先參德雲比丘。次第展轉指示。終
B22n0117_p0658a07║參普賢菩薩。即得一切佛剎微塵數三昧門。
B22n0117_p0658a08║善財如是歷一百十城。參五十三善知識。是
B22n0117_p0658a09║為五十三參也。（七寶者。金。銀。瑠璃。玻璃。硨
B22n0117_p0658a10║磲。碼碯。赤真珠也。梵語文殊師利。華言妙德。
B22n0117_p0658a11║梵語娑羅。華言堅固。梵語阿耨多羅三藐三
B22n0117_p0658a12║菩提。華言無上正等正覺。梵語比丘。華言乞
B22n0117_p0658a13║士。梵語三昧。華言正定。）一參。善財最初受
B22n0117_p0658a14║文殊教。往勝樂國妙峯山。參德雲比丘。至彼
B22n0117_p0658a15║求覓。經于七日。見彼比丘。在別山上徐步經
B22n0117_p0658a16║行。於是善財往詣。頂禮白言。我已先發菩提
B22n0117_p0658a17║心。而未知菩薩云何學菩薩行。乃至應云何
B22n0117_p0658a18║於普賢行疾得圓滿。時德雲比丘為說憶念
B22n0117_p0658b01║一切諸佛境界智慧光明普見法門已。乃云
B22n0117_p0658b02║如諸菩薩無邊智慧清淨行門。而我云何能
B22n0117_p0658b03║知能說。復令參海雲比丘。（梵語菩提。華言
B22n0117_p0658b04║道。）二參。善財承教。向海門國。參海雲比丘。
B22n0117_p0658b05║為說諸佛菩薩行光明普眼法門已。乃云如
B22n0117_p0658b06║諸菩薩深入一切菩薩行海等。而我云何能
B22n0117_p0658b07║知能說。復令參善住比丘。三參。善財承教。至
B22n0117_p0658b08║楞伽道邊。海岸聚落。參善住比丘。見此比丘。
B22n0117_p0658b09║於虛空中來往經行。為說普速疾供養諸佛
B22n0117_p0658b10║成就眾生無礙解脫門已。乃云如諸菩薩持
B22n0117_p0658b11║大悲戒。乃至離垢戒等如是功德。而我云何
B22n0117_p0658b12║能知能說。復令參彌伽大士。（梵語楞伽。華
B22n0117_p0658b13║言不可往。）四參。善財承教。至達里鼻茶國
B22n0117_p0658b14║自在城。參彌伽大士。為說妙音陀羅尼光明
B22n0117_p0658b15║法門已。乃云如諸菩薩普入一切眾生種種
B22n0117_p0658b16║想海等功德。我今云何能知能說。復令參解
B22n0117_p0658b17║脫長者。（梵語達里鼻茶。華言消融。梵語陀
B22n0117_p0658b18║羅尼。華言總持。）五參。善財承教。漸次遊行
B22n0117_p0658c01║十有二年。至住林城。參解脫長者。為說如來
B22n0117_p0658c02║無礙莊嚴解脫門已。乃云如諸菩薩得無礙
B22n0117_p0658c03║智乃至而於己身及諸世界不生二想。如是
B22n0117_p0658c04║妙行。而我云何能知能說。復令參海幢比丘。
B22n0117_p0658c05║六參。善財承教。至閻浮提畔利伽羅國。參海
B22n0117_p0658c06║幢比丘。為說般若波羅蜜三昧光明已。乃云
B22n0117_p0658c07║如諸菩薩入智慧海淨法界境等。而我何能
B22n0117_p0658c08║知其妙行。辯其功德。復令參休捨優婆夷。（
B22n0117_p0658c09║梵語閻浮提。華言勝金洲。梵語般若。華言智
B22n0117_p0658c10║慧。梵語波羅蜜。華言到彼岸。梵語優婆夷。華
B22n0117_p0658c11║言清淨女。）七參。善財承教。至海潮處普莊
B22n0117_p0658c12║嚴國。參休捨優婆夷。為說離憂安隱幢解脫
B22n0117_p0658c13║門已。乃云如諸菩薩其心如海。悉能容受一
B22n0117_p0658c14║切佛法等。而我云何能知能說。復令參毘目
B22n0117_p0658c15║瞿沙仙人。（毘目瞿沙。梵語具云毘多羅涅
B22n0117_p0658c16║瞿沙。華言最上無恐怖聲。）八參。善財承教。
B22n0117_p0658c17║向那羅素國。參毘目瞿沙仙人。為說菩薩無
B22n0117_p0658c18║勝幢解脫已。乃云如諸菩薩成就一切殊勝
B22n0117_p0659a01║三昧等法。而我云何能知能說。復令參勝熱
B22n0117_p0659a02║婆羅門。（梵語那羅素。華言不懶惰。梵語婆
B22n0117_p0659a03║羅門。華言淨行。）九參。善財承教。至伊沙那
B22n0117_p0659a04║聚落。參勝熱婆羅門。見彼勝熱。修諸苦行。求
B22n0117_p0659a05║一切智。四面火聚。猶如大山。中有刀山。高峻
B22n0117_p0659a06║無極。登彼山上。投身入火。語善財言。汝今若
B22n0117_p0659a07║能上此刀山。投身火聚。諸菩薩行悉得清淨。
B22n0117_p0659a08║爾時善財即登刀山。自投火聚。未至中間。即
B22n0117_p0659a09║得菩薩善住三昧。纔觸火燄。又得菩薩寂靜
B22n0117_p0659a10║樂神通三昧。時勝熱婆羅門告善財言。我唯
B22n0117_p0659a11║得此菩薩無盡輪解脫。如諸菩薩大功德燄
B22n0117_p0659a12║等法。而我云何能知能說。復令參慈行童女。
B22n0117_p0659a13║（梵語伊沙那。華言長直。）十參。善財承教。
B22n0117_p0659a14║至師子奮迅城。參慈行童女。為說般若波羅
B22n0117_p0659a15║蜜普莊嚴門已。乃云如諸菩薩其心廣大。等
B22n0117_p0659a16║虛空界。入於法界。福德成滿等法。而我云何
B22n0117_p0659a17║能知能說。復令參善見比丘。十一參。善財承
B22n0117_p0659a18║教。至三眼國。參善見比丘。為說菩薩隨順燈
B22n0117_p0659b01║解脫門已。乃云如諸菩薩於如來家真正受
B22n0117_p0659b02║生等法。而我云何能知能說。復令參自在主
B22n0117_p0659b03║童子。十二參。善財承教。至名聞國河渚中。參
B22n0117_p0659b04║自在主童子。為說一切工巧大神通智光明
B22n0117_p0659b05║法門已。乃云如諸菩薩能知一切眾生數及
B22n0117_p0659b06║能知一切諸法差別等。而我何能說其功德。
B22n0117_p0659b07║示其所行。復令參具足優婆夷。十三參。善財
B22n0117_p0659b08║承教。至海住大城。參具足優婆夷。為說菩薩
B22n0117_p0659b09║無盡福德藏解脫門已。乃云如諸菩薩一切
B22n0117_p0659b10║功德。猶如大海。甚深無盡等。而我云何能知
B22n0117_p0659b11║能說。復令參明智居士。十四參。善財承教。至
B22n0117_p0659b12║大興城。參明智居士。為說隨意出生福德藏
B22n0117_p0659b13║解脫門已。乃云如諸菩薩成就寶手。徧覆一
B22n0117_p0659b14║切十方國土。以自在力。普雨一切資生之具。
B22n0117_p0659b15║而我云何能知能說。復令參法寶髻長者。十
B22n0117_p0659b16║五參。善財承教。至師子大城。參法寶髻長者。
B22n0117_p0659b17║為說菩薩無量福德寶藏解脫門已。乃云如
B22n0117_p0659b18║諸菩薩得不思議功德寶藏等法。而我云何
B22n0117_p0659c01║能知能說。復令參普眼長者。十六參。善財承
B22n0117_p0659c02║教。至藤根國普門城。參普眼長者。為說令一
B22n0117_p0659c03║切眾生普見諸佛歡喜法門已。乃云如諸菩
B22n0117_p0659c04║薩如大藥王。若見若聞乃至安住平等寂滅
B22n0117_p0659c05║之樂。而我云何能知能說。復令參無厭足王。
B22n0117_p0659c06║十七參。善財承教。至多羅幢城。參無厭足王。
B22n0117_p0659c07║至彼城已。問無厭足王所在之處。諸人答言。
B22n0117_p0659c08║此王今者在於正殿。坐師子座。宣布法化。調
B22n0117_p0659c09║御眾生。可治者治。可攝者攝。罰其罪惡。决其
B22n0117_p0659c10║諍訟。撫其孤弱。皆令永斷殺盜邪婬。時善財
B22n0117_p0659c11║依眾人語。尋即往詣。乃見其王。將諸罪人。或
B22n0117_p0659c12║斷手足。乃至或以湯煮。或以火焚。善財念言。
B22n0117_p0659c13║我為利益一切眾生。求菩薩行。今者此王。滅
B22n0117_p0659c14║諸善法。作諸惡業。云何於此而欲求法救護
B22n0117_p0659c15║眾生。作是念時。空中有天告言。善男子。汝莫
B22n0117_p0659c16║厭離。善財即禮其足。王令入於宮中。徧觀所
B22n0117_p0659c17║住宮殿。廣大無比。皆以妙寶之所合成。王復
B22n0117_p0659c18║告言。我若實作如是惡業。云何而得如是果
B22n0117_p0660a01║報如是色身如是眷屬如是富贍如是自在
B22n0117_p0660a02║遂為善財說菩薩如幻解脫已。乃云如諸菩
B22n0117_p0660a03║薩得無生忍。乃至普入一切平等三昧。而我
B22n0117_p0660a04║云何能知能說。復令參大光王。（無生忍者。
B22n0117_p0660a05║謂一切法本來不生。於此法中而能忍可印
B22n0117_p0660a06║證也。）十八參。善財承教。至妙光城。參大光
B22n0117_p0660a07║王。為說菩薩大慈為首隨順世間三昧門已。
B22n0117_p0660a08║乃云如諸菩薩慈心普蔭諸眾生等法。而我
B22n0117_p0660a09║云何能知其行。能說其德。復令參不動優婆
B22n0117_p0660a10║夷。十九參。善財承教。至安住國。參不動優婆
B22n0117_p0660a11║夷。為說求一切法無厭足三昧光明已。乃云
B22n0117_p0660a12║如諸菩薩。如金翅鳥。遊行虛空。無所障礙。能
B22n0117_p0660a13║入一切眾生大海。見有善根已成熟者。即便
B22n0117_p0660a14║執取。置菩提岸等法。而我云何能知能說。復
B22n0117_p0660a15║令參徧行外道。二十參。善財承教。至都薩羅
B22n0117_p0660a16║城。參徧行外道。為說至一切處菩薩行已。乃
B22n0117_p0660a17║云如諸菩薩身與一切眾生數等。乃至以無
B22n0117_p0660a18║我智。周徧照耀。而我云何能知能說。復令參
B22n0117_p0660b01║鬻。香長者。二十一參。善財承教至。廣大國參。
B22n0117_p0660b02║鬻（音育。賣也。）香長者。名優鉢羅華。為說調
B22n0117_p0660b03║和一切香法已。乃云如諸菩薩。遠離一切諸
B22n0117_p0660b04║惡習氣。不染世欲。斷煩惱等。而我何能知其
B22n0117_p0660b05║妙行。說其功德。復令參婆施羅船師。（梵語
B22n0117_p0660b06║優鉢羅。華言青蓮華。梵語婆施羅。華言自在。
B22n0117_p0660b07║）二十二參。善財承教。至樓閣大城。參婆施
B22n0117_p0660b08║羅船師。為說大悲幢行已。乃云如諸菩薩。善
B22n0117_p0660b09║能遊涉生死大海。乃至能以神通度眾生海。
B22n0117_p0660b10║而我云何能知能說。復令參無上勝長者。二
B22n0117_p0660b11║十三參。善財承教。至可樂城。參無上勝長者。
B22n0117_p0660b12║為說至一切處修菩薩行清淨法門已。乃云
B22n0117_p0660b13║如諸菩薩具足一切自在神通。悉能徧往一
B22n0117_p0660b14║切佛剎等。而我云何能知能說。復令參師子
B22n0117_p0660b15║頻申比丘尼。（剎。梵語具云剎摩。華言土田。
B22n0117_p0660b16║）二十四參。善財承教。至輸那國迦陵迦林
B22n0117_p0660b17║城。參師子頻申比丘尼。為說成就一切智解
B22n0117_p0660b18║脫已。乃云如諸菩薩心無分別。普知諸法等。
B22n0117_p0660c01║而我云何能知能說。復令參婆須蜜多女。（
B22n0117_p0660c02║梵語輸那。華言勇猛。梵語迦陵迦。華言相鬬
B22n0117_p0660c03║戰。）二十五參。善財承教。至險難國寶莊嚴
B22n0117_p0660c04║城。參婆須蜜多女。為說菩薩離貪際解脫已。
B22n0117_p0660c05║乃云如諸菩薩成就無邊巧方便智。而我云
B22n0117_p0660c06║何能知能說。復令參鞞瑟胝羅居士。（梵語
B22n0117_p0660c07║鞞瑟胝羅。華言纏裹。）二十六參。善財承教。
B22n0117_p0660c08║至善度城。參鞞瑟胝羅居士。為說菩薩所得
B22n0117_p0660c09║不般涅槃際解脫已。乃云如諸菩薩以一念
B22n0117_p0660c10║智。普知三世。一念徧入一切三昧等。而我云
B22n0117_p0660c11║何能知能說。復令參觀自在菩薩。（梵語涅
B22n0117_p0660c12║槃。華言滅度。三世者。過去。現在。未來也。）二
B22n0117_p0660c13║十七參。善財承教。至補怛洛迦山。參觀自在
B22n0117_p0660c14║菩薩。既至彼山。處處求覓。見其西面嵒谷之
B22n0117_p0660c15║中。泉流瑩映。樹林蓊鬱。香草柔軟。右旋布地。
B22n0117_p0660c16║時觀自在菩薩。於金剛寶石上。結加趺坐。無
B22n0117_p0660c17║量菩薩恭敬圍繞。為說大悲行門已。乃云如
B22n0117_p0660c18║諸菩薩已淨普賢一切願。已住普賢一切行
B22n0117_p0661a01║等。而我云何能知能說。復令參正趣菩薩。（
B22n0117_p0661a02║梵語補怛洛迦。華言海島。又云小白華。）二
B22n0117_p0661a03║十八參。善財承教已。爾時東方有一菩薩。名
B22n0117_p0661a04║曰正趣。從空中來。放身光明。映蔽一切日月
B22n0117_p0661a05║星電。觀自在菩薩。遂令善財參禮。時正趣菩
B22n0117_p0661a06║薩。為說菩薩普疾行解脫已。乃云如諸菩薩
B22n0117_p0661a07║普於十方。無所不至。智慧境界。等無差別。而
B22n0117_p0661a08║我云何能知能說。復令參大天神。二十九參。
B22n0117_p0661a09║善財承教。至墯羅鉢底城。參大天神。為說菩
B22n0117_p0661a10║薩雲網解脫已。乃云如諸菩薩猶如帝釋。已
B22n0117_p0661a11║能摧伏一切煩惱阿修羅軍等。而我云何能
B22n0117_p0661a12║知能說。復令參安住地神。（梵語墯羅鉢底。
B22n0117_p0661a13║華言有門。梵語釋提桓因。華言能天主。言帝
B22n0117_p0661a14║釋者。華梵雙舉也。梵語阿修羅。華言無端正。
B22n0117_p0661a15║）三十參。善財承教。至摩竭提國菩提場中。
B22n0117_p0661a16║參安住地神。為說不可壞智慧藏法門已。乃
B22n0117_p0661a17║云如諸菩薩常隨諸佛。能持一切諸佛所說
B22n0117_p0661a18║等。而我云何能知能說。復令參婆珊婆演底
B22n0117_p0661b01║主夜神。（梵語摩竭提。華言善勝。梵語婆珊
B22n0117_p0661b02║婆演底。華言春主。）三十一參。善財承教。至
B22n0117_p0661b03║摩竭提國迦毘羅城。參婆珊婆演底主夜神。
B22n0117_p0661b04║為說菩薩破一切眾生暗法光明解脫門已。
B22n0117_p0661b05║乃云如諸菩薩成就普賢無邊行願等。而我
B22n0117_p0661b06║何能知其妙行。說其功德。復令參普德淨光
B22n0117_p0661b07║主夜神。（梵語迦毘羅。華言黃色。）三十二
B22n0117_p0661b08║參。善財承教。至摩竭提國菩提場內。參普德
B22n0117_p0661b09║淨光主夜神。為說菩薩寂靜禪定樂普遊步
B22n0117_p0661b10║解脫門已。乃云如諸菩薩具足菩薩所有行
B22n0117_p0661b11║願。了達一切無邊法界等。而我云何能知能
B22n0117_p0661b12║說。復令參喜目觀察眾生主夜神。三十三參。
B22n0117_p0661b13║善財承教。即於菩提場右邊。參喜目觀察眾
B22n0117_p0661b14║生主夜神。為說大勢力普喜幢解脫門已。乃
B22n0117_p0661b15║云如諸菩薩於念念中。普詣一切諸如來所。
B22n0117_p0661b16║疾能趣入一切智海等。而我云何能知能說。
B22n0117_p0661b17║復令參普救眾生妙德夜神。三十四參。善財
B22n0117_p0661b18║承教。即於會中參普救眾生妙德夜神。為說
B22n0117_p0661c01║普現一切世間調伏眾生解脫門已。乃云如
B22n0117_p0661c02║諸菩薩集無邊行。生種種解等。而我云何能
B22n0117_p0661c03║知能說。復令參寂靜音海主夜神。三十五參。
B22n0117_p0661c04║善財承教。參寂靜音海主夜神。為說念念出
B22n0117_p0661c05║生廣大喜莊嚴解脫門已。乃云如諸菩薩深
B22n0117_p0661c06║入一切法界海等。而我云何能知能說。復令
B22n0117_p0661c07║參守護一切眾生主夜神。三十六參。善財承
B22n0117_p0661c08║教。即於菩提場如來會中。參守護一切眾生
B22n0117_p0661c09║主夜神。為說甚深自在妙音解脫門已。乃云
B22n0117_p0661c10║如諸菩薩能知能說一切語言自性。於念念
B22n0117_p0661c11║中自在開悟一切眾生等。而我云何能知能
B22n0117_p0661c12║說。復令參開敷一切樹花主夜神。三十七參。
B22n0117_p0661c13║善財承教。即於此佛會中。參開敷一切樹花
B22n0117_p0661c14║主夜神。為說出生廣大光明解脫門已。乃云
B22n0117_p0661c15║如諸菩薩親近供養一切諸佛。入一切智大
B22n0117_p0661c16║願海等。而我云何能知能說。復令參大願精
B22n0117_p0661c17║進力救護一切眾生夜神。三十八參。善財承
B22n0117_p0661c18║教。即於會中參大願精進力救護眾生夜神。
B22n0117_p0662a01║為說教化眾生令生善根解脫門已。乃云如
B22n0117_p0662a02║諸菩薩超諸世間。現諸趣身等。我今云何能
B22n0117_p0662a03║知能說。復令參妙德圓滿神。（諸趣身。即六
B22n0117_p0662a04║道等趣之身也。）三十九參。善財承教。至嵐
B22n0117_p0662a05║毘尼園。參妙德圓滿神。為說菩薩於無量劫
B22n0117_p0662a06║徧一切處示現受生自在解脫門已。乃云如
B22n0117_p0662a07║諸菩薩能以一念為諸劫藏等。而我云何能
B22n0117_p0662a08║知能說。復令參釋迦瞿波女。（梵語嵐毘尼。
B22n0117_p0662a09║華言樂勝圓光。劫。梵語具云劫波。華言分別
B22n0117_p0662a10║時節。梵語釋迦。華言能仁。梵語瞿波。華言女。
B22n0117_p0662a11║）四十參。善財承教。至迦毘羅城。參釋迦瞿
B22n0117_p0662a12║波女。為說觀察菩薩三昧海解脫門已。乃云
B22n0117_p0662a13║如諸菩薩究竟無量諸方便海等。而我云何
B22n0117_p0662a14║能知能說。復令參摩耶夫人。（摩耶。梵語具
B22n0117_p0662a15║云摩訶摩耶。華言大術。）四十一參。善財承
B22n0117_p0662a16║教。一心欲詣摩耶夫人所。作如是念。此善知
B22n0117_p0662a17║識。遠離世間。住無所住。如是之人。我今云何
B22n0117_p0662a18║而得親近。時有寶眼神及蓮華法德等神。住
B22n0117_p0662b01║虛空中。種種讚歎摩耶夫人。復有羅剎鬼王。
B22n0117_p0662b02║語善財言。汝應普禮十方。求善知識。時善財
B22n0117_p0662b03║受行其教。即時現見大寶蓮華從地湧出。摩
B22n0117_p0662b04║耶夫人在於座上。於一切眾生前現淨色身。
B22n0117_p0662b05║遂為善財說菩薩大願智幻解脫門已。乃云
B22n0117_p0662b06║如諸菩薩具大悲藏教化眾生等。我今云何
B22n0117_p0662b07║能知能說。復令參王女天主光。（梵語羅剎。
B22n0117_p0662b08║華言速疾鬼。）四十二參。善財承教。遂往天
B22n0117_p0662b09║宮。參王女天主光。為說無礙念清淨莊嚴解
B22n0117_p0662b10║脫已。乃云如諸菩薩出生死夜。朗然明徹等。
B22n0117_p0662b11║而我云何能知能說。復令參徧友童子師。四
B22n0117_p0662b12║十三參。善財承教。從天宮下。至迦毘羅城。參
B22n0117_p0662b13║徧友童子師。別無指示。但言可問善知眾藝
B22n0117_p0662b14║童子。當為汝說。四十四參。善財承教。即於會
B22n0117_p0662b15║中參善知眾藝童子。為說四十二字母法門
B22n0117_p0662b16║已。乃云如諸菩薩能於一切世出世間善巧
B22n0117_p0662b17║之法。以智通達。到於彼岸等。而我云何能知
B22n0117_p0662b18║能說。復令參賢勝優婆夷。（四十二字母者。
B22n0117_p0662c01║一阿字。二多字。三波字。四者字。五那字。六邏
B22n0117_p0662c02║字。七柁字。八婆字。九茶字。十沙字。十一嚩字。
B22n0117_p0662c03║十二哆字。十三也字。十四瑟吒字。十五迦字。
B22n0117_p0662c04║十六娑字。十七麼字。十八伽字。十九他字。二
B22n0117_p0662c05║十社字。二十一鎖字。二十二䭾字。二十三奢
B22n0117_p0662c06║字。二十四佉字。二十五叉字。二十六娑多字。
B22n0117_p0662c07║二十七壞字。二十八曷攞多字。二十九婆字。
B22n0117_p0662c08║三十車字。三十一娑麼字。三十二訶婆字。三
B22n0117_p0662c09║十三縒字。三十四伽字。三十五吒字。三十六
B22n0117_p0662c10║拏字。三十七娑頗字。三十八娑迦字。三十九
B22n0117_p0662c11║也娑字。四十室者字。四十一侘字。四十二陀
B22n0117_p0662c12║字也。）四十五參。善財承教。至摩竭提國婆
B22n0117_p0662c13║怛那城。參賢勝優婆夷。為說無依處道場解
B22n0117_p0662c14║脫門已。乃云如諸菩薩一切無著功德行。而
B22n0117_p0662c15║我云何盡能知說。復令參堅固解脫長者。四
B22n0117_p0662c16║十六參。善財承教。至沃田城。參堅固解脫長
B22n0117_p0662c17║者。為說無著念清淨莊嚴解脫已。乃云如諸
B22n0117_p0662c18║菩薩獲無畏大師子吼。安住廣大福智之聚。
B22n0117_p0663a01║而我云何能知能說。復令參妙月長者。四十
B22n0117_p0663a02║七參。善財承教。即於本城參妙月長者。為說
B22n0117_p0663a03║淨智光明解脫門已。乃云如諸菩薩證得無
B22n0117_p0663a04║量解脫法門。而我云何能知能說。復令參無
B22n0117_p0663a05║勝軍長者。四十八參。善財承教。至出生城。參
B22n0117_p0663a06║無勝軍長者。為說菩薩無盡相解脫已。乃云
B22n0117_p0663a07║如諸菩薩得無限智。無礙辯才。而我云何能
B22n0117_p0663a08║知能說。復令參最寂靜婆羅門。四十九參。善
B22n0117_p0663a09║財承教。至城南法聚落。參最寂靜婆羅門。為
B22n0117_p0663a10║說菩薩誠願語解脫已。乃云如諸菩薩與誠
B22n0117_p0663a11║願語行止無違等。而我云何能知能說。復令
B22n0117_p0663a12║參德生童子及有德童女。五十參。善財承教。
B22n0117_p0663a13║至妙意華門城。參德生童子及有德童女二
B22n0117_p0663a14║人。為說菩薩幻住解脫已。乃云如諸菩薩善
B22n0117_p0663a15║入無邊諸事幻網。彼功德行。我等云何能知
B22n0117_p0663a16║能說。復令參彌勒菩薩。（梵語彌勒。華言慈
B22n0117_p0663a17║氏。）五十一參。善財承教。至海岸國大莊嚴
B22n0117_p0663a18║園。其中有一廣大樓閣。名毘盧遮那莊嚴藏。
B22n0117_p0663b01║善財於樓閣前。恭敬頂禮。讚歎稱揚。一心願
B22n0117_p0663b02║見彌勒菩薩。時彌勒菩薩從別處來。為說種
B22n0117_p0663b03║種法要。善財白言。唯願大聖。開樓閣門。令我
B22n0117_p0663b04║得入。彌勒彈指出聲。其門即開。命善財入。見
B22n0117_p0663b05║其樓閣。廣博無量。同於虛空。聞不可思議微
B22n0117_p0663b06║妙法音。善財即得無量諸總持門。住菩薩不
B22n0117_p0663b07║可思議自在解脫。復令參文殊師利菩薩。（
B22n0117_p0663b08║梵語毘盧遮那。華言徧一切處。）五十二參。
B22n0117_p0663b09║善財承教。到普門國蘇摩那城。思惟觀察。希
B22n0117_p0663b10║欲奉覲文殊師利。是時文殊師利。遙伸右手。
B22n0117_p0663b11║過一百一十由旬。按善財頂。為說妙法。令得
B22n0117_p0663b12║成就阿僧祇法門。具足無量大光明。乃至令
B22n0117_p0663b13║入普賢行道場。及置善財自所住處。文殊師
B22n0117_p0663b14║利還攝不現。於是善財渴仰欲見普賢菩薩。
B22n0117_p0663b15║（梵語蘇摩那。華言悅意。梵語由旬。華言限
B22n0117_p0663b16║量。梵語阿僧祇。華言無數。）五十三參。善財
B22n0117_p0663b17║於文殊師利所。得三昧已。普攝諸根。一心求
B22n0117_p0663b18║見普賢菩薩。起大精進。心無退轉。即見普賢
B22n0117_p0663c01║菩薩在如來前眾會之中。坐寶蓮華師子之
B22n0117_p0663c02║座。身諸毛孔。出光明雲。令諸眾生生大歡喜。
B22n0117_p0663c03║善財見已。踊躍無量。普賢菩薩即伸右手摩
B22n0117_p0663c04║觸其頂。為說諸法。善財即得一切佛剎微塵
B22n0117_p0663c05║數三昧門。
B22n0117_p0663c06║【六十二見】（出大涅槃經）謂外道之
B22n0117_p0663c07║人。於色受想行識五陰法中。每一陰起四種
B22n0117_p0663c08║見。則成二十見。約過去現在未來三世論之。
B22n0117_p0663c09║成六十見。此六十見。以斷常二見而為根本。
B22n0117_p0663c10║則總成六十二見也。（四種見者。謂於五陰
B22n0117_p0663c11║中。如計色大我小。我在色中。為一見。我即神
B22n0117_p0663c12║我。謂識神也。又計我大色小。色在我中。為二
B22n0117_p0663c13║見。又計離色是我。為三見。又計即色是我。為
B22n0117_p0663c14║四見也。色陰既爾。受想行識亦然。）
B22n0117_p0663c15║【佛六十四種梵音】（出不思議秘密大
B22n0117_p0663c16║乘經）佛告寂慧菩薩言。如來非於唇齒
B22n0117_p0663c17║舌喉及其面門出諸音聲。當知如來音聲。從
B22n0117_p0663c18║虛空出。具有六十四種殊妙之相。一流澤聲。
B22n0117_p0664a01║謂如來音聲。流演潤澤也。二柔軟聲。謂如來
B22n0117_p0664a02║音聲。溫柔和軟也。三悅意聲。謂如來音聲。歡
B22n0117_p0664a03║悅一切眾生意也。四可樂聲。謂如來音聲巧
B22n0117_p0664a04║妙。而可愛樂也。五清淨聲。謂如來音聲清淨。
B22n0117_p0664a05║而不雜染也。六離垢聲。謂如來音聲純妙。遠
B22n0117_p0664a06║離諸垢染也。七明亮聲。謂如來音聲。明顯流
B22n0117_p0664a07║亮也。八甘美聲。謂如來說法音聲。甘和美妙。
B22n0117_p0664a08║能使聽者得法喜之味也。九樂聞聲。謂如來
B22n0117_p0664a09║說法音聲。稱機淺深。令眾生樂聞而不捨也。
B22n0117_p0664a10║十無劣聲。謂如來音聲。希有殊勝。而不陋劣
B22n0117_p0664a11║也。十一圓具聲。謂如來說法。於一音中而具
B22n0117_p0664a12║足一切音也。十二調順聲。謂如來音聲。隨機
B22n0117_p0664a13║說法。調伏眾生。使其信順也。十三無澁聲。謂
B22n0117_p0664a14║如來音聲。融通和暢。而無澀滯也。十四無惡
B22n0117_p0664a15║聲。謂如來說法音聲。嘉美而不麤獷也。十五
B22n0117_p0664a16║善柔聲。謂如來說法音聲。柔和善順。而不卒
B22n0117_p0664a17║暴也。十六悅耳聲。謂如來說法音聲。悅可人
B22n0117_p0664a18║意。而愛聽無厭也。十七適身聲。謂如來說法
B22n0117_p0664b01║音聲。能令聞者支體調適。而得輕安也。十八
B22n0117_p0664b02║心生勇銳聲。謂如來說法音聲。令人發起勇
B22n0117_p0664b03║猛之心而進修也。十九心喜聲。謂如來法音
B22n0117_p0664b04║美妙。能令聞者心生欣喜也。二十悅樂聲。謂
B22n0117_p0664b05║如來說法之音。能使聞者歡喜而快樂也。二
B22n0117_p0664b06║十一無熱惱聲。謂如來法音。使諸聞者消除
B22n0117_p0664b07║熱惱。而得清涼也。二十二如教令聲。謂如來
B22n0117_p0664b08║演說如法教誡命令。而能啟發蒙昧也。二十
B22n0117_p0664b09║三善了知聲。謂如來法音。善解决了。徧知一
B22n0117_p0664b10║切諸法也。二十四分明聲。謂如來法音。於諸
B22n0117_p0664b11║事法如理分㭊。無不明了也。二十五善愛聲。
B22n0117_p0664b12║謂如來以善法音。開化一切眾生。令其愛樂
B22n0117_p0664b13║也。二十六令生歡喜聲。謂如來說法之音。令
B22n0117_p0664b14║人生歡喜之心也。二十七使他如教令聲。謂
B22n0117_p0664b15║如來法音。能使聞者展轉啟發於人。皆如教
B22n0117_p0664b16║令也。二十八令他善了知聲。謂如來法音。能
B22n0117_p0664b17║使聞者善解一切諸法也。二十九如理聲。謂
B22n0117_p0664b18║如來所發音聲。皆契真如之理也。三十利益
B22n0117_p0664c01║聲。謂如來說法之音。能利益一切有情也。三
B22n0117_p0664c02║十一離重復過失聲。謂如來所出音聲。契合
B22n0117_p0664c03║理趣。從始至終。皆無重復過失也。三十二如
B22n0117_p0664c04║師子音聲。謂如來音聲。一切聞者自然信伏。
B22n0117_p0664c05║如師子一吼。百獸畏伏也。三十三如龍音聲。
B22n0117_p0664c06║謂如來法音。清徹幽遠。如龍之吟也。三十四
B22n0117_p0664c07║如雲雷吼聲。謂如來說法。唯以一音。遠近普
B22n0117_p0664c08║及。如雷之吼也。三十五如龍王聲。謂如來說
B22n0117_p0664c09║法。音韻清遠。如龍王所發之聲也。三十六如
B22n0117_p0664c10║緊那羅妙歌聲。梵語緊那羅。華言歌神。謂如
B22n0117_p0664c11║來所出梵音。如彼歌音美妙。適悅一切也。三
B22n0117_p0664c12║十七如迦陵頻伽聲。梵語迦陵頻伽。華言妙
B22n0117_p0664c13║聲鳥。謂如來法音美妙。如彼禽之聲也。三十
B22n0117_p0664c14║八如梵王聲。謂如來所說法音。如梵王之清
B22n0117_p0664c15║淨聲音也。三十九如共命鳥聲。共命鳥者。一
B22n0117_p0664c16║身二頭之鳥也。謂如來所說法音。吉祥如彼
B22n0117_p0664c17║禽之聲也。四十如帝釋美妙聲。謂如來說法
B22n0117_p0664c18║之音。如天帝釋之美妙音聲也。（帝釋梵語
B22n0117_p0665a01║釋提桓因。華言能天主。言帝釋者。華梵雙舉
B22n0117_p0665a02║也。）四十一如振鼓聲。謂如來音聲。震響如
B22n0117_p0665a03║鼓。遠近皆聞也。四十二不高聲。謂如來演說
B22n0117_p0665a04║圓音。聲不高大。得中道也。四十三不下聲。謂
B22n0117_p0665a05║如來演說圓音。聲不卑下。亦得中道也。四十
B22n0117_p0665a06║四隨入一切音聲。謂如來說法之音。普入羣
B22n0117_p0665a07║機。融通眾音也。四十五無缺減聲。謂如來法
B22n0117_p0665a08║音。圓滿具足也。四十六無破壞聲。謂如來凡
B22n0117_p0665a09║所演說。真實不虛。無能破壞也。四十七無染
B22n0117_p0665a10║污聲。謂如來所說法音。純圓獨妙。離諸煩惱。
B22n0117_p0665a11║無染著也。四十八無希取聲。謂如來說法。利
B22n0117_p0665a12║樂一切眾生。無所希望。離取著也。四十九具
B22n0117_p0665a13║足聲。謂如來所演法音。稱性而說。妙理具足
B22n0117_p0665a14║也。五十莊嚴聲。謂如來所演聲教。如實之談。
B22n0117_p0665a15║端莊而嚴肅也。五十一顯示聲。謂如來演妙
B22n0117_p0665a16║法音。顯現妙理。開示眾生。無有隱晦也。五十
B22n0117_p0665a17║二圓滿一切音聲。謂如來說法。音聲圓滿。具
B22n0117_p0665a18║足一切音也。五十三諸根適悅聲。謂如來所
B22n0117_p0665b01║演妙法音聲。眾生一聞。諸根適悅也。五十四
B22n0117_p0665b02║無譏毀聲。謂如來法音。不譏毀一切眾生。凡
B22n0117_p0665b03║有言說。皆信順也。五十五無輕轉聲。謂如來
B22n0117_p0665b04║圓音。普攝一切。不輕浮遷轉也。五十六無動
B22n0117_p0665b05║搖聲。謂如來所說法音。得無所畏。而諸外魔
B22n0117_p0665b06║不能動搖也。（外魔者。外道天魔也。）五十
B22n0117_p0665b07║七隨入一切眾會聲。謂如來法音。普入眾會。
B22n0117_p0665b08║隨機得聞也。五十八諸相具足聲。謂如來說
B22n0117_p0665b09║法之音。具足一切諸相也。五十九令眾生心
B22n0117_p0665b10║意懽喜聲。謂如來所出語言。普令十方一切
B22n0117_p0665b11║世界眾生心意歡喜。皆謂所說從如來口門
B22n0117_p0665b12║而出。亦無互相重復。而諸眾會各隨音聲。曉
B22n0117_p0665b13║了諸法。然實非如來口門中出也。六十說眾
B22n0117_p0665b14║生心行聲。謂一切眾生其數無量。行亦無量。
B22n0117_p0665b15║如來所說眾生心行。畧有八萬四千種類。但
B22n0117_p0665b16║為根性下劣眾生。令其易得解入故也。六十
B22n0117_p0665b17║一入眾生心意聲。謂如來具秘密智。所出語
B22n0117_p0665b18║言。隨入一切眾生心意。然不從如來口門中
B22n0117_p0665c01║出。正所謂從虛空而出者也。六十二隨眾生
B22n0117_p0665c02║信解聲。謂如來所出語言。隨諸眾生種種信
B22n0117_p0665c03║解。心意成熟。普使隨應。而得了知也。六十三
B22n0117_p0665c04║聞者無分量聲。謂如來音聲。無有分量。世間
B22n0117_p0665c05║一切天人魔梵沙門婆羅門等。雖能聞之。亦
B22n0117_p0665c06║不能知其邊際分量也。（魔即魔王。梵即梵
B22n0117_p0665c07║天。梵語沙門。華言勤息。梵語婆羅門。華言淨
B22n0117_p0665c08║行。）六十四眾生不能思惟稱量聲。謂如來
B22n0117_p0665c09║音聲妙輪。出種種聲。宣說法時。假使徧滿三
B22n0117_p0665c10║千大千世界。一切眾生。皆居緣覺之地。亦不
B22n0117_p0665c11║能思惟稱量也。（三千者。小千。中千。大千也。
B22n0117_p0665c12║言三千大千者。總別兼舉也。）
B22n0117_p0665c13║【小乘七十五法】（出圓覺經疏鈔）小
B22n0117_p0665c14║乘七十五法。攝為五類。謂色法十有一。心法
B22n0117_p0665c15║一。心所有法四十有六。不相應行法十有四。
B22n0117_p0665c16║無為法三也。色法十一。色即質礙之義。謂眼
B22n0117_p0665c17║耳鼻舌身五根。色聲香味觸五境。及法處所
B22n0117_p0665c18║攝一分。此十一種。皆有色相可見可對。故總
B22n0117_p0666a01║名為色法。（法處即意識所取之境。具有四
B22n0117_p0666a02║分。一心所法。二不相應法。三無為。四無表色。
B22n0117_p0666a03║今言法處所攝一分者。正是無表色也。無表
B22n0117_p0666a04║色者。謂意識緣於過去所見之境。雖分別明
B22n0117_p0666a05║了。而無所表對故也。）心法一。心法者。謂心
B22n0117_p0666a06║雖無形質。而有覺知之用。以能緣慮分別。名
B22n0117_p0666a07║之為心。即意識也。（此專言意識者。蓋小乘
B22n0117_p0666a08║之人。唯知心王是第六意識。而不知有第七
B22n0117_p0666a09║第八二種之識也。）心所有法四十六。心所
B22n0117_p0666a10║有法者。以對意識心王而言之也。此四十六
B22n0117_p0666a11║合為六位。徧大地有十。一受。（領納前境也。
B22n0117_p0666a12║）二想。（於境取像也。）三思。（起心造作諸
B22n0117_p0666a13║業也。）四觸。（對境也。）五欲。（希望樂境也。
B22n0117_p0666a14║）六慧。（揀擇善惡法也。）七念。（記憶不忘
B22n0117_p0666a15║也。）八作意。（能警覺者為性。心未起。能警
B22n0117_p0666a16║令起。心已起。能引趣境也。）九勝解。（於理
B22n0117_p0666a17║明了無礙也。）十三摩地。（梵語三摩地。華
B22n0117_p0666a18║言等持。離沉掉曰等。令心專注不散曰持。）
B22n0117_p0666b01║此之十法。通善通惡。徧一切心。故云徧大地
B22n0117_p0666b02║也。大善地有十。一信。（於善法深樂不疑也。
B22n0117_p0666b03║）二勤。（於諸善法。精進修習也。）三捨。（
B22n0117_p0666b04║遠離掉舉也。）四慚。（耻己無德也。）五愧。
B22n0117_p0666b05║（羞為惡行也。）六無貪。（於五欲境。心生
B22n0117_p0666b06║厭離也。）七無瞋。（於違情之境。不起忿怒
B22n0117_p0666b07║也。）八不害。（於諸有情。不加損惱也。）九
B22n0117_p0666b08║輕安。（遠離昏亂也。）十不放逸。（於不善
B22n0117_p0666b09║法。心不染著也。）此之十法。不通於惡。唯是
B22n0117_p0666b10║善業。能通至無漏聖道。故云大善地也。（無
B22n0117_p0666b11║漏者。不漏落三界生死也。）大煩惱有六。一
B22n0117_p0666b12║癡。（於事理迷惑不了也。）二放逸。（縱恣
B22n0117_p0666b13║欲境也。）三懈怠。（身心不勤也。）四不信。
B22n0117_p0666b14║（邪見多疑也。）五昏沉。（心神迷惑也。）
B22n0117_p0666b15║六掉舉。（內心搖動也。）此之六法。依五識第
B22n0117_p0666b16║六識第七識而起。不通於善。唯是惡法。故云
B22n0117_p0666b17║大煩惱也。大不善有二。一無慚。（不知羞耻
B22n0117_p0666b18║也。）二無愧。（陰為不善也。）此之二法。謂
B22n0117_p0666c01║人無慚愧。則無惡不造。故云大不善也。小煩
B22n0117_p0666c02║惱有十。一忿。（暴怒也。）二覆。（不令人知己
B22n0117_p0666c03║過也。）三慳。（於一切財。不能惠施也。）四
B22n0117_p0666c04║嫉。（心懷妬忌也。）五惱。（外境違情。不自
B22n0117_p0666c05║安忍也。）六害。（損惱有情也。）七恨。（怨
B22n0117_p0666c06║恨也。）八諂。（媚悅人意也。）九誑。（詭詐不
B22n0117_p0666c07║實也。）十憍。（矜己傲他也。）此之十法。但
B22n0117_p0666c08║依第六識而起。故云小煩惱也。不定法有八。
B22n0117_p0666c09║一悔。（或作惡事。或不作善事。心皆追悔也。
B22n0117_p0666c10║）二睡眠。（謂人睡眠。神識昏昧。夢中見境。
B22n0117_p0666c11║或善或惡。或不善不惡也。）三尋。（尋即尋
B22n0117_p0666c12║思。即心中所起之念。或善或惡。或不善不惡
B22n0117_p0666c13║也。）四伺。（伺即伺察。亦心中所起之念也。
B22n0117_p0666c14║心麤而浮曰尋。心細而沉曰伺。二者皆是心
B22n0117_p0666c15║念。但分麤細耳。亦通善惡。不善不惡也。）五
B22n0117_p0666c16║貪。（引取無厭也。）六瞋。（忿怒不息也。）七慢。
B22n0117_p0666c17║（自恃陵他也。）八疑。（猶豫不决也。）此之
B22n0117_p0666c18║八法。通於善惡無記三性。故云不定法也。（
B22n0117_p0667a01║無記者。謂不善不惡。無所記錄故也。）不相
B22n0117_p0667a02║應行法十四。一得。（於一切法。造作成就也。
B22n0117_p0667a03║）二非得。（於一切法。不能成就也。）三眾同
B22n0117_p0667a04║分。（如人之類。其形相似也。）四無想異熟。
B22n0117_p0667a05║（此即無想報。外道修無想定。命終生無想
B22n0117_p0667a06║天。以其果報異世成熟。故曰異熟。）五無想
B22n0117_p0667a07║定。（外道所修之定。想心俱滅故也。）六滅
B22n0117_p0667a08║盡定。（得此定者。受想之心滅盡。諸識不起
B22n0117_p0667a09║也。）七命根。（第八藏識種子。并出入息煖
B22n0117_p0667a10║氣三者。連持不斷也。）八生。（諸法生起也。
B22n0117_p0667a11║）九住。（諸法未遷也。）十異。（諸法漸衰也。
B22n0117_p0667a12║）十一滅。（諸法消盡也。）十二名身。（依事
B22n0117_p0667a13║立名。眾名聯合。故曰名身。）十三句身。（積
B22n0117_p0667a14║言成句。眾句聯合。故曰句身。）十四文身。（
B22n0117_p0667a15║文即文字。眾字聯合。故曰文身。）此之十四
B22n0117_p0667a16║法。有名無體。不與色法心法及心所有法相
B22n0117_p0667a17║應。故云不相應行法也。無為法三。一擇滅無
B22n0117_p0667a18║為。（擇即揀擇。滅即斷滅。以智滅惑。所顯真
B22n0117_p0667b01║理。理無作為也。）二非擇滅無為。（不假智
B22n0117_p0667b02║力斷滅諸惑。性本清淨。無所作為也。）三虛
B22n0117_p0667b03║空無為。（真空之理。離諸障礙。猶如虛空。無
B22n0117_p0667b04║所作為也。）蓋前色法心法及心所有法不
B22n0117_p0667b05║相應行。皆是世間有為之法。此之三法。是出
B22n0117_p0667b06║世間之法。故名無為。然七十五法。不出乎色
B22n0117_p0667b07║心。而色則由心造也。若攝末歸本。唯心一法
B22n0117_p0667b08║耳。
B22n0117_p0667b09║【八十隨形好】（出華嚴經隨疏演義鈔）
B22n0117_p0667b10║指爪狹長。薄潤光潔。手足指圓。纖長柔軟。
B22n0117_p0667b11║節骨不現。手足各等無差。指間充密。手足圓
B22n0117_p0667b12║滿。軟淨光澤。筋脉盤結。深隱不現。兩踝深隱。
B22n0117_p0667b13║骨不顯露。（踝胡瓦切。）行步正直。端莊嚴肅。
B22n0117_p0667b14║行步威容齊整。如師子王。行步安平。穩如象
B22n0117_p0667b15║王。行步有儀。進止詳緩。回身顧視。必皆右旋。
B22n0117_p0667b16║支節漸次。安布殊勝。骨節交結。宛如龍盤。膝
B22n0117_p0667b17║輪圓滿。妙善安布。隱處妙好。圓滿清淨。身支
B22n0117_p0667b18║潤滑。柔軟鮮潔。身容敦肅。自在無畏。身支堅
B22n0117_p0667c01║固。稠密相屬。身支安定。厚重不動。身相端嚴。
B22n0117_p0667c02║光明離垢。身有圓光。隨處照耀。腹形方正。柔
B22n0117_p0667c03║軟不現。臍深右旋。圓妙光澤。臍厚妙好。不窊
B22n0117_p0667c04║不凸。（窊烏瓜切。）肌膚勻淨。鮮明離垢。手掌
B22n0117_p0667c05║充滿。柔軟方平。手文深長。明直潤澤。唇色紅
B22n0117_p0667c06║潤。如頻婆果。（梵語頻婆。華言相思。）面門
B22n0117_p0667c07║圓滿。妙好端嚴。舌相長廣。彌覆難量。發聲威
B22n0117_p0667c08║震。如雷普聞。音韻美妙。和暢清遠。鼻高修直。
B22n0117_p0667c09║兩竅不現。諸齒方整。堅密鮮白。諸牙明潔。漸
B22n0117_p0667c10║次鋒利。目廣清淨。洞徹分明。眼相修廣。如青
B22n0117_p0667c11║蓮華。眼睫上下。齊整稠密。雙眉修長。黑澤細
B22n0117_p0667c12║軟。雙眉綺靡。紺琉璃色。雙眉高朗。猶如半月。
B22n0117_p0667c13║耳厚修長。輪埵成就。兩耳相好。綺麗齊平。容
B22n0117_p0667c14║儀端麗。見者無厭。額廣圓滿。平正殊特。身分
B22n0117_p0667c15║殊勝。上下勻等。首髮修長。紺青稠密。首髮香
B22n0117_p0667c16║潔。柔潤光澤。首髮齊整。不亂不雜。首髮堅固。
B22n0117_p0667c17║永無斷落。首髮光滑。塵垢不著。身分堅實。逾
B22n0117_p0667c18║那羅延。（梵語那羅延。華言金剛。謂堅固也。
B22n0117_p0668a01║）身體莊嚴。長大端直。諸竅清淨。塵垢不染。
B22n0117_p0668a02║身力充美。無與等者。身相嚴好。眾所樂觀。面
B22n0117_p0668a03║輪修廣。淨如滿月。顏貌舒泰。光顯含笑。面顏
B22n0117_p0668a04║光澤。遠離塵垢。身支嚴淨。恒無垢穢。諸毛孔
B22n0117_p0668a05║中。常出妙香。面門常出微妙之香。首相妙好。
B22n0117_p0668a06║周圓平等。身毛纖柔。紺青光澤。法音圓辯。隨
B22n0117_p0668a07║機普應。頂相高妙。無能見者。手足指網。分明
B22n0117_p0668a08║嚴整。行不履地。去地四指而地現印文。神力
B22n0117_p0668a09║自持。不待他衛。威德遠震。善類悅聞。魔外慴
B22n0117_p0668a10║伏。（慴。質一切。）音聲和雅。悅可眾心。觀機淺
B22n0117_p0668a11║深。隨類說法。一音演說。隨類得解。次第說法。
B22n0117_p0668a12║各隨機緣。等觀有情。冤親平等。所為先觀後
B22n0117_p0668a13║作。各赴機宜。相好具足。瞻視無盡。頂骨堅實。
B22n0117_p0668a14║窮劫不壞。顏容奇妙。常若少年。手足胸臆。吉
B22n0117_p0668a15║祥德相。妙好具足。
B22n0117_p0668a16║【八十一品思惑】（出天台四教儀集註）
B22n0117_p0668a17║思惑者。謂眼等五根對色等五塵。而起貪
B22n0117_p0668a18║瞋癡慢四惑也。言八十一品者。以欲界為一
B22n0117_p0668b01║地。色界初禪二禪三禪四禪為四地。無色界
B22n0117_p0668b02║空處識處無所有處非想非非想處為四地。
B22n0117_p0668b03║共為九地。欲界一地具九品。貪瞋癡慢四惑。
B22n0117_p0668b04║所謂上上上中上下。中上中中中下。下上下
B22n0117_p0668b05║中下下也。色界四地。無色界四地。亦各有九
B22n0117_p0668b06║品。貪癡慢三惑。但除瞋恚。以上二界不行瞋
B22n0117_p0668b07║故。是則九地各有九品思惑。共成八十一品
B22n0117_p0668b08║也。（三界思惑分九品者。以此惑難斷。故細
B22n0117_p0668b09║分之。令二果斯陁含三果阿那含四果阿羅
B22n0117_p0668b10║漢次第斷除也。）
B22n0117_p0668b11║【八十八使】（出天台四教儀集註）使
B22n0117_p0668b12║即驅役之義。謂此見惑。能驅役一切眾生。流
B22n0117_p0668b13║轉三界生死故也。言見惑者。以意根對法塵
B22n0117_p0668b14║起諸分別也。凡有十種。一身見。謂於色受想
B22n0117_p0668b15║行識五陰之中妄計為身也。二邊見。謂於身
B22n0117_p0668b16║見計斷計常。隨執一邊也。三見取。謂於非真
B22n0117_p0668b17║勝法中。謬見涅槃。生心而取也。四戒取。謂於
B22n0117_p0668b18║非戒中。謬以為戒。取以進行也。五邪見。謂無
B22n0117_p0668c01║明不了。邪心取理也。六貪。謂於諸欲境。引取
B22n0117_p0668c02║無厭也。七瞋。謂於逆情之境。而起忿怒也。八
B22n0117_p0668c03║癡。謂於事理之中。迷惑不了也。九慢。謂自恃
B22n0117_p0668c04║才德富貴。輕蔑於他也。十疑。謂迷心乖理。猶
B22n0117_p0668c05║豫不决也。此之十使。歷三界四諦下增減不
B22n0117_p0668c06║同。共成八十八使。蓋欲界苦諦下十使具足。
B22n0117_p0668c07║集滅二諦下各有七使。除身見邊見戒取三
B22n0117_p0668c08║使。道諦下有八使。除身見邊見二使。則四諦
B22n0117_p0668c09║合為三十二使也。色界無色界四諦下皆如
B22n0117_p0668c10║欲界。只於每諦下又除瞋使。故一界有二十
B22n0117_p0668c11║八使。二界合為五十六使。并前欲界三十二
B22n0117_p0668c12║使。總成八十八也。（集滅二諦。各除身見邊
B22n0117_p0668c13║見戒取者。謂此三使。皆依苦諦而起。而此二
B22n0117_p0668c14║諦則無也。道諦除身見邊見者。謂此二使亦
B22n0117_p0668c15║苦諦所起。而此則無也。然不除戒取者。謂外
B22n0117_p0668c16║道執取邪戒。妄為正道。故於此不除也。上二
B22n0117_p0668c17║界除瞋使者。以上二界無瞋故也。）
B22n0117_p0668c18║【九十八使】（出天台四教儀集註）謂
B22n0117_p0669a01║欲界有貪瞋癡慢四種思惑。色界無色界各
B22n0117_p0669a02║有貪癡慢三種思惑。三界思惑。共為十使。并
B22n0117_p0669a03║前見惑八十八使。合之而為九十八使也。