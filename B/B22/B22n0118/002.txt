B22n0118_p0712a10║律宗燈譜卷二
B22n0118_p0712a11║傳南山律宗古祖下二世
B22n0118_p0712a12║蓮宗相律師（分燈極樂有傳）
B22n0118_p0712a13║大會海律師（分燈愍忠有傳）
B22n0118_p0712a14║中堂正律師（分燈吉祥）
B22n0118_p0712a15║鄧尉藏律師（兼宗臨濟）
B22n0118_p0712a16║三昧光律師（分燈寶華有傳）
B22n0118_p0712a17║澄芳清律師（分燈永明有傳）
B22n0118_p0712a18║茂林祗律師（分燈報國有傳）
B22n0118_p0712b01║金剛福律師（分燈福田有傳）
B22n0118_p0712b02║蘊空罄律師（分燈三義）
B22n0118_p0712b03║大圓曇律師（分燈香水）
B22n0118_p0712b04║隱微理律師（分燈古林）
B22n0118_p0712b05║
B22n0118_p0712b06║
B22n0118_p0712b07║
B22n0118_p0712b08║
B22n0118_p0712b09║
B22n0118_p0712b10║慧雲馨祖下二世律師傳
B22n0118_p0712b11║金陵極樂寺蓮宗律師諱性相族姓高氏江寧人
B22n0118_p0712b12║也相未出塵時採薪於江渚每宿蘆林蚊蚋咂
B22n0118_p0712b13║其軀土木自得固已忘身雖未入道跡已具忍
B22n0118_p0712b14║力內捨之行也遂厭樊籠就於本省攝山棲霞
B22n0118_p0712b15║寺禮素庵法師薙染為僧次稟具足戒於慧雲
B22n0118_p0712b16║律師所謂法兄法弟而又尊戒為親教師焉既
B22n0118_p0712b17║𠫵僧數謹遵明訓是故以律嚴身自師師人慧
B22n0118_p0712b18║律師遷化後相焚修塔院禮誦華嚴寒暑不輟
B22n0118_p0713a01║以為常課由是道隆德備眾所推尊是以四方
B22n0118_p0713a02║緇素一時雲集歸依者請相臨壇說戒為正員
B22n0118_p0713a03║已歷幾登受化者不可稱數此誠師師相授化
B22n0118_p0713a04║化不絕者也化緣既畢示寂本寺世壽僧臘未
B22n0118_p0713a05║詳建墖於玉環山之右
B22n0118_p0713a06║
B22n0118_p0713a07║
B22n0118_p0713a08║
B22n0118_p0713a09║
B22n0118_p0713a10║京都愍忠寺大會律師諱永海潤州丹徒人也海
B22n0118_p0713a11║不戀世緣惟懷出塵之志於本郡平等寺剃髮
B22n0118_p0713a12║披緇次受具足戒於慧雲律師既納戒已專攻
B22n0118_p0713a13║律學惟務本宗律範精研道俗洽聞咸加敬焉
B22n0118_p0713a14║從五臺赴京夢感太后云鳥窠禪師從五臺來
B22n0118_p0713a15║也次日命內臣相迎果如夢中語遂請至愍忠
B22n0118_p0713a16║上聞賜紫衣斯乃萬歷年間神宗在位之時是
B22n0118_p0713a17║以南北英賢稟戒皈依者莫不仰止高風猶景
B22n0118_p0713a18║星鳳皇之瑞於明時也由是闡化燕都化緣既
B22n0118_p0713b01║畢後建墖於本寺世壽僧臘未詳所著五百問
B22n0118_p0713b02║戒經釋盛行於世焉
B22n0118_p0713b03║
B22n0118_p0713b04║
B22n0118_p0713b05║
B22n0118_p0713b06║
B22n0118_p0713b07║
B22n0118_p0713b08║
B22n0118_p0713b09║
B22n0118_p0713b10║金陵寶華山隆昌寺律師諱寂光字三昧族姓錢
B22n0118_p0713b11║氏廣陵𤓰渚人也母感異夢而生年二十一禮
B22n0118_p0713b12║淨源禪師出家初從雪浪法師習賢首教觀嗣
B22n0118_p0713b13║徧叅紫栢雲棲諸名宿具戒於慧雲大和尚時
B22n0118_p0713b14║中興戒壇嘉師行解軼倫因付囑以宏律副座
B22n0118_p0713b15║宣戒尋閉關小天台歷衡嶽登廬阜江州眾信
B22n0118_p0713b16║請住東林池內白蓮不種自生符遠公再來之
B22n0118_p0713b17║讖又於墖龕中得晉大尉陶侃所奉文殊金像
B22n0118_p0713b18║憨大師目覩因刻石記之移錫衡山雉潭潭龍
B22n0118_p0714a01║現形稟戒晉藩迎至清涼建龍華大會宏開戒
B22n0118_p0714a02║法后妃遣使供紫伽黎回駐維揚興石塔寺掘
B22n0118_p0714a03║地得舍利小金墖及斷碣有坡公石墖得三昧
B22n0118_p0714a04║之語符合夙記次傳戒於金陵大報恩寺浮屠
B22n0118_p0714a05║放光者二十餘夜都人請興寶華山山為寶公
B22n0118_p0714a06║道塲前此妙峰師供銅殿於其巔師至開千華
B22n0118_p0714a07║大社學侶雲集殿宇聿新崇禎癸未詔師主修
B22n0118_p0714a08║報恩大殿宏光改元金陵請師讖薦帝隨賜紫
B22n0118_p0714a09║衣白金勅文武迎請於寺稱國師焉後應會稽
B22n0118_p0714a10║嘉禾期畢還山為乙酉六月朔命侍者進歷期
B22n0118_p0714a11║初四日午別眾眾驚訝師曰吾沗大明律師說
B22n0118_p0714a12║法利生以荅四恩𡹁四十載吾願畢矣久近常
B22n0118_p0714a13║隨弟子軰有無學幻四宏願支浮岳見空慧純
B22n0118_p0714a14║然鎧獨行能香雪潤一如真若相空願雲顯幻
B22n0118_p0714a15║住受煦杲照友蒼庭俞俞珠徧雲闔松影省達
B22n0118_p0714a16║照明慧牧制等惟念授受任重取紫衣戒本付
B22n0118_p0714a17║教授見月體命主華山總持三聚有疑其無疾
B22n0118_p0714a18║難遽遷脫者師謂平生得力持毘舍浮佛半偈
B22n0118_p0714b01║隨於光明金剛戒力入體性虛空三昧届午命
B22n0118_p0714b02║具香湯自浴更衣曰體乾即行誡眾念佛跏趺
B22n0118_p0714b03║端坐含笑而逝師道相清粹丰骨凜然慈悲接
B22n0118_p0714b04║物孜孜不倦慨末法輕視毘尼乃韜晦宗乘專
B22n0118_p0714b05║宏戒律足跡遍海內傳戒百有餘壇建剎十許
B22n0118_p0714b06║處今戒嗣徧於天下所至竒蹟如江神求戒異
B22n0118_p0714b07║類得度諸不勝書讀徹曰余觀牛頭諸祖道盛
B22n0118_p0714b08║一時於生死之際感騐昭著有生而百鳥銜花
B22n0118_p0714b09║虎狼給侍者有滅而鳥獸哀鳴逾月乃止者難
B22n0118_p0714b10║以指僂至師所感皆不思議事出於造化之表
B22n0118_p0714b11║自非神德妙行蔽天地而不耻關百聖而不慚
B22n0118_p0714b12║者曷以臻此也願雲顯敘師行跡云其開法廬
B22n0118_p0714b13║阜則白蓮現瑞符遠公之再來建剎廣陵則舍
B22n0118_p0714b14║利流輝應三昧之懸讖慧祖以波離示現開戒
B22n0118_p0714b15║日之光老人以繼起闡揚大前人之燄法道播
B22n0118_p0714b16║於中原杖錫半於海內毘尼一燈至此大振允
B22n0118_p0714b17║南山以後一人知言哉又莫若子矣即竒聞異
B22n0118_p0714b18║跡恐驚視聽以蹈怪誕畧而不書然口碑家諭
B22n0118_p0715a01║又何疑焉師世壽六十有六坐四十一夏墖全
B22n0118_p0715a02║身於華山千華社之龍山諡淨智律師墖曰光
B22n0118_p0715a03║明金剛所著梵網直解十六觀經懺法盛行於
B22n0118_p0715a04║世
B22n0118_p0715a05║
B22n0118_p0715a06║
B22n0118_p0715a07║
B22n0118_p0715a08║
B22n0118_p0715a09║
B22n0118_p0715a10║太原五臺山永明寺澄芳律師諱遠清新安人也
B22n0118_p0715a11║清厭俗歸真遍叅名宿遊歷講寺習賢首宗遂
B22n0118_p0715a12║精通教觀從北來南至越邦時值金陵慧雲律
B22n0118_p0715a13║師說戒於武林之靈隱寺慧律師忽於夜夢有
B22n0118_p0715a14║人語云明日有文殊菩薩化身來乞戒律師方
B22n0118_p0715a15║便為彼授之次日清率眾趨壇執弟子禮慧律
B22n0118_p0715a16║師曰汝何所來清曰從北五臺來復問曰何往
B22n0118_p0715a17║清答曰弟子向雖宏法尚未近圓久仰和尚道
B22n0118_p0715a18║風今欲歸依之慧律師曰不日進戒汝來隨眾
B22n0118_p0715b01║受之清辭退而去届日清微疾不至慧律師只
B22n0118_p0715b02║說彼虛言復憶夢中之語方便攝授遂遣人探
B22n0118_p0715b03║問清果有微恙是以慧律師不悋慈悲統眾就
B22n0118_p0715b04║彼一時三壇方便授受清既得戒已如獲至寶
B22n0118_p0715b05║即還五臺遂精研律部善達開遮清猶憶古有
B22n0118_p0715b06║戒壇自明統已來戒壇封錮清欲興此舉何由
B22n0118_p0715b07║得便幸值內宦與清契濶言及於此清尤善文
B22n0118_p0715b08║章畧書開建戒壇梗槩是以內宦奏疏帝闕帝
B22n0118_p0715b09║覽本大悅斯乃萬歷年間奉旨南來詔慧雲律
B22n0118_p0715b10║師勅兩街及內使御馬監太監張然等齎勅并
B22n0118_p0715b11║衣缽錫杖大開皇壇說戒三年於五臺山勅建
B22n0118_p0715b12║聖光永明禪寺仍賜紫衣金帛師資一時恩榮
B22n0118_p0715b13║受渥然此舉昉自清師誠所謂法道一時師資
B22n0118_p0715b14║讚揚以光法化世所稀有自古法門之盛莫過
B22n0118_p0715b15║於此然雖如是必賴有力國王大臣方可興隆
B22n0118_p0715b16║三寶非是靈山受囑秉乘大願而來不能如是
B22n0118_p0715b17║耶是以慧律師意欲說戒三載時以鄰界戎馬
B22n0118_p0715b18║遂即一期南歸命清律師續座宏戒於五臺以
B22n0118_p0716a01║終三年之勅斯時戒法大興果符慧雲律師夢
B22n0118_p0716a02║中之語清乃文殊菩薩化身乞戒無疑矣不然
B22n0118_p0716a03║則不能恒住此山故華嚴經云肉身菩薩多住
B22n0118_p0716a04║此清涼山中其清律師世壽法臘未詳滅度於
B22n0118_p0716a05║太原之五臺山聖光永明寺後建墖於本山
B22n0118_p0716a06║
B22n0118_p0716a07║
B22n0118_p0716a08║
B22n0118_p0716a09║
B22n0118_p0716a10║姑蘇報國寺茂林律師諱性祗族姓沈氏湖州長
B22n0118_p0716a11║興人也母夢異僧托宿而孕甫能言專誦聖號
B22n0118_p0716a12║性不茹葷志欲出家父母愛而不許稍長二親
B22n0118_p0716a13║相繼去世祗年登十七因聞里中有彌陀古院
B22n0118_p0716a14║遂慨然歎曰此即我歸依之地也盍往投之薙
B22n0118_p0716a15║髮披緇已及冠歲矢志遍叅名宿念思淨土兼
B22n0118_p0716a16║修禪觀初從雲棲蓮大師學淨土法門次依天
B22n0118_p0716a17║台聞谷老人習禪觀後近圓於金陵靈谷寺慧
B22n0118_p0716a18║雲律師既受具已攻討律檢徧探羣書由是清
B22n0118_p0716b01║標三聚諄誨五篇明季時開化四眾於吳越兩
B22n0118_p0716b02║地學者莫不聞風趨座祗宏律三十餘年稟戒
B22n0118_p0716b03║歸依者不可稱數又吳中士大夫羨祗戒德每
B22n0118_p0716b04║請利濟幽孤其甘露瓶中不須注水而瓶水自
B22n0118_p0716b05║溢斯乃道德之所致耳餘之密行可知矣祗東
B22n0118_p0716b06║緣既盡急於西登世壽六十八僧臘四十八泥
B22n0118_p0716b07║洹後建墖於吳門閶闔外之西園戒幢律院所
B22n0118_p0716b08║著四分摭畧并五百問解盛行於世學者珍敬
B22n0118_p0716b09║焉
B22n0118_p0716b10║廣陵福田東滄律師諱性福族姓趙氏通江蜀人
B22n0118_p0716b11║也師於本郡二峩山禮法空長老剃染為僧自
B22n0118_p0716b12║為烟水南詢遍叅知識遂受具足戒於金陵慧
B22n0118_p0716b13║雲律師既獲戒體精嚴律行師平素間惟持穢
B22n0118_p0716b14║跡金剛神咒一日慧律師夜靜經行但見殿宇
B22n0118_p0716b15║光明閃爍近前視之唯聞咒聲不知是何人慧
B22n0118_p0716b16║律師問曰持咒者誰福荅曰某甲是也復問曰
B22n0118_p0716b17║汝持何咒福曰穢跡金剛神咒是以次日慧律
B22n0118_p0716b18║師命福至座前問其生平所行何事福曰向謁
B22n0118_p0717a01║南海普陀山時住圓通殿三載一日散步林間
B22n0118_p0717a02║有白鴉銜片紙擲地視之乃穢跡金剛神咒即
B22n0118_p0717a03║翻藏攷的一心受持日誦萬遍以為恒課慧律
B22n0118_p0717a04║師曰汝自後號曰金剛大德因此行德彰名福
B22n0118_p0717a05║每於壇內持咒之時其金剛杵自飛空中缽盂
B22n0118_p0717a06║中水自沸金剛輪自轉待咒持畢其杵方墜缽
B22n0118_p0717a07║水自渟金剛輪自綴其咒缽中之水和泥為丸
B22n0118_p0717a08║凡有求之療病皆愈乃持咒之法力靈騐如此
B22n0118_p0717a09║倐有神人代畫金剛杵蓬其壇畫竟是夜不見
B22n0118_p0717a10║其形斯乃神人感化不可思議由是名布江左
B22n0118_p0717a11║德揚宇內世人號曰金剛和尚師於萬歷年間
B22n0118_p0717a12║傳戒於楚荊揚淮等郡凡緇素受化者莫計其
B22n0118_p0717a13║數師初住本省長龍山曇華寺後徙廣陵福田
B22n0118_p0717a14║律院其輪杆等肉身俱供福田院中世壽六十
B22n0118_p0717a15║九僧臘四十一及至
B22n0118_p0717a16║大清鼎新征討江南墖內放光見者疑為寶藏遂開
B22n0118_p0717a17║墖視之端坐如生乃請出供於本院墖右過者
B22n0118_p0717a18║敬信莫不义手禮拜焉
B22n0118_p0717b01║
B22n0118_p0717b02║
B22n0118_p0717b03║
B22n0118_p0717b04║
B22n0118_p0717b05║
B22n0118_p0717b06║
B22n0118_p0717b07║
B22n0118_p0717b08║
B22n0118_p0717b09║
B22n0118_p0717b10║三義蘊空罄律師受法姪覺緣之請於古林說戒
B22n0118_p0717b11║一期仍交覺緣而退歸靜室
B22n0118_p0717b12║
B22n0118_p0717b13║
B22n0118_p0717b14║
B22n0118_p0717b15║
B22n0118_p0717b16║
B22n0118_p0717b17║
B22n0118_p0717b18║
B22n0118_p0718a01║
B22n0118_p0718a02║
B22n0118_p0718a03║
B22n0118_p0718a04║
B22n0118_p0718a05║
B22n0118_p0718a06║
B22n0118_p0718a07║
B22n0118_p0718a08║
B22n0118_p0718a09║
B22n0118_p0718a10║香水大圓曇律師受淵源泉姪之請於古林主持
B22n0118_p0718a11║戒法兩期而辭歸香水
B22n0118_p0718a12║
B22n0118_p0718a13║
B22n0118_p0718a14║
B22n0118_p0718a15║
B22n0118_p0718a16║
B22n0118_p0718a17║
B22n0118_p0718a18║
B22n0118_p0718b01║
B22n0118_p0718b02║
B22n0118_p0718b03║
B22n0118_p0718b04║
B22n0118_p0718b05║
B22n0118_p0718b06║
B22n0118_p0718b07║
B22n0118_p0718b08║
B22n0118_p0718b09║
B22n0118_p0718b10║金陵古林庵隱微律師諱性理為祖應宗嗣紹繼
B22n0118_p0718b11║慧燈宏律宏經二十餘稔於崇禎十年丁丑秋
B22n0118_p0718b12║七月十六日示寂此下槩畧寂洪統紀其世壽
B22n0118_p0718b13║僧臘俱未詳載
B22n0118_p0718b14║
B22n0118_p0718b15║
B22n0118_p0718b16║
B22n0118_p0718b17║
B22n0118_p0718b18║
B22n0118_p0719a01║
B22n0118_p0719a02║
B22n0118_p0719a03║
B22n0118_p0719a04║
B22n0118_p0719a05║
B22n0118_p0719a06║
B22n0118_p0719a07║
B22n0118_p0719a08║
B22n0118_p0719a09║
B22n0118_p0719a10║古祖下三世
B22n0118_p0719a11║（京都）愍忠大會海律師法嗣
B22n0118_p0719a12║太空滿律師（愍忠二代有傳）
B22n0118_p0719a13║玉光壽律師（廣濟一代有傳）
B22n0118_p0719a14║洞然耀律師（中州龍潭）
B22n0118_p0719a15║
B22n0118_p0719a16║
B22n0118_p0719a17║
B22n0118_p0719a18║
B22n0118_p0719b01║（金陵）寶華山三昧光律師法嗣
B22n0118_p0719b02║見月體律師（寶華有傳）
B22n0118_p0719b03║無學幻律師（永州荊紫有傳）
B22n0118_p0719b04║四宏願律師（別峯）
B22n0118_p0719b05║支浮岳律師（杏嵓）
B22n0118_p0719b06║見空慧律師
B22n0118_p0719b07║純然鎧律師
B22n0118_p0719b08║獨行能律師（五臺）
B22n0118_p0719b09║香雪潤律師（天寧有傳）
B22n0118_p0719b10║一如真律師（西林）
B22n0118_p0719b11║若相空律師（霍山）
B22n0118_p0719b12║熏六燈律師
B22n0118_p0719b13║願雲顯律師（洪州）
B22n0118_p0719b14║幻住受律師
B22n0118_p0719b15║煦杲照律師（仰山）
B22n0118_p0719b16║友蒼庭律師（金剛）
B22n0118_p0719b17║俞俞珠律師
B22n0118_p0719b18║徧雲闔律師（玉泉）
B22n0118_p0720a01║松影省律師
B22n0118_p0720a02║
B22n0118_p0720a03║
B22n0118_p0720a04║
B22n0118_p0720a05║
B22n0118_p0720a06║
B22n0118_p0720a07║
B22n0118_p0720a08║
B22n0118_p0720a09║
B22n0118_p0720a10║（太原）五臺山聖光永明寺澄芳清律師法嗣
B22n0118_p0720a11║一齋壽律師（慈光有傳）
B22n0118_p0720a12║守愚宜律師（湧泉）
B22n0118_p0720a13║
B22n0118_p0720a14║
B22n0118_p0720a15║
B22n0118_p0720a16║
B22n0118_p0720a17║
B22n0118_p0720a18║
B22n0118_p0720b01║（金陵）古林庵隱微理律師法嗣
B22n0118_p0720b02║覺緣諄律師
B22n0118_p0720b03║淵源泉律師
B22n0118_p0720b04║印含璞律師（古林有傳）
B22n0118_p0720b05║
B22n0118_p0720b06║
B22n0118_p0720b07║
B22n0118_p0720b08║
B22n0118_p0720b09║
B22n0118_p0720b10║慧雲馨祖下三世律師傳
B22n0118_p0720b11║京都愍忠寺太空律師諱性滿太原岢嵐州常氏
B22n0118_p0720b12║子也生於萬歷壬午七月十五日依晉府官地
B22n0118_p0720b13║遠泉寺慧暢和尚祝髮於萬歷四十二年四月
B22n0118_p0720b14║八日圓具於五臺永明慧雲律師座下後為愍
B22n0118_p0720b15║忠大會律師所器重遂心印焉其世壽僧臘未
B22n0118_p0720b16║詳
B22n0118_p0720b17║
B22n0118_p0720b18║
B22n0118_p0721a01║
B22n0118_p0721a02║
B22n0118_p0721a03║
B22n0118_p0721a04║
B22n0118_p0721a05║
B22n0118_p0721a06║
B22n0118_p0721a07║
B22n0118_p0721a08║
B22n0118_p0721a09║
B22n0118_p0721a10║廣濟玉光律師諱寬壽山西太平人也生於萬歷
B22n0118_p0721a11║庚寅五月四日依慈雲寺慧惺大師祝髮天啟
B22n0118_p0721a12║二年於愍忠大會律師座下圓具為廣濟開法
B22n0118_p0721a13║第一代焉其世壽僧臘未詳
B22n0118_p0721a14║
B22n0118_p0721a15║
B22n0118_p0721a16║
B22n0118_p0721a17║
B22n0118_p0721a18║
B22n0118_p0721b01║
B22n0118_p0721b02║
B22n0118_p0721b03║
B22n0118_p0721b04║
B22n0118_p0721b05║
B22n0118_p0721b06║
B22n0118_p0721b07║
B22n0118_p0721b08║
B22n0118_p0721b09║
B22n0118_p0721b10║寶華山見月律師法諱讀體滇南白鹿郡許氏子
B22n0118_p0721b11║始祖江南句容人也從洪武開滇黔以軍功封
B22n0118_p0721b12║世襲遂家焉父酳昌母吳氏夢梵僧入室而生
B22n0118_p0721b13║師生而神敏好遊覽善繪事所至山水佳處多
B22n0118_p0721b14║留墨妙尤工大士像人爭寶之父母早逝年二
B22n0118_p0721b15║十七伯指揮使艱嗣欲以其官官之師介然不
B22n0118_p0721b16║屑痛念生死慕赤松子故事去為黃冠三載因
B22n0118_p0721b17║遇一老僧授以華嚴師披閱有悟尋捨去禮寶
B22n0118_p0721b18║洪山亮如法師乞度先一日法師夢一人身着
B22n0118_p0722a01║袈裟後隨大眾無數跪求剃髮明旦見師與夢
B22n0118_p0722a02║符喜為再來人遂與薙染時三昧大和尚以當
B22n0118_p0722a03║代律匠宏戒兩都繭足萬餘里始獲圓具於海
B22n0118_p0722a04║潮其穎慧過人悟不由師未預僧倫便能為眾
B22n0118_p0722a05║敷演大乘至納戒日昧師即命代座講梵網心
B22n0118_p0722a06║地品詞如湧泉聞者驚歎旋命分座教誡後學
B22n0118_p0722a07║道詣日高謙牧日卑遂乃廣繙律藏直究根源
B22n0118_p0722a08║焚膏繼晷思維深義或文有隔閡者則禱佛求
B22n0118_p0722a09║解由是毘尼一宗躬行精練共推為大法幢也
B22n0118_p0722a10║師為黃冠時夢至一大寺金碧交輝比邱濟濟
B22n0118_p0722a11║欲進而限以閾躍身以入顧其身為僧相一老
B22n0118_p0722a12║僧朱衣高座笑顏招師而上授經命講眾皆跪
B22n0118_p0722a13║聽汗流而覺至隨昧師宏戒金陵報恩寺登壇
B22n0118_p0722a14║境界恍然前夢也師性剛正不阿遇事不如法
B22n0118_p0722a15║者讜言無隱昧師嘗曰老人三十戒幢若非見
B22n0118_p0722a16║月幾被摧折乙酉昧師歿以衣鉢付師師心喪
B22n0118_p0722a17║三年慨法門秋晚正制久湮乃立規約十條與
B22n0118_p0722a18║眾共守是制必遵非法必革凡授戒安居自恣
B22n0118_p0722b01║等規模法範皆按律藏依制而作難行難忍之
B22n0118_p0722b02║事率身先之一時見聞者咸謂南山再出法運
B22n0118_p0722b03║當興四方學者翕然從風國初山𭁵竊𤼵所在
B22n0118_p0722b04║震動師杖錫開導遂解散之時有譖於大將軍
B22n0118_p0722b05║前者謂華山匿賊怒甚率數百騎執師與大眾
B22n0118_p0722b06║至軍前劒㦸林林師威儀整肅應荅安詳一軍
B22n0118_p0722b07║敬服山林遂安師以心為戒體躬修般舟三昧
B22n0118_p0722b08║為眾標榜九十日晝夜壁立不坐不臥不旁倚
B22n0118_p0722b09║如是者凡兩度焉師依制結界立壇已十六年
B22n0118_p0722b10║慮水難𡹁久復建石壇層級欄楯重重莊嚴開
B22n0118_p0722b11║基之夜感壇殿交光五色直冲霄漢眾山羣樓
B22n0118_p0722b12║明白如晝莫不駭異讚歎華山當昧師時修建
B22n0118_p0722b13║尚未完備師為庀材重興殿樓寮閣佛像供具
B22n0118_p0722b14║色色堅緻雕琢丹堊之華鋪餙莊嚴之盛大江
B22n0118_p0722b15║南北所僅見者又為創造慈應禪林重建天隆
B22n0118_p0722b16║古剎壬子江南饑師導輸賑粥五十餘日凡活
B22n0118_p0722b17║數萬人師每振錫出山四方風動遐邇緇素奔
B22n0118_p0722b18║禮恐後至輿乘填衢香花塞巷莫不梯山航海
B22n0118_p0723a01║供養致祝福報之盛從未有比師相殊特聲若
B22n0118_p0723a02║洪鐘登堂說法林木為振暑必結衣寒必露頂
B22n0118_p0723a03║素無疾病戊午歲除示微疾己未正月既望力
B22n0118_p0723a04║疾集眾以衣鉢付定庵基主持法席屬累後事
B22n0118_p0723a05║畢云七日後行至二十二日午時誡眾以精勤
B22n0118_p0723a06║行道語畢端坐而逝及茶毘日遠近四眾不期
B22n0118_p0723a07║而集填溢山谷佛聲震天皆遙見光彩上騰蓮
B22n0118_p0723a08║花佛相結篆烟際火滅獲舍利五色升餘師世
B22n0118_p0723a09║壽七十有九僧臘四十有四坐夏三十有三傳
B22n0118_p0723a10║戒七十餘期戒弟了數萬計所著大乘元義等
B22n0118_p0723a11║若干卷行世至於馬陵之枯泉自溢龍泉之三
B22n0118_p0723a12║世冤消冥界歸依神龍護法諸跡靈異種種未
B22n0118_p0723a13║易殫述云又史官尤侗曰予童子時嘗禮三昧
B22n0118_p0723a14║和尚於北禪後聞華山嗣法有見月師恨未之
B22n0118_p0723a15║識也老至西湖晤其高弟宜潔示予一夢漫言
B22n0118_p0723a16║乃循覽贊嘆而為之傳師諱讀體字見月雲南
B22n0118_p0723a17║楚雄許氏子也少好遊覽嘗至金沙江甸尾山
B22n0118_p0723a18║寓浪穹遷赤宕嵓矢志修真為黃冠三載一日
B22n0118_p0723b01║偶行松下遇芧庵老僧與語甚契授以華嚴經
B22n0118_p0723b02║持歸閱至世主妙嚴品翻然有省遂詣寶洪山
B22n0118_p0723b03║亮如法師剃度已聞江南有三昧律師開戒慨
B22n0118_p0723b04║然慕之一瓢一笠重繭而行時當明末流賊槃
B22n0118_p0723b05║牙烽火相望饑荒遍地土寇肆刼所過崇罔危
B22n0118_p0723b06║磴盤江險洑蠻雨瘴烟猿嘷虎嘯之區荒祠古
B22n0118_p0723b07║墓深菁蔓草晝則風餐宵則露宿可謂艱難辛
B22n0118_p0723b08║苦備嘗之矣師處之泰然直往不顧先入南嶽
B22n0118_p0723b09║叅傘居道人代演楞嚴四依解繼登破額山馮
B22n0118_p0723b10║茂山上高山等寺禮諸祖道塲進九華朝五臺
B22n0118_p0723b11║再度大江始遇昧公於海潮庵計往返二萬餘
B22n0118_p0723b12║里行脚六年矣既圓戒充上座講梵網經析義
B22n0118_p0723b13║敷文四座稱善師猶欿然不自足乃於藏中檢
B22n0118_p0723b14║四分并律藏讀之深思研究間遇壅滯禱佛求
B22n0118_p0723b15║解默坐移時渙然氷釋由是毘尼大暢嘗從昧
B22n0118_p0723b16║師傳戒金陵報恩寺座下千人師臨壇教授忽
B22n0118_p0723b17║憶初為黃冠時夢至一大寺金碧交輝苾蒭雲
B22n0118_p0723b18║集門閾甚高躍身而入自顧已成僧相一瞿曇
B22n0118_p0724a01║丹衣高座笑招師上授經命講眾皆跪𦗟汗流
B22n0118_p0724a02║而覺及是所見恍然前夢焉距金陵七十里有
B22n0118_p0724a03║寶華山為誌公道塲年遠頺廢郡人迎昧公主
B22n0118_p0724a04║之師筦院務庀材鳩工堂構一新至今巨剎甲
B22n0118_p0724a05║於東南亡何以叢林多故遯跡黃山之貝葉庵
B22n0118_p0724a06║俯視雲海若將終焉昧公屢書招之復歸於華
B22n0118_p0724a07║方丈倚之如左右手師性剛直遇非意事輙正
B22n0118_p0724a08║色折之即師友小過規諫無隱昧公嘗語人曰
B22n0118_p0724a09║老人三十年戒幢若非見月幾被摧折臨歿取
B22n0118_p0724a10║紫衣戒本付師曰以此囑汝總持三學師繼席
B22n0118_p0724a11║以十事誓眾如不設私厨不立化主不攢卑不
B22n0118_p0724a12║給疏不蓄香儀不避作務眾皆難之久而悅服
B22n0118_p0724a13║又憫時習便安止作真教久成絕響於是結界
B22n0118_p0724a14║立規率先躬行是制必遵非制必革尋復安居
B22n0118_p0724a15║之法門人日進國初山𭁵竊發入寺蹂躪師誘
B22n0118_p0724a16║致渠魁十人設齋供畢忽厲聲以大義責之且
B22n0118_p0724a17║曉示利害大眾圍繞若將執之官者賊相顧失
B22n0118_p0724a18║色逡巡遁去有譖於大將軍者謂華山通賊遣
B22n0118_p0724b01║數百騎執師與眾僧至軍前劒㦸如林人人惴
B22n0118_p0724b02║恐莫敢仰視師獨整威儀緩步歷堦合掌而立
B22n0118_p0724b03║具陳華山大路不能禁賊往來并前日留食解
B22n0118_p0724b04║散之故凡三問三荅詞氣從容顏色不變巴廒
B22n0118_p0724b05║二將軍陳中丞異之悉解眾僧之縛又欲殺監
B22n0118_p0724b06║院孫內監房頭克修等三人師爭之曰我是寺
B22n0118_p0724b07║主有罪當殺我勿累及彼也將軍益異之并釋
B22n0118_p0724b08║不殺還其田地給帖護持寺乃復安師既解難
B22n0118_p0724b09║彌勒戒律與諸比丘日念佛號萬聲月拜淨土
B22n0118_p0724b10║懺七晝夜躬修般舟三昧不坐不臥不旁倚壁
B22n0118_p0724b11║立者九旬以其餘力重建殿閣築石戒壇別構
B22n0118_p0724b12║慈應天隆隨處說戒如常州之天寧真州之五
B22n0118_p0724b13║臺江寧碧峯紫竹林宿遷之極樂所至男女老
B22n0118_p0724b14║幼闐咽道路戒子一千四百人堂食三萬指法
B22n0118_p0724b15║席之盛近古以來未嘗有也師將謝世出一帙
B22n0118_p0724b16║授弟子曰一夢漫言紀年譜甚詳已示微疾以
B22n0118_p0724b17║後事囑定庵基曰勿進湯藥更七日行矣端坐
B22n0118_p0724b18║而逝世壽七十有九僧臘四十有八荼毘得五
B22n0118_p0725a01║色舍利墖焉所著大乘元義止持會集作持續
B22n0118_p0725a02║釋黑白布薩傳戒正範及僧行軌則等書行於
B22n0118_p0725a03║世論曰學佛而不學律欲其入而閉之門也今
B22n0118_p0725a04║禪教二家塞破四天下而律道中衰古心草創
B22n0118_p0725a05║三昧繼起至見月集大成而中興焉南山一宗
B22n0118_p0725a06║於今為烈矣聞師修軀肉髻貌類古佛自滇雞
B22n0118_p0725a07║足山來者云師是迦葉尊者化身固宜有此惜
B22n0118_p0725a08║乎吾未見其微笑時也
B22n0118_p0725a09║
B22n0118_p0725a10║永州荊紫峰無學律師諱能幻新安人也幼習儒
B22n0118_p0725a11║業知世諦榮華如幻達菩提妙果真常遂厭俗
B22n0118_p0725a12║歸真削髮棄儒遍叅講肆遊歷禪門由是精通
B22n0118_p0725a13║教觀深契元旨次受滿戒於湖南之南嶽山大
B22n0118_p0725a14║明律院雉潭三昧律師既隨僧倫綜習毘尼博
B22n0118_p0725a15║通性相三學圓修二持罔昧是以律教並興化
B22n0118_p0725a16║導四眾於楚湘之湖南斯乃明季時昧律師首
B22n0118_p0725a17║傳燈之大弟子也化緣既畢遂歿於本郡荊紫
B22n0118_p0725a18║峰其世壽僧臘未詳
B22n0118_p0725b01║
B22n0118_p0725b02║
B22n0118_p0725b03║
B22n0118_p0725b04║
B22n0118_p0725b05║
B22n0118_p0725b06║
B22n0118_p0725b07║
B22n0118_p0725b08║
B22n0118_p0725b09║
B22n0118_p0725b10║晉陵天寧寺香雪律師諱戒潤族姓陳氏楚地夷
B22n0118_p0725b11║陵人也師家世珪璋心慕空門乃棄世榮薙髮
B22n0118_p0725b12║披緇近圓於三昧律師稟具後遊歷講肆遍叅
B22n0118_p0725b13║名宿精通經律兼修淨土尤善文筆落紙成韻
B22n0118_p0725b14║輔化千華昧和尚有年復卓錫於毘陵天寧律
B22n0118_p0725b15║院四眾禮請登壇說戒時空中有戒日舒華祥
B22n0118_p0725b16║雲五色覆其法座緇素咸瞻以為奇瑞時
B22n0118_p0725b17║大清鼎新師道播江南受法毘尼弟子不可稱計化
B22n0118_p0725b18║緣既畢建全身墖於本寺世壽五十七僧臘二
B22n0118_p0726a01║十二所著楞嚴貫珠集行於世焉
B22n0118_p0726a02║
B22n0118_p0726a03║
B22n0118_p0726a04║
B22n0118_p0726a05║
B22n0118_p0726a06║
B22n0118_p0726a07║
B22n0118_p0726a08║
B22n0118_p0726a09║
B22n0118_p0726a10║徽州黃山慈光寺大圓律師諱性壽字一齋楚之
B22n0118_p0726a11║邵陽人得五臺澄芳清和尚鉢初開戒壇於蕪
B22n0118_p0726a12║陰白衣庵時惠王聞師高德遣近侍魯公迎師
B22n0118_p0726a13║至荊南率合宮執弟子禮求授優婆塞優婆夷
B22n0118_p0726a14║戒未幾師辭歸入山王敬造衣鉢錫杖律部等
B22n0118_p0726a15║件四十八單令送雲谷禪院建立道塲四十九
B22n0118_p0726a16║日大演毘尼僧俗皈投者日眾不踰歲允眾檀
B22n0118_p0726a17║越請入慈光寺主方丈事偶散步白龍潭畔樂
B22n0118_p0726a18║其軒豁云他日吾其委蛻茲邱耶時年七十有
B22n0118_p0726b01║八弟子海學等遂鳩工琢石卵塔示寂後凡入
B22n0118_p0726b02║墖諸事一如師命焉有碑記程嘉燧撰
B22n0118_p0726b03║
B22n0118_p0726b04║
B22n0118_p0726b05║
B22n0118_p0726b06║
B22n0118_p0726b07║
B22n0118_p0726b08║
B22n0118_p0726b09║
B22n0118_p0726b10║金陵古林庵印含璞律師乃隱公之胞弟也隱公
B22n0118_p0726b11║寂後師主正席三齡於崇禎十三年閏正月二
B22n0118_p0726b12║十二日圓寂嗣法弟子長安增
B22n0118_p0726b13║
B22n0118_p0726b14║
B22n0118_p0726b15║
B22n0118_p0726b16║
B22n0118_p0726b17║
B22n0118_p0726b18║