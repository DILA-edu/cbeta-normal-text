B24n0131_p0024a11║法海觀瀾卷第二
B24n0131_p0024a12║三宗要典
B24n0131_p0024a13║天台宗
B24n0131_p0024a14║大智度論（一百卷）
B24n0131_p0024a15║中論（四卷）
B24n0131_p0024a16║大乘止觀法門（四卷）
B24n0131_p0024a17║法華經安樂行義（一卷）
B24n0131_p0024a18║諸法無諍三昧法門（二卷）
B24n0131_p0024a19║南嶽立誓願文（一卷）
B24n0131_p0024a20║法華玄義（二十卷）
B24n0131_p0024b01║玄義釋籤（二十卷）
B24n0131_p0024b02║法華文句（二十卷）
B24n0131_p0024b03║文句記（二十卷）
B24n0131_p0024b04║摩訶止觀（二十卷）
B24n0131_p0024b05║止觀輔行傳弘決（四十卷）
B24n0131_p0024b06║止觀義例（二卷）
B24n0131_p0024b07║止觀大意（十紙餘）
B24n0131_p0024b08║禪波羅蜜（十卷）
B24n0131_p0024b09║坐禪法要（二卷）
B24n0131_p0024b10║覺意三昧（一卷）
B24n0131_p0024b11║四教義（六卷）
B24n0131_p0024b12║四念處（四卷）
B24n0131_p0024b13║法界次第初門（三卷）
B24n0131_p0024b14║禪門口訣（一卷）
B24n0131_p0024b15║觀經疏（一卷）
B24n0131_p0024b16║妙宗鈔（六卷）
B24n0131_p0024b17║金光明玄義（二卷）
B24n0131_p0024b18║玄義拾遺記（六卷）
B24n0131_p0024b19║金光明文句（六卷）
B24n0131_p0024b20║文句記（十二卷）
B24n0131_p0025a01║觀音玄義（二卷）
B24n0131_p0025a02║玄義記（四卷）
B24n0131_p0025a03║觀音義疏（二卷）
B24n0131_p0025a04║義疏記（四卷）
B24n0131_p0025a05║般若經疏（一卷）
B24n0131_p0025a06║請觀音經疏（一卷）
B24n0131_p0025a07║觀音疏闡義鈔（四卷）
B24n0131_p0025a08║仁王經疏（五卷）
B24n0131_p0025a09║仁王經疏神寶記（四卷）
B24n0131_p0025a10║大涅槃經玄義（二卷）
B24n0131_p0025a11║發源機要（四卷）
B24n0131_p0025a12║大涅槃經疏（古十八卷南作二十六卷北作三十三卷）
B24n0131_p0025a13║觀心論疏（三卷北作五卷）
B24n0131_p0025a14║八教大意（一卷）
B24n0131_p0025a15║智者別傳（一卷）
B24n0131_p0025a16║國清百錄（四卷）
B24n0131_p0025a17║永嘉集（一卷）
B24n0131_p0025a18║永嘉集註（二卷）
B24n0131_p0025a19║金剛錍（一卷）
B24n0131_p0025a20║始終心要（一紙）
B24n0131_p0025b01║十不二門（九紙）
B24n0131_p0025b02║指要鈔（二卷）
B24n0131_p0025b03║指要鈔詳解
B24n0131_p0025b04║修懺要旨（九紙）
B24n0131_p0025b05║觀心二百問（一卷）
B24n0131_p0025b06║教行錄（七卷）
B24n0131_p0025b07║傳佛心印記（八紙）
B24n0131_p0025b08║心印記註
B24n0131_p0025b09║四教儀（一卷）
B24n0131_p0025b10║四教儀集註（十卷）
B24n0131_p0025b11║三千有門頌略解
B24n0131_p0025b12║賢首宗
B24n0131_p0025b13║華嚴疏鈔（疏四十卷北作六十卷鈔六十卷北作九十卷）
B24n0131_p0025b14║華嚴懸談
B24n0131_p0025b15║會元記（四十卷）
B24n0131_p0025b16║一乘教義分齊章（三卷北作四卷）
B24n0131_p0025b17║華嚴指歸（一卷）
B24n0131_p0025b18║華嚴經明法品內立三寶章（二卷）
B24n0131_p0025b19║圓覺經略疏之鈔（三十卷）
B24n0131_p0025b20║金剛經疏論纂要（三卷）
B24n0131_p0026a01║刊定記（七卷）
B24n0131_p0026a02║心經略疏（九紙）
B24n0131_p0026a03║遺教經論疏節要（一卷）
B24n0131_p0026a04║注華嚴法界觀門（一卷）
B24n0131_p0026a05║華嚴法界玄鏡（一卷北作二卷）
B24n0131_p0026a06║妄盡還源觀（十二紙）
B24n0131_p0026a07║金師子章
B24n0131_p0026a08║禪源詮（四卷）
B24n0131_p0026a09║原人論（八紙半）
B24n0131_p0026a10║原人論解（四卷）
B24n0131_p0026a11║慈恩宗
B24n0131_p0026a12║楞伽阿跋多羅寶經（四卷）
B24n0131_p0026a13║大乘密嚴經（三卷）
B24n0131_p0026a14║佛地經（八紙）
B24n0131_p0026a15║解深密經（五卷）
B24n0131_p0026a16║瑜伽師地論（百卷）
B24n0131_p0026a17║顯揚聖教論（二十卷）
B24n0131_p0026a18║集論（七卷）
B24n0131_p0026a19║雜集論（十六卷）
B24n0131_p0026a20║辨中邊論（三卷）
B24n0131_p0026b01║攝大乘論（二卷）
B24n0131_p0026b02║成惟識論（十卷）
B24n0131_p0026b03║相宗八要
B24n0131_p0026b04║百法明門論解
B24n0131_p0026b05║唯識開蒙
B24n0131_p0026b06║
B24n0131_p0026b07║
B24n0131_p0026b08║
B24n0131_p0026b09║
B24n0131_p0026b10║
B24n0131_p0026b11║法海觀瀾卷第二
B24n0131_p0026b12║古吳蕅益比丘智旭輯
B24n0131_p0026b13║中山湯學紳康民閱梓
B24n0131_p0026b14║教觀警策
B24n0131_p0026b15║○大方廣佛華嚴經問明品云。若欲求除滅。無量諸
B24n0131_p0026b16║過惡。當於佛法中。勇猛常精進。　又云。非但以多聞。
B24n0131_p0026b17║能入如來法。如人水所漂。懼溺而渴死。於法不修行。
B24n0131_p0026b18║多聞亦如是。如人設美饌。自餓而不食。如人善方藥。
B24n0131_p0026b19║自疾不能救。如人數他寶。自無半錢分。如有生王宮。
B24n0131_p0026b20║而受餒與寒。如聾奏音樂。悅彼不自聞。如盲繢眾像。
B24n0131_p0027a01║示彼不自見。譬如海船師。而於海中死。於法不修行。
B24n0131_p0027a02║多聞亦如是。如在四衢道。廣說眾好事。內自無實德。
B24n0131_p0027a03║不行亦如是。須彌山頂偈讚品云。譬如暗中寶。無
B24n0131_p0027a04║燈不可見。佛法無人說。雖慧莫能了。十地品云。禪
B24n0131_p0027a05║善巧決定觀察智。不離善巧多聞。菩薩如是觀察了
B24n0131_p0027a06║知已。倍於正法勤求修習。日夜唯願聞法。喜法。樂法。
B24n0131_p0027a07║依法。隨法。解法。順法。到法。住法。行法。　又云。得聞法
B24n0131_p0027a08║已。攝心安住。於空閒處。作是思惟。如說修行。乃得佛
B24n0131_p0027a09║法。非但口言。而可清淨。離世間品云。若諸菩薩不
B24n0131_p0027a10║如說行。當知是人於佛菩提則為永離。是故菩薩應
B24n0131_p0027a11║如說行。入法界品普賢菩薩云。我法海中。無有一
B24n0131_p0027a12║文。無有一句。非是捨施轉輪王位而求得者。非是捨
B24n0131_p0027a13║施一切所有而求得者。善男子。我所求法。皆為救護
B24n0131_p0027a14║一切眾生。
B24n0131_p0027a15║入不思議解脫境界普賢行願品云。牛飲水成乳。蛇
B24n0131_p0027a16║飲水成毒。智學成菩提。愚學為生死。如是不了知。斯
B24n0131_p0027a17║由少學過。是故我國人。多聞無厭怠。　又云。菩薩不
B24n0131_p0027a18║但以聞思慧解。而能證入一切法門。具足十法。得此
B24n0131_p0027a19║解脫。一者遠離諸不善法。二者不違如來制戒。三者
B24n0131_p0027a20║遠離一切慳嫉。四者供養一切如來。五者勤修一切
B24n0131_p0027b01║福業。六者具足智慧。七者具足方便。八者具足大願。
B24n0131_p0027b02║九者具足厭離。十者具足精進。
B24n0131_p0027b03║○增益阿含經云。雖誦千章。不義何益。不如一義。聞
B24n0131_p0027b04║可得道。
B24n0131_p0027b05║長阿含經云。若有比丘為人說法。作如是念。我為彼
B24n0131_p0027b06║人而說於法。當令彼人信敬於我。能多與我飲食衣
B24n0131_p0027b07║服病瘦醫藥。若作是說者。是名不淨。若有比丘為人
B24n0131_p0027b08║說法。欲令聽者證解佛法。除現在苦。離諸煩惱。不擇
B24n0131_p0027b09║時節。導示善趣。為其顯現。乃至能令智者自知不從
B24n0131_p0027b10║他教。離於生老病死憂悲苦惱。能令聽者聞其所說。
B24n0131_p0027b11║如說修行。為令聽者於長夜中。得法得義得利得安。
B24n0131_p0027b12║如是說者。名為清淨慈悲之說。憐愍利益。欲使正法
B24n0131_p0027b13║得久住故。
B24n0131_p0027b14║正法念處經云。若人能說法。利益於他人。其人如父
B24n0131_p0027b15║母。示以涅槃城。若為他人說。一句之善法。則為善導
B24n0131_p0027b16║師。為眾生所尊。　又云。一切善法勝根本者。所謂覺
B24n0131_p0027b17║法。一切法覺。要因聞法。若不聞法。於法不覺。　又云。
B24n0131_p0027b18║聽法功德。出生死中。最為第一。
B24n0131_p0027b19║雜阿含經云。不因說法故受彼食而食。但為利益他。
B24n0131_p0027b20║說法不受食。
B24n0131_p0028a01║○大寶積經三律儀會云。復次迦葉。當於爾時。有人
B24n0131_p0028a02║詐現修菩薩行。便自顯揚。生於放逸。生放逸已。謂勝
B24n0131_p0028a03║獨覺及阿羅漢。住於非理。名不可治。當墮惡趣。菩
B24n0131_p0028a04║薩藏會云。多聞解了法。多聞不造惡。多聞捨無義。多
B24n0131_p0028a05║聞得涅槃。善聽增長聞。聞能增長慧。慧能修淨義。得
B24n0131_p0028a06║義多招樂。聰慧得義已。證現法涅槃。聞法淨黠慧。證
B24n0131_p0028a07║得第一樂。　又云。若諸含識。於菩薩藏微妙法門。雖
B24n0131_p0028a08║復聽聞而不如理方便作意。當知是人。於彼聖道不
B24n0131_p0028a09║能正行。　又云舉要言之。如來所演八萬四千法藏
B24n0131_p0028a10║聲教。皆名為文。諸離一切言音文字理不可說。是名
B24n0131_p0028a11║為義。文殊師利授記會云。菩薩說法心無所著。則
B24n0131_p0028a12║能攝受十種功德。一者不生惡欲。二者不求他人識
B24n0131_p0028a13║知。三者不起名聞心。四者於檀越家心不繫著。五者
B24n0131_p0028a14║不占護他家。六者於極下劣四事供養而生喜足。七
B24n0131_p0028a15║者說法令他信受。八者善神守護。九者不生邪覺。十
B24n0131_p0028a16║者起念佛心。富樓那會云。受持讀誦。如所說行。是
B24n0131_p0028a17║名第一供養於佛。授幻師跋陀羅記會云。有四法
B24n0131_p0028a18║多聞無厭。一者增長自他正智慧故。二者於他疑惑
B24n0131_p0028a19║能斷除故。三者於佛正法能攝受故。四者於諸如來
B24n0131_p0028a20║讚無盡故。復有四法多聞堅實。一者聞正法已。能善
B24n0131_p0028b01║解了。二者聞正法已。不作諸惡。三者聞正法已。為他
B24n0131_p0028b02║開示。四者聞正法已。迴向菩提。復有四法令他信樂
B24n0131_p0028b03║所說之法。一者心少欲故。二者常知足故。三者語柔
B24n0131_p0028b04║軟故。四者身順法故。　又云。復有四法得淨辯才。一
B24n0131_p0028b05║者於說法人無所違逆。二者尊重法師。恭敬聽受。三
B24n0131_p0028b06║者不以多聞而自憍慢。四者於少聞人不生輕賤。
B24n0131_p0028b07║摩訶迦葉會云。若滿三千大千世界珍寶樂具。施諸
B24n0131_p0028b08║眾生。若有為他人說一四句偈。令其得聞。所得功德
B24n0131_p0028b09║勝前功德無量無邊阿僧祇數。何以故。珍寶樂具。不
B24n0131_p0028b10║能令人離於生老病死憂悲苦惱。惟有正法。能大利
B24n0131_p0028b11║益。離於生老病死憂悲苦惱。復次若有菩薩以滿無
B24n0131_p0028b12║邊世界珍寶施諸如來。若有菩薩以大悲心為一眾
B24n0131_p0028b13║生說四句偈。功德勝彼。淨信童女會云。菩薩成就
B24n0131_p0028b14║八種法故。得陀羅尼。辯才無礙。一者尊重法。二者承
B24n0131_p0028b15║事和尚阿闍黎。三者求法無厭。四者如聞演說。五者
B24n0131_p0028b16║不慳吝法。六者不揚他惡。七者愛敬法師如和尚。八
B24n0131_p0028b17║者不見他過。勸離過。普明菩薩會云。菩薩有四法
B24n0131_p0028b18║退失智慧。不尊重法。不敬法師。所受深法秘不說盡。
B24n0131_p0028b19║有樂法者。為作留難。說諸因緣沮壞其心。憍慢自高。
B24n0131_p0028b20║卑下他人。有四法得大智慧。常尊重法。恭敬法師。隨
B24n0131_p0029a01║所聞法。以清淨心。廣為人說。不求一切名聞利養。知
B24n0131_p0029a02║從多聞。生於智慧。勤求不懈。如救頭然。聞經誦持。樂
B24n0131_p0029a03║如說行。不隨言說。　又云。譬如有人漂沒大水。渴乏
B24n0131_p0029a04║而死。有諸沙門多讀誦經。而不能止貪恚癡渴。法水
B24n0131_p0029a05║漂沒。煩惱渴死。墮諸惡道。譬如藥師持藥囊行。而自
B24n0131_p0029a06║身病不能療治。多聞之人有煩惱病。亦復如是。雖有
B24n0131_p0029a07║多聞。不止煩惱。不能自利。
B24n0131_p0029a08║文殊師利所說不思議佛境界經云。多聞以八法而
B24n0131_p0029a09║得清淨。一者敬順師長。二者摧伏憍慢。三者精勤記
B24n0131_p0029a10║持。四者正念不錯。五者說釋無倦。六者不自矜伐。七
B24n0131_p0029a11║者如理觀察。八者依教修行。
B24n0131_p0029a12║自在王菩薩經云。一切諸經皆是了義。以依義故。一
B24n0131_p0029a13║切法不可說故。菩薩如是。名為依了義經。若人於一
B24n0131_p0029a14║切經。不能如是依義。是名不了義。何故名不了。是人
B24n0131_p0029a15║不了義故。行塵垢道。常為物牽。為誰所牽。為聲所牽。
B24n0131_p0029a16║了義者。不隨於聲。
B24n0131_p0029a17║大方等大集月藏經云。若有眾生唯依讀誦。欲求阿
B24n0131_p0029a18║耨多羅三藐三菩提者。是人多喜著於世俗。以世俗
B24n0131_p0029a19║故。尚不能調己心煩惱。何能調伏他人煩惱。善男子
B24n0131_p0029a20║善女人。樂著讀誦求菩提者。便有嫉妒。求名利富貴。
B24n0131_p0029b01║高心自是。輕慢毀他。以自高故。尚不能得欲界善根。
B24n0131_p0029b02║何况能得色無色界一切善根。又不能得聲聞菩提。
B24n0131_p0029b03║何况能得辟支佛道。及無上菩提。
B24n0131_p0029b04║佛說大乘入諸佛境界智光明莊嚴經云。若見緣生。
B24n0131_p0029b05║即能見法。若能見法。即見如來。彼諸所見。若其如理
B24n0131_p0029b06║審伺察時。是中亦無少法可見。　又云。如其虛空。菩
B24n0131_p0029b07║提亦然。如其菩提。諸法亦然。如其諸法。眾生亦然。如
B24n0131_p0029b08║其眾生。剎土亦然。如其剎土。涅槃亦然。此說即是涅
B24n0131_p0029b09║槃平等。為一切法畢竟邊際清淨之因。無對治。離對
B24n0131_p0029b10║治因。本來清淨。本來無垢。本來無著。如來了知彼一
B24n0131_p0029b11║切法如是相故。現成正覺。然後觀察諸眾生界。建立
B24n0131_p0029b12║清淨無垢無著遊戲法門。以是名字。於諸眾生大悲
B24n0131_p0029b13║心轉。
B24n0131_p0029b14║地藏十輪經云。三乘皆應修學。不應憍慢妄號大乘。
B24n0131_p0029b15║謗毀聲聞獨覺乘法。偈曰。癡慢號大乘。彼無有智力。
B24n0131_p0029b16║尚迷二乘法。况能解大乘。譬如闕壞眼。不能見眾色。
B24n0131_p0029b17║如是闕壞信。不能解大乘。無力飲池河。詎能吞大海。
B24n0131_p0029b18║不習二乘法。何能學大乘。先信二乘法。方能信大乘。
B24n0131_p0029b19║無信誦大乘。空言無所益。內懷真斷見。妄自號大乘。
B24n0131_p0029b20║不護三業罪。壞亂我正法。彼人命終後。定墮無間獄。
B24n0131_p0030a01║　又云。譬如有人。癡狂心亂。為作音樂。不能了知。如
B24n0131_p0030a02║是眾生。於二乘法未曾修學。貪瞋癡等。猛利煩惱。擾
B24n0131_p0030a03║亂其心。執著無因。及斷滅論。根機未熟。為說大乘。雖
B24n0131_p0030a04║經多時而不能解。譬如有人不著甲冑。不持刀杖。輒
B24n0131_p0030a05║入陣中。必遭傷害。受諸苦惱。如是眾生。於二乘法。未
B24n0131_p0030a06║曾修學。智慧狹劣。根器未成。為說大乘。必生妄執。由
B24n0131_p0030a07║此展轉。造惡無窮。如是癡人。不久便當肢體廢缺。於
B24n0131_p0030a08║多日夜。結舌不言。受諸苦毒。痛切難忍。命終定生無
B24n0131_p0030a09║間地獄。於諸惡趣。輪轉往來。　又云。夫大乘者。受持
B24n0131_p0030a10║第一清淨律儀。修行第一微妙善行。具足第一堅固
B24n0131_p0030a11║慚愧。深見深畏後世苦果。遠離所有一切惡法。常樂
B24n0131_p0030a12║修行一切善法。慈悲常徧一切有情。恆普為作利益
B24n0131_p0030a13║安樂。救濟度脫一切有情所有厄難。生死眾苦。不顧
B24n0131_p0030a14║自身所有安樂。惟求安樂一切有情。如是名為住大
B24n0131_p0030a15║乘者。　又云。若不修行十善業道。設經十方一切佛
B24n0131_p0030a16║土微塵數劫自號大乘。或說。或聽。或但發心。或發誓
B24n0131_p0030a17║願。終不能證菩提涅槃。亦不令他脫生死苦。
B24n0131_p0030a18║賢護經云。夫求法者。師若有須。乃至應當自割其身。
B24n0131_p0030a19║肌膚肢體供養於師。師若須命。尚無愛惜。况餘外物。
B24n0131_p0030a20║思益梵天經云。是法無餘能報。惟有一事。如說修行。
B24n0131_p0030b01║若人於此法中。能如說修行者。是名能報師恩。乃至
B24n0131_p0030b02║是名轉於法輪。
B24n0131_p0030b03║月燈三昧經云。雖廣讀眾經。恃多聞毀禁。多聞非能
B24n0131_p0030b04║救。破戒地獄苦。自恃持戒慢。而不學多聞。持戒報盡
B24n0131_p0030b05║已。還復受諸苦。多聞與持戒。二俱不自恃。恃慢薄福
B24n0131_p0030b06║人。由是起眾苦。
B24n0131_p0030b07║大法炬陀羅尼經云。法師應勤精進。速滅無明。亦勸
B24n0131_p0030b08║他離。常當如是思惟。我今所處。即是如來師子之座。
B24n0131_p0030b09║隨彼眾生一切問難。我當解釋皆令歡喜。作是念已。
B24n0131_p0030b10║諸有諍論彼我之心。自然消滅。復次法師常應慈愍
B24n0131_p0030b11║愛語謙下。將護眾心。何以故。若懷瞋妒。心存勝負。獲
B24n0131_p0030b12║大重罪。慈心說法。成大功德。能令佛法久住於世。凡
B24n0131_p0030b13║所生處。常得值遇諸佛菩薩及眾賢聖。能消世間種
B24n0131_p0030b14║種供養。假以高大師子寶座。億數無價名衣奉上法
B24n0131_p0030b15║師。豈能報彼恩德。而彼雖受是事。應生慚愧。勿起貪
B24n0131_p0030b16║心。應生慈心。不得我慢。無令消滅施主善根。當令眾
B24n0131_p0030b17║生。咸得歡喜。　又云。若人常說法。若人常來聽。如是
B24n0131_p0030b18║二種人。咸得無量福。
B24n0131_p0030b19║大威德陀羅尼經云。汝等當取實義。於實義中。當勤
B24n0131_p0030b20║方便。莫為文字莊嚴。
B24n0131_p0031a01║華手經云。菩薩為求法故。當學多聞。多聞方便。其多
B24n0131_p0031a02║聞者。從他所聞。多聞方便者。能自思量專心正念。從
B24n0131_p0031a03║他聞者。諸佛所說順道之言所謂十二部經。何謂思
B24n0131_p0031a04║量專心正念。於法方便。善知五陰。十二入。十八界。十
B24n0131_p0031a05║二因緣。從緣生法。是白是黑。是好是醜。分別揀擇。皆
B24n0131_p0031a06║入法性法相法位。如是通達。名為正念。　又云。其甚
B24n0131_p0031a07║深者。即法實相。若取法空。即是妄取。若取無相。是則
B24n0131_p0031a08║為相。若取無願。是亦為願。法性本來不增不減。是則
B24n0131_p0031a09║名為深達諸法。　又云。若為眾生演說法時。應先稱
B24n0131_p0031a10║揚佛之功德。眾生聞已。或能發心求佛智慧。以發心
B24n0131_p0031a11║故。佛種不斷。
B24n0131_p0031a12║大報恩經云。先自調伏煩惱諸根。然後聽法。非時不
B24n0131_p0031a13║聽。至心聽法。恭敬說者。尊重於法。是名菩薩知恩報
B24n0131_p0031a14║恩。
B24n0131_p0031a15║海龍王經云。菩薩當學深妙之法。若捨深妙法。說雜
B24n0131_p0031a16║句飾。則為斷絕正法之化。
B24n0131_p0031a17║○大般若經云。初得無上正等覺時。作是思惟。我依
B24n0131_p0031a18║誰住。誰堪受我恭敬供養尊重讚歎。作是念時。都不
B24n0131_p0031a19║見有一切世間。若天。若魔。若梵。若沙門。若婆羅門。人
B24n0131_p0031a20║非人等。與我等者。况當有勝。復自思惟。我依此法。已
B24n0131_p0031b01║證無上正等菩提。此法微妙。甚深寂靜。我當還依此
B24n0131_p0031b02║法而住。供養恭敬。尊重讚歎。何謂此法。所謂般若波
B24n0131_p0031b03║羅蜜多。憍尸迦。我已成佛。尚遵如是甚深般若波羅
B24n0131_p0031b04║蜜多依止而住。供養恭敬。尊重讚歎。况善男子善女
B24n0131_p0031b05║人等。欲求無上正等菩提。而不於此甚深般若波羅
B24n0131_p0031b06║密多至心歸依。精勤修學。以無量種上妙華鬘塗散
B24n0131_p0031b07║等香。衣服瓔珞寶幢幡蓋。眾妙珍奇。妓樂燈明。盡諸
B24n0131_p0031b08║所有供養恭敬。尊重讚歎。　又云。勤求多聞。常無厭
B24n0131_p0031b09║足。於所聞法。不著文字。　又云。若菩薩摩訶薩。不學
B24n0131_p0031b10║一切法。終不能得一切智智。　又云。若一善法未能
B24n0131_p0031b11║圓滿。而得無上正等菩提。無有是處。　又云。莫以世
B24n0131_p0031b12║利名譽心故。隨逐法師。但為愛重恭敬供養無上法
B24n0131_p0031b13║故。隨逐法師。又說法師見汝求請甚深般若。都不眷
B24n0131_p0031b14║念。反加凌辱。汝於此中。不應瞋恨。轉增愛重恭敬法
B24n0131_p0031b15║心。常逐法師。勿生厭倦。　又云。復次善現。住菩薩乘
B24n0131_p0031b16║諸善男子善女人等。書寫受持。讀誦修習思惟演說。
B24n0131_p0031b17║如是般若波羅蜜多甚深經時。得大名聞。恭敬供養。
B24n0131_p0031b18║所謂衣服飲食臥具醫藥。及餘資財。是善男子善女
B24n0131_p0031b19║人等。受著此事。退失般若。所引無邊殊勝善業。當知
B24n0131_p0031b20║是為菩薩魔事。　又云。是菩薩摩訶薩心。以調伏貪
B24n0131_p0032a01║瞋癡。及無貪瞋癡。遠離貪瞋癡。及無貪瞋癡。為性為
B24n0131_p0032a02║相。為狀為貌。若成就如是性相狀貌心。乃於如是甚
B24n0131_p0032a03║深般若波羅蜜多。能生淨信。及生勝解。　又云。諸菩
B24n0131_p0032a04║薩眾。常應精進修真事業。厭離生死。不著三界。　又
B24n0131_p0032a05║云。甚深般若波羅蜜多。不為非器諸有情說。不為外
B24n0131_p0032a06║道惡見者說。不為懈怠不信者說。不為求法貿易者
B24n0131_p0032a07║說。不為貪愛名利者說。不為嫉妒秘吝者說。不為生
B24n0131_p0032a08║盲聾啞者說。　又云。財施有竭。法施無窮。　又云。應
B24n0131_p0032a09║淨修持身語意戒。何以故。為欲引發聞思修故。　又
B24n0131_p0032a10║云。諸欲供養佛世尊者。當修三法。一者發菩提心。二
B24n0131_p0032a11║者護持正法。三者如教修行。若能修學此三法者。乃
B24n0131_p0032a12║得名為真供養佛。　又云。受持此經。有十種法。一者
B24n0131_p0032a13║書寫。二者供養。三者施他。四者諦聽。五者披讀。六者
B24n0131_p0032a14║受持。七者廣說。八者諷誦。九者思惟。十者修習。　又
B24n0131_p0032a15║云。諸有情類。不應保信微少善根。謂彼即能脫諸惡
B24n0131_p0032a16║趣。勤行精進亦不可保。乃至於法未具正見。於諸惡
B24n0131_p0032a17║趣。猶有墮落。若於正法圓滿修學。得順忍已。能不復
B24n0131_p0032a18║造感惡趣業。不復懈怠。起順退分。於下劣位。不恐退
B24n0131_p0032a19║轉。於所修行。心不慢緩。
B24n0131_p0032a20║○大般涅槃經云。有四種法。為大涅槃而作近因。一
B24n0131_p0032b01║者親近善友。二者專心聽法。三者繫念思惟。四者如
B24n0131_p0032b02║法修行。不以聞故得大涅槃。以修集故。得大涅槃。譬
B24n0131_p0032b03║如病人。雖聞醫教及藥名字。不能愈病。以服食故。能
B24n0131_p0032b04║得差病。　又云。寧當少聞。能解義味。不願多聞。於義
B24n0131_p0032b05║不了。願作心師。不師於心。
B24n0131_p0032b06║大悲經云。應學三事。一者欲。二者精進。三者不放逸。
B24n0131_p0032b07║汝等若住三事。我此阿僧祇劫所習無上法寶庫藏。
B24n0131_p0032b08║則得久住。復次阿難。我於阿僧祇劫所習阿耨多羅
B24n0131_p0032b09║三藐三菩提法。三事因緣。當有隱沒。一者無信。二者
B24n0131_p0032b10║不住決定之行。三者不懺悔。
B24n0131_p0032b11║○十住毘婆沙論云。問曰。三乘所學。皆為無餘涅槃。
B24n0131_p0032b12║若無餘涅槃中無差別者。我等何用於恆河沙等大
B24n0131_p0032b13║劫往來生死。具足十地。不如以聲聞辟支佛乘。速滅
B24n0131_p0032b14║諸苦。荅曰。是語弱劣。非是大悲有益之言。若諸菩薩
B24n0131_p0032b15║效汝小心無慈愍意。不能精勤修十地者。諸聲聞辟
B24n0131_p0032b16║支佛。何由得度。亦復無有二乘差別。所以者何。一切
B24n0131_p0032b17║聲聞辟支佛。皆由佛出。若無諸佛。何由而出。若不修
B24n0131_p0032b18║十地。何有諸佛。若無諸佛。亦無法僧。是故汝所說者。
B24n0131_p0032b19║則斷三寶種。非是大人有智之言。不可聽察。　菩薩
B24n0131_p0032b20║有八法能集一切功德。一者大悲。二者堅心。三者智
B24n0131_p0033a01║慧。四者方便。五者不放逸。六者勤精進。七者常攝念。
B24n0131_p0033a02║八者善知識。是故初發心者。疾行八法。如救頭然。然
B24n0131_p0033a03║後當修諸餘功德。　若聞佛語。即能自解。如丈夫能
B24n0131_p0033a04║服苦藥。小兒則以蜜和。　於曲人中。行質直心。敗壞
B24n0131_p0033a05║人中。行真正心。諛諂人中。行無諂心。不知恩中。行於
B24n0131_p0033a06║知恩。不知作中。而行知作。無利益中。能行利益。邪眾
B24n0131_p0033a07║生中。行於正行。憍慢人中。行無慢行。不隨教中。而不
B24n0131_p0033a08║慍恚。罪眾生中。常作守護。眾生所有過。不見其失。（亦見
B24n0131_p0033a09║律宗。）　若人自度畏。能度歸依者。自未度疑悔。何能度
B24n0131_p0033a10║所歸。若人自不善。不能令人善。若不自寂滅。安能令
B24n0131_p0033a11║人寂。若能自安身。在於善處者。然後安餘人。自同於
B24n0131_p0033a12║所利。若自成己利。乃能利於彼。自捨欲利他。失利後
B24n0131_p0033a13║憂悔。　空自發願。不如說行。欺誑眾生。是名欺佛。復
B24n0131_p0033a14║次一切法中。不如說行。名為欺佛。　何等法失菩提
B24n0131_p0033a15║心。一不敬重法。二有憍慢心。三妄語無實。四不敬知
B24n0131_p0033a16║識。更有餘法。悋惜最要法。貪樂於小乘。謗毀諸菩薩。
B24n0131_p0033a17║輕賤坐禪者。若於善知識。其心懷結恨。亦有諂曲心。
B24n0131_p0033a18║貪諸利養等。不覺諸魔事。菩提心劣弱。業障及法障。
B24n0131_p0033a19║亦失菩提心。許施師而誑。其罪甚深重。人無有疑悔。
B24n0131_p0033a20║強令生疑悔。信樂大乘者。深加重瞋恚。訶罵說惡名。
B24n0131_p0033b01║處處廣流布。於諸共事中。心多有諂曲。如此四黑法。
B24n0131_p0033b02║則失菩提心。乃至失身命。轉輪聖王位。於此尚不應。
B24n0131_p0033b03║妄語行諂曲。能令諸世間。一切眾生類。於諸菩薩眾。
B24n0131_p0033b04║而生恭敬心。若有人能行。如是之善法。世世得增長。
B24n0131_p0033b05║無上菩提願。　若無有志幹。好樂下劣法。深著名利
B24n0131_p0033b06║養。其心不端直。悋護於他家。不信樂空法。但貴諸言
B24n0131_p0033b07║說。是名敗壞相。　菩薩不得我。亦不得眾生。不分別
B24n0131_p0033b08║說法。亦不得菩提。不以相見佛。以此五功德。得名大
B24n0131_p0033b09║菩薩。成阿惟越致。　菩薩未得至阿惟越致地。應常
B24n0131_p0033b10║勤精進。猶如救頭然。荷負於重擔。為求菩提故。常應
B24n0131_p0033b11║勤精進。不生懈怠心。若求聲聞乘。辟支佛乘者。但為
B24n0131_p0033b12║成己利。常應勤精進。何况於菩薩。自度亦度彼。於此
B24n0131_p0033b13║二乘人。億倍應精進。東方善德佛。南栴檀德佛。西無
B24n0131_p0033b14║量明佛。北方相德佛。東南無憂德。西南寶施佛。西北
B24n0131_p0033b15║華德佛。東北三乘行。下方明德佛。上方廣眾德。如是
B24n0131_p0033b16║諸世尊。今現在十方。若人疾欲至不退轉地者。應以
B24n0131_p0033b17║恭敬心。執持稱名號。阿彌陀等佛。及諸大菩薩。稱名
B24n0131_p0033b18║一心念。亦得不退轉。　說法者應行四法。一者廣博
B24n0131_p0033b19║多學能持一切言辭章句。二者決定善知世間出世
B24n0131_p0033b20║間。諸法生滅相。三者得禪定智慧。於諸經法隨順無
B24n0131_p0034a01║諍。四者不增不損。如所說行。　處師子座。復有四法。
B24n0131_p0034a02║一者先應恭敬禮拜大眾。然後昇座。二者眾有女人。
B24n0131_p0034a03║應觀不淨。三者威儀視瞻。有大人相。敷演法音。顏色
B24n0131_p0034a04║和悅。人皆信受。不說外道經書。心無悋畏。四者於惡
B24n0131_p0034a05║言問難。當行忍辱。復有四法。一者於諸眾生。生饒益
B24n0131_p0034a06║想。二者於諸眾生。不生我想。三者於諸文字。不生法
B24n0131_p0034a07║想。四者願諸眾生。從我聞法。於無上菩提而不退轉。
B24n0131_p0034a08║復有四法。一者善能安住陀羅尼門。深信樂法。二者
B24n0131_p0034a09║善得般舟三昧。勤行精進。持戒清淨。三者不樂一切
B24n0131_p0034a10║生處。不貪利養。不求果報。四者於三解脫。心無有疑。
B24n0131_p0034a11║又能善起諸深三昧。具足威儀。憶念堅固。有念安慧
B24n0131_p0034a12║不調戲。不輕躁。不無羞。不癡亂。言無錯謬。守護諸根。
B24n0131_p0034a13║不貪美味。善攝手足。所念不忘。樂行頭陀。分別世間
B24n0131_p0034a14║出世間法。心無疑悔。言辭章句。不可窮盡。為諸聽者。
B24n0131_p0034a15║求安隱利。不求他過。有如是法。應處師子座。復有四
B24n0131_p0034a16║法。一不自輕身。二不輕聽者。三不輕所說。四不為利
B24n0131_p0034a17║養。　何等為四諦相。一求一切善法故。勤行精進。二
B24n0131_p0034a18║若聽受讀誦經法。如所說行。三厭離三界。如殺人處。
B24n0131_p0034a19║常求勉出。四為利益安樂一切眾生故。自利其心。諦
B24n0131_p0034a20║名真實不誑。得阿耨多羅三藐三菩提故。名為不虛。
B24n0131_p0034b01║復有四法。為三聖稱歎。一乃至失命。不為惡事。二常
B24n0131_p0034b02║行法施。三受法常一其心。四若生染心。即能正觀染
B24n0131_p0034b03║心。起染因緣。是染根者。何名為染。何者是染。於何事
B24n0131_p0034b04║起。誰生是染。如是正憶念。知虛妄無實。無有決定。信
B24n0131_p0034b05║解諸法空故。無所有法故。如是正觀染因緣故。不起
B24n0131_p0034b06║諸惡業。餘一切煩惱。亦如是觀。　若人有三十二妙
B24n0131_p0034b07║法。亦能發願。是名真實菩薩。一深心為一切眾生求
B24n0131_p0034b08║諸安樂。二能入諸佛智中。三自審知堪任作佛不作
B24n0131_p0034b09║佛。四不憎惡他。五道心堅固。六不假偽結託親愛。七
B24n0131_p0034b10║乃至未入涅槃。常為眾生作親友。八親疎同心。九已
B24n0131_p0034b11║許善事。心不退轉。十於一切眾生。不斷大慈。十一於
B24n0131_p0034b12║一切眾生。不斷大悲。十二常求正法。心無疲懈。十三
B24n0131_p0034b13║勤發精進。心無厭足。十四多聞而解義。十五常省己
B24n0131_p0034b14║過。十六不譏彼闕。十七於一切見聞事中。常修菩提
B24n0131_p0034b15║心。十八施不求報。十九持戒不求一切生處。二十於
B24n0131_p0034b16║一切眾生忍辱無瞋礙。二十一能勤精進修習一切
B24n0131_p0034b17║善根。二十二不隨無色定生。二十三方便所攝智慧。
B24n0131_p0034b18║二十四四攝法所攝方便。二十五持戒毀戒。慈愍無
B24n0131_p0034b19║二。二十六一心聽法。二十七一心阿蘭若處住。二十
B24n0131_p0034b20║八不樂世間種種雜事。二十九不貪著小乘。三十見
B24n0131_p0035a01║大乘利益為大。三十一遠離惡知識。三十二親近善
B24n0131_p0035a02║知識。　因捨心。生廣快心。作是念。我若捨是眾鬧當
B24n0131_p0035a03║得禪定。因禪定生妙廣快法。得是法已。其後則能利
B24n0131_p0035a04║益眾生。勝今千萬倍。是故為多利益眾生。少時捨心。
B24n0131_p0035a05║權捨眾鬧當得禪定五神通等。利益眾生。菩薩何故
B24n0131_p0035a06║作如是方便。為得大心而作是念。大人樂大利益故。
B24n0131_p0035a07║不存小利。是故我今當求大人之法。隨而修學。應如
B24n0131_p0035a08║是勤加精進。為大利益。所謂禪定神通滅苦解脫等。
B24n0131_p0035a09║佛地經論云。菩薩不應於聲聞不生恭敬。由是讚歎
B24n0131_p0035a10║聲聞功德。亦令其餘於聲聞眾生淨信故。　一切眾
B24n0131_p0035a11║生無始時來。習善時少。造惡時多。是故善法雖遇強
B24n0131_p0035a12║緣。亦難生長。惡法雖遇少小外緣。則便熾盛。
B24n0131_p0035a13║彌勒菩薩所問經論云。菩薩有四種非善知識。一者
B24n0131_p0035a14║求聲聞人。但欲自度。二者求緣覺人。喜樂小事。三者
B24n0131_p0035a15║讀外經典路伽耶等。四者習學一切文辭。嚴飾所有。
B24n0131_p0035a16║親近此四種者。但增世利。不增法利。　菩薩有四種
B24n0131_p0035a17║真實功德。一者能信解空。亦信因果。二者知一切法
B24n0131_p0035a18║無有吾我。而於眾生起大悲心。三者深樂涅槃。而遊
B24n0131_p0035a19║生死。四者所作施行。皆為眾生。不求果報。若如是者。
B24n0131_p0035a20║即生在佛家。
B24n0131_p0035b01║大寶積經論云。不以空故。令諸法空。但法性自空。不
B24n0131_p0035b02║以無相故。令諸法無相。但法自無相。
B24n0131_p0035b03║勝思惟梵天所問經論云。外道之人。依粗無智。是故
B24n0131_p0035b04║不識無我體相。自他身中。執著有我。聲聞分知無我。
B24n0131_p0035b05║法相復有不知。是故名為中無智闇。始發心菩薩。少
B24n0131_p0035b06║分能知諸法無我。復有不知有微無智。離於有相。取
B24n0131_p0035b07║於無相。
B24n0131_p0035b08║大智度論云。諸結使。皆屬愛見。屬愛煩惱。覆心。屬見
B24n0131_p0035b09║煩惱。覆慧。如是離愛故。屬愛結使亦離。得心解脫。如
B24n0131_p0035b10║是無明離故。屬見結使亦離。得慧解脫。　捨除五陰。
B24n0131_p0035b11║名棄擔。荷負佛法中。自利利他二種功德。名能擔。
B24n0131_p0035b12║　諸外道輩。自著於法。若請若不請。而自為人說。佛於
B24n0131_p0035b13║諸法。不著不愛。為憐愍眾生故。有請說者。佛便為說。
B24n0131_p0035b14║不以無請。而初轉法輪。　若不以理求一切法。則不
B24n0131_p0035b15║可得。若以理求之。則無不得。譬如鑽火。以木則可得。
B24n0131_p0035b16║析薪求火。火不可得。　非但言說。名為法施。常以淨
B24n0131_p0035b17║心善心。以教一切。是名法施。　如佛所說。利養瘡深。
B24n0131_p0035b18║譬如斷皮至肉。斷肉至骨。斷骨至髓。人著利養。則破
B24n0131_p0035b19║持戒皮。斷禪定肉。破智慧骨。失微妙善心髓。　若無
B24n0131_p0035b20║精進。則眾事不辦。精進者。無處不有。既總眾法。而別
B24n0131_p0036a01║自有門。譬如無明使。徧在一切諸使中。而別有不共
B24n0131_p0036a02║無明。　問曰。諸法實相。無為無作。精進有為。有作相。
B24n0131_p0036a03║云何以實相為首。荅曰。雖知諸法實相。無為無作。以
B24n0131_p0036a04║本願大悲。欲度眾生故。於無作中。以精進力。度脫一
B24n0131_p0036a05║切。復次。若諸法實相。無為無作。如涅槃相。無一無二。
B24n0131_p0036a06║汝云何言實相。與精進相異耶。　邪見人。雖口說一
B24n0131_p0036a07║切空。然於愛處生愛。瞋處生瞋。慢處生慢。癡處生癡。
B24n0131_p0036a08║自誑其身。佛弟子實知空心。不動一切結使。生處不
B24n0131_p0036a09║復生。　菩薩聞一切音聲語言。分別本末。觀其實相。
B24n0131_p0036a10║知音聲語言。念念生滅。音聲已滅。而眾生憶念取相。
B24n0131_p0036a11║念是已滅之語。作是念言。是人罵我。而生瞋恚。稱讚
B24n0131_p0036a12║亦如是。是菩薩能如是觀。眾生雖百千劫罵詈。不生
B24n0131_p0036a13║瞋心。若百千劫稱讚。亦不歡喜。知音聲生滅。如響相。
B24n0131_p0036a14║又如鼓聲。無有作者。是無住處。畢竟空故。但誑愚夫
B24n0131_p0036a15║之耳。是名入音聲陀羅尼。菩薩能令一切法。悉為佛
B24n0131_p0036a16║法。無有聲聞辟支佛法。凡夫之法。種種差別。　以無
B24n0131_p0036a17║始空。破無始見。又不墮有始見。譬如救人於火。不應
B24n0131_p0036a18║著深水中。令破是無始。亦不著有始中。是則行於中
B24n0131_p0036a19║道。　為破凡夫所知故。名為聖智。若無凡夫法。則無
B24n0131_p0036a20║聖法。如無病。則無藥。是故經言。離凡夫法。更無聖法。
B24n0131_p0036b01║凡夫法性。即是聖法。　有人著常顛倒。故捨常相。不
B24n0131_p0036b02║著無常相。是名法印。非謂捨常著無常者。以為法印。
B24n0131_p0036b03║我乃至寂滅亦如是。　地有色香味觸。重故。自無所
B24n0131_p0036b04║作。水少香故。動作勝地。火少香味故。勢勝於水。風少
B24n0131_p0036b05║色香味故。動作勝火。心無四事故。所為力大。又以心
B24n0131_p0036b06║多煩惱結使繫縛故。令心力微少。有漏善心。雖無煩
B24n0131_p0036b07║惱。以取諸法相故。其力亦少。二乘無漏心。雖不取相。
B24n0131_p0036b08║以智慧有量。及出無漏道時。六情隨俗分別。取諸法
B24n0131_p0036b09║相故。不盡心力。諸佛及大菩薩。智慧無量無邊。常處
B24n0131_p0036b10║禪定。於世間涅槃。無所分別。諸法實相。其實不異。但
B24n0131_p0036b11║智有優劣。　得不可得者。墮於斷滅。不得不可得者。
B24n0131_p0036b12║是為慧方便。不墮斷滅。若無慧方便者。取三事相。若
B24n0131_p0036b13║以三事空。則取無相。有慧方便者。從本以來不見三
B24n0131_p0036b14║事相。是故不墮有無中。　佛以般若為母。般舟三昧
B24n0131_p0036b15║為父。　無常破常。不應以無常為是。苦樂我非我等
B24n0131_p0036b16║亦如是。　空破慳而不破檀。餘五法亦如是。　諸法
B24n0131_p0036b17║畢竟空。而亦不斷滅。生死雖相續。亦不是常。無量阿
B24n0131_p0036b18║僧祇劫業因緣雖過去。亦能生果報而不滅。是名微
B24n0131_p0036b19║妙難知。　非但度眾生得成佛。諸佛深法應當聽聞
B24n0131_p0036b20║故。　不求名利供養恭敬。不貪弟子。不恃智慧。亦不
B24n0131_p0037a01║自高。輕於餘人。亦不譏刺。但念十方諸佛。慈心念眾
B24n0131_p0037a02║生。我亦如是學佛道。說法無所依止。適無所著。但為
B24n0131_p0037a03║眾生。令知諸法實相。如是清淨說法。世世不失智慧
B24n0131_p0037a04║光明。乃至阿耨多羅三藐三菩提。　凡夫法。虛誑不
B24n0131_p0037a05║可得。故非縛。聖人法。畢竟空不可得。故非解。　諸煩
B24n0131_p0037a06║惱不牽墮凡夫中。故言不縛。不以諸無漏法。破煩惱。
B24n0131_p0037a07║故言不解。　行者以有為患。用空破有。心復貴空。著
B24n0131_p0037a08║於空者。則墮斷滅。　初略後廣。為解義故。初廣後略。
B24n0131_p0037a09║為易持故。　離別常人易。離別知識難。離別知識易。
B24n0131_p0037a10║離別父子難。離別父子易。自離其身難。自離其身易。
B24n0131_p0037a11║離其心者難。　貪除。則五蓋盡去。猶如破竹。初節既
B24n0131_p0037a12║破。餘節皆去。　四正勤。四如意足。雖各各別位。皆在
B24n0131_p0037a13║四念處中。慧多。故名四念處。精進多。故名四正勤。定
B24n0131_p0037a14║多。故名四如意足。（欲定。精進定。心定。思惟定。）　菩薩出家持戒。
B24n0131_p0037a15║說法能斷眾疑。或時自恃而生憍慢。應作是念。我剃
B24n0131_p0037a16║頭著染衣。持鉢乞食。此是破憍慢法。云何於中生憍
B24n0131_p0037a17║慢。又此憍慢。覆沒功德。人所不愛。惡聲流布。後世常
B24n0131_p0037a18║生弊惡畜生中。若生人中。卑鄙下賤。以破憍慢故。常
B24n0131_p0037a19║生尊貴。終不在下賤家生。　如雨墮。不住山頂。必歸
B24n0131_p0037a20║下處。若人憍心自高。則法不入。若人恭敬善師。則功
B24n0131_p0037b01║德歸之。　若有能開釋深義。解散疑結。於我有益。則
B24n0131_p0037b02║盡心敬之。不念餘惡。如弊囊盛寶。不得以囊惡故。不
B24n0131_p0037b03║取其寶。又如夜行嶮道。弊人執炬。不得以人惡故。不
B24n0131_p0037b04║取其炤。菩薩亦如是。於師得智慧光明。不計其惡。復
B24n0131_p0037b05║次菩薩作是念。法師好惡。非是我事。我所求者。惟欲
B24n0131_p0037b06║聞法以自利益。如泥像木像。無實功德。因發佛想故。
B24n0131_p0037b07║得無量福。何况是人。智慧方便。能為人說。以是故。法
B24n0131_p0037b08║師有過。於我無咎。　若說聲聞辟支佛事。猶為無益
B24n0131_p0037b09║之言。何况餘事。（亦見律宗。）　菩薩深入實相。然後悲念眾
B24n0131_p0037b10║生。譬如人有一子。得好寶物。深心愛念。欲以與之。
B24n0131_p0037b11║　凡夫人法。虛誑無實。雖復肉眼所見。與畜生無異。是
B24n0131_p0037b12║不可信。　示人好醜善不善應行不應行。生死為醜。
B24n0131_p0037b13║涅槃安隱為好。分別三乘。分別六度。如是等名示。教
B24n0131_p0037b14║言。汝捨惡行善。是教。未得善法味故。心則退沒。為說
B24n0131_p0037b15║法引導令出。汝莫於因時求果。汝今雖勤苦。果報出
B24n0131_p0037b16║時。大得利益。令其心利。故名利。隨其所行而讚歎之。
B24n0131_p0037b17║令其心喜。若樂布施者。讚布施則喜。故名喜。以此四
B24n0131_p0037b18║事。莊嚴說法。　不破清淨住。但破計我邪見取相心
B24n0131_p0037b19║住。譬如治田。去其穢草。　是般若波羅蜜雖畢竟空。
B24n0131_p0037b20║而不墮斷滅。雖分別有三乘。亦不生著心。於三事中。
B24n0131_p0038a01║不取定相。是事甚深微妙。　般若波羅蜜。無覺觀語
B24n0131_p0038a02║言相。而因此語言經卷。能得此般若波羅蜜。是故以
B24n0131_p0038a03║名字經卷。名為般若波羅蜜。　譬如毒蛇欲食蝦蟇。
B24n0131_p0038a04║常隨逐之。蝦蟇到摩祇藥所。蛇聞藥氣。毒即消滅。壞
B24n0131_p0038a05║法惡人。亦復如是。欲壞行智度人。常隨逐之。以般若
B24n0131_p0038a06║力故。瞋恚邪見毒滅。有降伏得道者。有作弟子者。有
B24n0131_p0038a07║復道還去者。　若一心深信。則供養經卷勝。若不一
B24n0131_p0038a08║心。雖受持而不如。　若有行者。一心求佛道。折伏結
B24n0131_p0038a09║使。衣服淨潔。所說法處清淨。華香旛葢。香水灑地。無
B24n0131_p0038a10║處不淨。是故諸天歡喜。亦利益諸聽者。　有為善法。
B24n0131_p0038a11║是行處。無為法。是依止處。餘無記不善法。以捨離故
B24n0131_p0038a12║不說。此是新發心菩薩所學。若得般若方便力。應無
B24n0131_p0038a13║生忍。則不愛行法。不憎捨法。不離有為法。而有無為
B24n0131_p0038a14║法。　獨行讀誦。正憶念雖難。或以我心故。功德小。以
B24n0131_p0038a15║經卷與他者。有大悲心。作佛道因緣無吾我故。功德
B24n0131_p0038a16║為大。　名字語言同。而心義異。如以著心取相。說五
B24n0131_p0038a17║陰等無常。乃至無生無滅。是相似般若。若以不著心。
B24n0131_p0038a18║不取相。說五陰無常。但為破常顛倒故。不著無常。是
B24n0131_p0038a19║真實般若。　新發意菩薩。先教取相隨喜。漸得方便
B24n0131_p0038a20║力。爾乃能行無相隨喜。譬如鳥子。羽翼未成。不可逼
B24n0131_p0038b01║令高翔六翮成就。則能遠飛。　如人著木屐踐刺。刺
B24n0131_p0038b02║則摧折。佛以禪定智慧屐。摧五欲刺。名滅。　假名相
B24n0131_p0038b03║者。如車屋林軍。眾生諸法和合中。便有是名。無明力
B24n0131_p0038b04║故。取是假名相。起諸煩惱業。　法相者。五陰。十二入。
B24n0131_p0038b05║十八界等。肉眼觀故有。慧眼觀故無。是故法亦虛誑。
B24n0131_p0038b06║妄語應捨離。　離是二相。餘但有無相相。有人取是
B24n0131_p0038b07║無相相。還生結使。是故亦不應取無相相。　若但行
B24n0131_p0038b08║般若。則心散亂。不調順。多生疑悔邪見。失般若智慧
B24n0131_p0038b09║相。若與五波羅蜜合行。則調順不錯。能成辦眾事。
B24n0131_p0038b10║　分別諸法大小。有所得為失。著不大不小等空相。亦
B24n0131_p0038b11║是失。　先世罪重。今世不如所說行。故不得般若力。
B24n0131_p0038b12║非般若過。　知色等法。不可思議。若住是不可思議
B24n0131_p0038b13║中。則不具足般若波羅蜜。取不可思議相故。　若悋
B24n0131_p0038b14║惜法。則常生邊地無佛法處。　法師愛法著法。求名
B24n0131_p0038b15║聲故。自恣樂說。無有義理。如逸馬難制。又如大水暴
B24n0131_p0038b16║漲。眾穢渾雜。是為魔事。　聞持陀羅尼。能持能誦。不
B24n0131_p0038b17║能解義。或得諸法實相陀羅尼義。而不能次第讀誦。
B24n0131_p0038b18║　師徒宜應和合。一切惡事。不應計念。　下者聞般
B24n0131_p0038b19║若。直信聽受。不問義。中者聞已問義。而不能行。上者
B24n0131_p0038b20║聞解能行。　如小火能燒。何况大者。菩薩亦如是。新
B24n0131_p0039a01║學時。能以般若轉世間法。令畢竟空。燒諸煩惱。何况
B24n0131_p0039a02║得力具足。　聞所說而信者。不名為信。智慧知已。名
B24n0131_p0039a03║為信。　但說無法。所利少。若說有法。所利亦少。今說
B24n0131_p0039a04║有無二法具足故。得無生忍。譬如二輪具足故。能有
B24n0131_p0039a05║所至。　因緣生法無自性。無自性故。即是畢竟空。是
B24n0131_p0039a06║畢竟空。從本以來空。非佛所作。亦非餘人所作。諸佛
B24n0131_p0039a07║為可度眾生故。說是畢竟空相。即是一切諸法實體。
B24n0131_p0039a08║不因內外有。　觀一切法空。空亦空。故不著空。不妨
B24n0131_p0039a09║憐愍眾生。觀憐愍眾生。亦不著眾生。不取眾生相。但
B24n0131_p0039a10║引導入空。故不妨空。　諸神天輕賤妄語人。若菩薩
B24n0131_p0039a11║不如所說行。則五種執金剛神捨離。不復守護。惡鬼
B24n0131_p0039a12║得便。是人喜生惡心。惡心故。則生惡業。惡業故。則墮
B24n0131_p0039a13║惡道。　語言能持義。若失語言。則義不可得。　當來
B24n0131_p0039a14║世求三乘人。聞佛說空無所有性。以罪重智鈍故。取
B24n0131_p0039a15║空相。便言凡夫惡人。何以名垢。出家得道人。何以名
B24n0131_p0039a16║淨。是人不解佛語深義。以何事而說。著是空故。言何
B24n0131_p0039a17║用持戒等為。即生邪見。破正見。破戒。破威儀。無所畏
B24n0131_p0039a18║忌。墮三惡道。　若不修道。尚無少許攝心樂。何况道
B24n0131_p0039a19║果。若心取相修道。雖有攝心禪定樂。無有道果。若不
B24n0131_p0039a20║取相著心修道。則有道果。　諸佛以說法猛風。吹卻
B24n0131_p0039b01║顛倒雲翳。令得清淨。而諸法性。常自無垢無淨。是菩
B24n0131_p0039b02║薩知一切法性空故。能行一切種種道度眾生。　菩
B24n0131_p0039b03║薩遠離憐愍眾生心。但行般若求諸法實相。或墮邪
B24n0131_p0039b04║見中。
B24n0131_p0039b05║大乘莊嚴經論云。八種過者。一懈怠。二不解義。三拒
B24n0131_p0039b06║請。四不開義。五不斷疑。六斷疑不決定。七心有厭退。
B24n0131_p0039b07║不一切時說故。八有悋。不盡開示故。一切諸佛如是
B24n0131_p0039b08║八過。悉皆遠離。是故得成無上說法。
B24n0131_p0039b09║方便心論云。凡所言說。但飾文辭。無有義趣。皆名為
B24n0131_p0039b10║失。又雖有義理而無次第。亦名言失。
B24n0131_p0039b11║廣百論釋云。要具三德。名為法器。一者稟性柔和。無
B24n0131_p0039b12║有偏黨。恆自審察。不貪己見。二者常希勝解。求法無
B24n0131_p0039b13║厭。不守己分。而生喜足。三者為性聰慧。於善惡言。能
B24n0131_p0039b14║正了知得失差別。若無如是所說三德。雖有師資。終
B24n0131_p0039b15║無勝利。　又云。劣慧者前。不應輒說空無我理。增其
B24n0131_p0039b16║惡見。謂初我執。唯背涅槃。後惡取空。兼向惡趣。
B24n0131_p0039b17║大乘集菩薩學論云。於如來教。唯文字想而無入解。
B24n0131_p0039b18║皆名謗法。
B24n0131_p0039b19║禪法要解經云。若能依義。一切諸經皆是了義。義畢
B24n0131_p0039b20║竟空。不可說相故。若不依義。是人於諸經皆不了義。
B24n0131_p0040a01║以無深智。隨逐音聲故。
B24n0131_p0040a02║○成實論云。佛法貴如說行。非但言說。　佛法應當
B24n0131_p0040a03║自身作證。不但隨他。如佛語比丘。汝等莫但信我語。
B24n0131_p0040a04║當自思惟。是法可行。是不可行。
B24n0131_p0040a05║三法度論云。若能除婬怒癡。是多聞。餘者。非多聞。
B24n0131_p0040a06║○出曜經云。所謂持法者。不必多誦習。若少有所聞。
B24n0131_p0040a07║具足法身行。是謂持法人。以法自將養。雖多誦習義。
B24n0131_p0040a08║放逸不從正。如牧數他牛。不獲沙門果。　雖誦千章。
B24n0131_p0040a09║不義何益。寧解一句。聞可得道。雖壽百年。無慧不定。
B24n0131_p0040a10║不如一日。黠慧有定。
B24n0131_p0040a11║南嶽思大師示眾云。道源不遠。性海非遙。但向己求。
B24n0131_p0040a12║莫從他覓。覓即不得。得亦不真。偈曰。頓悟心源開寶
B24n0131_p0040a13║藏。隱顯靈通現真相。獨行獨坐常巍巍。百億化身無
B24n0131_p0040a14║數量。縱令逼塞滿虛空。看時不見微塵相。可笑物兮
B24n0131_p0040a15║無比况。口吐明珠光晃晃。尋常見說不思議。一語標
B24n0131_p0040a16║名言下當。　又偈曰。天不能蓋地不載。無去無來無障
B24n0131_p0040a17║礙。無長無短無青黃。不在中間及內外。超羣出眾太
B24n0131_p0040a18║虛玄。指物傳心人不會。
B24n0131_p0040a19║續高僧傳云。道障之起。起乎心行。道則無滯。滯則障
B24n0131_p0040a20║道。焉有多聞。能為道障。
B24n0131_p0040b01║有宋高僧傳云。唐京兆大興善寺含光至西土。有梵
B24n0131_p0040b02║僧云。曾聞台教定邪正。曉偏圓。明止觀。功推第一。再
B24n0131_p0040b03║三囑光。或因緣重至。為翻唐為梵附來。某願受持。屢
B24n0131_p0040b04║屢握手叮囑。
B24n0131_p0040b05║續傳燈錄。靈隱本禪師示看經僧偈曰。看經不識經。
B24n0131_p0040b06║徒勞損眼睛。欲得不損眼。分明識取經。
B24n0131_p0040b07║
B24n0131_p0040b08║
B24n0131_p0040b09║
B24n0131_p0040b10║法海觀瀾卷二終