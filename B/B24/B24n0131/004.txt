B24n0131_p0071b11║法海觀瀾卷第四（目錄）
B24n0131_p0071b12║密宗要典
B24n0131_p0071b13║妙臂菩薩所問經
B24n0131_p0071b14║蘇婆呼童子經
B24n0131_p0071b15║蘇悉地羯羅經
B24n0131_p0071b16║金剛頂瑜伽念珠經
B24n0131_p0071b17║持明藏尊那菩薩大明成就儀軌經
B24n0131_p0071b18║
B24n0131_p0071b19║
B24n0131_p0071b20║
B24n0131_p0072a01║
B24n0131_p0072a02║
B24n0131_p0072a03║
B24n0131_p0072a04║
B24n0131_p0072a05║
B24n0131_p0072a06║
B24n0131_p0072a07║
B24n0131_p0072a08║
B24n0131_p0072a09║
B24n0131_p0072a10║
B24n0131_p0072a11║法海觀瀾卷第四
B24n0131_p0072a12║古吳蕅益比丘智旭輯
B24n0131_p0072a13║中山湯學紳康民閱梓
B24n0131_p0072a14║密咒圓因
B24n0131_p0072a15║○大寶積經無邊莊嚴會云。若不了諸法。自性不可
B24n0131_p0072a16║得。彼則行於相。不得陀羅尼。諸法如虛空。由是說開
B24n0131_p0072a17║示。虛空及開示。二俱無所有。此二離於有。諸法亦空
B24n0131_p0072a18║無。如是解法者。彼能獲總持。
B24n0131_p0072a19║密跡金剛力士會云。菩薩有十大法。逮如是象無極
B24n0131_p0072a20║大力。何謂為十。一曰寧棄身命勤受正法。二曰未曾
B24n0131_p0072b01║自大。謙恪下意。禮敬眾生。三曰見於剛強難化眾生。
B24n0131_p0072b02║立之忍辱。四曰見饑饉人。以好美饍而充施之。五曰
B24n0131_p0072b03║覩諸恐懼。勸慰安之。六曰若有眾生得於重疾。療以
B24n0131_p0072b04║良藥。七曰若有羸劣人所輕慢。敬念戀之。令無忽易
B24n0131_p0072b05║者。八曰以淨泥水。塗如來廟。補其虧缺。九曰見孤苦
B24n0131_p0072b06║人。貧匱困厄。常負重擔。使去其難。極重之殃。十曰若
B24n0131_p0072b07║有無護。無所皈依。常將濟之。所語如言。而不變失。
B24n0131_p0072b08║佛說一切如來真實攝大乘現證三昧大教王經云。
B24n0131_p0072b09║諸欲入曼拏羅者。應先於普徧無餘諸有情界。起救
B24n0131_p0072b10║護心。悉令獲得適悅快樂。及得一切最上悉地。　又
B24n0131_p0072b11║云若有不見大曼拏羅者。汝不應為說此三昧法。若
B24n0131_p0072b12║有說者。違越三昧。以此三昧金剛摧碎汝頂。　又云。
B24n0131_p0072b13║諸餘未知此一印者。汝當慎勿為其指示。何以故。是
B24n0131_p0072b14║彼有情。以不見大曼拏羅故。輒結是印者。不得成就
B24n0131_p0072b15║彼即生疑。反招殃咎。速趣命終。墮於無間大地獄中。
B24n0131_p0072b16║復墮惡趣。　又云。汝不應以此祕密法。輒為人說。無
B24n0131_p0072b17║令反招殃咎。身壞命終。墮大地獄。
B24n0131_p0072b18║佛說大悲空智金剛大教王儀軌經云。於七日中。施
B24n0131_p0072b19║妙飲食。起大悲心。恭敬供養。設惡來者。倍生憐愍。勿
B24n0131_p0072b20║復於彼生下劣想。令魔得便。常勤悲念。於晝夜分。以
B24n0131_p0073a01║慧決擇。無復餘事。無非時食。不起邪思。於他善惡。勿
B24n0131_p0073a02║樂宣傳。觀察他身。如護己有。　又云。以智慧方便。自
B24n0131_p0073a03║性出生諸法。及彼三世。猶若虛空。於剎那頃。皆同一
B24n0131_p0073a04║相。離諸分別。不為自他之所侵撓。成就持明諸業用
B24n0131_p0073a05║等。設復於生死中。而常清淨。譬如河流。亦如燈炷。於
B24n0131_p0073a06║晝夜中。真實不斷。彼無智者。於是儀軌。徒設疲勞。此
B24n0131_p0073a07║世他世。無能成就。　又云。以佛神力不思議故。得成
B24n0131_p0073a08║就已。令諸眾生。入佛知見。若於眾生少分損害。如是
B24n0131_p0073a09║法印不能成就。
B24n0131_p0073a10║一字奇特佛頂經云。持明者先當受三皈。發菩提心。
B24n0131_p0073a11║清淨澡浴。大悲愍念一切有情。於寂靜處。應結契印。
B24n0131_p0073a12║親承稟而受。若異此結者。諸魅及毗那夜迦而作障
B24n0131_p0073a13║難。死墮地獄。不灌頂者。不發菩提心者。彼人前。不應
B24n0131_p0073a14║結此等印。
B24n0131_p0073a15║大乘瑜伽金剛性海曼殊室利千臂千鉢大教王經
B24n0131_p0073a16║云。壇場內供養食。入道場人眾僧等。并授法教主阿
B24n0131_p0073a17║闍黎。並不得取食。其食與不入道場人食即得。　又
B24n0131_p0073a18║云。若有教主阿闍黎。不在受法道場內。與人妄說如
B24n0131_p0073a19║來秘密三摩地觀。秘教法藏者。此人好求名利。諂諛
B24n0131_p0073a20║妄說。得四重罪。其聽者。生生得盜法罪。墮入地獄。永
B24n0131_p0073b01║不聞正教法。若有受得如來秘密妙法。則常應四時
B24n0131_p0073b02║不闕。供養行道。念誦坐觀。常行精進。勿令懈怠。　又
B24n0131_p0073b03║云。魔作幻惑。非關正智。唯心示變。莫取外緣。須常諦
B24n0131_p0073b04║觀心性。見性最靜。心性無物。是相莫取。則無境界妄
B24n0131_p0073b05║相因緣。
B24n0131_p0073b06║陀羅尼集經云。若善男子。至心受持陀羅尼咒。應當
B24n0131_p0073b07║護持三業清淨。護三業淨。有二種護。一外護。二內護。
B24n0131_p0073b08║言外護者。不得食我世尊殘食。不得食一切聖賢殘
B24n0131_p0073b09║食。不得食一切鬼神殘食。不得食師僧父母殘食。不
B24n0131_p0073b10║得食一切眾人殘食。又不得食國王官人殘食。不共
B24n0131_p0073b11║眾人傳器而食。亦不得食毗那夜迦鬼魔之食。若麵
B24n0131_p0073b12║裹物。蒸煑燒熟歡喜團等。皆不得食。若食此食。於三
B24n0131_p0073b13║昧力不得成就。若一切人畜生產處。不得往到。亦不
B24n0131_p0073b14║得食。諸死亡家。十惡家。酤酒家。五辛家。埋死人家。賣
B24n0131_p0073b15║凶具家。不淨人家。婬女家。造經像家。皆不得往。亦不
B24n0131_p0073b16║得食。諸不淨人。看他產人。捉死屍人。截割眾生身肉
B24n0131_p0073b17║之人。如是等人。皆不得近。與身相觸。亦勿交往。此名
B24n0131_p0073b18║外護清淨之法。內護清淨者。身不得殺。偷盜。邪婬。口
B24n0131_p0073b19║不妄語。惡口。兩舌。綺語。戲論。皆不應作。意不應作貪
B24n0131_p0073b20║瞋癡等。唯起大慈大悲大喜大捨等心。是名菩薩四
B24n0131_p0074a01║無量心。三業清淨。由三業淨。乃能受持此三昧陀羅
B24n0131_p0074a02║尼佛頂咒印。　又云。未入三曼荼羅大道場者。不得
B24n0131_p0074a03║為說此三昧陀羅尼咒印。不得聽聞。不得說法。若為
B24n0131_p0074a04║說者。當墮地獄。其聽法者。得愚癡報。輒見法者。鬼神
B24n0131_p0074a05║瞋訶。雖自曾入三昧道場。若不用心護法。輕命露處。
B24n0131_p0074a06║作印咒法者。為惡鬼神之所得便。若能至誠堅固受
B24n0131_p0074a07║持者。一切諸天隨身為護。　又云。其誦咒人。應當具
B24n0131_p0074a08║足堅持七法。一者持戒。二者忍辱。三者離口四過。四
B24n0131_p0074a09║者於佛法中。生決定信。五者發無上菩提心。六者常
B24n0131_p0074a10║誦咒法。心生慚愧。七者於四威儀。身心無倦。猶如輪
B24n0131_p0074a11║王。具足七寶。得紹王位。王四天下。咒師亦爾。具前七
B24n0131_p0074a12║法。速得證驗。　又云。壇內食。分作三分。一分送與寺
B24n0131_p0074a13║內。供養大眾。一分施與貧窮乞兒。一分布施水陸虛
B24n0131_p0074a14║空諸眾生等。諸入壇弟子。及阿闍黎。并主人等。皆不
B24n0131_p0074a15║合食。如其食者。法皆無驗。
B24n0131_p0074a16║大毘盧遮那成佛神變加持經云。乃至身分舉動住
B24n0131_p0074a17║止。應知皆是密印。舌相所轉眾多言說。應知皆是真
B24n0131_p0074a18║言。　又云。燒除妄分別。成淨菩提心。此名內護摩。為
B24n0131_p0074a19║諸菩薩說。
B24n0131_p0074a20║蘇婆呼童子經云。若有誦持一切真言法者。先於諸
B24n0131_p0074b01║佛。深起敬心。次發無上菩提之心。為度眾生。廣發大
B24n0131_p0074b02║願。遠離貪癡憍慢等業。復於三寶。深生珍重。亦應虔
B24n0131_p0074b03║誠遵崇大金剛部。當須遠離殺盜邪婬妄言綺語惡
B24n0131_p0074b04║口兩舌。亦不飲酒。及以食肉。　口雖念誦。心意不善。
B24n0131_p0074b05║常行邪見。以邪見故。變為不善。得雜染果。　持誦人。
B24n0131_p0074b06║先須持戒。譬如芽種。皆依地生。由勤灌溉。令芽生長。
B24n0131_p0074b07║世尊所說別解脫法。清淨尸羅。具應修行。若是俗流。
B24n0131_p0074b08║唯除僧服。自餘律儀。悉皆無差。
B24n0131_p0074b09║一字佛頂輪王經云。一切咒者。心常寂靜。堅持六念。
B24n0131_p0074b10║係修咒法。發菩提心。即得成就。離菩提心。畢無成辦。
B24n0131_p0074b11║金剛瑜伽中略出念誦經云。不應與未入壇場人說
B24n0131_p0074b12║此法事。汝儻說者。非但違失汝三摩耶。自招殃咎耳。
B24n0131_p0074b13║　應堅守正法。設遭逼迫惱害。乃至斷命。不應捨離
B24n0131_p0074b14║修菩提心。於求法人。不應慳吝。於諸眾生有少不利
B24n0131_p0074b15║益事。亦不應作。此是最上句義。聖所行處。
B24n0131_p0074b16║廣大寶樓閣善住秘密陀羅尼經云。勿以此法於後
B24n0131_p0074b17║世時。妄相付與。下劣賤人。惡性眾生。破戒眾生。懈怠
B24n0131_p0074b18║眾生。邪見眾生。小乘眾生。貪欲眾生。我慢眾生。如斯
B24n0131_p0074b19║之類。不須為說此陀羅尼。
B24n0131_p0074b20║牟梨曼陀羅咒經云。若起貪欲心。而誦咒乞效驗者。
B24n0131_p0075a01║當來成於夜叉種子。若無智心中。而誦咒求驗者。當
B24n0131_p0075a02║來成於鬼神種子。若慈愍之心。大慈悲心。念佛之心。
B24n0131_p0075a03║如是心中。誦咒乞驗。當來成於如來種智。所為所作。
B24n0131_p0075a04║得無障礙。一切成就。　復次或欲睡眠。嚬申欠呿。謦
B24n0131_p0075a05║咳洟唾。整身形供具。一切不安。竊起緣慮。即勿誦咒。
B24n0131_p0075a06║急當至心向佛瞻仰。竭誠專注。凝想正觀。心意清淨。
B24n0131_p0075a07║乃可誦咒。若大小遺已。咒水一掬二十一遍。想月臨
B24n0131_p0075a08║照。自灑頭頂周身及衣。所有染污。一切清淨。
B24n0131_p0075a09║妙臂菩薩所問經云。其室開門。唯得向東向西。或向
B24n0131_p0075a10║於北。不得向南。　又云。夏安居時。不得作成就之法。
B24n0131_p0075a11║　又云。持誦行人。求悉地者。以持戒為根本。然後運
B24n0131_p0075a12║菩提心。發精進勇施正勤力。持誦真言。常不懈退。於
B24n0131_p0075a13║佛菩薩。倍生恭信。譬如輪王具足七寶。方理國土而
B24n0131_p0075a14║得安靜。
B24n0131_p0075a15║金剛薩埵說頻那夜迦天成就儀軌經云。是中成就
B24n0131_p0075a16║法。諸持明者。欲作此法。以慈悲為本。利樂為先。饒益
B24n0131_p0075a17║有情。方便攝化。可作成就。若用怨親之見。取捨之情。
B24n0131_p0075a18║而作此法。定不成就。復招重罪。
B24n0131_p0075a19║○有宋高僧傳云。傳教令輪者。東夏以金剛智為始
B24n0131_p0075a20║祖。不空為二祖。慧朗為三祖。
B24n0131_p0075b01║
B24n0131_p0075b02║
B24n0131_p0075b03║
B24n0131_p0075b04║
B24n0131_p0075b05║
B24n0131_p0075b06║
B24n0131_p0075b07║
B24n0131_p0075b08║
B24n0131_p0075b09║
B24n0131_p0075b10║法海觀瀾卷第四終