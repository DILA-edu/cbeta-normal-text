B24n0132_p0103a11║尚直編卷下
B24n0132_p0103a12║晦庵謂死者形朽滅神飄散然祭祀是誰受饗耶周
B24n0132_p0103a13║禮禮記皆以祭祀為先祭祀之道是虛設耶宜省察
B24n0132_p0103a14║之
B24n0132_p0103a15║唐太宗早聞武后欲壞其成法故欲殺之袁天罡曰
B24n0132_p0103a16║殺之則再生人世怨怒愈𭰹太宗然之故令為尼建
B24n0132_p0103a17║立感業寺處之（出劉三吳佃鑑惟通鑑畧之）天罡謂再生人世怨
B24n0132_p0103a18║怒愈𭰹晦庵謂形朽滅神飄散兩家之言天地懸隔
B24n0132_p0103a19║孰是孰非夫天罡明理之人也豈眾人可同日而語
B24n0132_p0103a20║哉
B24n0132_p0103b01║曰宋人謂雷擊者隂陽相激偶尒觸死非特然也此
B24n0132_p0103b02║說何如曰驚蟄之後二隂在上四陽在下芒種之後
B24n0132_p0103b03║五陽在上一隂在下既隂陽相激雷雨交作則合時
B24n0132_p0103b04║時相激雷雨不停何故晴雨間然耶當知二氣交運
B24n0132_p0103b05║如轆轤之輪互為上下若相激則安能發育萬物乎
B24n0132_p0103b06║日月星辰風雲雷雨皆天地體用各有天神主之應
B24n0132_p0103b07║時不忒故有祭天饗地之理風雨均調蒼生善業所
B24n0132_p0103b08║感不調時𢙣業所感非上天無慈心也言雷擊者永
B24n0132_p0103b09║樂二十二年台列天封寺維那士弘為雷打死頃焉
B24n0132_p0103b10║復甦之自言死去見諸天神教誡曰汝先世為巡檢
B24n0132_p0103b11║曲罪一夫枉罹極刑汝能奉佛故未償其命後世為
B24n0132_p0103b12║住持僧將常住銅錢潛埋三窖死後遂湮沒之二世
B24n0132_p0103b13║罪故今誅惟今世奉觀音大士至誠姑存之後至宣
B24n0132_p0103b14║德二年溺水而死浙右有人卬造佛天三界紙馬開
B24n0132_p0103b15║張店業店屋楣間平鋪閣板作臥室於閣上一夜觸
B24n0132_p0103b16║𮋒尿器淋漓污馬仍將此馬晒乾賣之本年從店中
B24n0132_p0103b17║提出此人雷打死於門前文一貧家夫婦二人有絕
B24n0132_p0103b18║糧忍餓之患夫携一鵞入市鬻之得米二斗饑苦迫
B24n0132_p0103b19║甚以二升沽酒飲之回至中途醉臥於地被人竊去
B24n0132_p0103b20║其米及醒慞惶皈家妻知之不勝哀苦夫乃投水而
B24n0132_p0104a01║死妻曰夫既死矣我何存之亦投水而死明日天雷
B24n0132_p0104a02║打死一男子擲置於二屍之旁書其背云竊其米者
B24n0132_p0104a03║此人也松江有人為雷打死書其背云十年前与一
B24n0132_p0104a04║婦人入寺登塔弟二層行[婬-壬+(工/山)]故誅湖列一女子雨中
B24n0132_p0104a05║見諸官吏至門前惟二人入其家如世所畫天兵之
B24n0132_p0104a06║狀擒女之兄雷打死於門前始知官吏是天神也亦
B24n0132_p0104a07║有雷打死者家人以屍著衣明日復雷剝去其衣亦
B24n0132_p0104a08║有以屍置於棺中明日復雷揭去棺蓋如是顯驗每
B24n0132_p0104a09║年有之不復多引此数端目擊耳聞者恐辱其家人
B24n0132_p0104a10║故不言其姓名夫是為天誅也亦有蜈蚣狐狸蛇鼠
B24n0132_p0104a11║精恠术與器物附托為妖者雷必打之豈是隂陽相
B24n0132_p0104a12║激偶尒觸死乎易云震來虩虩象曰洊雷震君子以
B24n0132_p0104a13║恐懼脩省蓋言畏天譴故脩省補過也宋人教人不
B24n0132_p0104a14║信雷誅𭰹悖易經不懼天地未進其善先喪其德惜
B24n0132_p0104a15║乎後人不肯展開大見識照明事法之理惟拘拘然
B24n0132_p0104a16║死於宋人之言爾
B24n0132_p0104a17║宋人非惟臆說天雷其悖佛過患極甚文中子用孔
B24n0132_p0104a18║孟之学著書却敬佛法宋人用佛法著書却排佛法
B24n0132_p0104a19║欲令後学不看佛書庶不識其用佛法著書所以然
B24n0132_p0104a20║也宋人於佛法中所得者如以一毫蘸海所得極少
B24n0132_p0104b01║以此極少之水令後学取足受用不復入海教壞人
B24n0132_p0104b02║心違悖佛法失於大善過莫大焉
B24n0132_p0104b03║自有佛法已來昔知皈依進道懺罪脩福是為大善
B24n0132_p0104b04║是為大法是為大道是為福田是為大息至於宋李
B24n0132_p0104b05║文公家礼沮人供佛飯僧不作佛事從其所說者失
B24n0132_p0104b06║諸善利𭰹可憫傷夫漢唐已來唐臣達士皆遵佛法
B24n0132_p0104b07║豈非高明賢德乎後人不行者察古今言語之是非
B24n0132_p0104b08║故溺於宋人之詭計也
B24n0132_p0104b09║宋人常以佛法立言其理便善悖於佛法自立意說
B24n0132_p0104b10║者便是平常余有愚徒從文從学皆不能看破嗚呼
B24n0132_p0104b11║區區小雛也譬如蚯蚓惟知一尺地中食泥之樂不
B24n0132_p0104b12║知蒼龍𭰹躍海淵飛騰在天斥鷃惟知竹籬寸竅左
B24n0132_p0104b13║之右之之樂不知大鵬一舉則九万里扶搖風斯在
B24n0132_p0104b14║下然亦不足恠也囿於器量不能化耳
B24n0132_p0104b15║畧言漢唐已來牟子范曄曹植陶潛闞沢房杜魏虞
B24n0132_p0104b16║李杜韓柳歐蘓楊傑濂溪等輩得佛法之饒益脫然
B24n0132_p0104b17║變化堂堂氣象有大人作畧及乎橫渠程子楊謝羅
B24n0132_p0104b18║李晦庵敬夫等輩自意於佛法中已得飽聞將此見
B24n0132_p0104b19║識著書立言令人不復入佛惟李屏山林希逸馮海
B24n0132_p0104b20║栗趙子昂黃溍卿宋景濂徐大章等輩不受其惑能
B24n0132_p0105a01║入佛学亦有大人氣象愚徒從文等雖剃髮披緇却
B24n0132_p0105a02║被宋人所惑不自省察不得佛法之饒益故無大人
B24n0132_p0105a03║氣象
B24n0132_p0105a04║范文正公捨宅為寺寺名天平延浮山遠禪師為住
B24n0132_p0105a05║持公凢蒞所守之地必造寺度僧興崇佛法賢德之
B24n0132_p0105a06║僧必與友善瑯瑘覚禪師悟達之人也公交甚厚夫
B24n0132_p0105a07║與瑯瑘浮山二禪伯交𭰹義篤者則知其於佛法道
B24n0132_p0105a08║理必𩜈聞矣公之子孫蕃行代代為官迨今不絁苟
B24n0132_p0105a09║非佛𭛷田中所植隂德感動天心能若是乎
B24n0132_p0105a10║范文正公與司馬溫公友善此時范忠宣公惟侍立
B24n0132_p0105a11║而已及登大用却居溫公之上雖有連舟惠麦之德
B24n0132_p0105a12║然亦有限若非父子篤敬佛法隂隲所致安能至於
B24n0132_p0105a13║是乎古之人事乃躬行道德仁義者也自宋人著書
B24n0132_p0105a14║昧佛之後乃舞弄聰明才智者也所以古之人事與
B24n0132_p0105a15║今之人事有彼有此也大達君子洞然照見餘人不
B24n0132_p0105a16║能見矣要如松雪趙公黃文献公之所見者甚安
B24n0132_p0105a17║小学一書晦庵謂死者形朽滅神飄散又言范文正
B24n0132_p0105a18║公曰若獨享富貴而不恤宗族異曰何以見祖宗于
B24n0132_p0105a19║地下理学類編晦庵又曰死則氣散泯然無跡有托
B24n0132_p0105a20║生者是偶然聚得不散又去湊著那生氣亦能再生
B24n0132_p0105b01║晦庵既謂形朽滅神飄散泯然無跡何人羞見祖宗
B24n0132_p0105b02║于地下乎何物湊著生氣而再生乎自相矛盾莫能
B24n0132_p0105b03║解釋也史記等書曰魏武子謂兒顆曰吾死後可嫁
B24n0132_p0105b04║吾妾未幾又曰吾死後須殺吾妾以為從塟已而顆
B24n0132_p0105b05║從前命嫁之後顆為晉將臨敵秦將杜回忽有一老
B24n0132_p0105b06║人結草以抗回顆乃擒回顆於夜間見老人來告曰
B24n0132_p0105b07║我即嫁妾之亡父也公嫁我女故來報德耳春秋左
B24n0132_p0105b08║傳史記世家咸謂齊襄公殺公子彭生已而襄公獵
B24n0132_p0105b09║於貝丘指一物謂群從曰此大豕也群從曰此非大
B24n0132_p0105b10║豕即公子彭生也襄公不信援矢射之物立而泣之
B24n0132_p0105b11║果彭生也如是死生之際彰感之事左傳載之益多
B24n0132_p0105b12║礼記曰人死曰鬼又曰鷹化為鳩雀化為鴿至於蒙
B24n0132_p0105b13║求等書鮑靚記井羊怙識環等事皆与晦庵極相違
B24n0132_p0105b14║戾從文正公與諸經史則悖晦庵從晦庵則悖文正
B24n0132_p0105b15║公与諸經史令人疑惑從何而得定理嗚呼此事洞
B24n0132_p0105b16║明始得抵當安可世間之心猜疑而說也橫渠謂鬼
B24n0132_p0105b17║神二氣之良能程子謂鬼神造化之跡晦庵謂鬼神
B24n0132_p0105b18║氣之屈伸三人之說皆是一氣之造化也夫此一氣
B24n0132_p0105b19║包羅天地初無缺少充塞天地只此一氣更無兩箇
B24n0132_p0105b20║一氣曰陽曰隂者只是此一氣展縮而得名也鬼神
B24n0132_p0106a01║既只是此一氣則盡天地間只是一箇混沌更無兩
B24n0132_p0106a02║箇蓋為盡天地間只是一氣故也然則何故有天神
B24n0132_p0106a03║乎地祗乎五嶽之神乎四瀆之神乎山川之神乎社
B24n0132_p0106a04║稷之神乎無祀鬼神乎歷代封禪乎古今祭祀乎鬼
B24n0132_p0106a05║神如是之多也較夫三人之說則不侔矣礼記曰大
B24n0132_p0106a06║皡為春帝勾芒為神炎帝為夏帝祝融為神少皡為
B24n0132_p0106a07║秋帝蓐收為神顓頊為冬帝玄冥為神若㨿三人所
B24n0132_p0106a08║謂二氣良能造化之跡氣之屈伸然則何必太皡等
B24n0132_p0106a09║為四時之帝乎何必勾芒等為四時之神乎䦕尹子
B24n0132_p0106a10║曰鬼者人死所變中庸曰鬼神之為德其盛矣乎楊
B24n0132_p0106a11║子曰天地神明不測者也皆與三人之說犬不侔矣
B24n0132_p0106a12║晦庵謂死者形朽滅神飄散泯然無跡然則大皡等
B24n0132_p0106a13║以何為四時之帝乎勾芒等以何為四時之神乎此
B24n0132_p0106a14║又不侔之極也理學類編有問人死䰟魄便散否晦
B24n0132_p0106a15║庵荅曰固是散又問子孫祭祀却有感格者如何晦
B24n0132_p0106a16║庵荅曰子孫是祖先之氣所以感格若㨿晦庵之說
B24n0132_p0106a17║則祭五嶽四瀆山川社稷無祀鬼神者既非其子孫
B24n0132_p0106a18║皆無感格耶嗚呼姜源踏人跡而生后稷簡狄吞鳥
B24n0132_p0106a19║卵而生殷契伊尹生於空桑誌公生於鷹巢是誰之
B24n0132_p0106a20║氣耶以誰為祖先耶爭如孔子曰未能事人焉能事
B24n0132_p0106b01║鬼未知生焉知死一句推開却無過咎理學類編張
B24n0132_p0106b02║程晦庵等皆屑屑然以孔子厚始反終推而廣之以
B24n0132_p0106b03║論鬼神此又事極計生也大凢事務不知則已何苦
B24n0132_p0106b04║欲沽虛譽強而言之縛住後學迷塞其心不復求明
B24n0132_p0106b05║也悲哉
B24n0132_p0106b06║曰師謂夢者神識也死而受苦者此神識也竊有疑
B24n0132_p0106b07║焉曰子所疑者可得聞乎曰人生有睡夢也死則形
B24n0132_p0106b08║氣既離何夢之有曰甚矣子之懵然不達也子之所
B24n0132_p0106b09║見正類晦庵惟見形氣斷滅也形氣既能作夢死而
B24n0132_p0106b10║未殯者形亦尚存何以無夢乎至於埋之火之何不
B24n0132_p0106b11║知痛苦乎當知因有神識成此形氣形氣如屋神識
B24n0132_p0106b12║如人去住由人屋是閑物也漢牟子曰人臨死則家
B24n0132_p0106b13║人上屋呼之魂神還則復蘓不還則不蘇魂神固不
B24n0132_p0106b14║滅矣但身自朽爛耳身譬五穀之根葉魂神譬五穀
B24n0132_p0106b15║之種實其根葉生必當死種實豈有終乎牟子之語
B24n0132_p0106b16║亦詳矣
B24n0132_p0106b17║鬳齊先生曰伊川謂佛學有上達無下學余謂伊川
B24n0132_p0106b18║之言亦是亦非也吾宗以悟道為要不在學問佛言
B24n0132_p0106b19║千日學慧不如一日學道從上祖師不許參禪人看
B24n0132_p0106b20║經教語錄文字惟令一味參究悟道實惟上達也以
B24n0132_p0107a01║此論之伊川之言可謂是矣吾佛世尊說諸經卷積
B24n0132_p0107a02║滿竜宮海藏大部花嚴有四天下微塵數偈流於大
B24n0132_p0107a03║夏者百千万億分之一也豈無文字乎漢唐以來歷
B24n0132_p0107a04║朝三藏法師泊於佛圖澄和尚道安法師遠公和尚
B24n0132_p0107a05║支道和尚生肇融叡二祖神光大師杜順和尚智者
B24n0132_p0107a06║大師崇福藏法師清凉觀国師慈恩基法師圭峯密
B24n0132_p0107a07║禪師南山宣律師等其道則到果位之地其才則有
B24n0132_p0107a08║孔孟之文章豈無下學也以此論之伊川之言可謂
B24n0132_p0107a09║非矣吾脩當自勉旃不可虛消嵗月禪宗雖謂不立
B24n0132_p0107a10║文字然臨濟德山是禪宗第一等宗師觀其語錄文
B24n0132_p0107a11║章經教無所不通東坡謂雪竇語錄有兩箇翰林學
B24n0132_p0107a12║士之才梅屋常禪師曰周武宗廢教沙門犯顏抗爭
B24n0132_p0107a13║殆數十人唐高祖時傳奕排佛惠乘法師等皇皇論
B24n0132_p0107a14║爭引義慷慨亦不失法王真子之識唐武宗廢教而
B24n0132_p0107a15║力爭者惟知玄法師一僧而已佛運數否難莫可免
B24n0132_p0107a16║凢釋子者處變故之際無一辞可紀佛法尊博如天
B24n0132_p0107a17║亦吾徒朱学之罪也余聞徑山一代住持志其名凢
B24n0132_p0107a18║有書記到山則以尊宿之礼待之侍僧譏其分別徑
B24n0132_p0107a19║山曰書記是扶教門敵外侮之良將也吾以教門為
B24n0132_p0107a20║重而然豈分別也汝等小兒安知佛法丈任之重乎
B24n0132_p0107b01║侍僧再拜而已矣書記亦難任也具內外學始授其
B24n0132_p0107b02║職內學心要置之末論外學可與翰林頡頑庶堪措
B24n0132_p0107b03║手不尒則反邀辱矣唐季已來永明雪竇明教大覺
B24n0132_p0107b04║礼法師式懺主寧僧錄圓法師黃竜佛印宝覚[(雪-雨)/大]源
B24n0132_p0107b05║兜率覺範東山三佛大慧高庵真歇弘智應庵密庵
B24n0132_p0107b06║橘列石室北澗淮海如意萬松彥美天隱幻住天如
B24n0132_p0107b07║覺隱寂照廣智梅屋古林南堂宝冽松月楚石古鼎
B24n0132_p0107b08║夢堂見心恕中全室大璞一初同庵止庵用章竺隱
B24n0132_p0107b09║行中祖芳隨庵圓庵德巖啟宗九皐岱宗等皆敵外
B24n0132_p0107b10║侮之良將也近代人物雖不逮於古人然世與時遷
B24n0132_p0107b11║人亦隨之各當其代也
B24n0132_p0107b12║吾宗所謂無為者無為無不為無心而為為皆正事
B24n0132_p0107b13║也豈是塊然不動乎言無學者學到萬法盡通至於
B24n0132_p0107b14║無學之地惟取其理不取其語蓋為一切法相咸同
B24n0132_p0107b15║一相所謂無相此無相法性相皆空俱無自性俱不
B24n0132_p0107b16║可得故也豈是[山/虫][山/虫]度日作愚人乎大部諸經皆言
B24n0132_p0107b17║智為先導雖修五波羅密乃至萬行若無般若皆名
B24n0132_p0107b18║魔業若志失菩提心皆名魔業佛見心乱者則令其
B24n0132_p0107b19║作死屍骸骨之觀想見心不乱者則令其數息如是
B24n0132_p0107b20║調攝其心也祖師凢見可於機用發明者則以禪機
B24n0132_p0108a01║搆之凢見泥於文義者則令其離文字而學道凢見
B24n0132_p0108a02║不知文義者則令其學智惠而明般若不然則固守
B24n0132_p0108a03║僻執一愚人耳嗚呼人心如是難調理也故勞大覺
B24n0132_p0108a04║垩人說許多經教對機調治故云千經万論緣何事
B24n0132_p0108a05║只為調治一点心凢吾緇侶自宜量其材力立其志
B24n0132_p0108a06║願確乎戒德體乎佛心然後或專於悟道或兼明經
B24n0132_p0108a07║旨或先學問而後發用請擇其道而行之如是修心
B24n0132_p0108a08║以期成道弘傳教法以利於人可謂為僧之本等也
B24n0132_p0108a09║宋理宗時靈隱癡絕冲禪師令門下之僧常衣直裰
B24n0132_p0108a10║等服晝夜不釋其身臨睡則披五條袈裟囊佩大衣
B24n0132_p0108a11║而臥　垩朝洪武間長興僧官林禪師常衣直裰等
B24n0132_p0108a12║衣日夜不離於體以一布囊安直戒牒佩之於膺惟
B24n0132_p0108a13║登廁澡浴二事則以此囊懸於壁事畢復佩之宵[耳*更]
B24n0132_p0108a14║不遺沒齒而後已虎丘行中仁禪師凢得沉檀異香
B24n0132_p0108a15║則以小合貯之置於大香合中每且持以行香至世
B24n0132_p0108a16║尊前於小合中另取好香一炷進之除外不復他用
B24n0132_p0108a17║客至惟[蓻/大]常香而已
B24n0132_p0108a18║世有一卷註解金剛經題名曹溪六祖大師解義口
B24n0132_p0108a19║訣其註語并前後序總出一己之意更非二人之語
B24n0132_p0108a20║此是宋神宗元豐間天台羅適所註假垩師之名也
B24n0132_p0108b01║無𭰹理有淺義盖因淺俚之故世人多愛之謬矣六
B24n0132_p0108b02║祖大師法寶壇經第十付屬章曰師一日喚法海（此処
B24n0132_p0108b03║起首至於）轉相教授勿失宗旨共計七百七十七字此是
B24n0132_p0108b04║金天教之人偽造邪言增入刊板未草之弊也詳覽
B24n0132_p0108b05║壇經之意只是一統說去分為十章者亦是金天所
B24n0132_p0108b06║分也世有後三卷蓮經此是妄無所知匹夫所造撨
B24n0132_p0108b07║歌牧唱也世有金剛經議論此是金天教之人偽造
B24n0132_p0108b08║魔語也世之妄著經書者舋舋然不可勝計我亦何
B24n0132_p0108b09║暇覽之偶覩四端而已彼若實言某人所作此則任
B24n0132_p0108b10║其胡言漢語何必論之既假佛祖之名安可不說嗚
B24n0132_p0108b11║呼妄談性理壞人心法玷辱佛祖罪莫大焉右言三
B24n0132_p0108b12║師之德吾徒合遵四端之弊諸人合知是以筆之於
B24n0132_p0108b13║此
B24n0132_p0108b14║宋人昧佛者惟橫渠以至晦庵數人而已不昧佛者
B24n0132_p0108b15║還多焉濂溪二蘇張九成呂東萊等是也昔者漢唐
B24n0132_p0108b16║已來而至於宋黃竜佛卬東林晦堂[(雪-雨)/大]源大慧諸禪
B24n0132_p0108b17║師等不以儒釋相分平等開導體佛之心也豈料他
B24n0132_p0108b18║人將我佛法作儒法用欲皈功於自己所以轉身排
B24n0132_p0108b19║佛嗚呼此機已失不勝痛惜今後吾脩或得悟道設
B24n0132_p0108b20║使納交於他宗之子但以詩文交接慎勿漏泄玄機
B24n0132_p0109a01║當以宋人為戒所謂前車既覆後車改轍孔子曰於
B24n0132_p0109a02║予與改是
B24n0132_p0109a03║国一禪師以道學傳於壽涯禪師涯傳麻衣衣傳陳
B24n0132_p0109a04║搏搏傳種放放傳穆修修傳李[怡-台+廷]之李傳康節邵子
B24n0132_p0109a05║也穆修又以所傳太極圓授於濂溪周子已而周子
B24n0132_p0109a06║扣問東林總禪師太極圖之𭰹旨東林為之委曲割
B24n0132_p0109a07║論周子廣東林之語而為太極圖說周子長於禪學
B24n0132_p0109a08║工夫是以工夫之道過於邵子子子長於天時曆數
B24n0132_p0109a09║是以數理之道過於周子至於道學則一也初無二
B24n0132_p0109a10║致
B24n0132_p0109a11║曰師謂晦庵排佛者心病也所有心病乞師言之曰
B24n0132_p0109a12║汝但𭰹於佛學汎及百氏之書汝當自見亦見濂溪
B24n0132_p0109a13║二程以及諸子所得道學之源流矣曰諸子所得未
B24n0132_p0109a14║暇問之濂溪程子所得之自乞師言之曰備說則煩
B24n0132_p0109a15║姑為畧說濂溪姓周諱惇頤字茂叔舂陵人也初扣
B24n0132_p0109a16║黃龍南禪師教外別傳之旨南諭濂其略曰只消向
B24n0132_p0109a17║你自家屋裡打點孔子謂朝聞道夕死可矣畢竟以
B24n0132_p0109a18║何為道夕死可耶顏子不改其樂所樂者何事但於
B24n0132_p0109a19║此究竟久久自然有箇契合處（出附章氏家譜）濂一日扣問
B24n0132_p0109a20║佛卬元禪師曰畢竟以何為道元曰滿目青山一任
B24n0132_p0109b01║看濂擬議元呵呵笑而已濂脫然有省（出資鑒并佛卬語錄後跋）
B24n0132_p0109b02║濂聞東林總禪師得竹林壽涯禪師麻衣道者二師
B24n0132_p0109b03║心傳易學窮神極性由是扣之總諭濂其畧曰吾佛
B24n0132_p0109b04║謂實際理地即真實無妄真而無妄即誠也大哉乾
B24n0132_p0109b05║元萬物資始資此實理乾道變化各正性命正此實
B24n0132_p0109b06║理天地垩人之道至誠而已必要著一路實地工夫
B24n0132_p0109b07║直至于一旦豁然悟入不可只在言語上會濂一日
B24n0132_p0109b08║與張子厚等同詣東林論性總曰吾教中多言性故
B24n0132_p0109b09║曰性宗所謂真如性法性性即理也有理法界事法
B24n0132_p0109b10║界理事交徹理外無事事必有理諸子沉吟未決濂
B24n0132_p0109b11║毅然出曰性體冲漠惟理而已何疑耶橫渠曰東林
B24n0132_p0109b12║性理之論惟我茂叔能之（出弘益紀聞）濂問大極總曰易
B24n0132_p0109b13║在先天無形有理盖太極即易也無形之理即無極
B24n0132_p0109b14║也天地間只是一氣進退而為四時以一氣言之皆
B24n0132_p0109b15║元之為也（劉時中所得東林親筆論易之語又尹氏家塾及蘓季明茟記詳備并有程子𭰹愛
B24n0132_p0109b16║元包四德之語）五峯胡先生序通書謂濂得太極圖於穆修
B24n0132_p0109b17║修得於种放放得於陳搏此其學之一師也明說太
B24n0132_p0109b18║極圖非濂所作陳搏之學得於麻衣衣衣得於壽涯
B24n0132_p0109b19║禪師（出性斈指要并正易心法）濂問太極圖之所由緫曰竹林壽
B24n0132_p0109b20║涯禪師得国一禪師之心傳其來遠矣非言事物而
B24n0132_p0110a01║言至理當時建圖之意㨿吾教中依空立世界以無
B24n0132_p0110a02║為萬有之祖以無為因（無即所依之空）以有為果（有即二氣交運）以
B24n0132_p0110a03║真為體（真即一真至理）以假為用（假即萬物化生）故云無極之真妙
B24n0132_p0110a04║合而疑濂復造佛卬之室敘及悟由[(留-田)-刀+ㄗ]曰吾多教人
B24n0132_p0110a05║孔孟之大義今公所負可以起之宜力行無滯東林
B24n0132_p0110a06║亦有諭濂倡儒為道學之語（出松窓雜記）濂諭學者曰吾
B24n0132_p0110a07║此妙心實得啟迪於南老發明於佛[(留-田)-刀+ㄗ]易道義理廓
B24n0132_p0110a08║達之說若不得東林開遮拂拭斷不能表裡洞然該
B24n0132_p0110a09║貫弘博矣（出尹氏家塾并性學指要）濂徃潮冽靈山寺訪大顛禪
B24n0132_p0110a10║師遺跡見韓子上大顛書累幅併存及留衣亭肅然
B24n0132_p0110a11║無恙故題詩曰退之自謂如夫子原道𭰹排釋老非
B24n0132_p0110a12║不識大顛何似者數書珎重更留衣（出性理群書并靈山寺留衣亭
B24n0132_p0110a13║真跡）濂作愛蓮詩曰佛愛我亦愛清香蝶不偷一般奇
B24n0132_p0110a14║絕處不上婦人頭（出鄭谷集）濂性簡約乎居澹如也晚年
B24n0132_p0110a15║悉屏文字惟務靜勝而卒得道學之傳（濂溪行狀）東林教
B24n0132_p0110a16║人惟務靜勝濂溪之久不事筆硯終日端坐窓前草
B24n0132_p0110a17║也同一生意盖是靜中有得（弘益紀聞）道學性理之始實倡
B24n0132_p0110a18║於涯師而至于緫師緫以授周子（弘益紀聞）陳忠肅公曰
B24n0132_p0110a19║性理之說東林授之濂溪溪溪廣之其言遍於佛書
B24n0132_p0110a20║（[常-吊+玉]中錄并性學指要）後村劉先生詩云濂溪學得自高僧又云
B24n0132_p0110b01║始知周孔外別自有英豪（出後村集）
B24n0132_p0110b02║程子洛中人諱顥字伯淳号明道弟諱頥字正叔號
B24n0132_p0110b03║伊川子野曾先生曰程氏顥頥同受學於濂溪濂溪
B24n0132_p0110b04║首令尋仲尼顏子所樂何事學成各以斯文為己任
B24n0132_p0110b05║（出史畧等）程子以太極圖授之後山先生後山曰余觀周
B24n0132_p0110b06║程推己教人之所以及反觀孔孟以來實未嘗有此
B24n0132_p0110b07║寂默危坐做工夫尋樂處以為斯文之窮究信乎周
B24n0132_p0110b08║程體道之源固有所別流矣（趙說之心學淵源後跋）明道𭰹味
B24n0132_p0110b09║於華嚴合論自謂有所心融意會為喜以其所由書
B24n0132_p0110b10║於雲盖寺（雲盖寺碑刻墨跡）明道以亡母壽安院君恩辰徃
B24n0132_p0110b11║西京長慶寺修冥福躬預齊席見眾僧入堂周旋步
B24n0132_p0110b12║武威儀濟濟伐皷敲鐘內外整肅一坐一起並準清
B24n0132_p0110b13║規乃嘆曰三代禮樂盡在是矣（弘益紀聞）[(雪-雨)/大]源清禪師荅
B24n0132_p0110b14║伊川書曰麦羕過𦗟以知道者見期雖未一奉目擊
B24n0132_p0110b15║之歡聞公留心此道甚久天下大宗師歷扣迨遍乃
B24n0132_p0110b16║猶以鄙人未見為不足頃年間聞先師言公見處今
B24n0132_p0110b17║覽公所作法要後序𭰹觀信入真實不虛也（出[(雪-雨)/大]源語錄○
B24n0132_p0110b18║先師即晦堂心禪師也晦堂嘗以心法授伊川）已而伊川多入[(雪-雨)/大]源之室嘉
B24n0132_p0110b19║泰普燈錄云程伊川徐師川朱世英洪駒父咸問道
B24n0132_p0110b20║於[(雪-雨)/大]源禪師故伊川之作文註書多取佛祖辞意信
B24n0132_p0111a01║源流之有從也石塘胡汲仲先生曰孟子沒一千五
B24n0132_p0111a02║百余年道潛統絕子周子出然後潛者復光[糸*(色-巴+也)]者復
B24n0132_p0111a03║續河南程氏二子得周子之傳周子之傳出淤北固
B24n0132_p0111a04║竹林寺壽涯禪師而為首倡程子四傳而得朱氏文
B24n0132_p0111a05║公公公復得張敬夫講究此道方得脫然處乃云前
B24n0132_p0111a06║日所聞竹林遺語未之契者皆不我欺元來此事與
B24n0132_p0111a07║禪學十分相似學不知禪禪不知学𢆰相排擊都不
B24n0132_p0111a08║曾劄著病處亦可咲也（胡氏大同論）歐陽玄曰程子平生
B24n0132_p0111a09║愛讀佛書但不及朱氏之博覧（歐陽記錄）伊川曰明道先
B24n0132_p0111a10║生出入釋老幾十年（伊川所作明道行狀）東林諭濂有一中散
B24n0132_p0111a11║為萬事未復合為一理及天理之性人欲之私天地
B24n0132_p0111a12║萬物本吾一體元包四德誠通誠復等辭二程傳其
B24n0132_p0111a13║學故伊川著書立言皆本其意或全用其語如易傳
B24n0132_p0111a14║序體用一源顯微無間（此二句出唐清凉國師華嚴經䟽）濂溪太極
B24n0132_p0111a15║圖說無極之真妙合而凝（此二句出華嚴經法界觀）無極而太極
B24n0132_p0111a16║等語全是東林口訣周子通書濂洛集等皆根於此
B24n0132_p0111a17║周程取用佛語多類此也
B24n0132_p0111a18║晦庵𭰹諱周程明露佛語故云周子之學莫知其師
B24n0132_p0111a19║傳之所自又云周子之學得之於天且夫周子通書
B24n0132_p0111a20║師友章云至難得者道德有於身而已矣求人至難
B24n0132_p0111b01║得善有於身非師友則不可得也晦庵之言悖於周
B24n0132_p0111b02║子之語矣意在絕其所得之自殊不知昧於天理愈
B24n0132_p0111b03║令節病彰焉有若韓子見大顛後所有敬佛之辭後
B24n0132_p0111b04║人刪而去之晦庵校韓文尚留韓子上大顛三通書
B24n0132_p0111b05║後人再刊又將此三通書一併刪去故知後人既服
B24n0132_p0111b06║晦庵之藥執迷於排佛左甚於晦庵爭知晦庵設此
B24n0132_p0111b07║関竅曲排之也後人不識其所以然將謂是實從實
B24n0132_p0111b08║而排之所謂一人傳虛萬人傳實也咾呼晦庵設箇
B24n0132_p0111b09║関竅在此後人尚識不破爭得如薛簡張拙白居易
B24n0132_p0111b10║杜鴻漸李習之韓昌黎陸亘陳操李附馬楊大年富
B24n0132_p0111b11║鄭公楊次公郭公輔趙清獻公周濂溪張無盡馮濟
B24n0132_p0111b12║川張九成呂居仁諸大儒等能參吾宗之禪関乎敬
B24n0132_p0111b13║佛法明佛理惟未透禪関者有若許玄度習鑿齒宗
B24n0132_p0111b14║炳劉遺民雷此宗王導周顗沈休文張說李太白王
B24n0132_p0111b15║摩詰柳子厚王渤李源呂蒙正范仲淹范𦉹公文潞
B24n0132_p0111b16║公張約齊呂東萊等是也以佛學為通家之好者者
B24n0132_p0111b17║若曹子建王洵王珉文中子杜子美杜牧之孟浩然
B24n0132_p0111b18║劉禹錫劉長鄉司空曙司空圖李群王皮日休許渾
B24n0132_p0111b19║賈鳥項斯鄭谷等是也佛法苟非大道若能感諸名
B24n0132_p0111b20║賢如是崇尚者也諸賢才德明敏豈不逮於後世排
B24n0132_p0112a01║佛之人乎苟不取於諸賢之大公耳屈於一人半人
B24n0132_p0112a02║之己意者實未思之誤也
B24n0132_p0112a03║曰師謂諸子參禪明佛理者皆賢德君子也惟柳子
B24n0132_p0112a04║在八関十六子之列乎曰柳子明理君子也有人謂
B24n0132_p0112a05║韓子文勝於柳柳子詩勝於韓二子之名並驅於世
B24n0132_p0112a06║此亦評之未詳也文藝雄徤者韓過於柳也理學妙
B24n0132_p0112a07║密者柳過於韓也後世理學不通者不能窮柳子之
B24n0132_p0112a08║文二蘓子王荊公輩優於理學所謂合節矣其與劉
B24n0132_p0112a09║禹錫易地而官以便其奉養此德又餘人之所難行
B24n0132_p0112a10║也惟失所於王叔文故著其名於十六子之列柳子
B24n0132_p0112a11║於德宗貞元十九年為監察御史裡行彼時王叔文
B24n0132_p0112a12║韋執誼用事二人奇柳子之才擢為礼部員外郎欲
B24n0132_p0112a13║大用之非妄求也俄而叔文敗柳子與劉禹錫等七
B24n0132_p0112a14║人俱貶柳子為永列司馬至憲宗元和十年徙柳列
B24n0132_p0112a15║刺史也柳子與薛孟容書曰宗元狼忤貴近蹈不測
B24n0132_p0112a16║之事此丈人所聞見不敢與他人道又與裴塤書曰
B24n0132_p0112a17║僕卑甞與游者居權衡之地十薦賢幸乃一售不得
B24n0132_p0112a18║譸張排恨僕可出而辨之哉又與李夷簡書曰宗元
B24n0132_p0112a19║得罪之由致謗之自以閣下之明其知久矣又祭妻
B24n0132_p0112a20║父楊詹事文曰宗无謗言未明黜伏逾紀即此觀之
B24n0132_p0112b01║亦足以見其被排謗之機章章然明且著矣何待史
B24n0132_p0112b02║氏之說乎况柳文篇篇正大學海瀰𭰹断無𨦣氣𢔒
B24n0132_p0112b03║[彳*壬]之咎過於他人遠矣實有道之人也嗚呼鳳凰不
B24n0132_p0112b04║與眾羽同類眾羽亦不識鳳凰之貴故有疑忌之思
B24n0132_p0112b05║也伺求柳子之過乘便而搦之可勝道哉歐陽唐書
B24n0132_p0112b06║重而擠之溫公通鑑晦庵綱目從而抑之虧其美德
B24n0132_p0112b07║也賴有天不可欺冥冥之中各有前程去處
B24n0132_p0112b08║晦庵所用佛語若虛[(雪-雨)/大]不昧（此句出唐譯大智度論并禪書）不可限
B24n0132_p0112b09║量（出華嚴宝積大集等經）似是而非（出鐔律集）大學補闕（全是禪語畧𮋒變之）
B24n0132_p0112b10║始言一理中散為萬事未復合為一理真實無妄真
B24n0132_p0112b11║實之理有是理而復有是事天地之理至實無妄垩
B24n0132_p0112b12║人之心至實無妄（皆是東林口投周子語意）能知覺所知覺（楞嚴經等）
B24n0132_p0112b13║千垩相傳心法脫然有悟處又非見聞思慮之可及
B24n0132_p0112b14║也物我一理固有之性心之體一用吾心正而天地
B24n0132_p0112b15║之心亦正萬物之本原一心之妙用活鱍鱍地徹頭
B24n0132_p0112b16║徹尾做工夫到這裏咬菜根無縫塔三句語劄著病
B24n0132_p0112b17║處一刀兩叚一棒一條痕一摑一掌血（皆出禪書并詣經）註
B24n0132_p0112b18║復卦引楞嚴經語為証拠云非惟年有變月亦有之
B24n0132_p0112b19║（云云出周易附鑟纂注）晦庵註書惟毛詩一經乃是學力註成
B24n0132_p0112b20║簡用佛法自餘四書等註并諸製作皆用佛法汍以
B24n0132_p0113a01║佛經禪語改頭換靣𮋒變其語而取其意如是用者
B24n0132_p0113a02║逼於群書晦庵如是所用佛語又諱周程明露佛語
B24n0132_p0113a03║不識晦庵是何心哉
B24n0132_p0113a04║晦庵早從學於延平李先生父之恨不發明及詢長
B24n0132_p0113a05║者咸指之禪學已而徧謁禪老與呂東菜張南軒同
B24n0132_p0113a06║問道於大慧禪師（出大惠年譜後）晦庵十八歲從劉屏山遊
B24n0132_p0113a07║屏山意其必留心舉業遂搜其篋惟有大惠禪師語
B24n0132_p0113a08║錄一怢耳次年登科（出左焴所作大惠語錄序井拱辰集等書）晦庵致書
B24n0132_p0113a09║於開善謙禪師曰熹向蒙大惠禪師開示狗子佛性
B24n0132_p0113a10║話頭末有悟入願授一言警所不逮謙荅書曰把這
B24n0132_p0113a11║一念提撕狗子話不要商量勇猛直前一刀兩叚晦
B24n0132_p0113a12║庵覽之有省（出資鑑拱辰集性理群書）晦庵於竹林小軒誦佛經
B24n0132_p0113a13║作詩曰端居獨無事聊披釋氏書暫息塵累牽超然
B24n0132_p0113a14║與道俱門掩竹林幽禽鳴山雨餘了此無為法身心
B24n0132_p0113a15║同晏如（出朱子大全集并道餘錄）晦庵有書啟國清禪師曰寒山
B24n0132_p0113a16║子詩刻成日幸早見寄（字蹟見舊本寒山詩後）晦庵寄山居僧
B24n0132_p0113a17║詩曰方丈翛然屋數椽檻前流水自清蓮蒲團竹几
B24n0132_p0113a18║通宵坐掃地焚香白晝眠地窄不容揮麈客室空那
B24n0132_p0113a19║許散花天箇中有句無人薦不是諸方五味禪（出事文類
B24n0132_p0113a20║聚）陸文安公九淵每與晦庵爭論太極圖說盖知晦
B24n0132_p0113b01║庵有禪學故謂晦庵有悟入譏之（出史畧等）有問今士大
B24n0132_p0113b02║夫都入禪家去者何也晦庵荅曰是他高似伱伱平
B24n0132_p0113b03║生讀許多書記誦文章所藉以取功名利祿之計者
B24n0132_p0113b04║到這裡都靠不得所以被他降下了王介甫平生學
B24n0132_p0113b05║許多道理臨了捨宅為寺本朝李文靖公王文政公
B24n0132_p0113b06║劉元城呂申公都是甚麼人也都去入他禪學佛法
B24n0132_p0113b07║說六根六識四大十二緣生之論皆極精妙故曰此
B24n0132_p0113b08║謂孔子所不及也四大即是魂魄十二緣生出華嚴
B24n0132_p0113b09║合論佛說本言盡去世間萬事後却說出實際理地
B24n0132_p0113b10║不受一塵萬事門頭不捨一法達磨盡翻窠臼倡為
B24n0132_p0113b11║禪學與義學尤為高妙金剛經大意只在須菩提問
B24n0132_p0113b12║云何應住云何降伏其心兩句上故說不應住法生
B24n0132_p0113b13║心不應住色生心禪宗有云有物先天地無形本寂
B24n0132_p0113b14║寥能為萬象主不逐四時彫撲落非他物縱撗不是
B24n0132_p0113b15║塵山河及大地全露法王身若人識得心大地無寸
B24n0132_p0113b16║土看他是甚麼樣見識今區區小儒怎生出得他平
B24n0132_p0113b17║宜其他為揮下也（朱子語錄并易解歐陽公雜記性理群書）晦庵如是博
B24n0132_p0113b18║於佛學又教人棄於佛學此亦不識晦庵是何心哉
B24n0132_p0113b19║（言語煩者不𠬧鳴道集道餘錄割過者亦不𠬧惟竹軒誦佛經之詩簡座亦收於此）右言晦庵
B24n0132_p0113b20║自用佛語又諱周程明露佛語自博於佛學又教人
B24n0132_p0114a01║棄於佛學此二章微露晦庵心病也汝若浹洽貫通
B24n0132_p0114a02║全體皆見始知周程張謝游楊晦庵等著書立言凢
B24n0132_p0114a03║於說道理處寸寸節節皆是佛經禪語之意豈不見
B24n0132_p0114a04║陳忠肅公謂性理之說東林授之濂溪其言遍於佛
B24n0132_p0114a05║書也近有一箇半亇指禪語曰此一篇與宋儒言語
B24n0132_p0114a06║相合這幾句亦與宋儒相合嗚呼曾不知宋儒言語
B24n0132_p0114a07║盡是禪宗流將出去者也曰師之所言皆出吾儒之
B24n0132_p0114a08║書非存私也非不公也且言世之排佛者可是學力
B24n0132_p0114a09║之未博乎可是理學之未通乎可是學佛未至而反
B24n0132_p0114a10║排乎可是紀昌之用心乎可是局於此量不能化之
B24n0132_p0114a11║而大通乎嗚呼尚亦不敢輕於常人安忍欲沽自己
B24n0132_p0114a12║之幻名曲排三界大垩人度人之大法吾為之憂憂
B24n0132_p0114a13║彼排者虧損隂德至於至也
B24n0132_p0114a14║曰中也亦知周程道學得於禪宗傳至晦庵不越其
B24n0132_p0114a15║教不知晦庵何以昧佛之德反而排之曰濂溪窮究
B24n0132_p0114a16║道學於黃竜佛[(留-田)-刀+ㄗ]東林三禪師也夫三師者端人也
B24n0132_p0114a17║其取友必端矣濂溪取友亦必端矣况程子多游禪
B24n0132_p0114a18║室多讀佛書固知程子必是慎德君子不肯叛佛晦
B24n0132_p0114a19║庵立言汎用佛理反而排之者俾人不識也是故遮
B24n0132_p0114a20║掩周程學佛之根然亦遮掩不盡中庸或問謂楊氏
B24n0132_p0114b01║等受學於程門其言皆佛老之余緒多說游楊謝氏
B24n0132_p0114b02║等言出於佛老晦庵明知周程楊等道學出於禪宗
B24n0132_p0114b03║適之所謂其所排者設墻壍也
B24n0132_p0114b04║曰師謂讀佛書便識晦庵心病竊疑師欲羅籠人入
B24n0132_p0114b05║佛之意不知然否曰佛法如大路凢欲於此路行者
B24n0132_p0114b06║亦不拒之不欲於此路行者亦不邀之學佛者得佛
B24n0132_p0114b07║法之饒益佛亦無喜背佛者不得佛法之饒益佛亦
B24n0132_p0114b08║無慍從佛背佛在乎人之有善根無善根而已安可
B24n0132_p0114b09║力致其然欤北溟有鯤化而為鵬聽其自化也豈人
B24n0132_p0114b10║力能俾其化焉人之從佛亦何益於我乎人之背佛
B24n0132_p0114b11║亦何損於我乎
B24n0132_p0114b12║曰佛經中語有與老莊相似者晦庵謂佛經剽竊其
B24n0132_p0114b13║說此意何如曰佛是天上天下三界大聖人也大道
B24n0132_p0114b14║周圓萬德統備見人之所不見明人之所不明故有
B24n0132_p0114b15║窮妙道之極談𣫆秘𧷤之玄奧豈藉老莊之言以為
B24n0132_p0114b16║用乎而况歷朝三藏法師多生西竺未嘗善吾中國
B24n0132_p0114b17║之書惟解中國之語是故到吾中國𮋒譯梵經而為
B24n0132_p0114b18║中國之語而已𮋒譯梵經者如番邦所用通事人也
B24n0132_p0114b19║只將梵語轉作唐言孰敢變亂佛聖人所說之辭而
B24n0132_p0114b20║壞其經旨乎佛生周昭王時老子生周定王時老子
B24n0132_p0115a01║後於佛四百余年矣且夫前人竊後人之語耶後人
B24n0132_p0115a02║竊前人之語耶顛倒荒唐惑諸後學道家除老関莊
B24n0132_p0115a03║列之外諸經皆是後人採摭佛經之意造成道經晦
B24n0132_p0115a04║庵欲蔽佛之光明千方百計反而抑之也人雖可瞞
B24n0132_p0115a05║天不可欺也鬳齊先生曰佛出西方豈應於此剽竊
B24n0132_p0115a06║抵佛抵之太過不公矣（出列子註）
B24n0132_p0115a07║曰除晦庵外亦有排佛者此復何如曰自無主見不
B24n0132_p0115a08║能識其道之𭰹淺惟憑晦庵之說從而排之是為隨
B24n0132_p0115a09║人脚跟轉也曰亦有不因晦庵之說自欲排者此復
B24n0132_p0115a10║何如曰譬如世人惟識常見之物不識難見之物忽
B24n0132_p0115a11║過明月之珠夜光之璧光華璀璨流輝奪目不識是
B24n0132_p0115a12║寶疑之為恠尋握利劍猛力而拒之爭知此物能使
B24n0132_p0115a13║貧者富賤者貴有如是功與德也亦猶𥌒者不見日
B24n0132_p0115a14║月之光欲令盡天下人皆𥌒其目同說日月無光明
B24n0132_p0115a15║也
B24n0132_p0115a16║曰師謂或者曲罪柳子辨之明矣爭奈亦罪王維乎
B24n0132_p0115a17║曰王維陷於漁陽不得已而処之落他網中不得不
B24n0132_p0115a18║爾然後潛求良䇿脫身還國之計也曰王維何不就
B24n0132_p0115a19║死胡為而存之曰此時玄宗蒙塵於蜀肅宗搆朝二
B24n0132_p0115a20║主皆未遑寧處王維安忍棄君而就死地乎顏淵告
B24n0132_p0115b01║孔子曰子在回何敢死此之謂也蘇武陷於匈奴雖
B24n0132_p0115b02║持漢節亦受匈奴之制落他網中不得不爾此亦不
B24n0132_p0115b03║忍棄君而就死地也王維蘇武易地則皆然惜乎後
B24n0132_p0115b04║世不求其長而求其短故罪王維若以天理神明之
B24n0132_p0115b05║鑒鑒之則不可罪王維也
B24n0132_p0115b06║曰師謂刘坦之等惟識杜公之學未識李公之學然
B24n0132_p0115b07║二公之學何以異焉曰韓子亦言李杜文章光𦦨万
B24n0132_p0115b08║丈曾無優劣之分但子美長於作法見識蒼古太白
B24n0132_p0115b09║長於神妙見識廓達兼有道味如竜之無形迹可見
B24n0132_p0115b10║而能裂山填水興雲布雨活法變化不同凢獸之被
B24n0132_p0115b11║人捕縛者也後世仰之彌高莫能近傍所以謗之選
B24n0132_p0115b12║詩補註坦之去取之間極欠子細唐詩未暇論之宋
B24n0132_p0115b13║詩惟𠬧晦庵之作宋人為用佛家性理故不類古詩
B24n0132_p0115b14║所以元人非之當知唐詩可學宋詩難學元人不能
B24n0132_p0115b15║繼宋反以非之亦氣運之變也然晦庵詩文專用佛
B24n0132_p0115b16║家性理巴巴▆々認著影響不知實處如明教禪師
B24n0132_p0115b17║之所謂似是而非也坦之獨取其詩不識坦之從何
B24n0132_p0115b18║立意盖坦之不明道眼故不能將宋人稱斤定兩逐
B24n0132_p0115b19║箇識破由是區區蒲伏於晦庵脚跟之下也嗚呼苟
B24n0132_p0115b20║能從佛法大海中挨拶得透回視晦庵自知之矣近
B24n0132_p0116a01║世達之者未言成道元本中峯且言宋景濂亦能默
B24n0132_p0116a02║而識之不露齒也
B24n0132_p0116a03║曰師謂晦庵欲掩濂溪之學得於禪宗故云得之於
B24n0132_p0116a04║天師之確論愚猶未達𭁡乞明誨啟沃愚癡曰佛是
B24n0132_p0116a05║三界大垩人尚從然燈佛授記作佛孔子為萬世師
B24n0132_p0116a06║法亦問於老子學之不厭誨人不倦好古敏以求之
B24n0132_p0116a07║者也玄䇿禪師曰無師自悟者天然外道也古之垩
B24n0132_p0116a08║人尚倚河圖洛書以成文籍觀天地察物理以定隂
B24n0132_p0116a09║陽量日影等盈虧以成曆數未嘗得之於天也子夏
B24n0132_p0116a10║答魯哀公曰臣聞黃帝學乎太真堯学乎伊壽舜學
B24n0132_p0116a11║乎務成跗禹學乎西王國湯學乎𭑿子伯文王學乎
B24n0132_p0116a12║鉸時子斯武王學乎郭政周公學乎太公望自開闢
B24n0132_p0116a13║已來豈有得之於天者乎周子惟有淳厚之德於黃
B24n0132_p0116a14║竜佛印處得些子禪學於東林禪師處得傳易學并
B24n0132_p0116a15║說明太極圖之意旨由是為一代明公短中求長而
B24n0132_p0116a16║已何以昧其根本而謂得之於天斯言文謬欺編後
B24n0132_p0116a17║学甚矣
B24n0132_p0116a18║曰師謂隂符經近老莊何以拠焉曰其大高古其旨
B24n0132_p0116a19║明道作者非黃帝則老関非老関則莊列餘人不能
B24n0132_p0116a20║也邵子謂七國時書亦非也伊川謂非商末則周末
B24n0132_p0116b01║斯言庶幾矣晦庵謂唐李筌所作何其昧哉古人亦
B24n0132_p0116b02║無此作况唐人乎晦庵又言此書有強兵戰勝之術
B24n0132_p0116b03║斯言益昧矣此書全說道理斷無兵機雖嘗有云天
B24n0132_p0116b04║發殺機龍蛇起陸人發殺機天地反覆天人合發萬
B24n0132_p0116b05║化定基此言心法幾微一動一靜與天時流行之道
B24n0132_p0116b06║冥一脗合無過與不及之謂也豈兵機之謂乎且兵
B24n0132_p0116b07║法起於黃帝其書雖不及見犬率不外乎太公望之
B24n0132_p0116b08║三畧六韜孫子武之十三篇也至於具起司馬法尉
B24n0132_p0116b09║繚子之兵法亦不外乎此孫龐樂毅起翦頗牧韓信
B24n0132_p0116b10║霍生諸葛魏武謝安桓溫之用兵亦不外乎此唐太
B24n0132_p0116b11║宗與李靖講明至矣得矣征伐之理興仁義去暴亂
B24n0132_p0116b12║正國土以救民不得已而用之豈合宜之事乎故云
B24n0132_p0116b13║戰德戰仁義未言戰兵也武經格戰之理觀天時察
B24n0132_p0116b14║地利任之以勇智固之以仁信秉之以忠義正兵奇
B24n0132_p0116b15║兵之變臨事換機擊其虛避其實以佚待勞以近待
B24n0132_p0116b16║遠以飽待饑無恃強以勇進無怯威以速退可攻則
B24n0132_p0116b17║攻可守則守活法變化機用無窮以隂符經較之猶
B24n0132_p0116b18║天之與淵大不侔矣盖晦庵有博學之才兼得些子
B24n0132_p0116b19║佛學後人不逮故服其言不能擇其善不善也
B24n0132_p0116b20║曰虛無寂滅之理晦庵曾用否曰用矣虛無寂滅之
B24n0132_p0117a01║理者靜而無念也晦庵云人生而靜天之性也感於
B24n0132_p0117a02║物而動性之欲也（詩傳序）又云靜能生動便是漸漸恁
B24n0132_p0117a03║地消去又漸漸恁地長（隂符經註）此即變用虛無寂滅之
B24n0132_p0117a04║語惟變其語不變其理晦庵如是明擠暗用脉脉不
B24n0132_p0117a05║斷盖晦庵將虛無寂滅之理以為說性理之根本故
B24n0132_p0117a06║也曰師之言至矣吾儕不能自省覺爾
B24n0132_p0117a07║凢慢佛者鮮有不嬰折挫者焉或致名位不進或進
B24n0132_p0117a08║而復墜設不墜亦貧困或中途夭閼或子孫乖蹇或
B24n0132_p0117a09║遭隂罹天譴也世人酣迷不能覺察耳盖受晦庵之
B24n0132_p0117a10║所繪也晦庵亦償此感於趙宋光宗紹熙間累官列
B24n0132_p0117a11║邑而已寧宗召除煥章閣待制兼侍講甫四十六日
B24n0132_p0117a12║遽卒理宗追諡文公焉嗚呼以其文義欲欺三界大
B24n0132_p0117a13║垩人度人出生死成道果生福德開知慧眾德統備
B24n0132_p0117a14║之大法耶豈非𭰹悖天理乎曰晦庵亦論性論道豈
B24n0132_p0117a15║惟文義乎曰濂溪問性於東林禪師師曰性即理也
B24n0132_p0117a16║東林以性之𤨏未應酧而已理之一言豈能盡性之
B24n0132_p0117a17║道哉猶曾子曰夫子之道忠恕而已矣忠恕之言豈
B24n0132_p0117a18║能盡夫子之道哉此亦應酧而已濂溪以性即理之
B24n0132_p0117a19║一言取足於心授之程子後來晦庵倚恃其說乃曰
B24n0132_p0117a20║性即理者為千萬世說性之根基中庸曰天命之謂
B24n0132_p0117b01║性率性之謂道晦庵註云命猶令也性即理也率循
B24n0132_p0117b02║也如是亦兼訓字而已矣以即理之所言指之為性
B24n0132_p0117b03║循此即理指之為道晦庵以此𤨏言釋副中庸之義
B24n0132_p0117b04║也嗚呼安得子思子再生於世論此道哉
B24n0132_p0117b05║曰晦庵門弟子蔡仲默等不甚排佛何以師徒之不
B24n0132_p0117b06║同耶曰自東漢南北朝而來諸子雖通佛學未克多
B24n0132_p0117b07║以佛理著書作文惟以佛理脩心養道吟詠性情而
B24n0132_p0117b08║已宋儒潛心佛學著書立言皆用佛理所以儒學至
B24n0132_p0117b09║宋大變變為道學發明四書六經也晦庵宗於程子
B24n0132_p0117b10║是故今日惟說周程所得之源不言諸子之所從也
B24n0132_p0117b11║請觀戰國之下荀卿呂不韋司馬遷賈誼董仲舒劉
B24n0132_p0117b12║向楊雄班固等語不越六經孔孟老莊之意至於永
B24n0132_p0117b13║平年間佛法入中國之後范曄曹植許玄度陶淵明
B24n0132_p0117b14║王維李翱等語已入佛學矣故有評佛論皈去來辞
B24n0132_p0117b15║結廬在人境中嵗頗好道復性書等語至於楊億楊
B24n0132_p0117b16║傑二蘓濂溪橫渠二程及上蔡龜山東萊南軒晦庵
B24n0132_p0117b17║等語渾用佛學故有寂默危坐做工夫尋樂處識神
B24n0132_p0117b18║靈性虛而靈寂而妙返本還源用力之久一旦豁然
B24n0132_p0117b19║貫通焉無極而太極無極之真體用一源等語所以
B24n0132_p0117b20║晦庵與門弟子皆未排佛晦庵盖為汎用佛意欲掩
B24n0132_p0118a01║佛學之德全皈自己之功故立排佛之言栽於書中
B24n0132_p0118a02║令人信伏後人披覽承虛接響排之而已排佛用此
B24n0132_p0118a03║逢蒙之計者起於張子厚謝良佐楊中立張敬夫等
B24n0132_p0118a04║廣之於晦庵也曰然則張子厚等排佛之語吾師何
B24n0132_p0118a05║不弁明而正之曰屏山李學士鳴道集言之詳矣曰
B24n0132_p0118a06║韓子排佛之說吾師何不辨明而正之曰當時大顛
B24n0132_p0118a07║禪師言之詳矣曰石介說恠吾師何不辨明而正之
B24n0132_p0118a08║曰如意邁禪師荅石記言之詳矣至於嶷禪師甄正
B24n0132_p0118a09║論嵩禪師輔教編非韓篇相國無盡張公護法論妙
B24n0132_p0118a10║明成禪師折疑論靜齊劉學士三教平心論千瀬[鹿-比+(尤-尢+又)]
B24n0132_p0118a11║禪師顯正論邁禪師辨偽錄少師烑公道余錄諸公
B24n0132_p0118a12║互加發明益詳矣先德未言者今日為子言之而已
B24n0132_p0118a13║曰中也雖不敏亦知佛法不可排也世之排者致令
B24n0132_p0118a14║後學失其善心於天理何如哉曰佛法者生育天地
B24n0132_p0118a15║之大本至宰萬化之靈機上窮空界下徹地輪莫非
B24n0132_p0118a16║佛法之所統搆如是大道何懼排乎譬如大海能容
B24n0132_p0118a17║百川之水亦容諸雜穢流若穢若清咸成一味有如
B24n0132_p0118a18║是德故名為海佛法亦然毀譽不動以見佛法之大
B24n0132_p0118a19║也詩曰公孫碩膚赤舄几几此之謂也觀其力排之
B24n0132_p0118a20║意速去佛法掃土而盡爭知愈排愈盛愈抑愈揚猶
B24n0132_p0118b01║張一掌擬掩太陽徒奮身努力而不能掩太陽少許
B24n0132_p0118b02║之光明惟損自己之德耳又如仰靣噀天自污其首
B24n0132_p0118b03║逆風揚塵自坌其己然則何益矣
B24n0132_p0118b04║當知排佛法者眾人也王天下者垩人也大道在垩
B24n0132_p0118b05║人作興此天地一定之理堯典曰放勳欽明文思安
B24n0132_p0118b06║安允恭克讓光被四表格于上下泰誓曰天佑下民
B24n0132_p0118b07║作之君作之師也歷代帝王祖述其道撫育萬邦其
B24n0132_p0118b08║揆一也佛法大道之學教人為善也是以歷朝崇尚
B24n0132_p0118b09║至我
B24n0132_p0118b10║聖朝以皇極而致治以佛心而致仁
B24n0132_p0118b11║太祖皇帝加板的嗒和尚為國師
B24n0132_p0118b12║太宗皇帝加大寶法王為上師
B24n0132_p0118b13║仁宗皇帝加光法師為法王
B24n0132_p0118b14║宣宗皇帝加慈恩和尚為上師
B24n0132_p0118b15║今上皇帝加揚國師為上師
B24n0132_p0118b16║聖量高明天然正性恢弘佛法利益世人佛法苟無
B24n0132_p0118b17║益於天下安得如是之感乎
B24n0132_p0118b18║曰師謂佛法利益世人不知有何利益曰參禪悟道
B24n0132_p0118b19║者得明心見性之益窮究經教者得明通玄旨之益
B24n0132_p0118b20║依法脩行者得漸入菩提之益持戒念佛者得生淨
B24n0132_p0119a01║土之益持戒禪定者得生天上之益皈依信受者得
B24n0132_p0119a02║善根福惠之益善心敬佛者得善回福果之益依信
B24n0132_p0119a03║佛法者不作諸惡得不煩刑法之益佛法行於世間
B24n0132_p0119a04║得隂翊
B24n0132_p0119a05║皇度之益此是體乎三教垩人之心與天地神明至
B24n0132_p0119a06║公無私之意余以慈悲方便令汝知之慎勿亦效逢
B24n0132_p0119a07║蒙紀昌之用心也自喪其德惟是一身之咎苟或教
B24n0132_p0119a08║壞世人倣而排之是則招回𭘧果罪不可逃矣曰罪
B24n0132_p0119a09║福果報死生等事此皆佛書之語吾儒不信也曰豈
B24n0132_p0119a10║特佛書有是語乎大禹謨曰惠迪吉從逆㐫伊訓曰
B24n0132_p0119a11║作善降之百祥作不善降之百殃坤之文言曰積善
B24n0132_p0119a12║之家必有余慶積不善之家必有余殃子曾子曰人
B24n0132_p0119a13║之好善福雖未至去禍遠矣人之為惡凶雖未至去
B24n0132_p0119a14║禍近矣豈非罪福果報乎繫辞曰死生之說精氣為
B24n0132_p0119a15║物游魂為變孔子又謂子路曰未知生焉知死豈非
B24n0132_p0119a16║論死生之事乎子乃輕於聖人之訓重於後人之言
B24n0132_p0119a17║謂無罪福果報死生等事壞其心術也不愧罪禍則
B24n0132_p0119a18║無德矣無德安能進道大哉佛法眾德統備世人獲
B24n0132_p0119a19║其善利不知報恩反生誹謗甚於子之刃父也汝知
B24n0132_p0119a20║之乎曰余改轍矣豈復蹈彼蹊乎復持此意諭諸朋
B24n0132_p0119b01║輩令彼知非免罹害德之咎益感吾師之德其𭰹與
B24n0132_p0119b02║愽不可極其涯涘矣
B24n0132_p0119b03║曰師謂三教聖人各出隻手扶持大道以成天下之
B24n0132_p0119b04║化權此切論也仰瞻　聖上制法行事三宗並弘夫
B24n0132_p0119b05║天下之人咸推此理即契天地聖人之心也曰子言
B24n0132_p0119b06║善矣　聖上明逾日月量同天地道齊堯舜德邁商
B24n0132_p0119b07║周𭜴和萬邦平章百姓追回上古四五千年之淳朴
B24n0132_p0119b08║喚醒末学二三百載之沉迷車同軌書同文混一區
B24n0132_p0119b09║宇儒崇仁老崇理咸契佛心上符　列垩之鈞謨廣
B24n0132_p0119b10║被至仁之厚德仰願淳風政化永垂万世無疆之大
B24n0132_p0119b11║猷　垩子神孫克紹一定不遷之洪業鈞陶萬化時
B24n0132_p0119b12║歌有道之昇平共樂泰和日頌無為之至治永貽厥
B24n0132_p0119b13║德克配　天心者焉
B24n0132_p0119b14║
B24n0132_p0119b15║
B24n0132_p0119b16║正統五年五月中澣日中吳沙門空谷景隆著
B24n0132_p0119b17║萬曆庚子季冬朔且重刊板存方肆廣印流通
B24n0132_p0119b18║
B24n0132_p0119b19║
B24n0132_p0119b20║尚直編終