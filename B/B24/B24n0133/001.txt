B24n0133_p0123a01║
B24n0133_p0123a02║
B24n0133_p0123a03║
B24n0133_p0123a04║
B24n0133_p0123a05║
B24n0133_p0123a06║
B24n0133_p0123a07║
B24n0133_p0123a08║
B24n0133_p0123a09║
B24n0133_p0123a10║
B24n0133_p0123a11║尚理編序
B24n0133_p0123a12║天地不言之聖人也聖人有言之天地也皇皇焉
B24n0133_p0123a13║廓矣寥矣若陽和之生萬物無意無踪無一物不
B24n0133_p0123a14║被其澤而得藉其生焉是為聖人也三教聖人教
B24n0133_p0123a15║人為善教人明道此無他共助
B24n0133_p0123a16║國家之政化也老子之教至於莊列之後變為正一
B24n0133_p0123a17║修鍊等流正一未暇論之鍊術睽其真矣無本可
B24n0133_p0123a18║歸惟事憍倨而至竊攻吾教也余不欲言人之不
B24n0133_p0123a19║善奈何彼流無狀靡所不至折佛經造彼經折禪
B24n0133_p0123a20║書造彼書及行謗佛實紀昌之徒也偽造文集曰
B24n0133_p0123b01║有僧坐山三十年不得悟道仙人化為道士謂此
B24n0133_p0123b02║僧曰汝空坐也從我道法是以此僧從其修鍊如
B24n0133_p0123b03║是謬造經書相繼不絕世人遭其熒惑可勝道哉
B24n0133_p0123b04║余以納諸虛懷不與之較茲因繆道士妄造神化
B24n0133_p0123b05║圖以黃龍洞賔之語更換而說之虛架陋辭粧扶
B24n0133_p0123b06║屈曲擅以刻板印行世之不識邪正者競以彼圖
B24n0133_p0123b07║揭之於室矧相傳誦余不忍觀故著是編以諭之
B24n0133_p0123b08║語雖不文理亦頗當故以尚理名其編云凡𨵿乎
B24n0133_p0123b09║三教聖人教門之事皆置之而不言彼以鍊術欲
B24n0133_p0123b10║擬吾宗之道是故惟言鍊術而已實為救其迷也
B24n0133_p0123b11║夫鍊術者形氣之學屬乎數量成壞之法也似乎
B24n0133_p0123b12║靈明者神識也神識也者精魂也精魂也者妄情
B24n0133_p0123b13║也妄情也者生死之本也惟藉神識凝想之力死
B24n0133_p0123b14║為中隂界中神靈而已有德者名地仙次德者神
B24n0133_p0123b15║靈也又次德者鬼靈也中隂報盡皆入輪廻嗚呼
B24n0133_p0123b16║蠛蠓擬類大鵬識者之所哂也余言尚理實不存
B24n0133_p0123b17║私覽者勿存勝負之疑可也苟能因是有悟覺今
B24n0133_p0123b18║是而昨非如洞實曰今朝一見黃龍後始覺從前
B24n0133_p0123b19║枉用心是則不使徒然得此人身獲聞真正之道
B24n0133_p0123b20║庶無負
B24n0133_p0124a01║聖天子重熙累洽之化育也
B24n0133_p0124a02║正統五年五月中澣中吳沙門空谷景隆序
B24n0133_p0124a03║
B24n0133_p0124a04║
B24n0133_p0124a05║
B24n0133_p0124a06║
B24n0133_p0124a07║
B24n0133_p0124a08║
B24n0133_p0124a09║
B24n0133_p0124a10║
B24n0133_p0124a11║尚理編
B24n0133_p0124a12║中吳沙門空谷景隆述
B24n0133_p0124a13║汝南周先生名綱字宗正謂余曰呂洞賓參黃龍禪
B24n0133_p0124a14║師世傳為故事諸宗典籍具載詳明今年四月間武
B24n0133_p0124a15║林城北新橋五聖廟道士繆尚誠擅繪黃龍洞賓講
B24n0133_p0124a16║禮之圖撰集鄙詞立名神化圖以禪師之德𠬧為道
B24n0133_p0124a17║者之功以道者之俚指為禪師之咎偽中生偽惑亂
B24n0133_p0124a18║人心此之一端師曾見否曰見矣小兒戲劇之事也
B24n0133_p0124a19║狂言鄙陋鑿空[力*呆]虛彼流從來不務實德惟以誇誕
B24n0133_p0124a20║為功晉之王浮偽造化胡經尅意謗佛歷朝禁革勑
B24n0133_p0124b01║令燒毀私匿存留者處以重罪後魏𭁵謙之後周張
B24n0133_p0124b02║賔唐之趙歸真宋之林靈素等皆恃幻術誹謗佛法
B24n0133_p0124b03║秣稜道士因見遠公和尚十囑文云不信但看冥司
B24n0133_p0124b04║錄彼即乘機之便造冥司錄假設魏文帝問李丞相
B24n0133_p0124b05║夜判隂司之事採摭佛經善惡因果等意造成一本
B24n0133_p0124b06║號冥司錄其間謗說毘婆尸佛亦曾退位噫嘻不知
B24n0133_p0124b07║聖賢之階級不知大道之淺𭰹肆其臆說誑惑世人
B24n0133_p0124b08║此則逢蒙亦所不忍為也狂妄之徒偽言宋熙寧間
B24n0133_p0124b09║薛道光先曾為僧因效張平叔修鍊是以蓄髮從老
B24n0133_p0124b10║有聰明者亦罹其惑而况餘人不亦信乎夫佛法者
B24n0133_p0124b11║正法也張平叔者鍊術也捨此正法從彼鍊術者是
B24n0133_p0124b12║為智乎是為愚乎當以理觀度無迷謬復謂張平叔
B24n0133_p0124b13║出神至楊列賞瓊花曾不知楊列瓊花隋煬帝時已
B24n0133_p0124b14║成朽腐至熙寧間已歷四百餘年矣脫空敗露請知
B24n0133_p0124b15║之乎繆公又言黃龍與洞賔出神至楊列賞瓊花黃
B24n0133_p0124b16║龍洞賔皆生唐李瓊花已沒二百餘年矣矧出神者
B24n0133_p0124b17║鬼神活計也鍊家珍之以為正事吾宗大禁不許出
B24n0133_p0124b18║神無稽之語欺誑閭閻呂公謁黃龍時值龍陞堂龍
B24n0133_p0124b19║曰眾中有竊法者呂曰雲水道者龍曰雲盡水乾時
B24n0133_p0124b20║如何呂不能荅龍曰汝但問來吾為汝荅呂曰雲盡
B24n0133_p0125a01║水乾時如何龍曰黃龍出現呂忿然問曰一粒粟中
B24n0133_p0125a02║藏世界半升鐺內煮山川此意如何龍曰守屍鬼呂
B24n0133_p0125a03║曰爭柰囊中有長生不死藥乎龍曰饒經八萬刼終
B24n0133_p0125a04║是落空亡呂含慍而去至晚飛劒脅之劒不能入卓
B24n0133_p0125a05║立於地呂拔劒不動遂拜求指歸龍厲色曰如何是
B24n0133_p0125a06║一粒粟中藏世界呂於言下有省作偈禮謝而已嗚
B24n0133_p0125a07║呼古人初無拘縛理長則就也孔子曰君子之於天
B24n0133_p0125a08║下也無適也無莫也義之與比洞賔更其鍊術而歸
B24n0133_p0125a09║正法理之所宜何必諱也佛之教法統構三界之大
B24n0133_p0125a10║道也根𭰹蒂固確乎不可拔三武滅之皆未幾而愈
B24n0133_p0125a11║盛何藉一鍊士而能扶於教乎何其不知量也去年
B24n0133_p0125a12║又刊一板題云洞賔不曾見黃龍今年又刊此板題
B24n0133_p0125a13║云神化圖屢加變亂何時息焉但誑下愚難惑上智
B24n0133_p0125a14║禮曰其先祖無美而稱之是誣也韓文公不肯為史
B24n0133_p0125a15║蓋懼褒貶之咎損乎隂德故云不有人禍則有尺刑
B24n0133_p0125a16║繆公又何等人乎不加三思卒然從空架空妄談先
B24n0133_p0125a17║德自召其罪也
B24n0133_p0125a18║曰黃龍洞賔地步何如曰黃龍者參禪悟旨見性明
B24n0133_p0125a19║心傳佛正宗埏陶大化出生死越三界之大道也洞
B24n0133_p0125a20║賔者以隂陽為龍虎以津液為鉛汞以元氣為還[舟-(白-日)]
B24n0133_p0125b01║鍊磨功力魂魄壽長而已余不肯言其所習之術善
B24n0133_p0125b02║也未善也世間通理學者自能知之
B24n0133_p0125b03║曰師謂出生死越三界何為三界耶曰三界者欲界
B24n0133_p0125b04║色界無色界也六凡所居皆受輪廻生死言六凡者
B24n0133_p0125b05║六道也諸天人倫脩羅餓鬼畜生地獄是也
B24n0133_p0125b06║曰何為出三界耶曰出三界者不受輪廻生死四種
B24n0133_p0125b07║聖人也諸佛菩薩緣覺声聞是也四聖得意生身自
B24n0133_p0125b08║利利他於三界內外無住無不住總而言之謂十法
B24n0133_p0125b09║界也曰十法界聖凡之狀乞師示之曰經教詳明姑
B24n0133_p0125b10║示其略
B24n0133_p0125b11║【圖】諸佛（脩六度萬行三心圓發得證法身佛）菩薩（脩次第觀行六度行得成大乘菩薩）
B24n0133_p0125b12║緣覺（脩躰法空觀十二因緣行道成緣覺）聲聞（脩析法空觀依四諦行道成阿羅漢）
B24n0133_p0125b13║諸天（脩上品十善兼脩禪定故得生天趣）人倫（脩中品十善五戒五常故得為人倫）
B24n0133_p0125b14║修羅（脩下品十善五常欲勝他故為修羅）餓鬼（作下等十惡正作能悔故為餓鬼趣）
B24n0133_p0125b15║畜生（作中等十惡作已能悔故為畜生類）地獄（作上等十惡作已不悔故墮地獄趣）
B24n0133_p0125b16║問曰繆公等於十法界中何處所居曰彼繆公等用
B24n0133_p0125b17║心不同各循行業諸趣搆之有定力有德行無人我
B24n0133_p0125b18║心天趣搆之亦習定亦脩德有勝負心脩羅搆之無
B24n0133_p0125b19║定力德有虧惟習鍊術鬼趣搆之謗佛法者地獄搆
B24n0133_p0125b20║之
B24n0133_p0126a01║曰老子之道何如哉曰大道也傳之関尹子已而列
B24n0133_p0126a02║子莊子宗其教皆大道也老子曰聖人抱一為天下
B24n0133_p0126a03║式即唐虞所謂惟精惟一允執厥中者又曰常無欲
B24n0133_p0126a04║以觀其妙即子思子謂君子之道費而隱又曰常有
B24n0133_p0126a05║欲以觀其徼即鳶飛戾天魚躍于淵言其上下察也
B24n0133_p0126a06║関尹子曰善吾道者即一物之中知天盡神致命造
B24n0133_p0126a07║玄即曾子致知在格物也列子曰用之彌滿六虛廢
B24n0133_p0126a08║之莫知其所即孔子放之則彌六合卷之則退藏於
B24n0133_p0126a09║密也莊子曰道惡乎徃而不存即孔子以我為隱乎
B24n0133_p0126a10║吾無隱乎爾又曰官天地府萬物即孟子萬物皆備
B24n0133_p0126a11║於我矣又曰如新生之犢而無永其故即孟子大人
B24n0133_p0126a12║不失其赤子之心也然於造詣妙道之幽玄出入死
B24n0133_p0126a13║生之門戶實有精粗實有遠近不可埋沒老関莊列
B24n0133_p0126a14║之德宋儒潛心禪學凡着書立言皆用禪理所以儒
B24n0133_p0126a15║學變為道學此是天地間一等好事道家變為脩鍊
B24n0133_p0126a16║不逮儒家之變也惜哉
B24n0133_p0126a17║曰佛與老子孰前孰後曰佛生西竺迦毘衛國淨飯
B24n0133_p0126a18║國王之太子也其生時中國當周昭王二十四年四
B24n0133_p0126a19║月八日也至穆王五十二年佛壽七十九而入滅度
B24n0133_p0126a20║佛生四百二十二年後定王三年毫列瀨鄉韓處生
B24n0133_p0126b01║老子也簡王四年老子年二十三仕為守藏吏十二
B24n0133_p0126b02║年遷柱下史敬王元年老子年八十四時當七雄分
B24n0133_p0126b03║霸天下紛擾聞西竺佛聖人之教不治而不亂欲適
B24n0133_p0126b04║西而處之胡曾先生詠其詩曰七雄戈㦸亂如麻四
B24n0133_p0126b05║海無人得坐家老氏𨚫思天竺住便將徐甲過流沙
B24n0133_p0126b06║（出詠史詩）出関未至流沙死於扶風之槐里即而葵之秦
B24n0133_p0126b07║佚徃弔三號而返（出莊子）
B24n0133_p0126b08║太史公曰老子周襄時守藏室之史（出史記）三教歌括
B24n0133_p0126b09║曰周昭甲寅第四帝如來降誕迦毘衛穆王壬申五
B24n0133_p0126b10║十二如來八十皈真際滅度一千八十年教流漢朝
B24n0133_p0126b11║永平世佛先四百二十二老子方生定王世佛先四
B24n0133_p0126b12║百七十七孔子靈主時誕質為報勞生稚子知鼎分
B24n0133_p0126b13║三足還皈一（出法數畧要）佛老前後乃如是也
B24n0133_p0126b14║曰老子與佛階級何如曰老子是世人中之聖人也
B24n0133_p0126b15║佛是聖人中之大聖人也老子是大明一國之聖人
B24n0133_p0126b16║也佛是三千大千世界天上天下三界大聖人也書
B24n0133_p0126b17║經謂東暘谷南南交西昧谷北幽都禮記謂東夷西
B24n0133_p0126b18║戎南蠻北狄家語謂東蟠木南交趾西流沙北幽陵
B24n0133_p0126b19║淮南子謂九列之外而有八夤八夤之外而有八紘
B24n0133_p0126b20║此但南瞻部洲三千洲渚之中一洲渚之域而已世
B24n0133_p0127a01║人不知如是廣大聞而驚異疑惑不信近而言之可
B24n0133_p0127a02║以諭遠　聖朝宣使入海自高麗日本毛人劉求旃
B24n0133_p0127a03║城旃辣宣羅爪哇舊港滿辣于八利蘇門𭘧辣錫闌
B24n0133_p0127a04║歌支鬼離溜山祖發辣薩勃倪板葛辣虎離麼斯金
B24n0133_p0127a05║剛寶座天方回回如是等國皆尊佛法不聞老子之
B24n0133_p0127a06║名近國如是遠至三千大千世界無量國土亦如是
B24n0133_p0127a07║也三國之時尚書令會稽闞澤字德潤奏對曰孔老
B24n0133_p0127a08║之教法天制用不敢違天佛教諸天奉行不敢違佛
B24n0133_p0127a09║以此言之優劣可見吳主善之加闞澤為太子太保
B24n0133_p0127a10║（出旧吳書并宗炳明佛論編年通載等書）范曄論佛其畧曰詳共清心釋
B24n0133_p0127a11║累之訓空有兼遣之宗且好仁惡殺匡救崇善所以
B24n0133_p0127a12║賢達君子多愛其法焉然好大不經奇詭高絕雖鄒
B24n0133_p0127a13║衍之辯莊周之論尚未足以槩其萬一（出漢書西域傳）唐秘
B24n0133_p0127a14║書監虞世南帝紀史論云老子之義谷神不死玄牝
B24n0133_p0127a15║長存久視長生乘雲駕鶴此𫭫中之教也釋氏之教
B24n0133_p0127a16║空有不滯人我兼忘超出生死此象外之談者也先
B24n0133_p0127a17║代定論彌多不復備引曰大明一國之外次於高麗
B24n0133_p0127a18║日本劉求旃城交趾五國之外諸餘國土既不聞老
B24n0133_p0127a19║子之教聞有孔子之教否曰今日未暇明日為予言
B24n0133_p0127a20║之
B24n0133_p0127b01║曰劉向集列仙傳沉汾續之師曾見否曰甞於書肆
B24n0133_p0127b02║粗揭視之即置之不復覽黃帝者古之聖人也亦以
B24n0133_p0127b03║列之為仙廣成子者古之異人也亦以列之為仙凡
B24n0133_p0127b04║有隱逸之士鬼恠之人不顧其正乎不正乎皆以列
B24n0133_p0127b05║之為仙謂年三五百歲乃至千歲謂為長生唴乎未
B24n0133_p0127b06║始教人明夫自心之道惟尚詭恠為奇言語架虛不
B24n0133_p0127b07║本其實致令末學向外馳求失於正性劉向賈誼相
B24n0133_p0127b08║如比肩人也皆正人君子安肯為此虛矯荒唐之事
B24n0133_p0127b09║乎必非劉向所作
B24n0133_p0127b10║曰脩真書師曾見否曰亦於書肆大畧視之鍾離洞
B24n0133_p0127b11║賔論道惟取周易淺近之語而論天地日月取書經
B24n0133_p0127b12║周天度數而論四時五行然於妙道渾無交涉及言
B24n0133_p0127b13║水火龍虎金舟鈆永等事皆是形氣精血之談耻見
B24n0133_p0127b14║之也倚草附木鬼魅之詞渾無妙理此是後學所造
B24n0133_p0127b15║不是鍾呂之作洞賔始習鍊術後遇黃龍指明心法
B24n0133_p0127b16║亦為真仙矣豈復有此鄙陋之辭耶玷辱鍾呂之名
B24n0133_p0127b17║者過在後學歟亦有比比造書者千異百恠驚駭聾
B24n0133_p0127b18║俗枝蔓滋多皆此類也不復備引矣吾宗盤山禪師
B24n0133_p0127b19║語錄全𢙝竊在脩真書裡呵呵
B24n0133_p0127b20║曰繆人等謂鍊形為長生此理何如曰彼等執迷於
B24n0133_p0128a01║此妄圖血肉之身以致長生不死內以斂精養氣外
B24n0133_p0128a02║以吸露餐霞執假迷真不免赴死但其魂魄壽長而
B24n0133_p0128a03║已不明大道故不得證於道果不脩戒德禪定之功
B24n0133_p0128a04║故不得昇於天上不作十惡五逆之罪故不下滯於
B24n0133_p0128a05║冥府是等不離中隂界中或遊蓬萊三嶋或居五嶽
B24n0133_p0128a06║名山悠悠無歸一神靈耳生無忠孝五常之德亦無
B24n0133_p0128a07║隂隲以資父母祖宗是為偷生之罪人也此神靈之
B24n0133_p0128a08║壽各隨功力所感脩與短也壽終而入輪廻生死况
B24n0133_p0128a09║用泥水之術而行椳媒之事者採他人之元氣資自
B24n0133_p0128a10║己之幻身殺他養己欺己欺人死入無間地獄劫數
B24n0133_p0128a11║盡時得出頭來依舊償他宿債此之一術並無長趣
B24n0133_p0128a12║用泥水者喪身服[舟-(白-日)]砂者狂亂瘖瘂而死殆不忍聞
B24n0133_p0128a13║家破人亡不可勝計自昔已來誤賺多少人了也嗚
B24n0133_p0128a14║呼凢屬有生決定有滅天地尚屬形氣數盡亦有壞
B24n0133_p0128a15║時豈有血肉之身而致長生不死苟有此理老子亦
B24n0133_p0128a16║不死耶魏書曰秦皇漢武為學長生耳心不息勞心
B24n0133_p0128a17║竭思所在追求終莫之致退恨於後故有欒大徐氏
B24n0133_p0128a18║之誅也（出魏書佛老志）子野曾先生曰武帝末年乃悟曰天
B24n0133_p0128a19║下豈有仙人盡妖妄耳節食服藥差可少病而已（出史
B24n0133_p0128a20║畧等）
B24n0133_p0128b01║曰師謂神靈何名神靈也曰有福德者名神靈亦名
B24n0133_p0128b02║地仙無福德者名鬼魂亦名鬼趣一身而異名隨其
B24n0133_p0128b03║福力所轉也曰師謂繆人等死為神靈何以知之曰
B24n0133_p0128b04║大道全體作用不涉神識纔涉神識即落鬼神隂界
B24n0133_p0128b05║夫神識者生為念慮死為精魂繆人等注心以養其
B24n0133_p0128b06║腎運氣以養其神全是神識不離隂界况以出神為
B24n0133_p0128b07║正事妄計隂神為劣陽神為優爭知陽神亦劣也只
B24n0133_p0128b08║分功力大小而已有何異焉此則未待幻身地水火
B24n0133_p0128b09║風四大分散先為鬼神矣洪武間姑蘇萬峯和尚入
B24n0133_p0128b10║僧室巡視眾僧坐禪指文藏主云此僧出神去矣少
B24n0133_p0128b11║頃萬峯召文誡曰圓頂方袍參禪學道何以出神作
B24n0133_p0128b12║此鬼神活計苟非改止吾即擯出老僧門下不著閑
B24n0133_p0128b13║神野鬼文乃懺悔改過自新永樂間萬峯弟子義首
B24n0133_p0128b14║座向我說也已而復會統藏主於虎丘亦言此事統
B24n0133_p0128b15║嘗與文同處坐夏文謂統曰我之出神不分遠近皆
B24n0133_p0128b16║能徃來亦能談論亦能取物惟不能到天邊運行只
B24n0133_p0128b17║在低處行去我亦自知不足取也苟不得萬峯老和
B24n0133_p0128b18║尚痛心尅責然亦躭溺於其中矣統詰文之心法所
B24n0133_p0128b19║蘊文實供說元來渾無見識惟能靜坐而已嗟乎佛
B24n0133_p0128b20║祖訶斥出神鬼家活計非誤矣
B24n0133_p0129a01║曰何為長生也曰長生者明其性也成其道也實德
B24n0133_p0129a02║以資之禪誦以輔之實德禪誦亦無繫著吾佛聖人
B24n0133_p0129a03║曰言無言言行無行行也幻身雖滅靈性不遷道果
B24n0133_p0129a04║已成逾天地之悠久是謂長生也
B24n0133_p0129a05║曰然則道家之學不可學也曰是何言歟老関莊列
B24n0133_p0129a06║無修煉皆大道之究明其理妙契於心行其自然進
B24n0133_p0129a07║之不已是則可以為真仙可以躋妙道惟令棄於後
B24n0133_p0129a08║世所變繆人之術也凢看四子須用性理會其言語
B24n0133_p0129a09║不然則又打入繆人隊裡曰繆人所變之術如水之
B24n0133_p0129a10║就下莫之能返何以致然曰不務實德所以無本天
B24n0133_p0129a11║理如是不違其根也曰何以證據曰用佛語復謗佛
B24n0133_p0129a12║其無德又如此之甚也妄認形氣識神指為靈性爭
B24n0133_p0129a13║知正是生死之根乎長沙岑禪師偈曰一等修行不
B24n0133_p0129a14║識真只為無端認識神無量刧來生死本癡兒喚作
B24n0133_p0129a15║本來人繆人等認此識神以為靈性所以愛於出神
B24n0133_p0129a16║也有此妄計檀造經書以為能事部帙滋多傳之末
B24n0133_p0129a17║學爭知愈傳愈失訛又生訛全是妄談渾無至理流
B24n0133_p0129a18║之不返病在是矣其造經書無筭之多雖用佛經禪
B24n0133_p0129a19║學之語爭奈不識佛經𭰹旨不識禪機下落只能竊
B24n0133_p0129a20║語不能竊道不免以精氣神為內[舟-(白-日)]煉爐火為外[舟-(白-日)]
B24n0133_p0129b01║立名性命兼脩圖形鬼恠瞞人自瞞相牽沈滯也亦
B24n0133_p0129b02║有稍負聰俊者遽造經書益其偽也昔唐簡列德山
B24n0133_p0129b03║鑑禪師始習教部義學出群此時推其為義虎自謂
B24n0133_p0129b04║精通佛法眼空四海不信禪宗有教外別傳之道吾
B24n0133_p0129b05║到南方破除禪宗遂以所造金剛經䟽鈔擔負出蜀
B24n0133_p0129b06║行至澧列路上見一婆子賣餅遂息肩買餅點心婆
B24n0133_p0129b07║指其擔曰這箇是甚麼文字山云金剛經䟽鈔婆云
B24n0133_p0129b08║我有一問伱若荅得施與點心若荅不得且別處去
B24n0133_p0129b09║山云汝但問來婆云金剛經道過去心不可得現在
B24n0133_p0129b10║心不可得未來心不可得未審和尚點那箇心山不
B24n0133_p0129b11║能荅遂至龍潭信禪師處良久無人迎迓山云久慕
B24n0133_p0129b12║龍潭及乎到來潭又不見龍又不現潭於屏風裏荅
B24n0133_p0129b13║云子親到龍潭山亦無語遂棲止焉一夕侍立次潭
B24n0133_p0129b14║云夜𭰹何不下去山曰珍重便出遽回曰外靣黑潭
B24n0133_p0129b15║點紙燭度與山山擬接潭復吹滅山於此時大悟便
B24n0133_p0129b16║禮拜自知平日所知總是心思意解識情而已明日
B24n0133_p0129b17║將此一擔䟽鈔縱火焚之自秉炬其畧曰窮諸玄辯
B24n0133_p0129b18║若一毫置於太虛竭世樞機似一滴投於巨海嗚呼
B24n0133_p0129b19║不得妙悟者雖造經書五千餘卷只是識情計度如
B24n0133_p0129b20║取螢火欲燒須彌終不能着繆人所造經書欲望德
B24n0133_p0130a01║山䟽鈔又何啻霄漢之隔復何言哉
B24n0133_p0130a02║宋相國張商英號無盡居士嘗親東林總禪師自謂
B24n0133_p0130a03║有所得一夕宿兜率寺與住持恱禪師作話次率云
B24n0133_p0130a04║相公於佛祖大教一一明得否公曰惟德山托鉢香
B24n0133_p0130a05║嚴獨脚頌還有疑處率云於此有疑則未能悟道公
B24n0133_p0130a06║所知者盡是心思意解且請安歇去公於室中坐臥
B24n0133_p0130a07║不安偶觸枕子墮地擊聲悚然有省亟趍方丈扣門
B24n0133_p0130a08║率云是誰公云商英也率云作麼生公云捉得賊也
B24n0133_p0130a09║率云贓在甚麼處公亦不能荅率云且去明日相見
B24n0133_p0130a10║公歸室中又得一箇省處明日率云昨日公案頌來
B24n0133_p0130a11║我看公乃頌云鼓寂鐘停托鉢回巖頭一劄語如電
B24n0133_p0130a12║果然只得三年活莫是遭他授記來率云始知老僧
B24n0133_p0130a13║不辜負汝也公云若不遇吾師幾乎誤賺平生矣感
B24n0133_p0130a14║恩無盡也嗚呼真參實悟方始到家𢙣可凢情妄為
B24n0133_p0130a15║也
B24n0133_p0130a16║曰坐脫立亡者此理何如曰有實到者有似到者參
B24n0133_p0130a17║禪悟道乎生修持得證道果臨終坐脫立亡此為實
B24n0133_p0130a18║到者也不曾悟道雖有靜定之功臨終亦能坐脫立
B24n0133_p0130a19║亡此為似到者也先懶雲和尚曰禪定猶雨也智慧
B24n0133_p0130a20║猶日也常雨而無日則爛壞萬物常日而無雨則焦
B24n0133_p0130b01║壞萬物雨日迭施始克成就萬物也斯言切當矣有
B24n0133_p0130b02║定無慧者如有地而無苗偏於下也有慧無定者如
B24n0133_p0130b03║有苗而無地偏於上也定慧等持者可以造道如地
B24n0133_p0130b04║有苗可以成其物也故云禪定智慧如車二輪闕一
B24n0133_p0130b05║不可禪定智慧隣於悟道之漸也縛於此者又難悟
B24n0133_p0130b06║也我荅安雪心語稍亦論之矣昔唐有僧常著紙衣
B24n0133_p0130b07║故名紙衣道者一日見曹山章禪師山云如何是紙
B24n0133_p0130b08║衣下事僧云一裘絻掛體萬法悉皆如山云如何是
B24n0133_p0130b09║紙衣下用僧乃立化而去山云只解恁麼去不解恁
B24n0133_p0130b10║麼來僧乃復甦却問云一靈真性不假胞胎時如何
B24n0133_p0130b11║山云未是妙僧云如何是妙山云不借借僧於言下
B24n0133_p0130b12║大悟再拜曰今日始是悟道也遂歸單位坐脫而去
B24n0133_p0130b13║比是先似到然後實到者也石霜諸禪師遷化後處
B24n0133_p0130b14║侍者謂師兄泰首座未會先師意泰即坐脫而去處
B24n0133_p0130b15║云坐脫立亡則不無要會先師意則未在汝能恁麼
B24n0133_p0130b16║去還能恁麼來亦未許你在泰亦竟不能回長徃而
B24n0133_p0130b17║已此則似到而不到者也凢能不起妄念無所執著
B24n0133_p0130b18║心常寂靜臨終便能坐脫立亡當知乎曰實得悟道
B24n0133_p0130b19║始為大要或不悟道雖能坐脫立亡只在識神隂界
B24n0133_p0130b20║不出輪廻生死未為善也僧習正法尚爾之難况鍊
B24n0133_p0131a01║術者又何如哉
B24n0133_p0131a02║曰繆人偽造之篇如此惡口吾師之論何以澹然不
B24n0133_p0131a03║甚嚴厲曰繆人若果是箇人物所造之篇若果有力
B24n0133_p0131a04║我即亦動干戈與之大戰夫繆人者莽漢耳所造之
B24n0133_p0131a05║篇鄙於田歌牧唱但惑愚人而已稍知理者不肯視
B24n0133_p0131a06║之視則污其耳目我故不動干戈畧言大體之理自
B24n0133_p0131a07║有達者開諭群人孔子曰十室之邑必有忠信此之
B24n0133_p0131a08║謂也余亦學仁義者安肯與莽漢同其行事耶曰繆
B24n0133_p0131a09║人之術幸已知之道家立教等事悉願聞之曰道家
B24n0133_p0131a10║之事我以三教聖人教門之故皆已卷而懷之未嘗
B24n0133_p0131a11║言也茲因繆人平地興波誣言惑眾以彼不仁起我
B24n0133_p0131a12║分別故荅汝問畧言繆人之術也然亦不為私其怨
B24n0133_p0131a13║也亦欲救其知於彼術之不善棄之而學乎老関莊
B24n0133_p0131a14║列之道也
B24n0133_p0131a15║曰謗佛法者其有罪乎其無罪乎曰萬般罪過惟謗
B24n0133_p0131a16║佛法者最為極重夫佛法者超度三界萬靈之大法
B24n0133_p0131a17║也粉骨碎身尚不能報佛恩之萬一况欲謗乎曰其
B24n0133_p0131a18║罪報之狀乞師言之曰言則人所敬怖不可言也曰
B24n0133_p0131a19║綱也苟不請問何由知之惜乎佛法來遲老子素王
B24n0133_p0131a20║不相會遇是故佛法不得老子素王發揮其道指諭
B24n0133_p0131b01║後學也是以後學不識佛聖人超三界之大道輙恣
B24n0133_p0131b02║其凢情立加誹謗自罹其咎可勝道哉可勝道哉
B24n0133_p0131b03║曰吾師如是宜言或有相忌者曲設巧計排陷吾師
B24n0133_p0131b04║其禍忽至將如之何曰君子可欺以其方難罔以非
B24n0133_p0131b05║其道昔者舜誅四㐫天下服其公漢誅韓信天下哀
B24n0133_p0131b06║其忠剄伍員於屬鏤擊晉鄙於魏甸放屈原於汨羅
B24n0133_p0131b07║殺禰衡於楚国殺周顗於新亭殺岳飛於浙右周公
B24n0133_p0131b08║辟於東都東坡繫於囹圄吾佛世尊受毒於竺國達
B24n0133_p0131b09║磨大師受毒於洛中獅子尊者受戮於西竺肇法師
B24n0133_p0131b10║受戮於秦中道法師貶於道列杲禪師貶於衡梅二
B24n0133_p0131b11║地其公與私自有定論天下評之孰能遏也千載之
B24n0133_p0131b12║後其褒愈重其責俞嚴人心天理也肇法師臨刑說
B24n0133_p0131b13║偈曰四大元非有五蘊本來空將頭臨白刃猶似斬
B24n0133_p0131b14║春風玄沙備禪師曰肇法師平生寐語臨死亦寐語
B24n0133_p0131b15║余謂肇法師臨危不悚可謂丈夫備禪師痛劄一錐
B24n0133_p0131b16║勇於義也道法師及乎歸來不以去來之跡而介於
B24n0133_p0131b17║懷果禪師皈來亦不以去來之跡而介於懷秉乎正
B24n0133_p0131b18║直無愧於心也文中子曰天不為人怨咨而輟其寒
B24n0133_p0131b19║暑君子不為人之醜惡而輟其正直洪範曰乎康正
B24n0133_p0131b20║直此之謂也矧吾惟說晦庵繆人之不當不傷聖人
B24n0133_p0132a01║之教法九関乎三教教門之事雖大弊亦納而藏之
B24n0133_p0132a02║非訐露也但使三教聖人之道明之於世令人克進
B24n0133_p0132a03║此道是吾仁義也吾何計於勝負乎任其私意較之
B24n0133_p0132a04║吾無私也
B24n0133_p0132a05║古之聖哲天縱其神是故道德明敏與天地相符而
B24n0133_p0132a06║無違也易曰先天而天弗違後天而奉天時天且弗
B24n0133_p0132a07║違况於人乎况於鬼神乎九發之於語言行之於事
B24n0133_p0132a08║業垂於萬世而為師法後世學者或不以古聖人之
B24n0133_p0132a09║教準而師之必陷於偏岐愈趨愈下莫之能返也欲
B24n0133_p0132a10║師其教必先明其道以為中正之大本已而習之進
B24n0133_p0132a11║之皆不失其正近之以立身行道孝弟忠信遠之以
B24n0133_p0132a12║致君澤民恢弘政化皆不悖於天地聖人之心矣佛
B24n0133_p0132a13║老之徒各求先聖之道至于達其大本脩身弘道共
B24n0133_p0132a14║助國家無為之化斯為理之固然也三教聖人鮮不
B24n0133_p0132a15║以道為教以善為勸分門而為三皈善而為一以跡
B24n0133_p0132a16║而泥之者是不知其道也不知其道鳥可妄意排之
B24n0133_p0132a17║既力排之必欲滅其教也力排而不滅必係其道正
B24n0133_p0132a18║大而不可拔也夫著書者發明聖人之道而垂惠後
B24n0133_p0132a19║學也胡為不然反藉其公而伸其私聖謂非聖道謂
B24n0133_p0132a20║非道惟馳騁文章張其幻名而已豈不悖於天地乎
B24n0133_p0132b01║豈不誤於後學乎漢牟子曰訕聖賢者不仁乎不中
B24n0133_p0132b02║者不智不仁不智何以樹德德將不樹頑嚚之儔也
B24n0133_p0132b03║論何容易乎袁宏漢紀畧曰佛身長一丈六尺黃金
B24n0133_p0132b04║色項中佩日月光變化無方無所不入故能化通萬
B24n0133_p0132b05║物而大濟群生嗚呼自有佛法已來盡天下之人雖
B24n0133_p0132b06║匹夫匹婦亦知佛法不特教人為善省其刑獄而能
B24n0133_p0132b07║教人明佛性度生死之大法也豈非目擊耳聞某處
B24n0133_p0132b08║某人參禪坐化別眾而去某處某人念佛坐化別眾
B24n0133_p0132b09║而去凢如是者若緇若素若男若女數數有之迭繼
B24n0133_p0132b10║不斷大哉佛法大利於天下至於生死之際又如是
B24n0133_p0132b11║之效驗也惜乎後人任其己意曲排佛法阻人之善
B24n0133_p0132b12║心無以資隂德豈小事耶吾不忍其生民罹此疑惑
B24n0133_p0132b13║之咎故為着明而已豈他言哉言也者以天之心正
B24n0133_p0132b14║彼之心以天之理正彼之理豈循於私乎且夫孔老
B24n0133_p0132b15║之教不為排佛而後為益不為不排而後為損其徒
B24n0133_p0132b16║周濂溪陳希夷傾心於佛天下亦行其道何待排佛
B24n0133_p0132b17║而後彰其名也吾佛之道雖排之亦無損然亦不忍
B24n0133_p0132b18║坐視其非而袖手緘言也余無學不善文固不足以
B24n0133_p0132b19║言之輙以手面之間者據實言之也餘俟道充才備
B24n0133_p0132b20║之士發而弘之若揚日月暴白於天下使不埋沒吾
B24n0133_p0133a01║佛世尊度人之大法庶合天地之心矣世人遭此迷
B24n0133_p0133a02║惑陷於不義不聞佛聖人之至道逮有慢佛之過愆
B24n0133_p0133a03║吾𭰹切於此故為是言也應有明心達理公而無私
B24n0133_p0133a04║者證於吾之言也
B24n0133_p0133a05║尚直尚理二編著畢偶成
B24n0133_p0133a06║直筆聊為禦侮編三家文獻證媸妍侮辭若滅吾書
B24n0133_p0133a07║滅理正無私不愧天
B24n0133_p0133a08║
B24n0133_p0133a09║
B24n0133_p0133a10║尚理編終
B24n0133_p0133a11║佛法不可滅論
B24n0133_p0133a12║太子少師資善大夫贈榮國恭靖公吳
B24n0133_p0133a13║郡姚廣孝　述
B24n0133_p0133a14║或問曰佛胡人也其法為中国之患害久矣其不可
B24n0133_p0133a15║滅乎余對曰佛法不可滅也或曰胡為而不可滅也
B24n0133_p0133a16║曰非惟不可滅也莫之能滅也或曰佛法為中國之
B24n0133_p0133a17║患害甚於洪水旱暵其可不滅而令其張王乎譬若
B24n0133_p0133a18║洪水治之有道亦能䟽决旱暵檮之有靈亦能消弭
B24n0133_p0133a19║佛是人也有勢力者必能滅之矣余笑而謂之曰有
B24n0133_p0133a20║勢力者汝不聞三武與宋徽乎隨滅而隨興也非惟
B24n0133_p0133b01║隨滅而隨興况興之愈盛也縱有其勢力而能滅但
B24n0133_p0133b02║滅其所主之地尒能滅其普天率土者哉或曰人之
B24n0133_p0133b03║有勢力者不能滅天能滅之乎曰天能滅而不敢滅
B24n0133_p0133b04║也或曰子之言何其誕欤天何為而不敢滅也曰孔
B24n0133_p0133b05║老二教法天故不敢違天佛之教諸天奉行况敢言
B24n0133_p0133b06║滅也何哉佛在世時帝釋梵王諸天龍神曾於佛前
B24n0133_p0133b07║發大誓願但有教法處我當擁護况敢言滅也若論
B24n0133_p0133b08║諸天神力可能滅也使其一時運行雷火疾疫盡世
B24n0133_p0133b09║界內外所有教法僧徒廬舍悉皆煨燼消殞有何難
B24n0133_p0133b10║哉然諸天奉行佛之教法惟恐不逮况敢言滅也或
B24n0133_p0133b11║曰以子之言佛法断不可滅也子更為我詳言之余
B24n0133_p0133b12║曰然吾語汝汝其諦聽焉佛乃西方出世間聖人也
B24n0133_p0133b13║生于維衛國淨飯王宮年十九舍王位求出家居雪
B24n0133_p0133b14║山日飡一麻一麥苦行六年而成正覺山河大地悉
B24n0133_p0133b15║皆震動恒以慈悲為心等觀世間眾生猶如一子教
B24n0133_p0133b16║令改惡從善離苦得樂成一切種智况佛之化導於
B24n0133_p0133b17║人而無所求也既舍王位出家非為求富貴也日餐
B24n0133_p0133b18║麻麥苦行修證非為求利養也既無所求於人其法
B24n0133_p0133b19║惟以化人為善寧為中国之患害乎汝之無智之言
B24n0133_p0133b20║何其甚欤使世間聖人如孔子者若見佛則必尚而
B24n0133_p0134a01║師之矣豈不聞孔子師老聃郯子萇弘之徒老聃郯
B24n0133_p0134a02║子萇弘能如佛乎何况佛之道水不能漂火不能爇
B24n0133_p0134a03║杻械不能拘刀劒不能刃毒藥不能中生而不生不
B24n0133_p0134a04║生而生滅而不滅不滅而滅在凡而不减在聖而不
B24n0133_p0134a05║增猶太虛空其可能滅乎唐之韓愈宋之歐陽修軰
B24n0133_p0134a06║以空言欲滅之正如精衛之欲填東海螻蟻之欲宂
B24n0133_p0134a07║泰山可咲其不自量也或乃聞余言𧹞𧹞然拜謝而
B24n0133_p0134a08║退作佛法不可滅論佛法不可滅論終
B24n0133_p0134a09║二條通鶴屋町
B24n0133_p0134a10║寬永十八歲正月吉辰　　田原仁尤衛門梓行