B24n0134_p0137a01║
B24n0134_p0137a02║
B24n0134_p0137a03║
B24n0134_p0137a04║
B24n0134_p0137a05║
B24n0134_p0137a06║
B24n0134_p0137a07║翻刻闢邪集序
B24n0134_p0137a08║盖西洋之學。長於機智。而短於
B24n0134_p0137a09║心理。故至其說道理之變通。與
B24n0134_p0137a10║心性之妙用。則支離夸誕。殆不
B24n0134_p0137a11║可究詰焉。徒以衒音競新。為究
B24n0134_p0137a12║理。偽妄亂真。繼立詭說。若夫玩
B24n0134_p0137b01║物天地。魔鬼聖賢。毀祖先之祀。
B24n0134_p0137b02║廢父母之喪。以磔刑像為神。以
B24n0134_p0137b03║恣烹割為齋。凡天下之事。悉顛
B24n0134_p0137b04║倒。誠理不可解者矣。然而彼以
B24n0134_p0137b05║長於機智。右為天地之事。皆可
B24n0134_p0137b06║以機巧測去。昧去為之眩惑焉。
B24n0134_p0137b07║余謂彼夷輩。創造奇器。以駐服
B24n0134_p0137b08║蠢民。假托耶教。而欺誣諸邦。欲
B24n0134_p0137b09║以赤手併吞宇內。其姦計不啻
B24n0134_p0137b10║封永長蛇矣。我大雄氏有言云。
B24n0134_p0137b11║劫末之世。天魔競興。以邪為正。以
B24n0134_p0137b12║偽為真。方今果知懸記之不誣
B24n0134_p0138a01║也。頃者夷輩。闖都鄙。欲托言于
B24n0134_p0138a02║通商。而私開妖教。余只懼通商
B24n0134_p0138a03║一▆。妖教禁漸弛也。邊閱明鍾
B24n0134_p0138a04║振之居士。天學初徵再徵。暨羅
B24n0134_p0138a05║川純禪師。天學初闢。儒釋之論。
B24n0134_p0138a06║至理快暢。聯𱯳合璋。可謂照妖
B24n0134_p0138a07║膽之秦鏡矣。𩂜附訓點。合刻之
B24n0134_p0138a08║以公于世。夫妖教之禁。
B24n0134_p0138a09║昭代最巖矣。雖然俗隨世福。事
B24n0134_p0138a10║逐時變。吾徒則壹奉寬永之
B24n0134_p0138a11║大令。以防微杜漸為務。語云。㳙㳙
B24n0134_p0138a12║不塞。終成江河。可不畏焉哉。
B24n0134_p0138b01║可不戒馬哉是為序
B24n0134_p0138b02║萬延紀元庚申桂月題於緣嶠
B24n0134_p0138b03║南經古經堂中
B24n0134_p0138b04║把愛道人撰
B24n0134_p0152b09║天學初闢（凡九）
B24n0134_p0152b10║羅川釋如純著
B24n0134_p0152b11║天教云。天主者乃全能全智。造成天地萬物為之
B24n0134_p0152b12║主宰者也。厥初生亞當阨襪。此為人類之祖。其靈
B24n0134_p0152b13║性。其形體。本極備美備福。後一犯違聖命。恩澤悉
B24n0134_p0152b14║隳。病患隨至。情欲錯出。天路隔焉。此祖宗之罪汙。
B24n0134_p0152b15║又遞傳於人類。故人從受孕來。即皆體是汙染。而
B24n0134_p0152b16║凡後來罪惡。無不繇此根芽。
B24n0134_p0152b17║闢曰。然則天主賦命。唯善無惡。何不使亞當阨襪。全
B24n0134_p0152b18║其性善。絕其情欲。不為萬代子孫清淨之源乎。且當
B24n0134_p0153a01║初生之人。情欲未及滋蔓。少展神功。俾渠克肖。豈不
B24n0134_p0153a02║易易。况全能全智。則必洞徹萬世之流弊。即嗑去其
B24n0134_p0153a03║方命者。并護後來人人善始善終。絕為惡之根倪。何
B24n0134_p0153a04║不利益。而乃恣其惡念蔓延至今。以致汙染不了。是
B24n0134_p0153a05║何自遺惡本耶。葢斬莠必除其根。療疾必攻其本。而
B24n0134_p0153a06║此人工猶窮委防微。何天主全能。而反養癰蓄蠧如
B24n0134_p0153a07║此耶。若云天主彼時即欲滅之。但恐無傳人種。然天
B24n0134_p0153a08║主有生人不已之機。何不再生一個好人以之傳耶。
B24n0134_p0153a09║若謂其惡未甚。不忍遽絕。則稽天之浸。發于涓涓。燎
B24n0134_p0153a10║原之焰。起于星星。天主忍坐視乎。若謂己知其有生
B24n0134_p0153a11║必有過犯。而聽其自善自惡。以定賞罰。是罔民也。其
B24n0134_p0153a12║所主謂何。其稱全智全能謂何。則知所謂天主者。非
B24n0134_p0153a13║能為天地人物之大主宰章章矣。吾人又胡彼之惑
B24n0134_p0153a14║為。
B24n0134_p0153a15║天教云。仁者以天地萬物為一體。乃至以之為體。
B24n0134_p0153a16║則此亦一體。彼亦一體。不可強而同明矣。
B24n0134_p0153a17║闢曰。葢體有性體之體。有形體之體。形則妄而異。性
B24n0134_p0153a18║則真而同。不可不辨也。故論性體則智愚靈蠢。飛潛
B24n0134_p0153a19║動植。小至塵芒。大至不可禦。無少不同也。如論形體
B24n0134_p0153a20║則萬品流形而自異。然非萬物一體之旨之所取。胡
B24n0134_p0153b01║可執相難性。而疑萬物之體之本性乎。今子若能了
B24n0134_p0153b02║相無自性。并無自相。則相相一相也。性性一性也。而
B24n0134_p0153b03║疑釋矣。余故知渠錯認本源。故輒云人物不同性。人
B24n0134_p0153b04║與天主性尤逈別。是為天主一性。人一性。物一性。而
B24n0134_p0153b05║一貫之道碎裂無餘。嗚呼以此論性而教斯民。實三
B24n0134_p0153b06║教聖人之罪首矣。
B24n0134_p0153b07║天教云。上達以下學為基。天下以實有為貴。以虛
B24n0134_p0153b08║無為賤。二氏之謂曰無曰空。於天主理大相剌謬。
B24n0134_p0153b09║不可崇尚明矣。
B24n0134_p0153b10║闢曰。循名起執。罪惡之端。得意忘言。聖賢所與。葢不
B24n0134_p0153b11║知妙無者不無。真空者不空。乃妙有真空真空妙有
B24n0134_p0153b12║之義耳。况佛氏㣲旨。離四句絕百非。口欲言而詞䘮。
B24n0134_p0153b13║心欲緣而慮忘。老氏亦云吾不知其名。強名之曰道。
B24n0134_p0153b14║遽可以空無盡之哉。葢。耳食之徒。承虛接響。謂無為
B24n0134_p0153b15║絕無所有之斷無。謂空為毫無所存之頑空。不明其
B24n0134_p0153b16║旨。妄加詆訾。如人未到寶山。疑皆瓦礫。封於自見。非
B24n0134_p0153b17║謗則誣矣。彼豈受爾之誣哉。况無極而太極。不以無
B24n0134_p0153b18║為貴乎。吾有知乎哉無知也。不以空空為貴乎。太極
B24n0134_p0153b19║即具眾理。空空原涵兩端。濂溪得嫡其傳。▆父道統
B24n0134_p0153b20║心脉。業承眾聖。師表萬世。抑將非上達之基。敢不崇
B24n0134_p0154a01║尚而賤之耶。噫大矣哉空無之不可輕議矣明也。而
B24n0134_p0154a02║况不滯于是者。固可借此以非乎。
B24n0134_p0154a03║天教云。自古及今。萬國聖賢。咸殺生食葷。而不以
B24n0134_p0154a04║為悔。亦不以此為違戒。又孟軻示世主。以數𮊁不
B24n0134_p0154a05║可入汙池。斧斤以時入山林。非不用也。
B24n0134_p0154a06║闢曰。噫。是不知聖人有莫大慈悲。甚深妙義。轉旋五
B24n0134_p0154a07║濁生機之㣲。君子之所為。眾人固所不識也。伏𦏁氏
B24n0134_p0154a08║始設網𮊁以警異類。詳其意。總防民土處木棲之囏。
B24n0134_p0154a09║而非以生厥我供恣其殺也。嗣是禹治洪水。益焚山
B24n0134_p0154a10║澤。亦不過驅龍蛇虎豹於淵菹。使各安其所。殆非為
B24n0134_p0154a11║殺生者作俑也。是以成湯解網。子產縱鱗。與夫釣而
B24n0134_p0154a12║不綱。弋不射宿。君賜生必畜之。至於不折生草。不履
B24n0134_p0154a13║生虫者。孔子仁之。然徵仁術於觳觫之牛。驗良心於
B24n0134_p0154a14║惻隱之緒。故曰。見其生不忍見。其死。聞其聲不忍食
B24n0134_p0154a15║其肉。其垂戒也孰嚴於是。前聖後聖雖設施不齊要
B24n0134_p0154a16║之好生不忍之心。未始有不同者矣。苟天生禽獸。我
B24n0134_p0154a17║殺我食。胡為聖賢襲此姑息之不忍耶。抑不知生而
B24n0134_p0154a18║我給。反節罟之數入山以時耶。又胡為必齋戒於禘
B24n0134_p0154a19║嘗。禁屠沽於旱潦。無故不殺牛羊。七十政開食肉其
B24n0134_p0154a20║殺之之罪孰明於是。不幸而習行成性。莫覺其非。今
B24n0134_p0154b01║子遽曰戒殺生者為不經。實天生而為我用。如食河
B24n0134_p0154b02║魨者曰必不至死。噫于我何預哉。苟子親聞天主禽
B24n0134_p0154b03║獸我生食爾也。禽獸死而靈亦滅也。恣爾殺不爾罪
B24n0134_p0154b04║也則可否則率天下後世之人。逆聖賢不忍之心而
B24n0134_p0154b05║為忍行者。必此之言。嗚呼子之罪上通於天。矣至以
B24n0134_p0154b06║菜中紅液為血。種種謬妄鄙俚之談不足斥。
B24n0134_p0154b07║天教云。輪廻之說。乃閉他臥剌之語。佛竊為然。藉
B24n0134_p0154b08║此以駭人者。自佛教入中國。始聞其說。誠不足信。
B24n0134_p0154b09║闢曰。性真嘗中。求於去來生死迷悟聖凢了不可得
B24n0134_p0154b10║但清淨心中。不達外境。唯心倐然而動。名之曰妄。以
B24n0134_p0154b11║妄為因。作種種事業。業有善惡輕重之殊。故感報亦
B24n0134_p0154b12║苦樂升沉之別。葢果非業不足以召。業非惑無從而
B24n0134_p0154b13║興惑業苦三。更相繇藉。如汲井輪。自成輪轉。若揭日
B24n0134_p0154b14║月於中天。誠無得而疑者。苟果不繇業。則均為天主
B24n0134_p0154b15║之所生。無論禽獸之卑。蜎蠕之眇即人類中富貴貧
B24n0134_p0154b16║賤壽夭窮通不啻天淵倍蓰。而天主之至公安在哉。
B24n0134_p0154b17║其輪廻之理如是豈待竊閉他臥剌之語耶。雖然果
B24n0134_p0154b18║不自果。因業而果。業不自業。繇惑而業。惑不自惑緣
B24n0134_p0154b19║妄而惑。妄不自妄。從真起妄。真不自真。對妄名真。故
B24n0134_p0154b20║曰。應觀法界性一切唯心造。是則心生則種種法生。
B24n0134_p0155a01║心滅則種種法滅。所謂夢裡明明有六趣。覺後空空
B24n0134_p0155a02║無大千。佛不云乎一切眾生具有如來智慧德相。但
B24n0134_p0155a03║以妄想執着而不證得。從迷積迷莫知底止。世尊說
B24n0134_p0155a04║為可憐憫者。又豈藉輪廻之說而駭人哉。若曰佛教
B24n0134_p0155a05║入中國始聞其說。是大不然。雖無其言。業有其事。如
B24n0134_p0155a06║鯀化為熊。望帝為龍。羊哀為虎。彭生為豕。如意為犬。
B24n0134_p0155a07║黃母為黿。宣武為鼈。鄧艾為牛。徐伯為魚。鈴卞為烏。
B24n0134_p0155a08║書生為蛇。李微為虎等。此種種皆儒書記載。盡釋教
B24n0134_p0155a09║未入中國以前昭昭有之。特未揭出輪廻兩言耳。葢
B24n0134_p0155a10║有其言而無其事者或有之矣。未有有其事而無其
B24n0134_p0155a11║言。并不信其實有之事者亦惑矣。若曰盡信書則不
B24n0134_p0155a12║如無書。則六經可焚棄。是非通論也。程子嘗曰。親見
B24n0134_p0155a13║村民化為虎。自引虎入其家食其猪羊。聖人亦曰。精
B24n0134_p0155a14║氣為物。游魂為變。甚有深意。葢生而曰心。死而曰魂。
B24n0134_p0155a15║非二物也。聖人曰變吾佛曰輪。理則一也。此非又一
B24n0134_p0155a16║證乎。何遽謂無輪廻耶。則知此身既不可以嘗保。倘
B24n0134_p0155a17║背善而趣惡。固不免為異類。故玄宗直指云。人用禽
B24n0134_p0155a18║獸心。死必為禽獸。生用人天心。死必為人天。此唯心
B24n0134_p0155a19║之旨不易之理也。若謂無能記前世之事以證無輪
B24n0134_p0155a20║廻者。不見羊祜識環。鮑靚記井。向靖女亡而再育。問
B24n0134_p0155b01║父母以求力。文澹幻質以還生。說香囊而驗父。龜齡
B24n0134_p0155b02║賦橋碑之宿寫。子瞻指殿陛以曾堦。事匪無徵孰敢
B24n0134_p0155b03║不信。且吾人壯而不記襁褓。耄矣頓忘壯年。一身所
B24n0134_p0155b04║歷之事。尚然罔憶。而况隔生乎。至於終年染翰。累舉
B24n0134_p0155b05║筆而忘字。薄暮移榻夜起而莫辨東西。豈遂謂不繇
B24n0134_p0155b06║昔而突然自有于今耶。縱歿彼而即胎此尚有臨終
B24n0134_p0155b07║倉卒之怖。母腹局促之昏。顛倒而下。莫知所措。改頭
B24n0134_p0155b08║換面。習業懸殊。迨識人事來。竟不知相去幾歲月矣。
B24n0134_p0155b09║欲責以憶前世之事不。亦甚乎。故曰。菩薩有隔隂之
B24n0134_p0155b10║昏。羅漢有出胎之障。苟非智通宿命。惑淺業輕。未易
B24n0134_p0155b11║記往事也。故憶者少而忘者多也。若云記者少不足
B24n0134_p0155b12║以徵輪廻。余亦將曰以此少記者足徵子教非無輪
B24n0134_p0155b13║廻。何則記之云者。存往事於心也。子教謂凢人之生
B24n0134_p0155b14║時。天主即造靈魂[叟-又+丌]之。然則斯身也固父母遺體也。
B24n0134_p0155b15║斯靈也亦天主之始造也。其所能記前事者何也。佛
B24n0134_p0155b16║經固不足信也。書史亦不足信耶。學佛者固不足信
B24n0134_p0155b17║也。夫學儒者豈亦不足信耶。欲盡信固不可也。寧無
B24n0134_p0155b18║可信也耶。苟有一可信。則子將欺天乎欺人乎。適足
B24n0134_p0155b19║以自欺也。且輪廻者往返之謂也。轉展不息固輪廻
B24n0134_p0155b20║也。即從此遷彼亦輪廻之分也。必一定不移而後始
B24n0134_p0156a01║可言無輪廻矣。子教謂生則存斯世也。死則隨其善
B24n0134_p0156a02║惡而升降焉永永無盡也。然則自天降靈乎人。又自
B24n0134_p0156a03║人或復登乎天。是廻也輪亦過半矣。况又曰人稍有
B24n0134_p0156a04║惡未盡。必入煉獄。伺其罪淨而後升天。又曰耶穌自
B24n0134_p0156a05║天而生于人。自人而墜地獄。又自獄而復生為人。又
B24n0134_p0156a06║自人而登于天。其輪廻亦既多矣。縱曰。以不變禽獸
B24n0134_p0156a07║為不輪廻者。吾教固未嘗單以人獸而論輪廻。且余
B24n0134_p0156a08║亦未敢為子保也。心境交加疾如風火。從朝至暮。一
B24n0134_p0156a09║息不停。俯仰之間。變態萬狀。前念未滅。後念繼生。道
B24n0134_p0156a10║心人心禽心獸心。不知其幾週匝乎其間。其為輪廻
B24n0134_p0156a11║不已甚乎。又何伺𭘧角披毛而後為異類哉。此心實
B24n0134_p0156a12║輪廻之本也。循業受報。輪廻之理也。前所引者。輪廻
B24n0134_p0156a13║之事也。游魂為變。輪廻之證也。記述往事。輪廻之徵
B24n0134_p0156a14║也。昭著若此。雖欲不信不可得也夫。
B24n0134_p0156a15║天教云。性異同。繇魂異同。類異同。繇性異同焉。
B24n0134_p0156a16║闢曰。夫血氣之屬必有知。凢有知者必同體。葢目均
B24n0134_p0156a17║視焉。耳均聽焉。身均覺焉。鼻均嗅焉。舌均味焉。心均
B24n0134_p0156a18║思焉。順則樂而逆則悲。生則安而死則危。其不學而
B24n0134_p0156a19║知曰良知。不學而能曰良能。豈惟人有哉。即至微如
B24n0134_p0156a20║蚊蚋蚤虱。莫不知趣利避害。慾食行藏。其所以不能
B24n0134_p0156b01║推論道理者。果業使之然也。非知之體有異乎人者
B24n0134_p0156b02║也。若必以推理別其類。豈惟禽獸哉而人亦有之。且
B24n0134_p0156b03║多有之。亦可謂非類耶。既不能推理。未可以遽分類。
B24n0134_p0156b04║是以形而類。非以性類也。况人之行猶有甚于禽獸
B24n0134_p0156b05║者。又將何以類之哉。故人畜異類并異其性者非也。
B24n0134_p0156b06║孔子曰。性相近習相遠。斯言得矣。
B24n0134_p0156b07║天教云。佛氏之國。陋而且鄙。世人誤讀佛書。信其
B24n0134_p0156b08║為淨。甚有願蚤死以復生彼國者。良可笑也。
B24n0134_p0156b09║闢曰。此係謬妄無據。誠不足斥。但彼不情造過惑世
B24n0134_p0156b10║誣民。大都類此。且此謬所易明。引教證虛以例餘者。
B24n0134_p0156b11║按彌陀經云。從是西方過十萬億佛土。有世界名曰
B24n0134_p0156b12║極樂。即所謂淨土也。葢三千大千世界為一佛土。謂
B24n0134_p0156b13║一佛之報土也。正言從此娑婆世界之西去。過一佛
B24n0134_p0156b14║土二佛土乃至十萬億之佛土。其遠亦不可思議矣。
B24n0134_p0156b15║故曰。生則決定生。去則實不去。乃唯心淨土之旨耳。
B24n0134_p0156b16║今子指印土國以當經中所詮之極樂。其淨穢苦樂
B24n0134_p0156b17║竟不啻霄壤矣。且西人遠於印土。尚可航海而來。如
B24n0134_p0156b18║以彼為淨土。則吾人亦可往矣。又何必願早死以生
B24n0134_p0156b19║乎。且曰。世人誤讀佛書。不知自誤也。曰。良可笑。適足
B24n0134_p0156b20║以自笑也。不思之甚也。其無根謗佛皆若此悲夫。
B24n0134_p0157a01║天教云。中國緣帝王托夢。宰相貢䛕。差去使臣。奉
B24n0134_p0157a02║君相意旨。何所不可崇飾。取至番文。誰人識之。以
B24n0134_p0157a03║意翻演。誰人證之。葢自蔡諳秦景用白馬駝回虛
B24n0134_p0157a04║恢譎詐。而百端偽妄以潛伏不可究詰矣。
B24n0134_p0157a05║闢曰。此亦前章之類。妄誣尤甚。一無所據。既云不可
B24n0134_p0157a06║究詰。則真信詐䛕均之無考。虛恢譎詐等又何從而
B24n0134_p0157a07║知之。苟以筆舌抑揚。固無所不至。舉世無知則倖。脫
B24n0134_p0157a08║有識者。其吹毛求疵故人人罪灼。見子之心術則何
B24n0134_p0157a09║益矣。夢而曰托。似乎有心。必未夢之先懸知西竺元
B24n0134_p0157a10║自有佛。恐人未信。特假夢以求其符則可。然明帝實
B24n0134_p0157a11║未嘗知西方有大聖之說。乃太史傅毅述古語以對
B24n0134_p0157a12║明帝之卜夢者。故曰。臣聞西方有大聖人。名之曰佛。
B24n0134_p0157a13║不治而不亂。無為而成。陛下所夢。其必是乎。是乎也
B24n0134_p0157a14║者。未決之詞也。葢毅亦未嘗親見。故秪曰聞。何遽曰
B24n0134_p0157a15║帝王托夢宰相貢䛕耶。下承上命。不能必其無崇飾。
B24n0134_p0157a16║然亦有不可崇飾在焉。其釋迦之畵像似崇飾矣。然
B24n0134_p0157a17║而舍利流光。旋環如葢。暎蔽日輪非蔡諳等可崇飾
B24n0134_p0157a18║者矣。取來之經四十二章而已矣。用白馬以駝。似崇
B24n0134_p0157a19║飾矣。然經中若文若旨。非佛不足以言。豈諳等能之
B24n0134_p0157a20║乎。偕迦葉摩竺法蘭二尊者來。似崇飾矣。然其放光
B24n0134_p0157b01║說法。飛行自在。而諳等能之乎。凢民易惑。四眾雲臻。
B24n0134_p0157b02║似崇飾矣。然天雨寶花及奏眾樂。諳等能之乎。是時
B24n0134_p0157b03║欽釋慢道似崇飾矣。然而築壇焚經以辨真偽而道
B24n0134_p0157b04║教燼而釋教存。故唐太宗焚經臺詩有春風也解嫌
B24n0134_p0157b05║狼藉。吹盡當年道教灰之句。豈諳等能之乎。縱能崇
B24n0134_p0157b06║飾於一時。寧能使天下後世皆崇飾乎。邦畿內外創
B24n0134_p0157b07║梵剎以居僧。似崇飾矣。於時後宮陰夫人王婕妤等
B24n0134_p0157b08║一百九十人。司空楊城侯劉善峻等二百六十人。四
B24n0134_p0157b09║岳道士呂慧通等六百二十人。同時剃染。帝親與群
B24n0134_p0157b10║臣給供浹旬。諳等能之乎。且安榮寵。忌寂寞。莫宮宦
B24n0134_p0157b11║之若也。妻孥之愛。孤獨之悲。士庶咸若也。封己見。疾
B24n0134_p0157b12║新端。莫羽流之若也。然其脫鶴氅而披袈裟。捨名位
B24n0134_p0157b13║而歸蘭若。豈惟諳等之不能。即極威以臨之。重勢以
B24n0134_p0157b14║迫之。導之以親友。驅之以虎狼。苟無實感於心。遂肯
B24n0134_p0157b15║捐棄恩愛。毀容易服。一旦皈誠未之有也。又按鑑斷
B24n0134_p0157b16║明帝天資明敏。尊賢下士。幾成聖治。倘昧于恢詭譎
B24n0134_p0157b17║詐。尚得稱明敏乎。當時師傅鯁正循良如張佚張衍
B24n0134_p0157b18║桓榮宋均軰皆宿德純儒。犯顏敢諫。豈復貢䛕而釀
B24n0134_p0157b19║非理者乎。如云崇佛即䛕也則自漢歷今。其間帝王
B24n0134_p0157b20║卿相崇佛者不一而足。謂裴房楊李等為貢䛕之臣
B24n0134_p0158a01║且不可。敢以唐宋諸君。迨我有明
B24n0134_p0158a02║太祖
B24n0134_p0158a03║成祖至於
B24n0134_p0158a04║神宗。皆為納䛕之帝。又安可乎。曰。取至番文誰人識
B24n0134_p0158a05║之。斯言不情之甚。胡能損至教哉。葢國必設掌理四
B24n0134_p0158a06║方之職。以司隣國之詞令。故譯塲經舘。列十位以該
B24n0134_p0158a07║羅。預從事者有八備十條之約。其所以鄭重若此。正
B24n0134_p0158a08║緣華梵相翻。恐誵文義者爾。十位維何。所謂主譯者。
B24n0134_p0158a09║筆受者。度語者。證梵文者。證梵義者。證禪義者。潤文
B24n0134_p0158a10║者。證譯義者。梵唄者。校勘者。非精通三藏。明練顯密。
B24n0134_p0158a11║無以為譯主。非言通華梵。學綜有空。無以克筆授。度
B24n0134_p0158a12║語者。變梵成華。傳度令生解也。證文然後梵本真。證
B24n0134_p0158a13║義則其所詮正。定慧等持。方稱證禪之職。辭章藻雅。
B24n0134_p0158a14║始宜潤色之充。證義酌既翻之旨。校勘讐已譯之文。
B24n0134_p0158a15║自始至終。能事畢矣。然有恒位而無恒人。唯推能者
B24n0134_p0158a16║當之。故聶承遠父子。房融等。嘗筆受焉。李嶠韋。盧藏
B24n0134_p0158a17║用等。嘗潤色焉。至於監護簡校。則有周平高公侯壽
B24n0134_p0158a18║房梁公楊慎交杜行顗等。監掌翻譯之事。詮定宗旨
B24n0134_p0158a19║者也。觀其條理詳密。考證再三。無以加矣。敢云取至
B24n0134_p0158a20║番文誰人識之。以意翻演誰人證之。不思之甚也。妄
B24n0134_p0158b01║誣之甚也。
B24n0134_p0158b02║天教云。按朱子語錄。佛經皆中國文士自相撰集。
B24n0134_p0158b03║如晉宋間自立講師。孰為釋迦。孰為阿難。孰為迦
B24n0134_p0158b04║葉。各相問荅。筆之於書。
B24n0134_p0158b05║闢曰。斯尤謬妄。誠不屑辨。第恐無知。傳為口實。今即
B24n0134_p0158b06║以朱子之事。反證其非。考晦翁蚤從學於李延平先
B24n0134_p0158b07║生。久之恨不能發明。及詢長者咸指之禪學。已而徧
B24n0134_p0158b08║謁禪老。與呂東萊。張南軒同問道於大慧禪師。先是
B24n0134_p0158b09║從劉屏山遊。屏山意其必留心舉業遂搜其篋。唯有
B24n0134_p0158b10║大慧禪師語錄一帙。及登科致書於開善謙禪師曰。
B24n0134_p0158b11║熹向蒙大慧禪師開示狗子佛性話頭。未有悟入。願
B24n0134_p0158b12║受一言。警所不逮。謙荅書云。把這一念提撕狗子話
B24n0134_p0158b13║頭。不要商量。勇猛直前。一刀兩𫨻。晦庵覽之有省。噫
B24n0134_p0158b14║勃哉。既知佛法皆出中國文人。何不自撰幾卷。而反
B24n0134_p0158b15║看他人之語何也。况又問道於學佛之徒又何也。自
B24n0134_p0158b16║學佛。教人勿學佛。自用佛語。又怪周程明露佛語又
B24n0134_p0158b17║何也。陳忠肅公謂性理之學。東林總禪師授之濂溪。
B24n0134_p0158b18║其言已徧于天下矣。故周程張謝游楊晦庵等著書
B24n0134_p0158b19║立言。凢說道理處皆用佛經禪語之意。故反有指內
B24n0134_p0158b20║典曰。這一篇與宋儒相合。這幾句亦與相合。嗚呼曾
B24n0134_p0159a01║不知宋儒盡是禪宗流將出去者。詳晦庵意。不過自
B24n0134_p0159a02║護門戶耳。豈三藏五乘之教。果出於文士哉。固無庸
B24n0134_p0159a03║置喙者矣。且晉宋以來之人物。賢而且明。歷歷可數。
B24n0134_p0159a04║才德之望。經綸之美。如謝安石。量識高古。才思逸群。
B24n0134_p0159a05║如王羲之。情性之正。去住之高。如劉遺民。風規瀟洒。
B24n0134_p0159a06║文章精遒。如謝靈運曠懷雅韻。間靜自樂。孰如陶靖
B24n0134_p0159a07║節。詩書法程節義嚴峻。孰如顏魯公。衡陽龐薀。識見
B24n0134_p0159a08║之高。禪髓之邃。相國裴休。文章之古。道學之至。孰能
B24n0134_p0159a09║加焉。刺史李翱侍郎居易。卓識宏度。文明典雅。孰能
B24n0134_p0159a10║加焉。二蘇子。黃山谷。天資明哲。深入禪窟。楊大年。李
B24n0134_p0159a11║遵勗。不離塵俗。悟徹心源。孰能加焉。學士王公日休。
B24n0134_p0159a12║秉政李公商老。皆博學知識。高明正大。有人所未易
B24n0134_p0159a13║及者。是諸名賢篤志事佛。或入匡山之蓮社或親宗
B24n0134_p0159a14║匠之爐鎚。子云晉宋間文人。此其大概者矣。為我一
B24n0134_p0159a15║一指陳。令無疑惑。三藏五千四十八卷。某經某人問
B24n0134_p0159a16║荅。某人獨說某經。昭晰以示天下。破千古之重昬。亦
B24n0134_p0159a17║使佛氏心伏。何不可乎。今既不能指出則子之妄言
B24n0134_p0159a18║明矣。將引他人不根之談。欲沮佛祖真實至教。如吹
B24n0134_p0159a19║螢火以涸蒼溟。徒喪子之心力惜哉。且曰文人作過
B24n0134_p0159a20║多端。偏畏死後。故其侫佛獨在人先。噫心立不中。發
B24n0134_p0159b01║言矯亂。於茲可驗。據子先言佛經文人所自說。則實
B24n0134_p0159b02║無佛。何侫之有。輪廻亦自所說。何畏之有。况侫佛者
B24n0134_p0159b03║未始有不忠乎其君。不孝乎其親。不成乎其仁者。大
B24n0134_p0159b04║本既基。內省不疚。何畏侫偏先人耶。苟當仁不讓而
B24n0134_p0159b05║先人。則所趨之道正矣。朝聞夕死而豫行。則所信之
B24n0134_p0159b06║言至矣。就有道正而忘己。則經非我說明矣。誣人之
B24n0134_p0159b07║罪。以罪加之。子之業深矣。
B24n0134_p0159b08║
B24n0134_p0159b09║
B24n0134_p0159b10║天學初闢（尾）