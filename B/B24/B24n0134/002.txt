B24n0134_p0159b11║統正序
B24n0134_p0159b12║憶予曩謁
B24n0134_p0159b13║霞城大座師許於華亭。知有天主教來矣。時邑之縉
B24n0134_p0159b14║紳士庶。口自操刃攻之若𭁵。日訟于
B24n0134_p0159b15║郡公縣公者。人不啻萬億計。狀不只千萬張。緣以暴
B24n0134_p0159b16║銀金多攀接貴介。不肖利其有者。亦稍稍作寬活
B24n0134_p0159b17║套子聽其自去。此予目擊其事也。今夏月謁
B24n0134_p0159b18║瑪石王父母師轉任閩之建安。并仝
B24n0134_p0159b19║詹月如年兄任甌寧。復聞有天主教之寓于建寧也。
B24n0134_p0159b20║有年矣。建邑之士其高期聳拔者。莫不以鄒魯之
B24n0134_p0160a01║邦自任。豈小醜能亂哉。且屬名儒梓里儀型不遠
B24n0134_p0160a02║然其中不無仁智百姓受其狂惑。毋怪乎小道可
B24n0134_p0160a03║觀也。以况雲間之訟之者。則未之有矣。蓋其俗天
B24n0134_p0160a04║情惇厚不欲以非理繩人。誠先賢過化之區。而詩
B24n0134_p0160a05║書源長。即此輩亦不能生事耳。雖然學必以正為
B24n0134_p0160a06║宗。一切吊詭皆可坐在左道之誅。况以夷人亂華
B24n0134_p0160a07║春秋首嚴。而儒不儒。釋不釋。道不道。獨標名曰天
B24n0134_p0160a08║主教。則更為左道之尤乎。此閑先之力。予所以與
B24n0134_p0160a09║雲間
B24n0134_p0160a10║許老師諸人有同心自不甘沒沒也。偶因訪盟社李
B24n0134_p0160a11║猶龍兄暨楚桃源上官法護先生。得拜
B24n0134_p0160a12║費隱禪師大和尚性命正解。并
B24n0134_p0160a13║諸公闢邪說。因知
B24n0134_p0160a14║三教聖人尚存人間。此正其轉身說法時耳。凡切吾
B24n0134_p0160a15║徒衛之不可不力。聊以一言辨之于首。非好辨也。
B24n0134_p0160a16║以待後之學者大肆斧鉞。吾道幸孔。旹
B24n0134_p0160a17║崇禎九年夏月書于符山方丈臨川劉文龍雲子甫
B24n0134_p0160a18║著
B24n0134_p0160a19║
B24n0134_p0160a20║
B24n0134_p0160b01║
B24n0134_p0160b02║
B24n0134_p0160b03║
B24n0134_p0160b04║
B24n0134_p0160b05║
B24n0134_p0160b06║
B24n0134_p0160b07║
B24n0134_p0160b08║
B24n0134_p0160b09║
B24n0134_p0160b10║
B24n0134_p0160b11║原道闢邪說目錄
B24n0134_p0160b12║揭邪見根源
B24n0134_p0160b13║揭邪見以空無謗佛
B24n0134_p0160b14║揭邪見不循本分以三魂惑世
B24n0134_p0160b15║揭邪見迷萬物不能為一體
B24n0134_p0160b16║誅邪顯據錄
B24n0134_p0160b17║尊正說
B24n0134_p0160b18║拆利偶言
B24n0134_p0160b19║昭奸
B24n0134_p0160b20║為翼邪者言
B24n0134_p0161a01║代疑序略說
B24n0134_p0161a02║誣經證略
B24n0134_p0161a03║非楊篇
B24n0134_p0161a04║緣問陳心
B24n0134_p0161a05║燃犀
B24n0134_p0161a06║拔邪略引
B24n0134_p0161a07║
B24n0134_p0161a08║
B24n0134_p0161a09║
B24n0134_p0161a10║
B24n0134_p0161a11║原道闢邪說
B24n0134_p0161a12║寓黃檗釋費隱通容著
B24n0134_p0161a13║○揭邪見根源
B24n0134_p0161a14║按利瑪竇。邪見妄著天主寔義一書。列為八篇。而𩠐
B24n0134_p0161a15║篇論天地萬物布置安排皆繇天主所生。論至天主
B24n0134_p0161a16║則曰。天主之稱謂物之原。如謂有所生則非天主也。
B24n0134_p0161a17║物之有始有終者。鳥獸艸木是也。有始無終者。天地
B24n0134_p0161a18║鬼神及。人之靈魂是也。天主則無始無終。而為萬物
B24n0134_p0161a19║始焉。㨿此便是利瑪竇𡚶執無始無終。為天主之邪
B24n0134_p0161a20║見根源矣。殊不知此無始無終。正是吾大道之元。亦
B24n0134_p0161b01║是吾全真之旨。且此全真之旨。人人具足。大道之元。
B24n0134_p0161b02║個個不無。在聖無增。處凡不減。抑亦在天而天。在人
B24n0134_p0161b03║而人。至于物物。如是法法亦然。固無二。無二分。無別
B24n0134_p0161b04║無斷。故悟此謂之聖人。迷之謂之凡夫。要且凡夫之
B24n0134_p0161b05║與聖人。初無二致。如此則聖凡靡間。而物我匪虧。顯
B24n0134_p0161b06║見大道之元。無彼無此全真之體。無始無終一道平
B24n0134_p0161b07║等。而浩然大均矣。蓋瑪竇不悟此意。專用心意識。向
B24n0134_p0161b08║天地萬物上。妄自推窮計度。以心意識。向天地萬物
B24n0134_p0161b09║上。推窮計度。到虛玄深邈處。自家體貼不來。便妄執
B24n0134_p0161b10║有個天主具無始無終之量。能育天地健生萬物。而
B24n0134_p0161b11║萬物則有始。有始謂鳥獸艸木是也。有始無終則天
B24n0134_p0161b12║地鬼神。及人之靈魂是也。惟天主無始無終。能制造
B24n0134_p0161b13║幹旋。且指物比類。要人欽奉遵守。而矯為過高之論。
B24n0134_p0161b14║卑劣今古聖賢。指人都無有主。而引誘多方黨于邪
B24n0134_p0161b15║見。假詞擊難。辨駁繁端。不啻枝上生枝。而蔓上生蔓。
B24n0134_p0161b16║興如此煩碎之辨。正眼觀之何益于事。所謂毫釐之
B24n0134_p0161b17║差有千里之謬。信不誣焉
B24n0134_p0161b18║或云。人物鳥獸與天地鬼神。如何見得是無始無終
B24n0134_p0161b19║之旨耶。曰前已總明。今又復問。姑分二說。一者因人
B24n0134_p0161b20║契證。以顯人物天地及其鬼神俱是無始無終底意
B24n0134_p0162a01║耳。就當人心念上。返照窮元。則過去心念無有。而未
B24n0134_p0162a02║來心念無起。現在心念無住。三際既無。則心念全無
B24n0134_p0162a03║始而亦全無終矣。若心念既無始。而又無終則身體
B24n0134_p0162a04║脫然無繫。亦無前後三際。了無生死去來。直下披露
B24n0134_p0162a05║無始無終。即色身五蘊完全解脫。而大道全真備在
B24n0134_p0162a06║我矣。既人人返照窮元。契無始終。則艸木鳥獸天地
B24n0134_p0162a07║鬼神。當前廓爾。邈無形迹。便是艸木等類。全無始終。
B24n0134_p0162a08║而顯大同之旨也。且艸木自不云艸木。鳥獸自不云
B24n0134_p0162a09║鳥獸。天地自不云天地。鬼神自不云鬼神。皆是當人
B24n0134_p0162a10║識心。分別見有差殊。若無識心分別。則頭頭是道。物
B24n0134_p0162a11║物全真。故楞嚴經佛對阿難云。汝今諦觀。法法何狀。
B24n0134_p0162a12║正此之謂也。又馬祖云。凢所見色。皆是見心。亦不外
B24n0134_p0162a13║此意。又玄沙禪師一日手斫柴。次見一老虎面前。傍
B24n0134_p0162a14║僧云。和尚虎。玄沙云是汝虎。玄沙歸院。傍僧問適來
B24n0134_p0162a15║見虎云。是汝未審尊意如何。玄沙云。娑婆世界。有四
B24n0134_p0162a16║種極重事。若人透得。不妨出得隂界。可見無識心分
B24n0134_p0162a17║別則物物契同。縱猛虎當前亦無可懼矣。又天何言
B24n0134_p0162a18║哉。四時行焉。百物生焉。則天亦無識心分別。故能行
B24n0134_p0162a19║四時生百物。而與四時百物。冥相溥洽更無缺悖者
B24n0134_p0162a20║矣。又鬼神之為德其盛矣乎。視之而弗見。聽之而弗
B24n0134_p0162b01║聞。體物而不可遺矣。鬼神既非視聽可及。又能體物
B24n0134_p0162b02║不遺。則鬼神亦無識心分別。而其德固為盛也。且孔
B24n0134_p0162b03║子推鬼神之德如此之盛。而瑪竇謂有始無終豈其
B24n0134_p0162b04║宜乎。然則鬼神天地鳥獸艸木。雖因人契證顯其無
B24n0134_p0162b05║始無終。要且自性如是。而亦自離意言境。故經云諸
B24n0134_p0162b06║法不自生。亦不從他生。不共不無因。是故說無生。無
B24n0134_p0162b07║生之體渾然一致。默識心通而與契合。無容妄想執
B24n0134_p0162b08║著擬議分別于其間矣。二者以明天地人物及其鬼
B24n0134_p0162b09║神不因人證。本來是無始無終全無間隔之差且據
B24n0134_p0162b10║寔約多廣。而論則虛空無盡。而所包世界亦無盡。以
B24n0134_p0162b11║所居眾生亦無盡。乃至天地鬼神草木鳥獸悉皆無
B24n0134_p0162b12║盡。不得而數量之。以虛空無有邊際。則凢所有物悉
B24n0134_p0162b13║無邊際。法爾如是非是強為使之然也。又據實約久
B24n0134_p0162b14║常而論。則虛空無終始。而世界亦無終始。眾生亦無
B24n0134_p0162b15║終始。并及天地鬼神草木鳥獸悉無終始。覓其終始
B24n0134_p0162b16║起伏了不可得。以顯虛空世界一切眾生。及天地鬼
B24n0134_p0162b17║神草木鳥獸。同時同際無分前後。永久常存熾生不
B24n0134_p0162b18║息。葢亦不期然而然。非使之然也。然我土傳說謂。盤
B24n0134_p0162b19║古之時始有天地人物等類。而盤古之前無有天地
B24n0134_p0162b20║人物一切等類者。此據理推之。係一切眾生情分召
B24n0134_p0163a01║感。以成生息始終之道。正我佛說隨一切眾生差別
B24n0134_p0163a02║之性。故有成住壞空之劫不同。至于纖悉之物。皆具
B24n0134_p0163a03║此劫。（劫數因緣載藏經惡字函起世因本經內住世品備悉）又據理推之。世界
B24n0134_p0163a04║有多多無盡。則此世界成而彼世界壞。彼世界住而
B24n0134_p0163a05║此世界空。空而復成。成而復住。住而復壞。亦不期然
B24n0134_p0163a06║而然。勢之必然。非此世界壞。而彼一切世界悉皆壞
B24n0134_p0163a07║之也。如是則盤古之前。無有世界人物。據我娑婆世
B24n0134_p0163a08║界之說。非極空際所有世界悉無之也。理亦明矣。譬
B24n0134_p0163a09║如一州城市。自有方隅。據方隅中。俱有屋宅。毋論一
B24n0134_p0163a10║隅。屋遭回祿。一回祿後則屋又仍依襲始造。據始造
B24n0134_p0163a11║中。又有最初第一始造之者。就最初第一始造之者。
B24n0134_p0163a12║比一物之始生而後依襲多生。一物如是眾物亦然。
B24n0134_p0163a13║此便是喻利瑪竇𡚶執天地人物及草木鳥獸。有最
B24n0134_p0163a14║初始生之謂也。然各方隅中所有屋宇。有遭回祿及
B24n0134_p0163a15║不遭者。喻之劫數有住有壞。此約別分以明天地萬
B24n0134_p0163a16║物有始有終也。一州縣中城市屋宇望之儼然。無有
B24n0134_p0163a17║燬者及不燬者。喻之極空所有世界終古象立無有
B24n0134_p0163a18║壞者及不壞者。此約同分以明天地萬物無始無終
B24n0134_p0163a19║也。以同分言而該多廣眾博故。以別分言。而就約略
B24n0134_p0163a20║窄狹故。總以同分明之。虛空無盡。眾生無盡。世界無
B24n0134_p0163b01║盡。乃至天地萬物悉皆無盡。既皆無盡。則無始無終。
B24n0134_p0163b02║既無始終則天地萬物皆無始終。而眾生世界亦無
B24n0134_p0163b03║始終。乃至極虛空際。凢所有物悉無始終。如是則縱
B24n0134_p0163b04║目所觀。縱手所指。物物頭頭。事事法法。本來無始而
B24n0134_p0163b05║本來無終。自具大道之元全真之旨。又會而歸之。總
B24n0134_p0163b06║備當人自心。顯為一體焉。今略比明。葢當人有心思
B24n0134_p0163b07║及一物。則一物可知可見。并及可聞。一物不思則不
B24n0134_p0163b08║可見。亦不可聞。并不可知。類而推之。一物如是眾物
B24n0134_p0163b09║亦然。乃至一世界如是。多世界亦然。既爾則一人有
B24n0134_p0163b10║心一世界現。多人有心多世界現。無多人心無多世
B24n0134_p0163b11║現。一人無心無一世現。如是則世界之廣多。事物之
B24n0134_p0163b12║彌盛。總在一心。包羅該博無一法而不具攝者。故孟
B24n0134_p0163b13║子曰。萬物皆備於我。子思曰。致中和天地位焉。萬物
B24n0134_p0163b14║育焉。程子曰。放之則彌六合。卷之則退藏於密。經亦
B24n0134_p0163b15║曰。心生則種種法生。心滅則種種法滅。又云心也者
B24n0134_p0163b16║總持之大本。萬物之洪源。不可以知知。不可以識識。
B24n0134_p0163b17║知莫能知。識莫能識。默契其旨。存乎其人也。又於此
B24n0134_p0163b18║當立三支比量。以防外道毀法之謬。葢西域菩薩與
B24n0134_p0163b19║外道論義。要顯三支。齊備則義勝許立。若宗因喻三
B24n0134_p0163b20║支不齊。或宗與因相違。而因與宗相違。而喻與宗因
B24n0134_p0164a01║相違等。皆不能立。自墮赤幡之下。甘倒著衣而出。或
B24n0134_p0164a02║自斬首立誓。以見法有輸勝故也。今初立量以先明
B24n0134_p0164a03║天地萬物皆是無始無終為原道全真。故此當先立
B24n0134_p0164a04║量云大道全真為有法。天地萬物具該為宗。一於無
B24n0134_p0164a05║始無終為因。同喻如虛空。以虛空亦綿亘不斷。無有
B24n0134_p0164a06║邊際而具該萬象。故。異喻如龜毛兔角。以龜毛兔角
B24n0134_p0164a07║本無所有。異于無始無終。不能與萬象具該也。次當
B24n0134_p0164a08║立量以萬法會歸唯心。則立量云。唯心為有法。萬物
B24n0134_p0164a09║具備為宗。亦以無始無終為因。同異二喻一如前例。
B24n0134_p0164a10║茲不煩贅。且瑪竇妄執。有天主獨具無始無終。而生
B24n0134_p0164a11║萬物為有始有終。理甚乖舛。誠不足信。試以辨明。蓋
B24n0134_p0164a12║萬物既有最初始生之時。則最初始生之前。無有萬
B24n0134_p0164a13║物。既無有萬物。則必彼時天主能生之功。亦必有滅
B24n0134_p0164a14║有終。以因天主能生之功。有滅有終。故顯萬物最初
B24n0134_p0164a15║始生之前無功。既彼時無有能生之功。又無所生之
B24n0134_p0164a16║物。則顯無有天主唯一混沌空晦而已。照如前論。眾
B24n0134_p0164a17║生召感混沌空劫是也。而瑪竇不悟。錯認𡚶計為天
B24n0134_p0164a18║主以具無始無終。寧不邪謬之甚乎。且伊既謂天主
B24n0134_p0164a19║具無始無終。則應知能體用悉無始終。方顯為全智
B24n0134_p0164a20║全能有健生不息之道。若有間隔空缺於其中。則非
B24n0134_p0164b01║是健生不息之道。亦非全智全能之理。而亦愈顯非
B24n0134_p0164b02║具無始無終之體量也。譬如虛空詼羅萬象。無時間
B24n0134_p0164b03║離。而亦無可逃遁。直與萬象無始無終。方稱全功。豈
B24n0134_p0164b04║有天主具無始無終為全智全能。而獨生物有間有
B24n0134_p0164b05║缺有減有終乎。然則據伊𡚶計天主。錯認雖多。不用
B24n0134_p0164b06║盡究。就此最初生物一端。反覆辨論理窮於是。顯見
B24n0134_p0164b07║無有天主。明而且著。誰有智者受伊外道之所惑哉。
B24n0134_p0164b08║又縱伊謂天主則無始無終。而生物謂有始有終。今
B24n0134_p0164b09║以三支比量照破。宗因相違。試外道法固不能立。理
B24n0134_p0164b10║無可信也。於此當立量云。天主為有法。能生有始有
B24n0134_p0164b11║終鳥獸艸木為宗。自以無始無終非所繇生為因。同
B24n0134_p0164b12║喻如龜毛生物。以龜毛非所繇生。本無所有則無生
B24n0134_p0164b13║物之理。既無生物之理。則因與宗相違。而亦宗與因
B24n0134_p0164b14║相違。既宗因相違。則伊所立天主之義不極成矣。唯
B24n0134_p0164b15║是自法相違。矯亂不一者。異喻如人生人以人同人
B24n0134_p0164b16║類。故異於無始無終。非所繇生之天主生出有始有
B24n0134_p0164b17║終之鳥獸艸木也。智者於此推而鑒之。則知伊之妄
B24n0134_p0164b18║計天主固為無根之談也。然瑪竇全不省天地萬物
B24n0134_p0164b19║備于自己。而自己與天地萬物。具足無始無終本來
B24n0134_p0164b20║者一著子。向天地萬物之外。妄執有一天主獨具無
B24n0134_p0165a01║始無終。誠為邪見外道也。葢不信大道本來具足。向
B24n0134_p0165a02║外別立有法。名為外道。不見大道本來自具。𡚶見別
B24n0134_p0165a03║有一法。為之企慕。名為邪見。故命名曰揭邪見根源。
B24n0134_p0165a04║然則其書總明是邪見。而稱天主寔義者。正是妄執
B24n0134_p0165a05║有天主。為邪見之寔義。則其書當叱為邪見書云。
B24n0134_p0165a06║○揭邪見以空無謗佛
B24n0134_p0165a07║邪書第二篇。假以中士謂。吾中國有三教。各立門戶。
B24n0134_p0165a08║老子謂。物生於無。以無為道。佛氏謂。色繇空出。以空
B24n0134_p0165a09║為務。此亦見瑪竇外道不識我佛單闡無始無終全
B24n0134_p0165a10║真大道為究竟。妄以空無生物謗我佛矣。殊不知我
B24n0134_p0165a11║佛以無始無終全真大道。演為一乘實相了義之法。
B24n0134_p0165a12║為之開示令人悟入。且一乘者何。乃寔相常住之法
B24n0134_p0165a13║也。此寔相常住之法在於何處。就現前天地萬物。縱
B24n0134_p0165a14║目所觀。縱手所指。頭頭就位。物物天真。從本以來是
B24n0134_p0165a15║寔相常住之法。物既如是人亦復然。故法華經云。是
B24n0134_p0165a16║法住法位。世間相常住。以事事法法住於本位。則天
B24n0134_p0165a17║住天位。地住地位。日住日位。月住月位。人住人位。物
B24n0134_p0165a18║住物位。既各相住於本位。則本位既是無始無終。實
B24n0134_p0165a19║相常住之體。既是實相常住之體。則顯天相常住而
B24n0134_p0165a20║地相亦常住。日相常住而月相亦常住。人相常住而
B24n0134_p0165b01║物物亦常住。既都是常住。則天地萬物古今物理。皆
B24n0134_p0165b02║一乘實相常住之法也。且此一乘實相常住之法。從
B24n0134_p0165b03║本以來非空非有。非因非緣。非自然性。四句既離。百
B24n0134_p0165b04║非並遣。口欲言而詞喪。心欲緣而慮㤀。直得出乎心
B24n0134_p0165b05║思言議之表。默契於斯者。可謂悟入實相常住之法
B24n0134_p0165b06║矣。夫如是則目前色色物物。豈從空出耶。若從空出。
B24n0134_p0165b07║則終歸于空。豈得謂之實相常住乎。既非空出則是
B24n0134_p0165b08║汝妄言謗佛。謂色從空出。義固墮也。以空為務義亦
B24n0134_p0165b09║墮也。空能生物義亦墮也。汝義既墮。則汝此篇說話
B24n0134_p0165b10║辨論窮詰皆妄言也汝謂二氏之徒。並天主大父所
B24n0134_p0165b11║生則吾兄弟矣。譬吾弟病狂顛倒怪誕。吾為兄之道
B24n0134_p0165b12║恤乎恨乎。在以理諭之而已。觀汝不達全真道元。𡚶
B24n0134_p0165b13║執有天主。則汝是邪見外道。豈我佛為汝兄弟乎。汝
B24n0134_p0165b14║既邪見外道。正病狂顛倒怪誕。至無窮劫。未有返日。
B24n0134_p0165b15║我今且不恤汝。亦不恨汝。但以全真元道之至理。喻
B24n0134_p0165b16║汝耳汝之夷輩其亦知返乎。汝又謂堅繩可繫牛角。
B24n0134_p0165b17║理語能服人心。觀汝不達全真道元。妄執邪見。則如
B24n0134_p0165b18║野牛𡚶奔𡚶觸。無有休日。我但以元道正理為堅繩。
B24n0134_p0165b19║亦可繫汝邪見之牛角。且不許汝服不服矣。汝又以
B24n0134_p0165b20║虛無為賤。以天主為貴。是汝既不達實相常住之理。
B24n0134_p0166a01║𡚶謂佛教是虛是無。如謂之虛汝自妄虛也。謂之無
B24n0134_p0166a02║汝自妄無也。謂之賤汝自妄賤也。又何能凂凟于我
B24n0134_p0166a03║佛乎。汝又謂試以物之所以然觀之。既謂之空無則
B24n0134_p0166a04║不能為物之作者模者質者為者。我教既非空無是
B24n0134_p0166a05║汝妄計為空為無。誠如所言。不能為物作者模者質
B24n0134_p0166a06║者為者。此是迷空情現。益見汝自敗露矣然汝既不
B24n0134_p0166a07║達大道之體。人人本具物物全真妄以空無作此反
B24n0134_p0166a08║覆辨論。欲取勝于佛。吾知汝不能取勝。特自取敗。抑
B24n0134_p0166a09║亦自無自空自虛。汝若是誠是有是真是寔。决不自
B24n0134_p0166a10║甘作此無主孤魂。計心外有一天主。百年之後往彼
B24n0134_p0166a11║依附。使一切人都作無主孤魂。悉如汝者真所謂業
B24n0134_p0166a12║識茫茫無本可據也。或云。色繇空出以空為務。瑪竇
B24n0134_p0166a13║亦有所憑。未必臆說。曰縱有所憑。亦不過我家小乘
B24n0134_p0166a14║偏計色空之謂。非是我佛一乘實相之談。然瑪竇未
B24n0134_p0166a15║曾僃覽佛經。唯迹朱子大學之序謂。異端虛無寂滅
B24n0134_p0166a16║之教。其高過于大學而無寔。且朱子亦不曾僃究佛
B24n0134_p0166a17║經大乘寔相之旨。不過涉獵見聞影響附會于其間。
B24n0134_p0166a18║便以為然矣。然朱子一言之錯。而瑪竇據以為憑。醜
B24n0134_p0166a19║婦效顰轉見其陋。邪蔓引蔓不可勝長。凢我金湯固
B24n0134_p0166a20║當剪除云。
B24n0134_p0166b01║○揭邪見不循本分以三魂惑世
B24n0134_p0166b02║邪書第三篇內。假以中士謂。誰有安本分而不求外
B24n0134_p0166b03║者。雖與之四海之廣兆民之眾。不止足也。愚矣。此亦
B24n0134_p0166b04║見瑪竇自昧全不知悟。葢伊既妄計心外有天主。可
B24n0134_p0166b05║慕可修可剏業於彼。便是不循自己本分。而向外馳
B24n0134_p0166b06║求。終竟無有了日。反說他人誰有安本分而不求外
B24n0134_p0166b07║者。見倒惑生理固然也。始不知人人所固有者曰本
B24n0134_p0166b08║心。曰本性。曰大道。并形所繇來者。今古聖賢莫不於
B24n0134_p0166b09║此盡心性焉。故以斯道以覺斯民。百姓安而君王治。
B24n0134_p0166b10║故君王富有四海。不以為多。兆民之眾不以為盛。不
B24n0134_p0166b11║謂不止足。抑亦不愚。葢分所固有也。匹夫之窮。一簞
B24n0134_p0166b12║食。一瓢飲。雖居陋巷。不改其樂。終不外慕。葢亦自安
B24n0134_p0166b13║其分也。使人人各安其分。則上下和睦。而四海晏然。
B24n0134_p0166b14║天下於是太平矣。如是則君安君位。臣安臣分。而百
B24n0134_p0166b15║姓庶民悉皆安分。既皆安分。則道流德化於其間。固
B24n0134_p0166b16║不外乎當人自心與自性也。然則瑪竇迷于本心。失
B24n0134_p0166b17║于本性。理必悖常逆倫。致君為愚。使臣不忠。而上下
B24n0134_p0166b18║不和。凢天下之事悉皆倒置。必自利瑪竇輩。向外多
B24n0134_p0166b19║事不循本分之故也。伊又謂。然則人之道人猶未曉。
B24n0134_p0166b20║况于他道。而或從釋氏。或繇老氏。或師孔子。而折斷
B24n0134_p0167a01║天下之心于三道也乎。夫明其心盡其性不假于外。
B24n0134_p0167a02║則人道僃。而釋氏同。老氏契。而孔氏貫。且此三者。一
B24n0134_p0167a03║猶三。三猶一。如寶鼎之三足。摩醯之三目。不期然而
B24n0134_p0167a04║自然。能復天下之心無有遺逸。何斷折之有。瑪竇誠
B24n0134_p0167a05║異于此。昧却本心。𡚶求于外。則人道固未曉。抑尤迷
B24n0134_p0167a06║于釋氏。而老氏孔子全未夢見。故謂折斷天下之心
B24n0134_p0167a07║于三道也。不亦宜乎。於此亦顯見瑪竇將儒教與釋
B24n0134_p0167a08║道並棄不在伊目。豈孔子為萬世師。一旦被此邪見
B24n0134_p0167a09║所蔑。而明鑑君子當與排擊歸于正理見急務也。又
B24n0134_p0167a10║以三魂作多方辨論。惑世誣民其害不一。試以聖言
B24n0134_p0167a11║量破之孟子曰。形色天性也。唯聖人然後可以踐形。
B24n0134_p0167a12║夫踐形者就其本體當前之理。全直默踐合乎天性
B24n0134_p0167a13║為一體。直是心身一如。身外無餘。色心不二。神形靡
B24n0134_p0167a14║間。而身前弗慮。死後不計。聖人於是了生死。通神明。
B24n0134_p0167a15║亘古今而不磨。誠為大道之根本也。而瑪竇不達。聖
B24n0134_p0167a16║人之道。妄以遊揚魂慮為寔法繫人。望于大道己甚
B24n0134_p0167a17║不可。何况更于一人計有三魂。曰靈魂。曰覺魂。曰生
B24n0134_p0167a18║魂。謂生魂之與覺魂。百年都滅。而獨靈魂百年不滅。
B24n0134_p0167a19║夫有滅有不滅。則不能踐形為一體。亦非合乎天性
B24n0134_p0167a20║之道。唯是欣厭取捨生滅邊事。而當人本命元辰大
B24n0134_p0167b01║全之旨全無寔踐。可知伊是無主孤魂。隨處棲治不
B24n0134_p0167b02║馳天堂。便入地獄一憑天主賞罰。自無立地之處矣。
B24n0134_p0167b03║又裂禽獸不具。靈魂應供口腹。致人恣殺。全無不忍
B24n0134_p0167b04║之德。將吾聖賢盡人盡物之性。一時迷沒。且人分上
B24n0134_p0167b05║計有三魂已是迷𡚶何况更裂禽獸。不具靈魂。致人
B24n0134_p0167b06║恣殺。寧非迷中又生迷。𡚶中復增𡚶乎。據此誠為穿
B24n0134_p0167b07║鑿邪見。業識紛飛害己害人。其謬固不可勝言也。豈
B24n0134_p0167b08║知我聖人能踐乎形天性一體而心身一如。身外無
B24n0134_p0167b09║餘。色心不二。形神靡間。故生前過去弗計。而死後未
B24n0134_p0167b10║來不慮。覿體了然無容毫髮於其間。所以神明燭古
B24n0134_p0167b11║今直與天地伍焉。此又理學君子。固宜燭破其外道
B24n0134_p0167b12║之邪見。惑世誤民之太甚也。
B24n0134_p0167b13║○揭邪見迷萬物不能為一體
B24n0134_p0167b14║邪書第四篇。以萬物不能為一體。又以自執天主不
B24n0134_p0167b15║與萬物為一體。亦以萬物不可與天主為一體。識情
B24n0134_p0167b16║計度勢固然也。葢伊舍乎心離乎性。向天地萬物之
B24n0134_p0167b17║外。執有天主。誠虛𡚶法。如龜毛兔角無可與萬物諧。
B24n0134_p0167b18║而萬物又豈可與虛𡚶該乎。無怪。伊謂物物各一類。
B24n0134_p0167b19║彼此各一軀。尊自尊。而卑自卑。大小相背。巨細相凌。
B24n0134_p0167b20║不能一歸於大本。親薦其覿體也。夫大本也者。而天
B24n0134_p0168a01║地萬物本於無始。而亦本於無終也。若萬物究竟有
B24n0134_p0168a02║終盡之時。則試問伊邪輩。即此天地萬物從今日去。
B24n0134_p0168a03║至於未來。何時何日何月何年何世何劫。是終盡之
B24n0134_p0168a04║驗乎。若萬物亦有始生之時。則亦試問伊邪輩。即此
B24n0134_p0168a05║天地萬物從今日。始推至過去盤古之前。離汝妄執
B24n0134_p0168a06║天主能生之外而此萬物亦是何時何日何月何年
B24n0134_p0168a07║何世何劫。是始生之兆乎。吾知離汝𡚶執。天主能生
B24n0134_p0168a08║之外推之。萬物固無始也。而亦無終也。既無始而亦
B24n0134_p0168a09║無終。則即此無始無終。是天地萬物之大本也。悉其
B24n0134_p0168a10║名則曰本心。曰本性。曰至理。曰大義。曰一氣。名目雖
B24n0134_p0168a11║多而旨固無外。此無始無終之大本。融其大本。則曰
B24n0134_p0168a12║亘古今。通物我。包萬有。齊群象。無所不該。而無所不
B24n0134_p0168a13║貫。故此大本與萬有群象古今物我。為一體。葢名相
B24n0134_p0168a14║雖殊。而所稟之道體一也。然則物物頭頭道體不昧。
B24n0134_p0168a15║則名無其名。而相無其相。名相不立而全體覿露。超
B24n0134_p0168a16║乎識心妄想。出于思議之表矣。苟涉思議形於妄想。
B24n0134_p0168a17║則名相殊而町畦現。大小別而尊卑異。欲合為一體。
B24n0134_p0168a18║不止如人欲到東京而行向西。日劫相背終無到日
B24n0134_p0168a19║矣。此正合利瑪竇用識心妄想。分別萬物不能為一
B24n0134_p0168a20║體之實驗也。然既迷一體之旨。亦背一心之道。故舍
B24n0134_p0168b01║乎心。離乎性。向天地萬物之外。妄執有一天主。將我
B24n0134_p0168b02║三教聖人心性之道。竊合其量謂。天主無始也。無終
B24n0134_p0168b03║也。具有無量之能。包乎天地萬物。而不與天地萬物
B24n0134_p0168b04║為一體。故賤天賤地。賤人賤物。賤古今聖賢。反謗我
B24n0134_p0168b05║佛說心量之法。為誑經。為傲慢。將聖賢闡天地同根
B24n0134_p0168b06║萬物一體。矯揉悉盡。幾為伊識神所迷矣。嗚呼舍乎
B24n0134_p0168b07║心性終古經常之法。妄執天主為過高。竊於聖而反
B24n0134_p0168b08║毀乎聖。噴此腥唾如口含糞橛。自臭一時。比我聖賢
B24n0134_p0168b09║終古常道。豈可同年而語乎。或云。天地萬物本於無
B24n0134_p0168b10║始無終。為今古常法。有義乎。曰凢天地萬物。在乎當
B24n0134_p0168b11║人善契不善契。止於幾微之間。若認以為有。是妄執
B24n0134_p0168b12║常見。若認以為無。是妄執斷見。默契於其間。則出乎
B24n0134_p0168b13║妄執有無斷常之見。而合於無始無終一寔真常亘
B24n0134_p0168b14║古亘今之道也。若利瑪竇。則以天地萬物。為有始有
B24n0134_p0168b15║終。不契真常之體。計為斷見。且吾聖賢闡心性之外
B24n0134_p0168b16║更無餘法。縱執有之。皆是虛妄不實。而瑪竇偏計心
B24n0134_p0168b17║性與天地萬物之外。執有天主別具無始無終有無
B24n0134_p0168b18║量能。誠以虛妄不常之法。計以為常如是。則常計無
B24n0134_p0168b19║常而無常計常。轉偏計度。疊成六十二種邪見。如我
B24n0134_p0168b20║聖典所明。而瑪竇悉皆僃足。望我一寔真常之道。何
B24n0134_p0169a01║日。而得染指乎。
B24n0134_p0169a02║○誅邪顯據錄
B24n0134_p0169a03║西甌李王庭
B24n0134_p0169a04║六合之內有存而不議。議而不論者。恐其亂人觀聽
B24n0134_p0169a05║也。若夫不得不論。不得不議者。凡列衛聖皆不可少
B24n0134_p0169a06║一口誅之力。如今日之天主教是已。第辨之而不得
B24n0134_p0169a07║其顯有可據者。則其心不服。辨之而不得其事之真。
B24n0134_p0169a08║屬矯誣者。則其心尤不服。是以余于心性天堂地獄
B24n0134_p0169a09║等說外。獨舉其彰明較著者言之。以附于相國沉公
B24n0134_p0169a10║臺卿晏公同徒楊公。三疏之後令賢智之士。固賞此
B24n0134_p0169a11║語有同心。而識苟非污下。亦得以隨事察奸也。試即
B24n0134_p0169a12║彼所張掛中堂墨[刻-人+ㄑ]。言之云穪天主哀憫眾生。乃于
B24n0134_p0169a13║四川。裂山石。獻經文篆字。始知天主降生之本。噫何
B24n0134_p0169a14║舛也。四川列在中華。固非無人不到之所。且石崩獻
B24n0134_p0169a15║文。亦非西夷獨有之經。試問四川之人果于何年月
B24n0134_p0169a16║何日時何州縣何村落有石崩之迹。有篆字之文。四
B24n0134_p0169a17║川之人茫然不知也。川人不知。而西夷之人獨知之
B24n0134_p0169a18║乎。此不過借河圖地不受寶之說。以神鬼其教。而謬
B24n0134_p0169a19║謂藏之石室耳。焉知石文可暗刊。而此石迄今川中
B24n0134_p0169a20║竟付烏有。將何說以愚人。更可異者水法一節。必于
B24n0134_p0169b01║邊外石田用之。夫石田可用。則中都旱田亦可用也。
B24n0134_p0169b02║並中都山田亦無不可用也。乃必試于邊。豈水生于
B24n0134_p0169b03║石乎。此又不過以難能之事荒惑今人。料今士大夫
B24n0134_p0169b04║所日悸者漕運之艱。故倡為此說以傾動世耳。曾思
B24n0134_p0169b05║真真經濟。無地不效。其實用豈待托之遐荒以文其
B24n0134_p0169b06║拙耶。至如記函一件。其鄙夷不屑我輩。更莫此為大。
B24n0134_p0169b07║夫天生聰明。將自我作古。即一目十行。一覽無遺。何
B24n0134_p0169b08║代無之。乃托名倒記背誦。既使下愚之夫希其㨿。即
B24n0134_p0169b09║中材之士認為真。孰知此萬萬無有之理。實實以聾
B24n0134_p0169b10║聵待人。勿論不得。縱使一旦得之。而章句誦說之學。
B24n0134_p0169b11║何益于心解力行。矧其不然也。如前三事夫非彰明
B24n0134_p0169b12║較著不辨自知者哉。第異端竊我以實而不售。幸奸
B24n0134_p0169b13║謀之自破。而竊我以名而可虞。尤
B24n0134_p0169b14║天朝之隱憂。余更不能不有後言矣何也。
B24n0134_p0169b15║我太祖高皇帝定鼎胡元。從古得天下之正。未有匹
B24n0134_p0169b16║之者也。故建號大明。名稱實也。何物么麼輙命名大
B24n0134_p0169b17║西。抑思域中有兩大否。此以下犯上。罪坐不赦。旋于
B24n0134_p0169b18║大字下。以西字續之。隱寄西為金方兵戈之象。則其
B24n0134_p0169b19║思逞不䡄潛謀之素矣。抱忠君愛國之心者。可不寒
B24n0134_p0169b20║心哉。頃見中國名流輩出力斥其妄。稍自知非易以
B24n0134_p0170a01║泰西。說者謂其與佛老為難也。有功于吾儒。殊不知
B24n0134_p0170a02║三教並行。鼎峙兩間原不甚左。獨此輩今日。詭事天
B24n0134_p0170a03║知天之解。而入者將來併莫為而為者。以天為主。究
B24n0134_p0170a04║且何有于儒哉。抑余昔年與艾子。會晤黃華山房及
B24n0134_p0170a05║新創天主堂。識面有日。拜酬相頻。何忍于彼不恕也。
B24n0134_p0170a06║但道脈關心。似是而非。害人不淺。一閱所送之書。及
B24n0134_p0170a07║開口。便稱天主。自漢哀帝降生不幾。盤古以後無天
B24n0134_p0170a08║乎。此其淺近不根。應難騙人易知也。獨是無稽之輩。
B24n0134_p0170a09║心覬其金。無識之士智昬于利。圖餔餟計。且樂大齋
B24n0134_p0170a10║小齋。以水族魚鱗為無妨。而恣其口腹也。其于孔聖
B24n0134_p0170a11║不茹葷之齋。不顯悖耶。然獨曰飲食細事也。何一邂
B24n0134_p0170a12║逅之後。久與周旋。周旋不已。浸假詞色。詞色不已。遂
B24n0134_p0170a13║成意氣。意氣不已。漸引徒眾。恐日後愈不可測矣。噫
B24n0134_p0170a14║始恃飲食燕笑之㣲。終成𥅣狎奸邪之失。借小人以
B24n0134_p0170a15║口實敗大道之門墻。曾堂堂大明堪令小醜亂華乎。
B24n0134_p0170a16║願我輩思古之至人高致妙用。如殷箕子陳範而居
B24n0134_p0170a17║朝鮮。吳泰伯端委而行周禮于荊蠻。所謂用夏蠻夷
B24n0134_p0170a18║實在吾徒。甚勿為異端所惑。
B24n0134_p0170a19║○尊正說
B24n0134_p0170a20║古蒲釋行璣
B24n0134_p0170b01║原夫至正之理。天人之命脈寓焉。故謂之大同。亦謂
B24n0134_p0170b02║之大公。大公也者神聖不得私其有。天地不能秘其
B24n0134_p0170b03║權。大同也者人稟之。而為聖為凡為貴為賤。物稟之
B24n0134_p0170b04║或有知覺。或無知覺。萬彙千種各安其位。一道坦然
B24n0134_p0170b05║不壞其相。此古今不易之定旨也。惟大聖人出興于
B24n0134_p0170b06║時。推明公同之正理。指歸天人之命脈。是則以先知
B24n0134_p0170b07║覺後知。以先覺覺後覺者矣。故我釋迦本師。離兜率。
B24n0134_p0170b08║降皇宮。捨王位。入雪山。靜思六年。於臘八子夜。覩明
B24n0134_p0170b09║星。忽然大悟。乃歎曰。奇哉。一切眾生具有如來智慧
B24n0134_p0170b10║德相。良繇妄想執著。不能證得。至法華會上曰。諸佛
B24n0134_p0170b11║世尊為一大事因緣故。出現于世。欲令眾生開佛之
B24n0134_p0170b12║知見故。欲示眾生佛之知見故。欲令眾生悟入佛之
B24n0134_p0170b13║知見故。繼而達磨西來稟教外單傳之旨。直指人心。
B24n0134_p0170b14║見性成佛。嗣後禪宗竸挺。覿面提持奮大機用。雖方
B24n0134_p0170b15║便多端。特揭元本之正見。倘能廻光返照。立證元初
B24n0134_p0170b16║正體。則卓然無依。至真獨露。此無他。葢從本以來各
B24n0134_p0170b17║各具足成佛故也。孔子曰。大學之道在明明德。在親
B24n0134_p0170b18║民。在止於至善。曰參乎吾道一以貫之。子思子曰。天
B24n0134_p0170b19║命之謂性。率性之謂道。曰自誠明謂之性。孟子曰。萬
B24n0134_p0170b20║物皆僃於我。葢聖賢繼天立極。闡當人性命之緒。葢
B24n0134_p0171a01║明具體之圓。而發其本然之妙也。而老氏亦曰。有物
B24n0134_p0171a02║混成先天地生。寂兮寥兮獨立而不改。周行而不殆。
B24n0134_p0171a03║可以為天下母。吾不知其名。字之曰道。曰聖人抱一
B24n0134_p0171a04║為天下式。曰昔之得一者。天得一以清。地得一以寧。
B24n0134_p0171a05║神得一以靈。人得一以盈。萬物得一以生。侯王得一
B24n0134_p0171a06║以為天下貞。葢天地人物總原于一。而不假外成者。
B24n0134_p0171a07║渾然固有之理也。於是乎三教鼎立。今古並行。而不
B24n0134_p0171a08║相悖。自天子以至於諸人。踐其道造其極者。史典昭
B24n0134_p0171a09║然不可枚舉。固無論中夏夷狄之精鄙。富貴貧賤之
B24n0134_p0171a10║崇卑。唯正是宗。存乎其人而已。所以在朝在野人人
B24n0134_p0171a11║得而尊之。人人得而主之。人人得而正之。人人得而
B24n0134_p0171a12║弘之。至於邪說異端。如水火之不同器。曲直之不相
B24n0134_p0171a13║侔。毋容毫髮混乎其間者明且著矣。何物西洋利瑪
B24n0134_p0171a14║竇之夥者。肆布邪書。簧鼓當世。蔑至正本具之理。析
B24n0134_p0171a15║裂心性。多般臆說。謂太極不能生物。天地萬物不能
B24n0134_p0171a16║同根一體。噫誠不足與語大道之原矣。豈知山河大
B24n0134_p0171a17║地明暗色空。咸是妙明真心中物。及人人法法各具
B24n0134_p0171a18║太極之理。瑪竇既不悟法法唯心。心心本具。而務外
B24n0134_p0171a19║計度。故別執有天主可尊可附。能生能造。以至趨妄
B24n0134_p0171a20║逐物。起種種差殊之見。正是業識茫茫無本可據。欲
B24n0134_p0171b01║望三教之宮墻。何啻數仞之崇高也。而敢恣意。輕擬
B24n0134_p0171b02║太極與夫同根一體之非是。則知瑪竇以己局見。比
B24n0134_p0171b03║量義文之太極。以識心分別天地萬物。而方古人無
B24n0134_p0171b04║同根一體之理。何狂誕之若是乎。莊子曰。井蛙不可
B24n0134_p0171b05║以語於海。夏蟲不可以語於氷。瑪竇之謂與。奈之何。
B24n0134_p0171b06║聖世紳衿不察其言之可否。而甘醉心于怪妄。群然
B24n0134_p0171b07║煽其和風。熾其邪說。自釀肺肝之大患。漸引膚毒以
B24n0134_p0171b08║互攻。獨不思道統命脈垂茲于萬世。皎如月星。一旦
B24n0134_p0171b09║𢦤賊投之夷手。是可忍乎。孰不可忍乎。余山林拙朽。
B24n0134_p0171b10║匪敢僭越。第公同之道。天人命脈。朝野均𨵿。所以云
B24n0134_p0171b11║人人得而尊之。人人得而主之。緣剖三教之根源。證
B24n0134_p0171b12║當人之具體。俾正眼者一燭洞然知無稽之言。弗足
B24n0134_p0171b13║採信。則未陷者。毋至覆轍之虞。已陷者庶幾寒心痛
B24n0134_p0171b14║悔。咸發公同之憤。誅公同之讐。還公同之元。尊公同
B24n0134_p0171b15║之正。則不惟理學幸甚。而先聖幸甚。不惟先聖幸甚。
B24n0134_p0171b16║而生靈亦幸甚。是故著尊正說云。
B24n0134_p0171b17║○拆利偶言
B24n0134_p0171b18║有客問曰。利瑪竇既排佛氏謂。竊伊西國善民輪廻
B24n0134_p0171b19║之說。以天堂地獄嚇人。奈何渠教中亦有天堂地獄
B24n0134_p0171b20║之說。得非自己倒置乎。余曰即吾教謂。天堂地獄亦
B24n0134_p0172a01║異乎瑪竇之所說也。據瑪竇云。有人罪惡如山。但一
B24n0134_p0172a02║歸天主。罪即消滅。天主卑之天堂之樂。其或不知信
B24n0134_p0172a03║向者。雖聖賢猶入鍊清之獄。若天主如是主權。可謂
B24n0134_p0172a04║公乎。可謂天主乎。吾知瑪竇止竊吾教之天堂地獄。
B24n0134_p0172a05║以誑惑愚民。又恐難逃至鑒。遂反誣佛氏嚇人。此所
B24n0134_p0172a06║以見瑪竇之狡也。然狡雖深。其如我正大之教。萬世
B24n0134_p0172a07║不磨何哉。試為子陳之。我世尊說法五時。因機設教
B24n0134_p0172a08║隨機隨解。初無定義。雖言天堂地獄。寔一時方便。以
B24n0134_p0172a09║人有造善惡之業。故說業有輕重。感報不同。善者隨
B24n0134_p0172a10║善業。感天堂之報。福盡還墮。惡者隨惡業墮地獄。餓
B24n0134_p0172a11║鬼畜生之報。乃至從迷入迷。輪轉不息。葢天堂等報。
B24n0134_p0172a12║因人造業而有。非有定所也。若智者悟明。業果本無
B24n0134_p0172a13║自性。則當下解脫。覔罪福之原。了不可得。安有善惡
B24n0134_p0172a14║業之可隨耶。古佛偈云。身從無相中受生。猶如幻出
B24n0134_p0172a15║諸形象。幻人心識本來無。罪福皆空無所住。華嚴經
B24n0134_p0172a16║云。應觀法界性。一切唯心造。古云。了即業障本來空。
B24n0134_p0172a17║未了應須還夙債。如是則吾教本以明心見性。導人
B24n0134_p0172a18║為懷。豈有天堂地獄之寔法繫綴於人乎。又豈若瑪
B24n0134_p0172a19║竇梗執有天堂地獄。天主界之上下乎。足見瑪竇不
B24n0134_p0172a20║能明吾教之根源。而徒滯迹狂吠。何異韓獹舍人而
B24n0134_p0172b01║逐塊哉。客曰承教深領唯心之旨。可知一切業果皆
B24n0134_p0172b02║是當人分上召感。無心外之天堂地獄明矣。又彼謂
B24n0134_p0172b03║孔子曰。西方有大聖人。乃兆耶穌。而佛氏竊之。并願
B24n0134_p0172b04║聞說以悉諸疑。余曰噫事固有理存焉。可妄爭乎。佛
B24n0134_p0172b05║之道。如日月麗天古今獨輝。佛之德如天地覆育。塵
B24n0134_p0172b06║剎無遺。余為佛氏之徒。匪曰加辭自讚。道本如是故
B24n0134_p0172b07║也。自漢明帝時吾教始入中華所尊崇敬奉降心歸
B24n0134_p0172b08║信者。皆有道君相也。葢尊佛之神明。尊佛之道大也。
B24n0134_p0172b09║道大而又合儒。故其化通乎天下。天下宗佛大道。無
B24n0134_p0172b10║智愚貴賤男女。知有無生之常理。廓明本具之真心。
B24n0134_p0172b11║相承于茲無方不被佛之博施濟眾。至矣極矣。是以
B24n0134_p0172b12║後世正人推而崇之。曰西方大聖人。實符孔聖之贊
B24n0134_p0172b13║襄。良有以也。瑪竇輩迷本逐末。舍自己莫尊莫太之
B24n0134_p0172b14║貴。而向外妄立一天主司攝。是心外有法。乃邪見外
B24n0134_p0172b15║道耳。豈有萬世師聖。而預稱邪見之外道乎。且列禦
B24n0134_p0172b16║𭁵載。孔子曰。西方有大聖人焉。不治而不亂。不言而
B24n0134_p0172b17║自信。不行。而自化。蕩蕩乎民無能名焉。如是則全一
B24n0134_p0172b18║淳龐世界。上下渾然可謂太平無象矣。以無象之真
B24n0134_p0172b19║風。雖有刑名。將安用哉。瑪竇自言。耶蘇為救兆民。甘
B24n0134_p0172b20║心臨刑於十字架。以贖其罪。然耶穌既為天主化生。
B24n0134_p0173a01║符孔聖之微。處其國必君聖臣賢民良時泰而有億
B24n0134_p0173a02║兆之刑民。謂之不治而不亂可乎。又耶穌無取信于
B24n0134_p0173a03║人。不能釋民之罪。而致以身贖之。謂之不言而自信
B24n0134_p0173a04║可乎。又耶蘇以度人自勝。稱為教化皇。則必澤及遐
B24n0134_p0173a05║邇。至為民贖罪。彼國殊無敬畏之心。直以十字架之
B24n0134_p0173a06║刑刑之。既刑矣。謂之不行而自化可乎。孔子曰。片言
B24n0134_p0173a07║可以折獄者其由也與。夫由賢者也。特有異教之志。
B24n0134_p0173a08║其行剛其言直。平日信足以取人。孔子歎其片言而
B24n0134_p0173a09║獄可折。矧耶穌有主宰天地人物之權。并全仁全智
B24n0134_p0173a10║之德。而不能主宰一形軀。則全能之術又安在哉。豈
B24n0134_p0173a11║有天主而不迨我土一賢者耶。瑪竇妄竊聖言以嘉
B24n0134_p0173a12║耶穌。余恐罪鬼反不能安於地下定矣。客謝曰。誠哉
B24n0134_p0173a13║是言也。以子之言質諸吾儒。當自了然燭邪正。如指
B24n0134_p0173a14║掌間矣。
B24n0134_p0173a15║○昭奸
B24n0134_p0173a16║福唐釋寂基
B24n0134_p0173a17║按利瑪竇立天主兩字。雖是望空扭揑。然其機關狡
B24n0134_p0173a18║猾。將儒佛兩家互竊互排。抵死穿鑿。隨時變幻。無怪
B24n0134_p0173a19║吾人被其惑也。葢揣知吾人莫不敬天畏天順天。故
B24n0134_p0173a20║譸張其說。以誑嚇天下。料天下莫敢膺懲。此其狡猾
B24n0134_p0173b01║者一也。又克作奇珍趨世貢獻以求容。我土致夏夷
B24n0134_p0173b02║之防。上不嚴於　朝廷。下不禁於關津。此其狡猾者
B24n0134_p0173b03║二也。又漁獵儒言。以三皇之時用化。五帝之時用教。
B24n0134_p0173b04║遂誕。其妖妄之術為教化皇。葢以教化神於儒。皇優
B24n0134_p0173b05║於帝。舉三皇五帝之功德。盡剽竊之以標名。致令淺
B24n0134_p0173b06║識之夫樂其誕也。凡六經言天言上帝處。頻引為證。
B24n0134_p0173b07║於易中太極生兩儀。共範圍彌綸。及中庸參配之微
B24n0134_p0173b08║言皆斥為不當。若是者何也。彼將以天主抹煞儒佛。
B24n0134_p0173b09║倘不遮範圍參配等微言。則難抗儒宗。而天主之創
B24n0134_p0173b10║立難圖矣。此其狡猾者三也。彼輩開口便斥佛為魔
B24n0134_p0173b11║鬼。所剏天主之義反全然竊佛。葢佛典謂無始無終
B24n0134_p0173b12║不增不減。充滿法界而不可測量者。皆發明古人理
B24n0134_p0173b13║性之寔旨。彼盡竊之以獨歸天主。又以佛從兜率天
B24n0134_p0173b14║降生。于西域遂詭言天主。亦從天降生于西洋。又以
B24n0134_p0173b15║漢明帝夢佛遣使求佛。即詭言天主生于漢哀帝時。
B24n0134_p0173b16║葢以哀帝在明帝之前。遂硬竊明帝所夢之佛。為天
B24n0134_p0173b17║主。此其狡猾者四也。彼嘗排佛以福利誘人。又竊佛
B24n0134_p0173b18║天堂地獄之說云。奉天主者死後昇天堂。不奉天主
B24n0134_p0173b19║者死後入地獄。甚有紿愚民。曰為天主死難者。生最
B24n0134_p0173b20║上天。斯不特以福利許人。且以天堂誘人致命。此其
B24n0134_p0174a01║狡猾直令人不忍言矣。故昔萬曆年間。夷人王豐肅
B24n0134_p0174a02║等簧鼓南都。被當事者參奏擒拿。即有愚民執小黃
B24n0134_p0174a03║旗自云願為天主死者。則其煽惑深入勢寔艱危。固
B24n0134_p0174a04║為忠君愛國者所隱憂。而語言矯誣日益浸滛。最為
B24n0134_p0174a05║衛道輔世者所遠慮也。詎意縉紳君子懵懵然。而與
B24n0134_p0174a06║之相附會哉。說者謂祀天為正學。謂天有主亦似有
B24n0134_p0174a07║理。况吾人天命天道天德之語又甚可據。何獨於彼
B24n0134_p0174a08║而疑之。不知夷得售其奸者正依附此語也。吾人所
B24n0134_p0174a09║以被其惑者。寔未究此義也。何者以形體而言。謂之
B24n0134_p0174a10║天。以主宰而言。謂之帝。曰天。曰帝。名殊而體一也。若
B24n0134_p0174a11║夫天命天道等微言。總不出乎自性誠明之外。故云
B24n0134_p0174a12║天命之謂性。誠者天之道。何曾謂性外有天。天外有
B24n0134_p0174a13║主。以制造萬物。并造魂靈之怪誕哉。頻以六經所稱
B24n0134_p0174a14║上帝。為天主明證。而制造萬物之誕。何六經無一言
B24n0134_p0174a15║可影響乎。夫上帝儒言也。太極儒宗也。若排斥其宗
B24n0134_p0174a16║則不宜附會其言。既附會其言則不宜排斥其宗。奈
B24n0134_p0174a17║何排太極云。若太極者只解之。以所謂理則不能為
B24n0134_p0174a18║萬物之原。又云理亦依賴之類自不能立。曷立他物。
B24n0134_p0174a19║按此何等橫恣。將開闢以來之學脈最𨵿係者。敢變
B24n0134_p0174a20║亂之。夷罪不容誅矣。夫太極焉可解。原不容解也。即
B24n0134_p0174b01║先儒解之所謂理者。以太極無思無為無方無體。而
B24n0134_p0174b02║具有生天地萬物之理也。惟具有生天地萬物之理。
B24n0134_p0174b03║先儒解之所謂理不亦宜乎。而利氏𡚶排云。解之所
B24n0134_p0174b04║謂理則不得為萬物之原。又云理亦依賴之類。以太
B24n0134_p0174b05║極只解所謂理。固不知太極以理為依賴。且不識理
B24n0134_p0174b06║矣。何則萬法唯心。心外無法。心也者無形相。有靈覺。
B24n0134_p0174b07║唯有靈覺。而天下物理具矣。所謂虛靈不昧具眾理。
B24n0134_p0174b08║而應萬事者也。今利氏妄以人為自立理為依賴。豈
B24n0134_p0174b09║知萬法唯心心外無法之微旨哉。即儒佛兩家並說
B24n0134_p0174b10║體用。葢以心具眾理為體。而應萬事為用。然說雖分
B24n0134_p0174b11║體用寔則體用一源。究竟即一源亦不可得。惟一靈
B24n0134_p0174b12║任運而已。今利氏妄分兩端。豈識理哉。又曰。所謂理
B24n0134_p0174b13║者只有二端。或在人心。或在事物。事物之理合乎人
B24n0134_p0174b14║心。則事物方謂真寔。人心能窮彼在物之理。則謂之
B24n0134_p0174b15║格物。據此兩端。則理固依賴矣。奚得為物原云此又
B24n0134_p0174b16║錯認情識為格物也。夫格物原在明德。德既明而物
B24n0134_p0174b17║自格。利氏。此言乃目前情識耳。以目前情識執難先
B24n0134_p0174b18║天發育之理。豈不可𠷣。夫先天發育之理。統于乾元
B24n0134_p0174b19║自強不息。乾元之自強不息即吾心之本覺常明吾
B24n0134_p0174b20║心之本覺常明。於先天後天。無二無分。無別無斷也。
B24n0134_p0175a01║如是則合之物物為一體。散之各具一太極。此乃窮
B24n0134_p0175a02║深極微之見。光明正大之道。豈容邪說所泯沒哉。嗟
B24n0134_p0175a03║乎利氏業識茫茫無本可據。橫計天地之大。萬物之
B24n0134_p0175a04║多。最初必有生成之者。遂創立一天主焉。專欲立天
B24n0134_p0175a05║主。遂硬排太極。葢恐士君子以太極為宗。則與天主
B24n0134_p0175a06║不兩立。而邪說自遁矣。故橫意排斥。揑妄衒怪。計將
B24n0134_p0175a07║搖惑吾
B24n0134_p0175a08║聖明之世也。或曰。吾子學佛者也。何不直闡佛。尚言
B24n0134_p0175a09║儒乎。曰儒宗太極。佛說無生。無生太極名殊體同。惟
B24n0134_p0175a10║其體同。故相安而不相悖。今邪說無宗。斷滅理性與
B24n0134_p0175a11║儒佛並相反。吾所以言儒者。正明儒與佛同。葢欲士
B24n0134_p0175a12║君子繇知儒以知佛。會儒佛一貫。令邪說不得作也。
B24n0134_p0175a13║所最可駭者。彼輩以一時突出之妖邪。敢亂吾國開
B24n0134_p0175a14║闢以來之學脈。吾輩衍開闢以來之學脈者。反不能
B24n0134_p0175a15║懲一時突出之妖邪。則為三教後昆者能不慚惶乎。
B24n0134_p0175a16║或曰。彼秪欲蔑佛。儒猶不敢毀也。吾以為太極儒家
B24n0134_p0175a17║也。既反其宗。安謂不毀其教乎。且毋論舜文周孔。入
B24n0134_p0175a18║地獄等語在文林。尤可切齒。只見寔義第二篇。有云。
B24n0134_p0175a19║敝國之鄰方上古不止三教。纍纍數千百枝後。為西
B24n0134_p0175a20║儒以正理辨喻。以善行嘿化。今惟天主一教是從審
B24n0134_p0175b01║此語。灼見夷心橫恣。月中豈直無佛老。抑亦無周孔
B24n0134_p0175b02║矣。未幾果有周孔入地獄等語。察夷言之浸潤如此。
B24n0134_p0175b03║則夷心之包藏誠叵測耳。而蔓延惑世。多種譸張不
B24n0134_p0175b04║止於是。其寔義首篇幾千言。竊三教理性無始無終
B24n0134_p0175b05║六合不能為邊際等語。誕為天主嘵嘵萋菲並無一
B24n0134_p0175b06║性三身之義。至終篇亦只言天主生於漢哀帝時。名
B24n0134_p0175b07║為耶穌。亦無一性三身之義。厥後利氏既死其黨與
B24n0134_p0175b08║猖獗于兩京。爾時憂世者皆惡其左道惑眾。累䟽劾
B24n0134_p0175b09║駁如沉宋伯三參中有云其術之邪鄙不足言也。據
B24n0134_p0175b10║其所稱天主。乃是彼國一罪人。誠不足辨也。又有云。
B24n0134_p0175b11║豈有上帝化為胡人。胡人釘死之後復返為上帝乎。
B24n0134_p0175b12║又有云。以天主降生為胡人。豈降生以後天遂無主
B24n0134_p0175b13║乎。夫夫也可謂有識矣。彼夷自知情偽敗露難以欺
B24n0134_p0175b14║人。遂著遺詮一冊。竊佛典一性具三身之義。謂天主
B24n0134_p0175b15║有三位。一位名罷德肋。二位名費略。三位名須彼利
B24n0134_p0175b16║多三多。第二位費略雖降生為邪蘇。而罷德肋猶在
B24n0134_p0175b17║天。將以遁逃上帝化為胡人。胡人返為上帝。天主降
B24n0134_p0175b18║生以後天遂無主之詰。夫天主寔義。正著明天主之
B24n0134_p0175b19║義也。豈天主有三身。利瑪竇不著明於前。尚待其黨
B24n0134_p0175b20║與遺詮于後耶。則其隨時變幻遁逃情偽斷可見矣。
B24n0134_p0176a01║不然天主之說果真。則自降生以後當親口宣揚。及
B24n0134_p0176a02║彼輩之來我土。惟飜譯親口所宣之經。以示吾人。是
B24n0134_p0176a03║其急務。何最初無一字將來。待二十年漁獵我土經
B24n0134_p0176a04║書東瞟西竊。然後杜撰。而降生之謬又被人東貶西
B24n0134_p0176a05║駁。然後以三身為躲竄。此何為哉。如是則扭揑穿鑿
B24n0134_p0176a06║不特遺詮寔義。雖汗牛充棟可類推矣。聞人樂其譚
B24n0134_p0176a07║實。吾以為過譽。所謂實者莫尚佛典。佛典說三身之
B24n0134_p0176a08║義。只明當人自性。非如彼夷之扭揑穿鑿也。夫三身
B24n0134_p0176a09║者清淨法身性也。以性清虛無物故。謂之清淨法身。
B24n0134_p0176a10║圓滿報身行也。以性虛靈具足一切故。謂之圓滿報
B24n0134_p0176a11║身。千百億化身用也。以性虛靈能感通萬事故。謂之
B24n0134_p0176a12║千百億化身。是皆不離自性靈通而已。然詳言之三
B24n0134_p0176a13║身。約言之體用。葢性即體行即用也。即質之中庸云。
B24n0134_p0176a14║君子之道費而隱。費用之廣非千百億化身而何。隱
B24n0134_p0176a15║體之微非清淨法身而何。周道如砥。百姓共繇。第此
B24n0134_p0176a16║日用不知。故聖人先覺就其自性。而提醒之云。自性
B24n0134_p0176a17║具三身。君子之道費而隱。苟悟自性即了然矣。今夷
B24n0134_p0176a18║黨竊之以護天主降生之駁。謂天主有三位。一位名
B24n0134_p0176a19║罷德肋。謂罷德肋照已而生費略。既生費略。與費略
B24n0134_p0176a20║互相愛慕。共發須彼利多三多。又因須彼利多三多
B24n0134_p0176b01║之功。以血體造成耶蘇之身。即降生于西漢末年。如
B24n0134_p0176b02║此妖妄怪誕。所謂惑世誣民莫此為甚。試以自性體
B24n0134_p0176b03║用之道詰之果孰是而孰非。孰邪而孰正乎。且就邪
B24n0134_p0176b04║書以問彼云。罷德肋既是第一位天主。照己而生費
B24n0134_p0176b05║畧之賢可也。至於生亞當厄襪為人類之始祖。何不
B24n0134_p0176b06║更推一性一能以與之共。而乃賦以頑梗之性。父命
B24n0134_p0176b07║不遵不靈之魂被魔作擾耶。夫費略與亞當厄襪。均
B24n0134_p0176b08║是罷德肋所生。則均是罷德肋一子也。安有一子之
B24n0134_p0176b09║中不惟有親踈而有憎愛。豈全能大公之天主尚且
B24n0134_p0176b10║有憎愛之情僻乎。不特此乎。彼夷不悟萬物一體故。
B24n0134_p0176b11║揣摩有天主以生萬物。遂以天主之性不同人性。人
B24n0134_p0176b12║性不同禽獸性。謂禽獸之性本冥頑不靈。然饑知求
B24n0134_p0176b13║食。渴知求飲。畏矰繳而薄青冥。驚𮊁網而潛深澤。或
B24n0134_p0176b14║反哺跪乳俱以保身孳子。防害就利。與夫靈者無異。
B24n0134_p0176b15║此必有尊主者默教之纔能如此也。此荒唐之說。諒
B24n0134_p0176b16║有目者莫之或欺。試觀大地禽獸。何其綦多。饑飡渴
B24n0134_p0176b17║飲防害就利。何其綦紊。若一一必經嘿教。吾恐為尊
B24n0134_p0176b18║主者縱有全能全智。亦未免萬方照顧終歲翹勤又
B24n0134_p0176b19║何其數數不憚煩耶。此不能盡自性以盡人物之性。
B24n0134_p0176b20║故不知人物同靈原為一體。至錯謬乃爾。且禽獸之
B24n0134_p0177a01║靈不止反哺跪乳保身孳子而已。如巢者莫不知風。
B24n0134_p0177a02║穴者莫不知雨。知風知雨不可謂無知也。有知不可
B24n0134_p0177a03║謂無靈也。倘云必有尊主嘿教之。則徃徃大川深澤
B24n0134_p0177a04║之際被暴雨源流。橫屍遍野。誠可憫矣。或舟過江湖
B24n0134_p0177a05║被狂風覆逝。或葬魚腹。或暴沙礫。何其慘也。尊主何
B24n0134_p0177a06║不默教之以預防乎。若舍諸人而教禽獸。則天主似
B24n0134_p0177a07║愛禽獸而不愛諸人耳。豈理世哉。且彼籍嘗云。天主
B24n0134_p0177a08║生禽獸無非以為人用。然既生禽獸以為人用。則矰
B24n0134_p0177a09║繳之㦬不必教其薄青冥。網𮊁之人不必教其潛深
B24n0134_p0177a10║澤。天主並教之如此。則又不愛人而愛禽獸耳。何諸
B24n0134_p0177a11║天主之顛倒錯亂竟若此乎。噫彼夷之誣天誑世。罪
B24n0134_p0177a12║莫大焉。其種種妖妄。種種變幻。令人不深恨。不痛絕
B24n0134_p0177a13║不能已也。
B24n0134_p0177a14║○為翼邪者言
B24n0134_p0177a15║霞漳釋行元
B24n0134_p0177a16║葢嘗思之。吾人以魁然七尺之軀。峩而冠華而裾。推
B24n0134_p0177a17║尚義文。誦習周孔。卓乎宇宙之中。藹焉民物之上。其
B24n0134_p0177a18║自任也。品格亦既崇且貴矣。而所以葆夫崇且貴者。
B24n0134_p0177a19║本性極為靈明。𢇇毫爝然不染。故當其世而有邪學
B24n0134_p0177a20║偽造之徒。鼓煽於天下。則必立昌言以熄之。不大灰
B24n0134_p0177b01║其焰不止也。宗正教以排之。不盡遏其源不願也。凡
B24n0134_p0177b02║此皆以行大道為公之心。擴萬物一體之量。夫然後
B24n0134_p0177b03║續之先德而有光。綿之後禩而無弊也。夷人利瑪竇
B24n0134_p0177b04║自穪航數萬里而東。倡天主教。於我中國。所述實義
B24n0134_p0177b05║八篇。大都皆支離孟浪不經之說。決裂心性。傾越典
B24n0134_p0177b06║墳。熒擾黔黎。凌欺佛祖。謗儒家之太極。蔑三教之綱
B24n0134_p0177b07║彝。其蠹害固不可勝言。其為詞亦不屑齒論。然而恒
B24n0134_p0177b08║情樂玩。邪見易薰。徒安厝火空泣亾羊。殆非我中國
B24n0134_p0177b09║君子防邪衛道之苦心。民饑民溺之素志。惟是朝乾
B24n0134_p0177b10║夕惕。悉抱蟻穴鼷社之憂。憂之愈深。言之穪切。牽林
B24n0134_p0177b11║總之群而共踐景行。激節操之英而合佐公議。則彼
B24n0134_p0177b12║腥羶小蠢輩。敢洶洶亂我大邦者。勢不久而自絕而
B24n0134_p0177b13║人心道統國脈。亦庶乎免狂瀾矣。獨奈何夷𫞀之講
B24n0134_p0177b14║求瞻禮者。我中國之章絕也。夷書之撰文輯序者。我
B24n0134_p0177b15║中國之翰墨也。夷類之設為景教堂者。我中國之画
B24n0134_p0177b16║軒華棟也。遷喬入幽用夷變夏。噫嘻嗟哉。是尚可忍
B24n0134_p0177b17║言乎。今試執三尺之童。而紿之曰。汝盍拜犬豕。童子
B24n0134_p0177b18║猶耻不受。而况以堂堂鬚睂。覲瀆夷祀。亭亭脛骨屈
B24n0134_p0177b19║折夷徒。生平佩服之謂。何一旦而淪胥乃爾。賈生若
B24n0134_p0177b20║在。吾不知其涕哭幾多。且又為之飾辭設喻。竊取外
B24n0134_p0178a01║史儒謨一二彷彿者。代為券曰。是皆明天主者也。實
B24n0134_p0178a02║有天主在。而可信可畏可格可斂者也。夫苟寔有天
B24n0134_p0178a03║主在。則開闢已後諸聖億萬言。何獨言天。而不言天
B24n0134_p0178a04║主。豈諸聖不知抑果知而反秘之乎。而苟謂天主降
B24n0134_p0178a05║生於漢哀之時。則莫大靈竒。閭巷歌之。簡冊誥之。歷
B24n0134_p0178a06║五代唐宋以來。須聞有天主之名可矣。何古昔無傳
B24n0134_p0178a07║而今反創見之乎。抑又謂天主受十字刑架以死。請
B24n0134_p0178a08║代兆民贖罪。則天主死矣。縱爾靈魂不滅。祗一橫架
B24n0134_p0178a09║厲祟。何能超百神而獨為民物主。更以不能修德徒
B24n0134_p0178a10║然委置其身。恃此教化大體安在。斯其理至明。其說
B24n0134_p0178a11║甚舛。凡百君子所宜察焉。而不可輕信者也。即使盜
B24n0134_p0178a12║我佛家三身之說而謂天主能化生還其本位。亦置
B24n0134_p0178a13║之勿問。但根源有差。多與中國正教相背戾。設或身
B24n0134_p0178a14║遭其毒。便自焦胃潰膓。又凢百君子所宜嚴閑焉。如
B24n0134_p0178a15║火之燃。如川之沸。如狼魅之暴者也。而反左袒彼夷
B24n0134_p0178a16║者胡為。此余所以不咎天教之行於中國。而深咎中
B24n0134_p0178a17║國之人行乎天教也。余固深咎中國之人行乎天教。
B24n0134_p0178a18║而尤痛咎行天德之人叛乎正教也。正教叛而天教
B24n0134_p0178a19║行。禮義文物之邦何異侏𠌯左袵之俗。吾恐邪黨盈
B24n0134_p0178a20║途蠶食日眾。將乘虛以逞不軌之謀較若覆掌之易。
B24n0134_p0178b01║語云。聚蚊成靁。積毀銷骨。詩曰。肇允桃蟲。拚飛維鳥。
B24n0134_p0178b02║古來人一言半句。所以懲戒我人謹始毖終者。寔有
B24n0134_p0178b03║取于茲焉。迄今
B24n0134_p0178b04║聖明馭世。合國朝宗。梧鳳萋雝。弓橐矢戢。是願一切
B24n0134_p0178b05║上中下士勿利言是聽。勿利輩是從。排之熄之以維
B24n0134_p0178b06║不死之人心。紹未墜之道統。培長存之國脈。固其宜
B24n0134_p0178b07║也。否則睍見雪消。自貽伊戚。一汙青史。萬古凄凉。悔
B24n0134_p0178b08║奚及哉。悔奚及哉。幸藉此毋忘長慮。
B24n0134_p0178b09║○代疑序略記
B24n0134_p0178b10║武林楊彌格。襲瑪竇之唾餘。恢耶蘇之誕蹟。刊著代
B24n0134_p0178b11║疑篇始末二十四條。而凉庵子者復為序云。凉庵子
B24n0134_p0178b12║不知何許人。想亦彌格之流也。其行過當。其言甚詭。
B24n0134_p0178b13║其心寔欲反中庸至正之道。而暨挽天下以鉤竒索
B24n0134_p0178b14║隱之術。曰道之近人者非其至也。及其至。聖人有不
B24n0134_p0178b15║知不能焉。一翻新解必一翻討論。一翻異同必一翻
B24n0134_p0178b16║疑辨。然後真義理從此出矣。余以為道之近人者。乃
B24n0134_p0178b17║其至也。不偏不倚易知簡能。凡日用飲食之間。鳶魚
B24n0134_p0178b18║上下之察無適而非道。無在而非真也。是故目擊而
B24n0134_p0178b19║道存。指掌而道喻。子曰。道不遠人。人之為道。而遠人
B24n0134_p0178b20║不可以為道。葢明吾人具足之理觸處如如而非鶩
B24n0134_p0179a01║遠之之謂耳。即我佛於法華會上亦曰。是法住法位。
B24n0134_p0179a02║世間相常住。葢直指天地萬物各住其位。而世間現
B24n0134_p0179a03║前之相。即出世間常住之法耳。悟此常住之法。便知
B24n0134_p0179a04║道不遠人。信手隨拈全真獨露。覿體逈然。超聲越色。
B24n0134_p0179a05║無新無舊。無異無同。無悟無疑。無真無偽。即欲覔其
B24n0134_p0179a06║纖毫差別之相。究竟無有。然則聖人有所不知。知之
B24n0134_p0179a07║至也。知至而不著於知。聖人有所不能。能之至也。能
B24n0134_p0179a08║至而不假於能。豈如彼云不知不能。聖人必以求知
B24n0134_p0179a09║求能乎。并如彼之求知求能。將離易簡外以求之乎。
B24n0134_p0179a10║至於正疑妄疑譽我詰我等語。是又不自坐其非。而
B24n0134_p0179a11║異喙橫言以掩夫疑者之不必疑也。緣畧之而不復
B24n0134_p0179a12║贅辨。
B24n0134_p0179a13║○誣經證略
B24n0134_p0179a14║天學證符一書。儒而名者所作也。余始聞之而未敢
B24n0134_p0179a15║遽信也。葢習儒之學者。精儒之理。是非舉動斷不苟
B24n0134_p0179a16║焉已也。或者狡醜夷徒浮藉名色。以誘惑愚民。未可
B24n0134_p0179a17║知乎。迨親閱其書稽其寔。而信作之果出於真者。廼
B24n0134_p0179a18║不覺掩卷拊心。而深為長歎息也。夫以吾中國孔孟
B24n0134_p0179a19║之道。中正為幹。仁愛為根。繼徃開來致君澤物。巍巍
B24n0134_p0179a20║朗朗如兩曜之環霄。毀不得。護莫及。此經傳所以流
B24n0134_p0179b01║宣乎古今而為萬世法也。然其中之言帝言道言學
B24n0134_p0179b02║言命者。種種不一。總不外。據其理之所是心之所主。
B24n0134_p0179b03║而歸之天已矣。未嘗於理外別措一詞。於心與天外
B24n0134_p0179b04║更尋一主天者也。彼狡夷母論已。惟此中國車書倫
B24n0134_p0179b05║物之區。高巾而博𭘧者。儼然聖賢之遺風在焉。是焉
B24n0134_p0179b06║可以聖賢之什取為夷教撰解。曰帝者天主也。道者
B24n0134_p0179b07║天主之道也。學者天主之學也。命者天主之命也。至
B24n0134_p0179b08║格天亦即格此天主也。事天亦即事此天主也。敬天
B24n0134_p0179b09║畏天亦即敬畏此天主也。獲罪於天亦即獲罪此天
B24n0134_p0179b10║主也。嗟乎斯言若當。孔孟宜推尊而先言之矣。抑豈
B24n0134_p0179b11║吾人之聰明。吾人之睿智。有過於孔孟者乎。故觀彼
B24n0134_p0179b12║之證時習章也。曰東海有聖人焉。共此天學也。西方
B24n0134_p0179b13║有聖人焉。共此天學也。樂遠方之朋來樂天而已。非
B24n0134_p0179b14║樂與我同也。誠如所言。則東西聖人無不學天主之
B24n0134_p0179b15║學。而尼山樂意祗是樂天主之樂也。此為誣聖之說
B24n0134_p0179b16║也。又觀彼之證異端章也。曰普天下惟天教至真至
B24n0134_p0179b17║正至大至公。故遠近同遵無異也。外此諸端雖持論
B24n0134_p0179b18║操術極靈極變。皆異也。誠如所言。則三教鼎立奕世
B24n0134_p0179b19║昭𡸁。諸聖君賢相名公哲士所欽崇所隆守者。悉異
B24n0134_p0179b20║端之徒而獨彼之奉天主者為正也。此則蔑教自驕
B24n0134_p0180a01║之說也。又觀其證言善章。曰歷看不奉天主者死候
B24n0134_p0180a02║都發狂哀號。而虔奉者之死候。言語色貌都安善也。
B24n0134_p0180a03║幾曾見世間人死者盡發狂哀號乎。倘以為不奉天
B24n0134_p0180a04║主而致之使然。則從來生民幾多不聞有天主。而死
B24n0134_p0180a05║候安善又何如也。此乃嚇頑民之說也。甚且證天主
B24n0134_p0180a06║為人中一大父母。其惡薄者必受譴於大父母也。吾
B24n0134_p0180a07║人始祖所自出之帝謂之天主。昧天主教者即昧禘
B24n0134_p0180a08║之理也。聖學之有矩即天教之有誡規。志立者志立
B24n0134_p0180a09║此誡。不惑者不惑此誡。至知天命則直洞夫天之主
B24n0134_p0180a10║宰而惟命是從也。更證云夫子之禱久。是以天地為
B24n0134_p0180a11║不必禱而自有嘿禱焉。非蒼蒼之天也。曾子之啟手
B24n0134_p0180a12║足。正欲門弟子知其安穩不忙亂而免墮地獄也。顏
B24n0134_p0180a13║淵喟然之嘆。必有允可瞻仰。至賢無瑕者為最上之
B24n0134_p0180a14║主。而非歎道歎夫子也。孟氏之萬物皆僃。以為非遵
B24n0134_p0180a15║天主之命。不能罄物我同歸于仁也。如斯判合乖亂
B24n0134_p0180a16║不可勝數。揣其意葢真視天主為寔。有不難降心以
B24n0134_p0180a17║相從。而益恐天下後世疑其學于儒者學於天主。不
B24n0134_p0180a18║得已借聖賢之什以明其相符。謂學天主。即學儒也。
B24n0134_p0180a19║又恐天下後世背於天主者學于儒。而剛然以聖賢
B24n0134_p0180a20║之什證天教之相同。謂學儒者不若學天主也。名教
B24n0134_p0180b01║干矛刺胸可畏。率獸食人莫此為甚。非惟儒家當之
B24n0134_p0180b02║而怒目切齒。即我釋氏計之亦為痛膽傷心者矣。余
B24n0134_p0180b03║於是不列其姓氏。而特揭之曰天學證符一書。儒而
B24n0134_p0180b04║而名者所作也。亦以見世間儒者果有如是人也。
B24n0134_p0180b05║○非楊篇
B24n0134_p0180b06║凡從教者必先具乎真正之眼。而擇其不二之宗以
B24n0134_p0180b07║為因。論教者必先究乎本然同歸之理。而不可泥其
B24n0134_p0180b08║辭以啟將來之謬。如我佛世尊降生於毘藍園中。指
B24n0134_p0180b09║天指地周行七步。目顧四方曰。天上天下唯我獨尊。
B24n0134_p0180b10║此葢當陽指示吾人之本體。各稟夫惟我獨尊之旨。
B24n0134_p0180b11║乃至一切物彚。萬種千差。莫不皆然。所謂今古常如
B24n0134_p0180b12║物我靡間心佛及眾生三無差別也。彌格子不悟中
B24n0134_p0180b13║意。躍入利氏之圈妄執我佛之唯我獨尊。謗我佛為
B24n0134_p0180b14║抑人尊己。迷錯誵訛病根全伏於是。繇是推之而知
B24n0134_p0180b15║彼所謂造化萬物一歸主者之作用。唯我獨尊之義
B24n0134_p0180b16║未透也。生死賞罰偏係一主百神不得參其權。唯我
B24n0134_p0180b17║獨尊之義未證也。物性不同人性。人性不同天主性。
B24n0134_p0180b18║唯我獨尊之義未徹也。西教不斷腥味。更無禽獸輪
B24n0134_p0180b19║廻。唯我獨尊之義未貫也。其餘膚見臆說紛然雜出
B24n0134_p0180b20║於其間。總於唯我獨尊之義。了無交涉也。是奚足與
B24n0134_p0181a01║論我佛之道哉。若夫裝潢七千餘部。書笈見頓香山
B24n0134_p0181a02║𤀀云云。此益見若輩之狡。欲邀
B24n0134_p0181a03║天朝群輔之心一旦相應。而以白馬駝經之故事。迎
B24n0134_p0181a04║取而飜譯之。然後遂其謀以放恣。使海內貴賤賢愚
B24n0134_p0181a05║不信唯我獨尊之旨。相率共祀一天主焉。而我佛四
B24n0134_p0181a06║十九年之真詮。必至於集焚經臺而始快也。噫我佛
B24n0134_p0181a07║以正法眼藏囑付國王大臣肆今琳宮永飭貝葉流
B24n0134_p0181a08║輝。彼縱毀磨何傷何害。徒自作闡提之逆種鑊炭之
B24n0134_p0181a09║辠魁耳。蕭瑀有言佛聖人也。非聖人者無法彌格有
B24n0134_p0181a10║焉
B24n0134_p0181a11║○緣問陳心
B24n0134_p0181a12║或告曰。天教之行非諸人咎也。禍端有繇來矣。夫善
B24n0134_p0181a13║戰必俘其首。斬草務芟其根。今觀吾子之言似于夷
B24n0134_p0181a14║畧恕于我輩甚刻者。得不過激而招惡與。余瞿然曰。
B24n0134_p0181a15║君盍知夫立言者苦心乎。情切者聲哀。理直者氣壯。
B24n0134_p0181a16║此離騷孤憤諸篇古人所以發也。雖然吾正𢙢其不
B24n0134_p0181a17║知惡也。試知惡則必積久生疑。思夫己之被駁者何
B24n0134_p0181a18║事我之駁彼者何意。痛而悔悔而返。返而復初心以
B24n0134_p0181a19║還大道。料亦勢之不可必者也。即或未能如是。而吾
B24n0134_p0181a20║樂受惡之懷。猶可白於人世間有人焉。起而代為推
B24n0134_p0181b01║窮思夫我之駁彼者何意。彼之被駁者何事。諒有知
B24n0134_p0181b02║子懷之大不忍者。則即此已相期大道而不為若輩
B24n0134_p0181b03║所撓。是又惡之不可無者也。曰方今夷黨滋蔓。人心
B24n0134_p0181b04║鼎沸。巨廈非獨木之支。輿薪非杯水之濟。豈子一言
B24n0134_p0181b05║能肅清群惑哉。余曰從來邪教難可久居。理語易以
B24n0134_p0181b06║服眾。縱貿資不顧吾言。獨不有天下公論在耶。公論
B24n0134_p0181b07║一日在天下。夷輩不可一日在中國。夷輩不可一日
B24n0134_p0181b08║在中國。當事者不可一日無吾言也。所以誅左集許
B24n0134_p0181b09║先生末篇云。伏願嵩目時艱之大人豪傑。憂深慮遠
B24n0134_p0181b10║如艾龍等。或斃之杖下。或押出口外。疏之朝廷。永不
B24n0134_p0181b11║許再入。復悉毀其書使民間咸知邪說之謬。祗此數
B24n0134_p0181b12║語寔愜予心。然則余言固得已哉。相彼飛蟲時亦弋
B24n0134_p0181b13║獲。安敢以未必肅清之念。箝其口而首鼠作活計也。
B24n0134_p0181b14║曰天教之行也。賢智凡愚各居其半。子似恕凡愚而
B24n0134_p0181b15║刻賢智。將謂凡愚者不足為世病耶。余曰非謂凡愚
B24n0134_p0181b16║者不足為世病也。對賢智而若輕耳。夫凡愚昧理者
B24n0134_p0181b17║也。昧理而媚之。畢竟是貪賂所使。賢智明理者也。明
B24n0134_p0181b18║理而趨之。雖罄竹決波何能以窮其罪。大抵剏天下
B24n0134_p0181b19║非常之事。駭人世不有之竒。定非一二庸駑者所能
B24n0134_p0181b20║希圖萬一也。曰聞子之言而識子之意。切且盡矣。第
B24n0134_p0182a01║子等為佛徒。而察察以譚世之汶汶。母乃不循本分
B24n0134_p0182a02║而執人我見乎。余曰人我見空吾人平居固爾。然當
B24n0134_p0182a03║法城被敵之秋。自不得不仗義勇以前驅為折衝營
B24n0134_p0182a04║壘地也。譬如君父有難。而臣子能恬然無所慮者。此
B24n0134_p0182a05║必無之理矣。故我漳天香黃居士。托以歌謠行國之
B24n0134_p0182a06║思。籲控于天下名師碩德之前。蓋深冀天下之名師
B24n0134_p0182a07║碩德躬推而量破之。俾若輩望風旗靡群立赤幡之
B24n0134_p0182a08║下也。余不揣敢以螳臂纖纖。聊效輿輪一擊。亦欲冀
B24n0134_p0182a09║天下之名師碩德。及縉紳君子相與躬摧而量破之
B24n0134_p0182a10║云者。則佛恩報而
B24n0134_p0182a11║帝治隆。聖教尊而人心正。曾謂不循本分而專察察
B24n0134_p0182a12║為月旦之評哉。子言過矣。或曰吾過也。願恊鳴鼓以
B24n0134_p0182a13║從事。
B24n0134_p0182a14║○燃犀
B24n0134_p0182a15║莆陽釋性潛
B24n0134_p0182a16║武林楊彌格附西夷天主教。著代疑篇內。有答佛繇
B24n0134_p0182a17║西來歐邏巴既在極西必所親歷。獨昌言無佛條云。
B24n0134_p0182a18║始緣帝王托夢。宰相貢謏。差去使臣。奉君相意旨。何
B24n0134_p0182a19║事不可崇飾。取至番文誰人識之。以意翻演誰人證
B24n0134_p0182a20║之。蓋自蔡愔秦景用白馬駝回。虛恠譎詐而百端偽
B24n0134_p0182b01║𡚶。已潛伏不可究詰矣。後此途徑漸熟。知術漸工。又
B24n0134_p0182b02║襲老列清談之餘。五胡雲擾。六朝偏安。無明王聖主
B24n0134_p0182b03║擔持世教。處士橫議。邪說浸[泳-永+(瑤-王)]。助其瀾者便立取卿
B24n0134_p0182b04║相。遂爾轉相效尤云者。
B24n0134_p0182b05║夷黨此言直令人指髮裂眦。必須磔撲而後甘心者
B24n0134_p0182b06║也。蓋所憤者非憤其言無佛也。佛之有無不須與辨。
B24n0134_p0182b07║以佛非小兒之輩所能毀謗而遏滅之者焉。所深憤
B24n0134_p0182b08║者辱我君相耳。夫自佛教入中國。佐化導慈廣德濟
B24n0134_p0182b09║物。雖幾經沙汰益見顯著。而列朝　帝王親悟至教。
B24n0134_p0182b10║卿相親徹宗猷。傳燈所載非止一二。迨我　皇朝
B24n0134_p0182b11║聖祖高皇帝。更加寵錫以及
B24n0134_p0182b12║神廟聖母。迄
B24n0134_p0182b13║今上皇帝下之公侯卿相。皆欽祖訓。尊崇像教。頒賜
B24n0134_p0182b14║名山以翼至治。何物醜夷乃敢謂自古及今。無明王
B24n0134_p0182b15║聖主。而公卿大夫相與奸侫。此其肆言無忌藐視我
B24n0134_p0182b16║大邦。貶斥我王公。而中國狡徒復敢為助揚簧惑。正
B24n0134_p0182b17║孟氏所謂不待教而誅者也。且彼言佛經為番文而
B24n0134_p0182b18║無人識。飜演而無人證。殊不知漢明帝乃太平英睿
B24n0134_p0182b19║之主。而蔡諳秦景亦非諂侫宵小之臣。白馬駄來高
B24n0134_p0182b20║僧翻譯。公卿賛襄。歷歷可據。而夷黨謬指為昏君侫
B24n0134_p0183a01║臣惑偽而不足信。其誣謗為何如哉。即如所言天主
B24n0134_p0183a02║之教亦係番文。不過利瑪竇影響我國之文字私為
B24n0134_p0183a03║翻譯。我國之人亦只依瑪竇而信之爾。况其意義不
B24n0134_p0183a04║通。隂竊附而陽貶剝。是豈出於朝廷公府士大夫所
B24n0134_p0183a05║共演者。光明正大之書以為偽而不足信乎。出于瑪
B24n0134_p0183a06║竇一人之私理致乖舛。詞章鄙匿反為足信乎。噫附
B24n0134_p0183a07║夷矯夏法所不赦。以邪亂正理所不容。尚可與列衣
B24n0134_p0183a08║冠者伍。俾之得肆以逞也耶。
B24n0134_p0183a09║代疑篇內答十字架威力甚大萬魔當之立見
B24n0134_p0183a10║消隕條者
B24n0134_p0183a11║嗚呼此輩情甚狡猾。反成若此之愚者何也。夫耶蘇
B24n0134_p0183a12║受十字架之重刑以死。想不過一斃獄之厲鬼。或其
B24n0134_p0183a13║強魂不散如阿修羅者流。亦能作威福於一方。一遇
B24n0134_p0183a14║正直者自然匿迹。復指誰為魔。而令之消隕哉。乃駕
B24n0134_p0183a15║言十字架為極苦之刑。耶蘇為人贖罪廿心當之為
B24n0134_p0183a16║至德。故圖其形以祀之。夫苟至德則圖其未受刑之
B24n0134_p0183a17║容貌衣冠儼然儀形。令人瞻仰有何不可。何必作刑
B24n0134_p0183a18║囚之狀以招物議乎。且與其以身受罪而贖罪為至
B24n0134_p0183a19║德。孰若以德化人無罪為至德乎。無其德以化處其
B24n0134_p0183a20║身於刑非仁也。以十字架立表彰君之惡非義也。披
B24n0134_p0183b01║髮裸體狀成鬼蜮非禮也。斃身贖罪何異從井救人
B24n0134_p0183b02║非智也。無仁義禮智之寔假竊仁義禮智之言欺罔
B24n0134_p0183b03║人民非信也。五常不具。犬豕為心豺狼為性。則犬豕
B24n0134_p0183b04║之邦事之以犬豕。而事犬豕者冝也。乃欲倡之以欺
B24n0134_p0183b05║中國耶。且言逆耶蘇者必罹橫禍之災。此是恐嚇愚
B24n0134_p0183b06║人不敢不事之術耳。使果災禍立至。則萬曆四十四
B24n0134_p0183b07║年。被臺臣奉　旨拿禁毀其廬。逐其人滅其像。何嘗
B24n0134_p0183b08║有分毫禍患于其間耶。邪不勝正。間或邪魔得逞。皆
B24n0134_p0183b09║以人心自信其邪。而邪從內發。豈真刑囚能禍福我
B24n0134_p0183b10║乎。
B24n0134_p0183b11║○拔邪略引
B24n0134_p0183b12║蘭谿釋行聞
B24n0134_p0183b13║按天學邪黨代疑篇首謂。氣無知覺。理非靈材。若任
B24n0134_p0183b14║氣所為。不過氤氳磅礴有時而盈。有時而竭。有時而
B24n0134_p0183b15║逆。有時而順。焉能吹萬不齊。且有律有信也。即謂之
B24n0134_p0183b16║理。理本在物不能生物等語。嗚呼此皆識心測度認
B24n0134_p0183b17║邪作正。執斷滅因自矜為智。而恣其不本之說也。殊
B24n0134_p0183b18║不知氣乃萬靈本具之元。彌乎混沌之始。純是一真
B24n0134_p0183b19║之體。靈通不息。遂有動靜二相。以動靜相生剛柔相
B24n0134_p0183b20║濟。分輕清為天。重濁為地。曰乾成陽。曰坤成隂。而二
B24n0134_p0184a01║氣交徹融攝名曰法界。是無相無名之本元。全成有
B24n0134_p0184a02║相有名之天地。所以易經備載。六爻變動有隂有陽
B24n0134_p0184a03║有剛有柔。合乎人心明乎德化。故曰元亨利貞乹之
B24n0134_p0184a04║德也。始於一氣。常樂我淨。佛之德也。本乎一心。專一
B24n0134_p0184a05║氣而致柔。修一心而成道。庶幾順性命通幽明。別邪
B24n0134_p0184a06║正辨是非。盡事盡理而顯其開物成務之道也。孔子
B24n0134_p0184a07║得其本曰。吾道一以貫之。孟子得其本曰。吾善養吾
B24n0134_p0184a08║浩然之氣。塞乎天地之間。而邪黨不明本元一氣之
B24n0134_p0184a09║理。以氤氳磅礴逆順盈虧等相。取量于氣而謂氣無
B24n0134_p0184a10║知覺。理非靈材。余故斷彼執生滅識心測度理性。誠
B24n0134_p0184a11║邪見外道也。而反謬說理本在物不能生物。然理既
B24n0134_p0184a12║不能生物。除汝識心分別之外何者為物何者為理。
B24n0134_p0184a13║且夫物之未成也。必良工巧匠以理推之始成一物。
B24n0134_p0184a14║所謂得之於心應之於手。因理而成物也。物成而理
B24n0134_p0184a15║顯。理若不推物亦不成。理成物物顯理。理物渾融。不
B24n0134_p0184a16║二之道曉然明矣。邪黨迷元背理。必欲歸功于天主
B24n0134_p0184a17║漸至易俗敗倫滅絕正見。嗟夫文物之邦堂皇之士。
B24n0134_p0184a18║讀孔孟之微言。一旦欺
B24n0134_p0184a19║聖明而佐狡猾者。必自楊彌格始。吾知自取誅戮淹
B24n0134_p0184a20║沒有日耳。
B24n0134_p0184b01║
B24n0134_p0184b02║
B24n0134_p0184b03║
B24n0134_p0184b04║
B24n0134_p0184b05║
B24n0134_p0184b06║
B24n0134_p0184b07║
B24n0134_p0184b08║
B24n0134_p0184b09║
B24n0134_p0184b10║原道闢邪說（尾）
B24n0134_p0184b11║此書因外道天主教。排三教聖人之至理。而獨排佛
B24n0134_p0184b12║更尤甚。至於焚經滅像非僧毀廬。靡所不至。凡為釋
B24n0134_p0184b13║子當念父母之讐不共戴天。况佛祖恩德逾於父母。
B24n0134_p0184b14║縱無錢鈔賣其衣。單請去流通不為分外。或勸人刊
B24n0134_p0184b15║[刻-人+ㄑ]。或置各處庵院。或於村落廟宇。與天下人共見以
B24n0134_p0184b16║知其邪謬。㨿理而驅逐之。則報佛祖之大恩。維持三
B24n0134_p0184b17║教之道統。固為賢行衲子。在於名教永遠可稱道也。
B24n0134_p0184b18║砥柱正法功莫大焉。
B24n0134_p0184b19║
B24n0134_p0184b20║
B24n0134_p0185a01║
B24n0134_p0185a02║
B24n0134_p0185a03║
B24n0134_p0185a04║
B24n0134_p0185a05║
B24n0134_p0185a06║
B24n0134_p0185a07║跋
B24n0134_p0185a08║嚮余輯闢邪管見錄。以問于
B24n0134_p0185a09║世。適有同盟。見示原道闢邪
B24n0134_p0185a10║說一卷。受而閱之。則明費隱
B24n0134_p0185a11║禪師所著。而議論正確。辨
B24n0134_p0185a12║難痛快。可謂妖徒頂門一
B24n0134_p0185b01║針矣。余謂甚矣妖徒之覬
B24n0134_p0185b02║覦諸邦也。以利㗖人。以術誘
B24n0134_p0185b03║人。千態萬狀。眩奇逞姦。黠智
B24n0134_p0185b04║狡猾。靡所不至。一經禪師喝
B24n0134_p0185b05║破。真如照妖鏡之射物怪。古昔
B24n0134_p0185b06║有外道。或斷滅忠孝之道。或
B24n0134_p0185b07║撥無因果之理。怪誕不經。鬼辨
B24n0134_p0185b08║誑人。於是乎我大雄氏崛起西
B24n0134_p0185b09║天。而飜狂瀾。㴻法雨。不啻雷霆
B24n0134_p0185b10║之啟蟄。今也人心喜新。世將
B24n0134_p0185b11║趨澆漓。於是魔風盖熾。寒灰
B24n0134_p0185b12║再燃。我仁慈之道殆▆為▆道
B24n0134_p0186a01║所侵辱。悲夫。是余之所以飜刻
B24n0134_p0186a02║此書。而伸禦侮之一臂力也。
B24n0134_p0186a03║辛酉仲春
B24n0134_p0186a04║把憂道人題【圖】
B24n0134_p0186a05║澤德基書【圖】