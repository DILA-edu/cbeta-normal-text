B24n0135_p0263b11║蒲室集卷之四目錄
B24n0135_p0263b12║律詩（五言）
B24n0135_p0263b13║佛智師歸仰山送張用鼎游燕南
B24n0135_p0263b14║寄皇甫州判三首次韻𡩋宣尉
B24n0135_p0263b15║送別二首趙大年小景
B24n0135_p0263b16║送秦无之參議赴太禧宗禋院二首
B24n0135_p0263b17║送人奔父喪寄趙伯寧中丞
B24n0135_p0263b18║荅張雪峯司農二首庚午秋過准安
B24n0135_p0263b19║過淮河口送薩天錫照磨赴燕南憲幕
B24n0135_p0263b20║送蕳上人蘭蕙同芳圖為馬无搏賦
B24n0135_p0264a01║挽陳如心縣尹次韻荅楊執中二首
B24n0135_p0264a02║次韻奉荅吳可堂左丞致政寓九江見貽
B24n0135_p0264a03║送睢陽王德明辟內御史府[掾-(彖-豕)+(立-一)]
B24n0135_p0264a04║
B24n0135_p0264a05║
B24n0135_p0264a06║
B24n0135_p0264a07║
B24n0135_p0264a08║
B24n0135_p0264a09║
B24n0135_p0264a10║
B24n0135_p0264a11║蒲室集卷之四
B24n0135_p0264a12║豫章　釋　大訢　笑隱
B24n0135_p0264a13║律詩（五言）
B24n0135_p0264a14║佛智師歸仰山
B24n0135_p0264a15║早發扶輿拜鐙明愛白頭故鄉元自好游子獨淹留
B24n0135_p0264a16║壯業真何用孤懷未忍休始終存眾望不敢畏離憂
B24n0135_p0264a17║送張用鼎游燕南
B24n0135_p0264a18║天上知名久由來漢客星江湖歌白雪風露滿青冥
B24n0135_p0264a19║巴蜀須傳檄燕山待勒銘壯夫期遠大不獨抱遺經
B24n0135_p0264a20║寄皇甫州判三首
B24n0135_p0264b01║吏隱風流甚高懷似野僧八分秦畫古三尺漢官能
B24n0135_p0264b02║止水心無竸清秋氣欲增扶搖如有待萬里看飛騰
B24n0135_p0264b03║錫谷泉無比青山亦可人試茶招野客拄笏及清晨
B24n0135_p0264b04║平野牛羊臥空庭鳥爵馴學優為政樂風俗見遺民
B24n0135_p0264b05║講罷長于寺牛頭取次游秋風三載別滄海一身浮
B24n0135_p0264b06║擊鉢随漁艇飜經滿石樓故人知我意書札為相[酉*(刀/(刀*刀))]
B24n0135_p0264b07║次韻甯宣尉
B24n0135_p0264b08║將門三葉貴古劒削霜硎霧卷鳥蠻淨風生碧海清
B24n0135_p0264b09║投[大/(中-〡+(皿-ㄇ))]驚甲帳飛墨動雲屏未愜清游興松房𦗟雨聲
B24n0135_p0264b10║送別二首
B24n0135_p0264b11║行役何時了宗門可罷參拪遲無杜曲留滯尚周南
B24n0135_p0264b12║渡水聞天磬登山禮佛龕百年重回首風柳正𣯶𣯶
B24n0135_p0264b13║沙鳥高仾語江雲断續飛青山携手別秋日故人稀
B24n0135_p0264b14║落落芳心在悠悠昨夢非歌長不用續鯨浪暗吹衣
B24n0135_p0264b15║趙大年小景
B24n0135_p0264b16║斷葦仍摧雪寒潮不上溝扁舟從此去一衲更何求
B24n0135_p0264b17║望遠支頥倦臨流照影羞披圖重有感空負五湖秋
B24n0135_p0264b18║送秦元之參議赴太禧宗禋院二首
B24n0135_p0264b19║聖皇思孝治禋祀荅鴻𨤲文祖尊虞典祠官肅漢儀
B24n0135_p0264b20║嘉言資畫諾直道在𰫪維珍重如金玉山林尉所知
B24n0135_p0265a01║臺省東南重俱稱幕府賢人誇冠有豸我愛茟如椽
B24n0135_p0265a02║行李江東月離觴柳下筵春風遺愛地振粟萬樓舩
B24n0135_p0265a03║送人奔父喪二首
B24n0135_p0265a04║銜訃奔程急秋陽晚作威馬悲循道踊烏感傍人飛
B24n0135_p0265a05║遊學期身達哀榮與願違始終全志養德業足光輝
B24n0135_p0265a06║死生千里別父子百年心淚盡黃泉咽愁來白晝隂
B24n0135_p0265a07║雲山通楚迴江水入淮深[病-丙+(皮-(〡/又)+(王/田/皿))]墓多祥應它年惠好音
B24n0135_p0265a08║寄趙伯寧中丞
B24n0135_p0265a09║八月廿一日人于趙伯寧中丞書其日趙初度遂
B24n0135_p0265a10║寄詩二首趙與予同生甲申也
B24n0135_p0265a11║早忝相知舊山林愧不才生申同八月雌甲異三台
B24n0135_p0265a12║鵷鷺龍庭會風雲玉帳回遙知初度日宣賜紫霞桮
B24n0135_p0265a13║新寺承恩重深慚燕爵微寶階華散綺金地月增輝
B24n0135_p0265a14║布畫勞鈞軸經營識化機西湖風雪夜還憶對麻衣
B24n0135_p0265a15║荅張雪峰司農二首
B24n0135_p0265a16║𪧐衛千官直明公列上頭露華金井凍紅葉石渠秋
B24n0135_p0265a17║分軄農司重為邦食貨優不忘方外興書札到林丘
B24n0135_p0265a18║營繕勞供億推忠荅聖恩玉泉上林𫟍金地給孤園
B24n0135_p0265a19║華雨看還眩星河坐可捫南宗猶借重不惜問風旛
B24n0135_p0265a20║庚午秋過淮安
B24n0135_p0265b01║百感何嗟及行人過楚州笛聲今夜月雲物向時秋
B24n0135_p0265b02║古驛依城住長河傍海流
B24n0135_p0265b03║天王南狩日曾此駐鳴騶
B24n0135_p0265b04║過淮河口
B24n0135_p0265b05║水次千家市蠻商聚百艘揚徐元接壤河泗此交流
B24n0135_p0265b06║乘傳陪天使浮桮任海漚夜凉瞻斗柄想見上林秋
B24n0135_p0265b07║送薩天錫照磨赴燕南憲幕
B24n0135_p0265b08║蕭寺留詩別高懷不負公江聲元自急山勢古來雄
B24n0135_p0265b09║下榻踈鐘雨登臺落木風重來無幾日除道避乘𩣭
B24n0135_p0265b10║送蕳上人（有序）
B24n0135_p0265b11║分院官按行吉安諸山取妄庸住持十數人革去
B24n0135_p0265b12║令蕳持咨赴行院投之蕳求詩贈此
B24n0135_p0265b13║千古象龍地凄凉狐兔居固應韓子論無復仲靈書
B24n0135_p0265b14║使命文仍重宗𰫪𰫪未䟽煩君馳檄急感激壯懷孤
B24n0135_p0265b15║蘭蕙同芳圖為馬元博題（其兄伯庸為三臺中
B24n0135_p0265b16║丞元博御史掾時人榮之）
B24n0135_p0265b17║比德宜君子同芳伯仲間舞風長佩委笑日淺眉灣
B24n0135_p0265b18║蕙帳懷幽遯蘭臺接上班國香應自媚容伴玉人間
B24n0135_p0265b19║挽陳如心縣尹
B24n0135_p0265b20║自昔稱人望寧論祿仕豐平生太丘長今見魯山公
B24n0135_p0266a01║顒若思時雨薰然被德風承顏空有夢長與逝川東
B24n0135_p0266a02║楊執中幼與予同舍自予去鄉里一別四十五
B24n0135_p0266a03║年矣乍見俱不相識承惠詩二首次韻謝之
B24n0135_p0266a04║勛業雙蓬鬢江湖萬里心扣舷山月近欹枕夜濤深
B24n0135_p0266a05║多士懷東觀何人賦上林只將弦上趣白雪𭂁遺音
B24n0135_p0266a06║青衿巷南北雞犬識比隣驟面初疑夢論交晚覺親
B24n0135_p0266a07║文章元有命畊釣豈無人老矣非吾願滄州合問津
B24n0135_p0266a08║次韻奉荅吳可堂左丞致政寓九江見貽
B24n0135_p0266a09║晚節陶元亮平生賀季真雞豚栗里社賔客午橋春
B24n0135_p0266a10║風物三生夢功名百歲身種蓮母負約金地不生塵
B24n0135_p0266a11║送睢陽王德明辟內御史府掾
B24n0135_p0266a12║巡遠睢陽後遺風士氣豪河經商邑壯山並閼臺高
B24n0135_p0266a13║月窟求龍種天池集鳳毛𪿢書寧易致不用歎賢勞
B24n0135_p0266a14║
B24n0135_p0266a15║
B24n0135_p0266a16║
B24n0135_p0266a17║
B24n0135_p0266a18║
B24n0135_p0266a19║
B24n0135_p0266a20║蒲室集卷之四（終）
B24n0135_p0266b01║
B24n0135_p0266b02║
B24n0135_p0266b03║
B24n0135_p0266b04║
B24n0135_p0266b05║
B24n0135_p0266b06║
B24n0135_p0266b07║
B24n0135_p0266b08║
B24n0135_p0266b09║
B24n0135_p0266b10║