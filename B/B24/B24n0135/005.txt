B24n0135_p0266b11║蒲室集卷之五目錄
B24n0135_p0266b12║律詩（七言）
B24n0135_p0266b13║萬歲山黃河阻風高彥敬尚書墨竹
B24n0135_p0266b14║送郭幹卿學士赴奎章閣次韻趙魯公（二首）
B24n0135_p0266b15║次韻王繼學侍御金陵襍詠十首
B24n0135_p0266b16║新到建業二首龍翔寺君子堂
B24n0135_p0266b17║東窓看山忠勤樓重登忠勤樓
B24n0135_p0266b18║獨座君子堂賞心亭潛宮
B24n0135_p0266b19║為餘姚同知□□賦林泉
B24n0135_p0266b20║次韻馬昂夫捴管飲仙橋詩
B24n0135_p0267a01║贈王吉甫提舉
B24n0135_p0267a02║次韻吳間間宗師贈茅山徐真人
B24n0135_p0267a03║次韻薩天錫賦三益堂夫容
B24n0135_p0267a04║次韻王伯循僉事將上江東留別
B24n0135_p0267a05║子昂竹石
B24n0135_p0267a06║眉壽堂為趙子威照磨賦
B24n0135_p0267a07║次韻馮東麓侍御游鍾山
B24n0135_p0267a08║東麓侍御赴燕南憲使留別次韻奉餞
B24n0135_p0267a09║送太禧宗禋院照磨觀志能監造　御麯還
B24n0135_p0267a10║朝
B24n0135_p0267a11║謝郭道淵以詩慶住新寺
B24n0135_p0267a12║次韻荅曹德昭臺郎
B24n0135_p0267a13║次韻曹德昭荅呂仲實僉憲三首
B24n0135_p0267a14║仲實復和見貽勉荅二首
B24n0135_p0267a15║和張夢臣侍御題東林李高士西[(田/一/口)*專]詩卷（二首）
B24n0135_p0267a16║送張可道管句赴西臺
B24n0135_p0267a17║雪窓蘭
B24n0135_p0267a18║送趙仲德歸國學受業兼呈其父宗吉待制
B24n0135_p0267a19║送笪子敬赴蒼梧尹
B24n0135_p0267a20║送韓九成臺郎赴中臺
B24n0135_p0267b01║送趙子威臺郎還都
B24n0135_p0267b02║送楊文舉赴江淛省宣使
B24n0135_p0267b03║柯敬仲墨竹二首
B24n0135_p0267b04║敬仲作枯木竹石寄樵隱御史命題其上
B24n0135_p0267b05║謝張雪峯司農惠西域珍果二首
B24n0135_p0267b06║次韻張夢臣侍御　太子千秋日燕龍翔寺
B24n0135_p0267b07║李遵道墨竹二首
B24n0135_p0267b08║王元戴御史為沈禹錫畫洞庭圖
B24n0135_p0267b09║
B24n0135_p0267b10║
B24n0135_p0267b11║蒲室集卷之五
B24n0135_p0267b12║豫章　釋　大訢　笑隱
B24n0135_p0267b13║律詩（七言）
B24n0135_p0267b14║萬歲山
B24n0135_p0267b15║蜿蜒金翠倚青冥虛谷時傳萬歲聲葆羽𣯶旓雲氣
B24n0135_p0267b16║濕玉龍鱗甲夜寒生𨵿河拱挹皇居壯宮殿深嚴
B24n0135_p0267b17║聖慮清自媿山林麋鹿性也隨鵷鷺到承明
B24n0135_p0267b18║黃河阻風
B24n0135_p0267b19║九域重尋禹蹟荒喜𦗟縣水夜浪浪中原迤邐河流
B24n0135_p0267b20║壯元氣汪洋地脈長萬里風雲來黯澹五更星斗下
B24n0135_p0268a01║光芒我行不有神靈助風送天香自
B24n0135_p0268a02║帝傍
B24n0135_p0268a03║高彥敬尚書墨竹
B24n0135_p0268a04║西域高侯自愛山此君冰雪故相看倉梧帝子秋風
B24n0135_p0268a05║淚翠袖佳人日莫寒妙處寧論銕鈎鏁深情莫報翠
B24n0135_p0268a06║琅玗誅茅何處隂厓底靜看梢頭玉露溥
B24n0135_p0268a07║送郭幹卿學士赴　奎章閣次趙魯公韻二首
B24n0135_p0268a08║歲晏俄聞上國行安車可是莫年情早朝翠霧沾衣
B24n0135_p0268a09║濕夜直銀河入坐清社稷憂勤霜鬢短江湖㱕夢釣
B24n0135_p0268a10║𮈔輕相携不盡丁寧語歌斷驪駒白下城
B24n0135_p0268a11║短褐寧陪衣繡行相忘道術愧深情光分玉樹精神
B24n0135_p0268a12║合氣肅金盤沆瀣清孤鳳遠㱕阿閣晚六鼇浮去五
B24n0135_p0268a13║山輕微踪亦與扁舟約烟水南詢第幾城
B24n0135_p0268a14║次韻王繼學侍御金陵襍詠十首
B24n0135_p0268a15║新到建業
B24n0135_p0268a16║翩翩茟勢捲春潮自倚經綸荅
B24n0135_p0268a17║聖朝澣海天高霜鶻徤沙堤華發玉[馬*忽]驕只知鼇負
B24n0135_p0268a18║三山重誰信鵬搏萬里遙今日鳥臺還趣召聚觀父
B24n0135_p0268a19║老滿江橋
B24n0135_p0268a20║江表風流辱寵臨青山無恙只如今高陵雲合遺金
B24n0135_p0268b01║化秋浦凉生古玉沉吏散圖書齋閣靜公餘女樂後
B24n0135_p0268b02║堂深題詩石壁山靈護莫遣春風薜荔侵
B24n0135_p0268b03║龍翔寺
B24n0135_p0268b04║潛宮樓觀頌中興王氣東南百倍增瞻鵲欲從銀漢
B24n0135_p0268b05║度攀龍空想白雲乘經營不惜金沙布𮨇命猶傳玉
B24n0135_p0268b06║几馮誰識再來房次律重尋茟堟記吾曾
B24n0135_p0268b07║君子堂
B24n0135_p0268b08║堂名君子為君開喜報傳呼柳下來當道豺狼應屏
B24n0135_p0268b09║跡故山𤠔鶴莫驚猜波搖翡翠風生佩露冷金莖月
B24n0135_p0268b10║滿臺况是青谿江摠宅黑頭勛業未低回
B24n0135_p0268b11║東窓看山
B24n0135_p0268b12║微茫翠浪瀉青瑤木未斜分鳥道遙雲斂江亭初過
B24n0135_p0268b13║雨月明津樹欲生潮厓根橘柚知誰種磵曲茅茨許
B24n0135_p0268b14║共撨不羨東山攜妓看堆盤鱠玉映紅消
B24n0135_p0268b15║忠勤樓
B24n0135_p0268b16║自負東南一劒橫故膺宸翰錫嘉名帛書峴首愁歸
B24n0135_p0268b17║鴈鼙鼓江心吼怒鯨落木藂祠孤淚墮西風長笛壯
B24n0135_p0268b18║心驚奸雄欺國真兒戲只比藏鉤謾闘嬴
B24n0135_p0268b19║重登忠勤樓
B24n0135_p0268b20║宋亡諸將寂無聞猶有高樓倚莫雲并幹璇題彫雉
B24n0135_p0269a01║羽碑墓玉篆缺龍文君恩虛負忠勤寵王道須知禮
B24n0135_p0269a02║義尊空與後人增感嘅當時羅綺只醺醺
B24n0135_p0269a03║獨坐君子堂（繼學甞師鄧善之鄧綿州人也）
B24n0135_p0269a04║海上歸來鬢未霜登臨應不愧斯堂風生葆羽迎仙
B24n0135_p0269a05║盖華散氍毹供佛香江上蘼蕪隨意綠雨中新樹過
B24n0135_p0269a06║人長綿州學士深埋玉淚濕遺編可得忘
B24n0135_p0269a07║賞心亭
B24n0135_p0269a08║碌碌從人媿抱𨵿賞心應共鶴飛還孤舟野水東西
B24n0135_p0269a09║渡落日長淮遠近山神鼓乍喧香霧合賔筵初散緑
B24n0135_p0269a10║隂間相思只尺長相隔一似河流九曲灣
B24n0135_p0269a11║潛宮
B24n0135_p0269a12║御榻當年小殿西龍光照地起虹霓蓬來珠舘珊瑚
B24n0135_p0269a13║樹夜月瑤臺白玉梯甲帳列營環衛密龜茲按拍蹋
B24n0135_p0269a14║歌齊代來故事馮誰紀只有季季杜宇啼
B24n0135_p0269a15║為餘姚同知賦林泉
B24n0135_p0269a16║興在林泉道自存不妨吏隱駐高軒蒼生未起東山
B24n0135_p0269a17║臥坐客先留北海尊谷口風高青兕吼厓根雨過玉
B24n0135_p0269a18║龍奔壯夫出處皆隨分且及明時報主恩
B24n0135_p0269a19║次韻馬昂夫捴管飲僊橋詩
B24n0135_p0269a20║銕鏁高縣隔杳冥僊橋有路上瑤京夜凉暗覺潛蛟
B24n0135_p0269b01║動曉色微看素練平坤極尚遺神禹力山靈空識祖
B24n0135_p0269b02║龍名爛柯舊事馮誰問石柱題詩薜荔生
B24n0135_p0269b03║贈王吉甫提舉（至治未嘗為樞密掾建議誅逆賊史臣書之）
B24n0135_p0269b04║早贊中樞勇有謀翩翩茟勢萬[豸*鹿]貅直書趙盾辭無
B24n0135_p0269b05║媿請討陳恒志未[酉*(刀/(刀*刀))]委質朝廷思報効得官隴𤱈課
B24n0135_p0269b06║鋤耰野人好惡無偏徇老穉遮留擁道周
B24n0135_p0269b07║次韻吳間間宗師贈茅山徐真人
B24n0135_p0269b08║當年野服謾朝天不羨稽山賀老舩翠蜃夜蟠金井
B24n0135_p0269b09║月采鸞朝下玉鑪烟俄聞刼燒嗟灰墨還見宮成慶
B24n0135_p0269b10║醴泉莫道仙人無白髮步虗聲裏又年年
B24n0135_p0269b11║次韻薩天錫臺郎賦三益堂夫容
B24n0135_p0269b12║華開未覺早霜殘留伴仙人酒半闌翡翠巢空秋浦
B24n0135_p0269b13║淨落霞飛盡莫江寒玉真對月啼雙頰楚神迎風舞
B24n0135_p0269b14║七盤持向毘耶聽說法病翁元作色空看
B24n0135_p0269b15║次韻王伯循僉事將上江東留別
B24n0135_p0269b16║江南江北白雲秋隨分高情且宦游醉著氍毹歸月
B24n0135_p0269b17║下夢披葭葦釣槎頭光生玉宇秋先見氣肅銀河夜
B24n0135_p0269b18║不收明日繡衣終遠別看山不盡更登樓
B24n0135_p0269b19║謝張雪峯司農惠西域諸果
B24n0135_p0269b20║殊方佳實未知名何幸分甘及野僧把玩乍疑金粟
B24n0135_p0270a01║碎緘題還愛翠囊盛紅鮮色映琱盤露樣液寒生玉
B24n0135_p0270a02║井冰報以鹽梅助調鼎願言百祿與川增
B24n0135_p0270a03║張公天上人乘槎𭹀果南來合拜嘉楚子謾誇萍勝
B24n0135_p0270a04║蜜安期不數棗如瓜敢忘止足求多味己分充飢飽
B24n0135_p0270a05║一麻但喜遐荒時入貢氊車風露滿流沙
B24n0135_p0270a06║次韻張夢臣侍御　太子千秋日燕龍翔寺
B24n0135_p0270a07║天香一騎出燕山閶闔雲開近可攀華渚龍光瞻斗
B24n0135_p0270a08║極芒碭雲氣識龍顏紀𮈣吳楚東南重事業夔[白-日+(罩-卓+(舉-與+八))]伯
B24n0135_p0270a09║仲間燕罷題詩烟景暮松高千尺鶴飛還
B24n0135_p0270a10║李遵道墨竹二首
B24n0135_p0270a11║有羙清揚鬢髮垂神颷為佩氷為衣亂鸞萬舞群仙
B24n0135_p0270a12║下葆羽多儀帝子歸翠色夜寒雲靡靡綠隂晝靜日
B24n0135_p0270a13║暉暉李公父子深埋玉誰賞淋漓酔醉墨揮
B24n0135_p0270a14║長憶篔簹谷裏行蕭蕭几杖早凉生庭虛月色僧還
B24n0135_p0270a15║倚院靜秋聲客獨驚仙鳳去隨秦弄玉雲驂留待許
B24n0135_p0270a16║飛瓊錦綳只愛龍孫好溥露梢頭照眼明
B24n0135_p0270a17║王元戴御史為沈禹錫畫洞庭圖
B24n0135_p0270a18║白簡風生嶽色秋揮豪能為故人[酉*(刀/(刀*刀))]霜華慘澹青楓
B24n0135_p0270a19║樹日腳微茫杜若洲萬化肧胎元氣濕巨靈斧鑒五
B24n0135_p0270a20║丁愁何時聽徹鈞天樂從此乘雲八極游
B24n0135_p0270b01║送太禧宗禋院觀志能照磨監造御麯還朝
B24n0135_p0270b02║宗禋從事儗分曹卷耳誰憐我馬勞犧象雲雷陳秬
B24n0135_p0270b03║[凶/匕]䲭夷風露出蒲陶周廬入直天光近待漏隨班斗
B24n0135_p0270b04║柄高此去使鴻傳好語雲中錦字認揮豪
B24n0135_p0270b05║謝郭道淵以詩慶住新寺
B24n0135_p0270b06║住近城南尺五天眼看金屋會群仙雲霞海上無三
B24n0135_p0270b07║嶋風月人間即四禪父老多情思沛邑從官有意賦
B24n0135_p0270b08║甘泉恩波不獨新蘭若麟鳳呈祥五百年
B24n0135_p0270b09║次韻荅曹德昭臺郎見寄
B24n0135_p0270b10║華壓雕欄護玉墀光涵珠綱耀摩𡰱室空誰問維摩
B24n0135_p0270b11║病才紀徒憐𮨇愷癡塵土污人思自奮雲霄舉翮欲
B24n0135_p0270b12║何之期君臺閣鵷鸞集濯濯清風尉所知
B24n0135_p0270b13║曹德昭嘗蒙寄詩已率諸徒同和呂仲實僉憲
B24n0135_p0270b14║偶見連和三首相遺予與仲實未及識感其
B24n0135_p0270b15║相知率爾次韻上荅
B24n0135_p0270b16║桂殿蘭宮九尺墀從游扑握與伊𡰱形殘佝僂空全
B24n0135_p0270b17║智腹飽侏儒只學癡厚贈瓊琚非報也載瞻銀漢欲
B24n0135_p0270b18║杭之道同何必論傾盖白首如新不易知
B24n0135_p0270b19║百挫摧殘不自持雪山巢頂愧芻𡰱人祈天女多求
B24n0135_p0270b20║巧我學吳兒欲賣癡拭目扶搖斯下矣馳心江漢願
B24n0135_p0271a01║東之使車不欲煩迎候只恐星移太史知
B24n0135_p0271a02║繡衣千里想光儀何待蒙倛識象𡰱鼠首兩端知吏
B24n0135_p0271a03║黠螘酣萬穴笑兒癡孔顏聖域先登矣儒墨風流一
B24n0135_p0271a04║貫之願續三賢龍井社山行應許野僧知
B24n0135_p0271a05║仲實復和見貽勉荅二首
B24n0135_p0271a06║佛國親登七寶墀見超無見捴持𡰱情塵空盡還同
B24n0135_p0271a07║俗結習都忘不斷癡東嶺雲㱕招共𪧐北山鶴𭜨任
B24n0135_p0271a08║它之吾徒未識毘耶老衣染天華不自知
B24n0135_p0271a09║當年射䇿動舟墀獨考遺經演聖𡰱早化鵾鵬矜意
B24n0135_p0271a10║氣宜憐鸎燕語嬌癡支郎居越逢玄度蘇子來吳識
B24n0135_p0271a11║器之脫畧形骸忘物我風流莫遣俗人知
B24n0135_p0271a12║張夢臣侍御題東林李伯高西疇詩卷次韻（二首）
B24n0135_p0271a13║風流一代盍纓簪千載令人感慕深老去歸田三逕
B24n0135_p0271a14║樂賢勞報國百年心霜餘鞠圃踈堪摘雪後梅坡遠
B24n0135_p0271a15║獨尋山水至今遺愛在風清如聽倚梧吟
B24n0135_p0271a16║濟南汶上政相隣只合歸畊致此身雉雊淺畬乘日
B24n0135_p0271a17║薄鳩啼初雨燒痕新彭殤俱盡同今古物我無私孰
B24n0135_p0271a18║主賔欲問香山容入社底須更覓葛天民
B24n0135_p0271a19║送張可道管勾赴任西臺
B24n0135_p0271a20║臺閣清流孰與同還家乘傳似乘𩣭西秦風物由來
B24n0135_p0271b01║盛三輔𨵿河自古雄邑子爭迎舟簇簇津亭張燕鼓
B24n0135_p0271b02║隆隆相期衣繡重來日還訪青谿野水東
B24n0135_p0271b03║雪窓蘭
B24n0135_p0271b04║誰把幽芳寄所思山林久已負歸期蘿龕賸箸雲千
B24n0135_p0271b05║頃蕙帳空留月一規作賦何人捐洛佩招魂有恨吊
B24n0135_p0271b06║湘纍因知老衲勞揮灑杖錫敲冰上劒池
B24n0135_p0271b07║送趙仲德歸國學受業兼東其父宗吉待制
B24n0135_p0271b08║文采家聲固足褒也應地勝得人豪遺民思遠唐風
B24n0135_p0271b09║古大岳疆分晉水高壯志聞鷄思擊楫雄才倚馬待
B24n0135_p0271b10║揮毫而翁久檀𮈔綸羙露冷穹廬夜直勞
B24n0135_p0271b11║送笡子敬赴蒼梧尹
B24n0135_p0271b12║簡書深念遠人安出宰蒼梧選上班虛市穀登秋社
B24n0135_p0271b13║早津亭柝靜晝隂間島夷德被唐虞世鄒魯風移桂
B24n0135_p0271b14║象間奉　詔遺祠躬謁奠忍看藂竹雨斑斑
B24n0135_p0271b15║送韓九成臺郎赴中臺
B24n0135_p0271b16║賢勞念子獨遐征上計郵程夜不停月暈有虹蓮碧
B24n0135_p0271b17║海星流如使度青冥權衡執法裁風紀檮杭誅奸肅
B24n0135_p0271b18║政刑報奏歸來承異渥好迂𩣭馬到林坰
B24n0135_p0271b19║送趙子威臺郎還都
B24n0135_p0271b20║王事雖勞足勝游千官迎候夜鳴騶憲綱久著威名
B24n0135_p0272a01║重人望還椎學術優攬轡直踰沙漠雪題詩偏愛海
B24n0135_p0272a02║門秋歸臺更羙皇華使報奏　天光動璪旒
B24n0135_p0272a03║送楊文舉赴江淛省宣使
B24n0135_p0272a04║凍解春泥柳未青騑騑四牡在林坰家聲弈世推韓
B24n0135_p0272a05║斗天上何人識使星黃閣盍簪春盎盎火城分直夜
B24n0135_p0272a06║熒熒明年重對賢良䇿第一臚傳出漢庭
B24n0135_p0272a07║柯敬仲墨竹二首
B24n0135_p0272a08║醉墨淋漓雨露春九重何止動奎文老龍夜奮千年
B24n0135_p0272a09║蟄采鳳朝翔五色雲淇澳多賢歌衛武倉梧有淚憶
B24n0135_p0272a10║湘君買山只合舟丘住賸種清隂為我分
B24n0135_p0272a11║何處龍吟百丈泓驟驚風雨助縱橫[常-吊+糸]紆拳石藏千
B24n0135_p0272a12║畒次第寒梢發寸萌解谷何人調六律柯亭無客賞
B24n0135_p0272a13║奇聲五湖付與垂綸手斬取長竽掣巨鯨
B24n0135_p0272a14║柯敬仲作枯木竹石圖寄樵隱御史命題其上
B24n0135_p0272a15║木石山中託舊盟歲寒不改此君清相期雲霧隨龍
B24n0135_p0272a16║化更待天風引鳳鳴靜對聞琴宜夜雨間來欹枕愛
B24n0135_p0272a17║秋聲老樵自是伶倫手調入黃鐘取次成
B24n0135_p0272a18║子昂竹石
B24n0135_p0272a19║竹君石丈舊相忘曾奉王孫直玉堂碧映罘罳雲氣
B24n0135_p0272a20║合潤侵官硯露華凉平泉回首班樵牧艮嶽隨時化
B24n0135_p0272b01║犬羊猶想胷中丘壑在龜谿拱木雨浪浪
B24n0135_p0272b02║眉壽堂為趙子威照磨賦
B24n0135_p0272b03║壽域鈞陶萬類春華堂偏尉白頭親黃封蟻汎雲霞
B24n0135_p0272b04║動紫誥鸞回雨露新閥閱聯姻森虎兕曾玄弈葉盡
B24n0135_p0272b05║麒麟繡衣不改班衣樂忠孝兼全在子身
B24n0135_p0272b06║次韻馮東麓侍御游鍾山詩
B24n0135_p0272b07║底須勝集慕山隂只尺鍾山足訪尋留客但教尊有
B24n0135_p0272b08║酒歸田寧計橐無金才名久著三朝望經律仍窮萬
B24n0135_p0272b09║化心一代風流真可畫後來感嘅亦由今
B24n0135_p0272b10║東麓侍御赴燕南憲使留別次韻奉餞
B24n0135_p0272b11║從車祖帳候城隂留別題詩辱重尋愧乏鷫鷞[酉*(刀/(刀*刀))]斗
B24n0135_p0272b12║酒空憐駿骨市千金烏臺衣繡中朝貴牛巷烟簑故
B24n0135_p0272b13║國心萬世不磨存有道人間彈指去來今
B24n0135_p0272b14║
B24n0135_p0272b15║
B24n0135_p0272b16║
B24n0135_p0272b17║
B24n0135_p0272b18║
B24n0135_p0272b19║
B24n0135_p0272b20║蒲室集卷之五（終）
B24n0135_p0273a01║
B24n0135_p0273a02║
B24n0135_p0273a03║
B24n0135_p0273a04║
B24n0135_p0273a05║
B24n0135_p0273a06║
B24n0135_p0273a07║
B24n0135_p0273a08║
B24n0135_p0273a09║
B24n0135_p0273a10║