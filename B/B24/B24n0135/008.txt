B24n0135_p0288b11║蒲室集卷之八目錄
B24n0135_p0288b12║序
B24n0135_p0288b13║奉　勑重脩百丈山大智覺照弘宗妙行禪
B24n0135_p0288b14║師禪林清規九章序
B24n0135_p0288b15║祝　聖章
B24n0135_p0288b16║報本章
B24n0135_p0288b17║報　國恩章
B24n0135_p0288b18║尊祖章
B24n0135_p0288b19║住持章
B24n0135_p0288b20║兩序章
B24n0135_p0289a01║大眾章
B24n0135_p0289a02║節臘章
B24n0135_p0289a03║法器章
B24n0135_p0289a04║曹文貞公續集序
B24n0135_p0289a05║送常道夫游武夷詩
B24n0135_p0289a06║送周君崇判官序
B24n0135_p0289a07║送高德潤歸義興序
B24n0135_p0289a08║送姪陳九萬道士序
B24n0135_p0289a09║楊氏鏡中序
B24n0135_p0289a10║月上人周易解序
B24n0135_p0289a11║蒲室集卷之八
B24n0135_p0289a12║豫章　釋　大訢　笑隱
B24n0135_p0289a13║序
B24n0135_p0289a14║奉　勑重脩百丈山大智覺照弘宗妙行禪師
B24n0135_p0289a15║禪林清規九章序
B24n0135_p0289a16║祝　聖章
B24n0135_p0289a17║人之所貴在明道故自古聖君崇吾西方之教不以
B24n0135_p0289a18║世禮待吾徒尊其道也欽惟
B24n0135_p0289a19║國朝優遇尤至特蠲賦役使安厥居而期以悉力于
B24n0135_p0289a20║道
B24n0135_p0289b01║聖恩廣博天地莫窮必也悟明佛性以歸乎至善發
B24n0135_p0289b02║揮妙用以超乎至神道民於無為之化躋世於仁壽
B24n0135_p0289b03║之域以是報
B24n0135_p0289b04║君斯吾徒所當盡心也其見諸日用則朝夕必祝一
B24n0135_p0289b05║飯不忘而存夫軌度焉
B24n0135_p0289b06║報本章
B24n0135_p0289b07║性者人之大本也振天地而莫知其始窮萬世而莫
B24n0135_p0289b08║知其終佛與眾生均有是性悟之而登妙覺迷之而
B24n0135_p0289b09║流浪生死從刦至刦六道異趣業報展轉無有窮已
B24n0135_p0289b10║所頼聖訓洋洋堪作依怙吾徒沗形服與法系遵其
B24n0135_p0289b11║行之為律宣其言之為教傳其心之為禪而循吾所
B24n0135_p0289b12║謂大本者以同夫佛之全體妙用始可稱佛子而續
B24n0135_p0289b13║惠命也其於諱日追悼豈世禮哉
B24n0135_p0289b14║報　國恩章
B24n0135_p0289b15║國有禘祫四時之祭所以昭功德隆本始重繼嗣也
B24n0135_p0289b16║而
B24n0135_p0289b17║聖朝崇佛
B24n0135_p0289b18║世祖而下咸各建寺謂由佛應身以御天下化儀既
B24n0135_p0289b19║終復歸佛位於是設
B24n0135_p0289b20║聖容具佛壇塲月以五祭龍翔為
B24n0135_p0290a01║文帝潛邸奉
B24n0135_p0290a02║旨春秋二忌各閱藏經七日畢臺臣設奠展禮如生
B24n0135_p0290a03║而致夫羹𡒅之思焉然吾徒之朝夕于斯者母以華
B24n0135_p0290a04║居佚食為安惟勵夫道而思所報效以期于心法俱
B24n0135_p0290a05║泯施受兩亡則不徒食而徒居也勉之勉之如
B24n0135_p0290a06║世祖列聖忌諸官至期詣各寺行香謹識時日子左
B24n0135_p0290a07║方
B24n0135_p0290a08║尊祖章
B24n0135_p0290a09║人各祀其祖重其形生之始也形生始於愛然形有
B24n0135_p0290a10║時而化愛有時而盡惟性之靈然不昧者不恃生而
B24n0135_p0290a11║存不偕亡而亡故佛教人必明性而後之學者復膠
B24n0135_p0290a12║於文言不得其指歸猶醫之善方書而廢藥石何益
B24n0135_p0290a13║哉及吾祖達摩至示以直指之道而人始廓然見夫
B24n0135_p0290a14║自性之妙不求文字不資語嚜而得於罄欬聲色之
B24n0135_p0290a15║外則吾徒之傳祖道嗣祖位者如火之薪水之器無
B24n0135_p0290a16║古今之間豪髮之異不猶重於形生之始乎後百丈
B24n0135_p0290a17║海禪師又作清規以居吾徒而禪林於是乎始白雲
B24n0135_p0290a18║端公謂宜祀達摩於中百丈陪于右而各寺之開山
B24n0135_p0290a19║祖配焉見於祖堂綱紀序
B24n0135_p0290a20║住持章
B24n0135_p0290b01║佛教入中國四百年而達摩至又八傳而至百丈海
B24n0135_p0290b02║公唯以道相授受或巖居穴處或寄律寺不聞有住
B24n0135_p0290b03║持之名百丈以禪宗浸盛上而君相王公下而儒老
B24n0135_p0290b04║百氏皆卿風問道有徒實蕃非崇其位則師法不嚴
B24n0135_p0290b05║始奉其師為住持而尊之曰長老如天竺之稱須菩
B24n0135_p0290b06║提以齒德俱尊也作廣堂以居其眾設兩序以分其
B24n0135_p0290b07║職而制度粲然矣至作務猶與眾均其勞曰一日不
B24n0135_p0290b08║作一日不食烏有𢈔稟之富輿㒒之安哉故始由眾
B24n0135_p0290b09║所推既而命之官而辭聘不赴者多矣後則貴鬻豪
B24n0135_p0290b10║奪視若奇貨然苟非其人一寺廢蕩又遺黨於後至
B24n0135_p0290b11║數十年𦽦不可圖而徃徃傳其冥報之慘有不忍聞
B24n0135_p0290b12║者可不戒且懼乎
B24n0135_p0290b13║兩序章
B24n0135_p0290b14║兩序之設為眾辨事而因以提綱唱道黼黻宗猷至
B24n0135_p0290b15║若司帑庾歷庶務世出世法無不閑習然後據位稱
B24n0135_p0290b16║師臨眾馭物則全體𬾨用所謂成已而成人者也古
B24n0135_p0290b17║猶東西易位而交職之不以班資崇庳為嫌今岐而
B24n0135_p0290b18║二之非也甚而黨闘彊弱異勢至不相容者有矣惟
B24n0135_p0290b19║主者申祖訓以戒之欲其無爭必慎擇所任使各當
B24n0135_p0290b20║其職人無間言可也
B24n0135_p0291a01║大眾章
B24n0135_p0291a02║歸虛之水鄧林之木以聚者眾也今夫大方居眾千
B24n0135_p0291a03║百倒稟而炊赭山而爨亦其所聚也而四方之來如
B24n0135_p0291a04║歸若己所固有者果何為哉盖佛以人之流轉三界
B24n0135_p0291a05║出沒生死惟明道悟性以超于妙覺則群生異類咸
B24n0135_p0291a06║資其善而訓其徒以肖己為然故人人之待其徒猶
B24n0135_p0291a07║待其師雖摩肩攝踵而至惟𢙢奉之不及不以其眾
B24n0135_p0291a08║而少怠也不然則有以尺地斗粟而相訟者多矣豈
B24n0135_p0291a09║其獨愚甘委其貲以廣吾居輟其飱以食吾徒吾徒
B24n0135_p0291a10║之食于斯居于斯果何為哉果何為哉
B24n0135_p0291a11║節臘章
B24n0135_p0291a12║僧不序齒而序臘以別俗也西域三時以一時為安
B24n0135_p0291a13║居出入有禁止凡禪誦行坐依受戒先後為次而制
B24n0135_p0291a14║以九旬䇿勳于道以三旬營資身之具使內外均養
B24n0135_p0291a15║身心俱安也尅期進脩不舍寸隂護惜生命行兼慈
B24n0135_p0291a16║忍旨哉聖訓萬世永遵而五竺地廣暑寒淋潦氣候
B24n0135_p0291a17║之弗齊故結制有以四月五月十二月然皆始以十
B24n0135_p0291a18║六日所謂雨安居者因地隨時惟適之安或曰㘴夏
B24n0135_p0291a19║或曰㘴臘戒臘之義始此如言驗蠟人冰以㘴臘之
B24n0135_p0291a20║人驗其行猶冰潔或謂埋蠟人於地以驗所修之成
B24n0135_p0291b01║虧者類淫巫俚語庸非相傳之訛耶且吾所修證聖
B24n0135_p0291b02║不能窺豈外物可測其進退哉今禪林結制以四月
B24n0135_p0291b03║望解以七月望者若先一日講行禮儀而期內得專
B24n0135_p0291b04║志於道故略其繁文亦隨方毘𡰱或儀不如法而不
B24n0135_p0291b05║知其得法外意也中土以冬為一陽之始歲為四時
B24n0135_p0291b06║之耑物時維新人情胥慶禮貴同俗化在随宜故以
B24n0135_p0291b07║結解冬年為四大節周旋規矩聳觀龍象之筵主賔
B24n0135_p0291b08║倡酬兼聞師子之吼禮文秩秩猗與盛哉
B24n0135_p0291b09║法器章
B24n0135_p0291b10║上古之世有化而無教化不足而禮樂作焉擊壤之
B24n0135_p0291b11║歌不如九成之奏窪尊之飲不若五齊之醇然文生
B24n0135_p0291b12║於質貴乎本也吾天竺聖人最初示化謂人人妙覺
B24n0135_p0291b13║本無聖凡物物全真寧有淨穢無假修證不涉功用
B24n0135_p0291b14║而昧者茫然自失若聾瞽焉於是隨機設教擊犍稚
B24n0135_p0291b15║以集眾演之為三藏修之為禪定迄于四十九年而
B24n0135_p0291b16║化儀終矣梵語犍稚凡瓦木銅鐵之有聲者若鐘罄
B24n0135_p0291b17║鐃𡔷槌板螺唄藂林至今傚其制而用之于以儆昬
B24n0135_p0291b18║怠肅教令導幽滯而和神人也若夫大定常應大用
B24n0135_p0291b19║常寂聞非有聞覺亦非覺以𦒱以擊玄風載揚無思
B24n0135_p0291b20║無為化曰自永雍雍乎仁壽之域清泰之都矣
B24n0135_p0292a01║曹文貞公續集序
B24n0135_p0292a02║嘗讀唐房社王魏傳咸稱其善属文而文逸不傳特
B24n0135_p0292a03║著其相業與善諫諍之尤焯然者至今人人稱誦而
B24n0135_p0292a04║以不得全集觀之為恨然聖人之教人本以尊德性
B24n0135_p0292a05║道問學士行之羙全德為上德[〦/(ㄠ-ㄙ+?)]於中文著於外其
B24n0135_p0292a06║為政設施則必俟夫時與命而君子不可必焉故觀
B24n0135_p0292a07║人之道稱其政未若論其材誦其言未若薰其德徃
B24n0135_p0292a08║年吳興趙公子即巴西鄧公善之與予為方外交抵
B24n0135_p0292a09║掌論人物亟稱漢泉曹公士開寸德之羙予故以心
B24n0135_p0292a10║識之至治間公以侍御史來為淛西憲使省▆百司
B24n0135_p0292a11║氣𢛡股栗善政著聞天曆初
B24n0135_p0292a12║文皇尊用儒臣特授公西臺中丞尋以老告薨于家
B24n0135_p0292a13║諡文貞公至正四年御史臺文下刻公詩集于諸路
B24n0135_p0292a14║府學示所以襃崇元老勸勵來者而使有矝式焉惟
B24n0135_p0292a15║古國史采詩以觀民風漢魏晉唐而下詩益盛猶必
B24n0135_p0292a16║擇夫名家之傳世者然後入誦而家蔵之若公之作
B24n0135_p0292a17║固可名家傳世也公之季南臺管勾君又得於公之
B24n0135_p0292a18║賔從僚佐門生故吏之所稱道傳𭂁凡詩與文若干
B24n0135_p0292a19║編彚為續集若干卷增刻之可謂善繼述者矣若公
B24n0135_p0292a20║𫾻歷臺省建言論事襍著書蕳不止此蔵於碭山家
B24n0135_p0292b01║塾君以職所繫未暇歸而掇拾編錄尚期它日以成
B24n0135_p0292b02║其志噫視房杜王魏之逸遺人猶惜之而公之寸德
B24n0135_p0292b03║既施於有政復有文以傳後於是人又喜公之有子
B24n0135_p0292b04║而占慶澤之流於無窮也予嘗承公有一日之雅竊
B24n0135_p0292b05║敘其末而附于韓之大顛歐陽於居訥之義或無嫌
B24n0135_p0292b06║焉
B24n0135_p0292b07║送常道夫游武夷詩序
B24n0135_p0292b08║士貴明道而不知道之所以明其有得於師友講論
B24n0135_p0292b09║之緒餘則資以潤色文辭發明著述自足名世傳後
B24n0135_p0292b10║孰有泯見聞絕思慮超然獨得於筆授口受之外以
B24n0135_p0292b11║振天地窮萬世而獨存者乎吾游方外辱交名公士
B24n0135_p0292b12║夫慕其雄文碩望者固多矣而以道相求心無間然
B24n0135_p0292b13║獨得常公道夫公天曆間辭西臺照磨徧游名山東
B24n0135_p0292b14║探禹穴以極于海西踰岷峨南渡滇池北入窮髮意
B24n0135_p0292b15║所欲必至萬里跬𡵯也凡魁儒隱士禪宗僊老必卑
B24n0135_p0292b16║己諮詢及言忘神會脫然有得於語默耳自之所不
B24n0135_p0292b17║及而親造之妙則又若身至目睹之不可誣也自是
B24n0135_p0292b18║而麾斥八極磅礴萬物以與天游矣後至元中連為
B24n0135_p0292b19║三臺御史犯顏極諫鉏擊奸邪有古亮直之風陞雲
B24n0135_p0292b20║南憲副行省百司敬之猶神明士民愛之如親及公
B24n0135_p0293a01║辭㱕省憲交訟人益以重公公家關右少仕江南中
B24n0135_p0293a02║年㱕葺廬墓教二子皆為名儒使奉祭祀於是放情
B24n0135_p0293a03║山澤時從一僮或單己獨徃日百里如飛與野老豎
B24n0135_p0293a04║牧襍處忘㱕冬夏一裘葛泊如也及臨政言事雖斧
B24n0135_p0293a05║質在前不為少沮盖能一死生齊禍福而威武可屈
B24n0135_p0293a06║乎視身世物我如邂逅而貴富賤貧能易其慮乎吾
B24n0135_p0293a07║嘗愛宋楊次公之為人而公則庶幾之至正三年宣
B24n0135_p0293a08║政院奏公断事官未幾移疾來金陵留旬月又將有
B24n0135_p0293a09║武夷游吾羈官寺而不能去乃書所媿以與之別
B24n0135_p0293a10║送周君崇判官序
B24n0135_p0293a11║國朝建行臺于金陵以𮈒制南紀故金陵雖大郡朝
B24n0135_p0293a12║夕奉約束惟謹郡守佐往往避煩不樂就就或託故
B24n0135_p0293a13║去否則盡剗鋩鍔務善圓以趨合而猶或不免焉至
B24n0135_p0293a14║元六年冬廬陵周公君崇來佐郡奉上以誠持己以
B24n0135_p0293a15║廉介不激不随不為表襮惟章明法律示吏民以信
B24n0135_p0293a16║先數年江西湖廣輸粟郡倉轉輸海運達于亰郡縱
B24n0135_p0293a17║吏裕取而約與致闘死殺傷亡算公至董之下令條
B24n0135_p0293a18║析一示之平至今遵以為式更作臺治察院與曹南
B24n0135_p0293a19║王卞將軍祠委公𥆳其役工具落成而民若不知三
B24n0135_p0293a20║年郡安其政公雅恬退不求薦楊而與人誦之謂古
B24n0135_p0293b01║之仕者得任專行志故施惠於民也易今則牽制上
B24n0135_p0293b02║下而金陵為尤難况一倅能設施如是乎由是專一
B24n0135_p0293b03║府帥一閫視古良牧豈多讓㢤公曾大父宋季嘗叅
B24n0135_p0293b04║金陵帥幕大父守廬陵公以䕃三為邑宰皆著善績
B24n0135_p0293b05║及是累官五品而陞秩未涯也夫棧道九折而車行
B24n0135_p0293b06║無休呂梁千仞而舟銜尾以濟惟慎之而已况公以
B24n0135_p0293b07║家世之舊安行乎仁義而輔之以寸智何適而不可
B24n0135_p0293b08║公行矣當大展其用以副輿人之祝予忝同里又辱
B24n0135_p0293b09║知竊喜而書之且率吾徒賦詩追而與之別
B24n0135_p0293b10║送高德潤歸義興序
B24n0135_p0293b11║予居杭鳳山時有別墅陽羨嵗一至焉愛其長林豐
B24n0135_p0293b12║谷平園大谿之勝又多故家文儒可與游從始欲終
B24n0135_p0293b13║居之特懼其賦役煩重兼細民頑獷好闘甚至其父母
B24n0135_p0293b14║妻子有病痬死喪秘匿不發鈎人唇吻佯相歐擊密
B24n0135_p0293b15║以死病者推堕舁致乘之以掠人廬室器物小則責
B24n0135_p0293b16║賂及負若租貸甚則誣之官撿覆逮繫至累嵗不能
B24n0135_p0293b17║自直者往往而然故家巨室不幸遇之立可破產其
B24n0135_p0293b18║有幸能樹立則必結官府交貴游援聲勢以自張否
B24n0135_p0293b19║則使子若弟業吏不顧汙其身覬以保其家舍是則
B24n0135_p0293b20║雖有良田沃壤不能一日而守之也予去杭來金陵
B24n0135_p0294a01║而不至陽羨者十八年矣今年春高君德潤來自陽
B24n0135_p0294a02║羨訪其故家遺老則淪喪無幾而重吾所感如是焉
B24n0135_p0294a03║德潤年壯寸茂大府將試補吏不樂也上書御史府
B24n0135_p0294a04║御史器之舉充校官捧[橔-享+身]而㱕以尉其親方大肆于
B24n0135_p0294a05║學以應　明詔以取科第仕進若拾級爾予故書所
B24n0135_p0294a06║感以贈其行使其里之人視之庶有以變其俗且期
B24n0135_p0294a07║德潤他日試用為長民於四方必能敦羙風化致時
B24n0135_p0294a08║治乎則吾可随地卜築終吾之老于以締方外之好
B24n0135_p0294a09║焉
B24n0135_p0294a10║送姪陳九萬道士序
B24n0135_p0294a11║吾族由九江徒南昌世為士人自吾從祖父伯父與
B24n0135_p0294a12║吾始學佛而吾弟與姪又有為老氏學者吾鄉之人
B24n0135_p0294a13║以是占吾族之隆替而不能不有感於時代人物之
B24n0135_p0294a14║異或者又曰自戰國秦漢以來王道不行大夫士無
B24n0135_p0294a15║世守之業故豪傑之士往往寄跡于浮圖老子中而
B24n0135_p0294a16║世道系之矣噫為是說者指其跡則似之泝其世推
B24n0135_p0294a17║其事則有足悲也而不察夫道有常有變有異而同
B24n0135_p0294a18║同而異而終合於大同也人之貴在明性而孔子牢
B24n0135_p0294a19║言之至於定書其三墳大道又闕而不傳豈以生亂
B24n0135_p0294a20║時惟因事制弊急以綱常之教維持之故於若性若
B24n0135_p0294b01║命若死生鬼神有不暇論且不欲以廣大無徵之語
B24n0135_p0294b02║以疑其俗然猶時發其秘惜無上智之資能自求而
B24n0135_p0294b03║獨得於言外也及佛入中國而言性也詳以盡濟物
B24n0135_p0294b04║也漙而博而大道益明於孝氏之道德使人泝流窮
B24n0135_p0294b05║源復于大檏以即乎性命之正者雖翕張不倫而同
B24n0135_p0294b06║所以輔世也如曰易有太極是生兩儀曰有物混成
B24n0135_p0294b07║先天地生與吾所謂三界唯心萬法唯識者不同乎
B24n0135_p0294b08║曰精氣為物游魂為變萬物出於機入於機與吾所
B24n0135_p0294b09║謂三世果因善惡影響者不同乎而後之不能本其
B24n0135_p0294b10║道之同而斥以兩岐之異不惟其教之善而訾以未
B24n0135_p0294b11║流之弊者非通論也又安得通人而與之論哉適吾
B24n0135_p0294b12║姪九萬來省予問鄉曲話故舊而及或者之言吾不
B24n0135_p0294b13║得不復其說且喜九萬雖黃冠而不癈儒業又將從
B24n0135_p0294b14║吾游以究吾所學而吾以潛邸新寺方事營繕而未
B24n0135_p0294b15║能也故九萬暫別歸洪他日寺成乞退居巖穴當招
B24n0135_p0294b16║九萬同往因書所論為約而訂以[母-(、/、)+〡]爽云
B24n0135_p0294b17║楊氏鏡中序
B24n0135_p0294b18║嘉禾楊公顯官四十年有異政猶若不慊然常曰人
B24n0135_p0294b19║之貴在明性而已聲利非吾志也而佛之言性大備
B24n0135_p0294b20║於是交於佛氏之賢者而求其說焉其家人子弟率
B24n0135_p0295a01║通佛理有女名端惠聰敏絕人適姑蘇陸承孫以二
B24n0135_p0295a02║族之大施德姻黨而樂習禪定凝坐終日自號鏡中
B24n0135_p0295a03║取於應物無跡之義夫範金為器者各軄其用用之
B24n0135_p0295a04║勞則弊惟鏡之為質也靜而其用不煩明足以鑑量
B24n0135_p0295a05║足以容其來不迎其去不將其在人則靈府也人不
B24n0135_p0295a06║自見其形俾自視莫見也必得鏡而後見之夫鏡外
B24n0135_p0295a07║物也形吾形也非鏡吾無以見形非見形吾無以見
B24n0135_p0295a08║鏡之明故且且視之猶懼夫鏡之昬焉吾貌之少而
B24n0135_p0295a09║壯壯而老日遷月化倐忽變滅而形不能久也而吾
B24n0135_p0295a10║之所以靈於物而亘天地不磨者反棄之不顧其輕
B24n0135_p0295a11║重取舍顛倒若是有足悲夫
B24n0135_p0295a12║月上人周易解序
B24n0135_p0295a13║吾族世業儒而吾幼學佛於儒之事不通臨川危太
B24n0135_p0295a14║檏以其從父有為釋氏曰月公者所注周易徵序於
B24n0135_p0295a15║予予謂儒先於易論之詳矣庸置吾喙於其間哉吾
B24n0135_p0295a16║與月佛之徒也不若以佛之意求之佛言性之初虗
B24n0135_p0295a17║而明虗明而風金火水相盪相摩而天地人物形焉
B24n0135_p0295a18║與易有太極而生兩儀四象八卦其旨相合而老子
B24n0135_p0295a19║曰道楊雄曰玄是已或謂人稟二氣五行以生而曰
B24n0135_p0295a20║性出天地何哉夫性之體其大無外其始無初其存
B24n0135_p0295b01║無終不可得而名狀也古之至人以其高而明者象
B24n0135_p0295b02║乎天博而厚者形乎地文於其中靈然不昧假夫形
B24n0135_p0295b03║氣以生者為人與天地而三之天地變化而有雷風
B24n0135_p0295b04║水火山澤重之以六十四卦衍之以三百八十四爻
B24n0135_p0295b05║而剛柔卑尊之位列焉猶人之貌言視聽思其▆有
B24n0135_p0295b06║聖愚之相遠其事有吉凶悔吝之倚伏雖萬不同未
B24n0135_p0295b07║有不循夫性而出者也而世之以氣以習論性而自
B24n0135_p0295b08║狹自私以自戾夫先聖之言吾無取焉唯邸子謂心
B24n0135_p0295b09║在天地先而天地自我出者得之譬之水出於崑崙
B24n0135_p0295b10║其始濫觴流而為江為河為海匯而為沼泓而為泉
B24n0135_p0295b11║鑿而為井鼓而為潮汐激而為濤波漂而為沫為漚
B24n0135_p0295b12║為泡汩而為泥為濁為穢泥而為冰融而為液其實
B24n0135_p0295b13║皆水也如以一漚之小而責其水之不大不知水之
B24n0135_p0295b14║全者也人之局於形氣之微而自昧其性之廣不識
B24n0135_p0295b15║夫性之全者也能識夫性則可與言全易矣故先賢
B24n0135_p0295b16║曰心易曰已易者有得於佛之說人人廓然以見夫
B24n0135_p0295b17║自性之妙不儒釋而異也則月之註吾之序孰曰不
B24n0135_p0295b18║然吾又聞先師言咸淳間三衢耆𪧐簡竹屋由餘于
B24n0135_p0295b19║過臨川夜與月公論易達且而別簡恨迫於官事不
B24n0135_p0295b20║克以禪門綱要相與激楊盖月未嘗出游終日兀㘴
B24n0135_p0296a01║觀河圖有警悟非由師授而能也受業雙林寺自號
B24n0135_p0296a02║雙谿云
B24n0135_p0296a03║
B24n0135_p0296a04║
B24n0135_p0296a05║
B24n0135_p0296a06║
B24n0135_p0296a07║
B24n0135_p0296a08║
B24n0135_p0296a09║
B24n0135_p0296a10║