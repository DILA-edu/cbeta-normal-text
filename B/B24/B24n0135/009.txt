B24n0135_p0296a11║蒲室集卷之九目錄
B24n0135_p0296a12║記
B24n0135_p0296a13║開府儀同三司榮祿大夫平章政事集賢院
B24n0135_p0296a14║使領會同舘事吳國公杭州路淨慈寺歲
B24n0135_p0296a15║閱藏經記
B24n0135_p0296a16║開府儀同三司榮祿大夫平章政事集賢院
B24n0135_p0296a17║使領會同舘事吳國公杭州路高麗惠因
B24n0135_p0296a18║寺歲閱藏經記
B24n0135_p0296a19║吳興封山資敬寺記（代佛智師作）
B24n0135_p0296a20║杭州路金剛顯教院記（代趙魏公作）
B24n0135_p0296b01║松江府龍門寺記
B24n0135_p0296b02║龍興路靖安縣毘盧院記
B24n0135_p0296b03║龍興路奉新縣寶雲寺記
B24n0135_p0296b04║吳江州水月院記
B24n0135_p0296b05║龍興路南昌縣印土寺記
B24n0135_p0296b06║寧國路宣城縣珩琅山法雲禪寺記
B24n0135_p0296b07║
B24n0135_p0296b08║
B24n0135_p0296b09║
B24n0135_p0296b10║
B24n0135_p0296b11║蒲室集卷之九
B24n0135_p0296b12║豫章　釋　大訢　笑隱
B24n0135_p0296b13║記
B24n0135_p0296b14║開府儀同三司榮祿大夫平章政事集賢院使
B24n0135_p0296b15║領會同舘事吳國公杭州淨慈寺歲閱藏經記
B24n0135_p0296b16║吳國公居京師念遭太平登台輔無以報塞恩寵乃
B24n0135_p0296b17║曰昔唐太宗以仁義之效治幾三代猶命僧玄弉譯
B24n0135_p0296b18║經身毒廣玄化也矧茲萬方畢臣㠀夷蠻蜑冈率禮
B24n0135_p0296b19║義猶因果禍福是懼佛者若操𭁷權以翊善道淵乎
B24n0135_p0296b20║博哉今其書具存將敷揚厥旨俾蒙者蕩者知所趣
B24n0135_p0297a01║嚮求合所謂生而靜者則我志紓矣始以皇慶二年
B24n0135_p0297a02║捐幣金萬定散中外百大寺閱經百蔵且命司寺帑
B24n0135_p0297a03║者權以子母歲取贏之阞以供費而母終不匱常歲
B24n0135_p0297a04║率如之杭西湖淨慈其一也涓嵗二月吉乃𦒱鐘眾
B24n0135_p0297a05║乃大集北卿以祝畢作梵唄諷誦惟謹越二年
B24n0135_p0297a06║天子特加開府儀同三司又明年奉　旨頒香來江
B24n0135_p0297a07║南凡閱經百所皆刻石以昭前羙以詔後者勿替也
B24n0135_p0297a08║乃紀實為頌其辭曰
B24n0135_p0297a09║繄昔周季國𡵯斯艱孰不百家墨揚由[車*(企-止+(土/吊))]老氏清靜
B24n0135_p0297a10║寡欲自賢惟性天道儒亦罕聞於亦覺皇篤生西乾
B24n0135_p0297a11║克觀時只以默以宣化格異類粵有人天人天肅穆
B24n0135_p0297a12║邦家之穀生植𣹢濡膏澤滲漉窮髮朱提嵎夷昧谷
B24n0135_p0297a13║九譯嗢咿拜稽跪足惟大教是毗惟邦家是崇由吳
B24n0135_p0297a14║國公光昭孔融南山崔崔我疆我理淑氣日隮被吳
B24n0135_p0297a15║國孫子吳國孫子無念厥宗伐鼓考鐘克永令終
B24n0135_p0297a16║開府儀同三司榮祿大夫平章政事集賢院使
B24n0135_p0297a17║領會同舘事吳國公杭州高麗惠因教寺嵗閱
B24n0135_p0297a18║蔵經記
B24n0135_p0297a19║佛於天下咸所尊事或謂福以幸求禍以苟免而佛
B24n0135_p0297a20║可諂也庸知佛之道多方有大焉有小焉夫大臣之
B24n0135_p0297b01║事佛也志與道合玄默寡欲澤下於民之謂施戡禍
B24n0135_p0297b02║定亂之謂慈不徼生不畏死若唐顏真卿宋富弼范
B24n0135_p0297b03║仲淹是已其有窮土木縻金帛厲民以要福利者非
B24n0135_p0297b04║佛意也開府儀同三司上柱國別不華公相繼為江
B24n0135_p0297b05║西江淛湖廣行省左丞相惟曰自貴富以訖有家予
B24n0135_p0297b06║曷報于君親思欲風動于民率之以忠孝莫若善事
B24n0135_p0297b07║佛先是以幣金千定施杭十大寺使咸以子母相生
B24n0135_p0297b08║歲取其什一給其費以月第之各閱經一蔵延祐四
B24n0135_p0297b09║年又自武昌寓二百定以歸興元惠因二寺通前為
B24n0135_p0297b10║十二蔵月閱之嵗周而更始焉惠因寺受金最後以
B24n0135_p0297b11║冬季蔵事必肅必共圖久勿隳爰琢堅石而刻之辭
B24n0135_p0297b12║曰
B24n0135_p0297b13║維西有聖覺道尊心冥萬物觀化元[打-丁+穸]括么麼無遺
B24n0135_p0297b14║言有作緝之富以文疇俾津筏惠墊昬赫赫左相為
B24n0135_p0297b15║雄藩匪徼匪媚忠孝存曰覺有訓徒之勤𢌿之金繒
B24n0135_p0297b16║期勿諼拜稽萬壽奉我
B24n0135_p0297b17║君爰有親子思孔殷高峰之陽湖之原考擊鐘鼓播
B24n0135_p0297b18║令聞尚期似之伊後昆
B24n0135_p0297b19║吳興封山資敬寺記（代佛智師作）
B24n0135_p0297b20║楚越多竒山然不窮躋深入不得其勝行者告病焉
B24n0135_p0298a01║獨吳分錯河涇易舟檝可游衍猶苦沮洳無喬木鉅
B24n0135_p0298a02║谷以臨高深居者昧如也予居南屏有別墅武康舟
B24n0135_p0298a03║上下風渚間望諸峰嶢然異之曰古封山也德人文
B24n0135_p0298a04║翁居之舍舟造焉松𩀌立如戟徑術脩直少折得方
B24n0135_p0298a05║池植多羙夫渠碧草蜿蜒門廡邃深隱若巨府金像
B24n0135_p0298a06║位殿上神人環衛考鐘縣鼓眾濟濟多儀僮走報翁
B24n0135_p0298a07║肅客升堂入于堂客主為禮引坐圓亭顧瞻風景萬
B24n0135_p0298a08║石人立又北巨石龜伏泉出背尾匯于坎溢流入于
B24n0135_p0298a09║池山左右顧中特起奔伏不窮東挾計籌又東走天
B24n0135_p0298a10║目以起其勢南抗石城西揖蒼府其麓飲于溪實屏
B24n0135_p0298a11║實蔽作我捍禦外隆中夷氣燠而清植物肥碩翾飛
B24n0135_p0298a12║鹿挺若與人狎以相樂閒暇也翁喜荅客且語之故
B24n0135_p0298a13║始山之未歸于我為宋給事中盛章墓至大初其孫
B24n0135_p0298a14║遷葬而去我與值渚上相語合願奉質劑取視亡害
B24n0135_p0298a15║即輸其直五年為室益殫鉅萬咸無所乞假然常居
B24n0135_p0298a16║未有圭撮餘幸成之不自知其何道也又曰人之貴
B24n0135_p0298a17║乎物者以明道也道不明斯物矣吾又幸聞諸師故
B24n0135_p0298a18║師之高曾宜祀于奧而形生之始又可不報故吾之
B24n0135_p0298a19║昭穆配焉若盛氏之鬼亦與享宇下以廣愛也將聞
B24n0135_p0298a20║于朝請名資敬寺而未有紀師幸至不有待耶予耄
B24n0135_p0298b01║矣行四方辱佳山水不少率疲於頻踣又否則或汗
B24n0135_p0298b02║于庸富家遊錫不一顧能若是山之奇得售賢主人
B24n0135_p0298b03║以與吾等游者寡矣將寓翁一榻以盡𮕱朽而又有
B24n0135_p0298b04║楚行心忽忽也以吾宗之重若吾孱懦者負之不幾
B24n0135_p0298b05║於敗覆而翁之材之德使遯跡自善非牽於茲山之
B24n0135_p0298b06║累乎又見吾黨之似是而非以位以氣以相軋者庶
B24n0135_p0298b07║幾乎翁不可得也翁諱清杰族吳興姚氏世業儒幼
B24n0135_p0298b08║受經杭之道明寺學博而要雅器量自持確然於物
B24n0135_p0298b09║無髮欲好周人急故邑人相教翁長者無犯翁意有
B24n0135_p0298b10║過里中望其廬㦸手曰是清淨居母相汙輒入寺或
B24n0135_p0298b11║惡子因以悛𮧓蘄為善自效其道感人類是懼難其
B24n0135_p0298b12║繼益訓徒徒元禮元遜咸有軌度可世守也未書之
B24n0135_p0298b13║用嚴其訓
B24n0135_p0298b14║杭州金剛顯教院記（代趙魏公作）
B24n0135_p0298b15║院始名華嚴菴宋紹興己巳演教妙空大師惠齡所
B24n0135_p0298b16║作也居杭城之金剛領既成以授其屬惠清使主之
B24n0135_p0298b17║清益誦經論眾益盛其制可視大方考之圖　志龍山
B24n0135_p0298b18║圓壇古有顯教院而墟其址久矣乹道己丑請于郡
B24n0135_p0298b19║願易菴名為顯教院歷嘉熙間市弗戒于火院俱燎
B24n0135_p0298b20║寶祐初有道福者相地於仁和縣之上閘愛其勝買
B24n0135_p0299a01║之因徙居焉而蕞爾僅給福卒而景明繼膏之猶多
B24n0135_p0299a02║所未𬾨至行榮始克大其世作殿閣門庫堂室亡慮
B24n0135_p0299a03║百間始至大辛亥迄延祐丙辰凡寺所宜有舉無遺
B24n0135_p0299a04║者先有田三百畞至是倍之而有加焉榮為人端謹
B24n0135_p0299a05║一時王公貴人多喜與交又有才幹以治一寺宜其
B24n0135_p0299a06║有成也猶欲戒其後人使皆如己以勿忘而求記於
B24n0135_p0299a07║予予聞能仁氏之學有三曰禪曰律曰教而今之為
B24n0135_p0299a08║寺之制有二有以其徒相授受者有官授賢而主之
B24n0135_p0299a09║四方之人咸得而居之者使官授之或不當主之或
B24n0135_p0299a10║不賢視所居如傳舍或不葺以故其寺常癈惟其徒
B24n0135_p0299a11║之相授受者率多完好又其後之皆賢而後能久而
B24n0135_p0299a12║不覆然世之為人後者猶曰繼志述事𥎪能仁氏子
B24n0135_p0299a13║人之子唯以道為嗣有其室而癈其道猶傭居也今
B24n0135_p0299a14║榮之訓其徒則善矣子復欲輔之以道庶有以起其
B24n0135_p0299a15║宗云
B24n0135_p0299a16║松江府龍門寺記
B24n0135_p0299a17║宋嘉泰中桑門如喜了性傳天台之學喜主錢唐淨
B24n0135_p0299a18║教院歸華亭東五十里作菴與性同居之里人從禱
B24n0135_p0299a19║雨旱疾疫無爽施者日至後性譽益著奉詔主天竺
B24n0135_p0299a20║興福院淳祐元年又勑易所菴為龍門寺以甲乙傳
B24n0135_p0299b01║次喜性亡嗣者失人寺幾癈咸淳七年有思賢者蚤
B24n0135_p0299b02║游禪林嘗主嘉禾普賢院歸視榛莽勵志興復始徙
B24n0135_p0299b03║寺于黃土塘居十五年擇其徒之可任者曰行潛曰
B24n0135_p0299b04║可宗潛由靈隱首坐出住寧國之廣教院不以命之
B24n0135_p0299b05║宗主延慶院退休于杭之南竺山至元廿三年命歸
B24n0135_p0299b06║以寺𢌿之宗請曰寺頻海歲不熟則𭁵至欲圖久而
B24n0135_p0299b07║惠後人以安莫若再遷賢曰吾所以命子也圖之六
B24n0135_p0299b08║𥝝而賢卒及𭿜目猶惓惓以囑宗泣以命其徒為正
B24n0135_p0299b09║乃相地於府治東南隅南俯川流北走市闉厥位向
B24n0135_p0299b10║陽平原如席眾咸樂之於是徙居焉作殿堂樓閣門
B24n0135_p0299b11║廡厨庫為屋二百餘間祠佛菩薩天神之像千五百
B24n0135_p0299b12║軀供設以𬾨寺有田若干頃築別墅官塘以𬾨儲畜
B24n0135_p0299b13║田賢以授宗宗以授正正以授文明明以授智傳傳
B24n0135_p0299b14║錄其實來言曰吾日兢兢于師之訓懼後之不戒而
B24n0135_p0299b15║顛覆厥緒則吾祖之業隳矣幸賜之言因進之曰今
B24n0135_p0299b16║夫世人積起銖寸得良田居室以遺子若孫又懼其
B24n0135_p0299b17║不能賢以保之擇師而教焉期其賢明富盛相繼於
B24n0135_p0299b18║無窮也而求諸勳舊之後能僅守其高曾之故業者
B24n0135_p0299b19║千百無一二况其嗣有光烈令聞者乎而吾徒之居
B24n0135_p0299b20║所在常千百年幸而免於彼者其故何哉議者謂吾
B24n0135_p0300a01║不私厥後予人之子取其善以為用故能守以不墜
B24n0135_p0300a02║吁何見之未也獨不念夫物生之汩其真而淪於惡
B24n0135_p0300a03║者眾矣吾聖人者出然後拯而納諸至善之域凡後
B24n0135_p0300a04║之有崇其宮室圖象者皆所以示其教也存其教者
B24n0135_p0300a05║為吾徒必也以戒為墉以定為室而以道相授受其
B24n0135_p0300a06║胃無終也而曰吾遷吾居而安吾食吾土而久者特
B24n0135_p0300a07║未之思耳傳於是作而曰吾知所以訓矣吾之後人
B24n0135_p0300a08║其庶乎免矣願書以為記
B24n0135_p0300a09║龍興路靖安縣毘盧院記
B24n0135_p0300a10║唐有水潦禪師者不知其閭里族姓天寶中始至洪
B24n0135_p0300a11║之石門見諸峯蜿蜒若龍蟠者愛而築室居之後馬
B24n0135_p0300a12║祖自豫章來泐潭師往拜之問佛法大意祖蹋之仆
B24n0135_p0300a13║地師忽大悟起笑曰大奇大奇語𬾨傳鐙錄自是學
B24n0135_p0300a14║徒雲集易菴為毘盧院以祖之門人何啻十百若百
B24n0135_p0300a15║丈海公南泉願公歸宗常公皆傳宗子後而師之居
B24n0135_p0300a16║與泐潭又相邇也其同居酬倡與繼繼者必非常士
B24n0135_p0300a17║而失於紀述使後世不聞其風烈為可惜也宋嘉定
B24n0135_p0300a18║間寺僧曰紹者懼其不競聞海昏崇壽院之徒賞溪
B24n0135_p0300a19║道公有高行為邑延慶寺首座迎歸而奉之道與四
B24n0135_p0300a20║川制置彭大雅相厚善大雅為結廬院左曰無名菴
B24n0135_p0300b01║時從咨叩院以中興淳祐二年十月望道書偈遺誡
B24n0135_p0300b02║而終有徒六人曰禮曰賢曰滿曰圭曰和曰惠寶祐
B24n0135_p0300b03║元年丞相𧬄方卿欲奪寺基為墓圭之徒紹淇撤其
B24n0135_p0300b04║寺徙而避之既而寺丞陳公某為請復以基還寺淇
B24n0135_p0300b05║林敏有遠略一時名公多喜與游其徒二人覺元斯
B24n0135_p0300b06║翀元際遇
B24n0135_p0300b07║世祖寵顧隆䔍奉　旨居黃龍寺終焉翀之徒本潤
B24n0135_p0300b08║潤沒而絕惟滿之後始大滿之徒印宗宗之徒斯羾
B24n0135_p0300b09║羾之徒本潀本濡潀曰自吾祖居此逾六百祀雖微
B24n0135_p0300b10║而或絕或繼得不澌盡中奪於勢而僅免隂陽家言
B24n0135_p0300b11║氣六十年一周今踰其數已我其復之乎乃具畚挶
B24n0135_p0300b12║斬[才*甾]翳以入作殿堂樓閣門廡庫稟包湢齋室踰百
B24n0135_p0300b13║楹列像設鼓鐘之制不十年克潰于成而繕脩之未
B24n0135_p0300b14║已也且來謁記予曰自漢時佛入中國寺以律制梁
B24n0135_p0300b15║達磨來以直指之道相授受然皆寄居律寺唐貞元
B24n0135_p0300b16║間始有禪死清規而禪律於是判然矣夫禪心宗傳
B24n0135_p0300b17║道之大者也律之制古也二者不可偏癈守其制傳
B24n0135_p0300b18║其道斯為得矣甞觀唐僧碑多名律師其規度井井
B24n0135_p0300b19║𪷤不可犯而今則亡之非徒草律而禪亦隳矣世之
B24n0135_p0300b20║流俗指寺之命於官而主者為禪而以其徒居者為
B24n0135_p0301a01║律問其名覈其實澷不省為何事吁可恠也毘廬院
B24n0135_p0301a02║世為律居而祀水潦為始祖及今猶有生氣如深山
B24n0135_p0301a03║大澤龍𮓜變化不可睥睨故它之大方莫與抗也而
B24n0135_p0301a04║潀之徒嗣可游禪林有聲所謂張其宗者歸而求律
B24n0135_p0301a05║之制以迪厥後庶乎其不悖於古因書使刻之以為
B24n0135_p0301a06║記
B24n0135_p0301a07║龍興路奉新縣寶雲寺記
B24n0135_p0301a08║佛之宮徧天下皆因俗以為教吾行四方所見僧趣
B24n0135_p0301a09║習各異獨吾鄉為稍近古以其俗文而儉又有馬祖
B24n0135_p0301a10║百丈之遺規在焉而新吳寶雲寺當泐潬雄峰間創
B24n0135_p0301a11║於蕭梁時始名信誠寺廢於唐之會昌復於大中至
B24n0135_p0301a12║吳大和四年克脩其殿宋雍熙四年又脩之刻右具
B24n0135_p0301a13║存大德三年殿圮住山紹盧與其徒繼萬昌遁撤而
B24n0135_p0301a14║新焉自門廡堂殿樓閣庖稟凡居室之冝有者悉更
B24n0135_p0301a15║作之像設華[肆-聿+((彰-章)/(曼-又+万))]𮯱堊劇其華好復增田山以裕眾食
B24n0135_p0301a16║而寓書以記為託且曰由梁及今八百季矣故家遺
B24n0135_p0301a17║物如飄風聚沫不可把玩而吾始更新其殿不以佛
B24n0135_p0301a18║之教人以善而人心之良因善以存其教乎然自吾
B24n0135_p0301a19║祖之始搆始築幸纘其緒以至於吾不知其幾世矣
B24n0135_p0301a20║故吾不能不惕然而懼以蘄吾後之人繼繼於無窮
B24n0135_p0301b01║也予謂物囿於化而成壞相尋雖天地不能久佛言
B24n0135_p0301b02║由一心生萬法而天地依之以成立然則無古今成
B24n0135_p0301b03║壞者其惟心法之妙乎使盧訓徒如馬祖百丈傳佛
B24n0135_p0301b04║之心為心則天人異類咸資道力而蒙休光緊吾宗
B24n0135_p0301b05║是頼又豈以一殿之勞欲後人保之勿隳為可世其
B24n0135_p0301b06║業哉寶雲代多耆德而別院為七盧所居者曰觀音
B24n0135_p0301b07║院尤號整肅院舊多竹熙寧間僧可蟾作此君亭縣
B24n0135_p0301b08║令李平記之東坡蘇公題名其上亭久廢而人至今
B24n0135_p0301b09║傳誦予少時數造焉別且三十年拘於官寺不能去
B24n0135_p0301b10║安得操几杖從里中耆年想其秀眉槁項可盡也盧
B24n0135_p0301b11║與先師游年今七十三愈益健予得請於朝而歸當
B24n0135_p0301b12║拜而受教姑記其略云
B24n0135_p0301b13║吳江州水月院記
B24n0135_p0301b14║吳江州南五十里有湖數百頃湖中有土阜隆然廣
B24n0135_p0301b15║可五畒曠古莫有居之者宋嘉熙間僧覺春廬其上
B24n0135_p0301b16║曰水月菴六傳至𠃔諒諒築隄以廣之作殿堂樓閣
B24n0135_p0301b17║悉完好請于
B24n0135_p0301b18║帝師易菴為院而求記於予且曰世以良由羙宅貴
B24n0135_p0301b19║粥豪奪及積之寖廣而官之賦役益重於是有不勝
B24n0135_p0301b20║其用而病且覆者相望也故吾祖取人所棄而有之
B24n0135_p0302a01║以至於吾吾以一身之微寄於水月之上汎汎如虛
B24n0135_p0302a02║舟之凌滉瀁何往而不自得㢤予謂志卑者徇利樂
B24n0135_p0302a03║間矌者徇境其誘於外而為物所勝一也若是則子
B24n0135_p0302a04║之媚夫水月以居之吾為子記之皆外物也能斂念
B24n0135_p0302a05║以返觀乎內雖寓宙之大虛空之無窮曾無一漚之
B24n0135_p0302a06║量而彼水月者又不啻隙中過影耳則子之居將無
B24n0135_p0302a07║所寄庸置吾喙於其間㢤雖然虛己以觀物則物皆
B24n0135_p0302a08║吾用不泯於空不窒乎有中道然也如是而子之媚
B24n0135_p0302a09║夫水月以居之吾為予記之載歌水月之章以遺之
B24n0135_p0302a10║其孰曰不然辭曰
B24n0135_p0302a11║水之逝兮有潮有汐維月之恒亦朏而魄有生遄化
B24n0135_p0302a12║孰不如物不有至人會萬若一爰執其樞以游化初
B24n0135_p0302a13║物我無联水乎月乎
B24n0135_p0302a14║龍興路南昌縣卯土寺記
B24n0135_p0302a15║按豫章職方乘城東五里為浮紫塘有院曰永安莫
B24n0135_p0302a16║考其始宋治平三年勑改卯土院桑門謹公主之十
B24n0135_p0302a17║六傳至悟祖勵志興復紹熙四季作說法堂又十八
B24n0135_p0302a18║季嘉定庚午率其族諸孫褚氏作太殿門廡齊寢悉
B24n0135_p0302a19║具度弟子十九人其後至□隆□存□觀派別為三
B24n0135_p0302a20║有紹祥號怪翁游禪林才識絕人嗣法西江謀公住
B24n0135_p0302b01║南康萬杉寺遷撫之踈山終焉惟紹經克儉勤于厥
B24n0135_p0302b02║居以舊田甫二頃僅充其飡無以備繕脩至元中始
B24n0135_p0302b03║買田廿三𤱈得穀三十石囑其徒紹盖別儲之而永
B24n0135_p0302b04║續惠鐙亦各以私田來歸稱貸取羡帑益以饒復增
B24n0135_p0302b05║置田合諸施者得租百五十石作骨塔闍維之室與
B24n0135_p0302b06║夫敝者葺𨷂者增而它院莫及焉復訓徒有軌度曰
B24n0135_p0302b07║永寧博通經論為慈恩宗講主曰惠滿道高道昭文
B24n0135_p0302b08║而有行滿嘗首眾徑山高為予掌記昭典藏且以院
B24n0135_p0302b09║顛未請記予謂寺以津制古也唐百丈海禪師始草
B24n0135_p0302b10║律為禪厥後命子官擇人而主之其為徒居者得自
B24n0135_p0302b11║相授受而江右之俗良家子弟欲學佛必擇徒居之
B24n0135_p0302b12║明師使受其業如雲峯靈源著德望者何啻千百皆
B24n0135_p0302b13║於是出故凡稱徒居之得人莫吾江右若也而豫章
B24n0135_p0302b14║為尤盛焉又觀夫世以骨肉之親父祖子孫相繼繼
B24n0135_p0302b15║猶積累培植汲汲若不逮能十世不易其業者無幾
B24n0135_p0302b16║而徒居之院求其徒以教以類若卯土之歷數百年
B24n0135_p0302b17║資寡而徒賢愈益昌大厥惟艱㦲吾宗由佛二十八
B24n0135_p0302b18║傳至達磨又十傳而至臨濟臨濟於今復十六七傳
B24n0135_p0302b19║矣而凜乎若九鼎之寄一絲也彼世之親以愛徒居
B24n0135_p0302b20║者以義義有時而絕愛有時而泯惟吾宗之傳以道
B24n0135_p0303a01║道無古今也吾既以卯土之徒能世其美又欲如雲
B24n0135_p0303a02║峯靈源傳道以荷吾宗故於其請記也而重告之
B24n0135_p0303a03║寧國路宣城縣珩琅山法雲禪寺記
B24n0135_p0303a04║宣城之西七十里有山曰珩琅以其蒼潤如玉也或
B24n0135_p0303a05║謂山之遠引旁折若屋之行即然晉宋間有異僧杯
B24n0135_p0303a06║度者居之達寺曰興雲相傳梁寶公偕武帝嘗幸侍
B24n0135_p0303a07║臣蕭將軍至今祀之為伽藍神云宋治平中勑改法
B24n0135_p0303a08║雲禪院宋季丞相吳潛利山可葬因請歸第穴墓寺
B24n0135_p0303a09║側　國初有　旨凡寺之產奪於豪者復之吳氏徒
B24n0135_p0303a10║墓去至元庚寅寇燬寺蜀僧曰震曰壽相繼住山四
B24n0135_p0303a11║十載僅成佛殿法堂寢室兩廡泰定丙寅壽卒時江
B24n0135_p0303a12║淛丞相脫歡公領行宣政院以杭之淨慈典藏永嘉
B24n0135_p0303a13║元啟主之居數[禾/于]百廢具舉若佛天應真之像設與
B24n0135_p0303a14║門亭庖稟凡藂林所宜有者悉備它日啟寓書於予
B24n0135_p0303a15║曰天下固多奇山水然非名德居之不足以名世又
B24n0135_p0303a16║觀人之營居室極壯麗以遺厥後未及歷世而易主
B24n0135_p0303a17║且壞不能葺者相望也自吾祖居是山可千年矣以
B24n0135_p0303a18║吾所成擬之大方不豪未爾而吾勞之不易猶欲繼
B24n0135_p0303a19║吾者保以勿墜復懼涉世多危機幸萬一不敗可藉
B24n0135_p0303a20║口引去子能辱之言而成吾志可乎予謂啟參佛性
B24n0135_p0303b01║茂公佛性之辨猶河海而曰吾未嘗言機迅雷電而
B24n0135_p0303b02║示之以無作解契佛祖而與物同然不為町畦也啟
B24n0135_p0303b03║嗣其道不務乎此而事乎彼是猶委居室而庇蓬藋
B24n0135_p0303b04║舍珎饌而甘藜藿何自苦如是耶雖然華騮不騁長
B24n0135_p0303b05║途而驟閭里有餘力矣龍泉不得犀兕而剸之試於
B24n0135_p0303b06║株枿有餘利矣故古之取人惟其才之何如而所施
B24n0135_p0303b07║之大小不論也啟字一關方壯而明敏過人吾故期
B24n0135_p0303b08║之以起宗而珩琅何足以浼之姑徇其請而為之記
B24n0135_p0303b09║云
B24n0135_p0303b10║