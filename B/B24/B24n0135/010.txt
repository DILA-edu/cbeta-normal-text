B24n0135_p0303b11║蒲室卷之十目錄
B24n0135_p0303b12║記
B24n0135_p0303b13║王可毅尚書歷仕記
B24n0135_p0303b14║集慶路江寧縣崇因寺記
B24n0135_p0303b15║潮州南山寺記
B24n0135_p0303b16║集慶路鹿𫟍寺記
B24n0135_p0303b17║龍興路新建縣雙峰寺記
B24n0135_p0303b18║集慶路溧水州明覺寺記
B24n0135_p0303b19║嘉定州南翔寺歲閱藏經記
B24n0135_p0303b20║集慶路觀音堂碑隂記
B24n0135_p0304a01║婺州永康縣光惠寺記
B24n0135_p0304a02║
B24n0135_p0304a03║
B24n0135_p0304a04║
B24n0135_p0304a05║
B24n0135_p0304a06║
B24n0135_p0304a07║
B24n0135_p0304a08║
B24n0135_p0304a09║
B24n0135_p0304a10║
B24n0135_p0304a11║蒲室集卷之十
B24n0135_p0304a12║豫章　釋　大訢　笑隱
B24n0135_p0304a13║記
B24n0135_p0304a14║玉可毅尚書歷仕記
B24n0135_p0304a15║平陽晉陵王氏世多顯官聞入自子通平章以德望
B24n0135_p0304a16║重一時子弟尤多秀整而子通獨奇其兄子士𪪺謂
B24n0135_p0304a17║是能亢吾宗季十六見之
B24n0135_p0304a18║武宗皇帝奉　旨令事
B24n0135_p0304a19║今上上時方四歲士弘即取經史圖書以進陳說古
B24n0135_p0304a20║君相治亂得失之要而時歌詩辭為樂固
B24n0135_p0304b01║上以天縱之聖睿哲生知無資於學而密宥啟沃之
B24n0135_p0304b02║功有焉自是食飲寢處不離禁籞者十餘季
B24n0135_p0304b03║仁宗聞其能授管領諸路納綿捴管歷翊正司丞稍
B24n0135_p0304b04║遷中政院司議至治二季讒慝構禍
B24n0135_p0304b05║上遷海南四年
B24n0135_p0304b06║上還京未幾復被讒出居建康士𪪺扈從見道多流
B24n0135_p0304b07║殍　御札付士𪪺出褚中錢散之存活甚眾
B24n0135_p0304b08║上至邸日酣飲以自韜晦士弘諫曰處屯莫若持正
B24n0135_p0304b09║去吝莫若脩德內文明而外柔順以蒙大難文王以
B24n0135_p0304b10║乏酒能敗德不節且致疾昔人有不得志而逃于醉
B24n0135_p0304b11║鄉者乃遺世之士聖人所不取也
B24n0135_p0304b12║上深納其言自是為之節飲士弘進漿水飯淡虀
B24n0135_p0304b13║上食之羨它味盡卻自是日以上供歲丙寅五月
B24n0135_p0304b14║皇子生擇乳媼難其人士弘家有媼慈且賢而已子
B24n0135_p0304b15║方乳因輟子食以媼進將求它媼不即獲已子竟卒
B24n0135_p0304b16║上惻然憐之賜羊酒尉諭焉十一月十一日
B24n0135_p0304b17║先皇帝誕節時
B24n0135_p0304b18║先帝為　周王居朔漠
B24n0135_p0304b19║上置酒遙賀侍衛者以次為壽
B24n0135_p0304b20║上忽泫然顧士弘曰我今而不知涕之下士弘跪進
B24n0135_p0305a01║曰
B24n0135_p0305a02║主之意不以兄阻絕南北而見之無從乎然志四方
B24n0135_p0305a03║者不守閭里成大功者不戚戚於遠別
B24n0135_p0305a04║主春秋方富使守道而福至則南北猶跬步爾將見
B24n0135_p0305a05║歡會之無已也
B24n0135_p0305a06║上乃悅而同列有及噬者欲危　聖躬士弘極力保
B24n0135_p0305a07║衛數進規諫居四年姦臣僭威迫
B24n0135_p0305a08║上移江陵勢益急四方聞者皆涕下且且望之時七
B24n0135_p0305a09║月炎暑先啟行日凍雨颯至凉風著人天宗爽朗人
B24n0135_p0305a10║心以蘇士弘日視膳服逾謹或通夕立衛馳至武昌
B24n0135_p0305a11║命士弘先𨓏治邸第得北使密語謂來時上者有國
B24n0135_p0305a12║哀母令一人知者士弘聞之駴且懼潛使報
B24n0135_p0305a13║上趣至江陵六日京師使至宗戚大臣以天命人心
B24n0135_p0305a14║之所歸奔走迎拜推戴北還萬姓讙呼人人自安九
B24n0135_p0305a15║月十三日
B24n0135_p0305a16║上即位于大明殿改元天曆王公百僚在𨑲傳
B24n0135_p0305a17║旨命士弘紏儀官禮甚習殿陛肅然時姦臣猶據上
B24n0135_p0305a18║都朝𨑲用兵征之供億繁重特授士弘工部尚書器
B24n0135_p0305a19║械繕脩百須悉𬾨且省浮費數十萬定先是
B24n0135_p0305a20║上親擐甲𥆳戰命取珍寶載後秉以𬾨嘗勞及還士
B24n0135_p0305b01║弘悉歸之內府謂刑不可黷賞不可濫故每承頒賜
B24n0135_p0305b02║獨多所辭謝
B24n0135_p0305b03║上以其退默未嘗言祿特隆眷之問曰在江南時聞
B24n0135_p0305b04║爾兄宗敬者居官以廉名今何官也士弘對曰臣兄
B24n0135_p0305b05║宗敬除桂陽知州貧不能往留滯都城中
B24n0135_p0305b06║上即授以監察御史它日　御華延閣又曰爾季兄
B24n0135_p0305b07║宗讓久居近侍見其敏而有容因　親書付執政授
B24n0135_p0305b08║宗讓太司農司經歷　特旨授南臺御史士弘始名
B24n0135_p0305b09║宗訓字士訓
B24n0135_p0305b10║上為易今名而字以可毅常留中與决大計或時出
B24n0135_p0305b11║外則密以　宸翰宣問親寵無踰者而謙畏常若不
B24n0135_p0305b12║及喜汲引名士而不使知自己出至於睦親黨厚宗
B24n0135_p0305b13║族雖微弱䟽遠待之不異賢若貴而尤䘏其孤困者
B24n0135_p0305b14║嘗自以幼賴母氏教育嚴而有方暨有所成立而親
B24n0135_p0305b15║不待養故抱終身之戚焉比以
B24n0135_p0305b16║天子推恩贈士弘父某嘉議太夫禮部尚書母某氏
B24n0135_p0305b17║某郡夫人祖某某官妣某某郡夫人曾祖某某官妣
B24n0135_p0305b18║某某郡夫人
B24n0135_p0305b19║上一日謂士弘曰皇子賴尒乳媼保育而爾未有後
B24n0135_p0305b20║朕甚念之其賜爾玉環一鈔五百定賜爾妻冠服珠
B24n0135_p0306a01║玉之飾媼夫吳官六品承務郎內府資成庫太使以
B24n0135_p0306a02║旌爾忠士弘性夷坦詞氣侃侃不施戟級臨事議論
B24n0135_p0306a03║不少徇好惡恕而明和而肅忠清直亮博厚長者也
B24n0135_p0306a04║或曰
B24n0135_p0306a05║上初來南時聖德潛被天下之所屬望而侍衛之臣
B24n0135_p0306a06║又皆龍虎變化不可測者也如唐太宗始為秦王與
B24n0135_p0306a07║房杜輩不啻布衣交故能卒致貞觀之治今士弘方
B24n0135_p0306a08║嚮用而四方之賢者將責難於其身矣天曆二年秋
B24n0135_p0306a09║上命士弘來建康改潛邸為寺董其役因竊詢其出
B24n0135_p0306a10║處而得其為人且曰我知為善而常惴惴不知己之
B24n0135_p0306a11║不逮也不若為記之使得以視昔之戒懼而加謹焉
B24n0135_p0306a12║則庶乎將來之有成愚嘉公之不有其善而進德之
B24n0135_p0306a13║無已也於是并錄或者之論若叔父子通公之所期
B24n0135_p0306a14║與夫幼若壯之所歷方將黽勉乎彊仕之年以奮其
B24n0135_p0306a15║大有為也措之天下垂之後世雖金石竹帛不足以
B24n0135_p0306a16║𥁞令德者請自茲始
B24n0135_p0306a17║集慶路江寧縣崇因寺記
B24n0135_p0306a18║延祐二年曇芳居金陵崇因寺予寓舘焉僧不滿百
B24n0135_p0306a19║多耆𪧐有矩度庭宇靜深山環揖如衛左江右淮風
B24n0135_p0306a20║颿馹騎使客憇止以寺得晉新亭故基山川風物感
B24n0135_p0306b01║人詠思有不能去者曇芳與予登崇岡俯木末𢎨六
B24n0135_p0306b02║朝遺跡未嘗不嘆世之勛業如春華陽燄隨手變滅
B24n0135_p0306b03║而吾徒之居逃空虛棄寂莫幸而孑遺者以存吾道
B24n0135_p0306b04║也明年予過錢唐後曇芳亦遷鍾山而白巖繼之矣
B24n0135_p0306b05║又十六年
B24n0135_p0306b06║文皇以潛邸為寺召吾天竺來主之而眾又以崇因
B24n0135_p0306b07║命吾法弟正逵逵居十年以葺其寺之勞請記其事
B24n0135_p0306b08║按圖志寺建於鎦宋人呼曠野寺齊廢梁大同中克
B24n0135_p0306b09║復唐開元中以嬾融嘗居之始名禪居寺偽吳大和
B24n0135_p0306b10║改崇果宋又錫名崇因政和間長老宗襲作觀音像
B24n0135_p0306b11║蘇文忠公以頌𮚏之視祖堂列祀若洪覺範與真如
B24n0135_p0306b12║喆公之嗣正禪師者皆望重禪林正歿多設利葬塔
B24n0135_p0306b13║山中始居四望亭嘗安千眾今二井猶存紹興初遷
B24n0135_p0306b14║于此曰文殊山若有待也然荐罹兵燹蕞爾僅存至
B24n0135_p0306b15║國朝遠峯宏公克中興之及曇芳而法席始盛作鐘
B24n0135_p0306b16║樓僧堂眾寮庖湢以延名衲逵作大殿初有農畊田
B24n0135_p0306b17║中視若物焉發及深淖得巨木六堅勁脩直理密而
B24n0135_p0306b18║芳郁因以為柱殆若神獻殿成像設金碧尤極殊麗
B24n0135_p0306b19║由門廡垣稟悉新之以
B24n0135_p0306b20║文皇嘗幸寺又賜白金乃鑄巨鐘以昭聖德慕蘇公
B24n0135_p0307a01║之賢作雪堂知生之有終作三塔又曰有寺千年矣
B24n0135_p0307a02║賴昔人保以弗隳吾懼不逮而猶有望於後之人可
B24n0135_p0307a03║無紀乎予謂世之言宇宙者以包六合閱萬世也人
B24n0135_p0307a04║以眇然之身寄其中不啻一粟倐然而盡如駒過隙
B24n0135_p0307a05║曾不知其所存其大其久盖將度越六合萬世以超
B24n0135_p0307a06║乎宇宙之外不能顧省而自暴自棄者何限昧夫大
B24n0135_p0307a07║者久者而常汲汲於眇然倏然以𩞹足其志何愚滋
B24n0135_p0307a08║甚彼論禹稷顏子同道特以用不用易地皆然而較
B24n0135_p0307a09║然辯之以此視彼雖以天下易陋巷猶以蹄涔酌滄
B24n0135_p0307a10║溟孰儗㦲斯向之曇芳與吾浩嘆者不在是乎雖然
B24n0135_p0307a11║不以無為而隳有為不膠於外以失其內必交脩而
B24n0135_p0307a12║𬾨舉之吾道然也逵勉乎哉逵勉乎哉逵晚從先師
B24n0135_p0307a13║又與天目本公游其所得叵量因其請而規之友道
B24n0135_p0307a14║也是為記
B24n0135_p0307a15║潮州南山寺記
B24n0135_p0307a16║至治間予居杭之鳳山潮陽善恭為南屏典藏往來
B24n0135_p0307a17║雅相好末幾潮之諸山以文上于行宣政院請恭歸
B24n0135_p0307a18║住其里南山寺自是十五年不相聞知矣後至元丁
B24n0135_p0307a19║丑夏恭寓書敘契闊且以寺記為請寺建於唐初始
B24n0135_p0307a20║未有業產開元二十二年有揭陽馮氏女以父母卒
B24n0135_p0307b01║無它昆季終喪持田券歸於寺得租千二百石有畸
B24n0135_p0307b02║又數年馮語人曰浮世非堅吾且逝矣詰且不知所
B24n0135_p0307b03║之維八月廿六日也寺之人至今以是日為追忌供
B24n0135_p0307b04║設甚盛并馮之先祠之如生焉延祐戊午里陳媼亦
B24n0135_p0307b05║以田若干𤱈來施祝曰吾施不多願壽終與馮同日
B24n0135_p0307b06║後果苻其言於是與祠祭於無窮也然產薄食僅給
B24n0135_p0307b07║若繕脩則仰于施者必主僧道行服人可頼以振宗
B24n0135_p0307b08║景定中丹山禪師作佛殿藏殿礱石為柱暨天兵南
B24n0135_p0307b09║下城內外悉焚蕩寺得不毀惟田為豪所奪東山曰
B24n0135_p0307b10║公復之繼以一翁元公會堂文公皆善葺理文增田
B24n0135_p0307b11║以裕眾食至恭益新其殿堂門廡像設極于完好懼
B24n0135_p0307b12║後之難繼也願書之石俾視以勿忘以永保勿隳又
B24n0135_p0307b13║曰人以田宅遺子孫能十世不易者幾希馮以田歸
B24n0135_p0307b14║于我俾其先世祀享與寺相終始非有識度大過人
B24n0135_p0307b15║者與抑私于己者人弗與公於人而人保之理則然
B24n0135_p0307b16║矣吾聞囿于化者終於盡惟吾祖道大福及後世故
B24n0135_p0307b17║寄我法中食其食居其居以永久者亦所依之報云
B24n0135_p0307b18║爾而道不在是可不知其所自乎然觀吳越名山租
B24n0135_p0307b19║入累數萬逋積復萬計縱其𬾉盜之饘粥不給如逃
B24n0135_p0307b20║亡家者比比皆然則恭之志有足書也恭號禮翁潮
B24n0135_p0308a01║陽人嗣法東嶼海公云
B24n0135_p0308a02║集慶路鹿𫟍寺記
B24n0135_p0308a03║金陵志載鹿𫟍寺居郡城巽維即梁之蕭帝寺天監
B24n0135_p0308a04║十三年造南唐保大間重建易名法光寺有郄氏窟
B24n0135_p0308a05║天龍井按梁史武帝為雍州刺史夫人郄氏殂于襄
B24n0135_p0308a06║陽㱕葬南徐東城里山帝踐祚追崇為后后性妬死
B24n0135_p0308a07║化為龍通夢于帝或見形光采驚異帝體將不安龍
B24n0135_p0308a08║激水騰涌于井故常置銀鹿盧金缾灌百味祀之因
B24n0135_p0308a09║卒不置后以帝崇佛又酷愛后后化異類宜造寺以
B24n0135_p0308a10║資冥福但不當自名蕭帝寺必中更淪廢後人因其
B24n0135_p0308a11║始而稱之若江左之僧居咸曰蕭寺云由梁至南唐
B24n0135_p0308a12║四百年寺廢而中興又五十年而寺壞邑人杜德明
B24n0135_p0308a13║脩之宋康定二年元絳為之記由康定距今復三百
B24n0135_p0308a14║餘年矣寺側又有周處臺臨觀之羙播之歌詠邦人
B24n0135_p0308a15║士與四方游者無虛日焉而頹檐欲𡑅莫有顧者蜀
B24n0135_p0308a16║山彬公過而嘆曰茲寺修建皆昔之君長大姓吾念
B24n0135_p0308a17║其廢欲振起之而力不迨惟殿堂之朽腐者易而葺
B24n0135_p0308a18║乏像設金碧之澷漶者飾之又粥田二十二畒以助
B24n0135_p0308a19║眾食裕如也寺之老某請記其事於予予謂杭斷潢
B24n0135_p0308a20║者艨艟不若一葦之疾遵委巷者騏[駮-父+異]不如[(止/天)*欠]叚之
B24n0135_p0308b01║安顧所施何如爾予居官寺尸位仰成萬指千礎祗
B24n0135_p0308b02║益憂懼將從公大去振衣崇罔極目霄漢或倦而休
B24n0135_p0308b03║坐而斂念攝大千於豪芒洞萬古於一瞬視旃檀樓
B24n0135_p0308b04║閣而非泰溷糞壤而非汙而世之成壞得喪是非忻
B24n0135_p0308b05║戚於我何有其起廢振之奚足多公哉第未果所願
B24n0135_p0308b06║爾公和州人族沈氏先至元間嘗除僧官泣而弗受
B24n0135_p0308b07║以養母孝迫而就之未幾即棄去凡有儲悉施諸山
B24n0135_p0308b08║一衲泊然年幾九十神觀靖深有足書也是為記
B24n0135_p0308b09║龍興路新建縣雙峯寺記
B24n0135_p0308b10║佛智居雄峯予興道泰先後掌記復從往杭之南屏
B24n0135_p0308b11║侍語從容必及西山故廬訪耆舊問諸隣之廢興未
B24n0135_p0308b12║甞不感歎彌日延祐己未佛智示寂乙丑泰亦卒又
B24n0135_p0308b13║八年泰之姪信文以其同受經雙峯院之顛末請誌
B24n0135_p0308b14║而刻之按豫章職方乘城西六十里石陵幽曠為馬
B24n0135_p0308b15║祖翻經臺臺東即其院也始居伏龍雙峯之陽相傳
B24n0135_p0308b16║梵僧駐錫里人從禱有孚必大寂之門人傳逸其氏
B24n0135_p0308b17║為可惜也唐末右拾遺歐陽持歸隱峯下意欲院為
B24n0135_p0308b18║己居而以己之書堂在山隂石鼻者使為院於是朗
B24n0135_p0308b19║禪師與易而徙居之盖楊吳之順義二年而朱梁之
B24n0135_p0308b20║龍德二年也先是有善地理司馬頭陀者記其地曰
B24n0135_p0309a01║石鼻雙峯如鼓如鐘匪公匪侯梵王之宮及今人誦
B24n0135_p0309a02║之至圖狀以驗其實云宋嘉定間院之老□□嘗參
B24n0135_p0309a03║掩室開公於雲居有聲禪林中若□澄者尤高行而
B24n0135_p0309a04║工於詩與太史蕭大山為友餘皆恪守規律故它大
B24n0135_p0309a05║方咸取為矜式歷至元癸未寺火耆𪧐普暉德浩彌
B24n0135_p0309a06║高與徒了義了洪道泰道堅▆圖興復由門廡殿堂
B24n0135_p0309a07║樓閣齊寢與佛菩薩天人之像經唄鐘罄之宣帑庚
B24n0135_p0309a08║之入加於舊而增羙焉然積十餘年始潰于成今復
B24n0135_p0309a09║四十年而文繼守之曰我僅克兢兢懼後人冈之思
B24n0135_p0309a10║而忽諸則先志隳矣幸賜之言予觀於人無貴賤崇
B24n0135_p0309a11║庳莫不欲其世之長久昌熾窮志竭慮為之培立而
B24n0135_p0309a12║變滅倏忽常出所不料或有指吾徒之居得擇賢而
B24n0135_p0309a13║嗣之可以勿替然陏唐間號稱古招提者於今其存
B24n0135_p0309a14║其亡者幾希矣能若雙峯之仆而復起不亦幸乎是
B24n0135_p0309a15║不察夫成壞相尋雖天地不能保惟究道之妙全性
B24n0135_p0309a16║之用視宇宙猶旅泊閱死生為夜且若吾大寂祖者
B24n0135_p0309a17║則吾徒之所當𥁞心也不求諸此而求諸彼斯佛智
B24n0135_p0309a18║向之所以感歎而吾與泰皆不能悟泰嘗主姑蘇之
B24n0135_p0309a19║寒山寺集宗門紀載四十卷可以示後詞曰
B24n0135_p0309a20║聖教東漸歷唐而盛大寂傳宗海𣹢嶽鎮心法授受
B24n0135_p0309b01║匪求諸外有得其旨語默罄𭭉來學兟兟散處林埜
B24n0135_p0309b02║有纘其緒實維我祖雙峯前奔飲江如鼻我卜其奧
B24n0135_p0309b03║不曰委積無為而為靡成靡虧妙有不有莫不恒久
B24n0135_p0309b04║孰圖其猷維大寂是效我銘不阿用詔爾後
B24n0135_p0309b05║集慶路溧水州明覺寺記
B24n0135_p0309b06║明覺寺居溧水州西四十里唐咸通十年建始名正
B24n0135_p0309b07║覺大順中改明覺宋治平二年勑賜額而因明覺之
B24n0135_p0309b08║舊至元元貞間隳圮殆甚寺僧妙琳嘅然以營治為
B24n0135_p0309b09║己任罄己所蓄復裒施者更為佛殿法堂藏殿庖廥
B24n0135_p0309b10║廊廡等屋凡若干區琳之徒善祐作諸天之閣安僧
B24n0135_p0309b11║之堂祐之徒宗儒重作庫屋葺山門素飾佛菩薩金
B24n0135_p0309b12║剛之像又貿田以裕眾食寺用益振後至元四年冬
B24n0135_p0309b13║寺之徒師祿請記其事惟佛之教大而𬾨其要在於
B24n0135_p0309b14║傳道傳道在於明性明性則人人皆佛也要不在飾
B24n0135_p0309b15║其儀像而愚迷倀倀無所卿趣盖有覩其像設而敬
B24n0135_p0309b16║心油然以興由外脩內以得夫自性之妙者斯土木
B24n0135_p0309b17║金珠之飾所由作也故吾徒之崇宮室嚴像設非徒
B24n0135_p0309b18║為夸羙皆有取於與人為善况先聖縣記正法像法
B24n0135_p0309b19║次第設教其可忽諸於戲今而魔事月熾所在佛宇
B24n0135_p0309b20║隳廢而墟焉者相望有能振其墜而𢇹乎成者幾希
B24n0135_p0310a01║而欲求傳道明性以昌吾宗不可得也吾故於明覺
B24n0135_p0310a02║重有感焉因書其事使刻石山中以勵其徒當有憤
B24n0135_p0310a03║然而興足徵於吾言也琳祐儒俱當塗人祐嘗為本
B24n0135_p0310a04║州僧正儒為和州歷陽縣都綱祿居天禧寺習教觀
B24n0135_p0310a05║善瘍醫聞人急雖百里徒步往救而不求報無貴賤
B24n0135_p0310a06║皆感而敬之有足書者與寺之產業并刊諸石隂云
B24n0135_p0310a07║嘉定州南翔寺歲閱藏經記
B24n0135_p0310a08║至道無為無言也而所以為以言者將埏埴群生陶
B24n0135_p0310a09║鑄聖賢其有為而然乎以本覺明妙之性淪於六趣
B24n0135_p0310a10║散於萬類形氣情欲相禪以生相感以化以蕩流無
B24n0135_p0310a11║垠故佛憫而訓之以刳情絕欲澄瑩精一求返于初
B24n0135_p0310a12║而甚矣情之蔽固性之不克復也乃酌其機隨器所
B24n0135_p0310a13║授示六趣以果因影響使之遠惡進善以超于聖賢
B24n0135_p0310a14║之域導二乘以四諦十二緣榮菩薩以六度萬行逮
B24n0135_p0310a15║人人妙覺物物全真以𬾨一代化儀而猶曰彰其跡
B24n0135_p0310a16║爾若夫顯本歸實雖聖冈知豈世智凡識所能擬度
B24n0135_p0310a17║哉况性之精微言所不及惟善言言者能言於無言
B24n0135_p0310a18║而後可以達無言之言於是有月指筌蹄之喻而啟
B24n0135_p0310a19║迪將來非教莫宣斯三藏之文為世法寶聖凡顯幽
B24n0135_p0310a20║所共戴仰如日月於晝夜賴之以為嚮導也蘇之嘉
B24n0135_p0310b01║定南翔寺僧祖勝以己別業為經堂度經于中歲選
B24n0135_p0310b02║淨行僧閱之復施田五頃給其費餘以𬾨繕脩而求
B24n0135_p0310b03║記於予予禪者故取直指見性之道與契經合者告
B24n0135_p0310b04║之而申以辭曰
B24n0135_p0310b05║餉空于缾酌水于𦈢而水與空非大非小如性囿形
B24n0135_p0310b06║形不能囿瞬閱萬世芥視八表有覺瞿曇稱性而譚
B24n0135_p0310b07║虗空為舌萬象交參彼昧冈覺或聾而愔善啟其機
B24n0135_p0310b08║爰得我心如屬于耳如攝面命彌隱而顯鳥飛魚泳
B24n0135_p0310b09║花雨風清海天如鏡孰為檀度曰比丘勝勝即我謀
B24n0135_p0310b10║妙斡其樞不有作者德山之徒視佛不為火書壞廬
B24n0135_p0310b11║冥行同趨不既韙與
B24n0135_p0310b12║集慶路觀音堂碑隂記
B24n0135_p0310b13║御史文彬嘗乘馬度秦淮河之武定橋橋折馬墮河
B24n0135_p0310b14║中文彬掖橋柱若有神持之得不溺以素事佛因解
B24n0135_p0310b15║所佩金𭘧粥錢若干緡作堂于橋東偏素觀音像其
B24n0135_p0310b16║中御史李公平為之記命景德寺僧德茂居而董之
B24n0135_p0310b17║或訾以世有救灾弭患幸而出于險者眾矣而佛氏
B24n0135_p0310b18║喜神其說以傾於人而人惑之噫有是也是未察夫
B24n0135_p0310b19║佛以萬法惟心亦洪範之脩五事而福極應致中和
B24n0135_p0310b20║而天地位故有誠之至而魚躍泉涌揮戈却日啟金
B24n0135_p0311a01║縢返風豈皆神而夸之哉且佛之義訓覺即吾心之
B24n0135_p0311a02║自覺而覺人也猶所謂明明德新民者也觀音以大
B24n0135_p0311a03║悲濟物者也猶禹稷之視人飢溺由己飢溺之也矧
B24n0135_p0311a04║其聖神不測者耶文彬居官舉其職若曰吾書而安
B24n0135_p0311a05║行徒卒導前猶不虞于蹶幸神相以無𢙢而物生總
B24n0135_p0311a06║總豈無窮而顛擠以阽千危若是者乎吾將拯而援
B24n0135_p0311a07║之亦猶是也是以觀音之心為心以禹稷自任者也
B24n0135_p0311a08║尚懋之哉茂請記其語刻之碑隂文彬名帖穆溥華
B24n0135_p0311a09║畏吾氏堂之地隸景德寺而歲輸官租錢二千四伯
B24n0135_p0311a10║南北深七尋廣如深三之二云
B24n0135_p0311a11║婺州永康縣光惠寺記
B24n0135_p0311a12║婺之永康縣東南三十里有三峰衡出其西少折曰
B24n0135_p0311a13║白雲峰相傳葛洪鍊丹其下又前引如覆盂者曰上
B24n0135_p0311a14║安山也中夷而曠可容千室後周廣順二年里人陳
B24n0135_p0311a15║氏以所居為寺宋大中祥苻間賜名光惠至元丁丑
B24n0135_p0311a16║燬于兵僧走匿它山己卯寺之老惟拱知浩始來歸
B24n0135_p0311a17║為庫室以居尋物故其徒德明處林更作殿堂門廡
B24n0135_p0311a18║樓閣丈室賓館餘百間象設鐘鼓之制以𬾨助其費
B24n0135_p0311a19║者邑大姓徐道鎮與子祥又割田畀寺寺益以濟明
B24n0135_p0311a20║林於是度其徒使甲乙傳次曰紹光曰興惠曰自純
B24n0135_p0311b01║曰自平曰了義曰崇正曰崇俊咸戮力營繕迄三十
B24n0135_p0311b02║年克潰于成而明光惠純平與鎮祥相繼以亡寺祠
B24n0135_p0311b03║之了義與予友善列其事凢寺之業產質劑暨徐氏
B24n0135_p0311b04║與它施者名族將礱石而紀刻之嘻亦勞矣夫吾聞
B24n0135_p0311b05║古之人有志於道雖萬乘卿相猶將捐之而視治甲
B24n0135_p0311b06║里居室者又不足論也然人之營生作而後居勞而
B24n0135_p0311b07║後食常若不給然其世之勛業非遭其時雖聖智不
B24n0135_p0311b08║能惟道則脩諸身人人可自致其力而人不為之常
B24n0135_p0311b09║汲汲於外以自困未少有得則夸焉非愚蔽滋甚彼
B24n0135_p0311b10║世之人或迫於口體役於君父而不得已也孰若吾
B24n0135_p0311b11║徒者所業空寂而亦若彼何哉棄所貴重與所當為
B24n0135_p0311b12║而爭較𤨏𤨏於不足為其得失鉅細當有辨之者而
B24n0135_p0311b13║義之言曰事必有為而後可以無為昔佛欲其法之
B24n0135_p0311b14║久於世也制僧坊居其徒命執事者董之以勿壞而
B24n0135_p0311b15║子取諸澹泊無所用不為世俗譏乎然不可以偏廢
B24n0135_p0311b16║也今之大方號稱金華多名𪧐德其始咸出於吾徒
B24n0135_p0311b17║之居以有教也而後能道光千代茲吾祖之所以葺
B24n0135_p0311b18║其居之不易不有俟於吾之後之人乎願書子之言
B24n0135_p0311b19║以為記
B24n0135_p0311b20║
B24n0135_p0312a01║
B24n0135_p0312a02║
B24n0135_p0312a03║
B24n0135_p0312a04║
B24n0135_p0312a05║
B24n0135_p0312a06║
B24n0135_p0312a07║
B24n0135_p0312a08║
B24n0135_p0312a09║
B24n0135_p0312a10║