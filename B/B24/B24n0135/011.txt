B24n0135_p0312a11║蒲室集卷之十一目錄
B24n0135_p0312a12║碑銘
B24n0135_p0312a13║荊門州玉泉山景德禪寺碑銘有序
B24n0135_p0312a14║龍興路靖安縣雙林太中禪寺碑銘有序
B24n0135_p0312a15║吳江長橋銘有序
B24n0135_p0312a16║揚州天寧寺新作石塔銘有序
B24n0135_p0312a17║集慶路真如院碑銘有序
B24n0135_p0312a18║饒州路樂平州天童山童領禪寺碑銘有序
B24n0135_p0312a19║池州路報恩光孝禪寺碑銘有序
B24n0135_p0312a20║
B24n0135_p0312b01║蒲室集卷之十二目錄
B24n0135_p0312b02║塔銘
B24n0135_p0312b03║永嘉江心寺一山萬禪師塔銘（代佛智師作）
B24n0135_p0312b04║金華智者寺雲屋間禪師塔銘（代佛智師作）
B24n0135_p0312b05║金陵天禧講寺佛光大師德公塔銘（代趙魏公作）
B24n0135_p0312b06║臨川資壽寺妙行慈惠大師𦗟公塔銘
B24n0135_p0312b07║臨川資壽寺明公和尚塔銘
B24n0135_p0312b08║豫章般若寺絕學誠禪師塔銘
B24n0135_p0312b09║姑蘇萬壽寺默翁一禪師塔銘
B24n0135_p0312b10║
B24n0135_p0312b11║蒲室集卷之十一
B24n0135_p0312b12║豫章　釋　大訢　笑隱
B24n0135_p0312b13║碑銘
B24n0135_p0312b14║荊門州玉泉山景德禪寺碑銘（有序）
B24n0135_p0312b15║按傳鐙錄隋開皇中天台顗禪師居荊州玉泉山有
B24n0135_p0312b16║神通謁稱蜀前將軍𨵿羽以戰功廟食此山聞師欲
B24n0135_p0312b17║營精藍願庀役事七日而成捷出神巧事聞文帝賜
B24n0135_p0312b18║𬱃玉泉寺煬帝又割環寺地百餘里歷唐有弘景惠
B24n0135_p0312b19║悟二律師居之若懷讓一行皆從受業而神秀者亦
B24n0135_p0312b20║築菴山之度門則天中宗咸尊為國師厥後代多名
B24n0135_p0313a01║德逸於記述至宋有慕容禪師住山益州女子未齓
B24n0135_p0313a02║隨父母至慕容指其父曰君後貴以此女善視之復
B24n0135_p0313a03║贈白金令詣京師時真宗為太子判南衙女因張耆
B24n0135_p0313a04║納入宮及即位冊為后時慕容遷長蘆寺后給私帑
B24n0135_p0313a05║賜兩寺營繕仁宗復遣中使賜金市田𢌿玉泉僧不
B24n0135_p0313a06║受言准法僧不許售民田以侵民利仁宗諭宰臣曰
B24n0135_p0313a07║朕為先帝植福勿拘常制今茅凡二莊是也自天台
B24n0135_p0313a08║至慕容逾四百載中更為教為律為禪無定居盖古
B24n0135_p0313a09║之寺凡僧之有道者咸得主之非若今分宗云而天
B24n0135_p0313a10║台之教至唐末而絕其書流高麗賴韶國師言於吳
B24n0135_p0313a11║越錢氏遣使取其書至今唯二淛有其徒它不能徧
B24n0135_p0313a12║也又貞元間海禪師作清規草律為禪四方宗之以
B24n0135_p0313a13║故茲山由慕容中興而始定制為禪林矣慕容以授
B24n0135_p0313a14║𢍆真真以授悟空大師務本本授惠達達授芳芳授
B24n0135_p0313a15║承皓後有曇懿道成如晦皆嗣大慧而宗璉希澈慶
B24n0135_p0313a16║恩思達者咸列禪祖圖以地當楚蜀之交時稍乱即
B24n0135_p0313a17║屯重兵故自唐季五代宋靖康墟而復葺者數矣而
B24n0135_p0313a18║咸淳末獨甚兵火其寺惟𨵿氏二廟存至元十四年
B24n0135_p0313a19║官命長老惠𭹀主之芟除畚築作大佛殿且謂顗公
B24n0135_p0313a20║甞為帝者師又傳宗亦殿而祠之珍卒師瑄繼之既
B24n0135_p0313b01║而以老告至大二年宣政院奏　旨以今長老廣鑄
B24n0135_p0313b02║住持始克大集于成為殿堂樓閣與凡執事之室捴
B24n0135_p0313b03║百五十餘間像設以𬾨書華嚴法華楞嚴圓覺楞伽
B24n0135_p0313b04║等經刊施凡數萬卷又於當陽縣建報隆寺尤壯麗
B24n0135_p0313b05║皇慶元年宣政院奏引見
B24n0135_p0313b06║仁宗顧問賜馬湩降　璽書護持大率寺之制視隋
B24n0135_p0313b07║唐有加矣而道與時翕張昔顗公以止觀立教止以
B24n0135_p0313b08║制動觀以照昏而為書浩繁學者章授句受非窮歲
B24n0135_p0313b09║月莫究厥旨於是禪者不立文字之說行焉黜聰明
B24n0135_p0313b10║絕思慮不資授受超然獨悟與止觀之道合直以易
B24n0135_p0313b11║知蕳以易能而功及於人博矣今也居其室食其土
B24n0135_p0313b12║縱傲自得漫不省教與禪為何事而曰吾祖吾祖云
B24n0135_p0313b13║者無乃不知所愧乎甚者傎粥勢奪至壞其居不償
B24n0135_p0313b14║責有能刻苦徇眾如鑄公者幾希鑄之徒善言與予
B24n0135_p0313b15║游以其實請書之且曰以訓後也予因有感焉既書
B24n0135_p0313b16║之復申之以辭曰
B24n0135_p0313b17║荊州之野千山千川并吞割據粵自古先天醜其德
B24n0135_p0313b18║厭聞腥羶䔍生碩師示厥化權人之好德如達于泉
B24n0135_p0313b19║弗壅弗流注彼靈淵孰倡于宗遠承西乾教以言宣
B24n0135_p0313b20║行律心禪師居是山講道一貫有赫神居讓席北面
B24n0135_p0314a01║克昌于世禪祖弈弈教闢于垣禪即其室道無授受
B24n0135_p0314a02║人期於悟廓乎自性咸獲于素我祖在上爾徒在下
B24n0135_p0314a03║疇續厥緒維珍與鑄遭時聖明作我中興無曰完矣
B24n0135_p0314a04║有德是承承于
B24n0135_p0314a05║皇元其覆如天天之無窮吾道其有終
B24n0135_p0314a06║龍興路靖安縣雙林大中禪寺碑銘（有序）
B24n0135_p0314a07║雙林大中禪寺在靖安縣東三里負山而居創於東
B24n0135_p0314a08║晉曇忍法師始名伏虎院宋建炎間𭁵燬之僧徒入
B24n0135_p0314a09║山後依神祠居者二百年延祐甲寅南昌寶華院普
B24n0135_p0314a10║通來主寺眾屋欲𡑅田質於豪通傾己槖償之誓圖
B24n0135_p0314a11║興復而故基榛翳莫辨及治地而悉按其舊井中獲
B24n0135_p0314a12║唐司馬頭陀石記益驗作殿堂齋寢門廡庖稟為室
B24n0135_p0314a13║二百間有畸象設之嚴鼓鐘之宣几藂林所宜有者
B24n0135_p0314a14║悉具視大方而加雄麗焉增土田以租計者五百石
B24n0135_p0314a15║山若干畞寺以大完以其實來求書之予謂有形者
B24n0135_p0314a16║必有數而廢興成壞係焉又若預定其人以任其廢
B24n0135_p0314a17║興成壞者故人謂通為曇忍再來不可知也自忍距
B24n0135_p0314a18║今千有餘年而人世變更陵谷易處求若茲寺之既
B24n0135_p0314a19║徒而克復者無幾而通之言曰吾承之起廢幸潰于
B24n0135_p0314a20║成如子之陳廢興成壞者無窮吾徒之居于斯食于
B24n0135_p0314b01║斯母以興與成為喜而以廢且壞為懼惟吾師之言
B24n0135_p0314b02║性所謂靈然不昧者可以振萬世超形數而獨存也
B24n0135_p0314b03║後之人其盡力於斯而已乎吾嘗病世之以氣以習
B24n0135_p0314b04║為性謂形化氣散而性凘盡矣而不究其大本以惑
B24n0135_p0314b05║夫天下後世而不察者皆然也則通非獨訓其后有
B24n0135_p0314b06║以解世之惑吾故并記之而復申之以辭曰
B24n0135_p0314b07║鴻濛之先茲山位焉禪祖是居避難而遷既遷而復
B24n0135_p0314b08║爾後世守物囿於化孰圖其久復性之初不與化盡
B24n0135_p0314b09║天地一漚古今一眴大定安安神用無方埏埴萬類
B24n0135_p0314b10║挈摧八紘維忍與通拮据靡勞庶幾不磨勒銘山阿
B24n0135_p0314b11║吳江長橋銘（有序）
B24n0135_p0314b12║泰定間鹽官海溢江浙故相脫歡公憂之有禱于天
B24n0135_p0314b13║竺山謂予言比過吳江見僧作長橋不煩於官而工
B24n0135_p0314b14║敏於事吾以萬緡助之又閱諸郡志若橋井道路昔
B24n0135_p0314b15║之人率委之僧豈僧有才智而不知耶吾以海患國
B24n0135_p0314b16║縻其費民竭其力閔己之勞而羨彼之有成功也予
B24n0135_p0314b17║復之曰古以繕脩委之僧者非以其才智有餘𢙢吏
B24n0135_p0314b18║緣姦而工若賈不盡得其直故託之僧亦權宜爾且
B24n0135_p0314b19║事有人力而成之者有脩諸人而仰成於天者是不
B24n0135_p0314b20║可槩論也今言者方興水利地道不寧公能用盖公
B24n0135_p0315a01║之言治以清靜使民自安而何有於繕脩哉公曰然
B24n0135_p0315a02║既而政化大行言水利者亦罷而海循故道矣中外
B24n0135_p0315a03║望公如曹㕘以相齊者相天下而公遽薨惜哉時公
B24n0135_p0315a04║所見作橋者僧從雅師立捴其役崇敬率眾以給其
B24n0135_p0315a05║費居士[奼-一+(土*土)]行濁任勞以終事參政馬速忽州判張顯
B24n0135_p0315a06║相倡義以賛成之橋若干尺費若干緡經始於泰定
B24n0135_p0315a07║乙丑二月期年而成後九年州守的斤海牙作鉅閣
B24n0135_p0315a08║奉觀音象于上以師立之徒永福居之復置田以繼
B24n0135_p0315a09║其食它日徒雅求記於予予以雅甞從中峯於天目
B24n0135_p0315a10║宜弘其教以極夫三界之昬墊而為津為梁為筏之
B24n0135_p0315a11║諭且不可得况拘拘從事於木石哉雖然道無不在
B24n0135_p0315a12║為於無為中峯之教人如是崇敬敦䔍好義度量廓
B24n0135_p0315a13║然甞交於予予又受知于脫歡公故追憶其語而記
B24n0135_p0315a14║其事系之以銘銘曰
B24n0135_p0315a15║國之食貨資於東南郵傳星馳朝吳暮燕萬[舟*(穴/火/父)]千騎
B24n0135_p0315a16║水陸會同昔危而安今絕而通巖巖之石我礪我砥
B24n0135_p0315a17║孰先履之相君至止君之憂民如援其溺輔以吾道
B24n0135_p0315a18║迺喣迺翼天嗇其施天下痛之我心匪石敢負所知
B24n0135_p0315a19║霖潦夜驚鼉吟風作我安如山禪定寂若寂而恒用
B24n0135_p0315a20║人躋壽域于以闡教于以報國
B24n0135_p0315b01║楊州天寧寺新作石塔銘（并序）
B24n0135_p0315b02║揚之天寧寺晉義熙間身毒桑門跋陀羅所建也代
B24n0135_p0315b03║多名德居之有卒者咸葬之城東嵗時祭掃眾病其
B24n0135_p0315b04║遠大德癸卯鈍翁禪師來董寺寺克大完西堂惠明
B24n0135_p0315b05║佐之勞居多明族子　珍出己帑二千定買地城南
B24n0135_p0315b06║改營葬地礱密石為竁其下而屋之曰化城菴中奉
B24n0135_p0315b07║翁而明陪其右及終乃葬而眾塔翼之先明買田梁
B24n0135_p0315b08║家堡三百五畞耆德　理買官溝田百廿畞至是悉
B24n0135_p0315b09║歸之菴使嵗入租以供祀事而𬾨夫後之繕脩焉翁
B24n0135_p0315b10║之大弟子道泰繼主寺書其事以請曰西域火葬曰
B24n0135_p0315b11║闍維而世譏以焚灼之慘為滅恩壞禮子為我辨而
B24n0135_p0315b12║銘諸可乎予謂世之教主於厚民生親親而敦義生
B24n0135_p0315b13║有養而死有藏常道然也而人道之貴聖人慎之不
B24n0135_p0315b14║若是而已故先佛設教必明夫性而性者先天地而
B24n0135_p0315b15║不見其初窮萬世而莫知其終必極其虛而明靈而妙
B24n0135_p0315b16║而后能包括六合化通萬類閱今古為明晦以死生
B24n0135_p0315b17║為往復其視身與世委而遺之可也循而順之亦可
B24n0135_p0315b18║也故有以定持其身可千季不潰與焚而為設利水
B24n0135_p0315b19║火不化神物呵護者比於含檖之富盜賊之資棺衾
B24n0135_p0315b20║之羙螻蟻之聚不有間乎然亦各盡其道也佛之喪
B24n0135_p0316a01║父躬與諸釋舁捾而葬及佛示滅化火自焚天人龍
B24n0135_p0316a02║鬼分設利而塔之厥後有攜履振鐸凌空而去者亦
B24n0135_p0316a03║皆有取焉若泰之於師於眾不悖千古而合諸人情
B24n0135_p0316a04║是可銘已其師與明之葬季月日自有銘不書示同
B24n0135_p0316a05║眾也銘曰
B24n0135_p0316a06║人愛其身莫不𬾨至死而營葬圖久百世其初何來
B24n0135_p0316a07║其卒何往愛恩相繆化為槁壤其不化者反置不問
B24n0135_p0316a08║不有大聖吾何以訓維性昭昭物我均𬾨以汩于情
B24n0135_p0316a09║明於是𮑇明久不渝善其操縱雖不遺情情亦妙用
B24n0135_p0316a10║泰於其師盡厥施報匪稱于禮疇表傳道維理與珍
B24n0135_p0316a11║荷眾猶己我給我供靡間生死死生之變先哲所畏
B24n0135_p0316a12║誰能超然一念三際大河東奔高丘如屯左城右山
B24n0135_p0316a13║繚之崇垣琢石以表我銘是鎸太虛同體不變不遷
B24n0135_p0316a14║集慶路真如院碑銘（有序）
B24n0135_p0316a15║弘教大師演公道源奉　旨主金陵天禧寺繕脩大
B24n0135_p0316a16║完又葺其受經真如院作法堂門廡庖稟咸極新好
B24n0135_p0316a17║至是列其實求書之至順間天禧前主僧卒于都執
B24n0135_p0316a18║事請之朝擇繼者難其人又有制凡在外有奏
B24n0135_p0316a19║旨非由縣州審實上之行省咨入則母以聞時予與
B24n0135_p0316a20║鍾山曇芳蒙　召留京
B24n0135_p0316b01║文皇顧謂曰昔幸天禧見僧廣演有高行汝可舉于
B24n0135_p0316b02║宣政院使奏特降　璽書褒護勿拘常制道源自居
B24n0135_p0316b03║十季克弘其教才智識量有大過人者無賤貴咸器
B24n0135_p0316b04║服之其受經院以道源故益重院去郡東南六十里
B24n0135_p0316b05║宋治平中賜頟舊有俞尚書施田國初僧道林增置
B24n0135_p0316b06║田山普權廣續作大殿道原既葺其居又益以田院
B24n0135_p0316b07║日以裕予謂居約者常懼處裕者常泰泰而傾懼以
B24n0135_p0316b08║成則道原之約已而裕人也將遺後以泰且傾乎必
B24n0135_p0316b09║使其居裕守約知所戒懼則庶乎能久而所以命吾
B24n0135_p0316b10║書之及考諸傳金陵昔多高道僧求其遺跡無幾固
B24n0135_p0316b11║其所脩在內神會機泯聞見之所不及向使其後有
B24n0135_p0316b12║能傳其道繩繩以守其居則高風百世而不泯未致
B24n0135_p0316b13║於寂寥無聞也故宗門重法系亦若世之為後求繼
B24n0135_p0316b14║嗣於無窮者不以是乎道源既傳慈恩之教於佛光
B24n0135_p0316b15║德公而嗣其法者眾矣又不忘受經所自出諄諄以
B24n0135_p0316b16║誨其徒欲其肖己以昌其宗而寓其訓于此不獨為
B24n0135_p0316b17║繕脩業產計也故特書以嚴其命而重以詞曰
B24n0135_p0316b18║大明之升照物靡遺欽若
B24n0135_p0316b19║文皇明燭隱微惟演之道格于　上知身退不勝于
B24n0135_p0316b20║宗有輝泰[山/華]之崇覆簣之積潮江湯湯其源滭沸不
B24n0135_p0317a01║有萬間歸視蓬蓽爾居孔安爾徒秩秩如鳳如麟粲
B24n0135_p0317a02║若在眼伐鼓[孝-子+了]鐘萬卷有踐天人儼臨雨華如剪作
B24n0135_p0317a03║我訓辭睨而不遠
B24n0135_p0317a04║饒州路樂平州天童山童嶺寺碑銘（有序）
B24n0135_p0317a05║番土沃衍其人儉以文尤多事佛而入于吾徒者家
B24n0135_p0317a06║相望也故江湖間徃徃號番多名僧予在錢唐時與
B24n0135_p0317a07║可堂宜公交相好可堂㱕番住樂平之童領寺以陞
B24n0135_p0317a08║薦福既而眾又以薦福首座繼祖主童領祖居三年
B24n0135_p0317a09║繕脩將完走金陵來請曰吾所居雖蕞爾然境之勝
B24n0135_p0317a10║視四明之天童山可伯仲也苐癈遷㳂革無誌碣以
B24n0135_p0317a11║彰其始先是可堂作大殿後至元丙子耆宿德震新
B24n0135_p0317a12║其佛天菩薩羅漢之像因得乾道丙戌懷本所記於
B24n0135_p0317a13║釋迦舊像腹中云寺創於偽吳順義間有元義禪師
B24n0135_p0317a14║始菴于山顛感天帝遣童獻燈饋食自是鄉民雨暘
B24n0135_p0317a15║扎瘥禱之無爽故以天童名其山宋大宗朝賜寺頟
B24n0135_p0317a16║曰童領至南公者以病於登陟乃徙港南又苦流潦
B24n0135_p0317a17║隆興癸未本復遷于山之陽迪功郎余遠施金素像
B24n0135_p0317a18║而記之如此於是始祀義為開山本配之又以朝義
B24n0135_p0317a19║程公大卿甞施地與凡有所施者咸列于祠故德震
B24n0135_p0317a20║之竭貲以葺寺而永秀惠光輔成之亦庶幾有勞如
B24n0135_p0317b01║義與本可附託不朽不書無以示勸予聞列子言古
B24n0135_p0317b02║之至人會鬼神魑魅禽獸異類而訓無遺逸盖道之
B24n0135_p0317b03║感通天人一致物我同體故巨靈役五丁以破山烏
B24n0135_p0317b04║負土為塚則元義以天童給侍復何疑哉而祖以葺
B24n0135_p0317b05║其居之不易猶欲保之無窮然圖久者莫若明道祖
B24n0135_p0317b06║甞徧參名𪧐既聞道而有才不獨為能繼廢也又其
B24n0135_p0317b07║族為宋名臣吳僅後故人益器重之予不拒其請而
B24n0135_p0317b08║遺之以詩曰
B24n0135_p0317b09║太白之峰東海隅海天倒影青夫渠茲山角立名與
B24n0135_p0317b10║俱禪祖有道天為徒青衣下與群童趨願奉頮盥𬾨
B24n0135_p0317b11║掃除華燈瓔鬘千氍毹浮雲變滅時世殊石龕禪榻
B24n0135_p0317b12║随烟蕪游錫倀倀歸無家下苦淋潦上陟砠載徙載
B24n0135_p0317b13║構予拮据嗟亦勞止予非愚予惟爾徒寧爾居無思
B24n0135_p0317b14║無營游化初旋斡萬有歸一無挈攜天地循其樞庶
B24n0135_p0317b15║幾爾祖道不孤何用琬琰千金摹言之不及吾能書
B24n0135_p0317b16║池州路報恩光孝禪寺碑銘（有序）
B24n0135_p0317b17║予初入吳舟過池陽望九華之勝願一游而不能後
B24n0135_p0317b18║廿年予遷金陵官寺玉岡居池之報恩通書交好期
B24n0135_p0317b19║十築九華而償所願焉玉岡以葺其寺之勞須汔事
B24n0135_p0317b20║乃踐約且求文以記其實按秋浦志宋崇寧二年詔
B24n0135_p0318a01║郡國建崇寧萬壽禪寺政和元年改天寧萬壽紹興
B24n0135_p0318a02║七年又改報恩廣孝用追悼徽宗也有司以同太宗
B24n0135_p0318a03║徽號請易廣為光則凡江淮以南皆有報恩光孝寺
B24n0135_p0318a04║者其創易率猶是云而池報恩居郡城東北始主僧
B24n0135_p0318a05║法應作轉輪蔵洪邁記之淳熈間居民延燎寺併燬
B24n0135_p0318a06║有志南思傳相繼興復至寶祐中祖昊德琛建千佛
B24n0135_p0318a07║閣又六十年為有元延祐己未玉岡始來住山而舊
B24n0135_p0318a08║屋已不支風雨矣於是撙縮經費由門廡殿堂方丈
B24n0135_p0318a09║庫稟經蔵鐘閣僧寮賔錧外而塔院莊墅凡寺之屋
B24n0135_p0318a10║一更新之已慮數百間而加廣於舊像設供具咸極
B24n0135_p0318a11║精好先寺有地奪于豪至是悉歸之而寺日裕因念
B24n0135_p0318a12║其成之之不易而懼後之居者以裕而寖惰乃思所
B24n0135_p0318a13║以訓之也予謂人心之妙使施諸有為可日計功業
B24n0135_p0318a14║惟斂視返𦗟黜聰隳體歸之無作而全吾所固有者
B24n0135_p0318a15║難矣故吾與玉岡皆倦於應世思結茅深巖不以是
B24n0135_p0318a16║乎而玉岡猶未忘其勞諄諄以勗其徒則吾亦不能
B24n0135_p0318a17║忘言也玉岡番易人名正珪始住宛陵章教嗣法鍾
B24n0135_p0318a18║山月庭忠公才識過人有足書者復繫之辭辭曰
B24n0135_p0318a19║長江西來萬馬奔鯨呿鼇[木*鄭]如雲屯天開九華揚大
B24n0135_p0318a20║旂導以列戟嚴重閽禪老燕坐浮奫淪樓閣倒影扶
B24n0135_p0318b01║桑暾撞鐘伐鼓交人天像嚴物𬾨禮孔殷瓔盖華鬘
B24n0135_p0318b02║金珠銀螺唄間作襍笑言劇辨颷發喝雷震千偈[酉*(刀/(刀*刀))]
B24n0135_p0318b03║之海波𮋒如幻所作駭見聞非見聞者吁弥尊氣育
B24n0135_p0318b04║萬物胚乾坤化周六合靜者神爾徒伐石刊不泯惟
B24n0135_p0318b05║勞可書言可傳與師之道長俱存
B24n0135_p0318b06║
B24n0135_p0318b07║
B24n0135_p0318b08║
B24n0135_p0318b09║
B24n0135_p0318b10║蒲室集卷之十一（終）