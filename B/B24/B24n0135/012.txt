B24n0135_p0318b11║蒲室集卷之十二
B24n0135_p0318b12║豫章　釋　大訢　笑隱
B24n0135_p0318b13║塔銘
B24n0135_p0318b14║永嘉江心寺一山萬禪師塔銘（代佛智師作）
B24n0135_p0318b15║予景定咸淳間與一山徃來淛東西率不相離離或
B24n0135_p0318b16║不歲月終必合及東[容-口+夕]禪師來南屏予掌記又推擇
B24n0135_p0318b17║一山使代已而南竺絕岸湘公先隂使入以客召一
B24n0135_p0318b18║山至則令眾擁授前軄[容-口+夕]曰士而可以計取耶遲一
B24n0135_p0318b19║年當復我及期而歸卒掌其記時上竺佛光以齒德
B24n0135_p0318b20║位望高一世猶降己與交其它之大方有眾千百皆
B24n0135_p0319a01║未足多如得一山為旬月客若頓光几席德祐間因
B24n0135_p0319a02║遊天台[容-口+夕]執別曰子其寒拾乎及境眾留主寒巖未
B24n0135_p0319a03║幾遷紫籜十年遷踈山與當道議不合即棄去時予
B24n0135_p0319a04║亦菴居于洪一日有厖眉負笠走雨中來就之乃一
B24n0135_p0319a05║山也留數月歡甚而江淮捴𮈒會諸山于靈隱之直
B24n0135_p0319a06║指堂議以開先迎居之一山益奮厲以古道自任庶
B24n0135_p0319a07║幾禪林全盛時又十年行宣政院具䟽幣以永嘉江
B24n0135_p0319a08║心來聘至之日龍出光恠群烏翔而不去人謂宜有
B24n0135_p0319a09║吉徵已而廣蜀雲南窮髮之學者卿風大至居三年
B24n0135_p0319a10║院吏閱舊藉謂有一字可出入其過者以諷一山笑
B24n0135_p0319a11║曰吏姦欲竭吾帑庾以塞谿壑吾不為也必有[酉*(刀/(刀*刀))]直
B24n0135_p0319a12║以吾位為奇貨者吾其行矣眾數百随至馮公領度
B24n0135_p0319a13║終無留意各泣別散去悲聲荅林野一山即躡屩獨
B24n0135_p0319a14║徃惟其徒克恒背一囊㒒伇無一人視之若甚窘然
B24n0135_p0319a15║而自喜如新去桎梏方笑傲恬不為去留訃會廬山
B24n0135_p0319a16║月澗明公遣舟迎歸東谿且從容言復以開先歸師
B24n0135_p0319a17║又便欲去乃止不敢言後明公歸番示寂開先之眾
B24n0135_p0319a18║懇逼至再四願不以寺務累師惟乞訓徒凡一時名
B24n0135_p0319a19║士爭願出席下其它師之弟子雖抱奇蘊勝皆自不
B24n0135_p0319a20║慊蘄一語相𮌈諾始若厭望然牧眾餘三十年道足
B24n0135_p0319b01║不愧古人而受命綱吾宗者率視賄為好惡故一山
B24n0135_p0319b02║起而復仆不得大行其所欲為豈在己者可勉而在
B24n0135_p0319b03║人者不可彊與嗚呼一山化之先七日力疾危坐不
B24n0135_p0319b04║近藥至期命具浴更衣出據室几速兩序進書訣眾
B24n0135_p0319b05║語置筆問不應撼之息絕逝矣皇慶元年十二月三
B24n0135_p0319b06║日也闍維收五色舍利如菽不可計雙目睛不燼有
B24n0135_p0319b07║司鎔以烈熖經數十返益晶熒齒牙頂骨錚有聲時
B24n0135_p0319b08║改作豫章烏遮塔江西行省丞相斡赤命以舊蔵釋
B24n0135_p0319b09║尊舍利奉於中而遣使分一山之目睛舍利貯之銀
B24n0135_p0319b10║匣陪葬焉以七月大會萬眾迎歸讙泣交動餘骼舍
B24n0135_p0319b11║利又以葬東谿舊與南州珍公同里因同竁葬之三
B24n0135_p0319b12║年克恒走錢唐乞銘予以徑山罹禍方塞𨵿絕客恒
B24n0135_p0319b13║堅不去謂它無能知吾師者予恐即死忍不使一山
B24n0135_p0319b14║行業暴白乃書以授之一山諱了萬字無竟族臨川
B24n0135_p0319b15║全氏生淳祐元年十月十四日瘠而弱年十五業程
B24n0135_p0319b16║文有聲然無嗜俗意去從金谿常樂院思仁祝髮俄
B24n0135_p0319b17║有靈芝產戶樞及游方謁偃谿聞公荊[容-口+夕]班公簡翁
B24n0135_p0319b18║敬公皆相語合後經神祠見紙灰随風旋起者脫然
B24n0135_p0319b19║忘所證丞以白東[容-口+夕][容-口+夕]詰之終無疑洎開法竟以嗣
B24n0135_p0319b20║[容-口+夕]肖焉而辯愽過之常瞪目坐不以文自溺至有求
B24n0135_p0320a01║輙累百紙落筆立𥁞雖誤終不易或應變縱論袞袞
B24n0135_p0320a02║萬言不窮錄之皆成章人欲𪧐搆終莫及卒時年七
B24n0135_p0320a03║十二銘曰
B24n0135_p0320a04║凡物之終得喪惟均孰計其初時之詘信有𮦒其實
B24n0135_p0320a05║人棄不食後時而思於實何慝師有至慈萬物一己
B24n0135_p0320a06║如保焚溺嗟嗟赤子庶幾善導其如蠢蠢彼聖之世
B24n0135_p0320a07║尚曰堪忍有覺大雄胡乖而逢遅子同歸夜光瞳瞳
B24n0135_p0320a08║昭箸日星龍鬼撝呵無或不暏如睹者何
B24n0135_p0320a09║金華智者寺雲屋間禪師塔銘（代佛智師作）
B24n0135_p0320a10║括蒼松陽葉氏世多名人其尤顯者唐開元中有諱
B24n0135_p0320a11║靖為老氏學宋大桑門雪堂行公與石林先生夢得
B24n0135_p0320a12║為三賢里人至今祠之自雪堂後族秀民多為浮圖
B24n0135_p0320a13║氏而尤顯者曰雲屋諱自間遡雪堂九世諸父也九
B24n0135_p0320a14║歲族伯父古鑑皎公使習經如素誦季王父古樵宗
B24n0135_p0320a15║公謂兒異使學佛能輔教族俱大也攜入福安院十
B24n0135_p0320a16║三剃落随樵居婺之仰菴厚自韜韞已無涉世意雙
B24n0135_p0320a17║林明分石見謂是子異日風穴老南也[母-(、/、)+〡]滯茲樵遣
B24n0135_p0320a18║參荊[容-口+夕]於冷泉使侍香辭匿入淨慈石帆𠉶掌記復
B24n0135_p0320a19║辭暨東[容-口+夕]至迫使就前軄撰成道䟽云發見精於午
B24n0135_p0320a20║夜[容-口+夕]易發為泯因汗下股栗如撤蒙蔀已而省部有
B24n0135_p0320b01║知師名者舉住江右九仙寺檄至以母老辭歸婺作
B24n0135_p0320b02║景睦堂便養堂側有法明寺因寄築焉榜堂曰萬休
B24n0135_p0320b03║至元癸未郡以雙林廢倚師中興彊起之說法嗣東
B24n0135_p0320b04║[容-口+夕]五年棟宇完帑𢈔實即引去歸萬休十年智者寺
B24n0135_p0320b05║住持友竹素又舉師代已卻避凡七月乃應與恒山
B24n0135_p0320b06║周[非/友]齋交相好郡守為築二老亭山中李雪菴鮮于
B24n0135_p0320b07║伯幾作圖賦詩落之憲使梁公又搆草堂寺側大德
B24n0135_p0320b08║甲辰因謝事居焉宣政院復以江心起師辭老不任
B24n0135_p0320b09║更以其友一山代之皇慶壬子十月廿五日與客語
B24n0135_p0320b10║笑如常時客退命左右進筆書偈與眾訣遂終遺戒
B24n0135_p0320b11║三日葬草堂後龜山先是自為銘息齋李公為磨厓
B24n0135_p0320b12║書之壽八十二臘七十生宋紹定辛卯六月二十日
B24n0135_p0320b13║有外集二會錄若干卷其徒可則謂師之銘不及其
B24n0135_p0320b14║系請詳志之予與雲屋臨川萬一山雅相厚逾五十
B24n0135_p0320b15║年二兄同年卒予後死者忍銘耶又義弗可拒乃銘
B24n0135_p0320b16║而系諸辭曰
B24n0135_p0320b17║維括之陽天作其區其良䔍生族大不居神睠有德
B24n0135_p0320b18║而卒𢌿予孰彊予宗賈勇萬夫師有立言矦公氣沮
B24n0135_p0320b19║曰匪吾事庶曰禦侮擁幢大方人榮袞黼師居不寧
B24n0135_p0320b20║式歸將[母-(、/、)+〡]復恫于道如任弗克惎彼學人有來如驛
B24n0135_p0321a01║有辯雲興示之默默或恃其盈我以無得胡濬其原
B24n0135_p0321a02║胡嗇其施亦既壽𦒱亦終化儀可拜可瞻龜山之石
B24n0135_p0321a03║孰睹其真茲焉其跡
B24n0135_p0321a04║金陵天禧講寺佛光大師德公塔銘（代趙魏公作）
B24n0135_p0321a05║東漢佛法入中國而佛之遺言莫克大𬾨唐太宗時
B24n0135_p0321a06║有弉法師者躬徃身毒求之得經律論歸授其徒窺
B24n0135_p0321a07║基為箋䟽釋之世傳為慈恩宗云　國朝以仁慈為
B24n0135_p0321a08║政䔍尚佛教又益信慈恩之學先是其學盛於北方
B24n0135_p0321a09║而傳江南者無幾至元廿五季　詔江淮諸路立御
B24n0135_p0321a10║講三十六求其宗之經明行脩者分主之使廣訓徒
B24n0135_p0321a11║時東昌德公首被選
B24n0135_p0321a12║世祖召見賜食與衣奉　旨來建康住天禧旌忠二
B24n0135_p0321a13║寺日講法華唯識金剛華嚴大䟽等經三十一季又
B24n0135_p0321a14║賜號佛光大師師既善講說又能力行故人䔍信之
B24n0135_p0321a15║每施戒人父子兄弟相教[母-(、/、)+〡]犯至然頂[捐-口+上]為誓且願
B24n0135_p0321a16║出財力新其殿廬樓閣初寺廢僧星居如逃亡家及
B24n0135_p0321a17║茲大有羨粟歲饑為食道上活殍死數萬流俗尚醪
B24n0135_p0321a18║醴相雅好結官吏師獨以律繩其徒令先自謹飭出
B24n0135_p0321a19║止坐起有常度若韭薤蒜䓗酪乳辛葷等咸[母-(、/、)+〡]蓄食
B24n0135_p0321a20║凡物之属於公者勿毛髮互用誤一罰十故者𢷤久
B24n0135_p0321b01║之皆化服徒無犯令自居建康三十餘季一布衲皮
B24n0135_p0321b02║履終身不易午過不食夜危㘴逹晨以苦誦讀𧈡喪
B24n0135_p0321b03║明忽夢萬僧迎居高坐空中散華如雨覺以語人因
B24n0135_p0321b04║示微疾猶誦經不輟頃之安坐而化至治二年二月
B24n0135_p0321b05║七日也季八十八置龕廿有一日顏如生以法闍維
B24n0135_p0321b06║獲舍利無算會者數萬人為塔葬之江寧縣張家山
B24n0135_p0321b07║之原以行臺居建康凡仕於南者多鄉師高行願受
B24n0135_p0321b08║一言為弟子金吾上將軍□□事師逾謹以豫章大
B24n0135_p0321b09║訢之狀來謁銘孟頫甞待罪
B24n0135_p0321b10║世祖朝見其用人天鑑莫測雖方外士皆雄偉桀特
B24n0135_p0321b11║若師能弘其教亦一時之選也是可以銘己師名志
B24n0135_p0321b12║德號雲巖姓鎦氏世居般陽萊州掖縣後徙居東昌
B24n0135_p0321b13║而師生焉十二授經於順德路開元寺海聞禪師嗣
B24n0135_p0321b14║法於真定龍興寺法照禧公而嗣其法者某某凡若
B24n0135_p0321b15║千人銘曰
B24n0135_p0321b16║於穆
B24n0135_p0321b17║聖祖如天之臨維佛大聖克恊
B24n0135_p0321b18║帝心帝心於人一視同體設教多岐趨善一軌佛光
B24n0135_p0321b19║之道聞于朔方受命于南隂𮚏時康乃升高坐乃𦒱
B24n0135_p0321b20║鐘鼓以誘以諭有來如雨內默斯照外應斯虛徃復
B24n0135_p0322a01║無朕寂用一如境變萬殊其立也獨匪留而久匪逝
B24n0135_p0322a02║而速長于之麓牛首如伏後人是瞻于曰不足孰圖
B24n0135_p0322a03║師恩刻石于原維其似之庶幾不泯
B24n0135_p0322a04║臨川資壽寺妙行慈惠大師聡公塔銘
B24n0135_p0322a05║有元延祐四年十一月三日臨川妙行慈惠大師卒
B24n0135_p0322a06║卜明年某月日葬其徒來謁銘乃諾而系之師諱繼
B24n0135_p0322a07║聡字愚極族王氏以宋寶祐□年五月十三日生生
B24n0135_p0322a08║十二從資壽寺本椿宗定為驅烏十七給文思院勑
B24n0135_p0322a09║牒書名以嗣定之徒自壽景定初椿定亡江西常平
B24n0135_p0322a10║使者并籍寺田眾饑以散師獨走大府直之凡七年
B24n0135_p0322a11║漕使方公逢辰𲁍得情悉取奪田歸于我師葺寺又
B24n0135_p0322a12║益田以紓公且驟施于鄰居室雖乏匱常若裕雖豐
B24n0135_p0322a13║若未始積也日誦楞嚴法華又樂吟詠凡圖緯推步
B24n0135_p0322a14║之術岐伯俞拊之書咸無不穿穴有以南安能仁寺
B24n0135_p0322a15║請出世固辭不就自始受具迄是無缺行凡六十季
B24n0135_p0322a16║年七十七先相兆于寺北之雲谿期與徒紹明同蔵
B24n0135_p0322a17║明有徒三人長嗣德德授宗善善授法觀觀授惠辯
B24n0135_p0322a18║次嗣徑徑授守約約授法舟季嗣徹徹授守悅宗支
B24n0135_p0322a19║以蕃惟徑善蚤世約博學通宗主項山寺銘曰
B24n0135_p0322a20║世貴有後而懼不祀孰是吾宗重若傳噐師智克荷
B24n0135_p0322b01║度德敏事奮古風生敢抗大吏胡賢而藝而不昌于
B24n0135_p0322b02║世道充其身而不淑諸人嗚呼尚𢌿爾後昆以識其
B24n0135_p0322b03║丘原
B24n0135_p0322b04║臨川資壽明公和上塔銘
B24n0135_p0322b05║公姓彭氏諱紹明字無昧撫之金谿儒家子季十二
B24n0135_p0322b06║輙不喜與俗混居於是去學佛于臨汝資壽寺宋景
B24n0135_p0322b07║定甲子從妙行慈惠大師祝髮為桑門莊重蕳默善
B24n0135_p0322b08║誦孔雀佛母經入病從師禱祈輙差以故里人爭相
B24n0135_p0322b09║邀致雖甚遠且無所施與終不辭或少得施悉以資
B24n0135_p0322b10║寺為繕脩費餘以貸鄉隣之困乏者及視所居室枵
B24n0135_p0322b11║然衣敝不易尤喜客𣣇之𥁞歡雖彌月如始至又致
B24n0135_p0322b12║儒師以訓其徒若守約法觀守悅皆以能文辭游禪
B24n0135_p0322b13║林先是官籍寺田慈惠以狀白府及部使者凡七年
B24n0135_p0322b14║始克復公時行貸以給其費自侍慈惠六十年雖老
B24n0135_p0322b15║益敬畏慈惠自始疾至病必躬醫藥凡歲餘未甞歸
B24n0135_p0322b16║私室及卒哀至絁比殮及葬不少離次自是神志日
B24n0135_p0322b17║耗戊午春病噎氣逆禱曰願貸須臾死使奉師歸蔵
B24n0135_p0322b18║十月葬慈惠明年疾甚即不餌藥五月十日坐起如
B24n0135_p0322b19║少間撼之目瞑矣其徒嗣德嗣徹守約以其季十一
B24n0135_p0322b20║月某日葬雲谿從慈惠之兆季七十有五始寺之徒
B24n0135_p0323a01║以傳次相授受至公乃𣲖別為三雖各以宗傳而若
B24n0135_p0323a02║一終無異言守一先一歲卒銘曰
B24n0135_p0323a03║童知訓誦里無勃磎以有𪧐老槁項厖眉談笑寓物
B24n0135_p0323a04║物無遺者復我侵疆築室百堵有徒雍雍波趨雲從
B24n0135_p0323a05║匪承于代亦寄吾宗吾宗之寄有肖無類茶陵何人
B24n0135_p0323a06║端也嗣會惟約與觀載唘其途于日千里敢昧厥初
B24n0135_p0323a07║蒼山如城其流環外我瞻雲谿雲木茷茷猗與後人
B24n0135_p0323a08║無念爾猶不有過者拜此道周
B24n0135_p0323a09║豫章般若寺絕學誠禪師塔銘
B24n0135_p0323a10║宋季慧朗居仰山法席特盛由其門出據大方固一
B24n0135_p0323a11║時麟龍其遁跡巖穴若高峰𨺗厓銕牛亦足追蹤先
B24n0135_p0323a12║德後高峯以𫝊断厓中峯而銕牛以傳絕學又皆道
B24n0135_p0323a13║重海內它宗所不及也絕學卒十年其徒智玄以番
B24n0135_p0323a14║易廷㑓之狀乞銘其塔師名世誠吉水人世鎦氏生
B24n0135_p0323a15║宋景定庚申十二月二十四日年十七宋亡兵草甫
B24n0135_p0323a16║定家無所業諸父迫使從商不樂也行寓興國大冶
B24n0135_p0323a17║三泉山有異僧無相者通𪧐命見師呼曰昔黃梅山
B24n0135_p0323a18║同參能記識乎師𰑂然無相勉之學佛以還舊習師
B24n0135_p0323a19║即棄所貲從修禪定忽聞鐘聲有省又教以出神師
B24n0135_p0323a20║曰神徃形存苟人舁致水火神返將安所寄知不足
B24n0135_p0323b01║學棄去登臨江之西華山求祝髮春山宗公與語奇
B24n0135_p0323b02║之謂真顛雖沒而肉身猶在盍拜之以剃落焉久之
B24n0135_p0323b03║游衡廬間留圓通石霜瀝指血書法華圓覺以助精
B24n0135_p0323b04║進入吳見蒙山異公及菴信公且徧叩海上名宿所
B24n0135_p0323b05║至莫嬰其鋒而自以未饜所志復歸里見𨺗厓戒公
B24n0135_p0323b06║值其臥疾猶[酉*(刀/(刀*刀))]以偈戒卒徃謁銕牛定公于湘南徵
B24n0135_p0323b07║詰數十返始嚗然如釋所滯遂留分坐期𥁞磨礱以
B24n0135_p0323b08║卯所證乃去至大初過洪之靖安愛其林𡎙幽勝有
B24n0135_p0323b09║凌景仁昆季即靈鷲峯築菴曰般若相傳馬祖甞記
B24n0135_p0323b10║五百歲有大士來說法咸謂師足當之生米市鄧實
B24n0135_p0323b11║齋亦舍所宅為菴以奉師師徃來居之出無與㒒儲
B24n0135_p0323b12║無甔石而化茅茨為廣居從之甞數百人敝衣槁項
B24n0135_p0323b13║溷處樵蘇言無緣飾或有所訓無切督之威嚴厲之
B24n0135_p0323b14║色而聞者拜稽相然頂指誓以勿犯若公卿儒老異
B24n0135_p0323b15║教之士與西域高麗雲南日本諸師亦嚮風趨慕耄
B24n0135_p0323b16║稚扶携接踵于道至家繪其像祀之每剪𤓰髮或堕
B24n0135_p0323b17║齒牙則爭取蔵去皆獲設利至順壬申十月廿三日
B24n0135_p0323b18║示寂春秋七十三僧臘四十有二度弟子若干人奉
B24n0135_p0323b19║全身以沙瘞靈鷲峯下後三年出視之貌如生𤓰髮
B24n0135_p0323b20║眉須皆長寸餘飾以香𭰖迎置于堂礱密石為塔而
B24n0135_p0324a01║四闢之以尉其徒事之猶存且刻銘其上焉予聞師
B24n0135_p0324a02║之教人專修乎內以明夫自性性之常定雖虛空可
B24n0135_p0324a03║壞現在身心皆為虛偽况於滅後取其棄質以為實
B24n0135_p0324a04║有無乃戲事而於吾銘何有哉又惟妙化無方靈機
B24n0135_p0324a05║莫測故臭腐可為神奇柔脆可使堅固世有佛指齒
B24n0135_p0324a06║骨諸祖肉體皆歷數千載而鮮瑩剛潤有足徵信將
B24n0135_p0324a07║嚴像以崇其教立言以寓夫道而銘不可無也於是
B24n0135_p0324a08║不辭而𢌿之銘銘曰
B24n0135_p0324a09║硅峯如壁泐潭千尺師據其衝氣當勢格廜㢝如[大/(中-〡+(皿-ㄇ))]
B24n0135_p0324a10║萬象為徒古有其人南陽大珠太方萬指虛若閧市
B24n0135_p0324a11║仰只高風心悸顙泚大用無作至道無言寂若槁木
B24n0135_p0324a12║而應無垠惟師法身非小非大孰云委骼而亦不壞
B24n0135_p0324a13║刻銘塔波金石不磨死生之畏其如師何其如師何
B24n0135_p0324a14║姑蘇萬壽寺默翁一禪師塔銘
B24n0135_p0324a15║道非語默胡求其迹作於無作無任智力大化成物
B24n0135_p0324a16║雪霜雨露生死變遷人之大故獨無怚化旅泊傅舍
B24n0135_p0324a17║猶餘光恠海天不夜海若弭節九峯龍趨電擊雷驅
B24n0135_p0324a18║文龜長魚示爾來學𥺤若千鐙庶幾不已我銘是徵
B24n0135_p0324a19║
B24n0135_p0324a20║蒲室集卷之十二（終）
B24n0135_p0324b01║
B24n0135_p0324b02║
B24n0135_p0324b03║
B24n0135_p0324b04║
B24n0135_p0324b05║
B24n0135_p0324b06║
B24n0135_p0324b07║
B24n0135_p0324b08║
B24n0135_p0324b09║
B24n0135_p0324b10║