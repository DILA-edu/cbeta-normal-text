B24n0135_p0324b11║蒲室集卷之十三目錄
B24n0135_p0324b12║說
B24n0135_p0324b13║冲默字說
B24n0135_p0324b14║開通叟字說
B24n0135_p0324b15║繼齋說
B24n0135_p0324b16║靜隱字說
B24n0135_p0324b17║江山小隱說
B24n0135_p0324b18║題跋
B24n0135_p0324b19║㳟題
B24n0135_p0324b20║文宗皇帝御畫萬歲山圖
B24n0135_p0325a01║題左明德刊施金剛經後
B24n0135_p0325a02║題曾師祖北磵禪師方中字說後
B24n0135_p0325a03║題曇西竺母李氏墓銘後
B24n0135_p0325a04║題高氏守拙詩後
B24n0135_p0325a05║題東坡與程正輔手蕳
B24n0135_p0325a06║題癡絕禪師書山谷煎茶賦後
B24n0135_p0325a07║題東坡手帖
B24n0135_p0325a08║題松雪翁書千文後
B24n0135_p0325a09║題殷濟川畫
B24n0135_p0325a10║題思聰遺墨後
B24n0135_p0325a11║蒲室集卷之十三
B24n0135_p0325a12║豫章　釋　大訢　笑隱
B24n0135_p0325a13║說
B24n0135_p0325a14║冲默字說
B24n0135_p0325a15║古渝圓照師月公名其徒曰德照將俾嗣其明以不
B24n0135_p0325a16║匱照克服訓鋒淬膏潤肆勤于業以渝處遐壤無以
B24n0135_p0325a17║振厥羙於是南游萬里永有當其志者胥會于錢唐
B24n0135_p0325a18║請曰古以字稱敬其名也幸辱之字辭不獲因進之
B24n0135_p0325a19║曰朏盛而魄生薪炎而燼棄懼其明之傷焉人有靈
B24n0135_p0325a20║府物之綦明者也荒怠以蔽之私智以鑿之明於是
B24n0135_p0325b01║乎替其有治之者不及焉則過焉闒茸者嫌於汙皦
B24n0135_p0325b02║皦者害其察故君子學以繼其明明必守之晦而後
B24n0135_p0325b03║照之義終焉字之冲默其可乎老氏曰知其白守其
B24n0135_p0325b04║黑為天下式似之矣復祝之曰鑑兮匪形淵兮匪深
B24n0135_p0325b05║無曰左右惟帝女臨子慎厥武孰圖其覆予創于口
B24n0135_p0325b06║遠莫予復敬之敬之福履具宜曰有令德曰有威儀
B24n0135_p0325b07║圓照之室施于𤓰瓞尚昌于世以薦嘉字
B24n0135_p0325b08║開通[容-口+夕]字說
B24n0135_p0325b09║佛鑑居仰山以茶陵開禪者綱維其眾眾悅之相與
B24n0135_p0325b10║字之通[容-口+夕]稱焉於其有請於予乃進之曰若知夫通
B24n0135_p0325b11║之說乎聖人之教人也因其明而牖之若四闢以逹
B24n0135_p0325b12║于奧使學而至於通則善不可勝用矣其或有優於
B24n0135_p0325b13║學而弱於實通諸古而繆於今猶迂轍以即途膠舟
B24n0135_p0325b14║而求濟者不通於事也是以君子介而不隘和而不
B24n0135_p0325b15║流默其智以容居易以俟命又必觀其時之通而後
B24n0135_p0325b16║能大有為也故學不通不足以為善事不通不足以
B24n0135_p0325b17║居眾時不通不足以傳道而學所以為己適於用者
B24n0135_p0325b18║為人乘時以有為者將以信於天下垂之後世也學
B24n0135_p0325b19║也事也勉乎己者也人可能也時者天也人不可能
B24n0135_p0325b20║也明夫二者其庶乎貽終矣通之義𬾨矣咨爾通[容-口+夕]
B24n0135_p0326a01║式和且脩不念佛鑑或貽之羞
B24n0135_p0326a02║繼齋說
B24n0135_p0326a03║大同張氏家百口不分兄弟相與謀曰古之受土賜
B24n0135_p0326a04║姓何十百族今子孫或繼或絕[漫-又+万]不可考其可聞而
B24n0135_p0326a05║知與吾高曾祖父同時為鄰里婣舊以貴顯富盛者
B24n0135_p0326a06║求▆後某若某已無幾况其田廬器物者乎自吾有
B24n0135_p0326a07║姓以來至吾高曾不知幾世由高曾至吾又幾季而
B24n0135_p0326a08║先世遺業故無恙非吾宗碩德厚澤能若是耶自彼
B24n0135_p0326a09║秦人家貧子賤出贅父子異處昆弟相訟相擠以禍
B24n0135_p0326a10║幸其凍餒覆絕如路人不之顧者世相望也使吾不
B24n0135_p0326a11║知戒而懼能保其後之必無是乎於是計其田若干
B24n0135_p0326a12║𤱈推大宗之長主之籍其口衣食稟給喪祭婚娶各
B24n0135_p0326a13║有差咸家之長幼適庶臧獲均有養焉歲閱其贏以
B24n0135_p0326a14║𬾨不虞又慮其不知教或陷于辟則先志堕矣迺稡
B24n0135_p0326a15║書數萬卷列群從子弟與鄉之俊造日講說其間作
B24n0135_p0326a16║堂曰同善樂取於人也齋曰繼齋貴子孫世守之也
B24n0135_p0326a17║而求諸能文辭者申其繼之之義焉夫堯舜禹湯以
B24n0135_p0326a18║道繼者也文武周公繼志者也而孔子東西南北之
B24n0135_p0326a19║人也孟子歷聘諸國俱不得位而道則繼堯舜禹湯
B24n0135_p0326a20║文武周公者也由孔孟而下不得其繼焉宋有儒宗
B24n0135_p0326b01║者能遠紹千載而學者廓然以得夫性命之正嗚呼
B24n0135_p0326b02║世之欲學孔孟者則必若是繼之之為得也昔者公
B24n0135_p0326b03║侯有國大夫有家民有恒產三代而降制不如古雖
B24n0135_p0326b04║環琽之室士不必有惟道則脩諸身職夫我者也君
B24n0135_p0326b05║子其盡力於斯而已乎而張氏兄弟生太平盛時居
B24n0135_p0326b06║有室食有土子孫繼業家益蕃大是天之因其材而
B24n0135_p0326b07║䔍之又力學乎孔孟必有以繼其道者也然吾游方
B24n0135_p0326b08║之外者而幼亦竊聞之故假其義以告張氏兄弟五
B24n0135_p0326b09║人其季若思與予交字子儼云
B24n0135_p0326b10║靜隱字說
B24n0135_p0326b11║御史楊公弘正世為西夏貴族年方壯又登顯宦才
B24n0135_p0326b12║茂器宏翕然人以宰輔期之而常嗜欲泊然自號靜
B24n0135_p0326b13║隱以寓其志或謂公耻與俗嬰思自拔埃塵之表有
B24n0135_p0326b14║慕幽人逸士之翛然遐舉於世若不屑焉予聞而疑
B24n0135_p0326b15║之因孝古人命名立字或揭諸室而銘諸盤盂几杖
B24n0135_p0326b16║雖其義無常然皆欲勗其德以求合於聖人之道也
B24n0135_p0326b17║聖人之道必由定而靜以接於群動嚴乎顯微而後
B24n0135_p0326b18║輝光著於事業是以靜隱之功致於學者也及其成
B24n0135_p0326b19║德則雖窮困隱約寓諸畊釣版築未甞一日忘天下
B24n0135_p0326b20║豈若寒灰槁木漠然自棄於無用既而出為卿為公
B24n0135_p0327a01║為帝者師則列土而封五鼎而食豈若泰然肆志甘
B24n0135_p0327a02║蹈禍辟而不止者故君子間居則思致君澤民處榮
B24n0135_p0327a03║觀則思靜退是又以靜隱之道砥礪志操而審乎進
B24n0135_p0327a04║退之幾也夫靜也微也動也著也循夫內以應夫物
B24n0135_p0327a05║而全吾心之德也出也隱也觀夫時以進退吾身也
B24n0135_p0327a06║皆所以存吾道而求合於聖人之道也古有不得志
B24n0135_p0327a07║於時則猶隱于吏隱于市非必逃山林若避地避世
B24n0135_p0327a08║為哉况今朝廷清明俊乂在位公日嚮用若預戒貴
B24n0135_p0327a09║盛無忘勇退以不改陋巷之樂如前所陳者云耳而
B24n0135_p0327a10║彼乃方之以巢許沮溺不知公者也予不得以無辯
B24n0135_p0327a11║江山小隱說
B24n0135_p0327a12║御史思齊公謂予曰季第彥明年踰弱冠方勤于學
B24n0135_p0327a13║而受命宰衢之開化以任百里之寄它日不患不登
B24n0135_p0327a14║顯宦惟持盈守成以養其德善矣其友為扁所寓曰
B24n0135_p0327a15║江山小隱取古之達人處功名貴盛時未嘗一日忘
B24n0135_p0327a16║林壑不沈酣于利祿聲色若王逸少之蘭亭賀季真
B24n0135_p0327a17║之鑑湖是已予謂知幾審時擇於進退則庶乎而日
B24n0135_p0327a18║樂乎外以忘乎內志其小而遺其大未𥁞羙也孰若
B24n0135_p0327a19║返觀吾之巋然獨存汪然常盈運今古而不息育萬
B24n0135_p0327a20║物而不有者以進夫可久可大之業雖有力挈泰[山/華]
B24n0135_p0327b01║智測溟渤而不能窺吾高深之彷彿江山云乎哉小
B24n0135_p0327b02║隱云乎哉思齊命書其說以授之
B24n0135_p0327b03║
B24n0135_p0327b04║
B24n0135_p0327b05║
B24n0135_p0327b06║
B24n0135_p0327b07║
B24n0135_p0327b08║
B24n0135_p0327b09║
B24n0135_p0327b10║
B24n0135_p0327b11║題䟦
B24n0135_p0327b12║恭題
B24n0135_p0327b13║文宗皇帝御畫萬歲山畫
B24n0135_p0327b14║今上居金陵潛邸時嘗命臣房大季畫京都萬歲山
B24n0135_p0327b15║千屏大季辭以未嘗至其地
B24n0135_p0327b16║上索紙為運筆布畫位置令按槀圖上大季得槀敬
B24n0135_p0327b17║藏之意匠經營格法道整雖積學專土所莫能及而
B24n0135_p0327b18║天縱之才豈以是為夸羙哉
B24n0135_p0327b19║聖意若曰
B24n0135_p0327b20║世祖由南征平天下定邦畿作宮闕以開萬世之基
B24n0135_p0328a01║是不可一日忘也身為適曾孫而自任以
B24n0135_p0328a02║世祖之重使登其山居其宮母以逸豫為期而思四
B24n0135_p0328a03║海之廣必人物咸若登春臺躋壽域而後可同樂也
B24n0135_p0328a04║猗與盛哉自是而入繼　大統膏澤屢敷于九有疇
B24n0135_p0328a05║克以是圖再進　聖覽必感昔之作圖以寄其思而
B24n0135_p0328a06║今則居之推廣當時之意其
B24n0135_p0328a07║祖宗生靈之念又將油然動千　宸哀而重增眷眷
B24n0135_p0328a08║也臣大訢比以方外蒙　召獲睹　皇居之壯辭
B24n0135_p0328a09║闕踰年因閱是圖無任感戀謹伏書其下云
B24n0135_p0328a10║題左德明刊施金剛經後
B24n0135_p0328a11║盱江左德明舟徃儀真至荻港中夜風大作鄰舟飄
B24n0135_p0328a12║失亡慮十百獨左舟若有神持之者舟人異而問之
B24n0135_p0328a13║曰我嘗卯金剛經千卷施人豈以是而報我耶又見
B24n0135_p0328a14║大舟覆浪中左曰是必有人未溺死急出錢與善游
B24n0135_p0328a15║者棹它小舟趣救之且令持斧破舟鑒竅以呼果得
B24n0135_p0328a16║十五人以出道由金陵為予言之將再施經以荅神
B24n0135_p0328a17║貺復欲求名公三十二人各書經一分集成而鋟梓
B24n0135_p0328a18║焉因告之曰經之教人以明夫性也而金剛者取其
B24n0135_p0328a19║不變不壞如云一切佛法皆從此經出豈不以此經
B24n0135_p0328a20║即吾之自性而不可一豪加損其中雖三十二相六
B24n0135_p0328b01║波羅蜜尚不可得豈况執六塵四相而欲聞此經乎
B24n0135_p0328b02║使能識此經以擴夫自性之妙則藏一微塵而非隘
B24n0135_p0328b03║包太虛而非廣在眴息而非速亘萬古而非久大浸
B24n0135_p0328b04║不溺大火不熱者蓋理之常非假它術也又何特驚
B24n0135_p0328b05║濤之𢙢因此經而致神護較小施報於禍福哉左聞
B24n0135_p0328b06║而喜請書以為經序記風之夕維至順辛未十月十
B24n0135_p0328b07║九日
B24n0135_p0328b08║顯曾大父北磵禪師方中字說後
B24n0135_p0328b09║古人所謂方於中者為正直為剛果為不詭隨圜於
B24n0135_p0328b10║外者為智謀為權為變應於無窮而行於無事也其
B24n0135_p0328b11║有以愎執為方以諂以柔為圜者無取柳子厚說車
B24n0135_p0328b12║固善而陷伾文之黨於圜之義得無少辨乎吾曾大
B24n0135_p0328b13║父䪥室翁字圜上人以方中而使其求柳之說以自
B24n0135_p0328b14║懲勸盖吾道與世教有同而異異而同惟隨事酌義
B24n0135_p0328b15║若圖澄之於石勒羅付之於姚秦閔生靈之塗炭而
B24n0135_p0328b16║善導其昬主所謂圜而方者也大覺之焚龍鉢楷公
B24n0135_p0328b17║之拒紫衣戒吾徒以奔濫而卻君之賜所謂方而圜
B24n0135_p0328b18║者皆有垂法後世番陽趣上人得翁遺墨請伸其義
B24n0135_p0328b19║而書其後云
B24n0135_p0328b20║題曇西竺母李氏基銘後
B24n0135_p0329a01║番易桑門紹曇之母李氏卒將葬曇走金陵以告其
B24n0135_p0329a02║友大訢曰吾族世為儒曇以父母命幼使學佛其始
B24n0135_p0329a03║旬日一歸省[母-(、/、)+〡]曰汝無不堪苦𡧯耶既而數月一歸
B24n0135_p0329a04║[母-(、/、)+〡]復曰吾非以汝兄弟多而遣汝聞佛之言性有謂
B24n0135_p0329a05║一念萬年者吾深慕之欲汝得其道以告我不猶愈
B24n0135_p0329a06║於堇直滫瀡之奉乎於是即日別去求楚吳甌越之
B24n0135_p0329a07║名師徃學之餘二十季懼無以歸白母令母不待而
B24n0135_p0329a08║卒欲庶幾古人織屨為養不可得已雖歸又何以藉
B24n0135_p0329a09║口見鄉黨且吾諸兄乞銘於鄉先生果存已悉其家
B24n0135_p0329a10║世行實與卒若葬之日月而不及吾母以命我之志
B24n0135_p0329a11║請復得予之言附之碑隂以益吾痛而悼吾母之冥
B24n0135_p0329a12║冥也言訖又泣予聞之矍然曰而母其知道乎形生
B24n0135_p0329a13║者一世而𥁞而性者窮天地振萬世而不壞者也佛
B24n0135_p0329a14║之言性必見之明守之固而後為聖為賢若或明或
B24n0135_p0329a15║昧或操或含與所脩之異而為天為人為鬼神為異
B24n0135_p0329a16║類𪷤乎可畏故學者絁情去累一志于道以有盡之
B24n0135_p0329a17║形求不壞之性欲一世而成功萬世也以是報親不
B24n0135_p0329a18║既重乎曾子謂先意承志諭父母於道孝之大者矧
B24n0135_p0329a19║佛之制其徒猶䔍孝養若曇以志事親是誠乎孝而
B24n0135_p0329a20║知所本矣又甞從佛鑑禪師于徑山掌其記端慤有
B24n0135_p0329b01║文克荷吾宗故不辭而書以歸之
B24n0135_p0329b02║題朱俊卿為父母脩冥福後
B24n0135_p0329b03║亘萬世窮天地不磨者惟靈明之性不以生而存不
B24n0135_p0329b04║以死而亡不以聖而增不以凡而減雖人人均有之
B24n0135_p0329b05║而隨物奔逐頃刻萬變飄忽千里如野馬陽燄念念
B24n0135_p0329b06║不停至奄然而逝則貴者不能有其位富者不能恃
B24n0135_p0329b07║其財而親者不能留其愛也有足悲夫故吾徒以死
B24n0135_p0329b08║生為大懼必明夫自性而求所謂亘萬世窮天地不
B24n0135_p0329b09║磨者也又吾佛言人之死而生生而死死有所徃生
B24n0135_p0329b10║有所來有三世有四聖有六道由人之所脩而異入
B24n0135_p0329b11║焉聞者凜然知所懲勸而自格非遷善徵諸古驗於
B24n0135_p0329b12║今為不誣矣儒以治世設教脩人事而厚民生若死
B24n0135_p0329b13║與鬼事寡言之至曾子之唘手足易簀不亂而訓亦
B24n0135_p0329b14║嚴矣錢唐朱俊卿儒者也居母喪致孝以其父母嘗
B24n0135_p0329b15║學佛故邀釋老之師說法以資冥福將使明夫不生
B24n0135_p0329b16║不死之性而進于道也亦其父母之志也曾子曰孝
B24n0135_p0329b17║者先意承志諭父母於道俊卿以之
B24n0135_p0329b18║題高氏守拙詩後
B24n0135_p0329b19║孔子之門子貢最為辨博猶曰賜也何敢望回回也
B24n0135_p0329b20║聞一以知十則顏氏之才敏世宜無與伍者矣而孔
B24n0135_p0330a01║子稱其庶乎屢空又曰黜聰明隳肢體由是論之道
B24n0135_p0330a02║有體用學有本未聞一知十待用於外者也黜聰隳
B24n0135_p0330a03║體致力於內者也三代而降大道不行民俗媮偽聖
B24n0135_p0330a04║賢者將使遡流而得原斂華而歸實以求復其太檏
B24n0135_p0330a05║於千載之上也真定高[色-巴+(序-予+天)]至元間由司憲出牧大郡
B24n0135_p0330a06║為政以能稱而自稱曰守拙其有取於顏氏之黜聰
B24n0135_p0330a07║也耶夫物欲之熾不翅火之燎原非達識則不能黜
B24n0135_p0330a08║其聰其意匠之斧斤且且而伐之非大智則不能守
B24n0135_p0330a09║其拙而或者謂[色-巴+(序-予+天)]之守拙盖嫉夫世之以察為明以
B24n0135_p0330a10║刻為能以詐為忠以矯為廉而資之以釣大名躐厚
B24n0135_p0330a11║祿自以為巧為得志而人亦歆豔之故[色-巴+(序-予+天)]耻而甘於
B24n0135_p0330a12║退拙而因以自命也曰是亦窺其外耳而[色-巴+(序-予+天)]不為是
B24n0135_p0330a13║也予生晚與侯未之識而獲交其子若婿聞[色-巴+(序-予+天)]之▆
B24n0135_p0330a14║談笑娓娓危坐而化是足以徵其平生且[色-巴+(序-予+天)]沒三十
B24n0135_p0330a15║年子孫益蕃衍其積德之效又不可誣也它日季淵
B24n0135_p0330a16║以所藏守拙詩累軸示予曰先君之手澤未嘗一日
B24n0135_p0330a17║去目也予受而書以歸之以識其孝思使[色-巴+(序-予+天)]而有知
B24n0135_p0330a18║亦必以予為知言
B24n0135_p0330a19║題東坡與程正輔手蕳
B24n0135_p0330a20║蘇公以剛正為小人譛[里*(彔-(彖-豕)+乂)]凡所交游亦為羅織其時
B24n0135_p0330b01║有得其文字者不敢以示人甚者取所書于梁壁亦
B24n0135_p0330b02║削而漫之而後世秘惜之過若父祖手澤當時小人
B24n0135_p0330b03║猶切齒憤恨如己𭁵仇然由是觀之大抵人之心術
B24n0135_p0330b04║不可不正又何忍而不為君子耶此帖在惠州時與
B24n0135_p0330b05║程正輔者二月而云天氣斗熱其炎瘴可知而它書
B24n0135_p0330b06║又云譬如惠州秀才累舉不第有何不可其胸次洞
B24n0135_p0330b07║達不為憂患所移可想見其人矣觀此益增感歎
B24n0135_p0330b08║題癡絕禪師書山谷煎茶賦後
B24n0135_p0330b09║魯直謫居瀘戎雖瀕九死而怡然自得效蜀人法事
B24n0135_p0330b10║茗飲愛其風致作賦紀之後百餘年當宋季淳祐間
B24n0135_p0330b11║蜀阻兵𮧓癡絕禪師蜀人也思歸其鄉而不得讀魯
B24n0135_p0330b12║直賦悲之書以寄所感焉由享祐距今　皇元天曆
B24n0135_p0330b13║改元之秋又八十六年矣而蜀再罹兵亂比喜眼順
B24n0135_p0330b14║然不無傷殘也予雖非蜀人觀癡絕所書能無感嘅
B24n0135_p0330b15║佛言世界眾生悉由𪧐業流轉惟有道者持以定慧
B24n0135_p0330b16║之力能安行而順適彼外之貧富夷險無一毫加損
B24n0135_p0330b17║於我也魯直知道故謫居異土如享廊廟鐘鼎之樂
B24n0135_p0330b18║癡絕悲蜀禍之慘知𪧐業之不可逃惟脩定惠足以
B24n0135_p0330b19║勝之然則作賦與所書為後世貴重者以其道也金
B24n0135_p0330b20║華樞要堂䔍志於道得而甚秘惜之或者玩其辭之
B24n0135_p0331a01║超勝而議其書之工拙者無取
B24n0135_p0331a02║題東坡手帖
B24n0135_p0331a03║蘇子瞻甞有詩云周公與管蔡恨不茅三間推原棠
B24n0135_p0331a04║棣之義以仁人之於兄弟也無賢不肖一以親愛待
B24n0135_p0331a05║之周公身任天下之重處嫌疑而以大義滅親豈其
B24n0135_p0331a06║心哉予瞻以直言立朝流謫萬里思其弟而不見故
B24n0135_p0331a07║追記其詩而書之愛友之情可勵風教况其詞翰俱
B24n0135_p0331a08║妙乎
B24n0135_p0331a09║題松雪翁所書千文
B24n0135_p0331a10║松雪翁為予書字凡數百幅悉散於人無一存者予
B24n0135_p0331a11║素不習書其真贋二拙皆莫能辯然如天機相馬正
B24n0135_p0331a12║不求於驪黃牝牡也有以翁所書千文求題故云
B24n0135_p0331a13║題殷濟川畫
B24n0135_p0331a14║吾友遜敏中得殷濟川畫達摩寶公而下禪宗散聖
B24n0135_p0331a15║者凡廿八人併取其平日機用模𭂁之然南泉斬猫
B24n0135_p0331a16║雪峯輥毬盖其一時示人如石火電光不可湊泊心
B24n0135_p0331a17║思路絕語默俱喪况可以筆墨形容哉畫者正如郢
B24n0135_p0331a18║人誤書舉燭而燕相尚明國雖治而非書意也敏中
B24n0135_p0331a19║愽識謂濟川名畫脫去畦畛常牧溪甞從其學又癡
B24n0135_p0331a20║絕虛谷諸老題後稍珍惜之然予不可以無辯也
B24n0135_p0331b01║題思聦遺墨後
B24n0135_p0331b02║歐陽公慕韓子作文因欲攘佛而喜與僧交盖當時
B24n0135_p0331b03║僧有以取重之者聞訥公之辯博而見明教之上書
B24n0135_p0331b04║固已氣沮心服其下若惠勤思聦又因其所好以相
B24n0135_p0331b05║入蘇子瞻謂聦九歲善彈琴十二舍琴而學書十五
B24n0135_p0331b06║舍書而學詩又曰惠能生定以至于道則書與詩當
B24n0135_p0331b07║益奇觀此可見其人品矣天台聦聞復名若字與思
B24n0135_p0331b08║聦同所業亦相類士大夫多樂與之游惜時好趨尚
B24n0135_p0331b09║各異未有如歐蘇者以振發之因其以所蔵思聦遺
B24n0135_p0331b10║墨寄題予既喜其所同感其所異并識其未云