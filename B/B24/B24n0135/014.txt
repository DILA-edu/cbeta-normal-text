B24n0135_p0331b11║蒲室集卷之十四目錄
B24n0135_p0331b12║題䟦
B24n0135_p0331b13║題宋高宗書東方朔荅客難
B24n0135_p0331b14║題三教圖
B24n0135_p0331b15║題陳世榮血書金剛經後
B24n0135_p0331b16║書金陵十詩後
B24n0135_p0331b17║題安國寺記後
B24n0135_p0331b18║書瞻雲亭詩後
B24n0135_p0331b19║書商學士畫山水圖詩後
B24n0135_p0331b20║題凝翠樓詩卷後
B24n0135_p0332a01║題山谷詩後
B24n0135_p0332a02║題米元章書後
B24n0135_p0332a03║題斗極杓公遺詩後
B24n0135_p0332a04║題王荊公尋僧
B24n0135_p0332a05║書卯土寺記後
B24n0135_p0332a06║題東林寺重
B24n0135_p0332a07║題放魚記後
B24n0135_p0332a08║題趙間間書心經後
B24n0135_p0332a09║頌
B24n0135_p0332a10║大龍翔集慶寺素覺皇像頌（有序）
B24n0135_p0332a11║箴
B24n0135_p0332a12║約之箴有序
B24n0135_p0332a13║明善箴為陳氏作
B24n0135_p0332a14║元履箴為臺郎高君作（有序）
B24n0135_p0332a15║𮚌
B24n0135_p0332a16║妙法蓮華經𮚌（有序）
B24n0135_p0332a17║摩騰　　𮚌（有序）
B24n0135_p0332a18║妙有堂𮚌（有序）
B24n0135_p0332a19║玄卿𮚌（有序）
B24n0135_p0332a20║堯卿御史豸冠像𮚌
B24n0135_p0332b01║王道人𮚌
B24n0135_p0332b02║趙宗吉御史豸冠像𮚌
B24n0135_p0332b03║
B24n0135_p0332b04║
B24n0135_p0332b05║
B24n0135_p0332b06║
B24n0135_p0332b07║
B24n0135_p0332b08║
B24n0135_p0332b09║
B24n0135_p0332b10║
B24n0135_p0332b11║蒲室集卷之十四
B24n0135_p0332b12║豫章　釋　大訢　笑隱
B24n0135_p0332b13║題䟦
B24n0135_p0332b14║題宋高宗書東方朔荅客難後
B24n0135_p0332b15║佛惠居霅多得故家圖史書畫又與松雪翁交號稱
B24n0135_p0332b16║博古後至元丙子九月佛惠遷化其高弟耀公以所
B24n0135_p0332b17║蔵宋高宗書東方朔荅客難示予予於珍玩古物圖
B24n0135_p0332b18║畫字帖皆不能辨松雪甞誚予以不韻予謂雖不識
B24n0135_p0332b19║物而能識人漢高不知文縱知武亦多戰敗至治生
B24n0135_p0332b20║產業皆不能獨能為君耳宋徽宗無不能而獨不能
B24n0135_p0333a01║為君若高宗雖稱中興然不能用李綱宗澤與諸將
B24n0135_p0333a02║如漢光以克復中原為可惜也然其慈仁謹儉憂民
B24n0135_p0333a03║愛賢可謂守久之主况其字畫之妙可傳後世乎念
B24n0135_p0333a04║二翁之不復見追憶疇昔以識所感故書于後
B24n0135_p0333a05║題三教圖
B24n0135_p0333a06║孔子甞問禮於老聃圖之以為揖讓可也佛生西竺
B24n0135_p0333a07║未甞至中國又時相先後而亦見於圖何也若以其
B24n0135_p0333a08║道同心同雖善言言者言所不能及豈筆舌可形容
B24n0135_p0333a09║哉晝史欲託諸圖像以會其同而好辯者反資以立
B24n0135_p0333a10║異孰若得其心同道同而忘言也
B24n0135_p0333a11║題陳世榮血書金剛經後
B24n0135_p0333a12║唐元德秀李觀喪其親瀝指血書佛經以資冥福或
B24n0135_p0333a13║者謂親則亡矣而徇俗薦悼何益哉予謂元李為唐
B24n0135_p0333a14║儒宗其講亦熟矣知親之靈然不昧者不與草木同
B24n0135_p0333a15║腐則神明變化死生徃復天人萬類必有所歸而佛
B24n0135_p0333a16║之以性喻金剛之不壞而般若者性之常明波羅蜜
B24n0135_p0333a17║者梵語到彼岸猶儒之止於至善也夫孝子之心以
B24n0135_p0333a18║衰絰哭泣不足𥁞其哀慕而求親之靈如佛所謂不
B24n0135_p0333a19║壞而常明者超彼岸以止乎至善其於愛親不至已
B24n0135_p0333a20║乎金陵陳世榮刺血書金剛經以報亡母祈於悟上
B24n0135_p0333b01║乘超淨域惟以見其高識有合於元李諸賢而無惑
B24n0135_p0333b02║於未習淺議為可嘉也他日其子以示予謂先君手
B24n0135_p0333b03║澤未甞一日去目詩曰孝子不匱永錫爾類陳氏有
B24n0135_p0333b04║焉謹書其後而歸之
B24n0135_p0333b05║書金陵十詩後
B24n0135_p0333b06║鄧善之為予言肎堂王公與果長老厚善迨果化去
B24n0135_p0333b07║而繼學於是夕生今年夏繼學來為南臺侍御質之
B24n0135_p0333b08║云先公甞指予言果長老將化而來別云復有廿年
B24n0135_p0333b09║之聚予二十餘先公棄世則善之之言為然也繼學
B24n0135_p0333b10║居官不數月而去視予若𪧐𢍆每作詩必錄示吾黨
B24n0135_p0333b11║和之者百篇而永嘉安雪心為書繼學喜而尤喜雪
B24n0135_p0333b12║心書後有作率令書之雪心取予槀命題其後予聞
B24n0135_p0333b13║佛制其徒母溺於文藝𢙢其偏重若溺而力不能以
B24n0135_p0333b14║自舉惟大乘者假之以護教禦侮可也不識果老為
B24n0135_p0333b15║何如人得非所謂溺者乎智永好書而為房次律則
B24n0135_p0333b16║可戒公以傳宗自任而為蘇子瞻則吾法不取也吾
B24n0135_p0333b17║與雪心可以為鑒云
B24n0135_p0333b18║題安國寺記後
B24n0135_p0333b19║東坡蘇公為五祖戒禪師後身及謫黃州徃來西山
B24n0135_p0333b20║樊口皆其前生舊游處也作安國寺記云道不足以
B24n0135_p0334a01║御氣性不足以勝習歸誠佛僧求一洗之盖其失在
B24n0135_p0334a02║最初一念何待得罪於朝而始悔悟夫富貴利欲之
B24n0135_p0334a03║鑠人甚於膏火安知患難摧沮非玉成於公也蘭莊
B24n0135_p0334a04║禪師嘗倡道准西以安國舊記不存求予書將重刻
B24n0135_p0334a05║之予戲謂蘭莊雖造道深密而未忘文字之習當以
B24n0135_p0334a06║戒為鑒母效尤也蘭莊笑曰董喙能毒人而良醫以
B24n0135_p0334a07║之愈疾庸何傷焉且吾欲補安國之缺而使世之𢢔
B24n0135_p0334a08║佛者讀之視公而自愧故不辭而為書之
B24n0135_p0334a09║書瞻雲亭詩後
B24n0135_p0334a10║予久不作詩為張君所強不得已而賦仲南見而求
B24n0135_p0334a11║書之云將歸番省親志所同也予謂世之言孝莫過
B24n0135_p0334a12║於曾子曾子以先意承志諭父母於道孝之大者而
B24n0135_p0334a13║口體之奉次焉盖人所貴在知道知道在明性明性
B24n0135_p0334a14║可振天地萬世而獨存而親之所以命吾者在是也
B24n0135_p0334a15║仲南徧叅名𪧐為予掌蔵才敏過人有高行而造夫
B24n0135_p0334a16║道歸以諭其親不既重乎視慈明之白金睦州之織
B24n0135_p0334a17║屨猶未忘乎世禮也於吾詩何取焉
B24n0135_p0334a18║書商學士畫山水圖詩後
B24n0135_p0334a19║予十歲祝髮即受沙彌戒則綺語口業便當絕之而
B24n0135_p0334a20║父師命猶令不離學舘至十八游方始棄文字然為
B24n0135_p0334b01║人所彊徃徃不工有愧作者故力辤謝又取人憎惡
B24n0135_p0334b02║年及衰邁猶不能脫然淨盡信𪧐習染人未易洗滌
B24n0135_p0334b03║或謂菩薩假諸伎藝以如幻三昧因事攝化則吾不
B24n0135_p0334b04║能知天目具上人命書舊作將使吾知過責悔以自
B24n0135_p0334b05║新耶其以世俗喜文而謂我能隨機善導耶知我罪
B24n0135_p0334b06║我當有識者
B24n0135_p0334b07║題疑翠樓詩卷後
B24n0135_p0334b08║南昌饒益寺去城四十里與予族最相近予甚幼時
B24n0135_p0334b09║族人徃徃抱攜至寺及予從伯父祝髮城居惟歲時
B24n0135_p0334b10║歸省得寓𪧐焉寺耆年平山端公遇予猶子姪然後
B24n0135_p0334b11║予以匡徒留淛繼受命來金陵而不能歸者三十二
B24n0135_p0334b12║年矣平山之孫大亨如淵出方外從予游淵以寺有
B24n0135_p0334b13║樓求賦味於所交名士臨川危太檏以可望五老西
B24n0135_p0334b14║山之勝命曰凝翠而為記文詩章者累軸淵為予執
B24n0135_p0334b15║侍常勉之進道以其將歸而徵贈言也因以茲樓喻
B24n0135_p0334b16║乏子得諸公之賦無不盡工然無一人嘗至其處徒
B24n0135_p0334b17║想像形容之求身臨而目擊者莫予若也雖不能言
B24n0135_p0334b18║庸何傷亦猶吾宗傳心之妙必親證悟而後言可徵
B24n0135_p0334b19║信子歸拜而祖質之而承顏於罄欬叱咤或盎而春
B24n0135_p0334b20║倐而雷電蔚然虎變而龍躍則吾亦不能知也雖篇
B24n0135_p0335a01║什之多將何以為哉
B24n0135_p0335a02║題黃山谷詩後
B24n0135_p0335a03║蘇子瞻薦魯直有曰瑰偉之文妙絕當世孝友之行
B24n0135_p0335a04║追配古人平生𥁞之其詩與字畫特餘事爾後魯直
B24n0135_p0335a05║叅禪老晦堂聞桂香悟道故超然於患難死生之表
B24n0135_p0335a06║而視子瞻之論又大有徑庭矣因觀荅任道教授詩
B24n0135_p0335a07║評之如此使魯直復生必以予言為然
B24n0135_p0335a08║題米元章書後
B24n0135_p0335a09║元章多蓄晉人書帖作寶晉齋而其書豪放自成一
B24n0135_p0335a10║家所謂善學柳下惠不師其迹者也
B24n0135_p0335a11║題斗極杓公遺訓
B24n0135_p0335a12║臨江靈峯寺自斗極杓公開山至今才七十年而其
B24n0135_p0335a13║後數世皆以德望重禪林必其家法嚴肅願力宏深
B24n0135_p0335a14║故爾及觀遺訓遺偈蕳直淳正則信然遠孫極宗玄
B24n0135_p0335a15║公機辯過人法才雅瞻而持其祖訓出入必俱奉之
B24n0135_p0335a16║惟謹則凡靈峯之徒可槩見矣而視它之大方所至
B24n0135_p0335a17║如逃亡家豈其祖訓願力獨不如斗極者乎甞求之
B24n0135_p0335a18║昔有創業之主藏其畊具以示後人懼其狃於貴盛
B24n0135_p0335a19║使無忘厥初其後則耻而棄毀之至覆敗流亡永為
B24n0135_p0335a20║畊夫亦不可得而悔無及矣以是觀之諸方之癈而
B24n0135_p0335b01║靈峯獨盛者以能守其家訓也極宗請書于後云
B24n0135_p0335b02║題王荊公尋僧圖
B24n0135_p0335b03║荊公操守學問高一世以經濟自任及為相不酌夫
B24n0135_p0335b04║時世之異取周官國眼為息之意行青苗市易之法
B24n0135_p0335b05║如唐相房琯用春秋車戰而敗也公猶以望重時君
B24n0135_p0335b06║相如哲宗溫公莫敢終非之始蔣山元老期公於早
B24n0135_p0335b07║歲謂能甘澹泊如頭陀棄名利如脫髮故晚年間居
B24n0135_p0335b08║若悟其失以應夫外者既愆於用而是非榮辱復何
B24n0135_p0335b09║足較不若齊得喪一死生以䇿勛于內可窮天地振
B24n0135_p0335b10║萬世之為得也乃日尋禪老游有深旨矣後人不能
B24n0135_p0335b11║悼其才悲其志廣而用迂復過為詆毀吾故取唐史
B24n0135_p0335b12║論琯事以見其義云
B24n0135_p0335b13║書卯土寺記後
B24n0135_p0335b14║予在卿里數從卯土諸耆𪧐游出方外又與其徒慧
B24n0135_p0335b15║滿道高道昭錢唐金陵間交益厚故求予文記之高
B24n0135_p0335b16║居龍河十餘年由記室為首座禪餘不廢詩文有唐
B24n0135_p0335b17║人作者之妙敦節義勵操履若虞揭先輩斡克莊王
B24n0135_p0335b18║伯循諸名公皆與交至正元年六月得奇疾二年七
B24n0135_p0335b19║月始疾愈行宣政院又檄請主海𥂁之天寧寺吳中
B24n0135_p0335b20║士夫咸喜其至爭以詩偈來謁賀隨問隨荅累牘而
B24n0135_p0336a01║書不以病起為困九月廿七日州巨姓敷高坐迎請
B24n0135_p0336a02║舉揚聽者千人莫歸猶肅客至二鼓假寐早作潄盥
B24n0135_p0336a03║足不能立而仆掖之坐語含胡呼謂寺之老與從行
B24n0135_p0336a04║義境曰吾住山六旬施利衣物悉歸寺吾母老可以
B24n0135_p0336a05║舊所儲五百緡奉湯藥餘以買石刻寺記歸卯土境
B24n0135_p0336a06║如所教得石太湖鐫之舟載以歸而境為予執侍復
B24n0135_p0336a07║請識其後高字獨峯云而記所謂𣲖別為三曰紹祥
B24n0135_p0336a08║紹經紹益永康正因慧月法濟志大道高義制禮中
B24n0135_p0336a09║者妙曉之𣲖也而紹祥無弟子曰紹洪永寧正覺惠
B24n0135_p0336a10║滿法喜智聚道東仁寓義境者妙觀之𣲖也曰紹端
B24n0135_p0336a11║永瓚正傳惠燈法雲志謙智玉道昭道敏仁安義珍
B24n0135_p0336a12║永則信果者妙隆之𣲖也
B24n0135_p0336a13║題東林寺重刻李邕碑後
B24n0135_p0336a14║廬山之勝甲天下而東林又山之勝處也由遠法師
B24n0135_p0336a15║居之而名益重至宋照覺捴公易為禪林而寺始大
B24n0135_p0336a16║其間名賢品題不啻千百獨李邕碑以字畫之妙為
B24n0135_p0336a17║世所珍延祐七年寺火碑壞住山古智禪師既新其
B24n0135_p0336a18║寺復取李邕碑舊本重摹刻之或謂道無今古時有
B24n0135_p0336a19║廢興而文以紀一時之事耳師者宜訓人以道於字
B24n0135_p0336a20║畫何取焉而禪師之言曰道外事乎事外道乎華嚴
B24n0135_p0336b01║法界世俗眾藝皆為道用且吾以興復之勞欲後之
B24n0135_p0336b02║繼吾居者皆若遠公照覺能隆其道以昌吾宗又豈
B24n0135_p0336b03║無如邕者而述之於將來也故吾刻之石庶有勸於
B24n0135_p0336b04║後云龍翔法弟大訢聞而識其說于下
B24n0135_p0336b05║題放魚記後
B24n0135_p0336b06║越之諸暨有湖環其廳治歲取魚鼈之利以助公用
B24n0135_p0336b07║宋政和中有陳尹者禁采捕以舟載魚悉縱之長江
B24n0135_p0336b08║中復語芝園照公使記其事雖惻隱之見於一時亦
B24n0135_p0336b09║足以覘其平日之用心矣夫仁及虫魚則惠於其民
B24n0135_p0336b10║可知也能與名僧游則其具正信為法檀度尤可知
B24n0135_p0336b11║矣視今汗吏[皮-(〡/又)+(王/巳)]其民使不聊生又漁取吾徒至傾貲
B24n0135_p0336b12║以結之飫酒胾以啖之猶不能免况有澤及鱗介者
B24n0135_p0336b13║乎予不能隨時俯仰動遭譏詬固無芝園之道以化
B24n0135_p0336b14║其俗又安得陳尹之為政使民與物各安其生而吾
B24n0135_p0336b15║徒可倚為外護者㢤明慶杲宗師以芝園遺墨命題
B24n0135_p0336b16║重吾所感云
B24n0135_p0336b17║題趙間間書心經後
B24n0135_p0336b18║司馬君實嘗書心經以贈僧復題其後謂韓退之排
B24n0135_p0336b19║佛而稱大顛外形骸以理自勝要自𮌚中無滯礙由
B24n0135_p0336b20║是觀之於佛不為無得而所排者跡爾跡之弊雖聖
B24n0135_p0337a01║人不能去若惡其跡而棄其本是猶𢙣焚溺而罪水
B24n0135_p0337a02║火惡噎而罪饔者也雖其好惡取舍之不同猶能明
B24n0135_p0337a03║佛之理而交其徒之賢者視今之庸俗隨時趨尚孰
B24n0135_p0337a04║有察夫理而別其徒之賢否哉太原白氏世為金國
B24n0135_p0337a05║名臣正大年間有樞密院判諱華者為亡父朝列君
B24n0135_p0337a06║資冥福設齋以延三教之名士時間間趙公書心經
B24n0135_p0337a07║遺之以其親之不可見而靈明不昧者未甞亡也若
B24n0135_p0337a08║經云五蘊十八界四諦十二緣生皆外物之累於心
B24n0135_p0337a09║了無所碍雖以之振天地窮萬世而不變不壞是所
B24n0135_p0337a10║謂以道諭其親孝之大者也後趙所書經散落江南
B24n0135_p0337a11║樞寗君五世孫名瀆字子通為御史掾得之南▆僧
B24n0135_p0337a12║舍及子通仕建康錄判遇知
B24n0135_p0337a13║文皇于潛邸連升為青塔慶壽集慶三寺營繕司官
B24n0135_p0337a14║暇日出經示予予媿非大顛輩可接退之諸賢而獲
B24n0135_p0337a15║交予通子通明敏進用未已可彊其宗詩曰孝子不
B24n0135_p0337a16║匱永錫爾類白氏有焉
B24n0135_p0337a17║
B24n0135_p0337a18║
B24n0135_p0337a19║
B24n0135_p0337a20║
B24n0135_p0337b01║
B24n0135_p0337b02║
B24n0135_p0337b03║
B24n0135_p0337b04║
B24n0135_p0337b05║
B24n0135_p0337b06║
B24n0135_p0337b07║
B24n0135_p0337b08║
B24n0135_p0337b09║
B24n0135_p0337b10║
B24n0135_p0337b11║頌
B24n0135_p0337b12║大龍翔集慶寺素覺皇像頌（有序）
B24n0135_p0337b13║天曆元年十有二月
B24n0135_p0337b14║上命以金陵潛宮為大龍翔集慶寺營之三年寺成
B24n0135_p0337b15║以至順辛未十有一月廿有四日立覺皇像住持
B24n0135_p0337b16║臣僧大訢謹拜手稽首獻頌曰
B24n0135_p0337b17║天道悠邈至理可推靡愆予度寒燠四時龍之變化
B24n0135_p0337b18║不可度思時潛特飛雲氣隨之
B24n0135_p0337b19║聖德如天其動猶龍澤及九有[貝*卷]焉舊宮舊宮峩峩
B24n0135_p0337b20║神物撝訶祀我覺皇降福實多惟覺之道有權有經
B24n0135_p0338a01║天人異類冈不或承并包百氏妙合大同匪窒而有
B24n0135_p0338a02║匪蕩而空道之精微言所不及疇宣于教而像斯立
B24n0135_p0338a03║像立教宣如振于鐸我拜我瞻其容於鑠一善之萌
B24n0135_p0338a04║蹶然有作孰鋤其驕悍夫惕若凡今臣庶有萬其區
B24n0135_p0338a05║方之中土壤異俗殊冈不由教畏惡遷善矧是邦人
B24n0135_p0338a06║和樂衍衍鍾山左顧石城右回如瞻雲旗輦路逶迤
B24n0135_p0338a07║爰播仁風八表同春物安其性人合道真金石可磨
B24n0135_p0338a08║我頌何有
B24n0135_p0338a09║天子萬壽與天同久
B24n0135_p0338a10║
B24n0135_p0338a11║箴
B24n0135_p0338a12║約之箴（有序）
B24n0135_p0338a13║義興裕上人問字於予予字以約之彼儒者謂孟
B24n0135_p0338a14║施舍之守氣不如曾子之守約約要也言求於外
B24n0135_p0338a15║不若歹求諸身吾與裕學佛者也佛之道多方東
B24n0135_p0338a16║漢時法入中國又四百年而達摩始至以直指之
B24n0135_p0338a17║道教人而人廓然獲所素有今吾與裕又宗達摩
B24n0135_p0338a18║者而裕也學贍而材博且方盛年予懼其溺於文
B24n0135_p0338a19║而不知所返玩華而喪實無乃有負於吾宗耶故
B24n0135_p0338a20║因其字而箴之其箴曰
B24n0135_p0338b01║儲藥于肆岳增川委疾而療之刀圭而愈道之淵博
B24n0135_p0338b02║如江如漢愈涉愈遠心悸目眩不有至人勦其枝𦽦
B24n0135_p0338b03║如臨濟玄如德山鑒裕也多材只益多岐約之約之
B24n0135_p0338b04║其必如斯而已
B24n0135_p0338b05║明善箴為陳氏作
B24n0135_p0338b06║夫性之善充乎至仁如天元氣與物為春有萬不齊
B24n0135_p0338b07║流布無垠大包六合上縣星辰霜烈霆怒隂伏陽信
B24n0135_p0338b08║時之禎祥而生鳳麟亦有虺蜮𢦤于生民椿壽菌柔
B24n0135_p0338b09║百卉榛榛土滋群植海岳潛珍誰其司之變化如神
B24n0135_p0338b10║心先天地大哉惟人出入萬有徃復如輪由己所業
B24n0135_p0338b11║報施相因隨業而異其性則均有邰生棄嵩岳降申
B24n0135_p0338b12║維德弗類動合道真堯舜之聖象宋傲囂羊舌覆宗
B24n0135_p0338b13║若敖隕身為彼𪧐惡化弗柔馴粵若眾萬緫緫詵詵
B24n0135_p0338b14║不有先覺匪教曷遵若虞機栝其發千鈞止水有波
B24n0135_p0338b15║明鏡忽塵永復于初光明日新涵養之熟純粹以精
B24n0135_p0338b16║徛與陳君信行振振宇以明善爰咨爰詢為德弗怠
B24n0135_p0338b17║百祿是臻詩以告之無謂譫諄誦而弗替請書諸紳
B24n0135_p0338b18║元履箴為臺郎高君作（有序）
B24n0135_p0338b19║少師姚公嘗命高氏兄弟十二人之名若字復申
B24n0135_p0338b20║其義為之序予所交者曰絢字元履文而賢故獨
B24n0135_p0339a01║羙之作元履箴
B24n0135_p0339a02║身欲所至履之以足心有所詣颷馳電速不虞于蹶
B24n0135_p0339a03║或蹈之谷周旋以規如轂於輻布武千堂四海揖讓
B24n0135_p0339a04║詭遇疾馳以得為喪由禮而動惟顏是詔帝惟女歆
B24n0135_p0339a05║陟降左右高氏多才履也尤賢有文几几既秩而間
B24n0135_p0339a06║爰結其綦載揚其裾坦坦周道何天之衢
B24n0135_p0339a07║
B24n0135_p0339a08║
B24n0135_p0339a09║
B24n0135_p0339a10║
B24n0135_p0339a11║𮚏
B24n0135_p0339a12║妙法蓮華經𮚏（有序）
B24n0135_p0339a13║三韓桑門心竹游京師市白金以書妙法蓮華經
B24n0135_p0339a14║既成寓書吳僧子梅曰吾茲不易以予有高行敬
B24n0135_p0339a15║以遺子然江南氣蒸溽必緘諸笥遇庚伏則發而
B24n0135_p0339a16║曝之拂以纖纊[母-(、/、)+〡]毀焉梅受之如所誡以歸于肆
B24n0135_p0339a17║經之臨安淨應院又懼後之人不之秘惜也介道
B24n0135_p0339a18║士張一無求予識其故梅號雪谷嘗夢人有𪧐讎
B24n0135_p0339a19║抉其舌斷之且起不能言遂瘖禱逾年復語慧辯
B24n0135_p0339a20║過人益通梵語予未之識聞一無云一無素謹願
B24n0135_p0339b01║其言可信然系之以賛曰
B24n0135_p0339b02║大聖作神龍躍其施博咸乘時善其機勇有為彼慢
B24n0135_p0339b03║者呱弗乳背厥母聖之天冥化權喻以蓮𧥄爾菂茁
B24n0135_p0339b04║者蔤卒若一孰似之德無疵詔來茲匪金銀堅不磷
B24n0135_p0339b05║徛若人兮
B24n0135_p0339b06║摩騰竺法蘭𮚏（有序）
B24n0135_p0339b07║按周書異記載西方佛生及終之事而列子亦曰
B24n0135_p0339b08║西極之國有化人來穆王事之作中天之臺其高
B24n0135_p0339b09║千仞及秦時沙門室利房等至始皇以為異囚之
B24n0135_p0339b10║夜有金人破戶以出又霍去病過焉耆山得休屠
B24n0135_p0339b11║王祭天金人以是考之周秦西漢知有佛久矣特
B24n0135_p0339b12║未廣其教於天下也至東漢明帝始以夢感因傅
B24n0135_p0339b13║毅之對遣蔡愔等使西域求其道而摩騰竺法蘭
B24n0135_p0339b14║亦先自天竺來由此經像大被東土固佛之縣記
B24n0135_p0339b15║必時至而機熟然非騰蘭與此土人有大緣契疇
B24n0135_p0339b16║克爾耶有以二大士像示予者謹再拜而為之𮚏
B24n0135_p0339b17║曰
B24n0135_p0339b18║日之方升照有先後或隱或曀非日之咎伊昔吾宗
B24n0135_p0339b19║自西徂東屢出屢沮時之未通在漢永平格于帝心
B24n0135_p0339b20║遣使求之維遵與愔粵若二士作如來使有馬翰如
B24n0135_p0340a01║負經以至如彼旱暵時雨乃作沃我焦壞是刈是穫
B24n0135_p0340a02║人道之貴在於明性百家異說孰不自聖匪小而偏
B24n0135_p0340a03║匪蕩而窒不有大教道幾乎熄去我二士復逾千載
B24n0135_p0340a04║龍藏之文浩若河海匪津匪涯誰與𦨞之豈無綱目
B24n0135_p0340a05║孰能張之孰圖二士顴頰方眸欲挽其袂逝從之游
B24n0135_p0340a06║妙有堂𮚏（有序）
B24n0135_p0340a07║三藏大法師居京都
B24n0135_p0340a08║聖睠甚䔍王公大臣就而論道者日以十百以
B24n0135_p0340a09║國朝輿地之廣萬方畢臣遣使朝聘風俗語音之
B24n0135_p0340a10║不同其司賓臚傳若古之曰寄曰象曰譯者視百
B24n0135_p0340a11║倍蓰而師悉通之歷事五朝皆授官一品古澄什
B24n0135_p0340a12║蔑以過也而退處一室泊然作堂曰妙有取諸經
B24n0135_p0340a13║所謂假觀者立一切法雖萬象森列一念空寂而
B24n0135_p0340a14║證以不有不空即常絁待即師之禪觀三時者也
B24n0135_p0340a15║謹為之𮚏
B24n0135_p0340a16║妙有之堂毘耶之室不假不空非顯非密默而恒照
B24n0135_p0340a17║用而恒寂太虛一塵萬古一息天人來㕘華雨如積
B24n0135_p0340a18║五竺之西大荒之北九譯獻琛有萬諸國師發其秘
B24n0135_p0340a19║相顧而失再示之訓充然有得曾是大邦䔍生其良
B24n0135_p0340a20║于耀有章鼓鐘于鍠壽我
B24n0135_p0340b01║聖皇邦家之慶作我𮚏詞無愧斯堂
B24n0135_p0340b02║玄卿𮚏（有序）
B24n0135_p0340b03║臨江潘雲谷善造墨至順間携之京師翰林虞伯
B24n0135_p0340b04║生見而奇之先是朱萬初以墨進
B24n0135_p0340b05║文皇勑授奎章閣直長伯生欲奏潘代朱潘辭以
B24n0135_p0340b06║親老願歸養於是一時名公益奇之作詩文贈者
B24n0135_p0340b07║亡慮數十篇潘若榮其歸因語人曰吾與墨若𪧐
B24n0135_p0340b08║好為之幾四十年而伎窮於是矣時至山谷擇松
B24n0135_p0340b09║之膏馥列炬然之覆以密器復穴傍以泄烟使傳
B24n0135_p0340b10║數器而後烟始清彌日夕忘飢渴而所取僅銖兩
B24n0135_p0340b11║法用金珠貴劑擣和使久益光潤吾貧無有至鬻
B24n0135_p0340b12║他器物贖之不靳也故吾墨不多得庸富人欲高
B24n0135_p0340b13║直求售吾不辱吾墨使屈見之吾固不負墨然吾
B24n0135_p0340b14║無它能四方識不識咸以墨知吾名而墨亦豈負
B24n0135_p0340b15║吾哉愚謂潘之於墨能勞以終其身費至於破產
B24n0135_p0340b16║而不二其心盖游於藝而進乎道者也其承蜩文
B24n0135_p0340b17║入輪扁之徒與世之士君子口誦仁義及臨事則
B24n0135_p0340b18║悖所學與吾徒業稱傳道而志之專守之固求若
B24n0135_p0340b19║潘之誠於其墨皆可媿也於是作玄卿𮚏以遺之
B24n0135_p0340b20║陶以世易穎也日遷可久可速惟吾周旋丹鈆後來
B24n0135_p0341a01║或居吾上亦有繪事頃刻萬狀吾傳忞忞千里覿面
B24n0135_p0341a02║以吾記事巧歷百萬有文庚庚麗于日星時致雷電
B24n0135_p0341a03║蛟鼉夜驚我匪知玄智出玄下尚忍磨磷齒髮日化
B24n0135_p0341a04║堯卿御史豸冠像𮚏
B24n0135_p0341a05║服以彰其德而服之維稱也冠以著其法而孰于于
B24n0135_p0341a06║正也儼乎其若思則如廟如郊而敬也嵩華千尺鑠
B24n0135_p0341a07║白日而烈秋霜也與物同然而海涵春盎也運眾輻
B24n0135_p0341a08║於一轂而納萬象於一鏡也固天將利其器而徯以
B24n0135_p0341a09║康斯民而司　王命也
B24n0135_p0341a10║王道人𮚏
B24n0135_p0341a11║壯游江湖晚歸田里仕而知止富不求餘得非藏利
B24n0135_p0341a12║於鈍而用智以愚與物浮湛隨時卷舒閱今古為夜
B24n0135_p0341a13║且以天地為蘧廬譬之雲霧不雨物自沾濡璞玉在
B24n0135_p0341a14║山草木光腴故吾嘗愛王彥方馬少游之為人猶未
B24n0135_p0341a15║若龐蘊李通玄之達識而公則庶幾其徒也
B24n0135_p0341a16║趙宗吉御史豸冠像𮚏
B24n0135_p0341a17║稼而穡期豐積邦乃足食源之長其流湯湯為湖江
B24n0135_p0341a18║有文郁郁學以䔍之既仕而祿何以告之冠豸之峩
B24n0135_p0341a19║其容有赫思舉其軄以藎王國王國有待維楨維藩
B24n0135_p0341a20║克保克任式無爽予言
B24n0135_p0341b01║
B24n0135_p0341b02║
B24n0135_p0341b03║
B24n0135_p0341b04║
B24n0135_p0341b05║蒲室集卷之十四（終）
B24n0135_p0341b06║
B24n0135_p0341b07║
B24n0135_p0341b08║
B24n0135_p0341b09║
B24n0135_p0341b10║