B24n0135_p0341b11║蒲室集卷之十五目錄
B24n0135_p0341b12║銘
B24n0135_p0341b13║集慶路天禧寺講堂鐘銘
B24n0135_p0341b14║集慶路天寧禪寺鐘銘
B24n0135_p0341b15║集慶路崇回禪寺鐘銘
B24n0135_p0341b16║板銘
B24n0135_p0341b17║龍河廣智菴鐘銘
B24n0135_p0341b18║板銘
B24n0135_p0341b19║天臨路開福禪寺鐘銘
B24n0135_p0341b20║集慶路定林寺鐘銘
B24n0135_p0342a01║饒州路安國寺鐘銘
B24n0135_p0342a02║廣智菴三小鐘銘
B24n0135_p0342a03║二罄銘
B24n0135_p0342a04║寧國路崇教禪寺鐘銘
B24n0135_p0342a05║湖州路資福禪寺鐘銘
B24n0135_p0342a06║寧國路珩琅禪寺鐘銘
B24n0135_p0342a07║建昌路福山寺鐘銘
B24n0135_p0342a08║銘
B24n0135_p0342a09║存存齋銘
B24n0135_p0342a10║近思齋銘
B24n0135_p0342a11║敬學齋銘
B24n0135_p0342a12║魯山銘
B24n0135_p0342a13║定林住處銘
B24n0135_p0342a14║頑石銘
B24n0135_p0342a15║書𭘧軒銘
B24n0135_p0342a16║臥雲室銘
B24n0135_p0342a17║祭文
B24n0135_p0342a18║祭中峯和尚文
B24n0135_p0342a19║祭鄧善之使君文
B24n0135_p0342a20║祭照元晦文
B24n0135_p0342b01║祭信南海文
B24n0135_p0342b02║祭徒弟知津文
B24n0135_p0342b03║吊鎦忠憲公文
B24n0135_p0342b04║祭穎侍者文
B24n0135_p0342b05║祭徒弟行宥文
B24n0135_p0342b06║祭徑山元叟和尚文
B24n0135_p0342b07║祭高獨峯文
B24n0135_p0342b08║祭瑛石室文
B24n0135_p0342b09║祭徒弟寶滿
B24n0135_p0342b10║
B24n0135_p0342b11║蒲室集卷之十五
B24n0135_p0342b12║豫章　釋　大訢　笑隱
B24n0135_p0342b13║銘
B24n0135_p0342b14║集慶路天禧寺講堂鐘銘
B24n0135_p0342b15║聖教東漸時尚屯僧會始以設利徵教傳千年演大
B24n0135_p0342b16║乘音聞孔揚鏗華鯨聞寂覺空妙道凝非言非默非
B24n0135_p0342b17║色聲天清地寧歲豐登祈天壽考億萬齡
B24n0135_p0342b18║集慶路天寧禪寺鐘銘
B24n0135_p0342b19║天寧深公葺其寺大完作鐘以考擊之眾肅如也
B24n0135_p0342b20║南昌大訢為之銘曰
B24n0135_p0343a01║大哉聖教顯幽咸若一音普聞萬類齊作疇克宣之
B24n0135_p0343a02║有聲春容警昬唘聵開陽闔隂夙夜有恒與時降升
B24n0135_p0343a03║籟鳴于谷龍吟于泓大啟其機怒潮迅霆聞而冈覺
B24n0135_p0343a04║視此刻銘
B24n0135_p0343a05║集慶路崇因禪寺鐘銘（有序）
B24n0135_p0343a06║天曆元年七月
B24n0135_p0343a07║文皇發建業幸江陵臺臣從至新亭之崇因寺張
B24n0135_p0343a08║燕而別明年遣使賜白金于寺又八年住山正逵
B24n0135_p0343a09║葺其寺大完作巨鐘宣教令警幽聵以無忘羙墻
B24n0135_p0343a10║之思焉豫章大訢為之銘曰
B24n0135_p0343a11║龍光有煒新亭燕喜神用相止宜膺大寶高陵言言
B24n0135_p0343a12║氣欝而宜爰播鴻音上聞于天天聽匪遐顧我下土
B24n0135_p0343a13║大定超然一息萬古永懷
B24n0135_p0343a14║聖德有聞而覺聞寂覺圓萬化磅礡勗哉皇皇而應
B24n0135_p0343a15║無方谷虛不盈吾道其有終
B24n0135_p0343a16║板銘
B24n0135_p0343a17║匪朝匪暮兮爾聲孔揚更百世兮爾質彌貞吁嗟乎
B24n0135_p0343a18║人之有生
B24n0135_p0343a19║龍河廣智菴鐘銘
B24n0135_p0343a20║龍集丁東菴成鐘在簴訢作銘扣而應器之弘寂彌
B24n0135_p0343b01║覺聞非聲
B24n0135_p0343b02║板銘
B24n0135_p0343b03║警怠昬惟爾訓誠之至天人應
B24n0135_p0343b04║天臨路開福禪寺鐘銘（有序）
B24n0135_p0343b05║皇帝南巡時嘗幸潭之開福寺住山志福以遭寵遇
B24n0135_p0343b06║懼莫報稱乃曰觀音大士由音聞以證圓通而鐘
B24n0135_p0343b07║又音之弘者警昬唘聵為益滋多於是範金為鉅
B24n0135_p0343b08║鐘扣擊以𮚏　鴻𨤲而宣　聖德也使來謁銘銘
B24n0135_p0343b09║曰
B24n0135_p0343b10║邈矣南服維嶽奠之　六龍行天赫然眷之眷之維
B24n0135_p0343b11║何繄我覺皇維
B24n0135_p0343b12║皇同德以宅萬方如霆之震百蟄斯作大風何從萬
B24n0135_p0343b13║谷若荅　徽音鴻烈不在金石神人報功願播無斁
B24n0135_p0343b14║乃酌金齊乃擊乃考聲容孔昭亦寓于教萬室夜遙
B24n0135_p0343b15║匪警而寤闡幽出冥有萬其趣疇不耳聞而聞以性
B24n0135_p0343b16║六用無偶萬物齊應川后山君不有駿奔何福不降
B24n0135_p0343b17║以開
B24n0135_p0343b18║皇元吾宗尚賴昌于世世刻銘同久敢告鳬氏
B24n0135_p0343b19║集慶路定林寺鐘銘
B24n0135_p0343b20║定林寺法嵩講主化諸檀越作大鐘龍翔寺住山
B24n0135_p0344a01║比丘大訢為作銘
B24n0135_p0344a02║大揚聖教辭暢理彰機之弗齊或翕或張有聞咸作
B24n0135_p0344a03║爾音于鍠如發其蔀唘幽迪陽進脩無住由聞取證
B24n0135_p0344a04║常覺而妙聞亦非性今古無間物我同真非言非默
B24n0135_p0344a05║常宣法音設教如是惟嵩克似勒此訓辭以告鳧氏
B24n0135_p0344a06║饒州路安國寺鐘銘（有序）
B24n0135_p0344a07║番易諸山舊多名𪧐故妄庸者不敢廁其列西竺
B24n0135_p0344a08║紹曇歸住安國寺既以才德之羙服其人又能興
B24n0135_p0344a09║癈補弊範金為巨鐘朝夕扣擊以警其徒使來謁
B24n0135_p0344a10║銘銘曰
B24n0135_p0344a11║無象之先同乎一元有生以形如流失源惟覺有訓
B24n0135_p0344a12║克復于本耳聰而聞聞𥁞聲泯聞性不昧非寂非聲
B24n0135_p0344a13║空刼日用非去來今鯨呿雲合番水如荅大定安安
B24n0135_p0344a14║不起于榻拯彼沈溺漫漫九泉長夜忽且而升于天
B24n0135_p0344a15║導師作鐘其旨如是以如是聞無媿鳧氏
B24n0135_p0344a16║廣智菴三小鐘銘
B24n0135_p0344a17║聞而覺覺而妙心非佛智非道
B24n0135_p0344a18║體之成備五行扣而鳴妙與化冥孰謂人有知覺于
B24n0135_p0344a19║不如物之無情
B24n0135_p0344a20║笑隱子作鐘朝夕扣之以警吾徒
B24n0135_p0344b01║二磬銘
B24n0135_p0344b02║聞無聞妙而神兮
B24n0135_p0344b03║靜而應[母-(、/、)+〡]不敬兮
B24n0135_p0344b04║寧國路崇敬禪寺鐘銘（有序）
B24n0135_p0344b05║番易克齊叅南屏佛智歸住南陵之崇教廿五年
B24n0135_p0344b06║矣大新其寺復鑄鉅鐘以宜其教使夫人天幽明
B24n0135_p0344b07║異類聞而警悟以證入圓通三昧其施不亦博乎
B24n0135_p0344b08║乞銘於龍河笑隱大訢為之銘曰
B24n0135_p0344b09║扣而應體元靜用則神誠夫性噫惟汝不言之令
B24n0135_p0344b10║湖州路資福禪寺鐘銘（有序）
B24n0135_p0344b11║番易正逵田金陵崇因遷湖之資福以久癈方爬
B24n0135_p0344b12║梳補苴未一載而罹欝攸之變逵乃益自勵誓圖
B24n0135_p0344b13║興復先有鉅鐘為淛右冠銷鑠澌𥁞矣始謀更作
B24n0135_p0344b14║之非欲侈舊觀所以肅藂林齊教令使幽冥異類
B24n0135_p0344b15║由音聞以返聞自性成無上道而人神以和則寺
B24n0135_p0344b16║之完羙可計日成功也寓書求銘為之銘曰
B24n0135_p0344b17║計籌之山禺泉淵淵武恭之阡禪宮渠渠禪祖是居
B24n0135_p0344b18║有林其徒道傳教宣不煩於言考鐘于縣警聵唘昬
B24n0135_p0344b19║聞於無聞惟覺之元囿于化中或塞而通罹彼祝融
B24n0135_p0344b20║作我中興百煉愈剛其聲孔楊鳳躍鯨呿萬礎星羅
B24n0135_p0345a01║惟逵之勞蚤夜以同令音無窮有永吾宗
B24n0135_p0345a02║寧國路珩琅禪寺鐘銘
B24n0135_p0345a03║求嘉唘一𨵿住宣城珩琅禪寺繕脩大完復作鉅
B24n0135_p0345a04║鐘寓書求銘為作銘曰
B24n0135_p0345a05║傳道以言言有窮示以寂默或不通資汝考擊開群
B24n0135_p0345a06║聾警昬䇿怠善以萌聞於無聞聞性空無思無脩超
B24n0135_p0345a07║聖功珩琅削玉青𤥼瓏桮渡振錫遺奇蹤惟唘似之
B24n0135_p0345a08║昌厥宗欲以萬石留春容鼓槖特奮千夫雄寒潭照
B24n0135_p0345a09║空吟老龍虛谷荅響萬竅風唘之善訓寧無同我為
B24n0135_p0345a10║銘之惟汝庸
B24n0135_p0345a11║建昌路福山禪寺鐘銘
B24n0135_p0345a12║鼎山新禪師主肝之福山寺百癈具舉乃範金為
B24n0135_p0345a13║巨鐘使來謁銘銘曰
B24n0135_p0345a14║閩楚之交山斷若玦師據其衝過者必閱無當其機
B24n0135_p0345a15║夕默斯要假爾令音以宣其教爾虛有容而應不窮
B24n0135_p0345a16║十方無間如風度空霜月夜寒萬籟不作聞非有聞
B24n0135_p0345a17║覺亦非覺差爾來學妙乎師承大振厥宗我銘是徵
B24n0135_p0345a18║
B24n0135_p0345a19║
B24n0135_p0345a20║
B24n0135_p0345b01║
B24n0135_p0345b02║
B24n0135_p0345b03║
B24n0135_p0345b04║
B24n0135_p0345b05║
B24n0135_p0345b06║
B24n0135_p0345b07║
B24n0135_p0345b08║
B24n0135_p0345b09║
B24n0135_p0345b10║
B24n0135_p0345b11║銘
B24n0135_p0345b12║存存齋銘為趙公子去疾作
B24n0135_p0345b13║人之奉身輿馬器服或假或失終求以復性生而靜
B24n0135_p0345b14║人所均有奔軼蕩泊頃刻莫守貴物賤己重外惑內
B24n0135_p0345b15║秪益其愚胡寧不畏大雅君子存存以究顛沛周旋
B24n0135_p0345b16║儼若前後若倚於衡以左以右不越衽席彌綸宇宙
B24n0135_p0345b17║匪邇而遐河海流潤莫著乎隱鳥飛魚泳怡怡慈順
B24n0135_p0345b18║維涼國是訓匪訓于室以施于邦國
B24n0135_p0345b19║近思齋銘為偰公遠作
B24n0135_p0345b20║天日之遠圭測其景泉流地中汲深以綆道大如大
B24n0135_p0346a01║德淵如泉我求而獲衽席之間聽視言動或外誘之
B24n0135_p0346a02║川潰于防何以復之萬殊一本萬古一息日用無間
B24n0135_p0346a03║燕處飲食亦有萬卷父子師友載膏爾車言駕周道
B24n0135_p0346a04║于王作賔公矦之孫乃眷環堵岌其高門
B24n0135_p0346a05║敬學齋銘為管元賔作
B24n0135_p0346a06║工試以藝巧力日至賈之於利歲閱月計我治于內
B24n0135_p0346a07║日益日損莠鉏其驕苗糞其本六合之富萬物之有
B24n0135_p0346a08║我獻我酬我納自牖物我無联而應無方如雲膚寸
B24n0135_p0346a09║雨于八荒不有滔滔其源濫觴朂㢤君子銘以勿忘
B24n0135_p0346a10║魯山銘（有序）
B24n0135_p0346a11║文皇以孝治天下嚴祀
B24n0135_p0346a12║祖考特設太禧院捴之復置隆祥使司皆以師相領
B24n0135_p0346a13║其事其司屬悉選用不輕授平江善農提舉司其
B24n0135_p0346a14║屬也掌承天龍翔崇禧三寺之田賦高昌岳公魯
B24n0135_p0346a15║山實為官長龍翔以
B24n0135_p0346a16║文皇潛宮安奉　神御春秋二忌臺臣展祭如生後
B24n0135_p0346a17║至元五年正月岳公來董祀事凡酒醴牲牷殽果
B24n0135_p0346a18║體節之薦視滌之潔禮敬俱至觀者大悅謂公雖
B24n0135_p0346a19║貴胃而詩禮如素習其稱魯山為宜為作銘曰
B24n0135_p0346a20║高昌之裔去魯萬里孰羨魯邦魯多君子魯山維藩
B24n0135_p0346b01║岱岳中起盈靈毓秀天𢌿厥羙魯山之雲為雨崇朝
B24n0135_p0346b02║魯山之石盡為璚瑤作我國珍生甫及申不于其身
B24n0135_p0346b03║以施後人
B24n0135_p0346b04║定林佳處銘
B24n0135_p0346b05║金陵王載之讀書于祖隴𮚏善精舍扁其室曰定
B24n0135_p0346b06║林佳處笑隱子為作銘曰
B24n0135_p0346b07║定林有泉有蟄蜿蜒靈雨無爽作我豐年定林有石
B24n0135_p0346b08║無以攻玉為圭為璋泄我膏沐桓桓舒國平生伊周
B24n0135_p0346b09║用不迨志終愧巢由青松華髮逆𣄆身世歸榮千出
B24n0135_p0346b10║佳處在是朂㢤爾後求志乃翁蓄而不施天嗇其豐
B24n0135_p0346b11║豈無駟馬來林之下無易其處樂我鐘鼓
B24n0135_p0346b12║頑石銘
B24n0135_p0346b13║荊山有璞和刖其足靈璧有貢裕陵之辱我守其頑
B24n0135_p0346b14║庶全太樸傲[甐-瓦+皮]皴于雪霜寄偃蹇于林薄無光潤以
B24n0135_p0346b15║媚烟雲無廉稜以露鋒鍔爾羊群牧爾牛礪角苔溫
B24n0135_p0346b16║夜趺風清專壑勺一窪於四溟載一卷于五嶽所謂
B24n0135_p0346b17║外癯而中腴配懿德之無怍者也
B24n0135_p0346b18║書𭘧軒銘
B24n0135_p0346b19║鄭同甫名其室為書𭘧軒取鄭康成居不其山有
B24n0135_p0346b20║草如䪥曰書𭘧云里人大訢為之銘曰
B24n0135_p0347a01║通德之里聖學淵藪道之翕張乾綱坤紐大和薰蒸
B24n0135_p0347a02║庶物蕃膴山有豐草溥露湑湑穆如清風沛然時雨
B24n0135_p0347a03║厭原訏訏化成郢魯克纘其緒子鄭同甫言擷其英
B24n0135_p0347a04║於焉容與以束以紉萬卷有序[禾*畏]蓻孔碩舜陶不窳
B24n0135_p0347a05║爾維似之以昌而祖
B24n0135_p0347a06║臥雲室銘
B24n0135_p0347a07║燕息之安孰不求遂藉之氍毹奉以甘毳或惴于心
B24n0135_p0347a08║背若芒刺千金廣居不易吾廬有渰自西其光如濡
B24n0135_p0347a09║匪暱匪䟽聊與子娛或以寢處或以寤歌不違衽席
B24n0135_p0347a10║孰阻嚴阿其居伊何維德是似庶幾無愧旌以勿替
B24n0135_p0347a11║祭文
B24n0135_p0347a12║祭中峯和尚文
B24n0135_p0347a13║嘗觀於人有負不世之材鍾盖代之氣天機矜能神
B24n0135_p0347a14║巧運智仕崇謗興名高毀至如焚膏之坊炎俄光炯
B24n0135_p0347a15║而燼棄孰若我師之無為若將頺然於一世故太聲
B24n0135_p0347a16║之遠播倐颷馳而雷厲萬乘向風安車莫致三公問
B24n0135_p0347a17║道跪拜趨事亦有島夷致書奉弊士女提㩗千里委
B24n0135_p0347a18║積家祠繪像教載飲食如嚴君親惕若僕吏公固逃
B24n0135_p0347a19║之莫釋重累垂髮垢衣茅茨不薙澗飲一瓢食粥一
B24n0135_p0347a20║器世皆仰公莫識公志內己外物高穹厚地行通神
B24n0135_p0347b01║明化率異類特其小耳道豈在是辯劇連環理貫百
B24n0135_p0347b02║氏脫口千言落筆萬字夫豈多能公之游戲濟北正
B24n0135_p0347b03║宗凜乎將墜譬之九鼎一絲是寄叢林荒荒黨闘族
B24n0135_p0347b04║詈勢奪貨取魔孽方熾如取大盜官授之位肆行詭
B24n0135_p0347b05║随孰剔其偽彼之所榮公之所愧故於大方却走畏
B24n0135_p0347b06║避宗唱之濫眾響同吹口耳授受相悅狐媚師寧不
B24n0135_p0347b07║言豈曰無意誰其嗣之百不一試世無知公千古長
B24n0135_p0347b08║喟遺言見及置我鑪錘豈敢忘之撫膺惴惴正宗是
B24n0135_p0347b09║慟胡收我涕
B24n0135_p0347b10║祭鄧善之使君文
B24n0135_p0347b11║惟公學究天人之奧道通性命之原已驗諸死生之
B24n0135_p0347b12║際神完氣正遺濁世之孤騫則我方外之友無牽于
B24n0135_p0347b13║愛夫何戚戚於言又歷觀其平生令聞聲光駭動一
B24n0135_p0347b14║世亦風厲而霆奔早入成均下帷討論暨領憲綱民
B24n0135_p0347b15║以不冤乃鉏其驕此苗而莠乃黜其偽彼鶴而軒至
B24n0135_p0347b16║若經筵之召對示師道之益尊進嘉言於唘沃𮚏一
B24n0135_p0347b17║氣之元元或霜露以成物或煦育之春溫灝灝乎如
B24n0135_p0347b18║河漢之無極孰窺其演𨒶於崑崙幸名遂而身退猶
B24n0135_p0347b19║眷眷于寵恩就第賜金侑之上尊固人生之無憾後
B24n0135_p0347b20║垂裕于後昆愧我野衲徃來公門蒲龕夜定具葉朝
B24n0135_p0348a01║翻唘玄機於破的會眾說而剖藩拯泥塗之墊溺炳
B24n0135_p0348a02║炬照於重昬故吾宗之紀述每增重於璵璠羙哉黼
B24n0135_p0348a03║黻䇄乎崇垣念德音之未遠睇磨厓之可捫此吾黨
B24n0135_p0348a04║所以致哀于一奠而莫能起公于九原然公之靈何
B24n0135_p0348a05║徃而不在豈與死而同𥁞生而獨存盖將亘乎終古
B24n0135_p0348a06║融諸萬象包六合而隘乾坤則公與我之無間又何
B24n0135_p0348a07║侍於三生石上之魂冀有聞而擊節庶不徒薦於蘋
B24n0135_p0348a08║蘩
B24n0135_p0348a09║祭照元晦文
B24n0135_p0348a10║延祐六年八月三日元晦照公書記示寂於湖之餘
B24n0135_p0348a11║慶菴越八月訃至明日南山友人四明覺恩建安自
B24n0135_p0348a12║如豫章大訢等具湯茗時羞之奠為文而祭之曰公
B24n0135_p0348a13║居里閭孰非遠游取友四方楚蜀閩甌其友何人孰
B24n0135_p0348a14║感于中匪親匪䁥涕之無從不以令德既賢且藝顴
B24n0135_p0348a15║頰豐貌天授之器莫知其它居焉即世無寧多能以
B24n0135_p0348a16║速百歲彼昧昧者或鼓其啄謂善可怠謂惡可肆我
B24n0135_p0348a17║知彼蒼無預公事豈無壽考泯沒誰記公之不年萬
B24n0135_p0348a18║古長喟顏柳楷書陶韋五字亦有萬卷佛孔百氏尚
B24n0135_p0348a19║遺身後光怪設利世可聞見猶或不墜矧其內者非
B24n0135_p0348a20║我能議胡攪于懷蘊藻莫𬾨公寧有知薦此歔欷庶
B24n0135_p0348b01║幾吾徒是訓是勵
B24n0135_p0348b02║祭信南海文
B24n0135_p0348b03║予與兄同侍先師入淛相處固密且久而眾中交游
B24n0135_p0348b04║動成阡陌送死聞訃時若驚憂及事過即忘獨聞兄
B24n0135_p0348b05║訃惻惻不已者追念先師在百丈時眾不滿百常多
B24n0135_p0348b06║奇士兄剛直孤介人以令器期之後聞出世有眾千
B24n0135_p0348b07║人大行先師之道於嶺海間年三十一而化此其可
B24n0135_p0348b08║痛也又臨終時璝弟適在側以訃音随海舶而至舟
B24n0135_p0348b09║數四將覆而僅免若有神護以致兄之言於予也則
B24n0135_p0348b10║予之言兄豈有不聞者耶近時師資不明其上者取
B24n0135_p0348b11║古人緒餘口耳授受而下者以賄勢阿附同黨牽援
B24n0135_p0348b12║而予與兄幸無此愧故今設奠于室敢以無愧者為
B24n0135_p0348b13║薦冀兄大寂定中聞之有以契于懷也尚饗
B24n0135_p0348b14║祭徒弟知津文
B24n0135_p0348b15║自汝從吾十有三載吾役汝以勞而不能訓汝之道
B24n0135_p0348b16║吾有負於汝矣吾以
B24n0135_p0348b17║天子賜田欲復其賦役而遺後人以安故遣行宥與
B24n0135_p0348b18║汝請命于　朝九三入京徃返數萬里使汝負病朝
B24n0135_p0348b19║夕號呼行已及境不能信𪧐而至以見吾面竟客死
B24n0135_p0348b20║于維揚汝常晨起誦經夜為鬼神施食力疾危唑念
B24n0135_p0349a01║佛不輟而終賴友人買棺闍維𮖐骨而歸嗚呼痛哉
B24n0135_p0349a02║汝身頎然吐音如鐘徃來朝貴間善致辭令御下有
B24n0135_p0349a03║恩而威賞必行司帑𢈔無毛髮苟取又能諭其黨使
B24n0135_p0349a04║皆廉勤故吾每事委汝汝益勞悴而久受疾于身不
B24n0135_p0349a05║以吾告而不知也汝無它儲惟有米百九十石皆吾
B24n0135_p0349a06║積年以與汝者汝臨終之言以七十石貸於客戶歲
B24n0135_p0349a07║取息給眾僧之醫藥八十石以奉母及諸弟四十石
B24n0135_p0349a08║與受業中竺并吾塔院吾悉如汝言也汝二弟吾教
B24n0135_p0349a09║之恤之使省汝父母汝前年沉洲開田六千畝寺之
B24n0135_p0349a10║眾賴其食於無窮也吾令沉洲之人祀汝使一飯必
B24n0135_p0349a11║祭擇地為竁以葬汝骨旌汝之勞而尉吾思吾固知
B24n0135_p0349a12║哀悼之無益而惻惻不能忘汝者以茲山開創之不
B24n0135_p0349a13║易求輔佐之能如汝者無數人焉其誰與謀之乎吾
B24n0135_p0349a14║常與汝言吾年未甚老而衰憊異常俟蠲賦之文下
B24n0135_p0349a15║即求退而菴居汝方壯豈無二十年以養吾老然後
B24n0135_p0349a16║隨汝之器而授汝之道庶幾[酉*(刀/(刀*刀))]汝之力而息汝之勞
B24n0135_p0349a17║豈謂汝遽舍我而先歿也汝壯猶不可恃况吾衰憊
B24n0135_p0349a18║者又豈可逆料哉昔吾祖以栽松道人之老囑其委
B24n0135_p0349a19║化再來付以衣法汝能効之則吾當忍死以待汝汝
B24n0135_p0349a20║有知乎汝無知乎
B24n0135_p0349b01║吊鎦忠憲公文
B24n0135_p0349b02║士平居議論無所不至臨小利害則易其守孰有委
B24n0135_p0349b03║質徇義殺身成仁者乎故觀人之道惟死不容偽曾
B24n0135_p0349b04║子易簀子路𦀽纓雖有常有變之不同而同歸于正
B24n0135_p0349b05║龍逢比于死於諫伋壽申生死於父命前史書之若
B24n0135_p0349b06║中丞鎦公伯宣之死死於其官者也至元中公為行
B24n0135_p0349b07║臺官居金陵時江淮省有權貴怙勢不法公命御史
B24n0135_p0349b08║劾之馳奏語泄權貴賂宰執誣公以它事追逮維揚
B24n0135_p0349b09║公手書付從子自誠謂臺臣義不受辱引佩刀自决
B24n0135_p0349b10║天下共痛之而呫呫者謂公剛氣不忍死待辯能目
B24n0135_p0349b11║暴白不必有罪縱有罪不必死噫以公之智之才豈
B24n0135_p0349b12║不能是苟能是正小人之僥倖而公所深耻者也况
B24n0135_p0349b13║其時權臣肆威酷吏濟[皮-(〡/又)+(王/已)]必深文巧詆鍛鍊成獄公
B24n0135_p0349b14║宜屈膝就訊偷生免禍哉縱身脫虎口而臺綱委地
B24n0135_p0349b15║故慷慨就死使朝廷知臺有直臣而紀綱益振奸邪
B24n0135_p0349b16║膽落而小人知有所畏矣公死三十年御史臺請于
B24n0135_p0349b17║朝諡忠憲追封彭城公又二十年公從子持卿以公
B24n0135_p0349b18║遺書示予予伏跡林下於世無所欣戚然於公之死
B24n0135_p0349b19║不自知其悲且憤也可敦薄俗為詞以悼之其詞曰
B24n0135_p0349b20║山有虎兮水有蛟欲禦其害兮吾操吾力匪力之弗
B24n0135_p0350a01║敵兮匪智之弗周時偶失利兮竟殞身而弗救肆彼
B24n0135_p0350a02║蛟虎兮反起其仇人不念之兮忍匿笑而聚尤終譽
B24n0135_p0350a03║顯顯兮莫贖其勞尚賈餘勇兮神與化游浮雲驂兮
B24n0135_p0350a04║龍為輈覽故土兮尉子憂子憂兮曷瘳些悲風兮大
B24n0135_p0350a05║招
B24n0135_p0350a06║祭穎侍者文
B24n0135_p0350a07║吾宗授受不乳而鷇機應氣感克類克肖子有令姿
B24n0135_p0350a08║爰唘其要有聲㫪容如樂九奏庶幾吾宗可起其什
B24n0135_p0350a09║寧有鬼神顧我弗祐有生芸芸萬化一囿生之維艱
B24n0135_p0350a10║既毓既茂我刈我穫胡剪我秀人猶念之我心孔疚
B24n0135_p0350a11║物有不齊將誰歸咎我祭而享失辭以侑
B24n0135_p0350a12║祭徒弟行宥文
B24n0135_p0350a13║吾德薄多艱累諸徒以勞役而致斃者凢數人而汝
B24n0135_p0350a14║最苦痛始吾起癈杬之鳳山汝來佐吾繕脩五年而
B24n0135_p0350a15║寺完及遷中竺罹欝攸之變克圖興復汝勞居多天
B24n0135_p0350a16║曆之初
B24n0135_p0350a17║文皇以潛邸為寺召吾主之始未有稟給薪米塩醯
B24n0135_p0350a18║惟汝措晝元𮈒間
B24n0135_p0350a19║上命鬻田于寺蠲其差稅而未得省部文下使汝請
B24n0135_p0350a20║千　朝一再徃返萬五千里經涉四載風雨渴飢傷
B24n0135_p0350b01║汝肌骨吏文深刻甲可乙否勞汝憂思幸賴卿相愍
B24n0135_p0350b02║汝之誠憐汝之勤唘奏
B24n0135_p0350b03║兩宮文移臺省官免稽逋數積千餘貽後人以安惠
B24n0135_p0350b04║及百世觸𭵴來歸嬰疾未覺予喜汝至露坐通夕吾
B24n0135_p0350b05║欲退休命捴庶務汝辤以疾吾固不許豈謂竟死於
B24n0135_p0350b06║是耶以汝之能吾愛之至不知速汝于死汝亦忠勤
B24n0135_p0350b07║不逆吾志死不辭勞汝在京都奔走官事或終日不
B24n0135_p0350b08║食吾書責汝過於儉苦無斳口體而𢦤其生以貽吾
B24n0135_p0350b09║憂孰謂驗於今日也吾住山一無所成而累人以死
B24n0135_p0350b10║不能為汝師矣遺恨冥冥可勝痛毒吾受命
B24n0135_p0350b11║先帝開創茲山欲弘吾祖之道訓迪後人必資於居
B24n0135_p0350b12║室食用而所以命汝者為眾也非為己也期於報
B24n0135_p0350b13║先帝而弘吾祖之道也而今則已矣吾疾日加雖退
B24n0135_p0350b14║而未能去譏謗蝟生無寧日矣况復失汝而任吾事
B24n0135_p0350b15║者誰歟汝初入都吾與汝金汝愳不足罄私槖以行
B24n0135_p0350b16║歸不求償而歸其贄弊之餘纖介無取又良難也汝
B24n0135_p0350b17║忠於師勤於眾為善而不蒙其福人所與而天奪之
B24n0135_p0350b18║何如也彼貪無厭竭于貨而覆厥事而壽而康者又
B24n0135_p0350b19║何如也而果回施報之說為虛矣或謂業感三世得
B24n0135_p0350b20║非嗇於今而豐其報於身後若是固有之而昧昧者
B24n0135_p0351a01║不得而知也汝力疾危坐念佛而化佛即自性念念
B24n0135_p0351a02║不昧無係於身之生滅世之延促庸置忻戚於其間
B24n0135_p0351a03║哉然至人不遺情達士不癈禮雖寓一哀何傷焉于
B24n0135_p0351a04║以明師資之道盡死生之義我心汝靈洞然今古吾
B24n0135_p0351a05║欲吾哭之不慟不可也
B24n0135_p0351a06║祭徑山元叟和尚文
B24n0135_p0351a07║公與先師齊驅宋季潛子器之雷動一世後七十年
B24n0135_p0351a08║惟公獨在趙州汾陽高出行輩如見先師床下受拜
B24n0135_p0351a09║筞我駑蹇箴我狂隘我來金陵不阻書誨我眷茲山
B24n0135_p0351a10║翠華所届倚公之重雄冠海岱累請于朝待命不至
B24n0135_p0351a11║胡以訃聞德音未沫濟北之宗藐焉孤寄承之何人
B24n0135_p0351a12║化為異類所恃惟公庶幾知畏公復徃矣而我何恃
B24n0135_p0351a13║如舉九鼎畀之孺稚胡力之任不顛以躓孰云潢潦
B24n0135_p0351a14║可接巨𣲖孰云焦壤可沃霈霈猶不遐遺置我鑪錘
B24n0135_p0351a15║有赫其臨光吐虹霓尚聆後訓遲烈颷厲平生幾何
B24n0135_p0351a16║萬古長喟吾宗是慟匪私我涕
B24n0135_p0351a17║祭高獨峯文
B24n0135_p0351a18║高公獨峯長老於至正二年七月十一日徃赴海塩
B24n0135_p0351a19║天寧住持於九月廿八日示寂越二十日訃聞十月
B24n0135_p0351a20║廿五日龍翔寺住持大訢設位于東菴披誦華嚴法
B24n0135_p0351b01║華妙典用伸莊嚴仍以湯茗之奠而祭之以文曰師
B24n0135_p0351b02║友道喪汙合黨分子有卓識獨拔其群始求其師淩
B24n0135_p0351b03║霄集雲取友于何龍河之濆以道淬礪如奯與存潛
B24n0135_p0351b04║子器之輔之以文追琢之妙盡為璵璠眾羽翾飛集
B24n0135_p0351b05║于鳳鸞庶幾吾徒以討以論彌年嬰疾尚接笑言列
B24n0135_p0351b06║剎之聘歡動于隣我惜其去懼勞厥身方通安問隨
B24n0135_p0351b07║以訃聞居然隔世曾不逾旬如戒長途出戶摧轅雲
B24n0135_p0351b08║天萬里飛不盡翰遺物分寄益感義敦猶懷慈母白
B24n0135_p0351b09║頭倚門貽書故園聞者悲辛念子粹羙無媿古人平
B24n0135_p0351b10║生已矣徒薦蘋蘩尚享
B24n0135_p0351b11║祭瑛石室文
B24n0135_p0351b12║前育王石室法弟禪師以至正三年三月十七日示
B24n0135_p0351b13║寂於吳江受經普向院闍維獲設利齒牙不燼陪葬
B24n0135_p0351b14║於受業祖三藏道法師之塔踰月訃至予以山門科
B24n0135_p0351b15║徵稅粮無暇越八月十七日光師晦機和尚遠忌乃
B24n0135_p0351b16║具位以配備湯茗時羞之奠而哭之以文曰寓形於
B24n0135_p0351b17║化眾萬不同及觀其盡均於一空我痛石室天毓令
B24n0135_p0351b18║質道昌于言玩華咀實四方仰之寂音仲靈載登玉
B24n0135_p0351b19║兒我祖是承胡病而窶寒暑莫禦我闖其臥僵起厲
B24n0135_p0351b20║語遺物示意佛祖是貽死生永訣不忘葴規逾月聞
B24n0135_p0352a01║訃設利[胠-ㄙ+豆]朧表之窣堵如三藏公為位設奠書緩告
B24n0135_p0352a02║罪先師諱日期子克配師友無人我何獨立道喪千
B24n0135_p0352a03║載寧忍一泣尚享
B24n0135_p0352a04║祭徒弟寶滿文
B24n0135_p0352a05║汝親昆季四人從釋三為吾徒皆能効力汝兄赴都
B24n0135_p0352a06║不返而卒曾不半載汝又繼沒孰不憐汝我痛何極
B24n0135_p0352a07║我徒亦多獨汝溫克役汝于勞靡間朝夕寒暑渴飢
B24n0135_p0352a08║奔走匍匐速汝于死繄我之匿孰非虛幻有生何益
B24n0135_p0352a09║牽于愛思如焚如溺吾甞訓汝先聖是則太定如如
B24n0135_p0352a10║常用而寂物我同體今古一息汝惟昭昭起然自得
B24n0135_p0352a11║我何不忘撫念疇昔汝有遺言散汝遺物吾與汝粟
B24n0135_p0352a12║歲貨取息遇夏設供與眾同食石塔新成樹之松柏
B24n0135_p0352a13║期與汝兄同葬汝骨汝聽吾言庶尉悽𠰸
B24n0135_p0352a14║
B24n0135_p0352a15║
B24n0135_p0352a16║
B24n0135_p0352a17║
B24n0135_p0352a18║
B24n0135_p0352a19║
B24n0135_p0352a20║
B24n0135_p0352b01║
B24n0135_p0352b02║
B24n0135_p0352b03║
B24n0135_p0352b04║
B24n0135_p0352b05║
B24n0135_p0352b06║
B24n0135_p0352b07║
B24n0135_p0352b08║
B24n0135_p0352b09║
B24n0135_p0352b10║
B24n0135_p0352b11║大元廣智金悟大禪師太中大夫住太龍翔集慶寺
B24n0135_p0352b12║釋教宗主兼領五山寺笑隱訢公行道記（有𮚏）
B24n0135_p0352b13║自太慧果禪師大弘臨濟之宗於東南晚得佛照光
B24n0135_p0352b14║以為之嗣北磵簡傳之至物初觀而得晦機熙公江
B24n0135_p0352b15║南既歸
B24n0135_p0352b16║國朝禪宗尊𪧐共扶其道者數公而已晦機充以老
B24n0135_p0352b17║成為國柱右隆然繼之名稱普聞於天下者則廣智
B24n0135_p0352b18║全悟大禪師訢公其人也公諱大訢字笑隱姓陳氏
B24n0135_p0352b19║本九江義門唐尚書操諸孫分居南昌先墓有豫章
B24n0135_p0352b20║之木持異神於相地者占之曰是當生奇男子為名
B24n0135_p0353a01║僧其道大行樹枯其徵也已而果然師生於至元甲
B24n0135_p0353a02║申八月二十七日生之夕所居宅地若震動人為驚
B24n0135_p0353a03║異稍長入鄉校穎悟過常兒書過眼轉成誦其親携
B24n0135_p0353a04║以出游至佛寺必瞻拜戀慕不能去父母知其忘俾
B24n0135_p0353a05║從伯氏之為僧於郡城水陸院法雲者九年雲之徒
B24n0135_p0353a06║彰為薙髮受具戒居八年學問日廣知求佛法大意
B24n0135_p0353a07║一山萬公住廬山之開先即徃見焉時年十七山一
B24n0135_p0353a08║見留之左右日夕警誨歎曰吾友晦機在百丈子欲
B24n0135_p0353a09║諮決究竟非見吾友不可師稟命詣百丈晦機識其
B24n0135_p0353a10║奇偉於眉睫間即使侍方丈他日謂之曰昔黃龍得
B24n0135_p0353a11║旨泐潭領徒游方及見慈明氣索汙下汝且道過在
B24n0135_p0353a12║甚處語未絁師抗聲曰千年桃核裏覓甚舊時仁
B24n0135_p0353a13║久之俾掌書記一日舉百丈野狐話問之師擬議
B24n0135_p0353a14║晦機震威一喝師於是群疑頓釋得無礙智同參
B24n0135_p0353a15║苦咨問之師後有頌云百丈野狐野狐百丈埋著
B24n0135_p0353a16║一坑伏惟尚享諸方多誦之晦機一日定中見天
B24n0135_p0353a17║門有榜師名為首因謂師曰昔東山祖有言我不
B24n0135_p0353a18║得勤遠則負慈明矣汝善保任乎晦機遷淨慈師
B24n0135_p0353a19║從之仍以為書記晦機說法文理精詣甞謂師曰
B24n0135_p0353a20║昔雪竇真淨及我妙喜以來內自教乘傍及儒老子
B24n0135_p0353b01║百家之言深入要眇故其文言浩乎如川至之不可
B24n0135_p0353b02║禦也師神觀高邁音吐如洪鐘素以博洽聞至其辨
B24n0135_p0353b03║論古今如指諸掌執筆書事文士良史莫或過之一
B24n0135_p0353b04║時名勝如恩斷江如一溪茂古林宣無言卓有行業
B24n0135_p0353b05║皆與師為忘年交本中峯居天目山之師子嚴中外
B24n0135_p0353b06║信向甚盛師甞謁之語至夜參半忽大風厓石欲堕
B24n0135_p0353b07║左右辟易師危坐如平時峰亦服其定力矣而學士
B24n0135_p0353b08║大夫如吳興趙文敏公孟頫已西鄧康莊公文原四
B24n0135_p0353b09║明袁文清公桷房山高公彥敬東陽胡長孺汲仲錢
B24n0135_p0353b10║唐仇遠近仁延祐進士莆城禓載仲𪪺金華黃溍溍
B24n0135_p0353b11║鄉及今翰林待制京兆社本伯原前後負時盛名與
B24n0135_p0353b12║師為文學之友者也晦機著萬一山塔銘屬師代作
B24n0135_p0353b13║請文敏公書之公一見大驚異以為真得古文法公
B24n0135_p0353b14║為杭州僧作顯教院記亦屬師代之及成不易一字
B24n0135_p0353b15║署己名以書至大辛亥初受請住湖州之鳥回祝香
B24n0135_p0353b16║之次諸山咸歎晦機之得人矣大報國寺者回宋故
B24n0135_p0353b17║宮而為之延祐庚申灾諸剎尊𪧐共迎師起癈未從
B24n0135_p0353b18║也趙公為親作䟽以請既至大作新之寺田之在宜
B24n0135_p0353b19║興者連歲不入師為歸其侵始有以食其眾江淛行
B24n0135_p0353b20║省丞相脫歡公故荅剌𦉴順德王之子也以世勛名
B24n0135_p0354a01║德靖重知大體兼行宣政院事領東南浮圖之教凢
B24n0135_p0354a02║大剎非名德不輕授特請師住中天竺人無間言而
B24n0135_p0354a03║師名日起矣天曆初元師夢神龍騰空覺而異之作
B24n0135_p0354a04║偈以識既而
B24n0135_p0354a05║天子以金陵潛邸作大龍翔集慶寺命江南行御史
B24n0135_p0354a06║臺督視其成甞有
B24n0135_p0354a07║𭥍曰江南大剎皆前代所為甲乙之次頗有定品今
B24n0135_p0354a08║日之作規制位望冝無加焉方大臣難於開法主者
B24n0135_p0354a09║師之器量久在　淵衷命為太中大夫號曰廣智全
B24n0135_p0354a10║悟大禪師為開山弟一代師恢弘鬯達汎應無滯偉
B24n0135_p0354a11║然江海之上舒卷自在不偏於空寂又明年與蔣山
B24n0135_p0354a12║曇芳忠俱召至京師京師之為禪宗者出迎河上曰
B24n0135_p0354a13║國家尚教乘塔廟之建為禪者寂然禪剎興於今代
B24n0135_p0354a14║自師始吾徒賴焉師謝曰遵其行之為律宣其言之
B24n0135_p0354a15║為教傳其心之為禪有言有行皆所以明是心也吾
B24n0135_p0354a16║徒無負祖師西來意它不足論也日　召對　奎章
B24n0135_p0354a17║閣賜坐說佛心要深契
B24n0135_p0354a18║上旨舘於太禧宗禋院　勑設伊蒲妙饌賜貂裘金
B24n0135_p0354a19║衲衣及諸金幣皆內府珍異
B24n0135_p0354a20║上甞知師所為文曰蒲室集者命昭孝寺大司徒法
B24n0135_p0354b01║洪取進法洪亦博洽內外典深為講達
B24n0135_p0354b02║上問師嗣法何人曰元熙也因𮚏其道業源委
B24n0135_p0354b03║上嘉歎命學士虞集製銘賜之居十日中使問尉洽
B24n0135_p0354b04║至請還從之賜中天竺名曰天曆永祚寺而命師之
B24n0135_p0354b05║菴居曰廣智皆命虞集為之書祖道於城南僧舍凢
B24n0135_p0354b06║食設皆貴臣以
B24n0135_p0354b07║上旨為之主
B24n0135_p0354b08║上之眷斯寺也外以臺臣護視使者從中來賜與無
B24n0135_p0354b09║虛月
B24n0135_p0354b10║皇上至元二年以老病求退御史大夫撒迪公以聞
B24n0135_p0354b11║優詔不許加號釋教宗主兼領五山寺餘如故而賜
B24n0135_p0354b12║予尤厚匡匪之頒徧及寺眾　勑外臺護視使安居
B24n0135_p0354b13║而終老焉先百丈有禪苑清規其徒遵用之甞有
B24n0135_p0354b14║旨命師脩改乃分為九章今行焉於是中朝西域高昌
B24n0135_p0354b15║三韓滇池于闐與湖江淮漢𨵿蜀閩廣之俊傑四面而
B24n0135_p0354b16║至法席莫尚焉師之居於是也自中朝外藩臺閣風紀
B24n0135_p0354b17║貴人名公卿至者莫不頎盖為禮非人力所能致也而
B24n0135_p0354b18║文詞語言流傳四方震蕩耳目亦顧[耳*丐]雄發於一時
B24n0135_p0354b19║矣初給錢為中𮈒鈔者二十萬緡設官領之取子錢
B24n0135_p0354b20║以為食後癈其官以歸寺之人出納為息不能盡一
B24n0135_p0355a01║稍病之至正元年　勑有司市民良田以傳寺歲賦
B24n0135_p0355a02║粟以食公私無所係累歎曰吾徒庶晏佚一搏於朝
B24n0135_p0355a03║夕吾亦老且休矣四年五月一日為文書請以徑山
B24n0135_p0355a04║忠曇芳代己升堂擊鼓辭眾退居廣智菴居兼旬肩
B24n0135_p0355a05║輿與御史大夫脫歡公為別留書凢與交游之善者
B24n0135_p0355a06║命弟子䟽　兩朝賜己金弊等𥁞以付寺僧俾營萬
B24n0135_p0355a07║佛閣以報　國恩既乃臥示疾明且天大風雨白晝
B24n0135_p0355a08║變暝召入室弟子各加勉諭從容作偈儼然而逝是
B24n0135_p0355a09║月廿四日壬子也得年六十一僧臘四十六初龍翔寺
B24n0135_p0355a10║成營三塔於石頭城之東岡弟子龕奉全身措於塔
B24n0135_p0355a11║院自憲臺郡縣大小吏士緇素老幼送者萬眾隂雲
B24n0135_p0355a12║四興涼颸泄然行者不知暑眾散始罷八月礱石為
B24n0135_p0355a13║坎於石城之岡十六日奉而藏焉表浮圖於其上其
B24n0135_p0355a14║徒之在杭州報國永祚者又奉師遺齒𤓰髮而塔於
B24n0135_p0355a15║鳳皇山師四會說法皆有語錄提頌敘說宗旨外集
B24n0135_p0355a16║詩文若干卷即所謂蒲室集者也度弟子若干人傳
B24n0135_p0355a17║法住山者若干人師性至孝父母蚤卒母蕭氏方盛
B24n0135_p0355a18║年即持齊念佛以居師受請報國時母率餘子薦新
B24n0135_p0355a19║祖考庭前忽生華形如白蓮盖芝類也鄉人聚觀香
B24n0135_p0355a20║色彌月不減占者以為師之瑞應也師雖不得至左
B24n0135_p0355b01║右而心常不忘目其文曰蒲室者所以識宗家睦州
B24n0135_p0355b02║織鞋為養之故事也故其為文為人子言必曰孝為
B24n0135_p0355b03║人臣言必曰忠為朋友之交言必曰信至語其徒脫
B24n0135_p0355b04║愛冈離無明直指本性以悟為則誘掖以進之激昂
B24n0135_p0355b05║以發之奮迅以决之機用迭發政令獨行其門人以
B24n0135_p0355b06║所得各有記可考也噫人才實難江濤眇然居忌不
B24n0135_p0355b07║恒能靜以應向使不為方外之歸亦足以用世者㢤
B24n0135_p0355b08║予與師相知四十年見師身受龍翔之寄至于今十
B24n0135_p0355b09║有七載歸老江上亦十二年向與交游者皆已𥁞矣
B24n0135_p0355b10║弟子懷渭本其甥也清脩善學有舅氏之風渭之為
B24n0135_p0355b11║名亦所以識也以其同門之意使予書其遺事可勝
B24n0135_p0355b12║慨乎乃述𮚏曰維昔至元
B24n0135_p0355b13║皇有南服神明合完生息來復預章楩楠殿於湖江
B24n0135_p0355b14║幹立條揚乃發駿厖文林蕭條靡契嘉會肆其脩能
B24n0135_p0355b15║求法方外達磨傳心別濟為宗至妙喜天縱橫朗融
B24n0135_p0355b16║遠紹緒流必有惠辯惟全悟師弘偉超鍊四坐道塲
B24n0135_p0355b17║說法沛然吐辭湧泉如洪如元衛法如嵩不咈明教
B24n0135_p0355b18║織蒲養親睦州之孝表裏東南捴于金陵
B24n0135_p0355b19║皇作梵宮龍翔是徵崇臺在焉耳目攸寄以領佛事
B24n0135_p0355b20║孰克堪是鼓鐘震驚龍象人天岳峙山連莫之雄先
B24n0135_p0356a01║金具珠璧園苑林澤道護萬福好爵嘉錫宣其惠慈
B24n0135_p0356a02║作新成規來嚮來參雲奔海馳
B24n0135_p0356a03║皇仁如天函覆如一俾善其眾休燕以室風雨漂搖
B24n0135_p0356a04║安如須彌生滅去來何足控持既念故交違越年歲
B24n0135_p0356a05║訊諸門人以作斯記前　奎章閣侍　書學士翰林
B24n0135_p0356a06║侍　講學士通奉大夫知　制誥兼脩國史蜀郡虞
B24n0135_p0356a07║集記
B24n0135_p0356a08║𣴎應二年初冬
B24n0135_p0356a09║風月庄左衛門（刊行）