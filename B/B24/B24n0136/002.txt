B24n0136_p0373a11║選佛譜卷第二
B24n0136_p0373a12║第二法道流弊門（凡五位）
B24n0136_p0373a13║破尸羅　　（那那。阿鼻獄　那謨。無間獄　謨謨。中品畜　阿阿。少財鬼
B24n0136_p0373a14║　阿彌。上品畜　彌彌。畜脩羅　阿陀。有財鬼　彌陀。鬼脩羅　陀陀。魔天
B24n0136_p0373a15║　那佛　謨佛。皆聽法雜眾　阿佛。取相懺　彌佛。無生懺　陀佛。求淨土　佛佛。下品上生）
B24n0136_p0373a16║譜曰。毀犯根本重戒。名破尸羅。謂於大小乘七眾
B24n0136_p0373a17║戒品之中。隨受何品。受後不能專精護持。或犯邪
B24n0136_p0373a18║婬。或偷重物。或斷人命。或妄言已證聖果。此則破
B24n0136_p0373a19║壞出世道器。最難救也。那那。則破戒之後。起大邪
B24n0136_p0373a20║見。撥無因果。故墮阿鼻。那謨。則見思並強。更增惡
B24n0136_p0373b01║業。故墮無間。謨謨。則癡愛覆心。不知改悔。故墮中
B24n0136_p0373b02║畜。阿阿。則猶有施善。故為少財。阿彌。則施戒略存。
B24n0136_p0373b03║故為上畜。彌彌。則猶護餘戒。故為畜脩。阿陀。則有
B24n0136_p0373b04║施有定。故為有財。彌陀。則存戒兼定。故為鬼脩。陀
B24n0136_p0373b05║陀。則禪定現前。故成魔侶。那佛。謨佛。則雖纏見愛。
B24n0136_p0373b06║不背如來。故能聽法。阿佛。則永斷相續。以祈滅罪。
B24n0136_p0373b07║為取相懺。彌佛。則觀罪性空。以求復戒。為無生懺。
B24n0136_p0373b08║陀佛。則一心不亂以念佛。專求帶業往生。佛佛。則
B24n0136_p0373b09║化佛應念以來迎。故得橫超樂土。
B24n0136_p0373b10║破軌則　　（那那。有間獄　那謨。中品畜　謨謨。少財鬼　阿阿。畜脩羅
B24n0136_p0373b11║　阿彌　彌彌　阿陀。皆作法懺　彌陀　陀陀。皆取相懺
B24n0136_p0373b12║　那佛　謨佛。皆出世福　阿佛。無生懺　彌佛。下下生　陀佛。下中生　佛佛。下品上生）
B24n0136_p0373b13║譜曰。毀犯小戒。及諸威儀。名破軌則。如五戒人飲
B24n0136_p0373b14║酒。八關齋人非時受食。沙彌觀聽歌舞。香油塗身。
B24n0136_p0373b15║比丘受殘宿食。墾土掘地。損傷草木。畜持金銀。及
B24n0136_p0373b16║餘一切非威儀等。此皆違越佛制。有深罪也。那那
B24n0136_p0373b17║等三。見思重故。不知悔除。乃墜三塗。阿阿雖有施
B24n0136_p0373b18║善。亦未除愆。故為畜脩。阿彌等三。並知依律說悔。
B24n0136_p0373b19║以求滅罪。為作法懺。彌陀等二。能於小罪懷懼。深
B24n0136_p0373b20║思對治。為取相懺。那佛。謨佛。自知煩惱習強。所以
B24n0136_p0374a01║勤修出世福業。阿佛棄捨犯原專求出要。為無生
B24n0136_p0374a02║懺。彌佛等三。深知末世持律之難。一心念佛。勤求
B24n0136_p0374a03║帶業往生。故隨功行淺深。橫超下輩三品。
B24n0136_p0374a04║毀正見　　（那那。無間獄　那謨。下品畜　謨謨。無財鬼　阿阿。中品畜
B24n0136_p0374a05║　阿彌。少財鬼　彌彌。畜脩羅　阿陀。有財鬼　彌陀。十仙　陀陀。魔天
B24n0136_p0374a06║　那佛　謨佛。俱作法懺　阿佛。取相懺　彌佛。無生懺　陀佛。求淨土　佛佛。圓頓觀）
B24n0136_p0374a07║譜曰。自恃頓超直入。不信如來所說修證法門。或
B24n0136_p0374a08║妄言一切法空。或偏執一法獨勝。或斥持戒為小
B24n0136_p0374a09║乘。或謗經教為權說。皆名毀正見也。那那等三。既
B24n0136_p0374a10║毀正見。又加惑業。故墜三塗劇苦。阿阿等四。雖有
B24n0136_p0374a11║微善。未離邪見。難免鬼畜脩羅。彌陀。以僻見而修
B24n0136_p0374a12║戒定。僅入仙曹。陀陀。以邪解而取神通。終成魔侶。
B24n0136_p0374a13║那佛。謨佛。雖有見思。不敢背佛。故能依律作法以
B24n0136_p0374a14║除惡見。阿佛。則盡捨邪執而求感應為取相懺。彌
B24n0136_p0374a15║佛。則觀罪性空而敦戒德為無生懺。陀佛。則一心
B24n0136_p0374a16║念佛以除疑。佛佛。則深觀邪見之實相也。
B24n0136_p0374a17║棄多聞　　（那那。有間獄　那謨。下品畜　謨謨。中品畜　阿阿。上品畜
B24n0136_p0374a18║　阿彌。畜脩羅　彌彌　阿陀。俱西洲　彌陀。北洲　陀陀。無想天
B24n0136_p0374a19║　那佛　謨佛。俱聽法雜眾　阿佛。辟支佛心　彌佛。體空觀　陀佛。次第觀　佛佛。圓頓觀）
B24n0136_p0374a20║譜曰。多聞能生實慧。所以菩薩常樂廣學多聞。但
B24n0136_p0374b01║不可循聲流轉耳。癡人見有訶教勸離之說。便謂
B24n0136_p0374b02║多聞一總無用。甘作無聞比丘。雖不破戒破見。而
B24n0136_p0374b03║背明趨暗。亦已甚矣。既棄多聞。便成癡昧。更加以
B24n0136_p0374b04║見思惡業。安得不從墜落。故那那則墮有間。那謨
B24n0136_p0374b05║則為下畜。謨謨則為中畜也。阿阿雖有施福。由癡
B24n0136_p0374b06║暗故。仍為上畜。阿彌雖有施戒。以愚劣故。仍為畜
B24n0136_p0374b07║脩。彌彌。阿陀。雖有福力。佛法緣疏。故為西洲。彌陀
B24n0136_p0374b08║福雖又勝。法緣仍遠。故為北洲。陀陀深入四禪。故
B24n0136_p0374b09║為無聞比丘竟同無想外道。那佛。謨佛。雖具煩惱。
B24n0136_p0374b10║猶不忘佛。故能聽法。阿佛。於生滅門。離文求證。故
B24n0136_p0374b11║為辟支佛心。彌佛。於無生門。忘言會理。故為修體
B24n0136_p0374b12║空觀。陀佛。則不著筌蹏漸觀中道。佛佛。則少聞多
B24n0136_p0374b13║解。頓企圓修也。
B24n0136_p0374b14║增上慢　　（那那。有間獄　那謨。中品畜　謨謨。少財鬼　阿阿。畜脩羅
B24n0136_p0374b15║　阿彌。有財鬼　彌彌　阿陀。皆鬼脩羅　彌陀。人脩羅　陀陀。天脩羅　那佛。大梵天
B24n0136_p0374b16║　謨佛。出世戒　阿佛。煖位　彌佛。性地　陀佛。次第觀　佛佛。圓頓觀）
B24n0136_p0374b17║譜曰。藥師本願經云。若諸有情。雖於如來受諸學
B24n0136_p0374b18║處。而破尸羅。有雖不破尸羅。而破軌則。有於尸羅
B24n0136_p0374b19║軌則雖得不壞。然毀正見。有雖不毀正見。而棄多
B24n0136_p0374b20║聞。於佛所說契經深義。不能解了。有雖多聞。而增
B24n0136_p0375a01║上慢。由增上慢覆蔽心故。自是非他。嫌謗正法。為
B24n0136_p0375a02║魔伴黨。如是愚人。自行邪見。復令無量俱胝有情
B24n0136_p0375a03║墮大險坑。此諸有情。應於地獄傍生鬼趣流轉無
B24n0136_p0375a04║窮。（文）甚矣。增上慢人。過患深重。與前四種同為法
B24n0136_p0375a05║道之流弊也。言增上慢者。由於法門微有增上功
B24n0136_p0375a06║行。隨起慢執。如參禪者。則小有省發。便謂證悟。如
B24n0136_p0375a07║習教者。則薄解文義。便謂了徹。皆能自誤誤他。故
B24n0136_p0375a08║那那等三。既無寸善。必墮三塗。阿阿等六。雖有福
B24n0136_p0375a09║善。由慢過重。不出鬼神脩羅趣中。那佛。仗佛慈光。
B24n0136_p0375a10║為初禪主。仍懷大慢。謨佛。歸依大覺。未忘慢習。姑
B24n0136_p0375a11║秉戒章。阿佛。始伏慢心。得登煖位。彌佛。觀慢無性。
B24n0136_p0375a12║性水初沾。陀佛。則破慢而漸悟真如。佛佛。則即慢
B24n0136_p0375a13║而深觀實相也。第二法道流弊門竟
B24n0136_p0375a14║第三四種惡趣門（凡十三位）
B24n0136_p0375a15║譜曰。依六道論。則三品十惡。招感地獄畜生餓鬼。
B24n0136_p0375a16║名三惡趣。三品十善。招感天人脩羅。名三善趣。依
B24n0136_p0375a17║毗婆沙。止明五趣。則脩羅攝入鬼神趣中。然脩羅
B24n0136_p0375a18║雖有善因。多分雜以諂曲詐慢。故諸經論。每與三
B24n0136_p0375a19║塗其名四惡趣也。
B24n0136_p0375a20║阿鼻地獄　　（阿佛。下品畜　彌佛。無財鬼　陀佛。中品畜　佛佛。蒙光天子）
B24n0136_p0375b01║譜曰。大佛頂經云。純情即沈入阿鼻獄。若沈心中。
B24n0136_p0375b02║有謗大乘。毀佛禁戒。誑妄說法。虛貪信施。濫膺恭
B24n0136_p0375b03║敬。五逆十重。更生十方阿鼻地獄。（文）按諸經論。此
B24n0136_p0375b04║獄壽長。故阿阿乃至謨佛。悉皆不行。一者為顯墮
B24n0136_p0375b05║此獄人。生前並無善根可恃。此中又無善事可修。
B24n0136_p0375b06║二者亦顯一墮難出。劫數長遠故也。劇苦之中。見
B24n0136_p0375b07║思無由起於現行。故那那等三。亦皆不行。阿佛等
B24n0136_p0375b08║三。雖仗佛力。及性善力。得出劇苦。而餘殃尚厚僅
B24n0136_p0375b09║入鬼畜倫中。唯佛佛。則是往昔所熏佛乘種子。今
B24n0136_p0375b10║日觸佛慈光。故得徑生兜率天上。具如華嚴經中
B24n0136_p0375b11║隨好光明功德品所明。
B24n0136_p0375b12║無間地獄　　（那佛。下品畜　謨佛。無財鬼　阿佛。少財鬼　彌佛。上品畜
B24n0136_p0375b13║　陀佛。畜脩羅　佛佛。蒙光天子）
B24n0136_p0375b14║譜曰。此亦純情墜入。壽盡亦大劫量。不起惑業。亦
B24n0136_p0375b15║不能修諸善。故那那乃至陀陀。皆不行也。那佛等
B24n0136_p0375b16║五。雖仗佛性威力。餘殃亦重。仍入餘三惡道。佛佛
B24n0136_p0375b17║蒙光。准如上說。
B24n0136_p0375b18║有間地獄　　（阿阿。下品畜　阿彌。無財鬼　彌彌　阿陀。皆中品畜
B24n0136_p0375b19║　彌陀少財鬼　陀陀。上品畜　那佛。畜脩羅　謨佛。有財鬼　阿佛。鬼脩羅　彌佛。南洲
B24n0136_p0375b20║　陀佛。四天王　佛佛。聽法）
B24n0136_p0376a01║譜曰。此即九情一想所感果報隨業多少壽無定
B24n0136_p0376a02║限者也。此中不起發業潤生二惑故那那等不行。
B24n0136_p0376a03║阿阿以下。隨其過去久遠善根大小所招異熟不
B24n0136_p0376a04║同。佛佛不蒙光者。非劇苦故。華嚴經中未曾說故。
B24n0136_p0376a05║能聽法者。有間獄中水陸法事。燄口法事有力能
B24n0136_p0376a06║召及故。（地獄道竟）
B24n0136_p0376a07║下品畜生　　（阿阿。無財鬼　阿彌。中品畜　彌彌　阿陀。皆少財鬼
B24n0136_p0376a08║　彌陀。上品畜　陀陀。畜脩羅　那佛。有財鬼　謨佛。鬼脩羅　阿佛。西洲　彌佛。東洲
B24n0136_p0376a09║　陀佛。南瞻部洲　佛佛。聽法雜眾）
B24n0136_p0376a10║譜曰。或身形微劣或不覩光明純苦無樂名下品
B24n0136_p0376a11║畜。見惑不行。縱有思惑但能潤生不能發業。所潤
B24n0136_p0376a12║之生亦必還在下品畜中故那那等三皆不行也。
B24n0136_p0376a13║阿阿以下隨宿善力而招異熟。佛佛能聽法者如
B24n0136_p0376a14║蜘蛛聽誦金剛經等。
B24n0136_p0376a15║中品畜生　　（那那　那謨。皆下品畜　謨謨。無財鬼　阿阿。少財鬼
B24n0136_p0376a16║　阿彌。上品畜　彌彌。畜脩羅　阿陀。畜脩羅　彌陀。有財鬼　陀陀。鬼脩羅　那佛。人脩羅
B24n0136_p0376a17║　謨佛。西洲　阿佛。東洲　彌佛。南洲　陀佛。四王天　佛佛。聽法）
B24n0136_p0376a18║譜曰。或飛或走或水或陸羽毛鱗甲醜陋臭穢或
B24n0136_p0376a19║互吞噉或供力役名中品畜。亦不現起分別見惑
B24n0136_p0376a20║故不墮獄。而由見種及思惑力能令所受果報益
B24n0136_p0376b01║劣故有降為下畜無財鬼者。餘皆例前可知。
B24n0136_p0376b02║上品畜生　　（那那。無財鬼　那謨。中品畜　謨謨。少財鬼　阿阿。畜脩羅
B24n0136_p0376b03║　阿彌。有財鬼　彌彌　阿陀。皆鬼脩羅　彌陀。人脩羅　陀陀。天脩羅　那佛。西洲
B24n0136_p0376b04║　謨佛。東洲　阿佛。南洲　彌佛。四王天　陀佛。忉利天　佛佛。護法八部）
B24n0136_p0376b05║譜曰。雖墮傍生由福德力或為龍王象王金翅鳥
B24n0136_p0376b06║王師子王等名上品畜。故遇佛佛便為護法八部
B24n0136_p0376b07║也。餘同前釋。（畜生道竟）
B24n0136_p0376b08║無財鬼　　（謨謨。下品畜　阿阿。中品畜　阿彌。少財鬼　彌彌。上品畜
B24n0136_p0376b09║　阿陀。上品畜　彌陀。畜脩羅　陀陀。有財鬼　那佛。鬼脩羅　謨佛。人脩羅　阿佛。西洲
B24n0136_p0376b10║　彌佛。東洲　陀佛。南洲　佛佛。聽法）
B24n0136_p0376b11║譜曰。受形惡劣純苦無樂名無財鬼。不起見惑故
B24n0136_p0376b12║不行那。㝛煩惱力故謨謨降為下畜。阿阿等如前
B24n0136_p0376b13║可解。佛佛聽法者正是燄口法事所被機故。
B24n0136_p0376b14║少財鬼　　（那那　那謨。皆無財鬼　謨謨。中品畜　阿阿。上品畜
B24n0136_p0376b15║　阿彌。畜脩羅　彌彌　阿陀。俱有財鬼　彌陀。鬼脩羅　陀陀。人脩羅　那佛。天脩羅
B24n0136_p0376b16║　謨佛。西洲　阿佛。東洲　彌佛。南洲　陀佛。四王天　佛佛。聽法）
B24n0136_p0376b17║譜曰。形貌醜陋飲食艱苦樂少苦多名少財鬼。亦
B24n0136_p0376b18║不起分別惑。而由見種及現思力得墮無財及中
B24n0136_p0376b19║畜也。餘如前說。
B24n0136_p0376b20║有財鬼　　（那那。無間獄　那謨。中品畜　謨謨。少財鬼　阿阿。鬼脩羅
B24n0136_p0377a01║　阿彌。人脩羅　彌彌　阿陀。皆天脩羅　彌陀。西洲　陀陀。北洲　那佛。東洲
B24n0136_p0377a02║　謨佛。南洲　阿佛。鐵輪王　彌佛。四王天　陀佛。忉利天　佛佛。護法八部）
B24n0136_p0377a03║譜曰。雖受醜形而多福報名有財鬼。雖不起分別
B24n0136_p0377a04║惑而那那墮無間者。如違害鬼打舍利弗及惡鬼
B24n0136_p0377a05║神助惡國王滅壞三寶皆入地獄也。那謨墮中品
B24n0136_p0377a06║畜者殺業既重應酬償故。若遇佛佛力能護法故
B24n0136_p0377a07║為八部。餘亦如前。（餓鬼道竟）
B24n0136_p0377a08║畜脩羅　　（那那。下品畜　那謨。中品畜　謨謨。少財鬼　阿阿。有財鬼
B24n0136_p0377a09║　阿彌。鬼脩羅　彌彌　阿陀。皆人脩羅　彌陀。天脩羅　陀陀。西洲　那佛。東洲
B24n0136_p0377a10║　謨佛。南洲　阿佛。四王天　彌佛。忉利天　陀佛。夜摩天　佛佛。聽法雜眾）
B24n0136_p0377a11║譜曰。大佛頂經云。別有一分下劣脩羅生大海心
B24n0136_p0377a12║沈水穴口。旦遊虛空。暮歸水㝛。此阿脩羅因溼氣
B24n0136_p0377a13║有畜生趣攝。（文）蓋亦苦多樂少者也。既無大威德
B24n0136_p0377a14║力。所以佛佛僅能聽法而已
B24n0136_p0377a15║鬼脩羅　　（那那。少財鬼　那謨。上品畜　謨謨。畜脩羅　阿阿。人脩羅
B24n0136_p0377a16║　阿彌。天脩羅　彌彌　阿陀。皆西洲　彌陀。東洲　陀陀。北洲　那佛。南洲
B24n0136_p0377a17║　謨佛。鐵輪王　阿佛。四王天　彌佛。忉利天　陀佛。兜率天　佛佛。護法八部）
B24n0136_p0377a18║譜曰。大佛頂經云。若於鬼道以護法力乘通入空。
B24n0136_p0377a19║此阿脩羅從卵而生鬼趣所攝（文）既云乘通入空。
B24n0136_p0377a20║則較鬼道又稍勝矣。故佛佛仍能護法。然亦苦樂
B24n0136_p0377b01║相雜而已
B24n0136_p0377b02║人脩羅　　（那那。畜脩羅　那謨。有財鬼　謨謨。鬼脩羅　阿阿。天脩羅
B24n0136_p0377b03║　阿彌。西洲　彌彌　阿陀。皆東洲　彌陀。北洲　陀陀。南洲　那佛。鐵輪王
B24n0136_p0377b04║　謨佛。四王天　阿佛。忉利天　彌佛。夜摩天　陀佛。兜率天　佛佛。護法八部）
B24n0136_p0377b05║譜曰。大佛頂經云。若於天中降德貶墜。其所卜居
B24n0136_p0377b06║鄰於日月。此阿脩羅從胎而出人趣所攝。（文）既降
B24n0136_p0377b07║德貶墜則不唯不如天道亦不如人道矣。准經論
B24n0136_p0377b08║中諸天皆慕得人道身非降貶也。此與鬼脩優劣
B24n0136_p0377b09║殆相似耳。
B24n0136_p0377b10║天脩羅　　（那那。有財鬼　那謨。鬼脩羅　謨謨。人脩羅　阿阿。西洲
B24n0136_p0377b11║　阿彌。東洲　彌彌　阿陀。皆北洲　彌陀。南洲　陀陀。鐵輪王　那佛。四王天
B24n0136_p0377b12║　謨佛。忉利天　阿佛。夜摩天　彌佛。兜率天　陀佛。大梵天　佛佛。護法八部）
B24n0136_p0377b13║譜曰。大佛頂經云。有脩羅王執持世界力洞無畏
B24n0136_p0377b14║能與梵王及天帝釋爭權。此阿脩羅因變化有天
B24n0136_p0377b15║趣所攝。（文）雖云天趣所攝。既喜鬬諍必多諂嫉。但
B24n0136_p0377b16║有天福而無天德。仍名非天。所以升降亦略同也。
B24n0136_p0377b17║陀佛為大梵者。既仗佛力。又得禪定。故命終後滿
B24n0136_p0377b18║其所希望之權耳。而大梵慢心極重。亦與天脩羅
B24n0136_p0377b19║臭味略同。第三四種惡趣門竟
B24n0136_p0377b20║第四欲界人天門（凡十八位）
B24n0136_p0378a01║譜曰。四洲四輪及與十仙皆人道攝。四王乃至他
B24n0136_p0378a02║化名六欲天。人天并前脩羅鬼畜皆有飲食男女
B24n0136_p0378a03║睡眠三事。皆具色聲香味觸之五欲。故總名欲界
B24n0136_p0378a04║也。就四洲中若論福報則北洲最勝南洲最劣。若
B24n0136_p0378a05║論見佛聞法則南洲最勝北洲最劣。今依見佛聞
B24n0136_p0378a06║法以為次第。十仙雖離人世不離人類。蒙光天子
B24n0136_p0378a07║及內院總在兜率天中。魔雖別有宮殿不出欲網
B24n0136_p0378a08║還屬他化自在天攝。故此欲界人天若約二十五
B24n0136_p0378a09║有言之祇是四洲六欲其成十有而已
B24n0136_p0378a10║北俱盧洲　　（那佛。忉利天　謨佛。夜摩天　阿佛。兜率天　彌佛。化樂天
B24n0136_p0378a11║　陀佛。他化天　佛佛。王三昧）
B24n0136_p0378a12║譜曰。俱盧亦云鬱單越。此翻勝處。亦翻高上。比餘
B24n0136_p0378a13║三洲地最高上福最勝故。壽滿千歲。無有中天。不
B24n0136_p0378a14║執我所不造十惡。命終必生天上。但以純樂無苦
B24n0136_p0378a15║不畏無常佛法所不能化故為八難之一既不造
B24n0136_p0378a16║惡。亦不修善。故那那乃至陀陀皆不行也。問。既不
B24n0136_p0378a17║修善何得生天。答。准經論說。要有第二世定得生
B24n0136_p0378a18║天業者乃能生北洲耳。問。佛佛何得入王三昧。答
B24n0136_p0378a19║大乘二十五王三昧能破二十五有。今遇佛佛即
B24n0136_p0378a20║入熱燄三昧爍破無我所之冰執觀於八難實相
B24n0136_p0378b01║圓具一切諸三昧也。
B24n0136_p0378b02║西牛貨洲　　（那那。上十惡　那謨。中十惡　謨謨。下十惡　阿阿。東洲
B24n0136_p0378b03║　阿彌。南洲　彌彌。四王天　阿陀。忉利天　彌陀。夜摩天　陀陀。兜率天　那佛。化樂天
B24n0136_p0378b04║　謨佛。他化天　阿佛。出世福　彌佛。出世戒　陀佛。出世定　佛佛。出世慧）
B24n0136_p0378b05║譜曰。梵語瞿耶尼。此翻牛貨。謂以牛為貨易故。壽
B24n0136_p0378b06║五百歲。然有中夭。此洲能起見思煩惱。造三品惡。
B24n0136_p0378b07║雖不見佛而有阿羅漢往彼說法教化故得遵修
B24n0136_p0378b08║出世施戒禪慧。
B24n0136_p0378b09║東勝神洲　　（那那。上十惡　那謨。中十惡　謨謨。下十惡　阿阿。南洲
B24n0136_p0378b10║　阿彌。四王天　彌彌　阿陀。皆忉利天　彌陀。夜摩天　陀陀。兜率天　那佛。化樂天
B24n0136_p0378b11║　謨佛。他化天　阿佛。出世福　彌佛。出世戒　陀佛。出世定　佛佛。出世慧）
B24n0136_p0378b12║譜曰。梵語弗于逮。此翻為勝。勝南洲故。壽二百五
B24n0136_p0378b13║十歲。亦有中夭。餘同西洲。
B24n0136_p0378b14║南贍部洲　　（那那。上十惡　那謨。中十惡　謨謨。下十惡　那阿。畜脩羅
B24n0136_p0378b15║　謨阿。鬼脩羅　阿阿。鐵輪王　那彌。人脩羅　謨彌。天脩羅　阿彌。四王天　彌彌。忉利天
B24n0136_p0378b16║　那陀。十種仙　謨陀。魔羅天　阿陀。梵眾天　彌陀。少淨天　陀陀。空處天　那佛。聲聞心
B24n0136_p0378b17║　謨佛。支佛心　阿佛。事度心　彌佛。體空觀　陀佛。次第觀　佛佛。圓頓觀）
B24n0136_p0378b18║譜曰。贍部亦云閻浮提。此翻勝金。乃樹名也。此洲
B24n0136_p0378b19║有此大樹故以為名。壽無定限。劫初成時壽無量
B24n0136_p0378b20║歲。減劫極時不滿十歲。增劫極時八萬餘年。今時
B24n0136_p0379a01║人壽不滿百年。仍多中天。故論果報。不及東洲。何
B24n0136_p0379a02║況西北二洲。然有三事。尚勝諸天。何況北洲。一能
B24n0136_p0379a03║斷婬。二識念力。三能精進。所以諸佛唯出南洲也。
B24n0136_p0379a04║此洲之人。根性猛利。易墜易升。故隨擲所現。無不
B24n0136_p0379a05║行者。那那等三。如次起三品惡。那阿。則煩惱重於
B24n0136_p0379a06║施福。故為畜脩。謨阿。則施福與煩惱雜。故為鬼脩
B24n0136_p0379a07║阿阿。則施福獨盛。故為鐵輪。那彌。則煩惱雜其戒
B24n0136_p0379a08║善。故為人脩。謨彌。則戒善未勝煩惱。故為天脩。阿
B24n0136_p0379a09║彌。則施福加以戒力。故為四王。彌彌。則十善可以
B24n0136_p0379a10║化他。故為忉利。那陀。則邪見習坐。故為十仙。謨陀。
B24n0136_p0379a11║則定資愛網。故為魔侶。阿陀。則捨欲得禪。故為梵
B24n0136_p0379a12║眾。彌陀。則淨戒生定。故為少淨。陀陀。則深入定窟。
B24n0136_p0379a13║故為空處。那佛。則雖求出世。分別偏真。故為發聲
B24n0136_p0379a14║聞心。謨佛。則雖覺苦空。樂獨善寂。故發辟支佛心。
B24n0136_p0379a15║阿佛。則捨離煩惱自覺覺他。故發生滅四。弘名事
B24n0136_p0379a16║度心。彌佛。則了諸法空。不捨一切。故發無生四弘。
B24n0136_p0379a17║修體空觀。陀佛。則聞中道佛性。專志遵修。故發無
B24n0136_p0379a18║量四弘。修次第觀。佛佛。則悟三無差別。深達實相。
B24n0136_p0379a19║故發無作四弘。修圓頓觀也。
B24n0136_p0379a20║鐵輪王　　（那那。畜脩羅　那謨。鬼脩羅　謨謨。南洲　阿阿。銅輪王
B24n0136_p0379b01║　阿彌。銀輪王　彌彌。金輪王　阿陀。四王天　彌陀。忉利天　陀陀。夜摩天　那佛。兜率天
B24n0136_p0379b02║　謨佛。化樂天　阿佛。事度心　彌佛。體空觀　陀佛。次第觀　佛佛。圓頓觀）
B24n0136_p0379b03║譜曰。統御南贍部洲。奮戈始定。名鐵輪王。十善化
B24n0136_p0379b04║世。不起三品惡業。或見慢力強。則墮脩羅。或愛享
B24n0136_p0379b05║福報。福力漸減。則為恆人耳。王事宂沓。罕能專修
B24n0136_p0379b06║定慧。故不同恆人之轉變多塗。唯聞法發心則與
B24n0136_p0379b07║恆人同也。
B24n0136_p0379b08║銅輪王　　（那那。鬼脩羅　那謨。南洲　謨謨。鐵輪王　阿阿。銀輪王
B24n0136_p0379b09║　阿彌。金輪王　彌彌。四王天　阿陀。忉利天　彌陀。夜摩天　陀陀。兜率天　那佛。化樂天
B24n0136_p0379b10║　謨佛。他化天　阿佛。事度心　彌佛。體空觀　陀佛。次第觀　佛佛。圓頓觀）
B24n0136_p0379b11║譜曰。統御南東二洲。震威乃服。名銅輪王。亦以十
B24n0136_p0379b12║善化世。功勝鐵輪。餘准前知。
B24n0136_p0379b13║銀輪王　　（那那。南洲　那謨。鐵輪王　謨謨。銅輪王　阿阿。金輪王
B24n0136_p0379b14║　阿彌。四王天　彌彌。忉利天　阿陀。夜摩天　彌陀。兜率天　陀陀。化樂天　那佛。他化天
B24n0136_p0379b15║　謨佛。辟支佛　阿佛。事度心　彌佛。體空觀　陀佛。次第觀　佛佛。圓頓觀）
B24n0136_p0379b16║譜曰。統御南東西三洲。遣使方降。名銀輪王。亦以
B24n0136_p0379b17║十善化世。功勝銅輪也。
B24n0136_p0379b18║金輪王　　（那那。鐵輪王　那謨。銅輪王　謨謨。銀輪王　阿阿。四王天
B24n0136_p0379b19║　阿彌。忉利天　彌彌。夜摩天　阿陀。兜率天　彌陀。化樂天　陀陀。他化天　那佛。大梵天
B24n0136_p0379b20║　謨佛。辟支佛　阿佛。初僧祇　彌佛。見地　陀佛。十住　佛佛。圓信）
B24n0136_p0380a01║譜曰。統御四大部洲。望風順化。名金輪王。具足七
B24n0136_p0380a02║寶千子。能使天下皆行十善。功德最大。故尤勝銀
B24n0136_p0380a03║輪也。謨佛成辟支果者昔有聖王。暫時斂念。見花
B24n0136_p0380a04║飛釧動。便證獨覺菩提。良由十善之力。能資出世
B24n0136_p0380a05║慧故。阿佛。彌佛。並資勝善。深入法門。陀佛十住。佛
B24n0136_p0380a06║佛圓信。則正所謂十善菩薩發大心。長別三界苦
B24n0136_p0380a07║輪海也。
B24n0136_p0380a08║十種仙　　（那那。有間獄　那謨。中品畜　謨謨。少財鬼　阿阿。鬼脩羅
B24n0136_p0380a09║　阿彌。南洲　彌彌。四王天　那陀。謨陀。皆魔天　阿陀。梵眾天　彌陀。少光天　陀陀。少淨天
B24n0136_p0380a10║　那佛。大梵天　謨佛。光音天　阿佛。煖位　彌佛。性地　陀佛。十願心　佛佛。圓五品）
B24n0136_p0380a11║譜曰。大佛頂經云。復有從人。不依正覺修三摩地。
B24n0136_p0380a12║別修妄念。存想固形。遊於山林人不及處。有十種
B24n0136_p0380a13║仙。堅固服餌而不休息。食道圓成。名地行仙。堅固
B24n0136_p0380a14║草木而不休息。藥道圓成。名飛行仙。堅固金石而
B24n0136_p0380a15║不休息。化道圓成。名遊行仙。堅固動止而不休息。
B24n0136_p0380a16║氣精圓成。名空行仙。堅固津液而不休息。潤德圓
B24n0136_p0380a17║成。名天行仙。堅固精色而不休息。吸粹圓成。名通
B24n0136_p0380a18║行仙。堅固呪禁而不休息。術法圓成。名道行仙。堅
B24n0136_p0380a19║固思念而不休息。思憶圓成。名照行仙。堅固交遘
B24n0136_p0380a20║而不休息。感應圓成。名精行仙。堅固變化而不休
B24n0136_p0380b01║息。覺悟圓成。名絕行仙。是等皆於人中鍊心。不修
B24n0136_p0380b02║正覺。別得生理。壽千萬歲。休止深山。或大海島。絕
B24n0136_p0380b03║於人境。斯亦輪迴妄想流轉。不修三昧。報盡還來。
B24n0136_p0380b04║散入諸趣。（文）大約此輩身見最重。縱令能捨虛名
B24n0136_p0380b05║浮利。持戒攝心。不過欲固身形。貪圖長壽而已。妄
B24n0136_p0380b06║認四大為自身相。豈知四大本非我身。妄認六塵
B24n0136_p0380b07║緣影為自心相。豈知緣影決非我心。雖獲壽千萬
B24n0136_p0380b08║歲。何異聖人一彈指頃。所以隨業升沈。毫忽不能
B24n0136_p0380b09║違也。那那等三。則見思所牽。必墜三塗。阿阿。則施
B24n0136_p0380b10║福所引。不離神鬼。阿彌。則施戒兼濟。僅復人身。彌
B24n0136_p0380b11║彌。則戒力堅強。升居天上。那陀。謨陀。雖有定力。見
B24n0136_p0380b12║愛既重。必入魔天。阿陀。則離欲乍入初禪。彌陀。則
B24n0136_p0380b13║漸進堪入二禪。陀陀。則更進能得三禪。那佛。謨佛。
B24n0136_p0380b14║雖具煩惱。仗佛神力。得為初禪二禪天王。阿佛。則
B24n0136_p0380b15║生滅門中。始獲道火前相。彌佛。則無生門內。似沾
B24n0136_p0380b16║理性法流。陀佛。則仰信果頭真如。永伏我法二執。
B24n0136_p0380b17║佛佛。則能知祕密之藏。可名觀行金仙。（已上人道竟）
B24n0136_p0380b18║四王天　　（那那。有財鬼　那謨。人脩羅　謨謨。南洲　阿阿。忉利天
B24n0136_p0380b19║　阿彌。夜摩天　彌彌　阿陀。皆兜率天　彌陀。化樂天　陀陀。他化天　那佛。梵眾天
B24n0136_p0380b20║　謨佛。梵輔天　阿佛。五戒　彌佛。八關戒　陀佛。護法　佛佛。上品上生）
B24n0136_p0381a01║譜曰。離人間地四萬由旬。（四十里為一由旬。）居須彌山腰。
B24n0136_p0381a02║七金山頂。與日月齊。有四王天。即東方持國天王。
B24n0136_p0381a03║主乾闥婆眾。南方增長天王。主鳩槃茶眾。西方廣
B24n0136_p0381a04║目天王。主龍眾。北方多聞天王。主夜叉眾。統御諸
B24n0136_p0381a05║惡鬼神。令其不敢肆虐。故名護世四王。并其眷屬。
B24n0136_p0381a06║總名四王天也。此是上品十善所感。或是不殺戒
B24n0136_p0381a07║增上功德所感。或是一日一夜齋戒之力所感。身
B24n0136_p0381a08║長七十五丈。（約周尺算。）以人間五十年為一晝夜。壽五
B24n0136_p0381a09║百歲。計人間數。則是九百萬年。然亦有中夭者。死
B24n0136_p0381a10║時五衰相現。（一頭上花萎。二腋下出汗。三衣裳垢染。四身體臭穢。五不樂本座。）甚
B24n0136_p0381a11║大苦惱。　那那等三。見思所牽。還墮鬼趣脩羅人
B24n0136_p0381a12║道。　阿阿等六。福善所感。漸昇忉利及空居天。
B24n0136_p0381a13║　那佛。謨佛。雖有見思。以覺悟力。能超欲界。　天樂
B24n0136_p0381a14║迷醉。難入法門。故阿佛僅持五戒。彌佛僅能加受
B24n0136_p0381a15║八關。　陀佛。則竭力殫誠。護持正法。　佛佛。則上
B24n0136_p0381a16║善具足。隨佛往生。
B24n0136_p0381a17║忉利天　　（那那。人脩羅　那謨。南洲　謨謨。四王天　阿阿。夜摩天
B24n0136_p0381a18║　阿彌。兜率天　彌彌　阿陀。皆化樂天　彌陀。他化天　陀陀。梵眾天　那佛。梵輔天
B24n0136_p0381a19║　謨佛。大梵天　阿佛。五戒　彌佛。八戒　陀佛。八部　佛佛。上品上生）
B24n0136_p0381a20║譜曰。離人間地八萬由旬。居須彌山頂。名忉利天。
B24n0136_p0381b01║梵語忉利。此翻三十三天。謂須彌頂上。四方各有
B24n0136_p0381b02║八天並列而住。為三十二。并中間帝釋天王。其為
B24n0136_p0381b03║三十三也。此亦上品十善所感。或是不殺不盜兩
B24n0136_p0381b04║戒增上功德所感。或是一日一夜齋力所感。天身
B24n0136_p0381b05║皆長百五十丈。唯帝釋身長三百丈。由其過去偏
B24n0136_p0381b06║修恭敬業故。以人間百年為一晝夜。壽一千歲。計
B24n0136_p0381b07║人間數。則是三千六百萬年。中夭并五衰相。並如
B24n0136_p0381b08║前說。後諸天中。亦皆准知。　那那降德貶墜。故為
B24n0136_p0381b09║人脩。　那謨見愛所牽。還生人道。　謨謨享福漸
B24n0136_p0381b10║退。故為四王。
B24n0136_p0381b11║夜摩天　　（那那。南洲　那謨。四王天　謨謨。忉利天　阿阿。兜率天
B24n0136_p0381b12║　阿彌。化樂天　彌彌　阿陀。皆他化天　彌陀。梵眾天　陀陀。梵輔天　那佛。大梵天
B24n0136_p0381b13║　謨佛。少光天　阿佛。五戒　彌佛。八戒　陀佛。八部　佛佛。上品上生）
B24n0136_p0381b14║譜曰。離忉利天八萬由旬。（離人間地十六萬由旬矣。）於虛空中。
B24n0136_p0381b15║有地如雲朗然安住。為夜摩天。此翻時分。但以蓮
B24n0136_p0381b16║華開合分晝夜故。此是上品十善。兼學坐禪所感。
B24n0136_p0381b17║或是不殺不盜不邪婬三戒增上功德所感。或亦
B24n0136_p0381b18║八戒十戒等功德所感。身長二百二十五丈。以人
B24n0136_p0381b19║間二百年為一晝夜。壽彼天二千歲。
B24n0136_p0381b20║兜率天　　（那那。四王天　那謨。忉利天　謨謨。夜摩天　阿阿。化樂天
B24n0136_p0382a01║　阿彌。他化天　彌彌　阿陀。皆梵眾天　彌陀。梵輔天　陀陀。大梵天　那佛。五戒
B24n0136_p0382a02║　謨佛。八戒　阿佛。八部　彌佛。業清淨戒　陀佛。內院　佛佛。上品上生）
B24n0136_p0382a03║譜曰。離夜摩天十六萬由旬。（離人間三十二萬由旬矣。）於虛空
B24n0136_p0382a04║中。有地如雲。上升精微。不接下界諸人天境。為兜
B24n0136_p0382a05║率天。此翻知足。謂夜摩天極受欲界妙五欲樂。不
B24n0136_p0382a06║知止足。此天能知足也。此是上品十善。兼得細住
B24n0136_p0382a07║所感。或是身三口四七支戒品增上功德所感。或
B24n0136_p0382a08║亦八戒十戒等力所感。身長三百丈。以人間四百
B24n0136_p0382a09║年為一晝夜。壽彼天四千歲。　過失輕故。雖那那
B24n0136_p0382a10║等。猶未即墮人鬼諸趣。　近內院故。那佛即秉五
B24n0136_p0382a11║戒。謨佛即加八關。阿佛即能護法。彌佛即登大乘
B24n0136_p0382a12║戒品。　陀佛定慧力均。故能親覲補處大士。　佛
B24n0136_p0382a13║佛橫超頓悟。故亦同得上品上生。
B24n0136_p0382a14║蒙光天子　　（阿佛。贈一擲　彌佛。贈二擲　陀佛。法雲地　佛佛。圓十地）
B24n0136_p0382a15║譜曰。按華嚴經。菩薩於兜率天宮。放大光明。名光
B24n0136_p0382a16║幢王。照十佛剎微塵數世界。彼世界中地獄眾生。
B24n0136_p0382a17║遇斯光者。眾苦休息。咸生歡喜。從彼命終。生兜率
B24n0136_p0382a18║天。天中有鼓。發音告言。諸天子。汝以心不放逸。於
B24n0136_p0382a19║如來所種諸善根。往昔親近諸善知識。毗盧遮那
B24n0136_p0382a20║大威神力。於彼阿鼻地獄命終。來生此天。乃至諸
B24n0136_p0382b01║天子。毗盧遮那菩薩入離垢三昧。汝當敬禮。天子
B24n0136_p0382b02║聞已。咸生是念。奇哉希有。何因發此微妙之音。天
B24n0136_p0382b03║鼓告言。我所發聲。諸善根力之所成就。諸天子。如
B24n0136_p0382b04║我說我而不著我。不著我所。一切諸佛。亦復如是。
B24n0136_p0382b05║自說是佛。不著於我。不著我所。諸天子。如我音聲。
B24n0136_p0382b06║不從東方來。不從南西北方四維上下來。業報成
B24n0136_p0382b07║佛。亦復如是。非十方來。諸天子。譬如汝等昔在地
B24n0136_p0382b08║獄。地獄及身。非十方來。但由於汝顛倒惡業。愚癡
B24n0136_p0382b09║纏縛。生地獄身。此無根本。無有來處。諸天子。毗盧
B24n0136_p0382b10║遮那菩薩威德力故。放大光明。而此光明非十方
B24n0136_p0382b11║來。諸天子。我天鼓音。亦復如是。非十方來。但以三
B24n0136_p0382b12║昧善根力故。般若波羅密威德力故。出生如是清
B24n0136_p0382b13║淨音聲。示現如是種種自在。乃至汝當往詣彼菩
B24n0136_p0382b14║薩所。親近供養。勿復貪著五欲樂具。著五欲樂。障
B24n0136_p0382b15║諸善根。譬如劫火燒須彌山。悉令滅盡。貪欲纏心。
B24n0136_p0382b16║亦復如是。終不能生念佛之心。諸天子。汝等應當
B24n0136_p0382b17║知恩報恩。時諸天子聞是音已。化作華香等雲。各
B24n0136_p0382b18║皆一萬。往詣菩薩所住宮殿。欲申瞻覲。聞其已從
B24n0136_p0382b19║此歿。生於人間。遂欲下閻浮提承事供養。時天鼓
B24n0136_p0382b20║中出聲告言。菩薩非此命終而生彼間。但以神通
B24n0136_p0383a01║隨諸眾生心之所宜。令其得見。汝等應發阿耨多
B24n0136_p0383a02║羅三藐三菩提心。淨治其意。住善威儀。悔除一切
B24n0136_p0383a03║業障。煩惱障。報障。見障。乃至為說諸業果報。無來
B24n0136_p0383a04║去處。譬如幻惑。時諸天子聞是法已。得無生法忍。
B24n0136_p0383a05║得十地故。即見百千億那由他佛剎微塵數蓮華。
B24n0136_p0383a06║華上各有菩薩。放光現佛。於是廣化華香以為供
B24n0136_p0383a07║養。眾生蒙香。皆證十地。彼諸眾生證十地者。亦復
B24n0136_p0383a08║放光。又令遇斯光者皆得十地。是故名為三重頓
B24n0136_p0383a09║圓。　此中唯行佛乘善根。故那那乃至謨佛皆不
B24n0136_p0383a10║行。　阿佛贈一者。表捨五欲。詣菩薩所故。　彌佛
B24n0136_p0383a11║贈二者。表淨三業。悔除諸障故。　陀佛法雲地者。
B24n0136_p0383a12║表兼別故。　佛佛圓十地者。表極頓故。
B24n0136_p0383a13║彌勒內院　　（阿阿。不退住　阿彌。灌頂住　彌彌　阿陀。皆歡喜行
B24n0136_p0383a14║　彌陀。真實行　陀陀。法界向　那佛。圓信　謨佛。歡喜地　阿佛。圓十住　彌佛。圓十行
B24n0136_p0383a15║　陀佛。別等覺　佛佛。圓等覺）
B24n0136_p0383a16║譜曰。兜率天中。別有一生補處菩薩所居。名為內
B24n0136_p0383a17║院。故大佛頂經云。乃至劫壞。三災不及也。菩薩修
B24n0136_p0383a18║行十善。深習禪觀。發心親近補處大士。乃得上生。
B24n0136_p0383a19║故那那等皆不復行。既見大士。隨根利鈍。必入別
B24n0136_p0383a20║圓法門。但阿阿創捨凡心。故為七住。阿彌功力稍
B24n0136_p0383b01║進。故為十住。彌彌。阿陀。功行略同。故為初行。彌陀。
B24n0136_p0383b02║功行更進。故為十行。陀陀。則有功用行已極。故為
B24n0136_p0383b03║第十囘向。那佛。則已悟圓理。未破無明。故為圓信。
B24n0136_p0383b04║謨佛。則已證中道。猶存細執。故為初地。阿佛。則證
B24n0136_p0383b05║悟無生法忍。故為圓住。彌佛。則遵修諸佛妙戒。故
B24n0136_p0383b06║為圓行。陀佛。則定慧平等。堪擬別教補處。佛佛。則
B24n0136_p0383b07║純是妙慧。堪擬圓教補處也。
B24n0136_p0383b08║化樂天　　（那那。忉利天　那謨。夜摩天　謨謨。兜率天　阿阿。他化天
B24n0136_p0383b09║　阿彌。梵眾天　彌彌　阿陀。皆梵輔天　彌陀。大梵天　陀陀。少光天　那佛。無量光天
B24n0136_p0383b10║　謨佛。光音天　阿佛。八關戒　彌佛。護法八部　陀佛。覺淨戒　佛佛。上品上生）
B24n0136_p0383b11║譜曰。離兜率天三十二萬由旬。（離人間六十四萬由旬矣）。於虛
B24n0136_p0383b12║空中。有地如雲。超越下地。能為變化。名化樂天。此
B24n0136_p0383b13║是上品十善。兼成欲界中定所感。身長三百七十
B24n0136_p0383b14║五丈。以人間八百年為一晝夜。壽彼天八千歲。
B24n0136_p0383b15║　陀佛覺清淨戒者。先已成就欲界中定。今更證得
B24n0136_p0383b16║大乘定共戒故。
B24n0136_p0383b17║他化自在天　　（那那。夜摩天　那謨。兜率天　謨謨。化樂天　阿阿。梵眾天
B24n0136_p0383b18║　阿彌。梵輔天　彌彌　阿陀。皆大梵天　彌陀。少光天　陀陀。無量光　那佛。光音天
B24n0136_p0383b19║　謨佛。少淨天　阿佛。八關戒　彌佛。護法八部　陀佛。覺清淨　佛佛。上品上生）
B24n0136_p0383b20║譜曰。離化樂天六十四萬由旬。（離人間一百二十八萬由旬矣。）於
B24n0136_p0384a01║虛空中。有地如雲。徧超化無化境。名他化自在天。
B24n0136_p0384a02║此是上品十善。兼成未到地定所感。身長四百五
B24n0136_p0384a03║十丈。以人間一千六百年為一晝夜。壽彼天一萬
B24n0136_p0384a04║六千歲。
B24n0136_p0384a05║魔羅天　　（那那。無間獄　那謨。中品畜　謨謨。少財鬼　阿阿。畜脩羅
B24n0136_p0384a06║　阿彌。鬼脩羅　彌彌　阿陀。皆人脩羅　彌陀。天脩羅　陀陀。十種仙　那佛。西洲
B24n0136_p0384a07║　謨佛。東洲　阿佛。大梵天　彌佛。八戒　陀佛。護法　佛佛。圓頓觀）
B24n0136_p0384a08║譜曰。翻譯名義集云。第六天上。別有魔羅所居天。
B24n0136_p0384a09║他化天攝。大佛頂經云。縱有禪定多智現前。若不
B24n0136_p0384a10║斷婬。必落魔道。上品魔王。中品魔民。下品魔女。彼
B24n0136_p0384a11║等諸魔。亦有徒眾。各各自謂成無上道。又云。又善
B24n0136_p0384a12║男子。窮諸行空。已滅生滅。而於寂滅精妙未圓。觀
B24n0136_p0384a13║命互通。卻留塵勞。恐其銷盡。是人則墮真無真執。
B24n0136_p0384a14║發邪思因。立熾塵果。違遠圓通。背涅槃城。生天魔
B24n0136_p0384a15║種。（文）大約或行福德或修禪定。或學智慧。但由不
B24n0136_p0384a16║能專持梵行。深墮愛網。遂成魔侶也。既戀塵勞。必
B24n0136_p0384a17║與出世淨法為怨為障。故那那等三。必墮三塗。阿
B24n0136_p0384a18║阿等五。雖有福善。亦墮脩羅。陀陀。雖藉定力。復得
B24n0136_p0384a19║人身。而我愛習重。仍為十仙。那佛。謨佛。仗佛慈力。
B24n0136_p0384a20║不墮四趣。僅能生彼西東兩洲。難得聞法。阿佛。則
B24n0136_p0384b01║捨離欲染。所以轉身得為梵王。彌佛。則改過自新。
B24n0136_p0384b02║所以現生受持八戒。陀佛。則專志護持佛法。從茲
B24n0136_p0384b03║永離退緣。佛佛。則深觀魔如佛如。一如無二如也。
B24n0136_p0384b04║第四欲界人天門竟
B24n0136_p0384b05║選佛譜卷第二（終）
B24n0136_p0384b06║
B24n0136_p0384b07║
B24n0136_p0384b08║
B24n0136_p0384b09║
B24n0136_p0384b10║