B24n0136_p0425a11║選佛譜卷第六
B24n0136_p0425a12║十二別教位次門（凡五十二位）
B24n0136_p0425a13║譜曰。行人先信中道佛性。然後次第修行三觀以
B24n0136_p0425a14║剋證之。此是獨菩薩法。不與聲聞辟支佛共。所有
B24n0136_p0425a15║教。理。智。斷。行。位。因。果。別前藏通二教。別後圓教。故
B24n0136_p0425a16║名別也。（教則獨被菩薩。理則隔歷三諦。智則三智次第。斷則三惑前後。行則五行差別。位則
B24n0136_p0425a17║位不相收。因則一因迥出。果則一果不融。）由修次第三觀。故有外凡十
B24n0136_p0425a18║信。內凡三賢三十位。及以十地聖位差別。并後等
B24n0136_p0425a19║覺。妙覺。總成五十二位因果法門。從淺階深。不相
B24n0136_p0425a20║融攝也。
B24n0136_p0425b01║初信心　　（那那　那謨　謨謨。皆五停心　阿阿。二念心　阿彌。三精進心
B24n0136_p0425b02║　彌彌　阿陀。皆四慧心　彌陀。五定心　陀陀。不退心　那佛。五定心　謨佛。六不退心
B24n0136_p0425b03║　阿佛。發心住　彌佛。圓五品　陀佛。圓十信　佛佛。上品上生）
B24n0136_p0425b04║譜曰。聞說因緣假名。無量四諦。及中道佛性。常住
B24n0136_p0425b05║三寶之理。隨順不疑。名為信心。那那等三。煩惱障
B24n0136_p0425b06║重。須修助道。故借用三藏五停心也。阿阿以下。如
B24n0136_p0425b07║次升進。阿佛登初住者。於本教中。雖無頓超之義。
B24n0136_p0425b08║亦有漸超義故。彌佛圓五品者。按位轉入故。陀佛
B24n0136_p0425b09║圓十信者。開麤成妙故。佛佛上品上生者。既信大
B24n0136_p0425b10║乘。又承佛力。必速悟無生法忍故。
B24n0136_p0425b11║二念心　　（那那　那謨。皆五停心　謨謨。初信心　阿阿。三精進心
B24n0136_p0425b12║　阿彌。四慧心　彌彌　阿陀。皆五定心　彌陀。不退心　陀陀。護法心　那佛。六不退心
B24n0136_p0425b13║　謨佛。七心　阿佛。治地住　彌佛。圓五品　陀佛。圓十信　佛佛。上品上生）
B24n0136_p0425b14║譜曰。既信佛性。憶念不忘。發菩提心。披弘誓鎧。名
B24n0136_p0425b15║為念心。
B24n0136_p0425b16║三精進心　　（那那。五停心　那謨。初信心　謨謨。二念心　阿阿。四慧心
B24n0136_p0425b17║　阿彌。五定心　彌彌　阿陀。皆六不退心　彌陀。護法心　陀陀。迴向心　那佛。七護法心
B24n0136_p0425b18║　謨佛。八心　阿佛。修行住　彌佛。圓五品　陀佛。圓信　佛佛。上品上生）
B24n0136_p0425b19║譜曰。既發大心。勤修止觀。名精進心。
B24n0136_p0425b20║四慧心　　（那那。初信心　那謨。二念心　謨謨。精進心　阿阿。五定心
B24n0136_p0426a01║　阿彌。不退心　彌彌　阿陀。皆七護法心　彌陀。迴向心　陀陀。九戒心　那佛。八迴向心
B24n0136_p0426a02║　謨佛。九心　阿佛。生貴住　彌佛。圓五品　陀佛。圓信　佛佛。上品上生）
B24n0136_p0426a03║譜曰。既修止觀。即以止觀次第破惑。故名慧心。
B24n0136_p0426a04║五定心　　（那那。二念心　那謨。三精進心　謨謨。四慧心　阿阿。六不退心
B24n0136_p0426a05║　阿彌。護法心　彌彌　阿陀。皆八迴向心　彌陀。九戒心　陀陀。十願心　那佛。九戒心
B24n0136_p0426a06║　謨佛。十願心　阿佛。五方便具足住　彌佛。圓五品　陀佛。圓信　佛佛。上品上生）
B24n0136_p0426a07║譜曰。雖以觀慧破惑。但除其病。而不除法。譬如金
B24n0136_p0426a08║鎞。去膜護珠。故名定心。
B24n0136_p0426a09║六不退心　　（那那。四慧心　謨謨。五定心　阿阿。七心　阿彌。八心
B24n0136_p0426a10║　彌彌　阿陀。皆九心　彌陀。十心　陀陀。初住　那佛。十心　謨佛。初住
B24n0136_p0426a11║　阿佛。六住　彌佛。圓五品　陀佛。圓信　佛佛。上品上生）
B24n0136_p0426a12║譜曰。於定心中。如次修行三十七品。令其調適。能
B24n0136_p0426a13║伏煩惱。名不退心。然猶未證三種不退。但較前五
B24n0136_p0426a14║心稍堅固耳。故那謨相雜。雖可不行。而那那純見。
B24n0136_p0426a15║謨謨純愛。猶未能永伏也。
B24n0136_p0426a16║七護法心　　（那那。五心　謨謨。六心　阿阿。八心　阿彌。九心
B24n0136_p0426a17║　彌彌　阿陀。皆十心　彌陀。初住　陀陀。二住　那佛。初住　謨佛。二住
B24n0136_p0426a18║　阿佛。七住　彌佛。圓五品　陀佛。圓信　佛佛。上品上生）
B24n0136_p0426a19║譜曰。善修助道。以事扶理。令觀慧法。保持不失。名
B24n0136_p0426a20║護法心。
B24n0136_p0426b01║八迴向心　　（那那。六心　謨謨。七心　阿阿。九心　阿彌。十心
B24n0136_p0426b02║　彌彌　阿陀。皆初發心住　彌陀。二住　陀陀。三住　那佛。二住　謨佛。三住
B24n0136_p0426b03║　阿佛。八住　彌佛。圓五品　陀佛。圓十信　佛佛。上品上生）
B24n0136_p0426b04║譜曰。乍得輕安。不生增上慢心。明識次位。善能迴
B24n0136_p0426b05║因向果。名迴向心。
B24n0136_p0426b06║九戒心　　（那那。七心　謨謨。八心　阿阿。十心　阿彌。初發心住
B24n0136_p0426b07║　彌彌　阿陀。皆二治地住　彌陀。三修行住　陀陀。生貴住　那佛。修行住　謨佛。四生貴住
B24n0136_p0426b08║　阿佛。九住　彌佛。圓五品　陀佛。圓信　佛佛。上品上生）
B24n0136_p0426b09║譜曰。能於強輭二魔。安忍不動。防非止過。護淨善
B24n0136_p0426b10║根。名為戒心。
B24n0136_p0426b11║十願心　　（那那。八心　謨謨。九心　阿阿。初住　阿彌。二住
B24n0136_p0426b12║　彌彌　阿陀。皆三住　彌陀。四住　陀陀。五住　那佛。四住　謨佛。五住
B24n0136_p0426b13║　阿佛。十住　彌佛。圓信　陀佛。上中生　佛佛。上上生）
B24n0136_p0426b14║譜曰。不著有漏似道法愛。則不隨禪受生。但觀可
B24n0136_p0426b15║化眾生之處。隨願往生。故名願心。（外凡位竟）
B24n0136_p0426b16║初發心住　　（那那。無生懺　阿阿。二住　阿彌。三住　彌彌。阿陀。皆四住
B24n0136_p0426b17║　彌陀。五住　陀陀。六住　那佛。五住　謨佛。六住　阿佛。初行　彌佛。圓信
B24n0136_p0426b18║　陀佛。方便淨土　佛佛。圓十住）
B24n0136_p0426b19║譜曰。菩薩於多劫中。修行信心。已得成就。能斷分
B24n0136_p0426b20║別我見。及從分別所起惡煩惱業。創見真空寂滅
B24n0136_p0427a01║之理。憫物昏迷。常懷濟度。名發心住。此即內凡三
B24n0136_p0427a02║十心中最初心也。此心既發。便與須陀洹果及見
B24n0136_p0427a03║地齊。何故尚須無生懺耶。良由菩薩化物心重。自
B24n0136_p0427a04║行則輕。不務斷結。從十信心。即便出假。既出假後
B24n0136_p0427a05║遇大違緣。則分別心生。退菩提願。如舍利弗。往昔
B24n0136_p0427a06║已曾得六住心。由婆羅門乞眼因緣。捨其大願。還
B24n0136_p0427a07║趨小果。是故六住已前。煩惑未盡。猶得有退轉義。
B24n0136_p0427a08║那那須修無生懺也。阿阿等八。按位漸進。如常可
B24n0136_p0427a09║知。阿佛亦得漸超。故階初行。彌佛按位可接。故成
B24n0136_p0427a10║圓信。陀佛歸方便淨。永離退緣。佛佛開麤顯妙。亦
B24n0136_p0427a11║是勝進接也。（從淨土來者。不行那那。下五位准知。）
B24n0136_p0427a12║二治地住　　（那那。無生懺　阿阿。三住　阿彌。四住　彌彌。阿陀。皆五住
B24n0136_p0427a13║　彌陀。六住　陀陀。七住　那佛。六住　謨佛。七住　阿佛。二行　彌佛。圓信
B24n0136_p0427a14║　陀佛。方便淨土　佛佛。圓住）
B24n0136_p0427a15║譜曰。常隨空心。淨諸法門。名治地住。准位應同斯
B24n0136_p0427a16║陀含向。
B24n0136_p0427a17║三修行住　　（那那。無生懺　阿阿。四住　阿彌。五住　彌彌。阿陀。皆六住
B24n0136_p0427a18║　彌陀。七住　陀陀。八住　那佛。七住　謨佛。八住　阿佛。三行　彌佛。圓信
B24n0136_p0427a19║　陀佛。方便淨土　佛佛。圓住）
B24n0136_p0427a20║譜曰。長養眾善。名修行住。准位應同斯陀含果。
B24n0136_p0427b01║四生貴住　　（那那。無生懺　阿阿。五住　阿彌。六住　彌彌。阿陀。皆七住
B24n0136_p0427b02║　彌陀。八住　陀陀。九住　那佛。八住　謨佛。九住　阿佛。四行　彌佛。圓信
B24n0136_p0427b03║　陀佛。方便淨土　佛佛。圓住）
B24n0136_p0427b04║譜曰。生在佛家。種性清淨。名生貴住。准位應同阿
B24n0136_p0427b05║那含向。
B24n0136_p0427b06║五方便具足住　　（那那。無生懺　阿阿。六住　阿彌。七住　彌彌。阿陀。皆八住
B24n0136_p0427b07║　彌陀。九住　陀陀。十住　那佛。九住　謨佛。十住　阿佛。五行　彌佛。圓信
B24n0136_p0427b08║　陀佛。方便淨土　佛佛。圓住）
B24n0136_p0427b09║譜曰。多習無量善根。故名方便具足。准位應同阿
B24n0136_p0427b10║那含果。
B24n0136_p0427b11║六正心住　　（那那。無生懺　阿阿。七住　阿彌。八住　彌彌。阿陀。皆九住
B24n0136_p0427b12║　彌陀。十住　陀陀。初行　那佛。十住　謨佛。初行　阿佛。六行　彌佛。圓信
B24n0136_p0427b13║　陀佛。方便淨土　佛佛。圓住）
B24n0136_p0427b14║譜曰。成就第六般若法門。名正心住。准位應同阿
B24n0136_p0427b15║羅漢向。
B24n0136_p0427b16║七不退住　　（阿阿。八住　阿彌。九住　彌彌　阿陀。皆十住
B24n0136_p0427b17║　彌陀。初行　陀陀。二行　那佛。初行　謨佛。二行　阿佛。七行　彌佛。圓信
B24n0136_p0427b18║　陀佛。方便淨土　佛佛。圓住）
B24n0136_p0427b19║譜曰。入於無生畢竟空界。名不退住。准位應同阿
B24n0136_p0427b20║羅漢果。已辦地也。
B24n0136_p0428a01║八童真住　　（阿阿。九住　阿彌。十住　彌彌　阿陀。皆初行
B24n0136_p0428a02║　彌陀。二行　陀陀。三行　那佛。二行　謨佛。三行　阿佛。八行　彌佛。圓信
B24n0136_p0428a03║　陀佛。方便淨土　佛佛。圓住）
B24n0136_p0428a04║譜曰。不以邪倒破菩提心。離諸過失。名童真住。准
B24n0136_p0428a05║位應同辟支佛地。能侵習也。
B24n0136_p0428a06║九法王子住　　（阿阿。十住　阿彌。初行　彌彌　阿陀。皆二行
B24n0136_p0428a07║　彌陀。三行　陀陀。四行　那佛。三行　謨佛。四行　阿佛。九行　彌佛。圓信
B24n0136_p0428a08║　陀佛。方便淨土　佛佛。圓住）
B24n0136_p0428a09║譜曰。佛為法王。今從佛法生解。當紹佛位。名法王
B24n0136_p0428a10║子。應同通教菩薩地也。
B24n0136_p0428a11║十灌頂住　　（阿阿。初行　阿彌。二行　彌彌　阿陀。皆三行
B24n0136_p0428a12║　彌陀。四行　陀陀。五行　那佛。四行　謨佛。五行　阿佛。　十行　彌佛。圓信
B24n0136_p0428a13║　陀佛。方便淨土　佛佛。圓住）
B24n0136_p0428a14║譜曰。既紹佛種。必受佛職。名灌頂住。界內塵沙惑
B24n0136_p0428a15║盡。俗諦理明。堪作人天師導故。（初賢十住位竟）
B24n0136_p0428a16║初歡喜行　　（阿阿。二行　阿彌。三行　彌彌　阿陀。皆四行
B24n0136_p0428a17║　彌陀。五行　陀陀。六行　那佛。五行　謨佛。六行　阿佛。初向　彌佛。方便淨土
B24n0136_p0428a18║　陀佛。圓住　佛佛。圓行）
B24n0136_p0428a19║譜曰。從空入假。徧學一切出世法門。盡行諸佛所
B24n0136_p0428a20║有善行。故名十行。歡喜行者。即是施波羅密增上
B24n0136_p0428b01║能生自他歡喜心故。　彌佛即生方便淨者。不離
B24n0136_p0428b02║佛故。陀佛圓住者。勝進接故。佛佛圓行者。開麤成
B24n0136_p0428b03║妙故。下皆准知。
B24n0136_p0428b04║二饒益行　　（阿阿。三行　阿彌。四行　彌彌　阿陀。皆五行
B24n0136_p0428b05║　彌陀。六行　陀陀。七行　那佛。六行　謨佛。七行　阿佛。二向　彌佛。方便淨土
B24n0136_p0428b06║　陀佛。圓住　佛佛。圓行）
B24n0136_p0428b07║譜曰。饒益行者。戒波羅密增上。滅惡生善。攝化眾
B24n0136_p0428b08║生。令其得法利故。
B24n0136_p0428b09║三無瞋恨行　　（阿阿。四行　阿彌。五行　彌彌　阿陀。皆六行
B24n0136_p0428b10║　彌陀。七行　陀陀。八行　那佛。七行　謨佛。八行　阿佛。三向　彌佛。方便淨土
B24n0136_p0428b11║　陀佛。圓住　佛佛。圓行）
B24n0136_p0428b12║譜曰。無瞋恨行。亦名無違逆行。忍波羅密增上。不
B24n0136_p0428b13║生嫌恚。常有謙恭故。
B24n0136_p0428b14║四無盡行　　（阿阿。五行　阿彌。六行　彌彌　阿陀。皆七行
B24n0136_p0428b15║　彌陀。八行　陀陀。九行　那佛。八行　謨佛。九行　阿佛。四向　彌佛。方便淨土
B24n0136_p0428b16║　陀佛。圓住　佛佛。圓行）
B24n0136_p0428b17║譜曰。無盡行。亦名無屈撓行。精進波羅密增上。功
B24n0136_p0428b18║德無盡。無能屈伏令阻撓故。
B24n0136_p0428b19║五離癡亂行　　（阿阿。六行　阿彌。七行　彌彌　阿陀。皆八行
B24n0136_p0428b20║　彌陀。九行　陀陀。十行　那佛。九行　謨佛。十行　阿佛。五向　彌佛。方便淨土
B24n0136_p0429a01║　陀佛。圓住　佛佛。圓行）
B24n0136_p0429a02║譜曰。離癡亂者。禪波羅密增上。有慧故無癡。有定
B24n0136_p0429a03║故無亂也。
B24n0136_p0429a04║六善現行　　（阿阿。七行　阿彌。八行　彌彌　阿陀。皆九行
B24n0136_p0429a05║　彌陀。十行　陀陀。初向　那佛。十行　謨佛。初向　阿佛。六向　彌佛。方便淨土
B24n0136_p0429a06║　陀佛。圓住　佛佛。圓行）
B24n0136_p0429a07║譜曰。善現行者。般若波羅密增上。生生常在諸佛
B24n0136_p0429a08║會中。於一切法皆明了故。
B24n0136_p0429a09║七無著行　　（阿阿。八行　阿彌。九行　彌彌　阿陀。皆十行
B24n0136_p0429a10║　彌陀。初向　陀陀。二向　那佛。初向　謨佛。二向　阿佛。七向　彌佛。方便淨土
B24n0136_p0429a11║　陀佛。圓住　佛佛。圓行）
B24n0136_p0429a12║譜曰。無著行者。方便波羅密增上。於生死涅槃二
B24n0136_p0429a13║邊。皆不著故。
B24n0136_p0429a14║八尊重行　　（阿阿。九行　阿彌。十行　彌彌　阿陀。皆初向
B24n0136_p0429a15║　彌陀。二向　陀陀。三向　那佛。二向　謨佛。三向　阿佛。八向　彌佛。方便淨土
B24n0136_p0429a16║　陀佛。圓住　佛佛。圓行）
B24n0136_p0429a17║譜曰。尊重行。亦名難得行。願波羅密增上。所有善
B24n0136_p0429a18║根。最為尊重。極難得故。
B24n0136_p0429a19║九善法行　　（阿阿。十行　阿彌。初向　彌彌　阿陀。皆二向
B24n0136_p0429a20║　彌陀。三向　陀陀。四向　那佛。三向　謨佛。四向　阿佛。九向　彌佛。方便淨土
B24n0136_p0429b01║　陀佛。圓住　佛佛。圓行）
B24n0136_p0429b02║譜曰。善法行者。力波羅密增上。說法授人。成物軌
B24n0136_p0429b03║則故也。
B24n0136_p0429b04║十真實行　　（阿阿。初向　阿彌。二向　彌彌　阿陀。皆三向
B24n0136_p0429b05║　彌陀。四向　陀陀。五向　那佛。四向　謨佛。五向　阿佛。十向　彌佛。方便淨土
B24n0136_p0429b06║　陀佛。圓住　佛佛。圓行）
B24n0136_p0429b07║譜曰。真實行者。智波羅密增上。照一切法。非如非
B24n0136_p0429b08║異。得悟真實性故。（中賢十行位竟）
B24n0136_p0429b09║初救護眾生離眾生相迴向　　（阿阿。二向　阿彌。三向
B24n0136_p0429b10║　彌彌　阿陀。皆四向　彌陀。五向　陀陀。六向　那佛。五向　謨佛。六向
B24n0136_p0429b11║　阿佛。圓信　彌佛。方便淨土　陀佛。圓住　佛佛。圓向）
B24n0136_p0429b12║譜曰。十住入空。十行入假。迴此二邊。以向中道。名
B24n0136_p0429b13║為十迴向也。由不住空。故名救護眾生。由不住有。
B24n0136_p0429b14║故名離眾生相。雙遣二邊。正觀中道。故常行六道。
B24n0136_p0429b15║不受六道諸果報苦。雖不實受。示同有受。非諸凡
B24n0136_p0429b16║夫外道及二乘人所能測也。　阿佛圓信者。得相
B24n0136_p0429b17║似中觀故。亦是按位接故。　彌佛方便者。恆淨佛
B24n0136_p0429b18║國土故。亦仍不離佛故。　陀佛圓住者。仍是勝進
B24n0136_p0429b19║接故。　佛佛圓向者。亦開麤成妙故。下皆准知。
B24n0136_p0429b20║二不壞迴向　　（阿阿。三向　阿彌。四向　彌彌　阿陀。皆五向
B24n0136_p0430a01║　彌陀。六向　陀陀。七向　那佛。六向　謨佛。七向　阿佛。圓信　彌佛。方便淨土
B24n0136_p0430a02║　陀佛。圓住　佛佛。圓向）
B24n0136_p0430a03║譜曰。空有二邊。並皆可壞。由修中觀。似解分明。故
B24n0136_p0430a04║名不壞也。
B24n0136_p0430a05║三等一切佛迴向　　（阿阿。四向　阿彌。五向　彌彌　阿陀。皆六向
B24n0136_p0430a06║　彌陀。七向　陀陀。八向　那佛。七向　謨佛。八向　阿佛。圓信　彌佛。方便淨土
B24n0136_p0430a07║　陀佛。圓住　佛佛。圓向）
B24n0136_p0430a08║譜曰。三世佛法。一切時行。故名等一切佛也。
B24n0136_p0430a09║四至一切處迴向　　（阿阿。五向　阿彌。六向　彌彌　阿陀。皆七向
B24n0136_p0430a10║　彌陀。八向　陀陀。九向　那佛。八向　謨佛。九向　阿佛。圓信　彌佛。方便淨土
B24n0136_p0430a11║　陀佛。圓住　佛佛。圓向）
B24n0136_p0430a12║譜曰。以大願力。普入一切國土。供養一切諸佛。故
B24n0136_p0430a13║名至一切處
B24n0136_p0430a14║五無盡功德藏迴向　　（阿阿。六向　阿彌。七向
B24n0136_p0430a15║　彌彌　阿陀。皆八向　彌陀。九向　陀陀。十向　那佛。九向　謨佛。十向
B24n0136_p0430a16║　阿佛。圓信　彌佛。方便淨土　陀佛。圓住　佛佛。圓向）
B24n0136_p0430a17║譜曰。以常住法。授與前人故名無盡功德藏也。
B24n0136_p0430a18║六隨順平等善根迴向　　（阿阿。七向　阿彌。八向
B24n0136_p0430a19║　彌彌　阿陀。皆九向　彌陀　陀陀　那佛　謨佛。皆十向
B24n0136_p0430a20║　阿佛。圓信　彌佛。方便淨土　陀佛。圓住　佛佛。圓向）
B24n0136_p0430b01║譜曰。行一切善。普皆迴向眾生。同成佛道。更無二
B24n0136_p0430b02║趣。故名隨順平等善根。　陀陀。謨佛。亦皆十向者。
B24n0136_p0430b03║於教道中。未得出世正慧。更無可勝進故。下諸位
B24n0136_p0430b04║中。准此應知。
B24n0136_p0430b05║七隨順等觀一切眾生迴向　　（阿阿。八向　阿彌。九向
B24n0136_p0430b06║　彌彌　阿陀　彌陀　陀陀　那佛　謨佛。皆十向　阿佛。圓信　彌佛。方便淨土
B24n0136_p0430b07║　陀佛。圓住　佛佛。圓向）
B24n0136_p0430b08║譜曰。觀諸眾生所有善惡。一相無二。皆順實相。故
B24n0136_p0430b09║名隨順等觀一切。
B24n0136_p0430b10║八真如相迴向　　（阿阿。九向　阿彌　彌彌　阿陀　彌陀　陀陀　那佛
B24n0136_p0430b11║　謨佛。皆十向　阿佛。圓信　彌佛。方便淨土　陀佛。圓住　佛佛。圓向）
B24n0136_p0430b12║譜曰。心得自在。等三世佛。常照有無。不得二相。故
B24n0136_p0430b13║名真如相也。
B24n0136_p0430b14║九無縛解脫迴向　　（阿阿　阿彌　彌彌　阿陀　彌陀　陀陀　那佛。皆十向
B24n0136_p0430b15║　謨佛。初地　阿佛。圓信　彌佛。方便淨土　陀佛。圓住　佛佛。圓向）
B24n0136_p0430b16║譜曰。照了三世諸法。非有非空。本無縛著。故名無
B24n0136_p0430b17║縛解脫也。　謨佛初地者。於教道中。而入證道。雖
B24n0136_p0430b18║有佛慧。仍帶權故。次位那佛。准此應知。
B24n0136_p0430b19║十法界無量迴向　　（阿阿　阿彌　彌彌　阿陀　彌陀　陀陀。皆方便淨土
B24n0136_p0430b20║　那佛。初地　謨佛。二地　阿佛。方便淨土　彌佛。圓住　陀佛。圓行　佛佛。圓向）
B24n0136_p0431a01║譜曰。覺一切法中道無相。故名法界無量也。　阿
B24n0136_p0431a02║阿等六。皆方便淨土者。緣修已極。功不唐捐。既未
B24n0136_p0431a03║發中道佛慧。必歸有餘國故。（上賢十向位竟　已上內凡三十心竟）
B24n0136_p0431a04║初歡喜地　　（阿陀。二地　彌陀。三地　陀陀。四地　那佛。三地
B24n0136_p0431a05║　謨佛。四地　阿佛。圓住　彌佛。圓行　陀佛。圓向　佛佛。圓地）
B24n0136_p0431a06║譜曰。出生一切佛法。荷負法界有情。名之為地。初
B24n0136_p0431a07║歡喜地者。初破無明。證真中道。捨異生性。入同生
B24n0136_p0431a08║性。故大樂歡喜也。分得如來十力。四無所畏。十八
B24n0136_p0431a09║不共法等。初入實報無障礙土。能於百佛世界。示
B24n0136_p0431a10║現八相成道。利益羣品。故云證道同圓。今約教門。
B24n0136_p0431a11║故阿阿等散善不行。唯阿陀等三。名為定善。及那
B24n0136_p0431a12║佛。謨佛。可以漸增品位。若阿佛。則按位便同圓住。
B24n0136_p0431a13║彌佛。陀佛。則勝進便成圓行圓向至於佛佛。則開
B24n0136_p0431a14║麤顯妙。即為圓地也。下皆准知。
B24n0136_p0431a15║二離垢地　　（阿陀。三地　彌陀。四地　陀陀。五地　那佛。四地
B24n0136_p0431a16║　謨佛。五地　阿佛。圓住　彌佛。圓行　陀佛。圓向　佛佛。圓地）
B24n0136_p0431a17║譜曰。以正無相入眾生界。具淨尸羅遠離起微細
B24n0136_p0431a18║犯諸煩惱垢。名離垢地也。此地能於千佛世界示
B24n0136_p0431a19║現作佛。自此以下。地地倍勝。具如華嚴十地品說
B24n0136_p0431a20║三發光地　　（阿陀。四地　彌陀。五地　陀陀。六地　那佛。五地
B24n0136_p0431b01║　謨佛。六地　阿佛。圓住　彌佛。圓行　陀佛。圓向　佛佛。圓地）
B24n0136_p0431b02║譜曰。成就勝定大法總持。能發無邊妙慧光明。名
B24n0136_p0431b03║發光地也。
B24n0136_p0431b04║四燄慧地　　（阿陀。五地　彌陀。六地　陀陀。七地　那佛。六地
B24n0136_p0431b05║　謨佛。七地　阿佛。圓住　彌佛。圓行　陀佛。圓向　佛佛。圓地）
B24n0136_p0431b06║譜曰。安住最勝菩提分法。燒煩惱薪。名燄慧地也
B24n0136_p0431b07║五難勝地　　（阿陀。六地　彌陀。七地　陀陀。八地　那佛。七地
B24n0136_p0431b08║　謨佛。八地　阿佛。圓住　彌佛。圓行　陀佛。圓向　佛佛。圓地）
B24n0136_p0431b09║譜曰。真俗兩智。行相互違。合令相應。名難勝地也。
B24n0136_p0431b10║六現前地　　（阿陀。七地　彌陀。八地　陀陀。九地　那佛。八地
B24n0136_p0431b11║　謨佛。九地　阿佛。圓住　彌佛。圓行　陀佛。圓向　佛佛。圓地）
B24n0136_p0431b12║譜曰。住緣起智。引無分別最勝般若令現前故。名
B24n0136_p0431b13║現前地也。
B24n0136_p0431b14║七遠行地　　（彌陀。八地　陀陀。九地　那佛。八地　謨佛。九地
B24n0136_p0431b15║　阿佛。圓住　彌佛。圓行　陀佛。圓向　佛佛。圓地）
B24n0136_p0431b16║譜曰。至無相住功用後邊。出過世間及出世間二
B24n0136_p0431b17║乘道故。名遠行地也。　阿陀不行者。依教道中。八
B24n0136_p0431b18║地真無生法忍最難階故。
B24n0136_p0431b19║八不動地　　（彌陀。九地　陀陀。十地　那佛。九地　謨佛。十地
B24n0136_p0431b20║　阿佛。圓住　彌佛。圓行　陀佛。圓向　佛佛。圓地）
B24n0136_p0432a01║譜曰。無分別智任運相續。相用煩惱不能動故。名
B24n0136_p0432a02║不動地也。
B24n0136_p0432a03║九善慧地　　（彌陀。十地　陀陀。等覺　那佛。十地　謨佛。等覺
B24n0136_p0432a04║　阿佛。圓住　彌佛。圓行　陀佛。圓向　佛佛。圓地）
B24n0136_p0432a05║譜曰。成就微妙四無礙解。能徧十方善說法故。名
B24n0136_p0432a06║善慧地也。
B24n0136_p0432a07║十法雲地　　（彌陀　陀陀。皆等覺　那佛。等覺　謨佛。圓住
B24n0136_p0432a08║　阿佛。圓行　彌佛。圓向　陀佛。圓地　佛佛。圓等覺）
B24n0136_p0432a09║譜曰。大法智雲。含眾德水。蔭蔽一切。充滿法身。故
B24n0136_p0432a10║名法雲地也。陀陀亦等覺者。於教道中無可進故。
B24n0136_p0432a11║等覺菩薩　　（那佛　謨佛。皆圓行　阿佛。圓向　彌佛。圓地
B24n0136_p0432a12║　陀佛。別妙覺佛　佛佛。圓究竟妙覺）
B24n0136_p0432a13║譜曰。邊際智滿。入重玄門。若望法雲。已名為佛。若
B24n0136_p0432a14║望妙覺。猶名菩薩。故稱等覺也。於教道中。更無可
B24n0136_p0432a15║進。故彌陀等亦皆不行。須遇佛字。方得開顯增進
B24n0136_p0432a16║耳。陀佛成別佛者。應界外機。示圓滿報。徧坐塵剎
B24n0136_p0432a17║道場故。佛佛成圓佛者。盡無明源。顯究竟覺。不異
B24n0136_p0432a18║圓家十行故。
B24n0136_p0432a19║別教妙覺佛位　　（阿阿　阿彌　彌彌。皆贈一　阿陀　彌陀　陀陀。皆贈二
B24n0136_p0432a20║　那佛。贈一　謨佛。贈二　阿佛。贈三　彌佛。贈四　陀佛　佛佛。皆究竟妙覺）
B24n0136_p0432b01║譜曰。金剛後心。朗然大覺。妙智窮源。無明習盡。翛
B24n0136_p0432b02║然無累。寂而常照所證真如。名為法身。所轉四智
B24n0136_p0432b03║相應心品。及無垢識所變無漏身土。盡未來際。常
B24n0136_p0432b04║住不滅。名自受用報身。為地上菩薩。示坐蓮華臺
B24n0136_p0432b05║藏世界。現有剎塵相好莊嚴。名勝應身。亦名他受
B24n0136_p0432b06║用報身。但由平等性智之力。令其得見。不須別起
B24n0136_p0432b07║成事化故。為地前菩薩。及利根三乘。示現色究竟
B24n0136_p0432b08║天最高大身。名帶劣勝應身。亦名大化身。從成所
B24n0136_p0432b09║作智所示現故。為鈍根三乘。及博地凡夫。示現菩
B24n0136_p0432b10║提樹下父母所生之身。名劣應身。亦名千百億化
B24n0136_p0432b11║身。為一切異生。示現種種雜趣殊形。名隨類化身。
B24n0136_p0432b12║此二亦皆成所作智所示現故。當知四十二品無
B24n0136_p0432b13║明未盡。未得圓滿無上菩提。終不得名妙覺極果。
B24n0136_p0432b14║但以別教被鈍根故。僅說無明止十二品。遂計斷
B24n0136_p0432b15║十二品無明。便成妙覺。然此妙覺。必是圓妙覺位
B24n0136_p0432b16║之所示現。故於此位。再得陀佛。便可開權顯實。開
B24n0136_p0432b17║迹顯本矣。况更得佛佛耶。十二別教位次門竟
B24n0136_p0432b18║十三圓教位次門（凡八位）
B24n0136_p0432b19║譜曰。圓妙。圓滿。圓足。圓頓。故名圓教。一切因緣所
B24n0136_p0432b20║生法。無不即空假中。三諦圓融。不可思議。是為圓
B24n0136_p0433a01║妙。舉一即三。言三即一。三一相即。無有缺減。是為
B24n0136_p0433a02║圓滿。由有理具三千。方有事造三千。由觀事造三
B24n0136_p0433a03║千。即顯理具三千。圓見事理一念具足。是為圓足。
B24n0136_p0433a04║迷之不減。悟之不增。當下圓成。體非漸證。是為圓
B24n0136_p0433a05║頓。故云心佛眾生。三無差別。眾生如。佛如。一如無
B24n0136_p0433a06║二如。一色一香。無非中道。一切諸法。皆是佛法。前
B24n0136_p0433a07║三教人。乃至一切眾生。從來不出此理性中。但由
B24n0136_p0433a08║日用不知。雖終日行而不自覺。一覺此理。則如演
B24n0136_p0433a09║若歇狂。本頭如故。翳病既盡。華處全空。故云圓滿
B24n0136_p0433a10║菩提。歸無所得也。以此圓解歷一切法。則一切法
B24n0136_p0433a11║無不皆圓。治世語言。資生產業。皆與實相不相違
B24n0136_p0433a12║背。况前三教。本是為實所施之權。豈不一一皆圓
B24n0136_p0433a13║妙耶。古人所以簡偏圓者。正是簡情原非簡法若
B24n0136_p0433a14║謂有法獨圓。則必更有不圓之法與之為對。既有
B24n0136_p0433a15║對待。便是不妙。不滿。不足。何能獨頓。故知末世談
B24n0136_p0433a16║圓。有名無義久矣。問。既云圓頓圓足。何容更立位
B24n0136_p0433a17║次。答。若執定無位次。亦非圓足圓頓。以不具足因
B24n0136_p0433a18║果修證法故。以不得一位一切位。一切位一位之
B24n0136_p0433a19║妙體故。所以欲達圓宗。須明六即。謂始終迷悟。故
B24n0136_p0433a20║言六。一性無殊。故言即。不變隨緣。故言六。隨緣不
B24n0136_p0433b01║變。故言即。全性起逆順兩修。故言六。全逆順兩修
B24n0136_p0433b02║皆在性故言即。知六而不知即。必生退屈。知即而
B24n0136_p0433b03║不知六。必生上慢。又設不知即。則依何有六。設不
B24n0136_p0433b04║知六。則即何所即。故六即義。雙照性修事理聖凡
B24n0136_p0433b05║迷悟因果。無不圓也。然理即在迷。眾生本證。由聞
B24n0136_p0433b06║名字。乃修圓頓妙觀。故須五品觀成。方階圓位。又
B24n0136_p0433b07║以分證位長。略分為六。所謂住。行。向。地。及以等覺。
B24n0136_p0433b08║金剛後心。至於妙覺極果。乃是諸教之所同歸。即
B24n0136_p0433b09║位次而非位次。不應列入因位中矣。問。果位若不
B24n0136_p0433b10║列入因位。則前三教佛果。何以各列因位後耶。答。
B24n0136_p0433b11║前三佛位。各約當教。假名為果。若望圓位。則總屬
B24n0136_p0433b12║因故也。
B24n0136_p0433b13║圓五品位　　（那那　那謨　謨謨。皆無生懺　阿陀　彌陀　陀陀。皆圓十信
B24n0136_p0433b14║　那佛。上品中生　謨佛。上品上生　阿佛。圓十住　彌佛。圓十行　陀佛。圓十向　佛佛。圓十地）
B24n0136_p0433b15║譜曰。言外凡五品觀行即佛者。依法華經立。一隨
B24n0136_p0433b16║喜品。謂隨順妙法。慶己慶他。二讀誦品。謂受持文
B24n0136_p0433b17║義。以資理觀。如膏助火。愈益其明。三講說品。謂理
B24n0136_p0433b18║觀轉勝。弘誓熏心。導利前人。化功歸己。四兼行六
B24n0136_p0433b19║度。謂理觀既熟。傍兼事行。能令少施功德與虛空
B24n0136_p0433b20║等。持戒等亦復如是。五正行六度。謂自行化他。事
B24n0136_p0434a01║理具足。觀心無礙。轉勝於前。此五品位。分作三心。
B24n0136_p0434a02║謂初二品。名為初心。任運能感同居淨土中品下
B24n0136_p0434a03║生。第三。第四。名為中心。任運能感中品中生。第五
B24n0136_p0434a04║一品。名為後心。任運能感中品上生。然非勝進之
B24n0136_p0434a05║旨。故不列之。那那等三無生懺者。若在觀行之中。
B24n0136_p0434a06║自能圓伏五住煩惱。或時出觀。未免現起煩惱。故
B24n0136_p0434a07║須觀罪實相也。阿彌等三不行。唯行阿陀等三者。
B24n0136_p0434a08║須藉定善。方可淨六根故。那佛上品中生者。已能
B24n0136_p0434a09║善解義趣。又承化佛授手故。謨佛上品上生者。已
B24n0136_p0434a10║能讀誦修行。又得佛光迎接故。阿佛圓住者。妙觀
B24n0136_p0434a11║力強。徑入阿字門故。彌佛圓行。陀佛圓向。佛佛圓
B24n0136_p0434a12║地者。圓人善超。一生能頓入故
B24n0136_p0434a13║圓十信位　　（阿阿　阿彌　彌彌　阿陀　彌陀　陀陀　那佛　謨佛。皆方便
B24n0136_p0434a14║　阿佛。圓十住　彌佛。圓十行　陀佛。圓十向　佛佛。圓十地）
B24n0136_p0434a15║譜曰。言內凡十信相似即佛者。謂善修平等法界。
B24n0136_p0434a16║即成信心。善修慈悲誓願。即成念心。善修圓妙止
B24n0136_p0434a17║觀。成精進心。善破三惑。即成慧心。善知通塞。即成
B24n0136_p0434a18║定心。善調圓妙道品。成不退心。善修助道。成護法
B24n0136_p0434a19║心。善知次位。成迴向心。善修安忍。即成戒心。善修
B24n0136_p0434a20║無著。即成願心。此與別教十心。名雖是同。義則永
B24n0136_p0434b01║異。別教用生滅觀。從假入空。僅伏見思煩惱。圓教
B24n0136_p0434b02║用妙三觀。直觀法性。圓伏無明。發相似解。於初信
B24n0136_p0434b03║心。任運先斷見惑。至七心時。三界思盡。與四果齊。
B24n0136_p0434b04║八九十心。圓斷界內界外塵沙。雖斷見思塵沙皆
B24n0136_p0434b05║盡。非本所期。不以為喜。何以故。本意唯欲斷無明
B24n0136_p0434b06║入佛住故。譬如冶鐵。意在成器。麤垢先落。未遂本
B24n0136_p0434b07║期。不生喜也。此十信位。亦分三心。從初至七。同別
B24n0136_p0434b08║七住。皆名初心。任運能感同居淨土上品下生。八
B24n0136_p0434b09║心。九心。擬同別教十住十行。名為中心。任運能感
B24n0136_p0434b10║上品中生。第十願心。擬同別十迴向。名為後心。任
B24n0136_p0434b11║運能感上品上生。然亦未名勝進。故不列之。阿阿
B24n0136_p0434b12║等八。皆方便淨土者。十信滿心。若未發真。必歸界
B24n0136_p0434b13║外有餘國故。阿佛等四。僅與五品同者。五品亦云
B24n0136_p0434b14║即十信故。
B24n0136_p0434b15║圓十住位　　（阿阿　阿彌　彌彌。皆圓十行　阿陀　彌陀　陀陀。皆圓十向
B24n0136_p0434b16║　那佛。圓十行　謨佛。圓十向　阿佛。圓十地　彌佛。圓等覺　陀佛。金剛心　佛佛。究竟妙覺）
B24n0136_p0434b17║譜曰。言分證即佛者。謂十住。十行。十迴向。十地。等
B24n0136_p0434b18║覺。共四十一聖位也。有謂頓悟即佛。無復位次之
B24n0136_p0434b19║殊。又謂頓悟初心。即是究竟圓極。而有四十二位
B24n0136_p0434b20║者。是化鈍根。方便立淺深之名。又有謂初頓悟至
B24n0136_p0435a01║十住。即是十地。而說有十行。十迴向。十地者。是重
B24n0136_p0435a02║說耳。智者大師判云。諸解悉是偏取。然平等法界。
B24n0136_p0435a03║尚不論悟與不悟。孰辨淺深。既得論悟與不悟。何
B24n0136_p0435a04║妨論於淺深。究竟大乘。無過華嚴。大集。般若。法華。
B24n0136_p0435a05║涅槃。雖明法界平等。無說無示。而菩薩行位。終自
B24n0136_p0435a06║炳然。大論云。譬如入海。有始入者。到中者。至彼岸
B24n0136_p0435a07║者。普賢觀云。大乘因者。諸法實相。大乘果者。亦諸
B24n0136_p0435a08║法實相。論諸次位。非徒臆說。（文）今依此義。故於分
B24n0136_p0435a09║證佛中。仍分住。行。向。地。等覺。之殊也。問。既分四十
B24n0136_p0435a10║一位。何不廣列。如別教耶。答。為破行向地為重說。
B24n0136_p0435a11║故須略明階次。為顯圓人善超。一念便能開示悟
B24n0136_p0435a12║入。不同別教歷別艱辛。故不須廣列也。今先明十
B24n0136_p0435a13║住者。初發心住。乃至十灌頂住。名不異別。義亦永
B24n0136_p0435a14║殊。別教用無生觀。初住斷見。七住盡思。十住僅斷
B24n0136_p0435a15║界內塵沙。今用圓妙一心三觀。直斷一品無明而
B24n0136_p0435a16║入初住。即能百界作佛。八相成道。與別教歡喜地
B24n0136_p0435a17║齊。故華嚴云。初發心時。便成正覺。成就慧身。不由
B24n0136_p0435a18║他悟。清淨妙法身。湛然應一切。（文）慧身。即般若德。
B24n0136_p0435a19║了因慧心開發也。妙法身。即法身德。正因理心開
B24n0136_p0435a20║發也。應一切。即解脫德。緣因善心開發也。如此三
B24n0136_p0435b01║身三德發得本有。故名初發心住。次從二住以去。
B24n0136_p0435b02║各斷一品無明。各增一分三德。乃至十住。便齊別
B24n0136_p0435b03║教十法雲地。譬如月體雖無增減。而黑相漸減。則
B24n0136_p0435b04║白光漸增也。
B24n0136_p0435b05║圓十行位　　（阿阿　阿彌　彌彌　那佛。皆圓十向　阿陀　彌陀　陀陀。皆圓向贈一擲
B24n0136_p0435b06║　謨佛。圓向贈一　阿佛。圓十地　彌佛。圓等覺　陀佛。金剛後心　佛佛。究竟妙覺）
B24n0136_p0435b07║譜曰。從十住後。更斷十品無明。成十行位。名亦與
B24n0136_p0435b08║別教同。然初歡喜行。即與別等覺齊。二饒益行。即
B24n0136_p0435b09║與別妙覺齊。三行已去。所有智斷。並非別教行人
B24n0136_p0435b10║所知。以別教教道僅說十二品無明故。然亦應知
B24n0136_p0435b11║別教圓滿報佛。決非局在圓教二行。必是圓妙覺
B24n0136_p0435b12║佛之所示現。故須開迹顯本也。問。阿陀等四。何不
B24n0136_p0435b13║徑登圓地。乃僅圓向贈一耶。答。地法尊勝。故須阿
B24n0136_p0435b14║佛。乃能登之。如大佛頂經。於十迴向後心。更明四
B24n0136_p0435b15║種妙圓加行。即此意也。
B24n0136_p0435b16║圓十迴向位　　（阿阿　阿彌　彌彌。皆贈一　阿陀　彌陀　陀陀。皆贈二
B24n0136_p0435b17║　那佛。贈一　謨佛。贈二　阿佛。圓十地　彌佛。圓等覺　陀佛。金剛心　佛佛。究竟妙覺）
B24n0136_p0435b18║譜曰。名亦與別教同。但須十行之後。更破十品無
B24n0136_p0435b19║明。乃成十迴向也。
B24n0136_p0435b20║圓十地位　　（阿阿　阿彌　彌彌。皆贈一　阿陀　彌陀　陀陀。皆贈二
B24n0136_p0436a01║　那佛。贈一　謨佛。贈二　阿佛。圓等覺　彌佛。金剛心　陀佛　佛佛。皆究竟妙覺）
B24n0136_p0436a02║譜曰。十迴向後。更破一品無明。乃成十地。故名雖
B24n0136_p0436a03║亦同別地。而智斷則永異矣。阿佛方階等覺者。自
B24n0136_p0436a04║十地望之。已如佛故。
B24n0136_p0436a05║圓等覺位　　（阿阿　阿彌　彌彌。皆贈一　阿陀　彌陀　陀陀。皆贈二
B24n0136_p0436a06║　那佛。贈一　謨佛。贈二　阿佛。金剛後心　彌佛　陀佛　佛佛。皆究竟妙覺）
B24n0136_p0436a07║譜曰。十地後心。更斷一品無明。入等覺位。於變易
B24n0136_p0436a08║生死海中。唯餘一生。故名一生所繫菩薩。　阿佛
B24n0136_p0436a09║金剛後心者。入重玄門。徧修普賢行願海故。
B24n0136_p0436a10║金剛後心　　（阿阿　阿彌　彌彌　那佛。皆贈一
B24n0136_p0436a11║　阿陀　彌陀　陀陀　謨佛。皆贈二　阿佛　彌佛　陀佛　佛佛。皆究竟妙覺）
B24n0136_p0436a12║譜曰。等覺位中。更開出金剛後心者。大佛頂經云。
B24n0136_p0436a13║從乾慧心。至等覺已。是覺始獲金剛心中初乾慧
B24n0136_p0436a14║地。如是重重單複十二。方盡妙覺。成無上道。智者
B24n0136_p0436a15║大師淨名疏云。圓教始從初住。終至法雲。圓斷諸
B24n0136_p0436a16║見。猶有習在。等覺入重玄門。千萬億劫重修凡事。
B24n0136_p0436a17║見理分明。習氣微薄。直至最後金剛喻定。斷餘微
B24n0136_p0436a18║習。方得究盡本來妙覺明體。而成無上道也。問。既
B24n0136_p0436a19║云入重玄門。千萬億劫重修凡事。何以阿佛即登
B24n0136_p0436a20║究竟妙覺。答。大佛頂經又云。識陰若盡。則汝現前
B24n0136_p0436b01║諸根互用。從互用中。能入菩薩金剛乾慧。圓明精
B24n0136_p0436b02║心。於中發化。如是乃超信。住。行。向。十地。等覺。入於
B24n0136_p0436b03║如來妙莊嚴海。圓滿菩提。歸無所得。由是觀之。則
B24n0136_p0436b04║金剛後心。欲入妙覺。特一間耳。縱歷千萬億劫。何
B24n0136_p0436b05║異彈指頃耶。十三圓教位次門竟
B24n0136_p0436b06║十四淨土橫超門（凡十三位）
B24n0136_p0436b07║譜曰。佛土有四。一者凡聖同居土。若是五濁重者
B24n0136_p0436b08║所感。則雜有四惡趣苦。名之為穢。如娑婆世界等。
B24n0136_p0436b09║若復五濁輕者所感。則純是人天善侶。名之為淨。
B24n0136_p0436b10║如西方極樂等。二者方便有餘土。若從析空拙度
B24n0136_p0436b11║得生。則沈空滯寂。名之為穢。若從體空巧度得生。
B24n0136_p0436b12║則見佛聞法。名之為淨。三者實報莊嚴土。若從次
B24n0136_p0436b13║第三觀所感。則雖證道同圓。而無明習重。智慧稍
B24n0136_p0436b14║鈍。名之為穢。若從一心三觀所感。則雖法界無別。
B24n0136_p0436b15║而無明習輕。智慧猛利。名之為淨。四者常寂光土。
B24n0136_p0436b16║若約別教。則僅斷十二品無明所顯。未盡法源。名
B24n0136_p0436b17║之為穢。若約圓教。則是斷盡四十二品無明所顯。
B24n0136_p0436b18║究盡體性。名之為淨。然此四土。有豎有橫。若以自
B24n0136_p0436b19║修行力。斷盡見思。方出同居而入方便斷盡塵沙。
B24n0136_p0436b20║兼破無明。方出同居方便而入實報。斷盡無明。方
B24n0136_p0437a01║出同居方便實報而入寂光。即名為豎。若仗阿彌
B24n0136_p0437a02║陀佛願力。未斷見思。即能出娑婆穢。生極樂淨。既
B24n0136_p0437a03║生極樂。即於彼土得證方便實報寂光三種淨土。
B24n0136_p0437a04║不必捨身受身。然後證入。故名為橫也。約四教分
B24n0136_p0437a05║別者。藏教析空觀成。出同居穢。入方便穢不能生
B24n0136_p0437a06║同居淨。况生方便淨耶。通教體空觀成。出同居穢。
B24n0136_p0437a07║入方便淨。然不能於未斷惑前生同居淨。別教知
B24n0136_p0437a08║有他方佛國。十信位中。若能發願往生。即生同居
B24n0136_p0437a09║淨土。若不發願。仍不得生。十住。行。向。能生方便淨
B24n0136_p0437a10║土。十地等覺。僅能生實報穢。教道妙覺。僅能證寂
B24n0136_p0437a11║光穢。圓教五品觀位。若能發願。任運感同居淨土
B24n0136_p0437a12║中三品生。若不發願。則未必生。圓十信位。若能發
B24n0136_p0437a13║願。任運感同居土上三品生。即便橫證方便淨土。
B24n0136_p0437a14║既悟無生。亦即橫證實報寂光二種淨土。若不發
B24n0136_p0437a15║願。須至七信。方任運生方便淨土。唯初住以上。無
B24n0136_p0437a16║論發願與否。任運分證實報寂光兩種淨耳。是故
B24n0136_p0437a17║設依自修行力。則四教並名豎入。唯依阿彌陀佛
B24n0136_p0437a18║願力。始可橫超也。問。十惡猛心。人天小善苟能懺
B24n0136_p0437a19║悔迴向發願。皆得往生極樂世界。何謂藏通二教
B24n0136_p0437a20║不生西方。答。藏通二教。不聞他方佛名字故。若得
B24n0136_p0437b01║聞我阿彌陀佛萬德洪名。懺悔迴向發願往生。即
B24n0136_p0437b02║屬別圓二教所攝機故。問。圓教法門。不縱不橫。何
B24n0136_p0437b03║得亦名豎入。答。不縱不橫。乃約所詮理諦。并稱理
B24n0136_p0437b04║所修妙觀言耳。至如六即辨位。分毫不濫。豈非豎
B24n0136_p0437b05║義。故唯淨土方得名橫超也。問。藏通二教。既不得
B24n0136_p0437b06║生。何故彼土仍有證小果者。答。往生論中。曾辨此
B24n0136_p0437b07║義謂由臨終迴心發大乘願。方得生彼。既生彼已。
B24n0136_p0437b08║阿彌陀佛順其小習。為說苦空無常無我等法。令
B24n0136_p0437b09║其即證小果。旋即迴心入大乘法。不同此土定性
B24n0136_p0437b10║聲聞。故曰二乘種不生也。思之。
B24n0136_p0437b11║淨土疑城　　（那佛　謨佛。皆初住　阿佛。初行　彌佛。初向
B24n0136_p0437b12║　陀佛。圓信　佛佛。圓住）
B24n0136_p0437b13║譜曰。大寶積經無量壽如來會云。佛告彌勒。若有
B24n0136_p0437b14║墮於疑悔。種諸善根。希求佛智。普徧智。不思議智。
B24n0136_p0437b15║無等智。威德智。廣大智。於自善根。不能生信。由聞
B24n0136_p0437b16║佛名。起信心故。雖生彼國。於蓮華中不能出現。於
B24n0136_p0437b17║五百歲。不見佛。不聞法。不見菩薩及聲聞眾。不得
B24n0136_p0437b18║供養奉事諸佛。不得問於菩薩法藏。遠離一切殊
B24n0136_p0437b19║勝善根。往昔世中過失盡已。然後乃出。當知疑惑
B24n0136_p0437b20║為大損害。（文）由此觀之。即是信他而不信自。未開
B24n0136_p0438a01║圓解。但持佛名以種善根之所致也。然亦永離退
B24n0136_p0438a02║緣。遠勝非非想處多矣。故一遇佛。即得見佛聞法。
B24n0136_p0438a03║證入別圓諸位也。
B24n0136_p0438a04║下品下生　　（彌佛。初住　陀佛。七住　佛佛。圓信）
B24n0136_p0438a05║譜曰。准十六觀經。十二大劫。蓮華方開。故阿阿乃
B24n0136_p0438a06║至阿佛皆不行也。蓮華開已。聞法歡喜。即發菩提
B24n0136_p0438a07║之心。故彌佛登發心住。陀佛登不退住。佛佛成圓
B24n0136_p0438a08║十信。
B24n0136_p0438a09║下品中生　　（那佛。初住　謨佛。二住　阿佛。十住　彌佛。十行
B24n0136_p0438a10║　陀佛。十向　佛佛。方便淨土）
B24n0136_p0438a11║譜曰。經於六劫。蓮華乃敷。故阿阿等不行。聞說大
B24n0136_p0438a12║乘甚深經典。應時即發無上道心。故那佛登發心
B24n0136_p0438a13║住。乃至陀佛登別十向。佛佛則橫超方便淨也。
B24n0136_p0438a14║下品上生　　（阿陀。初住　彌陀。七住　陀陀。十住　那佛。七住
B24n0136_p0438a15║　謨佛。十住　阿佛。十行　彌佛。十向　陀佛。初地　佛佛。圓住）
B24n0136_p0438a16║譜曰。經七七日。蓮華乃敷。故阿阿等三不行。聞說
B24n0136_p0438a17║甚深十二部經。信解發心。故阿陀初發心住。經十
B24n0136_p0438a18║小劫。具百法明門。得入初地。故陀佛登歡喜地。若
B24n0136_p0438a19║夫佛佛。則證道同圓。故開權顯實也。
B24n0136_p0438a20║中品下生　　（彌彌　阿陀。皆見地　彌陀。薄地　陀陀。離欲地
B24n0136_p0438b01║　那佛。薄地　謨佛。離欲地　阿佛。已辦地　彌佛。支佛地　陀佛。圓信　佛佛。方便淨土）
B24n0136_p0438b02║譜曰。經七日已。聞法歡喜。得須陀洹。故阿阿等二
B24n0136_p0438b03║不行。而彌彌即登見地。以淨土既無定性聲聞。必
B24n0136_p0438b04║應呼見地為初果也。過一小劫。成阿羅漢。故阿佛
B24n0136_p0438b05║登已辦地。陀佛則按位成妙。佛佛則橫超方便矣。
B24n0136_p0438b06║中品中生　　（彌彌。見地　阿陀。薄地　彌陀。離欲地　陀陀。已辦地
B24n0136_p0438b07║　那佛。離欲地　謨佛。已辦地　阿佛。菩薩地　彌佛。圓信　陀佛。方便淨　佛佛。圓住）
B24n0136_p0438b08║譜曰。七日華敷。聞法歡喜。得須陀洹。故亦彌彌方
B24n0136_p0438b09║登見地。經半劫已。成阿羅漢。故陀陀謨佛。皆登已
B24n0136_p0438b10║辦。彌佛則按位妙。陀佛則橫超。佛佛則勝進妙也。
B24n0136_p0438b11║中品上生　　（阿阿。已辦地　阿彌。支佛地　彌彌　阿陀。皆九住
B24n0136_p0438b12║　彌陀。十住　陀陀。初行　那佛。十住　謨佛。初行　阿佛。圓信　彌佛。方便淨土
B24n0136_p0438b13║　陀佛。圓十住位　佛佛。實報淨土）
B24n0136_p0438b14║譜曰。臨命終時。見佛作禮。未舉頭頃。即得往生。蓮
B24n0136_p0438b15║華尋開。聞歎四諦。即得阿羅漢道。故阿阿登已辦
B24n0136_p0438b16║地。從此增進。乃至佛佛。便得橫超實報淨也。
B24n0136_p0438b17║上品下生　　（阿陀。初地　彌陀。二地　陀陀。三地　那佛。二地
B24n0136_p0438b18║　謨佛。三地　阿佛。圓住　彌佛。　圓行　陀佛。圓向　佛佛。圓地）
B24n0136_p0438b19║譜曰。一日一夜。蓮華乃開。七日之中。乃得見佛。雖
B24n0136_p0438b20║得見佛。於眾相好。心不明了。三七日後。乃了了見
B24n0136_p0439a01║經三小劫。得百法明門。住歡喜地。故阿阿等三不
B24n0136_p0439a02║行。須阿陀乃入位也。從此增進。亦可例知。
B24n0136_p0439a03║上品中生　　（彌彌　阿陀。皆圓信　彌陀。圓住　陀陀。圓行
B24n0136_p0439a04║　那佛。圓住　謨佛。圓行　阿佛。圓向　彌佛。圓地　陀佛。圓等覺　佛佛。金剛後心）
B24n0136_p0439a05║譜曰。此紫金臺。如大寶華。經㝛則開。經於七日。即
B24n0136_p0439a06║於無上菩提得不退轉。故阿阿等二不行。而彌彌
B24n0136_p0439a07║證圓信也。經一小劫。得無生忍。現前受記。故彌陀
B24n0136_p0439a08║那佛皆圓住也。其中多有一生補處。故陀佛成圓
B24n0136_p0439a09║等覺。佛佛金剛後心。
B24n0136_p0439a10║上品上生　　（阿阿。圓住　阿彌　彌彌　阿陀。皆圓行
B24n0136_p0439a11║　彌陀　陀陀。皆圓向　那佛。圓行　謨佛。圓向　阿佛。圓地　彌佛。圓等覺
B24n0136_p0439a12║　陀佛。金剛後心　佛佛。寂光上上）
B24n0136_p0439a13║譜曰。如彈指頃。往生彼國。見佛聞法。悟無生忍。於
B24n0136_p0439a14║諸佛前。次第受記。故阿阿即證圓十住也。佛佛即
B24n0136_p0439a15║證寂光上上品者。至圓至頓。不思議故。（同居淨土位竟）
B24n0136_p0439a16║方便有餘淨土　　（阿阿。圓住　阿彌　彌彌　阿陀。皆圓行
B24n0136_p0439a17║　彌陀　陀陀。皆圓向　那佛。圓行　謨佛。圓向　阿佛。圓地　彌佛。實報淨土
B24n0136_p0439a18║　陀佛。寂光淨土　佛佛。究竟妙覺）
B24n0136_p0439a19║譜曰。方便有餘土。乃是修方便道三乘所居。故大
B24n0136_p0439a20║智度論云。出三界外有淨土。一切聲聞緣覺出生
B24n0136_p0439b01║其中。受法性身。非分段生。（文）若統論生方便土。其
B24n0136_p0439b02║有九人。一者藏教第四果。二者藏教辟支果。是人
B24n0136_p0439b03║雖生滅度之想。自謂永入無餘涅槃。不知已受變
B24n0136_p0439b04║易生死之身。但以沈空滯寂。如醉如癡。直俟三昧
B24n0136_p0439b05║酒消。然後從禪定覺。是名方便穢土也。（智論用對同居。故亦
B24n0136_p0439b06║名淨。此就方便分別。自有淨穢。）三者通教已辦聲聞。四者通教辟
B24n0136_p0439b07║支佛地。五者通教七地菩薩智增上者。（若悲增上。則誓扶習
B24n0136_p0439b08║氣。受三界身。不出三界故。）六者別教七住以上菩薩。七者十行
B24n0136_p0439b09║菩薩。八者十迴向菩薩。九者圓教七信以上菩薩。
B24n0136_p0439b10║三界惑盡。若非大悲增上誓力。必皆生在方便淨
B24n0136_p0439b11║土之中。就此七人。亦得分為九品。故幽溪選佛圖
B24n0136_p0439b12║中。乃與實報寂光皆詳列之。今謂淨土及圓教。並
B24n0136_p0439b13║是頓超直入法門。故唯同居淨土。依憑十六觀經
B24n0136_p0439b14║而列九品。上三淨土。皆但總列一名而已。况同居
B24n0136_p0439b15║上品。已屬圓信所生。即與方便淨土無別。故今方
B24n0136_p0439b16║便淨土所有升進。一往與彼上上品同。
B24n0136_p0439b17║實報莊嚴淨土　　（阿阿　阿彌　彌彌。皆贈一　阿陀　彌陀　陀陀。皆贈二
B24n0136_p0439b18║　那佛。贈一　謨佛。贈二　阿佛。寂光淨土　彌佛　陀佛　佛佛。皆實報上上品）
B24n0136_p0439b19║譜曰。實報淨土。約修德所感稱實果報言之。謂色
B24n0136_p0439b20║心無礙。身土難思。毛孔徧含剎海。十世不離剎那。
B24n0136_p0440a01║此亦可分九品。初發心住。為下下品。乃至究竟妙
B24n0136_p0440a02║覺。為上上品。今但除上上品入極果位。餘之八品。
B24n0136_p0440a03║束為此位。表其至圓頓故。
B24n0136_p0440a04║常寂光淨土　　（阿阿　阿彌　彌彌。皆贈一　阿陀　彌陀　陀陀。皆贈二
B24n0136_p0440a05║　那佛。贈一　謨佛。贈二　阿佛　彌佛　陀佛　佛佛。皆寂光上上品）
B24n0136_p0440a06║譜曰。寂光淨土。約修德所顯真實法性言之。謂如
B24n0136_p0440a07║智不二。依正圓融。真俗兩忘。自他不二。塵塵罔非
B24n0136_p0440a08║法界。念念貫徹古今。常即法身。寂即解脫。光即般
B24n0136_p0440a09║若。三德祕藏。不縱不橫。具足常樂我淨。迥超四句
B24n0136_p0440a10║百非。然亦可分九品。初發心住所證。為下下品。乃
B24n0136_p0440a11║至究竟妙覺所證。為上上品。今亦但除上上一品
B24n0136_p0440a12║入極果位。束餘八品。總為此位。表其至頓至圓故
B24n0136_p0440a13║也。十四淨土橫超門竟
B24n0136_p0440a14║十五圓極果位門
B24n0136_p0440a15║佛圓教究竟妙覺位圓滿菩提
B24n0136_p0440a16║歸無所得
B24n0136_p0440a17║實報寂光上上品身土不二
B24n0136_p0440a18║理智一如
B24n0136_p0440a19║譜曰。佛者。覺也。自覺。覺他。覺行圓滿。自覺異凡夫。
B24n0136_p0440a20║覺他異二乘。覺滿異菩薩。此則通釋四教佛相。然
B24n0136_p0440b01║藏通佛。僅於真諦而起三覺。別佛雖於中諦起三
B24n0136_p0440b02║種覺。既有次第。復未窮源。不得稱覺滿也。唯圓妙
B24n0136_p0440b03║覺。乃能究盡諸法實相。乃能徹證本源心地。故名
B24n0136_p0440b04║圓滿菩提。而所謂究竟。止是證得眾生本具理體
B24n0136_p0440b05║未嘗增一絲毫。故曰歸無所得也。順修之極。舉凡
B24n0136_p0440b06║眾生迷倒所起惑業苦三。應念化成般若解脫法
B24n0136_p0440b07║身三德。即以三德為身。亦即以三德為土。能依所
B24n0136_p0440b08║依互融徧故。重重無盡。無盡重重。是名上上實報
B24n0136_p0440b09║淨土。非於性德之外。別有修德可成也。性德理顯。
B24n0136_p0440b10║由於圓妙三止三觀。能破三惑而顯三諦。智外無
B24n0136_p0440b11║理。理外無智。是名上上寂光淨土。非於修德之外。
B24n0136_p0440b12║別有性德可證也。蓋如來藏妙真如性。一切眾生
B24n0136_p0440b13║之所共有。不生不滅。統攝無餘。故無一法而非性
B24n0136_p0440b14║具。只此藏性不變隨緣。具造十界。故無一法而非
B24n0136_p0440b15║修德。但理即位中。唯是逆修。名字位中。方為順修
B24n0136_p0440b16║之始。妙覺極果。方是順修之終。理即純逆。妙覺純
B24n0136_p0440b17║順。中間四位。逆順相兼。一念乍迷。即名為逆。一念
B24n0136_p0440b18║覺悟。即名為順。逆順雖殊。皆是全性所起。皆不在
B24n0136_p0440b19║於性外。是知從無始劫。至盡未來。無論聖凡。總無
B24n0136_p0440b20║一剎那頃。不起逆順二修。總無一剎那頃。離於性
B24n0136_p0441a01║德之體。是故諸佛所證性修二德。全是眾生本有
B24n0136_p0441a02║性修二德。如金佛。金蛇。金本無二。工巧亦無二也。
B24n0136_p0441a03║嗟嗟。世容有不為佛不為蛇之頑金。而決無不為
B24n0136_p0441a04║十法界之頑性。故須念念覺悟此理。以此覺他。則
B24n0136_p0441a05║覺行不患不圓滿矣。直至覺行圓滿。亦豈有加於
B24n0136_p0441a06║性修哉。
B24n0136_p0441a07║選佛譜卷第六（終）
B24n0136_p0441a08║紀事
B24n0136_p0441a09║蕅益道人五十五歲。盡遣學侶。單丁行腳。至歙浦。
B24n0136_p0441a10║是為五月初三。越十日無事。舉筆述譜。至二十五
B24n0136_p0441a11║日稿成。凡十三日。次於二十六日清出。至六月十
B24n0136_p0441a12║一日完。凡十五日。願以此功德。普施法界有情。同
B24n0136_p0441a13║開妙解。深知法界事理性相。同發大願速生
B24n0136_p0441a14║西方極樂世界。
B24n0136_p0441a15║
B24n0136_p0441a16║揚州藏經院念佛僧觀如募刻閱藏知津款內劃
B24n0136_p0441a17║撥英洋一百二十八元刻此
B24n0136_p0441a18║選佛譜全部連圈計字六萬九千八百六十九箇
B24n0136_p0441a19║并印送五十部伏願見聞隨喜悉發道心洞曉階
B24n0136_p0441a20║差誓登不退往生淨域直證菩提
B24n0136_p0441b01║施資姓氏詳載閱藏知津卷尾
B24n0136_p0441b02║光緒十七年秋八月金陵刻經處識