B24n0139_p0553a01║
B24n0139_p0553a02║
B24n0139_p0553a03║
B24n0139_p0553a04║
B24n0139_p0553a05║
B24n0139_p0553a06║
B24n0139_p0553a07║獻花巖志序
B24n0139_p0553a08║距都城南三十里有崇丘茂林曰獻
B24n0139_p0553a09║花巖者唐融法師觀心處也與祖堂
B24n0139_p0553a10║天閼綺錯而居登臨之美為一方最
B24n0139_p0553a11║嘉靖中內翰石亭陳公遊而樂之攬
B24n0139_p0553a12║筆為志流播於時去之二十載余讀
B24n0139_p0553b01║書其地問之巖僧已無知者意嘗念
B24n0139_p0553b02║之萬曆壬寅閒步西園沈君生予示公
B24n0139_p0553b03║墨本手蹟若新同遊者相[(厂@((既-旡)-日+口))*頁]愕眙得
B24n0139_p0553b04║未曾有於是歐陽惟玉請校刻之而属
B24n0139_p0553b05║余為序夫公以雄詞奧學領袖玉堂
B24n0139_p0553b06║其進於朝也掌　帝制潤國猷卓爾
B24n0139_p0553b07║以冠羣哲其遊於斯也暢天機栖顥
B24n0139_p0553b08║氣翛然而遺萬物風華文采照耀林
B24n0139_p0553b09║壑凡有識者疇不慕之矧是志也軼
B24n0139_p0553b10║謝客之山居同楊衒之寺記使禪誦者
B24n0139_p0553b11║知托遊矚者忘㱕固僧寮之名蹟舊
B24n0139_p0553b12║都之勝事也傳其可後是歲秋仲
B24n0139_p0554a01║余与公孫延之吳肅卿陳藎卿惟玉兄
B24n0139_p0554a02║弟惟禮惟功葉循甫七人憩茲精藍迨
B24n0139_p0554a03║於信宿下上巖谷消搖亭館陟高岡俯
B24n0139_p0554a04║長江羣峰積翠以廻合楓葉流丹而
B24n0139_p0554a05║映發莫不懷昔賢之高蹈撫遺編而
B24n0139_p0554a06║太息乃相与剔蘚捫蘿摩挲碑版取
B24n0139_p0554a07║巖中賦詠裒而錄之并系卷末嗟乎
B24n0139_p0554a08║內翰作之惟玉述之一則品題山川宗廟
B24n0139_p0554a09║之琳瑯一則激揚材美東南之竹箭
B24n0139_p0554a10║後有攷者其在斯言
B24n0139_p0554a11║癸卯夏京兆焦竑弱矦書
B24n0139_p0554a12║【圖】
B24n0139_p0554b01║
B24n0139_p0554b02║
B24n0139_p0554b03║
B24n0139_p0554b04║
B24n0139_p0554b05║
B24n0139_p0554b06║
B24n0139_p0554b07║
B24n0139_p0554b08║
B24n0139_p0554b09║
B24n0139_p0554b10║獻花巖志【圖】
B24n0139_p0554b11║鄞　陳　沂魯南著
B24n0139_p0554b12║廬陵歐陽廕惟玉校
B24n0139_p0554b13║金陵諸山在北者皆石負大江蟠踞都邑崖壁
B24n0139_p0554b14║峻削高數十仞𨹖䧢關阻莫之可越西為城闉
B24n0139_p0554b15║之限而石者亦多故隋置石頭城自北以東鍾
B24n0139_p0554b16║山為都邑之鎮青龍黃鹿延亘於秣陵淳化者
B24n0139_p0554b17║土石相半城南山多子石去十里外皆土不甚
B24n0139_p0554b18║高惟牛頭山去城三十里石居土之十七僻奧
B24n0139_p0555a01║而鬱秀兩峯𧢲立望之若牛頭然上有浮圖佛
B24n0139_p0555a02║宮釋氏書云江左牛頭是也山之南五里有峯
B24n0139_p0555a03║起相埒自麓至顛皆碧石被蘚藤樹雜糅與石
B24n0139_p0555a04║相生崖之半一石窟曰獻花巖釋氏書謂唐釋
B24n0139_p0555a05║師法融居此雪中有奇花又有鳥銜花之異巖
B24n0139_p0555a06║因以名而山亦以巖顯故金陵稱叢林必曰牛
B24n0139_p0555a07║首獻花巖祖堂而地實相連舊剎惟牛頭幽棲
B24n0139_p0555a08║寺即今弘覺寺此巖惟僧菴耳
B24n0139_p0555a09║皇明成化間山東僧古道師至巖下堅坐不動
B24n0139_p0555a10║數年黔國之宰何公飯僧於祖堂之山北望雲
B24n0139_p0555a11║氣被彩踄岡而北氣自巖出何公愕然步至巖
B24n0139_p0555a12║見古道危坐問之不答而貌又古益怪異之是
B24n0139_p0555a13║年即捐金為佛宮別治堂與之居請
B24n0139_p0555a14║勅賜寺額曰花巖古道化去弟子再傳者曰德
B24n0139_p0555a15║逹善弘教受祠部劄子領之踰年尋山之蹤窮
B24n0139_p0555a16║水之源芟闢灌莽夷衍碕砠因高為臺緣曲為
B24n0139_p0555a17║梯懸虛以為樓閣挹曠以為軒檻凡幽潛祕匿
B24n0139_p0555a18║之所始畢張大榜之於木刊之於石何公之志
B24n0139_p0555b01║至此益廣由是獻花巖之名大盛於牛頭山予
B24n0139_p0555b02║覽而奇之四年與諸大夫五宿山房踄歷甚徧
B24n0139_p0555b03║考索彌詳因志其山石巖洞水泉臺甃官宇卉
B24n0139_p0555b04║木異蓄各一章具載于篇題詠諸詩別附于後
B24n0139_p0555b05║卷云
B24n0139_p0555b06║志山石第一
B24n0139_p0555b07║花巖山
B24n0139_p0555b08║大藏經云山高千四百餘尺圍四十里餘三
B24n0139_p0555b09║十步葢巖之大山也山多奇石峻起為峯每
B24n0139_p0555b10║登望至窮紆廻復有高處至巔有土平丈數
B24n0139_p0555b11║石如布席可坐江山四望可數百里南瞰姑
B24n0139_p0555b12║熟宣歙西俯大江自浦口循三山至於天門
B24n0139_p0555b13║牛渚映帶遠近東自天印絳巖諸山至於三
B24n0139_p0555b14║茅起伏綿亘猶聚米然北望都城宮闕若畫
B24n0139_p0555b15║朵地上歷歷在目惟江北諸山於鍾山之外
B24n0139_p0555b16║隱隱數峯而已予嘗登牛頭巔望之莫有及
B24n0139_p0555b17║焉
B24n0139_p0555b18║芙蓉峯
B24n0139_p0556a01║在巖之東上數丈巨石𡽀聚若芙蓉然
B24n0139_p0556a02║拱北峯
B24n0139_p0556a03║芙蓉峯之上又百步有石巃嵸矗立北拱都
B24n0139_p0556a04║邑因名亦以牛頭山形勢相背此特表出之
B24n0139_p0556a05║耳
B24n0139_p0556a06║天盤嶺
B24n0139_p0556a07║巖之東界有嶺即山之右腢曰天盤或謂其
B24n0139_p0556a08║高若盤空故名葢祖堂北來之支脉也
B24n0139_p0556a09║西風嶺
B24n0139_p0556a10║巖之西界有嶺山之左腢也橫瞰大江北靣
B24n0139_p0556a11║牛頭南俯祖堂雖於大山之高峻莫及而夷
B24n0139_p0556a12║曠過之
B24n0139_p0556a13║中峯
B24n0139_p0556a14║西嶺之西而南緣崖二里許有僧廬於峯下
B24n0139_p0556a15║又南向岡壟起伏蜿蜒微徑約三里至牛頭
B24n0139_p0556a16║山中峯葢兩山之中也
B24n0139_p0556a17║志巖洞第二
B24n0139_p0556a18║獻花巖
B24n0139_p0556b01║佛宮之西去山領甚邇有石窟如室入深丈
B24n0139_p0556b02║餘廣尋上石穹窿下平土無石神僧傳云唐
B24n0139_p0556b03║貞觀十七年法融來修戒定二十一年巖下
B24n0139_p0556b04║講法華經時素雪滿階獲奇花二莖狀如芙
B24n0139_p0556b05║蓉燦同金色大藏經云又有百鳥銜花翔集
B24n0139_p0556b06║即此巖也巖之外有石額題獻花巖三字葢
B24n0139_p0556b07║近時人立者
B24n0139_p0556b08║伏虎洞
B24n0139_p0556b09║巖之東上芙蓉峯下有石窟比巖差小亦云
B24n0139_p0556b10║法融談經處嘗有二虎伺于門
B24n0139_p0556b11║神蛇洞
B24n0139_p0556b12║巖之西自徑而降草莽蒙翳中一石穴深不
B24n0139_p0556b13║可測常有蛇出長丈餘目如星火相傳亦法
B24n0139_p0556b14║融時之馴蛇也
B24n0139_p0556b15║象鼻洞
B24n0139_p0556b16║在神蛇洞之下石穴如象鼻相貫
B24n0139_p0556b17║志水泉第三
B24n0139_p0556b18║八孟塘
B24n0139_p0557a01║山麓之北澤廣數十畆有橋其上以達山徑
B24n0139_p0557a02║曰八孟塘。意昔有孟氏溉田者也
B24n0139_p0557a03║龜冲
B24n0139_p0557a04║在塘之少東山坳間有泉出達于溪
B24n0139_p0557a05║查塘堰
B24n0139_p0557a06║在冲之下潴水處
B24n0139_p0557a07║息泉
B24n0139_p0557a08║入山徑歷上一里許有井其泉芳冽登者每
B24n0139_p0557a09║疲輒息於此取飲之因名息泉有亭構于上
B24n0139_p0557a10║淨香泉
B24n0139_p0557a11║去息井又歷上數百步至玉板臺下有井大
B24n0139_p0557a12║竹間曰淨香泉意取杜少陵雨洗涓涓淨風
B24n0139_p0557a13║吹細細香之句
B24n0139_p0557a14║太白泉
B24n0139_p0557a15║在佛宮西香積厨前云古道師棲石室中有
B24n0139_p0557a16║翁皓髯至前長揖曰吾椒金李也願效瓶鉢
B24n0139_p0557a17║之供躍去百步忽不見師杖錫卓之泉湧出
B24n0139_p0557a18║椒山顛也金西方之氣意為太白之精所舍
B24n0139_p0557b01║也遂甃為井曰太白泉
B24n0139_p0557b02║長庚池
B24n0139_p0557b03║佛宮外歷上數十步過巖之西亦數十步有
B24n0139_p0557b04║池水四時不涸味與太白泉不殊僧云波脉
B24n0139_p0557b05║相通乃法融時所有者傳名長庚豈亦太白
B24n0139_p0557b06║之意歟近復深浚丈餘周匝甃石有磴下可
B24n0139_p0557b07║汲
B24n0139_p0557b08║志臺甃第四
B24n0139_p0557b09║息臺
B24n0139_p0557b10║自山之北麓入徑皆石甃而上約一里平曠
B24n0139_p0557b11║因山為臺躡者至此必息即息泉亭之上也
B24n0139_p0557b12║小憇臺
B24n0139_p0557b13║由息臺又歷上數百步少平因增廣方丈為
B24n0139_p0557b14║臺布坐石而躡者得以少憇牛頭山之浮屠
B24n0139_p0557b15║佛宮掩映樹間亦可坐玩也
B24n0139_p0557b16║玉板臺
B24n0139_p0557b17║自憇臺緣徑又數百步逶迤而上一巨臺臺
B24n0139_p0557b18║下環以大竹因名玉板
B24n0139_p0558a01║大觀臺
B24n0139_p0558a02║從大竹傍少西縱步而上入石門臺廣數丈
B24n0139_p0558a03║繚以短垣下瞰數仞羣峯平臨萬木俯視地
B24n0139_p0558a04║之顯敞無踰於此大觀堂之前陛也
B24n0139_p0558a05║瞰雲臺
B24n0139_p0558a06║自入佛宮凡三歷石級至方丈又延蔓而上
B24n0139_p0558a07║臺甃不可紀至拱北峯下有石削起平廣曰
B24n0139_p0558a08║瞰雲臺
B24n0139_p0558a09║澄江臺
B24n0139_p0558a10║巖之西有微徑緣崖數十步至此平曠長江
B24n0139_p0558a11║遠瞰如練
B24n0139_p0558a12║芸臺
B24n0139_p0558a13║巖之下一微徑至臺僅容席傍多芸草
B24n0139_p0558a14║菩提臺
B24n0139_p0558a15║芸臺下草莽中向西一高丘傍有菩提樹一
B24n0139_p0558a16║株
B24n0139_p0558a17║待月臺
B24n0139_p0558a18║佛宮之東嶺有石臺曰待月東望曠迥月自
B24n0139_p0558b01║下起蒼涼景色盡於此矣
B24n0139_p0558b02║補衲臺
B24n0139_p0558b03║下待月臺數步有石圍數丈敻起面甚平四
B24n0139_p0558b04║隅如劈判者具存可異曰補衲云亦法融補
B24n0139_p0558b05║衣處也
B24n0139_p0558b06║志宮宇第五
B24n0139_p0558b07║佛宮
B24n0139_p0558b08║入山麓微徑有石額曰出塵勝境乃緣崖而
B24n0139_p0558b09║上約三四里至佛宮葢山之半處也規制僅
B24n0139_p0558b10║闢一山門朱其垣北向山門內之左右建樓
B24n0139_p0558b11║二置鐘鼓中石甃數級上有天王殿四楹殿
B24n0139_p0558b12║之後有大悲殿皆不甚崇廣然葢覆盤據甚
B24n0139_p0558b13║得構山之宜殿後又歷上有亭置修建之碑
B24n0139_p0558b14║大宗伯李公本所譔文紀歲為成化丙午也
B24n0139_p0558b15║僧居
B24n0139_p0558b16║殿之右有堂曰選佛塲歲有僧禪定于此殿
B24n0139_p0558b17║之左曰香積廚諸僧會食處殿之後石級數
B24n0139_p0558b18║仞上有堂曰白雲方丈欄檻出殿之上僧領
B24n0139_p0559a01║寺者居之東有堂一區曰東退居葢方丈之
B24n0139_p0559a02║別院也方丈之左右各十數楹以棲眾僧屋
B24n0139_p0559a03║皆負山右廬之前若干間以儲僧粟
B24n0139_p0559a04║翠微房
B24n0139_p0559a05║出方丈上長廊短檻制極古雅亦僧廬也
B24n0139_p0559a06║宿星房
B24n0139_p0559a07║又出翠微之上其制略同
B24n0139_p0559a08║六觀亭
B24n0139_p0559a09║宿星房西數步有亭六角名六觀葢取釋氏
B24n0139_p0559a10║如夢幻泡影露電如是觀之說也
B24n0139_p0559a11║芙蓉閣
B24n0139_p0559a12║亭之西芙蓉峯之下石谽谺懸出處嵌一閣
B24n0139_p0559a13║因石之高下為棟之長短梯亦借石之紆轉
B24n0139_p0559a14║處補甃而上規制極巧麗云一遊方僧手治
B24n0139_p0559a15║者都庫部遊山記謂山之最佳處即此
B24n0139_p0559a16║大觀堂
B24n0139_p0559a17║大觀臺處堂啟數楹重櫳複檻僃幽寂顯敞
B24n0139_p0559a18║之妙大夫士觀游者多宿此
B24n0139_p0559b01║息息所
B24n0139_p0559b02║息臺處有堂曰息息所以登者至此必息金
B24n0139_p0559b03║陵舊有勞勞亭而此曰息息所葢不惟欲其
B24n0139_p0559b04║息力也堂後有小室室傍有湢所茶厨皆以
B24n0139_p0559b05║供游人者僧德通嘗閉關于此
B24n0139_p0559b06║延爽軒
B24n0139_p0559b07║在方丈之西
B24n0139_p0559b08║聳翠亭
B24n0139_p0559b09║在拱北峯上羣峯聳出地之絕佳處也銀臺
B24n0139_p0559b10║馮公命此名大書為額大宗伯喬公題白巖
B24n0139_p0559b11║到此小篆四字紙為雲氣蒸濕又為大風揭
B24n0139_p0559b12║之今額已不存矣
B24n0139_p0559b13║歸雲亭
B24n0139_p0559b14║入巖而東出數步至亭其制極宏麗樹石掩
B24n0139_p0559b15║映可愛上有白巖公篆額
B24n0139_p0559b16║中峯庵
B24n0139_p0559b17║中峯下前後數十間僧古潭構以自居者極
B24n0139_p0559b18║幽寂每自牛頭山來游花巖者必經此少息
B24n0139_p0560a01║林木深翳亦有不知者
B24n0139_p0560a02║志卉木第六
B24n0139_p0560a03║松檜
B24n0139_p0560a04║山麓至佛宮松檜數萬株雜樹交植不可紀
B24n0139_p0560a05║葢自建寺時所植者
B24n0139_p0560a06║大竹
B24n0139_p0560a07║凡數百竿環植於玉板臺下大者可拱笋勝
B24n0139_p0560a08║常味
B24n0139_p0560a09║菩提樹
B24n0139_p0560a10║在菩提臺下樹高丈餘有子結于葉上懸絲
B24n0139_p0560a11║寸餘大如桐子貫其中可為計數珠
B24n0139_p0560a12║山栗
B24n0139_p0560a13║遍山皆有之秋來登眺僧旋取供客更助野
B24n0139_p0560a14║况
B24n0139_p0560a15║蕨
B24n0139_p0560a16║山坡間甚多春來苗特出其端如拳色微紫
B24n0139_p0560a17║可茹冬取根搗以水沃之其滓成粉熟之柔
B24n0139_p0560a18║韌細滑比菉豆粉風味為勝大略似蓴𡙡也
B24n0139_p0560b01║僧能自為之
B24n0139_p0560b02║優曇葉
B24n0139_p0560b03║山有草葉如柿黛色每葉上一英數出如茉
B24n0139_p0560b04║莉然其色與葉不殊頗奇異好事者嘗求得
B24n0139_p0560b05║之亦有不能得者僧益神其說云即優曇別
B24n0139_p0560b06║種
B24n0139_p0560b07║芸草
B24n0139_p0560b08║莖叢生如邪蒿而香秋來細葉多粉如艾貯
B24n0139_p0560b09║之衣篋書笥間可辟蠹古稱芸香即此芸臺
B24n0139_p0560b10║傍多生之
B24n0139_p0560b11║鼠刺
B24n0139_p0560b12║山有草長二三尺勁幹多葉色光淨而方稜
B24n0139_p0560b13║有刺若皂莢然亦可觀也
B24n0139_p0560b14║志異蓄第七
B24n0139_p0560b15║佛齒
B24n0139_p0560b16║有齒長三寸徑寸之七方而稜色微碧齒端
B24n0139_p0560b17║有紋如梵書復有竅含子如粟頗異僧以金
B24n0139_p0560b18║刻龍首函之云佛齒內翰吳石樓有詩
B24n0139_p0561a01║佛骨
B24n0139_p0561a02║如拇指大數片色白質堅類寒水石僧云此
B24n0139_p0561a03║佛骨然不可辨聞與齒皆自滇南受諸西域
B24n0139_p0561a04║之僧已百年貯之金函觀者頗有興傅奕趙
B24n0139_p0561a05║鳳之心者
B24n0139_p0561a06║
B24n0139_p0561a07║
B24n0139_p0561a08║
B24n0139_p0561a09║獻花巖志終
B24n0139_p0561a10║附獻花巖詩
B24n0139_p0561a11║廬陵歐陽廕惟玉校
B24n0139_p0561a12║遊獻花巖陳沂
B24n0139_p0561a13║野寺逢人少山僧與世疎四禪惟有性六法本
B24n0139_p0561a14║無書古洞棲蘿幌清泉引竹居嬾融無復見丈
B24n0139_p0561a15║室一燈餘
B24n0139_p0561a16║登芙蓉閣次韻
B24n0139_p0561a17║丹閣懸青磴浮雲宿處低俯窺寒鴈度欹聽曉
B24n0139_p0561a18║猿啼瀑水侵琱檻飛蘿護絳題香臺在深處即
B24n0139_p0561b01║此是曹溪
B24n0139_p0561b02║大觀堂次韻
B24n0139_p0561b03║飛蘿懸碧嶂廻榭入丹霄閣瞑慈雲結林晴瑞
B24n0139_p0561b04║露消目隨孤鳥盡心共片岑遙佛座鳴清磬惟
B24n0139_p0561b05║聞下界飄
B24n0139_p0561b06║別達僧出山次韻
B24n0139_p0561b07║出郭本無意棲山似有緣道心融寶梵塵路厭
B24n0139_p0561b08║華韉風鐸花香度雲牀葉影懸招提一回首人
B24n0139_p0561b09║世隔蒼烟
B24n0139_p0561b10║重遊獻花巖
B24n0139_p0561b11║攀躋入蘿磴迢遞指花宮巖岫雲初斂樓臺雪
B24n0139_p0561b12║未融院松添古色階竹改新叢往事頭俱白重
B24n0139_p0561b13║來問遠公
B24n0139_p0561b14║宿小星槎
B24n0139_p0561b15║幽棲向飛閣高座恍虛槎窻迥含星動闌𢌞傍
B24n0139_p0561b16║月斜飄形御仙氣揮手拂天花未可投冠冕徒
B24n0139_p0561b17║令羨出家
B24n0139_p0561b18║宿達公房
B24n0139_p0562a01║舊地人重宿勞生夢一醒亂峰明積雪虛殿納
B24n0139_p0562a02║疎星僧髮老逾白佛燈寒更青翛然生道念對
B24n0139_p0562a03║坐說金經
B24n0139_p0562a04║登絕頂
B24n0139_p0562a05║山頂捫蘿上風高兩腋輕大江橫禹甸重巘擁
B24n0139_p0562a06║周京疆域連天盡烟雲接地平握圖傳令主瞻
B24n0139_p0562a07║望不勝情
B24n0139_p0562a08║宿寺次升之韻
B24n0139_p0562a09║遠寺尋幽再結期同遊陶謝况能詩禪房一徑
B24n0139_p0562a10║穿雲葉塵世三生感露葵山下夕陽人去靜水
B24n0139_p0562a11║邊秋色鴈來遲知君觸法能叅悟何必東林問
B24n0139_p0562a12║遠師
B24n0139_p0562a13║古臺秋晚客閒凭渺渺寒原思不勝巗日乍沉
B24n0139_p0562a14║鳴遠磬野烟初暝出疎燈山分僻路惟聞鳥寺
B24n0139_p0562a15║轉空廊不見僧入境已離人世界此身還宿翠
B24n0139_p0562a16║微層
B24n0139_p0562a17║次吳太常韻
B24n0139_p0562a18║愛山之癖吾自許山非吾來属誰主花巖出郡
B24n0139_p0562b01║三十程興到何曾擇晴雨一驢載裏三日糧惟
B24n0139_p0562b02║斸笋蕨食盈筥那知列卿興更豪風雨亦不能
B24n0139_p0562b03║終沮千盤百折到絕頂回首下方同一俯牛頭
B24n0139_p0562b04║兩峯插雲標但覺飛鳥宿無所小山翁年八十
B24n0139_p0562b05║強愛此徘徊幾延佇符臺養志極奉歡遍約群
B24n0139_p0562b06║公共杯舉座中風雅發歌咏不作依依兒女語
B24n0139_p0562b07║一時物與人意洽山影江光落天宇車塵愧不
B24n0139_p0562b08║能相逐空餘想像勞心腑
B24n0139_p0562b09║澄江臺葵丘王韋
B24n0139_p0562b10║混合開天塹蒼茫壯帝畿帆檣移夕景樓殿動
B24n0139_p0562b11║朝暉落日波濤隱浮烟島嶼微登臺歌古詠長
B24n0139_p0562b12║憶謝玄暉
B24n0139_p0562b13║芙蓉閣
B24n0139_p0562b14║緣曲疑難至馮虛恐未安狻猊金鎻冷鸚鵡雪
B24n0139_p0562b15║衣單竹倚琅玕聽雲移罨畵看如何翠微上猶
B24n0139_p0562b16║自著塵冠
B24n0139_p0562b17║宿寺次升之韻
B24n0139_p0562b18║石牀留客滯歸期靈徹年來最愛詩坐饋清齋
B24n0139_p0563a01║然曉竹吟揮輕箑製秋葵山中落葉俱飛蚤門
B24n0139_p0563a02║外閒雲欲散遲世事悠悠重如此擬將缾鉢去
B24n0139_p0563a03║投師
B24n0139_p0563a04║上方臺殿此難凭瑟瑟西風冷不勝雲起竹壇
B24n0139_p0563a05║朝施食雨餘花梵晝傳燈高秋重臥他年客落
B24n0139_p0563a06║日獨歸何處僧更欲攀躋巗塔上滿山松桂石
B24n0139_p0563a07║層層
B24n0139_p0563a08║奉陪潘司諫黃祠部諸君子遊獻花巖有
B24n0139_p0563a09║作
B24n0139_p0563a10║南郭肩輿曉共乘花開猶記昔年曾留題最憶
B24n0139_p0563a11║同游客問道還尋舊識僧每愛閒身求小隱不
B24n0139_p0563a12║妨病骨快高登明朝酒醒歸城市更逐塵勞恐
B24n0139_p0563a13║不勝
B24n0139_p0563a14║次吳太常韻
B24n0139_p0563a15║結駟招提更誰許東南彥碩成賓主靈鷲銜花
B24n0139_p0563a16║經幾秋至今散作空山雨行厨不用玉為盤山
B24n0139_p0563a17║蔌溪毛薦筐筥振衣直與高寒期躡屐肯為嶄
B24n0139_p0563a18║巖沮飛閣緣崖鐵鎻攀此時可仰不可俯勞勞
B24n0139_p0563b01║陌上已無亭息息山中欣有所蹔揮落日與徘
B24n0139_p0563b02║徊却望閒雲共凝佇吾翁浩歌叢桂篇風吹髯
B24n0139_p0563b03║鬢飄然舉寂寥眾籟不敢鳴坐逼青霄聽鈴語
B24n0139_p0563b04║牛山不礙長江流匹練西來亘寰宇何時共約
B24n0139_p0563b05║佛圖澄盡挽波濤濯塵腑
B24n0139_p0563b06║宿寺次升之韻吳郡顧璘
B24n0139_p0563b07║遠從塵外結幽期馬首風煙憶舊詩絕壁啼猿
B24n0139_p0563b08║多古木荒園栖蝶有殘葵山深落日逢人少路
B24n0139_p0563b09║轉長林入寺遲總謂六朝禪誦地碧雲無處訪
B24n0139_p0563b10║湯師
B24n0139_p0563b11║翠壁丹臺豈厭凭西風寒露晚難勝雲中石影
B24n0139_p0563b12║懸樵逕樹裏經聲見佛燈物象逈看殊世界禪
B24n0139_p0563b13║心已覺近山僧不知捐佩重來日許借花宮第
B24n0139_p0563b14║幾層
B24n0139_p0563b15║冬日遊獻花巖
B24n0139_p0563b16║風林下馬叩龍宮雪磴扶笻踏虎蹤把酒峰頭
B24n0139_p0563b17║看海月開門庭際俯雲松鐘聲夜傍諸天動巖
B24n0139_p0563b18║翠寒夜萬木濃若說移家身已老暫來猶自未
B24n0139_p0564a01║從容
B24n0139_p0564a02║宿寺寶應朱應登
B24n0139_p0564a03║名山隔歲與心期古寺經過再賦詩僮僕解裝
B24n0139_p0564a04║先藉草主僧[留-刀+巳]客旋烹葵泉鳴澗壑秋生早樹
B24n0139_p0564a05║隱房櫳日上遲豈獨有緣叅法界同行吏部亦
B24n0139_p0564a06║吾師
B24n0139_p0564a07║長廊卷幔得閒凭南國秋容望不勝香閣梵音
B24n0139_p0564a08║傳遠磬石幢寒影護懸燈山深宜有長生藥寺
B24n0139_p0564a09║古應多入定僧人語忽然飄下界始知身在白
B24n0139_p0564a10║雲層
B24n0139_p0564a11║曉自牛首望獻花巖聯句
B24n0139_p0564a12║牛山信宿尚多情曉向花巖更問程（應登）下界日
B24n0139_p0564a13║光疑世隔半天雲氣近天行（沂）自憐病骨緣崖
B24n0139_p0564a14║怯轉覺秋懷入寺清（璘）共起題詩滿巖石摩挲
B24n0139_p0564a15║寧獨感三生（穆）
B24n0139_p0564a16║至花巖寺聯句
B24n0139_p0564a17║天高地迥萬山開騁望龍宮坐不回（衷）真境獻
B24n0139_p0564a18║靈花欲雨高僧傳偈鹿還來（應登）林穿石窟臨飛
B24n0139_p0564b01║閣路入煙蘿接古臺（沂）况有醍醐相對飲一杯
B24n0139_p0564b02║同洗十年埃（牽）
B24n0139_p0564b03║與王考功欽佩華玉升之己巳歲重游花
B24n0139_p0564b04║巖宿大觀堂聯句四首
B24n0139_p0564b05║溪口入松蘿（沂）危橋下馬過到門逢客少（韋）倚
B24n0139_p0564b06║閣見山多興遠渾忘病（璘）心清漸伏魔徘徊遲
B24n0139_p0564b07║華月（應登）延賞樂如何
B24n0139_p0564b08║石徑緣雲上（璘）長林選樹休山深秋氣早（應登）洞
B24n0139_p0564b09║古夕陽幽飛棟依巖起（沂）危闌擁砌周回頭望
B24n0139_p0564b10║城市（韋）塵跡愧淹[留-刀+巳]（璘）
B24n0139_p0564b11║天宇澄無際（應登）秋生萬壑中雲歸巖樹斷（沂）月
B24n0139_p0564b12║照石林空道念依蓮葉（韋）閒情託桂叢浮生更
B24n0139_p0564b13║何事（璘）擾擾逐飛蓬（應登）
B24n0139_p0564b14║待月坐東嶺（韋）清光欲上遲開軒納秋色（璘）吹
B24n0139_p0564b15║笛起凉颸諸品隨僧寂（應登）孤情與世違惟應珠
B24n0139_p0564b16║樹鶴（沂）長與結幽期（韋）
B24n0139_p0564b17║芙蓉閣
B24n0139_p0564b18║萬壑蒼烟積（顧）諸天白日泜祗花秋自放（朱）靈
B24n0139_p0565a01║鳥晝常啼撫景懷佳侶（顧）[留-刀+巳]懽待後題睠茲巖
B24n0139_p0565a02║洞杳（朱）何羨武陵溪（顧）
B24n0139_p0565a03║小飲白雲方丈
B24n0139_p0565a04║兩日山中坐塵心覺頓銷饑烏當食下（顧）驚雉
B24n0139_p0565a05║去人遙把酒還飡菊（朱）[留-刀+巳]詩謾折蕉從來戀丘
B24n0139_p0565a06║壑（顧）終分老漁樵（朱）
B24n0139_p0565a07║訪達上人不值
B24n0139_p0565a08║落葉滿山寺（顧）禪僧初出關蒲團虛一榻（朱）竹
B24n0139_p0565a09║戶鎻雙環久擬[留-刀+巳]衣別（顧）何當乞食還道心方
B24n0139_p0565a10║自悟（朱）玄論底須慳（顧）
B24n0139_p0565a11║將出寺作
B24n0139_p0565a12║乍與青山近（顧）翛然世味[疏-(梳-木)+朿]芳菲塵外相（朱）清
B24n0139_p0565a13║淨佛前書欲去還憑檻（顧）重來擬卜居村墟寄花
B24n0139_p0565a14║竹（朱）還似上皇餘（顧）
B24n0139_p0565a15║宿小星槎上元許隚
B24n0139_p0565a16║歲晚遊人少僧閒盡掩扉背岩[留-刀+巳]積雪高樹駐
B24n0139_p0565a17║斜暉學道悲年長觀空悟昔非坐深法境㓕盡
B24n0139_p0565a18║日竟息歸
B24n0139_p0565b01║披雲穿鳥道踏雪見狐踪感舊悲長笛扶衰藉
B24n0139_p0565b02║短笻霞光明舍利山色秀芙蓉欲借東林住湯
B24n0139_p0565b03║師擬見容
B24n0139_p0565b04║鐘定諸天寂山空孤月明不辭長夜飲欲盡故
B24n0139_p0565b05║人情俯仰驚陳迹悲歡憶舊盟重來何日是塵
B24n0139_p0565b06║世易紛更
B24n0139_p0565b07║雪後登獻花巖
B24n0139_p0565b08║躡屐尋幽不憚危亭臺隨處可[留-刀+巳]詩風華迥與
B24n0139_p0565b09║人間別山色偏於雪後奇花散諸天香雨細燈
B24n0139_p0565b10║傳千載碧光遲情緣心事何年了巖下從師禮
B24n0139_p0565b11║六時
B24n0139_p0565b12║限韻太原喬宇
B24n0139_p0565b13║兩峰餘秀結蒼巖巖畔花開色相兼選勝地多
B24n0139_p0565b14║方外據逃禪心向醉中淹泉烹石乳香分鼎戶
B24n0139_p0565b15║遶松枝翠入㡘古寺南朝能幾見棲霞東指攝
B24n0139_p0565b16║山尖
B24n0139_p0565b17║次吳大常韻
B24n0139_p0565b18║山遊一約眾即許符臺奉親實為主峰廻牛首
B24n0139_p0566a01║巖在南彷彿空花散飛雨山中選勝不一足坐
B24n0139_p0566a02║列盤餐行載筥我亦平生愛登臨興到輒往誰
B24n0139_p0566a03║復沮力穿龍窟險猶上脚踏鼇峰低可俯大如
B24n0139_p0566a04║泰華小金焦江北江南固其所聞君山水解承
B24n0139_p0566a05║歡金陵梵宮幾延佇列卿追陪擁冠葢道傍嘖
B24n0139_p0566a06║嘖稱盛舉獻壽南山歌頌多不是尋常燕遊語
B24n0139_p0566a07║歸來為我道其事𨚫怪茲行惟少宇大篇強和
B24n0139_p0566a08║謝山靈莫笑雕鎪費肝腑
B24n0139_p0566a09║遊獻花巖丹徒楊紹方
B24n0139_p0566a10║名山纔一到世慮便云輕色相黃金界清虛白
B24n0139_p0566a11║玉京寶花隨雨墜松障與雲平來去巖前鶴飛
B24n0139_p0566a12║鳴漫有情
B24n0139_p0566a13║宿大觀堂丹陽孫育
B24n0139_p0566a14║入境塵緣淨登山步屧輕慈雲連法界佳氣擁
B24n0139_p0566a15║神京階磴林中轉川原檻外平講堂同宿夜香
B24n0139_p0566a16║供亦多情
B24n0139_p0566a17║早秋登獻花巖
B24n0139_p0566a18║秋高尋勝躡丹梯草樹蒼茫石徑微絕壁軒窻
B24n0139_p0566b01║凌爽氣上方臺殿麗晴暉靜中清梵松風度象
B24n0139_p0566b02║外真空花雨飛磴轉芙蓉峰頂處五雲平望盡
B24n0139_p0566b03║王畿
B24n0139_p0566b04║與思和遊獻花巖吳郡徐霖
B24n0139_p0566b05║散睇目先豁窮躋心益開青山為誰好白髮屬
B24n0139_p0566b06║吾來深遠入圖畵[留-刀+巳]連寬酒杯夕陽促歸騎回
B24n0139_p0566b07║首重徘徊
B24n0139_p0566b08║遊花巖古濠沐嵩
B24n0139_p0566b09║覽勝到巖巔江山偶劃然潭深龍穴靜樹古鶴
B24n0139_p0566b10║巢穿去日驚林外飛雲繞殿前官閒趂游賞不
B24n0139_p0566b11║暇問僧禪
B24n0139_p0566b12║遊花巖定遠沐嶽
B24n0139_p0566b13║嵯峩一剎聳高山殿角週廻樹石間幽澗草香
B24n0139_p0566b14║知麝過疎林日落見僧還及門先遣前呵徹題
B24n0139_p0566b15║殿重將舊句刪帝釋不來天女去寶花無意獻
B24n0139_p0566b16║塵寰
B24n0139_p0566b17║陪劉尚寶扶侍遊獻花巖
B24n0139_p0566b18║長洲吳一鵬
B24n0139_p0567a01║牛山高高幾許今古何人作山主劉子迎親江
B24n0139_p0567a02║左來紫翠叢中坐烟雨老氏斑衣春滿庭陸郎
B24n0139_p0567a03║霜橘香生筥遠近山人皆走觀德色耰鋤幾慚
B24n0139_p0567a04║沮對山三日捧霞觴拜獻一興還一俯借彼禪
B24n0139_p0567a05║林選佛塲為我符臺奉親所陶情更賴絲與簧
B24n0139_p0567a06║年在桑榆好延佇席上公卿嘆賞餘至樂百年
B24n0139_p0567a07║真盛舉東海應添仙屋籌南山敢效詩人語巋
B24n0139_p0567a08║然公壽定無疆喜氣隨春溢眉宇宦遊南北縱
B24n0139_p0567a09║驅馳長把牛山藏肺腑
B24n0139_p0567a10║山遊果得天公許攜酒仍煩東道主一笑揚揚
B24n0139_p0567a11║並馬行今日晴明昨陰雨緋桃留豔映疎巾青
B24n0139_p0567a12║杏𭘧酸盛小筥天闕嵯峨望眼中（牛首一名天闕山）此
B24n0139_p0567a13║興勃然誰復沮雲山排闥翠相迎野水繞田清
B24n0139_p0567a14║可俯前朝廢寺古城隅金碧翬飛餘幾所尋春
B24n0139_p0567a15║方欲恣遊遨解轡何妨少停佇東山墅賭謝安
B24n0139_p0567a16║石北海尊開孔文舉天披圖畫萬峰攢樹隱管
B24n0139_p0567a17║絃羣鳥語江東自昔號繁華第一禪林名海宇
B24n0139_p0567a18║諸公賸有紀遊詩句句清新從肺腑
B24n0139_p0567b01║觀佛骨
B24n0139_p0567b02║久矣金𠎣氏遺骸尚儼然珎藏堪駭俗蟬蛻不
B24n0139_p0567b03║知年江表誇希見滇南想秘傳傅韓嗟莫作俯
B24n0139_p0567b04║首對鑪煙
B24n0139_p0567b05║次早入城
B24n0139_p0567b06║曙色霏微出寺門蒼顏猶覺帶餘醺流螢溪面
B24n0139_p0567b07║如星度怪石林間似虎蹲幾樹藤蘿疑隱路數
B24n0139_p0567b08║家鷄犬自成村滿襟風露山行慣觸熱誰將褦
B24n0139_p0567b09║襶論
B24n0139_p0567b10║遊獻花巖景陵魯鐸
B24n0139_p0567b11║清塵曉雨乍霏微落絮遊絲總不飛絕巘路通
B24n0139_p0567b12║行委曲大江帆遠見依稀雲中絳閣初疑畫洞
B24n0139_p0567b13║口青苔欲上衣擬借巖房留信宿隔林啼鳥謾
B24n0139_p0567b14║催歸
B24n0139_p0567b15║次吳太常韻
B24n0139_p0567b16║牛首花巖景如許有美符卿遙作主星言速客
B24n0139_p0567b17║更輿親天為清塵夜來雨溪毛野蓛紛采掇脆
B24n0139_p0567b18║碧柔青積箱筥若翁與客興皆豪攀壁緣厓色
B24n0139_p0568a01║無沮伐木鳴鶯歷窈深問梓尋橋看仰俯林幽
B24n0139_p0568a02║花鳥不辨名壑轉煙霞各為所題名塔頂頗危
B24n0139_p0568a03║升窺燈佛洞聊凝佇奇觀書葉詩屢成小憇班
B24n0139_p0568a04║荊杯輒舉離離天際見帆來忽忽空中聽人語
B24n0139_p0568a05║要知會合不尋常試指鄉山列寰宇坐來卿月
B24n0139_p0568a06║在尊罍更吸清輝照肝肺
B24n0139_p0568a07║次吳太常韻餘姚王守仁
B24n0139_p0568a08║春尋指天闕煙霞渺何許雙峰久相連千巖暫
B24n0139_p0568a09║來主浮屠刺中天飛閣凌風雨探秀澗阿人蘿
B24n0139_p0568a10║陰息筐筥㓕迹避塵纓商歌入深沮風磴仰捫
B24n0139_p0568a11║歷淙壑屢窺俯梯雲躋石閣下榻得吾所釋子
B24n0139_p0568a12║上方候鳴鐘出延佇頹景耀回盻層飈翼輕舉
B24n0139_p0568a13║曖曖林芳暮冷冷石泉語清宵耿無寐峰月升
B24n0139_p0568a14║烟宇會晤得良朋可以寫心腑
B24n0139_p0568a15║次吳太常韻三衢徐文溥
B24n0139_p0568a16║巨靈何年劈開天闕高如許我欲携屐作山主
B24n0139_p0568a17║祝融為我先驅除掃重陰息淫雨春風拂衣帶
B24n0139_p0568a18║草露濕筐筥嵐光𢃄日生殘雲隔林沮文軒逐
B24n0139_p0568b01║隊各後先山花壓㡌時欹俯煖風氤氳似欲醉
B24n0139_p0568b02║神游汙漫何底所浮圖空中高雙立行行我亦
B24n0139_p0568b03║勞瞻佇須㬰捫歷巉[山*咸]之石磴雙袖飄飄輕霞
B24n0139_p0568b04║舉千丈峰頭一長嘯萬籟風生驚相語君不見
B24n0139_p0568b05║白馬小兒昔渡江萬古浮雲散天宇我今安得
B24n0139_p0568b06║解悟真乘人與之三年靣壁忘心腑
B24n0139_p0568b07║羣公大手誇燕許擊竹豪吟忘賔主得句大呌
B24n0139_p0568b08║山神驚揮毫落素飄風雨孤鶴啄烟忽飛去山
B24n0139_p0568b09║僧洗研供茗莒我亦挺戈騷壇下距踊直前無
B24n0139_p0568b10║卻沮况當絕頂望大荒千山萬壑眼中俯當時
B24n0139_p0568b11║何人坐說法百鳥銜花獻其所蒼苔渺𣴭不可
B24n0139_p0568b12║尋石上惆悵空復佇斗酒且作詩百篇玉盞生
B24n0139_p0568b13║波不停舉醉來便即臥草茵靜聽古洞神龍語
B24n0139_p0568b14║山中樂事殊未央疎林夕照凌層宇却恠馬蹄
B24n0139_p0568b15║促我歸城闉擾擾還塵腑
B24n0139_p0568b16║次吳太常韻吳江周用
B24n0139_p0568b17║牛首之山在何許欲問明朝南道主誰遣紛紛
B24n0139_p0568b18║江上雲化作蕭蕭夜來雨平明童子市中歸紫
B24n0139_p0569a01║笋青芹動盈筥門前車馬[慘-(彰-章)+(暴-(日/共))]不發座上賔客色
B24n0139_p0569a02║皆沮當靣羣山頂可摩入耳清歌首先俯便欲
B24n0139_p0569a03║移文訟雨師龍國何人在王所百壺聊用洗愁
B24n0139_p0569a04║寂雙足那能慰延佇洞天窈窕懷小酉詩陣縱
B24n0139_p0569a05║橫圖載舉長卿此興復不淺東向招招作吳語
B24n0139_p0569a06║當今白日照塗泥坐見青春轉寰宇肯辦官曹
B24n0139_p0569a07║十日閒謾與山林論肺腑
B24n0139_p0569a08║花巖戈陽汪偉
B24n0139_p0569a09║萬松逕折誤東西絕頂方知下界低洞小恰留
B24n0139_p0569a10║雲宿處竹深剛洗鶴來蹊原頭樵牧行堪𢿘江
B24n0139_p0569a11║上帆檣望不迷勝地三千勞夢想敢辭多病怯
B24n0139_p0569a12║攀躋
B24n0139_p0569a13║花巖偶成江東李熙
B24n0139_p0569a14║再訪招提感舊遊茶瓜重為巳公[留-刀+巳]雨晴江郭
B24n0139_p0569a15║塵氛淨春入郊原草樹柔金剎何年開梵相白
B24n0139_p0569a16║雲長日護山樓振衣欲盡登臨興直到華巖㝡
B24n0139_p0569a17║上頭
B24n0139_p0569a18║登盡牛山萬水低五雲遙望帝城西江流浩渺
B24n0139_p0569b01║浮天濶石勢崢嶸與日齊金碧殿庭開畫障翠
B24n0139_p0569b02║巖樓閣嵌丹梯地偏自覺塵心遠風景依稀似
B24n0139_p0569b03║虎溪
B24n0139_p0569b04║大觀堂
B24n0139_p0569b05║升大觀兮凌青霄跨金鰲兮參泬寥俯鵬背兮
B24n0139_p0569b06║遊逍遙揮八極兮捫斗杓發天籟兮聞雲韶觀
B24n0139_p0569b07║眾妙兮形神超萬慮息兮惟寂欲羽化兮翛翛
B24n0139_p0569b08║歸雲亭
B24n0139_p0569b09║雲兮雲兮何心胡為歸兮山岑朝冉冉兮霧合
B24n0139_p0569b10║夕黯黯兮嵐森晝明晦兮忽變化隨卷舒兮披
B24n0139_p0569b11║幽襟千峰樹色不可辨滃然窪兮深復深巖有
B24n0139_p0569b12║龍兮未躍終隨起兮為霖
B24n0139_p0569b13║澄江臺
B24n0139_p0569b14║鬱崔嵬兮高臺俯長江兮西來渺千里兮為塹
B24n0139_p0569b15║羗地闢兮天開湛空明兮如練日將夕兮波頹
B24n0139_p0569b16║風恬恬兮淨拭望孤嶼兮浮埃鼓中流兮安在
B24n0139_p0569b17║感往事兮興哀
B24n0139_p0569b18║獻花巖
B24n0139_p0570a01║巖虛兮若室震空兮飛錫融來兮安禪苦空兮
B24n0139_p0570a02║靣壁談玄兮花開點頭兮化石感百鳥兮有情
B24n0139_p0570a03║總六觀兮無迹
B24n0139_p0570a04║息泉
B24n0139_p0570a05║幽泉咽兮泠泠鑿山麓兮清深遊人止兮病渴
B24n0139_p0570a06║挽一勺兮如金既非貪兮亦非盜老融卓錫傳
B24n0139_p0570a07║至今
B24n0139_p0570a08║芙蓉閣
B24n0139_p0570a09║石蹲蹲兮巃嵸凭飛閣兮如空棧勾連兮鬼鑿
B24n0139_p0570a10║嵌山竇兮雲通望芙蓉兮若簇飄蘿蔦兮驚鴻
B24n0139_p0570a11║聳翠亭
B24n0139_p0570a12║矗千仞兮干霄濕空翠兮孤標跨蒼虬兮聞雲
B24n0139_p0570a13║璈凌雄風兮青鸞招蕭史降兮吹玉簫秦女更
B24n0139_p0570a14║奏雲中韶孤亭翼然世莫識飜笑坡老臺名超
B24n0139_p0570a15║待月臺
B24n0139_p0570a16║待月臺烟蘿數仞荒蒼苔金波溶溶猶似舊不
B24n0139_p0570a17║見融老光徘徊昔從月下了殘經一聲清梵穿
B24n0139_p0570a18║青冥江山不改臺不朽[留-刀+巳]與今人邀對酒
B24n0139_p0570b01║補衲臺
B24n0139_p0570b02║日烜烜兮朝陽融師遠兮臺荒鍼化棘兮蘿𭘧
B24n0139_p0570b03║雲片片兮飛裳想孤蹤兮何在矻千仞兮蒼蒼
B24n0139_p0570b04║長庚池
B24n0139_p0570b05║下有太白泉上有長庚池泉水甘不涸池水清
B24n0139_p0570b06║漣漪清漣漪纓可濯十年塵土污京洛閑來此
B24n0139_p0570b07║地見清深云是昔年山鬼鑿庚星耿耿銀河秋
B24n0139_p0570b08║北斗倒浸池西頭山空月皎萬籟寂源頭活水
B24n0139_p0570b09║流不息
B24n0139_p0570b10║秋日遊花巖林屋蔡　羽
B24n0139_p0570b11║花巖最絕頂下與人境懸峭壁下蒼霧飛梯入
B24n0139_p0570b12║青天江影如秋毫吳楚浩無邊竹蔭不漏日翠
B24n0139_p0570b13║厚常流煙隱隱藤蘿中金磬忽泠然東山動餘
B24n0139_p0570b14║靄羣巘爭效妍空虛亦悽神還尋曲房眠主人
B24n0139_p0570b15║棄客去獨負東林緣
B24n0139_p0570b16║獻花巖上元謝承舉
B24n0139_p0570b17║出郭二十里上山三百盤知名九齡曰乘老一
B24n0139_p0570b18║來看紺殿爭多麗朱樓揭大觀經營翻世累佛
B24n0139_p0571a01║本半巖安
B24n0139_p0571a02║遊獻花巖秣陵顧　源
B24n0139_p0571a03║綠鬢今朝酒青山舊日緣香雲連大地花雨羃
B24n0139_p0571a04║諸天虎跡㽞深洞龍光映古禪尚憑何日暇同
B24n0139_p0571a05║爾奉金𠎣
B24n0139_p0571a06║古殿秋深野氣凉石燈如月照禪床隨緣豆鉢
B24n0139_p0571a07║㽞清供任意花叢作妙香塵土半生皆是夢𩬆
B24n0139_p0571a08║毛回首忽成霜來尋開士譚空相苦海從今度
B24n0139_p0571a09║有航
B24n0139_p0571a10║大觀堂淮陰胡璉
B24n0139_p0571a11║草堂方餉午石路已迎曛上剎行應到疎鐘坐
B24n0139_p0571a12║復聞開堂虛得月下榻暖[留-刀+巳]雲一切清心地松
B24n0139_p0571a13║花靜夜焚
B24n0139_p0571a14║獻花巖新喻黎龍
B24n0139_p0571a15║石磴穿雲上山花𭘧雨開聽經慣猿鶴護榻老
B24n0139_p0571a16║莓苔骨立金牛瘦雄飛紫鳳來十年還夙願今
B24n0139_p0571a17║日醉新醅
B24n0139_p0571a18║花巖寺江東羅輅
B24n0139_p0571b01║隔年重到花巖寺劇賞還如初度來山色遠含
B24n0139_p0571b02║千古秀洞門深向半巖開喬松鬱鬱啼靈鳥曲
B24n0139_p0571b03║磴層層蔭碧苔况有高僧容借榻凢襟從此脫
B24n0139_p0571b04║塵埃
B24n0139_p0571b05║觀佛齒骨長洲吳子孝
B24n0139_p0571b06║齒骨存餘教開函意愴然空門長寂寂留鎮已
B24n0139_p0571b07║年年諦玩驚希得深藏問所傳夕陽回馬首浩
B24n0139_p0571b08║歎下蒼烟
B24n0139_p0571b09║花巖寺古滇何迪
B24n0139_p0571b10║古寺尋幽處攀蘿入翠微鳥從霄漢沒僧向石
B24n0139_p0571b11║橋歸玉露沾烏㡌松花點素衣肩輿一回首西
B24n0139_p0571b12║嶺下晴暉
B24n0139_p0571b13║宿寺西岷山人趙琮
B24n0139_p0571b14║跨蹇尋山寺花巖寄此宵僧房懸石壁燈影出
B24n0139_p0571b15║林梢睡醒風塵夢鐘聞次第敲起看紅日上遙
B24n0139_p0571b16║對兩峰高
B24n0139_p0571b17║獻花巖濮陽李廷相
B24n0139_p0571b18║融公萬丈巖遠在江之滸昔有獻花禽今無衛
B24n0139_p0572a01║門虎
B24n0139_p0572a02║歸雲亭
B24n0139_p0572a03║尋幽坐翠微嵐氣濕人衣日暮高亭上雲歸僧
B24n0139_p0572a04║未歸
B24n0139_p0572a05║聳翠亭
B24n0139_p0572a06║孤亭靣牛頭四望雲生嶺春深翠欲流坐久衣
B24n0139_p0572a07║裳冷
B24n0139_p0572a08║小星槎廬陵賀涇
B24n0139_p0572a09║一𣲖銀河路未賒浮塵回首即仙家步間欲問
B24n0139_p0572a10║支機石須向牛山覔舊槎
B24n0139_p0572a11║芙蓉閣
B24n0139_p0572a12║花作樓臺石作枝青山蓉閣兩爭奇開懷欲遣
B24n0139_p0572a13║當窻興恰被千松落酒巵
B24n0139_p0572a14║翠濤軒
B24n0139_p0572a15║萬竹瀟瀟翠欲流清風披拂小亭幽可憐何處
B24n0139_p0572a16║登仙子猶自吹簫跨鳳遊
B24n0139_p0572a17║
B24n0139_p0572a18║
B24n0139_p0572b01║
B24n0139_p0572b02║
B24n0139_p0572b03║
B24n0139_p0572b04║
B24n0139_p0572b05║
B24n0139_p0572b06║
B24n0139_p0572b07║世生也晚不及侍先大父常常
B24n0139_p0572b08║於手澤𥨖之自乞㱕來家居者
B24n0139_p0572b09║十三山居者十七至天闕獻花
B24n0139_p0572b10║諸勝尤所染神曾作獻花巗志
B24n0139_p0572b11║尋𢿱去好事者爭索之而不淂
B24n0139_p0572b12║令後遊人作一話柄良足嘆也
B24n0139_p0573a01║壬寅立秋日門人歐陽惟玉結
B24n0139_p0573a02║社沈生予西園生予出前志以
B24n0139_p0573a03║示為先大父手書者行款犁然
B24n0139_p0573a04║墨花藻潤共展閱間惟玉獨愛
B24n0139_p0573a05║玩不忍去手葢其生平矌澹神
B24n0139_p0573a06║情既關山水而復棲託於筆硯
B24n0139_p0573a07║於亾祖有真賞焉遂携此冊校
B24n0139_p0573a08║而鏤之為社中一大快事無何
B24n0139_p0573a09║秋且杪同社從焦太史信宿於
B24n0139_p0573a10║天闕侵晨過獻花巖太史度巉
B24n0139_p0573a11║巗尋石上題咏手雪苔蘚並讀
B24n0139_p0573a12║一過惟玉復裁赫蹏記之㱕而
B24n0139_p0573b01║次第附諸末簡浸浸乎為丘壑
B24n0139_p0573b02║一杌乘也嗚呼以銷沉數十年
B24n0139_p0573b03║者而一旦昭揭先大父不歿矣
B24n0139_p0573b04║抑亦山靈不欲秘此奇事耶其
B24n0139_p0573b05║徼於名賢之表章者多也
B24n0139_p0573b06║癸卯夏孫弘世薰沐書【圖】