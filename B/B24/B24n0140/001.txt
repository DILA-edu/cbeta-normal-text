B24n0140_p0577a01║
B24n0140_p0577a02║
B24n0140_p0577a03║
B24n0140_p0577a04║
B24n0140_p0577a05║
B24n0140_p0577a06║
B24n0140_p0577a07║
B24n0140_p0577a08║
B24n0140_p0577a09║
B24n0140_p0577a10║雪峯志序
B24n0140_p0577a11║教道中大千剎土統為諸佛報境然則川岳儲靈煙霞毓
B24n0140_p0577a12║秀不知創自何始忽乃挺生奇杰蔚為照世光幢人境叶
B24n0140_p0577a13║符曠世一覯如雪峰勝槩乃閩天第一道場彼真覺大師
B24n0140_p0577a14║者僧海寶王法門真吼兒時見花幡像設喜動容光行脚
B24n0140_p0577a15║訪投子洞山不辭足繭鼇峰成道得力雖藉巗頭芥孔投
B24n0140_p0577a16║鍼正脉還思德嶠水因源遠滙為雲門法眼兩宗翮借飈
B24n0140_p0577a17║扶突出玄沙長慶諸子自非家風縝密安能支派長流若
B24n0140_p0577a18║夫天龍呵護地祇效𥘇藍長者捐宅為寺閩國主傾心四
B24n0140_p0577b01║事因緣輻湊時節相應則知乘乎法運示現者詎易測其
B24n0140_p0577b02║原委哉昔百丈老人謂過去迦葉佛時曾住此山可見百
B24n0140_p0577b03║丈已前更有開山之百丈豈雪峯之後甯非重到之雪峰
B24n0140_p0577b04║乎蓋前身後身孰為異世彼剎此剎原無分區祖師讖云
B24n0140_p0577b05║塔石爆夘杉枝篲地奯竹筍生不妨打箇筋斗再來第昔
B24n0140_p0577b06║人傾家布施今豪寺產鯨吞倘雪老復出不知藍翁父子
B24n0140_p0577b07║能再來檀越否耶吁祖庭寥落不復覩漢官久矣乃興公
B24n0140_p0577b08║徐居士以描天藻思寫物宏才如將雪峯山水一筆畫出
B24n0140_p0577b09║其間昨葺今頹雖更不常使覽斯志者一見頓還舊觀彼
B24n0140_p0577b10║大師作之於七百年前而居士纂之於七百年後雪關將
B24n0140_p0577b11║前後事串為一序抑何偶然尚不識簫鼓琵琶能賡千古
B24n0140_p0577b12║曲調更復是誰得山林居士喜而授諸梓俱當虛猊牀以
B24n0140_p0577b13║待之報其功績可也
B24n0140_p0577b14║崇禎壬申歲冬日博山釋智誾撰
B24n0140_p0577b15║【圖】
B24n0140_p0577b16║
B24n0140_p0577b17║
B24n0140_p0577b18║
B24n0140_p0578a01║
B24n0140_p0578a02║
B24n0140_p0578a03║
B24n0140_p0578a04║
B24n0140_p0578a05║
B24n0140_p0578a06║
B24n0140_p0578a07║
B24n0140_p0578a08║
B24n0140_p0578a09║
B24n0140_p0578a10║重刻雪峯誌敘
B24n0140_p0578a11║佛祖出世的本懷原為導人向善而達於至善雖先後間
B24n0140_p0578a12║興然必時與處會始獲宏其道焉故名山大澤一經偉人
B24n0140_p0578a13║達士之所遊履高僧隱者之所棲遲其勝槩玄猷必班班
B24n0140_p0578a14║可考久而不磨俾千古之下儼然如見雖不能至而心嚮
B24n0140_p0578a15║徃之此山經地志所由作也閩中雪峯昉著于唐誠曰地
B24n0140_p0578a16║靈苟非人傑惡足以成其美凢岩洞之幽深殿閣之宏麗
B24n0140_p0578a17║皆有可書而前言徃行足以啟人心目者詎可任其散失
B24n0140_p0578a18║而弗編修歟按唐咸通逮明崇禎間相距七百餘載前志
B24n0140_p0578b01║有無固不可考今觀徐興公居士所輯雖時殊世異不無
B24n0140_p0578b02║遺失而禪宗藝文與夫剏建等項井井燦若列睂揣其用
B24n0140_p0578b03║心蓋亦勤矣然非目破五車焉能捃拾七百年來之殘編
B24n0140_p0578b04║蠧𥳑彙而成書每慨操䉉之難未嘗不拳拳三致意焉教
B24n0140_p0578b05║中道世尊滅度後正㳒像㳒各一千年末法則有萬年今
B24n0140_p0578b06║入末法僅七百年嗣後有以大雄氏之道鳴于此山者固
B24n0140_p0578b07║未可量也即欲仰止前徽遡流尋源舍斯志其孰與歸且
B24n0140_p0578b08║道塲之隆替關乎法運而世故之滄桑有若循環百有年
B24n0140_p0578b09║前編次之書遍覓諸剎僅獲一帙釋今弗為翻刻安保其
B24n0140_p0578b10║不為烏有先生耶匪獨辜負前人心血而後來高才博識
B24n0140_p0578b11║有欲從事于斯者亦彌遠而無徵孰謂是役可緩乎適有
B24n0140_p0578b12║善士頼亨侯鄭崇絢吳武卿諸君樂為重梓乃將邇年見
B24n0140_p0578b13║聞續入一二以付剞劂特書其緣起如是
B24n0140_p0578b14║時
B24n0140_p0578b15║乾隆歲在甲戌𡥠冬
B24n0140_p0578b16║雪峯釋實松題
B24n0140_p0578b17║
B24n0140_p0578b18║
B24n0140_p0579a01║
B24n0140_p0579a02║
B24n0140_p0579a03║
B24n0140_p0579a04║
B24n0140_p0579a05║
B24n0140_p0579a06║
B24n0140_p0579a07║
B24n0140_p0579a08║
B24n0140_p0579a09║
B24n0140_p0579a10║雪峰志目錄
B24n0140_p0579a11║卷之一
B24n0140_p0579a12║紀形勝
B24n0140_p0579a13║卷之二
B24n0140_p0579a14║紀剏立（附題刻）
B24n0140_p0579a15║卷之三
B24n0140_p0579a16║紀禪宗
B24n0140_p0579a17║卷之四
B24n0140_p0579a18║紀法派
B24n0140_p0579b01║卷之五
B24n0140_p0579b02║紀當山
B24n0140_p0579b03║卷之六
B24n0140_p0579b04║紀田產
B24n0140_p0579b05║卷之七
B24n0140_p0579b06║紀生植
B24n0140_p0579b07║卷之八
B24n0140_p0579b08║紀藝文
B24n0140_p0579b09║卷之九
B24n0140_p0579b10║紀題咏
B24n0140_p0579b11║卷之十
B24n0140_p0579b12║紀悟證
B24n0140_p0579b13║
B24n0140_p0579b14║
B24n0140_p0579b15║
B24n0140_p0579b16║
B24n0140_p0579b17║
B24n0140_p0579b18║
B24n0140_p0580a01║
B24n0140_p0580a02║
B24n0140_p0580a03║
B24n0140_p0580a04║
B24n0140_p0580a05║
B24n0140_p0580a06║
B24n0140_p0580a07║
B24n0140_p0580a08║
B24n0140_p0580a09║
B24n0140_p0580a10║雪峰志卷之一
B24n0140_p0580a11║郡人　徐𤊹　纂輯
B24n0140_p0580a12║林弘衍　叅定
B24n0140_p0580a13║鄭天綵　賴亨侯　吳興漢　重訂
B24n0140_p0580a14║紀形勝
B24n0140_p0580a15║震旦方坻羣峰秀結𡽱嶫蔽虧炎天積雪岫幌雲
B24n0140_p0580a16║關星羅碁列地德炳靈四睇幽絕紀形勝第一
B24n0140_p0580a17║雪峰山在福州侯官縣廿九三十都宋為永安鄉嘉
B24n0140_p0580a18║祥東里距郡城一百八十里而遙高四十餘里蟠
B24n0140_p0580b01║據侯官羅源古田閩清四邑延袤六十餘里其山
B24n0140_p0580b02║舊有樵者得象骨於峰頭名象骨峰危峭隂寒夏
B24n0140_p0580b03║有積雪經暑不消初僧義存游吳楚至武陵傳法
B24n0140_p0580b04║於德山乃歸閩居懷安縣之芙蓉山石室其徒蝟
B24n0140_p0580b05║集有同學行實者為卜勝槩曰宜若鷲嶺猴江乃
B24n0140_p0580b06║可於是得象骨峰形勢積高岡巒環抱乃與里人
B24n0140_p0580b07║謝俲方訓陳佐輩誅茅為菴於檉洋凉映臺北導
B24n0140_p0580b08║存居之一日登其巔遇大雪留宿其上閩王審知
B24n0140_p0580b09║問曰師住象骨峰有何異答曰山頂暑月猶有積
B24n0140_p0580b10║雪王曰是山可名雪峰此雪峰之名所繇起也既
B24n0140_p0580b11║而徒眾益盛舄衲無所容遂去菴三百步別營所
B24n0140_p0580b12║居即今之崇聖寺基也主山曰鳳凰岡唐禧宗乾
B24n0140_p0580b13║符二年賜號真覺大師山有二十四景然不能盡
B24n0140_p0580b14║是山之勝云
B24n0140_p0580b15║象骨峰山之舊名唐改為雪峰
B24n0140_p0580b16║鳳凰岡寺之主山也寺扆其麓
B24n0140_p0580b17║烏石嶺在山之巔石色純黑不生樹木
B24n0140_p0580b18║丁山距寺四十里
B24n0140_p0581a01║六華峰距寺二十里
B24n0140_p0581a02║一洞山在寺之東北俗呼獅子巖峭拔玲瓏草木蒙
B24n0140_p0581a03║茸其上
B24n0140_p0581a04║梯雲嶺在寺之東南
B24n0140_p0581a05║磨香石在寺之東隅石上古刻磨香石三字
B24n0140_p0581a06║鞭鬬石在寺之東隅石上刻光松頭塔四字
B24n0140_p0581a07║棋盤石在羅漢巖之上
B24n0140_p0581a08║虎跡石
B24n0140_p0581a09║文殊臺在檉洋之東距寺五里石屋中刻有文殊像
B24n0140_p0581a10║乘雲臺黃蘖希運禪師與一僧同登雪峰轉𦕎間其
B24n0140_p0581a11║僧乘雲而去運訝視之曰早知能然當為斫其脛
B24n0140_p0581a12║故名
B24n0140_p0581a13║羅漢巖在雙溪距寺二十里抵寺路經於斯下有十
B24n0140_p0581a14║數丈深潭上有棋盤石舊跡
B24n0140_p0581a15║應潮泉在山絕頂距寺十餘里一壑澄泓廣二三尺
B24n0140_p0581a16║水纔數寸進退深淺與潮候無差四傍皆頑石中
B24n0140_p0581a17║有數沙眼潮上則涓涓而出退則復竭相傳以為
B24n0140_p0581a18║海眼
B24n0140_p0581b01║卓錫泉距寺二里泉自石罅流出涓涓不竭
B24n0140_p0581b02║瀑布泉在丁山奔流廣十餘丈
B24n0140_p0581b03║湯泉距寺八十里地名湯院產石玲瓏䆗窱可為盆
B24n0140_p0581b04║玩有溫泉自龍口流出宋僧可遵有詩云直待眾
B24n0140_p0581b05║生塵垢盡我方清冷混常流蘇東坡和之云若信
B24n0140_p0581b06║眾生本無垢此泉何處覔寒溫後郡守曾鞏程師
B24n0140_p0581b07║孟蔣之奇諸公俱有留題
B24n0140_p0581b08║萬工池在枯木菴前寬可數十畝閩王役丁夫所濬
B24n0140_p0581b09║曾費萬工改名
B24n0140_p0581b10║放生池在寺前萬工池下
B24n0140_p0581b11║蘸月池在山門外歲久淤塞前僧墾為田萬歷七年
B24n0140_p0581b12║清丈十一畝零鬻價三十金天啟七年曹廉憲學
B24n0140_p0581b13║佺捐資贖回仍濬為池四傍砌石
B24n0140_p0581b14║雪嶠路在枯木菴邊
B24n0140_p0581b15║古鏡臺在檉洋之西
B24n0140_p0581b16║論曰吾郡山水奇擅宇內雪峰僻處萬山中高凌
B24n0140_p0581b17║霄漢隆冬積雪盛夏不消固非炎方所嘗聽覩閩
B24n0140_p0581b18║山無象而骨委峰巔離海三百餘里而泉脉候應
B24n0140_p0582a01║潮汐乘雲高僧臺址尚存瀑布千仞不讓匡山九
B24n0140_p0582a02║疊則是山誠震旦之靈區釋子開士之所吐符也
B24n0140_p0582a03║惟是人跡罕至雲巒霧壑未盡品題老氏有云知
B24n0140_p0582a04║我者希則我貴矣山靈豈不厚幸哉
B24n0140_p0582a05║
B24n0140_p0582a06║
B24n0140_p0582a07║
B24n0140_p0582a08║
B24n0140_p0582a09║雪峰志卷一終