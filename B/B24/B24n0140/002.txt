B24n0140_p0582a10║雪峰志卷之二
B24n0140_p0582a11║郡人徐𤊹　纂輯
B24n0140_p0582a12║林弘衍　叅定
B24n0140_p0582a13║鄭天綵　賴亨侯　吳興漢　重訂
B24n0140_p0582a14║紀剏立
B24n0140_p0582a15║白馬東來，法門不二；鹿苑雁堂，琉璃開地。玉榜金
B24n0140_p0582a16║書，累朝勅賜；展也大雄，千齡弗墜。紀〈剏立〉第二。
B24n0140_p0582a17║雪峰崇聖禪寺肇自唐僖宗乾符二年，賜名應天雪
B24n0140_p0582a18║峰禪院。昭宗乾寧元年，遷於東洋，剏大雄殿及演
B24n0140_p0582b01║法堂，建塔勝處。王氏傾國貲給施，夏屋彌山，鑄金
B24n0140_p0582b02║身，像設畢具。光化三年，改名應天廣福禪院。宋太
B24n0140_p0582b03║平興國三年，賜名雪峰崇聖禪寺，迨有明因之。永
B24n0140_p0582b04║樂九年辛卯，鎮守太監馮讓捨財，住持潔菴映禪
B24n0140_p0582b05║師重剏佛殿、法堂、山門諸處。閩中諸大剎，雪峰首
B24n0140_p0582b06║稱鉅麗。嘉靖辛亥，建寧斗峰寶積禪寺比丘道覺，
B24n0140_p0582b07║與九十六代住持行存，重剏天王殿。歲久頹壞。天
B24n0140_p0582b08║啟七年，邑人曹學佺捐貲重修。　國朝康熙壬寅，
B24n0140_p0582b09║改向重構，未獲告竣。殿前瓦塔二座，永樂中三寶
B24n0140_p0582b10║太監自西洋擕來置此。
B24n0140_p0582b11║法堂在佛殿後。
B24n0140_p0582b12║祖師堂在法堂之右，祖師坐化全身藏此。唐龍紀元
B24n0140_p0582b13║年，師預造難提塔，四周斵石為卵形。當示寂時留
B24n0140_p0582b14║讖，謂：「石卵爆盡，杉枝拂地，奯竹筍生，吾當再來。」
B24n0140_p0582b15║檀越祠在法堂左，祀檀越藍文卿（唐封威武軍節度
B24n0140_p0582b16║使、明護侯王）、男藍應潮（通祐神君）、次男僧守遠（大
B24n0140_p0582b17║悲賢聖，護佛正法）。今廢。
B24n0140_p0582b18║枯木菴距寺數百步，萬工池之前。有枯木非梗非柟，
B24n0140_p0583a01║大可十圍，外嵌中枵，皮剝殆盡，色如黃金。大師初
B24n0140_p0583a02║入山時宴坐其中，今雖無枝梢，而本根不朽，自唐
B24n0140_p0583a03║迄今復八百餘禩，真神物也。萬暦己丑，住持定綺
B24n0140_p0583a04║作菴覆之。木裏外，俱唐宋遊人刻名。成化己亥，侯
B24n0140_p0583a05║官縣丞吳興劉瓚篆書「枯木菴」三字。
B24n0140_p0583a06║鼇山閣初大師與欽山、巖頭客澧州，同假鼇山邸舍。
B24n0140_p0583a07║夜坐不𥧌，欽山詰之，師曰：「心未穩在。」乃令吐襟次，
B24n0140_p0583a08║因謂曰：「從門入者不是佳珍，須從自己胸中流出，
B24n0140_p0583a09║將來與我葢天葢地。」師廓然大悟，後名其閣曰鼇
B24n0140_p0583a10║山，葢識成道之由也。今廢。
B24n0140_p0583a11║留香堂寺有三僧堂。西堂，宋初有一僧，敗絮百結，瘡
B24n0140_p0583a12║毒遍體，每剝痂，血故，穢几席，與處者不堪其惡。主
B24n0140_p0583a13║事遣之，獨鄰榻僧憐之，而送之門，已而行數里，其
B24n0140_p0583a14║僧曰：「荷君勤意，適留香相浣，回可取之。」言訖冉冉
B24n0140_p0583a15║而去。及還所坐處，異香襲人，經時不歇。章郇公得
B24n0140_p0583a16║象，作《留香堂記》，何大圭重修，又記之。（萬曆中，住持賢桐重剏。）
B24n0140_p0583a17║三毬堂大師設三木毬，每欲度眾，則輥一毬以示機
B24n0140_p0583a18║鋒。《傳燈錄》云：「玄沙[供-八+冉]見師輥出木毬，仍即安故處，
B24n0140_p0583b01║師便入房。」今三毬猶存其一。
B24n0140_p0583b02║白雲堂在寺內。
B24n0140_p0583b03║臥雲堂在寺內。
B24n0140_p0583b04║如歸堂在寺內。
B24n0140_p0583b05║扆翠寮萬曆間，僧仁岧建。
B24n0140_p0583b06║化生臺在寺之南，今廢。
B24n0140_p0583b07║萬松關在萬工池之南，關傍有古杉二株：一為閩王
B24n0140_p0583b08║手植，一為大師手植。至宋淳熙間，師植者直上叅
B24n0140_p0583b09║天，王植者樛而逮地，今皆大數圍矣。（《三山志》云：「古杉在蘸月池
B24n0140_p0583b10║之旁。」）
B24n0140_p0583b11║化成亭在丁山，距寺四十里，入山之第一境。
B24n0140_p0583b12║望州亭在寺之南。
B24n0140_p0583b13║肅儀亭在寺之南。
B24n0140_p0583b14║半山亭在雙溪。
B24n0140_p0583b15║寶所亭在藍田。
B24n0140_p0583b16║水磨坊師於枯木菴設水磨坊，驅木偶人轉輸，米麥
B24n0140_p0583b17║狼籍，無鼠雀耗。師自題云：「菴前永日無狼子，磨下
B24n0140_p0583b18║終年絕雀兒。」至今猶然。
B24n0140_p0584a01║龍眠坊在寺之南。
B24n0140_p0584a02║金鼇橋本山溪澗之水皆由此出，釃水處有洞穴，深
B24n0140_p0584a03║廣莫測，與枯木菴接近。
B24n0140_p0584a04║鐵鎖橋在大穆溪，石梁橫亘；昔寺僧以鐵鎖束之，以
B24n0140_p0584a05║固風水。
B24n0140_p0584a06║藍田庄唐藍文卿所剏，距寺十里。
B24n0140_p0584a07║大穆庄唐藍文卿所剏，距寺六十里。
B24n0140_p0584a08║太平庄唐藍文卿所剏，距寺三十里。
B24n0140_p0584a09║天池庄唐藍文卿所剏，寺二十里上洋地方。
B24n0140_p0584a10║東菴今廢。
B24n0140_p0584a11║西菴今廢。
B24n0140_p0584a12║南菴今廢。
B24n0140_p0584a13║雪峰廨院在省城南隅福星坊內。有明成化十八年，
B24n0140_p0584a14║鎮守太監陳道重建，今廢。
B24n0140_p0584a15║海會塔在寺之西，唐置，明代湮廢。天啟七年，邑人曹
B24n0140_p0584a16║學佺捐貲修復。（見住持賢桐記。）
B24n0140_p0584a17║湯院舊有寺，即可遵題詩處。
B24n0140_p0584a18║定林菴在獅子巖下。天啟五年，僧如淨建。　國朝乾
B24n0140_p0584b01║隆十六年重修，順治六年間，玉漈吳姓建樓屋為
B24n0140_p0584b02║前照，今廢。
B24n0140_p0584b03║無字碑在寺南，古頌云：一片如屏紫翠間　風吹日炙
B24n0140_p0584b04║蘚花斑莫言箇裏無文字　要在當人着眼看（碑廢趺存）
B24n0140_p0584b05║枯木菴題刻
B24n0140_p0584b06║維唐天祐乙丑歲，造菴子及作水池，約五千餘功，時
B24n0140_p0584b07║廉主王大王。
B24n0140_p0584b08║當院壬午年，得朝請郎．守殿中丞．權知福州軍州事．
B24n0140_p0584b09║借紫何允昭捨料錢三貫文，重修葢茲菴。時大宋
B24n0140_p0584b10║雍熙四年丁亥歲十一月五日，謹記。
B24n0140_p0584b11║何知府親躬到此，詩云：「盡日嘆嗟真蹟在，池邊看木
B24n0140_p0584b12║蘚斕斑。」
B24n0140_p0584b13║枕子一枚，雀嘴杖一條，原生自菴中。
B24n0140_p0584b14║三衢吳亮君采，建中靖國元年辛巳歲九月十九日
B24n0140_p0584b15║遊。（已上刻在龕內）
B24n0140_p0584b16║韋子駿，至元庚午六月吉，壽卿、壽成侍行。
B24n0140_p0584b17║王詔、陸侁、弟萃偕度、儉二釋同遊，政和壬辰初秋下
B24n0140_p0584b18║旬。
B24n0140_p0585a01║劉縝同弟縉清臣，政和戊戌季秋至此。後二年庚子
B24n0140_p0585a02║孟夏，隨女兄供五百應真，偕外甥孫光祖、甥之子
B24n0140_p0585a03║元壽後來，黃光朗繼至。
B24n0140_p0585a04║信安毛世高與真慧偕來。
B24n0140_p0585a05║鄭昻、尚明，宣己（宣和己亥也）臘月二十日遊。真慧謨師偕
B24n0140_p0585a06║來。
B24n0140_p0585a07║許大年同真慧師來，辛丑仲冬。
B24n0140_p0585a08║唐功懋、□□□，宣和甲辰同遊。
B24n0140_p0585a09║延安任士安、合肥李雍、河南范伯奮、睢陽蔡宙、毘陵
B24n0140_p0585a10║邵杰、建安鄭璵、莆田方升之、建陽王康功，紹興己
B24n0140_p0585a11║未三月廿有六日同來。
B24n0140_p0585a12║季昕，紹興辛酉九月□□侍者同至。
B24n0140_p0585a13║陳默、李綱、方金、沈濟追遊。
B24n0140_p0585a14║陳景俊有卿，開禧丁卯五月旦觀。
B24n0140_p0585a15║穎川德近、彥昌、中野涉道人，紹定四年重來。
B24n0140_p0585a16║何子祥、螺菴肇師偕來。
B24n0140_p0585a17║淳祐甲辰夏五朔，長樂何桓登山齋僧，視先君與先
B24n0140_p0585a18║少卿舅留名，捫泥拂塵而去。住山石翁禪師，命鋟
B24n0140_p0585b01║木以誌歲月。
B24n0140_p0585b02║丙午五月，鍾進卿到此，戊午再此。
B24n0140_p0585b03║石亘陳粹，癸亥五月望日至此。
B24n0140_p0585b04║懶散，壬戌仲春遊。（𤊹按：《劉後村文集》有跋陳懶散帖。劉，宋末人，則此壬戌實景定三年
B24n0140_p0585b05║也。懶散善草書，木上所刻，亦狂草有法。）
B24n0140_p0585b06║榮祿大夫．福建行中書省平章政事．集賢院使．領會
B24n0140_p0585b07║同館事．吳國公亦黑迷失，捨梯已寶鈔賫擎。時延
B24n0140_p0585b08║祐元年，住山樵隱悟逸題。
B24n0140_p0585b09║欽差內官古童、𫨻奇、徐忠三員，於永樂八年正月十
B24n0140_p0585b10║九日登山，喜捨大殿五尊佛藏修崇善事，遊覧古
B24n0140_p0585b11║蹟，登象骨峰，觀龍頭、水磨、香石諸境界，至二日出
B24n0140_p0585b12║山。住持潔菴題。
B24n0140_p0585b13║崇禎庚午四月八日，徐𤊹、高景、林寵來。（以上刻在龕外。）
B24n0140_p0585b14║論曰：自象教聿興，花宮蓮宇，金碧焜煌，殆非一日。
B24n0140_p0585b15║崇聖禪林，肇從唐季，偏安覇主，傾國資以庀，匠石
B24n0140_p0585b16║濬池，不惜萬工，亦云盛矣。經今七百餘年，宏麗莊
B24n0140_p0585b17║嚴，弗㬱往昔，而枯木輪囷，不生不滅，豈非神物，有
B24n0140_p0585b18║所呵護哉？水磨絕夫鼠雀，僧堂留厥異香，大師遺
B24n0140_p0586a01║讖，屢有明驗，固難以常理測也。佛法靈通，慈風浩
B24n0140_p0586a02║大，不於此而益信乎？至於地布黃金，門開珠網，不
B24n0140_p0586a03║無望於今之檀越。
B24n0140_p0586a04║
B24n0140_p0586a05║
B24n0140_p0586a06║
B24n0140_p0586a07║
B24n0140_p0586a08║
B24n0140_p0586a09║雪峰志卷之二終