B24n0140_p0586a10║雪峰志卷之三
B24n0140_p0586a11║郡人徐𤊹　纂輯
B24n0140_p0586a12║林弘衍　叅定
B24n0140_p0586a13║鄭天綵　賴亨侯　吳興漢　重訂
B24n0140_p0586a14║紀禪宗
B24n0140_p0586a15║獦獠開堂，南岳嗣法；燈燄相承，宗風四達。拂𥪡槌
B24n0140_p0586a16║拈，毬拋棒喝；千古慧心，普傳衣鉢。紀〈禪宗〉第三。
B24n0140_p0586a17║真覺大師年譜
B24n0140_p0586a18║唐穆宗長慶二年壬寅
B24n0140_p0586b01║師，泉州南安縣曾氏子，父勉，家世奉佛。其先塋在
B24n0140_p0586b02║楊山西，去城四十五里，一峰翔拜於前，俗謂胡僧
B24n0140_p0586b03║設拜。形相墓者，卜其地出高僧。師生酷惡葷腥，襁
B24n0140_p0586b04║褓中聞鐘梵聲，或見旙花像設，必為動容，見者咸
B24n0140_p0586b05║異之。
B24n0140_p0586b06║長慶三年癸卯
B24n0140_p0586b07║長慶四年甲辰
B24n0140_p0586b08║敬宗寶暦元年乙巳
B24n0140_p0586b09║寶暦二年丙午
B24n0140_p0586b10║文宗泰和元年丁未
B24n0140_p0586b11║泰和二年戊申
B24n0140_p0586b12║泰和三年己酉
B24n0140_p0586b13║泰和四年庚戌
B24n0140_p0586b14║師九歲，懇父母求出家，不從其請。
B24n0140_p0586b15║泰和五年辛亥
B24n0140_p0586b16║泰和六年壬子
B24n0140_p0586b17║泰和七年癸丑
B24n0140_p0586b18║師十二歲，從父遊莆田玉澗寺，見慶玄律師遽拜，
B24n0140_p0587a01║曰：「我師也。」遂留侍焉。
B24n0140_p0587a02║泰和八年甲寅
B24n0140_p0587a03║泰和九年乙卯
B24n0140_p0587a04║開成元年丙辰
B24n0140_p0587a05║開成二年丁巳
B24n0140_p0587a06║開成三年戊午
B24n0140_p0587a07║師十七歲，祝髮，改名義存。
B24n0140_p0587a08║開成四年己未
B24n0140_p0587a09║開成五年庚申
B24n0140_p0587a10║武宗會昌元年辛酉
B24n0140_p0587a11║會昌二年壬戌
B24n0140_p0587a12║會昌三年癸亥
B24n0140_p0587a13║會昌四年甲子
B24n0140_p0587a14║會昌五年乙丑
B24n0140_p0587a15║師二十四歲，是年有旨沙汰僧徒，師以儒服謁福
B24n0140_p0587a16║州芙蓉寺弘照訓禪師，見而器之，留之左右。
B24n0140_p0587a17║會昌六年丙寅
B24n0140_p0587a18║師二十五歲，是歲武宗崩，沙汰之令赦已。
B24n0140_p0587b01║宣宗大中元年丁卯
B24n0140_p0587b02║師二十六歲，是歲奉詔還佛，師再禮芙蓉弘照為
B24n0140_p0587b03║師。
B24n0140_p0587b04║大中二年戊辰
B24n0140_p0587b05║大中三年己巳
B24n0140_p0587b06║師二十八歲，徃幽州寶剎寺受戒。
B24n0140_p0587b07║大中四年庚午
B24n0140_p0587b08║大中五年辛未
B24n0140_p0587b09║師三十歲，是歲五月九日，弘照禪師示寂。
B24n0140_p0587b10║大中六年壬申
B24n0140_p0587b11║大中七年癸酉
B24n0140_p0587b12║師三十二歲，辭曾氏遊方，有偈曰：昔年曾許鬱多
B24n0140_p0587b13║羅　直至于今未動梭此日且隨雲水去　誰能待得
B24n0140_p0587b14║鴨成鵝遂同巖頭奯公在大慈寺，寰中會下及寰
B24n0140_p0587b15║中上足欽山文邃為友。至江西三登投子山，九上
B24n0140_p0587b16║洞山。師嘗在洞山作飯頭。一日師淘米，洞山問云：
B24n0140_p0587b17║「先去砂？先去米？」師云：「砂、米一時去。」山云：「大眾喫箇
B24n0140_p0587b18║甚麼？」師覆𨚫盆子。山云：「子因緣不在此。」遂去，叅德
B24n0140_p0588a01║山。
B24n0140_p0588a02║大中八年甲戌
B24n0140_p0588a03║大中九年乙亥
B24n0140_p0588a04║大中十年丙子
B24n0140_p0588a05║大中十一年丁丑
B24n0140_p0588a06║大中十二年戊寅
B24n0140_p0588a07║大中十三年己卯
B24n0140_p0588a08║懿宗咸通元年庚辰
B24n0140_p0588a09║師年四十，叅德山。師問德山：「從上宗乘中事，學人
B24n0140_p0588a10║還有分也無。」德山打一棒云：「道什麼？」師此時豁然，
B24n0140_p0588a11║如桶底脫相似。
B24n0140_p0588a12║咸通二年辛巳
B24n0140_p0588a13║咸通三年壬午
B24n0140_p0588a14║咸通四年癸未
B24n0140_p0588a15║師年四十二，在德山作飯頭。一日飯遲，德山自掌
B24n0140_p0588a16║鉢至法堂上。師見云：「老漢！鐘未鳴，鼓未響，托鉢向
B24n0140_p0588a17║什麼處去？」德山便回。師舉似巖頭，頭云：「大小德山，
B24n0140_p0588a18║不會末後句。」山聞，令侍者喚巖頭至方丈，問：「你不
B24n0140_p0588b01║肻老漢那？」巖頭密啟其意。山至來日上堂，與尋常
B24n0140_p0588b02║不同，巖頭到僧堂前撫掌大笑，云：「且喜得老漢會
B24n0140_p0588b03║末後句，天下人不奈伊何。」
B24n0140_p0588b04║咸通五年甲申
B24n0140_p0588b05║咸通六年乙酉
B24n0140_p0588b06║咸通七年丙戌
B24n0140_p0588b07║師年四十五，同巖頭、欽山欲叅臨濟。至中路，逢定
B24n0140_p0588b08║上座云：「臨濟和尚已于四月初十日示寂。」師云：「某
B24n0140_p0588b09║等薄福，不及見和尚，未審有何言句？」定舉無位真
B24n0140_p0588b10║人話，自是三人分袂，巖頭徃龍山，欽山止于澧陽，
B24n0140_p0588b11║師還閩。道由建安，結菴居之，今黃龍、雙石二寺是
B24n0140_p0588b12║也。
B24n0140_p0588b13║咸通八年丁亥
B24n0140_p0588b14║咸通九年戊子
B24n0140_p0588b15║師年四十七，追念芙蓉乃初進之地，遂還福州，止
B24n0140_p0588b16║于芙蓉之石室。是歲溈山大安禪師領徒至，廉帥
B24n0140_p0588b17║李景以書請開創城西怡山——王覇仙人上昇之所，
B24n0140_p0588b18║即今之西禪長慶寺也。
B24n0140_p0589a01║咸通十年己丑
B24n0140_p0589a02║師年四十八，宴坐芙蓉石室，其徒有勸其出山者，
B24n0140_p0589a03║師深拒之。時有同學僧行實，謂師道德隆重，非鷲
B24n0140_p0589a04║嶺、猴江之勝不足以居，議以象骨峰為師栖止，師
B24n0140_p0589a05║頷之。
B24n0140_p0589a06║咸通十一年庚寅
B24n0140_p0589a07║師年四十九，是歲暮春，行實以象骨峰詣諸耆舊，
B24n0140_p0589a08║求卜精藍。時山之東信士方訓、謝俲、陳佐競為緣
B24n0140_p0589a09║首，願奉祇園，而洪元表亦以財施。遂剏菴于檉洋
B24n0140_p0589a10║凉映臺之北，迎師居之。既至，據坐而喜，謂行實曰：
B24n0140_p0589a11║「勞汝擇焉，吾其終老于此矣。」是冬，師偕行實陟于
B24n0140_p0589a12║峰頂，周覽形勝，或謂樵者得象骨于峰巔，或謂是
B24n0140_p0589a13║山四時皆雪，二名兼稱，師笑曰：「可。」其上三百步，得
B24n0140_p0589a14║勝地。先是行實買菴基于方訓，方以山林為施，而
B24n0140_p0589a15║謝俲、陳佐亦樂捨資財。自是檀度輻輳，置田業寖
B24n0140_p0589a16║廣矣。
B24n0140_p0589a17║咸通十二年辛卯
B24n0140_p0589a18║師年五十，大興雪峰院宇，至于木人効勞，眾以為
B24n0140_p0589b01║喜。
B24n0140_p0589b02║咸通十三年壬辰
B24n0140_p0589b03║咸通十四年癸巳
B24n0140_p0589b04║師年五十二，營造土木之暇，隨機演唱，未嘗少懈，
B24n0140_p0589b05║衲子雲集，至無所容。
B24n0140_p0589b06║禧宗乾符元年甲午
B24n0140_p0589b07║乾符二年乙未
B24n0140_p0589b08║師年五十四，閩觀察使韋公岫，捨錢三百緡為建
B24n0140_p0589b09║造費。自庚寅至是歲凡六載，院宇大備。僧朗詣闕
B24n0140_p0589b10║請院額時，遇應天節，乃賜額「應天雪峰禪院」。
B24n0140_p0589b11║乾符三年丙申
B24n0140_p0589b12║師年五十五，寄書與巖頭云：「自從鼇山成道後，直
B24n0140_p0589b13║到而今飽不飢。」
B24n0140_p0589b14║乾符四年丁酉
B24n0140_p0589b15║師年五十六，因遊寺外，遂至陳洋，乃曰：「吾首達茲
B24n0140_p0589b16║山，得三境界，此其三也，可為建塔之所。」今之塔基
B24n0140_p0589b17║即是。
B24n0140_p0589b18║乾符五年戊戌
B24n0140_p0590a01║師年五十七，巢𢽉自浙入閩，陷破郡邑。師在山中，
B24n0140_p0590a02║鹽官稜道者來叅。
B24n0140_p0590a03║乾符六年己亥
B24n0140_p0590a04║廣明元年庚子
B24n0140_p0590a05║中和元年辛丑
B24n0140_p0590a06║師年六十，徒眾盈千五百人。凡來叅者，便滾出三
B24n0140_p0590a07║箇木毬，一留𥨊室，二藏塔中。是歲，備頭陀出世，住
B24n0140_p0590a08║楊溪塲普應寺，後遷玄沙，即玄沙祖師也。
B24n0140_p0590a09║中和二年壬寅
B24n0140_p0590a10║師年六十一，廉帥李景捨錢一十萬緡，司空頴川
B24n0140_p0590a11║陳公巖捨錢三百緡，觀察使晉國韋公岫捨錢二
B24n0140_p0590a12║十萬緡，置太平王坂庄。致仕隴西李公捨錢一百
B24n0140_p0590a13║三十八貫，繼剏城西大睦廨寺。是歲有內官自閩
B24n0140_p0590a14║回京，言師之道德，欽承僖宗皇帝詔福州所司具
B24n0140_p0590a15║師道行，時閩士陳延郊疏其實以奏，賜號「真覺大
B24n0140_p0590a16║師」并紫袈裟。
B24n0140_p0590a17║中和三年癸卯
B24n0140_p0590a18║中和四年甲辰
B24n0140_p0590b01║光啟元年乙巳
B24n0140_p0590b02║光啟二年丙午
B24n0140_p0590b03║光啟三年丁未
B24n0140_p0590b04║師年六十六，四月八日，岩頭遭𢽉難，大叫一聲聞
B24n0140_p0590b05║數十里，命終闍維，舍利無數，師聞而悲之。
B24n0140_p0590b06║光啟四年戊申
B24n0140_p0590b07║昭宗龍紀元年己酉
B24n0140_p0590b08║師年六十八，開基造塔于陳洋，即前所謂第三境
B24n0140_p0590b09║界。七月七日塔成，師自作銘。時行實示寂，師哭之
B24n0140_p0590b10║慟，舉其全身葬于山之西原。師為〈塔記〉云：「身謝有
B24n0140_p0590b11║為，塔歸無縫。松山一鎮，鶴嶺千秋。」行實俗姓高，浙
B24n0140_p0590b12║之永嘉人也。受業芙蓉山，自咸通己丑年，啟剏茲
B24n0140_p0590b13║山。時行實明地理，破天荒，立山門，放水路，原始要
B24n0140_p0590b14║終，其功不淺。是年八月十四日，終于舊院，壽六十
B24n0140_p0590b15║七，臘三十六。
B24n0140_p0590b16║天順元年庚戌
B24n0140_p0590b17║天順二年辛亥
B24n0140_p0590b18║師年七十，再遊吳越，初抵天台湧泉。
B24n0140_p0591a01║景福元年壬子
B24n0140_p0591a02║師年七十一，夏止靈隱，後至國清，復到浮江，次遊
B24n0140_p0591a03║育王，各有問荅機緣。
B24n0140_p0591a04║景福二年癸丑
B24n0140_p0591a05║乾寧元年甲寅
B24n0140_p0591a06║師年七十三，復歸于閩，止于陳洋塔所。府司徒郎
B24n0140_p0591a07║公延請府中，為說玄要，即施財建法堂于塔亭。是
B24n0140_p0591a08║歲遷寺于陳洋，今寺即此處也。時有嗣法玄沙備、
B24n0140_p0591a09║鵝湖孚、洞巖休、長慶稜、雲門偃、鼓山晏等一十二
B24n0140_p0591a10║人，今《傳燈錄》載四十六人，餘失其名。
B24n0140_p0591a11║乾寧二年乙卯
B24n0140_p0591a12║師年七十四，領眾南遊。時黃涅槃預知師至，搘策
B24n0140_p0591a13║造前途接之。抵蘇溪，師問曰：「近離什麼處？」槃云：「離
B24n0140_p0591a14║辟支巖。」師云：「巖中還有主麼？」槃以竹策扣師簥，師
B24n0140_p0591a15║乃出簥相見。槃云：「曾郎萬福。」師遽展丈夫拜，槃亦
B24n0140_p0591a16║作女人拜。師云：「莫是女人麼？」槃又設兩拜，遂以竹
B24n0140_p0591a17║策倒地，右遶師簥者三，云：「某三界內人，師三界外
B24n0140_p0591a18║人。師宜前去，某後來。」槃乃先回，師遂去。至囊山，憇
B24n0140_p0591b01║數日，槃供侍隨行，禪徒一無所缺。次至瓦棺，時泉
B24n0140_p0591b02║州太傅王延彬創東彌勒、資壽等院，迎師駐錫，大
B24n0140_p0591b03║加禮敬。閩王王審知執權覇位，嚮師道化，嘗領千
B24n0140_p0591b04║眾于東西第，為王說法。初捨俸錢二十萬，創橫屋
B24n0140_p0591b05║二十間，次捨錢三十萬，創造法堂、廊廡、方丈等宇。
B24n0140_p0591b06║乾寧三年丙辰
B24n0140_p0591b07║乾寧四年丁巳
B24n0140_p0591b08║光化元年戊午
B24n0140_p0591b09║師年七十七，閩王請師同玄沙入內，論佛心印。王
B24n0140_p0591b10║聞二師如此開示，起大信心，便立大誓，願皈心受
B24n0140_p0591b11║持，終無退志。二師于內講論佛法，重排香案，不許
B24n0140_p0591b12║外泄，仍令內尚書三人，隔帳錄其法語。師乃請諸
B24n0140_p0591b13║佛、龍天證明，為王傳佛心印。復捨錢四十萬，鼎建
B24n0140_p0591b14║大殿、堂宇千百餘間，莫不大備。師先年首至茲山，
B24n0140_p0591b15║時山南東洋信士藍文卿者，知師道化，遂將所居
B24n0140_p0591b16║東池側古檉樹創菴，延師駐錫，今枯木菴是也。藍
B24n0140_p0591b17║公復以檉洋庄創建精舍，延師居之，今舊院是也。
B24n0140_p0591b18║藍公見其眾廣，復將所居之宅𠑽為巨剎，遷師主
B24n0140_p0592a01║之。後閩忠懿王具奏禧宗皇帝，賜封檀越主藍文
B24n0140_p0592a02║卿為威武軍節度使、明護侯王，長男應潮通祐神
B24n0140_p0592a03║君，弟僧守遠慈悲尊者，今為本山土地。其後文卿
B24n0140_p0592a04║與妻楊大娘，次男應辰等，徙家于茆洋庄，以成其
B24n0140_p0592a05║志，仍施田園二十庄，今藍田、太平、大穆等庄是也。
B24n0140_p0592a06║光化二年己未
B24n0140_p0592a07║師年七十八，閩王遣使賫銀交椅送師。
B24n0140_p0592a08║光化三年庚申
B24n0140_p0592a09║師年七十九，有旨賜改本寺為應天廣福寺。
B24n0140_p0592a10║天復元年辛酉
B24n0140_p0592a11║師年八十，是歲閏六月初十日，師將條件住持及
B24n0140_p0592a12║僧行規制以示徒眾，大約事無大小皆歸住持。百
B24n0140_p0592a13║川歸海，眾流同源，國無二王，家無二主。况僧居無
B24n0140_p0592a14║諍，有諍非僧，心安人和，不失其緒。至于庄院塔院，
B24n0140_p0592a15║皆有成規，老者病者，理合看侍。若能聲演佛事者，
B24n0140_p0592a16║以應外緣；僧行有過者，輕重量罰。既非知事，不許
B24n0140_p0592a17║輙行杖木，令人不安。凡百事但依芙蓉先師規制，
B24n0140_p0592a18║即知其義也。
B24n0140_p0592b01║天復二年壬戌
B24n0140_p0592b02║天復三年癸亥
B24n0140_p0592b03║師年八十二，寺眾日繁，歲入不給，屋宇漸漏，欲行
B24n0140_p0592b04║修葺，工程浩大。有僧無量、無悅者，立心勸募眾緣，
B24n0140_p0592b05║輪奐仍舊，以遵師行。
B24n0140_p0592b06║哀帝天祐元年甲子
B24n0140_p0592b07║天祐二年乙丑
B24n0140_p0592b08║師年八十四，閩王再施錢，重建枯木菴及開大池，
B24n0140_p0592b09║約萬有餘工。師嘗在枯木菴坐禪，傍有水磨坊晒
B24n0140_p0592b10║麥，師親題云：「菴前永日無狼子，磨下終年絕雀兒。」
B24n0140_p0592b11║此師之誡諭，至今無虎雀。
B24n0140_p0592b12║天祐三年丙寅
B24n0140_p0592b13║師年八十五，泉州王太傅遣使來請稜道者住持
B24n0140_p0592b14║招慶寺，師以書報玄沙，上山送之。唐祚至此為梁
B24n0140_p0592b15║所篡。
B24n0140_p0592b16║梁太祖開平元年丁卯
B24n0140_p0592b17║師年八十六，師自圖塔樣，令人呈獻閩王。王遣使
B24n0140_p0592b18║往江西瑞迹山搜致材石，為師建塔及真堂三間。
B24n0140_p0593a01║與師造龕，龕完報和尚知道。師云：「舁向堂前着，看
B24n0140_p0593a02║你不奈何。」
B24n0140_p0593a03║開平二年戊辰
B24n0140_p0593a04║三月，師示微疾，閩王命醫診視，師曰：「吾非疾也。」竟
B24n0140_p0593a05║不服藥。至四月二十五日，師坐法堂示遺誡等事，
B24n0140_p0593a06║乃云：「當院年長有從智者，共相遵受，不得妄有乖
B24n0140_p0593a07║張。」至本月二十八日，謂眾曰：「泡幻緣生，去來不定，
B24n0140_p0593a08║吾四十年來，未嘗不苦口相勸。近日佛法淡薄，惟
B24n0140_p0593a09║于世諦慇懃，至于信施檀那，師僧和尚百年終歿，
B24n0140_p0593a10║無善報恩，世理既不相應，亦合少分省察。吾若四
B24n0140_p0593a11║大離散之日，先已有木函石龕，竝依舊志安排，毋
B24n0140_p0593a12║違我意。若有披麻下淚者，非我眷屬。」眾皆秉命，共
B24n0140_p0593a13║矢修營，塔制苟完而葢石未具。是夕烈風雷雨，震
B24n0140_p0593a14║撼林壑。東山之上，地忽震裂，廣袤尋丈，其平如底，
B24n0140_p0593a15║舉而用之，函葢相合，見者咸異。五月初二日，師手
B24n0140_p0593a16║札百餘字別閩王，復遊藍田庄，暮歸。是夜十八刻
B24n0140_p0593a17║示寂，壽八十七，臈五十九。至初十日，建窣堵坡于
B24n0140_p0593a18║本院方丈。閩王遣男、刑部尚書延禀入寺，哀慟，特
B24n0140_p0593b01║諭祭禮。至十五日，全身入塔。
B24n0140_p0593b02║論曰：雪峰開堂說法，叅座下而稱弟子者千五百
B24n0140_p0593b03║人，宗風之盛未有踰此者；且時有忠懿國主皈依
B24n0140_p0593b04║禮拜，僖宗皇帝降勑賜號。師之機緣宏大，殆與東
B24n0140_p0593b05║林慧遠、彌天道安埒矣。八十七年之蹤跡，歴歴有
B24n0140_p0593b06║徵，而心印相傳，則具見於《語錄》云。
B24n0140_p0593b07║
B24n0140_p0593b08║
B24n0140_p0593b09║雪峰志卷之三終