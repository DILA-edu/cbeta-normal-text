B24n0140_p0619a10║雪峰志卷之八
B24n0140_p0619a11║郡人　徐𤊹　纂輯
B24n0140_p0619a12║林弘衍　叅定
B24n0140_p0619a13║鄭天綵　賴亨侯　吳興漢　重訂
B24n0140_p0619a14║紀藝文
B24n0140_p0619a15║神瀵濯龍孤峰聳鷲不有雄文遺蹤靡究千百斯
B24n0140_p0619a16║年山靈呵佑椽筆繼響有光雲岫紀藝文第八
B24n0140_p0619a17║文類
B24n0140_p0619a18║雪峰真覺大禪師碑銘唐黃滔（字文江莆田人）
B24n0140_p0619b01║大師法號義存長慶二年壬寅生於泉州南安縣曾
B24n0140_p0619b02║氏自王父而下皆友僧親佛清淨謹志大師生而鼻
B24n0140_p0619b03║逆薰血乳抱中或聞鐘磬或見僧佛其容必動以是
B24n0140_p0619b04║別鍾愛於膝下九歲請出家叶而未即十二從家君
B24n0140_p0619b05║遊莆田玉澗寺寺有律僧慶玄持行高潔遽拜之曰
B24n0140_p0619b06║我師也遂留為童子焉十七落髮淳朴貞古了與流
B24n0140_p0619b07║軰異暨武宗皇帝乙丑有旨沙汰僧徒乃束髮於儒
B24n0140_p0619b08║冠菜中而蓬跡來府之芙蓉山弘照大師見而器之
B24n0140_p0619b09║爰止其所至宣宗皇帝之復其道也涅而不緇其身
B24n0140_p0619b10║也褎然而出北遊吳楚梁宋燕秦受具足戒於幽州
B24n0140_p0619b11║寶剎寺訖巡名山扣諸禪宗突兀飃䬙雲翔鳥逝爰
B24n0140_p0619b12║及武陵一面德山止於珍重而出其徒數百咸莫之
B24n0140_p0619b13║測德山曰斯無偕也吾得之矣咸通九年師歸芙蓉
B24n0140_p0619b14║之故山其年大安禪師亦自溈山擁徒至坐於怡山
B24n0140_p0619b15║王真君上昇之地其徒熟熟師已嗣德山纍纍而款
B24n0140_p0619b16║關師拒而久之則有行實者始以師同而議之曰師
B24n0140_p0619b17║之道巍巍乎法門圍遶之所不可造次其地宜若鷲
B24n0140_p0619b18║嶺猴江之為卜府之西二百里有山焉環控四邑峭
B24n0140_p0620a01║拔萬仞崷崪以支圓碧培塿以覛羣青怪石古松棲
B24n0140_p0620a02║蟄龜鶴靈湫邃壑隱見龍雷山之半頂之上則先冬
B24n0140_p0620a03║而雪盛夏而寒其樹皆別埀藤蘿芋茸而以為之衣
B24n0140_p0620a04║交錯而不呈其形竒姿異景不可殫狀雖霍童武夷
B24n0140_p0620a05║無以加之實閩越之神秀而古仙之未攸居誠有待
B24n0140_p0620a06║於我師也祈以偕行（去聲）秋七月穿雲躡蘚陟險昇幽
B24n0140_p0620a07║將及之師曰真吾居也其夕山之神果效靈翌日巖
B24n0140_p0620a08║谷爽朗烟霞飛動雲菴既立由是抳法輪於無為樹
B24n0140_p0620a09║空門於有地行實乃請名其山雪峰以其冬雪夏寒
B24n0140_p0620a10║取鷲嶺猴江之義斯則庚寅逮於乙未師以山而道
B24n0140_p0620a11║侔山以師而名出天下之釋子不計華夏趨之如赴
B24n0140_p0620a12║召乾符觀察使京兆韋公岫中和中司空穎川陳公
B24n0140_p0620a13║巖每渴醍醐而不克就飲交使馳懇師為之入府從
B24n0140_p0620a14║人願也其時內官有復命於京語其道其儕之拔俗
B24n0140_p0620a15║悟空者請蛻浮華而來剃僖宗皇帝聞之翰林學士
B24n0140_p0620a16║訪於閩人陳延郊得其實奏於是聖錫真覺大師之
B24n0140_p0620a17║號仍以紫袈裟俾延郊授焉大師受之如不受衣之
B24n0140_p0620a18║如不衣居累夏辛亥歲朔遽然杖履其徒啟而不答
B24n0140_p0620b01║雲以隨之東浮於丹丘四明明年故府侍中之有無
B24n0140_p0620b02║諸（句）尅（句）洗兵於法雨致敬於禪林馥師之道常東
B24n0140_p0620b03║望頂手後二年自吳𨑰閩大加禮異今閩王誓眾養
B24n0140_p0620b04║民之外雅隆其道凡齋僧構剎以之龜焉為之增宇
B24n0140_p0620b05║設像鑄鐘以嚴其山優施以充其眾時則迎而館之
B24n0140_p0620b06║於府之東西甲第每將儼油幢聆法輪未嘗不移時
B24n0140_p0620b07║餘乎一紀勤勤懇懇熊羆之士因之投跡檀𨚗漁獵
B24n0140_p0620b08║之逸其或弭心鱗羽戊辰年春三月示疾吾王走毉毉
B24n0140_p0620b09║至粒藥以授師曰吾非疾也不可罔子之工卒不之
B24n0140_p0620b10║餌其後札偈以遺法子函翰以別王庭夏五月二日
B24n0140_p0620b11║鳥獸悲鳴雲木慘悴其夜十有八刻滅度俗壽八十
B24n0140_p0620b12║有七僧臘五十有九以其月十五日塔而存焉其塔
B24n0140_p0620b13║也其徒僉云以山之竒堂之峻（法堂也）大師之生也王
B24n0140_p0620b14║（去聲）是其歿也不宜捨諸故坎其中焉若干尺之高若
B24n0140_p0620b15║干尺之周皆彫珉石錯火壤磷磷然嶪嶪然四隅則
B24n0140_p0620b16║環宇以庥玲瓏䆗窱雲霞時入風雨罔侵其日奔閩
B24n0140_p0620b17║之僧尼士庶僅五千人閩王涕之降子左金吾衛將
B24n0140_p0620b18║軍檢校刑部尚書延稟始陳祭設齋焉大矣哉大師
B24n0140_p0621a01║之見世于是罔量其僧伽自始及茲凡四十年東西
B24n0140_p0621a02║南北之夏徃秋適者不可勝紀而常不減一千五百
B24n0140_p0621a03║徒之環足其趨也馳而愈離辦而愈惑常曰三世諸
B24n0140_p0621a04║佛十二分教到此乃徒勞耳其庶幾者若干人其一
B24n0140_p0621a05║號師備擁徒于玄沙其二號可休擁徒于越州洞巖
B24n0140_p0621a06║其三號智孚擁徒于信州鵝湖其四號慧稜擁徒于
B24n0140_p0621a07║泉州招慶其五號神晏今府之鼓山也分燈之道皆
B24n0140_p0621a08║膺聖獎錫紫袈裟而玄沙級宗一大師招慶玄晤大
B24n0140_p0621a09║師鼓山定慧大師之命焉其曹首日法雖無說名以
B24n0140_p0621a10║文埀自少林之逮曹溪無不刻碑而紀頌我師其默
B24n0140_p0621a11║乎一旦㥎其曹（句）首曰從智如堵而扣愚求文滔老
B24n0140_p0621a12║且病刊勒之加多已辭避欽師之道不覺聳然偉夫
B24n0140_p0621a13║恭聞釋波之東注流其象則不流其旨流其旨則不
B24n0140_p0621a14║象其形厥初大迦葉之埀二十八葉則至於達磨達
B24n0140_p0621a15║磨六葉止于曹溪分宗南北德山則南宗五葉大師
B24n0140_p0621a16║嗣（句）之今六葉焉雪峰之分玄沙洞巖鵝湖招慶鼓
B24n0140_p0621a17║山其道皆離貝葉以抵其七非滔之能言也但美數
B24n0140_p0621a18║公葳蕤其葉眾多殷勤之請遂為之銘而應其求其
B24n0140_p0621b01║詞曰
B24n0140_p0621b02║曹溪分派誰繼南宗一言冠絕六葉推雄無物之物
B24n0140_p0621b03║非空之空不瑩而明不增而隆縮靡秋毫舒彌鴻濛
B24n0140_p0621b04║不有靈景曷揚真風懿彼閩越巍乎一峰洞壑斯異
B24n0140_p0621b05║雪霜罕同天之有待師也云鍾名將道協跡與山崇
B24n0140_p0621b06║奔走厥徒百千其叢庶幾幾人莫不玄通分燈照耀
B24n0140_p0621b07║徹本玲瓏聖君寵疊賢王敬重不生不滅曷始曷終
B24n0140_p0621b08║刻貞石於斯文旌厥德於梵宮
B24n0140_p0621b09║開平二年歲在戊辰夏五月裏行御史充威武軍節
B24n0140_p0621b10║度推官前四門博士黃滔譔
B24n0140_p0621b11║難提塔銘（併序）唐真覺大師
B24n0140_p0621b12║夫從緣有者始終而成壞非從緣得者歷刦而常堅
B24n0140_p0621b13║堅之則在壞之則捐雖然離散未至何妨預置者哉
B24n0140_p0621b14║所以疊石結室剪木合函般土積石為龕諸事已備
B24n0140_p0621b15║頭南脚北橫山而臥惟願至時同道者莫違我意知
B24n0140_p0621b16║心者不易我志深囑載囑幸勉勵焉縱饒他日邪造
B24n0140_p0621b17║顯揚豈如當今正眼密弘善思之審思之銘曰
B24n0140_p0621b18║兄弟𣸸十字同心著一儀土主曰松山卵塔號難提
B24n0140_p0622a01║更有胡家曲汝等切湏知我唱泥牛吼汝和木馬嘶
B24n0140_p0622a02║但看五六月氷片滿長街薪盡火滅後密室爛如泥
B24n0140_p0622a03║天復三年威武軍節度管內觀察處置兼三司發運
B24n0140_p0622a04║使光祿大夫檢校司空平章事開國公食邑三千戶
B24n0140_p0622a05║王審知刻石
B24n0140_p0622a06║雪峰清規
B24n0140_p0622a07║夫出家者先效軌儀肅嚴其行行既精矣乃曰其人
B24n0140_p0622a08║方可參選明師決擇其理且正道寂寥盡古今而絕
B24n0140_p0622a09║逢包通十方萬類而從來莫二如此之事假世而言
B24n0140_p0622a10║之若以住持之門依像法而安處收物情而共居欲
B24n0140_p0622a11║令百川同歸一源眾流而臻大海古云家無二主國
B24n0140_p0622a12║無二王二主必諍二王則競况僧居無諍有諍非居
B24n0140_p0622a13║要令三世住持萬所心安人和不失其緒者矣
B24n0140_p0622a14║一或有投歸僧坊而求變白披緇者盡令歸奉一主
B24n0140_p0622a15║一主無二即免為諍但依芙蓉先師規制即知其義
B24n0140_p0622a16║也一藍田張際兩莊但逐年輪差了事僧勾當始終
B24n0140_p0622a17║共應塔院常住供養當院僧徒等切不得別議住持
B24n0140_p0622a18║一眾中或有老者病者不任自取索即差了事童行
B24n0140_p0622b01║終始看侍如無童行輪差沙彌如無沙彌輪差大僧
B24n0140_p0622b02║終始看侍無至違越
B24n0140_p0622b03║一或有鄉村檀那精心禮請唱佛道塲必須眾議能
B24n0140_p0622b04║為法事者差免俗譏嫌
B24n0140_p0622b05║一當院出家沙彌童行大僧等無事出院不辭知事
B24n0140_p0622b06║及大眾等如若𨚫來便須出院若為小小因緣若無
B24n0140_p0622b07║重過𨚫來即罰禮一百拜放住如若當時不遵指約
B24n0140_p0622b08║亦須出院
B24n0140_p0622b09║一當院徒眾非知事輙行杖木令人不安晝時出院
B24n0140_p0622b10║右件條約住持之事仰綱維主首及僧徒等共相遵
B24n0140_p0622b11║守不得違越終而復始光化四年閏六月十日沙門
B24n0140_p0622b12║義存告示
B24n0140_p0622b13║雪峰遺戒
B24n0140_p0622b14║報諸人等夫泡幻緣生去來不定吾僅四十年來未
B24n0140_p0622b15║嘗不苦口相勸近日佛法淡薄惟於世諦殷勤至於
B24n0140_p0622b16║信施檀那師僧和尚百年終歿無善報恩世禮既不
B24n0140_p0622b17║相應亦合有少分省察吾若四大離散日先已有木
B24n0140_p0622b18║函石龕並依舊志安排不得別造墳塔不得設靈筵
B24n0140_p0623a01║不得持孝服或有帶一尺布下一滴淚此非沙門非
B24n0140_p0623a02║我眷屬况更哭蒼天但為俗態頗辱宗門或有不遵
B24n0140_p0623a03║依法擯逐當院年長有從智仰共相遵授不得妄有
B24n0140_p0623a04║乖張他後住持並依芙蓉先師規制况從前不曾親
B24n0140_p0623a05║度尼弟子吾脫去後切不得放入院門免世譏嫌為
B24n0140_p0623a06║恒式者
B24n0140_p0623a07║兼上院已後切不得別議住持開平二年戊辰四月
B24n0140_p0623a08║二十八日沙門義存告示
B24n0140_p0623a09║先師住持規制奉宣下降帖命准无條件施行不許
B24n0140_p0623a10║各度童行私置田業擅泥鍋仍別眾食寄附常住莊
B24n0140_p0623a11║舍典質營轉等事准此禁斷者
B24n0140_p0623a12║時乾德三年歲次乙丑五月十二日天下兵馬大元
B24n0140_p0623a13║帥守尚書令吳越國王俶建
B24n0140_p0623a14║捨田宅為梵宇遺囑唐藍文卿
B24n0140_p0623a15║唐懿宗咸通十一年庚寅三月十一日真覺具狀報
B24n0140_p0623a16║相見文卿相見畢問何處僧真覺啟覆云其係泉州
B24n0140_p0623a17║人氏俗姓曾薙髮於莆田玉磵寺出家得度遇會昌
B24n0140_p0623a18║沙汰復到本州芙蓉山禮宏照訓禪師祝髮遂往幽
B24n0140_p0623b01║州受戒叅學授法於德山鑒禪師但某特來求一菴
B24n0140_p0623b02║基藍文卿遂指門首池畔有大株枯樹下卓菴與師
B24n0140_p0623b03║居之次年三月一日文卿與男應潮女婿陳伴同遊
B24n0140_p0623b04║檉洋莊望其林木秀茂遂與里人謝俲方訓等商議
B24n0140_p0623b05║此處宜建寶剎係圓峰涼映臺之北迎師居之由是
B24n0140_p0623b06║四方雲衲奔湊初有一十三人見其屋宇窄狹難安
B24n0140_p0623b07║廣眾文卿與妻楊大娘商議汝可領小男應辰往茆
B24n0140_p0623b08║洋井黃坪莊居住我與大男應潮將所居屋宇亭榻
B24n0140_p0623b09║三百餘間米倉十二間莊田二十所水牛三百六十
B24n0140_p0623b10║頭諸莊田地土林界各有契書分明其田總計二千
B24n0140_p0623b11║五百八十石五斗有零種收米一萬一百石有零又
B24n0140_p0623b12║稅錢二十四貫有零文卿與男應潮女壻陳伴僧男
B24n0140_p0623b13║守遠請忠懿王就此建大梵剎師伯行實明地理破
B24n0140_p0623b14║天荒立山門放水路原始要終其功不淺將古尼寺
B24n0140_p0623b15║移居雲峰男批歷為記向後子孫收受遺囑我去世
B24n0140_p0623b16║如見山門主首僧行宜相加敬不可干擾忌辰日不
B24n0140_p0623b17║請入院燒香但經我遺囑文赴官照撥入山林斫牛
B24n0140_p0623b18║草柴木不得干欄咸通十二年辛卯歲十月又遣男
B24n0140_p0624a01║應潮再捨田莊經官判據開給福州侯官縣永靖鄉
B24n0140_p0624a02║加祥里藍應潮弟應辰共將本業淨盡入雪峰常住
B24n0140_p0624a03║咸通十三年壬辰歲斬草擇地為藍田境造莊屋開
B24n0140_p0624a04║耕為田受種二百六十石官米八十石親書此照
B24n0140_p0624a05║乾符二年乙未歲三月十四日忠懿王具奏僖宗皇
B24n0140_p0624a06║帝䧏賜勅號真覺大師仍封檀越主藍文卿威武軍
B24n0140_p0624a07║節度使明護侯王男應潮通祐神君僧弟大悲賢聖
B24n0140_p0624a08║護佛正法當年六月初十日䧏院額乾符三年十一
B24n0140_p0624a09║月十一日藍大王薨合寺徒眾塑王像為土主安奉
B24n0140_p0624a10║供養揚大娘同年四月歸壽葬於太平莊後地名下
B24n0140_p0624a11║田莊前嘉隴
B24n0140_p0624a12║雪峰了禪師真贊宋李綱（邵武人丞相）
B24n0140_p0624a13║粹然而深如玉在山而珠在淵頎然而長如野鶴之
B24n0140_p0624a14║處雞羣謂是為了四大假合何者是真謂是非了五
B24n0140_p0624a15║峰秀出望之儼然道與之貌丹青所傳其有不得而
B24n0140_p0624a16║傳者耶皓月普分千水影清光常滿一輪中
B24n0140_p0624a17║樵隱塔銘元悟逸
B24n0140_p0624a18║浮屠之剏古有所制然幻泡匪堅古今一夢凡有生
B24n0140_p0624b01║者不能免焉興斯舉不得已勉從徒弟之請非吾本
B24n0140_p0624b02║志就於先師佛海窣堵之傍面巽背乾穴▆甃石益
B24n0140_p0624b03║以𥺝液融以青脂預為千秋安禪之室備矣成於延
B24n0140_p0624b04║祐四年歲次丁巳良月十有八日故係以銘曰
B24n0140_p0624b05║幻從緣偶緣從幻空非緣非幻何初何終難提預備
B24n0140_p0624b06║名不以崇壽山始造錢不較工佛以心印智以願隆
B24n0140_p0624b07║樵木曉霽枯木春融隱顯一致名邈無從花敷雪窟
B24n0140_p0624b08║燈聯夜宮天荒地老扶桑日東雪峰住持當山佛智
B24n0140_p0624b09║樵隱悟逸述併書
B24n0140_p0624b10║雪峰崇聖禪寺碑文記明胡濙
B24n0140_p0624b11║永樂十七年冬予奉使閩粵登覽雪峰之勝適值住
B24n0140_p0624b12║持遠芷號秋崖開甃新徑轉偏隘為弘深由萬工池
B24n0140_p0624b13║以達山門浚池建橋撤舊更新規模壯觀經始之時
B24n0140_p0624b14║予適至寺眾僧歡躍以改作吉祥之應予亦喜其山
B24n0140_p0624b15║林清蔓因留信宿芷公乃從容謂曰茲山來自武夷
B24n0140_p0624b16║延袤聯絡歷數百里以至於此乃巍然高聳峭拔層
B24n0140_p0624b17║空蓋閩地多燠冬穻霜雪惟茲山勢接剛風氣候侔
B24n0140_p0624b18║於中土冬常積雪故名雪峰唐真覺祖師駐錫於此
B24n0140_p0625a01║剏建梵宮歷年既久屢興屢廢今　聖天子興崇佛
B24n0140_p0625a02║教凡名山古跡皆葺而新之僧錄以雪峰名剎非戒
B24n0140_p0625a03║行老成者不足以當興復之任乃於永樂二年詢謀
B24n0140_p0625a04║僉請以前　欽選住泉州大開元寺潔菴映禪師來
B24n0140_p0625a05║主斯席師姓洪氏名正映號潔菴世居江右之金谿
B24n0140_p0625a06║自幼托跡沙門不茹葷羶受具足戒於杭之昭慶寺
B24n0140_p0625a07║得法於靈谷巽中禪師遠芷亦江右臨川人因得隨
B24n0140_p0625a08║侍嗣法分葺玄沙而登山之日殿堂門廡俱為瓦礫
B24n0140_p0625a09║荊蓁師即慨然感嘆奮志興復誓不下山寒暑一衲
B24n0140_p0625a10║脇不沾席是故八閩崇敬四眾皈依積糧于廩伐木
B24n0140_p0625a11║于山陶瓦甓而儲器用越五年佛殿成又明年法堂
B24n0140_p0625a12║三門同日創建弘碩雄偉視舊有加肖像端嚴金碧
B24n0140_p0625a13║輝煥於以上祝　聖壽下祈民福功德之大不可思
B24n0140_p0625a14║議一旦師諭遠芷曰汝興復玄沙功業已竟茲山創
B24n0140_p0625a15║置大體固具然廊廡僧堂尚未周完予年已衰邁欲
B24n0140_p0625a16║歸老靈谷非汝不足以繼吾志遂移檄僧錄於永樂
B24n0140_p0625a17║十六年以遠芷升代師任夙夜惟謹猶不敢忘其付
B24n0140_p0625a18║囑凡所未備者悉為成之復按茲寺創始於真覺其
B24n0140_p0625b01║示寂之際預留讖云石塔卵爆杉枝拂地奯竹筍生
B24n0140_p0625b02║五百年後吾當再來至潔菴登山適五百二年諸讖
B24n0140_p0625b03║俱驗如合符節况師顏貌又與真覺無異故人咸以
B24n0140_p0625b04║師為再來之真覺也此固不可以無記願賜一言勒
B24n0140_p0625b05║諸貞珉用垂不朽予惟佛氏之興肇蹟已遠其教以
B24n0140_p0625b06║持戒守律為初地以明心見性為實際學其學者勞
B24n0140_p0625b07║形苦志困悴山林宴坐默存求底於常樂常住不生
B24n0140_p0625b08║不滅之域又何與於寺之輪奐焉然像教之設大眾
B24n0140_p0625b09║瞻仰人心之感先乎目之所見觀殿宇之巍峩像設
B24n0140_p0625b10║之嚴肅則敬心悚焉而生敬心生則萬善由是而積
B24n0140_p0625b11║自漢以來教日益滋寺日益盛至於唐宋間有推沮
B24n0140_p0625b12║排抑欲廢其教者誠以盈虛消息皆係乎數有形則
B24n0140_p0625b13║有數惟法無形固不囿乎數佛與僧寺皆有形者豈
B24n0140_p0625b14║免於數乎姑以此寺言之自真覺至於正映纔五百
B24n0140_p0625b15║餘年興廢不知其幾至是果應讖而大興者豈非真
B24n0140_p0625b16║覺能知乎數而預為張本乎自小世界至三千大千
B24n0140_p0625b17║世界乃至無量無數微塵剎土皆始於成而終於空
B24n0140_p0625b18║終則復始展轉循環無有窮已一切有為之法亦復
B24n0140_p0626a01║如是而有無始成無住無壞無空者存試觀乎寺今
B24n0140_p0626a02║既成矣而汝又住其中矣其壞其空寧保於後日乎
B24n0140_p0626a03║雖然誠能盡汝今日成住之責必堅必確使無速朽
B24n0140_p0626a04║吾為汝記俾汝後之法嗣厥子若孫因吾之言思紹
B24n0140_p0626a05║汝志繼而葺之使不致于屢壞屢空是亦汝與汝師
B24n0140_p0626a06║常住乎中也芷曰唯唯遂書以為記
B24n0140_p0626a07║資善大夫行在禮部尚書毘陵胡濙撰文
B24n0140_p0626a08║奉政大夫翰林院學士兼左春坊大學士盧陵胡廣
B24n0140_p0626a09║篆額
B24n0140_p0626a10║賜進士徵仕郎行在刑科給事中三山姚銑書丹
B24n0140_p0626a11║宣德八年歲在癸丑二月前住當山遠芷同當代住
B24n0140_p0626a12║持良琛立石
B24n0140_p0626a13║送無念師住持雪峰序明鄭亮（閩縣人戶部主事）
B24n0140_p0626a14║佛以虛寂為宗然必有律定之而後以戒則嚴僧以
B24n0140_p0626a15║無礙為尚然必有師束之而後以念則齊是故佛去
B24n0140_p0626a16║中國二萬里如此其遠也道傳之千載如此其邈也
B24n0140_p0626a17║天下僧徒如此其眾也遠則傳微久則離真眾則莫
B24n0140_p0626a18║檢也不有賢師持典其教詎不至於訾傲隳弛者哉
B24n0140_p0626b01║莆陽無念師者法行峻整儀範莊肅始事如溪如海
B24n0140_p0626b02║剪髦髮誦習內典以明大義繼事秋崖講求妙道沿
B24n0140_p0626b03║遡真原以達秘旨於是其同儕宗雲請蒞事雪峰有
B24n0140_p0626b04║僧志英者來徵言夫雪峰為天下名剎其始事造基
B24n0140_p0626b05║剏業垂於今豈一朝一夕之積哉披山伐木崇搆殿
B24n0140_p0626b06║宇而佛貌以尊闢土墾園儲蓄衣食而僧徒以集必
B24n0140_p0626b07║其道德高潔而受律者廣也必其闡教明白而受業
B24n0140_p0626b08║者眾也無念繼之將必席其光塵者耶然吾聞禪家
B24n0140_p0626b09║尚虛寂教道以軌度二者相戾正道遂隱吾將合焉
B24n0140_p0626b10║誦其書求其志黜異以蹈中合離而為同整齊而嚴
B24n0140_p0626b11║一則事無非實空洞而不礙則事無非空用律以自
B24n0140_p0626b12║守講道以會眾由是則通達昭融尚有光乎始師矣
B24n0140_p0626b13║豈不可嘉也哉若夫懸巖翠壁清風寒峭始慕貞名
B24n0140_p0626b14║而就焉終以寥寂而厭焉則非吾所知也予重志英
B24n0140_p0626b15║之請姑以是而復之宣德甲寅戶部主事三山鄭亮
B24n0140_p0626b16║譔
B24n0140_p0626b17║
B24n0140_p0626b18║
B24n0140_p0627a01║
B24n0140_p0627a02║
B24n0140_p0627a03║
B24n0140_p0627a04║
B24n0140_p0627a05║
B24n0140_p0627a06║
B24n0140_p0627a07║
B24n0140_p0627a08║
B24n0140_p0627a09║
B24n0140_p0627a10║贈鳳岡上人住持雪峰序謝杰（長樂人刑部尚書）
B24n0140_p0627a11║雪峰住持鳳岡上人少希清淨屏塵氛身世業緣視
B24n0140_p0627a12║為苦海筏渡迷津能定能慧邑侯顯初周公雅知上
B24n0140_p0627a13║人戒律精嚴檄知寺事聿紹華峰綺公正傳儻取謂
B24n0140_p0627a14║一了百了領瞿曇大教以齊乎一切眾生非耶抑文
B24n0140_p0627a15║有進焉者禪家本來無物萬緣頓息若從此以還火
B24n0140_p0627a16║不燃相不着獨印獨證明心見性登極樂世界證無
B24n0140_p0627a17║上菩提即心即佛矣余與上人同里開稔知家世喬
B24n0140_p0627a18║木乞言于予義不可辭謹颺言以頌庶幾柳州嘉文
B24n0140_p0627b01║暢昌黎進大顛之義萬歷癸巳仲冬穀旦書
B24n0140_p0627b02║重修雪峰寺疏葉向高（福清人太師）
B24n0140_p0627b03║自達磨西來六傳而曹溪又自曹溪六傳而雪峰蓋
B24n0140_p0627b04║曹溪之正脉若吾儒之有朱徽國誦其書傾想其淨
B24n0140_p0627b05║業者孰忍墜其遺蹟而吾郡之古剎不知凡幾今且
B24n0140_p0627b06║什七頹廢住持緇流僧其首屠酤其口知有田耳烏
B24n0140_p0627b07║知有寺萬歷壬寅歲余探名勝至雪峰將及寺道傍
B24n0140_p0627b08║枯木外嵌內[枍-八+品]讀唐宋題刻恍若真覺大師撒手歸
B24n0140_p0627b09║處入寺禮難提塔石卵無數爆猶未盡為之恍然何
B24n0140_p0627b10║處尋言逐句於是諸僧迎勞威儀整肅即未必能滾
B24n0140_p0627b11║木毬大闡宗風而誦經守戒亦無負真覺龍象余心
B24n0140_p0627b12║善之因留宿累日賦詩為贈迄今廿有五年舊僧賢
B24n0140_p0627b13║桐等來謁告以寺久漏𦉑不修且朽求余片言慫慂
B24n0140_p0627b14║布施余謂莊嚴載金經有植福之思者亡庸余言庸
B24n0140_p0627b15║余言者則以世情不住相是以余強之也余何言哉
B24n0140_p0627b16║雖然莊嚴佛土佛有是言矣又謂布施七寶及於身
B24n0140_p0627b17║命不如誦偈四句非布施無與於福德也蓋以布施
B24n0140_p0627b18║者未必緣誦此偈誦此偈者未有不布施藍長者非
B24n0140_p0628a01║知世界如夢幻泡影安肯盡施累鉅萬之田宅赤身
B24n0140_p0628a02║而去哉然而歷八百餘年子孫之聚族古田派衍於
B24n0140_p0628a03║繩繩纚纚與雪峰相終始其所得福德何如累鉅萬
B24n0140_p0628a04║之田宅哉余之言如斯而已諸上座其以余言臚傳
B24n0140_p0628a05║十方天啟丙寅春日中極殿大學士少師上柱國吏
B24n0140_p0628a06║部尚書予告福唐葉向高撰
B24n0140_p0628a07║重修雪峰寺募緣疏曹學佺（侯官人四川按察使）
B24n0140_p0628a08║余性故喜遊海內名山多所經歷獨有雪峰去余里
B24n0140_p0628a09║中數舍耳顧廼而遺之相國葉公曩戲謂余是可傲
B24n0140_p0628a10║之以其所不知者余里居十年數動遊興為期輙不
B24n0140_p0628a11║果即夢𥧌中亦往往有披榛撥雲半途而廢之境不
B24n0140_p0628a12║解何故或者余宿因在真覺大師會下投叅不合羞
B24n0140_p0628a13║沮而退耶抑機緣有待不欲使其無事而浪遊耶頃
B24n0140_p0628a14║以量補粵西分當出門一出門即當抵山下而寺僧
B24n0140_p0628a15║五六軰自洪江尾而來者其敦請又甚勤也予於往
B24n0140_p0628a16║否之意本所未決適值霖雨載途不能上岸則此遊
B24n0140_p0628a17║更錯過不知又何時矣寺僧之亟余遊也謂余一遊
B24n0140_p0628a18║之後斯故者可新頺者可復而頗以為梵剎重也顧
B24n0140_p0628b01║雪峰山曰名山剎曰名剎實非以余遊故重而予之
B24n0140_p0628b02║脉脉自審于胸中其為故也孰溫之廢也孰振之重
B24n0140_p0628b03║有負于性靈矣負性靈則負山靈不言而可知矣茲
B24n0140_p0628b04║豈無根器猛利一施鈐錘當下大悟者耶又豈無財
B24n0140_p0628b05║施法施兩得解脫為首度波羅密者乎聊書此而復
B24n0140_p0628b06║山僧以待夫宿根大力之承當于斯者余歸而續登
B24n0140_p0628b07║山之緣未晚也
B24n0140_p0628b08║繕修雪峰寺募緣疏陳一元（侯官人應天府丞）
B24n0140_p0628b09║夫德山正脉代著雪峰彼𡶨真修道由佛土古雪峰
B24n0140_p0628b10║今雪峰有何分別內佛土外佛土悉欲莊嚴覺大師
B24n0140_p0628b11║衍慧津於西域普注八閩藍長者開福界於東洋今
B24n0140_p0628b12║將千載木毬不滾此時之東堂西席象醉龍垂蓮漏
B24n0140_p0628b13║已終昔日之下宇上甇雀穿鼠齧觚稜懸霤八平身
B24n0140_p0628b14║上沭𩆵霖㼧瓦容光諸佛手中擎日月鼉鳴獅子座
B24n0140_p0628b15║塌在回眸蝎蝕雁形堂危如累卵於是山僧紹城預
B24n0140_p0628b16║知大廈騫崩徒然恐怖自信庸材樸遫何以支持存
B24n0140_p0628b17║公說法之筵空有恒饑野衲藍氏飯僧之產盡歸久
B24n0140_p0628b18║佃豪農僧舍蕭條欲一椽而莫措佛廬彫敝難獨力
B24n0140_p0629a01║以輕謀余謂流轉法輪足渡四生於苦海恢張象教
B24n0140_p0629a02║可生一眾之信根𣒰檀相辱在泥塗豈容坐視薝蔔
B24n0140_p0629a03║林經營土木必待他來佛說補理故坊是謂二梵之
B24n0140_p0629a04║福我聞致恭瓃畫不虛六度之因請看過去藍田永
B24n0140_p0629a05║受螽斯福報敢告再來須達共圖象骨良緣
B24n0140_p0629a06║重修海會塔記賢桐
B24n0140_p0629a07║海會塔舊在雪峰寺之西真覺大師所剏時僧眾亡
B24n0140_p0629a08║過者三千餘人俱茶毘歸骨于塔累代因之至嘉靖
B24n0140_p0629a09║初始有別營墳域而海會斯廢石基崩壞蔓草叢生
B24n0140_p0629a10║百年於茲矣天啟七年宰官曹公隨喜至寺捐貲布
B24n0140_p0629a11║施百廢具舉因詰海會所在僧徒披蓁劈莽始履其
B24n0140_p0629a12║處曹公命工修復其壙皆石砌澗丈有二尺長丈有
B24n0140_p0629a13║五尺深丈有一尺隔而為三前壙葬住持中壙葬眾
B24n0140_p0629a14║僧後壙葬行者而舊骨可三百餘擔半蝕土壤乃發
B24n0140_p0629a15║出以火重煆之總歸于行者之壙焉虛其二以待後
B24n0140_p0629a16║人曹公斯舉誠千秋至計矣春秋祭掃屬之當年常
B24n0140_p0629a17║住不敢有廢是歲仲冬沙門賢桐謹譔
B24n0140_p0629a18║遊雪峰記徐𤊹（閩縣人）
B24n0140_p0629b01║自大穆溪舍舟而沿溪行溪在左里許有鐵鎖橋疏
B24n0140_p0629b02║水六道渡橋溪在右人行山腰溪聲咽其下逶迤二
B24n0140_p0629b03║十里山漸峻溪勢漸高兩山夾磵瀑奔流如疋練如
B24n0140_p0629b04║轟雷一瀑匯一潭瀑白而潭碧如是者五名五疊泉
B24n0140_p0629b05║此入山之第一觀也過此則為丁山山形作丁字雞
B24n0140_p0629b06║犬籬落殊幽又十里曰大坪即古之太平庄蓋自溪
B24n0140_p0629b07║口來蜿蜒皆嶺至此始平曠故名曰向午過馬氏山
B24n0140_p0629b08║居少憇主人肅客甚殷止宿小樓晨起行二里許路
B24n0140_p0629b09║左危石崚嶒草木蒙葺其上曰羅漢巖又五里曰小
B24n0140_p0629b10║坪即古藍田莊初祖師建寺四方雲衲廣眾藍長者
B24n0140_p0629b11║文卿捨莊田二十所歲收米一萬餘石盡入常住至
B24n0140_p0629b12║今名存又五里曰雙溪自雙溪登山皆名雪峰眾山
B24n0140_p0629b13║環轉高入雲表溪聲寂然矣又十里抵枯木菴即義
B24n0140_p0629b14║存祖師始入山趺坐處輪囷糾結大可十圍而空其
B24n0140_p0629b15║中色如黃金木裏外刻唐天祐宋雍熙元祐紹興開
B24n0140_p0629b16║禧及元至正遊人姓名祖師塑像坐腹中宛有生氣
B24n0140_p0629b17║作菴覆之出菴夾道古杉數十株皆祖師手植名萬
B24n0140_p0629b18║松關關前為萬工池蔓草湮塞再折為寺閩王布金
B24n0140_p0630a01║地已燬永樂中僧潔菴重興佛殿法堂故宏壯今頗
B24n0140_p0630a02║頹廢中堂祀閩王為檀越左祀藍氏父子為伽藍右
B24n0140_p0630a03║則祖師塔奠焉塔鏤石卵數百祖師讖云卵爆盡寺
B24n0140_p0630a04║當重興至潔菴時讖符咸謂祖師後身理或然也寺
B24n0140_p0630a05║樓藏木毬一傳是當代遺物殊未可知又有無字碑
B24n0140_p0630a06║及唐黃滔撰真覺大師碑銘皆不存寺前後有池曰
B24n0140_p0630a07║醮月石曰磨香嶺曰梯雲亭曰望州泉曰卓錫橋曰
B24n0140_p0630a08║金鼇臺曰文殊曰古鏡路曰雪嶠半委荊榛惟應潮
B24n0140_p0630a09║泉在象骨峰之巔水才數寸進退盈縮與潮候無差
B24n0140_p0630a10║實為海眼云相傳祖師建寺凡所需木石以錫杖扣
B24n0140_p0630a11║之即數百里皆從池中浮出又謂祖師自題水磨雀
B24n0140_p0630a12║作人言至今山中無鼠雀耗又山上有石竇能出米
B24n0140_p0630a13║人喜談之似未足信也由山脚至巔高可四十餘里
B24n0140_p0630a14║根蟠四邑未冬即雪余遊時值陽月十日天寒風𦂳
B24n0140_p0630a15║微霰將集所攜衣袂著體不給是夜宿扆翠寮老僧
B24n0140_p0630a16║仁岧雅能詩曾識先君於三十年前予尚穉齒一見
B24n0140_p0630a17║懽然道故次日各題所為詩於壁別僧歸仍宿馬氏
B24n0140_p0630a18║樓遲明下山兒陸舟次白沙不能從歸問雪峰遊何
B24n0140_p0630b01║狀遂口記以授之且質同遊謝在杭水部并吳元化
B24n0140_p0630b02║時萬歷辛亥歲也
B24n0140_p0630b03║遊雪峰記謝肇淛（長樂人廣西布政使）
B24n0140_p0630b04║十月七日余出洪江買舟有事於圓峰閣翌日禮成
B24n0140_p0630b05║廼歸舟放流二十里至大穆溪肩輿登山十里至化
B24n0140_p0630b06║城亭杉栝刺天重岡合沓而溪流琮琤奔瀉徑逐溪
B24n0140_p0630b07║轉石梁木彴或東或西四望山田從椒及趾截如梯
B24n0140_p0630b08║級巨石礧砢錯落畛隰間恨不令夸娥氏移而擲之
B24n0140_p0630b09║天外也二十里過丁山地益高溪流彌駛遙見峰頭
B24n0140_p0630b10║瀑落如雪耳畔轟轟作雷霆聲就視之可百丈許最
B24n0140_p0630b11║上如懸絙如疋練稍下如半壁天又下四散如玉龍
B24n0140_p0630b12║數十道又下復合為一凡五疊各異勢而皆有潭承
B24n0140_p0630b13║之淜湃奔赴飛騰翻舞之奇不可名狀彼九鯉之雷
B24n0140_p0630b14║轟漈匡山之康王谷皆浪得名耳余指示諸客此是
B24n0140_p0630b15║雪峰道中第一奇絕惜其僻處幽谷輪蹄罕至故湮
B24n0140_p0630b16║沒而不稱良可嘆也又十里為太平莊僦食於馬氏
B24n0140_p0630b17║主人刲羊網鮮供張甚設盤桓久之夕陽已在山矣
B24n0140_p0630b18║遂宿客樓上客各賦詩贈焉旦起別去過獨木橋危
B24n0140_p0631a01║甚眾皆褰裳涉自此道稍夷二里許過羅漢巖十里
B24n0140_p0631a02║至雙溪又再度嶺為藍田莊為寶所亭不復聞溪聲
B24n0140_p0631a03║矣山路既窮恍在雲際遠近羣峰皆羅立環侍遙望
B24n0140_p0631a04║叢林隱隱扆翠靄而俯平田[共/血]自郡城至此步步就
B24n0140_p0631a05║高不知其幾千萬仞也道傍小臺峨然為枯木菴木
B24n0140_p0631a06║紋膩而中空闢門焉根猶植地昔唐義存僧入定於
B24n0140_p0631a07║此經今七百年矣而質理如故非神物哉龕內有唐
B24n0140_p0631a08║天祐乙丑造菴題刻所謂廉主王大王者皆審知也
B24n0140_p0631a09║雍熙四年知郡事何允昭刻而題稱太宗廟號當為
B24n0140_p0631a10║後人補書無疑龕外則有元祐韋子鑒紹興任士安
B24n0140_p0631a11║開禧陳景俊及鄭昂諸題名出菴為萬松關松旁積
B24n0140_p0631a12║水荒陂茨菰葉爛則放生池也不百武至寺寶殿法
B24n0140_p0631a13║堂亦極弘敞而頗頹落斷鐘覆地井幕凝苔僧眾亦
B24n0140_p0631a14║寥寥不復振獨東廡小寮差為明淨客解衣小憇遂
B24n0140_p0631a15║至後殿拜伽藍像云即藍文卿長者也長者當時所
B24n0140_p0631a16║施田宅莊牛以億萬計遂闢此勝地迄今寺受檀越
B24n0140_p0631a17║之賜而長者亦享香燈之奉使當時私為子孫有不
B24n0140_p0631a18║數傳而為他人物矣始知周顒許詢之軰以捨佛而
B24n0140_p0631b01║得不朽之名非別具一大見解者不能也中有閩王
B24n0140_p0631b02║審知像殘經敗簏堆委壁間說法高臺朽折不可復
B24n0140_p0631b03║登矣又西為義存所葬石塔四周斵作卵形當師示
B24n0140_p0631b04║寂之時留讖謂石卵爆盡吾道復興今爆十之九矣
B24n0140_p0631b05║及詢所謂金鼇橋一洞山古鏡臺無字碑者皆不可
B24n0140_p0631b06║復識即木毬相傳亦非故物獨應潮泉在山絕頂一
B24n0140_p0631b07║壑泓澂隨潮溢涸蓋寺中靈跡惟枯木與是耳夜與
B24n0140_p0631b08║老僧桃燈談興廢往事僧言五十年前寺猶殷富無
B24n0140_p0631b09║恙近為當事者括寺田以充軍餉橐橐之資十僅得
B24n0140_p0631b10║二焉兵已撤矣而餉不聞減也種寺田者皆環山大
B24n0140_p0631b11║駔居污邪為奇貨歷歲逋負官課私租無所倚辦稍
B24n0140_p0631b12║誰何之輙羣嘯挺白棓相向縣官不知也按籍而箠
B24n0140_p0631b13║楚者僧耳嗟乎嗟乎寶地腴田相傳千載今既不能
B24n0140_p0631b14║捨而益之亦已矣而無藝之征朘削於上不逞之豪
B24n0140_p0631b15║乾沒於下蠶食隱忍日復一日寺安得不寥落而僧
B24n0140_p0631b16║安得不鳥雀散也葉相國壁間題所謂辛苦催租吏
B24n0140_p0631b17║豪門半寺田不亦有激哉其言之乎夜分始各就枕
B24n0140_p0631b18║晨興僧眾競出箋麻索書遂題詩後壁上日近午廼
B24n0140_p0632a01║別僧下山山氣霏微如欲雨松風瑟瑟吹人骨冷至
B24n0140_p0632a02║葦林中聞虎聲甚厲輿者股弁幾不能前晡復至馬
B24n0140_p0632a03║氏宿焉翊日至大穆溪登舟文翊日始入城是萬歷
B24n0140_p0632a04║辛亥之陽月十有三日也
B24n0140_p0632a05║遊雪峰記鄭天綵
B24n0140_p0632a06║歲在甲戌仲秋之望文石賴孝卿過余山樓適風雨
B24n0140_p0632a07║驟至連牀夜話繼謂雪峰勝槩不違咫尺苟弗遊目
B24n0140_p0632a08║騁懷其山川如有待何晨興雨霽偕行十里許抵玉
B24n0140_p0632a09║漈主人吳武卿留宿于燕居亦欣然同往躋攀至檉
B24n0140_p0632a10║洋見一峰峭拔雄秀勢從北來相與延望久之俄有
B24n0140_p0632a11║杖叟遇諸途曰此所謂象骨峰也應潮泉在其巔獅
B24n0140_p0632a12║子巖在其南是為寺之屏扆復指岡上磐石云此凉
B24n0140_p0632a13║映臺也傍茲逶迤下層徑是為梯雲嶺余樂聞其言
B24n0140_p0632a14║又行里許飛鳥𠹳𠹳在衣裾下視眾峰環抱一壑其
B24n0140_p0632a15║狀雅肖蓮花知寺在其間矣少焉既至梵宇巍然蒼
B24n0140_p0632a16║靄中雖草創重搆綽有可觀山僧肅客烟霞儼上眉
B24n0140_p0632a17║尖祗樹遺風猶有存焉維時桂香滿谷氣朗天高檻
B24n0140_p0632a18║外積水湛然碧無纖繄者萬工池也跨澗而行上有
B24n0140_p0632b01║繁隂蔽日下有鳴泉潄玉者金鼇橋也若枯木菴以
B24n0140_p0632b02║及亭臺諸勝或遐或邇或廢或存躬探其幽蹤熟間
B24n0140_p0632b03║其舊址爽氣山光清人耳目輙覺身遊太虛不復作
B24n0140_p0632b04║塵間想矣是夜僦宿雲房月色如晝仙梵既停挑燈
B24n0140_p0632b05║讀山志且云銅鐘不知何年罅裂從口直上約有六
B24n0140_p0632b06║尺許今復自合靡露痕迹鯨音振動林木鏜鎝如故
B24n0140_p0632b07║無少剨損余謂名山勝地隆替循環其再興之先兆
B24n0140_p0632b08║乎其山志宜為重訂翻梓以俟來者同人皆然諾余
B24n0140_p0632b09║亦協襄其事同人者誰孝卿武卿也詰朝言旋草草
B24n0140_p0632b10║筆此以記一時之逸興云
B24n0140_p0632b11║遊雪峰序賴亨侯
B24n0140_p0632b12║雪峰之遊招携也顧步雖同領略或異人各述其襟
B24n0140_p0632b13║懷言必歸于風雅珠聯七字詎殊秋雁排空筆揮五
B24n0140_p0632b14║彩奚遜朝虹吐氣美矣哉盤盤山勢喻如出水蓮花
B24n0140_p0632b15║鬱鬱檉枝亞彼凌霄祗樹片石窺色相當年何止千
B24n0140_p0632b16║僧皓月照禪心此日僅餘數衲花宮梵響任隨飄渺
B24n0140_p0632b17║松風丈室燈明好邀清虛鶴夢微矣夫知機處方寸
B24n0140_p0632b18║含百種之靈香解悟時半偈垂九天之甘雨所以地
B24n0140_p0633a01║布黃金後先一揆人開青眼彼此三生玉帶旋留慕
B24n0140_p0633a02║東坡于夙昔浮圖繼造來玄度以何年分得半牀雲
B24n0140_p0633a03║豈可徒過竹院辭將五斗米輸他托意桃源今則高
B24n0140_p0633a04║尚臥雲每傾懷乎支遠從容入社敢追武于宗雷惟
B24n0140_p0633a05║是好古搜奇屢窮山海之經考德觀光恒問巖泉之
B24n0140_p0633a06║志秋容澹澹寓詩情于溪楓籬菊夕籟沉沉玩物性
B24n0140_p0633a07║於野鳥寒蟬神既怡矣毋庸來蓬瀛于枕上心既曠
B24n0140_p0633a08║矣奚啻縮天地于壺中故開士卜居胸間別有丘壑
B24n0140_p0633a09║而高賢得趣觸目皆是畵圖
B24n0140_p0633a10║遊雪峰說吳興漢
B24n0140_p0633a11║嘗考周昭王二十六年甲寅覺皇氏誕于西乾竺國
B24n0140_p0633a12║漢明帝夢金人聲教始及東華六朝以後珠幢琳宇
B24n0140_p0633a13║彌徧寰中雪峰之興則肇於有唐維時禪風遠被龍
B24n0140_p0633a14║象之盛冠于海內論者皆謂地靈所鍾非偶然也然
B24n0140_p0633a15║道場法運一弛一張喻如四序循環雖宇宙之大亦
B24n0140_p0633a16║所不免苐有鎡基可以待時緣會則興未可量也今
B24n0140_p0633a17║者式微猶幸燈傳未冺蘭宮隱現雲生戶外之峰茶
B24n0140_p0633a18║井甘寒泉湧階前之地撫景興懷留連再四因思白
B24n0140_p0633b01║香山之繡佛持齋王荊公之捨宅為寺豈非儒者至
B24n0140_p0633b02║於歷朝名賢皈心為外護指不勝屈蓋能勘破世相
B24n0140_p0633b03║匪堅深知福田難遇如藍長者盡捨累鉅萬之田宅
B24n0140_p0633b04║其子孫衍泒于古田從不以檀德自矜而聲華彌著
B24n0140_p0633b05║源遠流長良有以也按史鑑昭王之世垂今二千七
B24n0140_p0633b06║百餘年天竺距東華計十萬餘程釋氏教法沿流弗
B24n0140_p0633b07║息其間必有不可滅者存豈膚淺之人能悉其旨哉
B24n0140_p0633b08║唐太宗嘗序其教為聖教梓潼隂隲文亦勸人廣行
B24n0140_p0633b09║三教聖神之言應不謬也茲者重梓山志其意尤兾
B24n0140_p0633b10║挽頺波復淳源長瞻慧日于象骨山頭謹書數言如
B24n0140_p0633b11║左
B24n0140_p0633b12║論曰予以　神皇之三十九載偕同志為是山之
B24n0140_p0633b13║游探討不倦越廿年歲在庚午復履斯地而求其
B24n0140_p0633b14║先代遺文石碣寥寥殆不可覔太師塔銘乃錄諸
B24n0140_p0633b15║黃御史集中真若龜鬚兔角耳夷考淳熙三山志
B24n0140_p0633b16║留香堂舊有章郇公得象記而何大圭重修又記
B24n0140_p0633b17║之今皆弗存是知陵谷匪常文字隨之澌滅矣邇
B24n0140_p0633b18║者寺僧弘振修海會塔始披蓁莽得悟逸刊碑然
B24n0140_p0634a01║則所遺者不既多乎[共/血]南荒地軸形勢最雄開山
B24n0140_p0634a02║禪宗蹤跡頗遠惟是登陟之杖履百無一焉誰操
B24n0140_p0634a03║不律用答山靈哉好奇之士布襪青鞋請從此始
B24n0140_p0634a04║
B24n0140_p0634a05║
B24n0140_p0634a06║
B24n0140_p0634a07║
B24n0140_p0634a08║
B24n0140_p0634a09║雪峰志卷之八終