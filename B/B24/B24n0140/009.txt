B24n0140_p0634a10║雪峰志卷之九
B24n0140_p0634a11║郡人　徐𤊹　纂輯
B24n0140_p0634a12║林弘衍　叅定
B24n0140_p0634a13║鄭天綵　賴亨侯　吳興漢　重訂
B24n0140_p0634a14║紀題咏
B24n0140_p0634a15║山水定在陵谷易遷代殊時異逝水奔泉高蹤遐
B24n0140_p0634a16║覽金石相宣載吟載咏雲嶠留篇紀題咏第九
B24n0140_p0634a17║詩類
B24n0140_p0634a18║雪峰溫泉宋僧可遵（福州人）
B24n0140_p0634b01║禪庭誰立石龍頭龍口湯泉沸不休直待眾生塵垢
B24n0140_p0634b02║盡我方清冷混常流
B24n0140_p0634b03║和可遵雪峰溫泉宋蘇軾（眉山人諡文忠）
B24n0140_p0634b04║石龍有口口無根龍口湯泉自吐吞若信眾生本無
B24n0140_p0634b05║垢此泉何處覔寒溫
B24n0140_p0634b06║觀雪峰溫泉二首宋李綱（邵武人諡忠定）
B24n0140_p0634b07║溫冷泉源各自流天教施浴雪峰陬眾生塵垢何時
B24n0140_p0634b08║盡汩汩人間幾度秋
B24n0140_p0634b09║玉池金屋浴蘭芳千古華清第一湯何以此泉澆病
B24n0140_p0634b10║叟不妨更入荔枝鄉
B24n0140_p0634b11║游雪峰將至大穆溪宋李彌遜（連江人諡忠肅）
B24n0140_p0634b12║造物隨人意輕帆百里間舟痕風力徤客枕櫓聲閒
B24n0140_p0634b13║山合塵蹤斷秋高爽氣還望州相見處騫直透三關
B24n0140_p0634b14║訪雪峰真歇禪師
B24n0140_p0634b15║紅塵白髮不相投來就僧房借板頭大士法中龍象
B24n0140_p0634b16║貴老翁心外水雲浮長蘆江靜千山月枯木巖寒一
B24n0140_p0634b17║景秋別後相逢重著語牧童橫笛倒騎牛
B24n0140_p0634b18║題雪峰大夢因禪師頂相
B24n0140_p0635a01║終朝咬菜根那得許精神自笑形為贅從渠畵不真
B24n0140_p0635a02║閒雲留片影活佛化千身大夢何時覺痴人問木人
B24n0140_p0635a03║游雪峰寺宋劉克莊（莆田人諡文定）
B24n0140_p0635a04║七里深林集暮鴉插空金碧被林遮華堂何止容千
B24n0140_p0635a05║衲菜地猶堪置萬家虎去有靈知伏弩僧來敘舊約
B24n0140_p0635a06║分茶世人要識峰頭冷六月重綿坐結跏
B24n0140_p0635a07║游雪峰宋戴昺（天台人）
B24n0140_p0635a08║雪峰峰頂寺來此定詩盟山瀑分雲影松風亂雨聲
B24n0140_p0635a09║眼明春樹綠心醒曉鐘清未好言歸去塵中事又生
B24n0140_p0635a10║贈雪峰寺超長老
B24n0140_p0635a11║仰窺玉匳天靣窄頑碧顛青自天擲祖師不管地祗
B24n0140_p0635a12║慳千五百徒此其宅流水聲中換今昔粉抹頳胡老
B24n0140_p0635a13║椽壁枯木菴回舊日春難提塔示重來折超公最後
B24n0140_p0635a14║法席張全機撲落輥毬場曾令天花倐飄墜況有庭
B24n0140_p0635a15║橘符青黃烏藤橫膝傲佛祖熟識眉宇瞬且揚天吳
B24n0140_p0635a16║吹瀾洗霾垢方諸挹月來清涼東甌萬剎盡金布咋
B24n0140_p0635a17║舌誰堪論妙悟曾教叅兒走衲雲高枕無乃林泉負
B24n0140_p0635a18║廬峰南遠真西材叩寂丈室慙宗雷秀顛龐眉遍人
B24n0140_p0635b01║爽反疑不自塵中來由來山興復不薄畏途何計揮
B24n0140_p0635b02║塵縛詰朝走馬汙修顏又作楊花無止泊
B24n0140_p0635b03║雪峰菴元嚴士貞（崇陽人）
B24n0140_p0635b04║在湖廣崇陽縣巖頭寺之西雪峰義存訪奯禪師
B24n0140_p0635b05║駐錫于此
B24n0140_p0635b06║鼇山店上話綢繆悟道今經幾百秋唱教須從自己
B24n0140_p0635b07║出明心豈假外人求同條生不同條死歷刧功因歷
B24n0140_p0635b08║劫修晚歲閩中千百眾播揚還憶老巖頭
B24n0140_p0635b09║游雪峰（見林舊集郡志悞作唐泰今改正）明林鴻（福清人禮部郎中）
B24n0140_p0635b10║微霜落葉度關河古寺清秋掩薜蘿輕䇿獨隨飛鳥
B24n0140_p0635b11║去好山偏向夕陽過三花秪苑逢僧少獨樹空林積
B24n0140_p0635b12║雨多蹔盍朋簪耽勝果下方塵土易蹉跎
B24n0140_p0635b13║雪峰歌送雲上人王恭（長樂人翰林典籍）
B24n0140_p0635b14║七閩山多如蜀川千巖萬壑疑登天六華峰高雪作
B24n0140_p0635b15║頂五月夜半聞寒蟬芙蓉石窄人飛過蓮宇經臺尚
B24n0140_p0635b16║經火無字碑橫任鹿眠磨香石冷從猿臥憶作法園
B24n0140_p0635b17║初布金三千緇錫遶叢林經行龍象諸天影禪寂蛟
B24n0140_p0635b18║鼇萬籟音杉枝青青低覆地木人也悟西來意五百
B24n0140_p0636a01║年光轉眼休重見真僧出凡世鐔津法侶解楞伽𨚫
B24n0140_p0636a02║下九華登六華枯木菴前掛如意留香堂上搭袈裟
B24n0140_p0636a03║朅來下界相逢處幸接微言沃甘露鑿齒由來識道
B24n0140_p0636a04║安遠公自是奇玄度法舟今去幾時逢塵世空瞻象
B24n0140_p0636a05║骨峰歸見住山相問訊西江一泒是禪宗
B24n0140_p0636a06║送僧住雪峰崇聖寺
B24n0140_p0636a07║雪峰崇聖寺方丈久荒苔愛爾禪枝秀如今法宇開
B24n0140_p0636a08║明心超上乘真旨悟西來振錫從茲去雲邊施食臺
B24n0140_p0636a09║送雪峰寺僧龍淵高廷禮（長樂人翰林待詔）
B24n0140_p0636a10║新持半偈出青蓮孤鶴閒雲思渺然金錫來承天漢
B24n0140_p0636a11║語紫衣歸坐雪峰禪尋鐘野寺殘山外潄齒寒流落
B24n0140_p0636a12║照邊行至東林休結社松枝已偃舊房前
B24n0140_p0636a13║雪峰二十四景（天順元年題）沙門源潭
B24n0140_p0636a14║雪峰山
B24n0140_p0636a15║奇峰積雪隱芙蓉畵不成形染不濃霽色遙觀三島
B24n0140_p0636a16║月寒光常見四時冬瑤臺凍合深迷路玉樹花開半
B24n0140_p0636a17║雜松僧住上方銀世界虛明影裏出踈鐘
B24n0140_p0636a18║寶所亭
B24n0140_p0636b01║金碧玲瓏寶所亭溪山四面染丹青水晶簾外珊瑚
B24n0140_p0636b02║樹瓔珞龕前瑪瑙瓶織錦天孫迎象駕散花玉女護
B24n0140_p0636b03║金鈴月明徙倚雕欄望百瑞光中走萬靈
B24n0140_p0636b04║藍田庄
B24n0140_p0636b05║藍田庄近六華峰峰頂藍田秀所鍾分水遠從寒澗
B24n0140_p0636b06║落隔雲長見夕陽舂前人種玉初生子隱者耕雲自
B24n0140_p0636b07║學農欲採靈芝遊此地蒼巖翠壑路重重
B24n0140_p0636b08║枯木菴
B24n0140_p0636b09║池邊枯木劈禪宮內坐真僧觀太空璧月珠星窺竅
B24n0140_p0636b10║穴錦雲彩霧作簾櫳經年苔蘚留春色別㠘烟華笑
B24n0140_p0636b11║晚紅可是根源延歲月靈苗毓秀滿山中
B24n0140_p0636b12║三毬堂
B24n0140_p0636b13║六華峰在象山邊堂上三毬不記年欲去欲來無定
B24n0140_p0636b14║止非虛非實自團圓休將綵棒拋過海莫挽雕弓送
B24n0140_p0636b15║入天可是吾師曾演化三星驚落翠微前
B24n0140_p0636b16║一洞山
B24n0140_p0636b17║一洞天開縹緲山洞中誰識是仙寰無窮景物在規
B24n0140_p0636b18║裏別有乾坤非世間松徑月斜巢鶴唳石門雲濕雨
B24n0140_p0637a01║龍還至人招我觀瑤草足踏殘花滿地斑
B24n0140_p0637a02║半山亭
B24n0140_p0637a03║翠微亭子起巖端此日凭高興未闌仰看層巔雲影
B24n0140_p0637a04║近俯臨絕澗水空寬羣鴉斜度天風急一鶴遙衝海
B24n0140_p0637a05║樹寒況有松隂堪憇息遊人誰不此盤桓
B24n0140_p0637a06║化城亭
B24n0140_p0637a07║自天移下化城臺臺下黃金滿地堆風引慈雲巖畔
B24n0140_p0637a08║起月明真境畵中開仙童奏樂瑤空去玉女持花鷲
B24n0140_p0637a09║嶺來多少遊人同會此水光山色共徘徊
B24n0140_p0637a10║無字碑
B24n0140_p0637a11║穹碑斜臥古巖邊妙道元無字可鐫剝落舊紋惟蘚
B24n0140_p0637a12║跡模糊新篆是蝸涎天成不用龜趺載歲久還同玉
B24n0140_p0637a13║體堅欲把新詩題往事惜無鋒筆大如椽
B24n0140_p0637a14║萬松關
B24n0140_p0637a15║誰種青松萬樹齊兩行夾徑入招提半空爽籟秋長
B24n0140_p0637a16║在滿地涼隂晝欲迷琥珀氣浮成翠靄黃金花落混
B24n0140_p0637a17║香泥吾將攬結蒼蒼色縹緲巢雲伴鶴棲
B24n0140_p0637a18║雪嶠路
B24n0140_p0637b01║遠嶠迢迢透雪中素華凝處往來通高如玉砌升瑤
B24n0140_p0637b02║闕峻似銀橋上月宮仙子步虛身晃朗征夫躋險影
B24n0140_p0637b03║朦朧尋梅直上層巔去下顧平原一色同
B24n0140_p0637b04║龍眠坊
B24n0140_p0637b05║山似龍眠一帶斜此身常是白雲遮雨餘有汗生鱗
B24n0140_p0637b06║甲樹密無人見爪牙變化何時逢霹靂蜿蜒長日吐
B24n0140_p0637b07║烟霞不知何代經降伏歷盡乾坤幾歲華
B24n0140_p0637b08║文殊臺
B24n0140_p0637b09║烟霞萬頃錦成堆舊是文殊顯化臺西極好風南海
B24n0140_p0637b10║過中天法雨下方來綵毫獅子乘雲去金佩龍王帶
B24n0140_p0637b11║月回千古靈蹤何所見清涼石畔野花開
B24n0140_p0637b12║古鏡臺
B24n0140_p0637b13║似玉無瑕古鏡臺乾坤未判自先開一天雨洗塵埃
B24n0140_p0637b14║淨萬壑雲收月影來金碧畵中開曉匣氷蟾暈裏長
B24n0140_p0637b15║蒼苔何由飛上青霄外分散神光照九垓
B24n0140_p0637b16║金鼇橋
B24n0140_p0637b17║金鼇出地欲騰空橫駕長溪碧霧中倒影不隨流水
B24n0140_p0637b18║去幻身應與臥龍同恍疑銀漢連烏鵲復訝清波現
B24n0140_p0638a01║綵虹莫向滄溟載蓬島行人永賴度西東
B24n0140_p0638a02║羅漢巖
B24n0140_p0638a03║神僧高隱在天台借問何時渡海來雲路舊通方廣
B24n0140_p0638a04║寺石巖况近梵王臺靈光午夜連明月聖跡千年寄
B24n0140_p0638a05║碧苔異景青春常不老至今猶見百花開
B24n0140_p0638a06║梯雲嶺
B24n0140_p0638a07║古嶺岧嶤近碧空天梯萬丈跨飛虹雲開鳥道層層
B24n0140_p0638a08║險路入松門步步通仙仗每遊蒼樹裏樵歌遙度碧
B24n0140_p0638a09║烟中幾回想躡東山屐前後登臨笑晚風
B24n0140_p0638a10║象骨峰
B24n0140_p0638a11║大象由來力勢雄是誰剸骨垛空中髓枯盡變玲瓏
B24n0140_p0638a12║石秀發還從造化功疑是巨身沉古澗更無長鼻動
B24n0140_p0638a13║春風何當一夕生元氣遙載神僧過日東
B24n0140_p0638a14║磨香石
B24n0140_p0638a15║玲瓏石上好磨香造化鍾成古道傍清氣不隨風散
B24n0140_p0638a16║盡英華長與霧悠揚依稀雞舌浮春暖恍惚龍涎吐
B24n0140_p0638a17║夜凉知是何人留手澤經過誰不嗅餘香
B24n0140_p0638a18║放生池
B24n0140_p0638b01║秋氣清凉春氣和放生池上放生多恣飛恣躍無拘
B24n0140_p0638b02║繫隨去隨來脫網羅荷葉葢中擎化雨菱花鏡裏漾
B24n0140_p0638b03║仁波俯臨清淺觀天影萬象熙熙共盪摩
B24n0140_p0638b04║蘸月池
B24n0140_p0638b05║湛湛平池數畝寬一波不動夜光寒弄珠神女乘空
B24n0140_p0638b06║去臨鏡嫦娥倒影看白碧古今長混合青天上下映
B24n0140_p0638b07║團栾水晶宮殿無纖翳時見蛟龍海底蟠
B24n0140_p0638b08║望州亭
B24n0140_p0638b09║夕陽西下水東流獨上高亭望趙州雲起碧空迷鶴
B24n0140_p0638b10║影雨收蓬島露鼇頭嘗茶人往知何處祗樹花殘度
B24n0140_p0638b11║幾秋十二欄干吟倚遍一輪明月在滄洲
B24n0140_p0638b12║卓錫泉
B24n0140_p0638b13║雪峰峰下翠巖前卓錫開通一派泉甘味絕勝和石
B24n0140_p0638b14║髓流香應是帶龍涎碧寒苔蘚封靈跡清雜松篁響
B24n0140_p0638b15║夜絃溪轉機玄留不住終歸大海浸蒼天
B24n0140_p0638b16║應潮泉
B24n0140_p0638b17║碧沼靈泉應海潮潮來泉長去還消一呼一吸通天
B24n0140_p0638b18║地乍淺乍盈隨旦宵下有水仙居溟漠上浮清氣逼
B24n0140_p0639a01║炎囂恐驚深窟蛟龍睡不敢閒吹碧玉簫
B24n0140_p0639a02║次韻二十四景沙門智明
B24n0140_p0639a03║月菴先師既賦二十四景已盡寫一山之勝明不
B24n0140_p0639a04║自揣量敬和如數比較原唱隔一塵矣
B24n0140_p0639a05║雪峰山
B24n0140_p0639a06║六華凝結素芙蓉隔崦流雲淡復濃夏入伏中微覺
B24n0140_p0639a07║暑時移秋半便如冬銀堆錯落千重嶺玉砌槎枒百
B24n0140_p0639a08║丈松幾度雨花臺上望光搖樓閣起霜鐘
B24n0140_p0639a09║寶所亭
B24n0140_p0639a10║瓊瑤臺畔彩花亭高倚雲霞遠送青翡翠雀栖多寶
B24n0140_p0639a11║樹珍珠花插粹金瓶沉香烟吐屏前鴨紫竹枝敲榭
B24n0140_p0639a12║角鈴倚徧玉欄揮梵塵半空黃鶴載仙靈
B24n0140_p0639a13║藍田庄
B24n0140_p0639a14║井井藍田遶雪峰幽人種玉玉多鍾徑邊梅落香難
B24n0140_p0639a15║散巖鏬泉飛水自春仙女穿雲閒拾翠山僧帶雨看
B24n0140_p0639a16║耕農丹山碧水烟村遠九里松深翠幾重
B24n0140_p0639a17║枯木菴
B24n0140_p0639a18║古木中虛廣若宮老僧於此坐談空根蟠地軸通滄
B24n0140_p0639b01║海影落湘簾暎繡櫳石竹雲邊搖晚翠山茶雪後襯
B24n0140_p0639b02║春紅對茲休問榮枯事都在冥冥幻化中
B24n0140_p0639b03║三毬堂
B24n0140_p0639b04║猊牀麈尾妙無邊名播華夷五百年三箇趯丸非定
B24n0140_p0639b05║器一團真氣合乾圓循環偶數原奇數來往人間忽
B24n0140_p0639b06║上天千百眾中誰會得玄沙微笑立堂前
B24n0140_p0639b07║一洞山
B24n0140_p0639b08║天下名傳第一山山中有洞異人寰璚芝瑤草芳菲
B24n0140_p0639b09║外瑞靄祥雲縹緲間偶見金蓮從地湧倐看白鶴自
B24n0140_p0639b10║天還天台劉阮應堪笑出洞懷仙𩯭已斑
B24n0140_p0639b11║半山亭
B24n0140_p0639b12║巍亭結架碧雲端畫棟雕梁玉砌闌勢槩山川能自
B24n0140_p0639b13║大清留風月不須寬隔溪紅影留殘照入坐青隂送
B24n0140_p0639b14║曉寒堪笑會稽蘭渚會流觴曲水恣盤桓
B24n0140_p0639b15║化城亭
B24n0140_p0639b16║扶笻閒步上高臺滿目烟霞錦作堆翠竹風搖明月
B24n0140_p0639b17║碎青山雨過白雲開王孫顯化城中住佛子從多劫
B24n0140_p0639b18║外來可是導師方便處天花法雨共徘徊
B24n0140_p0640a01║無字碑
B24n0140_p0640a02║一片名碑偃徑邊龍章鳥篆古曾鐫月斜梅影濃如
B24n0140_p0640a03║墨雨洗苔痕滑似涎天愛奇文雷電取地箝恠石雪
B24n0140_p0640a04║霜堅要令夜夜星辰照歲久無人構一椽
B24n0140_p0640a05║萬松關
B24n0140_p0640a06║萬樹喬松插漢齊孤標挺秀列菩提月中影淡霜根
B24n0140_p0640a07║冷雨後隂濃草徑迷黃粉飄時香逗谷白苓生處氣
B24n0140_p0640a08║蒸泥關前間植琅玕竹引得青鸞紫鳳栖
B24n0140_p0640a09║雪嶠路
B24n0140_p0640a10║久住銀山銕壁中岧嶤一徑少人通天神種玉鋪瑤
B24n0140_p0640a11║砌羽客乘雲步梵宮夢入九霄魂杳[緲-目+耳]覺來千里月
B24n0140_p0640a12║朦朧峰廻岫轉雲深處逈與紅塵路不同
B24n0140_p0640a13║龍眠坊
B24n0140_p0640a14║蜿蜒山勢半欹斜髣髴龍眠霧氣遮松底枯根蟠老
B24n0140_p0640a15║骨竹邊新笋迸靈牙暮歸古寺聞真法晨向東林咀
B24n0140_p0640a16║絳霞滄海夜深明月上頷珠一顆散光華
B24n0140_p0640a17║文殊臺
B24n0140_p0640a18║六出峰頭翠作堆文殊臺徙近華臺維摩示疾牀中
B24n0140_p0640b01║臥龍女呈珠海上來獅座氤氳香霧繞象峰皎潔寶
B24n0140_p0640b02║星回時人會得清涼意大地春歸花自開
B24n0140_p0640b03║古鏡臺
B24n0140_p0640b04║本來明鏡亦非臺鏡若明兮心自開窈窕青鸞團影
B24n0140_p0640b05║舞嬋娟玉兔送光來中涵日色星星火背剝銅青點
B24n0140_p0640b06║點苔海角天涯雲散盡禪心皎皎照京垓
B24n0140_p0640b07║金鼇橋
B24n0140_p0640b08║遠見鼇山聳碧空鼇橋又跨漢津中衢通京國千岐
B24n0140_p0640b09║路水出源頭萬𣲖同白晝無蹤騰沸浪青霄有影接
B24n0140_p0640b10║飛虹高僧西去何時𨑰橋畔松枝欲向東
B24n0140_p0640b11║羅漢巖
B24n0140_p0640b12║一錫飛來駐上台巉巖高處絕人來澗邊雨洗降龍
B24n0140_p0640b13║鉢巖畔風生伏虎臺抱子玄猿窺綠樹引麑白鹿䑛
B24n0140_p0640b14║蒼苔懸知諸漏都忘盡銕杖敲門總不開
B24n0140_p0640b15║梯雲嶺
B24n0140_p0640b16║迢迢石磴掛晴空山轉橫垂飲澗虹斷雁恍疑天上
B24n0140_p0640b17║落歸鴉閃與日邊通遠看人影依微際近聽松琴杳
B24n0140_p0640b18║靄中靜夜不知明月上玲瓏仙佩振香風
B24n0140_p0641a01║象骨峰
B24n0140_p0641a02║屹哉巨獸更成雄夷國來皈佛地中曾授普賢行願
B24n0140_p0641a03║力仍從雪老苦修功如何枯骨長埋石無復雙牙再
B24n0140_p0641a04║露風焚𨚫幻身名尚在真靈元自海涯東
B24n0140_p0641a05║磨香石
B24n0140_p0641a06║天降芒星石魄光誰言磨盪翠微傍晴分烟縷非風
B24n0140_p0641a07║嫋夜吐精花帶月揚不比紫茸茶品液可宜龍腦雨
B24n0140_p0641a08║中凉而今蘭若流光遠何必長薰解脫香
B24n0140_p0641a09║放生池
B24n0140_p0641a10║聖朝淨域煦天和品類羣生放且多堪笑坦途施坎
B24n0140_p0641a11║穽更嗟平地下絲羅謾將此處為仁海淨洗人心止
B24n0140_p0641a12║慾波撤去商家三面網乾坤生氣共呵磨
B24n0140_p0641a13║蘸月池
B24n0140_p0641a14║誰鑿方塘一鑑寬澄波湛湛月華寒紛紜野馬空中
B24n0140_p0641a15║絞燦爛冰輪水上看桂洗清香浮馥馥松垂瘦影照
B24n0140_p0641a16║欒欒老僧不斫吳剛斧留箇根株偃蹇蟠
B24n0140_p0641a17║望州亭
B24n0140_p0641a18║亭遶千山萬壑流相望趙老在何州心馳寥廓天窮
B24n0140_p0641b01║處目斷蒼茫水盡頭雨洗鼇峰吟裏趣雲迷鶴路望
B24n0140_p0641b02║中秋神機欲問因何事知在蓬瀛第九洲
B24n0140_p0641b03║卓錫泉
B24n0140_p0641b04║攜錫尋源象骨前須臾卓錫湧甘泉清疑沆瀣潛通
B24n0140_p0641b05║脉香訝神龍暗吐涎激石翻騰浮蟹眼出溪嗚咽響
B24n0140_p0641b06║鵾絃一泓澄定光明鏡同我禪心養箇天
B24n0140_p0641b07║應潮泉
B24n0140_p0641b08║石中迸出契江潮氣與隂陽長復消挹取多人隨滿
B24n0140_p0641b09║淺升沉有候測晨宵曾將清味滋吟吻𨚫笑貪名播
B24n0140_p0641b10║俗囂拙隱雪山高處臥月明洗耳夜聞簫
B24n0140_p0641b11║雪峰二十四景沙門智明
B24n0140_p0641b12║雪峰寶所近藍田枯木三毬一洞天半嶺化城無字
B24n0140_p0641b13║石萬松雪嶠有龍眠文殊古鏡金鼇畔羅漢梯雲象
B24n0140_p0641b14║骨巔香石放生池蘸月望州卓錫應潮泉
B24n0140_p0641b15║雪峰（永樂元年題）比丘希儒
B24n0140_p0641b16║當年我祖輥三毬價索遼天孰敢酬有意氣時添意
B24n0140_p0641b17║氣不風流處也風流
B24n0140_p0641b18║洞山九轉緣何事投子三登着意深雪擁鼇山親見
B24n0140_p0642a01║後六華峰秀到于今
B24n0140_p0642a02║遊雪峰寺林恕（長樂人副使）
B24n0140_p0642a03║閩嶠遙馳到雪峰溪山環抱樹朦朧連雲塔聳擎霄
B24n0140_p0642a04║漢蘸月波澄澹碧空鐘鼓靜聞龍象界烟霞深鎖法
B24n0140_p0642a05║華宮春風有客扶笻至踏破禪林萬玉叢
B24n0140_p0642a06║啼猿引佩入雲林恠石飛泉掛碧岑地勝八閩開寶
B24n0140_p0642a07║剎天清五夜聽鯨音松濤遶榻更初定竹影篩窓月
B24n0140_p0642a08║半隂此日分明兜率境曇花飛雪洒塵襟
B24n0140_p0642a09║雪峰寺陳籥（侯官人）
B24n0140_p0642a10║細憶雪峰勝松間佛殿開遙尋消暑地重過講經臺
B24n0140_p0642a11║問偈僧何在焚香鶴自回空山今夜月思舊獨徘徊
B24n0140_p0642a12║題雪峰二十四景（萬歷癸未年）陳省（長樂人兵部侍郎）
B24n0140_p0642a13║雪峰靈蹟二十四世界浪傳萬百千卓錫何年開鷲
B24n0140_p0642a14║嶺尋源今見應潮泉藍田庄種文卿玉枯木菴留真
B24n0140_p0642a15║覺詮堂上三毬浮紫氣雲間一洞出青蓮文殊古鏡
B24n0140_p0642a16║金鼇畔羅漢梯雲象骨巔寶所望州香石逈放生蘸
B24n0140_p0642a17║月佛光圓化城不屬乾坤老雪嶠寧消日月邊半嶺
B24n0140_p0642a18║蹊傍無字碣萬松關裏有龍眠如來真際應收盡何
B24n0140_p0642b01║事西方應梵天
B24n0140_p0642b02║雪峰寺
B24n0140_p0642b03║窮搜靈壤破寒冬枯本菴前看伏龍五蘊由來空上
B24n0140_p0642b04║乘三毬何處覔歸宗雲遊倦借安禪榻蝶夢醒聞禮
B24n0140_p0642b05║佛鐘登眺且憑雙屐徤振衣偏躡最高峰
B24n0140_p0642b06║遊雪峰八偈曾鳳儀（來陽人禮部郎中）
B24n0140_p0642b07║當年龍象隱烟霞不許浮名向世誇只為禪門多淡
B24n0140_p0642b08║薄衲僧傳入帝王家
B24n0140_p0642b09║山河大地一禪牀出世隨緣總不妨覽勝未忘行脚
B24n0140_p0642b10║意前舟或恐是曾郎
B24n0140_p0642b11║踏遍千山與萬山力窮始到雪峰間一看象鼻渾無
B24n0140_p0642b12║事不負飛雲獨往還
B24n0140_p0642b13║千百緇僧盡向真寸絲粒米豈無因而今冠葢如雲
B24n0140_p0642b14║者盡是當年設供人
B24n0140_p0642b15║擬向南山鼈鼻蛇到來僧戶論桑麻秖今野老無顰
B24n0140_p0642b16║蹙天下昇平共一家
B24n0140_p0642b17║春日閒游到上方偶逢茶飯說家常祖師關棙何由
B24n0140_p0642b18║識慙愧跏趺卵塔傍
B24n0140_p0643a01║木毬辛苦等拈花百萬人中驗作家收拾將來歸舊
B24n0140_p0643a02║處令人千古憶玄沙
B24n0140_p0643a03║鼇山頂上蹔廻光帶鎖擔枷住此方忽遇雲門來勘
B24n0140_p0643a04║破頓教衲子氣如王
B24n0140_p0643a05║登雪峰四首林雲梯（長樂人）
B24n0140_p0643a06║雪峰千仞任攀登開剎遙聞自聖僧枯木至今無啄
B24n0140_p0643a07║雀化城從古有傳燈坐移香石烟生草步徹松關日
B24n0140_p0643a08║拄藤戲問當山常住者藍田相遇幾人曾
B24n0140_p0643a09║名山迢遞笑常登此日仍依卓錫僧雪嶠自驚寒入
B24n0140_p0643a10║枕鼇山普照夜明燈囊收一洞菴中錦衣𦊰三毬戶
B24n0140_p0643a11║外藤最訝穹碑無一字禪機𡨋悟更誰曾
B24n0140_p0643a12║古鏡高臺人共登三為野客五為僧尚疑蘸月池沉
B24n0140_p0643a13║璧更喜梯雲嶺掛燈羅漢拂來知面目祖師封後委
B24n0140_p0643a14║蘿藤本無一物堪塵垢寶鏡重磨也未曾
B24n0140_p0643a15║第一山門擬遠登半山亭上偶逢僧潮回已應千鈞
B24n0140_p0643a16║弩州望旋驚萬盞燈涸轍魚鱗今戲藻名峰象骨舊
B24n0140_p0643a17║穿藤眠龍素有飛騰志為雨為雲此又曾
B24n0140_p0643a18║憇雪峰寺（時將上南銓）葉向高
B24n0140_p0643b01║障日太崚嶒炎天散鬱蒸峰寒猶帶雪徑仄半垂藤
B24n0140_p0643b02║臥病君恩隔安禪世態憎留連不能去覺路倘堪乘
B24n0140_p0643b03║又
B24n0140_p0643b04║招提開寶地振錫自何年繡柱圍蒼蘚虛廊響瀑泉
B24n0140_p0643b05║布金人已去說法事曾傳辛苦催租吏豪門半寺田
B24n0140_p0643b06║又
B24n0140_p0643b07║青山看欲遍茲地喜初遊洞古松杉翳堂傾鼠雀愁
B24n0140_p0643b08║法雲時作雨僧臘不知秋分得伊蒲供還為信宿留
B24n0140_p0643b09║又
B24n0140_p0643b10║存公振宗教遁跡到茲山枯木猶存鉢經年只閉關
B24n0140_p0643b11║斯人不可作流水自潺湲一脫微名累超然心境閒
B24n0140_p0643b12║遊雪峰寺宿馬逸人宅
B24n0140_p0643b13║盡日經過處千山頂上行坂田迷曲磴平野莽孤城
B24n0140_p0643b14║谷轉人烟出溪廻密樹縈茅容留宿處雞黍見深情
B24n0140_p0643b15║贈雪峰寺月菴上人
B24n0140_p0643b16║覽勝來香地迯禪得遠公大千開世界不二即虛空
B24n0140_p0643b17║貝葉經初解蓮花社許同清池聊一鑑水月意何窮
B24n0140_p0643b18║遊雪峰停舟大穆溪董應舉（閩縣人工部侍郎）
B24n0140_p0644a01║總因鄉國別更作雪峰遊疊嶺疑天盡平林覺地幽
B24n0140_p0644a02║龍池分岊水象骨下南州𨚫悔出山早還為信宿留
B24n0140_p0644a03║歇馬氏太平庄
B24n0140_p0644a04║觸熱盤千嶺休途得一丘別成平壤在如覺去山留
B24n0140_p0644a05║稻氣時侵竹泉聲亦近樓炎威吾不畏漸到雪峰頭
B24n0140_p0644a06║游雪峰龍眠兩日下山有作
B24n0140_p0644a07║半山從此落一摀是龍眠古斷風烟路真成兜率天
B24n0140_p0644a08║綠苔侵柱半寒雪散峰前縱有來遊者何人獨洒然
B24n0140_p0644a09║又
B24n0140_p0644a10║絕景豈易到初遊不忍歸檉隂猶帶水石角已鈎衣
B24n0140_p0644a11║一洞他年事三毬舊日機人天聊作戲誰說再來非
B24n0140_p0644a12║枯木菴
B24n0140_p0644a13║存公闡大教乃在枯木中白日雪花墜千年梵剎同
B24n0140_p0644a14║無枝不礙月有穴自通風試問檀那者空虛何所窮
B24n0140_p0644a15║應潮泉
B24n0140_p0644a16║誰言雪峰高上有應潮水誰言滄海深一氣通玄晷
B24n0140_p0644a17║高深不可窮天地只如此月食諸腦空息深萬靈起
B24n0140_p0644a18║出入無窮門一笑游元始
B24n0140_p0644b01║無字碑
B24n0140_p0644b02║鳥跡空中見苔紋石上生若教逢巨眼字字沒分明
B24n0140_p0644b03║又
B24n0140_p0644b04║字前原有教碑後已無紋欲待何人識天風吹暮雲
B24n0140_p0644b05║又
B24n0140_p0644b06║語錄都成誑木毬亦是權何為此一石有字不能鐫
B24n0140_p0644b07║韓衡之李明六董叔會從游雪峰
B24n0140_p0644b08║火雲不見天疊嶺不見地問君夫何為從我作此事
B24n0140_p0644b09║高高雪峰山沉沉雪峰寺地勝靈氣藏勢極剛風墜
B24n0140_p0644b10║六月失炎威白日飛空翠入境已清涼𡨋觀多所寄
B24n0140_p0644b11║矯矯義存公枯木乃生意一手斷乾坤三毬洩玄秘
B24n0140_p0644b12║去之七百年往往見法器聞說應潮泉多在高山鼻
B24n0140_p0644b13║下通滄海淵呼吸如相伺海上雪捲天山頭雲流泌
B24n0140_p0644b14║我欲問義公是一還是二妙境不可窮初游得三四
B24n0140_p0644b15║似入武陵源一步再三喟世外有烟霞寰中無幽邃
B24n0140_p0644b16║分明一天關若待真人至古來發大業棲托必靈異
B24n0140_p0644b17║恨子入城蹤媿我出山騎
B24n0140_p0644b18║雪峰道中（萬歷辛亥年）徐𤊹
B24n0140_p0645a01║路廻難計遠村程一日山為兩日行樹裏巖扉分鳥
B24n0140_p0645a02║道雲中墟落辨雞聲橋成虹影䟽泉出田作梯形賴
B24n0140_p0645a03║火耕峰勢漸高衣漸冷萬松關外見香城
B24n0140_p0645a04║游雪峰宿馬氏太平庄
B24n0140_p0645a05║層巒歷盡忽平田墟里聞鷄暝色前遠寺霜鐘千嶂
B24n0140_p0645a06║月隔溪雲碓百重泉年豐愈識山居樂秋至能輸井
B24n0140_p0645a07║稅先瓦枕蘿裀孤夢穩夜深松籟偶驚眠
B24n0140_p0645a08║雪峰寺二首
B24n0140_p0645a09║踏遍危巒翠靄重寺門金榜署唐封三冬積雪埋孤
B24n0140_p0645a10║嶂百尺春潮戰萬松石卵爆殘成讖緯木毬趯後露
B24n0140_p0645a11║機鋒一輪皓月方池蘸影出雲端象骨峰
B24n0140_p0645a12║路入雲邊少客來翠微深處竹房開斷碑歲久摩無
B24n0140_p0645a13║字古鏡塵空掛有臺鐘為缺餘唇囓土井因𦙵後幕
B24n0140_p0645a14║生苔佛田一半歸豪主誰捨藍家長者財
B24n0140_p0645a15║枯木菴
B24n0140_p0645a16║枯木千年有故菴美材那復識楩柟盤時已得歸根
B24n0140_p0645a17║所虛處真成入定龕非色非空霑雨露不生不滅飽
B24n0140_p0645a18║烟嵐由來神物山靈護岱頂秦松也自慙
B24n0140_p0645b01║雪峰晤盂山上人上人能詩曾識先君常過予
B24n0140_p0645b02║家予方穉齒迄今三十餘載矣感而有贈
B24n0140_p0645b03║三十年前見錫飛中間消息兩相違我猶記憶兒童
B24n0140_p0645b04║事師亦衰殘面目非半夜清霜寒佛火萬峰明月閉
B24n0140_p0645b05║禪扉義公去後宗風在弟子誰傳舊法衣
B24n0140_p0645b06║宿雪峰扆翠寮
B24n0140_p0645b07║佛火冷無光聞鐘宿上方萬峰齊釀雪一榻獨眠霜
B24n0140_p0645b08║入夢野泉亂打窓山葉狂擁衾那覺曉銷盡定中香
B24n0140_p0645b09║別雪峰
B24n0140_p0645b10║不忍別禪關回頭望碧山僧隨雲影去路逐澗聲還
B24n0140_p0645b11║往事千年在浮生幾日閒村程勤記憶猶冀再登攀
B24n0140_p0645b12║蘸月池
B24n0140_p0645b13║蘸月方池澄作鏡當年元為放生開至今綠水依然
B24n0140_p0645b14║在誰見金鱗透網來
B24n0140_p0645b15║六華峰
B24n0140_p0645b16║天際孤峰見六華梯雲高嶺路偏賖游人漫自輕登
B24n0140_p0645b17║陟恐有南山鼈鼻蛇
B24n0140_p0645b18║自大穆溪至雪峰道中作（崇禎庚午年）
B24n0140_p0646a01║雲邊路繞化城隈二十年中兩度來峰匝樹隂晴蔽
B24n0140_p0646a02║日溪廻瀑響晝鳴雷輿人氣似吳牛喘野鳥聲為蜀
B24n0140_p0646a03║魄哀迢遞山程窮日到方池蘸月寺門開
B24n0140_p0646a04║重至雪峰懷謝在杭方伯
B24n0140_p0646a05║百重峰勢漸岧嶤步入梯雲嶺路遙字蝕荒苔摩古
B24n0140_p0646a06║碣名鐫枯木辨前朝飯僧千眾鍋仍在轉藏孤輪鐵
B24n0140_p0646a07║未銷追憶昔年同謝眺留題詩句遍山椒
B24n0140_p0646a08║宿留香堂
B24n0140_p0646a09║重叩禪師古道塲繞山松檜更蒼蒼石廊步月思前
B24n0140_p0646a10║度茅榻眠雲借上方峰頂依稀猶見雪堂前縹[緲-目+耳]尚
B24n0140_p0646a11║聞香舊知老衲頭俱白解說宗風遡大唐
B24n0140_p0646a12║靜安上人捐貲修造大殿喜贈
B24n0140_p0646a13║真覺宗風久寂然師來大振雪峰禪親攜徒眾勤功
B24n0140_p0646a14║課自捨資糧助勝緣性與在山雲共懶面如升海月
B24n0140_p0646a15║同圓趙州意旨能叅悟曾飲清寒古澗泉
B24n0140_p0646a16║獅子峰訪定林上人靜室
B24n0140_p0646a17║雪裏孤峰聳萬尋特蒐幽處別開林密嚴佛土元稱
B24n0140_p0646a18║淨真覺宗風未盡沉喝倒德山宣祖棒鼓來流水頴
B24n0140_p0646b01║師琴（上人善琴）弟兄無着天親似同證蓮花不染心（上人弟青
B24n0140_p0646b02║林亦高僧也）
B24n0140_p0646b03║過扆翠寮憶盂山長老
B24n0140_p0646b04║此地曾游二十霜重來應感舊風光能詩老衲云亡
B24n0140_p0646b05║久寒翠依然護影堂
B24n0140_p0646b06║雪峰道中謝肇淛
B24n0140_p0646b07║躡𣗥穿蘿百里程空山盡日少人行蒼藤古木雲邊
B24n0140_p0646b08║色恠石寒灘樹裏聲曲磴紆廻緣澗轉野田高下傍
B24n0140_p0646b09║山耕斜陽欲落松風起遙聽霜鐘度遠城
B24n0140_p0646b10║宿太平庄馬氏山樓賦贈
B24n0140_p0646b11║竹籬秋露豆花殘為愛幽人問考槃路轉亂峰孤鶴
B24n0140_p0646b12║徑門臨野水一漁竿平田黃犢歸村晚落日蒼龍遶
B24n0140_p0646b13║屋寒半夜溪聲滿牀月不知身已宿雲端
B24n0140_p0646b14║雪峰寺二首
B24n0140_p0646b15║古剎高臨象骨峰客來下界已聞鐘搖空塔影依雙
B24n0140_p0646b16║樹捲雨濤聲吼萬松百里遠山皆貼地四時積雪盡
B24n0140_p0646b17║成冬木毬不動香臺冷猶有殘碑蘚未封
B24n0140_p0646b18║一從飛錫亂峰巔寶地香燈七百年水轉山田無雀
B24n0140_p0647a01║耗雲歸石洞有龍眠窗前池蘸千林月海外潮通半
B24n0140_p0647a02║壑泉勝事只今俱寂寞殘經空鎻講堂烟
B24n0140_p0647a03║枯木菴
B24n0140_p0647a04║輪囷百尺尚蟠泥刳作虛龕結構齊枯坐𨚫疑身是
B24n0140_p0647a05║木巢居不厭竇為圭犀紋半染黃金相蝸蘚全侵碧
B24n0140_p0647a06║篆題寄謝春風莫噓拂朽材久已託禪栖
B24n0140_p0647a07║與雪峰僧談寺田有感
B24n0140_p0647a08║千畝污邪屬上方半歸豪主半拋荒山蠻逋賦徵苗
B24n0140_p0647a09║苦縣吏敲門納餉忙水磨聲殘空有讖藍田名在已
B24n0140_p0647a10║無庄黃雲滿目僧如洗慚愧閩王一炷香
B24n0140_p0647a11║宿雪峰寺扆翠寮
B24n0140_p0647a12║勝跡繞林看敲詩到夜闌孤燈吹雨暝一榻宿雲寒
B24n0140_p0647a13║泉響聽偏急爐烟炷未殘閒眠人有幾況在萬峰端
B24n0140_p0647a14║雪峰下山作
B24n0140_p0647a15║叢林下山忽十里回首天際猶嶙峋風吹細雨欲成
B24n0140_p0647a16║雪葉落空林如有人蘆荻蕭蕭一虎嘯雲日慘慘孤
B24n0140_p0647a17║鴻征中途歸僧揖我語緇衣已染公門塵
B24n0140_p0647a18║又題太平馬氏山居
B24n0140_p0647b01║羣峰廻合隱村墟雞犬桑麻百載餘野繭繅成教婢
B24n0140_p0647b02║染山田收罷課兒書草深荒坂晴驅鴨水落寒溪夜
B24n0140_p0647b03║打魚十畝蹲鴟千樹橘不妨過客日停車
B24n0140_p0647b04║遊雪峰寺曹學佺
B24n0140_p0647b05║衰云今日盛前朝祖地風光未寂寥月蘸方池無盛
B24n0140_p0647b06║夏雪迷深巘在層霄異香堂上留殘絮枯木菴中掛
B24n0140_p0647b07║一瓢石卵盡時聞有讖重來說法是何朝
B24n0140_p0647b08║雪峰原列廿四景茲乃撮其尤者為十二景各
B24n0140_p0647b09║拈七言絕句一篇以紀之俾覽者獲知其槩云
B24n0140_p0647b10║爾
B24n0140_p0647b11║千仞巖巒積雪重高寒六月氣如冬祖師一語酬王
B24n0140_p0647b12║問法嗣于今指雪峰
B24n0140_p0647b13║右雪峰山之總名也原名象骨峰閩王問真覺大
B24n0140_p0647b14║師曰峰有何異師曰六月猶有積雪王曰何不名
B24n0140_p0647b15║雪峰因此大師法泒皆名雪峰云
B24n0140_p0647b16║凌空遺影鮮依枝千載瞻烏獨立時漢家亭障休圖
B24n0140_p0647b17║畵自信雲霄振羽儀
B24n0140_p0647b18║右烏石嶺在山巔石色純盧不生樹木
B24n0140_p0648a01║一泓深注眾峰巔二六時中應候偏世俗相傳為海
B24n0140_p0648a02║眼寒潮微湧月明前
B24n0140_p0648a03║右應潮泉在絕頂上一壑澄泓廣二三尺水纔數
B24n0140_p0648a04║寸進退深淺與潮候無差故名亦謂之海眼
B24n0140_p0648a05║偶期清興上高臺何事乘雲去不回要使比丘除我
B24n0140_p0648a06║慢坐中難測化人來
B24n0140_p0648a07║右乘雲臺昔希運禪師與一僧共登臺上轉盻之
B24n0140_p0648a08║間其僧忽冉冉乘雲而逝
B24n0140_p0648a09║若為遺臭更遺香不二門中淨穢忘莫謂匡牀空敗
B24n0140_p0648a10║絮誰人拋得臭皮囊
B24n0140_p0648a11║右留香堂嘗有僧敗絮百結臭穢不可近僧眾逐
B24n0140_p0648a12║之獨隣榻僧相留送去數里謂曰荷君意勤適留
B24n0140_p0648a13║香相浣比還所坐處異香襲人經時不歇
B24n0140_p0648a14║寺門環遶徑逶迤月出深山蘸影遲澗水平田高下
B24n0140_p0648a15║去僧寮猶數萬工池
B24n0140_p0648a16║右蘸月池在山門外方十𤱔茲已犂為田矣寺中
B24n0140_p0648a17║有亟當興復者此其一也
B24n0140_p0648a18║古樹篩雲漏日光俯垂平陸仰凌蒼聞是禪師親手
B24n0140_p0648b01║澤一枝分植與閩王
B24n0140_p0648b02║右萬松關關傍有古杉二株一為真覺大師手植
B24n0140_p0648b03║直上叅天一為閩王手植樛而逮地
B24n0140_p0648b04║心如枯木木中枯枯坐無心但結趺不滅不生難測
B24n0140_p0648b05║量木猶如此況人乎
B24n0140_p0648b06║右枯木菴原一巨木凡十圍外嵌內枵昔大師趺
B24n0140_p0648b07║坐於此至今枝幹雖盡而本根不朽峩然若小臺
B24n0140_p0648b08║也木紋堅膩刻有唐天祐乙丑造菴及宋雍熙四
B24n0140_p0648b09║年知郡事何允昭來遊題名在龕內龕之外又有
B24n0140_p0648b10║元祐韋子鑒紹興任士安開禧陳景俊及鄭昂諸
B24n0140_p0648b11║刻
B24n0140_p0648b12║門庭高峻語難酬箇裏機鋒豈浪投堂中苔蘚深三
B24n0140_p0648b13║尺更有何人滾木毬
B24n0140_p0648b14║右木毬相傳祖師接物利生時每欲度眾輙滾出
B24n0140_p0648b15║一毬示之傳燈錄云玄沙備頭陀見師滾出毬來
B24n0140_p0648b16║仍即安在故處師便入房
B24n0140_p0648b17║石卵層層遶塔輪相傳遺讖幻兮真塔門閉後師無
B24n0140_p0648b18║語難覓前身覓後身
B24n0140_p0649a01║右難提塔大師生時所預造全塔皆石四週琢作
B24n0140_p0649a02║卵形仍有讖云石卵爆盡吾當復來
B24n0140_p0649a03║橋蹴金鼇作勢雄水門聞與洞門通千溪萬壑爭流
B24n0140_p0649a04║去久立不住吹長風
B24n0140_p0649a05║右金鼇橋本山谿澗之水皆於此出灑水處相傳
B24n0140_p0649a06║有洞穴深廣不可測
B24n0140_p0649a07║檀那六度最稱先寶所雲庄地接連長者昔曾三捨
B24n0140_p0649a08║業福田端只屬藍田
B24n0140_p0649a09║右藍田庄乃長者藍文卿所捨
B24n0140_p0649a10║到雪峰寺二首林泓衍（閩縣人戶部主事）
B24n0140_p0649a11║千山擁護古叢林長者賢王昔布金十畝平池秋月
B24n0140_p0649a12║淡一龕枯木曉烟深妝成雙表西洋塔啼破三春蜀
B24n0140_p0649a13║道禽忍負夢中親囑累（余曾夢師授記）竹笻芒履遠追尋
B24n0140_p0649a14║清涼法界自翛然不見炎荒杪夏天雪積危峰銷象
B24n0140_p0649a15║骨香留孤榻噴龍涎雲堂久閉希聞梵酒禁常開恐
B24n0140_p0649a16║礙禪石卵何時都剝盡與師還結再生緣
B24n0140_p0649a17║遊雪峰四首高景（閩縣人）
B24n0140_p0649a18║亂峰環向勢如奔鼻祖開山釋義存五縣版圖連大
B24n0140_p0649b01║地十方衣裓禮空門何年寺額加崇聖易代鐘銘紀
B24n0140_p0649b02║至元珍重金鼇橋畔路朝朝長聽水聲喧
B24n0140_p0649b03║欲覔諸天最上頭曲欄深入講堂幽當年說法人何
B24n0140_p0649b04║處此日看山雪尚流舊院伊蒲猶設供拂簷叢桂幾
B24n0140_p0649b05║經秋半牀襆被餘香在疑是神僧去日留
B24n0140_p0649b06║偏安廉主重宗風廣布金錢建大雄運鼎能供千眾
B24n0140_p0649b07║食鑿池曾費萬夫工本師示寂還追祭長者捐資亦
B24n0140_p0649b08║報功舍衛給孤今寂寞不堪重說梵王宮
B24n0140_p0649b09║殿經刧火化為灰亦既重新久復頺藏骨千花猶有
B24n0140_p0649b10║卵坐禪枯木不生苔香臺浴佛光還現蓮社邀賔禁
B24n0140_p0649b11║乍開試問燒殘方丈地幾番曾見滾毬來
B24n0140_p0649b12║訪定林上人
B24n0140_p0649b13║草榻麻衣性亦甘雪峰峰頂結精藍清齋不受他方
B24n0140_p0649b14║供公案能容老宿叅泉響琴中成迸水花開瓶裏盡
B24n0140_p0649b15║優曇何如雞足修迦葉萬壑千巖寄一龕
B24n0140_p0649b16║贈靜安上人
B24n0140_p0649b17║高葢重嵐瘴海烟何如寒雪落峰前廿年徒侶皈依
B24n0140_p0649b18║眾一郡名山取次遷孤榻臥雲朝出定清池蘸月夜
B24n0140_p0650a01║安禪咸通法種誰堪繼似結存公再世緣
B24n0140_p0650a02║游雪峰寺李時成（閩縣人）
B24n0140_p0650a03║合嶂如雲駐一峰浸䔒仙屐問幽蹤雪深竟失炎蒸
B24n0140_p0650a04║候寺古惟聞早暮鍾枯木有菴芳蘚沒斷碑無字夕
B24n0140_p0650a05║陽封百年興廢銷沉刧閒對檉隂翠幾重
B24n0140_p0650a06║象骨峰
B24n0140_p0650a07║崒崒象骨峰落處平林折朅來事奇游雲隂轉蕩跌
B24n0140_p0650a08║三度有遺踪古檉半藏雪坐覺六月寒杳矣人境別
B24n0140_p0650a09║枯木菴
B24n0140_p0650a10║檉竹翠盈盈留此一枯樹當時住錫中山精夕相護
B24n0140_p0650a11║非色露烟含無香旃檀度何處覔存公雪滿前谿路
B24n0140_p0650a12║龍眠坊
B24n0140_p0650a13║冥搜遠不厭到此龍眠坊龍去復幾時霧氣自生光
B24n0140_p0650a14║溪隂鳥影遁日落竹聲凉遙聆夕磬發倚杖立蒼茫
B24n0140_p0650a15║無字碑
B24n0140_p0650a16║日尋莽草間有碑獨無字不見昔時人誰解今來意
B24n0140_p0650a17║飛鳥遺之音閒山逗孤翠我欲拈一言此石亦多事
B24n0140_p0650a18║應潮泉
B24n0140_p0650b01║應潮亦有泉廼在山之脊亂徑塞莽蒼迷我遠遊客
B24n0140_p0650b02║潮來泉轉清潮去泉猶碧來去豈有期獨拊嵓頭石
B24n0140_p0650b03║夏日遊雪峰四首董養河（閩縣人）
B24n0140_p0650b04║雪峰高不極貪竒冐炎景入徑菀林綠漸覺薜衣冷
B24n0140_p0650b05║列岫豁平疇龍池浸空影皈依梵相前兀兀諸緣屏
B24n0140_p0650b06║其二
B24n0140_p0650b07║古殿鬱岧嶤四壁生寒雪感彼塔下人誰為不生滅
B24n0140_p0650b08║水磨日喧豗象骨空岌𡺼獨此一瓣香拈向石中𤑔
B24n0140_p0650b09║其三
B24n0140_p0650b10║拂拂檉上風泠泠石間瀑入夜星緯低凄然立寒谷
B24n0140_p0650b11║不見弄毬人但見龍藏木念此不能忘月照禪牀宿
B24n0140_p0650b12║其四
B24n0140_p0650b13║峰頭望遠海有泉應潮汐呼吸信元氣高深復幻跡
B24n0140_p0650b14║俛仰滄桑間幻軀良足惜卷葉聊酌之庶以沃火宅
B24n0140_p0650b15║枯木菴
B24n0140_p0650b16║存公昔何棲枯木雪峰趾空中不盈丈法輪轉於此
B24n0140_p0650b17║紺殿有頹興依然眾山峙冥窺天地根枯榮安足擬
B24n0140_p0650b18║無字碑
B24n0140_p0651a01║何來一片石剝落蒼烟中欲讀已無字野燒吹天風
B24n0140_p0651a02║游雪峰寺葉惇彥（閩縣人）
B24n0140_p0651a03║金碧樓臺縹緲中寒泉聲潄玉玲瓏雨餘疊嶂青如
B24n0140_p0651a04║染雪積高峰白未融每詫探竒逢勝跡𨚫因避暑挹
B24n0140_p0651a05║清風幽閒永日喧囂隔遮莫浮生自轉蓬
B24n0140_p0651a06║當年卓錫向山阿枯木蓊葱長薜蘿一徑縈紆過客
B24n0140_p0651a07║少半空突兀掛雲多經翻寶藏塵氛淨像聳金身歲
B24n0140_p0651a08║月過花落講壇香雨暝俯聽下界暮鍾和
B24n0140_p0651a09║遊雪峰寺韓廷銓（閩縣人）
B24n0140_p0651a10║共到法王地奇蹤昔已傳高峰疑帶雪片月照於天
B24n0140_p0651a11║聽偈非吾事看碑識早年山林夙有僻此度更飄然
B24n0140_p0651a12║又
B24n0140_p0651a13║象骨古峰幽存公那得留一丘猶自勝數壑未停流
B24n0140_p0651a14║此日雖云夏輕寒已似秋隔宵塵事遠都悔是初遊
B24n0140_p0651a15║枯木菴
B24n0140_p0651a16║枯木經千載曾為古衲龕閉關須得霧鎮日好觀嵐
B24n0140_p0651a17║檉樹青成列流泉咽作潭㫋檀知不異更可擬優曇
B24n0140_p0651a18║應潮泉
B24n0140_p0651b01║傳聞此山中有泉在其頂潮汐無窮時乃與海水竝
B24n0140_p0651b02║尾閭泄何處華池滿應逈竒哉此一泉隂陽故相等
B24n0140_p0651b03║得非義存公有與此山訂幸茲獲勝遊曠然觀溟涬
B24n0140_p0651b04║瀑布洞韓廷錫（閩縣人）
B24n0140_p0651b05║水激洞門隱中有毒龍眠息深今古盡烟霧滿崖巔
B24n0140_p0651b06║幽鬱雜樹重崔嵬嵓石古濆薄𢋫四時白日長疑雨
B24n0140_p0651b07║無字碑
B24n0140_p0651b08║一片癡頑石強言他是碑壁立謂韓子讀予身上詞
B24n0140_p0651b09║韓子荅石碑滿爾身是墨世人皆不知獨有存公識
B24n0140_p0651b10║枯木菴
B24n0140_p0651b11║徑丈高一尋千年老枯木慮以為禪菴剡上刻其腹
B24n0140_p0651b12║沙彌指相示當日義存公安禪常入定坐臥此菴中
B24n0140_p0651b13║古檉
B24n0140_p0651b14║檉古成修林遐探托幽步吟眺不言歸空烟生薄暮
B24n0140_p0651b15║父老何為者跏趺檉樹根對之移日晷長嘯不交言
B24n0140_p0651b16║木毬
B24n0140_p0651b17║至人遺身心遂能驅木石存公不復來木毬豈異昔
B24n0140_p0651b18║偶坐對山僧問爾當年事弄毬與作佛是一還是二
B24n0140_p0652a01║塔屋
B24n0140_p0652a02║問塔數落砲來未義存公香烟凝白日寂寞法王宮
B24n0140_p0652a03║說法三十年還曾說一字拜手問存公再來欲何事
B24n0140_p0652a04║應潮泉
B24n0140_p0652a05║攀藤緣古磴為覔應潮泉白雪夏猶積孤寒生遠岍
B24n0140_p0652a06║息盡諸緣空一念不復起山色淡欲無坐對應潮水
B24n0140_p0652a07║雪峰夜坐
B24n0140_p0652a08║禪牀高臥看瞑色片片輕烟度翠微池邊竹動鳥初
B24n0140_p0652a09║宿石上月明僧獨歸聲沉碧嶂孤猿宿香滿空廊桂
B24n0140_p0652a10║子肥前峰一半雪未盡白氣遠來偏映衣
B24n0140_p0652a11║雪峰禪室
B24n0140_p0652a12║幽居依古石避俗蹔迯禪深坐空林內枯吟積雪前
B24n0140_p0652a13║鐘聲月下白塔影夜中圓寂寞誰相似松端孤鶴眠
B24n0140_p0652a14║雪峰道中徐鍾震（閩縣人）
B24n0140_p0652a15║紆廻磴路似羊腸踏徧芒鞋百里霜青嶂夾溪喧雪
B24n0140_p0652a16║瀑藍田何處問山庄蕭踈乍見秋林赤刈穫初收晚
B24n0140_p0652a17║稻黃遙認前朝雲際寺微微仙梵出僧房
B24n0140_p0652a18║雪峰寺四首
B24n0140_p0652b01║雪積閩南第一峰義存曾此首開宗菴中苔繡千年
B24n0140_p0652b02║木關外濤翻萬壑松蘸月池涵殘夜水梯雲嶺度夕
B24n0140_p0652b03║陽鐘石函金骨空瞻禮寂寂香燈古塔封
B24n0140_p0652b04║勅書高著寺門看寶殿宏開碧漢端鐘勒有銘銷欲
B24n0140_p0652b05║盡碑磨無字辨應難潮通泉脉秋寧旱雪滿峰頭夏
B24n0140_p0652b06║亦寒若問梵宮興廢事昔時[企-止+土]盛半凋殘
B24n0140_p0652b07║綠隂夾道影交加流水聲中石磴斜龍象當年瞻佛
B24n0140_p0652b08║地雞豚隨處見人家堦前奯竹猶生笋缾裏優曇正
B24n0140_p0652b09║放花法祖手栽雙樹在霜皮溜雨幹槎枒
B24n0140_p0652b10║七百年來古道塲尚留香火祀閩王鑄金猶見先朝
B24n0140_p0652b11║像殘絮還聞昔日香廚下鍋存空法喜寺中田盡少
B24n0140_p0652b12║僧糧藍家長者歸何處誰復捐貲繼大唐
B24n0140_p0652b13║雪峰枯木菴林春秀（古田人）
B24n0140_p0652b14║巖如削鐵路如繩澗淺無聲半結冰獨有小菴依古
B24n0140_p0652b15║木白衣人入是尋僧
B24n0140_p0652b16║遊雪峰憶開山存師林嘉（閩縣人）
B24n0140_p0652b17║飛錫三千界焚修七百年天開雲際地人舍寺中田
B24n0140_p0652b18║一自咸陽刼因嗟棟宇遷寥寥僧數種只有木毬傳
B24n0140_p0653a01║雪峰獅巖山居釋如淨
B24n0140_p0653a02║草徑蓬門客到稀低垂獨坐易忘機枯柴煨去能消
B24n0140_p0653a03║凍野菜烹來可療饑蝴蝶夢殘空自舞杜鵑叫切幾
B24n0140_p0653a04║曾歸塵間不用重回首老我青山一衲衣
B24n0140_p0653a05║空谷無人好晝眠醒携藜杖傍巖泉栖遲適意非關
B24n0140_p0653a06║隱著作娛心豈礙禪煮茗不曾觀懈眼焚香何必問
B24n0140_p0653a07║龍涎案頭剩有經書在消遣餘生莫論年
B24n0140_p0653a08║重過雪峰譚述（侯邑令）
B24n0140_p0653a09║再到雨花地禪關鳥弄晴松杉紅日麗洞壑白雲橫
B24n0140_p0653a10║流水行人意高山故友情停車相顧問前度老僧迎
B24n0140_p0653a11║雪峰寺張若泉（孝廉）
B24n0140_p0653a12║路入重巒靄瑞烟祇林僧院近諸天月臨湖影禪心
B24n0140_p0653a13║寂風遞鐘聲道韻綿拂地於今猜古木應潮自昔羨
B24n0140_p0653a14║靈泉擬題詩句舒幽興香噴山花入法筵
B24n0140_p0653a15║遊雪峰寺鄭天綵
B24n0140_p0653a16║傳聞此地未經冬雪積羣山碧幾重寺負高崗來舞
B24n0140_p0653a17║鳳坊臨幽徑曰眠龍禪心皎潔高秋水客夢虛閒半
B24n0140_p0653a18║夜鐘蘭若無塵甘寂寂中天月色映芙蓉
B24n0140_p0653b01║和釋月菴二十四景
B24n0140_p0653b02║雪峰山
B24n0140_p0653b03║千峰萬壑繞芙蓉靈氣衝寒積雪濃一任炎蒸偏耐
B24n0140_p0653b04║暑未曾陰霰已如冬石泉活汲烹新茗天籟時鳴𦗟
B24n0140_p0653b05║古松最愛花宮清夢寂月明深夜有疎鐘
B24n0140_p0653b06║寶所亭
B24n0140_p0653b07║萬木陰籠寶所亭飄飄芳靄接天青松濤夜送龍歸
B24n0140_p0653b08║[卸-ㄗ+本]柳浪春連水在瓶畵棟依然懸玉藻雕簷猶自响
B24n0140_p0653b09║金鈴人來多是空回去昧𨚫衣珠負性靈
B24n0140_p0653b10║藍田庄
B24n0140_p0653b11║藍田漠漠抱羣峰長者庄居瑞氣鍾白璧不教人再
B24n0140_p0653b12║種黃粱應任水頻春如言往事憐啼鳥𨚫憶先賢請
B24n0140_p0653b13║學農回首有何清絕處孤村落照翠重重
B24n0140_p0653b14║枯木菴
B24n0140_p0653b15║是何菴近梵王宮古木枵餘斗室空靄靄烟雲生戶
B24n0140_p0653b16║牖垂垂蘿薜偹簾櫳無妨池草侵衣碧那管山花刺
B24n0140_p0653b17║眼紅趺坐不知天地老禪栖杳在萬山中
B24n0140_p0653b18║三毬堂
B24n0140_p0654a01║三毬堂倚白雲邊𨔛代傳來幾百年動比流星還活
B24n0140_p0654a02║潑居[合-一+(恭-共)]玄象本團圓非關空色明心地不落言詮顯
B24n0140_p0654a03║性天除𨚫衲僧誰會得謾教獅子戲庭前
B24n0140_p0654a04║一洞天
B24n0140_p0654a05║一洞天開掛碧山清泉瑤草別塵寰高吟每就聽松
B24n0140_p0654a06║後清夢常回枕石間絕壁雲深猿嘯過上方月靜鶴
B24n0140_p0654a07║飛還桃敷梅謝稀人到落盡閒花滿地斑
B24n0140_p0654a08║半山亭
B24n0140_p0654a09║遙瞻亭子在雲端步到雲端興未闌萬木密陰蒼澗
B24n0140_p0654a10║遠羣峰遙幕碧天寬莫嫌草露沾衣濕偏愛松風入
B24n0140_p0654a11║座寒只此清幽堪賞玩不妨片刻更盤桓
B24n0140_p0654a12║化城亭
B24n0140_p0654a13║化城應不少樓臺今只空亭宿霧堆無復天花雲際
B24n0140_p0654a14║落但餘野菊草中開窺人羣鳥飛還宿掛璧孤猿去
B24n0140_p0654a15║復來過客不勝懷往事杖藜橫曳獨徘徊
B24n0140_p0654a16║無字碑
B24n0140_p0654a17║甚碑自昔卓雲邊苔蘚蒼蒼字未鐫不是峴山休墮
B24n0140_p0654a18║淚非關薦福謾垂涎別秦恥用黃金檢較趙欣同碧
B24n0140_p0654b01║玉堅道體原無言可載何勞揮洒筆如椽
B24n0140_p0654b02║萬松關
B24n0140_p0654b03║路入松關一望齊白雲深處隱招提連天飄渺濤聲
B24n0140_p0654b04║遠拂地參差月影迷葉茂好遷鶯出谷花飛定點燕
B24n0140_p0654b05║啣泥何時滌𨚫塵心淨亦結茅菴此地棲
B24n0140_p0654b06║雪嶠路
B24n0140_p0654b07║如步瓊林玉宇中廣寒疑有路堪通淺深鹿跡兼人
B24n0140_p0654b08║跡來往龍宮與梵宮看竹豈知雲靉靆尋梅𨚫訝月
B24n0140_p0654b09║朦朧躋攀直上凌霄處覺與紅塵趣不同
B24n0140_p0654b10║龍眠坊
B24n0140_p0654b11║山勢逶迤路與斜龍眠坊子綠陰遮濃雲一旦藏頭
B24n0140_p0654b12║角怪石千秋露𤓰牙蟄以待雷將澍雨吟而起霧亦
B24n0140_p0654b13║生霞何能寤𦗟空王法恒與諸天散寶花
B24n0140_p0654b14║文殊臺
B24n0140_p0654b15║勝地清凉翠靄堆文殊大士有高臺喧空法鼓兼雷
B24n0140_p0654b16║動歷亂天花帶雨來茶泛玻璃何處是猪名薄荷幾
B24n0140_p0654b17║時回炷香叅謁獅王下瑤草瓊葩浥露開
B24n0140_p0654b18║古鏡臺
B24n0140_p0655a01║片石天成古鏡臺個中光彩待誰開不愁野馬堆塵
B24n0140_p0655a02║到豈許孤鸞照影來拂拭有容傍碧樹琢磨無意長
B24n0140_p0655a03║青苔他年若遇擎天手移上雲衢鑑九垓
B24n0140_p0655a04║金鰲橋
B24n0140_p0655a05║橋橫幽澗跨寒空言比金鰲出浪中蹴得猶於浮海
B24n0140_p0655a06║異看餘豈與駕山仝乍臨乍散嫌鳥鵲旋有旋無讓
B24n0140_p0655a07║彩虹不許任公香餌釣入雲人跡自西東
B24n0140_p0655a08║羅漢巖
B24n0140_p0655a09║半千神衲隱天台若個雲遊此地來高潔可方天竺
B24n0140_p0655a10║寺幽芳何似雨花臺風飄薄霧沾溪柳日映殘霞綴
B24n0140_p0655a11║壁苔到眼等閒皆美景悅人更有野花開
B24n0140_p0655a12║梯雲嶺
B24n0140_p0655a13║峻嶺千層透碧空丹梯何異步長虹陰翳樹遶人烟
B24n0140_p0655a14║渺曲折溪連鳥道通野叟負薪經石畔山僧看竹入
B24n0140_p0655a15║雲中誰知個裏忘機趣雅淡堪追大古風
B24n0140_p0655a16║象骨峰
B24n0140_p0655a17║岧嶤聳翠勢偏雄遶足群山莽蕩中象骨垂芳開寶
B24n0140_p0655a18║所獅絃繼响播真功居憐畫景山兼水夢冷松聲甫
B24n0140_p0655b01║又風此日登臨多領略招朋携酒過林東
B24n0140_p0655b02║磨香石
B24n0140_p0655b03║當年磨石即聞香此日猶興百卉傍遺迹不無人偃
B24n0140_p0655b04║仰頻過只有蝶悠揚糢糊字蝕年華遠縹[緲-目+耳]雲封夜
B24n0140_p0655b05║氣凉宋碣唐碑多冺滅此身安得浥餘芳
B24n0140_p0655b06║放生池
B24n0140_p0655b07║池涵春日水融和於仞魚蝦跳躍多獨戲休驚垂以
B24n0140_p0655b08║釣羣遊謾訝納諸羅頻移柳絮吹漪浸不逐桃花送
B24n0140_p0655b09║逝波幾度臨流深有感校人盍把寸心摩
B24n0140_p0655b10║蘸月池
B24n0140_p0655b11║㶑灔芳池數畝寬何來閃碧夜光寒天心不異氷輪
B24n0140_p0655b12║掛水底應同玉鏡看薄霧豈妨蟾窈窕踈星偏遶兔
B24n0140_p0655b13║圞團莫愁斜墜西峰去來夕還交樹影蟠
B24n0140_p0655b14║望州亭
B24n0140_p0655b15║山自蒼蒼水自流趙州端的近秦州企予不見徒穿
B24n0140_p0655b16║眼倚杖無聊數舉頭彼此真僧思萬里古今公案話
B24n0140_p0655b17║千秋有懷須得遊仙枕不隔纖塵見十洲
B24n0140_p0655b18║卓錫泉
B24n0140_p0656a01║高僧卓錫碧峰前何意留來一線泉洒柳淨宜稱石
B24n0140_p0656a02║乳瀹茶香可傲龍涎渠成畢竟涵秋月壑潄依稀响
B24n0140_p0656a03║夜絃觧渴不無甘露味源頭猶訝在西天
B24n0140_p0656a04║應潮泉
B24n0140_p0656a05║高山泉應海中潮時侯無差長復消盈縮浸天窺白
B24n0140_p0656a06║晝往來隨月計清宵可知大塊通元氣孰解灵區別
B24n0140_p0656a07║世囂沁冷詩脾驕羽化何須跨鶴更吹簫
B24n0140_p0656a08║乘雲臺
B24n0140_p0656a09║僧已乘雲去臺猶引月來天風吹爽籟仙鶴獨徘徊
B24n0140_p0656a10║遊雪峰寺賴亨侯
B24n0140_p0656a11║杖履來初地風幡拂畵梁青山扆古剎碧澗繞廻廊
B24n0140_p0656a12║松月窺禪淨巖花入呪香自憐嬰世網何暇問慈航
B24n0140_p0656a13║登絕頂
B24n0140_p0656a14║層巒縹[緲-目+耳]俯青霞此日難逢雨散花酒榼夤緣青嶂
B24n0140_p0656a15║外詩囊瀟洒白雲涯中天樓閣纖雲斷隔樹烟村落
B24n0140_p0656a16║照斜覽勝賞心傾倒極浩歌驚起暮栖鴉
B24n0140_p0656a17║和石倉曹廉憲雪峰十二詠
B24n0140_p0656a18║雪峰山
B24n0140_p0656b01║想探危巒幾百重雪深常未及玄冬晶光寒映三秋
B24n0140_p0656b02║月合上[琈-子+((〡*日)/(曼-日))]瑤第一峰
B24n0140_p0656b03║烏石嶺
B24n0140_p0656b04║烏嶺亦垂掃地枝真僧再到是何時游瞻石色濃如
B24n0140_p0656b05║墨古剎叢中仗羽儀
B24n0140_p0656b06║應潮泉
B24n0140_p0656b07║奇泉觱沸湧危巔潮信盈虗應不偏知是靈區通海
B24n0140_p0656b08║眼豈同他水繞峰前
B24n0140_p0656b09║留香堂
B24n0140_p0656b10║誰人不欲後留香縱有些兒亦易忘何似此堂貽得
B24n0140_p0656b11║遠當時錯怪穢皮囊
B24n0140_p0656b12║乘雲臺
B24n0140_p0656b13║乘雲人去只空臺何日依然此地回佇望蒼茫烟靄
B24n0140_p0656b14║斷翩翩一鶴自西來
B24n0140_p0656b15║蘸月池
B24n0140_p0656b16║活水何來自逶迤浮沉孤月影遲遲勝遊偏值中秋
B24n0140_p0656b17║候桂影蟾華滿石池
B24n0140_p0656b18║萬松關
B24n0140_p0657a01║深鎖白雲拂日光萬松夾道靄蒼蒼夜來濤引清風
B24n0140_p0657a02║起遙和鐘聲繞梵王
B24n0140_p0657a03║枯木菴
B24n0140_p0657a04║紏結輪囷木已枯中枵外綺祖師趺頻經歲月乾坤
B24n0140_p0657a05║老遠紹芳踪尚有乎
B24n0140_p0657a06║三毬堂
B24n0140_p0657a07║玄機無用語言酧悟得心空法自投欲識西來端的
B24n0140_p0657a08║意堂中但看滾木毬
B24n0140_p0657a09║祖師塔
B24n0140_p0657a10║荷負西來正法輪亭亭窣堵隱遺真爆餘石卵今成
B24n0140_p0657a11║讖誰識吾師覺性身
B24n0140_p0657a12║金鼇橋
B24n0140_p0657a13║鷲院獅巖勢竝雄金鼇佳氣鬱相通橫空欲鎖千峰
B24n0140_p0657a14║勢洒水聲連萬竅風
B24n0140_p0657a15║藍田庄
B24n0140_p0657a16║寺自唐朝肇迹先山庄不遠翠微連如今黍稷僧何
B24n0140_p0657a17║有舊是藍家種玉田
B24n0140_p0657a18║雪峰寺吳興漢
B24n0140_p0657b01║夫何秀氣鬱嶙峋唐代禪栖甲七閩樹裏池塘清可
B24n0140_p0657b02║鑑雲中殿閣靜無塵經翻龍藏香千篆定起鯨鐘月
B24n0140_p0657b03║一輪多少慧燈斯發燄曾聞透網有金鱗
B24n0140_p0657b04║登獅子巖吳[琈-子+((〡*日)/(曼-日))]梅
B24n0140_p0657b05║巖高飛鳥外香宇寂雲巔繞檻青峰秀當窓白日懸
B24n0140_p0657b06║虹霓生樹杪麋鹿戲花前可愛虛閒地堪栖面壁禪
B24n0140_p0657b07║雪峰寺釋實松
B24n0140_p0657b08║山勢如城翠潑天中閒畵棟與雲連盤空合去多芳
B24n0140_p0657b09║樹絕頂分來有活泉掛錫不離烟靄裏挑燈常在月
B24n0140_p0657b10║明前秋風吹冷鋪金地擬待何人結勝緣
B24n0140_p0657b11║雪峰二十四景之十二
B24n0140_p0657b12║雪峰山
B24n0140_p0657b13║疊翠凌霄上羣山落四隣峰巒常有雪水石自無塵
B24n0140_p0657b14║象骨言仍舊鷄園搆屢新最宜雲臥者幽寂此栖真
B24n0140_p0657b15║應潮泉
B24n0140_p0657b16║異泉生絕頂不與眾流交深淺非干雨晨昏自應潮
B24n0140_p0657b17║未殊溟渤長寧逐尾閭消造化初難測傳聞在昔朝
B24n0140_p0657b18║獅子巖
B24n0140_p0658a01║佳哉山有石獅踞勢昂昂蘭室依幽敞洞天自鬱蒼
B24n0140_p0658a02║憑之揮畵幅詠以入詩囊早晚聊栖止令人逸興長
B24n0140_p0658a03║文殊臺
B24n0140_p0658a04║何謂雲巖秀清凉迹五臺樹深從鹿宿山峭待人來
B24n0140_p0658a05║未遇祥光現安知覺路開尋常樵牧者徒向此徘徊
B24n0140_p0658a06║羅漢巖
B24n0140_p0658a07║怪石摩空峻真僧此地遊如停芳樹下應舉亂雲頭
B24n0140_p0658a08║莽蕩臨青漢巉巖俯碧流芳塵難可躡瞻望思悠悠
B24n0140_p0658a09║鐵鎖橋
B24n0140_p0658a10║千盤泉落處林𪋤有溪橋意足名區固勢干勝氣遙
B24n0140_p0658a11║鼇擎橫綠野鵲聚墮青霄神物常呵護無愁沒巨潮
B24n0140_p0658a12║枯木菴
B24n0140_p0658a13║大樹摧殘久輪囷丈許存中虛成小屋外闢自衡門
B24n0140_p0658a14║清苦安禪便淋漓題銘繁數椽長護惜盤地有靈根
B24n0140_p0658a15║無字碑
B24n0140_p0658a16║片石空山裏摩挲儼古碑蟲文猶剝落鳥篆盍鐫之
B24n0140_p0658a17║休使雷轟破無勞客問奇個中存別趣蒼頡未生時
B24n0140_p0658a18║金鼇橋
B24n0140_p0658b01║萬木垂陰處津梁喜有成金鼇雲裏跨靈鷲霧中行
B24n0140_p0658b02║橫鎻奔流勢疾飛瀑布聲懸巖通險阻山徑轉幽清
B24n0140_p0658b03║卓錫泉
B24n0140_p0658b04║何人卓錫去引此泉滔滔迸石知源遠入雲得地高
B24n0140_p0658b05║甘猶噴玉髓淨可鑑秋毫欣覩神蹤在餘芳澤我曹
B24n0140_p0658b06║蘸月池
B24n0140_p0658b07║逈絕纖塵翳月來映愈清涵虛千丈碧徹底一輪明
B24n0140_p0658b08║漂練舒銀漢開簾動水晶霧消雲亦散直看過秋更
B24n0140_p0658b09║梯雲嶺
B24n0140_p0658b10║峻極層層起雲深梯亦賖昭回攀碧漢曲折踏青霞
B24n0140_p0658b11║依樹山亭小傍溪水碓斜徃來人冉冉空望梵王家
B24n0140_p0658b12║登雪峰釋慧門
B24n0140_p0658b13║遠陟祇林想叩關管窺那復見多斑池涵夜月窓前
B24n0140_p0658b14║白松柫朝雲塔外閒覓句每因聆好鳥安禪且得入
B24n0140_p0658b15║深山雖然未會拈花旨也寓栴檀寶樹間
B24n0140_p0658b16║
B24n0140_p0658b17║
B24n0140_p0658b18║
B24n0140_p0659a01║
B24n0140_p0659a02║
B24n0140_p0659a03║
B24n0140_p0659a04║
B24n0140_p0659a05║
B24n0140_p0659a06║
B24n0140_p0659a07║
B24n0140_p0659a08║
B24n0140_p0659a09║雪峰志卷之九終