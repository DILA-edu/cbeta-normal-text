B24n0140_p0659a10║雪峰志卷之十
B24n0140_p0659a11║郡人　徐𤊹　纂輯
B24n0140_p0659a12║林弘衍　叅定
B24n0140_p0659a13║鄭天綵　賴亨侯　吳興漢　重訂
B24n0140_p0659a14║紀悟證
B24n0140_p0659a15║法侶機鋒心傳心悟片語流傳宗風遠布寶筏迷
B24n0140_p0659a16║津千秋得渡滄桑代移靈明猶故紀悟證第十
B24n0140_p0659a17║福州雪峰義存禪師初叅德山問從上宗乘學
B24n0140_p0659a18║人還有分也無山打一棒曰道甚麼師曰不會
B24n0140_p0659b01║至明日請益山曰我宗無語句實無一法與人
B24n0140_p0659b02║　頌曰
B24n0140_p0659b03║此疾懷來沒量時尋醫求卜過多師濃煎一服通神
B24n0140_p0659b04║散血汗滂流徹四肢（保寧勇）
B24n0140_p0659b05║是法平等無高下伊余有分必相亞雖無一法輕與
B24n0140_p0659b06║人棒下龍蛇從變化（雲巖因）
B24n0140_p0659b07║雪峰與巖頭欽山至澧州鼇山鎮阻雪頭每日
B24n0140_p0659b08║打睡師一向坐禪一日喚頭曰師兄師兄且起
B24n0140_p0659b09║來頭曰作甚麼師曰今生不著便共文邃箇漢
B24n0140_p0659b10║行脚到處被他累今日到此又只打睡頭喝曰
B24n0140_p0659b11║噇眠去每日牀上坐恰似七村裏土地他時後
B24n0140_p0659b12║日魔魅人家男女去在師點胸曰我這裏未穩
B24n0140_p0659b13║在不敢自謾頭曰我將謂伱他日向孤峰頂上
B24n0140_p0659b14║盤結草菴播揚大教猶作這箇語話師曰我實
B24n0140_p0659b15║未穩在頭曰若實如此據伱見處一一通來是
B24n0140_p0659b16║處與伱證明不是處與伱剗𨚫師曰初到鹽官
B24n0140_p0659b17║見上堂舉色空義得箇入處頭曰此去三十年
B24n0140_p0659b18║切忌舉著又見洞山過水偈曰切忌從他覔迢
B24n0140_p0660a01║迢與我踈渠今正是我我今不是渠頭曰若與
B24n0140_p0660a02║麼自救也未徹在師又曰後問德山從上宗乘
B24n0140_p0660a03║中事學人還有分也無山打一棒曰道甚麼我
B24n0140_p0660a04║當時如桶底脫相似頭喝曰伱不聞道從門入
B24n0140_p0660a05║者不是家珍師曰他後如何即是頭曰他後若
B24n0140_p0660a06║欲播揚大教一一從自己胸襟流出將來與我
B24n0140_p0660a07║葢天葢地去師於言下大悟便作禮起連聲呌
B24n0140_p0660a08║曰師兄今日始是鼇山成道　頌曰
B24n0140_p0660a09║說盡平生去住因到頭難遇赤心人忽然自肯成家
B24n0140_p0660a10║業瓦礫拈來也是珍（枯木成）
B24n0140_p0660a11║鼇山成道足人傳莫是從前話未圓賴有玄沙知始
B24n0140_p0660a12║末徧身紅爛在漁船（龍門遠）
B24n0140_p0660a13║丈夫凌勵志英雄向外馳求枉用功到得鼇山開眼
B24n0140_p0660a14║覷方知屋裏用無窮（佛燈珣）
B24n0140_p0660a15║孤村陋店雪紛紛平地無風起浪痕醜拙只因藏不
B24n0140_p0660a16║得胸襟流出葢乾坤
B24n0140_p0660a17║三回九度太顢頇到底須尋舊路還待得鼇山消積
B24n0140_p0660a18║雪至今平地起波瀾
B24n0140_p0660b01║困有眠牀飢有飯連聲何事叫師兄明朝雪霽鼇山
B24n0140_p0660b02║路依舊一程還一程（象外超）
B24n0140_p0660b03║雪峰住菴時有兩僧來師以手拓菴門放身出
B24n0140_p0660b04║曰是甚麼僧亦曰是甚麼師低頭歸菴僧辭去
B24n0140_p0660b05║師問甚麼處去曰湖南師曰我有箇同行住巖
B24n0140_p0660b06║頭附汝一書去書曰某書上師兄某一自鼇山
B24n0140_p0660b07║成道後迄至于今飽不飢同叅某書上僧到巖
B24n0140_p0660b08║頭頭問甚處來曰雪峰來有書達和尚頭接了
B24n0140_p0660b09║乃問別有何言句僧遂舉前話頭曰他道甚麼
B24n0140_p0660b10║曰他無語低頭歸菴頭曰噫我當日悔不向伊
B24n0140_p0660b11║道末後句若向伊道天下人不奈雪老何僧至
B24n0140_p0660b12║夏末請益前話頭曰何不早問曰未敢容易頭
B24n0140_p0660b13║曰雪峰雖與我同條生不與我同條死要識末
B24n0140_p0660b14║後句秪這是　頌曰
B24n0140_p0660b15║末後句為君說明暗雙雙底時節同條生也共相知
B24n0140_p0660b16║不同條死還殊絕還殊絕黃頭碧眼須甄別南北東
B24n0140_p0660b17║西歸去來夜深同看千巖雪（雪竇顯）
B24n0140_p0660b18║末後句兮無問處萬仞銕山橫在路當日巖頭不奈
B24n0140_p0661a01║何至今雪老難伸吐倒𪭺虎鬚方識虎未解行人休
B24n0140_p0661a02║離母透過牢關舉似君把定咽喉淚如雨（佛印元）
B24n0140_p0661a03║雪老𨚫入菴中後路上無人見得伊賴有故人千里
B24n0140_p0661a04║在同條生死不同時（白雲端）
B24n0140_p0661a05║雪老別鼇山卓菴閩中坐一日見僧來探頭道甚麼
B24n0140_p0661a06║末後句少人和𨚫得巖頭重注破同條生同條死末
B24n0140_p0661a07║後句莫錯舉（照覺總）
B24n0140_p0661a08║切磋琢磨變態譊訛葛陂化龍之杖陶家居蟄之梭
B24n0140_p0661a09║同條生兮有數同條死兮無多末後句祇這是風舟
B24n0140_p0661a10║載月浮秋水（天童覺）
B24n0140_p0661a11║雪老大開方便路低頭𨚫入菴中去者僧有眼恰如
B24n0140_p0661a12║盲𨚫被巖頭行一步者僧好休不肯休依然依路去
B24n0140_p0661a13║悠悠元來不會雪峰意𨚫被巖頭甕[匚@贛]頭（天童覺）
B24n0140_p0661a14║龍吟枯木菴中出天上人間無等匹虎嘯巖頭石上
B24n0140_p0661a15║來晴空忽送一聲雷堪笑春池猶拾礫空山空到又
B24n0140_p0661a16║空回（佛心才）
B24n0140_p0661a17║露面出來猶不識低頭歸去更難知那堪末後一句
B24n0140_p0661a18║子直到於今四海疑（保寧勇）
B24n0140_p0661b01║雙明復雙暗獨立絕殊方乘機覿靣提其鋒安可當
B24n0140_p0661b02║同條生兩鏡相照無能名不同條死鐵樹花開亘今
B24n0140_p0661b03║古末後句始到牢關拈𨚫門前大案山（圓悟勤）
B24n0140_p0661b04║末後句為君說踏著秤鎚硬似鐵寒則普天寒熱則
B24n0140_p0661b05║普天熱若是達磨兒孫各各自知時節知時節為君
B24n0140_p0661b06║說九尾烏𪚴莫當鼇山石鼈（佛鑑懃）
B24n0140_p0661b07║雪峰費盡平生力懵懂禪和意轉疑可憐末後一句
B24n0140_p0661b08║子巖頭土上更加泥（龍門遠）
B24n0140_p0661b09║同條生兮不同死弟既耳聾兄目瞽家門蕩盡徹骨
B24n0140_p0661b10║窮𨚫把黃金如糞土末後句休莾鹵甜者甜兮苦者
B24n0140_p0661b11║苦（北海心）
B24n0140_p0661b12║雪峰一日陞座眾集定師輥出木毬玄沙遂捉
B24n0140_p0661b13║來安舊處　頌曰
B24n0140_p0661b14║雪峰輥毬孰辦機一千五百幾人知眨起眉毛千萬
B24n0140_p0661b15║里須是吾門師子兒（北塔祚）
B24n0140_p0661b16║天兮寬地兮濶雪峰輥毬幾忉怛一輥直上須彌山
B24n0140_p0661b17║無量人天眼開豁眼開豁脫𨚫多年臭皮韈步行走
B24n0140_p0661b18║馬到新羅報道花須連夜發（天衣懷）
B24n0140_p0662a01║雪老平生好輥毬輥來輥去輥無休一千五百人同
B24n0140_p0662a02║戲誰解輸機賽一籌（佛國白）
B24n0140_p0662a03║收來輥去事方圓獨許漁郎上釣船明月蘆花同一
B24n0140_p0662a04║色落霞孤鶩共遙天（夢菴信）
B24n0140_p0662a05║象骨木毬一輥出三世如來能事畢可憐天下徧叅
B24n0140_p0662a06║尋只道黃連不是蜜（石䂬明）
B24n0140_p0662a07║輥向人前事未休再安舊處有來由一聲斷雁鳴雲
B24n0140_p0662a08║漢兩𡶨蕭蕭蘆荻秋（戴無為）
B24n0140_p0662a09║一作雪峰因玄沙來三箇一時輥出沙便作偃
B24n0140_p0662a10║倒勢師曰尋常用幾箇曰三即一一即三　頌
B24n0140_p0662a11║曰
B24n0140_p0662a12║團團輥出沒來由不立名模見便休三一一三重注
B24n0140_p0662a13║脚螺江依舊向東流（圓覺演）
B24n0140_p0662a14║山寺裏頭無可作輥出木毬兩作箇不獨玄沙遭一
B24n0140_p0662a15║攧雪峰老人亦話墮（懶菴樞）
B24n0140_p0662a16║雪峰上堂南山有一條鼈鼻蛇汝等諸人切須
B24n0140_p0662a17║好看長慶出曰今日堂中大有人喪身失命雲
B24n0140_p0662a18║門以拄杖攛向師前作怕勢有僧舉似玄沙沙
B24n0140_p0662b01║曰須是稜兄始得然雖如是我即不然曰和尚
B24n0140_p0662b02║作麼生沙曰用南山作麼　頌曰
B24n0140_p0662b03║象骨巖高人不到到者須是弄蛇手稜兄備師不奈
B24n0140_p0662b04║何喪身失命知多少韶陽知重撥草南北東西無處
B24n0140_p0662b05║討忽然突出拄杖頭拋對雪峰大張口大張口同閃
B24n0140_p0662b06║電剔起眉毛還不見如今藏在乳峰前來者一一看
B24n0140_p0662b07║方便師高聲喝云看脚下（雪竇顯）
B24n0140_p0662b08║臨濟喝兮德山棒子胡狗兮誰敢向未若南山鼈鼻
B24n0140_p0662b09║蛇一千五百衲子喪韶陽本色弄蛇手自古及今曾
B24n0140_p0662b10║未有忽然放出若星流象骨禪峰遭一口
B24n0140_p0662b11║象骨鼈蛇當大路稜師可惜便亡身雲門弄得雖然
B24n0140_p0662b12║活爭似南山不用親（白雲端）
B24n0140_p0662b13║打鼓弄琵琶相逢一會家雲門能合調長慶解隨邪
B24n0140_p0662b14║有曲非音律南山鼈鼻蛇何人知妙訣的子是玄沙
B24n0140_p0662b15║（真淨文）
B24n0140_p0662b16║玄沙太剛長慶少勇南山鼈鼻死無用風雲際會頭
B24n0140_p0662b17║角生果見韶陽下手弄下手弄激電光中看變動在
B24n0140_p0662b18║我也能遣能呼於彼也有擒有縱底事而今付阿誰
B24n0140_p0663a01║冷口傷人不知痛（天童覺）
B24n0140_p0663a02║象骨老人示徒擬議遭他一口韶陽突出驚人未免
B24n0140_p0663a03║傷鋒犯手（尼無着總）
B24n0140_p0663a04║雪峰示眾曰飯籮邊坐餓死人臨河渴死漢
B24n0140_p0663a05║玄沙云飯籮裏坐餓死人水裏沒頭浸渴死漢
B24n0140_p0663a06║雲門云通身是飯通身是水　頌曰
B24n0140_p0663a07║通身是飯通身水饒舌沙彌下口難悟得頓除飢渴
B24n0140_p0663a08║念迷時往往更求餐（本覺一）
B24n0140_p0663a09║雪峰示眾曰大地撮來如粟米粒大拋向面前
B24n0140_p0663a10║漆桶不會打鼓普請看　長慶問雲門曰雪峰
B24n0140_p0663a11║與麼道還有出頭不得處麼門曰有曰作麼生
B24n0140_p0663a12║門曰不可總作野狐精見解又曰狼籍不少
B24n0140_p0663a13║　頌曰
B24n0140_p0663a14║牛頭沒馬頭回曹溪鏡裏絕塵埃打鼓看來君不見
B24n0140_p0663a15║百花春至為誰開（雪竇顯）
B24n0140_p0663a16║睂毛鏬裏遊南岳大海波心泛釣舟薄藝隨身終不
B24n0140_p0663a17║說從他打鼓看無休（白雲端）
B24n0140_p0663a18║疾燄過風奔流度刃唱柏相隨拳踢相應驀然轟起
B24n0140_p0663b01║震天雷百草頭顛春色回（圓悟勤）
B24n0140_p0663b02║打鼓普請看直得睂毛寒拾得寒山舞笑倒老豐干
B24n0140_p0663b03║（楚安方）
B24n0140_p0663b04║撥動乾坤步轉移南觀北斗有誰知金烏暮向西山
B24n0140_p0663b05║急曉逐扶桑半夜飛（石門易）
B24n0140_p0663b06║天不能葢地不能載簉破靣門漆桶不會銕船同駕
B24n0140_p0663b07║入滄溟持得驪珠如斗大（佛心才）
B24n0140_p0663b08║雪峰一日登座召眾曰看看東邊底又曰看看
B24n0140_p0663b09║西邊底汝若要會拈拄杖擲下曰向這裏會取
B24n0140_p0663b10║　頌曰
B24n0140_p0663b11║東邊覷了復西觀拄杖重重話歲寒帶雨一枝花落
B24n0140_p0663b12║盡不煩公子倚闌干（冶父川）
B24n0140_p0663b13║雪峰與玄沙行次師指面前地曰這一片田地
B24n0140_p0663b14║好造一箇無縫塔沙曰高多少師上下顧視沙
B24n0140_p0663b15║曰人天福報即不無和尚靈山受記未夢見在
B24n0140_p0663b16║師曰你作麼生沙曰七尺八尺　瑯琊覺云國
B24n0140_p0663b17║清才子貴家富小兒嬌　圓悟云要神通妙用
B24n0140_p0663b18║須𠫵雪峰要田地穩密須𠫵玄沙更有一箇不
B24n0140_p0664a01║涉二途諸人還委悉麼須彌頂上擊金鐘　頌
B24n0140_p0664a02║曰
B24n0140_p0664a03║父子同行相將入草起無縫塔功高策巧帶水拖泥
B24n0140_p0664a04║漏豆不少雖然落七落八爭奈有道理好（佛燈珣）
B24n0140_p0664a05║指出長生地不迷造成無縫塔巍巍大家從此無餘
B24n0140_p0664a06║事渴飲飢餐且度時（野菴璇）
B24n0140_p0664a07║雪峰示眾曰三世諸佛向火燄上轉大法輪玄
B24n0140_p0664a08║沙云近日官令稍嚴師曰作麼生沙云不許人
B24n0140_p0664a09║攙行奪市師不覺吐舌雲門云火燄為三世諸
B24n0140_p0664a10║佛說法三世諸佛立地聽　頌曰
B24n0140_p0664a11║火燄騰輝說最親無邊諸佛近前聞誰知更有傍觀
B24n0140_p0664a12║者鼻孔撩天不喜君（白雲端）
B24n0140_p0664a13║一堆猛燄亘天紅三世如來在此中轉大法輪今已
B24n0140_p0664a14║了睂毛睫上起清風（保寧勇）
B24n0140_p0664a15║紅燄光中也大奇明明演說白毫輝可憐雪老并韶
B24n0140_p0664a16║石燒𨚫睂毛總不知
B24n0140_p0664a17║阿誰踏著雪峰蹤三世諸佛火燄中賴有雲門相暖
B24n0140_p0664a18║熱火星吹得滿堂紅（慈受深）
B24n0140_p0664b01║將謂猴白更有猴黑互換投機神出鬼沒烈燄亘天
B24n0140_p0664b02║佛說法亘天烈燄法說佛風前剪斷葛藤窠一言勘
B24n0140_p0664b03║破維摩詰（圓悟勤）
B24n0140_p0664b04║三世諸佛轉法輪一大藏教說不盡象骨當機正令
B24n0140_p0664b05║行玄沙見機行正令或說或聽聞不聞電捲星飛誰
B24n0140_p0664b06║與論撥轉那邊關捩子睂毛留得兩莖存（瞎堂遠）
B24n0140_p0664b07║有是父兮有是子同條生也同條死三世如來烈燄
B24n0140_p0664b08║堆互換說法元如此莫顛言休倒語截斷葛藤須薦
B24n0140_p0664b09║取（石菴玿）
B24n0140_p0664b10║雪峰普請往寺莊路逢獼猴師曰這畜生一人
B24n0140_p0664b11║背一面古鏡摘山僧稻禾僧曰曠劫無名為什
B24n0140_p0664b12║麼彰為古鏡師曰瑕生也曰有什麼死急語端
B24n0140_p0664b13║也不識師曰老僧罪過　頌曰
B24n0140_p0664b14║人人有面古鏡何法門而不聲𠫵玄上士迷頭緝線
B24n0140_p0664b15║老婆頓證（興教壽）
B24n0140_p0664b16║堪笑山翁不識羞為他頭上更安頭巖前跳躑無尋
B24n0140_p0664b17║處一片殘霞曉未收（保寧勇）
B24n0140_p0664b18║大地為爐冶何年鼓鑄功圓同諸佛面高鑑十方空
B24n0140_p0665a01║（祖[土*ㄗ]明）
B24n0140_p0665a02║鑒覺未萌全體現纔分鑑照便成瑕要知塋徹圓明
B24n0140_p0665a03║處長短青黃總不差（白楊順）
B24n0140_p0665a04║雪峰在洞山作飯頭淘米次山問淘沙去米淘
B24n0140_p0665a05║米去沙師曰沙米一時去山曰大眾喫箇甚麼
B24n0140_p0665a06║師遂覆𨚫米盆　頌曰
B24n0140_p0665a07║滿鉢盛來一物無豈同香積變珎蘇日月竝輪長不
B24n0140_p0665a08║照木人舞袖向紅爐
B24n0140_p0665a09║乖龍作雨非意側猛虎挾物不露迹洞山雪老共相
B24n0140_p0665a10║酬寥寥千古無人識（伊菴權）
B24n0140_p0665a11║雪峰因僧問我眼本正因師故邪時如何師曰
B24n0140_p0665a12║迷逢達磨曰我眼何在師曰得不從師　頌曰
B24n0140_p0665a13║達磨迷時在少林今人不曉為傳心堪羨迷人逢達
B24n0140_p0665a14║磨孟冬過後又新春（天衣懷）
B24n0140_p0665a15║裂破古今沒窠臼當機大闡血盆口脚尖趯出佛如
B24n0140_p0665a16║麻李四張三無路走（或菴體）
B24n0140_p0665a17║雪峰因僧問寂寂無依時如何師曰猶是病曰
B24n0140_p0665a18║轉後如何師曰船子下楊州　頌曰
B24n0140_p0665b01║寂寂無依病正深雪老當年痛處針一喚喚回春夢
B24n0140_p0665b02║破千山渾作木龍吟（自得睴）
B24n0140_p0665b03║雪峰示眾云此事不從齒吻得不從黃卷上得
B24n0140_p0665b04║不從諸方老宿得合從甚麼處得也須仔細
B24n0140_p0665b05║　頌曰
B24n0140_p0665b06║一滴真珠紅潑醅殷勤相勸兩三回到頭欲盡東君
B24n0140_p0665b07║意吞𨚫臨行上馬杯（皖山𤁒）
B24n0140_p0665b08║雪峰因僧問古澗寒泉時如何師曰瞪目不見
B24n0140_p0665b09║底曰飲者如何師曰不從口入僧後到趙州舉
B24n0140_p0665b10║此話州曰不從口入不可從鼻裏入僧𨚫問古
B24n0140_p0665b11║澗寒泉時如何州曰苦曰飲者如何州曰死師
B24n0140_p0665b12║聞得乃曰趙州古佛遙望作禮自此不荅話
B24n0140_p0665b13║　頌曰
B24n0140_p0665b14║古澗寒泉浩渺瀰分明枝派暗流時不從口入無滋
B24n0140_p0665b15║味苦死令渠話不知
B24n0140_p0665b16║黯黯雲攢覆雪峰青青趙老一雙瞳從前汗馬無人
B24n0140_p0665b17║識只要重論葢代功（寶峰照）
B24n0140_p0665b18║縱奪還他老作家奔流度刃數如麻深深淵裏無人
B24n0140_p0666a01║到飲者重添眼裏沙（佛心才）
B24n0140_p0666a02║鮑老當年笑郭郎人前舞袖太郎當及乎鮑老出來
B24n0140_p0666a03║舞依舊郎當勝郭郎（真淨文）
B24n0140_p0666a04║趙州象骨嚴舉世無倫擬共撫沒絃琴千載清人耳
B24n0140_p0666a05║古澗寒泉瞪目凝然不從口入飲者忘筌重出語苦
B24n0140_p0666a06║文死不答話同彼此相逢兩會家打鼓弄琵琶箇中
B24n0140_p0666a07║誰是的白鳥入蘆花
B24n0140_p0666a08║雪峰古澗泉深趙州石橋水苦若知異水同源飲者
B24n0140_p0666a09║不妨疑悟不從鼻孔入白浪高三級從此不答話豈
B24n0140_p0666a10║免酬高價金剛圈子粟棘蓬解透橫行四天下
B24n0140_p0666a11║雪峰曰世界濶一尺古鏡濶一尺世界濶一丈
B24n0140_p0666a12║古鏡濶一丈玄沙指火爐曰濶多少師曰如古
B24n0140_p0666a13║鏡濶沙曰老和尚脚根未點地在　頌曰
B24n0140_p0666a14║世界能將古鏡齊言中辦的𨚫成迷白雲起處青山
B24n0140_p0666a15║秀天曉依前月落西（象田卿）
B24n0140_p0666a16║十方世界一靣鏡鏡裏看形未足真摸著鼻頭渠是
B24n0140_p0666a17║我那時方見本來人（懶菴樞）
B24n0140_p0666a18║雪峰聞一僧在山下卓菴多年不剃頭畜一長
B24n0140_p0666b01║柄杓溪邊舀水時有僧問如何是祖師西來意
B24n0140_p0666b02║主曰溪深杓柄長師聞得乃曰也甚奇怪一日
B24n0140_p0666b03║將剃刀同侍者去訪纔相見便舉前話問是菴
B24n0140_p0666b04║主語否曰是師曰若道得即不剃你頭主便洗
B24n0140_p0666b05║頭跪師前師即與剃頭　頌曰
B24n0140_p0666b06║當言不避截舌當爐不避猛火趂手作得家生到老
B24n0140_p0666b07║自能穩坐水深杓柄長舀水洗頭剃雪峰刀上眼忽
B24n0140_p0666b08║開琉璃殿裏無關閉（月堂昌）
B24n0140_p0666b09║雪老垂慈肯訪他一毫頭上辯龍蛇須知不涉言詮
B24n0140_p0666b10║外脫體風流出當家（東山源）
B24n0140_p0666b11║雪峰因閩師施銀交牀僧問曰和尚受大王如
B24n0140_p0666b12║此供養將何報答師以手托地曰少打我（近訛作輕
B24n0140_p0666b13║打我）　僧問踈山曰雪峰道少打我意作麼生山
B24n0140_p0666b14║曰頭上插𤓰虀垂尾脚跟齊　頌曰
B24n0140_p0666b15║大王信重送交牀傍問禪徒太着忙下手低聲言少
B24n0140_p0666b16║打劣中全勝阿誰詳（洞山聰）
B24n0140_p0666b17║因問如何報主恩舉畢全收坐要津船頭若有風浪
B24n0140_p0666b18║動滿目流沙不見人（汾陽昭）
B24n0140_p0667a01║得人一牛還人一馬投之報之風流儒雅如今大有
B24n0140_p0667a02║受恩人不知誰是報恩者（正覺逸）
B24n0140_p0667a03║不知將底報君恩風起江湖水皺痕一片古帆乘興
B24n0140_p0667a04║去與誰相逐過天門（保寧勇）
B24n0140_p0667a05║此旨流行七十生多人言論少人甄托地便令輕打
B24n0140_p0667a06║我認着依前又更顛（般若柔）
B24n0140_p0667a07║受施兩邊皆是幻臨機何不惜睂鬚也知此外無長
B24n0140_p0667a08║伎咄這黔州老瞎驢（寶葉源）
B24n0140_p0667a09║雪峰因閩王封柑橘各一顆遣使送至柬問既
B24n0140_p0667a10║是一般顏色為甚麼名字不同師遂依舊封回
B24n0140_p0667a11║王復馳問玄沙沙將一張紙葢𨚫　頌曰
B24n0140_p0667a12║柑橘閩王親手封將來直問擊宗風長人入水分明
B24n0140_p0667a13║在更問玄沙又不通汾陽為汝開天路寶坊金界碧
B24n0140_p0667a14║霄空（汾陽昭）
B24n0140_p0667a15║閩王兩般馳獻上雪峰一等倒封回人情上下俱周
B24n0140_p0667a16║美免把完全更擘開（保寧勇）
B24n0140_p0667a17║柑橘將來不用疑銕牛蚊子咬應癡閩王猶未識師
B24n0140_p0667a18║旨更請玄沙下一錐（延壽慧）
B24n0140_p0667b01║分明柑橘勿譊訛獻花借水辯龍蛇白紙一張都葢
B24n0140_p0667b02║了免教天下動干戈（冶父）
B24n0140_p0667b03║一般顏色兩般名紙葢難謾眾眼睛雪嶺當時便封
B24n0140_p0667b04║轉閩王猶未息疑情（橫川珙）
B24n0140_p0667b05║雪峰示眾曰盡大地是個解脫門把手拽伊不
B24n0140_p0667b06║肻入時有一僧出曰和尚怪某甲不得又一僧
B24n0140_p0667b07║曰用入作甚麼師便打　頌曰
B24n0140_p0667b08║大地是個解脫門三世諸佛一口吞將為雪峰有奇
B24n0140_p0667b09║特𨚫來謾我好兒孫（懶菴樞）
B24n0140_p0667b10║雪峰因僧問緊要處乞師指示師曰是甚麼僧
B24n0140_p0667b11║於言下大悟　雲門云雪峰向你道什麼　頌
B24n0140_p0667b12║曰
B24n0140_p0667b13║雪峰騎駿馬雲門跨驢兒一踢一踏相奔馳長安有
B24n0140_p0667b14║路非無路夜半行時人不知（圓悟勤）
B24n0140_p0667b15║無量劫來是個甚麼覿靣全提幾乎蹉過不蹉過土
B24n0140_p0667b16║苴堆頭且高臥
B24n0140_p0667b17║雪峰一日在僧堂內燒火閉𨚫前後門乃叫曰
B24n0140_p0667b18║救火救火玄沙將一片柴從窗櫺中拋入師便
B24n0140_p0668a01║開門　頌曰
B24n0140_p0668a02║巨岳塵飛蟭螟生兒兒落塵裏如錐錐泥燒火救火
B24n0140_p0668a03║閉門開門拋柴家醜外頭見萬象森羅一口吞（月堂昌）
B24n0140_p0668a04║高燒榾柮煖通身快活難禁一屋春不是謝郎來合
B24n0140_p0668a05║火誰知門外有寒人（石林鞏）
B24n0140_p0668a06║雪峰問僧甚麼處來僧曰浙中來師曰船來陸
B24n0140_p0668a07║來曰二途俱不涉師曰爭得到這裏曰有什麼
B24n0140_p0668a08║隔礙師打趂出僧過十年後再來師又問甚處
B24n0140_p0668a09║來曰湖南師曰湖南與這裏相去多少曰不隔
B24n0140_p0668a10║師竪起拂子曰還隔這個麼曰若隔即不到也
B24n0140_p0668a11║師又打趂出此僧住後凡見人便罵師一日有
B24n0140_p0668a12║同行聞特去訪問兄到雪峰有何言句便如是
B24n0140_p0668a13║罵他遂舉前話被同行㖃叱與他說破這僧當
B24n0140_p0668a14║時悲泣嘗向中夜焚香遙禮　頌曰
B24n0140_p0668a15║戴角擎頭去復來雪庭兩見戰旗開軍前不悞將軍
B24n0140_p0668a16║令空有英雄出九垓九垓雖出有牢關未透牢關未
B24n0140_p0668a17║足觀棒頭有眼明如日要識真金火裏看（佛燈珣）
B24n0140_p0668a18║見說閩山多蠱毒千方百計避無由塲中既有催魂
B24n0140_p0668b01║鬼一命還他方始休（虗堂愚）
B24n0140_p0668b02║雪峰普請次自負一束藤路逢一僧便拋下僧
B24n0140_p0668b03║擬取師一踏踏倒歸舉似長生曰我適來踏得
B24n0140_p0668b04║者僧甚快長生曰和尚須替者僧下涅槃堂始
B24n0140_p0668b05║得　雪竇云長生大似東家人死西家人助哀
B24n0140_p0668b06║也好與一踏　頌曰
B24n0140_p0668b07║暗拋香餌在江𣾨果是金鱗釣得歸不是絲綸收得
B24n0140_p0668b08║疾幾乎輸與鷺鷥兒（上方益）
B24n0140_p0668b09║偉哉雪老法中英肩上藤薪覿靣呈目前不薦當頭
B24n0140_p0668b10║著和身一踏倒囊傾會知擔重因柴束自然便重不
B24n0140_p0668b11║便輕何山奉報諸禪侶孩兒須是的親生（佛燈珣）
B24n0140_p0668b12║雪老擔藤憇歇時一僧纔見便慈悲近前擬取攔胸
B24n0140_p0668b13║踏舉似長生更一椎（石門聰）
B24n0140_p0668b14║雪峰踏者僧不殺長生扶者僧不起可憐一束爛枯
B24n0140_p0668b15║藤狼藉至今愁滿地（西巖惠）
B24n0140_p0668b16║雪峰與玄沙夾籬次沙曰夾籬處還有佛法也
B24n0140_p0668b17║無師曰有曰如何是夾籬處佛法師撼籬一下
B24n0140_p0668b18║沙曰某甲不與麼師曰子又作麼生曰穿取筏
B24n0140_p0669a01║頭過來　頌曰
B24n0140_p0669a02║父子相擕入故園[竺-二+((ㄇ@人)/伐)]頭時過短籬邊爛泥有刺無人
B24n0140_p0669a03║見踏著方知脚底穿
B24n0140_p0669a04║雪峰因三聖問透網金鱗以何為食師曰待汝
B24n0140_p0669a05║出網來向汝道聖曰一千五百人善知識話頭
B24n0140_p0669a06║也不識師曰老僧住持事繁　頌曰
B24n0140_p0669a07║透網之魚不上鈎貪游浪水認浮頭高灘坐釣垂慈
B24n0140_p0669a08║者回棹收綸𨚫上舟
B24n0140_p0669a09║透網金鱗休云滯水搖蕩乾坤振鬣擺尾千尺鯨奔
B24n0140_p0669a10║洪浪飛一聲雷震清颷起清颷起天上人間知幾幾
B24n0140_p0669a11║（雪竇題）
B24n0140_p0669a12║張三賣物高擡價李四還依市價酬交易不成猶作
B24n0140_p0669a13║閙李公店舖一時休（海印信）
B24n0140_p0669a14║老倒漁翁坐釣臺金鱗赫赫鼓波來海門空濶纔施
B24n0140_p0669a15║網霹靂一轟天地開（真淨文）
B24n0140_p0669a16║放去收來得自由不堪憂處亦堪憂可憐滯句承言
B24n0140_p0669a17║者爭是爭非空白頭
B24n0140_p0669a18║透網金鱗掣電機休云滯水與拖泥雷霆一擊青霄
B24n0140_p0669b01║裏傾湫何處不滂瀰（真如詰）
B24n0140_p0669b02║出網分明向道休風雲會處有來由雷霆昨夜聲相
B24n0140_p0669b03║應依舊為霖徧九州（圖通仙）
B24n0140_p0669b04║擭浪拏雲勢可驚平空驟雨似盆傾不因放𨚫淮河
B24n0140_p0669b05║閘九曲潮頭卒未平（上方益）
B24n0140_p0669b06║洞裏無分別有天桃花似錦柳如綿仙家不會論冬
B24n0140_p0669b07║夏石爛松枯是一年（五祖演）
B24n0140_p0669b08║鯤鯨已插摩霄翼海客猶懸釣月鈎不顧翻空洪浪
B24n0140_p0669b09║惡一帆風信出鼇頭（佛心才）
B24n0140_p0669b10║全死中全活全活中全死一個訝郎當一個福建子
B24n0140_p0669b11║（徑山果）
B24n0140_p0669b12║金鱗透綱欲吞舟一向衝波逆水流𨚫被漁翁閒引
B24n0140_p0669b13║釣隨波逐浪謾悠悠（鼓山珪）
B24n0140_p0669b14║俊鶻冲天寒雞曉眠脫略窠窟遲速不偏截斷命根
B24n0140_p0669b15║急處放當頭手脚緩時樣滴水冰生不認渠坐籌幃
B24n0140_p0669b16║幄江海量君不見透網金鱗活計新住持事繁笑殺
B24n0140_p0669b17║人（月堂昌）
B24n0140_p0669b18║百草頭出沒三界外遨遊徒布漫天網虛下釣鼇鈎
B24n0140_p0670a01║搖鱗振鬣撼乾坤兀自昂頭洪浪噴棒兩點喝雲奔
B24n0140_p0670a02║肻將爭戰定功勛（圓悟勤）
B24n0140_p0670a03║張猴白李猴黑硬如綿軟如銕驀路相逢兩會家臨
B24n0140_p0670a04║濟未是白拈賊（遯菴演）
B24n0140_p0670a05║新羅拄杖遂寧鉢衲子家風那個無一等看來如墨
B24n0140_p0670a06║黑誰能重與較錙銖（虗堂愚）
B24n0140_p0670a07║雪峰問僧近離甚處曰覆船師曰生死海未渡
B24n0140_p0670a08║為甚麼覆𨚫船僧無語乃回舉似覆船船曰何
B24n0140_p0670a09║不道渠無生死僧再至進此語師曰此不是汝
B24n0140_p0670a10║語曰是覆船恁麼道師曰我有二十棒寄與覆
B24n0140_p0670a11║船二十棒老僧自喫不干闍黎事　頌曰
B24n0140_p0670a12║未渡生死海不應覆𨚫船渠本無生死超然離二邊
B24n0140_p0670a13║長如杲日麗中天舒光照到雪峰前
B24n0140_p0670a14║生死海中猶未渡傳言送語幾千程一棒打翻東海
B24n0140_p0670a15║鯉迷人直下便狂惺（尼無著總）
B24n0140_p0670a16║雪峰上堂舉拂子曰遮個為中下僧問上上人
B24n0140_p0670a17║來如何師舉拂子僧曰遮個為中下師打之（或作
B24n0140_p0670a18║拈起拄杖）雲門曰我不似雪峰打葛藤驀拈拄杖云
B24n0140_p0670b01║我這個只為中下機人有僧問忽遇上上人來
B24n0140_p0670b02║時如何便打　頌曰
B24n0140_p0670b03║迅雷不及掩耳下椿要在急水水深摏脚若長耳畔
B24n0140_p0670b04║雷聲四起拈起拄杖為他中下上上人來放過不打
B24n0140_p0670b05║秦人一入桃花源子孫千世為神仙（月堂昌）
B24n0140_p0670b06║大機圓應大用直截雪峰雲門只得一橛畢竟如何
B24n0140_p0670b07║不說不說（松源岳）
B24n0140_p0670b08║雪峰因閩王問擬欲葢一所佛殿去時如何師
B24n0140_p0670b09║曰大王何不葢取一所空王殿曰請師樣子師
B24n0140_p0670b10║展兩手　雲門云一舉四十九　頌曰
B24n0140_p0670b11║空王殿樣子雪峰展兩手添得老韶陽一舉四十九
B24n0140_p0670b12║總是面南看北斗（即菴覺）
B24n0140_p0670b13║雪峰送南際長老出乃作女人拜際斂手應諾
B24n0140_p0670b14║諾師以手斫額便歸　頌曰
B24n0140_p0670b15║送客隨家豐儉施盡情為餞免生疑𨚫蒙惠重過相
B24n0140_p0670b16║贈斂手遙知向暮歸（投子青）
B24n0140_p0670b17║保福因雪峰上堂曰諸上座望州亭與汝相見
B24n0140_p0670b18║了也烏石嶺與汝相見了也僧堂前與汝相見
B24n0140_p0671a01║了也師舉問鵝湖僧堂前相見即且置秪如望
B24n0140_p0671a02║州亭烏石嶺甚麼處相見鵝湖驟步歸方丈師
B24n0140_p0671a03║低頭入僧堂　頌曰
B24n0140_p0671a04║望州烏石與堂前相見相逢萬萬千唯有鵝湖并保
B24n0140_p0671a05║福此時相見解推遷（汾陽昭）
B24n0140_p0671a06║望州烏石常見見何故禪人𨚫背違保福鵝湖雖得
B24n0140_p0671a07║意埋兵會未展鏘旗（海印信）
B24n0140_p0671a08║登山過水幾區區特地相逢問道途堪笑華山陳處
B24n0140_p0671a09║士長安路上倒騎驢（大洪遂）
B24n0140_p0671a10║密密堂堂早二三本來無物更何堪癡人見了生歡
B24n0140_p0671a11║喜作者相逢滿面慚（龍門遠）
B24n0140_p0671a12║望州烏石與僧堂業識茫茫不可當提起衲僧拄杖
B24n0140_p0671a13║子五湖四海沸如湯（徑山杲）
B24n0140_p0671a14║藕絲引鯨鼇針𨦟輥芥投望州烏石嶺未唱已先酬
B24n0140_p0671a15║大唐擊鼓新羅舞覿回相呈不相覩（圓悟勤）
B24n0140_p0671a16║望州烏石僧當前驟步低頭隔大千若是咬人師子
B24n0140_p0671a17║子反身不在草頭邊（一翁如）
B24n0140_p0671a18║保福因僧問雪峰平生有何言句得以羚羊掛
B24n0140_p0671b01║角時師曰我不可作雪峰弟子不得　頌曰
B24n0140_p0671b02║人前慣出手退三添作九一眼未嘗看無家自能走
B24n0140_p0671b03║雪峰之句羚羊掛角他他弟子沒來山龍蛇陣上看
B24n0140_p0671b04║謀略
B24n0140_p0671b05║雪峰未審何言句得似羚羊掛角時拊擊自然皆率
B24n0140_p0671b06║舞不須羗管隔雲吹（虗堂愚）
B24n0140_p0671b07║鏡清問雪峰古人有言峰便倒臥良久起曰問
B24n0140_p0671b08║甚麼清再問峰云虗生浪死漢　頌曰
B24n0140_p0671b09║尋常愛客恨無來及至人來懶話陪空臥早知眠不
B24n0140_p0671b10║當虛勞紅熖落寒灰（投子青）
B24n0140_p0671b11║雲菴真淨禪師黃龍南之的嗣也上堂舉雪峰云南
B24n0140_p0671b12║山有條鱉鼻蛇你等諸人出入好看師云雪峰無
B24n0140_p0671b13║大人相然則虵無頭不行長慶恰如個新婦兒怕
B24n0140_p0671b14║阿家相似便道堂中今日大有人喪身失命雲門
B24n0140_p0671b15║拽拄杖攛向雪峰面前作怕勢師云為虵畵足玄
B24n0140_p0671b16║沙云用南山作什麼師云道我見處親切不免只
B24n0140_p0671b17║在窠窟裏更無一人有些子天然氣槩報寧門下
B24n0140_p0671b18║（莫有天然氣槩底麼不敢望你別懸慧日獨振玄風且向古人鶻臭布衫上知些子氣息也難得）
B24n0140_p0672a01║天童應菴禪師上堂舉趙州和尚一日見僧來便回
B24n0140_p0672a02║壁書梵字僧展坐具禮三拜州轉身僧收坐具便
B24n0140_p0672a03║行州云苦苦僧撫掌呵呵大笑師云苦苦苦中苦
B24n0140_p0672a04║樂中苦誰道黃金如糞土象骨老師曾輥毬秘魔
B24n0140_p0672a05║杈下捉老鼠
B24n0140_p0672a06║天寧楚石禪師雪峰贊云對眾輥木毬當塲拈鱉鼻
B24n0140_p0672a07║明明出胸襟一一葢天地
B24n0140_p0672a08║覺範禪師智證傳云雪峰函葢乾坤句截斷眾流句
B24n0140_p0672a09║隨波逐浪句傳曰宗師約法以定綱宗以簡偏邪
B24n0140_p0672a10║如雪峰三句玄沙嘗言之曰是汝諸人見有嶮惡
B24n0140_p0672a11║見有大蟲刀劒諸事來逼汝身命便生無限畏怖
B24n0140_p0672a12║恰如世間畵師自畵作地獄變相畵大蟲刀劒了
B24n0140_p0672a13║好好地看着𨚫自生怕怖亦不是別人與汝為過
B24n0140_p0672a14║汝如今欲免此幻惑麼但識取金剛眼睛若識得
B24n0140_p0672a15║不曾教有纖塵可得露現何處更有虎狼刀劒解
B24n0140_p0672a16║嗋嚇得汝直至釋迦如是伎倆亦覺出頭處不得
B24n0140_p0672a17║所以我向汝道沙門眼把定世界函葢乾坤不漏
B24n0140_p0672a18║絲髮何處更有一物為汝知見如是出脫如是奇
B24n0140_p0672b01║特何不究取此函葢乾坤句也又曰鐘中無鼓響
B24n0140_p0672b02║鼓中無鐘聲鐘鼓不交叅句句無前後如壯士展
B24n0140_p0672b03║臂不借他力如師子遊行豈求伴侶此截斷眾流
B24n0140_p0672b04║句也又曰大唐國內宗乘未有一人舉倡設有一
B24n0140_p0672b05║人眾倡盡大地人失𨚫性命無孔銕鎚相似一時
B24n0140_p0672b06║亡鋒結舌去汝語人賴我不惜身命共汝顛倒知
B24n0140_p0672b07║見隨汝狂意方有申問處我若不共汝與麼知聞
B24n0140_p0672b08║去汝向什麼處得見我此隨波逐浪句也
B24n0140_p0672b09║大慧普覺禪師上堂舉雪峰透綱金鱗以何為食師
B24n0140_p0672b10║云二尊宿一人粗似丘山一人細如米末雖然粗
B24n0140_p0672b11║細不同稱來輕重恰好徑山今日真實告報汝等
B24n0140_p0672b12║諸人切勿鑽龜打瓦
B24n0140_p0672b13║大慧普覺禪師舉僧問古澗寒泉時如何師云雪峰
B24n0140_p0672b14║不答話疑殺多少人趙州道苦回赤不如語直若
B24n0140_p0672b15║是妙喜即不然古澗寒泉時如何到江扶㯭棹出
B24n0140_p0672b16║嶽濟民田飲者如何清凉肺腑此語有兩負門若
B24n0140_p0672b17║人辯得許你具叅學眼
B24n0140_p0672b18║大慧普覺禪師示眾舉大王向雪峰會裏請神晏住
B24n0140_p0673a01║鼓山雪峰曰好一隻聖箭折𨚫也師云眾中商量
B24n0140_p0673a02║道是麼處是聖箭折處云鼓山不合荅他話是聖
B24n0140_p0673a03║箭折處鼓山不合說道理是聖箭折處恁麼批判
B24n0140_p0673a04║非惟不識鼓山亦不識孚老殊不知孚上座正是
B24n0140_p0673a05║一枚賊漢於鼓山納一場敗闕𢗞㦬而歸𨚫來雪
B24n0140_p0673a06║峰處拔本大似屋裏販楊州若非雪峰有大人相
B24n0140_p0673a07║這賊向甚處容身當時可惜放過𨚫成不了底公
B24n0140_p0673a08║案只今莫有為古人出氣底試出來我要問汝甚
B24n0140_p0673a09║麼處是甚箭折處
B24n0140_p0673a10║普覺禪師到雪峰值建菩提會請普說問話畢乃云
B24n0140_p0673a11║菩提宿將坐重圍劫外時時木馬嘶寸刃不施魔
B24n0140_p0673a12║胆碎望風先已堅降旗雪峰法窟真歇場中人人
B24n0140_p0673a13║懷報佛報祖之心個個抱安國安家之略智如鶖
B24n0140_p0673a14║子辨若滿慈雲門今日到來只得結舌有分然官
B24n0140_p0673a15║不容針私通車馬既到這里不可徒然略借主人
B24n0140_p0673a16║威光與大眾赴個時節遂拈起拄杖云還委悉麼
B24n0140_p0673a17║天高羣象正海濶百川朝
B24n0140_p0673a18║普覺禪師舉雪峰望州亭相見頌云望州烏石與僧
B24n0140_p0673b01║堂業識茫茫不可當提起衲僧拄杖子五湖四海
B24n0140_p0673b02║沸如湯
B24n0140_p0673b03║普覺曰昔靈雲見桃花悟道曰從緣悟達永無退失
B24n0140_p0673b04║又雪峰自作塔銘曰從緣有者始終而成壞非從
B24n0140_p0673b05║緣得者歷劫而常堅此二尊宿所見且道是一般
B24n0140_p0673b06║是兩般若道是一般一人以從緣而得為是一人
B24n0140_p0673b07║以從緣而得為非若道兩般不可二大老各立門
B24n0140_p0673b08║戶疑惑後人鵝王擇乳素非鴨類知立禪還知二
B24n0140_p0673b09║大老落處麼若不知雲門直為汝說破二由一有
B24n0140_p0673b10║一亦莫守一心不生萬法無咎已上兩叚不同收
B24n0140_p0673b11║歸上科
B24n0140_p0673b12║天童覺和尚舉雪峰透網金鱗頌曰浪級初昇雲雷
B24n0140_p0673b13║相送騰躍稜稜看大用燒尾分明度禹門華鱗未
B24n0140_p0673b14║肻淹虀甕老成人不驚眾慣臨大敵初無恐泛泛
B24n0140_p0673b15║端如五兩輕堆堆何啻千鈞重高名四海復誰同
B24n0140_p0673b16║介立八風吹不動
B24n0140_p0673b17║天童舉雪峰在德山作飯頭頌曰末後句會也無德
B24n0140_p0673b18║山父子太含胡座中亦有江南客莫向人前唱鷓
B24n0140_p0674a01║鴣
B24n0140_p0674a02║雪峰巖頭欽山自湘中入江南至新吳山之下欽山
B24n0140_p0674a03║濯足澗側見菜葉而喜指以謂二人曰此山必有
B24n0140_p0674a04║道人可沿流尋之雪峰恚曰汝智眼太濁他日如
B24n0140_p0674a05║何辯人彼不惜福此住山何為哉
B24n0140_p0674a06║雪峰東山空禪師答余才茂書向辱枉顧荷愛之厚
B24n0140_p0674a07║別後又承惠書益自感愧某本巖穴間人與世漠
B24n0140_p0674a08║然才茂似知之今雖作長老居方丈只是前日空
B24n0140_p0674a09║上座常住有無一付主事出入支籍竝不經眼不
B24n0140_p0674a10║畜衣鉢不用常住不赴外請不求外援任緣而住
B24n0140_p0674a11║初不作明日計才茂既以道舊見稱故當相忘於
B24n0140_p0674a12║道今書中就覔數脚夫不知此脚夫出於常住耶
B24n0140_p0674a13║空上座耶若出於空空亦何有若出常住是私用
B24n0140_p0674a14║常住一涉私則為盜豈有善知識而盜用常住乎
B24n0140_p0674a15║公既亦帝鄉求好事不宜於寺院營此等事公閩
B24n0140_p0674a16║人所見所知皆閩之長老一住着院則常住盡盜
B24n0140_p0674a17║為己有或用結好貴人或用資給俗家或用接陪
B24n0140_p0674a18║已知殊不念其為十方常住招提僧物也今之戴
B24n0140_p0674b01║角披毛償所負者多此等人先佛明言可不懼哉
B24n0140_p0674b02║比年已來寺舍殘廢僧徒寥落皆此等咎願公勿
B24n0140_p0674b03║置我於此等軰中公果見信則他寺所許者皆謝
B24n0140_p0674b04║而莫此則公之前程未可量也逆耳之言不知以
B24n0140_p0674b05║謂如何時寒途中保愛（林間錄）
B24n0140_p0674b06║
B24n0140_p0674b07║
B24n0140_p0674b08║
B24n0140_p0674b09║雪峰志卷之十終
B24n0140_p0674b10║助刻寺誌芳名
B24n0140_p0674b11║賴孝鄉　銀貳拾兩
B24n0140_p0674b12║鄭崇絢　銀貳拾兩
B24n0140_p0674b13║吳武鄉　銀貳拾兩
B24n0140_p0674b14║陳衍尊　銀壹拾兩
B24n0140_p0674b15║曾昌谷　銀參兩正
B24n0140_p0674b16║陳秀珠　銀貳兩正
B24n0140_p0674b17║陳秀相　銀貳兩正
B24n0140_p0674b18║勸緣吳梁鄉