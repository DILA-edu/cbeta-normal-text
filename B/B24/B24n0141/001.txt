B24n0141_p0677a01║
B24n0141_p0677a02║
B24n0141_p0677a03║
B24n0141_p0677a04║
B24n0141_p0677a05║
B24n0141_p0677a06║
B24n0141_p0677a07║
B24n0141_p0677a08║
B24n0141_p0677a09║
B24n0141_p0677a10║嵩書自序
B24n0141_p0677a11║文林郎登封縣知縣邢臺傅梅元鼎撰
B24n0141_p0677a12║世謂天道遠人事邇乃儒者有言天人相與之際可
B24n0141_p0677a13║得兮遠邇乎此其故聖人罕言之即門弟子無所聞
B24n0141_p0677a14║而恒言則曰飲啄皆前定夫飲啄性也前定命也津
B24n0141_p0677a15║津出庸愚之口抑又何耶先揚州府君年不惑時四
B24n0141_p0677a16║上春官三試既畢出闈就寢夢有冕而自稱山人者
B24n0141_p0677a17║直入內室寤而識之數日家報至第四子生問懸弧
B24n0141_p0677a18║之候即夢寤之頃也府君私念曰既冕矣猶稱山人
B24n0141_p0677b01║是兒必當有異因命名山子山子年七歲從父官山
B24n0141_p0677b02║東始出就外傅更今名曰梅則受詩季父南皋先生
B24n0141_p0677b03║年十一從父官宛南則受易吉水羅先生年十六從
B24n0141_p0677b04║父官京師則受春秋麻城梅先生後以春秋舉京兆
B24n0141_p0677b05║自府君謝郡數載即世梅年三十北遊成均間從建
B24n0141_p0677b06║業焦先生受書久之丁先恭人艱友里中吳生讀三
B24n0141_p0677b07║禮蓋三十年泛濫六藝之中卒無所遇久待公車不
B24n0141_p0677b08║覺顛毛短矣夫學者載籍極博猶考信於六藝梅自
B24n0141_p0677b09║髮未燥從事鉛槧于二酉之藏多所涉獵今雖老大
B24n0141_p0677b10║偃蹇不敢跳入二氏惟是以六經為折衷也六經聖
B24n0141_p0677b11║人之文聖人亦數變矣蓋上古之世惟結繩而治耳
B24n0141_p0677b12║自書契與八卦畫為文字之始嗣是而增卦爻而箸
B24n0141_p0677b13║本草而服衣裳而制律呂至於治曆明時齊政徽典
B24n0141_p0677b14║煥乎其有文章也凡五變而盛矣又至於忠質文互
B24n0141_p0677b15║用制作損益爛焉方冊而文無可加凡三變而極矣
B24n0141_p0677b16║孔子轍環列國東周志阻歸而歎鳳泣麟乃刪述六
B24n0141_p0677b17║經為萬世之憲聖人而至此變之盡矣其曰述而不
B24n0141_p0677b18║作非不能作無庸作耳竊惟功業者持世之法度言
B24n0141_p0678a01║語者捄世之津梁兩者並重而要以心德為之基前
B24n0141_p0678a02║人有言𣦸而不朽者三予不謂然也夫世代遷易理
B24n0141_p0678a03║勢遞移乘時遘會非中有所得嘗試而漫為之功於
B24n0141_p0678a04║何有若夫言也者往往出於約結之人或圍於時束
B24n0141_p0678a05║於格意不得自宣思藉空言以俟來喆舉而措之鑿
B24n0141_p0678a06║鑿也故非盛德君子謂之窾言世見夫窾言者有當
B24n0141_p0678a07║乎哉六藝而後奇勛偉伐垂諸竹帛者歷歷可數即
B24n0141_p0678a08║論箸自顯代不乏人要以體大而瞻志曠而肆探六
B24n0141_p0678a09║經之秘擷百氏之華則不能不服膺司馬子長焉子
B24n0141_p0678a10║長世為太史以其宏博恣其馳騁述先人之意為史
B24n0141_p0678a11║記百三十篇自黃帝迄天漢蓋治亂善敗之林今古
B24n0141_p0678a12║火薪之寄序天官闡天地陰陽之奧近於易著平準
B24n0141_p0678a13║河渠律歷發經綸制作之蘊近於書禮樂兩篇悉二
B24n0141_p0678a14║經之旨而諸篇中更舉山川草木鳥獸為風人所未
B24n0141_p0678a15║殫者又近於詩至其抑揚褒貶微詞隱義亦庶幾春
B24n0141_p0678a16║秋家法也彼以絕代之才博古之學而遭李陵之禍
B24n0141_p0678a17║名辱身冤安得不鳴今讀其自序引西伯之羑里孔
B24n0141_p0678a18║子之陳蔡與屈原之離騷以至於失明髕腳遷蜀囚
B24n0141_p0678b01║秦之流謂其人皆意有所鬱結不得通其道也以此
B24n0141_p0678b02║發憤遂志有所論載卒欲藏之名山副在京師俟後
B24n0141_p0678b03║世聖人君子其思㴱其致可念矣今國家坐襲承平
B24n0141_p0678b04║之業日久上視士太輕求士太薄自制舉義外別無
B24n0141_p0678b05║物色之典無論三代耕莘釣渭之遇杳不可復即如
B24n0141_p0678b06║中古束帛尺書下賁巖穴尋常細事亦成曠儀矣士
B24n0141_p0678b07║生斯時一降世格生平之氣立盡噫天下一家誰肯
B24n0141_p0678b08║北走胡南走越哉雖有豪傑不得不俯首就之屈志
B24n0141_p0678b09║受之此其常也梅既以數奇久待公車不第家日益
B24n0141_p0678b10║貧不得不效陶元亮思以弦歌資三徑乃謁選探策
B24n0141_p0678b11║得濟北之商河既組而悔喟然歎曰男子生而桑弧
B24n0141_p0678b12║蓬矢以射四方六合內事皆兮內事予自少至壯東
B24n0141_p0678b13║未嘗觀海南未嘗渡江西未嘗入關北未嘗至塞既
B24n0141_p0678b14║不能如子長世官太史得紬覽石室金匱之書廣其
B24n0141_p0678b15║聞見又不能如子長足跡徧天下遐陬僻壤無不有
B24n0141_p0678b16║車輪馬跡以縱覽海內之勝擴其胸懷徒區區守一
B24n0141_p0678b17║簿書局促轅下俟河之清人壽幾何於是陳牒銓部
B24n0141_p0678b18║乞返初服當事者弗許未幾乃自商河移令登封甫
B24n0141_p0679a01║入境見二室插漢不覺躍然喜曰此古所謂中嶽嵩
B24n0141_p0679a02║高也夫天下之山讓嶽四方之嶽讓中梅𤰞𤰞黃綬
B24n0141_p0679a03║儼然稱茲山主雖一城僅如斗大而左右前後無非
B24n0141_p0679a04║山者因思先大夫曾名予山子以示賤於稺齡殆成
B24n0141_p0679a05║夙讖矣又思子美稱也在周班爵列第四等應兮茅
B24n0141_p0679a06║土方五十里今郎官出宰百里輿圖倍之又主祭境
B24n0141_p0679a07║內名山得比於古之諸侯豈偶然哉嚴親命之名
B24n0141_p0679a08║大君授之位相去四十年若合符節詎止一飲一啄
B24n0141_p0679a09║蒼蒼之表有主之者矣嵩故無書古今一切禮樂名
B24n0141_p0679a10║物委諸草莽掌故之謂何蓋亦有司失職所致也梅
B24n0141_p0679a11║竊有志焉以初至無年拮据荒政未敢誦言纂述既
B24n0141_p0679a12║踰一考徼天之幸時和年豐百姓順化諸臺薦剡數
B24n0141_p0679a13║上謬以治行高第拜璽書之寵有懷二人晉秩號有
B24n0141_p0679a14║加小子梅㴱自愧念無足稱塞萬一惟有搦三寸管
B24n0141_p0679a15║率職終志陰藉山嶽之靈以上報君父仰答天意此
B24n0141_p0679a16║其時矣魯論有言賢者識其大者不賢者識其小者
B24n0141_p0679a17║嵩山在禹貢名為外方漢制大邑曰令小邑曰長梅
B24n0141_p0679a18║所領小邑也奄有全嵩得自稱外方長在山言山於
B24n0141_p0679b01║是𨓆公布卷[打-丁+穸]舊[打-丁+窘]新考證往古之失得發明昭代
B24n0141_p0679b02║之典則期以補職方之遺僃史官之采凡有𮤚於嵩
B24n0141_p0679b03║山者芟其煩蕪正其缺謬兮曹列類自天象始
B24n0141_p0679b04║維天垂象[(林/日)*ㄆ]者列星太陽之榮萬物之精填官土位
B24n0141_p0679b05║主茲中央兮經遵紀職在保章辨色審度以觀妖祥
B24n0141_p0679b06║慎哉下土勿謂杳茫述星政第一
B24n0141_p0679b07║二氣肇兮萬類森然峙而為山流而為川奠方布潤
B24n0141_p0679b08║千祀萬年峴山墮淚鄴渠永傳一丘一壑得麗斯延
B24n0141_p0679b09║仰止嵩高峻極於天述峙勝第二
B24n0141_p0679b10║形勝自天選勝則人景山揆日土木以新物盛必衰
B24n0141_p0679b11║消息環循繁華餘幾化為埃塵既傷實亡更慮名湮
B24n0141_p0679b12║眷茲遺址懷彼先民述卜營第三
B24n0141_p0679b13║粵稽虞帝省方惟時柴望山川侯度以垂舉隅而反
B24n0141_p0679b14║中嶽可知後皇封禪作俑者誰三公視秩萬歲傳疑
B24n0141_p0679b15║警蹕盤遊𣪞鑒在茲述宸望第四
B24n0141_p0679b16║或謂才賢生不擇地載觀往逖降實不易出必有為
B24n0141_p0679b17║氣必有萃造化鍾靈適與之值人亦有言聖以學至
B24n0141_p0679b18║告爾後哲聿貞厥志述嶽生第五
B24n0141_p0680a01║巖巖嵩嶽作鎮中州冠蓋至止懷彼前修仕無顯晦
B24n0141_p0680a02║澤斬名留德功尚矣言亦千秋悠悠我思皇皇我憂
B24n0141_p0680a03║不知我者謂我何求述宦履第六
B24n0141_p0680a04║大人達道高士隱跡異遇殊趨各安所適泉石寄情
B24n0141_p0680a05║烟霞奚癖玉質輝山珠光𡡾澤處則皜皜出則赫赫
B24n0141_p0680a06║捷徑終南虛聲何益述巖棲第七
B24n0141_p0680a07║黃帝無為天下以理清淨養性厥惟李耳可以御政
B24n0141_p0680a08║可以全己且與化齊而畏生𣦸舉世皆迷日求久視
B24n0141_p0680a09║外身身存知者與幾述黃裔第八
B24n0141_p0680a10║浩浩乹坤茫茫亭毒聖凡均性華夷同育聖人大僃
B24n0141_p0680a11║斯文炳煜若夢若非佛生天竺三乘誰兮五宗惑俗
B24n0141_p0680a12║愈遠愈離吾道吾𢋫述竺業第九
B24n0141_p0680a13║坤德凝厚載嶽巍然巍然者嶽寶藏興焉簡冊匪誣
B24n0141_p0680a14║微顯可詮生之居之總總綿綿方內資用方外延年
B24n0141_p0680a15║刪同存異奕世珍傳述物華第十
B24n0141_p0680a16║土有墳羊山有靈夔造化變態不知所為界幽生異
B24n0141_p0680a17║境絕集奇出鬼入神若信若疑溺之障意通之解頥
B24n0141_p0680a18║博物君子無為世嗤述靈緒第十一
B24n0141_p0680b01║四始炳煥六義昭敷世變體兮代有前驅詠歌陳志
B24n0141_p0680b02║天藻自攄登高能賦庶幾大夫完石非寶有瑕或瑜
B24n0141_p0680b03║披蓁覓路不憚刪鉏述韻始第十二
B24n0141_p0680b04║日星代明雲漢為章高山峩峩流水洋洋天地之文
B24n0141_p0680b05║悠久無疆前為後師今傳昔名以繼以開有裁斯成
B24n0141_p0680b06║知我罪我先民是程述章成第十三
B24n0141_p0680b07║外方長曰余吏隱陽城述嵩書十三篇統計二十餘
B24n0141_p0680b08║萬言食則噍之寢則枕焉手判文書心搖袖札者再
B24n0141_p0680b09║更歲曆仰極天象俯究物情上下數千年間自六籍
B24n0141_p0680b10║所及以逮今茲凡星緯次舍流峙動靜之故州域國
B24n0141_p0680b11║邑宮室田里君臣朝野禮樂制度詞賦文章之跡即
B24n0141_p0680b12║仙釋之流詭異之事細而至於夭喬鳥獸鱗介器物
B24n0141_p0680b13║之屬亦為品詮悉合規度務在昭垂鑒戒非雅馴不
B24n0141_p0680b14║軌於正者靡得而載焉雖博遜子長不敢自謂成一
B24n0141_p0680b15║家之言然彼以其十識其大者吾以其一識其小者
B24n0141_p0680b16║云耳至若所謂有能紹明世正易傳繼春秋本詩書
B24n0141_p0680b17║禮樂之際故非此書所敢任也噫身已詘矣名已晦
B24n0141_p0680b18║矣言之傳否遑足計乎先正有言聖人之言海也苟
B24n0141_p0681a01║能通陰陽之氣達水泉之流以海為歸者皆海之溢
B24n0141_p0681a02║也夫小子亦囿於天道而不能已者也
B24n0141_p0681a03║萬曆四十年歲次壬子冬十月望日
B24n0141_p0681a04║
B24n0141_p0681a05║
B24n0141_p0681a06║
B24n0141_p0681a07║
B24n0141_p0681a08║
B24n0141_p0681a09║嵩書自序終
B24n0141_p0681a10║寺院六（菴附）
B24n0141_p0681a11║大法王寺（在縣北十里嵩山之南麓僃考志傳乃漢
B24n0141_p0681a12║明帝永平十四年創建魏明帝青龍二年車駕駐
B24n0141_p0681a13║蹕更名護國寺晉惠帝永康元年前增建一寺名
B24n0141_p0681a14║曰法華元魏孝文帝避暑於此隋文帝仁壽二年
B24n0141_p0681a15║創造舍利塔又名舍利寺唐太宗貞觀三年敕補
B24n0141_p0681a16║佛像賜莊安禪僧名曰功德寺玄宗開元十八年
B24n0141_p0681a17║更名御容寺代宗大曆元年重修又更名文殊師
B24n0141_p0681a18║利廣德法王寺五代後唐因廢壞之餘分為五院
B24n0141_p0681b01║仍歷代舊稱曰護國曰法華曰舍利曰功德曰御
B24n0141_p0681b02║容至宋初五院僧願合居仁宗慶曆八年增置殿
B24n0141_p0681b03║閣僧寮重造佛像賜名嵩山大法王寺金元與本
B24n0141_p0681b04║朝俱因之寺背負嵩岑如倚左右高峰張兩翼如
B24n0141_p0681b05║衛俯瞰二熊諸山排列如拱真天下形勝之區也）
B24n0141_p0681b06║嵩嶽寺（在法王寺西一里許元魏宣武帝於永平二
B24n0141_p0681b07║年令馮亮與沙門統僧暹河南尹甄琛等同視嵩
B24n0141_p0681b08║山形勝之處剙興土木本離宮也孝明帝正光元
B24n0141_p0681b09║年牓閒居寺廣大佛剎殫極國財僧徒濟濟彌七
B24n0141_p0681b10║百眾堂宇落落踰一千間可謂盛矣後周斷廢佛
B24n0141_p0681b11║法欲以寺為觀以塔為壇未果至隋開皇五年始
B24n0141_p0681b12║改題嵩嶽寺又度隸僧徒四百五十人未幾兵亂
B24n0141_p0681b13║焚毀唐興重為修復特賜田碾四所武后每幸嵩
B24n0141_p0681b14║山則以寺為行宮送鎮國金佛像貯焉後中宗又
B24n0141_p0681b15║於寺前造十三層浮圖讀李邕碑想其壯麗宋元
B24n0141_p0681b16║以後漸墮偉觀今也荒涼不堪吊矣）
B24n0141_p0681b17║會善寺（在嵩嶽寺西五里許本北魏孝文帝離宮也
B24n0141_p0681b18║魏亡為澄覺禪師精舍至隋開皇中賜名會善寺
B24n0141_p0682a01║唐興大加增飾有窣堵波琉璃壇記稱歲成具戒
B24n0141_p0682a02║者盈千日受潔供者數百可謂一時之盛矣朱梁
B24n0141_p0682a03║初營宮闕撤佛殿材木輦致汴京寺廢壞者六十
B24n0141_p0682a04║餘載宋開寶初有僧奉言全審者同心發願募化
B24n0141_p0682a05║重修漸復舊觀金元至今代有補葺不甚荒落寺
B24n0141_p0682a06║右一泉泠泠流於堦下僅供僧汲至山門而隱亦
B24n0141_p0682a07║一奇也）
B24n0141_p0682a08║少林寺（在縣西北三十五里少室北麓五乳峰之隈
B24n0141_p0682a09║後魏孝文太和中建沙門跋陁自西域來詔有司
B24n0141_p0682a10║於此寺處之廼於寺西臺造舍利塔翻經堂周建
B24n0141_p0682a11║德中滅法廢寺大象中即興復之尋改名陟岵寺
B24n0141_p0682a12║隋高祖受禪特令寺名仍舊開皇中詔賜少林寺
B24n0141_p0682a13║柏谷屯地一百頃大業末寺為盜焚獨塔存焉王
B24n0141_p0682a14║世充僭號洛邑立戍柏谷將圖梵宮寺僧志操惠
B24n0141_p0682a15║㻛曇宗等率眾擒世充姪仁則獻之於唐時太宗
B24n0141_p0682a16║為秦王賜書慰獎仍賜柏谷地四十頃水礳一具
B24n0141_p0682a17║既一天下盡廢偽主寺觀此寺特蒙置立歷太宗
B24n0141_p0682a18║高宗武后朝屢被恩寵玄宗開元中御書碑額七
B24n0141_p0682b01║字命鐫刻文皇手書於寺中裴漼作文記之歷代
B24n0141_p0682b02║相繼修營今獨完好）
B24n0141_p0682b03║峻極寺（在太室絕頂中峰之上按金碑云後唐天成
B24n0141_p0682b04║間有僧安禪師自金陵來駐足斯峰感文殊降迹
B24n0141_p0682b05║遂立殿一所至晉天福年中賜額峻極禪院至宋
B24n0141_p0682b06║末王貴妃自僃俸錢重修大殿後遭兵火廢蕩無
B24n0141_p0682b07║遺金大定間有忠公禪師者經營數載院宇重新
B24n0141_p0682b08║此峻極之始末也予按峻極寺有三院在中峰者
B24n0141_p0682b09║為上院在山麓者為中院在西𨵿者為下院後上
B24n0141_p0682b10║中二院俱廢獨下院存耳今為朝賀習儀之所）
B24n0141_p0682b11║永泰寺（在縣西北二十里太室之右足後魏正光二
B24n0141_p0682b12║年孝明帝之妹出家為尼敕為置此本名明練寺
B24n0141_p0682b13║周武時廢隋開皇中重加修復又度尼若干人唐
B24n0141_p0682b14║貞觀三年議尼寺居山慮恐非人侵擾敕令移額
B24n0141_p0682b15║於偃師至神龍二年嵩嶽寺僧道瑩奏請重修追
B24n0141_p0682b16║薦故永泰公主改名永泰寺記稱簷宇四繞廻廊
B24n0141_p0682b17║復周蹬道凌虛懸階數帀倚山臨水亦名剎也今
B24n0141_p0682b18║寺廢將盡有石幢石獸數事雕鏤精巧近代所無）
B24n0141_p0683a01║盧巖寺（在縣東北十五里太室之左麓也踰嶺渡澗
B24n0141_p0683a02║五六轉始望見寺門峰巒環繞寺後有瀑布泉茂
B24n0141_p0683a03║樹清湍足稱幽勝相傳是盧鴻故居因名盧巖按
B24n0141_p0683a04║盧徵君所居自號寧極乃官為營建者鴻又廣學
B24n0141_p0683a05║廬聚徒至五百人䂓模闊大其沒也子孫不宜居
B24n0141_p0683a06║遂舍宅為寺此理之可信者第按鴻所自著嵩山
B24n0141_p0683a07║十志有太室南麓天門石崖之語與此東西相去
B24n0141_p0683a08║踰三十里鴻不應有兩宅也又按李白集有贈盧
B24n0141_p0683a09║徵君昆弟詩云二盧竟不起萬乘高其風惜史逸
B24n0141_p0683a10║其名意盧巖或鴻之昆弟故居耶）
B24n0141_p0683a11║下盧巖寺（在盧巖寺東南三里平坡之上登盧巖者
B24n0141_p0683a12║自此寺後方漸高也）
B24n0141_p0683a13║龍潭寺（縣東北二十里在盧巖之北隔一大嶺由嶽
B24n0141_p0683a14║廟赴寺者渡嶺沿谿令人應接不暇寺據太室左
B24n0141_p0683a15║陲面前平壤可容萬馬倚山環水䂓模壯麗自寺
B24n0141_p0683a16║右登山五七轉折便至九龍潭潭上三面山圍中
B24n0141_p0683a17║開平地數十畝形勢絕佳相傳武后游龍潭時曾
B24n0141_p0683a18║建離宮於此後改為上龍潭寺今廢武后有同太
B24n0141_p0683b01║平公主游九龍潭詩見類苑或曰今龍潭寺在金
B24n0141_p0683b02║元時稱龍潭下院）
B24n0141_p0683b03║碑樓寺（在縣東四十里平原之上內有豫州劉刺史
B24n0141_p0683b04║碑石惡字泐逸其名矣寺前二里許有聚落古名
B24n0141_p0683b05║劉碑村蓋以此也又一斷碑文不可讀後僅存天
B24n0141_p0683b06║寶八年等數字乃知寺為唐人建也）
B24n0141_p0683b07║在孫寺（在縣東南四十里蔣庄古碑猶存碑隂刻大
B24n0141_p0683b08║齊河清三年歲在甲申敬造惜文字剝落殆盡不
B24n0141_p0683b09║可讀矣）
B24n0141_p0683b10║龍華寺（在告成鎮測景臺之東齊武平元年建）
B24n0141_p0683b11║馬鳴寺（在縣東四十里景店之南金大定十四年建）
B24n0141_p0683b12║西勝寺（在縣東五十里大冶鎮元至大年間建）
B24n0141_p0683b13║清凉寺（在縣西二十里少室清凉峰之下金貞祐四
B24n0141_p0683b14║年重修）
B24n0141_p0683b15║華嚴寺（在縣西三十五里水磨灣之上金正大三年
B24n0141_p0683b16║建）
B24n0141_p0683b17║寶林寺（在潁陽鎮南門外元至大間建）
B24n0141_p0683b18║三峰寺（在縣西九十里大峽內背山如屏面水如𭘧
B24n0141_p0684a01║元至正元年建）
B24n0141_p0684a02║（右諸寺創建之年大半考諸正統間舊志所載彼
B24n0141_p0684a03║時古人碑碣尚有存者八朝以來為前邑令磨平
B24n0141_p0684a04║遞鐫時貴詩文用之幾盡矣貞珉之災慘於秦火
B24n0141_p0684a05║良可歎恨亦有寺僧苦於搨取而潛瘞之土中者
B24n0141_p0684a06║瓦礫縱橫荊蒿滿目予雖有好古之心從何處一
B24n0141_p0684a07║一尋覓耶今通將基宇僅存世代無考者錄其名
B24n0141_p0684a08║與地於左方）
B24n0141_p0684a09║玉泉寺（在石羊𨵿外泉自地湧水光如玉）
B24n0141_p0684a10║淨明寺（在縣南三十里南店之東對箕山環潁水）
B24n0141_p0684a11║大嶽寺（在縣東南五十里費庄之陽）
B24n0141_p0684a12║黃峪寺（在縣東南四十里小熊山白栗坪之隂）
B24n0141_p0684a13║水峪寺（在縣東南五十里大熊山麓其南曰臥羊坪）
B24n0141_p0684a14║石門寺（在縣東南五十里石門山下境頗幽奇）
B24n0141_p0684a15║竹園寺（在縣東南六十里大熊山之隂）
B24n0141_p0684a16║龍泉寺（在縣西南五十里石道鎮）
B24n0141_p0684a17║寶勝寺（在少室寶勝峰下今廢）
B24n0141_p0684a18║弘化寺（在清凉寺西北一里許今廢）
B24n0141_p0684b01║普照寺（在縣西五十里胥店鎮）
B24n0141_p0684b02║崇法寺（在潁陽鎮西門外）
B24n0141_p0684b03║溫姑寺（在潁陽之南三里許）
B24n0141_p0684b04║菩提寺（在潁陽北二里背山面水松柏森然）
B24n0141_p0684b05║清水寺（在石堂山東嶺上襟山𭘧水亦勝境也）
B24n0141_p0684b06║白雲寺（在縣西八十五里于家集）
B24n0141_p0684b07║宣陽寺（在縣西九十里東王村）
B24n0141_p0684b08║崇福寺（一名潭榆寺在縣西九十里）
B24n0141_p0684b09║普明寺（在縣西南一百二十里丁流鎮之西長河當
B24n0141_p0684b10║門遠山列障去嵩雖遠然嵩之餘也而嵩山之寺
B24n0141_p0684b11║盡於此矣）
B24n0141_p0684b12║（又有史傳明繫嵩山而基址漫滅無考者書之以
B24n0141_p0684b13║存舊蹟吊古君子或有契焉目列於左）
B24n0141_p0684b14║道塲寺（馮亮為宣武造閒居佛寺林泉既奇營製又
B24n0141_p0684b15║美曲盡山居之妙亮時至京師延昌二年冬遇疾
B24n0141_p0684b16║還居嵩高道塲寺見北史）
B24n0141_p0684b17║石窟靈巖寺（北魏永熙二年正月齊獻武王自晉陽
B24n0141_p0684b18║出討尒朱兆大破之於赤洪嶺兆遁走自殺車駕
B24n0141_p0685a01║幸嵩高石窟靈巖寺見魏書）
B24n0141_p0685a02║天中寺（唐蘇味道有天中寺尋復禮上人詩云藩戚
B24n0141_p0685a03║三雍暇禪居二室隈見類苑）
B24n0141_p0685a04║封禪寺（五代時高僧貞峻在嵩山會善寺戒壇院納
B24n0141_p0685a05║法因棲封禪寺學新章律疏見高僧傳）
B24n0141_p0685a06║戒壇院（在會善寺西二百步許積翠峰下古稱會善
B24n0141_p0685a07║寺戒壇院非另一寺也其壇名琉璃壇唐宋時天
B24n0141_p0685a08║下僧尼受戒於此有四石刻天王像立四隅未圮
B24n0141_p0685a09║其餘棟柱陛礎石雕鬼神山水之形今俱臥荊棘
B24n0141_p0685a10║中矣壇東有元僧學士溥光石刻茶榜獨完好字
B24n0141_p0685a11║徑二寸頗具風骨）
B24n0141_p0685a12║峻極中院（在太室之麓今廢）
B24n0141_p0685a13║峻極下院（在西𨵿今為峻極寺頗稱修整內有古檜
B24n0141_p0685a14║數株）
B24n0141_p0685a15║寶林院（在中嶽廟北黃蓋峰之傍今廢）
B24n0141_p0685a16║龍潭院（在縣東北大寧保今廢）
B24n0141_p0685a17║淨明院（在縣南高馬保按舊碑云金貞祐四年僧法
B24n0141_p0685a18║通重修）
B24n0141_p0685b01║護國院
B24n0141_p0685b02║法華院
B24n0141_p0685b03║舍利院
B24n0141_p0685b04║功德院
B24n0141_p0685b05║御容院（以上五院註見前大法王寺下）
B24n0141_p0685b06║面壁菴（亦稱初祖菴在少林寺西北三里許即達磨
B24n0141_p0685b07║九年面壁之處也背倚五峰前臨䨥澗古松偃蓋
B24n0141_p0685b08║古柏參天為山中之勝境菴有蔡卞署書黃庭堅
B24n0141_p0685b09║頌俱鐫碑寺西閣簷下有石刻面壁之菴四大字
B24n0141_p0685b10║則蔡京書也菴內影石不類好事者為之耳）
B24n0141_p0685b11║二祖菴（在少林寺南鉢盂峰之巔乃惠可禪棲地也
B24n0141_p0685b12║菴前有四井探手可汲泉味甘美名卓錫泉門對
B24n0141_p0685b13║高岑稍升之西北望伊洛二水如雙白練平鋪煙
B24n0141_p0685b14║靄中亦奇觀也）
B24n0141_p0685b15║寶珠菴（在縣南白栗坪西十里南北有石門境有幽
B24n0141_p0685b16║閒之趣）
B24n0141_p0685b17║白雪菴（在城東南十四里雷家岡之南）
B24n0141_p0685b18║朝陽菴（在白栗坪河西）
B24n0141_p0686a01║吏隱菴（宋國博龐元常隱嵩山所築司馬溫公有詩
B24n0141_p0686a02║今廢）
B24n0141_p0686a03║張相公菴（在萬歲峰之前見邵堯夫集惜不著張之
B24n0141_p0686a04║名也）
B24n0141_p0686a05║郎官菴（與羅漢洞相近金元光二年菴僧慧朗曾與
B24n0141_p0686a06║五渡保民郭道寧同修羅漢洞見碑刻）
B24n0141_p0686a07║長春菴
B24n0141_p0686a08║谷神菴（二菴見嵩陽宮元時仆碑）
B24n0141_p0686a09║控鶴菴（在嵩山顛最㴱處宋劉居中居此二十年壁
B24n0141_p0686a10║間得異書習之成仙又孫登天臺賦曰王喬控鶴
B24n0141_p0686a11║以冲天菴名蓋取諸此今不詳其處矣）
B24n0141_p0686a12║
B24n0141_p0686a13║
B24n0141_p0686a14║
B24n0141_p0686a15║
B24n0141_p0686a16║
B24n0141_p0686a17║
B24n0141_p0686a18║
B24n0141_p0686b01║
B24n0141_p0686b02║
B24n0141_p0686b03║
B24n0141_p0686b04║
B24n0141_p0686b05║
B24n0141_p0686b06║
B24n0141_p0686b07║
B24n0141_p0686b08║
B24n0141_p0686b09║