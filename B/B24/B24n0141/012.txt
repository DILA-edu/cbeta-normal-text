B24n0141_p0704a10║嵩書卷之十二
B24n0141_p0704a11║（文林郎登封縣知縣傅梅元鼎撰）
B24n0141_p0704a12║韻始篇一
B24n0141_p0704a13║外方長曰古人有言登高能賦可以為大夫然則聲
B24n0141_p0704a14║律之道果與政通矣而必曰登高何哉豈有待於山
B24n0141_p0704a15║川之助耶蓋人之有遠趣逸韻者情近乎山水而登
B24n0141_p0704a16║臨眺望往往發為詩歌縱目開心神思若曠而澹焉
B24n0141_p0704a17║固其宜耳然古來奧區奇境以不遇通人名湮沒者
B24n0141_p0704a18║不可勝數惟曾經品題者稱焉由茲以譚山川與人
B24n0141_p0704b01║兩相待而俱稱不朽巍巍洋洋雖與天地竝昭可也
B24n0141_p0704b02║其何有于政乎嵩高在禹貢稱為外方自大雅篇出
B24n0141_p0704b03║而峻極之名遂著予首錄其詩取標于吉甫歸重于
B24n0141_p0704b04║嶽神匪獨以其韻也而韻實始基之矣其他古今篇
B24n0141_p0704b05║什託于此中者甚侈中原之大觀將在于是予廣收
B24n0141_p0704b06║而精取之各以代次俾觀者得論其世焉
B24n0141_p0704b07║周
B24n0141_p0704b08║嵩高八章尹吉甫（卿士）
B24n0141_p0704b09║嵩高維嶽駿極于天維嶽降神生甫及申維申及甫
B24n0141_p0704b10║維周之翰四國于蕃四方于宣
B24n0141_p0704b11║亹亹申伯王纘之事于邑于謝南國是式王命召伯
B24n0141_p0704b12║定申伯之宅登是南邦世執其功
B24n0141_p0704b13║王命申伯式是南邦因是謝人以作爾庸王命召伯
B24n0141_p0704b14║徹申伯土田王命傅御遷其私人
B24n0141_p0704b15║申伯之功召伯是營有俶其城寢廟既成既成藐藐
B24n0141_p0704b16║王錫申伯四牡蹻蹻鉤膺濯濯
B24n0141_p0704b17║王遣申伯路車乘馬我圖爾居莫如南土錫爾介圭
B24n0141_p0704b18║以作爾寶往近王舅南土是保
B24n0141_p0705a01║申伯信邁王餞于郿申伯還南謝于誠歸王命召伯
B24n0141_p0705a02║徹申伯土疆以峙其粻式遄其行
B24n0141_p0705a03║申伯番番既入于謝徒御嘽嘽周邦咸喜戎有良翰
B24n0141_p0705a04║不顯申伯王之元舅文武是憲
B24n0141_p0705a05║申伯之德柔惠且直揉此萬邦聞于四國吉甫作誦
B24n0141_p0705a06║其詩孔碩其風肆好以贈申伯
B24n0141_p0705a07║烝民八章尹吉甫
B24n0141_p0705a08║天生烝民有物有則民之秉𢑱好是懿德天監有周
B24n0141_p0705a09║昭假于下保茲天子生仲山甫
B24n0141_p0705a10║仲山甫之德柔嘉維則令儀令色小心翼翼古訓是
B24n0141_p0705a11║式威儀是力天子是若明命使賦
B24n0141_p0705a12║王命仲山甫式是百辟纘戎祖考王躬是保出納王
B24n0141_p0705a13║命王之喉舌賦政于外四方爰發
B24n0141_p0705a14║肅肅王命仲山甫將之邦國若否仲山甫明之既明
B24n0141_p0705a15║且哲以保其身夙夜匪解以事一人
B24n0141_p0705a16║人亦有言柔則茹之剛則吐之維仲山甫柔亦不茹
B24n0141_p0705a17║剛亦不吐不侮矜寡不畏彊禦
B24n0141_p0705a18║人亦有言德輶如毛民鮮克舉之我儀圖之維仲山
B24n0141_p0705b01║甫舉之愛莫助之衮職有闕維仲山甫補之
B24n0141_p0705b02║仲山甫出祖四牡業業征夫捷捷每懷靡及四牡彭
B24n0141_p0705b03║彭八鸞鏘鏘王命仲山甫城彼東方
B24n0141_p0705b04║四牡騤騤八鸞喈喈仲山甫徂齊式遄其歸吉甫作
B24n0141_p0705b05║誦穆如清風仲山甫永懷以慰其心
B24n0141_p0705b06║漢
B24n0141_p0705b07║邛疏劉向（光祿大夫）
B24n0141_p0705b08║八珍促壽五石延生邛疏得之鍊髓餌精人以百年
B24n0141_p0705b09║我享千齡寢息中嶽遊步仙庭
B24n0141_p0705b10║王子喬劉向
B24n0141_p0705b11║妙哉王子神遊氣爽笙歌伊洛擬音鳳響浮丘感應
B24n0141_p0705b12║接手俱上揮策青崖假翰獨往
B24n0141_p0705b13║魏
B24n0141_p0705b14║詠懷阮籍（步兵校尉）
B24n0141_p0705b15║王子十五年游衍伊洛濱朱顏茂春華辯慧懷清真
B24n0141_p0705b16║為見浮丘公舉手謝時人輕蕩易恍惚飄颻棄其身
B24n0141_p0705b17║飛飛鳴且翔揮翼且酸辛
B24n0141_p0705b18║宋
B24n0141_p0706a01║王子晉謝靈運（臨川內史）
B24n0141_p0706a02║淑質非不麗難以之百年儲宮非不貴豈若登雲天
B24n0141_p0706a03║王子愛清淨區中寔囂諠冀見浮丘公與爾共繽𮋒
B24n0141_p0706a04║梁
B24n0141_p0706a05║王太子江淹（金紫光祿大夫）
B24n0141_p0706a06║子喬好輕舉不待鍊銀丹控鶴去窈窕學鳳對巑岏
B24n0141_p0706a07║山無一春草谷有千年蘭雲衣不躑躅龍駕何時還
B24n0141_p0706a08║效阮公詩江淹
B24n0141_p0706a09║昔余登大梁西南望洪河時寒原野曠風急霜露多
B24n0141_p0706a10║仲冬正慘切日月少精華落葉縱橫起飛鳥時相過
B24n0141_p0706a11║搔首廣川隂懷歸思如何常願反初服閒步潁水阿
B24n0141_p0706a12║北朝
B24n0141_p0706a13║道士步虛詞庾信（司宗中大夫）
B24n0141_p0706a14║渾成空教立元始正圖開赤玉靈文下朱陵真氣來
B24n0141_p0706a15║中天九龍館倒景八風臺雲度弦歌響星移空殿𢌞
B24n0141_p0706a16║青衣上少室童子向蓬萊逍遙聞四會倐忽度三災
B24n0141_p0706a17║緱山引鮑照（前軍刑獄參軍）
B24n0141_p0706a18║王子吹笙去不還當時舊物惟緱山山㴱老樹藏遺
B24n0141_p0706b01║廟秋月春風空自閒轘轅左界連商雒碧瓦朱欄露
B24n0141_p0706b02║華薄經時掩戶庭草㴱永晝無人對花落徘徊未下
B24n0141_p0706b03║日將夕遙望嵩陽煙景微鶴馭飄颻向前許林間空
B24n0141_p0706b04║見白雲飛
B24n0141_p0706b05║門人（焦一霑　何流清）校字
B24n0141_p0706b06║
B24n0141_p0706b07║
B24n0141_p0706b08║
B24n0141_p0706b09║嵩書卷之十二終