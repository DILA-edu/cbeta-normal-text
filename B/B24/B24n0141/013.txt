B24n0141_p0706b10║嵩書卷之十三
B24n0141_p0706b11║韻始篇二
B24n0141_p0706b12║唐
B24n0141_p0706b13║五言古詩
B24n0141_p0706b14║歸山劉希夷（一名庭芝汝州人）
B24n0141_p0706b15║歸去嵩山道煙花覆青草草綠山無塵山青楊柳春
B24n0141_p0706b16║日暮松聲合空歌思殺人
B24n0141_p0706b17║嵩嶽聞笙劉希夷
B24n0141_p0706b18║月出嵩山東月明山益空山人愛清景散髮臥秋風
B24n0141_p0707a01║風止夜何清獨夜草蟲鳴仙人不可見乘月近吹笙
B24n0141_p0707a02║絳脣吸靈氣玉指調真聲真聲是何曲三山鸞鶴情
B24n0141_p0707a03║昔去落塵俗願言聞此曲今來臥嵩岑何幸承幽音
B24n0141_p0707a04║神仙樂吾事笙歌銘夙心
B24n0141_p0707a05║田家王績（待詔門下省）
B24n0141_p0707a06║家住箕山下門枕潁川濱不知今有漢唯言昔避秦
B24n0141_p0707a07║琴伴前庭月酒勸後園春自得中林士何忝上皇人
B24n0141_p0707a08║鳳笙曲沈佺期（太子詹事）
B24n0141_p0707a09║憶昔王子晉鳳笙遊虛空揮手弄白日安能戀青宮
B24n0141_p0707a10║豈無嬋娟子結念羅帷中憐壽不貴色身世兩無窮
B24n0141_p0707a11║感遇陳子昂（右拾遺）
B24n0141_p0707a12║吾愛鬼谷子青谿無垢氛囊括經世道遺身在白雲
B24n0141_p0707a13║七雄方龍鬬天下亂無君浮榮不足貴遵養晦時文
B24n0141_p0707a14║舒可彌宇宙卷之不盈分豈徒山木壽空與麋鹿群
B24n0141_p0707a15║寄宋之問田遊巖（太子洗馬）
B24n0141_p0707a16║信彼稱靈石居然狎遁棲徘徊承翠巘斌駁𭘧㴱溪
B24n0141_p0707a17║夕隂起層岫清景半虹蜺風來應嘯阮波渡可琴稽
B24n0141_p0707a18║僕也潁陽客望彼空思齊倘見山人至簪蒿且杖藜
B24n0141_p0707b01║答田遊巖宋之問（越州刺史）
B24n0141_p0707b02║家臨清溪水溪水遶盤石綠蘿四面垂褭褭百餘尺
B24n0141_p0707b03║風泉度絲管苔蘚鋪茵席傳聞潁陽人霞外漱靈液
B24n0141_p0707b04║忽枉巖中翰吟臥朝復夕何當遂遠遊物外𠋫逋客
B24n0141_p0707b05║奉使嵩山途經緱嶺宋之問
B24n0141_p0707b06║侵晨發洛城城中歌吹聲畢景至緱嶺嶺上煙霞生
B24n0141_p0707b07║草樹饒野意山川多古情大隱德所薄歸來可退耕
B24n0141_p0707b08║賦得雨從箕山來宋之問
B24n0141_p0707b09║雨從箕山來倏與飄風度晴明西峰日綠縟南溪樹
B24n0141_p0707b10║此時客精廬幸蒙真僧顧㴱入清淨理妙斷往來趣
B24n0141_p0707b11║意得兩契如言盡共忘諭觀化靜不動聞鳥懸可悟
B24n0141_p0707b12║向夕聞天香淹留不能去
B24n0141_p0707b13║使至嵩山尋杜四不遇慨然復傷田洗馬韓觀
B24n0141_p0707b14║主因以題壁贈杜侯杜四宋之問
B24n0141_p0707b15║洛橋瞻太室期子在雲烟歸來不相見孤賞弄寒泉
B24n0141_p0707b16║與君闊松石於茲二十年田公謝昭世韓子祕幽埏
B24n0141_p0707b17║憶昔同携手山棲接二賢笙歌入玄地詩酒坐寥天
B24n0141_p0707b18║舊友悉零落罷琴私自憐遊者非藥誤餐霞意可全
B24n0141_p0708a01║為余理還策相與事靈仙
B24n0141_p0708a02║初至崖口五渡宋之問
B24n0141_p0708a03║崖口眾山斷嶔崟聳天壁氣衝落日紅影入春潭碧
B24n0141_p0708a04║錦繢織苔蘚丹青畫松石水禽泛容與巖華飛的皪
B24n0141_p0708a05║微路從此㴱我來恨于役惆悵情未已群峰暗將夕
B24n0141_p0708a06║入崖口五渡寄李適徐彥伯
B24n0141_p0708a07║宋之問
B24n0141_p0708a08║抱琴登絕壑伐木泝清川路極意謂盡勢迴趣轉綿
B24n0141_p0708a09║人遠草木秀山㴱雲影鮮余負海嶠情自昔微尚然
B24n0141_p0708a10║彌曠十餘載今來宛仍前未窺仙源極獨進野人船
B24n0141_p0708a11║時攀乳竇憩屢薄天牕眠夜絃響松月朝楫弄苔泉
B24n0141_p0708a12║因冥象外理永謝區中緣碧潭可遺老丹砂堪學仙
B24n0141_p0708a13║莫使馳光暮空令歸鶴憐
B24n0141_p0708a14║答宋十一入崖口五渡見贈
B24n0141_p0708a15║李適（工部侍郎）
B24n0141_p0708a16║聞君訪遠山躋險造幽絕眇然青雲境觀奇彌年月
B24n0141_p0708a17║登嶺亦泝溪孤舟事沿越崿嶂傅彩翠崖磴互欹缺
B24n0141_p0708a18║石林上攢叢金澗下明滅捫壁窺丹井梯苔瞰乳穴
B24n0141_p0708b01║忽枉巖中贈對翫未嘗輟殷勤獨往事委曲煉藥說
B24n0141_p0708b02║邀余名山期從爾泛海渤歲晏秉夙心斯言匪張設
B24n0141_p0708b03║答宋十一入崖口五渡見贈
B24n0141_p0708b04║徐彥伯（太子賓客）
B24n0141_p0708b05║聞有獨往客拂衣捐世心結忻薄枉渚撰念縈舊林
B24n0141_p0708b06║經亘去崖合冥綿歸壑㴱琪樹環碧彩金潭生翠隂
B24n0141_p0708b07║㳂洄弄沙榜危仄眺明岑夕聞桂裏猿曉翫松上禽
B24n0141_p0708b08║雜珮蘊孤袖瓊敷綴雙衿我懷滄洲想懿爾白雲吟
B24n0141_p0708b09║秉願理方叶存期跡易尋茲言庶不負為報巖中琴
B24n0141_p0708b10║題元丹丘潁陽山居（并序）李白（翰林供奉）
B24n0141_p0708b11║丹丘家于潁陽新卜別業其地北倚馬嶺連峰嵩
B24n0141_p0708b12║丘南瞻鹿臺極目汝海雲嵓映鬱有佳致焉白從
B24n0141_p0708b13║之遊故有此作
B24n0141_p0708b14║仙遊度潁水訪隱同元君忽遺蒼生望獨與洪崖群
B24n0141_p0708b15║卜地初晦跡興言且成文𨚫顧北山斷前瞻南嶺分
B24n0141_p0708b16║遙通汝海月不隔嵩丘雲之子合逸趣而我欽清芬
B24n0141_p0708b17║舉跡倚松石談笑迷朝曛終願狎青鳥拂衣棲江濆
B24n0141_p0708b18║題元丹丘山居李白
B24n0141_p0709a01║故人棲東山自愛丘壑美青春臥空林白日猶不起
B24n0141_p0709a02║松風清襟袖石潭洗心耳羨君無紛喧高枕碧霞裏
B24n0141_p0709a03║潁陽別元丹丘李白
B24n0141_p0709a04║吾將元夫子異姓為天倫本無軒裳契素以煙霞親
B24n0141_p0709a05║嘗恨迫世網銘意俱未伸松柏雖寒苦羞逐桃李春
B24n0141_p0709a06║悠悠市朝間玉顏日緇磷所共重山嶽所得輕埃塵
B24n0141_p0709a07║精魄漸蕪穢衰老相憑因我有錦囊訣可以持君身
B24n0141_p0709a08║當餐黃金藥去為紫陽賔萬事難並立百年猶崇晨
B24n0141_p0709a09║別爾東南去悠悠多悲辛前志庶不易遠途期所遵
B24n0141_p0709a10║已矣歸去來白雲飛天津
B24n0141_p0709a11║聞丹丘子於城北營石門幽居中有高鳳遺跡
B24n0141_p0709a12║僕離群遠懷亦有棲遁之志因序舊以寄之
B24n0141_p0709a13║李白
B24n0141_p0709a14║春華滄江月秋色碧海雲離居盈寒暑對此長思君
B24n0141_p0709a15║思君楚水南望君淮水北夢魂雖飛來會面不可得
B24n0141_p0709a16║疇昔在嵩陽同衾臥羲皇綠蘿笑簪紱丹壑賤巖廊
B24n0141_p0709a17║晚途各分析乘興任所適僕在鴈門𨵿君為峨眉客
B24n0141_p0709a18║心懸萬里外影滯兩鄉隔長劒復歸來相逢洛陽陌
B24n0141_p0709b01║陌上何喧喧都令心意煩迷津覺路失託勢隨風𮋒
B24n0141_p0709b02║以茲謝朝列長嘯歸故園故園恣閒逸求古散縹帙
B24n0141_p0709b03║久欲入名山婚娶殊未畢人生信多故世事豈惟一
B24n0141_p0709b04║念此憂如焚悵然若有失聞君臥石門㝛昔契彌敦
B24n0141_p0709b05║方從桂樹隱不羨桃花源高鳳起遐曠幽人跡復存
B24n0141_p0709b06║松風清瑤瑟溪月湛芳樽安居偶佳賞丹心期此論
B24n0141_p0709b07║尋高鳳石門山中元丹丘李白
B24n0141_p0709b08║尋幽無前期乘興不覺遠蒼崖渺難涉白石忽欲晚
B24n0141_p0709b09║未窮三四山已歷千萬轉寂寂聞猿愁行行見雲[(冰-水+〡)*ㄆ]
B24n0141_p0709b10║高松上好月空谷宜清秋壑㴱古雪在石斷寒泉流
B24n0141_p0709b11║峰巒秀中天登眺不可盡丹丘遙相呼顧我忽而哂
B24n0141_p0709b12║遂造窮谷間始知靜者閒留歡達永夜清曉方言還
B24n0141_p0709b13║訓岑勛見尋就元丹丘對酒相待以詩見招
B24n0141_p0709b14║李白
B24n0141_p0709b15║黃鶴東南來寄書冩心曲倚松開其緘憶我腸斷續
B24n0141_p0709b16║不以千里遙命駕來相招中逢元丹丘登嶺宴碧霄
B24n0141_p0709b17║對酒忽思我長嘯臨清飇蹇余未相知茫茫綠雲垂
B24n0141_p0709b18║俄然素書及解此長渴饑策馬望山月途窮造階墀
B24n0141_p0710a01║喜茲一會面若覩瓊樹枝憶君我遠來我歡方速至
B24n0141_p0710a02║開顏酌美酒樂極忽成醉我情既不淺君意方亦㴱
B24n0141_p0710a03║相知兩相得一顧輕千金且向山客笑與君論素心
B24n0141_p0710a04║題嵩山逸人元丹丘山居（有序）
B24n0141_p0710a05║李白
B24n0141_p0710a06║白久在廬霍元公近遊嵩山故交㴱情出處無間
B24n0141_p0710a07║巖信頻及許為主人欣然適會本意當冀長往不
B24n0141_p0710a08║返欲便舉家就之兼書共遊因有此贈
B24n0141_p0710a09║家本紫雲山道氣未淪落沉懷丹丘志冲賞歸寂寞
B24n0141_p0710a10║朅來遊閎荒捫涉窮禹鑿夤緣泛湖海偃蹇涉廬霍
B24n0141_p0710a11║憑雷躡天窻弄景憩霞閣且欣登眺美頗愜隱淪諾
B24n0141_p0710a12║三山曠幽期四嶽聊所託故人憩嵩潁高義炳丹雘
B24n0141_p0710a13║滅跡遺紛囂終言本峰壑自矜林湍好不羨朝市樂
B24n0141_p0710a14║偶與真意并頓覺世情薄爾能折芳桂吾亦采蘭若
B24n0141_p0710a15║拙妻好乘鸞嬌女愛飛鶴提攜訪神仙從此鍊金藥
B24n0141_p0710a16║贈盧徵君昆弟李白
B24n0141_p0710a17║明主訪賢逸雲泉今已空二盧竟不起萬乘高其風
B24n0141_p0710a18║河上喜相得壺中趣每同滄洲即此地觀化游無窮
B24n0141_p0710b01║水落海上青[敖/龜]背覩方蓬與君弄倒景攜手凌星虹
B24n0141_p0710b02║嵩山采菖蒲者李白
B24n0141_p0710b03║神仙多古貌雙耳下垂肩嵩嶽逢漢武疑是九疑仙
B24n0141_p0710b04║我來采菖蒲服食可延年言終忽不見滅影入雲煙
B24n0141_p0710b05║喻帝竟莫悟終歸茂陵田
B24n0141_p0710b06║魯城北郭曲腰桑下送張子還嵩陽
B24n0141_p0710b07║李白
B24n0141_p0710b08║送別枯桑下凋葉落半空我行懵道遠爾獨知天風
B24n0141_p0710b09║誰念張仲蔚還依蒿與蓬何時一杯酒更與李膺同
B24n0141_p0710b10║送于十八應四子舉落第還嵩山
B24n0141_p0710b11║李白
B24n0141_p0710b12║吾祖吹槖籥天人信森羅歸根復太素群動熙元和
B24n0141_p0710b13║炎炎四真人摛辯若濤波交流無時寂楊墨曰成科
B24n0141_p0710b14║夫子聞洛誦誇才才故多為金好踊躍久客方蹉跎
B24n0141_p0710b15║道可束賣之五寶溢山河勸君還嵩丘開酌眄庭柯
B24n0141_p0710b16║三花如未落乘興一來過
B24n0141_p0710b17║送裴十八圖南歸嵩山李白
B24n0141_p0710b18║何處可為別長安青綺門胡姬招素手延客醉金樽
B24n0141_p0711a01║臨當上馬時我獨與君言風吹芳蘭折日沒鳥雀喧
B24n0141_p0711a02║舉手指飛鴻此情難具論同歸無早晚潁水有清源
B24n0141_p0711a03║君思潁水綠忽復歸嵩岑歸時莫洗耳為我洗其心
B24n0141_p0711a04║洗心得真情洗耳徒買名謝公終一起相與濟蒼生
B24n0141_p0711a05║送楊山人歸嵩山李白
B24n0141_p0711a06║我有萬古宅嵩陽玉女峰常留一片月挂在東溪松
B24n0141_p0711a07║爾去掇仙草菖蒲花紫茸歲晚或相訪青天騎白龍
B24n0141_p0711a08║贈嵩山焦鍊師李白
B24n0141_p0711a09║嵩山有神人焦鍊師者不知何許婦人也又云生
B24n0141_p0711a10║於齊梁時其年可稱五六十常胎息絕穀居無室
B24n0141_p0711a11║廬遊行若飛倐忽萬里世或傳其入東海登蓬萊
B24n0141_p0711a12║竟不能測其往也予訪道少室登三十六峰聞風
B24n0141_p0711a13║有寄灑翰遙贈
B24n0141_p0711a14║二室凌青天三花含紫煙中有蓬海客宛疑麻姑仙
B24n0141_p0711a15║道在喧莫染跡高想已綿時餐金鵝蕊屢讀碧苔篇
B24n0141_p0711a16║八極恣遊憩九垓常周旋下瓢酌潁水舞鶴來伊川
B24n0141_p0711a17║還歸空山上獨拂秋霞眠蘿月挂朝鏡松風鳴夜絃
B24n0141_p0711a18║潛光隱嵩嶽鍊魄棲雲幄霓裳何飄飄鳳吹轉綿邈
B24n0141_p0711b01║願同西王母下顧東方朔紫書倘可傳銘骨誓相學
B24n0141_p0711b02║寄焦鍊師李頎（新鄉[尉-小+少]）
B24n0141_p0711b03║得道凡百歲燒丹唯一身悠悠孤峰頂日見三花春
B24n0141_p0711b04║白鶴翠微裏黃精幽澗濵始知世上客不及山中人
B24n0141_p0711b05║仙境若在夢朝雲如可親何由覩顏色揮手謝風塵
B24n0141_p0711b06║潁陽東谿懷古崔曙（進士）
B24n0141_p0711b07║靈谿氛霧歇皎鏡清心顏空色不映水秋聲多在山
B24n0141_p0711b08║世人久疎曠萬物皆自閒白鷺寒更浴孤雲晴未還
B24n0141_p0711b09║昔時讓王者此地閉玄𨵿無以躡高步凄凉林壑間
B24n0141_p0711b10║早發交崖山還太室崔曙（一作薛據）
B24n0141_p0711b11║東林氣微白寒鳥忽高翔吾亦別茲去北山歸草堂
B24n0141_p0711b12║仲冬正三五日月遙相望蕭蕭過潁上朧朧辨少陽
B24n0141_p0711b13║川冰生積雪野火出枯桑獨往路難盡窮隂人易傷
B24n0141_p0711b14║傷此無衣客如何度雪霜
B24n0141_p0711b15║留別溫古上人兄并示舍弟縉
B24n0141_p0711b16║王維（尚書右丞）
B24n0141_p0711b17║解薜登天朝去師偶時哲豈惟山中人兼負松上月
B24n0141_p0711b18║㝛昔同遊止致身雲霞末開軒臨潁陽臥視飛鳥沒
B24n0141_p0712a01║好依盤石飯屢對瀑泉歇理齊小狎隱道勝寧外物
B24n0141_p0712a02║舍弟官崇高宗兄此削髮荊扉但灑掃乘閒當過拂
B24n0141_p0712a03║戲贈張五弟諲（時在常樂東園走筆成三首）
B24n0141_p0712a04║王維
B24n0141_p0712a05║吾弟東山時心尚一何遠日高猶自臥鐘動始能飯
B24n0141_p0712a06║領上髮未梳牀頭書不卷清川興悠悠空林對偃蹇
B24n0141_p0712a07║青苔石上淨細草松下軟牕外鳥聲閒階前虎心善
B24n0141_p0712a08║徒然萬象多澹爾太虛緬一知與物平自顧為人淺
B24n0141_p0712a09║對君忽自得浮念不煩遣
B24n0141_p0712a10║其二
B24n0141_p0712a11║張弟五車書讀書仍隱居染翰過草聖賦詩輕子虛
B24n0141_p0712a12║閉門二室下隱居十年餘宛是野人野時從漁父漁
B24n0141_p0712a13║秋風日蕭索五柳高且疎望此去人世渡水向吾廬
B24n0141_p0712a14║歲晏同攜手只應君與予
B24n0141_p0712a15║其三
B24n0141_p0712a16║設𦊨守[(奐-大+比)/免]兔垂釣伺遊鱗此是安口腹非𨵿慕隱淪
B24n0141_p0712a17║吾生好清靜蔬食去情塵今子方豪蕩思為鼎食人
B24n0141_p0712a18║我家南山下動息自遺身入鳥不相亂見獸皆相親
B24n0141_p0712b01║雲霞成伴侶虛白侍衣巾何事須夫子邀予谷口真
B24n0141_p0712b02║至閒居精舍呈正上人（即天后故宮）
B24n0141_p0712b03║儲光羲（監察御史）
B24n0141_p0712b04║太室三招提其趣皆不同不同非一趣况是天遊宮
B24n0141_p0712b05║雙嶺前夾門閣道復橫空寶坊若花積宛轉不可窮
B24n0141_p0712b06║流泉自成池青松信饒風秋宴景氣𢌞晶明丹素功
B24n0141_p0712b07║近將隱者鄰遠與西山通大師假慧照念以息微躬
B24n0141_p0712b08║嵩陽觀（即天皇故宮）儲光羲
B24n0141_p0712b09║真人上清室乃在中峰前花霧生玉井霓裳畫列仙
B24n0141_p0712b10║念茲宮故宇多此地新泉松栢有清隂薜蘿亦自妍
B24n0141_p0712b11║一聞步虛子又話逍遙篇忽若在雲漢風中意泠然
B24n0141_p0712b12║緱氏尉沈興宋置酒南溪留贈
B24n0141_p0712b13║王昌齡（龍標尉）
B24n0141_p0712b14║林色與溪古㴱篁引幽翠山樽在漁舟棹月情已醉
B24n0141_p0712b15║始窮清源口壑絕人境異春泉滴空崖萌草坼隂地
B24n0141_p0712b16║久之風榛寂遠聞樵聲至海鴈時獨飛永然滄洲意
B24n0141_p0712b17║古時青冥客滅迹淪一尉五子躊躇心豈其紛埃事
B24n0141_p0712b18║緱岑信所剋濟北余乃遂齊物意己會息肩理猶未
B24n0141_p0713a01║卷舒形性表脫略賢哲議乘月期角巾飯僧嵩陽寺
B24n0141_p0713a02║過緱山王處士黑石谷隱居
B24n0141_p0713a03║岑參（嘉州刺史）
B24n0141_p0713a04║舊居緱山下偏識緱山雲處士久不還見雲如見君
B24n0141_p0713a05║別來逾十秋兵馬日紛紛青谿開戰塲黑谷屯行軍
B24n0141_p0713a06║遂令巢由輩遠逐麋鹿群獨有南澗水潺湲如昔聞
B24n0141_p0713a07║緱山西峰草堂岑參
B24n0141_p0713a08║結廬對中嶽青翠常在門遂耽水木興盡作漁樵言
B24n0141_p0713a09║頃來闕章句但欲閒心魂日色隱空谷蟬聲喧暮村
B24n0141_p0713a10║曩聞道士語偶見清淨源隱几閱吹葉乘秋眺歸根
B24n0141_p0713a11║獨遊念求仲開徑招王孫片雨下南澗孤峰出東原
B24n0141_p0713a12║栖遲慮益淡脫略道彌敦野藹晴拂枕客帆遙入軒
B24n0141_p0713a13║尚平今何在此意誰與論佇立雲去盡蒼蒼月滿園
B24n0141_p0713a14║自潘陵尖還少室秋夕憑眺
B24n0141_p0713a15║岑參
B24n0141_p0713a16║草堂近少室夜靜聞風松月出潘陵尖照見十六峰
B24n0141_p0713a17║九月山葉赤谿雲淡秋容火點伊陽村煙㴱嵩角鐘
B24n0141_p0713a18║尚子不可見蔣生難再逢勝愜只自知佳趣為誰濃
B24n0141_p0713b01║昨詣山僧期上到天壇東向下望雷雨雲間見回龍
B24n0141_p0713b02║久與人群疎轉愛丘壑中心淡水木會興幽魚鳥通
B24n0141_p0713b03║稀微了自釋出處乃不同况本無宦情誓將依道風
B24n0141_p0713b04║㝛五渡谿仙人得道處常建（旴𣅿尉）
B24n0141_p0713b05║五渡谿上花生根依兩崖二月尋片雪願㝛秦人家
B24n0141_p0713b06║上見懸崖崩下見白水湍仙人彈碁處石上青蘿盤
B24n0141_p0713b07║無處求玉童翳翳惟林巒前谿遇新月聊取玉琴彈
B24n0141_p0713b08║詠史李華（司戶參軍）
B24n0141_p0713b09║巢許在嵩潁陶唐不得臣九州尚洗耳一命安能親
B24n0141_p0713b10║綿邈數千祀丘中誰隱淪朝遊公卿府夕是山林人
B24n0141_p0713b11║蒲帛揚側陋薜蘿為搢紳九重念入夢三事思降神
B24n0141_p0713b12║且設庭中燎寧窺泉下人
B24n0141_p0713b13║季冬自嵩山赴洛道中作獨孤及（司封郎中）
B24n0141_p0713b14║皇運偶中變長虵食中土天蓋西北傾眾星隕如雨
B24n0141_p0713b15║胡塵動地起千里聞戰鼓死人成為阜流血塗草莽
B24n0141_p0713b16║策馬何紛紛捐軀抗豺虎甘心赴國難誰謂荼葉苦
B24n0141_p0713b17║天子初受命省方造區宇斬鯨安溟波截[敖/龜]作天柱
B24n0141_p0713b18║三微復正統五玉歸文祖不圖漢官儀今日忽再覩
B24n0141_p0714a01║升高望京邑佳氣連海浦寶鼎歊景雲明堂舞干羽
B24n0141_p0714a02║虎臣頗激昂奔走爭禦侮腐儒著縫掖何處議鄒魯
B24n0141_p0714a03║西上轘轅山丘陵橫今古和風蒸萬物臘月春靄吐
B24n0141_p0714a04║得為太平人窮達不足數他日遇封禪著書繼三五
B24n0141_p0714a05║寄劉方平皇甫冉（右補闕）
B24n0141_p0714a06║坐憶山中人窮棲事南畝煙霞相親外墟落今何有
B24n0141_p0714a07║潘郎作賦年陶令辤官後達生貴自適良願固無負
B24n0141_p0714a08║田取潁水流樹入陽城口歲暮憂思盈離居不堪久
B24n0141_p0714a09║經少林精舍寄都邑諸親友
B24n0141_p0714a10║韋應物（蘇州刺史）
B24n0141_p0714a11║息駕依松嶺高閣一攀緣前瞻路已窮既詣喜更延
B24n0141_p0714a12║出巘聽萬籟入林濯幽泉鳴鐘生道心暮鶴空雲煙
B24n0141_p0714a13║獨往雖蹔適多累終見牽方思結茅地歸息期暮年
B24n0141_p0714a14║經李蒙潁陽舊居錢起（考功郎中）
B24n0141_p0714a15║同心而早世天道亦何論獨有山陽宅平生永不諼
B24n0141_p0714a16║青溪引白鳥流涕弔芳蓀蔓草入空室叢篁㴱毀垣
B24n0141_p0714a17║舊遊還在眼神理更忘言唯見東山月人亡不去門
B24n0141_p0714a18║奉送韋起居老舅百日假滿歸嵩陽舊居
B24n0141_p0714b01║權德輿（平章事進扶風郡公）
B24n0141_p0714b02║威鳳翔紫氛孤雲出寥天奇彩與幽姿縹緲皆自然
B24n0141_p0714b03║嘗聞陶唐氏亦有巢許全以茲聳風俗豈必效羈牽
B24n0141_p0714b04║大君遂群方左史蹈前賢振文去朝市賜告歸林泉
B24n0141_p0714b05║滑和固難久循性得所便有名皆畏途無事乃真詮
B24n0141_p0714b06║舊壑窮杳冥新潭漾淪漣巖花落又開山月缺復圓
B24n0141_p0714b07║輕策逗蘿徑幅巾凌翠煙機閒魚鳥狎體和芝术鮮
B24n0141_p0714b08║四皓本避難二疏猶待年况今寰宇清復此𩯭髮玄
B24n0141_p0714b09║顧慙纓上塵未絕區中緣齊竽終自退心寄嵩峰巔
B24n0141_p0714b10║石淙（十首今錄二首）孟郊（參謀）
B24n0141_p0714b11║巖谷不自勝水木幽奇多朔風入空曲徑流無大波
B24n0141_p0714b12║迢遞逗難盡參差勢相羅雪霜有時洗塵土無由和
B24n0141_p0714b13║潔冷誠未厭晚步將如何
B24n0141_p0714b14║其二
B24n0141_p0714b15║出曲水未斷入山㴱更重泠泠若僊語皎皎多異容
B24n0141_p0714b16║萬響不相雜四時皆自濃日月互分照雲霞各生峰
B24n0141_p0714b17║久迷向方理逮茲聳前蹤
B24n0141_p0714b18║哀孟雲卿嵩陽荒居孟郊
B24n0141_p0715a01║戚戚抱幽獨晏晏沈荒居不聞新歡笑但覩舊詩書
B24n0141_p0715a02║藝蘗意彌苦耕山食無餘定交昔何在至戚今或疎
B24n0141_p0715a03║薄俗易銷歇淳風難久舒秋蕪上空堂寒槿落枯渠
B24n0141_p0715a04║薙草恐傷蕙攝衣自理鋤殘芳亦可餌遺秀誰忍除
B24n0141_p0715a05║徘徊未能去為爾涕漣如
B24n0141_p0715a06║訪嵩陽道士不遇孟郊
B24n0141_p0715a07║先生五嶽遊文熖藏金鼎日下鶴過時人間空落影
B24n0141_p0715a08║常言一粒藥不墮生死境何當列禦𡨥去問仙人請
B24n0141_p0715a09║夢上嵩山時足病未平白居易（刑部尚書）
B24n0141_p0715a10║夜夢上嵩山獨攜藜杖出千巖與萬壑遊覽皆周畢
B24n0141_p0715a11║夢中足不病健是少年日既悟神返初依然舊形質
B24n0141_p0715a12║始知形神內形病神無疾形神兩是幻夢悟俱非實
B24n0141_p0715a13║晝行雖蹇澀夜步頗安逸晝夜既平分其間何得失
B24n0141_p0715a14║送李垣先輩歸嵩少舊居劉駕（國子博士）
B24n0141_p0715a15║高秋灞滻路遊子多慘戚君於此地行獨以尋春色
B24n0141_p0715a16║文章滿人口高第非苟得要路在長安歸山𨚫為客
B24n0141_p0715a17║□□□□□狂歌罷嘆息我豈無故山千里同外國
B24n0141_p0715a18║寄友人于鄴
B24n0141_p0715b01║長安清渭東游子跡重重此去紅塵路難尋君馬蹤
B24n0141_p0715b02║昔時輕一別漸老貴相逢應戀嵩陽住嵩陽饒古松
B24n0141_p0715b03║[綟-大+天]山廟吳筠（嵩山道士）
B24n0141_p0715b04║朝吾自嵩山驅駕遵洛汭逶迤轘轅側仰望[綟-大+天]山際
B24n0141_p0715b05║王子謝時人笙歌此賔帝仙材夙所稟寶位焉足繫
B24n0141_p0715b06║為迫丹霄期闕流蒼生惠高蹤邈千載遺廟今一詣
B24n0141_p0715b07║肅肅生風雲森森列松桂大君弘至道層構何壯麗
B24n0141_p0715b08║稽首環金壇焚香陟瑤砌伊余超浮俗塵慮久已閉
B24n0141_p0715b09║况復清夙心蕭然叶真契
B24n0141_p0715b10║府尹王侍郎准制拜岳因狀嵩高靈勝寄呈三
B24n0141_p0715b11║十韻尉遲汾（衛尉少卿）
B24n0141_p0715b12║雄雄天之中峻極聞維嵩作鎮盛標格出雲為雨風
B24n0141_p0715b13║瑞時物不癘順澤年多豐加高冠四方視秩居三公
B24n0141_p0715b14║明朝虔昭報頒祀歲嚴恭署祝䊸御札詔賢導宸衷
B24n0141_p0715b15║皇皇三寸守馨德清明躬肅徒奉蘭沐竟夕玉華東
B24n0141_p0715b16║星漢耿齋戶松泉寒壽宮具修諒蠲吉曙色猶蔥曚
B24n0141_p0715b17║端儀大圭立興俛聲玲瓏挹瓚椒桂馥奏金巖壑空
B24n0141_p0715b18║靈歆若有答髣髴傳祝工卒事不遑偃勝奇紛四叢
B24n0141_p0716a01║朝霞破林嶂錯落間蒼紅動息形似蟻玄黃氣如籠
B24n0141_p0716a02║奔傾千萬狀群岳安比崇日月襟袖捧人天道路通
B24n0141_p0716a03║冥搜必殫竭躋覽忘崎穹踏翠遍諸剎趣綿步難終
B24n0141_p0716a04║浮丘仙袂接謝公屐齒窮龍潭應下瞰九曲當駭容
B24n0141_p0716a05║龍門計東豁三臺有何蹤金像語奚應玉人光想融
B24n0141_p0716a06║瑤漿與石髓清骨宜遭逢况是降神處跡惟申甫同
B24n0141_p0716a07║周翰已洽論伊衡亦期功誠富東山興須陟中台庸
B24n0141_p0716a08║勉促旋騑軫未可戀雲松散材事即異期為卜一峰
B24n0141_p0716a09║（此唐太和三年石刻也予葺岳廟于圮墻之下得之移置壁間續錄于此庶可永乎）
B24n0141_p0716a10║七言古詩
B24n0141_p0716a11║送考功武員外仲春赴嵩山置舍利塔
B24n0141_p0716a12║張說（尚書左丞相）
B24n0141_p0716a13║懷玉泉戀仁者寂滅真心不可見空留影塔嵩巖下
B24n0141_p0716a14║寶玉四海轉千輪金曇百粒送分身山中二月娑羅
B24n0141_p0716a15║會虛唄遙遙愁思人我念過去微塵刼與子禪門同
B24n0141_p0716a16║正法雖在神仙蘭省間常持清淨蓮花葉來亦好去
B24n0141_p0716a17║亦好了觀車行馬不移當見菩提離煩惱
B24n0141_p0716a18║王子喬宋之問
B24n0141_p0716b01║王子喬愛神仙七月七日上賔天白虎搖瑟鳳吹笙
B24n0141_p0716b02║乘騎雲氣噏日精噏日精長不歸遺廟今在而人非
B24n0141_p0716b03║空望山頭草草露濕人衣
B24n0141_p0716b04║下山歌宋之問
B24n0141_p0716b05║下嵩山兮多所思攜佳人兮步遲遲松間明月長如
B24n0141_p0716b06║此君再遊兮復何時
B24n0141_p0716b07║和宋之問下山歌王無竸（廣州司馬）
B24n0141_p0716b08║日云暮兮下嵩山路連綿兮松石間出谷口兮見明
B24n0141_p0716b09║月心徘徊兮不能還
B24n0141_p0716b10║和宋之問下山歌賈曾（禮部侍郎）
B24n0141_p0716b11║良遊晼晚兮月呈光錦路逶迤兮山路長王孫不留
B24n0141_p0716b12║兮歲將晏嵩巖仙草兮為誰芳
B24n0141_p0716b13║元丹丘歌李白
B24n0141_p0716b14║元丹丘愛神仙朝飲潁川之清流暮還嵩岑之紫煙
B24n0141_p0716b15║三十六峰長周旋長周旋躡星虹身騎飛龍耳生風
B24n0141_p0716b16║橫河跨海與天通我知爾遊心無窮
B24n0141_p0716b17║嵩山十志十首（并序）盧鴻（嵩山隱士）
B24n0141_p0716b18║草堂
B24n0141_p0717a01║草堂者蓋因自然之溪阜前當墉洫資人力之締
B24n0141_p0717a02║構後加茅茨將以避燥濕成棟宇之用昭簡易叶
B24n0141_p0717a03║乾坤之德道可容膝休閑谷神同道此其所貴也
B24n0141_p0717a04║及靡者居之則妄為剪飾失天理矣詞曰
B24n0141_p0717a05║山為宅兮草為堂芝蘭兮葯房羅蘼蕪兮拍薜荔荃
B24n0141_p0717a06║壁兮蘭砌靡蕪薜荔兮成草堂隂隂邃兮馥馥香中
B24n0141_p0717a07║有人兮信宜常讀金書兮飲玉漿童顏幽操兮不易
B24n0141_p0717a08║長
B24n0141_p0717a09║倒景臺
B24n0141_p0717a10║倒景臺者蓋太室南麓天門石崖傑峰如臺氣凌
B24n0141_p0717a11║倒景臺登路有三處可憩或曰三休臺可以邀馭
B24n0141_p0717a12║風之客會絕塵之子超逸真盪遐襟此其所絕也
B24n0141_p0717a13║及世人登焉則魂散神越目極心傷矣詞曰
B24n0141_p0717a14║天門豁兮仙臺聳傑屹崪兮零澒湧窮三休兮曠一
B24n0141_p0717a15║觀忽若登崐崙兮中期汗漫仙聳天開兮倒景臺鯊
B24n0141_p0717a16║顥氣兮軼囂埃皎皎之子兮自獨立雲可朋兮赮可
B24n0141_p0717a17║吸曾何榮辱之所及
B24n0141_p0717a18║樾館
B24n0141_p0717b01║樾館者蓋即林取材基巔柘架茅茨居不期逸為
B24n0141_p0717b02║不至勞清淡娛賔斯為尚矣及盪者鄙其隘闃苟
B24n0141_p0717b03║事宏湎乖其實矣詞曰
B24n0141_p0717b04║紫巖隈兮青磎側雲松煙蔦兮千古色芳靃蘼兮䕃
B24n0141_p0717b05║蒙蘢幽人構館兮在其中靃蘼蒙蘢兮開樾館臥風
B24n0141_p0717b06║霄兮坐赭旦粵有賔兮時戾止樵蘇不㸑兮清談已
B24n0141_p0717b07║永歲終朝兮常若此
B24n0141_p0717b08║枕煙庭
B24n0141_p0717b09║枕煙庭者蓋特峰秀起意若枕煙祕庭凝虛窅若
B24n0141_p0717b10║仙會即楊雄所謂爰靜神遊之庭是也可以超絕
B24n0141_p0717b11║紛世永潔精神矣及機士登焉則寥闃戃恍愁懷
B24n0141_p0717b12║情累矣詞曰
B24n0141_p0717b13║臨泱漭兮背青熒吐雲煙兮合窅冥怳欻翕兮沓幽
B24n0141_p0717b14║靄意縹緲兮群仙會窅冥仙會兮枕煙庭竦魂形兮
B24n0141_p0717b15║凝視聽聞夫至誠必感兮祈此巔契顥氣養丹田終
B24n0141_p0717b16║彷像兮覯靈仙
B24n0141_p0717b17║雲錦淙
B24n0141_p0717b18║雲錦淙者蓋激溜衝攢傾石叢倚鳴湍疊濯噴若
B24n0141_p0718a01║雲風詭輝分麗煥若雲錦可以瑩發靈矚幽玩忘
B24n0141_p0718a02║歸及匪士觀之則反曰寒泉傷玉趾矣詞曰
B24n0141_p0718a03║水攢衝兮石叢聳煥雲錦兮噴洶湧苔駮犖兮草夤
B24n0141_p0718a04║緣芳羃羃兮瀨濺濺水石攢叢兮雲錦淙波連珠兮
B24n0141_p0718a05║文沓峰有絜員者媚此幽漱靈液兮樂天休實獲我
B24n0141_p0718a06║心兮夫何求
B24n0141_p0718a07║期仙磴
B24n0141_p0718a08║期仙磴者蓋危磴穹窿迴接雲路靈仙髣髴若可
B24n0141_p0718a09║期及儒者毀所不見則黜之蓋疑冰之談信矣詞
B24n0141_p0718a10║曰
B24n0141_p0718a11║霏微隂壑兮氣騰虹迤𨓦危磴兮上凌空青霞杪兮
B24n0141_p0718a12║紫雲垂鸞歌鳳舞兮吹參差鸞歌鳳舞兮期仙磴鴻
B24n0141_p0718a13║駕迎兮瑤華贈山中人兮好神仙想像聞此兮欲升
B24n0141_p0718a14║煙鑄月煉液兮竚還年
B24n0141_p0718a15║滌煩磯
B24n0141_p0718a16║滌煩磯者蓋穹谷峻崖發地盤石飛流攢激積漱
B24n0141_p0718a17║成渠澡性滌煩迥有幽致可為智者說難為俗人
B24n0141_p0718a18║言詞曰
B24n0141_p0718b01║靈磯盤礡兮溜奔錯漱冷風兮鎮冥壑研苔滋兮泉
B24n0141_p0718b02║珠潔一飯一憩兮氣想滅磷漣清淬兮滌煩磯靈仙
B24n0141_p0718b03║境兮仁智歸中有琴兮徽以玉峨峨湯湯彈此曲寄
B24n0141_p0718b04║聲知音兮同所欲
B24n0141_p0718b05║羃翠庭
B24n0141_p0718b06║羃翠庭者蓋崖巘積隂林蘿沓翠其上懸羃其下
B24n0141_p0718b07║㴱湛可以王神可以冥道矣及喧者遊之則酣謔
B24n0141_p0718b08║永日汩情薄厚詞曰
B24n0141_p0718b09║青崖隂兮月磵曲重幽疊邃兮隱淪躅草拊綿羃兮
B24n0141_p0718b10║翠蒙蘢當其無兮庭在中當無有用兮羃翠庭神可
B24n0141_p0718b11║谷兮道可冥有幽人兮張素琴白玉徽兮綠水音德
B24n0141_p0718b12║之愔兮澹多心
B24n0141_p0718b13║洞元室
B24n0141_p0718b14║洞元室者蓋因巖作室即理談玄室返自然元斯
B24n0141_p0718b15║洞矣及邪者居之則假容竊吹妄作虛誕竟以盜
B24n0141_p0718b16║言詞曰
B24n0141_p0718b17║嵐氣肅兮巖翠冥室隂虛兮戶芳迎披蕙帳兮促蘿
B24n0141_p0718b18║筵談空空兮覈元元蕙帳蘿筵兮洞元室祕而幽兮
B24n0141_p0719a01║真可吉返自然兮道可冥澤妙思兮草玄經結幽門
B24n0141_p0719a02║兮在黃庭
B24n0141_p0719a03║金碧潭
B24n0141_p0719a04║金碧潭者蓋水潔石鮮光涵金碧巖葩林蔦有助
B24n0141_p0719a05║芳隂鑒洞虛道斯勝矣而世生纏乎利害則未暇
B24n0141_p0719a06║遊之詞曰
B24n0141_p0719a07║水碧色兮石金光灩熠熠兮濙湟湟泉葩映兮煙蔦
B24n0141_p0719a08║臨紅灼灼翠隂隂翠相鮮兮金碧潭霜天洞兮煙景
B24n0141_p0719a09║涵有幽人兮好冥絕炳其煥兮凝其潔悠悠千古兮
B24n0141_p0719a10║長不滅
B24n0141_p0719a11║予讀盧顥然嵩山十志標奇據勝可謂能受享山
B24n0141_p0719a12║林之樂矣第列序篇篇莫不以人形已得無分畛
B24n0141_p0719a13║己甚乎古有木石與居鹿豕與游幾希于㴱山野
B24n0141_p0719a14║人者虛中之度可想也顥然力辤諫議或亦自諒
B24n0141_p0719a15║其勝心之未融浮氣之未化耳外方長曰勝心浮
B24n0141_p0719a16║氣果不可以立人之本朝矣
B24n0141_p0719a17║少室雪晴送王寧李頎
B24n0141_p0719a18║少室眾峰幾峰別一峰晴見一峰雪隔城半山連青
B24n0141_p0719b01║松素色峨峨千萬重過景斜臨不可道白雲欲盡難
B24n0141_p0719b02║為容行人與我翫幽境北風切切吹衣冷惜別浮橋
B24n0141_p0719b03║駐馬時舉頭試望南山嶺
B24n0141_p0719b04║送王道士還山李頎
B24n0141_p0719b05║嵩陽道士餐柏實居處山花對石室心窮伏火陽精
B24n0141_p0719b06║丹口誦淮王萬畢術自言神訣不可求我師聞之玄
B24n0141_p0719b07║圃遊出入彤庭佩金印承恩赫赫如王侯雙峰樹下
B24n0141_p0719b08║曾受業應傳肘後長生法吾聞仙地多後身安知不
B24n0141_p0719b09║是具茨人玉膏清冷瀑泉水白雲谿中曰方此從今
B24n0141_p0719b10║不見數十年鬢髮顏容只如是先生捨我欲何歸竹
B24n0141_p0719b11║杖黃裳登翠微當有巖前白蝙蝠迎君日暮雙來飛
B24n0141_p0719b12║送楊山人歸嵩陽高適（散騎常侍渤海縣侯）
B24n0141_p0719b13║不到嵩陽動十年舊時心事已徒然一二故人不復
B24n0141_p0719b14║見三十六峰猶眼前夷門二月柳條色流鶯數聲淚
B24n0141_p0719b15║沾臆鑿井耕田不我招知君以此忘帝力山人好去
B24n0141_p0719b16║嵩陽路惟余眷眷長相憶
B24n0141_p0719b17║送餞從叔祖辤豐州幕歸嵩陽舊居
B24n0141_p0719b18║盧綸（進士）
B24n0141_p0720a01║白鬚宗孫侍坐時願持壽酒前致詞鄙詞何所擬請
B24n0141_p0720a02║自邊城始邊城貴者李將軍戰鼓遙疑天上聞屯田
B24n0141_p0720a03║布錦周千里牧馬攢花溢萬群白雲本是喬松伴來
B24n0141_p0720a04║遶青營復飛散三聲畫角咽不通萬里蓬根一時斷
B24n0141_p0720a05║豐州聞說似凉州沙塞晴明部落稠行客已去依獨
B24n0141_p0720a06║戍主人猶自在高樓夢親旌斾何由見每值清風一
B24n0141_p0720a07║回面洞裏先生那恠遲人天無路自無期砂泉丹井
B24n0141_p0720a08║非同味桂樹榆林不並枝吾翁致身殊得計地仙亦
B24n0141_p0720a09║是三千歲莫著戎衣期上清東方曼倩逢人輕
B24n0141_p0720a10║送張山人歸嵩陽白居易
B24n0141_p0720a11║黃昏慘慘天微雪脩竹坊西鼓聲絕張生馬瘦衣且
B24n0141_p0720a12║單夜扣柴門與我別媿君冐寒來別我為君沽酒張
B24n0141_p0720a13║燈火酒酣火暖與君言何事入𨵿又出𨵿答云前年
B24n0141_p0720a14║偶下山四十餘月客長安長安古來名利地空手無
B24n0141_p0720a15║金行路難朝遊九城陌肥馬輕裘欺殺客暮㝛五侯
B24n0141_p0720a16║門殘茶冷酒愁殺人春明門門前便是嵩山路幸有
B24n0141_p0720a17║雲泉容此身明日辤君且歸去
B24n0141_p0720a18║雜體
B24n0141_p0720b01║送考功武員外學士使嵩山置舍利塔
B24n0141_p0720b02║徐堅（集賢院學士）
B24n0141_p0720b03║伊川別騎灞岸分筵對三春之花月覽千里之風烟
B24n0141_p0720b04║望青山兮分地見白雲兮在天寄愁心于尊酒愴離
B24n0141_p0720b05║緒于清絃共握手而相顧各銜悽而黯然
B24n0141_p0720b06║嵩山天門歌宋之問
B24n0141_p0720b07║登天門兮坐盤石之磷[石*旬]前漎漎兮未平下漠漠兮
B24n0141_p0720b08║無垠紛窈窕兮巖倚披以鵬翅洞膠葛兮峰稜層以
B24n0141_p0720b09║龍鱗松移岫轉左變而右易風生雲起出鬼而入神
B24n0141_p0720b10║吾亦不知其靈恠如此願遊杳冥兮見羽人重曰天
B24n0141_p0720b11║門兮窮崇𢌞合兮攢藂松萬接兮柱日石千尋兮倚
B24n0141_p0720b12║空晚隂兮足風夕陽兮赭紅試一望兮奪魄况眾妙
B24n0141_p0720b13║之無窮
B24n0141_p0720b14║五言律詩
B24n0141_p0720b15║登石門駱賔王（臨海丞）
B24n0141_p0720b16║層巖遠接天絕嶺上棲煙松低輕蓋偃藤細弱絲縣
B24n0141_p0720b17║石明如挂鏡苔分似列錢蹔策為龍杖何處得神仙
B24n0141_p0720b18║同太平公主遊九龍潭武后
B24n0141_p0721a01║山牕遊玉女澗戶對瓊峰巖頂翔雙鳳潭心倒九龍
B24n0141_p0721a02║酒中浮竹葉杯上冩芙蓉欲驗山家賞唯有風入松
B24n0141_p0721a03║嶽館沈佺期
B24n0141_p0721a04║洞壑仙人館孤峰玉女臺空濛朝氣合窈窕夕陽開
B24n0141_p0721a05║荒澗含輕雨虛巖應薄雷正逢鸞與鶴歌舞出天來
B24n0141_p0721a06║幸少林寺應制沈佺期
B24n0141_p0721a07║長歌遊寶地徙倚對珠林鴈塔風霜古龍池歲月㴱
B24n0141_p0721a08║紺園澄夕霽碧殿下秋隂歸路煙霞晚山蟬處處吟
B24n0141_p0721a09║扈從嵩山途中作宋之問
B24n0141_p0721a10║帳殿鬱崔嵬仙遊實壯哉曉雲連幕捲夜火雜星回
B24n0141_p0721a11║谷暗千旗出山鳴萬乘來扈遊良可賦終乏掞天材
B24n0141_p0721a12║幸少林寺應制宋之問
B24n0141_p0721a13║紺宇橫天室𢌞鑾指帝休曙隂迎日盡春氣抱巖流
B24n0141_p0721a14║空樂繁行漏香煙薄綵斿玉膏從此泛仙馭接浮丘
B24n0141_p0721a15║登嵩山嶺應制宋之問
B24n0141_p0721a16║翼翼高旌轉鏘鏘鳳輦飛塵銷清蹕路雲濕從臣衣
B24n0141_p0721a17║白羽搖丹壑天營逼翠微芳聲耀千古四海警宸威
B24n0141_p0721a18║幸嶽寺應制宋之問
B24n0141_p0721b01║蹔幸珠筵地俱憐石瀨清泛流張翠幕拂迥挂紅旌
B24n0141_p0721b02║雅曲龍調管芳尊蟻泛[舟*光]陪歡玉座晚復得聽金聲
B24n0141_p0721b03║扈從登封告成頌宋之問
B24n0141_p0721b04║複道開行殿鉤陳列禁兵和風吹鼓角佳氣動旗旌
B24n0141_p0721b05║後騎𢌞天苑前山入御營萬方俱下拜相與樂昇平
B24n0141_p0721b06║緱山廟宋之問
B24n0141_p0721b07║王子賔仙去飄颻笙鶴飛徒聞滄海變不見白雲歸
B24n0141_p0721b08║天路何其遠人間此會稀空歌日云暮霜月漸微微
B24n0141_p0721b09║寄嵩陽隱者李咸
B24n0141_p0721b10║昔年江上別初入亂離中我住匡山北君之少室東
B24n0141_p0721b11║信來經險道詩半憶皇風何事猶高臥巖邊夢未通
B24n0141_p0721b12║永泰公主挽歌（二首）吳兢（右庶子後為恒王傅）
B24n0141_p0721b13║穠華從婦道釐降適諸侯河漢天孫合瀟湘帝子遊
B24n0141_p0721b14║𨵿雎方作訓鳴鳳自相求可歎凌波迹東川遂不流
B24n0141_p0721b15║其二
B24n0141_p0721b16║舜華徂北渚宸思結南陽盭綬哀榮備遊軒寵悼彰
B24n0141_p0721b17║三川謀遠日八水宅連岡無復秦樓上吹簫下鳳凰
B24n0141_p0721b18║陪張丞相登嵩陽樓孟浩然（襄陽布衣）
B24n0141_p0722a01║獨步人何在嵩陽有故樓歲寒問耆舊行縣擁諸侯
B24n0141_p0722a02║林莽北彌望沮漳東會流客中遇知己無復越鄉憂
B24n0141_p0722a03║汝墳寄盧徵君孟浩然
B24n0141_p0722a04║行乏憩余駕依然見汝墳洛川方罷雪嵩嶂有殘雲
B24n0141_p0722a05║曳曳半空裏溶溶五色分聊題一時興因寄盧徵君
B24n0141_p0722a06║遊精思題觀主山房孟浩然
B24n0141_p0722a07║誤入花源裏初憐竹逕㴱方知仙子宅未有世人尋
B24n0141_p0722a08║舞鶴過閒砌飛猿嘯密林漸通玄妙理㴱得坐忘心
B24n0141_p0722a09║遊精思觀𢌞王白雲在後孟浩然
B24n0141_p0722a10║出谷未停午至家日已曛𢌞瞻山下路但見牛羊群
B24n0141_p0722a11║樵子暗相失草蟲寒不聞衡門猶未掩佇立望夫君
B24n0141_p0722a12║口號贈盧徵君鴻李白
B24n0141_p0722a13║陶令辤彭澤梁鴻入會稽我尋高士傳君與古人齊
B24n0141_p0722a14║雲臥留丹壑天書降紫泥不知楊伯起早晚向𨵿西
B24n0141_p0722a15║中峰居喜見苗發祖詠（駕部員外郎）
B24n0141_p0722a16║自得中峰住㴱林亦閉𨵿經秋無客到入夜有僧還
B24n0141_p0722a17║暗澗泉聲小荒岡樹影閒高牕不可望星月滿空山
B24n0141_p0722a18║謁啟母祠崔曙
B24n0141_p0722b01║閟宮凌紫微芳草閉閒扉帝子復何在王孫遊不歸
B24n0141_p0722b02║春風鳴玉珮暮雨拂靈衣豈但湘江口能令懷二妃
B24n0141_p0722b03║緱山廟崔曙
B24n0141_p0722b04║遺廟肅隂隂孤峰映綠林步隨仙路遠意入道門㴱
B24n0141_p0722b05║澗水流年月山雲變古今袛聞風竹裏猶有鳳笙音
B24n0141_p0722b06║送盧逸人李頎
B24n0141_p0722b07║洛陽為此別攜手更何時不復人間見袛應海上期
B24n0141_p0722b08║清溪入雲木白首臥茅茨共惜盧敖去天邊望所思
B24n0141_p0722b09║歸嵩山作王維
B24n0141_p0722b10║清川𭘧長薄車馬去閒閒流水如有意暮禽相與還
B24n0141_p0722b11║荒城臨古渡落日滿秋山迢遞嵩山下歸來且閉𨵿
B24n0141_p0722b12║過方尊師院綦母潛（著作郎）
B24n0141_p0722b13║羽客北山尋草堂松徑㴱養神宗示法得道不知心
B24n0141_p0722b14║洞戶逢雙履寥天有一琴更登玄圃上仍種杏成林
B24n0141_p0722b15║謁焦鍊師王昌齡（龍標尉）
B24n0141_p0722b16║中峰青苔壁一點雲生時豈意石堂裏得逢焦鍊師
B24n0141_p0722b17║爐香淨棐案松影閒瑤墀拜受長年藥翩𮋒西海期
B24n0141_p0722b18║登少室山寺褚朝陽（大曆時人）
B24n0141_p0723a01║飛閣青雲裏先秋獨早凉天花映窻近月桂拂簷香
B24n0141_p0723a02║華嶽三峰小黃河一𭘧長空聞指歸路煙處有垂楊
B24n0141_p0723a03║滻水東店送唐子歸嵩陽岑參
B24n0141_p0723a04║野店臨官路重城壓御隄山開灞水北雨過杜陵西
B24n0141_p0723a05║歸夢秋能作鄉書醉嬾題橋回忽不見征馬尚聞嘶
B24n0141_p0723a06║尋少室張山人聞與偃師周明府入都
B24n0141_p0723a07║岑參
B24n0141_p0723a08║中峰鍊金客昨日遊人間葉縣鳬共去葛陂龍蹔還
B24n0141_p0723a09║春雲湊㴱水秋雨懸空山寂寂青谿上空餘丹竈閒
B24n0141_p0723a10║送靈澈上人歸嵩陽蘭若劉長卿
B24n0141_p0723a11║南地隨緣久東林幾歲空暮山門獨掩春草路難通
B24n0141_p0723a12║作梵連松韻焚香入桂叢唯將舊瓶鉢𨚫寄白雲中
B24n0141_p0723a13║遊少林寺戴叔倫（經略使）
B24n0141_p0723a14║步入招提路因之訪道林石龕蒼蘚積香徑白雲㴱
B24n0141_p0723a15║雙樹含秋色孤峰起夕隂屧廊行欲遍回首一長吟
B24n0141_p0723a16║㝛靈巖寺戴叔倫
B24n0141_p0723a17║馬疲盤道峻投㝛入招提雨急山溪漲雲迷嶺樹低
B24n0141_p0723a18║凉風來殿角赤日下天西偃腹虛簷外林空恣鳥啼
B24n0141_p0723b01║送李城門罷官歸嵩陽權德輿
B24n0141_p0723b02║與君相識處吏隱在墻東啟閉千門靜逢迎兩掖通
B24n0141_p0723b03║罷官多暇日肄業有儒風歸去塵寰外春山蘭桂叢
B24n0141_p0723b04║送盧處士歸嵩山別業劉禹錫（禮部尚書）
B24n0141_p0723b05║世業嵩山隱雲㴱無四隣藥爐燒姹女酒甕貯賢人
B24n0141_p0723b06║晚日華隂霧秋風函谷塵送君從此去鈴閣少談賔
B24n0141_p0723b07║看嵩洛有嘆白居易
B24n0141_p0723b08║今日看嵩洛回首嘆世間榮華急如水憂患大於山
B24n0141_p0723b09║見苦方知樂經𢗅始愛閒未聞籠裏鳥飛出肯飛還
B24n0141_p0723b10║早春題少室東巖白居易
B24n0141_p0723b11║三十六峰晴雪消嵐翠生月留三夜㝛春引四山行
B24n0141_p0723b12║遠草初含色寒禽未變聲東巖最高石唯我有題名
B24n0141_p0723b13║夜從法王寺下歸嶽寺白居易
B24n0141_p0723b14║雙剎夾虛空緣雲一逕通似從忉利下如過劒門中
B24n0141_p0723b15║燈火光初合笙歌曲未終可憐獅子坐昇出淨名翁
B24n0141_p0723b16║㝛石窟寺喻鳬
B24n0141_p0723b17║一剎古岡南孤鐘撼夕嵐客閒明月閣僧閉白雲菴
B24n0141_p0723b18║野鶴立枯枿天龍吟淨潭因知無生理合自此中探
B24n0141_p0724a01║贈中嶽僧方干（處士）
B24n0141_p0724a02║坐來叢木大誰見入巖年多病長留藥無憂亦是禪
B24n0141_p0724a03║搘牀移片石舂粟引高泉盡願求心法逢誰擬即傳
B24n0141_p0724a04║送韓處士歸少室山張喬（進士）
B24n0141_p0724a05║江外立千岑還歸少室吟地閒緱嶺月窻迥洛城砧
B24n0141_p0724a06║石竇垂寒乳松枝長別琴他年瀑泉下亦擬置家林
B24n0141_p0724a07║寄中嶽顓頊先生張喬
B24n0141_p0724a08║先生顓頊後得道自何人松柏卑于壽兒孫老𨚫身
B24n0141_p0724a09║夜窻峰頂曙寒澗洞中春戀此逍遙境雲間不見親
B24n0141_p0724a10║題嵩陽隱者崔塗（進士）
B24n0141_p0724a11║四十年高夢生涯指一丘無人同久住有鶴對冥修
B24n0141_p0724a12║草雜芝田出泉和石髓流更嫌庭樹老疑是世間秋
B24n0141_p0724a13║題嵩高隱者居鄭谷（都官郎中）
B24n0141_p0724a14║豈易訪仙蹤雲蘿千萬重他年來卜隱此境願相容
B24n0141_p0724a15║亂木林中路㴱山望裏鐘見君琴酒樂𢌞首興何慵
B24n0141_p0724a16║潁陽縣韋莊
B24n0141_p0724a17║琴堂連少室故事即仙蹤樹老風聲壯山高臘𠋫濃
B24n0141_p0724a18║雪多庭有鹿縣僻地無鐘何處留詩客茅簷倚後峰
B24n0141_p0724b01║㝛山寺張蠙
B24n0141_p0724b02║中峰半夜起忽覺有青冥此界自生雨上方猶有星
B24n0141_p0724b03║樓高鐘尚遠殿古像多靈好是潺湲水房房伴誦經
B24n0141_p0724b04║贈王道士釋清塞
B24n0141_p0724b05║藥力資蒼鬢應非舊日身一為嵩嶽客幾[(蕵-食+匕)/大]洛陽人
B24n0141_p0724b06║冰縫瓢探水雲根斧斷薪𨵿西往來熟誰得水銀銀
B24n0141_p0724b07║送賛律師歸嵩山釋清江
B24n0141_p0724b08║禪客歸山意山㴱定易安清貧修道苦孝友別家難
B24n0141_p0724b09║雲路尋溪轉花宮映嶽看到時松塔暮松月向人寒
B24n0141_p0724b10║七言律詩
B24n0141_p0724b11║遊石淙詩（並序）武后
B24n0141_p0724b12║若夫圓嶠方壺涉滄波而靡際金臺玉闕陟玄圃
B24n0141_p0724b13║而無階惟聞山海之經空覽神仙之記爰有石淙
B24n0141_p0724b14║者即平樂澗也尓其近接嵩嶺俯届箕峰瞻少室
B24n0141_p0724b15║兮若蓮睇潁川兮如𭘧既而躡崎嶇之山徑䕃蒙
B24n0141_p0724b16║密之藤蘿洶湧洪湍落虛潭而送響高低翠壁列
B24n0141_p0724b17║幽澗而開筵密葉舒帷屏梅氛而蕩燠踈松引吹
B24n0141_p0724b18║清麥𠋫以含凉就林藪而王心神對煙霞而滌塵
B24n0141_p0725a01║累森沈丘壑即是桃源淼漫平流還浮竹箭䋄薜
B24n0141_p0725a02║荔而成帳聳蓮石而如樓洞口全開溜千年之芳
B24n0141_p0725a03║髓山腰半坼吐十里之香粳無煩崐閬之遊自然
B24n0141_p0725a04║形勝之所當使人題綵翰各冩瓊篇庶無滯於幽
B24n0141_p0725a05║栖冀不孤於泉石各題四韻咸賦七言　聖製
B24n0141_p0725a06║三山十洞光玄籙玉嶠金巒鎮紫微均露均霜標勝
B24n0141_p0725a07║壤交風交雨列皇畿萬仞高巖藏日色千尋幽澗浴
B24n0141_p0725a08║雲衣且駐歡筵賞仁智琱鞍薄晚雜塵飛
B24n0141_p0725a09║侍遊應制（碑刻每人名上有臣字名下有上字今削）
B24n0141_p0725a10║皇太子顯
B24n0141_p0725a11║三陽本自標靈紀二室由來獨擅名霞衣霞錦千般
B24n0141_p0725a12║狀雲峰雲岫百重生水炫珠光遇泉客巖懸石鏡厭
B24n0141_p0725a13║山精永願乾坤符睿算長居膝下屬歡情
B24n0141_p0725a14║太子左奉裕率兼檢校安北大都護相王旦
B24n0141_p0725a15║奇峰嶾嶙箕山北秀㟧岹嶢嵩鎮南地首地肺何曾
B24n0141_p0725a16║擬天目天台倍覺慙樹影蒙籠鄣疊岫波聲洶湧落
B24n0141_p0725a17║懸潭□願紫宸居得一永欣丹扆御通三
B24n0141_p0725a18║太子賓客上柱國梁王三思
B24n0141_p0725b01║此地巖壑數千重吾君駕鶴□乘龍掩映葉光含翡
B24n0141_p0725b02║翠參差石影𭘧芙蓉白日將移衝疊巘玄雲欲度礙
B24n0141_p0725b03║高峰對酒鳴琴追野趣時聞清吹入長松
B24n0141_p0725b04║內史狄仁傑
B24n0141_p0725b05║宸暉降望金輿轉仙路崢巆碧洞幽羽仗遙迎鸞鶴
B24n0141_p0725b06║駕帷宮直坐鳳麟洲飛泉灑液恒疑雨密樹含凉鎮
B24n0141_p0725b07║似秋老臣預陪玄圃宴餘年方共赤松遊
B24n0141_p0725b08║奉宸令張易之
B24n0141_p0725b09║六龍驤首曉駸駸七聖陪軒集潁隂千丈松蘿交翠
B24n0141_p0725b10║幕一丘山水當鳴琴青鳥白雲王母使垂藤斷葛野
B24n0141_p0725b11║人心山中日暮幽巖下泠然香吹落花㴱
B24n0141_p0725b12║麟臺監中山縣開國男張□□（名剝落或昌宗也）
B24n0141_p0725b13║雲車遙裔三株樹帳殿交隂八桂藂磵嶮泉聲疑度
B24n0141_p0725b14║雨川平橋勢若晴虹叔夜彈琴歌白雪孫登長嘯韻
B24n0141_p0725b15║清風即此陪歡遊閬苑無勞辛苦向崆峒
B24n0141_p0725b16║鸞臺侍郎李嶠
B24n0141_p0725b17║羽蓋龍旗下絕冥蘭除薜幄坐雲扃鳥和百籟疑調
B24n0141_p0725b18║管花發千巖似畫屏金竈浮煙朝漠漠石牀寒水夜
B24n0141_p0726a01║泠泠自然碧洞窺仙境何必丹丘是福庭
B24n0141_p0726a02║鳳閣侍郎蘇味道
B24n0141_p0726a03║琱輿藻衛擁千官仙洞靈谿訪九丹隱曖源花迷近
B24n0141_p0726a04║路參差嶺竹掃危壇重崖對聳霞文駮瀑水交飛雨
B24n0141_p0726a05║氣寒日落宸襟有餘興徘徊周矖駐歸鑾
B24n0141_p0726a06║夏官侍郎姚元崇
B24n0141_p0726a07║二室三塗光地險均霜揆日處天中石泉石境恒留
B24n0141_p0726a08║月山鳥山花竸逐風周王久謝瑤池賞漢主懸慙玉
B24n0141_p0726a09║樹宮別有祥煙伴佳氣能隨輕輦共䓗䓗
B24n0141_p0726a10║給事中𨶒朝隱
B24n0141_p0726a11║金臺隱隱陵黃道玉輦亭亭下絳雰千種岡巒千種
B24n0141_p0726a12║樹一重巖壑一重雲花落風吹紅的歷藤垂日晃綠
B24n0141_p0726a13║葐蒀五百里內賢人聚願陪閶闔侍天文
B24n0141_p0726a14║鳳閣舍人崔融
B24n0141_p0726a15║洞口仙巖類削成泉香石冷晝含清龍旗畫月中天
B24n0141_p0726a16║下鳳管披雲此地迎樹作帷屏陽景翳芝如宮闕夏
B24n0141_p0726a17║凉生今朝出豫臨玄圃明日陪遊向赤城
B24n0141_p0726a18║奉宸大夫汾隂縣開國男薛曜
B24n0141_p0726b01║玉洞幽尋更是天朱霞綠景鎮韶年飛花藉藉迷行
B24n0141_p0726b02║路囀鳥遙遙作管絃霧隱長林成翠幄風吹細雨即
B24n0141_p0726b03║紅泉此中碧酒恒參聖浪道崐山別有仙
B24n0141_p0726b04║守給事中徐彥伯
B24n0141_p0726b05║碧淀紅涔㟧嶂閒淙嵌洑岨洊成灣琪樹琁娟花未
B24n0141_p0726b06║落銀芝窟咤露初還八風行殿開仙牓七景飛輿下
B24n0141_p0726b07║石𨵿張蔦席雲平圃讌焜煌金記蘊名山
B24n0141_p0726b08║右玉鈐衛郎將左奉宸內供奉楊敬述
B24n0141_p0726b09║山中別有神仙地屈曲幽㴱碧澗垂巖前蹔駐黃金
B24n0141_p0726b10║輦席上還飛白玉巵遠近風泉俱合雜高低雲石共
B24n0141_p0726b11║參差林壑偏能留睿賞長天莫遽下丹曦
B24n0141_p0726b12║司封員外于季子
B24n0141_p0726b13║九旗雲布臨嵩室萬騎星陳集潁川瑞液含滋登禹
B24n0141_p0726b14║膳飛流薦響入虞絃山扉野逕朝花積帳殿帷宮夏
B24n0141_p0726b15║葉連微臣獻壽迎千壽願奉堯年億萬年
B24n0141_p0726b16║通事舍人沈佺期
B24n0141_p0726b17║金輿旦下綠雲衢綵殿晴臨碧澗隅谿水泠泠雜行
B24n0141_p0726b18║漏巖煙片片遶香罏仙人六膳調神鼎玉女三漿捧
B24n0141_p0727a01║帝壺自昔汾陽紆道駕何如太室覽真圖
B24n0141_p0727a02║是碑刻于久視元年蕤賔之月薛曜奉敕書也在
B24n0141_p0727a03║石淙北岸磨崖石為之下臨㴱谿非架木為梁不
B24n0141_p0727a04║可以讀世鮮有見者所傳僅沈佺期宋之問應制
B24n0141_p0727a05║二篇而已今觀碑列十六人延清之名與其詩俱
B24n0141_p0727a06║不載豈別有續遊耶抑此公中熱而擬作也按傳
B24n0141_p0727a07║稱三陽宮御苑東西二十里削巒起觀竭流漲海
B24n0141_p0727a08║池亭奇巧仰出雲路今尋一斷礎敗瓦了不可得
B24n0141_p0727a09║獨此石以僻險完好無恙予棧觀良久因嘆武氏
B24n0141_p0727a10║操粉奩而移國命此時年七十有六耄矣猶復作
B24n0141_p0727a11║此清遊勝語文彩精神暎𭘧千古之下豈其人果
B24n0141_p0727a12║由天縱耶惟是太子相王與三思鴈行在側而狄
B24n0141_p0727a13║姚諸公亦與二三嬖幸之臣接席唱和不知當日
B24n0141_p0727a14║母子君臣作何面孔相向真不滿弔古者一笑耳
B24n0141_p0727a15║予故備錄如其式而梓之俾後世有所考焉更從
B24n0141_p0727a16║正文十一字剥落闕四字
B24n0141_p0727a17║侍遊石淙應制宋之問
B24n0141_p0727a18║離宮祕苑勝瀛洲別有仙人洞壑幽巖邊樹色含風
B24n0141_p0727b01║冷石上泉聲𭘧雨秋鳥向歌筵來度曲雲依帳殿結
B24n0141_p0727b02║為樓微臣昔忝方明御今日還陪八駿遊
B24n0141_p0727b03║過乘如師蕭居士嵩丘蘭若
B24n0141_p0727b04║王維
B24n0141_p0727b05║無著天親弟與兄嵩丘蘭若一峰晴食隨鳴磬巢烏
B24n0141_p0727b06║下行踏空林落葉聲迸水定侵香案濕雨花應共石
B24n0141_p0727b07║牀平㴱洞長松何所有儼然天竺古先生
B24n0141_p0727b08║送方尊師歸嵩山王維
B24n0141_p0727b09║仙官欲往九龍潭旄節朱幡倚石龕山厭天中半天
B24n0141_p0727b10║上洞穿江底出江南瀑布杉松常𭘧雨夕陽蒼翠忽
B24n0141_p0727b11║成嵐借問迎來雙白鶴已曾衡嶽送蘇眈
B24n0141_p0727b12║送常十九歸嵩山故林劉長卿
B24n0141_p0727b13║迢迢此恨杳無涯楚澤嵩丘萬里賖岐路別時驚一
B24n0141_p0727b14║葉雲林歸處憶三花秋天蒼翠寒飛雁古堞蕭條晚
B24n0141_p0727b15║噪鴉他日山中逢勝事桃源洞裏幾人家
B24n0141_p0727b16║題嵩陽焦道士石壁錢起（考功郎中）
B24n0141_p0727b17║三峰花畔碧堂懸錦里真人此得仙玉醴纔飛西蜀
B24n0141_p0727b18║雨霓裳欲向大羅天綵雲不散燒丹竈白鹿時藏種
B24n0141_p0728a01║玉田幸入桃源因去世方期丹訣一延年
B24n0141_p0728a02║謁許由廟錢起
B24n0141_p0728a03║故向箕山訪許由林泉物外自清幽松上挂瓢枝幾
B24n0141_p0728a04║變石間洗耳水空流綠苔唯見遮三徑青史空傳謝
B24n0141_p0728a05║九州緬想古人增嘆息颯然雲樹滿巖秋
B24n0141_p0728a06║酬暢當嵩山尋麻道士見寄
B24n0141_p0728a07║盧綸
B24n0141_p0728a08║聞逐樵夫閒看棋忽逢人世是秦時開雲種玉嫌山
B24n0141_p0728a09║淺渡海傳書怪鶴遲隂洞石幢微有字古壇松樹半
B24n0141_p0728a10║無枝煩君遠示青囊籙願得相從一問師
B24n0141_p0728a11║送澹公歸嵩山龍潭寺楊巨源（河中少尹）
B24n0141_p0728a12║野煙秋水滄茫遠禪境真機去住閒雙樹為家思舊
B24n0141_p0728a13║壑千花成塔禮寒山洞宮曾向龍邊㝛雲徑應從鳥
B24n0141_p0728a14║外還莫戀本師金谷地空門無處復無𨵿
B24n0141_p0728a15║嵩陽觀夜奏霓裳白居易
B24n0141_p0728a16║開元遺曲自凄凉况近秋天調是商愛者誰人唯白
B24n0141_p0728a17║尹奏時何處在嵩陽迥臨山月聲彌怨散入松風韻
B24n0141_p0728a18║更長子晉少姨聞定怪人間亦便有霓裳
B24n0141_p0728b01║與諸道者同遊二室至九龍潭作
B24n0141_p0728b02║白居易
B24n0141_p0728b03║喜逢二室遊仙子厭作三川守土臣舉手摩挲潭上
B24n0141_p0728b04║石開襟抖擻府中塵他日終為獨往客今朝未是自
B24n0141_p0728b05║由身若言尹是嵩山主三十六峰應笑人
B24n0141_p0728b06║從龍潭寺至少林題贈同遊者
B24n0141_p0728b07║白居易
B24n0141_p0728b08║山屐田衣六七賢搴芳踏翠弄潺湲九龍潭月落杯
B24n0141_p0728b09║酒三品松風飄管絃強健且宜遊勝地清凉不覺過
B24n0141_p0728b10║炎天始知鶴駕乘雲外別有逍遙地上仙
B24n0141_p0728b11║欲遊嵩嶽留別李少尹益賈島（司倉參軍）
B24n0141_p0728b12║孤策遲𢌞洛水湄孤禽嘹唳幸人知嵩嶽望中常待
B24n0141_p0728b13║我河梁欲上未題詩新秋愛月愁多雨古觀逢仙看
B24n0141_p0728b14║盡棋微眇此來將敢問鳳凰何日定歸池
B24n0141_p0728b15║同徐處士秋懷少室舊居周賀（處士）
B24n0141_p0728b16║曾居少室黃河畔秋夢長懸未得回扶病半年離水
B24n0141_p0728b17║石思歸一夜隔風雷荒齋幾遇僧眠後晚菊頻經鹿
B24n0141_p0728b18║踏來燈下此心誰共說傍松幽徑已多苔
B24n0141_p0729a01║送蕭處士歸緱山別業許渾（節勝二州刺史）
B24n0141_p0729a02║醉𢽽烏帽髮如絲曾看仙人一局棋賔館有魚為客
B24n0141_p0729a03║久鄉書無雁到家遲緱山住近吹笙廟湘水行逢鼓
B24n0141_p0729a04║瑟祠今夜月明何處㝛九疑雲盡綠參差
B24n0141_p0729a05║題潁源廟韋莊
B24n0141_p0729a06║曾是巢由棲隱地百川唯說潁源清微波乍向雲根
B24n0141_p0729a07║出去浪遙衝雪嶂橫萬木倚簷踈榦直群峰當戶曉
B24n0141_p0729a08║嵐晴臨川試問堯年事猶被封人勸濯纓
B24n0141_p0729a09║看賀自真飛昇陳陶（處士）
B24n0141_p0729a10║子晉鸞飛古洛川金桃再熟賀郎仙三清樂奏嵩丘
B24n0141_p0729a11║下五色雲屯御苑前朱頂舞低迎絳節青鬟歌對駐
B24n0141_p0729a12║香軿誰能白晝相悲哭太極光隂幾萬年
B24n0141_p0729a13║和趙嘏題嶽寺溫庭筠（方山尉）
B24n0141_p0729a14║疎鐘細響亂鳴泉客省高臨似水天嵐翠暗來空覺
B24n0141_p0729a15║潤澗茶餘爽不成眠越僧寒立孤燈外嶽月秋當萬
B24n0141_p0729a16║木前張邴宦情何太薄遠公窻外有池蓮
B24n0141_p0729a17║寄嵩陽道人曹鄴（洋州刺史）
B24n0141_p0729a18║三山浮海倚蓬瀛路入真元險盡平華表千年孤鶴
B24n0141_p0729b01║語人間一夢晚蟬鳴將龍逐虎神初定積火焚心氣
B24n0141_p0729b02║漸清見說嵩陽有仙客欲持金簡問長生
B24n0141_p0729b03║遊上方石窟寺劉滄（龍門令）
B24n0141_p0729b04║苔徑縈𢌞景漸分翛然空界靜埃氛一聲疎磬過寒
B24n0141_p0729b05║水半壁危樓隱白雲雪下石龕僧在定日西山木鳥
B24n0141_p0729b06║成羣幾來吟嘯立朱檻風起天香處處聞
B24n0141_p0729b07║贈顓頊山人劉滄
B24n0141_p0729b08║浩氣含真玉片輝著書精義入玄微洛陽紫陌幾曾
B24n0141_p0729b09║醉少室白雲時一歸松雪月高唯鶴㝛煙嵐秋霽到
B24n0141_p0729b10║人稀知君濟世有長策莫問滄浪隱釣磯
B24n0141_p0729b11║龍泉寺絕頂方干
B24n0141_p0729b12║未明先見海底日良久遠雞方報晨古樹含風常𭘧
B24n0141_p0729b13║雨寒巖四月始知春中天氣爽星河近下界時豐雷
B24n0141_p0729b14║雨均前後登臨思無盡年年改換往來人
B24n0141_p0729b15║龍潭張道者伍喬
B24n0141_p0729b16║碧洞幽巖獨息心時人何路得相尋養生不說憑諸
B24n0141_p0729b17║藥適意惟聞在一琴石逕掃稀山蘚合竹軒開晚野
B24n0141_p0729b18║雲㴱他年功就期飛去應笑吾徒多苦吟
B24n0141_p0730a01║五言排律
B24n0141_p0730a02║和劉侍郎入隆唐觀楊炯（盈川令）
B24n0141_p0730a03║福地隂陽合仙都日月開山川臨四險城樹隱三臺
B24n0141_p0730a04║伏檻排雲出飛軒遶澗𢌞參差凌倒影瀟灑軼浮埃
B24n0141_p0730a05║百果珠為實群峰錦作苔懸蘿暗疑霧瀑布響成雷
B24n0141_p0730a06║方士燒丹液真人泛玉杯還如問桃水更似得蓬萊
B24n0141_p0730a07║漢帝求仙日相如作賦才自然金石奏何必上天台
B24n0141_p0730a08║從駕幸少林寺覩先妃營建之所倍切焭衿逾
B24n0141_p0730a09║悽遠慕聊題即事用述悲懷
B24n0141_p0730a10║武后
B24n0141_p0730a11║陪鑾遊禁苑侍賞出蘭闈雲偃攢峰蓋霞低插浪旂
B24n0141_p0730a12║日宮疏澗戶月殿啟巖扉金輪轉金地香閣曳香衣
B24n0141_p0730a13║鐸吟輕吹發幡搖薄霧霏昔遇焚芝火山紅迊野飛
B24n0141_p0730a14║花臺無半影蓮塔有全輝寔賴能仁力攸資善逝威
B24n0141_p0730a15║慈緣興福緒於此罄歸依風枝不可靜泣血竟何追
B24n0141_p0730a16║扈從登封告成頌應制宋之問
B24n0141_p0730a17║御路𢌞中嶽天營接下都百靈無後至萬國競前驅
B24n0141_p0730a18║文衛嚴清蹕幽仙讀寶符貝花明漢果芝草入堯厨
B24n0141_p0730b01║濟濟衣冠會喧喧夷夏俱宗禋仰神理刊木望山途
B24n0141_p0730b02║撫己貧非病時來本不愚願陪丹鳳輦率舞白雲衢
B24n0141_p0730b03║秋日於天中寺尋復禮上人
B24n0141_p0730b04║武三思（封梁王後伏誅）
B24n0141_p0730b05║妙域三時殿香巖七寶宮金繩先界道玉柄即談空
B24n0141_p0730b06║喻筏知何極傳燈竟不窮彌天高義遠初地勝因通
B24n0141_p0730b07║理詣歸一處心行不二中有無雙惑遣真俗兩緣同
B24n0141_p0730b08║摘葉疑焚翠投花若散紅網珠遙暎日簷鐸近吟風
B24n0141_p0730b09║定沼寒光素禪枝暝色蔥願隨方便力長冀釋塵籠
B24n0141_p0730b10║和武三思於天中寺尋復禮上人之作
B24n0141_p0730b11║蘇味道（眉州刺史）
B24n0141_p0730b12║藩戚三雍暇禪居二室隈忽聞從桂苑移步踐花臺
B24n0141_p0730b13║敏學推多藝高譚屬辯才是非寧滯著空有掠嫌猜
B24n0141_p0730b14║五術幽機暢三番妙鍵開味同甘露灑香似遡風來
B24n0141_p0730b15║砌古留方石池清辨火灰人尋鶴洲返月逐虎谿𢌞
B24n0141_p0730b16║企躅瞻飛蓋攀游想渡杯願陪為善樂從此去塵埃
B24n0141_p0730b17║登封禮畢洛城酺宴（奉和聖製）
B24n0141_p0730b18║張九齡（中書令左遷長史）
B24n0141_p0731a01║大君畢能事端扆樂成功運與千齡合歡將萬國同
B24n0141_p0731a02║漢酺歌聖酒韶樂舞薰風河洛榮光遍雲煙喜氣通
B24n0141_p0731a03║春華頓覺早天澤倍知崇草木皆沾被猶言不在躬
B24n0141_p0731a04║送漪叔遊潁川兼謁淮陽太守
B24n0141_p0731a05║李頎
B24n0141_p0731a06║罷吏今何適辤家方獨行嵩陽入歸夢潁水半前程
B24n0141_p0731a07║聞道淮陽守東南臥理清郡齋觀政日人馬望鄉情
B24n0141_p0731a08║疊嶺雪初霽寒砧霜後鳴臨川嗟拜手寂寞事躬耕
B24n0141_p0731a09║題石窟寺宋昱（中書舍人）
B24n0141_p0731a10║梵宇開金地香龕鑿鐵圍影中群象動空裏眾靈飛
B24n0141_p0731a11║簾牖籠朱旭房廊挹翠微瑞蓮生佛步寶樹挂天衣
B24n0141_p0731a12║邀福功雖在興王代久非誰知雲朔外更覩化胡歸
B24n0141_p0731a13║寄張十二山人彪杜甫（工部員外郎）
B24n0141_p0731a14║獨臥嵩陽下三違潁水春艱難隨老母慘澹向時人
B24n0141_p0731a15║謝氏尋山屐陶公漉酒巾群兇彌宇宙此物在風塵
B24n0141_p0731a16║歷下辤姜被𨵿西得孟鄰早通交契密晚接道流新
B24n0141_p0731a17║靜者心多妙先生藝絕倫草書何太古詩興不無神
B24n0141_p0731a18║曹植休前輩張芝更後身數篇吟可老一字買堪貧
B24n0141_p0731b01║將恐曾防寇㴱潛託所親寧聞倚門夕盡力潔餐晨
B24n0141_p0731b02║踈嬾為名誤驅馳喪我真索居猶寂寞相遇益愁辛
B24n0141_p0731b03║流轉依邊徼逢迎念席珍時來故舊少亂後別離頻
B24n0141_p0731b04║世祖修高廟文公賞從臣商山猶入楚渭水不離秦
B24n0141_p0731b05║存想青龍祕騎行白鹿馴耕巖非谷口結草即河濱
B24n0141_p0731b06║肘後符應驗囊中藥未陳旅懷殊不愜良覿眇無因
B24n0141_p0731b07║自古皆悲恨浮生有屈伸此邦今尚武何處且依仁
B24n0141_p0731b08║鼓角凌天籟𨵿山倚月輪官場羅鎮磧賊火近洮岷
B24n0141_p0731b09║蕭瑟論兵地蒼𣴭鬬將辰大軍多處所餘孽尚紛綸
B24n0141_p0731b10║高興知籠鳥斯文起獲麟窮秋正搖落回首望松筠
B24n0141_p0731b11║和鄭少府祭中嶽寺因訪蕭居士之作
B24n0141_p0731b12║皇甫冉（右補闕）
B24n0141_p0731b13║肅事祠靈境尋真到隱居夤緣幽谷遠蕭散白雲餘
B24n0141_p0731b14║晚節持僧律他年著道書海邊曾狎鳥濠上正觀魚
B24n0141_p0731b15║寂靜求無相淳和覩太初一峰綿歲月萬象任盈虛
B24n0141_p0731b16║門掩林鐘度窻臨澗水疎謝公懷舊壑迴駕復何如
B24n0141_p0731b17║酬暢當尋嵩嶽麻道士見寄
B24n0141_p0731b18║盧綸
B24n0141_p0732a01║自別前峰隱同為外累侵幾年親酒會此日有僧尋
B24n0141_p0732a02║學稼功還棄論邊事亦沈眾歡徒滿目專愛久離心
B24n0141_p0732a03║覽𩯭絲垂鏡彈琴淚灑襟訪田悲洛下寄宅憶山隂
B24n0141_p0732a04║薄溜漫青石橫雲架碧林壞簷藤陣密衰菜棘籬㴱
B24n0141_p0732a05║流散俱多故憂傷併在吟唯當竢高躅歸止共抽簪
B24n0141_p0732a06║和太常王卿秋日即事盧綸
B24n0141_p0732a07║嵩高雲日明潘岳賦初成籬槿花無色堦桐葉有聲
B24n0141_p0732a08║絳紗垂簟淨白羽拂衣輕鴻鴈悲天遠龜魚覺水清
B24n0141_p0732a09║別絃添楚思牧馬動邊情田雨農官問林風苑吏驚
B24n0141_p0732a10║松篁終茂盛蓬艾自衰榮遙仰憑軒夕惟應善宋生
B24n0141_p0732a11║題緱山王子晉廟鄭畋（檢校司徒贈太傅）
B24n0141_p0732a12║在昔靈王子吹笙遡泬寥六宮攀不住三島去相招
B24n0141_p0732a13║亡國原陵古賔天歲月遙無蹊窺海曲有廟訪山椒
B24n0141_p0732a14║石帳龍蛇拱雲樓彩翠銷露壇粧琬琰真像冩松喬
B24n0141_p0732a15║珠館青童宴琳宮阿母朝氣輿仙女侍天馬吏兵調
B24n0141_p0732a16║湘妓紅絲瑟秦郎白管簫西城邀綽約南嶽命嬌嬈
B24n0141_p0732a17║句曲觴金洞天台嘯石橋曉花珠弄蘂春茹玉生苗
B24n0141_p0732a18║二景神光祕三元寶籙饒霧垂鴉翅髮冰束虎章腰
B24n0141_p0732b01║鶴馭爭銜箭龍飛各獻綃衣從星渚浣丹就日宮燒
B24n0141_p0732b02║物外花常滿人間葉自凋望臺悲漢戾閱水笑梁昭
B24n0141_p0732b03║古殿香殘燼荒堦柳長條幾曾期七日無復䧏重霄
B24n0141_p0732b04║嵩嶺絙天漢伊瀾入海潮何由得真訣使我珮環飄
B24n0141_p0732b05║贈蕭鍊師（并序）許渾
B24n0141_p0732b06║鍊師貞元初自棃園進為內妓善舞柘枝宮中莫
B24n0141_p0732b07║有倫比者寵錫甚厚及駕幸奉天以病不獲從遂
B24n0141_p0732b08║失所止洎復宮闈上頗懷其藝求之浹日得于人
B24n0141_p0732b09║間後聞神仙之事謂長生可致乞奉黃老上許之
B24n0141_p0732b10║詔居嵩南洞清觀迨今八十餘矣雪膚花顏與昔
B24n0141_p0732b11║無異則方龜鶴之壽安得不由所尚哉因賦是詩
B24n0141_p0732b12║題于院壁
B24n0141_p0732b13║曾試昭陽曲瑤齋帝自臨紅珠絡繡帽翠鈿束羅襟
B24n0141_p0732b14║雙闕朝塵起千門㝛霧隂出宮迷國步回駕軫皇心
B24n0141_p0732b15║桂殿春空晚椒居夜自㴱急宣求故劒冥契得遺簪
B24n0141_p0732b16║暗記神仙傳潛封女史箴壺中知日永掌上畏年侵
B24n0141_p0732b17║莫比班家扇寧同卓氏琴雲車辭鳳輦羽帔別鴛衾
B24n0141_p0732b18║網斷魚游藻籠開鶴戲林洛煙浮碧漢嵩月上丹岑
B24n0141_p0733a01║露草爭三秀風篁共八音吹笙延鶴舞敲磬引龍吟
B24n0141_p0733a02║旄節纖腰舉霞杯皓腕斟還磨照寶鏡猶插辟寒金
B24n0141_p0733a03║東海人情變南山聖壽沈朱顏常似渥綠髮已如尋
B24n0141_p0733a04║養氣齊生死留形盡古今更求應不見雞犬日駸駸
B24n0141_p0733a05║緱山月夜聞王子晉吹笙張仲素（中書舍人）
B24n0141_p0733a06║王子千年後笙音五夜聞逶迤遶清洛斷續下仙雲
B24n0141_p0733a07║泄泄飄難定啾啾曲未分松風助幽律波月動輕文
B24n0141_p0733a08║鳳管聽何遠鸞聲若在群暗空思羽蓋餘韻自氛氳
B24n0141_p0733a09║前題厲玄（侍御史）
B24n0141_p0733a10║緱山明月夜岑寂隔塵氛紫府參差曲清宵次第聞
B24n0141_p0733a11║韻流多入洞聲度半和雲拂竹鸞驚侶經松鶴舞群
B24n0141_p0733a12║蟾光聽處合仙路望中分坐惜千巖曙遺音過汝墳
B24n0141_p0733a13║前題鍾輅
B24n0141_p0733a14║月滿緱山夜風傳子晉笙初聞盈谷遠漸聽入雲清
B24n0141_p0733a15║杳異人間曲遙分鶴上情孤鸞驚欲舞萬籟寂無聲
B24n0141_p0733a16║此夕留煙駕何時返玉京唯愁音響絕曉色出都城
B24n0141_p0733a17║嵩山望幸王邕
B24n0141_p0733a18║峻極位何崇方知造化功降靈逢聖主望幸表維嵩
B24n0141_p0733b01║隱映連青壁嵯峨向碧空象車因叶瑞龍駕願升中
B24n0141_p0733b02║萬歲聲長在千巖氣轉雄東都歌盛事西笑佇皇風
B24n0141_p0733b03║五言絕句
B24n0141_p0733b04║嵩山夜還宋之問
B24n0141_p0733b05║家住嵩山下好采舊山薇自省遊泉石何曾不夜歸
B24n0141_p0733b06║荅田徵君宋之問
B24n0141_p0733b07║出遊杳何處遲回伊洛間歸寢忽成夢宛在嵩丘山
B24n0141_p0733b08║題田洗馬遊巖桔橰陳子昂
B24n0141_p0733b09║望遠長為客商山遂不歸誰憐北陵井未息漢隂機
B24n0141_p0733b10║寄王長史祖詠
B24n0141_p0733b11║汝潁俱㝛好往來託層巒終日何寂寞遶籬生蕙蘭
B24n0141_p0733b12║贈柳喜自號嵩山老釋皎然
B24n0141_p0733b13║一見嵩山老吾生恨太遲問君年幾許曾出上皇時
B24n0141_p0733b14║七言絕句
B24n0141_p0733b15║嵩山尋馮鍊師不遇崔曙
B24n0141_p0733b16║青谿訪道凌煙曙王子仙成已飛去更值空山雷雨
B24n0141_p0733b17║時雲林薄暮歸何處
B24n0141_p0733b18║少室韋鍊師昇仙歌皇甫冉
B24n0141_p0734a01║紅霞紫氣晝氤氳絳節青幢迎少君忽從林下昇天
B24n0141_p0734a02║去空使時人禮白雲
B24n0141_p0734a03║㟧嶺四望武元衡（平章事封臨淮郡公）
B24n0141_p0734a04║漢家仙仗在咸陽洛水東流出建章野老至今猶望
B24n0141_p0734a05║幸離宮秋樹獨蒼蒼
B24n0141_p0734a06║寄李渤張籍（主客郎中）
B24n0141_p0734a07║五渡溪頭躑躅紅嵩陽寺裏講時鐘春山處處行應
B24n0141_p0734a08║好一月看花到幾峰
B24n0141_p0734a09║山中五絕白居易
B24n0141_p0734a10║遊嵩陽見五物各有所感感興不同隨興而吟因
B24n0141_p0734a11║成五絕
B24n0141_p0734a12║嶺上雲
B24n0141_p0734a13║嶺上白雲朝未散田中青麥旱將枯自生自烕成何
B24n0141_p0734a14║事能逐東風作雨無
B24n0141_p0734a15║石上苔
B24n0141_p0734a16║漠漠斑斑石上苔幽芳靜綠絕纖埃路傍凡草榮遭
B24n0141_p0734a17║遇曾得七香車碾來
B24n0141_p0734a18║林下㯉
B24n0141_p0734b01║香檀文桂苦雕鐫生理何曾得自全知我無材老㯉
B24n0141_p0734b02║否一枝不損盡天年
B24n0141_p0734b03║澗中魚
B24n0141_p0734b04║海水桑田欲變時風濤𮋒覆沸天池鯨吞蛟鬬波成
B24n0141_p0734b05║血㴱澗游魚樂不知
B24n0141_p0734b06║洞中蝙蝠
B24n0141_p0734b07║千年鼠化白蝙蝠黑洞㴱藏避網羅遠害全身誠得
B24n0141_p0734b08║計一生幽暗又何如
B24n0141_p0734b09║王子晉廟白居易
B24n0141_p0734b10║子晉廟前山月明人聞往往夜吹笙鸞吟鳳唱聽無
B24n0141_p0734b11║拍多似霓裳散序聲
B24n0141_p0734b12║送嵩客白居易
B24n0141_p0734b13║登山臨水分無期泉石煙霞今屬誰君到嵩陽吟此
B24n0141_p0734b14║句與交三十六峰知
B24n0141_p0734b15║送友人遊嵩山陳羽
B24n0141_p0734b16║嵩山歸路繞天壇雲影松聲滿谷寒君見九龍潭上
B24n0141_p0734b17║月莫辤清夜訪袁安
B24n0141_p0734b18║嵩陽客舍月夜憶清上人徐凝（金部侍郎）
B24n0141_p0735a01║獨夜嵩陽憶上仙月明三十六峰前瑤池月勝嵩陽
B24n0141_p0735a02║月人在玉清眠不眠
B24n0141_p0735a03║緱山廟許渾
B24n0141_p0735a04║王子求仙月滿臺玉笙清轉鶴徘徊曲終飛去不知
B24n0141_p0735a05║處山下碧桃春自開
B24n0141_p0735a06║前題鄭仲賢
B24n0141_p0735a07║秋風寂寞秋雲輕緱氏山頭月正明帝子西飛仙馭
B24n0141_p0735a08║遠不知何處夜吹笙
B24n0141_p0735a09║箕山胡曾
B24n0141_p0735a10║寂寂箕山春復秋更無人到此溪頭棄瓢碞畔中宵
B24n0141_p0735a11║月千古空聞屬許由
B24n0141_p0735a12║題中峰費冠卿
B24n0141_p0735a13║中峰高拄泬寥天上有茅菴與石泉晴景獵人曾望
B24n0141_p0735a14║見青藍色裏一僧禪
B24n0141_p0735a15║
B24n0141_p0735a16║
B24n0141_p0735a17║
B24n0141_p0735a18║
B24n0141_p0735b01║
B24n0141_p0735b02║
B24n0141_p0735b03║
B24n0141_p0735b04║
B24n0141_p0735b05║
B24n0141_p0735b06║
B24n0141_p0735b07║
B24n0141_p0735b08║門人（焦弘祚　陳懋齡）校字
B24n0141_p0735b09║嵩書卷之十三終