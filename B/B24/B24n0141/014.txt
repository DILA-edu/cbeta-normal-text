B24n0141_p0735b10║嵩書卷之十四
B24n0141_p0735b11║韻始篇三
B24n0141_p0735b12║宋
B24n0141_p0735b13║五言古詩
B24n0141_p0735b14║河陽秋夕夢與永叔遊嵩避雨于峻極院賦詩
B24n0141_p0735b15║及覺猶能憶記俄而僕夫自洛來云永叔諸君
B24n0141_p0735b16║陪希㴱祠岳因足成短韻梅堯臣（都官員外郎）
B24n0141_p0735b17║夕寢北窻下青山夢與尋相歡不異昔勝事𨚫疑今
B24n0141_p0735b18║風雨幽林靜雲煙古寺㴱（此二句夢中得）攬衣方有感還喜
B24n0141_p0736a01║問來音
B24n0141_p0736a02║希㴱惠書言與師魯永叔子聰幾道遊嵩因誦
B24n0141_p0736a03║而韻之梅堯臣
B24n0141_p0736a04║聞君奉宸詔瑞祝趨靈岫山水聊得遊志願庶可就
B24n0141_p0736a05║豈無朋從俱况此二三秀方辭建春陌十刻殘晝漏
B24n0141_p0736a06║初經緱氏嶺古栢尚鬱茂𨚫過轘轅𨵿巨石相撑𨷖
B24n0141_p0736a07║夕齋禮神祠法衮被藻繡畢事登山椒常服更短後
B24n0141_p0736a08║從者十數人輕齎不為陋是時天清隂力氣勇奔驟
B24n0141_p0736a09║雲巖香虧蔽花草藏澗竇傍林有珍禽驚聒若避彀
B24n0141_p0736a10║磐石暫憩休泓泉助吞漱上窺玉女窻嶃絕非可構
B24n0141_p0736a11║下玩搗衣碪焜燿金紋透尹子體雄矯攀緣逾習狃
B24n0141_p0736a12║歐陽稱壯齡疲軟屢顛踣竸歡相扶持芒屩資踐蹂
B24n0141_p0736a13║八仙存故壇三醉孰云謬鄙哉封祀碑數子昔鐫鏤
B24n0141_p0736a14║偶誌一時事曷虞來者詬絕頂瞰諸峰隘然輕宇宙
B24n0141_p0736a15║遙思謝塵煩欲知羣鳥獸韓公傳石室聞之固已舊
B24n0141_p0736a16║當時興稍衰不暇苦尋究東崖亂壑中釋子持經咒
B24n0141_p0736a17║于今二十年飲食同猿狖君子聆法音充爾溢膚腠
B24n0141_p0736a18║嘗期躡屐過吾儕色先愀遂乖真諦言茲亦甘自咎
B24n0141_p0736b01║中頂會幾望涼蟾皓如晝紛紛坐談謔草草具觴豆
B24n0141_p0736b02║清露濕巾裳誰人苦羸瘦便即忘形骸胡為戀纓綬
B24n0141_p0736b03║或疑桂宮近斯語豈在瞀歸來遊少室崷崪殊引脰
B24n0141_p0736b04║石堂迢遞過探訪仍邂逅捫蘿上岑邃仙屋何廣衺
B24n0141_p0736b05║乳水出其間涓涓自成溜凡骨此薰蒸靈真安可覯
B24n0141_p0736b06║霞壁幾千尋四字侔篆籕咸意苔蘚文誠為造化授
B24n0141_p0736b07║標之神清洞民俗未嘗遘忽覺風雨冥無能久瞻扣
B24n0141_p0736b08║忽忽遂宵征勝事皆可復俚歌縱喧譁怪說多駮糅
B24n0141_p0736b09║凌晨𨵿塞陽追賞顏匪厚窮極四百里寧憚疲左右
B24n0141_p0736b10║昨朝書報予聞甚醉醇酹所嗟遊遠方心焉倍如疚
B24n0141_p0736b11║天封觀梅堯臣
B24n0141_p0736b12║車馬雲外來衣沾半山雨弭節扣真居捫蘿笑塵矩
B24n0141_p0736b13║𢌞溪響石松靈茹抽巖塢玉檻刻年華應無媿前古
B24n0141_p0736b14║啟母石梅堯臣
B24n0141_p0736b15║曠哉嵩室陽神怪所棲宅蒼石不知年靈熊去無迹
B24n0141_p0736b16║煙巖想桂宮苔壁疑椒掖不學舜娥悲瀟湘竹枝碧
B24n0141_p0736b17║少姨廟梅堯臣
B24n0141_p0736b18║雲祠古殿㴱少室群峰碧行雨欲隨車望巖非化石
B24n0141_p0737a01║常聞蘭氣蒸誰奠椒香液寄謝洛川妃凌波定何益
B24n0141_p0737a02║轘轅道梅堯臣
B24n0141_p0737a03║險絕稱漢𨵿晨躋瞻二室盤紆石路回迤邐雲峰出
B24n0141_p0737a04║古壁挂青蒼天風起蕭飋洛城西首時望望平煙密
B24n0141_p0737a05║公路澗（此下十二題范歐二公俱有作）梅堯臣
B24n0141_p0737a06║我來袁公溪斷岸猶殘壘僵柳遠臨灣新蒲初出水
B24n0141_p0737a07║行行古臺近兩兩驚禽起雞犬何處聞人家㴱塢裏
B24n0141_p0737a08║拜馬澗梅堯臣
B24n0141_p0737a09║王子昔凌霓國人茲拜馬依稀月夜笙聲入寒泉瀉
B24n0141_p0737a10║空傳七日期飛鶴何時下
B24n0141_p0737a11║二室道梅堯臣
B24n0141_p0737a12║度嶺失群山千峰出天際方欣左右看屢改縈𢌞勢
B24n0141_p0737a13║勝事與誰同芬然有蘭蕙
B24n0141_p0737a14║自峻極中院步登太室中峰
B24n0141_p0737a15║梅堯臣
B24n0141_p0737a16║稅駕綠巖前攀蘿不知倦人從樹杪來路向雲端轉
B24n0141_p0737a17║忽覺在煙霞回看峰嶺變
B24n0141_p0737a18║玉女窻梅堯臣
B24n0141_p0737b01║玉洞倚雲壁大窻露微明𲌂鸞去不返啼鳥空相驚
B24n0141_p0737b02║萬木自虧蔽捫蘿空復情
B24n0141_p0737b03║玉女搗衣石梅堯臣
B24n0141_p0737b04║有石稱搗衣搗衣人不見雲纓白飄颻巖樹長蔥蒨
B24n0141_p0737b05║猶應寒夜中山月來鋪練
B24n0141_p0737b06║天門梅堯臣
B24n0141_p0737b07║古壁何蒼蒼穿雲玉梯出欻然起青冥𨚫立觀少室
B24n0141_p0737b08║前嵓復後峰隂晴狀非一
B24n0141_p0737b09║天門泉梅堯臣
B24n0141_p0737b10║泠泠雲外泉的的巖光入靜若仙鑑開寒疑玉龍蟄
B24n0141_p0737b11║時應下鹿群印跡青苔濕
B24n0141_p0737b12║天池梅堯臣
B24n0141_p0737b13║安知最高頂清淺水池開有時片雲出倏忽生風雷
B24n0141_p0737b14║誰羨雙黃鵠刷羽來徘徊
B24n0141_p0737b15║三醉石梅堯臣
B24n0141_p0737b16║相期物外遊共醉仙臺石舉手薄高穹清風生羽翼
B24n0141_p0737b17║都忘塵世煩笑傲聊為適
B24n0141_p0737b18║登太室中峰梅堯臣
B24n0141_p0738a01║日夕望蒼崖嶃嶃在天外及來步其巔下見河如𭘧
B24n0141_p0738a02║半壁雲霧昏山根已滂沛
B24n0141_p0738a03║峻極寺梅堯臣
B24n0141_p0738a04║山高路已窮倏爾逢蘭若落日老僧閒支頤古松下
B24n0141_p0738a05║緩步入禪庭蒼苔但瀟灑
B24n0141_p0738a06║公路澗范仲淹（參知政事諡文正）
B24n0141_p0738a07║嵩山發靈源北望洛陽注清流引河漢白氣橫雲霧
B24n0141_p0738a08║英雄昔此地百萬曾相拒近代無戰爭常人自來去
B24n0141_p0738a09║拜馬澗范仲淹
B24n0141_p0738a10║傳聞王子仙澗邊遺逸驥當時青雲路雞犬亦可𦤺
B24n0141_p0738a11║未必真龍媒悠然在平地
B24n0141_p0738a12║二室道范仲淹
B24n0141_p0738a13║太室何森聳少室欲飛動相對起雲霞恍如遊仙夢
B24n0141_p0738a14║何以寵此行行歌降神頌
B24n0141_p0738a15║自峻極中院步登太室中峰
B24n0141_p0738a16║范仲淹
B24n0141_p0738a17║白雲隨人來翩翩疾如馬洪崖與浮丘襟袂安足把
B24n0141_p0738a18║不來峻極遊何能小天下
B24n0141_p0738b01║玉女窻范仲淹
B24n0141_p0738b02║窈窕玉女窻想像玉女粧皎皎月為鑑飄飄霓作裳
B24n0141_p0738b03║莫學陽臺夢無端惑楚王
B24n0141_p0738b04║玉女搗衣石范仲淹
B24n0141_p0738b05║但見巖前砧誰聞月下杵金文與鐵色璨璨知千古
B24n0141_p0738b06║試問搗衣仙何如補天女
B24n0141_p0738b07║天門范仲淹
B24n0141_p0738b08║天遊絕境遊熙然揖灝氣下顧莽蒼間雲雷走平地
B24n0141_p0738b09║天威不遠人孰起欺天意
B24n0141_p0738b10║天門泉范仲淹
B24n0141_p0738b11║天門有靈泉塵埃未嘗至日月自高照雲霞亦輝媚
B24n0141_p0738b12║惟抱夷齊心飲之可無媿
B24n0141_p0738b13║天池范仲淹
B24n0141_p0738b14║嶽頂見仙池神異安可度勿謂無波濤雲雷有時惡
B24n0141_p0738b15║乘此澄清間吾纓亦可濯
B24n0141_p0738b16║三醉石范仲淹
B24n0141_p0738b17║巍巍八仙壇上有三醉石憐此高陽徒如樂華胥域
B24n0141_p0738b18║憔悴澤邊人獨醒良可惜
B24n0141_p0739a01║登太室中峰范仲淹
B24n0141_p0739a02║嵩山最高處逸客徧登臨回看日月影正得天地心
B24n0141_p0739a03║念此非常遊千載一披襟
B24n0141_p0739a04║峻極寺范仲淹
B24n0141_p0739a05║徘徊峻極寺清意滿煙霞好風從天來吹落桂樹花
B24n0141_p0739a06║高高人物外猶屬梵王家
B24n0141_p0739a07║公路澗歐陽修（太子少保諡文忠）
B24n0141_p0739a08║驅馬渡寒流斷澗橫荒堡槎危欲𢽽岸花落多依草
B24n0141_p0739a09║擊波翫游儵倒影看飛鳥留連愛芳杜漸下四峰照
B24n0141_p0739a10║拜馬澗歐陽修
B24n0141_p0739a11║昔聞王子晉把袂浮丘仙金駿于此墮吹笙不復還
B24n0141_p0739a12║玉蹄無跡久澗草但荒煙
B24n0141_p0739a13║二室道歐陽修
B24n0141_p0739a14║二室對岧嶤群峰聳崷直雲隨高下起路轉參差碧
B24n0141_p0739a15║春曉桂叢㴱日下山煙白芝英已可茹悠然想泉石
B24n0141_p0739a16║自峻極中院步登太室中峰
B24n0141_p0739a17║歐陽修
B24n0141_p0739a18║繫馬青松隂躡屐蒼崖路驚鳥動林花空山荅人語
B24n0141_p0739b01║雲霞不可攬直入冥冥霧
B24n0141_p0739b02║玉女窻歐陽修
B24n0141_p0739b03║玉女不可邀蒼崖鬱岧直石乳滴空竇仰見泬寥碧
B24n0141_p0739b04║徙倚難久留桂樹含春色
B24n0141_p0739b05║玉女搗衣石歐陽修
B24n0141_p0739b06║玉女搗仙衣夜下青松嶺山㴱風露寒月杵遙相應
B24n0141_p0739b07║靈蹤杳何尋片石秋光瑩
B24n0141_p0739b08║天門歐陽修
B24n0141_p0739b09║石徑方盤紆雙峰忽中斷呀豁青冥間畜泄煙雲亂
B24n0141_p0739b10║杉蘿試舉手自可階天漢
B24n0141_p0739b11║天門泉歐陽修
B24n0141_p0739b12║煙霞天門㴱靈泉吐巖側雲濕顥氣寒石老林膄碧
B24n0141_p0739b13║長松暫休坐一酌煩心滌
B24n0141_p0739b14║天池歐陽修
B24n0141_p0739b15║高步登天池靈源湛然吐俯窺不可見淵默神龍護
B24n0141_p0739b16║靜夜天籟寒㝛客疑風雨
B24n0141_p0739b17║三醉石歐陽修
B24n0141_p0739b18║拂石登古壇曠懷聊共醉雲霞半酣樂忽在千峰外
B24n0141_p0740a01║坐久還自醒日落松聲起
B24n0141_p0740a02║登太室中峰歐陽修
B24n0141_p0740a03║望望不可到行行何屈盤一逕林杪出千巖雲下看
B24n0141_p0740a04║煙嵐半明滅落照在峰端
B24n0141_p0740a05║峻極寺歐陽修
B24n0141_p0740a06║路入石門見蒼蒼㴱靄間雲生石砌潤木老天風寒
B24n0141_p0740a07║客來依晚照徙倚聽山蟬
B24n0141_p0740a08║箕山歐陽修
B24n0141_p0740a09║朝下黃蘆坂夕望箕山雲緬懷巢上客想彼巖中人
B24n0141_p0740a10║弱歲慕高節壯年嬰世紛漱流羨潁水振衣嗟洛塵
B24n0141_p0740a11║空祠亂驚鳥山木含餘曛聊茲謝芝桂歸月及新春
B24n0141_p0740a12║潁大夫廟蘇軾（團練副使贈太師諡文忠）
B24n0141_p0740a13║人情難強回天性可微感世人爭曲直苦語費搖撼
B24n0141_p0740a14║大夫言何柔㬥主意自慙荒祠傍孤[塚-豖+(一/豖)]古隧有殘坎
B24n0141_p0740a15║千年惟茅焦世亦貴其膽不解此微言脫衣徒勇敢
B24n0141_p0740a16║登封縣宇觀少室邵雍（處士諡康節先生）
B24n0141_p0740a17║天地始融結此山已高極群峰擁旌幢巨石羅劒㦸
B24n0141_p0740a18║日出崖先紅雨餘嵐更碧安知無神仙其間久遯跡
B24n0141_p0740b01║七言古詩
B24n0141_p0740b02║贈許道人歐陽修
B24n0141_p0740b03║洛城三月亂鶯飛潁陽山中花發時往來車馬遊山
B24n0141_p0740b04║客貪看山花踏山石紫雲仙洞鎖雲㴱洞中有人人
B24n0141_p0740b05║不識飄飄許子旌陽後道骨仙風本仙胄多年洗耳
B24n0141_p0740b06║避世喧獨臥山巖聽山溜至人無心不算心無心自
B24n0141_p0740b07║得無窮壽忽來顧我何殷勤笑我白髮老紅塵子歸
B24n0141_p0740b08║為築碞前室待我明年乞得身
B24n0141_p0740b09║送龍茶與許道人歐陽修
B24n0141_p0740b10║潁陽道士青霞客來似浮雲去無蹟夜朝北斗太虛
B24n0141_p0740b11║壇不道姓名人不識我有龍團古蒼壁九龍泉㴱一
B24n0141_p0740b12║百尺憑君汲井試烹之不是人間香味色
B24n0141_p0740b13║戲石堂山隱者歐陽修
B24n0141_p0740b14║石堂仙室紫雲㴱潁陽真人此算心真人一去升寥
B24n0141_p0740b15║廓歲歲巖花自開落我昔曾為洛陽客偶向巖前坐
B24n0141_p0740b16║盤石四字丹書萬仞崖神清之洞鎖樓臺雲㴱路絕
B24n0141_p0740b17║無人到鸞鶴今應待我來
B24n0141_p0740b18║五言律詩
B24n0141_p0741a01║石淙王賛（三司副使知揚州）
B24n0141_p0741a02║磴道山巖下茅楹竹樹中㴱潭魚可見攢石路纔通
B24n0141_p0741a03║坐聽潺湲碧縣思爛漫紅平生丘壑志覽此興何窮
B24n0141_p0741a04║寄嵩嶽吉上人李若谷（太子少傅諡康靖）
B24n0141_p0741a05║結菴嵩少㴱高道恐難倫苦海好求寶天花莫著身
B24n0141_p0741a06║一心俱已了五字更應新誰謂孤雲跡名曾達紫宸
B24n0141_p0741a07║天后三陽故宮石淙懷古張仲武（西京轉運使）
B24n0141_p0741a08║二室盤遊日三陽宴喜心分流來萬壑巨石擬千岑
B24n0141_p0741a09║玉殿煙蕪在金碑雨蘚侵翠華何處問山水自清音
B24n0141_p0741a10║緱氏縣二首歐陽修
B24n0141_p0741a11║亭後徹郊畿人家嶺坂西青山臨古縣綠竹遶寒溪
B24n0141_p0741a12║道上行𭣣穗桑間晚溉畦東皋有㴱趣便擬卜幽棲
B24n0141_p0741a13║其二
B24n0141_p0741a14║秋色滿郊原人行禾黍間雉飛橫斷澗燒響入空山
B24n0141_p0741a15║野水蒼煙起平林夕鳥還嵩嵐久不見寒碧更孱顏
B24n0141_p0741a16║過少林輒書四韻兼貽慶長老
B24n0141_p0741a17║王彥輔（承議郎）
B24n0141_p0741a18║夫入千嵒碧林𭣣萬古春靜中㴱有境嶮外絕無鄰
B24n0141_p0741b01║宦牒嬰行色禪𨵿脫世塵安心無覓處斷背為何人
B24n0141_p0741b02║七言律詩
B24n0141_p0741b03║呈大德禪師（有序）尹輔（大理司直守登封令）
B24n0141_p0741b04║大德偃臥林泉罔求聞達蓋以道行久著聲華自
B24n0141_p0741b05║高故得丹詔遠臨紫衣就降信有光于法侶足以
B24n0141_p0741b06║榮彼僧門輔方捐道風備嘗真味喜觀殊命形諸
B24n0141_p0741b07║詠言謹錄咨呈幸希采覽
B24n0141_p0741b08║支遁行藏惠遠才幾年嵩少避浮埃八行丹詔雲間
B24n0141_p0741b09║落一對紫衣天上來誦律夜窻寒月皎閉門秋渚白
B24n0141_p0741b10║蓮開名高自達君王聽就降殊恩不假媒
B24n0141_p0741b11║㝛少林寺文彥博（太師潞國公諡忠烈）
B24n0141_p0741b12║六六仙峰繞佛居俗塵至此暫銷除西來未悟禪師
B24n0141_p0741b13║意北去還馳使者車（予方受命移守北都）五品封槐今尚在九
B24n0141_p0741b14║年面壁昔何如心知一㝛猶難覺花藏重尋貝葉書
B24n0141_p0741b15║登嵩頂邵雍
B24n0141_p0741b16║九州環遶若棋枰萬歲峰高看太平四海有人能統
B24n0141_p0741b17║御中原何復有交爭長憂眼見姦雄輩但願身為堯
B24n0141_p0741b18║舜氓五十三年蕪沒事如今方許看春耕
B24n0141_p0742a01║和登封裴寺丞翰見寄邵雍
B24n0141_p0742a02║陋巷簞瓢世所傳予何人斯恥蕭然既知富貴須由
B24n0141_p0742a03║命難把升沈更問天靜默有功成野性騫驤無路學
B24n0141_p0742a04║時賢紛華出入金門者應笑溪翁治石田
B24n0141_p0742a05║依韻謝登封劉李裴三君見約遊山
B24n0141_p0742a06║邵雍
B24n0141_p0742a07║諸公見約往嵩前重走新詩各一篇擺落塵埃非敢
B24n0141_p0742a08║後訪尋雲水奈輸先三陽宮近叢幽石萬歲峰高幕
B24n0141_p0742a09║紫煙多少勝遊俱未到願陪仙躅共攀緣
B24n0141_p0742a10║五言絕句
B24n0141_p0742a11║閒適吟邵雍
B24n0141_p0742a12║春看洛城花秋翫天津月夏披嵩岑風冬賞龍山雪
B24n0141_p0742a13║七言絕句
B24n0141_p0742a14║遊嵩山程頤（崇政殿說書諡正公）
B24n0141_p0742a15║鞭羸百里遠來遊數日隂雲暝不𭣣遮斷好山教不
B24n0141_p0742a16║去如何天意異人謀
B24n0141_p0742a17║山中寄登封令邵雍
B24n0141_p0742a18║初離縣日謀經㝛既到山中未忍𢌞公宇若無民事
B24n0141_p0742b01║决願攜茶器上山來
B24n0141_p0742b02║和人留題張相公菴邵雍
B24n0141_p0742b03║做了三公更引年人間福德合居先結茅未盡㤀君
B24n0141_p0742b04║處正在嵩高萬歲前
B24n0141_p0742b05║和任司封見寄邵雍
B24n0141_p0742b06║辤麾來此住雲霄聞健登臨肻憚勞紫陌事多都不
B24n0141_p0742b07║見家山圍遶是嵩高
B24n0141_p0742b08║嵩山二十四詠（并序）樓异（登封令）
B24n0141_p0742b09║僕性嗜山水幾成癖所至雖假館僦舍莫不聚拳
B24n0141_p0742b10║石環斗池終日玩觀殆㤀寢食一旦來令嵩陽正
B24n0141_p0742b11║在清泉白石窟中始至以邑事未果後數月稍稍
B24n0141_p0742b12║偷息令則訟庭囹戶幾可羅雀乃芟廢圃鑿芙蓉
B24n0141_p0742b13║菡萏二池取餘土築臺高可丈許名之揖仙北面
B24n0141_p0742b14║嵩嶽西顧少室南望許由自餘諸峰環擁軒檻於
B24n0141_p0742b15║是居高遠眺盡山川之形勢暇日既作三十六峰
B24n0141_p0742b16║賦以自廣然僕舊聞嵩山二十四峰圖經傳記所
B24n0141_p0742b17║不載求之土人亦莫知也一日觀明太師李得柔
B24n0141_p0742b18║勝之自京師來訪乃得其名出道藏吳天師靈跡
B24n0141_p0743a01║記歷東而西一一可指遂命畫史圖諸峰于仰嵩
B24n0141_p0743a02║堂以證其名以永其名僕謂勝之曰二十四峰之
B24n0141_p0743a03║名堙沒久矣今自吾二人者發之不可無述也乃
B24n0141_p0743a04║作嵩山二十四詠並命勝之作焉
B24n0141_p0743a05║青童峰
B24n0141_p0743a06║斬新高髻掠雲開翠色羅衣一樣裁知有真仙此中
B24n0141_p0743a07║住故令天女捧書來
B24n0141_p0743a08║黃蓋峰
B24n0141_p0743a09║一片黃雲駐不飛中天帝子欲何知不須更問玉人
B24n0141_p0743a10║事自有嵩高峻極詩
B24n0141_p0743a11║浮丘峰
B24n0141_p0743a12║誰知方丈與瀛洲塵世紛紛漫白頭不到嵩山最高
B24n0141_p0743a13║處世人容易揖浮丘
B24n0141_p0743a14║三鶴峰
B24n0141_p0743a15║昔有仙翁住此間煉成青髮與朱顏一朝跨鶴參天
B24n0141_p0743a16║去澗草嵒花豈復攀
B24n0141_p0743a17║遇聖峰
B24n0141_p0743a18║漢家天子學神仙曾遇真人耳過肩不待菖蒲長黑
B24n0141_p0743b01║髮須知逸樂自延年
B24n0141_p0743b02║萬歲峰
B24n0141_p0743b03║仙仗西來感百神泥金檢玉尚清新山靈知是真天
B24n0141_p0743b04║子萬歲聲中第一人
B24n0141_p0743b05║玉鏡峰
B24n0141_p0743b06║皎皎冰盤瑩百圍廣寒宮殿見依稀春山萬疊渾如
B24n0141_p0743b07║洗浮翠光中一鏡飛
B24n0141_p0743b08║獅子峰
B24n0141_p0743b09║蒼苔藤蔓飾鬚眉獅子標形是與非果解嚬呻作哮
B24n0141_p0743b10║吼窟中狐兔定魂飛
B24n0141_p0743b11║虎頭峰
B24n0141_p0743b12║萬里封侯相不如道人曾此獲隂符軒牙露舌驚樵
B24n0141_p0743b13║采猛士還當捋爾鬚
B24n0141_p0743b14║起雲峰
B24n0141_p0743b15║觸石孤飛一葉蓬雷公電母晝鞭龍但知四海為霖
B24n0141_p0743b16║雨不道中天第幾峰
B24n0141_p0743b17║鳳凰峰
B24n0141_p0743b18║當年翔鳳此徘徊曾為真人覽德來今日飛鳴天外
B24n0141_p0744a01║過紛紛燕雀不須猜
B24n0141_p0744a02║金壺峰
B24n0141_p0744a03║相見金壺冩墨河皂林餘潤鬱嵯峨伯陽當日傳經
B24n0141_p0744a04║後肻向山隂與換鵝
B24n0141_p0744a05║華蓋峰
B24n0141_p0744a06║華蓋峰高未易窮捫參歷井到天中回頭𨚫顧人間
B24n0141_p0744a07║世但見群青似小童
B24n0141_p0744a08║玄龜峰
B24n0141_p0744a09║玄武名峰古所傳晨昏吐氣作雲煙雖無鑽灼刳腸
B24n0141_p0744a10║患歲晚風霜亦可憐
B24n0141_p0744a11║臥龍峰
B24n0141_p0744a12║頭角低回蘚蔓封蜿蜒端似臥真龍旱乾歲禱多靈
B24n0141_p0744a13║應時見油雲出此峰
B24n0141_p0744a14║會仙峰
B24n0141_p0744a15║鶴乘雲軿下九天玉盤星子竟誰先想應漢武題花
B24n0141_p0744a16║品留作人間聚八仙
B24n0141_p0744a17║子晉峰
B24n0141_p0744a18║當年曾悟鏡中形道骨仙風擬紫冥二十四峰明月
B24n0141_p0744b01║夜玉笙須向揖仙聽
B24n0141_p0744b02║玉柱峰
B24n0141_p0744b03║丹楹未羨人間侈玉柱一峰天外高自古大材須大
B24n0141_p0744b04║用扶持廣廈豈辤勞
B24n0141_p0744b05║老翁峰
B24n0141_p0744b06║翳霧埋雲皓首翁難將書傳考前蹤商山羽翼朝家
B24n0141_p0744b07║後化作中天一石峰
B24n0141_p0744b08║玉人峰
B24n0141_p0744b09║漢武求仙未得仙玉人何事落巖前故知帝主乘雲
B24n0141_p0744b10║下神蓋峰頭啟洞天
B24n0141_p0744b11║玉女峰
B24n0141_p0744b12║玉仙曾此駐雲車日薄窻紗映雪膚七字天書人不
B24n0141_p0744b13║辨定知玄女手中符
B24n0141_p0744b14║獨秀峰（或云金匱峯）
B24n0141_p0744b15║孕玉懷金不待媒蓊然佳氣罩崔嵬天教秀拔諸峰
B24n0141_p0744b16║上未信狂飇解折摧
B24n0141_p0744b17║積翠峰
B24n0141_p0744b18║翠幄籠雲自一家蘿梯夜碾七香車舉頭雨過餘霞
B24n0141_p0745a01║散綠芰池開菡萏花
B24n0141_p0745a02║太白峰
B24n0141_p0745a03║仰攀日月風雲近俯瞰岡巒培塿低絕頂光𦬆長不
B24n0141_p0745a04║斷人言太白此中棲
B24n0141_p0745a05║宋四明樓异建中靖國初令登封志稱其有惠政
B24n0141_p0745a06║而不詳其狀今觀其詩若賦固非俗吏輩也惟是
B24n0141_p0745a07║按籍求所謂芙蓉菡萏二池及揖仙臺仰嵩堂盡
B24n0141_p0745a08║皆化為烏有矣至序引李得柔勝之想亦韻人而
B24n0141_p0745a09║其詩復久逸不可見五百餘年予為樓君之新令
B24n0141_p0745a10║尹神交精合若將寤寐遇之所可彷彿遺躅百一
B24n0141_p0745a11║者僅此殘碑斷簡耳千古風流不絕如綫後之視
B24n0141_p0745a12║今亦猶今之視昔也可勝歎哉可勝歎哉
B24n0141_p0745a13║潁考叔王十朋（太子詹事諡文忠）
B24n0141_p0745a14║衣冠肉食謾紛紛誰解杯羹感悟君潁谷封人雖賤
B24n0141_p0745a15║士𨚫能純孝至今聞
B24n0141_p0745a16║外方長曰宋都汴以洛為西京嵩介乎其間崇福
B24n0141_p0745a17║宮祠在此山下計當時搢紳軒車至止者接踵矣
B24n0141_p0745a18║而題詠不少概見何哉予披舊簡尋遺碣稍汰其
B24n0141_p0745b01║不雅馴者得若干篇止耳中有不能盡汰者詩以
B24n0141_p0745b02║人重故也噫安得盡𢯱一代之全集而進退之哉
B24n0141_p0745b03║金
B24n0141_p0745b04║四言古詩
B24n0141_p0745b05║李道人嵩陽歸隱圖麻九疇（應奉翰林文字）
B24n0141_p0745b06║城郭維崇井里維通冠蓋維錯紈綺維藂云誰之子
B24n0141_p0745b07║招子歸嵩　舍我箏𥬑樂彼潺淙食彼瓦𦈢遺我𪔂
B24n0141_p0745b08║鐘云誰之子繪子歸嵩　離人友鹿避俗朋松石嚙
B24n0141_p0745b09║我足泉癭我嚨吾恐時人笑子歸嵩　有山有恠有
B24n0141_p0745b10║水有龍盜出𡨥沒嘯兕咻能吾恐狂人誰子歸嵩
B24n0141_p0745b11║　子謂我言决意歸嵩歸嵩何如如鴻避弋如鶴脫籠
B24n0141_p0745b12║與幻俱化與化俱融是以歸嵩　南山重重翠如植
B24n0141_p0745b13║葱北山隆隆紺如堆銅仰嵩俛嵩雨濯雲烘嵩之為
B24n0141_p0745b14║我我之為嵩　我聞子言衣如張風心先去鳥層雲
B24n0141_p0745b15║盪胸靜言思之富為目蒿貴為心蓬飾說于令詎知
B24n0141_p0745b16║任公歸嵩良是生𪚴脫筒子不歸嵩送子歸嵩
B24n0141_p0745b17║五言古詩
B24n0141_p0745b18║㝛少林寺趙元（武勝軍節度使）
B24n0141_p0746a01║雙輪走雞棲下嶺分間道行行得精舍翠崦作𢌞抱
B24n0141_p0746a02║諸峰知客來故故顏色好征衫滿塵土慙媿方丈老
B24n0141_p0746a03║殷勤一瓣香為我除熱惱世緣如落花籬裀跡俱掃
B24n0141_p0746a04║箇中有佳處行腳恨不早一菴祖師傍異日親結草
B24n0141_p0746a05║會善寺恠松馮𤩹（同知集慶軍節度使）
B24n0141_p0746a06║嵩高地氣靈花木竸妍秀玉峰西南趾有松獨恠陋
B24n0141_p0746a07║偃蹇如蟠螭奮迅如攫獸葉勁鬚髯張皮古鱗甲皺
B24n0141_p0746a08║菌蠢藤癭怒支離笻節瘦月上虬影搖風度雨聲驟
B24n0141_p0746a09║子落慰枯禪枝樛礙飛鼬盤根萬乘器平蓋千歲壽
B24n0141_p0746a10║樵斤幸免尋廈匠矧肻構龍化會有時天旱期汝救
B24n0141_p0746a11║雨後看竝玉所控諸峰馮𤩹
B24n0141_p0746a12║竝玉如高人壁立九千仞一日不見之令人生鄙吝
B24n0141_p0746a13║春㴱木葉敷秀色益濡潤結茅寄僧藍晴碧時相趂
B24n0141_p0746a14║老㝛詫孫峰隅侍到齠齓連延青一色枚數須諦認
B24n0141_p0746a15║溟濛空翠間我亦疑未信朝來雲氣昏埋沒瑜匿瑾
B24n0141_p0746a16║如蒼梧政愁湘妃鬱思舜重隂俄解駮霮濧夕暉襯
B24n0141_p0746a17║娟娟忽層出歷歷分遠近雲峰互吞吐千狀纔一瞬
B24n0141_p0746a18║出奇如孫吳相䧏如廉藺如眾星拱辰如侯伯入覲
B24n0141_p0746b01║接武如朋簪承迎如价𭀀負固如吳楚爭長如齊晉
B24n0141_p0746b02║恠詭如夷蠻駢羅貢琛贐窘蹙如擒獲係纍將就釁
B24n0141_p0746b03║如應龍神靈蟄臥時奮迅如天駟超軼坰牧稅羈靷
B24n0141_p0746b04║如雄對改容失筯駭疾震如猛士無譁攢槊俟嚴陣
B24n0141_p0746b05║獨兩峰巍然魁傑儼崇峻光輔岳柱天鬱為中興鎮
B24n0141_p0746b06║降生申與甫周室僨復振詩傳配崧高百世磨不磷
B24n0141_p0746b07║玉華山同元好問裕之雷淵（翰林修撰）
B24n0141_p0746b08║洗耳潁川水療饑西山薇山川得佳客草木生光輝
B24n0141_p0746b09║末路風教薄此道日已微相期千載事非君誰與歸
B24n0141_p0746b10║九日登少室絕頂同裕之雷淵
B24n0141_p0746b11║閒居愛重九佳人重相過登高酬節物少室鬱嵯峨
B24n0141_p0746b12║迤邐謝塵土夷猶出煙蘿欻如據鰲頭萬壑俯蜂窩
B24n0141_p0746b13║浩浩跨積風濔濔渺長河日車昃紅輪天宇凝蒼波
B24n0141_p0746b14║指點數齊州如覺氛埃多我無倚天劒有淚空滂沱
B24n0141_p0746b15║驚鱗盻奧渚倦翼占危柯悔不與家來結茅老巖阿
B24n0141_p0746b16║歸途睠老阮廣武意如何
B24n0141_p0746b17║會善寺恠松雷淵
B24n0141_p0746b18║物生自有常恠特物之病嗟嗟此老蒼恠恠生魁柄
B24n0141_p0747a01║侏儒蹙髀股㝛瘤擁腮頸蜿蜒蛟龍戲騰擲貙虎競
B24n0141_p0747a02║鬚髯喜張磔意氣怒狂迸匠石求棟楹節目足譏評
B24n0141_p0747a03║芻蕘急薪槱堅悍空盻瞪靜言觀倚伏未易相弔慶
B24n0141_p0747a04║雖違時世用顧免斤斧橫陽秋莫榮悴歲月何究竟
B24n0141_p0747a05║盤盤曲則全挺挺獨也正小草悞掃迹伏神還守性
B24n0141_p0747a06║儻隨天中景廣宇共庥映
B24n0141_p0747a07║箕山元好問（左司員外郎）
B24n0141_p0747a08║幽林轉隂崖鳥道人跡絕許君棲隱地唯有太古雪
B24n0141_p0747a09║人間黃屋貴物外袛自潔尚厭一瓢喧重負寧所屑
B24n0141_p0747a10║降衷均義稟泊利忘智决得隴又望蜀有齊安用薛
B24n0141_p0747a11║干戈幾蠻觸宇宙日流血魯連蹈東海夷齊采薇蕨
B24n0141_p0747a12║至今陽城山衡華兩丘垤古人不可作百念肝肺熱
B24n0141_p0747a13║浩歌北風前悠悠送孤月
B24n0141_p0747a14║同雷淵希顏再登箕山元好問
B24n0141_p0747a15║千年箕山祠蘿徑㴱以悄桂樹不復見禿䔩餘秋篠
B24n0141_p0747a16║盤盤盡絕頂石冡平木杪長風萬里來筋骸覺輕矯
B24n0141_p0747a17║側身望巖竇解衣憩林表是時夏春交野色亂青縹
B24n0141_p0747a18║川光乍明滅地脉互縈繞岡巒蟻垤出井邑蜂衙擾
B24n0141_p0747b01║紅塵洛陽昏白雲太行曉玄功信冥漠一覽疑可了
B24n0141_p0747b02║悟彼東山人胸中魯宜小
B24n0141_p0747b03║少林元好問
B24n0141_p0747b04║雲林入清㴱禪房坐蕭𤕤澄泉潔餘習高鳥喚長往
B24n0141_p0747b05║我無玄豹姿漫有紫霞想𢌞首山中雲靈芝日應長
B24n0141_p0747b06║純孝伯廟元好問
B24n0141_p0747b07║洩洩潁谷雲瀜瀜潁川水封君去我久水雲自清美
B24n0141_p0747b08║人言君善諫微意得鄭子特于悔悟時一語發天理
B24n0141_p0747b09║大孝勒金石土苴及頑鄙反身而未誠善諫且敗矣
B24n0141_p0747b10║如何千載下乃與茅焦比我行潁水邊永念負甘旨
B24n0141_p0747b11║願作鯉與魴因之日千里
B24n0141_p0747b12║緱山置酒元好問
B24n0141_p0747b13║靈宮肅清曉細柏含古春人言王子喬鶴馭此日賓
B24n0141_p0747b14║白雲山蒼蒼平田木欣欣登高覽二化浩蕩融心神
B24n0141_p0747b15║西望洛陽城大路通平津行人細如蟻擾擾爭紅塵
B24n0141_p0747b16║蓬萊風島㴱鬢毛日夜新殷勤一杯酒媿爾雲間人
B24n0141_p0747b17║七言古詩
B24n0141_p0747b18║題元裕之家山圖趙元
B24n0141_p0748a01║繫舟盤盤連石嶺牧馬澄澄倒山影山光水氣相混
B24n0141_p0748a02║涵中有元家舊盧井鴈門一開豺虎塲駕言投迹嵩
B24n0141_p0748a03║之陽青山偃蹇不可將十年竟墮兵塵黃東巖風物
B24n0141_p0748a04║知猶在說與寄菴神已會一揮淡墨能似之清輝遠
B24n0141_p0748a05║寄形骸外元家故山吾與鄰夢見不如圖畫真舊曾
B24n0141_p0748a06║行處聊經眼未得歸時亦可人
B24n0141_p0748a07║愛詩李道人若愚嵩陽歸隱圖
B24n0141_p0748a08║雷淵
B24n0141_p0748a09║我家崧前凡再期詩僧騷客相追隨春葩繽紛香澗
B24n0141_p0748a10║谷夏泉噴薄清心脾霜林置酒曳錦障雪嶺探梅登
B24n0141_p0748a11║玉螭重陽夜㝛太平頂天雞夜半鳴喔咿整冠東望
B24n0141_p0748a12║見日出金輪湧海光陸離神州赤縣入指顧風埃未
B24n0141_p0748a13║靖空歔欷窮探極覽不知老泉石佳處多留題簡書
B24n0141_p0748a14║驅出踏朝市期會迫窄愁鞭笞襟懷塵土少清夢齒
B24n0141_p0748a15║頰棘荊真白癡叩門剝啄者誰▆道人面有熊豹姿
B24n0141_p0748a16║披圖二室忽當眼貫咏編貝多文辭我離山久詩筆
B24n0141_p0748a17║退摹冩豈復能清奇再三要索不忍拒依依但記經
B24n0141_p0748a18║行時道人愛山復愛詩嗜好成癖未易醫山中詩友
B24n0141_p0748b01║莫相厭遠勝薰酣聲利兒
B24n0141_p0748b02║嵩山恠松謠李純甫（京兆府判官）
B24n0141_p0748b03║阿誰栽汝來幾時輪囷擁腫蒼虬姿鱗皴百恠雄牙
B24n0141_p0748b04║髭拏空夭矯蟠枯枝疑是祕魔巖中老慵物旱火燒
B24n0141_p0748b05║天鞭不出睡中失𨚫照海珠羞入黃泉蛻其骨石鉗
B24n0141_p0748b06║沙錮汗且僵埋頭臥角政摧藏試與摩娑定何似怒
B24n0141_p0748b07║我棖觸鬚髯張壯士囚縛不得住神物世間無著處
B24n0141_p0748b08║隄防夜半雷破山尾血淋漓飛𨚫去
B24n0141_p0748b09║送郝講師住崇福宮元好問
B24n0141_p0748b10║大方之家幾知津郝君七十老斲輪書文五車喙三
B24n0141_p0748b11║尺劇談混沌今猶神太玄博士為絕倒君言誇矣天
B24n0141_p0748b12║公嗔長安冠蓋羅青雲洛陽車馬爭紅塵恠君掉頭
B24n0141_p0748b13║不肻住寂寞來作由東鄰崧高維嶽古所秩三十六
B24n0141_p0748b14║帝有外臣玄都石壇待飇馭宮殿突兀松輪囷上界
B24n0141_p0748b15║僊人鄧雲山洞天治所名司真蓬萊方丈去不遠明
B24n0141_p0748b16║星玉女時相親瑤華可擷蘭可紉煙霞永隔塵中人
B24n0141_p0748b17║黃鵠一去不復還長驅萬里誰能馴為我殷勤謝鄧
B24n0141_p0748b18║君玉華歲晚當平分
B24n0141_p0749a01║雪中自洛陽還嵩山元好問
B24n0141_p0749a02║道人薄有塵外緣迫入塵埃私自憐三十六峰一茅
B24n0141_p0749a03║屋夢入西家掠社錢津津喜色見眉宇峩峩青城當
B24n0141_p0749a04║眼前蹇驢逕入風煙去恰是梅花欲雪天
B24n0141_p0749a05║嵩山玉鏡元好問
B24n0141_p0749a06║玉鏡見何許今旦東山陲積雨洗昏霾旭日發光輝
B24n0141_p0749a07║光輝奪人目灔灔如動移初如秋月圓漸如曙星微
B24n0141_p0749a08║曙星不能久併與晨露晞此鏡從何來造化祕莫窺
B24n0141_p0749a09║山精或寶氣恍惚令人疑誰為問岳祇山川英秀會
B24n0141_p0749a10║有歸不能生申與甫瑞王國萬丈光芒徒爾為
B24n0141_p0749a11║五言律詩
B24n0141_p0749a12║留題崇福宮趙秉文（上護軍天水郡侯）
B24n0141_p0749a13║山面削瓜碧宮墻鋪粉光晴嵐天自雨夏竇冷噴霜
B24n0141_p0749a14║勝地松杉古仙家芝术香東鄰與西舍欠我一茅堂
B24n0141_p0749a15║太室同希顏賦元好問
B24n0141_p0749a16║壯矣崧維嶽盤盤上窈冥中天瞻巨鎮元氣有遺形
B24n0141_p0749a17║雨入秦川黑雲開楚岫青鰲掀一柱在萬古壓坤靈
B24n0141_p0749a18║少室南原元好問
B24n0141_p0749b01║地僻人煙斷山㴱鳥語譁清溪鳴石齒暖日長藤芽
B24n0141_p0749b02║緣映高低樹紅迷遠近花林間見雞犬直擬是仙家
B24n0141_p0749b03║少林雨中元好問
B24n0141_p0749b04║西堂三日雨氣節變蕭森偃臥復𢽽臥長吟時短吟
B24n0141_p0749b05║鐘魚四山靜松竹一燈㴱重羨禪棲客都無塵慮侵
B24n0141_p0749b06║送母受益自潞府歸嵩山元好問
B24n0141_p0749b07║薄俗科名賤孤生志願違正須謀獨往何暇計群飛
B24n0141_p0749b08║泌水真堪樂荊州况可依青山無舊隱此日羨君歸
B24n0141_p0749b09║贈汴禪師元好問
B24n0141_p0749b10║道重疑高蹇禪枯耐寂寥蓋頭茅一把遶腹篾三條
B24n0141_p0749b11║趙子曾相問馮公每見招風波門外客無事且相饒
B24n0141_p0749b12║七言律詩
B24n0141_p0749b13║遊少林寺許安仁（汾陽節度使）
B24n0141_p0749b14║巖壑㴱嚴入翠微少林金碧霧煙霏五峰屏簇禪菴
B24n0141_p0749b15║小萬劫天開佛日輝聞說九年空面壁得逢二祖便
B24n0141_p0749b16║傳衣千秋少室山靈在曾見先師隻履歸
B24n0141_p0749b17║追述嵩少之遊（有序）馮壁
B24n0141_p0749b18║元光間予在上龍潭每春秋二仲月往往與元雷
B24n0141_p0750a01║遊歷崧少諸藍禪師汴公方事參訪每相遇輒揮
B24n0141_p0750a02║毫賦詩以道閒適之樂今猶夢寐見之兒子渭近
B24n0141_p0750a03║以公故抵任城禪師附寄詩以敘疇昔未幾駐錫
B24n0141_p0750a04║東菴因造謁間出示裕之數詩醉筆縱橫亦略道
B24n0141_p0750a05║崧遊舊事感歎之餘漫賦二首
B24n0141_p0750a06║性理諸方已徧叅歸來一錫駐東菴山中蓮社舊招
B24n0141_p0750a07║隱旅舍阿戎新對談詩筆如君僧有幾文章媿我老
B24n0141_p0750a08║無堪綾書大字拈香䟽須趂微之酒半酣
B24n0141_p0750a09║其二
B24n0141_p0750a10║少林脩竹欲天參竹外幽閒草結菴顧我雖存惟白
B24n0141_p0750a11║髮與君曾此共玄談干戈橫絕境猶夢草樹荒殘人
B24n0141_p0750a12║豈堪臘瓮松醪髯莫預商歌悲壯不能酣
B24n0141_p0750a13║會善寺元好問
B24n0141_p0750a14║白塔沈沈插翠微魏家宮闕此餘基人生富貴有遺
B24n0141_p0750a15║恨世事廢興無了期勝槩只今歸鷲嶺煙花從昔繞
B24n0141_p0750a16║龍墀長松想是前朝物及見諸孫賦黍離
B24n0141_p0750a17║望崧少二首元好問
B24n0141_p0750a18║嵩少飛來崐閬山山家茅屋翠微間雞豚鄉社相勞
B24n0141_p0750b01║苦花木禪房時徃還結習尚餘三㝛戀殘年多負半
B24n0141_p0750b02║生閒長河一葦人千里望斷西城碧玉環
B24n0141_p0750b03║其二
B24n0141_p0750b04║飲鶴池邊萬木稠養龍崖上五峰秋藤垂絕壁雲添
B24n0141_p0750b05║潤澗落哀湍雪共流田父占年驚玉斾詩仙留迹歎
B24n0141_p0750b06║崐丘西風落日山陽道空對紅塵憶舊遊
B24n0141_p0750b07║懷州子城晚望少室元好問
B24n0141_p0750b08║河外青山展臥屏并州孤客倚高城十年舊隱拋何
B24n0141_p0750b09║處一片傷心畫不成谷口暮雲知鄭重林梢殘照故
B24n0141_p0750b10║分明洛陽見說兵猶滿半夜悲歌意不平
B24n0141_p0750b11║嵩山承天谷趙秉文
B24n0141_p0750b12║煙霞直上逍遙谷路轉山腰咫尺迷已覺洞天分聖
B24n0141_p0750b13║境更疑石蹬是仙梯霜添紅葉黃花好天與金壺玉
B24n0141_p0750b14║柱齊（兩峯名）醉倚西風正南望暮雲煙草一時低
B24n0141_p0750b15║送裕之還嵩山王偓（右司郎中）
B24n0141_p0750b16║高懷不受簿書侵清潁鷗盟欲重尋老去宦情知我
B24n0141_p0750b17║薄閒來道念見君㴱對牀夜雨他年夢滿馬西風此
B24n0141_p0750b18║日心嵩頂勝遊誰得共仙門仙馭待知音
B24n0141_p0751a01║次韻呈戒壇惠公堂頭路公（宣武將軍行芝田縣令）
B24n0141_p0751a02║官如馬足在泥塵喜見高吟日日新已竊謝公三載
B24n0141_p0751a03║祿難甘原憲一生貧徒勞碌碌當年學且樂陶陶此
B24n0141_p0751a04║日春幸對清風與明月不知誰是箇中人
B24n0141_p0751a05║復繼仲寧堂頭韻釋承燮
B24n0141_p0751a06║門外曹溪路不賖炷香煙縷裊風斜玄談磊落鑑冰
B24n0141_p0751a07║雪花翰清新燦綺霞祖剎金燈風續熖少林鐵樹雨
B24n0141_p0751a08║開花庭前大石圓如斗一點難侵意轉嘉
B24n0141_p0751a09║七言絕句
B24n0141_p0751a10║望少室許安仁
B24n0141_p0751a11║名山終不見真形萬仞巖巖上杳冥安得雲間跨白
B24n0141_p0751a12║鶴下看三十六峰青
B24n0141_p0751a13║少室道中許安仁
B24n0141_p0751a14║少室峰頭曉月沈千家城郭淡隂隂五更雞唱殘星
B24n0141_p0751a15║滅馬上看山過少林
B24n0141_p0751a16║少林寺呈堂頭和尚盧庸（定海軍節度使）
B24n0141_p0751a17║㟧嶺穿雲路屈盤少林古寺傍巖巒此行本為安心
B24n0141_p0751a18║法今日吾師與我安
B24n0141_p0751b01║登嵩山絕頂抵㝛盧巖盧庸
B24n0141_p0751b02║飛梁倒挂虹霓落列障遙連翡翠鮮巖樹溪禽盡相
B24n0141_p0751b03║識一春踏遍萬峰巔
B24n0141_p0751b04║石淙張彀（安撫使）
B24n0141_p0751b05║潁水洗餘高士耳是非猶恐污人牛區區武媚何為
B24n0141_p0751b06║者水上磨崖紀宴遊
B24n0141_p0751b07║過嵩山辛愿（處士）
B24n0141_p0751b08║催老年光滾滾來好懷知欲向誰開箕山潁水春風
B24n0141_p0751b09║裏呼起巢由共一杯
B24n0141_p0751b10║玉華谷同希顏裕之李獻能（鎮南軍節度副使）
B24n0141_p0751b11║玉龍落峽噴飛流空翠霏霏晚不收軟腳山堂一壺
B24n0141_p0751b12║酒暮凉閒對兩峰秋
B24n0141_p0751b13║酬子京禪師見贈之什二首
B24n0141_p0751b14║元好問
B24n0141_p0751b15║南風穩送北歸船留得虛明一指禪嵩少詩僧幾人
B24n0141_p0751b16║在因君𢌞望一悽然
B24n0141_p0751b17║其二
B24n0141_p0751b18║舊遊重憶故人詩一點青燈兩鬢絲不似戒壇明月
B24n0141_p0752a01║夜杏花香裏唱歌時
B24n0141_p0752a02║（自註云往在嵩山時陪馮內翰雷御史遊戒壇詩中所道蓋當時事也）
B24n0141_p0752a03║元
B24n0141_p0752a04║五言古詩
B24n0141_p0752a05║中嶽投龍簡（并序）吳全節（真人）
B24n0141_p0752a06║皇慶二年歲在癸丑四月甲子詔玄教太宗師張
B24n0141_p0752a07║留孫醮大長春宮弭星𦬆禱雨澤也聖天子敬天
B24n0141_p0752a08║愛民一誠之發其荅如響禮成命玄教嗣師真人
B24n0141_p0752a09║吳全節正議大夫太常卿李允中奉金龍玉節投
B24n0141_p0752a10║諸嵩洞入山之初一雨遄霽蕆祀之際輕隂護凉
B24n0141_p0752a11║咸謂使命必當有紀謹賦五言詩一章以彰聖治
B24n0141_p0752a12║云
B24n0141_p0752a13║陽城天地中坤靈奠神嶽積翠千層霄元氣遠盤礡
B24n0141_p0752a14║䧏神生申甫形勢控伊洛谽谺虎豹蹲偃蹇蛟龍躍
B24n0141_p0752a15║猛士橫戈矛奇陣出幃幄簇簇羅旌旗巍巍聳臺閣
B24n0141_p0752a16║玉鏡為誰開金櫃為誰鑰遠近列畫圖週遭峙郛郭
B24n0141_p0752a17║萬狀不可名起伏互連絡皇皇聖帝居歷代重封爵
B24n0141_p0752a18║老栢浮蒼煙古殿蝕丹臒天朝混華夏秩禮特優渥
B24n0141_p0752b01║皇慶二載春宵旰軫民瘼有旨醮長春玉簡命新琢
B24n0141_p0752b02║詔臣走登封香幣𦤺虔恪邃洞藏寶符瓊音䧏笙鶴
B24n0141_p0752b03║三呼今復聞祥風度天樂小臣奉明祀三使陟雲㟧
B24n0141_p0752b04║箕山勝可家潁水清可濯遐想飲牛人高風動寥廓
B24n0141_p0752b05║賜玦知何時分我雲半壑歌詩勒嵩珉用賛聖人作
B24n0141_p0752b06║七言古詩
B24n0141_p0752b07║題王子晉童南谷（集賢院侍講學士）
B24n0141_p0752b08║屣棄萬乘追浮丘仙成駕鶴緱山頭碧桃千樹鎖金
B24n0141_p0752b09║洞玉笙嘹喨天風秋回眸下笑蜉蝣輩蝸角爭戰污
B24n0141_p0752b10║濁世何當高氣凌霄霞願隨環珮聯雲騎
B24n0141_p0752b11║緱山謠張廓（進士一作張仝）
B24n0141_p0752b12║緱雲輕緱月明緱山仙人弄雲月徘徊鸞鶴吹玉笙
B24n0141_p0752b13║仙人忽輕舉山頭雲月悠悠薄太清浮丘真人學道
B24n0141_p0752b14║成丹砂九轉飛零星羽衣芝蓋遙相迎游軿駕鴻相
B24n0141_p0752b15║與朝玉京海日岧嶤射青闕閬霞崆峒烘赤城下瞰
B24n0141_p0752b16║塵寰滄海桑田平紛紛萬乘兮如癡蠅菌[虫*建]晷促兮
B24n0141_p0752b17║不暫停大道𣴭𣴭兮其自靈故山柏桂兮煙冥冥邦
B24n0141_p0752b18║人思舊兮未㤀情香火燁燁兮祝清明青天寥寥兮
B24n0141_p0753a01║望霓旌飲鶴池邊幾番兮春草生
B24n0141_p0753a02║七言律詩
B24n0141_p0753a03║遊法王寺呈學公長老梁宜（河南府路總管）
B24n0141_p0753a04║坡巘寬圍箕掌圓峰巒高倚翠屏鮮偶迷樵跡愁無
B24n0141_p0753a05║入忽得禪𨵿喜有緣漱石溪泉戞環珮隨崖蹬路纏
B24n0141_p0753a06║蜿蜒最憐崇塔如迎客雲外亭亭出碧巔
B24n0141_p0753a07║奉祀嵩嶽夜㝛少林寺李允中（太常卿）
B24n0141_p0753a08║蔥嶺當時遇宋雲手提隻履果何因入山便得安心
B24n0141_p0753a09║法立雪能來斷臂人錫卓一泓雲浸影花開五葉地
B24n0141_p0753a10║生春無勞照石瞻遺像滿目青山是法身
B24n0141_p0753a11║面壁石影像李允中
B24n0141_p0753a12║長江折葦渡如神梁武何曾識異人一日棺中忘隻
B24n0141_p0753a13║履萬年石上現全身功成面壁禪心苦法後傳衣佛
B24n0141_p0753a14║眼真非我有緣遊五乳誰能廓達悟微塵
B24n0141_p0753a15║遊嵩嶽二首蒲理翰（雲南僉事）
B24n0141_p0753a16║嵩嶽巖前鉄作橋重樓朱宇隱層霄道人步月拾瑤
B24n0141_p0753a17║草童子倚雲吹玉簫春滿石壇遲晝景龍藏金鼎長
B24n0141_p0753a18║丹苗苔封少室山前路何許高人索價饒
B24n0141_p0753b01║其二
B24n0141_p0753b02║名山到處駐征騑來訪幽棲杜德機雲蓋浮丘千歲
B24n0141_p0753b03║井煙籠玉女五銖衣唐碑猶有丹砂頌漢室全無青
B24n0141_p0753b04║鳥飛風捲長松清嘯發珮環聲響九天微
B24n0141_p0753b05║中嶽投龍簡蒲理翰
B24n0141_p0753b06║自喜華巔預此行遠[〦/(刀*了*(留-刀-田))/貝]綸旨告功成典謨會與唐虞
B24n0141_p0753b07║竝文武更祈申甫生人意達時天意合金龍投處蟄
B24n0141_p0753b08║龍驚歸途巖壑清風響疑是當年萬歲聲
B24n0141_p0753b09║嵩山鄭棐（偃師縣主簿）
B24n0141_p0753b10║一重山隔一重雲一澗花藏一澗春泉石任渠輕俗
B24n0141_p0753b11║客煙霞元自重高人指開松影杖頭濕踏破苔痕屐
B24n0141_p0753b12║齒新笑我青山未歸老蕭蕭鞭馬軟紅塵
B24n0141_p0753b13║㝛少林史公賢（河南僉事）
B24n0141_p0753b14║巡行偶向山中㝛嵩嶽西南少室前靜愛嶺雲輕世
B24n0141_p0753b15║味暫隨僧飯絕葷羶松風蕭颯來疎雨翠障空濛起
B24n0141_p0753b16║暮煙面壁巖頭千古月寒光寂寂解逃禪
B24n0141_p0753b17║代祀嵩嶽夜㝛少林童南谷
B24n0141_p0753b18║西來碧眼一胡僧曾渡寒蘆隱少林半夜傳衣逢斷
B24n0141_p0754a01║臂當年面壁悟安心一庭雪積山猶在五葉花開月
B24n0141_p0754a02║未沈奉命頒香瞻隻履菩提樹底得幽尋
B24n0141_p0754a03║遊少林寺程相（參政）
B24n0141_p0754a04║杖屨徒登禮少林亂山佳氣鬱森隂松杉色露真如
B24n0141_p0754a05║相禽鳥聲傳梵國音可笑九年閒面壁𨚫憐二祖與
B24n0141_p0754a06║安心西來一曲調青舌白雪陽春和到今
B24n0141_p0754a07║題王子晉李好文（廉訪使）
B24n0141_p0754a08║黃屋非心敝屣然玉笙吹斷鶴昇天載瞻今日叢祠
B24n0141_p0754a09║地詎數當時定鼎年琬琰真書文半剝塵埃舊壁畫
B24n0141_p0754a10║猶鮮當途𨚫顧荒山上萬柏森森鎖暮煙
B24n0141_p0754a11║送月上人謁少林隆老釋寥一
B24n0141_p0754a12║隻臂伽𥠖不作難將心到處遣人安瓶離汴水秋風
B24n0141_p0754a13║冷錫入嵩峰夜月寒篋裏贈詩經雨曬囊中施鉢對
B24n0141_p0754a14║風餐心知擬就東林㝛已向林稍薦剎竿
B24n0141_p0754a15║五言排律
B24n0141_p0754a16║嵩高山三十韻孟同（員外郎）
B24n0141_p0754a17║維嶽橫空闊靈根自古長孤高臨上國厚重壓中央
B24n0141_p0754a18║雨過龍潭黑風生虎口狂崇高封自漢丹鼎就因唐
B24n0141_p0754b01║樹號將軍柏山呼聖主昌真珠晴洒露瀑布冷歕霜
B24n0141_p0754b02║幾郡遊中頂諸峰仰上方道宮濃靄覆書院白雲藏
B24n0141_p0754b03║九節菖蒲翠三花貝葉芳許由墳自拱啟母石非常
B24n0141_p0754b04║更淺逢鸞鶴雖㴱絕虎狼泉流成五渡嵒祕護三章
B24n0141_p0754b05║亂眼山禽碧供厨野蕨香御題千尺笋儒構十三堂
B24n0141_p0754b06║遊客終無倦居民自不𢗅城周三面等屏翠四時張
B24n0141_p0754b07║夕照分羅漢脩篁擁法王夜閒聞遠籟天靜見扶桑
B24n0141_p0754b08║正列星辰位高承日月光明霞千樹現垂乳幾人嘗
B24n0141_p0754b09║上去樵迷路飛穿鳥失行賣松人下嶺采藥叟歸莊
B24n0141_p0754b10║橫企來方息時機住可忘影資全庇廕勢遠不低昂
B24n0141_p0754b11║字古書蝌蚪石奇立鳳凰發威雷忽震䧏福雨時霶
B24n0141_p0754b12║萬壑寒枝直千崖古蘚蒼穴㴱留羽客洞遠得瓊漿
B24n0141_p0754b13║繪事圖難定詩家狀莫量中封應未晚父老望吾皇
B24n0141_p0754b14║題故盧諫議書堂裴處權（河南少尹）
B24n0141_p0754b15║倚杖溪亭曙𢌞環勝畫圖峰巒摩碧落雲水誤清都
B24n0141_p0754b16║潭冷知龍臥巢低惜鶴孤石苔摛瑞錦松露綴真珠
B24n0141_p0754b17║小隱前朝盛幽棲近日無他年婚嫁畢絕頂老樵蘇
B24n0141_p0754b18║五言絕句
B24n0141_p0755a01║轘轅坂楊奐（京兆宣撫司參議）
B24n0141_p0755a02║盤盤十三曲石嶺瘦崢嶸腳底有平地何人險處行
B24n0141_p0755a03║太室楊奐
B24n0141_p0755a04║茂陵骨已朽萬歲空虛傳莫上中峰頂秦城隔暮煙
B24n0141_p0755a05║少室楊奐
B24n0141_p0755a06║方若植巍冠森若削寒玉明夜月中遊誰家借黃鵠
B24n0141_p0755a07║啟母廟楊奐
B24n0141_p0755a08║頑石立在世啟母人亦知可憐宋太后死罵寧馨兒
B24n0141_p0755a09║少姨廟楊奐
B24n0141_p0755a10║路傍雙闕老蔓草入荒祠時見山家女燒香乞繭絲
B24n0141_p0755a11║盧巖楊奐
B24n0141_p0755a12║避名名自至身瘠道還腴未到千年後空巖已姓盧
B24n0141_p0755a13║龍潭楊奐
B24n0141_p0755a14║壯哉昌𥠖筆談笑排佛禍不言動鬼神𮋒疑觸雷火
B24n0141_p0755a15║五渡水楊奐
B24n0141_p0755a16║幾時落東溪曲折臥天漢語似登山人可飲不可盥
B24n0141_p0755a17║測景臺楊奐
B24n0141_p0755a18║一片開元石愈知天地中今宵北窻夢或可見周公
B24n0141_p0755b01║箕山楊奐
B24n0141_p0755b02║土堦墮渺茫多少曹與馬底事住青山近代無讓者
B24n0141_p0755b03║潁水楊奐
B24n0141_p0755b04║邂逅洗耳翁去飲上流水此日儻相逢黃犢應渴死
B24n0141_p0755b05║巢父塜楊奐
B24n0141_p0755b06║既知田間樂焉知田間苦惟是唐虞朝所以有巢父
B24n0141_p0755b07║七言絕句
B24n0141_p0755b08║遊法王寺偶觀殿壁馮內翰叔獻雷御史希顏
B24n0141_p0755b09║張伯英伯玉昆仲及諸名勝留題和韻輒不自
B24n0141_p0755b10║揆勉賡前押梁宜
B24n0141_p0755b11║堂廊分級趂崖高棟接楹聯互轕膠若就岑樓觀寸
B24n0141_p0755b12║木連雲廈劣蓋頭茅
B24n0141_p0755b13║其二
B24n0141_p0755b14║積山曾藉細塵高可道澄河小寸膠自媿穠華久昏
B24n0141_p0755b15║昧今朝賴拔塞心茅
B24n0141_p0755b16║少林寺（五首今錄二首）崔伯淵（肅政廉訪司副使）
B24n0141_p0755b17║初祖匆匆東向來心中已覺五花開要知面壁九年
B24n0141_p0755b18║意立雪齊腰心不𢌞
B24n0141_p0756a01║其二
B24n0141_p0756a02║禪宗一派自西來五葉花枝從此開僧伴白雲無箇
B24n0141_p0756a03║事香煙朝暮鎖青苔
B24n0141_p0756a04║㝛少林史鐧（御史）
B24n0141_p0756a05║過客東來㝛少林山僧禪榻冷雲㴱天風驚覺三生
B24n0141_p0756a06║夢松杪秋聲響玉琴
B24n0141_p0756a07║
B24n0141_p0756a08║門人（傅性良　崔冲奎）校字
B24n0141_p0756a09║嵩書卷之十四終