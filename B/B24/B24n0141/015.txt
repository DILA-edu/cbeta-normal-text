B24n0141_p0756a10║嵩書卷之十五
B24n0141_p0756a11║韻始篇四
B24n0141_p0756a12║大明（洪武至隆慶年詩）
B24n0141_p0756a13║五言古詩
B24n0141_p0756a14║詠隱逸二首高啟（戶部侍郎）
B24n0141_p0756a15║武攸緒
B24n0141_p0756a16║孽后移寶鼎同姓咸析珪獨去謝親寵龍門事冥棲
B24n0141_p0756a17║澹泊如素嘗衣褐復茹藜賜器不肯御牀頭委塵泥
B24n0141_p0756a18║族人豈不華回首已粉[卄/(刀*了*(留-刀-田))/韭]苟榮禍必集達識乃弗迷
B24n0141_p0756b01║蟬蛻眾濁中名與嵩高齊
B24n0141_p0756b02║盧鴻
B24n0141_p0756b03║顥然守泰一高臥在幽壤開元始求治賢哲勞夢想
B24n0141_p0756b04║詔書起巖扃宸意勤挹仰入京遽還山孰得磨以鞅
B24n0141_p0756b05║天子遂其高營室致安養爵祿不可加貪士應泚顙
B24n0141_p0756b06║別盧巖厲仲彰（洛陽知縣）
B24n0141_p0756b07║愛山有㴱癖况此丘壑美高韻拔風塵一見如知己
B24n0141_p0756b08║秀色聳遐觀清聲洗凡耳久住嗟未能回首情無已
B24n0141_p0756b09║黑石渡于範
B24n0141_p0756b10║山足縈清波渡頭枕黑石野花學菊黃山果如丹赤
B24n0141_p0756b11║高岸穿林過㴱溝落葉集雲靜正秋空出門雙眼碧
B24n0141_p0756b12║登㟧嶺望少室山王堯弼
B24n0141_p0756b13║赤日登㟧嶺薰風自南來滌彼溽暑退吹我衣裳開
B24n0141_p0756b14║我懷覺清灑我行寔徘徊節彼少室山峰巒鬱崔嵬
B24n0141_p0756b15║白雲鎖其巔蒼松盤其隈芙蓉接漢出罨畫倚天排
B24n0141_p0756b16║不說神仙事雲霞亦奇哉平生愛山水此興詎能灰
B24n0141_p0756b17║仰止意不盡日夕還登臺何如凌絕頂憑高瞰九垓
B24n0141_p0756b18║過望嵩陳棐（中書舍人）
B24n0141_p0757a01║遠岫倚天高望入碧雲際白鶴駕吹笙仙人去千歲
B24n0141_p0757a02║孤標二室尊四嶽群峰細欲赴小山招幽巖結叢桂
B24n0141_p0757a03║渡伊洛望嶽吳三樂（大理寺卿）
B24n0141_p0757a04║端居厭俗紛逸興懷林莽勝景標靈山秀拔中天敞
B24n0141_p0757a05║二室最奇絕芙蓉似仙掌取號寄吾生雲壑空遐想
B24n0141_p0757a06║佳辰留朱明積雨何蕭爽驅車渡伊洛霽景晨曦朗
B24n0141_p0757a07║祥飈鼓蘭橈素波時滉瀁遡流一以眺川原脩且廣
B24n0141_p0757a08║沙浦多芳林好鳥遞清響欲濟且踟躕水木坐俯仰
B24n0141_p0757a09║丹嶂尚冥濛倏忽煙雲盪風磴掛飛泉中有叢桂長
B24n0141_p0757a10║睠彼山中人薜衣閒蘿幌子晉從浮丘出入緱山上
B24n0141_p0757a11║携手有良朋稅駕願長往枕石採芝芩餐霞吸瀣沆
B24n0141_p0757a12║行行近山阿去去出塵壤夙心今已諧明發恣幽賞
B24n0141_p0757a13║嵩陽宮觀漢栢楊家相（河南巡按御史）
B24n0141_p0757a14║受命廵中土攬轡日駸駸汝南初訖事飛蓋指嵩岑
B24n0141_p0757a15║迤邐來登封厥邑幽以㴱鬱鬱嵩陽宮宛在城北林
B24n0141_p0757a16║穹碑紀唐事靈應俱銷沈階前存古栢圍大踰五尋
B24n0141_p0757a17║歲月歷千齡老幹何森森龍鱗時剝落風雨長哀吟
B24n0141_p0757a18║我來躡芳境坐玩開塵襟因嗟梁棟材乃在煙霞潯
B24n0141_p0757b01║盤桓不能去歲晚結同心
B24n0141_p0757b02║崇福宮禱雨李禎（河南左布政使）
B24n0141_p0757b03║清曉戒徒御禱雨謁道宮焚香古像前拜跪肅以恭
B24n0141_p0757b04║因之感興亡華構久已空尚有勅撰碑狼籍蔓草中
B24n0141_p0757b05║慨想宋全盛鑾輿屢遊從名臣領祠職列辟嚴睟容
B24n0141_p0757b06║運往物隨改偉觀難再逢登臨睇煙霞頗愜眺望踪
B24n0141_p0757b07║遲回不能去樹杪來長風
B24n0141_p0757b08║辛亥端午日遊少林寺示檜菴班上人
B24n0141_p0757b09║李禎
B24n0141_p0757b10║少林聳岧嶤有路達蔥嶺半生懷勝槩老得踐真境
B24n0141_p0757b11║緇流遠見迓偏袒仍露頂升高縱遐觀頗覺癡緣屏
B24n0141_p0757b12║蒲風𮋒卷帙艾色侵衣領摩挲前代碑文詞極嚴整
B24n0141_p0757b13║掇蔬僧具供飲騎童汲井自拈清淨香作禮𤑔古鼎
B24n0141_p0757b14║超超昔神師順寂同溟涬而於片石上留此不滅影
B24n0141_p0757b15║竺夏雖異轍皆貴能猛省閒雲許分坐禪定畢餘景
B24n0141_p0757b16║登嵩山吳會
B24n0141_p0757b17║茲嶽冠神區方中環四維煙霞晨夕幻矅靈東西馳
B24n0141_p0757b18║群峰萬古石芳樹千年枝山駐周王駿途經漢帝輜
B24n0141_p0758a01║空巖答清嘯豈異三呼時澹澹秋日光漠漠寒雲移
B24n0141_p0758a02║悲風振柯條百草無威[(毤-允+豕)-毛+生]孤征感節變惝恍臨路岐
B24n0141_p0758a03║𢌞瞻北邙道為咏遊仙詩子晉去不復浮丘杳難追
B24n0141_p0758a04║何當從之遊服食恒在斯
B24n0141_p0758a05║天中閣醉後俚語呈鄭明府
B24n0141_p0758a06║金一陽
B24n0141_p0758a07║我登嵩之巔萬壑白雲連不知天路近忽覺有神仙
B24n0141_p0758a08║神仙仙令才携手登蓬萊一醉天中閣四望可徘徊
B24n0141_p0758a09║徘徊來松風拂我客塵衷歌笑情不極彷彿超樊籠
B24n0141_p0758a10║七言古詩
B24n0141_p0758a11║咏王子喬劉基（誠意伯諡文成）
B24n0141_p0758a12║王子喬乃是皇王之子賢聖之孫㴱宮洞房不稱意
B24n0141_p0758a13║𨚫駕白鶴尋軒轅虹霓為旗雲為旙飄然乘風上崑
B24n0141_p0758a14║崙王子喬去何之朝發暘谷暮崦嵫六龍九鳳相追
B24n0141_p0758a15║隨穆王西上不得王母訣胡為元氣獨爾私王子喬
B24n0141_p0758a16║去不還社稷功業巍如山猶見九鼎之神姦王城日
B24n0141_p0758a17║夕生茆菅爾獨胡為白雲間王子喬空長歎
B24n0141_p0758a18║遊少林寺劉咸（河南按察僉事）
B24n0141_p0758b01║嘗讀古人詩知有少林寺十年欲往苦無因今朝始
B24n0141_p0758b02║得遂初志危峰五乳高插天勢與少室相聯綿青宵
B24n0141_p0758b03║簾幕貫星斗白日𥦗戶通嵐煙山僧見客喜相迓環
B24n0141_p0758b04║立道傍留駐馬蒼忙延入禪𨵿中殷勤羅拜法堂下
B24n0141_p0758b05║循廊導引看殘碑一一指點談當時崇建祇稱唐宋
B24n0141_p0758b06║盛品題亦識蘇黃奇須臾邀我凌山頂直向懸崖覽
B24n0141_p0758b07║勝景溪邊洗鉢汲清泉澗底拾薪煑香茗為言此山
B24n0141_p0758b08║稱法窩開創緣自僧跋跎一從藏經入中國築臺繹
B24n0141_p0758b09║字功居多後來達磨方卓錫九年此中坐面壁功成
B24n0141_p0758b10║隻履向西歸尚遺靈影在山石當時慧可皈依㴱斷
B24n0141_p0758b11║臂立雪求安心燈燈繼續幾千載妙法相傳猶至今
B24n0141_p0758b12║從容問答未及已忽聽蕭䬃松風起層巖徙倚重徘
B24n0141_p0758b13║徊但覺煩襟清似洗歸來幽興殊未闌還登鐘閣窮
B24n0141_p0758b14║遐觀凭欄獨立久延佇置身恍在青雲端大雄殿西
B24n0141_p0758b15║古輪藏金碧熒煌屹相向月下平分寶塔隂空中每
B24n0141_p0758b16║接仙韶響吁嗟好山真可居公程促迫將何如平生
B24n0141_p0758b17║塵土滿胸臆安能為我俱消除出門別僧僧送罷又
B24n0141_p0758b18║復回顧與僧話他年優詔許歸田準擬相尋結蓮社
B24n0141_p0759a01║少林行沈文華（河南府知府）
B24n0141_p0759a02║鬼鑿山空風滿窟御砦峰高寒瀉玉憑虛不覺天宇
B24n0141_p0759a03║低彷彿青雲礙雙足泉飛六月侵人肌石迸新芽薦
B24n0141_p0759a04║山䔩少林勝槩冠中州黃鳥流音花繡谷不因省斂
B24n0141_p0759a05║來此遊誰削芙蓉洗塵目山僧那識長官心錯把笙
B24n0141_p0759a06║簧奏新曲村翁牧子傍我車爭欲搴帷話風俗溫言
B24n0141_p0759a07║慰藉良再三重惜我民貧切骨臨風感慨不成吟日
B24n0141_p0759a08║落山㴱聲振木
B24n0141_p0759a09║嵩陽宮三栢歌沈文華
B24n0141_p0759a10║蒼龍蜿蜒潛㴱淵一飛直上嵩之巔須臾雲雨遍八
B24n0141_p0759a11║極歸來排立宮之前神物從來變化速頭角崢嶸鱗
B24n0141_p0759a12║甲綠長髯鼓動清風生世人錯認栢為骨漢武當年
B24n0141_p0759a13║重遠遊旌幢五色翳山頭嵩呼萬歲效三祝聲飛千
B24n0141_p0759a14║古遵遺猷惟有將軍心素赤鐵面生寒光射日高標
B24n0141_p0759a15║豈肯伍凡材矢與皇家為柱石我來再拜嵩陽宮欲
B24n0141_p0759a16║祈哀我民疲癃將軍不惜鞭龍雨我土崇臺偉榭千
B24n0141_p0759a17║秋報祀無終窮
B24n0141_p0759a18║三將軍古栢歌陳棐
B24n0141_p0759b01║昔摩東嶽大夫松今觀中嶽將軍栢偃蓋影走老蛟
B24n0141_p0759b02║青怒濤聲瀉寒空碧扶疎掩暎嵩陽宮仙蹕曾經漢
B24n0141_p0759b03║武封溜雨霜皮合六抱凌霄秀色敵群峰嵩峰靈氣
B24n0141_p0759b04║來千古神降生申應生甫英賢鍾毓應人文遺靈孕
B24n0141_p0759b05║出將軍武尚父八十舊鷹楊方叔元老總戎行此栢
B24n0141_p0759b06║正同三代將豈爾秦漢可比量貞心早際風雲會勁
B24n0141_p0759b07║節曾依日月光龍虎踞蟠稱得地麒麟殿閣待傳芳
B24n0141_p0759b08║老來閒退嵩山前顏色蒼古風韻全金鎖綠沈拋暮
B24n0141_p0759b09║景㴱巖靜壑得遐年君不見三鶴峰滿山明月鶴無
B24n0141_p0759b10║蹤又不見三花樹花落秋風不知數惟有將軍三栢
B24n0141_p0759b11║幾千秋壽過子晉邁浮丘將軍將軍天下稀才大真
B24n0141_p0759b12║成與用違誰能移置廟堂上莫使風霜冷鐵衣
B24n0141_p0759b13║登嵩山駱顒
B24n0141_p0759b14║放歌今幸游嵩山懸崖千仞初躋攀浮丘子晉在何
B24n0141_p0759b15║處祇見白雲時往還石牀洞口處處有青壁截斷仙
B24n0141_p0759b16║人𨵿飄然便欲凌汗漫俯視八表空人寰塵緣未盡
B24n0141_p0759b17║恣幽探捫蘿豈惜徒步艱穿雲回首葛衣濕林端香
B24n0141_p0759b18║氣芬幽蘭轉松移岫坐超忽遙聞流水聲潺潺山高
B24n0141_p0760a01║水遠望不極長風飛雨來山間枕璞難得遇金漿堪
B24n0141_p0760a02║駐顏玉室儻名列願乞長生丹舉首一笑出塵網不
B24n0141_p0760a03║老渾令歲月閒
B24n0141_p0760a04║遊少林吟馮世寧（登封教諭）
B24n0141_p0760a05║罡風吹衣山霧黃松筠遶遶身欲僵攀緣石磴險不
B24n0141_p0760a06║上舉頭還有青林岡雲霞遠鎖達磨寺中有山堂說
B24n0141_p0760a07║偈事蒼松偃蹇虬龍形石上篆成霹靂字江濤浪擁
B24n0141_p0760a08║摘蘆來西域曾踏青蓮臺一朝老坐少林石五乳山
B24n0141_p0760a09║峰生紫苔山中秋月明如鏡山下清泉流不盡禪心
B24n0141_p0760a10║如月復如泉野壑禽聲天宇淨偶來此地一遨遊登
B24n0141_p0760a11║臨直上山之頭雲林杳杳奇如畫恍若三島與十洲
B24n0141_p0760a12║鳳聲不聞仙已泯掩靄雲山真列盾千崖掃石看名
B24n0141_p0760a13║詩古字蒼苔如虬蚓
B24n0141_p0760a14║嵩山高吳三樂
B24n0141_p0760a15║望嵩嶽兮乃在伊洛之浦箕潁之隈巃嵸萬仞何奇
B24n0141_p0760a16║哉盤礴中原橫九垓隂陽昏曉多變態吐吞日月相
B24n0141_p0760a17║縈𢌞翠屏孤聳排丹嶂二室東西宛相向諸峰𨚫立
B24n0141_p0760a18║如欲摧削出芙蓉千萬狀紫峰高處從中起瑤臺紺
B24n0141_p0760b01║宇白雲𥚃古松偃蹇不知年溪流惟見石齒齒遙接
B24n0141_p0760b02║崑崙巔下看扶桑水天際長河一線來鯨掀鰲掣勢
B24n0141_p0760b03║難止日觀蓮峰稱最高嵬乎泰華未足恃有峰六十
B24n0141_p0760b04║信插天森森劍㦸自蜿蜒玉女青童遞隱見紫微黃
B24n0141_p0760b05║蓋生雲煙上有三花之古樹下有百丈之飛泉晴空
B24n0141_p0760b06║片片灑寒雪飛蘿懸瀉如珠連我欲乘風到絕嵿恨
B24n0141_p0760b07║無羽翰愁攀緣策杖徘徊日將午倏忽隂雷散輕雨
B24n0141_p0760b08║長風為我捲浮雲飛來倒掛巖前樹振衣宛轉陟層
B24n0141_p0760b09║巔四顧茫茫小寰宇神僧面壁人不知仙子吹笙鶴
B24n0141_p0760b10║自舞即欲舉手探月窟廣寒彷彿見銀闕醉把金壺
B24n0141_p0760b11║餐綺霞坐看玉鏡邀明月入石室臥雲門那知身外
B24n0141_p0760b12║有乾坤劃然長嘯如雷奔萬壑雲霾虎豹蹲山鬼倚
B24n0141_p0760b13║巖笑山鳥繞樹喧靈怪恍惚不可測更從何處問真
B24n0141_p0760b14║源君不見周家申甫元非偶詩云嶽降理或有又不
B24n0141_p0760b15║見盧鴻巖下草生春卜居偏傍洗耳人吁嗟乎靈山
B24n0141_p0760b16║自是毓精英古來高士留其名秀色攬結真堪把而
B24n0141_p0760b17║我豈終軒冕者紅塵白馬竟何為不如棲息此山下
B24n0141_p0760b18║出山日落迷煙霧回首恐失桃源路他年儻得伴松
B24n0141_p0761a01║筠買山還許留詞賦
B24n0141_p0761a02║解五嶽圖贈少林寺僧洪川廣令歌
B24n0141_p0761a03║陳文燭（大理寺卿）
B24n0141_p0761a04║夜坐不厭山中月晝行不厭山中雲雲飛月落興無
B24n0141_p0761a05║盡披圖指點崗巒分此圖真形號最古天壤名山惟
B24n0141_p0761a06║有五芙蓉日觀在東南蓮花仙掌開西土太行峨峨
B24n0141_p0761a07║碧玉間一到嵩丘是中宇携來傍我亦有年何人贈
B24n0141_p0761a08║之郭次甫高僧况是惠遠流卜居它日誰為主好勒
B24n0141_p0761a09║達磨第一峰寒林夜半生風雨
B24n0141_p0761a10║嵩丘歌送蔣子雲薛蕙（吏部考功郎中）
B24n0141_p0761a11║君不見𢖍恒泰華奠九州豫州巨鎮名嵩丘中天照
B24n0141_p0761a12║耀白日景后土灌注黃河流往者天皇題寶帙五嶽
B24n0141_p0761a13║真形標第一三花隱映玉女臺二峰羅列仙人室曾
B24n0141_p0761a14║聞軒后駐雲駢復有周儲吟鳳笙緱氏山頭鸞鶴去
B24n0141_p0761a15║鼎湖水上蛟龍迎君看萬乘亦何似古人棄之如脫
B24n0141_p0761a16║躧紛紛流俗笑此言肯把山林易青紫世間萬事俱
B24n0141_p0761a17║零落何用明珠彈鳥雀因嗟季子狹三河轉憶尚平
B24n0141_p0761a18║娛五嶽我今思歸殊未還夢中每每遊仙山頗疑羽
B24n0141_p0761b01║翼落天外但覺烟霧非人間君不見謝公李白神蕭
B24n0141_p0761b02║爽天姥羅浮夢來往予也頻夢山中遊心知自是神
B24n0141_p0761b03║仙流異時最愛安期術擬臥名山采芝术羽化青雲
B24n0141_p0761b04║雖未期肥遯丹崖詎為失送君南行洛陽道一望嵩
B24n0141_p0761b05║山愁絕倒谿口空餘躑躅花澗中不見菖蒲草薄遊
B24n0141_p0761b06║已自厭風塵多病祇堪學隱淪明年定訪浮丘伯為
B24n0141_p0761b07║掃雲林作主人
B24n0141_p0761b08║
B24n0141_p0761b09║
B24n0141_p0761b10║五言律詩
B24n0141_p0761b11║少林寺𨶒禹錫（監察御史）
B24n0141_p0761b12║梵闕珠林靜巍巍枕大阿嵐風當戶擁鳥韻隔花多
B24n0141_p0761b13║禪室通幽徑金田長亂莎山門環洛水萬籟響清和
B24n0141_p0761b14║周公臺厲仲彰
B24n0141_p0761b15║周公初建洛昌運此時開天子垂衣坐諸侯執玉來
B24n0141_p0761b16║仁風涵九有王氣接三台餘烈今猶在江山遶廢臺
B24n0141_p0761b17║漢栢厲仲彰
B24n0141_p0761b18║嵩陽有嘉樹漢武號將軍老大空懷寵孤高自出群
B24n0141_p0762a01║樛枝懸日月老幹挾風雲正合明堂用誰能運斧斤
B24n0141_p0762a02║盧巖寺孫永思（河南巡按御史）
B24n0141_p0762a03║僧笛從雲墮翛翛引露旌翠微通樹色虛谷應鐘聲
B24n0141_p0762a04║弔古㴱山入尋幽仄徑行當門萬竿竹長日引風清
B24n0141_p0762a05║望日遊少林寺陳棐
B24n0141_p0762a06║夕陽在嶺外林壑已黃昏真境藏蘭若幽尋入祇園
B24n0141_p0762a07║慧燈明佛界圓月滿空門欲問傳衣法石間幻影存
B24n0141_p0762a08║過少林寺再吟毛伯溫（兵部尚書）
B24n0141_p0762a09║聞道嵩山峻今知天下奇千巖屏障列二室霧雲移
B24n0141_p0762a10║野鶴巢煙樹松風漾石池徘徊為幽興不覺日西垂
B24n0141_p0762a11║過少林二首王韋（河南提學副使）
B24n0141_p0762a12║披霧縱幽尋頻年說少林到門山雨至遶寺石泉吟
B24n0141_p0762a13║花落中天淨松藏太室㴱燈龕耿未滅猶自照禪心
B24n0141_p0762a14║其二
B24n0141_p0762a15║草樹連中嶽煙霞𭘧北邙古禪傳後魏巍碣峙初唐
B24n0141_p0762a16║地僻鯨音壯峰高鶴韻長浮丘招未去夜夜禮名香
B24n0141_p0762a17║會善寺王韋
B24n0141_p0762a18║青山迂轡至不顧客程違荏苒惜芳歲留連餘落暉
B24n0141_p0762b01║石同僧貌古泉共梵音微亦有箕山對無人禁采薇
B24n0141_p0762b02║戒壇王韋
B24n0141_p0762b03║兩日登三剎興衰亦漫傷樹交雲榻廢草長石壇荒
B24n0141_p0762b04║乞供朝馴鴿栖禪夜怖狼惟餘茶榜在贏得打碑忙
B24n0141_p0762b05║奉陪巖翁相公遊少林寺二首
B24n0141_p0762b06║薛蕙（吏部考功郎中）
B24n0141_p0762b07║久悔凡夫行今參初祖禪山開諸佛界樹換六朝年
B24n0141_p0762b08║聖諦元無法真空詎有詮不知衣鉢外何物是相傳
B24n0141_p0762b09║其二
B24n0141_p0762b10║少林多老㝛祖意若為傳莫學諸方法應參一味禪
B24n0141_p0762b11║真心元寂滅妄想浪攀緣季世須龍象題詩獨慨然
B24n0141_p0762b12║和黃勉之懷嵩嶽詩王寵（貢士字履吉）
B24n0141_p0762b13║嵩山有瑤草白玉如膏流何日攀緱嶺相携臥石樓
B24n0141_p0762b14║吐雲騰斗極飛翠滿神州笙鶴飄颻去青天子晉遊
B24n0141_p0762b15║㝛少林寺許完（監察御史）
B24n0141_p0762b16║枕簟逢僧舍孤眠夢亦清山㴱雲有腳夜靜雨多聲
B24n0141_p0762b17║欲面九年壁難違寸草情明朝驄馬去猿鶴誤相迎
B24n0141_p0762b18║登五乳峰二首許完
B24n0141_p0763a01║少室崇朝雨禪房信㝛留攀蘿登絕頂倚石酌靈湫
B24n0141_p0763a02║紅粒山椒細蒼煙野樹稠斜陽照林樾何處笛聲幽
B24n0141_p0763a03║其二
B24n0141_p0763a04║五乳峰前路遊人踪跡稀興來成絕賞心醉欲忘歸
B24n0141_p0763a05║斸藥分山髓穿雲破石衣夕陽西壑暝洞主掩柴扉
B24n0141_p0763a06║過登封同吳靜齋遊少林二首
B24n0141_p0763a07║王應期（嵩縣知縣）
B24n0141_p0763a08║尋真天路杳駐馬嵩峰尖長嘯驚棲鶴清吟落醉髯
B24n0141_p0763a09║古碑留法界蒼塔插高簷我欲頻過此能無世俗嫌
B24n0141_p0763a10║其二
B24n0141_p0763a11║鷄鳴苦塵鞅鶴引得幽潛茗碗雲垂腳蔬盤霜割甜
B24n0141_p0763a12║藥欄封土霡芝砌墮窻簾愧我非仙骨相携盡日淹
B24n0141_p0763a13║㝛少林王溱（監察御史）
B24n0141_p0763a14║客路紆橫嶺禪堂空碧岑徒參留石影未了獻花心
B24n0141_p0763a15║草澗繁春色松崖倒夕隂焉能無拘束野興遂幽尋
B24n0141_p0763a16║盧巖飛瀑亭呂顒（河南府通判歷知府）
B24n0141_p0763a17║巖有泉中勝人便景外情雷聲冬不秘雪色夏長生
B24n0141_p0763a18║從好非緣用捐煩豈為名晚來忘歸徑樵火隔林明
B24n0141_p0763b01║達磨面壁洞呂顒
B24n0141_p0763b02║古洞攀蘿入㴱栖妙獨傳已含石上月不擾鏡中天
B24n0141_p0763b03║冉冉蘆江雪翩翩𦵇嶺煙晚參惜未悟結鬱在諸緣
B24n0141_p0763b04║會善寺任淳
B24n0141_p0763b05║會善何年寺雪菴久得名戒壇花雨散茶榜墨煙橫
B24n0141_p0763b06║雲淨禪窻白山空野殿明荒凉僧跡少幽鳥狎堦鳴
B24n0141_p0763b07║崇福宮流觴亭任淳
B24n0141_p0763b08║石搆池縈曲山腰落細泉流觴浮玉液摘菊點金錢
B24n0141_p0763b09║上界疑無地仙源別有天羈懷成小佇落日未言旋
B24n0141_p0763b10║謁中嶽王應鵬（監察御史）
B24n0141_p0763b11║五嶽從中起平生此勝遊紫雲飛絕頂靈氣溢皇州
B24n0141_p0763b12║日落諸天莫風搖萬木秋因懷封禪事吟對獨悠悠
B24n0141_p0763b13║崇福宮王應鵬
B24n0141_p0763b14║凉風吹玉宇吟思獨幽紆松偃前朝舊泉流太液初
B24n0141_p0763b15║紫雲封瑞檢仙籟發清虛安得凌霄翼飄飄恣所如
B24n0141_p0763b16║恭祀中嶽蔡汝楠（巡撫河南都御史）
B24n0141_p0763b17║於赫中州鎮明禋鳳勅宣河清凝命日嶽順祝禧年
B24n0141_p0763b18║方物蠲常品宮香徹御前共歡呼萬壽不獨漢時傳
B24n0141_p0764a01║聞劉泗泉袁裕春二丈遊少林未能躬陪杖履
B24n0141_p0764a02║寄此亢思[謙-(亦-〦)+(烈-列)]（河南參政）
B24n0141_p0764a03║珠林雙轡入春色正平分樹杪懸泉溜旌前擁鹿群
B24n0141_p0764a04║簿書堪笑我杖履阻隨君崖石應題遍寧無一寄聞
B24n0141_p0764a05║㝛少林寺同翠巖少參西谷僉憲
B24n0141_p0764a06║鄒守愚（巡撫河南都御史）
B24n0141_p0764a07║瑤草香生徑金罍喜得朋良遊非易遇勝景更同登
B24n0141_p0764a08║松下盤飛鶴鐘催入定僧前朝多古跡高塔尚殘燈
B24n0141_p0764a09║少林寺夜懷趙諫之（登封知縣）
B24n0141_p0764a10║樓鐘隔遠遞長夜肅空天月轉鉢峰外僧歸御砦前
B24n0141_p0764a11║揮盃花氣入移榻樹隂偏太室遙相對層嵐飛瑞煙
B24n0141_p0764a12║中嶽廟趙諫之
B24n0141_p0764a13║嵩高鎮諸夏四嶽仰岧嶤靈異傳周雅明禋本漢朝
B24n0141_p0764a14║煙雲覆萬里峰㟧上層霄我欲求丹訣群仙故寂寥
B24n0141_p0764a15║登封早行汪淛（登封知縣）
B24n0141_p0764a16║曉發登封道柴扉盡未開疎林留霧擁野寺傍雲堆
B24n0141_p0764a17║僻壤空桃棗枯禾半草萊㴱慚時政拙民瘼正憂懷
B24n0141_p0764a18║經行二室望少林未達有作
B24n0141_p0764b01║朱𢖍（太子太保工部尚書）
B24n0141_p0764b02║巡甸初分洛曾經二室中𨚫懷高壁影遙聽少林鐘
B24n0141_p0764b03║老檜春雲𫞜寒潭夜月空無因陪妙躅行縣儻相從
B24n0141_p0764b04║㝛少林寺二首朱𢖍
B24n0141_p0764b05║初祖開初地香臺控碧岑雙泉泓德水五葉散珠林
B24n0141_p0764b06║鐘定禪𨵿夕山寒寶塔隂空堂一片月曾印折蘆心
B24n0141_p0764b07║其二
B24n0141_p0764b08║行縣經名剎因風扣梵筵到來諸品靜行處一燈懸
B24n0141_p0764b09║證法何曾法忘緣不離緣焚香持半偈超悟了真詮
B24n0141_p0764b10║㝛少林寺二首吳三樂
B24n0141_p0764b11║看山興不盡且復向禪林花落空壇暮燈懸古殿隂
B24n0141_p0764b12║翻經貪佛臥聽法伴僧吟少室悠然趣因窺靜者心
B24n0141_p0764b13║其二
B24n0141_p0764b14║翠屏相對處暝色下殘鐘谷靜風飄梵窻虛月度松
B24n0141_p0764b15║無生終是夢穩臥已成慵明日登山意還能杖短笻
B24n0141_p0764b16║雨過會善寺觀茶榜石刻吳三樂
B24n0141_p0764b17║寺雨人仍過花香酒故隨尋源行水盡披霧看山時
B24n0141_p0764b18║樹杪聞清磬苔餘認斷碑虎溪僧送客一笑有相知
B24n0141_p0765a01║九日重遊少林寺吳三樂
B24n0141_p0765a02║少林佳麗地乘興又重遊九日禪堂靜千年古洞幽
B24n0141_p0765a03║群山蒼翠合孤峙白雲浮故友黃花共陶然一醉留
B24n0141_p0765a04║鞏洛道中望嵩二首陸柬（都勻府知府）
B24n0141_p0765a05║塵車衝曉霧嶽樹隱寒雲恍惚三花秀微茫二室分
B24n0141_p0765a06║明霞飛嶂影殘雪綻峰紋若聽山神語聲聲祝聖君
B24n0141_p0765a07║其二
B24n0141_p0765a08║自古幽棲地經行入望初仙臺懷對奕靈境慕傳書
B24n0141_p0765a09║樹裏盧巖寺峰前巢父居何當結茅宇箕潁共樵漁
B24n0141_p0765a10║七言律詩
B24n0141_p0765a11║法王寺山錫之（登封知縣）
B24n0141_p0765a12║一輪松月逈人寰石上藤蘿不可攀綸氏山川圖畫
B24n0141_p0765a13║裏梵王宮殿翠微間蘭臺護法天龍寂鶴駕吹笙帝
B24n0141_p0765a14║子閒吏隱於斯何獨幸暫遊勝地不知還
B24n0141_p0765a15║過戒壇曹璉（河南按察僉事）
B24n0141_p0765a16║路入嵩陽石磴斜叢林㴱處有僧家松籠雲碓舂新
B24n0141_p0765a17║穀竹引山泉煮嫩茶壇下久無人受戒塔前猶見鹿
B24n0141_p0765a18║銜花古碑多是先賢筆鐵畫銀鈎更可嘉
B24n0141_p0765b01║箕隂避暑傅文（刑部員外郎）
B24n0141_p0765b02║獨愛雲林境界幽綠隂蔽日翠光浮棄瓢巖畔排煩
B24n0141_p0765b03║熱洗耳溪邊枕細流每有凉風來樹底更無塵事到
B24n0141_p0765b04║心頭許由巢父今何在千古箕山五月秋
B24n0141_p0765b05║題面壁菴胡謐（河南按察副使）
B24n0141_p0765b06║坐當崖面幾經春悟得安心法更真歸去曾携棺內
B24n0141_p0765b07║履幻餘猶現石間身泉通靈井龍常蟄草𫞜荒巖鹿
B24n0141_p0765b08║自馴斷臂已亡門掩雪祖燈相繼復何人
B24n0141_p0765b09║過少林寺胡謐
B24n0141_p0765b10║嵩嶽西行望少林二師遺跡尚堪尋法窩弘敞開基
B24n0141_p0765b11║遠影壁荒凉歷刼㴱六六奇峰森梵相雙雙靈井印
B24n0141_p0765b12║禪心誰知塵世浮名客也得偷閑一浣襟
B24n0141_p0765b13║少林寺𨶒鐸（河南左參政）
B24n0141_p0765b14║太室西頭第一山達磨習隱舊禪𨵿足遺隻履傳方
B24n0141_p0765b15║外影脫全身在石間松老欲隨龍化去雲㴱長護鶴
B24n0141_p0765b16║飛還諸僧出定門猶掩三十六峰相對閒
B24n0141_p0765b17║遊少林寺左傑（河南參議）
B24n0141_p0765b18║西入珠宮別有天偶聞清磬落層巔香凝蘭蕙薰仙
B24n0141_p0766a01║仗石潄瓊瑤韻野絃白鳥青螭仍護法蒼松翠殿不
B24n0141_p0766a02║知年客心酌罷蓮花水獨向山僧扣秘詮
B24n0141_p0766a03║遊少林寺叚豸（工科給事中）
B24n0141_p0766a04║群山突兀白雲㴱綠樹迷茫覆少林石眼泉香清可
B24n0141_p0766a05║掬岸頭莎輭翠交侵隱君舊價應須咸衲子新禪未
B24n0141_p0766a06║易尋坐待晚風凉似洗幾思移榻就松隂
B24n0141_p0766a07║登嵩陽宮遺址併望崇福觀
B24n0141_p0766a08║陳鳳梧（吏部侍郎）
B24n0141_p0766a09║山雲閣雨晚氤氳崇福嵩陽兩觀鄰武帝駕臨聞萬
B24n0141_p0766a10║歲將軍栢在歷千春谽谺巨石橫樵徑清徹寒潭躍
B24n0141_p0766a11║錦鱗遙望神仙何處覔天風颯颯灑衣巾
B24n0141_p0766a12║望少林李夢陽（江西提學副使）
B24n0141_p0766a13║三十六峰雲氣通何峰寺西何者東林巖霜橫遠亦
B24n0141_p0766a14║靜煙嵐日破重還空千山盡歷暮轉碧一樹不落秋
B24n0141_p0766a15║能紅漸聞鐘聲出杳靄得路誰憐馬僕功
B24n0141_p0766a16║少林寺李夢陽
B24n0141_p0766a17║林㴱谷暝客子入鐘鳴葉落秋山空煙雲細裊石澗
B24n0141_p0766a18║底巒岫亂積松窻中唐碑漢碣蘚字剝猿啼虎嘯蘿
B24n0141_p0766b01║燈紅獨坐悠悠息塵想少室影下月出東
B24n0141_p0766b02║㝛少林李夢陽
B24n0141_p0766b03║萬山微暝一鐘鳴古寺㴱秋倦客情僧本折蘆翻面
B24n0141_p0766b04║壁人非騎鶴故吹笙寒催亂木風交響白動虛巖月
B24n0141_p0766b05║自生慚愧勞勞不成寐丁丁臥聽早樵聲
B24n0141_p0766b06║春日遊盧巖寺李居仁（登封知縣）
B24n0141_p0766b07║東風隨馬試郊坰吹上蒼茫第幾峰春意綠催前澗
B24n0141_p0766b08║草夕陽紅送半山鐘雲㴱石潄千年水寺古龍蟠萬
B24n0141_p0766b09║樹松日暮渾忘歸路遠太平詩酒喜相從
B24n0141_p0766b10║盧巖寺于範
B24n0141_p0766b11║看罷懸崖瀑布泉小欄修竹裊晴煙叢松不礙巖頭
B24n0141_p0766b12║路高岫能侵雲外天隱士有名從異代殘碑無字記
B24n0141_p0766b13║當年連鑣有客同清賞把酒賡歌伐木篇
B24n0141_p0766b14║遊嵩山用薛考功君采韻喬宇（吏部尚書）
B24n0141_p0766b15║五嶽生來有夙期嵩山登處一何奇西連太華三峰
B24n0141_p0766b16║影東接扶桑萬里枝騁步力窮閶闔際放歌聲振泬
B24n0141_p0766b17║寥時茲遊最勝誰當記恨少琳琅金薤辭
B24n0141_p0766b18║奉陪巖翁相公遊嵩山薛蕙
B24n0141_p0767a01║壯遊佳節似相期嵩嶽登高天下奇策杖俯看鴻鴈
B24n0141_p0767a02║影接[(ㄇ@(企-止))/離]滿插菊花枝山川俶儻中原地雲霧蒼茫落
B24n0141_p0767a03║日時勝槩此生能幾遇尊前醉倒不須辭
B24n0141_p0767a04║登五乳峰許完
B24n0141_p0767a05║少室山前五乳峰振衣千仞許誰從黃河淼淼舒晴
B24n0141_p0767a06║練洛邑微微見蟻封足縮羊膓𢌞俗駕眼空鰲極盪
B24n0141_p0767a07║塵胸乾坤勝地鍾靈異雲雨時時起蟄龍
B24n0141_p0767a08║盧巖觀瀑李元（監察御史）
B24n0141_p0767a09║絕壑何年掛玉龍洗心我一問盧鴻半簾秋雨落天
B24n0141_p0767a10║上十丈白蓮開雲中潁水風高吹不斷嵩門月近照
B24n0141_p0767a11║全空縣官更有泉亭約應許山靈識醉翁
B24n0141_p0767a12║過盧巖觀瀑布楊儒魯（河南府知府）
B24n0141_p0767a13║名山天下半探奇鳳石龍湫忽在茲皎日一天飛雨
B24n0141_p0767a14║雪清風雙壑瀉珠璣浮浮仙洞蘿煙裊翳翳書臺樹
B24n0141_p0767a15║影移不見當年盧諫議高山流水動遐思
B24n0141_p0767a16║秋日遊少林楊儒魯
B24n0141_p0767a17║古林削壁藏金剎秋色隂崖隱紺城千樹紅黃千樹
B24n0141_p0767a18║碧一山雲雨一山晴洞靈猶識胡僧面天籟如聞子
B24n0141_p0767b01║晉笙踏破紅塵來憩此欲依定影學無生
B24n0141_p0767b02║周公測景臺王洙（河南按察僉事）
B24n0141_p0767b03║周公祠宇尚中天一瓣香燒豈素緣景正嵩陽分曉
B24n0141_p0767b04║暮山宗黃蓋列曾玄千年臺照寒空月萬井春餘碧
B24n0141_p0767b05║樹煙制作至今猶想見當時誰賦黍離篇
B24n0141_p0767b06║晚至盧巖王洙
B24n0141_p0767b07║遠嶼煙光散夕藍幽尋有客問盧巖疎鐘隱約穿林
B24n0141_p0767b08║出古篆迷茫遍石鑱擎蓋蟠松何鬱鬱濺珠飛瀑故
B24n0141_p0767b09║潺潺久居城市逢山快况值清秋景不凡
B24n0141_p0767b10║盧巖觀瀑布柬登封令王洙
B24n0141_p0767b11║恠得高人勝地潛懷歸客子也須淹三生石上聞仙
B24n0141_p0767b12║樂百尺崖前看瀑簾過眼浮雲從漠漠暎堦瑤草自
B24n0141_p0767b13║纖纖問君解組前來否塵世真能吏隱兼
B24n0141_p0767b14║㝛少林寺任惟賢（都御史）
B24n0141_p0767b15║數聲清磬度林霏琴鶴隨僧入翠微絕俗信無塵得
B24n0141_p0767b16║到開山真有錫曾飛青峰處處堪容隱白髮勞勞未
B24n0141_p0767b17║息機禪榻夜臨窻月臥覺來㴱悟昔時非
B24n0141_p0767b18║登嵩嶽携程兒王應鵬
B24n0141_p0768a01║秋郊蹇步信遲遲吏隱吾今兩得之天欲假年逢閏
B24n0141_p0768a02║月景當適意侍佳兒子長只了名山債老杜空遺亂
B24n0141_p0768a03║世詩閑處光隂應自惜野雲溪月未㴱知
B24n0141_p0768a04║登封尹侯安甫陪謁中嶽王應鵬
B24n0141_p0768a05║令尹追陪樂事偕探幽攬秀亦吾儕山蟠平野寰間
B24n0141_p0768a06║少景到中天分外佳疊嶂籠雲連碧落藂林輝日接
B24n0141_p0768a07║丹崖十年來徃中州路此日投閒夙願諧
B24n0141_p0768a08║望少林王應鵬
B24n0141_p0768a09║半日𢌞谿路始通僧家遙在翠微東目隨飛鳥依青
B24n0141_p0768a10║嶂心與浮雲入太空木落秋飈雙澗碧日銜西壁萬
B24n0141_p0768a11║山紅到門應看花臺月試問當年面壁功
B24n0141_p0768a12║嵩山王尚絅（山西參政）
B24n0141_p0768a13║丹峰黃葉淨秋顏鳩杖芒鞵出舊𨵿日脚已曛雙乳
B24n0141_p0768a14║洞月明先㝛二熊山融融潁谷瞻雲外歷歷箕峰想
B24n0141_p0768a15║樹間獨向空巖慚病體誰將玉屑飯吾還
B24n0141_p0768a16║嵩嶽蔡汝楠
B24n0141_p0768a17║東來伊洛訪名山二室崚嶒霄漢間石壁雲橫迷鳥
B24n0141_p0768a18║道嵩門月出見天𨵿蛟龍吐霧晴嵐濕虎豹生風夕
B24n0141_p0768b01║草班萬歲峰頭瞻北極恍聞嵩祝動宸顏
B24n0141_p0768b02║遊少林寺李乘雲（陝西參政）
B24n0141_p0768b03║亂峰突兀問嵩林福地煙霞望處㴱石壁倚天清漠
B24n0141_p0768b04║漠女蘿懸霧碧隂隂落花風定栖禪影樵唱月明應
B24n0141_p0768b05║梵音獨坐悠然塵慮息不知身世有華簮
B24n0141_p0768b06║遊盧巖寺徐南金（監察御史）
B24n0141_p0768b07║岧嶤嵩嶽與雲連攬勝尋幽洞壑邊古寺紆隨蒼徑
B24n0141_p0768b08║轉層崖直傍紫霄懸金鰲日暎氷霜石珠縷空飛霹
B24n0141_p0768b09║𮦷泉獨憶高風唐諫議宛留真蹟恣攀緣
B24n0141_p0768b10║少林寺次華原韻李仁（河南按察副使）
B24n0141_p0768b11║秋日名山初攬勝青蓮大士舊為家風林晝響千巖
B24n0141_p0768b12║瀑繡嶺晴飛百道霞寶相當天流佛日香雲繞座結
B24n0141_p0768b13║曇華空門誰解西來意為問恒河幾許沙
B24n0141_p0768b14║遊少林史褒善（河南布政使）
B24n0141_p0768b15║偶因行部陟嵩岑蹔駐肩輿訪少林前代古碑蒼蘚
B24n0141_p0768b16║合上方精舍白雲㴱山腰雨過龍歸洞樹杪風清鳥
B24n0141_p0768b17║弄音一㝛頓忘塵俗慮雅懷渾覺似禪心
B24n0141_p0768b18║石道喜雨趙諫之
B24n0141_p0769a01║百嶮纔登碐磴坡㴱雲四面起山阿原田喜足千家
B24n0141_p0769a02║雨野水新添數尺波即見青苗生秀色便聞赤子會
B24n0141_p0769a03║謳歌故鄉風土渾相似料得流亡起色多
B24n0141_p0769a04║碐磴坡趙諫之
B24n0141_p0769a05║萬疊峰頭一徑穿亂雲無數水潺湲隨花好鳥啼春
B24n0141_p0769a06║晝𭘧雨農人開石田松菊久荒仍宦迹音書不斷自
B24n0141_p0769a07║常年孤舟遊客雙蓬鬢何日西洲釣晚天
B24n0141_p0769a08║登嵩山絕頂溫如璋（都御史）
B24n0141_p0769a09║羊腸仄徑曉攀遊步入層霄山盡頭白鶴觀迎泉水
B24n0141_p0769a10║細高登崖轉洞雲浮海邊紅日孤九上天際黃河一
B24n0141_p0769a11║線流符籙漢封無覔處佇看寰宇小中州
B24n0141_p0769a12║㝛少林寺劉紹恤（雲南按察僉事）
B24n0141_p0769a13║萬峰疊疊漸崚嶒逕入轘轅興轉增黃葉滿前猶作
B24n0141_p0769a14║客白雲㴱處且依僧中原月度三更夜少室天開第
B24n0141_p0769a15║一乘試望高臺甘露色不妨重藉玉蓮燈
B24n0141_p0769a16║首歲寓登封項璁
B24n0141_p0769a17║新年騎馬到登封遙望天門第幾重曲坂三三通輦
B24n0141_p0769a18║轂群峰六六秀芙蓉吟看少室山頭雪臥聽嵩陽寺
B24n0141_p0769b01║裏鐘明日又從清潁去遠尋巢父舊遊蹤
B24n0141_p0769b02║登天中閣周鑑（巡撫河南都御史）
B24n0141_p0769b03║高閣凭虛萬仞顛四圍山色淨娟娟白雲時自封中
B24n0141_p0769b04║出玉鏡遙從象外懸曉日氤氳張彩幕秋風蕭瑟韻
B24n0141_p0769b05║氷絃飄飄為問吹笙侶月下歸來不記年
B24n0141_p0769b06║登嵩嶽穆文熙（考功員外郎）
B24n0141_p0769b07║六十峰高望欲平何年神降甫申生形分二室盤中
B24n0141_p0769b08║土地接三川走上京恠道逹磨能面壁傳來子晉解
B24n0141_p0769b09║吹笙逃空我欲成小隱未許盧鴻浪得名
B24n0141_p0769b10║五言排律
B24n0141_p0769b11║㝛少林寺寄余何二分教兼呈松庭長老
B24n0141_p0769b12║山錫之
B24n0141_p0769b13║看山投晚寺緣徑入幽林蓮宇瞻弘敞龍宮聳鬱森
B24n0141_p0769b14║塔鈴傳梵語松吹響潮音雲起千巖白泉流萬壑㴱
B24n0141_p0769b15║天風飄靜院寶月印禪心翠閃山窺戶金輝閣暎岑
B24n0141_p0769b16║蘚埋碑篆古花覆石幢隂愈覺真源迥何曾俗垢侵
B24n0141_p0769b17║迢遙懷勝景邂逅愜幽尋借衲依禪寂拈花啟笑吟
B24n0141_p0769b18║寄言分教容仙境幸同臨
B24n0141_p0770a01║遊嵩少劉紹恤
B24n0141_p0770a02║河洛呈天瑞嵩高協地靈雲連平埜白日擁萬峰青
B24n0141_p0770a03║應㝛中為火居方鎮是星上公崇秩祀貝闕儼儀形
B24n0141_p0770a04║歷代陳圭壁層巒列障屏瑤函開寶籙絳節引琱軨
B24n0141_p0770a05║客有吹笙嶺僧留面壁亭鶴能驂叱馭石亦解談經
B24n0141_p0770a06║玉井涵仙液金壺注淨缾丹砂因頌顯青鳥應時停
B24n0141_p0770a07║箕潁瓢無跡浮丘洞自扃栢猶稱漢將槐更肇秦庭
B24n0141_p0770a08║演法曾留偈登封早勒銘霓裳侵晚度清梵夜㴱聽
B24n0141_p0770a09║暮靄唫楓葉朝霞覆茯苓煙嵐晴裊裊花雨晝冥冥
B24n0141_p0770a10║月冷虛堂鉢風傳高閣鈴十年塵外想百念靜中寧
B24n0141_p0770a11║倏爾超三界悠然小四溟采真疑汗漫泛泛愧流萍
B24n0141_p0770a12║中嶽唐順之（巡撫都御史）
B24n0141_p0770a13║巫閭控北戶蔥嶺奠西隅茲地隂陽合中天洞壑孤
B24n0141_p0770a14║黃樞標正位紫氣護真圖近接浮丘宅㴱藏軒后符
B24n0141_p0770a15║疏峰連太乙列館象清都圜宮猶漢築馳道尚秦除
B24n0141_p0770a16║肅肅泥書秘森森羽蓋趨仙遊微見迹帝幸暗聞呼
B24n0141_p0770a17║露洗千齡栢霜封九節蒲星榆臨砌發月莢應時敷
B24n0141_p0770a18║將訪三山記猶迷七聖途今朝陪廣樂直擬到方壺
B24n0141_p0770b01║遊嵩山少林寺唐順之
B24n0141_p0770b02║淨域龍巖上香臺鷲嶺邊山由巨靈闢教以法王傳
B24n0141_p0770b03║二室圍蘭若三花接梵筵土中元此地檻外即諸天
B24n0141_p0770b04║複岫低𢖍岱𢌞軒寫澗𤄊雲衣披雜樹虹影度飛泉
B24n0141_p0770b05║綴牗皆青壁緣堤盡白蓮神猿參講幕馴鴿繞罏煙
B24n0141_p0770b06║慧月秋逾徹泥珠夕更鮮谷將鐘迸響潭共鏡爭圓
B24n0141_p0770b07║萬刼終成幻三生併是緣願假金箆力一為照迷川
B24n0141_p0770b08║嵩陽宮栢唐順之
B24n0141_p0770b09║嘉樹植崆峒年長勢更雄已無秦帝幸尚有漢皇封
B24n0141_p0770b10║幹比孤生竹根猶半死桐靈泉玉女灌甘雨嶽神通
B24n0141_p0770b11║葉密鶯難度枝樛葛易蒙垂隂九華帳弄影五雲宮
B24n0141_p0770b12║色掩重巖翠聲含眾竅風賓來虬蓋偃仙去鶴巢空
B24n0141_p0770b13║非因不材壽春秋自無窮
B24n0141_p0770b14║遊少林寺𥡆文熙
B24n0141_p0770b15║海內稱名剎無如此地偏蓮華九頂出玉乳五峰連
B24n0141_p0770b16║甘露瀰金界慈雲護梵天法輪西域轉象教震方傳
B24n0141_p0770b17║唐碣推神武秦槐飛斷煙齊心依靜土不是野狐禪
B24n0141_p0770b18║五言絕句
B24n0141_p0771a01║過崇福宮李元
B24n0141_p0771a02║散步長松下時聞出世音山泉煮山茗小啜洗塵心
B24n0141_p0771a03║遊嵩少二首李元
B24n0141_p0771a04║聞道少林好百年欣此遊金仙杳何處山頂白雲流
B24n0141_p0771a05║其二
B24n0141_p0771a06║境勝神自清魔輕睡難箸孤榻坐㴱更天風語簷鐸
B24n0141_p0771a07║盧巖飛瀑王尚絅
B24n0141_p0771a08║雲崖掛罘罳磵石橫玳𤦛晚霽試凭闌釣月明珠碎
B24n0141_p0771a09║早發㟧嶺趙諫之
B24n0141_p0771a10║鼓吹落微月旌旗暎曉林竹㴱山復靜一鳥送清音
B24n0141_p0771a11║再過㟧嶺趙諫之
B24n0141_p0771a12║秋草連天碧秋雲萬里長日西過㟧嶺少室在蒼茫
B24n0141_p0771a13║七言絕句
B24n0141_p0771a14║少林寺僧話二首喬宇
B24n0141_p0771a15║甘露臺邊秋月明偶逢曇彥話二生藜牀獨坐心如
B24n0141_p0771a16║水夜半空山有磬聲
B24n0141_p0771a17║其二
B24n0141_p0771a18║步入招提日未斜香臺片片落空花少林合是禪棲
B24n0141_p0771b01║地常有山僧誦法華
B24n0141_p0771b02║釣魚臺何天衢（河南府知府歷尚書）
B24n0141_p0771b03║臺前落日塞鴻哀臺下西風潁水來一曲滄浪秋寂
B24n0141_p0771b04║寂白雲紅葉好登臺
B24n0141_p0771b05║盧巖飛瀑王尚絅
B24n0141_p0771b06║飛流曾向詩中覔倒硤今從畫裏看不知雪浪高多
B24n0141_p0771b07║少能遣茅齋六月寒
B24n0141_p0771b08║少林雜詠沈應乾（戶部郎中）
B24n0141_p0771b09║疊疊層巒翠欲流峰𢌞嶂轉跨中州靈車霞佩杳然
B24n0141_p0771b10║去目斷飛雲天際頭
B24n0141_p0771b11║甘露臺前雷雨飛碧巖突兀暎煙扉葛巾野服沾雲
B24n0141_p0771b12║濕疑是金牛頂上歸
B24n0141_p0771b13║少室縈𢌞太室西松風蘿月近丹梯攀緣欲探金明
B24n0141_p0771b14║草回首煙霞路又迷
B24n0141_p0771b15║亭亭御砦禪𨵿北兩兩龍泉虎澗西雲霧叢中瞻佛
B24n0141_p0771b16║榻薜蘿密處聽猿啼
B24n0141_p0771b17║少林寺趙震
B24n0141_p0771b18║三十六峰凌紫霞白雲㴱處有僧家影搖絕壁菩提
B24n0141_p0772a01║樹香藹空門般若花
B24n0141_p0772a02║日晚憩少林二首趙貞吉（大學士）
B24n0141_p0772a03║崑崙東下海天𢌞翠疊嵐重二室開欲訪琳堂問仙
B24n0141_p0772a04║藥金童疑在碧雲隈
B24n0141_p0772a05║其二
B24n0141_p0772a06║東周鶴與洞簫回西竺人隨折葦來塵世未逢浮海
B24n0141_p0772a07║筏青山空繞謫仙臺
B24n0141_p0772a08║同登封令汪君循嵩麓至盧巖二首
B24n0141_p0772a09║趙貞吉
B24n0141_p0772a10║秦槐漢栢瞰扶桑瀚海雲波歲月長獨有游人驚物
B24n0141_p0772a11║候六花飛盡又三陽
B24n0141_p0772a12║其二
B24n0141_p0772a13║雲蒸縹[緲-目+耳]出蓬壺雪液嵌空噴玉珠幽棲高士不可
B24n0141_p0772a14║見悵望冥鴻天際孤
B24n0141_p0772a15║遊少林用趙內翰韻四首（今錄二首）
B24n0141_p0772a16║楊洞
B24n0141_p0772a17║山僧午夢乍驚回報道高人勒馬來步入叢林最僻
B24n0141_p0772a18║處不知塵世有麟臺
B24n0141_p0772b01║其二
B24n0141_p0772b02║蒼茫海日上扶桑禪榻雲㴱夢正長一枕青山天地
B24n0141_p0772b03║晚何妨松影轉斜陽
B24n0141_p0772b04║
B24n0141_p0772b05║
B24n0141_p0772b06║
B24n0141_p0772b07║
B24n0141_p0772b08║門人（魏三槐　張孔修）校字
B24n0141_p0772b09║嵩書卷之十五終