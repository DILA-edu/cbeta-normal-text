B24n0141_p0772b10║嵩書卷之十六
B24n0141_p0772b11║韻始篇五
B24n0141_p0772b12║大明（萬曆年詩上）
B24n0141_p0772b13║五言古詩
B24n0141_p0772b14║孫熙宇令登封三年嵩高諸峰尚未識焉戲為
B24n0141_p0772b15║此嘲李化龍（少傳兵部尚書）
B24n0141_p0772b16║嵩高插天中二室遙相向絕巘倚雲開幽壑臨虛壙
B24n0141_p0772b17║下有將軍栢偃蹇一何壯我為探奇來攀躋窮諸嶂
B24n0141_p0772b18║山靈如有嗔使君何孟浪此山有主者不識作何狀
B24n0141_p0773a01║出入頻戴星三載日無曠叢桂與寒巖可聞不可望
B24n0141_p0773a02║我為山靈言若翁自高尚神可遊八極𦚾原羅萬象
B24n0141_p0773a03║五嶽五卷石四溟四潦漲么麼一嵩高安得屈俶儻
B24n0141_p0773a04║嵩高不可屈其高信無上
B24n0141_p0773a05║由二祖菴登鍊魔臺眺望周夢暘（河南提學副使）
B24n0141_p0773a06║二祖巖既奇鍊魔臺益矯石磴上盤雲曲徑羊腸遶
B24n0141_p0773a07║捫蘿陟其巔身入星辰表四壁勢削成巉巖礙飛鳥
B24n0141_p0773a08║把盃矚遠天飜覺神州小黃河崑崙來經過細如沼
B24n0141_p0773a09║亦有伊洛流茫茫一綫渺西華與東岱彷彿煙村杳
B24n0141_p0773a10║中多白玉膏服之輕且[〦/(馬-(烈-列)+衣)]清晨如露漙飲此世絕少
B24n0141_p0773a11║我志愛餐霞坐待天將曉
B24n0141_p0773a12║少林寺王士崧（刑部主事）
B24n0141_p0773a13║嵩少夫何極中嶽名獨尊杖䇿千里外陘峴手自捫
B24n0141_p0773a14║朅來梵宇憩不數秪樹園古樹浮夕靄蒼翠明朝𥋆
B24n0141_p0773a15║形勢互𢌞薄週遭虎豹蹲雲霞麗丹闕日月夾層軒
B24n0141_p0773a16║佛燈燃長夜鐘聲時在門游絲靜不飛春鳥爭自喧
B24n0141_p0773a17║奇趣茲已窮洗心道亦存素衷諒有孚勝游竟難諼
B24n0141_p0773a18║卜築行拂衣無令孤願言
B24n0141_p0773b01║甘露臺王士崧
B24n0141_p0773b02║振衣登層臺雲物互森爽縱睇臨空闊矖矚極泱漭
B24n0141_p0773b03║暄陽散長阡曙煙晴浩蕩白日麗平原碧草萋萋長
B24n0141_p0773b04║高情恣凌厲徤步愜心賞遠目無近尋倏然祛俗想
B24n0141_p0773b05║猶憶甘露漙彷彿仙人掌仰身挹天瓢超超謝塵坱
B24n0141_p0773b06║法王寺王士崧
B24n0141_p0773b07║訪勝屢回往寄興良不尟漠漠岫煙霏泠泠巖露泫
B24n0141_p0773b08║沾濡意已困憩頓聊所遣倚䇿玉柱峰歷覽信窮遠
B24n0141_p0773b09║連巖互參錯雲物森婉孌古剎制未頹高棟負絕巘
B24n0141_p0773b10║方池不盈咫洞徹足清淺采采金蓮花盈盈玉鑑展
B24n0141_p0773b11║紛吾塵滓隔心顏藉霑洗慷慨有㴱衷從茲卸軒冕
B24n0141_p0773b12║遊嵩山四首區大相（左中允調南太僕丞）
B24n0141_p0773b13║名嶽宅中土生賢借奇巘圖為風雨會地以揖讓顯
B24n0141_p0773b14║崖㟧雖峻極崗阜亦平衍憩麓果紆𢌞登崇更凌踐
B24n0141_p0773b15║夙多遺世踪到此塵慮遣箕潁信高蹈陽城道未貶
B24n0141_p0773b16║揆迹有絀伸忘懷任舒卷素風諒不遐幽意得所展
B24n0141_p0773b17║欲去還復留低回不能返
B24n0141_p0773b18║其二
B24n0141_p0774a01║尋真紫芝館訪古白雲衢年代一何杳輦道尚盤紆
B24n0141_p0774a02║秦槐餘一樹漢栢有三株金丹既淪沒玉檢亦荒蕪
B24n0141_p0774a03║神仙術久閟多慾為累愚千秋與萬歲無乃太矯誣
B24n0141_p0774a04║其三
B24n0141_p0774a05║薄遊吹笙嶺回憩擣衣石玉女不可遇青童似相識
B24n0141_p0774a06║遺我一廂藥金膏和玉液服之容色改自然生羽翼
B24n0141_p0774a07║體輕若黃鵠一舉凌八極顧視讓王人累累塜上石
B24n0141_p0774a08║天地可齊年浮名竟何得
B24n0141_p0774a09║其四
B24n0141_p0774a10║二室麗中天三花落雲外遠勢浮河洛穹標掩華岱
B24n0141_p0774a11║珍木自成隂瑤草何曾溉神膏沆瀣霏金砂碧潭碎
B24n0141_p0774a12║風從箕山來思與逸駕會天路杳難即霞術久蕪穢
B24n0141_p0774a13║獨見周王子吹笙遊鶴背青宮生塵埃紫房絕情愛
B24n0141_p0774a14║逍遙白雲間欲歸迷所在
B24n0141_p0774a15║山中贈丁元父給諫（時謫令登封）
B24n0141_p0774a16║區大相
B24n0141_p0774a17║謫宦嵩山陽山㴱意不俗巖扉時自開雲構何常卜
B24n0141_p0774a18║隱几見少室三花媚林麓簿書展長松印綬掛㴱竹
B24n0141_p0774b01║山僧似定猿吏人偶馴鹿褰霞上高嶺採秀入幽谷
B24n0141_p0774b02║攬古將軍樹息蓋帝休木石泉夜雨聲數寸階苔綠
B24n0141_p0774b03║自𨵿道氣清豈受塵網束正直神不欺幽閒理自足
B24n0141_p0774b04║時有箕潁人相過論心曲
B24n0141_p0774b05║登少室絕頂區大相
B24n0141_p0774b06║二室俱造天少室難與侔將凌岝㟧險遂涉清淺瀏
B24n0141_p0774b07║隂磴煙尚霏陽崖雨乍收曳曳雲觸石㳙㳙溪亂流
B24n0141_p0774b08║攀崖苔蘚滑踰嶺徑未修下窺元氣合上列象緯周
B24n0141_p0774b09║霞彩席間發嵐氣衣上浮彈琴眾山響吹萬群壑幽
B24n0141_p0774b10║方茲展奇眺聊用豁遠眸顧瞻盡河洛表裏見神州
B24n0141_p0774b11║海客談員嶠羽士慕丹丘茫昧理豈設想像步難留
B24n0141_p0774b12║平生徒欣仰即事恣冥搜寄言賞心客去此復何求
B24n0141_p0774b13║登箕山區大相
B24n0141_p0774b14║杖䇿訪名山夙慕良有以素琴石上橫清風松下起
B24n0141_p0774b15║昔日讓王人含芬遺垢耻飲泉想棄瓢臨流思洗耳
B24n0141_p0774b16║太古多逸民中世寡奇士回䇿下巖翠放歌入煙紫
B24n0141_p0774b17║白雲何時來荒途誰與理終願畢吾志抗手謝坌滓
B24n0141_p0774b18║城潁區大相
B24n0141_p0775a01║停車指城潁芳躅何繽紛巢許既高蹈千載離垢坌
B24n0141_p0775a02║如何遺𦎟子純孝至今聞揖讓君臣全憤爭骨肉分
B24n0141_p0775a03║積憾天性蝕微言大義存至情在感發口舌徒云云
B24n0141_p0775a04║荒隧淪故道薄采奠孤墳寄言茅焦者潁谷有餘芬
B24n0141_p0775a05║潁陽道中贈登封燕明府區大相
B24n0141_p0775a06║王喬玉舄飛方朔金門待久聞有仙吏思願與之會
B24n0141_p0775a07║君宦嵩山陽而與箕潁對案牘積煙霞訟庭落蒼翠
B24n0141_p0775a08║人吏青巖中簪紳白雲外有時驅馬出獨晤飲牛輩
B24n0141_p0775a09║雖復稍逢迎顧少風塵態乍到賞心愜久遊神理會
B24n0141_p0775a10║臥理時自閒撫字亦勞瘁洗耳未必賢折腰豈為累
B24n0141_p0775a11║我尋五嶽期君報三年最何日丹砂成乘鸞謁華蓋
B24n0141_p0775a12║將游嵩少發偃師曉行田間
B24n0141_p0775a13║周傳誦（河南按察使）
B24n0141_p0775a14║蚤起穿林薄零露濕人衣禾黍滿周原果實垂葳蕤
B24n0141_p0775a15║驅車尋曲徑𢽽蓋避低枝鳴蟬高樹發兩耳清風吹
B24n0141_p0775a16║青山若相呼白雲夙有期回首戒從人毋得田間馳
B24n0141_p0775a17║田間幾莖禾農家數口饑勿以游觀故而令向隅悲
B24n0141_p0775a18║問俗數憑軾野老對歔欷數載空皮骨茲庶免仳離
B24n0141_p0775b01║但恐征求急不得救然眉殷勤慰野老努力畎畝為
B24n0141_p0775b02║歲時有豐歉帝澤無偏私願告司牧者痌瘝尚念茲
B24n0141_p0775b03║同傳元𪔂遊中嶽（有序）高出（南京戶部郎中）
B24n0141_p0775b04║盧氏去嵩山五百里往令多不至予實慕嵩兼甚
B24n0141_p0775b05║慕元𪔂特往游焉遂與元𪔂登其巔
B24n0141_p0775b06║嵩高自上古峻極造太清嵥嵲表天柱欻吸絕生成
B24n0141_p0775b07║三花發瑤檢露葉夾雲莖二室相橫亘揖讓若弟兄
B24n0141_p0775b08║决眼入三河他山皆硜硜登陟愜心期招攜兼友生
B24n0141_p0775b09║平生五嶽興茲也結初盟主賓在不負俱留千載名
B24n0141_p0775b10║悠悠一世人歷覽各含情相對盡為客偶爾感合并
B24n0141_p0775b11║飽聞前朝事萬乘擁霓旌秩祀隆百代壯哉帝玉程
B24n0141_p0775b12║山川紀功德星辰揚光精牲𤩹久滅沒探䇿竟誰明
B24n0141_p0775b13║後世絕省方黎庶適無驚禮樂貴通變馨香惟利貞
B24n0141_p0775b14║四月旱頗甚茂宰憂如酲為君鼓薰風一為解慍鳴
B24n0141_p0775b15║神嶺白日蔽高閣丹霞平渺渺懷古仙登舉鴻毛輕
B24n0141_p0775b16║願隨浮丘伯雲中學吹笙
B24n0141_p0775b17║同元𪔂遊盧巖寺高出
B24n0141_p0775b18║盧巖嵩之坳崖根豁一半前賢所隱居跡為名勝冠
B24n0141_p0776a01║絮雲冐重岫光華常似旦飛泉闘流霞俯注谽谺散
B24n0141_p0776a02║濤聲懸百尺碧與千頃亂琪花飄香雨紫蠏穴空岸
B24n0141_p0776a03║石壁白日藏金沙明珠燦晤賞睠伊人道契同汗漫
B24n0141_p0776a04║朗詠大人歌超哉凌風翰孰令意不酬臨觴喟三歎
B24n0141_p0776a05║箕山高出
B24n0141_p0776a06║箕山於太室如岱有梁甫輔嶽並稱尊他山遑敢侮
B24n0141_p0776a07║潁水源更清石流歷可數所以讓王人洗耳臨其滸
B24n0141_p0776a08║一瓢棄陶唐飲牛愧巢父後代鮮若儔高風激千古
B24n0141_p0776a09║緬懷睠有遇嗟哉不復覩惟見波湛湛雲氣朝如雨
B24n0141_p0776a10║褰裳行欲涉身上慙絓組孰云能曠覽徒羨翩翩羽
B24n0141_p0776a11║茲意諒自解來者將可補
B24n0141_p0776a12║贈別傅元𪔂三首（有序）高出
B24n0141_p0776a13║盧氏之役予假公事入嵩者再矣己酉冬量移南
B24n0141_p0776a14║戶曹乃三入嵩山別元𪔂共被信㝛元𪔂宴送天
B24n0141_p0776a15║中閣揮泣賦別不勝離群之感也時大饑當事者
B24n0141_p0776a16║憂礦𭁵為變擬調元𪔂代予元𪔂辭故末章及之
B24n0141_p0776a17║嵩高浮白日北風天地凉翳翳黃蓋峰執手臨其陽
B24n0141_p0776a18║晤笑一室內頃刻來蒼黃行子歸匹儔飛鳥𢌞且翔
B24n0141_p0776b01║馬嘶人無聲潁水不可航吾子揚惠聞予其歸故鄉
B24n0141_p0776b02║路岐再三歎沾灑征衣裳
B24n0141_p0776b03║其二
B24n0141_p0776b04║衣裳柰天風伊洛揚廣瀾贈我西方綺輕毳可禦寒
B24n0141_p0776b05║相思南國㴱采寄江之蘭石上秀菖蒲可以助加餐
B24n0141_p0776b06║各慎千金體默默兩無言志士聊慷慨且使崇令顏
B24n0141_p0776b07║其三
B24n0141_p0776b08║令顏誰不觀傾城入宮忌樂哉為新知猶恐傷憔悴
B24n0141_p0776b09║中夜忽忘寢思惟子同被恩愛暫虧隔沒齒慎失墜
B24n0141_p0776b10║豈不念風波難為他人媚與子相代治快亦千古事
B24n0141_p0776b11║北風雪霰零蒼然自酸鼻鴻鴈東南飛時寄一掬淚
B24n0141_p0776b12║登太室𥡆光胤（中書舍人）
B24n0141_p0776b13║平生有癖性好入名山遊方壺與員嶠杳冥不可求
B24n0141_p0776b14║晨起䇿玉杖翛然望嵩丘仲冬野草枯高巖古木稠
B24n0141_p0776b15║穿雲惟樵徑赴壑有奔流野猿引我去超距衣自摳
B24n0141_p0776b16║𢌞沓千萬轉雨汗不能休飲澗飛虹斷駭人猛獸遒
B24n0141_p0776b17║伯昬無絕技若士有天遊齊梁分遠界伊闕來中州
B24n0141_p0776b18║天風黃鵠下白日蒼雲浮五色拾金草三花獻玉樓
B24n0141_p0777a01║振衣星漢落高呼帝座愁下界疑無地諸天接斗牛
B24n0141_p0777a02║元氣空中合嵐光望裏𠬧晚燈遺野燒斜月半縣鈎
B24n0141_p0777a03║歸路煙霞滿回身係望周何當為麋鹿日走北山頭
B24n0141_p0777a04║元𪔂令君招同王義華戚不磷遊盧巖二首
B24n0141_p0777a05║崔萬仞（舉人字元暉）
B24n0141_p0777a06║青山含素氣谷隱多真賢聞昔盧徵君結菴太室前
B24n0141_p0777a07║䇿馬尋幽踪行行異山川林木恱我目流石契我偏
B24n0141_p0777a08║峩峩削峻壁泠泠掛飛泉萬事自陵谷舊地列諸天
B24n0141_p0777a09║吾友稱靜者歌吹列華筵客遊不知疲四座意悠然
B24n0141_p0777a10║感慨有餘情含語俱未宣我為前致詞興盡且言旋
B24n0141_p0777a11║廢興自有數喧寂亦有緣冉冉下夕陽歸路聽潺湲
B24n0141_p0777a12║其二
B24n0141_p0777a13║人命如朝露舉世悞榮華徵君抱遠性日日臥雲霞
B24n0141_p0777a14║諫議非不貴等之若泥沙天子不能屈貞心誰可磨
B24n0141_p0777a15║嵩嶽高不極與爾共嵯峨𦯎𦯎二室下是處有煙蘿
B24n0141_p0777a16║誰能待婚嫁願此長婆娑何必求勾漏特地就丹砂
B24n0141_p0777a17║夏日同元𪔂遊石淙過告成劉先輩叔姪見邀
B24n0141_p0777a18║飲觀星臺崔萬仞
B24n0141_p0777b01║久雨暑氣薄聯翩出城隈縣令愛敬客冠蓋行趨陪
B24n0141_p0777b02║道逢衣𭘧士邀我登高臺高臺臨測景仰懷元聖才
B24n0141_p0777b03║荒荒眾山裏前階盡草萊他鄉如舊識傾意倒樽罍
B24n0141_p0777b04║情長苦日短倒景忽相催我行為山川自勸覆餘盃
B24n0141_p0777b05║望嵩嶽寄傅元𪔂明府釋欽義
B24n0141_p0777b06║託身寄孤雲飄零慙飛藿生不羨榮名死只躭丘壑
B24n0141_p0777b07║曉發大梁城暮㝛武𨵿郭據牀望嵩陽嶻嶪隱林薄
B24n0141_p0777b08║清川寫幽谷浮嵐噴樹末揮手鳴瑤琴懷人發脑豁
B24n0141_p0777b09║倚杖冀王鳬延頸佇緱鶴安得一携手舒嘯登嵩嶽
B24n0141_p0777b10║登嵩嶽四首戚伯堅（布衣字不磷）
B24n0141_p0777b11║夙昔秉微尚目欲覽八荒寄身菰蘆中窘步乖騰驤
B24n0141_p0777b12║聿來登嵩高浩若升混茫連山亘百里窈窕踰崇崗
B24n0141_p0777b13║崖傾不留趾石破馬足傷盤盤歷御道封禪思前王
B24n0141_p0777b14║天高氣爽清身遠目蒼黃窮隂懍萬壑珍木含群芳
B24n0141_p0777b15║列岫爭輔佐大小紛翱翔𨚫立覽季室傍若右臂張
B24n0141_p0777b16║高情恣凌踐升險神肅將解纓濯天池醉倚仙臺傍
B24n0141_p0777b17║自覺非世人天風灑衣裳
B24n0141_p0777b18║其二
B24n0141_p0778a01║少室如蓮花一朵高插天低昂互分態開合左右連
B24n0141_p0778a02║石脊盤迂途渺若孤線懸猿猱為之𨚫况乃通人煙
B24n0141_p0778a03║天門壯崇墉俯睇伊洛川萬里豁遐矚兩戒分幅員
B24n0141_p0778a04║谷空答清嘯塵淨無鳴鳶忽逢浮丘子羽騎何蹁蹮
B24n0141_p0778a05║手持相鶴經云與俗世傳捧讀再三歎茫然昧道詮
B24n0141_p0778a06║其三
B24n0141_p0778a07║朝攀萬歲峰暮躋定心石懷仙儻一遇雲開晃石室
B24n0141_p0778a08║三花燦戶牗日月影倒射別𰥍壺中天五穀爛狼藉
B24n0141_p0778a09║中有白髮翁紅罏煉靈液玉漿注瓊椀芳氣滿瑤席
B24n0141_p0778a10║一飲清肌骨再飲生羽翮煙霞嬉遨遊體輕異疇昔
B24n0141_p0778a11║咄嗟住世人忽為出世客紫簫曲未終桑滄幾遷易
B24n0141_p0778a12║其四
B24n0141_p0778a13║夜永晦群景遠壁明璵璠稍稍天地啟千峰延朝暾
B24n0141_p0778a14║爽氣散林籟雲英相吐吞黃河落眼前萬里波濤奔
B24n0141_p0778a15║捫天摘白榆西笑𤰞崑崙始知崇嵩高獨邁五嶽尊
B24n0141_p0778a16║山花異世植帝休蟠石根食者捐妬性仁義草木存
B24n0141_p0778a17║垂老踐靈境久悲蝨處褌王喬儻相招誓判骨肉恩
B24n0141_p0778a18║登嵩山傅梅
B24n0141_p0778b01║太室似龍眠少室如鳳舞左石鬱相望維嶽重千古
B24n0141_p0778b02║往來凌其巔去天餘尺五顥氣連鴻濛煙塵隔下土
B24n0141_p0778b03║黃河一線明女几列睂宇洛邑𪔂既沈梁園簡亦腐
B24n0141_p0778b04║中原興廢地蒼茫不可數予本曠放人偶然披紳組
B24n0141_p0778b05║雖為世網攖幸作名山主天池朝濯纓御砦暮陳俎
B24n0141_p0778b06║長風襲奔雲時常爭步武高峰采丹砂邃井采雲母
B24n0141_p0778b07║聊以遠穢濁非為慕輕舉茲意難具陳四顧空延佇
B24n0141_p0778b08║滄溟與崦嵫日月自吞吐
B24n0141_p0778b09║中峯
B24n0141_p0778b10║清晨欣褰帷息軌翠微路捫蘿陟中峰遠覽策高步
B24n0141_p0778b11║青天曠浩蕩下界迷煙霧不遇浮丘公何能展心素
B24n0141_p0778b12║中天池傅梅
B24n0141_p0778b13║嵩山神仙館絕頂有天池靈源應銀漢砥柱命玄夷
B24n0141_p0778b14║玉漿任上薰石髓受下滋飲此可遐舉不必求刀圭
B24n0141_p0778b15║逍遙峪傅梅
B24n0141_p0778b16║奇陟追夙懷靈山每獨往遵巖過平峪物境愜心賞
B24n0141_p0778b17║松頂峰霞飛松根石瀨響前賢迹已陳徘徊空瞻仰
B24n0141_p0778b18║天門泉傅梅
B24n0141_p0779a01║崇巘闢天門劃然湧清泉濺拂雲根潤圓折地寶宣
B24n0141_p0779a02║度林平鋪練逼澑細調弦清游暢玄覽一酌心瑩然
B24n0141_p0779a03║石樓洞傅梅
B24n0141_p0779a04║扶笻下崇椒爰循芳麓遊積嶂忽復啟中有巖洞幽
B24n0141_p0779a05║天然匪結構麗名蘊石樓寢憩煩勞釋遺家欲終畱
B24n0141_p0779a06║少陽河傅梅
B24n0141_p0779a07║少陽峰下水宛轉流成河在山傳清瀨出山揚素波
B24n0141_p0779a08║芳樹䕃華渚白鳥行青莎欣此滄浪趣不聞孺子歌
B24n0141_p0779a09║石柱川傅梅
B24n0141_p0779a10║雙石昂壁立中豁廣川流雨挾疊浪急風襲漣淪稠
B24n0141_p0779a11║浦深堪垂釣岸曲詎容舟放游增浩歎逝者空悠悠
B24n0141_p0779a12║雲母井傅梅
B24n0141_p0779a13║邃井倚崇丘幽襲坤元厚甘泉靡機引中間生雲母
B24n0141_p0779a14║寶韞每輝崖光揚時耀斗安得常服食歲與籛鏗久
B24n0141_p0779a15║織錦臺傅梅
B24n0141_p0779a16║石臺啟石堂疊嶂隱層崿石文如錦綺玄黃紛相錯
B24n0141_p0779a17║既無天孫機亦匪蜀江濯終古七襄文永言章名嶽
B24n0141_p0779a18║待仙峽傅梅
B24n0141_p0779b01║少室如蓮華廣峽東方通崇巖與峻嶺刻削千仞隆
B24n0141_p0779b02║雲端啟碧洞真仙在其中身非生羽翰仰眺使心忡
B24n0141_p0779b03║搗帛石傅梅
B24n0141_p0779b04║嶽頂一片石瑩潔平如砧玉女夜搗帛山中聞杵音
B24n0141_p0779b05║霞衣何用濯霓裳常如新天上無刀尺聲傳恐非真
B24n0141_p0779b06║拜馬澗傅梅
B24n0141_p0779b07║王子本仙骨學道茲山中引轡出天閑揚鞭能追風
B24n0141_p0779b08║一旦忽冲舉畱馬表奇蹤澗𮞽群下拜馬亦化為龍
B24n0141_p0779b09║東龍門傅梅
B24n0141_p0779b10║少室伊闕回太室此間盡巍巍界中央配天雄作鎮
B24n0141_p0779b11║左右稱龍門禹跡曾兼𤃒地僻雲樹㴱𣴭𣴭誰復問
B24n0141_p0779b12║三臺山傅梅
B24n0141_p0779b13║東龍門外山書中稱三臺維嶽資屏幛雲物時往來
B24n0141_p0779b14║斷崖俄已失曲嶠忽復回漢皇巡行後輦路生荒苔
B24n0141_p0779b15║黃城傅梅
B24n0141_p0779b16║箕隂潁水𠊓云是古黃城許由辭帝禪于此隱躬耕
B24n0141_p0779b17║棄瓢巖已古洗耳池猶清停轅弔遺址願言謝世榮
B24n0141_p0779b18║遊石羊𮤚外諸山遂窮玉谿之勝入夜遡潁而
B24n0141_p0780a01║𡚖走筆有述傅梅
B24n0141_p0780a02║入山旭光迎出山明月迫山氣兩岸青一𦉑豁天白
B24n0141_p0780a03║眾水滙中流四望千層碧遠烟含細浪水天去咫尺
B24n0141_p0780a04║問津得漁郎㴱入自决策清湍滌茂林泠然人境隔
B24n0141_p0780a05║閒雲時來往每抱山中石絕嶠立誰扶斷崖疑鬼坼
B24n0141_p0780a06║雙屐數滯停雨餘苔蘚積始窺貪幽奇久娛忘險窄
B24n0141_p0780a07║舍杖捫脩蘿縮縮驚魂魄𡚖路已更㴱官燭遙相逆
B24n0141_p0780a08║野人住巖阿夕火照空壁雞犬自成村駴見城中客
B24n0141_p0780a09║感此厭塵諠百念俱蕭瑟所欽古真隱終身樂山澤
B24n0141_p0780a10║七言古詩
B24n0141_p0780a11║送人遊嵩山趙南星（吏部考功郎中）
B24n0141_p0780a12║我昔騎龍遊嵩山三十六峰飛紫煙玄鶴化為白玉
B24n0141_p0780a13║童為報子晉來翩翩道我何事久不至共傾金液長
B24n0141_p0780a14║松前子晉為我歌鳳皇為我鳴妙音不可辨隨風滿
B24n0141_p0780a15║太清慇懃留我住瑤闕雲中揮手風前發徑須身致
B24n0141_p0780a16║宇宙平然後于此鍊真骨石上空留紫茸花林中長
B24n0141_p0780a17║掛青天月誰知世事多錯迕塵沙空短英雄髮時望
B24n0141_p0780a18║嵩山雙涕流逢君今向嵩山遊贈爾破山之寶劒服
B24n0141_p0780b01║食石髓延千秋為我致聲山中客明當歸來臥雲石
B24n0141_p0780b02║潁陽三月雨雪歌贈丁元父
B24n0141_p0780b03║區大相
B24n0141_p0780b04║潁陽山中三月雪拂石點苔映春月行人三日嵩峰
B24n0141_p0780b05║遊欲行不行心斷絕古稱洛邑天地中三月胡為尚
B24n0141_p0780b06║朔風巖前看竹微微翠澗底尋花悄悄紅登封主人
B24n0141_p0780b07║有異政去國憂讒時臥病無乃此事于天和不然何
B24n0141_p0780b08║以乖時令世途反覆那可知把酒且唱游仙詞雪晴
B24n0141_p0780b09║驅馬朝天去爾對三花採寄誰
B24n0141_p0780b10║次新鄭寄懷登封令傅元𪔂
B24n0141_p0780b11║閃繼迪（吏部司務）
B24n0141_p0780b12║萬樹霜清孤月白溱洧城頭有覊客祠下聊聽東里
B24n0141_p0780b13║歌洞中一訪軒轅迹徘徊獨上具茨峰二室芙蓉開
B24n0141_p0780b14║咫尺風流為政有王喬三十六峰飛兩舄有時灑墨
B24n0141_p0780b15║蝌蚪巖有時醉酒銅駞陌作吏翻驚詞賦多彈琴不
B24n0141_p0780b16║遣簿書積只今聲譽滿河洛况復瓊瑤美標格欲往
B24n0141_p0780b17║從之身無翼河水盈盈情脉脉
B24n0141_p0780b18║登封仙令歌（并序）王穉登（太學生字百穀）
B24n0141_p0781a01║嵩山為五嶽首而少室峰巒與之並峙稱嵩少焉
B24n0141_p0781a02║皆𨽾登封境內登封令傅君元𪔂邢州才子詞人
B24n0141_p0781a03║而善為吏訟堂蕭寂謳歌載道烹鮮之暇不廢游
B24n0141_p0781a04║覽探奇選勝播之篇章若雲霞丘壑日在几席余
B24n0141_p0781a05║讀其嵩吟如挾子晉邀浮丘吹笙跨鶴翱翔其間
B24n0141_p0781a06║為政風流真仙令哉因作歌貽之以申嚮往之懷
B24n0141_p0781a07║邢州傅君號才子墨綬銅章宰百里牛刀小試不勝
B24n0141_p0781a08║割仁風四達歌聲起五嶽嵩高稱最尊嵯峨少室亦
B24n0141_p0781a09║當門千年漢武登封處玉檢金泥彷彿存誰道山城
B24n0141_p0781a10║小如斗䑕雀蠧魚無不有目中不復有全牛剨然奏
B24n0141_p0781a11║刃庖丁手單父鳴琴不下堂中牟雉雊遶車傍卓令
B24n0141_p0781a12║循良如魯令河陽詞賦勝漁陽三花樹下嘗留客二
B24n0141_p0781a13║室山中嘗布席秦槐漢栢盡停車禪宮道院皆題壁
B24n0141_p0781a14║讀君嵩吟數十篇篇篇俱似賦游仙座上每看雲冉
B24n0141_p0781a15║冉牀頭如聽水濺濺田郎風采人爭羨姓名先入蓬
B24n0141_p0781a16║萊殿璽書不久下登封天子傾心思召見清朝莫謂
B24n0141_p0781a17║諫書稀好取山龍補衮衣𨚫笑當年彭澤令纔憶黃
B24n0141_p0781a18║花便賦歸
B24n0141_p0781b01║嵩陽宮作歌高出
B24n0141_p0781b02║乾河礧礧山巃嵸四月天黃赤日風麥隴半枯蜻蜓
B24n0141_p0781b03║舞逢人復問嵩陽宮故基遺搆不可覩惟有三栢𪔂
B24n0141_p0781b04║樹摩蒼穹曲凹十圍㴱隱馬幹禿皮皴僵如虹半死
B24n0141_p0781b05║半生鬼神護倏東倏西日月通傳言漢封頗未辨唐
B24n0141_p0781b06║人之碑亦豐崇牧牛磨角龍篆沒蒼苔濯雨蟲書同
B24n0141_p0781b07║憶昔武帝巡幸日千乘萬騎鬱菁𦯎誰其聞者呼萬
B24n0141_p0781b08║歲荒唐信之終愚蒙即論此宮金銀闕鸞鶴葳[(毤-允+豕)-毛+生]三
B24n0141_p0781b09║花紅瑤殿翠華安在哉豈意於今蒿草叢三栢閱世
B24n0141_p0781b10║幾千載風霜屢入感慨中古今鐫題詩有篇其人往
B24n0141_p0781b11║往逐飛蓬嗚呼使我不悲嵩陽宮
B24n0141_p0781b12║登少室同傅元𪔂戚不磷𥡆光胤
B24n0141_p0781b13║昔覽五嶽圖名山稱嵩少拄杖未能臨徒買山靈笑
B24n0141_p0781b14║探奇今有嵩山長拉予欲踏青雲上御砦高盤天棧
B24n0141_p0781b15║開砯崖轉石愁偃仰主人閨中出絳綃數回宛轉各
B24n0141_p0781b16║纏腰前者攀援方汲引後者肩負復騰蹻鄧艾垂川
B24n0141_p0781b17║那可見分明千尺接引之猿猱天風忽送意飛揚疊
B24n0141_p0781b18║鼓鳴鑼雲麓傍餘音澗底驚雷起狐兔潛踪鸛鶴翔
B24n0141_p0782a01║聞道奇峰有六六排空一一刺人目若箇耕雲種紫
B24n0141_p0782a02║芝時走金牛與白鹿撲面蓮花片片開熊山大小逐
B24n0141_p0782a03║人來洛陽城郭還如故獨有東流去不𢌞搔首高吟
B24n0141_p0782a04║萬仞巔八極揮斥几席前眼看世界歸葶藶未許維
B24n0141_p0782a05║羅有大千當年李渤托高隱拾遺不拜甘匵韞太白
B24n0141_p0782a06║狂言索價高肉食不解翻成哂我欲名山老此身每
B24n0141_p0782a07║逢巖壑轉相親何時遁迹方山下巢許盧鴻好結鄰
B24n0141_p0782a08║移石幢（有序）穆光胤
B24n0141_p0782a09║元𪔂既建存古堂凡二室殘碑斷礎但有古人片
B24n0141_p0782a10║語隻字者悉出荊榛瓦礫中移集于此復另作一
B24n0141_p0782a11║齋官衙之右移戒壇石幢樹之齋前石幢唐物也
B24n0141_p0782a12║邀余與戚子飲其下余為作歌
B24n0141_p0782a13║古壇𢽽側石無數慧日𣴭𣴭起煙霧石幢壁立幾千
B24n0141_p0782a14║秋苔碧土花空朝暮令君好奇未可儔移來獨置小
B24n0141_p0782a15║齋頭雕紋篆刻重磨洗金界靈文燭斗牛白鶴空歸
B24n0141_p0782a16║非華表香煙雲氣成繚繞夜來習靜魂夢清風幡自
B24n0141_p0782a17║定青山小
B24n0141_p0782a18║嵩高行葉秉敬（河南提學副使）
B24n0141_p0782b01║嵩高壁立天中起卓絕真人獨艮止少室相從會好
B24n0141_p0782b02║朋大河環繞澄心水雲巒瓣瓣蓮花開瀑布霏霏塵
B24n0141_p0782b03║滓洗定後難搖八面風興來忽散千峰綺最憐平易
B24n0141_p0782b04║喜親人不作巉巖拒俗子一任塵凡日日過穿脇摩
B24n0141_p0782b05║肩如集蟻嵩高之量如天寬至人心事應爾耳
B24n0141_p0782b06║萬歲峰嵩呼行葉秉敬
B24n0141_p0782b07║君不見嵩山無人寂無說萬歲傳呼驚欲絕誰識千
B24n0141_p0782b08║年峻極區都來一片廣長舌開脣剛只作三聲千載
B24n0141_p0782b09║𣴭𣴭舌似結祇今不語𨚫如雷面壁磨翁得秘訣
B24n0141_p0782b10║嵩陽宮三柏歌傅梅
B24n0141_p0782b11║突兀三柏插天中碧鱗剝脫如蒼龍抝雪凌霜鬬日
B24n0141_p0782b12║月拏雲攫兩吼雷風旁䕃嵩陽一千𤱔爭雄二十四
B24n0141_p0782b13║高峰山中之人相傳聞漢武曾封三將軍御蹕巡遊
B24n0141_p0782b14║幾千載斷碑磨滅無完文從幸諸臣知多少人人先
B24n0141_p0782b15║此將軍老隋唐戰骨久成灰矍鑠三君獨矯矯人言
B24n0141_p0782b16║不死是神仙子晉吹笙去不還煮石蒸霞何地覓琪
B24n0141_p0782b17║花瑤草空蒼烟滄海桑田變朝暮種樹者誰今何處
B24n0141_p0782b18║閱盡遊人誰復來日見新墳高古墓吾聞泰山有松
B24n0141_p0783a01║今未枯秦皇亦封五大夫後凋皆與山同壽片時虛
B24n0141_p0783a02║爵何為乎政也徹也俱多事松兮柏兮蒙其污我來
B24n0141_p0783a03║幸作名山主每過遺宮悲稷黍徘徊樹下不能歸有
B24n0141_p0783a04║懷欲向將軍語此間箕潁有天人敝屣曾輕萬乘主
B24n0141_p0783a05║况與衛霍同一流人奴齷齪何足數三君果受漢家
B24n0141_p0783a06║封萬古高風讓巢許
B24n0141_p0783a07║少室行傅梅
B24n0141_p0783a08║鴻濛下墜元氣結巨靈劈天天柱折大禹安所施神
B24n0141_p0783a09║功五丁蜀道𮋒疑拙寒玉削成萬仞高森森畫㦸排
B24n0141_p0783a10║天闕遊人多在側背行誰識此山真奇絕前日我從
B24n0141_p0783a11║臨汝來方知山面西南開百里巑岏看九頂蓮花一
B24n0141_p0783a12║朵誰為栽四下群山低若水丹崖翠嶂凌波起韡韡
B24n0141_p0783a13║正如菡萏舒亭亭直上雲霄裏端整巍峩若冕旒宋
B24n0141_p0783a14║人所以稱冠子近山步步漸易形三十六峰插青冥
B24n0141_p0783a15║疑神駭鬼紛難狀吐霧吞霞了不停似獅似象似奔
B24n0141_p0783a16║馬如笏如几如張屏看山到此愜幽賞雙眼生饞雙
B24n0141_p0783a17║足癢脫却青袍箸短衣捫蘿捋葛披榛莽絕嶠谽谺
B24n0141_p0783a18║斷忽連幽崖磥砢窄還廣同遊二客俱好奇穆君翩
B24n0141_p0783b01║翩戚君爽絳綃十丈代藍輿百夫更挽作前驅凌險
B24n0141_p0783b02║狎危賈勇進十里五里纔須㬰麋鹿豺狼俱逃遁惟
B24n0141_p0783b03║有騰猿飛鳥相追呼絕頂振衣何所見石粼粼兮雲
B24n0141_p0783b04║片片京洛依稀幾縷烟黃河彷彿一條練西天門內
B24n0141_p0783b05║鐵窻遙玉膏神霧時時變帝休貝樹生何所萬壑千
B24n0141_p0783b06║巖目欲眩三定思過眼界空全山一副羅心胷向背
B24n0141_p0783b07║參差不必問根枝脉絡遙相通錦繡臺中猶爛熳光
B24n0141_p0783b08║明穴裏自玲瓏來仙靈隱群真府寶勝清凉列梵宮
B24n0141_p0783b09║巃嵸石笋暎瓊壁白鹿金牛堪共櫪歌山舞水能娛
B24n0141_p0783b10║人昔日雲鐘聲未寂檀香紫薇原有種雲母丹砂亦
B24n0141_p0783b11║可覓石室無主石床寒玉笈琅函空歷歷連天高接
B24n0141_p0783b12║紫霄分白道洞邊多白雲此間便好尋仙去緱嶺吹
B24n0141_p0783b13║笙咫尺聞藥堂藥草多難識神芝甘果長芳芬一丈
B24n0141_p0783b14║鍾乳千歲穀冥搜未遘西日曛二君勸我觀且止歸
B24n0141_p0783b15║來黯澹思無已隱士惟知索價高縉紳絕無濟勝趾
B24n0141_p0783b16║方今領畧屬何人揮毫一雪名山耻吁嗟乎樓异之
B24n0141_p0783b17║賦二千言描畫色澤都且美後來楊奐十字詩分明
B24n0141_p0783b18║寫出神共髓予懷正與昔賢同萬古山靈有知己
B24n0141_p0784a01║白鶴觀古松引傅梅
B24n0141_p0784a02║嵩山之奧多古樹幽巖㴱澗紛無數愛此突兀一老
B24n0141_p0784a03║松巍然獨秀仙人宮跨鶴之事若可信我來不見王
B24n0141_p0784a04║子晉惟有此松常閱人榮枯代謝春復春遠望亭亭
B24n0141_p0784a05║如車蓋風入松濤鳴天籟千仞盤桓眼界寬東西日
B24n0141_p0784a06║月飛雙丸龍蟠虬蟄石𦉑裏震雷破嶽驚不起從來
B24n0141_p0784a07║神物難久羇如何不離此山垂我欲叱之乘雲走駕
B24n0141_p0784a08║我天池摘星斗白雲空繞故宮飛誰見白鶴復來歸
B24n0141_p0784a09║教人却憶丁令威
B24n0141_p0784a10║五言律詩
B24n0141_p0784a11║同滕北海管建初二山人暨幻休上人遊二祖
B24n0141_p0784a12║菴遇雨黃洪憲（少詹事掌翰林院）
B24n0141_p0784a13║迢遞青山暮崚𡾓石磴斜孤雲生杖履細雨濕袈裟
B24n0141_p0784a14║古井餘雙栢煙嵐散五花何年謝軒冕此地學丹砂
B24n0141_p0784a15║遊達磨面壁洞黃洪憲
B24n0141_p0784a16║躡屐上層岑千峰𭘧夕隂芙蓉青嶂合芳草白雲㴱
B24n0141_p0784a17║洞迴迷人徑壇空只梵音相看面壁處聊足洗煩襟
B24n0141_p0784a18║謁初祖孫繼臯（吏部侍郎）
B24n0141_p0784b01║雲開初祖殿清磬禮香筵座擁三花淨燈明幾葉禪
B24n0141_p0784b02║山屏圍積靄石室寫流泉欲問西來意天風為灑然
B24n0141_p0784b03║面壁洞孫繼臯
B24n0141_p0784b04║一葦何年渡千春此洞存身留片石現道與孤峰尊
B24n0141_p0784b05║曲磴隂雲入層崖古雪翻西來本無意吾對亦忘言
B24n0141_p0784b06║游少林寺周夢暘
B24n0141_p0784b07║長日驅塵境今依梵帝筵栴檀風氣逆寶剎歲華偏
B24n0141_p0784b08║龍象諸天迥香花二室連未能拋世慮聊此一逃禪
B24n0141_p0784b09║少林寺夜坐待月周夢暘
B24n0141_p0784b10║萬籟此俱寂空山星㝛稀挂林殘月吐入定一僧歸
B24n0141_p0784b11║岐路誰招隱風塵未息機鄉思渾不滅幾欲遂初衣
B24n0141_p0784b12║贈無言禪師住持少林二首
B24n0141_p0784b13║李言恭（臨淮侯）
B24n0141_p0784b14║一衲孤雲外遙棲帝釋家結茅依二室飛錫采三花
B24n0141_p0784b15║蓮是談經座杯為泛海槎予方迷彼𡶨肯為指津涯
B24n0141_p0784b16║其二
B24n0141_p0784b17║有相皆為幻無言始是真爾能通大慧我欲悟前因
B24n0141_p0784b18║孤月懸心印三天轉法輪達磨千載後面壁更何人
B24n0141_p0785a01║贈少林無言法師二首宋世恩（西寧侯）
B24n0141_p0785a02║道自西方至僧從上國來繙經留二室演法駐三臺
B24n0141_p0785a03║錫掛嵩雲破杯浮海月𢌞貝多何處樹到日幾花開
B24n0141_p0785a04║其二
B24n0141_p0785a05║鹿苑曾傳法龍宮暫說經蓮花披寶藏貝葉啟珠扃
B24n0141_p0785a06║禪定方離日名高已應星猶聞銅銚在為我訊山靈
B24n0141_p0785a07║謁嵩嶽廟萬象春（巡撫山東都御史）
B24n0141_p0785a08║紫蓋開中嶽瑤宮逼上霄四圍山拱伏萬仞壁岹嶢
B24n0141_p0785a09║神降傳周詠壇封侈漢朝空庭瞻拜畢歸路隔笙簫
B24n0141_p0785a10║天中閣萬象春
B24n0141_p0785a11║摳衣上危閣一望思無窮地擁天中勝山標海內崇
B24n0141_p0785a12║煙光平入望雲樹遠連空對酒清歌發泠然欲御風
B24n0141_p0785a13║使大梁因遊少林寺潘豫之
B24n0141_p0785a14║駐節且逃禪清凉此地偏雲㴱孤磬濕寺古一燈縣
B24n0141_p0785a15║閱樹知僧臘鐫碑紀佛年媿非蓮社客空對遠公賢
B24n0141_p0785a16║三栢李思孝（巡撫河南都御史）
B24n0141_p0785a17║崒嵂生崖表移根遂不群月隂千畞落風葉半空聞
B24n0141_p0785a18║比嶽將同壽為靈欲化雲作梁誇漢史何事號將軍
B24n0141_p0785b01║甘露臺李思孝
B24n0141_p0785b02║曲徑經臺出齊心謁四禪鳥鳴春欲盡林霽日初懸
B24n0141_p0785b03║忍草披香徑靈花覆法筵願將甘露瑞遙祝聖人年
B24n0141_p0785b04║寄傅元鼎明府于嵩山于若瀛（巡撫陝西都御史）
B24n0141_p0785b05║迢迢嶽色明君去宰瑤京才豈嫌煩劇閒堪養性情
B24n0141_p0785b06║堂高雲不遠山近月偏明怪得稱仙令時聞子晉笙
B24n0141_p0785b07║少林晚坐區大相
B24n0141_p0785b08║山扉橫夕景石室吐晴煙門對吹笙嶺窗臨洗耳泉
B24n0141_p0785b09║巖隂𢌞竹院香梵起花天坐待浮丘鶴歸來松上眠
B24n0141_p0785b10║面壁洞同丁元父給諫區大相
B24n0141_p0785b11║震旦初來日煙霞啟洞扉苔生面壁石雲濕坐禪衣
B24n0141_p0785b12║五葉燈前度三花頂上飛不知傳教後何事又西歸
B24n0141_p0785b13║題無言上人溪南精舍二首
B24n0141_p0785b14║區大相
B24n0141_p0785b15║一燈傳教後此地又開山二室三花裏千峰萬木間
B24n0141_p0785b16║香臺携客上竹院待雲還既了安心義何須長閉𨵿
B24n0141_p0785b17║其二
B24n0141_p0785b18║居士住人天精廬水石邊傍林開寶界持鉢酌香泉
B24n0141_p0786a01║花發傳燈後鳥歸鳴磬前上方留客處松月共安禪
B24n0141_p0786a02║偕朱非二入少林至初祖洞
B24n0141_p0786a03║袁宏道（吏部郎中）
B24n0141_p0786a04║㝛世同來否青山記夢登雲分新墜石樹老舊扶藤
B24n0141_p0786a05║古蘚番文印胡䰄壁影僧磨公真狡獪隻履去何曾
B24n0141_p0786a06║話無言上人方丈袁宏道
B24n0141_p0786a07║杖子撥秋煙堂頭二十年還君半面識乞我一蠡禪
B24n0141_p0786a08║石壁分窗看松風對榻眠浮生成泛泛俱有雪毛縣
B24n0141_p0786a09║雨後登嵩山張邦紀（右贊善）
B24n0141_p0786a10║攀雲凌昊杳芳樹綠參差春盡花仍發雨餘山更奇
B24n0141_p0786a11║青童空碧草丹竈隱靈芝探勝懷高士煙霞洞口披
B24n0141_p0786a12║雪中同劉用貞孝廉訪無言禪師
B24n0141_p0786a13║楊玉潤（蘄州知州）
B24n0141_p0786a14║寒日朔風急披裘向少林雪巖群玉合霜逕萬山㴱
B24n0141_p0786a15║豈謂探奇至還因訪道臨遠公曾有約今到虎溪尋
B24n0141_p0786a16║寄懷戚不磷于登封時客傅元鼎明府
B24n0141_p0786a17║馬之騏（翰林院編修）
B24n0141_p0786a18║憶爾遊河洛翛然一劍從勝應窮少室重想托臨卭
B24n0141_p0786b01║尊酒堪誰共盤餐仗僕供轉嗔分手易空此惜萍踪
B24n0141_p0786b02║春分日送戚不磷重遊嵩少兼柬傅元鼎
B24n0141_p0786b03║王穉登
B24n0141_p0786b04║桞色綠於染折來重送君路從江便隔春與客同分
B24n0141_p0786b05║鴈度嵩山月猨吟少室雲到時花滿縣仙令共論文
B24n0141_p0786b06║龍潭𥡆光胤
B24n0141_p0786b07║寺下澄潭靜不緣風雨驚披雲雙鷺起入夜九龍鳴
B24n0141_p0786b08║潁水分餘脉嵩陽𦔳早耕安能當此際揮手試星精
B24n0141_p0786b09║紫雲洞穆光胤
B24n0141_p0786b10║㴱洞何年鑿清虛對石堂泉飛花片片雲起水茫茫
B24n0141_p0786b11║鍾乳仙人館紫芝白鹿鄉誰能當此地不遣世緣忘
B24n0141_p0786b12║嵩嶽詩二首杜文煥（副總兵官）
B24n0141_p0786b13║山色碧嶙峋山形若鬼神佛圖金作像嶽廟玉為人
B24n0141_p0786b14║獨鶴何年駐三花幾度春晚風吹几杖縹緲出松筠
B24n0141_p0786b15║其二
B24n0141_p0786b16║浮雲觸石低嶽色與天齊有穴通仙館無人狎隱棲
B24n0141_p0786b17║玉漿甘似酒石髓細如泥勝具吾真有何時一上躋
B24n0141_p0786b18║遊盧巖寺觀瀑布水率爾有作
B24n0141_p0787a01║魏大儒（蠡縣訓導）
B24n0141_p0787a02║萬疊雲流處飛泉一道清風𢌞長練捲日射碎珠明
B24n0141_p0787a03║隔樹青天色環亭驟雨聲天然此真境夢想若為情
B24n0141_p0787a04║少林寺二首方承郁（南京兵部主事）
B24n0141_p0787a05║一入轘轅嶺盤紆見少林白雲僧衲冷黃葉寺門㴱
B24n0141_p0787a06║果出菩提種泉飛梵唄音清凉靈境別最好滌煩襟
B24n0141_p0787a07║其二
B24n0141_p0787a08║五乳開初地高僧立雪年燈光熒碧漢香氣吐青蓮
B24n0141_p0787a09║藤結三花樹經傳六葉禪勞勞人世裏從此息塵緣
B24n0141_p0787a10║少林寺四首傅梅
B24n0141_p0787a11║石磴接金繩揬奇次第登野雲閒似吏古柏禿如僧
B24n0141_p0787a12║梵韻千林雨禪心萬壑水西來無一字何處別三乘
B24n0141_p0787a13║其二
B24n0141_p0787a14║山葉欲紅秋山泉滿澗流叅禪知政拙到寺覺心休
B24n0141_p0787a15║塔影斜書漢鐘聲晚咽樓伊蒲清供罷欲去更淹畱
B24n0141_p0787a16║其三
B24n0141_p0787a17║日落萬山蒼天風[(林/日)*ㄆ]晚凉開簾雲入座𠊓屋樹成墻
B24n0141_p0787a18║塵慮空花盡清言漏水長青蓮何處是飛唾口餘香
B24n0141_p0787b01║其四
B24n0141_p0787b02║樹密晝長隂山雲白可尋欹松寒抱石細澑遠穿林
B24n0141_p0787b03║香[(林/日)*ㄆ]真如地燈明不二心遠公容入社誰復戀華簪
B24n0141_p0787b04║過鶯鳴澗懷高計部孩之傅梅
B24n0141_p0787b05║褰帷省稼穡攬轡過林丘黃鳥鳴高樹丹崖束眾流
B24n0141_p0787b06║幽懷聊獨往同氣阻相求何日山隂道重來訪戴舟
B24n0141_p0787b07║漁樂坡傅梅
B24n0141_p0787b08║倚巘編茅屋臨流繫釣船已教山作主更以水為天
B24n0141_p0787b09║閒網當風掛輕簑選石眠避秦疑此地莫向世人傳
B24n0141_p0787b10║存古堂傅梅
B24n0141_p0787b11║披荊尋斷石剝蘚列空堂鐘鼎千秋色圖書四壁香
B24n0141_p0787b12║靈開嵩室秘奇類酉山藏流覽生遐想前修詎可忘
B24n0141_p0787b13║醉雨亭傅梅
B24n0141_p0787b14║向日壺觴地悠然見此亭兩年頭欲白四野地重青
B24n0141_p0787b15║命駕看禾黍開筵問醁醽豐年真有瑞不必獨為醒
B24n0141_p0787b16║渡潁水有感傅梅
B24n0141_p0787b17║洗耳逃名位高風自潁濱山川無定主天地幾閒人
B24n0141_p0787b18║逝水悲前代浮雲歎此身褰裳歸未得低首任紅塵
B24n0141_p0788a01║盧巖寺看瀑布傅梅
B24n0141_p0788a02║鳥道任躋攀泉飛萬仞間亂流爭潄石群籟欲聾山
B24n0141_p0788a03║施食魚遊壑翻經鶴守𨵿乍臨人境外長日飽潺湲
B24n0141_p0788a04║客有獨登太室者問之傅梅
B24n0141_p0788a05║聞君登太室嗟我未能從陟巘應千仞穿雲約幾重
B24n0141_p0788a06║有無𤲅控鶴多少穴藏龍石室曾誰遇歸聞何處鐘
B24n0141_p0788a07║秋雨初霽率爾登山有作傅梅
B24n0141_p0788a08║秋日山行好秋山雨乍晴有巖皆作瀑無水不成聲
B24n0141_p0788a09║墜葉沾衣潤飛雲拂蓋輕歸途天欲暝灼灼片霞明
B24n0141_p0788a10║七言律詩
B24n0141_p0788a11║登中嶽李化龍（少傅兵部尚書）
B24n0141_p0788a12║獨步嵩峰最上頭憑凌萬里見高秋西連紫塞千山
B24n0141_p0788a13║出東指黃河一線流漢畤秦封何處所盧巖許嶺自
B24n0141_p0788a14║清幽登臨頓失風塵色極目浮雲澹不收
B24n0141_p0788a15║嵩陽宮李化龍
B24n0141_p0788a16║懸崖壞壁草芃芃傳是嵩陽舊日宮何處閒雲飛嶺
B24n0141_p0788a17║外有時佳氣起封中螭紋剝落唐碑古虬樹隂森漢
B24n0141_p0788a18║栢雄指點千年成感慨悲風蕭颯萬山空
B24n0141_p0788b01║天中閣李化龍
B24n0141_p0788b02║橫天飛閣俯神州漠漠中原此上游地轉三河紛秀
B24n0141_p0788b03║色窻開八極起凉颼峰頭夜聽玄猿哭檻外朝看白
B24n0141_p0788b04║鹿遊回首漳川何處是仲宣無賴賦登樓
B24n0141_p0788b05║少林寺張維新（陝西布政使）
B24n0141_p0788b06║躡屐名山若有期秋霖忽霽萬峰奇慈雲初結曇花
B24n0141_p0788b07║蕊甘露低垂祇樹枝上界鐘鳴僧定後西山日落鳥
B24n0141_p0788b08║歸時一塵不到禪𨵿掩何處風翻貝葉辭
B24n0141_p0788b09║少林寺馬化龍（天津兵備副使）
B24n0141_p0788b10║維嶽曾聞六十峰偶依禪室寄閒蹤諸天鐘磬穿雲
B24n0141_p0788b11║度萬壑煙霞拂檻濃古栢森森標漢跡高槐矗矗識
B24n0141_p0788b12║秦封撚燈欲問西來偈尚逐塵緣未許從
B24n0141_p0788b13║登嵩山禱祠夜㝛少林值雪志喜
B24n0141_p0788b14║徐申（南京通政使）
B24n0141_p0788b15║中嶽曾聞漢代封諸天秀色攬群峰千年玉檢藏靈
B24n0141_p0788b16║瑣萬壑松濤雜暮鐘弭節三川如可抱振衣二室若
B24n0141_p0788b17║相從喜看瑞雪垂垂合回首巖巒吐玉龍
B24n0141_p0788b18║遊中嶽丁應泰（兵部職方主事）
B24n0141_p0789a01║謫籍天中吏事閒扶藜名嶽幾飛攀昔聞武帝鸞輿
B24n0141_p0789a02║至晚待浮丘鶴馭還隔嶺春雲分二室垂巖寒瀑響
B24n0141_p0789a03║千山遲𢌞獨立嵩呼地青瑣猶然憶舊班
B24n0141_p0789a04║遊少林寺丁應泰
B24n0141_p0789a05║青山空曲地清嘉紺殿中藏帝釋家秪苑禪枝開五
B24n0141_p0789a06║葉珠林仙樹採三花天空池水沈孤月日射爐煙結
B24n0141_p0789a07║彩霞直悟一乘窺最上何須重問白牛車
B24n0141_p0789a08║登太室俞安期（布衣字羡長）
B24n0141_p0789a09║石室逶迤石徑通艱危雙履出巃嵸峰懸午日天中
B24n0141_p0789a10║定河引春流洛浦同雷動呼聲傳武帝雲扶鶴駕望
B24n0141_p0789a11║仙翁神漿更在三臺上乘月思過玉女宮
B24n0141_p0789a12║登少室俞安期
B24n0141_p0789a13║嵩高中斷並神丘杖底泉開潁水流低度嵐隂連太
B24n0141_p0789a14║室遠分山色繞中州掛衣春樹三花滿擁幔晴雲五
B24n0141_p0789a15║彩浮遙傍星樓天半㝛少微永夜在峰頭
B24n0141_p0789a16║題少林寺方大美（太僕寺少卿）
B24n0141_p0789a17║余自乘驄度石𨵿少林野寺枕嵩山臺承甘露禪牀
B24n0141_p0789a18║淨樹擁慈雲客舍閒萬象不離生滅外諸天多在有
B24n0141_p0789b01║無間達磨面壁西歸後誰讀楞嚴解八還
B24n0141_p0789b02║遊嵩少酌盧巖同燕明府黃輝（少詹事兼侍讀學士）
B24n0141_p0789b03║太室少室蓮花巾大熊小熊巢父鄰喜從黃社遭賢
B24n0141_p0789b04║令笑共青山閱過人茶竈煑來秋月苦芝藍提去夕
B24n0141_p0789b05║陽貧盧巖已不知鴻一名姓何勞着片珉
B24n0141_p0789b06║二祖𤲅在鉢盂峰同秦京作
B24n0141_p0789b07║黃輝
B24n0141_p0789b08║澗響藤枝百折秋萬峰荒翠鉢盂𠬧轘轅鳥跡空中
B24n0141_p0789b09║下河洛龍光天外流石怒亂隨獅子擲塔靈高許鴈
B24n0141_p0789b10║王投眼看浩刼長如此誰道真僧有去留
B24n0141_p0789b11║嵩陽院觀漢封三栢區大相
B24n0141_p0789b12║嵩陽宮外栢三株漢帝遺封今記無翠靄尚留龍馭
B24n0141_p0789b13║遠青天時有鶴群呼年㴱飽歷風霜色世渺全荒玉
B24n0141_p0789b14║檢符欲問興亡千載事不知人代幾榮枯
B24n0141_p0789b15║遊少林值雨區大相
B24n0141_p0789b16║清晝入門春霧濃坐㴱簷溜遞疎鐘泉聲欲過三花
B24n0141_p0789b17║樹雲氣常生二室峰入夜蕭條清客夢翻堦滴瀝滯
B24n0141_p0789b18║遊踪明朝儗趂嵩高目好放晴光隨杖龍
B24n0141_p0790a01║謁中嶽李思孝
B24n0141_p0790a02║崚𡾓神嶽拔千尋曉望空濛瑞靄侵松檜曲連天路
B24n0141_p0790a03║遠風雲高護古祠㴱百王秩祀昭靈貺八郡災祥見
B24n0141_p0790a04║▆心棨㦸暫停瞻禮切瘡痍滿目罷登臨
B24n0141_p0790a05║遊少林寺贈無言上人張邦紀
B24n0141_p0790a06║琳宮崒嵂據高峰禮佛遙聞樹杪鐘古殿拂雲巢燕
B24n0141_p0790a07║雀蒼松蟠蓋偃虬龍譚經法座天花密入定幽巖霧
B24n0141_p0790a08║靄封願待向平婚嫁畢遠公蓮社合相容
B24n0141_p0790a09║題達磨面壁金忠士（河南巡按御史）
B24n0141_p0790a10║渡江一葦浪花飛九載跏趺坐翠微面壁已知僧入
B24n0141_p0790a11║定巢肩亦是鳥忘機無生色相俱成幻有漏人天總
B24n0141_p0790a12║悟非何事宋雲蔥嶺見少林風雨悵西歸
B24n0141_p0790a13║望少林曾用升（河南巡按御史）
B24n0141_p0790a14║群峰擁翠自芊芊靈鷲飛來不記年縹[緲-目+耳]浮屠參碧
B24n0141_p0790a15║落微茫曇樹隔蒼煙探奇業負三花勝問俗心懸匹
B24n0141_p0790a16║馬前欲起瘡痍渾未得忍將遊豫漫流連
B24n0141_p0790a17║登太室絕頂（山行二十餘里覔古今人題壁不得一字欲窮天泉石樓之勝而壞
B24n0141_p0790a18║祠無可栖止者嵩遊之廢久矣）袁宏道
B24n0141_p0790b01║礫瓦紛紛雨洗斑嵩峰久矣閉仙𨵿雲開忽見玲瓏
B24n0141_p0790b02║壁水外微鋪淡遠山古道熟知龍洞嶮僧云勝在石
B24n0141_p0790b03║樓間幽巖欲去無栖處獵火燒空照夜還
B24n0141_p0790b04║觀盧巖寺瀑布二首同朱非二傅元鼎
B24n0141_p0790b05║袁宏道
B24n0141_p0790b06║百尺煙中紫翠分水光搖日雪紛紛長風碎曳千年
B24n0141_p0790b07║石飛雨斜侵半壁雲澗底有人穿洞出山間投礫隔
B24n0141_p0790b08║村聞仙家只在㴱嵐裏松腹猶存鳥篆文
B24n0141_p0790b09║其二
B24n0141_p0790b10║洞門長是𭘧雲𨵿竹杖㴱穿杳靉閒醉裏放杯眠澗
B24n0141_p0790b11║水夢中和雨入廬山霞光射壁殘碑出松影流堦處
B24n0141_p0790b12║士還潭下老龍呼不起携將新月過煙鬟
B24n0141_p0790b13║贈登封令傅元鼎（嵩山之奧有白鶴觀遺址偃蓋松一株亭亭可愛元鼎圖
B24n0141_p0790b14║復此地故末句及之）袁宏道
B24n0141_p0790b15║麈尾一麾案牘稀石淙潭水洗秋衣公庭葉落書常
B24n0141_p0790b16║滿絕壁雲開舄自飛入寺每同求蘚蹟上山親與勘
B24n0141_p0790b17║松圍夢中白鶴如相語君是重來丁令威
B24n0141_p0790b18║嵩陽宮古栢封于漢非漢物也傅元鼎以為三
B24n0141_p0791a01║代時物信然袁宏道
B24n0141_p0791a02║看窮人代只青蔥山鬼那能記始終手把洛書逢大
B24n0141_p0791a03║禹眼窺日表見周公龍鱗抉石方知地鵬翮搏天始
B24n0141_p0791a04║送風縱始文成能誑語問渠霞壁幾時紅
B24n0141_p0791a05║㝛少林寺房楠（工部郎中）
B24n0141_p0791a06║纔過空門性自閒松風寂歷鳥間𨵿得逢金𲇚蓮生
B24n0141_p0791a07║火但解天𭚱簣即山香渡[惌-夗+(囟-乂+夕)]虛秋桂發韻從天外暮
B24n0141_p0791a08║鐘還更闌拾履層階上雲淡波澄月一彎
B24n0141_p0791a09║謁中嶽廟吳用先（浙江左布政使）
B24n0141_p0791a10║嵩陽宮殿倚雲隈六六峰頭秀色來遶郭層巒螺髻
B24n0141_p0791a11║列插天群嶂錦屏開蒼松翠栢煙凝樹玉笈金函霧
B24n0141_p0791a12║鎖苔縹[緲-目+耳]洞簫丹鳳下誰言塵世隔蓬萊
B24n0141_p0791a13║會善寺示傅元鼎年丈（時修嵩書）
B24n0141_p0791a14║吳用先
B24n0141_p0791a15║香臺古剎冷遙岑捫石穿榛恣討尋刮盡豐碑荒草
B24n0141_p0791a16║沒蝕殘斷礎臥雲㴱蒐羅詞翰堪追雅𠬧拾煙霞足
B24n0141_p0791a17║賞心欲拂瑤琴山水奏况逢同調有知音
B24n0141_p0791a18║太室黃承玄（河南右布政使）
B24n0141_p0791b01║萬疊長巒臥紫煙幾朝名剎倚諸天嵩門曉控真人
B24n0141_p0791b02║鶴玉柱晴飛太乙泉綠字碑函唐禪日蒼崖樹老漢
B24n0141_p0791b03║封年捫蘿若遇浮丘子便欲餐霞薄世緣
B24n0141_p0791b04║少室黃承玄
B24n0141_p0791b05║携笻何處問三花望入層嵐路不賒雨過半空懸石
B24n0141_p0791b06║髓雲消九頂見蓮華珠林月挂神光錫玉洞丹留子
B24n0141_p0791b07║晉砂極目更憐殘照裏群峰片片倚青霞
B24n0141_p0791b08║少林寺周傳誦（河南按察使）
B24n0141_p0791b09║目極嵩高幾十年暫從野衲了山緣峰回五乳臨初
B24n0141_p0791b10║地雨挹三花淨法筵面壁人亡空說影安心語竟別
B24n0141_p0791b11║無禪諸天不染風塵色坐看藤蘿月正圓
B24n0141_p0791b12║石淙周傳誦
B24n0141_p0791b13║山中到處可彌留一壑誰知此地幽磵道天開石笋
B24n0141_p0791b14║出奔濤雪捲浪花浮遙分嵩少千峰色絕勝陂塘五
B24n0141_p0791b15║月秋解綬抽簪茲未得暫將清興托滄洲
B24n0141_p0791b16║少林寺夜坐鄭振先（禮部主事）
B24n0141_p0791b17║一到靈山意嗒然那知淨念亦因緣識神纔起微塵
B24n0141_p0791b18║滿聲臭全銷萬用圓不向眼前尋實地更從何處契
B24n0141_p0792a01║先天旁參漫自勞終夜道力初持恨未堅
B24n0141_p0792a02║遊少林寺王元翰（工科給事中）
B24n0141_p0792a03║跏趺大士背巖扉草樹離離佛日輝面壁幾年能透
B24n0141_p0792a04║石渡江片葦為傳衣三花香散飛黃葉五乳峰高上
B24n0141_p0792a05║翠微夜半風鳴幡影動誰知隻履未西歸
B24n0141_p0792a06║同傅元鼎明府謁中嶽飲黃中樓得門字
B24n0141_p0792a07║張季彥（兵部主事）
B24n0141_p0792a08║巑岏嶽色散朝暾二十四峰此獨尊時有黃雲浮紺
B24n0141_p0792a09║殿俄聞清磬度松門空堦剝落螭文古斷碣模糊鳥
B24n0141_p0792a10║跡存醉倚危樓舒遠眺亂山積霧鎖黃昏
B24n0141_p0792a11║中嶽別傅元鼎二首高出
B24n0141_p0792a12║三載頻看二室松風塵杖履那相從翠巖石隱前賢
B24n0141_p0792a13║跡黃蓋雲生歷代封雪樹迥懸平樂澗雨花遙落少
B24n0141_p0792a14║林鐘異時箕潁還相憶悵望中原六十峰
B24n0141_p0792a15║其二
B24n0141_p0792a16║勞勞行色笑遷官積素蒼茫紫氣寒地主若為愁判
B24n0141_p0792a17║袂山靈真欲惱彈冠鴻途千里從茲遠馬首群峰不
B24n0141_p0792a18║好看西北浮雲休苦望相思頻折潁隂蘭
B24n0141_p0792b01║遊少林寺㝛無言上人精舍同戚不磷四首
B24n0141_p0792b02║馮時可（雲南參議）
B24n0141_p0792b03║大乘神州氣鬱蔥琳宮梵闕倚巃嵸青蓮爭護傳燈
B24n0141_p0792b04║影瑤草㴱依立雪踪千澗玉流塵自洗諸峰龍抱秀
B24n0141_p0792b05║偏鍾誰人能解西來意不羨緱山笙鶴逢
B24n0141_p0792b06║其二
B24n0141_p0792b07║杖屨高標物表風誰知身世在天中鳥喧叢薄山偏
B24n0141_p0792b08║靜雲撥虛堂境自空嶺外河流今古白林間葉醉淺
B24n0141_p0792b09║㴱紅唐碑漢碣終磨滅惟有禪心萬刼通
B24n0141_p0792b10║其三
B24n0141_p0792b11║河洛離宮久已淪禪林獨揭典型存虹梁霧閣臨仙
B24n0141_p0792b12║壑月榭霜臺通帝閽二室近攀稱伯仲群峰遙拱作
B24n0141_p0792b13║兒孫悠然清舉塵情斷一榻松風警夢魂
B24n0141_p0792b14║其四
B24n0141_p0792b15║名境精藍七寶房淋漓雲氣和天香千年樹與碑俱
B24n0141_p0792b16║古百轉峰將壑並藏僧指翠微標勝蹟客磨蒼蘚覔
B24n0141_p0792b17║鴻章無論問法傳心事只此幽居興亦長
B24n0141_p0792b18║嵩山雜詠四首馮時可
B24n0141_p0793a01║萬古宅開萬國中兩山鎮壓兩河雄龍眠鳳舞奇形
B24n0141_p0793a02║別玉積蓮苞秀色同雲氣往來常自接天門呼吸近
B24n0141_p0793a03║能通仙源有路誰招引八翼泠然好馭風
B24n0141_p0793a04║其二
B24n0141_p0793a05║仙𨵿㴱渺閉絪縕萬仞崔巍勢獨尊水外飛霞銜御
B24n0141_p0793a06║砦巖頭垂瀑震天門光浮玉鏡常懸月墨灑金壺未
B24n0141_p0793a07║滅痕安得青童遂相引剛飈吹翼薄崑崙
B24n0141_p0793a08║其三
B24n0141_p0793a09║鬼谷龍潭蔽草叢獨餘古色似鴻濛四封嶽瀆環為
B24n0141_p0793a10║輔九野星辰拱此中雲裏雙笙仙下上嶺頭隻履佛
B24n0141_p0793a11║西東幽奇欲討無栖處他日重來捫大熊
B24n0141_p0793a12║其四
B24n0141_p0793a13║蒼然嶽色壓天中隂壑陽崖望不同遠水如雲浮落
B24n0141_p0793a14║日飛泉似雪舞回風石牀夢醒群魔伏金地心開萬
B24n0141_p0793a15║境空誰可入林相把臂朗公今在玉溪東
B24n0141_p0793a16║令君傅元鼎邀遊上盧巖嵐寒逼人令小史酒
B24n0141_p0793a17║余醉且二三寒氣若失喜而有作蓋余不食酒
B24n0141_p0793a18║數年矣馮時可
B24n0141_p0793b01║徵士幽居建佛菴到此不飲樂寧耽敵嵐三酌聖能
B24n0141_p0793b02║中對瀑連觴禪可參小史紅顏堪引滿令君青眼易
B24n0141_p0793b03║成酣松隂山翠煩雲護他日飛鳧再試探
B24n0141_p0793b04║寄贈元鼎世丈于嵩陽馬之騏（翰林編修）
B24n0141_p0793b05║使君有子更雄飛載剖單符出帝畿文筆東京推伯
B24n0141_p0793b06║仲治聲西漢共光輝窺簾一鶴乘雲入拂席三花𭘧
B24n0141_p0793b07║雨霏早晚若聞天上召瑣垣清切嗣前徽
B24n0141_p0793b08║寄贈傅元鼎明府馬之駿（戶部主事）
B24n0141_p0793b09║三臺春暖沸絃歌縹[緲-目+耳]瑤笙舄影過勝蹟每先猿鶴
B24n0141_p0793b10║到新篇翻比簿書多捲簾石髓青常滴推案雲峰翠
B24n0141_p0793b11║不磨解識遊仙兼吏隱風流輸爾獨婆娑
B24n0141_p0793b12║寄答元鼎世兄馬之駿
B24n0141_p0793b13║懷人嵩少鬱千盤交定飜憐識面難課吏秫田常共
B24n0141_p0793b14║客尋僧芒屩不知官書成字肯懸金易政暇琴唯閉
B24n0141_p0793b15║閣彈可是君家饒治譜桐鄉今已祝衣冠
B24n0141_p0793b16║夏日元鼎招飲天咫樓（樓在登封北城門上乃元鼎創建者）
B24n0141_p0793b17║崔萬仞（舉人）
B24n0141_p0793b18║新搆高樓欲近天青山一𭘧供華筵太室少室綺疏
B24n0141_p0794a01║外小熊大熊朱檻前始信向來詩有畫試看今日令
B24n0141_p0794a02║如仙探奇何地宜先發笑指石淙月滿川
B24n0141_p0794a03║訪登封傅元鼎明府穆光胤（中書舍人）
B24n0141_p0794a04║縹[緲-目+耳]嵩雲近帝居此中仙令定何如栽花赤縣聲堪
B24n0141_p0794a05║埒種秫公田政有餘馬上看山神色爽巖頭覔句禮
B24n0141_p0794a06║文疎因君動我煙霞癖回首應焚學士魚
B24n0141_p0794a07║寓登封贈傅元鼎明府
B24n0141_p0794a08║戚伯堅（布衣字不磷）
B24n0141_p0794a09║白鹿青童久寂寥美人為政擅風騷名隨伊潁流俱
B24n0141_p0794a10║遠身主嵩陽望並高問俗閭閻無逸事題崖靈怪助
B24n0141_p0794a11║揮毫三花即是甘棠樹父老春秋瀉翠濤
B24n0141_p0794a12║石淙戚伯堅
B24n0141_p0794a13║境外尋真境亦真空山雨洗壁痕新怒流亂射泉千
B24n0141_p0794a14║鏬砥石中蹲座百人花罨綺筵張繡幕草㴱碧澗走
B24n0141_p0794a15║朱鱗幽巖若可添茅屋臥聽松風老此身
B24n0141_p0794a16║登嵩山白南金
B24n0141_p0794a17║塵俗難分半日閒嵩高今始一躋攀黃河影接中天
B24n0141_p0794a18║上玉壁光搖二室間聽講龍來曾入座吹笙人去幾
B24n0141_p0794b01║登山峰頭六十多仙藥何處丹砂可駐顏
B24n0141_p0794b02║登測景臺葉秉敬（河南提學副使）
B24n0141_p0794b03║朝出陽城霧色籠登臺如夢見周公臨高洞識隂陽
B24n0141_p0794b04║會測景全看天地中二室雲開花爛熳千畦泉繞玉
B24n0141_p0794b05║玲瓏前旌指點石淙路馬首徘徊未忍東
B24n0141_p0794b06║偕傅元鼎遊石淙望潭而飲尚欲添一斗牛槎
B24n0141_p0794b07║也遂成一律葉秉敬
B24n0141_p0794b08║驅車未到已聞聲隱耳輕雷笑不驚石湧參差人坐
B24n0141_p0794b09║立潭開瑩徹鑑空平徐風入澗𢌞環轉曲水浮觴委
B24n0141_p0794b10║宛行欲借傅君舟楫用不教河漢隔盈盈
B24n0141_p0794b11║登嵩山二首方承郁（南京兵部主事）
B24n0141_p0794b12║宛轉丹梯歷幾重削成二十四芙蓉秋聲不斷天中
B24n0141_p0794b13║雨朔氣疑吹澗底鐘突兀岡頻空翠染叅差碑半古
B24n0141_p0794b14║苔封興來直借浮丘鶴為上嵩高第一峰
B24n0141_p0794b15║其二
B24n0141_p0794b16║遙遙空際晝隂冥為愛名山選勝停帝遣五丁丹嶂
B24n0141_p0794b17║擘道迷七聖白雲局何年玉笥藏金簡自古祈靈有
B24n0141_p0794b18║勒銘休問前朝封禪事宮亭寂寞石花青
B24n0141_p0795a01║抵登封柬傅元鼎明府時元鼎先遣吏𠋫予于
B24n0141_p0795a02║轘轅方承郁
B24n0141_p0795a03║曾從玉井掩雙扉更向嵩陽一振衣𠋫吏徒勞望紫
B24n0141_p0795a04║氣美人真自拂金徽停軺朗月秋空淨入郭薰風朔
B24n0141_p0795a05║色微指點群峰青不斷願期仙舄與同飛
B24n0141_p0795a06║望子晉峰王孫昌（舉人）
B24n0141_p0795a07║不二門開第一山少陽東去水潺潺峰懸五乳中天
B24n0141_p0795a08║下磴歷千盤出世間面壁空畱石影在吹笙不見鶴
B24n0141_p0795a09║飛還稔聞九頂蓮花砦白玉膏吞可駐顏
B24n0141_p0795a10║遊達磨洞陳文燭（大理寺卿）
B24n0141_p0795a11║岧嶤葱嶺萬重雲䇿杖登臨日欲曛五乳高峰人不
B24n0141_p0795a12║到九年空影石為群寶光尚映遺碑字梵宇偏從古
B24n0141_p0795a13║樹聞况是友人能解脫夜㴱還檢釋迦文
B24n0141_p0795a14║寄題中嶽（余少有五嶽之志不幸牽於世網並未得遊萬曆壬午以計吏北上途中
B24n0141_p0795a15║偶爾興懷寄託）屠隆（禮部主事）
B24n0141_p0795a16║高柱劖天白日停千峰廻合晝冥冥鶴乘秋日笙俱
B24n0141_p0795a17║冷虎嘯空巖殿不扃一夕風雷松壑徒九年霜雪石
B24n0141_p0795a18║花青竦身欲挂藤蘿外夜聽金臺玉笥經
B24n0141_p0795b01║寄題嵩山二室二首王履和（字仲美邢臺庠生）
B24n0141_p0795b02║太室
B24n0141_p0795b03║巑岏萬仞倚晴空只赤人間路不同誰遣巨靈開鳥
B24n0141_p0795b04║道𮋒從勝槩弔雄風憑凌星斗三千外指顧河山百
B24n0141_p0795b05║二通大地茫茫看一氣不知何處問鴻濛
B24n0141_p0795b06║少室
B24n0141_p0795b07║九頂蓮華葉葉分旭光一抹淨塵氛洛川風起晴飛
B24n0141_p0795b08║雨崿嶺烟封曉度雲萬壑鐘聲通窈窕千秋劍氣吐
B24n0141_p0795b09║氤氳漢唐御蹕從何識古木蕭蕭鳥自群
B24n0141_p0795b10║太室傅梅
B24n0141_p0795b11║峻極名山稱地主振衣二十四峰高遙看海日生朝
B24n0141_p0795b12║曙下見河流捲暮濤古寺空傳龍送水仙壇猶有鶴
B24n0141_p0795b13║鳴皋自從漢武登封後多少盤遊置驛勞
B24n0141_p0795b14║少室傅梅
B24n0141_p0795b15║西嶺天風送鴈羣凌虛千仞人絪縕茫茫貝樹三花
B24n0141_p0795b16║落面面蓮華九頂分倚杖漸生梁苑月沾衣幾度洛
B24n0141_p0795b17║川雲可憐緱氏笙音斷十八疊中何處聞
B24n0141_p0795b18║箕山傅梅
B24n0141_p0796a01║嵩南特立如嵩輔萬古箕山祀許由異世猶傳高隱
B24n0141_p0796a02║蹟當年肯代放勳憂川原寂歷青天暮煙霧蒼茫碧
B24n0141_p0796a03║樹秋拜墓自慙紳冤俗孤峰徙倚思悠悠
B24n0141_p0796a04║潁水傅梅
B24n0141_p0796a05║耿山之麓潁源長東過箕山正渺茫我欲開渠成鄴
B24n0141_p0796a06║下誰同游樂比濠梁中流汎汎桃花色兩岸依依杜
B24n0141_p0796a07║若香洗耳挂瓢何處是可能懷古不懷鄉
B24n0141_p0796a08║陽城傅梅
B24n0141_p0796a09║自從大禹避陽城曆數于今幾代更河洛尚存千載
B24n0141_p0796a10║蹟謳歌想見萬方情微茫玉帛荒祠暮寂寞舟車古
B24n0141_p0796a11║道平故址不堪搔首望高原惟有野人耕
B24n0141_p0796a12║轘轅傅梅
B24n0141_p0796a13║橫看一嶺側千峰鑿石為𨵿路幾重遠𭘧河流歸上
B24n0141_p0796a14║國平連伊闕列崇墉若令方軌應難度即用丸泥亦
B24n0141_p0796a15║可封欲向此間占紫氣晨昏好聽少林鐘
B24n0141_p0796a16║盧巖傅梅
B24n0141_p0796a17║疊嶂懸崖勢欲傾千尋瀑水落縱橫直穿嵩嶽春雲
B24n0141_p0796a18║色常作瀟湘夜雨聲幽洞凉生松影合虛亭塵靜竹
B24n0141_p0796b01║風輕高賢舊宅今為寺弔古令人減宦情
B24n0141_p0796b02║石淙傅梅
B24n0141_p0796b03║行春選勝列春筵箕北嵩南此地偏淺澑深潭清自
B24n0141_p0796b04║入奇峰平嶂曲相連林帷花草疑無路洞鎖煙霞別
B24n0141_p0796b05║有天不分尋常修禊事千秋獨紀永和年
B24n0141_p0796b06║過少林寺二首傅梅
B24n0141_p0796b07║二室巑岏一徑通少林寺在翠微中地從梁魏標靈
B24n0141_p0796b08║異僧自隋唐好武功若道傳衣終箸相須知遺履亦
B24n0141_p0796b09║非空年來悟得西方旨才到名山便不同
B24n0141_p0796b10║其二
B24n0141_p0796b11║禪堂寂寂坐更深月上松杉見遠岑地迥樓臺收翠
B24n0141_p0796b12║靄山空鐘磬有清音官閒自合無生法政拙還同不
B24n0141_p0796b13║住心三十六峰多藥草何時解綬任幽尋
B24n0141_p0796b14║春日自嵩入洛四首傅梅
B24n0141_p0796b15║黃昏昨命嵩山駕清旦今浮洛浦舟千里悠悠成浪
B24n0141_p0796b16║跡一官落落寄㴱愁新楊新杏爭相媚閒水閒雲好
B24n0141_p0796b17║自由無奈歲荒歸未得豈因五斗蹔淹留
B24n0141_p0796b18║其二
B24n0141_p0797a01║白雲青葢共飄揚滿路鶯花斷客腸𢬵以忙官消歲
B24n0141_p0797a02║月那堪遊子度春陽邙山洛水渾無異金谷銅駝盡
B24n0141_p0797a03║已荒弔古傷今情未已故園書問復茫茫
B24n0141_p0797a04║其三
B24n0141_p0797a05║遠浦微茫接遠岑輕雲輕霧晚隂隂驅車豈敢悲勞
B24n0141_p0797a06║役束𭘧惟愁損壯心花到春殘應棄葉鳥知天暝亦
B24n0141_p0797a07║歸林幾回擬作褰衣遁滿目瘡痍軫念㴱
B24n0141_p0797a08║其四
B24n0141_p0797a09║河汝鄰邦同駐驂謁臺大會古周南論官我亦稱民
B24n0141_p0797a10║社量地誰還視子男政拙已知無上考時違爭敢縱
B24n0141_p0797a11║㴱談一行作吏傷心甚豈獨嵇生七不堪
B24n0141_p0797a12║陪方伯黃公山遊傅梅
B24n0141_p0797a13║新秋棨㦸下烟嵐六十名峰次第𢲘身立天中見天
B24n0141_p0797a14║外路經山北到山南諸方寶樹供揮麈四野甘棠識
B24n0141_p0797a15║駐𲌂下吏祇應前負弩叨陪醼賞挹清談
B24n0141_p0797a16║陪憲長周公山遊傅梅
B24n0141_p0797a17║中原山水嵩為勝憲節今逢按部來白晝微雲開二
B24n0141_p0797a18║室清秋皓月照三臺旌旗色與林光合鼓吹聲隨澗
B24n0141_p0797b01║響廽聞道霜威凌草木陽春三日感趨陪
B24n0141_p0797b02║登嵩八首（有引）傅梅
B24n0141_p0797b03║予至登封三月後始草草遊觀作太室少室
B24n0141_p0797b04║箕山潁水陽城轘轅盧巖石淙近體八章詞
B24n0141_p0797b05║無足采而住持道公伐石八條刻少林寺好
B24n0141_p0797b06║事者搨去有製作屏風者予見之甚愧恐不
B24n0141_p0797b07║足為茲山重也異日見岱史李于田先生督
B24n0141_p0797b08║學山東時有登岱八律後來和者往往如其
B24n0141_p0797b09║數雖工拙不同亦豪舉也因思嵩何遜岱此
B24n0141_p0797b10║叚公案似不可缺遂爾效顰不知果足並傳
B24n0141_p0797b11║否時予束裝將上計矣即用以畱別山靈可
B24n0141_p0797b12║乎
B24n0141_p0797b13║四野耕桑吏事閒嵩高咫尺任躋攀半空煙霧憑凌
B24n0141_p0797b14║過中夏封疆指顧間河水明明吞洛水箕山隱隱接
B24n0141_p0797b15║塗山坐看暝色千林寂月印天池未擬還
B24n0141_p0797b16║其二
B24n0141_p0797b17║煙消雲淨轉嵯峨搔首青天發浩歌山以鴈行分二
B24n0141_p0797b18║室地從鱗次辨三河瑤空風起身堪御銀漢星回手
B24n0141_p0798a01║可摩萬壑千巖涼似水石樓無主奈愁何
B24n0141_p0798a02║其三
B24n0141_p0798a03║天雞纔唱見朝暾此地先明下界昏霞彩千重生御
B24n0141_p0798a04║砦泉光百道挂天門玉華玉柱遙相接金匱金壺盡
B24n0141_p0798a05║可捫潁水若如星㝛海中原亦自有崑崙
B24n0141_p0798a06║其四
B24n0141_p0798a07║丹崖翠嶂倚晴空呼吸還疑帝座通至北至南均日
B24n0141_p0798a08║景交風交雨列天中高含元氣三台近分奠坤維四
B24n0141_p0798a09║嶽同豈為山呼崇祀典虞廷柴望已無窮
B24n0141_p0798a10║其五
B24n0141_p0798a11║雲棧星梯度幾重石林選石臥孤笻紅塵壙埌三千
B24n0141_p0798a12║界碧落巑岏六十峯太乙祠前松鬱鬱天封觀外水
B24n0141_p0798a13║溶溶豪華轉盱成今古欲問浮丘不可逢
B24n0141_p0798a14║其六
B24n0141_p0798a15║空中九頂似蓮花天際峨嵋未足誇百里蔽虧藏日
B24n0141_p0798a16║月四時光怪幻雲霞玉膏石髓神仙饌金界珠林帝
B24n0141_p0798a17║釋家綰綬此間真吏隱何須句漏覓丹砂
B24n0141_p0798a18║其七
B24n0141_p0798b01║宛轉羊腸十八盤中峯峻極入雲端九潭下瞰蛟龍
B24n0141_p0798b02║宅五渡遙成鴈鶩灘白日忽沈梁苑暮蒼煙不斷洛
B24n0141_p0798b03║宮寒徵書自是前朝事巖穴重尋大隱難
B24n0141_p0798b04║其八
B24n0141_p0798b05║憑將勝具縱幽尋臘屐穿山㴱更㴱峰有奇文傳灑
B24n0141_p0798b06║墨泉多妙響號鳴琴琪花瑤草無冬夏白鶴玄龜自
B24n0141_p0798b07║古今邑小官閒聊寄傲淹畱五載未抽簪
B24n0141_p0798b08║門人（焦弘祚　陳懋齡）校字
B24n0141_p0798b09║嵩書卷之十六終