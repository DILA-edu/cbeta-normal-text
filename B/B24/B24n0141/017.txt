B24n0141_p0798b10║嵩書卷之十七
B24n0141_p0798b11║韻始篇六
B24n0141_p0798b12║大明（萬曆年詩下）
B24n0141_p0798b13║五言排律
B24n0141_p0798b14║寄嵩山何野鶴黃輝（少詹事兼侍讀學士）
B24n0141_p0798b15║二室峰爭秀君栖第幾層巖歸依虎跡壑轉斷人踪
B24n0141_p0798b16║白石連雲煑黃精𭘧雪舂沾衣霞片片遶戶水溶溶
B24n0141_p0798b17║徙倚龍潭月盤桓鶴觀松向平雖有約咫尺眇相從
B24n0141_p0798b18║石淙同元鼎修禊事高出
B24n0141_p0799a01║眾壑淵源合飛淙倚伏斜勢吹星㝛海聲折斗牛槎
B24n0141_p0799a02║天后摩崖古群公麗藻賒蒲茸穿玉髓石乳𭘧芹芽
B24n0141_p0799a03║濯足滄浪闊醒心碧落華車廂亦有谷衣𭘧若為遐
B24n0141_p0799a04║上已欣和暢名賢足怨嗟傾壺臨險仄惆悵渺雲沙
B24n0141_p0799a05║春日偕元鼎沿洛入嵩高出
B24n0141_p0799a06║方駕春花內青袍照眼新仙才俱不世吾道孰能馴
B24n0141_p0799a07║雨裊垂絲淨風翻落蘂勻煙墟含白羽漲岸𭘧青蘋
B24n0141_p0799a08║玄鶴瞻緱氏明珠贈洛神乾坤三月麗山水兩心親
B24n0141_p0799a09║群鳥還求友雙龍怕近人五噫去梁子百讁滿陳遵
B24n0141_p0799a10║矜誕論文日幽偏種藥春好尋梅福跡時事倍沾巾
B24n0141_p0799a11║後遊少林寺兼呈道公高出
B24n0141_p0799a12║眾山趨少室古寺𭘧㴱堂日奪三花曜泉飛五乳香
B24n0141_p0799a13║龕燈懸縹[緲-目+耳]寶塔半低昂苓术精靈久松杉雨露長
B24n0141_p0799a14║摩尼侵隱映梵鐸殷微茫石壁人間有金田異代荒
B24n0141_p0799a15║千秋聖諦義萬丈白毫光藤葛春俱蔓雲霞遠益蒼
B24n0141_p0799a16║跋陀啟檀越惠遠擅蓮塲三笑從茲去同遊耿不忘
B24n0141_p0799a17║馴禽疑解語伏虎欲相將苦更憐桃桞風前劇太狂
B24n0141_p0799a18║觀星臺高出
B24n0141_p0799b01║山豁陽城內雲涵潁水東觀臺銜睥睨漏刻隱蒿蓬
B24n0141_p0799b02║泉注丹型舊銘湮石磴同風雷遭忽仄天地劃當中
B24n0141_p0799b03║禮樂繁周室星辰擁漢宮登臨美人思今古慨無窮
B24n0141_p0799b04║寄贈傅元鼎明府時予渡河將遊嵩山不果遂
B24n0141_p0799b05║訂後期穆光胤
B24n0141_p0799b06║四顧河山勝中原未可方嵩峰連地起洛水接天長
B24n0141_p0799b07║有美邢州彥分星列潁陽丰標來自晉詩句妙于唐
B24n0141_p0799b08║日有林泉約都無簿領忙三花爭獻秀二室藹生光
B24n0141_p0799b09║筆底煙霞滿胸中丘壑藏明珠投客歲夜月想空梁
B24n0141_p0799b10║自媿逃名淺獨憐寄興狂春來雲作駕天外羽為裳
B24n0141_p0799b11║已度洪濤險欲憑華蓋傍遠心陟絕巘浪跡阻他行
B24n0141_p0799b12║日影誰能測鶴仙祗自翔盧敖歸杖穩宗炳靜琴張
B24n0141_p0799b13║把酒頻懷友聽鶯幾斷腸雄雌曾合劍風雨會連牀
B24n0141_p0799b14║偶有雙魚便因裁寸楮將他時能過訪傲吏是吾鄉
B24n0141_p0799b15║少林寺觀十二靈芝圖穆光胤
B24n0141_p0799b16║勝地鍾靈異托根自不常千年白玉碣十二紫芝房
B24n0141_p0799b17║燦燦珊瑚色熒熒寶樹光風臨三秀動雲護九莖長
B24n0141_p0799b18║隱士商山曲仙人瀛海傍披圖當此際盛代想休祥
B24n0141_p0800a01║嵩山少林寺月夜譚禪一首
B24n0141_p0800a02║王世懋（太常寺少卿）
B24n0141_p0800a03║少室少林寺何年中嶽中人天正南北吾道自西東
B24n0141_p0800a04║藤秀三花老燈傳六葉紅我來尋祖義師老振門風
B24n0141_p0800a05║步入嶺雲盡坐㴱山月空何須問密印祇自證玄同
B24n0141_p0800a06║枕簟清無夢津梁去不窮君看王逸少理得似支公
B24n0141_p0800a07║恭謁中嶽廟禮成賦十六韻
B24n0141_p0800a08║傅梅
B24n0141_p0800a09║縹緲神人宅穹窿帝者宮靈蹤千𥜥在美利萬方同
B24n0141_p0800a10║分野從周啟明禋自漢崇金泥朱闕表玉輦翠華叢
B24n0141_p0800a11║指顧天門近吸呼帝座通土圭均日景玉像鎮天中
B24n0141_p0800a12║傑閣翔威鳳脩梁駕彩虹青牛曾化樹白鶴每盤空
B24n0141_p0800a13║瑤草當階碧璦霞暎壁紅含生歸浩渺列象毓洪濛
B24n0141_p0800a14║宸獻通幽遠神功翊運隆坤維資奠麗元氣鬱蕭蔥
B24n0141_p0800a15║故檢疑終秘遺碑自昔豐皇恩晞湛露民慍解薰風
B24n0141_p0800a16║肅肅虔將祀明明恪在公登封稱奉邑柴望永無窮
B24n0141_p0800a17║少林寺贈道公傅梅
B24n0141_p0800a18║傳衣登法席卓錫倚嵩峰𣲖自曹溪衍人從㠋嶺逢
B24n0141_p0800b01║青林甘露降紺宇碧雲封燈續光常燦𪏰添氣轉濃
B24n0141_p0800b02║簷窺初入鴿鉢隱舊降龍聽講淹星駕參禪過夜鐘
B24n0141_p0800b03║一乘歸淨業半偈豁塵胷潔比箕山雪癯同太室松
B24n0141_p0800b04║到來風謖謖定後月溶溶豈礙朱門入還期白社從
B24n0141_p0800b05║師應歸正果吾亦重南宗每到臨岐處溪邊見虎蹤
B24n0141_p0800b06║春日送客即事傅梅
B24n0141_p0800b07║送客𮋒閒適揬奇過遠鄉峰紋看錦繡鳥語聽笙簧
B24n0141_p0800b08║暎水花饒態迎風竹有香漁樵分飲食爾汝話農桑
B24n0141_p0800b09║雅喜淳風在兼便苛禮忘忙官真火宅此際暫清凉
B24n0141_p0800b10║七言排律
B24n0141_p0800b11║遊象極洞（有引）傅梅
B24n0141_p0800b12║金壺峰下大石踰畞面開一洞厥形正圓俗
B24n0141_p0800b13║以雞卵名之左右雙井可𢲘而酌天然之奇
B24n0141_p0800b14║非人力也自道士建老君祠蒙冐其外而洞
B24n0141_p0800b15║與井不見天日矣予遊此决計欲毀之易以
B24n0141_p0800b16║今名實夢中所得見靈緒篇洞去逍遙谷尚
B24n0141_p0800b17║遠向附會潘師正恐未必然為賦十四韻
B24n0141_p0800b18║誰剖鴻濛開太極包涵元氣鬱蕭森疑經鬼斧中央
B24n0141_p0801a01║劈應遇仙軿下界臨穿自雲根通地肺劃從石竇見
B24n0141_p0801a02║天心青蘿密抱喬松老碧草紛隨曲徑㴱背倚孤峰
B24n0141_p0801a03║惟鳥度面開雙井待龍吟玉漿穴古非難覓丹竈烟
B24n0141_p0801a04║寒尚可尋何物羽𣴑增小築遂教真境閉重隂寧知
B24n0141_p0801a05║柱史非應祀若遇梁公定毀淫䇿屐徒令生俗障飛
B24n0141_p0801a06║觴何以爽塵襟易名表箸神為助違眾更張令獨任
B24n0141_p0801a07║引水便應通別澗凭虛從此見長林夢回還憶山靈
B24n0141_p0801a08║語𡚖去生憎暝色侵幾縷潁烟看漠漠一輪嵩月望
B24n0141_p0801a09║沉沉清遊轉盻成陳跡物換星移自古今
B24n0141_p0801a10║五言絕句
B24n0141_p0801a11║達磨面壁石李化龍
B24n0141_p0801a12║達磨面此壁形踪如何辨飛空本無迹遺像終成幻
B24n0141_p0801a13║登二祖𤲅四首（𤲅在鉢盂峰磴道險絕蓋少林苦無水而茲峰有四井故獨勝
B24n0141_p0801a14║焉）周夢暘
B24n0141_p0801a15║孤峰接天雲斗絕無可儷欲參斷臂師排雲入天際
B24n0141_p0801a16║其二
B24n0141_p0801a17║跋陀叱水後二祖據峰巔卓錫一以定雙雙玉井泉
B24n0141_p0801a18║其三
B24n0141_p0801b01║二祖覔心時師與安心竟持鉢還峰頭境淨心亦淨
B24n0141_p0801b02║其四
B24n0141_p0801b03║捫蘿陟峰頂頓令猿鶴驚忽爾萬籟發如聞鉢盂聲
B24n0141_p0801b04║秦槐張應登（陝西按察副使）
B24n0141_p0801b05║槐樹何年植秦時大數[圍-(舛-夕)+巾]待[圍-(舛-夕)+巾]三百尺化作老龍飛
B24n0141_p0801b06║面壁菴龍膺（陝西按察副使）
B24n0141_p0801b07║觀相原無相言心即着心蔥菁巖下栢霜雪鬱森森
B24n0141_p0801b08║少林寺達磨像陳繼儒（布衣）
B24n0141_p0801b09║西來初祖像人天共瞻仰若問祖師禪罪福原無相
B24n0141_p0801b10║四樓詠（有引）方重（舉人署登封教諭）
B24n0141_p0801b11║令君傅公元𪔂既城登封撤舊堞而更新之又改
B24n0141_p0801b12║作四門各創建高樓三楹䂓制弘敞並錫以佳名
B24n0141_p0801b13║予每同諸子登其上輙留連忘歸漫為四詠焉
B24n0141_p0801b14║考辰樓（下為春雨門）
B24n0141_p0801b15║登高騁遠目四野動春耕瞑色澹忘返鐘聲雜雨聲
B24n0141_p0801b16║大觀樓（下為黃離門）
B24n0141_p0801b17║四山如郛郭蒼翠入高樓樹杪看飛練遙遙潁水流
B24n0141_p0801b18║寶成樓（下為鴻澤門）
B24n0141_p0802a01║少室對孤城寒色滿林薄禾黍自垂垂三花何處落
B24n0141_p0802a02║天咫樓（下為萬歲門）
B24n0141_p0802a03║新閣倚嵩山去天不盈咫直北盡浮雲長安何處是
B24n0141_p0802a04║達磨面壁石杜文煥
B24n0141_p0802a05║四大非我身况此虛無影我來一仰瞻豁然發㴱省
B24n0141_p0802a06║天中閣杜文煥
B24n0141_p0802a07║高閣在天中去天更幾許舉首撼天𨵿欲與天人語
B24n0141_p0802a08║詠六祖栢王孫昌
B24n0141_p0802a09║千年栢尚存杵臼人難遇自謂無菩提如何更有樹
B24n0141_p0802a10║六十峰詩傅梅
B24n0141_p0802a11║青童峰
B24n0141_p0802a12║青童者誰子捧書自來去山高白雲㴱𣴭𣴭不得語
B24n0141_p0802a13║黃盖峰
B24n0141_p0802a14║一峰出木末端整更無奇只有黃雲色東南覆嶽祠
B24n0141_p0802a15║浮丘峰
B24n0141_p0802a16║浮丘棲隱地雲白與山青自從仙舉後惟傳相鶴經
B24n0141_p0802a17║三鶴峰
B24n0141_p0802a18║當年李道士煉藥峰之下若更來三鶴吾甘棄駟馬
B24n0141_p0802b01║遇聖峰
B24n0141_p0802b02║仙人𡸁大耳石上采菖蒲漢主無仙骨重逢更有無
B24n0141_p0802b03║萬歲峰
B24n0141_p0802b04║漢皇修大禮龍駕此間登可歎三呼後無人問茂陵
B24n0141_p0802b05║玉鏡峰
B24n0141_p0802b06║峰上無所有人傳一鏡懸若云天上月何得夜長圓
B24n0141_p0802b07║獅子峰
B24n0141_p0802b08║擊象曾有圖似麟亦充貢如何入嵩山斂形不敢動
B24n0141_p0802b09║虎頭峰
B24n0141_p0802b10║山頭似虎頭常在此山踞只為守隂符不肯渡河去
B24n0141_p0802b11║起雲峰
B24n0141_p0802b12║古稱雲從龍雨降雲先起望不慰三農漫天亦徒爾
B24n0141_p0802b13║鳳凰峰
B24n0141_p0802b14║地本屬潁川吾以潁川治但願鳳凰來不願黃金賜
B24n0141_p0802b15║金壺峰
B24n0141_p0802b16║老子出𮤚日尹喜彊著書不知金壺墨較此色何如
B24n0141_p0802b17║華蓋峰
B24n0141_p0802b18║華蓋最高峰呼吸通帝座不敢發嘯聲恐振星辰墮
B24n0141_p0803a01║玄龜峰
B24n0141_p0803a02║直北峰頭水泠泠玉井寒若開蓮十丈人擬華山看
B24n0141_p0803a03║臥龍峰
B24n0141_p0803a04║蟠結如龍臥一臥幾千年猶勝南陽客當時臥未堅
B24n0141_p0803a05║會仙峰
B24n0141_p0803a06║羣仙曾會奕奕罷仙蹤絕不似世局長悠悠未可結
B24n0141_p0803a07║子晉峰
B24n0141_p0803a08║王子飛升去千山空月明我來峰上坐猶似聽吹笙
B24n0141_p0803a09║玉柱峰
B24n0141_p0803a10║山形真奇絕一柱插青天日月東西轉亭亭不記年
B24n0141_p0803a11║老翁峰
B24n0141_p0803a12║我歎此老翁跏趺常在此不似面壁人空自留隻履
B24n0141_p0803a13║玉人峰
B24n0141_p0803a14║山中見玉人云是嶽神像至今古殿裏精光不可望
B24n0141_p0803a15║玉女峰
B24n0141_p0803a16║玉女何年至天書七字符靈文人不識非是篆糢糊
B24n0141_p0803a17║金匱峰
B24n0141_p0803a18║石作黃金色崔巍何壯哉儻移易水北便道是燕臺
B24n0141_p0803b01║積翠峰
B24n0141_p0803b02║登眺趂朝暉夕陽未擬歸山中積翠色似欲上人衣
B24n0141_p0803b03║太白峰
B24n0141_p0803b04║太白本庚星化石在此處若教化為人應又騎鯨去
B24n0141_p0803b05║右太室二十四峰
B24n0141_p0803b06║朝嶽峰
B24n0141_p0803b07║二室如弟兄鴈行左右立此峰獨居前東望常拱揖
B24n0141_p0803b08║望洛峰
B24n0141_p0803b09║山頭瞻洛水滔滔日向東洛京興廢事都在逝波中
B24n0141_p0803b10║太陽峰
B24n0141_p0803b11║离位自文明孤峙無所庇太陽一當空何處容魑魅
B24n0141_p0803b12║少陽峰
B24n0141_p0803b13║怪得滿山紅高巖暎海曙殘霞落水中流下潁川去
B24n0141_p0803b14║石笋峰
B24n0141_p0803b15║山形真似笋誰錫以佳名常作含苞色不聞解籜聲
B24n0141_p0803b16║檀香峰
B24n0141_p0803b17║林是旃檀林外更無雜樹可怪卓錫人不在此峰住
B24n0141_p0803b18║丹砂峰
B24n0141_p0804a01║我笑葛稚川迢遞求勾漏何如嵩山長丹砂亦可就
B24n0141_p0804a02║鉢盂峰
B24n0141_p0804a03║高峰宛如鉢卓錫有清泉坐到會心處不必鳥巢肩
B24n0141_p0804a04║香罏峰
B24n0141_p0804a05║香罏不焚香雲氣如香氣似為供如來常傍少林寺
B24n0141_p0804a06║連天峰
B24n0141_p0804a07║山腰散白雲連天一色碧怪我未得歸峰高礙雙舄
B24n0141_p0804a08║紫霄峰
B24n0141_p0804a09║高峰連紫霄轉盻別昏曉因觀日月流方知天地小
B24n0141_p0804a10║羅漢峰
B24n0141_p0804a11║五百阿羅漢住世亦無住見色非真實標謂恐成誤
B24n0141_p0804a12║七佛峰
B24n0141_p0804a13║七覺開世迷七花屏塵相分茲黃金身偶現此峰上
B24n0141_p0804a14║靈隱峰
B24n0141_p0804a15║有山無人隱山靈轉自驕我向山靈語山林亦市朝
B24n0141_p0804a16║來仙峰
B24n0141_p0804a17║仙人有時來仙人有時去來去兩茫茫仙人在何處
B24n0141_p0804a18║清凉峰
B24n0141_p0804b01║上有清凉峰下有清凉寺願以清凉心消除火宅事
B24n0141_p0804b02║寶勝峰
B24n0141_p0804b03║寶勝峰前寺寺亾峰獨存多寶即無寶合掌問世尊
B24n0141_p0804b04║瑞應峰
B24n0141_p0804b05║疊嶂鬱參差連雲𢌞相蕩中有神仙人光彩真難望
B24n0141_p0804b06║瓊壁峰
B24n0141_p0804b07║初日紅于染山光相映明人傳是瓊壁我道是赤城
B24n0141_p0804b08║紫蓋峰
B24n0141_p0804b09║纔御青蓋來又登紫蓋住我自慚我俗山靈當自喻
B24n0141_p0804b10║翠華峰
B24n0141_p0804b11║輦路生荒草山形空翠華浮雲復滿目那得不長嗟
B24n0141_p0804b12║紫薇峰
B24n0141_p0804b13║上山采紫薇下山棄山下豈不愛榮華此物終凋謝
B24n0141_p0804b14║藥堂峰
B24n0141_p0804b15║山中多藥草因有藥堂名不須求服食無生即長生
B24n0141_p0804b16║白道峰
B24n0141_p0804b17║青山是主人隱士暫為客主已冐客名客子竟何適
B24n0141_p0804b18║帝字峰
B24n0141_p0805a01║嶽神比公秩望祭夷臣位太室效三呼少室尊一字
B24n0141_p0805a02║卓劒峰
B24n0141_p0805a03║從軍不可佩為客不可彈夜夜龍光起只愁星斗寒
B24n0141_p0805a04║白雲峰
B24n0141_p0805a05║出岫本無心從龍亦有會此中可卜居組繫身無奈
B24n0141_p0805a06║金牛峰
B24n0141_p0805a07║金牛臥少室不知幾千齡平地皆蜀道何方驅五丁
B24n0141_p0805a08║明月峰
B24n0141_p0805a09║山本無消長月自有盈虧此中覺少趣月明山靜時
B24n0141_p0805a10║凝碧峰
B24n0141_p0805a11║愛此山中石一色如凝碧振衣陟其巔塵勞得暫釋
B24n0141_p0805a12║迎霞峰
B24n0141_p0805a13║山體本常靜霞光只暫明物情偶自值何處用逢迎
B24n0141_p0805a14║玉華峰
B24n0141_p0805a15║孤城堪吏隱春晝早分衙說駕桑田處褰帷看玉華
B24n0141_p0805a16║寶柱峰
B24n0141_p0805a17║石光成五色壁立入青冥磨崖畱姓字猶勝勒燕銘
B24n0141_p0805a18║繫馬峰
B24n0141_p0805b01║黛色滿千林清光連四野吾自愛山遊峰頭堪繫馬
B24n0141_p0805b02║白鹿峰
B24n0141_p0805b03║山遠往來閒雲㴱眠食穩莫為梁稻謀走入宜春苑
B24n0141_p0805b04║石城峰
B24n0141_p0805b05║御砦雲連處高城亦石頭乍看如白下只少大江流
B24n0141_p0805b06║右少室三十六峰
B24n0141_p0805b07║增定太室十二峰詩傅梅
B24n0141_p0805b08║雞鳴峰
B24n0141_p0805b09║海日未生紅雞聲聞四野試問山下人誰是起舞者
B24n0141_p0805b10║春震峰
B24n0141_p0805b11║山上幾縷雲山下幾片水時聞霹靂聲應有蟄龍起
B24n0141_p0805b12║懸練峰
B24n0141_p0805b13║峰頭瀑布水寒色動諸天遠望青林外還疑疋練懸
B24n0141_p0805b14║周道峰
B24n0141_p0805b15║千載登封地鑾輿曾此過一片荊榛色幾聲樵牧歌
B24n0141_p0805b16║勝觀峰
B24n0141_p0805b17║岸幘坐高峰聊用祛塵俗雲氣蕩寬𦚾嵐光送遠目
B24n0141_p0805b18║石幔峰
B24n0141_p0806a01║山名太室古峰名石幔新如何常入室不見幔中人
B24n0141_p0806a02║松濤峯
B24n0141_p0806a03║半空響秋濤翛然下白鶴不似泰山松辱以秦時爵
B24n0141_p0806a04║河𭘧峰
B24n0141_p0806a05║山足陟山顛天中見天外黃河萬里流隱隱如衣𭘧
B24n0141_p0806a06║桂輪峰
B24n0141_p0806a07║雙闕拔地起一鏡繞天飛每遇中秋夜遊人不肯歸
B24n0141_p0806a08║立隼峰
B24n0141_p0806a09║突兀峰頭石穿雲復幾重近天常立隼我欲射高墉
B24n0141_p0806a10║觀香峰
B24n0141_p0806a11║仙子本王姬學道辭世榮至今㴱山裏如聞環珮聲
B24n0141_p0806a12║望都峰
B24n0141_p0806a13║嵩山望洛都一朝一興敗洛都望嵩山萬載常不壞
B24n0141_p0806a14║六言絕句
B24n0141_p0806a15║嵩麓四大寺偶題傅梅
B24n0141_p0806a16║少林寺
B24n0141_p0806a17║跋跎臺銷甘露達磨洞鎻慈雲西來文字不立十方
B24n0141_p0806a18║武藝相聞
B24n0141_p0806b01║法王寺
B24n0141_p0806b02║殿角峰標玉柱座前地湧金蓮正趣已𡚖上果化城
B24n0141_p0806b03║獨表中天
B24n0141_p0806b04║嵩嶽寺
B24n0141_p0806b05║梵剎俯臨雙闕浮圖高出九城洞裏常傳靈異潮音
B24n0141_p0806b06║足破迷情
B24n0141_p0806b07║會善寺
B24n0141_p0806b08║碧樹高連鴈塔丹崖忽瀉龍泉䕃覆菩提聖種波流
B24n0141_p0806b09║十萬福田
B24n0141_p0806b10║七言絕句
B24n0141_p0806b11║初祖庵示幻休上人二首王世懋（太常寺少卿）
B24n0141_p0806b12║新裁居士薜蘿衣偶愛嵩山到翠微聖祖西來本無
B24n0141_p0806b13║義野人乘興亦東歸
B24n0141_p0806b14║其二
B24n0141_p0806b15║常持般若覓知音喜有高僧住少林莫怪相逢易分
B24n0141_p0806b16║手扁舟不住似禪心
B24n0141_p0806b17║少林雜詩四首徐學謨（禮部尚書）
B24n0141_p0806b18║禪棲幽洞三三載法箸名山六六峰隻履無端葱嶺
B24n0141_p0807a01║去至今惟有白雲封
B24n0141_p0807a02║其二
B24n0141_p0807a03║名香古殿自氤氳舞劍揮戈送落曛怪得僧徒偏好
B24n0141_p0807a04║武曇宗曾拜大將軍
B24n0141_p0807a05║其三
B24n0141_p0807a06║丹崖青嶂燦雲霞殿閣參差帝釋家寶樹珠林生欲
B24n0141_p0807a07║滿不知何處有三花
B24n0141_p0807a08║其四
B24n0141_p0807a09║五乳危峰飛刺天長松落落注雲烟雪巖久滅高人
B24n0141_p0807a10║（迹石同空存老衲禪）
B24n0141_p0807a11║五品封槐李化龍
B24n0141_p0807a12║禿枝老幹已龍鍾道是曾衘五品封誰向山中招大
B24n0141_p0807a13║隱由來捷徑在嵩峰
B24n0141_p0807a14║嵩山道中劉楚先（禮部侍郎）
B24n0141_p0807a15║鄉心先曉促寒旌却為名山緩客程萬壑煙濛千嶂
B24n0141_p0807a16║雪夜㴱猶在半空行
B24n0141_p0807a17║望嵩少二首袁宏道
B24n0141_p0807a18║客程行盡太行山又見嵩高紫翠間料得有人山上
B24n0141_p0807b01║笑紅塵如海沒朱顏
B24n0141_p0807b02║其二
B24n0141_p0807b03║欲從影裏問胡僧車馬勞勞謝不能縱有洗塵千澗
B24n0141_p0807b04║水夏蟲那可叩堅氷
B24n0141_p0807b05║觀嵩陽古栢口占二絕袁宏道
B24n0141_p0807b06║苔甲生生裂水波蒼皮十度手摩挱問君那只高如
B24n0141_p0807b07║許漢壘唐基積幾多
B24n0141_p0807b08║其二
B24n0141_p0807b09║雲散煙飛岫亦枯風霜不上老肌膚山中怪事知多
B24n0141_p0807b10║少石母生兒定有無
B24n0141_p0807b11║欲登嵩嶽先呈傅元𪔂令君二首
B24n0141_p0807b12║項士美（山人）
B24n0141_p0807b13║嵩峰聳翠鬱天中二室盤紆鳥道通我欲乘風登絕
B24n0141_p0807b14║巘翩躚好看舄翔空
B24n0141_p0807b15║其二
B24n0141_p0807b16║百里花成萬戶春琴堂咫尺絕無塵看山不比來看
B24n0141_p0807b17║竹問勝先須問主人
B24n0141_p0807b18║和傅元𪔂嵩陽十八詠高出
B24n0141_p0808a01║㟧嶺穿雲
B24n0141_p0808a02║二室中分豁一門岧嶤萬仞上轘轅千秋輦路生春
B24n0141_p0808a03║草不待啼鵑已斷魂
B24n0141_p0808a04║盧巖飛瀑
B24n0141_p0808a05║太室東來第幾峰孤巖側削半芙蓉親看飛瀑三千
B24n0141_p0808a06║尺直透春雲一萬重
B24n0141_p0808a07║少室朝暉
B24n0141_p0808a08║八百餘疊涵翠微三十六峰天外飛寒巖別有達磨
B24n0141_p0808a09║影時𭘧朝霞終不歸
B24n0141_p0808a10║嵩門秋月
B24n0141_p0808a11║嵩陽宮外碧雲輕秋色年年月倍明騎鶴仙人來往
B24n0141_p0808a12║地知他何處試吹笙
B24n0141_p0808a13║箕隂避暑
B24n0141_p0808a14║幽壑虛嵐太古春前賢遺跡棄瓢新枕流多少高人
B24n0141_p0808a15║臥不獨當時洗耳人
B24n0141_p0808a16║潁水耕春
B24n0141_p0808a17║潁隂春水抱城阿穀雨朝時布穀多縣尹勸耕車遶
B24n0141_p0808a18║雉飽聽于蒍野童歌
B24n0141_p0808b01║中峰長嘯
B24n0141_p0808b02║縹[緲-目+耳]中峰四望平天風萬里步虛聲擬攀星斗歸瑤
B24n0141_p0808b03║闕鸞鳳同聞子晉笙
B24n0141_p0808b04║御砦高吟
B24n0141_p0808b05║明霞掩暎御帷㴱想像鑾輿不可尋少室千年山色
B24n0141_p0808b06║在看人寂寂古還今
B24n0141_p0808b07║石淙修褉
B24n0141_p0808b08║風雨他年上巳時石流瀺灂酒觴遲但看應制唐人
B24n0141_p0808b09║句無讓蘭亭數子詩
B24n0141_p0808b10║玉溪垂綸
B24n0141_p0808b11║春流窸窣漾𢌞溪彷彿桃紅客更迷時倚晴雲一垂
B24n0141_p0808b12║釣石羊𨵿外午鶯啼
B24n0141_p0808b13║雲洞探奇
B24n0141_p0808b14║吞呷隂森古洞㴱紫雲蒼莽一龍吟幽探時擬看神
B24n0141_p0808b15║物風雨茫茫不可尋
B24n0141_p0808b16║星臺望遠
B24n0141_p0808b17║千秋逝矣美人哉縹[緲-目+耳]天中百尺臺圭刻茫茫人不
B24n0141_p0808b18║識猶餘佳氣日徘徊
B24n0141_p0809a01║秦槐䕃日
B24n0141_p0809a02║獨樹祇園歷歲華根柯百畞影龍蛇遊人多作三生
B24n0141_p0809a03║夢時逐旃檀落細花
B24n0141_p0809a04║漢栢參天
B24n0141_p0809a05║參差三栢插天中蕭飋長鳴漢代風下馬徘徊還下
B24n0141_p0809a06║拜離離麥秀滿遺宮
B24n0141_p0809a07║鶴觀棲霞
B24n0141_p0809a08║王子吹笙月滿庭丹霞隱暎旦雲青萬年仙觀留芝
B24n0141_p0809a09║檢傳得浮丘相鶴經
B24n0141_p0809a10║熊山積雪
B24n0141_p0809a11║縹[緲-目+耳]熊山五月寒中天積素倚巑岏分將群玉峰頭
B24n0141_p0809a12║色一半峨嵋頂上看
B24n0141_p0809a13║九潭風雨
B24n0141_p0809a14║空門漠漠白雲還雲外春潭鏡裏山獨有鉢龍眠不
B24n0141_p0809a15║穩時來行雨到人間
B24n0141_p0809a16║五渡煙波
B24n0141_p0809a17║仙源圓折抱嵩流石戴菖蒲一萬秋漢主可憐仙骨
B24n0141_p0809a18║少封中只有白雲愁
B24n0141_p0809b01║余嘗遊嵩若㠋嶺則所經行者也嶽祠少林則所
B24n0141_p0809b02║信㝛而旅禮者也盧巖曾午憩之矣秦槐漢柏亦
B24n0141_p0809b03║所手度者也其他諸勝則見於元鼎之記述而已
B24n0141_p0809b04║然余皆嘗望之聞之若可想像在目昔聞語長安
B24n0141_p0809b05║者猶彂西笑况曾掛眼二室之巔哉余詩不逮元
B24n0141_p0809b06║鼎乃不為無徵方且倚和章圖後遊庶幾余附元
B24n0141_p0809b07║鼎之遇山靈不誣矣○右孩之和詩與所自跋俱
B24n0141_p0809b08║從盧隱集鈔來後和者益眾不能盡收也
B24n0141_p0809b09║
B24n0141_p0809b10║嵩陽十八詠（有序）傅梅
B24n0141_p0809b11║今天下郡邑志率有所謂八景者以供題詠
B24n0141_p0809b12║即境甚無奇亦必牽強紐造效姑蘇之顰學
B24n0141_p0809b13║瀟湘之步若登封志亦然則可議矣嵩下山
B24n0141_p0809b14║川如錯繡異蹟勝界不可枚舉乃儉于八焉
B24n0141_p0809b15║寧免遺珠之歎乎暇日稍為增益遂定十八
B24n0141_p0809b16║目各詠一詩盖為地靈昭雪耳非鋪張也
B24n0141_p0809b17║㟧嶺穿雲
B24n0141_p0809b18║崚嶒九折入高雲一嶺東西二室分遊宦地如棲隱
B24n0141_p0810a01║地北山不必更移文
B24n0141_p0810a02║盧巖飛瀑
B24n0141_p0810a03║度嶺穿谿蠟屐勞飛泉如練下嵩高臨流暫濯塵纓
B24n0141_p0810a04║色似聽秋江萬里濤
B24n0141_p0810a05║少室朝暉
B24n0141_p0810a06║孤城四面四山圍少室雲開出翠微歷歷晴峰三十
B24n0141_p0810a07║六朝來各自領春暉
B24n0141_p0810a08║嵩門秋月
B24n0141_p0810a09║坐久天風𢿱白雲嵩門中斷月華分不知子晉仙遊
B24n0141_p0810a10║去何處吹笙夜半聞
B24n0141_p0810a11║箕隂避暑
B24n0141_p0810a12║箕山林水自成隂萬古蕭然洗耳心一自挂瓢何處
B24n0141_p0810a13║樹清風習習到于今
B24n0141_p0810a14║潁水耕春
B24n0141_p0810a15║匹馬郊行勸稼初即看潁水動春鋤山𢌞又過荒蕪
B24n0141_p0810a16║地誰引西門十二渠
B24n0141_p0810a17║中峰長嘯
B24n0141_p0810a18║中嶽中央獨此峰振衣千仞暫從容一聲長嘯秋天
B24n0141_p0810b01║碧不是孫登可易逢
B24n0141_p0810b02║御砦高吟
B24n0141_p0810b03║御砦梯雲登少室蓮花九頂轉分明朗吟謝𥆮驚人
B24n0141_p0810b04║句太華如何獨擅名
B24n0141_p0810b05║石淙修禊
B24n0141_p0810b06║峰巒疑自太湖分曲曲清流眾響聞石笋浪花能戀
B24n0141_p0810b07║客一觴一詠落斜曛
B24n0141_p0810b08║玉溪垂綸
B24n0141_p0810b09║孤村流水漲秋山綠樹風微鳥共閒釣罷玉溪垂落
B24n0141_p0810b10║虹白雲偏護石羊𮤚
B24n0141_p0810b11║雲洞探奇
B24n0141_p0810b12║石堂山對潁陽城山下流泉不記名洞裏若非龍臥
B24n0141_p0810b13║處何緣歲歲紫雲生
B24n0141_p0810b14║星臺望遠
B24n0141_p0810b15║成周禮樂久塵埃弔古強登百尺臺滿目浮雲何處
B24n0141_p0810b16║望愁看洛水自西來
B24n0141_p0810b17║秦槐䕃日
B24n0141_p0810b18║獨䕃祇園隔世塵相傳手植自西秦我來不識槐安
B24n0141_p0811a01║國時作三生夢裏人
B24n0141_p0811a02║漢柏參天
B24n0141_p0811a03║參天三柏倚嵩峰武帝曾經駐六龍閱盡隋唐爭戰
B24n0141_p0811a04║色至今不改漢家封
B24n0141_p0811a05║鶴觀棲霞
B24n0141_p0811a06║白鶴長飛幾歲華孤松猶自屬仙家丹砂不必求句
B24n0141_p0811a07║漏我欲朝餐五色霞
B24n0141_p0811a08║熊山積雪
B24n0141_p0811a09║大小熊山列案齊同雲積雪遠天低郊行不見袁安
B24n0141_p0811a10║臥獨有寒聲送馬蹄
B24n0141_p0811a11║九潭風雨
B24n0141_p0811a12║暝色招提四望平九潭風雨一時生長林豐草情何
B24n0141_p0811a13║限都入蕭蕭此夜聲
B24n0141_p0811a14║五渡煙波
B24n0141_p0811a15║縈𢌞東谷響流泉一水煙波五渡連不信菖蒲堪服
B24n0141_p0811a16║食石根靈氣幾千年
B24n0141_p0811a17║續嵩陽二詠（有引）傅梅
B24n0141_p0811a18║予既作嵩陽十八詠高孩之和如其數並刻
B24n0141_p0811b01║嵩吟中傳播詞林久矣後友人崔元暉曰可
B24n0141_p0811b02║增至二十乎予曰可遂再作二詠以孩之既
B24n0141_p0811b03║去不欲更張姑續于後以存之
B24n0141_p0811b04║少林翠靄
B24n0141_p0811b05║少室如屏隱少林松杉翠靄講堂㴱閒來頻對高僧
B24n0141_p0811b06║坐便是當年面壁心
B24n0141_p0811b07║嶽廟黃雲
B24n0141_p0811b08║五嶽分封代有祠三呼漢帝至今疑黃雲只在東南
B24n0141_p0811b09║上風雨天中感歲時
B24n0141_p0811b10║嵩山四詠傅梅
B24n0141_p0811b11║嵩山雨
B24n0141_p0811b12║二室春㴱花欲稀朝來一雨澹林霏不知新畝耕多
B24n0141_p0811b13║少添得巖泉百道飛
B24n0141_p0811b14║嵩山雲
B24n0141_p0811b15║天中嶽色秀芙蓉縹[緲-目+耳]奇雲繞漢封朝暮城頭常自
B24n0141_p0811b16║見飛來海外幾千峰
B24n0141_p0811b17║嵩山月
B24n0141_p0811b18║南樓清興倚胡牀雲淨天空夜未央六十峰頭秋月
B24n0141_p0812a01║色一聲長篴盡如霜
B24n0141_p0812a02║嵩山雪
B24n0141_p0812a03║東閣疎花入曉寒嵩高一望雪漫漫群峰乍可如群
B24n0141_p0812a04║玉絕勝峨𡼴天際看
B24n0141_p0812a05║
B24n0141_p0812a06║
B24n0141_p0812a07║
B24n0141_p0812a08║門人（高亮　郭國器）校字
B24n0141_p0812a09║嵩書卷之十七終