B24n0141_p0812a10║嵩書卷之十八
B24n0141_p0812a11║韻始篇七
B24n0141_p0812a12║古今諸賦
B24n0141_p0812a13║懷舊賦（有序）晉潘岳（散騎侍郎）
B24n0141_p0812a14║余十二而獲見於父友東武戴侯楊君始見知名
B24n0141_p0812a15║遂申之以婚姻而道元公嗣亦隆世親之愛不幸
B24n0141_p0812a16║短命父子凋殞余既有私艱且尋役于外不歷嵩
B24n0141_p0812a17║丘之山者九年于茲矣今而經焉慨然懷舊而賦
B24n0141_p0812a18║之曰
B24n0141_p0812b01║啟開陽而朝邁濟清洛以徑渡晨風凄以激冷夕雪
B24n0141_p0812b02║暠以掩路轍含水以滅軌水漸軔以凝沍塗艱屯其
B24n0141_p0812b03║難進日晼晚而將暮仰晞歸雲俯鏡泉流前瞻太室
B24n0141_p0812b04║傍眺嵩丘巖巖雙表列列行楸既興慕於戴侯亦悼
B24n0141_p0812b05║元而哀嗣墳纍纍以接隴栢森森以攢植何逝沒之
B24n0141_p0812b06║相尋曾舊草之未異余總角而獲見承戴侯之清塵
B24n0141_p0812b07║名余以國士眷余以嘉姻自祖考而隆好逮二子而
B24n0141_p0812b08║世親歡携手以偕老庻報德之有鄰今九載而一來
B24n0141_p0812b09║空館閴其無人陳荄被于堂除舊圃化而為薪步庭
B24n0141_p0812b10║廡以徘徊涕泫流而霑巾宵展轉而不寐驟長歎以
B24n0141_p0812b11║達晨獨鬱結其誰語聊綴思於斯文
B24n0141_p0812b12║山呼萬歲賦唐張仲素（中書舍人）
B24n0141_p0812b13║天作太室巍乎蒼蒼立極正位含精降祥惟漢武之
B24n0141_p0812b14║肇祀聞嘉言之孔彰告盈數以不忒鬱希聲之載揚
B24n0141_p0812b15║于時五輅既臻千官畢會望嶄巖之絕壁升縹[緲-目+耳]之
B24n0141_p0812b16║華蓋排羽衛於山前刻金石於天外諒精誠之至感
B24n0141_p0812b17║致天地之交泰於是騰洪音流翠靄始則數乎雷殷
B24n0141_p0812b18║終不因於地籟惟天祚聖谷得一而盈惟嶽降神聲
B24n0141_p0813a01║至三而大夫其登封則千古是追峻極而四方是維
B24n0141_p0813a02║瑞載光於漢史德且詠於周詩動合休徵有異坻頺
B24n0141_p0813a03║之震響合靈祀且殊大塊之噫是時也百神受職萬
B24n0141_p0813a04║靈獻功霽山霧𠬧山風福穰穰於宇內聲隱隱於封
B24n0141_p0813a05║中且啟迪之微延洪是表因勒成而響答殊卜祝之
B24n0141_p0813a06║占兆憑乎物隱石言之不臧錫自天歎夢齡之尚少
B24n0141_p0813a07║懿乎脗合散乎絪縕邈崇丘之□□伊仰止而敷聞
B24n0141_p0813a08║掩龜格與鳳降軼神光與慶雲獨得乎數千百祀何
B24n0141_p0813a09║慙於七十二君稽彼眾山咨夫四嶽或泥金於杳靄
B24n0141_p0813a10║或瘞玉於綿邈封並聞夫再三響未效於清濁方今
B24n0141_p0813a11║文物芬郁寰瀛廓澄我后堯讓謙勤夙興己固如山
B24n0141_p0813a12║之壽式當如日之升所以下臣獻頌望翠華之是登
B24n0141_p0813a13║測景臺賦唐范榮
B24n0141_p0813a14║大聖崇業萬象潛通據河洛之要創造化之功建以
B24n0141_p0813a15║黃壤亘以紫宮右輔伊闕左連轘嵩銀臺比而可擬
B24n0141_p0813a16║瀛壺方而詎同掩扶桑於日域包蓬萊於海濛式均
B24n0141_p0813a17║霜露之氣以分天地之中於是仰玄穹之文俯黃壤
B24n0141_p0813a18║之里下壓坤德上羅乾緯垂刑象物既不假於銀衡
B24n0141_p0813b01║司刻探玄何必邀於銅史其細也難究其妙也若此
B24n0141_p0813b02║斯豈光隂而若易從且夫聖不可測道實兼致天地
B24n0141_p0813b03║與能幽靈必契囊括眾巧網羅群藝自然而來疇能
B24n0141_p0813b04║比計今來古往時移道替滋歲月以成朽覺風塵之
B24n0141_p0813b05║漸異人有代兮俗疑沒地有形兮□無制零落空階
B24n0141_p0813b06║莓苔被砌但覺蕭條頹墉迤邐高阜荒凉寒城蕪蘙
B24n0141_p0813b07║攀聖迹而難企感吾徒而流涕猗歟成周系聖纂極
B24n0141_p0813b08║君少臣政流言更逼自陜卜洛其儀不忒公敷其化
B24n0141_p0813b09║人盡其力惠而不費功成事息欽聖德之微奧豈賦
B24n0141_p0813b10║者之能識
B24n0141_p0813b11║少室山三十六峰賦（有序）宋樓异（登封令）
B24n0141_p0813b12║余少聞洛邑之盛在唐宋為東西都而山川形勝
B24n0141_p0813b13║之富視他州為傑觀昔韓退之白樂天見於歌詩
B24n0141_p0813b14║形容勝槩有詠歎不絕之意後歐陽文忠與梅謝
B24n0141_p0813b15║諸賢相繼為僚友數遊嵩少間至今以為美談余
B24n0141_p0813b16║幸以不敏得令嵩高縱觀諸境未有過少室者而
B24n0141_p0813b17║巉巖聳拔乃在戶牗間朝夕愽望歷歷可數因作
B24n0141_p0813b18║三十六峰賦以自廣非敢竊比古詩之流云
B24n0141_p0814a01║伊浮雲之公子兮訪道於林丘而棲神於巖谷超然
B24n0141_p0814a02║有遊方之志兮乃東升於岱頂而西謁於華麓雖衡
B24n0141_p0814a03║陽之南兮與夫恒山之北靡不窮探歷踐兮游心而
B24n0141_p0814a04║騁目獨怡然而忘歸兮內欣然而自足忽御風而行
B24n0141_p0814a05║兮排空濛而造中域徐睥睨以四顧兮意恍惚而有
B24n0141_p0814a06║失遭嵩高之丈人而問津兮曰游四方而真有得何
B24n0141_p0814a07║高之不登兮何危之不陟今乃四望兮岌然而聳峙
B24n0141_p0814a08║雄柱天綱兮橫亘於地軸連絡偃覆兮龍盤而虎伏
B24n0141_p0814a09║雖華以九而巫以十二兮未覩奇峰之六六丈人放
B24n0141_p0814a10║杖而笑兮秋水方至而河伯自溢子烏覩海若之難
B24n0141_p0814a11║匹兮獨不聞中天之少室其高則嶢屼崷崪崟岑鬱
B24n0141_p0814a12║岪兮十有六里而疊有十八其㴱則環紆縈繞盤紏
B24n0141_p0814a13║紛錯兮上方十里而周圍一百包嵩陽以作鎮兮截
B24n0141_p0814a14║轘轅以為郭眷歌山之所聞兮觀舞水之所樂其上
B24n0141_p0814a15║則有嘉禾甘果兮神芝與仙藥石柱若承露之盤兮
B24n0141_p0814a16║帝休若楊枝之葉石指所滴兮飲之可以長上古玉
B24n0141_p0814a17║膏在巔兮服之可以揖羽客雲母之井兮寶所聚光
B24n0141_p0814a18║明之穴兮晝所鑠一丈之鍾乳兮可餐千歲之資糧
B24n0141_p0814b01║兮不絕其中可避兵水之災兮自有經書之愽其神
B24n0141_p0814b02║異則玉女爛織錦之文兮金人迷白露之落雲洞警
B24n0141_p0814b03║時聞之鐘兮石井泣哀鳴之鶴王子晉環之以為疊
B24n0141_p0814b04║兮阿育王寶之以為塔此皆公子之所未知兮而丈
B24n0141_p0814b05║人之所安宅丈人曰名生於實兮義設於適子知其
B24n0141_p0814b06║一兮未知其二子識其外兮未識其內是徒知六六
B24n0141_p0814b07║之所有兮而烏覩六六之名義東朝嶽祠儼百神兮
B24n0141_p0814b08║西望洛邑鬱千宮兮太陽少陽山之明兮石城石笋
B24n0141_p0814b09║天所形兮檀香丹砂寶所鍾兮鉢盂香罏狀所肖兮
B24n0141_p0814b10║連天紫霄勢之窮兮羅漢七佛像設留兮靈隱來仙
B24n0141_p0814b11║洞府㴱兮清凉寶勝梵剎標兮瑞應瓊壁祥光紛兮
B24n0141_p0814b12║紫蓋翠華煙靄凝兮藥堂紫薇花草靈兮白道天德
B24n0141_p0814b13║名字偉兮卓劍白雲形實紀兮金牛明月色像起兮
B24n0141_p0814b14║凝碧迎霞天光聚兮玉華寶柱金石瑩兮繫馬白鹿
B24n0141_p0814b15║神仙眾兮此則六六之名義兮而未覩六六之景氣
B24n0141_p0814b16║丈人曰方春陽之盎盎兮燒痕蕪而青青紛紅紫之
B24n0141_p0814b17║繡錯兮引百囀之幽禽雄樓傑觀兮切星辰而上侵
B24n0141_p0814b18║玉仙神女兮乘輜軿而下征朱明草木之扶疎兮蔽
B24n0141_p0815a01║大明之午升山椒雲氣之冉冉兮若復甑而鬱蒸忽
B24n0141_p0815a02║雨聲於天外兮勢翻盆而倒傾惟紫芝與黃鶴兮舞
B24n0141_p0815a03║長空而產英金飇之警葉兮山空落石若仙人之鍛
B24n0141_p0815a04║聲夜月白而風冷冷兮玉笙清徹而彌聽暨玄隂林
B24n0141_p0815a05║柯之脫盡兮山形瘦而骨稜稜氷雪橫積于千仞兮
B24n0141_p0815a06║玉龍飛而白虎亭亭惟四時之出沒變態兮顯晦隂
B24n0141_p0815a07║晴不可得而盡名豈得仰觀俯聽自辰及酉應接之
B24n0141_p0815a08║不暇兮以盡朝昏此雖丈人之所不能形容兮而豈
B24n0141_p0815a09║公子之所可預聞丈人曰穾兀撑空兮千變萬狀山
B24n0141_p0815a10║經地志兮不可究量或背若相戾兮或靣若相向或
B24n0141_p0815a11║竦若相鬪兮或揖若相盻或散若相忘兮或聚若相
B24n0141_p0815a12║訪或後者若和兮而前者若唱或卑者若下兮而尊
B24n0141_p0815a13║者若上或喜兮若相攜或怒兮若相抗或若秦晉兮
B24n0141_p0815a14║相匹或若楚越兮相望或聳瘦兮若峨冠或臃腫兮
B24n0141_p0815a15║若挾纊或蹲伏兮若駝虎或崇聚兮若甕盎或威嚴
B24n0141_p0815a16║兮若壯士或勇猛兮若驍將或决驟兮若風馬或浮
B24n0141_p0815a17║空兮若船舫或若遊郊原兮累丘墳而包柩槨或若
B24n0141_p0815a18║入宗廟兮紛豆豋而鬱秬鬯戢戢兮森劍㦸落落兮
B24n0141_p0815b01║列屏障勢領略兮斷而還連狀容與兮宛而復壯超
B24n0141_p0815b02║然若三十六天兮神仙之洞宅姹然若三十六宮兮
B24n0141_p0815b03║妃嬪之游燕昂霄聳壑冠佩悠兮泉飛霞傾爵斚流
B24n0141_p0815b04║兮天闊星熒玉枰成兮松篁瑟瑟鈞天迎兮嬌雲曲
B24n0141_p0815b05║月鬢眉新兮煙斜霧蒸龍麝焚兮霞舒霓卷舞袖張
B24n0141_p0815b06║兮雷霆轟轟宮車還兮言未及而公子頹然如醉兮
B24n0141_p0815b07║灑然如醒非丈人無以藥之使瘳兮刮之使明僕未
B24n0141_p0815b08║能窮茲山之勝踐兮究茲山之曜靈請執杖屨兮以
B24n0141_p0815b09║從後塵
B24n0141_p0815b10║太室二十四峰賦（有序）明曹璉（河南按察僉事）
B24n0141_p0815b11║按白虎通云嵩山者中央之嶽獨加高字者以其
B24n0141_p0815b12║居四方之中而又高且峻也故詩曰崧高維嶽峻
B24n0141_p0815b13║極于天此之謂歟山有二十四峰皆遠近齊高無
B24n0141_p0815b14║低昂之態有凝重之勢誠非天下山川比予因駐
B24n0141_p0815b15║節騁目乃併志其名于左方以自適奚敢擬諸古
B24n0141_p0815b16║賦云其辭曰
B24n0141_p0815b17║維登封之堙墟當胚腪之正中聳嵩高之嶄絕屹千
B24n0141_p0815b18║仞而穹窿託扶輿以正基應房㝛以曜空結根彌於
B24n0141_p0816a01║崑崙直指超乎崆峒靄輪囷之繚繞迎𣌀馭之曈曨
B24n0141_p0816a02║匪嵯峨之莫測抑迢遙之難窮控齊梁之渺渺襟河
B24n0141_p0816a03║洛之溶溶俯首陽之隱隱超太行之重重回盤嶮巇
B24n0141_p0816a04║奔突巃嵸峻極形於周雅配天始於唐封彼岱華衡
B24n0141_p0816a05║恒之四嶽各分鎮於南北西東此則茲山之勝槩冠
B24n0141_p0816a06║古今而獨雄也其為寶藏也則金砂之璀璨璞玉之
B24n0141_p0816a07║璘㻞表中原之異產充上國之奇珍其為靈蹤也則
B24n0141_p0816a08║石室據其陽天池在其頂敞金剎於少林閟瑤宮於
B24n0141_p0816a09║真境其為品彚也則凡根荄之屬飛走之群時涵時
B24n0141_p0816a10║育以萃以榮超乎閬苑之蓊鬱甲乎靈囿之縱橫是
B24n0141_p0816a11║雖博物之張華無以辨其類洽聞之郭璞曷能究其
B24n0141_p0816a12║名也若夫豐隆停震飛簾捲霽嵐光浮漢林影篩日
B24n0141_p0816a13║班二十四峰之駢羅脫瑤簪於螺髻肖迸筍之巑屼
B24n0141_p0816a14║侔列㦸之排立卓乎彩筆書空而作軸儼乎玄圭平
B24n0141_p0816a15║水而初錫聳乎蟠虬昂角而崢嶸矯乎驚鵬垂翼而
B24n0141_p0816a16║奮擊高低起伏遠近濃麗鄙羅浮三百里之磅礡陋
B24n0141_p0816a17║武夷五千丈之崒嵂彼巫峰之十二匡廬之五老又
B24n0141_p0816a18║奚可比而儔擬而匹也予嘗駕天風遊玉柱訪青童
B24n0141_p0816b01║攀玉女尋子晉之奇蹤步老翁之幽趾捫虎頭而舒
B24n0141_p0816b02║嘯憇黃蓋而徙倚面玉鏡之光芒盻三鶴之軒翥過
B24n0141_p0816b03║遇聖之浮丘躡玄龜兮如砥駭臥龍兮之起雲間跨
B24n0141_p0816b04║獅子兮之會仙侶覽鳳凰兮雝雝灑金壺兮墨泚瞻
B24n0141_p0816b05║華蓋兮亭亭呼萬歲兮鼓舞挹玉人兮太白眺積翠
B24n0141_p0816b06║獨秀兮延竚已而夕陽隱映而銜山歸鳥喧囂而投
B24n0141_p0816b07║林蒼狗靉霴而四塞螮蝀泯沒而曳隂麕鹿相牽而
B24n0141_p0816b08║呼友猨𭷻聚嘯而長吟蟪蛄噪而鳴咽於菟嘷而蕭
B24n0141_p0816b09║森斯時也予亦慄然而懼悚然而驚矯回首於盤谷
B24n0141_p0816b10║遘一老而便輕冠高冠之岌嶪佩長佩之琮琤質銷
B24n0141_p0816b11║鑠而灼約神杳眇而粹精歷玄冥之微徑乘間維而
B24n0141_p0816b12║上征視倏忽而逾遠超寥廓於無聲欲從之而不可
B24n0141_p0816b13║得乃托長歌而放情歌曰嵩山之谷兮虛明嵩山之
B24n0141_p0816b14║泉兮澄清泉澄清兮可濯纓谷虛明兮彷彿蓬瀛追
B24n0141_p0816b15║仙翁而邈乎難及兮聊徜徉而尋盟載歌曰嵩之山
B24n0141_p0816b16║兮儲英嵩之神兮效靈神效靈兮海宇平山儲英兮
B24n0141_p0816b17║俊駢生吾知申甫其復出兮又將為後徵
B24n0141_p0816b18║嵩山賦（有序）明劉咸（河南按察僉事）
B24n0141_p0817a01║五嶽惟嵩居天地之中而其峰巒之秀偉亦非他
B24n0141_p0817a02║山之可及故古今騷人墨客往往見之歌詠予不
B24n0141_p0817a03║自揣亦掇拾餘意而為之賦曰
B24n0141_p0817a04║翳山阜之停峙切胚腪於玄黃諒凝形之有異故奠
B24n0141_p0817a05║位而不常惟嵩高之為嶽獨穹窿而直方雖同列於
B24n0141_p0817a06║下土實尊處乎中央右襟𭘧乎河洛左控制乎齊梁
B24n0141_p0817a07║前屏列乎崆峒後幃障乎太行彼泰華衡恒之四鎮
B24n0141_p0817a08║各東西南北於一方茲蓋造化者自然之功巧俾其
B24n0141_p0817a09║與天地同一久長夫豈若是尋常之培塿而屑屑然
B24n0141_p0817a10║與群峰較利於毫芒也哉觀其元氣淋漓靈根蟠結
B24n0141_p0817a11║磅礡縈紆𭗲嶔嶻嶪質厚重而不遷勢蜿蜒而聯接
B24n0141_p0817a12║量含洪而有容神昭貺而莫測萬象翕欻兮森羅四
B24n0141_p0817a13║時光景兮明滅燁燁大士之瑞芝森森將軍之封栢
B24n0141_p0817a14║猗猗九節之菖蒲粲粲三花之貝葉彼四萬八千丈
B24n0141_p0817a15║之天台固僅能方其太室之三尖而根盤五百里之
B24n0141_p0817a16║匡廬曾何足抵其少室之數疊若乃時和景霽天高
B24n0141_p0817a17║氣清風生鶴唳日出雞鳴霞彩颺兮錦繡錯嵐光蕩
B24n0141_p0817a18║兮圖畫呈於斯時也凌絕頂履崚嶒恍兮惚兮蓋不
B24n0141_p0817b01║知此身之在人世而別有所謂崑崙之與蓬瀛也其
B24n0141_p0817b02║或月暈星藏煙霏霧暗陽烏匿彩虹霓橫漢轟雷霆
B24n0141_p0817b03║兮一聲分晴雨兮山半於斯時也挾天風遊汗漫窈
B24n0141_p0817b04║兮閴兮亦不知此身之在人寰而又有所謂青城之
B24n0141_p0817b05║與赤岸也雖然此特其朝暮隂霽之常態而未覩其
B24n0141_p0817b06║倏忽變化之形容苟不究其所以則雖智者亦莫得
B24n0141_p0817b07║而窮彼其兩室諸峰層出疊起不參不差無偏無倚
B24n0141_p0817b08║在少室者三十有六在太室者二十有四或崒嵂而
B24n0141_p0817b09║崔嵬或秀偉而妍媚或迤邐而婆娑或隱約而虧蔽
B24n0141_p0817b10║或羅列如兒孫或比肩如兄弟或尊嚴如父師或卑
B24n0141_p0817b11║猥如媵婢或瀟散如神人或俊拔如豪士或如蛟走
B24n0141_p0817b12║而蚪蟠或如牛眠而馬駛或如理木之連枝或如芙
B24n0141_p0817b13║蓉之並蔕或如舟楫之浮空或如兵車之趨市或如
B24n0141_p0817b14║忠臣之赤心或如艷姬之高髻矯矯兮如飛而趐飄
B24n0141_p0817b15║飄兮如行而止于于兮如醉而醒怡怡兮如悲而喜
B24n0141_p0817b16║凡茲山之奇勝所可愛者如此然不指而稱焉則亦
B24n0141_p0817b17║莫能默而識之矣故夫青童太白子晉浮丘玉人玉
B24n0141_p0817b18║女會仙虎頭老翁遇聖兮相向黃蓋華蓋兮疊稠鳳
B24n0141_p0818a01║凰鳴陽獅子號秋玉柱壁立玉鏡光浮三鶴積翠兮
B24n0141_p0818a02║排闥萬歲獨秀兮凝眸臥龍起雲兮淨如洗金壺玄
B24n0141_p0818a03║龜兮翠欲流此則太室勝槩之奇而天下之為峰者
B24n0141_p0818a04║莫得而侔也若夫東朝嶽祠西望洛中白雲連天紫
B24n0141_p0818a05║霄凝碧鉢盂丹砂之可觀香煙檀香之堪挹羅漢寶
B24n0141_p0818a06║勝之可尋七佛靈隱之難覓太陽少陽之嵯峨石城
B24n0141_p0818a07║石笋之屹立紫薇兮藥堂寶柱兮瓊壁來仙卓劒兮
B24n0141_p0818a08║孤高翠華繫馬兮峻極紫蓋迎霞兮如丹玉華白道
B24n0141_p0818a09║兮如𤩹明月清凉瑞應天德白鹿留形金牛現跡此
B24n0141_p0818a10║則少室勝槩之奇而天下之為峰者又孰能與之敵
B24n0141_p0818a11║也他如琳宮梵宇佛洞仙巖蝌蚪出而書見菡萏發
B24n0141_p0818a12║而霜零龍潭隱靈物兮潛處天池通神水兮潺湲歷
B24n0141_p0818a13║代封禪則有封祀之壇往來經行則有轘轅之𨵿凡
B24n0141_p0818a14║若斯之歷歷皆可考而班班者也至若名傳於今事
B24n0141_p0818a15║出於古測景定於周公墜石疑於啟母御筆書於則
B24n0141_p0818a16║天金蠶築於漢武隱有棄瓢之許由廉有洗耳之巢
B24n0141_p0818a17║父道有奕棋之八仙佛有面壁之一祖出而重於世
B24n0141_p0818a18║也則有索價之山人居而莫知其向也又有擣帛之
B24n0141_p0818b01║仙女其他奇蹤燦然可數既不暇於細推亦無能為
B24n0141_p0818b02║之悉舉也嗟夫拳石無情與時屯亨况非逢千載之
B24n0141_p0818b03║景運抑安能得夫一時之謐寧惟聖皇之在上屢賜
B24n0141_p0818b04║寵而賜榮崇嘉號兮以禮尊祀典兮以誠故嵩之德
B24n0141_p0818b05║以之而益著嵩之神由之而益靈自今以往吾知大
B24n0141_p0818b06║嶽之儲精必降申甫而再生于以列乎屏翰于以充
B24n0141_p0818b07║乎帝廷俾海宇之臣子咸永樂於昇平則吾又當秉
B24n0141_p0818b08║霜臺之白筆以專紀乎三呼之頌聲也
B24n0141_p0818b09║
B24n0141_p0818b10║新增太室十二峰賦（有序）傅梅
B24n0141_p0818b11║合二室成一嶽太室實大於少室而峰之數
B24n0141_p0818b12║殺焉前人傳之後人守之予所不平也領縣
B24n0141_p0818b13║以來久欲增定嫌於妄作逡巡未敢暇日𮋒
B24n0141_p0818b14║閱他書見盧鴻四銘有所謂雞鳴望都二峰
B24n0141_p0818b15║者不在二十四峰之內始爽然有悟此山遺
B24n0141_p0818b16║珠固多矣遂决䇿曉陟其巔自東而西一一
B24n0141_p0818b17║相閱峰之秀出者不啻百也三日選汰僅取
B24n0141_p0818b18║其十錫以佳名並盧所銘者得十二焉合之
B24n0141_p0819a01║舊為三十六峰與少室均俾天下後世知中
B24n0141_p0819a02║嶽實有七十二峰自今日始知我罪我俱不
B24n0141_p0819a03║得辤於是作新增太室十二峰賦以明之其
B24n0141_p0819a04║辭曰
B24n0141_p0819a05║維茲中嶽巍煥神奇功參玄化德賛靈祇外方肇紀
B24n0141_p0819a06║於禹貢嵩高載詠於周詩太室詳馬遷之史嵩丘見
B24n0141_p0819a07║潘岳之詞望之渾淪而端整即之浩渺而嵬嶷層巒
B24n0141_p0819a08║疊嶂兮崒嵂廣峽幽谷兮逶迤雲光霞彩兮燦爛零
B24n0141_p0819a09║雨湛露兮淋漓珍禽怪獸兮盤旋奇花異木兮離披
B24n0141_p0819a10║黃帝稱會神之所周公立測日之圭累朝崇祭享之
B24n0141_p0819a11║廟歷代樹封禪之碑宮觀列仙真之府伽藍精戒律
B24n0141_p0819a12║之儀乹坤資其鎮奠日月為之蔽虧此皆畧述其顯
B24n0141_p0819a13║明之梗槩而未暇詳及於靈異之隱微也若與少室
B24n0141_p0819a14║而比方實則難兄而難弟所並駕者外貌之高華所
B24n0141_p0819a15║齊驅者中藏之㴱邃微有不同各極其致此雄偉而
B24n0141_p0819a16║豐腴彼森削而秀麗此廣濶以能容彼挺拔以自異
B24n0141_p0819a17║此如龍眠於海隅彼如鳳翥於天際此有大君穆穆
B24n0141_p0819a18║之顏彼有羽客翩翩之氣欲論二山之大小必數諸
B24n0141_p0819b01║峰以為對少室何為侈於三十六太室何為儉於二
B24n0141_p0819b02║十四皆前人已錫之佳名實千古不平之怪事得非
B24n0141_p0819b03║㠝岏者眼界之易𭣣而漫衍者足跡之未至光豔者
B24n0141_p0819b04║群情之所欣而醞籍者獨知之難覬乎昔賢既三緘
B24n0141_p0819b05║於其口予也實百慮於其胸苟此案之不𮋒豈為政
B24n0141_p0819b06║之至公况受命稱維嶽之主亦非局外旁觀者可同
B24n0141_p0819b07║於是盡披千古之簡䇿對按百里之巃嵸劃然若天
B24n0141_p0819b08║地不愛其寶而豁然疑鬼神隂牖其衷既獲畫圖於
B24n0141_p0819b09║宋時之樓异復得刻銘於唐代之盧鴻始知世所傳
B24n0141_p0819b10║者出靈跡之記於道藏而世所遺者𭣣紀異之文於
B24n0141_p0819b11║天中即僅存者之久秘悟見遺者之無窮况茲山也
B24n0141_p0819b12║三臺夾於左轘轅輔於右熊山衛其前黃河界其後
B24n0141_p0819b13║周遭足十舍之遙徑直亦千頃之厚環其外非再日
B24n0141_p0819b14║不能旋穿其中豈刻期之可透峰之狀也實繁峰之
B24n0141_p0819b15║名也未授或圍繞兮如屏或掩暎兮如袖或特立兮
B24n0141_p0819b16║如笏或羅列兮如豆或臃腫兮如牛或軒翥兮如鷲
B24n0141_p0819b17║或潔白兮如絲或華彩兮如繡或鋒穎如劍之卓或
B24n0141_p0819b18║攢簇如輻之輳或平方如舟之橫或圓滿如釜之覆
B24n0141_p0820a01║或綽約如女之遊或怒激如兵之鬬或倒懸如堂之
B24n0141_p0820a02║垂或飛瀑如簷之澑千態萬狀廻合紛紜於今始見
B24n0141_p0820a03║在昔杳聞予欲補偏於舊令兼之充廣於徵君刪庸
B24n0141_p0820a04║纂異屏穢標芬東起西結域別區分首尾兩仍乎舊
B24n0141_p0820a05║貫中間悉搆以新文僅取均嵩少之體未便超伯仲
B24n0141_p0820a06║之群其目維何如左所云雞鳴朝氣昂也春震龍乘
B24n0141_p0820a07║陽也懸練瀑布光也周道萬乘行也勝觀景物彰也
B24n0141_p0820a08║石幔杖履藏也松濤喬木良也河𭘧美封疆也桂輪
B24n0141_p0820a09║秋輝揚也立隼遠有方也觀香紀非常也望都鑒興
B24n0141_p0820a10║亡也一一錫名歷歷在目新故相參作述遞屬古畧
B24n0141_p0820a11║今詳人棄我錄若冀野市上駟之馬若鄧林伐隆棟
B24n0141_p0820a12║之木若合浦采照乘之珠若崑岡剖連城之玉將綽
B24n0141_p0820a13║然而任其有餘豈𰙗然而憂其不足惟是吏事多棼
B24n0141_p0820a14║暇晷常促勝具每停隻眼為局而欲斟酌山川進退
B24n0141_p0820a15║陵谷狹小前人更制變俗籠千古於數行包大地於
B24n0141_p0820a16║一掬是何異全豹為管孔之窺滄溟用蠡穴之矚片
B24n0141_p0820a17║紙𮖐司農之錢而一瓶貯太倉之粟也哉
B24n0141_p0820a18║
B24n0141_p0820b01║
B24n0141_p0820b02║
B24n0141_p0820b03║
B24n0141_p0820b04║
B24n0141_p0820b05║
B24n0141_p0820b06║
B24n0141_p0820b07║
B24n0141_p0820b08║門人（劉湛然　袁嵩秀）校字
B24n0141_p0820b09║嵩書卷之十八終