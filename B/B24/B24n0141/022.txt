B24n0141_p0842b09║
B24n0141_p0842b10║少林寺重建初祖殿記羅洪先（翰林修撰）
B24n0141_p0842b11║達磨止少林面壁九年未嘗誦經𨚫時時顯釋迦以
B24n0141_p0842b12║來教外別傳口口密義是常誦真經答梁武論功德
B24n0141_p0842b13║不數造寺𨚫處處立妙淨莊嚴佛土是常造寶寺縱
B24n0141_p0842b14║使具長廣舌盡十二部妙論徧三千大千界中殿臺
B24n0141_p0842b15║亭閣旛蓋香花魚磬鼓鍾種種色色微細備足一切
B24n0141_p0842b16║俱令滅度了無所在亦無餘剩方名究竟平等又况
B24n0141_p0842b17║西來單傳直指有說法否有三十二相否雖然釋氏
B24n0141_p0842b18║視少林猶吾黨洙泗洙泗所傳一貫當時實鮮與聞
B24n0141_p0843a01║顧又謂能距楊墨即聖人徒灑掃應對精義無二由
B24n0141_p0843a02║是而觀有能升孔氏堂群洙泗弟子數千人鳴弦歌
B24n0141_p0843a03║習俎豆其間不厭不倦此其人難耶易耶有不與其
B24n0141_p0843a04║進耶自達磨入震旦稱初祖五傳黃梅法門益盛雖
B24n0141_p0843a05║頓漸分途總歸𫩧育持偈禮像隨資應機至於手挈
B24n0141_p0843a06║衣鉢乃在初來嶺南獦獠必俟雪中斷臂始堪顧盻
B24n0141_p0843a07║則堂前茂草誰誘眾生是知有言無言有為無為迷
B24n0141_p0843a08║悟差殊不可執著蓋其設教彌近故易熾而不墜若
B24n0141_p0843a09║此然超此二見亦必待人以是少林住持咸相讓避
B24n0141_p0843a10║餘三十年而今有宗書宗書名大章本順德南和李
B24n0141_p0843a11║氏子自幼受度歷叩名僧參詰省解京師貴人延供
B24n0141_p0843a12║騰譽嘉靖三十六年丁巳河南府廉其名招致授牒
B24n0141_p0843a13║曾未四載起廢約渙朝梵夕定玄風流遠時舉單傳
B24n0141_p0843a14║直指衍奧撥疑千人心降并食聚仰間出餘力大葺
B24n0141_p0843a15║故剎己未臘月八日重建初祖殿舊面壁處高三十
B24n0141_p0843a16║二尺廣增二十有二而㴱視高強其三位爽勢尊楹
B24n0141_p0843a17║棟壯堅瓴甋澤好儀序丹藻靡有損缺凡八越月告
B24n0141_p0843a18║成累千百金不動聲色左右兩翼各聯七室區息禪
B24n0141_p0843b01║誦身依𦭞舍被露席蓐律戒謹嚴少林大眾歎未曾
B24n0141_p0843b02║有故友天真往遇衡山假此因緣遣徒光護千里重
B24n0141_p0843b03║趼乞言表信予笑謂曰吾當距楊墨寧爾貸辭光護
B24n0141_p0843b04║哀請浹旬弗怠憐其專誠足以激發吾黨且資廣譬
B24n0141_p0843b05║為記建殿歲月書貽以歸
B24n0141_p0843b06║遊嵩記喬宇（吏部尚書）
B24n0141_p0843b07║辛卯秋八月予歸自京口取道為嵩嶽之遊道出亳
B24n0141_p0843b08║州州人薛君采來迓予往官吏部時君采嘗為郎屬
B24n0141_p0843b09║因拉之同行九月七日丁巳抵登封縣八日戊午謁
B24n0141_p0843b10║中嶽廟廟在黃蓋峰下去縣東八里許退觀歷代碑
B24n0141_p0843b11║刻中一斷碑八分書也字畫勁美類唐徐浩疑為唐
B24n0141_p0843b12║碑餘碑約五六十皆宋元金并我朝所樹立者閱之
B24n0141_p0843b13║不能徧也出廟東北行四里為盧巖又三里為盧巖
B24n0141_p0843b14║寺俗呼為上盧巖蓋唐盧鴻居地自下寺至此崖谷
B24n0141_p0843b15║幽邃竹樹隂翳嵩少之佳處也寺後有瀑布泉尤為
B24n0141_p0843b16║殊勝泉出巖頂下瀉石壁長踰數百尺闊止尺餘寺
B24n0141_p0843b17║僧云泉舊闊二三尺今歲旱泉勢頓減然即如茲所
B24n0141_p0843b18║見者亦甚奇麗正德庚午予奉命祭山東沂山其山
B24n0141_p0844a01║亦有瀑布二泉形致相類並北方之名泉也九日已
B24n0141_p0844a02║未出邑北門行五里遊崇福觀又二里次山下自此
B24n0141_p0844a03║登山而行山路詰曲循峰而西路皆斗絕行十五六
B24n0141_p0844a04║里經西流泉山氣凄烈冰已厚寸許又四五里至白
B24n0141_p0844a05║鶴觀觀去絕頂尚二三里時日已將晏廼坐觀前飲
B24n0141_p0844a06║酒數行飲畢予上造北極廟蓋嶽之絕頂廟側有玉
B24n0141_p0844a07║井冬夏不竭始予入登封境遠望嵩嶽未知嶽之高
B24n0141_p0844a08║也至於山麓所見猶然比登絕頂四顧群山拱列於
B24n0141_p0844a09║下北眺大河迤邐而東然後知嶽之崇高也君采素
B24n0141_p0844a10║我一籌矣其亦用老子之道辟盈而後人邪歸抵縣
B24n0141_p0844a11║已二鼓十日庚申復出城西北行五里至嵩陽宮觀
B24n0141_p0844a12║三將軍栢其最大者圍用六人相傳漢武帝所封在
B24n0141_p0844a13║漢時已為鉅木則斯木之壽遠矣歷年既久狀特奇
B24n0141_p0844a14║怪予往歲代祀平陽媧皇廟廟有古木與此木可伯
B24n0141_p0844a15║仲意天下之木殆未有甲於二木者午後至少林寺
B24n0141_p0844a16║是夜㝛寺中翌日辛酉遊初祖菴菴在寺後林壑之
B24n0141_p0844a17║美倍於盧巖自𤲅後陟五乳峰即少室之別峰行十
B24n0141_p0844a18║清臞至觀前已疲甚不能絕頂予歸顧而笑曰若輸
B24n0141_p0844b01║餘里始至峰頂有達磨面壁洞下望諸山宏闊不逮
B24n0141_p0844b02║嵩嶽而峰巒四合攢叢映𭘧亦少室諸峰之冠云十
B24n0141_p0844b03║二日壬戌出少林過㟧嶺口渡伊洛水抵偃師世嘗
B24n0141_p0844b04║謂遊五嶽為物外之福予素愛山水不減昔人而遊
B24n0141_p0844b05║山之福似為過之恒泰華三嶽往歲皆嘗寓目自餘
B24n0141_p0844b06║名山如句曲清凉之屬非五嶽列者尚不與焉今老
B24n0141_p0844b07║矣復得歷覽嵩嶽之勝五嶽之中所未遊者獨衡嶽
B24n0141_p0844b08║耳昔賢有缺陷世界之語謂人間之福不宜備享况
B24n0141_p0844b09║物外之福可盡取乎由是言之予阿堵中雖欠祝融
B24n0141_p0844b10║諸峰未為不可也山遊凡五日共得詩若干首具遊
B24n0141_p0844b11║嵩集中嘉靖辛卯九月
B24n0141_p0844b12║遊嵩陽記周敘（翰林編修）
B24n0141_p0844b13║宣德丙午三月十五日予在鞏祀宋陵畢瞻望嵩少
B24n0141_p0844b14║諸山慨然想其勝與廣文宜春吳公遜志約遊焉行
B24n0141_p0844b15║李僕御已戒至期聞有達官至吳君不果行越二日
B24n0141_p0844b16║予遂携邑庠生王庸劉清李暄同往行二十五里至
B24n0141_p0844b17║黑石渡沿洛南上河水清駛水濱山石犖确下步行
B24n0141_p0844b18║二里餘午食將軍趙仁家又行半舍許地曰漫流岡
B24n0141_p0845a01║上有郭汾陽廟環廟古栢數百株蒼翠蔚然可愛有
B24n0141_p0845a02║碑二通一金元光二年天黨越琢譔云汾陽嘗領兵
B24n0141_p0845a03║清河上至是索芻粟不獲里人告以是邦西南崗嘗
B24n0141_p0845a04║出毒霧為災故田穀不秋無以供餉汾陽乃旋軍登
B24n0141_p0845a05║其上以壓之毒因以息里人遂立廟祀之相傳祠下
B24n0141_p0845a06║有洞時有聲隆隆然蓋毒霧所出處予惟古人稱掃
B24n0141_p0845a07║清氛祲汾陽之謂矣一則緱山東老人所題老人逸
B24n0141_p0845a08║其名必宋元顯者夜㝛原良村王庸家自鞏至是七
B24n0141_p0845a09║十餘里翌旦遵趙城陟轘轅道石徑崎嶇盤𢌞以上
B24n0141_p0845a10║中有𨵿名㟧嶺老卒數人守之時天旱邑人祈禱甚
B24n0141_p0845a11║久忽微雨從西北來予顧謂二生曰今日之遊固樂
B24n0141_p0845a12║天復雨又樂之尤也轉南僅五里入少林寺竹木蔽
B24n0141_p0845a13║翳仰不見日花草餘香郁郁襲人寺在五乳峰麓少
B24n0141_p0845a14║室山當其南隱若屏列寺僧聞客至迎迓甚恭佛殿
B24n0141_p0845a15║後為講堂堂後有立雪亭則佛徒惠可受法於達磨
B24n0141_p0845a16║處惠可嘗侍達磨雪㴱至腰不去竟得其法予因歎
B24n0141_p0845a17║曰昔游定夫楊中立立雪於程門卒傳其道惠可學
B24n0141_p0845a18║佛法亦然使世之為弟子者皆若此其學詎有不成
B24n0141_p0845b01║者邪因觀歷代所建碑刻其文最舊則有梁武帝御
B24n0141_p0845b02║製達磨大師賛前刻歐陽圭齋序餘皆唐宋以下文
B24n0141_p0845b03║字又向西北循山厓㴱入三里許攀援而上山勢岈
B24n0141_p0845b04║然環抱視寺之臺殿山之林壑若在席下是為達磨
B24n0141_p0845b05║面壁菴菴有石影云達磨面壁九年之遺跡也時雨
B24n0141_p0845b06║止雲𠬧煙霧澄霽幽鳥玄蟬鳴聲上下倐然有塵外
B24n0141_p0845b07║之想僧云西南八里巔有惠可菴有卓錫泉以榛莽
B24n0141_p0845b08║蒙翳不果上寺主僧曰圓宗者甚能言相與論辯亹
B24n0141_p0845b09║亹亦自可敬飯畢啟行逾十里則嵩山少室東西對
B24n0141_p0845b10║屹山色掩暎蒼翠如滴路循㴱洞灘石礧磈按轡徐
B24n0141_p0845b11║行髮毛森竪俄經一小土神祠南忽有赤衣童子疾
B24n0141_p0845b12║趨道左令導途者索之稱久不見竊自念曰連月旱
B24n0141_p0845b13║暵而赤色者南方朱火之象也是豈旱魃之流歟因
B24n0141_p0845b14║相與名其地曰赤童子山又行十里憩郵亭中亭後
B24n0141_p0845b15║一里有寺名會善刻元雪𤲅所書茶榜字徑三寸許
B24n0141_p0845b16║遒偉可觀觀畢既出晚至登封假館學宮自原良至
B24n0141_p0845b17║是又六十里明日同廣文劉仲武司訓吳永康謁中
B24n0141_p0845b18║嶽神祠且默禱久旱祈賜雨澤禮畢而縣丞李政繼
B24n0141_p0846a01║至祠在縣東八里嵩山之陽中原壤地平曠有山亦
B24n0141_p0846a02║培嶁不崎嶇唯嵩山綿延磅礡騎奔雲矗長數十里
B24n0141_p0846a03║屹然在天地之中諸山環列勢若星拱蓋乾坤秀粹
B24n0141_p0846a04║所鍾宜神靈之宅也祠䂓制極宏壯峻極殿南為降
B24n0141_p0846a05║神殿三面皆圖申甫像丹青頗剝落而筆意蒼古督
B24n0141_p0846a06║李丞命畫工模之宋金以來石刻以百數惟王曾奉
B24n0141_p0846a07║勑撰者碑最穹壯字體雖甚勁麗文漫滅不可讀并
B24n0141_p0846a08║命諸生用紙墨摹搨以考其舊既出李具酒殽於道
B24n0141_p0846a09║室相與宴飲甚歡室後有竹數百竿微風度之鏗然
B24n0141_p0846a10║有聲如擊金石此又洛中之僅見也又明日與仲武
B24n0141_p0846a11║永康循北門遊嵩陽觀觀久廢惟古栢三株存大者
B24n0141_p0846a12║圍幾三丈高兩倍之相傳漢武帝封為大將軍有石
B24n0141_p0846a13║刻識其下次者亦幾二丈圍云望之如張幃幄如擁
B24n0141_p0846a14║車蓋風動如聞絲竹之音相對久之不能去前有天
B24n0141_p0846a15║寶三載紀聖德感應碑高大異常制書法極妙又從
B24n0141_p0846a16║東度涸澗尋崇福宮即太乙觀林㴱從者迷失道往
B24n0141_p0846a17║返數四始達宮亦屢廢惟三清殿存亦至元間重修
B24n0141_p0846a18║者旁屋近燬於野火道官依殿以居舊有奕棋樗蒲
B24n0141_p0846b01║泛觴三亭今俱圮有泉名太乙歲久亦湮則泛觴亭
B24n0141_p0846b02║之故址也二宮觀俱漢唐宋以來天子巡幸暨王公
B24n0141_p0846b03║卿士宴遊之所方其盛時珠宮琳館金碧交暎鑾輿
B24n0141_p0846b04║所至草木生輝及其廢也荒煙斷礎鞠為丘墟樵人
B24n0141_p0846b05║牧竪得而辱焉噫方外之流恒自視其道與天地長
B24n0141_p0846b06║久永存今既若此豈非物之興廢固自有時哉升高
B24n0141_p0846b07║以望遠則箕潁諸山川隱然如畫追想巢由之高風
B24n0141_p0846b08║西則少室三十六峰綺綰繡錯高插霄漢㴱悲李山
B24n0141_p0846b09║人之陳迹目與景接心契神會超然若御灝氣游鴻
B24n0141_p0846b10║濛而不知其所止也稍東有啟母石云塗山氏所化
B24n0141_p0846b11║其說怪誕不經極西有法王寺亦名剎殿宇頹圮惟
B24n0141_p0846b12║浮屠儼然南下則有周公測景觀星二臺廢址北顧
B24n0141_p0846b13║嵩高二十四峰舒奇獻秀歷歷可指並山頂而東則
B24n0141_p0846b14║又有所謂盧鴻巖投龍洞皆嵩陽勝處擬次日再約
B24n0141_p0846b15║往遊是夕予冒風寒頗不懌且疲於登陟遂不果而
B24n0141_p0846b16║顧予先後之所已賞者其所得亦可謂富矣因累書
B24n0141_p0846b17║其事於簡以識予是遊之勤并各書一通一以遺鞏
B24n0141_p0846b18║邑廣文吳公俾想見茲遊之勝一以留登封學宮以
B24n0141_p0847a01║備他日好遊者之故實云
B24n0141_p0847a02║遊嵩山記都穆（工部主事）
B24n0141_p0847a03║癸酉十一月朔予至洛陽欲圖嵩山之遊二日丙寅
B24n0141_p0847a04║至偃師縣三日丁卯離偃師沿洛河南行五里渡河
B24n0141_p0847a05║十里登唐廬陵王墓上石人馬暨石表猶存中一碑
B24n0141_p0847a06║高大字漫滅不可讀三十里至㟧嶺口兩山對峙石
B24n0141_p0847a07║道崎嶇乃唐高宗幸少林寺時所鑿山行八里至少
B24n0141_p0847a08║林寺在少室山北麓後魏主孝文為胡僧跋陀建一
B24n0141_p0847a09║碑刻唐太宗為秦王時賜寺僧御劄有云王世充叨
B24n0141_p0847a10║竊非據敢違天常法師等並能㴱悟機變早識妙因
B24n0141_p0847a11║擒彼兇孽廓茲淨土聞以欣尚不可思議今東都危
B24n0141_p0847a12║急旦夕殄除並宜勉終茂功以垂令範蓋當時寺僧
B24n0141_p0847a13║之立功者十有三人惟曇宗授大將軍其餘不欲授
B24n0141_p0847a14║官賜地四十頃此可補唐書之缺惜無有知之者少
B24n0141_p0847a15║林僧至今以武勇聞則其所從來遠矣寺佛殿後為
B24n0141_p0847a16║講堂後左右有立雪亭昔僧惠可嘗侍達磨雪㴱至
B24n0141_p0847a17║腰不去卒嗣其法今僧中稱為二祖出西廊百步有
B24n0141_p0847a18║甘露臺胡僧跋陀於此翻經天降甘露故名西北上
B24n0141_p0847b01║山二里至達磨𤲅殿前有六祖手植栢又上一室門
B24n0141_p0847b02║外石刻達磨面壁之菴六大字宋蔡卞書室中塑達
B24n0141_p0847b03║磨像案置一石高僅二尺廣尺餘其上達磨之形宛
B24n0141_p0847b04║然拭之益顯蓋菴之上四里有達磨洞茲石廼其九
B24n0141_p0847b05║年所面古謂精誠可通金石諒哉回至方丈適登封
B24n0141_p0847b06║令李性甫遠來相迓夜酌同㝛寺中四日戊辰性甫
B24n0141_p0847b07║以事先去寺主僧文載言經閣後有古槐一株視之
B24n0141_p0847b08║其高十丈圍三十尺文載誦文潞公遊寺詩有五品
B24n0141_p0847b09║封槐今尚在之句則其壽可知第未知封自何時莫
B24n0141_p0847b10║能考也出寺東行十五里折而東北三里至戒壇寺
B24n0141_p0847b11║入門破屋三楹其中碑四刻元學士李溥光所書茶
B24n0141_p0847b12║榜字徑三寸遒偉可愛後即戒壇傾圮已久旁有唐
B24n0141_p0847b13║大曆二年勑戒壇寺碑寺左百步為會善寺法堂中
B24n0141_p0847b14║有後魏嵩陽寺碑後刻云大唐麟德元年移植於此
B24n0141_p0847b15║可謂古矣佛殿右偏有泉出自山中惟供寺中之汲
B24n0141_p0847b16║通之俾資灌溉則伏而不流僧云唐有高僧晏公於
B24n0141_p0847b17║此講法華經龍作人來聽晏知其龍也告以寺乏水
B24n0141_p0847b18║遂送此泉蓋其相傳如此東南行時有飛雪十里至
B24n0141_p0848a01║登封察院雪乃大作性甫張燕陪飲者學諭尹亨伯
B24n0141_p0848a02║司訓梁文升皆予同郡人也五日己巳雪猶未止亨
B24n0141_p0848a03║伯招飲學宮六日庚午雪霽登封東行嵩山近目雪
B24n0141_p0848a04║蒙其顛而玉田璚樹復相𭘧暎其清逼人恨無驚人
B24n0141_p0848a05║之筆如范寬輩者以圖之耳八里至嵩山神祠祠在
B24n0141_p0848a06║黃蓋峰下蓋嵩山巍然中國之中其週圍二百里群
B24n0141_p0848a07║山拱列有類兒曹宜其秀鍾靈聚為五嶽之尊而黃
B24n0141_p0848a08║蓋一峰在山東南盡處其宅神靈尤宜祠之外有亭
B24n0141_p0848a09║翼然過客憚於入謁多展拜於此入門三重咸有古
B24n0141_p0848a10║栢或喬或偃或俯或伏或屈而蟠或怒而攫或奮而
B24n0141_p0848a11║欲騰又或如帷幄之張車蓋之擁幾二百株三門之
B24n0141_p0848a12║內四嶽神祠分列左右又入門有降神殿壁繪生甫
B24n0141_p0848a13║及申像歲久惜多剝落謁嶽神殿其西為御香亭每
B24n0141_p0848a14║朝廷降香悉貯於是祠多歷代碑刻不能盡讀午飲
B24n0141_p0848a15║祠之公宇飲畢東行二里折而北二里山之北麓入
B24n0141_p0848a16║盧巖寺蓋唐盧鴻隱處後遂為僧廬其上四里復有
B24n0141_p0848a17║盧巖上寺聞石壁飛𤄗數丈視此殊勝路陡雪㴱竟
B24n0141_p0848a18║莫能至七日辛未登封北三里至嵩陽廢觀其中所
B24n0141_p0848b01║存惟唐李林甫聖德感應頌元五祖七真堂記二碑
B24n0141_p0848b02║及三古栢栢之高皆不逾三丈大者六人圍之下舊
B24n0141_p0848b03║有石刻云漢武帝封大將軍其次四人圍之不盡道
B24n0141_p0848b04║士云此次將軍也皆形狀怪甚不可圖繪夫漢武迄
B24n0141_p0848b05║今千五百年栢在當時則已受封其壽固不測以今
B24n0141_p0848b06║視之殆殷周時物耶其又次亦三人圍之予平生見
B24n0141_p0848b07║栢之古者多矣若二封栢豈惟予所未見盡天下之
B24n0141_p0848b08║壽木或未有能過之者奇哉奇哉又東三里據山之
B24n0141_p0848b09║陽者為崇福宮其後名為萬歲山昔漢武帝臨幸聞
B24n0141_p0848b10║空中呼萬歲者三因即其地建萬歲觀唐更名太乙
B24n0141_p0848b11║宋於此奉安真宗御容設提舉管勾以祝釐中故有
B24n0141_p0848b12║奕棋樗蒲泛觴三亭今唯存泛觴之石予命道士引
B24n0141_p0848b13║泉委曲流之立飲其上而寒風砭人數盃即罷下山
B24n0141_p0848b14║東行一里觀啟母石石旁之祠及唐崔融碑今皆不
B24n0141_p0848b15║存按啟母石事見淮南子其說不經後之人蓋嘗辨
B24n0141_p0848b16║之四里還察院㝛
B24n0141_p0848b17║㝛煖泉寺遊嵩山少林寺記
B24n0141_p0848b18║王世懋（太常少卿）
B24n0141_p0849a01║余以東還困於顧募之費乃謀買小舟自洛入長河
B24n0141_p0849a02║既抵洛陽即以一僮先令至孫家灣覓舟孫家灣者
B24n0141_p0849a03║負山面洛去偃師縣東二十里而近余未至偃師僮
B24n0141_p0849a04║來言已得下賈舴艋日下舂抵灣欲入舟舟人告未
B24n0141_p0849a05║備乃之煖泉寺㝛焉寺在洛北兩山夾泉下注於洛
B24n0141_p0849a06║循澗入可一里許見石上流泉瀰漫居民就泉種稻
B24n0141_p0849a07║稻香四發心殊樂之已入寺寺頗窄僧貧甚就中庭
B24n0141_p0849a08║施坐憩焉已乃携姚生出寺觀所謂煖泉者僧指示
B24n0141_p0849a09║泉出處縷縷潛布而已入溝始涓涓有聲已匯為一
B24n0141_p0849a10║大池池底如碎珠上溢不可勝數其泉至冬時煖甚
B24n0141_p0849a11║夏秋間溫於他水而已余步臨池岸目翫荑柳手弄
B24n0141_p0849a12║珠泉忽舉頭見南山一𭘧蒼翠異常問之即嵩山二
B24n0141_p0849a13║室也為程幾何曰七十里而近余東躋泰岱西登華
B24n0141_p0849a14║山南上匡廬太和獨以中嶽未游為平生歉見此不
B24n0141_p0849a15║覺神飛即謀以二日往返不至滯長年而姚生亦相
B24n0141_p0849a16║從臾遂命僮募土人舁輿决策𮖐糧乃返方丈飯畢
B24n0141_p0849a17║遲月且上顧謂姚生曰若知吾待月意乎出此百武
B24n0141_p0849a18║水泉流大石上真佳境也不可當吾暇失之生曰吾
B24n0141_p0849b01║固念此乃挾乙瓢酒削囊中脯出寺行久之至石間
B24n0141_p0849b02║蓋其地三泉所會也煖泉之東泉自山北出者為大
B24n0141_p0849b03║澗煖泉據高西南行至石間始欲下墜入澗而山之
B24n0141_p0849b04║西忽一澗旁出水淙淙東注與煖泉爭流石𦉑間已
B24n0141_p0849b05║乃併入窠臼下墜澗底其石坡陀可容數十人余乃
B24n0141_p0849b06║選勝趺坐悠然命酒時月甫上復為隂雲所翳余謂
B24n0141_p0849b07║毋遽坐可銷浮雲也久之果瑩無纖雲朗耀如晝童
B24n0141_p0849b08║子赤脚水中壅石激水而决其上流二渠轟然四注
B24n0141_p0849b09║飛濤雨噴臥石盡如沐浴獨余所坐最高不能濡也
B24n0141_p0849b10║月光皛皛射之珠迸玉碎其聲則砰訇錝錚大者如
B24n0141_p0849b11║鳴百鼓細者如奏笙竽平生快意不數有也坐將夜
B24n0141_p0849b12║分恐宓妃竊聽翠羽淩波姍若有人乃振策而返四
B24n0141_p0849b13║顧閴然惟聞隔山犬吠而已賦得二詩質明而起就
B24n0141_p0849b14║輿渡洛南望少室如屏若在衡前東瞰原隰土阜廩
B24n0141_p0849b15║起前後相望舁夫云此趙宋太祖太宗陵也皆在鞏
B24n0141_p0849b16║縣界偃師得分祭云上下山坂四十里而遙始抵招
B24n0141_p0849b17║提寺一飯而行寺老僧出迓甚恭云去此二十里入
B24n0141_p0849b18║山以十里上山入少林僧請為導而行出寺渡澗而
B24n0141_p0850a01║南則登封官道也近山一大村市荷擔者絡繹於道
B24n0141_p0850a02║始知登封縣在山南鑿山為道而過輿至山上二里
B24n0141_p0850a03║許見一石門天險兩崖皆奇石陡立輿夫云舊有巡
B24n0141_p0850a04║檢司今革去而峽以北為偃師界峽以南為登封界
B24n0141_p0850a05║云下輿縱步回視洛南北百里如掌望少室峰皆重
B24n0141_p0850a06║巒削成瓌偉特出意其下必有奧壤豈其為少林所
B24n0141_p0850a07║卓錫耶行久之見路有二岐南上者登封大道也稍
B24n0141_p0850a08║折而西果繇少室下趨少林蛇行三四里許漸入西
B24n0141_p0850a09║徑山圍欲盡而少林殿角已掛林端矣山門前跨大
B24n0141_p0850a10║澗泉淙淙自西而東不知所從始亦不知何所出山
B24n0141_p0850a11║林木蔽虧藤垣蘿壁迤邐下上及門二綽楔徑窅如
B24n0141_p0850a12║也殿庭老栢森列碑碣羅立大雄殿不甚宏而制度
B24n0141_p0850a13║堅雅猶是宋時重建者入殿禮佛畢西參六祖殿東
B24n0141_p0850a14║謁錦那羅錦那羅者元末神僧怖紅巾不入寺者也
B24n0141_p0850a15║故即為寺伽藍云拜畢住持法師常潤號幻休者始
B24n0141_p0850a16║出迎初猶以世禮見而微有傲色余與俱入方丈指
B24n0141_p0850a17║所著衣謂曰昔現宰官身今成居士服願與法門遊
B24n0141_p0850a18║毋為世禮局余拜師亦拜便欣然對坐而談訝其聲
B24n0141_p0850b01║不似北僧叩之則江西進賢人也初余寓京師廣慧
B24n0141_p0850b02║寺談少林廣慧僧云此非有德望者不能居昨以禮
B24n0141_p0850b03║幣來聘得一名僧主之矣及是行也雅欲遇高僧與
B24n0141_p0850b04║談問之輿夫云此山有一僧能不食數日不畏虎狼
B24n0141_p0850b05║已成道矣欣然問招提僧冀一遇之僧云此僧已久
B24n0141_p0850b06║去今住持亦高僧可談者也語次因問此僧師云誠
B24n0141_p0850b07║有之此僧無名不知何處人亦不知夏臘幾何人以
B24n0141_p0850b08║僧著大鞋呼之即應因即名大鞋生不識一字遇寺
B24n0141_p0850b09║開講亦輒來聽居五乳峰上達磨洞中冬夏一衲每
B24n0141_p0850b10║日下山三四里許乞食常以二更時獨行歸洞如遇
B24n0141_p0850b11║大雨雪即四五日不出好事者訝而尋之見儼坐如
B24n0141_p0850b12║常間有携之飯者固𨚫即留亦不食云本欲省事恐
B24n0141_p0850b13║緣此遂煩人也心如墻壁真能離恐怖者諸人問道
B24n0141_p0850b14║隨意答之語必簡而玄一縉紳固叩真詮答云君輩
B24n0141_p0850b15║每患口有是言心不能然但能認真幹去便是何必
B24n0141_p0850b16║它問此語尤切中今時士大夫病問其所以去曰為
B24n0141_p0850b17║人尋覓漸多恐尚有損漏已入終南山矣因歎渠功
B24n0141_p0850b18║行至此猶恐為世緣累吾輩火宅蓮花豈易生長師
B24n0141_p0851a01║語次知余為太倉人因問與王荊石侍郎同宗否余
B24n0141_p0851a02║答以至親相厚師已知曇陽大師事矣且問朝事作
B24n0141_p0851a03║何處分余曰已寢因出大師傳贈之師且具齋為欵
B24n0141_p0851a04║相與登方丈後高臺上瞻眺因謀與游曰近此惟初
B24n0141_p0851a05║祖菴最勝可即日游餘勝處非竟二三日不可余謝
B24n0141_p0851a06║舟人不待乃亟就方丈齋畢與師偕出寺西行時日
B24n0141_p0851a07║已崦嵫矣上下山麓間望少室蒼翠轉來相逼使人
B24n0141_p0851a08║應接不暇其東高山雲氣晻靄於上曰太室太室最
B24n0141_p0851a09║東曰黃蓋峰峰下有中嶽神廟焉就山中視之太室
B24n0141_p0851a10║為高師云出山則少室巋然矣且語且行先至一所
B24n0141_p0851a11║曰講經臺乃高僧菩提流支講經處也有小菴僧居
B24n0141_p0851a12║之臺亦具延覽之勝覽畢下臺因問流支何以毒初
B24n0141_p0851a13║祖曰此亦示魔耳余因語調達事師亹亹能講更西
B24n0141_p0851a14║則五乳峰盡出祖菴老僧出迎胡跪道左師笑曰此
B24n0141_p0851a15║好道王先生毋用此法待之因與共登菴上謁祖師
B24n0141_p0851a16║像畢出視庭前四栢樹皆合抱參天而三株為老藤
B24n0141_p0851a17║所纏生理稍困圍殺無藤者十之三師曰此即所謂
B24n0141_p0851a18║少室三花也殿後更一室前種二松偃蓋古色其藤
B24n0141_p0851b01║亦三百年外物也即松栢可知矣殿西一室祖師面
B24n0141_p0851b02║壁像塑焉傍立二祖雪中而前置一石即祖師面壁
B24n0141_p0851b03║影也石不盈二尺師像眉目胡髯皆具袈裟紋如西
B24n0141_p0851b04║域衣石理亦光潤可愛先是招提寺中亦有一石作
B24n0141_p0851b05║祖師披巾像不能甚分明云亦自嵩山得之竟不知
B24n0141_p0851b06║其所以師云五乳峰形如鳳張兩翅而祖菴正當鳳
B24n0141_p0851b07║頭即少林寺形勝不能逮也須𤲅後視之乃盡勝槩
B24n0141_p0851b08║因與步菴後平地將十餘畝松栢森列五峰了了可
B24n0141_p0851b09║觀真如鳳舞師云祖取五乳後派果有五支達磨洞
B24n0141_p0851b10║在峰半隱隱可望云亡它奇可毋登也余謂此山形
B24n0141_p0851b11║勝如此世主得無有垂涎者乎師曰昔跋陀三藏開
B24n0141_p0851b12║創時有讖云後五百年當有女主來欲葬此因叱水
B24n0141_p0851b13║不令東流唐則天后果至此欲奪其地竟以無水而
B24n0141_p0851b14║止云出𤲅再望少室西角峰巒尤異劃如有缺菴僧
B24n0141_p0851b15║云此少室西天門也蓋其上有四天門中有三十六
B24n0141_p0851b16║峰泉石天池之勝不可殫記特未易登耳然三門猶
B24n0141_p0851b17║可攀掖至獨西天門缺處望之一鐵楞窻儼然𤫩瓏
B24n0141_p0851b18║竟不可踐其處師云似群仙所往還也余素聞長老
B24n0141_p0852a01║言少室勝於太室今見果爾恨不能一躡其巔又少
B24n0141_p0852a02║室下一臺高百餘丈當菴之西南面其地似勝詢之
B24n0141_p0852a03║為二祖菴其上乃有泉可汲一僧居之問可登否曰
B24n0141_p0852a04║步而上上下可六七里顧日力足力俱不能佇視悢
B24n0141_p0852a05║悢而別返入方丈已昏黃矣與師各歸房小憩余飯
B24n0141_p0852a06║畢草四絕句贈師師亦篝燈覽曇陽大師傳略畢頃
B24n0141_p0852a07║之月上命童子視師則已就寢呼之起三人坐庭中
B24n0141_p0852a08║山月皎甚少室當前房櫳閴靜松蘿隱約命童出囊
B24n0141_p0852a09║中天池茶供師師首問傳中僧乃隆魁耶渠昔從二
B24n0141_p0852a10║三僧來受法老僧為人最誠實有學業是宜其獲遇
B24n0141_p0852a11║因與縱談禪旨師言無生理山河大地俱為妄念所
B24n0141_p0852a12║結余因發一難使當刼初不起一幻念即佛亦無如
B24n0141_p0852a13║此則理何所寄今𨚫緣有此身然後得成是佛然則
B24n0141_p0852a14║無生乃從生得乎師笑曰此論誠有之其解難亦不
B24n0141_p0852a15║甚透余謂圓覺經中以幻修幻四字便了師偶未之
B24n0141_p0852a16║及也坐將夜分別去次晨起師復設飯飯畢贈以詩
B24n0141_p0852a17║慇懃不能別謂余路頭既正便須精進做上勿墮小
B24n0141_p0852a18║果且託寄聲道印道印者即隆魁也步出庭中請余
B24n0141_p0852b01║觀宗伯陸公穹碑文甚瓌偉而盛稱師解悟功行當
B24n0141_p0852b02║主是山之義蓋其徒走華亭求得之者怪師拳拳道
B24n0141_p0852b03║陸公不已蓋有以也人正是去此名根難耳下山復
B24n0141_p0852b04║飯招提入舟促長年鼓舵行十餘里而少室猶在空
B24n0141_p0852b05║際依依若相送者潤師言不誣矣初余意雅慕少林
B24n0141_p0852b06║願與高僧談而嵩山之勝止一寓目不求甚竟且以
B24n0141_p0852b07║不誤行色為快故紀游特稱少林寺云
B24n0141_p0852b08║嵩游記王士性（南京鴻臚卿）
B24n0141_p0852b09║蓋予少懷向子平之志足跡欲遍五嶽乃今始得自
B24n0141_p0852b10║嵩始云時歲在辛巳六月余以朗陵令滿秩繇宛赴
B24n0141_p0852b11║汴跂足可得望二室乃以日壬戌入登封界步騎上
B24n0141_p0852b12║下山坂繇鳥道中出江北多土山童峙有河瀆而無
B24n0141_p0852b13║澗溪獨此石棧宛轉草木離披縈溪水其下恍惚如
B24n0141_p0852b14║行天姥嶺亦嵩山首途一勝也未至登封二十里遙
B24n0141_p0852b15║望疊巘如蹲虎豹意奇之問牧者云此名御砦即少
B24n0141_p0852b16║室是夜入縣㝛風雨驟翻盆下暝不見山質明稍霽
B24n0141_p0852b17║起出戶視之則嵩山兀立縣城之北而少室從西峙
B24n0141_p0852b18║二室皆白雲衣其半余乃策騎北門時細雨猶拂人
B24n0141_p0853a01║面先繇崇福宮稍東為啟母石石正方三十尺而厚
B24n0141_p0853a02║稱之余笑為塗山氏即示化當不至膨脝如是宮後
B24n0141_p0853a03║奕棋樗蒲二亭俱廢止存泛觴遺石轉而西二里入
B24n0141_p0853a04║嵩陽宮外立唐鉅碑碑後植漢封三栢其最大者南
B24n0141_p0853a05║枝一節瘇甚從者指此木癭也空其中余遂割癭注
B24n0141_p0853a06║酒滿引之畢入拜二程夫子像復西五里法王寺寺
B24n0141_p0853a07║前石池丈許紫金蓮開中秋一月云神光說法時從
B24n0141_p0853a08║地涌也土人往往移去即斃惜不及其開時見之日
B24n0141_p0853a09║午寺僧以笙簫度法曲飯畢出山門復西二里會善
B24n0141_p0853a10║寺乃嶽神受戒於珪禪師處右為戒壇今亦廢惟餘
B24n0141_p0853a11║四天王石柱門外樹李學士溥光茶榜筆陳如列㦸
B24n0141_p0853a12║復西二十里少林寺寺桓楹礙日龍象如山長夏無
B24n0141_p0853a13║暑碑刻種種蘇子瞻趙孟頫輩其尤者殿前檜栢入
B24n0141_p0853a14║霄漢問秦封槐則風摧二十年矣今寺東一槐亦可
B24n0141_p0853a15║數百年黠僧往往謬指以誇遊人無辨者寺八百餘
B24n0141_p0853a16║僧自唐太宗退王世充賜曇宗官僧各習武藝俱絕
B24n0141_p0853a17║寺為跋陀所創後四十年而達磨來自西竺跋陀翻
B24n0141_p0853a18║經處天降甘露西有甘露臺是夜㝛方丈聽律師大
B24n0141_p0853b01║千為眾僧說法推極禪宗亹亹至愉快也明日詣初
B24n0141_p0853b02║祖菴行里許入謁祖白晳脩眉鳳目僧言此太子東
B24n0141_p0853b03║渡像也後居東土嘗六毒面雖稍赤然非今所傳巨
B24n0141_p0853b04║眼胡僧云菴前三花樹蓋淩霄藤附檜而生者花正
B24n0141_p0853b05║開㴱紅可愛自達磨未至時有之左一栢高與花樹
B24n0141_p0853b06║並云盧能鉢盂中𭘧至也余為書六祖手植栢字菴
B24n0141_p0853b07║後一小亭為達磨面壁影石頑高可三尺隱隱一僧
B24n0141_p0853b08║坐石中比丘無言指石曰公知祖之苦心乎晉魏末
B24n0141_p0853b09║世人脩齋誦經佛正法眼藏失故祖不立文字以九
B24n0141_p0853b10║年寂坐見性遺影而示之教所謂金石可貫也余曰
B24n0141_p0853b11║唯唯第此跡還當掃𨚫楞伽四卷何必非文彼其三
B24n0141_p0853b12║周渡海暫以指迷不則頑寂枯僧墮落外道又此胡
B24n0141_p0853b13║引之也為書偈曰活人做死事難向一切說打破這
B24n0141_p0853b14║片石方許見如來無言首肯久之相携登五乳峰蓋
B24n0141_p0853b15║山形為飛鳳又若五乳然者時白雲復靉靉起山腰
B24n0141_p0853b16║咫尺不見人纍隨六里許雲過處則以袖藏之至洞
B24n0141_p0853b17║揮袖片雲從掌畔飛出也洞在右乳入洞則寒冽粟
B24n0141_p0853b18║起不可禁傍陷一隙無底僧云洞初為火龍居祖至
B24n0141_p0854a01║從此中去也下山轉而南十里上二祖菴菴前巖壁
B24n0141_p0854a02║繡綴井四為二祖卓錫而成者泉相去丈許味各異
B24n0141_p0854a03║南上一里為祖煉魔臺登臺則見伊洛二河環遶其
B24n0141_p0854a04║下河外邙山橫亘山外復為黃河一線西來河北又
B24n0141_p0854a05║見中條諸山逶迤不絕二百里內皆一目盡之卓哉
B24n0141_p0854a06║觀也此去少室絕頂不遠欲遂登之以時大雨後山
B24n0141_p0854a07║澗流水急沒人脛且山陡無別道故不果也下山再
B24n0141_p0854a08║㝛次日轉而東數十里至嶽廟廟亞少林壁畫申甫
B24n0141_p0854a09║二像大樹林立從黃蓋峰下仰視東峰凹處是稱嵩
B24n0141_p0854a10║門乃由黃蓋峰上挹盧巖瀑布不啻龍湫此去嶽頂
B24n0141_p0854a11║不數里亦以雨不果行而嵩嶽之遊止是矣山亘數
B24n0141_p0854a12║百里大都皆巖石蒼翠相間峭壁環崖而立如芙蓉
B24n0141_p0854a13║城列抱於上太室其大者少室鉢盂子晉諸峰皆然
B24n0141_p0854a14║而三十六峰則[卄/凶/ㄆ][卄/凶/ㄆ]如吐蕊遠望之共成一山也其
B24n0141_p0854a15║寺皆隋唐以前建而法王一剎則漢永平佛法初入
B24n0141_p0854a16║時在逹磨四百年之先其碑刻穹窿數十百道多古
B24n0141_p0854a17║今名賢手筆而唐碑皆刻佛像無數於上亦與今製
B24n0141_p0854a18║異其樹多檜栢即秦五品漢三將軍外古木蘸天亦
B24n0141_p0854b01║多與寺俱起經千百年此宜他寺所不得伯仲也然
B24n0141_p0854b02║余獨怪宇內名山亡論岷峨王屋即余家八千丈下
B24n0141_p0854b03║猶窮日乃陟其巔二室頂不三十里而遙而以為神
B24n0141_p0854b04║州首嶽至詩稱峻極于天豈此山嶾嶙岝㟧突出於
B24n0141_p0854b05║平原大陸內以自軒翥特標所勝為奇耶抑戴日至
B24n0141_p0854b06║下為天中鍾顥蒼最清淑之氣以總領諸嶽而然乎
B24n0141_p0854b07║或謂山高為崧詩稱嶽之崧高非崧嶽之高也蓋堯
B24n0141_p0854b08║時止有四嶽余聞於楊用修之言云
B24n0141_p0854b09║嵩少遊記周夢暘（河南提學副使）
B24n0141_p0854b10║余生平有山水癖一移中州經年走平陸往聞天中
B24n0141_p0854b11║山在汝陽索視無有祇虛得名耳南陽亦稱隆中山
B24n0141_p0854b12║然菫菫據高地竊吾郡之似而實則非也庚寅冬十
B24n0141_p0854b13║月始有汝洛之往於是西取中牟鄭州道不至鄭三
B24n0141_p0854b14║十里榜列子故居於道傍亟喜立視無所見是周雅
B24n0141_p0854b15║所稱圃草圃田處也以鄭圃當之誤矣由鄭州入密
B24n0141_p0854b16║多行夾道中若澗底忽出平壤則西山一抹隱隱眉
B24n0141_p0854b17║睫間將至密三四里有松數十仞一株出地而三岐
B24n0141_p0854b18║自七尺許品分之膚白如雪柔澤如凝脂指掐之液
B24n0141_p0855a01║輒津津出香氣可挹相傳黃帝時有三女俱得道一
B24n0141_p0855a02║夕逝合葬其下明年松生焉即未必實然然亦奇矣
B24n0141_p0855a03║出密縣而西上下岡阜嵩山青翠英英來逼人而迤
B24n0141_p0855a04║南一孤峰巋然獨秀問其名曰御寨也余視御寨若
B24n0141_p0855a05║嵩山首耳既至嵩乃知遠數十里為少室派不相蒙
B24n0141_p0855a06║矣羽士以樂來迎至別室改服謁中嶽廟祀之廟當
B24n0141_p0855a07║黃蓋峰東麓即漢武登禮時見有黃雲起如蓋故以
B24n0141_p0855a08║名登封弟子員肅然在列余訝其遠來觸吾禁而有
B24n0141_p0855a09║司者以觀禮告遂不復問禮成謝去諸生徒徧視碑
B24n0141_p0855a10║碣唐僅二宋金元獨多東下稍偏為神庫守以四鐵
B24n0141_p0855a11║人像亦奇醜然不免雜夷意蓋金元人所鑄也神安
B24n0141_p0855a12║得有私藏即有之亦何煩此四介士為之一笑又出
B24n0141_p0855a13║二㦸門為天中閣其制閎敞鉅麗眺覽無際閣下一
B24n0141_p0855a14║偃松根迸起出地外榦去地不盈尺藉別木支撑之
B24n0141_p0855a15║而枝葉蒼茂與植者無以異其為漢唐間物不問可
B24n0141_p0855a16║知矣東南望有周公觀星測景臺許由棄瓢巖以多
B24n0141_p0855a17║澗谷不欲往會日莫止登封㝛平旦北出城詣嵩陽
B24n0141_p0855a18║宮宮當嵩山之陽翠屏如𭘧唐玄宗煉藥於此有李
B24n0141_p0855b01║林甫穹碑頌之字為八分書頗足觀而世以其人故
B24n0141_p0855b02║不甚傳碑之傍三鉅栢漢武帝所封三將軍也大者
B24n0141_p0855b03║在中央七人圍次居南圍六人又次居北圍亦可四
B24n0141_p0855b04║人紋理紐拗絕不類近代樹因念帝以求葡萄善馬
B24n0141_p0855b05║不難貳師將軍封廣利何如此栢為不朽哉宮名數
B24n0141_p0855b06║更易旋亦廢嘉靖初有知縣侯泰者𩛙為嵩陽書院
B24n0141_p0855b07║肖二程像於其中不識何以竟澌滅今祇頹垣耳其
B24n0141_p0855b08║東有啟母石方廣數丈謂為啟母所化啟從此中出
B24n0141_p0855b09║也殊怪誕不足信事在淮南子孫尚書原貞著為文
B24n0141_p0855b10║辨之循嵩陽西走少林道道傍浮屠以十數制特偉
B24n0141_p0855b11║迫而視之有稱特進光祿大夫大司徒者歎元人重
B24n0141_p0855b12║僧至若此乃知山之岰會善寺在焉披萊折而入其
B24n0141_p0855b13║中唐碑一宋元遺跡獨多泉自山巔來灌寺中至山
B24n0141_p0855b14║門匯為池絕不欲出門外即雨甚亦不溢也是殆不
B24n0141_p0855b15║可解寺刻元人布袋和尚像並有賛俱雅馴惜其石
B24n0141_p0855b16║斷而為三余命山僧砌合之又西為戒壇寺寺已廢
B24n0141_p0855b17║其基址不甚闊而石人石礎石梁石級皆曲盡工巧
B24n0141_p0855b18║與余所見大內中遼后梳粧臺基無以異門房不能
B24n0141_p0856a01║蔽風雨下貯充學士李溥光茶榜文甚麗字畫亦古
B24n0141_p0856a02║徤有晉人風讀罷而去下峻坂走夾澗十餘里蒼翠
B24n0141_p0856a03║巃嵸應接不得暇顧見碧琉璃色象殊異高與山齊
B24n0141_p0856a04║從者曰此毘盧閣也少林近矣縱轡而前林益密林
B24n0141_p0856a05║之中忽出簫鼓則寺僧業已導余行入禪林列栢如
B24n0141_p0856a06║㦸東偏僧舍間蔽隂數畝無異盛夏者秦時槐也葉
B24n0141_p0856a07║不能不凋然獨後於諸樹氣王故耳登大雄殿禮佛
B24n0141_p0856a08║佛像莊嚴其殿亦壯固堅質佛前供罏文古而細必
B24n0141_p0856a09║宋以前器本朝無此殿後為堂殿方丈者四每登輒
B24n0141_p0856a10║高數十尺最後為道間所見毘盧閣慈聖宣文皇太
B24n0141_p0856a11║后建以貯藏經鑿山為基其制閎曠無與比董其事
B24n0141_p0856a12║者一中貴人出而肅余禮甚備欲請從余遊許之於
B24n0141_p0856a13║是周覽碑刻林林四出目不及瞬余命主僧指唐宋
B24n0141_p0856a14║碑示我其所知僅則天詩與唐宋二三文賦耳余自
B24n0141_p0856a15║偶辨五七通為唐刻主僧不能知也西出走五乳峰
B24n0141_p0856a16║下求初祖菴曲澗盤旋步武多石磴而樹根參差出
B24n0141_p0856a17║若虬龍然蓋三里許始至菴菴凡三重最後塑逹磨
B24n0141_p0856a18║像其前一立石可二尺則面壁時所映影也菴前五
B24n0141_p0856b01║栢樹其一六祖所手植端偉暢茂截然參天其三蒼
B24n0141_p0856b02║藤緣之度春夏間盛長必有異山中人謂為少室三
B24n0141_p0856b03║花者非是蓋不得其說而為之辭耳下菴至甘露臺
B24n0141_p0856b04║樹亦異遙望鉢盂峰頭二祖菴如在天際矣余問道
B24n0141_p0856b05║所從上中貴人色怖不能徃謝別去余獨欣然往登
B24n0141_p0856b06║之崖磴絕險過一峭壁下勢如削成僧謂此子晉峰
B24n0141_p0856b07║也而前僧樂忽作若子晉吹笙迓我者為之解頤是
B24n0141_p0856b08║時峰頭多墜葉高下不可辨捫蘿拾級而上久之始
B24n0141_p0856b09║至菴負陽抱隂臺上下有井四比比相向汲之為啜
B24n0141_p0856b10║數口蓋少室苦無水盡為跋陀叱而西而是峰有之
B24n0141_p0856b11║良足異已上菴門樓望煉魔臺道不甚隔遠然峭峻
B24n0141_p0856b12║不可近僧謂遊人鮮至二祖菴及至煉魔臺者益少
B24n0141_p0856b13║余笑而去須臾陟其上諸峰盡低太室當前亦似不
B24n0141_p0856b14║敵也振衣四顧見西北平衍雲樹蓊翳有白如練者
B24n0141_p0856b15║若滅若沒僧謂此黃河之流其西兩細線伊與洛耳
B24n0141_p0856b16║往午霽時見之甚分明不似此余甚歎不得際此霽
B24n0141_p0856b17║而又幸不為僧所愚觀亦奇矣既下菴曰已薄崦嵫
B24n0141_p0856b18║𨚫望茲峰上廣下銳乃其中又特汙世以鉢盂名之
B24n0141_p0857a01║者近似還少林返照在壁楓樹遠近相暎𭘧目光欲
B24n0141_p0857a02║眩因憶沈佺期紺園澄夕霽之句有味也中貴人邀
B24n0141_p0857a03║飰余余不能拒與談禪頗亦能解膚間語漏下而別
B24n0141_p0857a04║不欲遂就寢坐待月挂殿角間乃入寐遲明啟行僧
B24n0141_p0857a05║以余獨未觀轉輪藏也復止往觀之伏數人於下藏
B24n0141_p0857a06║為一𢌞余指問僧此將法華轉抑將轉法華僧不能
B24n0141_p0857a07║答是法華轉耳不告而去就肩輿復過御寨望所謂
B24n0141_p0857a08║天門則一壁如削飛鳥不度是宜古今人不能至矣
B24n0141_p0857a09║然時時回首顧不能釋也周子曰余既遊嵩山少林
B24n0141_p0857a10║寺已愜夙願而尤以盧巖未至為憾盧巖者唐隱士
B24n0141_p0857a11║盧鴻潛修處也景絕勝在登封東自密來道甚近至
B24n0141_p0857a12║少林始訪求遠矣豈天不欲窮吾觀留待異日耶
B24n0141_p0857a13║嵩遊第一袁宏道（吏部郎中）
B24n0141_p0857a14║度緱嶺越轘轅𨵿西南折入山坳則少林寺也少室
B24n0141_p0857a15║截然橫其前諸山懷之天然回合如有尺度京洛之
B24n0141_p0857a16║間古蹟廢盡獨此寺猶存典型日者過東都覔故宮
B24n0141_p0857a17║遺址了不可識詢李文叔所記名園亦無有而伊闕
B24n0141_p0857a18║兩崖廢像殘碣崩剝苔蕪間令人墮淚此中差強人
B24n0141_p0857b01║意不復為此寂寂歎矣樗道人曰今好事家所貴者
B24n0141_p0857b02║曰古曰完曰欵識山狩于虞古也霧窻雲寮飛布崖
B24n0141_p0857b03║壑完也隋唐以來碑碣森列庭中欵識也堂頭僧曰
B24n0141_p0857b04║道人欲置茲山于貫城市耶請以一轉語酬價矣道
B24n0141_p0857b05║人曰有大力者負之而趨余大笑堂頭僧者曹洞下
B24n0141_p0857b06║兒孫主斯院者也從院東西穿詰曲磴道中過甘露
B24n0141_p0857b07║臺有古樹根如𢽽石虛處如梁已出寺西折行觀初
B24n0141_p0857b08║祖影石石白地墨繪酷似應真像老僧曰澗中自有
B24n0141_p0857b09║此石能為水樹雲影余曰然石以影重逹摩之重不
B24n0141_p0857b10║以影不以石不以面壁此中不須蛇足也已從𤲅後
B24n0141_p0857b11║出行三十餘盤得初祖洞洞中石如波卷不盡五乳
B24n0141_p0857b12║峰者數丈已下山度南嶺十餘里得慧可覓心臺臺
B24n0141_p0857b13║形如盂倚翠壁下臨伊洛黃河蒼莽行綠煙中已歸
B24n0141_p0857b14║院遍歷軒除庖湢休于丈室顧樗道人語曰是中有
B24n0141_p0857b15║余衣屨跡焉雲樹煙巒若舊識者余夢遊茲山久矣
B24n0141_p0857b16║曉起出門童白分棚立乞觀手博主者曰山中故事
B24n0141_p0857b17║也試之多絕技欲登少室無所得路乃止少室奇秀
B24n0141_p0857b18║迫眎不可見遠乃得之行修武道者望若古鐘仰出
B24n0141_p0858a01║諸山上從汝來者唯見千葉芙蓉與天俱翠搖曳雲
B24n0141_p0858a02║表而已山四帀皆壁群山翳其外迫之乃不見巔而
B24n0141_p0858a03║見翳遊人多不愜夫豪傑之偶于眾也凡才得肩而
B24n0141_p0858a04║蔽之及時地既遠肩蔽者與腐草俱盡而天下始望
B24n0141_p0858a05║之若飛仙獲其隻字以為至寶士患不特逹耳余數
B24n0141_p0858a06║年前走南陽道見遠翠干霄土人曰九頂蓮花寨也
B24n0141_p0858a07║了不知所謂及過㟧嶺忽有舉此名者始知所見在
B24n0141_p0858a08║五百里外也少室之秀特可知矣
B24n0141_p0858a09║嵩遊第二
B24n0141_p0858a10║出東𨵿里許有皂巾而敝藍者請曰由西華道耶余
B24n0141_p0858a11║不解及至嶽祠從垣之西竇入不覺一笑祠在黃蓋
B24n0141_p0858a12║峰下偏峰之左東行數里得澗寂無人聲蘆風水響
B24n0141_p0858a13║環繞山砦沿澗而北得山足澗與山曲折如月半弓
B24n0141_p0858a14║漸高得寺寺盡而巖盧浩然舊居也至今猶襲其姓
B24n0141_p0858a15║山至此忽兩分如人張左右臂當胸腹處削壁千仞
B24n0141_p0858a16║根虛而𨚫如割大甕之半水從丫處出初猶粘壁霧
B24n0141_p0858a17║雪紛飛忽然墜空千絲直下激石為屑散布一澗時
B24n0141_p0858a18║方下舂日與煙相薄而瀑濺之風復生態其間正視
B24n0141_p0858b01║不一色去瀑十許步巨石岌嶪遊人各踞一石望瀑
B24n0141_p0858b02║而飲回風忽射稀點灑面起立欲避而雨腳已斜卷
B24n0141_p0858b03║去朱非二曰少時讀天台賦知有瀑布不知其奇麗
B24n0141_p0858b04║如此問余余曰三見之矣見于五泄者如奔雷其觀
B24n0141_p0858b05║偉見于黃巖者如立玉其觀逸若夫蒼寒霏微簾披
B24n0141_p0858b06║綃曳此為最幽矣登封令傅元鼎曰嘗夏月雨後經
B24n0141_p0858b07║此飛濤挂壁激石倒立如柱響震一山余曰然古人
B24n0141_p0858b08║謂夏山如滴冬山如睡瀑亦有之夏瀑如怒冬瀑如
B24n0141_p0858b09║喜此正盧君喜時也壁石多奇或為霞或為紺或為
B24n0141_p0858b10║嵐而根下有石數丈雲巒洗出其紋如刻畫澗中多
B24n0141_p0858b11║白石墨浪界之與影石相似獨不能為人物耳澗西
B24n0141_p0858b12║有小洞容數人其下流峽中石几石龕石版遒妍不
B24n0141_p0858b13║一與碧潭相映為山中絕景
B24n0141_p0858b14║嵩遊第三
B24n0141_p0858b15║道陽城廢址入會善寺寺半圮有泉泠然及門而沒
B24n0141_p0858b16║西去數十武為戒壇頹欄敗砌皆鏤隋唐佳句人物
B24n0141_p0858b17║山水細入毫髮石柱上有唐宋題名字極精寺故魏
B24n0141_p0858b18║孝文避暑宮也唐以來習毘尼者居之遂有壇古碑
B24n0141_p0859a01║刻完好者菩薩戒經大曆十三年協律郎高堅書魏
B24n0141_p0859a02║天平二年嵩陽寺碑不著撰書姓氏末云唐麟德元
B24n0141_p0859a03║年九月庚申從嵩陽觀移來乃知嵩陽古梵剎也門
B24n0141_p0859a04║之右有大曆二年中書門下牒其下勒代宗手勑二
B24n0141_p0859a05║十四字無一筆蝕者碑隂勒戒壇記汝州刺史陸長
B24n0141_p0859a06║源撰河南陸郢書𨽾法遒逸戒壇西南麥畦中有開
B24n0141_p0859a07║元十五年道安禪師碑廣平宋儋撰兼書末云建塔
B24n0141_p0859a08║僧破竈損一字蓋神僧破竈墮也塔已荒不可識而
B24n0141_p0859a09║碑尚可搨今人但知戒壇寺茶榜可發一歎山僧云
B24n0141_p0859a10║古碑甚多磨為時貴書且盡余自少林入嵩廟閱碑
B24n0141_p0859a11║如林然耳目可及或無他厄數碑沈淪恐不免聊載
B24n0141_p0859a12║之以竣永叔德甫耳東過嵩陽宮觀漢三粨大者七
B24n0141_p0859a13║人圍皮如皴石望之若山榦不甚脩者土掩其本也
B24n0141_p0859a14║今宮之石柱猶存其一掘三尺餘乃見礎古宮殿基
B24n0141_p0859a15║高常踰仞栢之地視堦不當高于基三尺也栢之得
B24n0141_p0859a16║封也必以偉在漢已為故物前此之積埃又不知幾
B24n0141_p0859a17║許余意非去土數丈不能盡其脩偉也舊志謂石上
B24n0141_p0859a18║有韓文公題名歐陽文忠公跋遍覓無有偶見石柱
B24n0141_p0859b01║上有宋人書崇寧三年三月十日觀退之題其半沒
B24n0141_p0859b02║土具臿求之左方得邢和叔題名右方有云余與子
B24n0141_p0859b03║由攷試西洛進士畢同遊二室諸寺最後過天封精
B24n0141_p0859b04║思觀道子畫遂行熙寧五年九月十日也其下不書
B24n0141_p0859b05║欵又稱子由不以氏語氣酷似大蘇是時子由以忤
B24n0141_p0859b06║安石出為河南府推官而子瞻送杭州進士詩序有
B24n0141_p0859b07║云熙寧五年錢塘之士貢于禮部者九人十月乙酉
B24n0141_p0859b08║宴于中和堂公是年監試杭州不應復至洛也其人
B24n0141_p0859b09║定佳士當是西京教授王平甫輩耳韓歐書竟不見
B24n0141_p0859b10║退之題最簡古今載集中郡邑志俱不收韓集非僻
B24n0141_p0859b11║書也永叔跋見集古錄郡志有之永叔先後凡數至
B24n0141_p0859b12║其一與梅聖俞俱即跋中所云登峰頂觀龍潭石記
B24n0141_p0859b13║者也其一與謝希㴱諸人俱有見神清洞一事希㴱
B24n0141_p0859b14║書云師魯語怪永叔子聰歌俚調幾道吹洞簫往往
B24n0141_p0859b15║令人一笑絕倒至今數百載如見其眉目也野史載
B24n0141_p0859b16║錢思公守西都歐謝同在幕下一日自嵩山歸暮抵
B24n0141_p0859b17║龍門香山雪大集忽煙靄中車馬渡伊水則思公遣
B24n0141_p0859b18║厨傳歌伎來到因傳語曰山行良佳少留龍門賞雪
B24n0141_p0860a01║無遽歸也宋人風韻乃爾栢之右豐碑一與太室爭
B24n0141_p0860a02║傑其文不足言書則徐浩八分體字字生動欲飛書
B24n0141_p0860a03║家所云怒猊抉石渴驥奔泉不虛也東過崇福宮宮
B24n0141_p0860a04║荒寂甚即有宋諸賢所嘗提舉者宮之左為啟母石
B24n0141_p0860a05║石三丈餘旁裂小石事載淮南鴻烈甚誕而唐崔融
B24n0141_p0860a06║啟母廟碑云漢臣之筆墨泉海陳其令名秦相之一
B24n0141_p0860a07║字千金敘其嘉應又引郭璞李彤為證則謂真有其
B24n0141_p0860a08║事矣石之前疊石為門其半已頹右方有字皆大篆
B24n0141_p0860a09║風雨蝕且盡視元魏碑尤古年號上隱隱一光字而
B24n0141_p0860a10║戶曹史某及辛癸之間數字尚可識
B24n0141_p0860a11║嵩遊第四
B24n0141_p0860a12║古云華山如立嵩山如臥二語勝畫非久歷煙雲者
B24n0141_p0860a13║不解造是語也然余謂華山如峩冠道士振衣天末
B24n0141_p0860a14║嵩則眠龍而癯者也登嵩之路凡數處從萬歲峰者
B24n0141_p0860a15║為漢封故道迂回二十餘里至中峰巔下視諸峰危
B24n0141_p0860a16║石削壁或懸或仄態貌奇古因憶謝絳與梅聖俞書
B24n0141_p0860a17║所謂玉女窻搗衣石八仙壇者按圖索之去此當不
B24n0141_p0860a18║遠然石上無片字從者百許人無一導引者可恨也
B24n0141_p0860b01║山顛一頹室側有古井甚晶瑩旱歲不竭前復有小
B24n0141_p0860b02║峰疑即古封禪壇䂓制亦敞余問道士此為峻極上
B24n0141_p0860b03║院耶道士茫然余笑曰若得劉伯壽為導當無此苦
B24n0141_p0860b04║矣稍東為白鶴觀故址背負三峰左右皆絕壁大熊
B24n0141_p0860b05║諸山屏其前橫者如案擁者如髻列者如眉幽邃平
B24n0141_p0860b06║遠寔太室之奧宅也一松亭亭立秀傑非常觀廢已
B24n0141_p0860b07║久山中樹大于腕者動遭翦伐而此松獨存殆有物
B24n0141_p0860b08║護之松下遺跡宛然募童子能得片碣者與百錢得
B24n0141_p0860b09║故瓦礫者數錢一時𨽾卒散盡披荊求之得古瓦數
B24n0141_p0860b10║片皆琉璃龍其首唯碣不可得欲過別峰而暝色已
B24n0141_p0860b11║迫余謂元鼎曰松間得一亭旁搆小室遊者㝛其上
B24n0141_p0860b12║五日始為不負此山也山之奧處不必論其指名者
B24n0141_p0860b13║如韓公之龍潭歐公之天門泉范公之三醉石皆不
B24n0141_p0860b14║能以一日窮今之遊者一㝛少林輿而過太室之前
B24n0141_p0860b15║至嵩廟天中閣倚欄一觀歸而向人曰吾已盡嵩山
B24n0141_p0860b16║矣是尚未觀其膚也東行里許天昏黑不可得舊道
B24n0141_p0860b17║從者曰從野猪坡下稍近但嶮耳余笑曰嵩山無嶮
B24n0141_p0860b18║乃杖策行崎崖中約十五里至山足是日曉出城未
B24n0141_p0861a01║至門百步許見城外有白煙突起以為爆煙也頃之
B24n0141_p0861a02║忽化為環大可數圍直入雲際不滅者久之
B24n0141_p0861a03║嵩遊第五
B24n0141_p0861a04║石淙非嵩也繫之嵩後者水從東澗注嵩之餘也曉
B24n0141_p0861a05║起見簷外絲雨頗不快倚軒瞻太室翠色若滴知非
B24n0141_p0861a06║雨候也馳而出東門纖塵不起翻以為樂過箕山望
B24n0141_p0861a07║許由塜雲片鱗鱗如欲坼至測景臺乃見日折而東
B24n0141_p0861a08║倚澗行山皆土阜甚舒緩將至石淙半里許漸聞水
B24n0141_p0861a09║聲及至一澗皆石如稠林之笋四顧不得寸膚不知
B24n0141_p0861a10║是石何時飛來轉盻之間向之土阜何處徙去也石
B24n0141_p0861a11║錯立波中布置獧巧四帀之山宜高則為峰為巘為
B24n0141_p0861a12║屏若約吾目使不外見其朴也中央之山宜平則為
B24n0141_p0861a13║砥為嶼若以供吾布席置酒之用也石之大者可坐
B24n0141_p0861a14║十許人小者可分棚角飲飛籌走兕近可手攬遠可
B24n0141_p0861a15║繩度也當澗之衝列三峰以拒水水漱其根如甕如
B24n0141_p0861a16║齒斜飛正射交注潭中激以觀其怒也遶石皆㴱潭
B24n0141_p0861a17║幽冷如黛渟以觀其色也至澗之下流石忽自夾兩
B24n0141_p0861a18║崖青壁削立長可十餘丈水至此如匹練所以蓄其
B24n0141_p0861b01║浩瀚逸其奔放也石之麗在壁水之麗在峽踞中央
B24n0141_p0861b02║欣然以喜或黯然以悲因其細而思其大因其所僅
B24n0141_p0861b03║存者而思其所久亡者油油然興好古之懷津津然
B24n0141_p0861b04║行復古之事比閭族黨則而象之有不知其所以然
B24n0141_p0861b05║而然者請始終以醫喻此則子前所云節宣調適和
B24n0141_p0861b06║其榮衛暢其精神時矣作存古書院記
B24n0141_p0861b07║序
B24n0141_p0861b08║贈潤上人住持少林寺序李維楨（陝西右布政使）
B24n0141_p0861b09║余自通籍以來抗塵容而走俗狀者六年矣意稍稍
B24n0141_p0861b10║倦游若禽鹿苦羈紲必長林豐草然後為快也而釋
B24n0141_p0861b11║氏者流性獨愛蓮華以謂是出汙泥而不滓故其宮
B24n0141_p0861b12║室啟處食飲衣服非一無藉於世之人而徽纏有所
B24n0141_p0861b13║不能糾垢氛有所不能染無論上乘即其下者亦得
B24n0141_p0861b14║以宴然各適其志而無患私心蓋竊好之有浮屠法
B24n0141_p0861b15║空者與余游余楚人法空亦楚人也聽其析義持論
B24n0141_p0861b16║未嘗不跫然大喜如空谷之聞足音已復涊然汗下
B24n0141_p0861b17║浹踵媿無能舍所學而從彼而日以其身行乎憂患
B24n0141_p0861b18║之途莫之返也久之法空為余言其同學幻休常潤
B24n0141_p0862a01║者知見精確道行清苦今且拜少林寺住持行矣而
B24n0141_p0862a02║徵文於余以為贈余聞佛之道一也漢魏而下三藏
B24n0141_p0862a03║諸師教人以防過絕非由身逹心以入於道謂之曰
B24n0141_p0862a04║律其功在約身而先立戒齊梁而下天台諸宗教人
B24n0141_p0862a05║以由經發解由解趨行以入於道謂之曰講其功在
B24n0141_p0862a06║約心而先立慧逹磨而下教人以不立文字直下見
B24n0141_p0862a07║性以入於道謂之曰禪其功在約性而先立定三者
B24n0141_p0862a08║殊塗同歸大都以禪為至而少林者逹磨之所從入
B24n0141_p0862a09║禪也遺蹟真詮往往而在今處其地踐其事其所為
B24n0141_p0862a10║設教者將何塗之從乎少林為域內巨剎緇衲之倫
B24n0141_p0862a11║聚處者以千數皆俛首聽命於住持而賓客之還往
B24n0141_p0862a12║錢穀之出納公私旁午亦無異乎宦遊者之鹿鹿也
B24n0141_p0862a13║幻休故傳小山心印果能視喧寂華素平等一相無
B24n0141_p0862a14║親疎彼此乎其或六塵宰於外四蘊結於中與夫富
B24n0141_p0862a15║貴利達之徒異名而同嗜乎脫有之其不為珠林寶
B24n0141_p0862a16║地之羞者鮮矣余未登彼岸而與幻休素不相習幻
B24n0141_p0862a17║休家在南昌進賢南昌有二太史張明成鄧汝德者
B24n0141_p0862a18║㴱於幻休之學者也余與明成約旦晚謝病歸將為
B24n0141_p0862b01║太和南嶽之游暇則登嵩山謁少林以求真際所詣
B24n0141_p0862b02║幻休儻有得異日幸以語我
B24n0141_p0862b03║贈無言道公慈惠道塲徹座還山序
B24n0141_p0862b04║丘禾實（翰林檢討）
B24n0141_p0862b05║西方之學初未嘗有宗教之分也自曹溪妙契掃却
B24n0141_p0862b06║一切語言文字而宗始分宗非利根不契非密證不
B24n0141_p0862b07║顯非時節因緣不至單傳直指兩人莫逆譬之紀昌
B24n0141_p0862b08║飛衛相遇而射於道勢無並勝卒之矢鋒相觸墜於
B24n0141_p0862b09║地而塵不揚故宗者徹則俱徹鋒相觸而不覺迷則
B24n0141_p0862b10║總迷矢集身而不知夫宗何易言之也末法以來宗
B24n0141_p0862b11║門漸寂即有所傳又皆即言語文字而衍之夫衍之
B24n0141_p0862b12║紙上與了之胸中何翅千里舉前人口中珠似人在
B24n0141_p0862b13║在皆寶然覓之非吾家物如童子塵飰塗𦎟非不快
B24n0141_p0862b14║意不可言飽夫宗何易言之也少林為震旦初明之
B24n0141_p0862b15║地宗風之盛千載一日嗣其傳者於今為無言禪師
B24n0141_p0862b16║師之言曰言者疑之府也無者執之根也然與疑人
B24n0141_p0862b17║無寧執我以此字曰無言夫師欲無言寧不謂利根
B24n0141_p0862b18║不值棒喝無施乎正為棒喝無施庶幾藉大善知識
B24n0141_p0863a01║金口而木舌故師之所不能言者師無以言為若人
B24n0141_p0863a02║所為即師言者師不得辭言也余素聞師名無繇一
B24n0141_p0863a03║至少林叩之頃以慈慧壇陳中貴昇之迎杖錫來京
B24n0141_p0863a04║闡宗風於慈慧禪林凡六閱月嗟乎此師所為不得
B24n0141_p0863a05║辭言者乎予觀林公慧遠之流造詣㴱至不可涯涘
B24n0141_p0863a06║然機鋒所觸有不能忘師非其人乎師闡義不遺餘
B24n0141_p0863a07║力然所契合常在不言之際如巧斵輪不在䂓矩如
B24n0141_p0863a08║善命中不在彀率顧學者機緣未至率以耳食或者
B24n0141_p0863a09║矢集身而不知耳余始憶師必豪舉者既而見之恂
B24n0141_p0863a10║恂如也由此以觀師雖不能辭言亦何嘗有言乎但
B24n0141_p0863a11║自了了寧忌紙上前人口中珠安在非大眾家常茶
B24n0141_p0863a12║飰學者第驗往歸時實耶虛耶當知師之不以塵飰
B24n0141_p0863a13║塗𦎟遇世也先是陳中貴既赴少林迎師上忽有所
B24n0141_p0863a14║震怒逮者十人中貴與焉已而聞中貴行寔以師乃
B24n0141_p0863a15║嘉歎併九人宥之嗟夫中貴之願力方䖍而師之慈
B24n0141_p0863a16║航已度及十人矣何論法雲廣覆一月普現言下省
B24n0141_p0863a17║悟者寧有量哉法願既畢師覓故錫還山至尊前後
B24n0141_p0863a18║錫予漠然不與獨中貴等欲以余言為贈余告之曰
B24n0141_p0863b01║爾師隨緣度世執心頓化然言與言不言與不言其
B24n0141_p0863b02║意安在爾不能往受棒喝而欲以余言為師贅龐乎
B24n0141_p0863b03║師聞之一笑
B24n0141_p0863b04║碑銘
B24n0141_p0863b05║嵩山少林寺禪師道公碑銘
B24n0141_p0863b06║董其昌（湖廣提學副使）
B24n0141_p0863b07║佛者凡夫之覺者也凡夫以不覺故身口意為三業
B24n0141_p0863b08║佛以覺故在身為律在口為經在意為禪禪之於佛
B24n0141_p0863b09║焉近矣而不足以傳佛之心若夫震旦之少林其西
B24n0141_p0863b10║竺之靈山乎故海內之名藍淨剎曰律寺曰講寺曰
B24n0141_p0863b11║禪寺而少林得稱祖庭其高僧尊㝛曰律師曰法師
B24n0141_p0863b12║曰禪師而少林得稱宗師雖世諦流布乎亦非諸方
B24n0141_p0863b13║所敢望矣其祖逹磨而宗曹洞何也蓋自藥山雲巖
B24n0141_p0863b14║以寶鏡三昧羽翼別傳而价寂二公立為五位君臣
B24n0141_p0863b15║正偏回互之旨開無門之門施出楔之楔所以提綱
B24n0141_p0863b16║宗揀魔異者視諸家為獨密故五宗皆法王也而周
B24n0141_p0863b17║過其曆時惟曹洞少林之於曹洞亦猶魯之秉周禮
B24n0141_p0863b18║也宗則言路絕矣其舉揚頌古若雪竇圜悟天童投
B24n0141_p0864a01║子之評唱又何也契經不云乎麤言及細語皆歸第
B24n0141_p0864a02║一義良以情封則棒喝皆接響見瞥則回互無停機
B24n0141_p0864a03║上士以之契同下士以之憤悱故頌古非洞宗也而
B24n0141_p0864a04║洞宗寄也吁初祖懸絲之記亦可念也已自唐以來
B24n0141_p0864a05║代推一人主持法席二十五代為幻休休公得法子
B24n0141_p0864a06║以百數道公為最休公沒諸龍象眾欲以事休公者
B24n0141_p0864a07║事之公固讓不敢應浮沈雲水者十有四年法堂草
B24n0141_p0864a08║㴱宗徒雨散於是登封令請於宗伯循故事署公住
B24n0141_p0864a09║持少林時則皇帝萬曆壬辰之十月也師自領眾以
B24n0141_p0864a10║來十有七載戒行冰潔機辨泉流或升堂普說或入
B24n0141_p0864a11║室小參莫不摧彼疑城登之覺岸明鏡屢照而不疲
B24n0141_p0864a12║洪鐘待叩而輒應典刑卓爾清䂓肅然作賓王家名
B24n0141_p0864a13║動京闕於是有貝葉之藏五銖之衣精鏐出於尚方
B24n0141_p0864a14║綖功傳於中使瓔珞供養金湯護持固以續諸祖之
B24n0141_p0864a15║慧命亦以廣聖主之福田者矣師雖心冥一乘而行
B24n0141_p0864a16║崇六度諸所檀施斥脩漏因其居也有幻出之寶坊
B24n0141_p0864a17║其遊也有隨身之香積頃者飛錫山海瞠目雲霄欲
B24n0141_p0864a18║得人而傳衣乃處隂而息影曰吾將面壁老矣少林
B24n0141_p0864b01║之開堂者必有記師之上足通慧等屬不佞昌記之
B24n0141_p0864b02║憶師昔為休公謁文故宮保陸文定公時惟不佞昌
B24n0141_p0864b03║與徵士陳繼儒皆締蓮社之交徵栢亭之義廿年心
B24n0141_p0864b04║許今始酬因爾師名正道字無言洪都新建胡氏子
B24n0141_p0864b05║父永泰母楊氏初祝髮於上藍寺璘和尚年二十從
B24n0141_p0864b06║知休禪師受禪那大旨居南嶽淨缾厓不甚契乃謁
B24n0141_p0864b07║遜菴於樹屏聽法於東巖大方受戒於無盡徧參諸
B24n0141_p0864b08║方至少林而得法於幻公幻公陞座問如何是洞上
B24n0141_p0864b09║家風幻公曰月下三花樹峰前雙桂枝又問曰和尚
B24n0141_p0864b10║還別有麼曰惟此一事實師於言下大悟即呈偈曰
B24n0141_p0864b11║雲攢峰頂月鎖幽巖木人拊掌石女舒顏休公印可
B24n0141_p0864b12║賛之以偈蓋許為人天師云系之銘曰嵩高少室天
B24n0141_p0864b13║地之中大乘氣象鬱鬱蔥蔥破顏末會面壁真風祖
B24n0141_p0864b14║佛非殊惟變乃通（其一）般若無知靈光不昧如清凉池
B24n0141_p0864b15║如大火聚直下便是擬向即背奇哉眾生具如來慧
B24n0141_p0864b16║（其二）五家宗旨如世畫師虛空可拈丹青不施泥牛月
B24n0141_p0864b17║吼木馬風嘶不居空刦不落今時（其三）爰有道公僧中
B24n0141_p0864b18║之傑傳涅槃心吐廣長舌雙桂開敷三花屹嵲一代
B24n0141_p0865a01║時教永存珉碣
B24n0141_p0865a02║達磨頌馮時可
B24n0141_p0865a03║西方何來東土何往折蘆無著影壁有像而虛虛身
B24n0141_p0865a04║而實實相小果不希漏因不獎廓然無聖寧有伎倆
B24n0141_p0865a05║心境圓通神變惚恍以上乘機解下褪網誰折誰影
B24n0141_p0865a06║而不能想
B24n0141_p0865a07║又
B24n0141_p0865a08║來自天竺去向蔥嶺何去何來是形是影不來不去
B24n0141_p0865a09║無動無靜面壁行腳即心生境面誰腳誰即心除境
B24n0141_p0865a10║三行理超六宗法屏大乘氣象茫茫孰省
B24n0141_p0865a11║達磨賛陸樹聲（禮部尚書）
B24n0141_p0865a12║竺土東來有何本據默望隈巖明中顯異撥草瞻風
B24n0141_p0865a13║當機不契潦倒西歸失𨚫隻履饒他不涉程途惹起
B24n0141_p0865a14║風波滿地
B24n0141_p0865a15║少林寺戒壇銘跋王世貞（南京刑部尚書）
B24n0141_p0865a16║少林戒壇銘開元三年為學生張傑書當是時傑應
B24n0141_p0865a17║尚少且不以書名而筆法老成乃爾又時未盡習帝
B24n0141_p0865a18║書故猶有瘦勁意
B24n0141_p0865b01║唐文皇告少林寺書跋王世貞
B24n0141_p0865b02║文皇圍洛城時以少林寺僧建功遣使致書存問且
B24n0141_p0865b03║為護持之書法不甚工而亦不俗當是幕僚筆內世
B24n0141_p0865b04║民二字行草是親押耳首有開元神武皇帝書後人
B24n0141_p0865b05║所妄加也今少林寺僧猶以白棓高天下豈佛教所
B24n0141_p0865b06║謂護法者其時已爾耶
B24n0141_p0865b07║少林寺靈運禪師碑跋王世貞
B24n0141_p0865b08║靈運碑者唐崔琪撰末云聖善寺沙門勒下殘缺二
B24n0141_p0865b09║字當時僧書耳文淺陋不足道書法絕類聖教無一
B24n0141_p0865b10║筆不似後世傾側偃臥以取恣態者其人材雖足稱
B24n0141_p0865b11║要之有愧於此髠也
B24n0141_p0865b12║裴漼少林寺碑跋王世貞
B24n0141_p0865b13║裴懿公漼書少林寺碑開元十六年建又在嵩山而
B24n0141_p0865b14║金石錄不載何也裴少時負文筆號霹靂手而雅不
B24n0141_p0865b15║以八法名此碑辭至沓拖不可讀而書頗秀勁多媚
B24n0141_p0865b16║態得非時代為之耶傳不載階封此書銀青光祿大
B24n0141_p0865b17║夫正平縣子亦可補傳之闕
B24n0141_p0865b18║雪菴茶榜跋王世貞
B24n0141_p0866a01║元僧溥光書茶榜其辭紫方袍底語耳不得禪悅真
B24n0141_p0866a02║味書法風骨頗遒勁略具顏柳及睂山豫章結法惜
B24n0141_p0866a03║胸中無卍字骨令天趣流動筆端結習未忘超灑不
B24n0141_p0866a04║足所書官學士後贈司徒唐不空三藏且爾胡俗無
B24n0141_p0866a05║足怪也
B24n0141_p0866a06║書雷轟道安禪師碑事傅梅
B24n0141_p0866a07║戒壇院西南荒壟中有開元十五年碑隸書額唐嵩
B24n0141_p0866a08║山故道安禪師碑九字有古法首行廣平宋儋撰兼
B24n0141_p0866a09║書文尚可讀字行書遒勁多骨而風致超逸出李北
B24n0141_p0866a10║海上末云建塔僧破竈下損一字袁中郎謂為神僧
B24n0141_p0866a11║破竈墮予細辨損處下從木不似墮字豈嵩山有兩
B24n0141_p0866a12║稱破竈者乎可疑也一日予命人搨得五本歸燈下
B24n0141_p0866a13║展玩心口自語儋不以書名筆法精絕乃爾明發當
B24n0141_p0866a14║多搨以傳久之甫就枕聞風雷聲大作平旦雨霽廵
B24n0141_p0866a15║役來告云夜半前碑雷轟碎矣異哉萬曆庚戌七月
B24n0141_p0866a16║六日也向疑李邕嵩嶽寺碑為寺僧所瘞予欲具三
B24n0141_p0866a17║百人餱糧勒十日限大索土中歲儉未果今乃知此
B24n0141_p0866a18║物鬼神所秘非人力可致也遂已之並記於此
B24n0141_p0866b01║
B24n0141_p0866b02║
B24n0141_p0866b03║
B24n0141_p0866b04║
B24n0141_p0866b05║
B24n0141_p0866b06║
B24n0141_p0866b07║
B24n0141_p0866b08║
B24n0141_p0866b09║嵩書卷之二十二終
B24n0141_p0866b10║嵩書後序
B24n0141_p0866b11║嵩書者宇宙間必不可無之書也周官天
B24n0141_p0866b12║子有內史外史內史掌敘事之灋受納訪
B24n0141_p0866b13║以詔王聽治外史掌四方之志及三皇五
B24n0141_p0866b14║帝之書惟時列國無私史其國中之事志
B24n0141_p0866b15║而藏於王室即史也故天子時廵以察之
B24n0141_p0866b16║皇華使又比而奏之上以此同文下以此
B24n0141_p0866b17║攷政於四方之掌故若無藉焉至杞宋無
B24n0141_p0867a01║徵宣尼致嘆則三代而後文獻之𨵿大也
B24n0141_p0867a02║况名山大川為天地陰陽之會帝王望秩
B24n0141_p0867a03║之所神聖賢哲孕毓之區仙釋靈異之所
B24n0141_p0867a04║託財用之所出禮樂名物之所興固可委
B24n0141_p0867a05║諸草莽為古今來一大缺政哉文獻之謂
B24n0141_p0867a06║何此吾邢傅元鼎先生嵩書所繇成也先
B24n0141_p0867a07║生居嵩五載始至治盜二年救荒三年城
B24n0141_p0867a08║城百廢修舉四民順化嵩人社而稷之而
B24n0141_p0867a09║先生精神不與也語曰用志不分乃凝於
B24n0141_p0867a10║神則嵩之有書也先生之精神為之也嵩
B24n0141_p0867a11║於古為外方地亦曰泰室亦曰崈高書成
B24n0141_p0867a12║而弁以嵩者尊嶽也王者法天而立極星
B24n0141_p0867a13║野者以辨風雨災祥天氣與地氣通也先
B24n0141_p0867a14║王體國經野所以重人事也故首書之也
B24n0141_p0867a15║山自二室三臺五乳而外即一峰一巒一
B24n0141_p0867a16║拳石一抔土必以大書經之而小書緯之
B24n0141_p0867b01║也嵩之甲天下者山也故書不厭詳也惟
B24n0141_p0867b02║水亦然故潁洧㶏休而外即谿澗陂堰之
B24n0141_p0867b03║必疏其支而窮其委也建置有𨵿於嵩者
B24n0141_p0867b04║頺垣圮蹟遺宮夜臺之無遺焉其無𨵿於
B24n0141_p0867b05║嵩者雖麗弗書也故編戶履畞畞之不具舉
B24n0141_p0867b06║也志嵩非志邑也書宸望者秩祀祭告以
B24n0141_p0867b07║禮陰而禮陽也籩豆之事則有司存非守
B24n0141_p0867b08║土責而誰責也其生於嵩而書之者其事
B24n0141_p0867b09║嵩其人嵩也其仕於嵩隱於嵩而書之者
B24n0141_p0867b10║其人非嵩其事嵩也其它有其人無其事
B24n0141_p0867b11║與有其事逸其人者之寧退弗書傳信不
B24n0141_p0867b12║傳疑也示不敢濫也有記載而無褒譏者
B24n0141_p0867b13║褒譏史事也示不敢僭也仙籍禪宗之不
B24n0141_p0867b14║外焉者騰光吐圖皆休禎也非以是為其
B24n0141_p0867b15║異也而志之也金石丹砂草木鳥獸凡為
B24n0141_p0867b16║嵩之所有即非書之所無者乃成其為嵩
B24n0141_p0868a01║也陰陽之會鬼神所憑其間奇靈幽怪上
B24n0141_p0868a02║林子虛所不載而亦載之也神道設教聖
B24n0141_p0868a03║人所不廢也詩首大雅而文𫟍首宸翰也
B24n0141_p0868a04║以正始也以化成天下也而自著附焉者
B24n0141_p0868a05║書先生自書以明謙也考證必本之六經
B24n0141_p0868a06║而叅以史者正經也君子反經而已經正
B24n0141_p0868a07║則庶民興也為篇十有三為卷二十有二
B24n0141_p0868a08║而或以為博焉而或以為文焉者非先生
B24n0141_p0868a09║意也先生固慎於選言者也它日先生入
B24n0141_p0868a10║為司寇郎默定大獄以靖非常讞晉獄牒
B24n0141_p0868a11║為近代法家所無先生每語人曰吾得之
B24n0141_p0868a12║為令者多也志不忘嵩也迨忌者中之先
B24n0141_p0868a13║生不為白曰執嵩之人而問之可也然則
B24n0141_p0868a14║嵩之有先生也猶地之有高也先生之有
B24n0141_p0868a15║是書也猶嵩之有先生也地與獻與文則
B24n0141_p0868a16║天下之三重也大以經天地遠以翼聖真
B24n0141_p0868b01║上以贊
B24n0141_p0868b02║帝業下以俟來學日月為昭陵谷爭久孔
B24n0141_p0868b03║子曰天之未喪斯文也孟子曰予豈好辨
B24n0141_p0868b04║哉予不得已也先生曰予亦囿於天道而
B24n0141_p0868b05║不能自已也小子和退而志曰嵩書者宇
B24n0141_p0868b06║宙間必不可無之書也
B24n0141_p0868b07║里社後學王履和仲美識