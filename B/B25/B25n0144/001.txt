B25n0144_p0291a01║
B25n0144_p0291a02║目錄
B25n0144_p0291a03║
B25n0144_p0291a04║
B25n0144_p0291a05║
B25n0144_p0291a06║祖堂集序　泉州招慶寺主淨修禪師文僜述二九九
B25n0144_p0291a07║海東新開印版記　沙門釋　匡俊記二九九
B25n0144_p0291a08║上名次第二九九
B25n0144_p0291a09║
B25n0144_p0291a10║祖堂集卷第一
B25n0144_p0291a11║　第一毗婆尸佛三〇二
B25n0144_p0291a12║　第二尸棄佛三〇二
B25n0144_p0291a13║　第三毗舍浮佛三〇二
B25n0144_p0291a14║　第四拘留孫佛三〇二
B25n0144_p0291a15║　第五拘那含牟尼佛三〇二
B25n0144_p0291a16║　第六迦葉佛三〇三
B25n0144_p0291a17║　第七釋迦牟尼佛三〇三
B25n0144_p0291a18║　第一祖大迦葉尊者三一二
B25n0144_p0291a19║　第二祖阿難尊者三一五
B25n0144_p0291a20║　第三祖商那和修尊者三一六
B25n0144_p0291a21║　第四祖優婆鞠多尊者三一七
B25n0144_p0291b01║　第五祖提多迦尊者三一八
B25n0144_p0291b02║　第六祖彌遮迦尊者三一八
B25n0144_p0291b03║　第七祖婆須密尊者三一九
B25n0144_p0291b04║　第八祖佛陀難提尊者三一九
B25n0144_p0291b05║　第九祖伏馱密多尊者三二〇
B25n0144_p0291b06║　第十祖脅尊者三二一
B25n0144_p0291b07║　第十一祖富那耶奢尊者三二一
B25n0144_p0291b08║　第十二祖馬鳴尊者三二二
B25n0144_p0291b09║　第十三祖毗羅尊者三二二
B25n0144_p0291b10║　第十四祖龍樹尊者三二二
B25n0144_p0291b11║　第十五祖迦那提婆尊者三二二
B25n0144_p0291b12║　第十六祖羅睺羅尊者三二三
B25n0144_p0291b13║
B25n0144_p0291b14║祖堂集卷第二
B25n0144_p0291b15║　第十七祖僧伽難提尊者三二四
B25n0144_p0291b16║　第十八祖伽耶舍多尊者三二四
B25n0144_p0291b17║　第十九祖鳩摩羅多尊者三二五
B25n0144_p0291b18║　第二十祖闍夜多尊者三二五
B25n0144_p0291b19║　第二十一祖婆修盤頭尊者三二六
B25n0144_p0291b20║　第二十二祖摩拏羅尊者三二七
B25n0144_p0291b21║　第二十三祖鶴勒尊者三二七
B25n0144_p0292a01║　第二十四祖師子尊者三二七
B25n0144_p0292a02║　第二十五祖婆舍斯多尊者三二八
B25n0144_p0292a03║　第二十六祖不如密多尊者三二九
B25n0144_p0292a04║　第二十七祖般若多羅尊者三二九
B25n0144_p0292a05║　第二十八祖菩提達摩和尚三三〇
B25n0144_p0292a06║　第二十九祖師慧可禪師三三七
B25n0144_p0292a07║　第三十祖僧璨三三九
B25n0144_p0292a08║　第三十一祖道信和尚三三九
B25n0144_p0292a09║　第三十二祖弘忍和尚三四〇
B25n0144_p0292a10║　第三十三祖惠能和尚三四三
B25n0144_p0292a11║
B25n0144_p0292a12║祖堂集卷第三
B25n0144_p0292a13║　牛頭和尚三四九
B25n0144_p0292a14║　鶴林和尚三五一
B25n0144_p0292a15║　先徑山和尚三五一
B25n0144_p0292a16║　鳥窠和尚三五二
B25n0144_p0292a17║　懶瓚和尚三五二
B25n0144_p0292a18║　老安國師三五三
B25n0144_p0292a19║　騰騰和尚三五三
B25n0144_p0292a20║　破灶墮和尚三五四
B25n0144_p0292a21║　靖居和尚三五四
B25n0144_p0292b01║　荷澤和尚三五四
B25n0144_p0292b02║　慧忠國師三五五
B25n0144_p0292b03║　崛多三藏三六三
B25n0144_p0292b04║　智策和尚三六三
B25n0144_p0292b05║　司空山本淨和尚三六四
B25n0144_p0292b06║　一宿覺和尚三六八
B25n0144_p0292b07║　懷讓和尚三六九
B25n0144_p0292b08║
B25n0144_p0292b09║祖堂集卷第四
B25n0144_p0292b10║　石頭和尚三七二
B25n0144_p0292b11║　耽源和尚三七六
B25n0144_p0292b12║　天皇和尚三七六
B25n0144_p0292b13║　尸梨和尚三七七
B25n0144_p0292b14║　丹霞和尚三七七
B25n0144_p0292b15║　招提和尚三八二
B25n0144_p0292b16║　藥山和尚三八二
B25n0144_p0292b17║
B25n0144_p0292b18║祖堂集卷第五
B25n0144_p0292b19║　大顛和尚三九一
B25n0144_p0292b20║　長髭和尚三九二
B25n0144_p0292b21║　龍潭和尚三九三
B25n0144_p0293a01║　翠微和尚三九四
B25n0144_p0293a02║　雲嵒和尚三九五
B25n0144_p0293a03║　華亭和尚三九九
B25n0144_p0293a04║　椑樹和尚四〇一
B25n0144_p0293a05║　道吾和尚四〇二
B25n0144_p0293a06║　三平和尚四〇四
B25n0144_p0293a07║　石室和尚四〇五
B25n0144_p0293a08║　德山和尚四〇六
B25n0144_p0293a09║
B25n0144_p0293a10║祖堂集卷第六
B25n0144_p0293a11║　投子和尚四〇九
B25n0144_p0293a12║　草堂和尚四一二
B25n0144_p0293a13║　神山和尚四一四
B25n0144_p0293a14║　洞山和尚四一五
B25n0144_p0293a15║　漸源和尚四二六
B25n0144_p0293a16║　石霜和尚四二六
B25n0144_p0293a17║
B25n0144_p0293a18║祖堂集卷第七
B25n0144_p0293a19║　夾山和尚四三〇
B25n0144_p0293a20║　巖頭和尚四三五
B25n0144_p0293a21║　雪峰和尚四四〇
B25n0144_p0293b01║
B25n0144_p0293b02║祖堂集卷第八
B25n0144_p0293b03║　雲居和尚四四九
B25n0144_p0293b04║　欽山和尚四五四
B25n0144_p0293b05║　中山和尚四五四
B25n0144_p0293b06║　曹山和尚四五五
B25n0144_p0293b07║　華嚴和尚四六二
B25n0144_p0293b08║　本仁和尚四六三
B25n0144_p0293b09║　青林和尚四六三
B25n0144_p0293b10║　疏山和尚四六五
B25n0144_p0293b11║　龍牙和尚四六六
B25n0144_p0293b12║　幽棲和尚四六八
B25n0144_p0293b13║　上藍和尚四六八
B25n0144_p0293b14║
B25n0144_p0293b15║祖堂集卷第九
B25n0144_p0293b16║　落浦和尚四六九
B25n0144_p0293b17║　盤龍和尚四七三
B25n0144_p0293b18║　逍遙和尚四七三
B25n0144_p0293b19║　先洞安和尚四七四
B25n0144_p0293b20║　黃山和尚四七四
B25n0144_p0293b21║　韶山和尚四七五
B25n0144_p0294a01║　棲賢和尚四七五
B25n0144_p0294a02║　大光和尚四七五
B25n0144_p0294a03║　肥田伏禪師四七六
B25n0144_p0294a04║　涌泉和尚四七七
B25n0144_p0294a05║　南際和尚四七七
B25n0144_p0294a06║　雲蓋和尚四七八
B25n0144_p0294a07║　九峰和尚四七八
B25n0144_p0294a08║　南嶽玄泰和尚四八二
B25n0144_p0294a09║　寶蓋和尚四八三
B25n0144_p0294a10║　玄泉彥和尚四八三
B25n0144_p0294a11║　烏巖和尚四八三
B25n0144_p0294a12║　靈巖和尚四八三
B25n0144_p0294a13║　羅山和尚四八四
B25n0144_p0294a14║
B25n0144_p0294a15║祖堂集卷第十
B25n0144_p0294a16║　玄沙和尚四八七
B25n0144_p0294a17║　長生和尚四九〇
B25n0144_p0294a18║　鵝湖和尚四九一
B25n0144_p0294a19║　大普和尚四九一
B25n0144_p0294a20║　鏡清和尚四九一
B25n0144_p0294a21║　翠巖和尚四九六
B25n0144_p0294b01║　報恩和尚四九七
B25n0144_p0294b02║　化度和尚四九七
B25n0144_p0294b03║　鼓山和尚四九七
B25n0144_p0294b04║　隆壽和尚四九八
B25n0144_p0294b05║　安國和尚四九八
B25n0144_p0294b06║　長慶和尚五〇一
B25n0144_p0294b07║
B25n0144_p0294b08║祖堂集卷第十一
B25n0144_p0294b09║　保福和尚五〇七
B25n0144_p0294b10║　雲門和尚五一四
B25n0144_p0294b11║　齊雲和尚五一六
B25n0144_p0294b12║　永福和尚五一九
B25n0144_p0294b13║　福清和尚五一九
B25n0144_p0294b14║　潮山和尚五二〇
B25n0144_p0294b15║　惟勁禪師五二〇
B25n0144_p0294b16║　越山鑒真大師五二一
B25n0144_p0294b17║　睡龍和尚五二一
B25n0144_p0294b18║　佛日和尚五二三
B25n0144_p0294b19║　水西南臺和尚五二三
B25n0144_p0294b20║　中曹山和尚五二三
B25n0144_p0294b21║　金峰和尚五二四
B25n0144_p0295a01║　鹿門和尚五二四
B25n0144_p0295a02║
B25n0144_p0295a03║祖堂集卷第十二
B25n0144_p0295a04║　荷玉和尚五二五
B25n0144_p0295a05║　育王和尚五二六
B25n0144_p0295a06║　紫陵和尚五二七
B25n0144_p0295a07║　長興和尚五二七
B25n0144_p0295a08║　報慈和尚五二七
B25n0144_p0295a09║　後疏山和尚五二七
B25n0144_p0295a10║　禾山和尚五二八
B25n0144_p0295a11║　寶峰和尚五三五
B25n0144_p0295a12║　光睦和尚五三五
B25n0144_p0295a13║　同安和尚五三五
B25n0144_p0295a14║　氻潭和尚五三六
B25n0144_p0295a15║　後雲蓋和尚五三六
B25n0144_p0295a16║　黃龍和尚五三六
B25n0144_p0295a17║　龍光和尚五三七
B25n0144_p0295a18║　龍迴和尚五三八
B25n0144_p0295a19║　清平和尚五三九
B25n0144_p0295a20║　中塔和尚五三九
B25n0144_p0295a21║　仙宗和尚五四〇
B25n0144_p0295b01║
B25n0144_p0295b02║祖堂集卷第十三
B25n0144_p0295b03║　招慶和尚五四二
B25n0144_p0295b04║　報慈和尚五四六
B25n0144_p0295b05║　龍潭和尚五五一
B25n0144_p0295b06║　福先招慶和尚五五二
B25n0144_p0295b07║　山谷和尚五五六
B25n0144_p0295b08║
B25n0144_p0295b09║祖堂集卷第十四
B25n0144_p0295b10║　江西馬祖五五八
B25n0144_p0295b11║　大珠和尚五六三
B25n0144_p0295b12║　百丈政和尚五六四
B25n0144_p0295b13║　杉山和尚五六五
B25n0144_p0295b14║　茗溪和尚五六六
B25n0144_p0295b15║　石鞏和尚五六六
B25n0144_p0295b16║　紫玉和尚五六八
B25n0144_p0295b17║　南源和尚五六八
B25n0144_p0295b18║　百丈和尚五六九
B25n0144_p0295b19║　魯祖和尚五七四
B25n0144_p0295b20║　高城和尚五七五
B25n0144_p0295b21║　章敬和尚五七六
B25n0144_p0296a01║
B25n0144_p0296a02║祖堂集卷第十五
B25n0144_p0296a03║　西堂和尚五七八
B25n0144_p0296a04║　鵝湖和尚五七八
B25n0144_p0296a05║　伏牛和尚五七九
B25n0144_p0296a06║　盤山和尚五八〇
B25n0144_p0296a07║　麻谷和尚五八一
B25n0144_p0296a08║　鹽官和尚五八一
B25n0144_p0296a09║　五洩和尚五八二
B25n0144_p0296a10║　大梅和尚五八四
B25n0144_p0296a11║　永泰和尚五八五
B25n0144_p0296a12║　東寺和尚五八五
B25n0144_p0296a13║　鄧隱峰和尚五八七
B25n0144_p0296a14║　歸宗和尚五八七
B25n0144_p0296a15║　冷州和尚五九〇
B25n0144_p0296a16║　大同和尚五九二
B25n0144_p0296a17║　金牛和尚五九二
B25n0144_p0296a18║　龜洋和尚五九二
B25n0144_p0296a19║　陳禪師五九三
B25n0144_p0296a20║　黑澗和尚五九三
B25n0144_p0296a21║　閉魔巖和尚五九三
B25n0144_p0296b01║　龐居士五九三
B25n0144_p0296b02║
B25n0144_p0296b03║祖堂集卷第十六
B25n0144_p0296b04║　南泉和尚五九五
B25n0144_p0296b05║　溈山和尚六〇三
B25n0144_p0296b06║　黃蘗和尚六〇七
B25n0144_p0296b07║　西林操和尚六一〇
B25n0144_p0296b08║　古靈和尚六一〇
B25n0144_p0296b09║　石霜性空和尚六一一
B25n0144_p0296b10║
B25n0144_p0296b11║祖堂集卷第十七
B25n0144_p0296b12║　大慈和尚六一二
B25n0144_p0296b13║　福州西院和尚六一二
B25n0144_p0296b14║　處微和尚六一五
B25n0144_p0296b15║　雪岳陳田寺元寂禪師六一五
B25n0144_p0296b16║　東國桐裏和尚六一六
B25n0144_p0296b17║　東國實相和尚六一六
B25n0144_p0296b18║　東國慧目山和尚六一六
B25n0144_p0296b19║　公畿和尚六一六
B25n0144_p0296b20║　關南和尚六一七
B25n0144_p0296b21║　溟州𡼿山故通曉大師六一七
B25n0144_p0297a01║　普化和尚六一九
B25n0144_p0297a02║　嵩巖山聖住寺故兩朝國師六二〇
B25n0144_p0297a03║　天龍和尚六二一
B25n0144_p0297a04║　正原和尚六二一
B25n0144_p0297a05║　芙蓉和尚六二一
B25n0144_p0297a06║　岑和尚六二二
B25n0144_p0297a07║　白馬和尚六二八
B25n0144_p0297a08║　下堂和尚六二八
B25n0144_p0297a09║　雙峰和尚六二八
B25n0144_p0297a10║
B25n0144_p0297a11║祖堂集卷第十八
B25n0144_p0297a12║　趙州和尚六三〇
B25n0144_p0297a13║　紫胡和尚六三五
B25n0144_p0297a14║　陸亙太夫六三六
B25n0144_p0297a15║　仰山和尚六三六
B25n0144_p0297a16║
B25n0144_p0297a17║祖堂集卷第十九
B25n0144_p0297a18║　香巖和尚六五二
B25n0144_p0297a19║　徑山和尚六五八
B25n0144_p0297a20║　靈雲和尚六五九
B25n0144_p0297a21║　王敬初常侍六六〇
B25n0144_p0297b01║　臨濟和尚六六〇
B25n0144_p0297b02║　觀和尚六六二
B25n0144_p0297b03║　陳和尚六六三
B25n0144_p0297b04║　大隨和尚六六五
B25n0144_p0297b05║　靈樹和尚六六五
B25n0144_p0297b06║　嶢山和尚六六五
B25n0144_p0297b07║　道吾休和尚六六五
B25n0144_p0297b08║　俱胝和尚六六六
B25n0144_p0297b09║　勝光和尚六六六
B25n0144_p0297b10║　資福和尚六六六
B25n0144_p0297b11║
B25n0144_p0297b12║祖堂集卷第二十
B25n0144_p0297b13║　五冠山瑞雲寺和尚六六八
B25n0144_p0297b14║　米和尚六八〇
B25n0144_p0297b15║　寶壽和尚六八〇
B25n0144_p0297b16║　灌溪和尚六八〇
B25n0144_p0297b17║　興化和尚六八一
B25n0144_p0297b18║　後魯祖和尚六八一
B25n0144_p0297b19║　隱山和尚六八二
B25n0144_p0297b20║　興平和尚六八二
B25n0144_p0297b21║　米嶺和尚六八三
B25n0144_p0299a01║祖堂集序泉州招慶寺主淨修禪師文僜述
B25n0144_p0299a02║夫諸聖興來，曲收迷子。最上根器，悟密旨於鋒
B25n0144_p0299a03║鋩未兆之前；中下品流，省玄樞於機句已施之
B25n0144_p0299a04║後。根有利鈍，法無淺深。矧乎聖人雖利生而匪
B25n0144_p0299a05║生，聖人雖興化而寧化。苟或能所斯在，焉為利
B25n0144_p0299a06║齊之方？然遺半偈一言，蓋不得已而已。言教甚
B25n0144_p0299a07║布於寰海，條貫未位於師承。常慮水涸易生，烏
B25n0144_p0299a08║馬難辯。今則招慶有靜、筠二禪德，袖出近編古
B25n0144_p0299a09║今諸方法要，集為一卷，目之《祖堂集》。可謂珠玉
B25n0144_p0299a10║聯環，卷舒浩瀚；既得奉味，但覺神清。仍命余為
B25n0144_p0299a11║序，堅讓不獲，遂援毫直書。庶同道高仁，勿以譏
B25n0144_p0299a12║誚，乃錄云爾。
B25n0144_p0299a13║已上序文并《祖堂集》一卷，先行此土。爾後一卷
B25n0144_p0299a14║齊到。謹依具本，爰欲新開印版，廣施流傳，分為
B25n0144_p0299b01║二十卷。以此先寫七佛，次朡天竺二十七祖并
B25n0144_p0299b02║諸震旦六代，代有傍正，祖位次第，並以錄上。隨
B25n0144_p0299b03║其血脈，初後聯綿，昭穆之儀，有孫有嫡也。其纂
B25n0144_p0299b04║成，所以群英散說周覽於眼前，諸聖異言獲瞻
B25n0144_p0299b05║於卷內。今以沙門釋匡俊所冀：中華集者，永祛惜
B25n0144_p0299b06║法之痕，此界微曹，願學弘禪之美。深慚洞徹，乞
B25n0144_p0299b07║恕愆疣。一一上名次第如後：
B25n0144_p0299b08║第一毗婆尸佛，第二尸棄佛，第三毗舍浮佛，
B25n0144_p0299b09║第四拘留孫佛，第五拘那含佛，第六迦葉佛，
B25n0144_p0299b10║第七釋迦佛。第一大迦葉祖，（釋尊傳金襴袈裟，見在雞足山。令迦葉持
B25n0144_p0299b11║此衣，待彌勒出世分付此衣傳衣為信也。）第二阿難祖，第三商那和修，
B25n0144_p0299b12║第四優婆鞠多，第五提多迦，第六彌遮迦，
B25n0144_p0299b13║第七婆須密，第八佛陀難提，第九伏陀密多，
B25n0144_p0299b14║第十脅祖師，第十一富那夜奢，第十二馬鳴尊者，
B25n0144_p0300a01║第十三迦毗羅祖師，第十四龍樹祖師，第十五提婆祖師，
B25n0144_p0300a02║第十六羅睺羅。（已上七佛并西天十六祖。）（第一卷已畢。）第十七僧伽難提，
B25n0144_p0300a03║第十八伽耶舍多，第十九鳩摩羅，第二十闍夜多，
B25n0144_p0300a04║第二十一婆修盤頭，第二十二摩拏羅，第二十三鶴勒祖師，
B25n0144_p0300a05║第二十四師子比丘，第二十五婆舍斯多，第二十六不如密多，
B25n0144_p0300a06║第二十七般若多羅，第二十八初祖達摩，第二十九祖惠可，
B25n0144_p0300a07║第三十祖僧璨，第三十一祖道信，第三十二祖弘忍，
B25n0144_p0300a08║第三十三祖慧能。（已上天竺并震旦六代衣缽相傳事跡畢。）初祖傍出（道育、總持）。（第二卷畢。）
B25n0144_p0300a09║四祖下傍出：慧融第一，智嚴第二，慧方第三，法持第四，智威第五，
B25n0144_p0300a10║慧忠第六。前智威下出馬素和尚，馬素下出道欽和尚，道欽下出
B25n0144_p0300a11║鳥窠和尚。（已上九人，則空宗也。）五祖下傍出神秀和尚、安國師、道明和尚。
B25n0144_p0300a12║前神秀出普寂和尚，普寂下出懶瓚和尚。老安下出勝騰和尚、
B25n0144_p0300a13║坦然和尚、破灶墮。（已上八人，則北宗也。）六祖下出思和尚、荷澤和尚、
B25n0144_p0300a14║忠國師、崛多三藏、智策和尚、本淨和尚、一宿覺和尚、讓和尚。
B25n0144_p0300b01║（已上八人第四十一代。）（第三卷已畢。）思和尚下出石頭和尚，忠國師下出耽源和尚。
B25n0144_p0300b02║（已上二人四十二代。）石頭下出天皇和尚、尸利和尚、丹霞和尚、招提和尚、
B25n0144_p0300b03║藥山和尚、（第四卷已畢。）大顛和尚、長髭和尚。（已上七人四十三代。）天皇下出
B25n0144_p0300b04║龍潭和尚，丹霞下出翠微和尚，藥山下出雲巖和尚、華亭和尚、
B25n0144_p0300b05║椑樹和尚、道吾和尚。大顛下出三平和尚，長髭下出石室和尚。
B25n0144_p0300b06║（已上八人四十四代。）龍潭下出德山和尚。（第五卷已畢。）翠微下出投子和尚，
B25n0144_p0300b07║圓禪師下出宗密禪師，雲巖下出神山和尚、洞山和尚，道吾下出
B25n0144_p0300b08║漸源和尚、石霜和尚。（第六卷已畢。）花亭下出夾山和尚。（已上八人四十五代。）
B25n0144_p0300b09║德山下出巖頭和尚、雪峰和尚。（第七卷已畢。）洞山下出雲居和尚、
B25n0144_p0300b10║欽山和尚、中山和尚、曹山和尚、華嚴和尚、本仁和尚、青林和尚、
B25n0144_p0300b11║疏山和尚、龍牙和尚、幽棲和尚。夾山下出上藍和尚、（第八卷已畢。）
B25n0144_p0300b12║落浦和尚、盤龍和尚、逍遙和尚、洞安和尚、黃山和尚、韶山和尚。
B25n0144_p0300b13║石霜下出棲賢和尚、大光和尚、肥田和尚、涌泉和尚、南際和尚、
B25n0144_p0300b14║雲蓋和尚、九峰和尚、南嶽泰、寶蓋和尚。（已上二十八人四十六代。）巖頭下出
B25n0144_p0301a01║玄泉和尚、烏嵒和尚、靈嵒和尚、羅山和尚。（第九卷已畢。）雪峰下出
B25n0144_p0301a02║玄沙和尚、長生和尚、鵝湖和尚、大普和尚、鏡清和尚、翠嵒和尚、
B25n0144_p0301a03║報恩和尚、化度和尚、鼓山和尚、隆壽和尚、安國和尚、長慶和尚、
B25n0144_p0301a04║（第十卷已畢。）保福和尚、雲門和尚、齊雲和尚、永福和尚、福清和尚、
B25n0144_p0301a05║潮山和尚、惟勁和尚、越山和尚、睡龍和尚。雲居下出佛日和尚、
B25n0144_p0301a06║水西和尚。曹山下出仲曹山和尚、金峰和尚、鹿門和尚、（第十一卷已畢。）
B25n0144_p0301a07║荷玉和尚、育王和尚。華嚴下出紫陵和尚、長興和尚。龍牙下出
B25n0144_p0301a08║報慈和尚。疏山下出後疏山和尚。九峰下出禾山和尚、寶峰和尚、
B25n0144_p0301a09║光睦和尚、同安和尚、氻潭和尚。雲蓋下出後雲蓋。玄泉下出
B25n0144_p0301a10║黃龍和尚。羅山下出龍光和尚、龍迴和尚、清平和尚。玄沙下出
B25n0144_p0301a11║中塔和尚。（已上四十七人四十七代。）長慶下出仙宗和尚、（第十二卷已畢。）後招慶、
B25n0144_p0301a12║報慈和尚。保福下出龍潭和尚、福先招慶、山谷和尚。（已上五人四十八代。）
B25n0144_p0301a13║（第十三卷已畢。）（已上九十六人石頭下法孫，次辯江西下。）
B25n0144_p0301a14║六祖能大師下出讓和尚。（四十一代。）讓和尚下出馬祖。（四十二代。）馬祖下出
B25n0144_p0301b01║大珠和尚、百丈政、杉山和尚、茗溪和尚、石鞏和尚、紫玉和尚、
B25n0144_p0301b02║南源和尚、百丈和尚、魯祖和尚、高城和尚、章敬和尚、（第十四卷已畢。）
B25n0144_p0301b03║西堂和尚、鵝湖和尚、伏牛和尚、盤山和尚、麻谷和尚、鹽官和尚、
B25n0144_p0301b04║五洩和尚、大梅和尚、永泰和尚、東寺和尚、鄧隱峰、歸宗和尚、
B25n0144_p0301b05║汾州和尚、大同和尚、金牛和尚、龜洋和尚、陳禪師、黑澗和尚、
B25n0144_p0301b06║魔巖和尚、龐居士、（已上三十一人四十三代。）（第十五卷已畢。）南泉和尚。百丈下出
B25n0144_p0301b07║溈山和尚、黃蘗和尚、西林和尚、古靈和尚、性空和尚、（第十六卷已畢。）
B25n0144_p0301b08║大慈和尚、西院和尚。西堂下出處微和尚、海東陳田、海東桐裏、
B25n0144_p0301b09║海東實相。章敬下出海東慧旵、公畿和尚。鹽官下出關南和尚、
B25n0144_p0301b10║海東崛山。盤山下出普化和尚。麻浴下出海東聖住。大梅下出
B25n0144_p0301b11║天龍和尚。五洩下出正原和尚。歸宗下出芙蓉和尚。南泉下出
B25n0144_p0301b12║岑和尚、白馬和尚、下堂和尚、海東雙峰、（第十七卷已畢。）趙州和尚、
B25n0144_p0301b13║紫湖和尚、陸亙大夫。（已上二十七人四十四代。）溈山下出仰山和尚、（第十八卷已畢。）
B25n0144_p0301b14║香嚴和尚、鴻諲和尚、靈雲和尚、王敬初。黃蘗下出臨濟和尚、
B25n0144_p0302a01║觀和尚、陳和尚。西院下出大隨和尚、靈樹和尚、嶢山和尚。
B25n0144_p0302a02║開南下出道吾和尚。天龍下出俱胝和尚。紫湖下出勝光和尚。
B25n0144_p0302a03║（已上十四人四十五代也。）仰山下出資福和尚、（第十九卷已畢。）海東順之。王常侍下出
B25n0144_p0302a04║米和尚。臨濟下出寶壽和尚、灌溪和尚。（已上五人四十六代。）灌溪下出
B25n0144_p0302a05║後魯祖、隱山和尚、興平和尚、米嶺和尚。（第四十七代也。）（第二十卷已畢。）
B25n0144_p0302a06║海東新開印版《祖堂集》，現其本跡者二百五十三員，
B25n0144_p0302a07║并載於二十卷內。莫知跡者，不能具錄矣。
B25n0144_p0302a08║祖堂集卷第一
B25n0144_p0302a09║○第一毗婆尸佛，姓拘樓，剎利王種。父字槃裱，母
B25n0144_p0302a10║字槃頭末陀。所治國名剎末提。偈曰：
B25n0144_p0302a11║「身從無相中受生，喻如幻出諸形像。
B25n0144_p0302a12║幻人心識本來空，罪福皆空無所住。」
B25n0144_p0302a13║○第二尸棄佛，姓拘樓，剎利王種。父字阿輪拏，母
B25n0144_p0302a14║字婆羅訶越提。所治國名阿樓那和提。偈曰：
B25n0144_p0302b01║「起諸善法本是幻，造諸惡業亦是幻。
B25n0144_p0302b02║身如聚沫心如風，幻出無根無實性。」
B25n0144_p0302b03║○第三毗舍浮佛，姓拘樓，剎利王種。父字須波羅
B25n0144_p0302b04║提和。母字耶舍越提。所治國名阿耨憂摩。偈曰：
B25n0144_p0302b05║「假借四大以為身，心本無生因境有。
B25n0144_p0302b06║前境若無心亦無，罪福如幻起亦滅。」
B25n0144_p0302b07║○第四拘留孫佛，姓迦葉，婆羅門種。父字阿枝達
B25n0144_p0302b08║兜，母字隨舍迦。所治國名輪訶利提。偈曰：
B25n0144_p0302b09║「見身無實是見佛，了心如幻是了佛。
B25n0144_p0302b10║了得身心本性空，斯人與佛何殊別？」
B25n0144_p0302b11║○第五拘那含牟尼佛，姓迦葉，婆羅門種。父字耶
B25n0144_p0302b12║睒缽多，母字鬱多羅。所治國名差摩越提。偈曰：
B25n0144_p0302b13║「佛不見身知是佛，若實有知別無佛。
B25n0144_p0302b14║智者能知罪性空，坦然不懼於生死。」
B25n0144_p0303a01║○第六迦葉佛，姓迦葉，婆羅門種。父字阿技達耶
B25n0144_p0303a02║婆，母字檀明越提耶。所治國名波羅私。偈曰：
B25n0144_p0303a03║「一切眾生性清淨，從本無生無可滅。
B25n0144_p0303a04║即此身心是幻生，幻化之中無罪福。」
B25n0144_p0303a05║○第七釋迦牟尼佛，姓釋迦，剎利王種。父字閱頭
B25n0144_p0303a06║檀。母字摩訶摩耶。所治國名迦維羅衛。偈曰：
B25n0144_p0303a07║「幻化無因亦無生，皆則自然見如是。
B25n0144_p0303a08║諸法無非自化生，幻化無生無所畏。」
B25n0144_p0303a09║是釋迦佛者，即賢劫中第四佛也。三劫之中，初
B25n0144_p0303a10║千佛、花光佛為首，下至毗舍浮佛，於過去莊嚴劫
B25n0144_p0303a11║中而得成佛也。中千佛者，拘樓孫佛為首，下至
B25n0144_p0303a12║樓至如來，於現在賢劫中次第成佛也。後千佛
B25n0144_p0303a13║者，日光如來為首，下至須彌相佛，於未來星宿
B25n0144_p0303a14║劫中當得成佛也。賢劫初時，香水瀰滿，中有千
B25n0144_p0303b01║莖大蓮華，王其第四禪。觀見此瑞，遞相謂曰：「今
B25n0144_p0303b02║此世界若成，當有一千賢人出現於世。」是故，此
B25n0144_p0303b03║時名為賢劫。准《因果經》云：「釋迦如來未成佛時，為
B25n0144_p0303b04║大菩薩，名曰善慧，亦名忍辱。功行已滿，位登補
B25n0144_p0303b05║處，生兜率天，名曰聖善，亦曰護明。為諸天王說
B25n0144_p0303b06║補處行，亦於十方現身說法，期運將至，當下作
B25n0144_p0303b07║佛。覲諸國土何者處中，則知迦毗羅國最是地
B25n0144_p0303b08║之中矣。」故《本起經》云：「佛之威神，至尊至重，不生
B25n0144_p0303b09║邊地之傾斜也。此迦毗羅城，三千日月，乾坤之
B25n0144_p0303b10║中央也。往古諸佛，皆興於此。」《俱舍論》云：「剡浮洲
B25n0144_p0303b11║之中矣。」《山海經》云：「身毒之國，軒轅氏居之。」郭璞
B25n0144_p0303b12║註曰：「則中天竺也。彼土自分五天竺國，中天竺
B25n0144_p0303b13║國是天地之中。名既非邊，中義現矣。」《因果經》云：
B25n0144_p0303b14║「中天大夏種姓有四，謂剎利帝種、婆羅門種、毗
B25n0144_p0304a01║舍羅種、首陀種。剎利王種最為高貴，劫初以來，
B25n0144_p0304a02║相承不絕。餘之三姓，非此所論，但明佛姓，自分
B25n0144_p0304a03║五別。」又《長阿含經》云：「劫初成時，未有日月光明。
B25n0144_p0304a04║諸天福盡下生，皆化為人。歡喜為食，身光遠照，
B25n0144_p0304a05║飛行自在，無有男女、尊卑、親屬。自然地味，味如
B25n0144_p0304a06║蘇蜜。有試當者，遂生摶食，光威通亡，呼嗟在地。
B25n0144_p0304a07║食多貌悴，食小形澤，便興勝負。地味則沒。又生
B25n0144_p0304a08║地皮，因食地皮故，諸惡湊集。又生林藤粳米等，
B25n0144_p0304a09║眾味甘美。因茲食者具男女根，如是展轉，便為
B25n0144_p0304a10║姻媾，遂始胎生。」《樓炭經》云：「自然粳米，朝刈暮熟。」
B25n0144_p0304a11║《中阿含經》云：「米長四寸，人競預取。如是相煞，預
B25n0144_p0304a12║取之處，後更不生。」《長阿含經》云：「爾時眾生既見
B25n0144_p0304a13║不重生，故各懷憂惱，互封田宅，以為疆畔。其有
B25n0144_p0304a14║自藏以來，盜他田穀，由是諍起，無能決者。議立
B25n0144_p0304b01║一人，號平等主，賞善罰惡，仍共供給。時有一人，
B25n0144_p0304b02║容質瑰偉，威嚴鞠物，眾所信伏。則往請之，彼既
B25n0144_p0304b03║受已，遂有民主名焉。」《樓炭經》云：「眾人言議，為作
B25n0144_p0304b04║長號，諡之曰王，以法取祖，故名剎利，此譯田地
B25n0144_p0304b05║主也。」時閻浮提，天下富樂安隱。地生青草，如孔
B25n0144_p0304b06║雀毛。八萬郡國，聚落相聞。無有寒熱及病惱者。
B25n0144_p0304b07║王以正法治世，奉行十善，互相崇敬，猶如父子。
B25n0144_p0304b08║人壽極久，不可量計。後有餘王，不行正法，其壽
B25n0144_p0304b09║遂減至十千歲。如是漸減，至今百年。先於劫初，
B25n0144_p0304b10║創始為王，展轉相承。至菩薩身，羅睺羅正嫡便
B25n0144_p0304b11║絕餘族，枝派今猶嗣位，故下廣列轉輪粟散，紹
B25n0144_p0304b12║續之相也。初民主王號曰大人，第二珍寶王，乃
B25n0144_p0304b13║至第三十三善思王。如上三十三王子子相承
B25n0144_p0304b14║也，亦是粟散而已。次下並是轉輪聖王，嫡嫡相承，
B25n0144_p0305a01║至於菩薩。《樓炭經》云：「真闍王有一太子，名波迮
B25n0144_p0305a02║迦，譯云天魚王也。」《佛本行經》云：「中天有城，名曰
B25n0144_p0305a03║褒多那。人民繁熾，其中有帝，名大魚王。」從此王
B25n0144_p0305a04║乃至大名稱王，有子孫相承苗裔計有八萬四
B25n0144_p0305a05║千二百七十二王，盡是金輪王。最後有二王，為
B25n0144_p0305a06║閻浮提主，名茆草王。草王有太子，名大茆草王。
B25n0144_p0305a07║大茆草王無子為王，作是念言：「我上祖代代相
B25n0144_p0305a08║承，皆是金輪王之苗裔。我今無嗣，種姓將恐斷
B25n0144_p0305a09║絕。我若出家，恐斷王種；若不出家，則斷聖種。」思
B25n0144_p0305a10║惟是已，則持國事付諸大臣，王乃入山修道，成五
B25n0144_p0305a11║通仙，名曰王仙。此王仙先有夫人，名善襲，在宮
B25n0144_p0305a12║有娠，後生一子，是大茆草王之苗裔也。後諸大
B25n0144_p0305a13║臣知是王仙太子，遂則重冊灌頂，紹承王位，號
B25n0144_p0305a14║為遮王，又云鬱摩王，亦曰懿摩王也。王有二妃。
B25n0144_p0305b01║一名善賢，二名妙端正。妙端正者，生四太子，一
B25n0144_p0305b02║名炬面，二名金色，三名象眾，四名別成。善賢夫
B25n0144_p0305b03║人唯生一子，名曰長壽，端嚴可喜，世間小雙。唯
B25n0144_p0305b04║無骨相，不堪紹位。善賢思惟：「妙端正四子，炬面
B25n0144_p0305b05║等輩，兄弟群族。我今唯此一子，雖然端正，不堪
B25n0144_p0305b06║為王。作何方便，今我此子得紹王位？」爾時，遮王
B25n0144_p0305b07║駕車宮菀，安慰諸妃。善賢出來。啟王言：「我種種
B25n0144_p0305b08║安隱，唯有一願，擬從王乞，願王賜我。」王曰：「從心
B25n0144_p0305b09║所欲，朕當與之。」善賢曰：「王不得變悔！請王設誓！」
B25n0144_p0305b10║王言：「若變悔者，朕當破作七分。」善賢白大王曰：
B25n0144_p0305b11║「炬面等四子，宜可擯出。」王言：「此四子無過，云何
B25n0144_p0305b12║擯出？」王良久思惟，為自設誓已不違願故，遂判
B25n0144_p0305b13║四子擯於他方。時四王子白父王言：「我等四人
B25n0144_p0305b14║不造餘過，忽然擯我出國，何也？」王言：「知汝四子
B25n0144_p0306a01║實無過失，不辜撗遭如上所說。此非我心，善賢
B25n0144_p0306a02║之意。」時四童子所生庶母并眷屬等聞此事已，
B25n0144_p0306a03║疾至王所，白大王言：「我等四子奉王擯出，我願
B25n0144_p0306a04║隨去。」王言：「宜依。」遮王有敕，續告四子：「若欲姻娉，
B25n0144_p0306a05║莫婚他族，宜親內姓，無令種姓斷絕。」此四童子
B25n0144_p0306a06║敬王教敕，則領眷屬面北而去。至舍夷林，其中
B25n0144_p0306a07║水土寬平，無諸坑阜。將諸眷屬住此林中。福德
B25n0144_p0306a08║盛故，遂成巨國。後遮王思問群臣：「朕昔擯出四
B25n0144_p0306a09║子，今在何方？」大臣奏曰：「今在香山之北，雪山之
B25n0144_p0306a10║南。二山中間有林，名曰舍夷。地沃豐饒，人民熾
B25n0144_p0306a11║盛，百姓歸之，猶如廛市。鬱成大國，冊立為王，名
B25n0144_p0306a12║尼拘羅城。古仙迦毗羅得道之處，因茲立城名
B25n0144_p0306a13║也。」時遮王聞已，再三歎言：「我子釋迦！我子釋迦！」
B25n0144_p0306a14║因此從德立姓，姓釋迦。釋迦者，譯言能仁也。大
B25n0144_p0306b01║遮王三子已歿，唯有別成，號曰尼拘羅王，是佛
B25n0144_p0306b02║祖祖。此王有太子，名曰拘盧羅王，是佛高祖。此
B25n0144_p0306b03║王有太子，名曰瞿拘盧王，是佛曾祖。此王有太
B25n0144_p0306b04║子，名曰師子頰王，是佛祖。此王有四太子，一名
B25n0144_p0306b05║輸頭檀那，則淨飯王。二名輸拘盧檀那，則白飯
B25n0144_p0306b06║王。三名途盧那，則斛飯王。四名阿彌都檀那。則
B25n0144_p0306b07║甘露飯王。淨飯王有二太子，一名悉達多，則是
B25n0144_p0306b08║佛，四月八日生，身長丈六。二名難陀，則是逆風
B25n0144_p0306b09║掃地者也，四月九日生，身長丈五尺四寸。白飯
B25n0144_p0306b10║王有二太子，一名調達，是佛堂兄，四月七日生，
B25n0144_p0306b11║身長丈五尺四寸。二名阿難，是佛侍者，四月十
B25n0144_p0306b12║日生，身長丈五尺三寸。斛飯王有二太子，一名
B25n0144_p0306b13║釋摩男，捉土成金者，四月十二日生，身長丈四
B25n0144_p0306b14║寸。甘露飯王有二太子，一名波投，出家竟，四月
B25n0144_p0307a01║十三日生，身長丈四寸。二名跋提子，八道，四月
B25n0144_p0307a02║十四日生，身長丈四寸。《佛本行經》曰：「爾時，護明
B25n0144_p0307a03║菩薩在兜率天上，心念欲化一切眾生。遂敕金
B25n0144_p0307a04║團天子：『汝善觀察諸王種族，則當為吾揀一生
B25n0144_p0307a05║處。』金團天子奉菩薩敕為其觀察。觀察已竟，白
B25n0144_p0307a06║菩薩言：『有剎利種，姓瞿曇氏，剎利帝後。依瞿曇
B25n0144_p0307a07║大仙學道，從師姓瞿曇氏。元本以來，世世為金
B25n0144_p0307a08║輪王之種族，乃至遮王苗裔以來，子孫相承，住
B25n0144_p0307a09║彼迦毗羅城，釋種之所都也。其中有王，名師子
B25n0144_p0307a10║頰王。此王有太子，名輸頭檀那王。今此王者，於
B25n0144_p0307a11║一切世間天人之中有大名稱，堪為菩薩託生
B25n0144_p0307a12║之處。』菩薩歎曰：『善哉！善哉！汝善觀察諸王種姓，
B25n0144_p0307a13║如汝所說，我定生彼。』」又《經》云：「護明菩薩欲降下
B25n0144_p0307a14║時，摩耶夫人告淨飯王言：『大王當知，我今欲受
B25n0144_p0307b01║八禁清淨齋戒。』當齋戒已，遂則眠。於夢中見有
B25n0144_p0307b02║一六牙白象，其首朱色，七支柱地，以金裝牙。天
B25n0144_p0307b03║人乘之，從空而下，赴淨飯王宮。」據《阿含經》曰：「推
B25n0144_p0307b04║佛降神母胎，則當此土姬周第五帝昭王即位
B25n0144_p0307b05║二十三年癸丑之歲七月十五日託陰摩耶。至
B25n0144_p0307b06║二十四年甲寅之歲，摩耶夫人於毗羅苑中遊
B25n0144_p0307b07║戲快樂，見波羅樹花可愛，舉右手攀枝，菩薩從
B25n0144_p0307b08║右脅而誕生。身真金色，相好具足。」又《普曜經》云：
B25n0144_p0307b09║「佛初生時放大光明，照十方界。地涌金蓮，自然
B25n0144_p0307b10║捧足。東西南北，各行七步。觀察四方，一手指天，
B25n0144_p0307b11║一手指地，作師子吼：『天上天下唯我獨尊。』又偈曰：
B25n0144_p0307b12║「『我生胎分盡，是最後末身。我已得解脫，當復度眾生。』
B25n0144_p0307b13║「說此偈已，感九龍吐水，沐浴太子。太子浴已，嘿
B25n0144_p0307b14║然不語，還同世間嬰兒。」又案《周異記》云：「昭王即
B25n0144_p0308a01║位二十四年甲寅之歲，四月八日，江河泉池忽
B25n0144_p0308a02║然泛漲，宮殿人舍、山川大地咸悉震動。其光有
B25n0144_p0308a03║五色，貫入大微，遍於四方。昭王問大史蘇由曰：
B25n0144_p0308a04║『是何祥也？』蘇由奏曰：『有大聖人生於西方。』又問：
B25n0144_p0308a05║『於天下如何？』由曰：『則時無也。他一千年外聲教
B25n0144_p0308a06║被於此土。』」即是佛初生西天竺國迦毗羅城淨
B25n0144_p0308a07║飯王宮瑞應此土。案《十二因緣經》云：「太子年登
B25n0144_p0308a08║十九，猒皇后宮。」父王恐畏出家，遂敕簫韻，娛樂
B25n0144_p0308a09║太子。太子不樂。坐至三更，五百宮人，悉皆得睡。
B25n0144_p0308a10║淨居天子時在虛空中，說偈告於太子：
B25n0144_p0308a11║「世間不淨眾惑迷，無過婦人身體性。世間衣服莊嚴故。
B25n0144_p0308a12║愚癡是邊生貪欲，是人能作如是觀，如夢如幻非真實。
B25n0144_p0308a13║速捨無明勿放逸，心得解脫功德身。」又天人於窗牖中
B25n0144_p0308a14║叉手白太子言：「時可去矣。」太子聞此偈已，心生
B25n0144_p0308b01║歡喜。潛命車匿鞁揵陟來。四神捧足踰城，西北
B25n0144_p0308b02║而去。太子念言：「夫出家者具大慈悲，不留馬跡，
B25n0144_p0308b03║王必罪於門人。」則於城西北角留一馬跡，令知
B25n0144_p0308b04║騰空西北而去。時當此土周昭王四十二年壬
B25n0144_p0308b05║申之歲二月八日夜半也。案《律》云：「太子去已，至
B25n0144_p0308b06║摩竭陀國斑茶山中，於其石上結跏趺坐。作是
B25n0144_p0308b07║念言：以何物剃除鬢髮？」纔起此念，淨居天子便
B25n0144_p0308b08║即捧刀。太子自把，剃鬢髮已，淨居天子更捧縵
B25n0144_p0308b09║僧伽梨衣，便脫舊日所著衣服，并脫頭冠白馬
B25n0144_p0308b10║等付與車匿，將還王宮，并說偈言辭父王曰：
B25n0144_p0308b11║「假便恩愛久共處，時至命盡會別離。見此無常須臾間，
B25n0144_p0308b12║是故我今求解脫。」爾時太子在於山中勇猛精進，
B25n0144_p0308b13║修無上道。又詣阿藍迦藍處。三年學不用處定，知
B25n0144_p0308b14║非便捨。復至鬱頭藍弗處，一年學非想非非想
B25n0144_p0309a01║定，知非亦捨。又至象頭山，同諸外道日食麻麥，
B25n0144_p0309a02║經于六年。苦行將滿，則於尼連河浴。苦行日久，
B25n0144_p0309a03║就岸稍難，追成仙人挽低樹枝，接於太子。又《因
B25n0144_p0309a04║果經》云：「浴已。『我若以羸劣之身而取道者，外道
B25n0144_p0309a05║言自餓則是涅槃，故當受食。』太子纔起此念時，
B25n0144_p0309a06║有難陀波羅奈姊妹二人捧上乳糜，太子又自
B25n0144_p0309a07║念言：『當將何器而為受食？』纔起此念時，四天王
B25n0144_p0309a08║各捧石缽。其時，菩薩為平等故，並總受之。息貪
B25n0144_p0309a09║欲故，按成一缽以受乳糜。飧充色力，欲詣正覺
B25n0144_p0309a10║山。」准《本行經》云：「太子思念：『當用何物而坐？應須
B25n0144_p0309a11║淨草。』纔起此念，路上遇刈草人，名曰吉安。太子
B25n0144_p0309a12║語曰：『此草可能惠施小許？不為愛惜？』吉安則授
B25n0144_p0309a13║與。邐迆而去，至正覺山。為太子德重故，其山震
B25n0144_p0309a14║動，山神出現，語太子曰：『此非成道處。』太子問曰：
B25n0144_p0309b01║『何方堪耶？』山神曰：『從此去，摩竭提國南一十六
B25n0144_p0309b02║里有金剛座，賢劫千佛皆昇此座，成等正覺。宜
B25n0144_p0309b03║當往彼。』」爾時太子遂則下山，遇一盲龍。盲龍語
B25n0144_p0309b04║太子曰：「菩薩欲求成道處也。」太子問：「汝何知我
B25n0144_p0309b05║菩薩？」盲龍曰：「我昔於毗婆尸佛時，為惡性比丘，
B25n0144_p0309b06║毀罵三寶，遂墮龍中，兼盲其目。過去三佛出世，
B25n0144_p0309b07║我眼則開，滅後還閉。今見汝身，令我眼開，故知
B25n0144_p0309b08║汝是菩薩。」則引太子詣金剛座，以草敷上，遂昇
B25n0144_p0309b09║此座。太子發弘願言：「我若不成無上菩提，誓不
B25n0144_p0309b10║起于此座！」而成正覺，號之為佛。故《普曜經》云：「菩
B25n0144_p0309b11║薩於二月八日明星出時大悟，便造偈曰：
B25n0144_p0309b12║「因星得悟，悟後非星。不隨於物，不是無情。」
B25n0144_p0309b13║時當此土周第六帝穆王三年癸未之歲二月
B25n0144_p0309b14║八日成道，因此三十成道也。爾時釋迦如來成
B25n0144_p0310a01║道竟，示眾曰：「夫出家沙門者，斷欲去愛，識自心
B25n0144_p0310a02║源；達佛本理，悟無為法；內無所得；外無所求；心
B25n0144_p0310a03║不繫道，亦不業結；無念無作；非修非證；不歷諸
B25n0144_p0310a04║位，而自崇敬，名之為道。」有一比丘問：「如何是清
B25n0144_p0310a05║淨本性？」佛言：「畢竟淨故。」「如何是本性無知？」佛言：
B25n0144_p0310a06║「諸法鈍故。」外道問佛：「不問有言，不問無言。」佛乃
B25n0144_p0310a07║良久。外道作禮讚曰：「善哉！善哉！世尊有如是大
B25n0144_p0310a08║慈大悲，開我迷雲，令我得入。」外道去後，阿難問
B25n0144_p0310a09║佛：「外道以何所證而言得入？」佛言：「如世間良馬，
B25n0144_p0310a10║見鞭影而行。」如是說法，住世四十九年。後於拘
B25n0144_p0310a11║尸那城熙連河側娑羅雙樹間入於涅槃，壽齡
B25n0144_p0310a12║當七十九矣。時周穆王五十二年壬申之歲二
B25n0144_p0310a13║月十五日，暴風忽起，飄損人舍，傷折樹木。山河
B25n0144_p0310a14║大地，悉皆震動。西方有白虹十二道，通過此土，
B25n0144_p0310b01║連夜不滅，當此之時，則佛入涅槃之祥應。又《涅
B25n0144_p0310b02║槃經》云：「爾時世尊欲涅槃時，迦葉不在眾會。佛
B25n0144_p0310b03║告諸大弟子：『迦葉來時，可令宣揚正法。』又云：『吾
B25n0144_p0310b04║有清淨法眼。涅槃妙心、實相無相、微妙正法付
B25n0144_p0310b05║囑於汝，汝善護持。』并敕阿難嗣二傳化，無令斷
B25n0144_p0310b06║絕，而說偈曰：
B25n0144_p0310b07║「法本法無法，無法法亦法。今付無法時，法法何曾法？」
B25n0144_p0310b08║爾時，迦葉與五百弟子在耆闍崛山，身心寂然，
B25n0144_p0310b09║入于三昧。於正受中倏然心驚，舉身戰慄。從定
B25n0144_p0310b10║中出，見諸山地皆大振動，則知如來已入涅槃。
B25n0144_p0310b11║告諸弟子：「我佛大師入於涅槃，經于七日，已入棺
B25n0144_p0310b12║中。苦哉！苦哉！應當疾往至如來所。」恐已茶毗不
B25n0144_p0310b13║得見佛，以敬佛故，不敢飛空往如來所，則將弟
B25n0144_p0310b14║子尋路疾行，悲哀速往。正滿七日，至拘尸城茶
B25n0144_p0311a01║毗所。問大眾言：「如何得開大聖金棺？」大眾答曰：
B25n0144_p0311a02║「佛入涅槃，已經二七。恐有損壞，如何得開？」迦葉
B25n0144_p0311a03║言：「如來之身，金剛堅固，不可俎壞。德香芬馥，若
B25n0144_p0311a04║栴檀山。」作是語已，涕淚交流，至佛棺所。爾時，如
B25n0144_p0311a05║來大悲平等，為迦葉故，棺自然開，皆則解散，現
B25n0144_p0311a06║出三十二相八十種好真金紫磨堅固之身。爾
B25n0144_p0311a07║時，迦葉復重悲哀，與諸弟子繞佛七匝，長跪合
B25n0144_p0311a08║掌，說偈哀歎曰：
B25n0144_p0311a09║「苦哉苦哉大聖尊，我今荼毒苦切心。世尊滅度一何速，
B25n0144_p0311a10║大悲不能留待我。我於崛山禪定中，遍觀如來悉不見。
B25n0144_p0311a11║又觀見佛已涅槃，倏然心戰大振驚。忽見暗雲遍世界，
B25n0144_p0311a12║復睹山地大振動。則知如來已涅槃，故我疾來已不見。
B25n0144_p0311a13║世尊大悲不普我，令我不見佛涅槃。不蒙一言相教告，
B25n0144_p0311a14║今我孤露何所依？世尊我今大苦痛，情亂迷悶昏濁心。
B25n0144_p0311b01║我今為禮世尊頂，為復哀禮如來胸，為復敬禮大聖手，
B25n0144_p0311b02║為復悲禮如來腰，為復敬禮如來臍，為復深心禮佛足，
B25n0144_p0311b03║何故不見佛涅槃？唯願示我敬禮處。如來在世眾安樂，
B25n0144_p0311b04║今入涅槃皆大苦。哀哉哀哉深大苦，大悲示教所禮處。」
B25n0144_p0311b05║爾時迦葉說是偈已，世尊大悲，則現二足；千輻
B25n0144_p0311b06║輪相出於棺外，迴示迦葉。從千輻輪放千光明，
B25n0144_p0311b07║遍照十方一切世界。爾時迦葉與諸弟子見佛
B25n0144_p0311b08║足已，一時禮拜。千輻輪相大覺世尊金剛雙足
B25n0144_p0311b09║還自入棺，封閉如故。爾時如來以大悲力從心
B25n0144_p0311b10║胸中火踊棺外，漸漸茶毗，經于七日，焚妙香薪，
B25n0144_p0311b11║爾乃方盡。佛力威神，內外白褺而無損也。此有
B25n0144_p0311b12║二表：外一重白褺不損者，表俗諦存焉，內一重
B25n0144_p0311b13║白褺不損者，表真諦不壞也。自如來入涅槃壬
B25n0144_p0311b14║申之歲，至今唐保大十年壬子歲，得一千九百
B25n0144_p0312a01║一十二年。教流漢土，迄今壬子歲，凡經八百八
B25n0144_p0312a02║十六年矣。
B25n0144_p0312a03║○第一祖大迦葉尊者，摩竭國人也。姓婆羅門，父
B25n0144_p0312a04║名飲澤，母字香志。與瓶沙王競富，唯讓一犁；共
B25n0144_p0312a05║摩竭以爭饒，更逾千倍。積長者之貝玉，祈請樹
B25n0144_p0312a06║神；獲貧女之金珠，莊嚴塔像。載誕金光之子，結
B25n0144_p0312a07║成金色之妻。果合前緣，深符宿願。雖為貴偶，乃
B25n0144_p0312a08║無欲情。欲求出家，澤志聽許。便投世尊，發弘誓
B25n0144_p0312a09║願。上法受戒，清貞守素。無愛無欲；常行頭陀。世
B25n0144_p0312a10║尊在日，命坐付衣，常於眾中稱歎第一。爾時大
B25n0144_p0312a11║迦葉告諸比丘曰：「佛已茶毗，金剛舍利，非我等
B25n0144_p0312a12║事。何以故？自有國王大臣長者居士求最勝福
B25n0144_p0312a13║田者，自當供養。我等宜當結集法寶，無令斷絕，
B25n0144_p0312a14║為未來世作大照明，紹隆正法。」爾時迦葉作大
B25n0144_p0312b01║神通，往須彌頂而說偈曰：
B25n0144_p0312b02║「如來諸弟子，且莫般涅槃。若得神通者，當赴於結集。」
B25n0144_p0312b03║說是偈已，則擊撾銅。撾銅之中而傳此偈，聲遍
B25n0144_p0312b04║三千大千世界。得神通者，悉皆赴集。聖眾既繁，
B25n0144_p0312b05║遂揀內閑三藏、外達五明、足滿六通、智圓四辨
B25n0144_p0312b06║者。其數四百九十有九，悉集王舍城耆闍崛山
B25n0144_p0312b07║賓缽羅窟，此云七葉巖。爾時阿難為漏未盡，當
B25n0144_p0312b08║被跋闍比丘有他心智，則便觀察知：「阿難兄有
B25n0144_p0312b09║欲漏故，未及眾聖，不得入會。」時阿難比丘當自
B25n0144_p0312b10║念言：「我事如來亦無缺犯，為自有漏，不及眾數。」
B25n0144_p0312b11║思惟是事，曉夜經行。明相出時，身體疲極。兼臥
B25n0144_p0312b12║之次，頭未至枕，得證果位。心生歡喜，則往賓缽
B25n0144_p0312b13║羅窟，擊其石門。爾時迦葉在於窟中問：「是何人
B25n0144_p0312b14║敲我此戶？」答言：「是佛侍者比丘阿難。」迦葉語曰：
B25n0144_p0313a01║「汝漏未盡，不得入來。」阿難答言：「我已證無漏。」迦
B25n0144_p0313a02║葉報言：「汝既證無漏，可現神變以遣眾疑。」爾時
B25n0144_p0313a03║阿難則騁神通，從鑰孔入，得在眾會，添數五百。
B25n0144_p0313a04║案《育王經》云：「迦葉告阿闍世王：『我今欲集如來
B25n0144_p0313a05║三藏。願大王為我檀越。』王言：『願諸大聖集如來
B25n0144_p0313a06║三藏，無有遺餘，不捨慈悲，受我供養。』「阿闍世王
B25n0144_p0313a07║為結集主時，諸比丘則從座起，諮問長老大迦
B25n0144_p0313a08║葉：『於三藏中先集何藏？』迦葉語云：『當集修多羅
B25n0144_p0313a09║藏。』迦葉白聖眾言：『此阿難比丘多聞總持，有大
B25n0144_p0313a10║智慧。常隨如來，梵行清淨。所聞佛法如水傳器，
B25n0144_p0313a11║無有遺餘。佛所讚歎，聰敏第一。宜可請彼集修
B25n0144_p0313a12║多羅藏。』大眾嘿然允之。「迦葉告阿難曰：『汝於今
B25n0144_p0313a13║者宜宣法寶。』阿難躬受敬諾，觀察聖心而說偈曰：
B25n0144_p0313a14║「『比丘諸眷屬，離佛不莊嚴。猶如虛空中，眾星之無月。』
B25n0144_p0313b01║「說是偈已，禮眾聖足，則昇法座。」案《七事記》云：「爾
B25n0144_p0313b02║時阿難當昇座已，尊諸相好，現身如佛。眾見此
B25n0144_p0313b03║瑞，則生三疑。一謂大師慈悲故，從涅槃起，為我
B25n0144_p0313b04║等輩宣甚深法。二謂他方諸佛知我釋迦奄化
B25n0144_p0313b05║故，而來此中宣揚妙法。三謂阿難轉身成佛，為
B25n0144_p0313b06║眾說法耶？爾時阿難而說是言：『如是我聞，一時
B25n0144_p0313b07║佛住某城某處，說某經教，乃至人天等作禮奉
B25n0144_p0313b08║行。』阿難則下法座，卻復本身。諸菩薩等知是世
B25n0144_p0313b09║尊加被，眾疑悉遣。時迦葉問諸比丘：『阿難所言
B25n0144_p0313b10║不錯謬乎？』諸比丘皆云：『不異世尊所說。』於是迦
B25n0144_p0313b11║葉請優波離集毗尼藏，次命迦旃延集阿毗曇
B25n0144_p0313b12║藏，迦葉則入願智三昧。觀所集法藏，皆無欠少。
B25n0144_p0313b13║因茲流布而不斷絕。」阿闍世王懺悔經有三種
B25n0144_p0313b14║阿難。一阿難陀，此云慶喜，持聲聞法藏，於上二
B25n0144_p0314a01║乘隨力隨分。二阿難陀跋羅，此云慶喜賢，持中
B25n0144_p0314a02║乘法藏，於上大乘隨力隨分；於下小乘容與兼
B25n0144_p0314a03║持。三名阿難陀婆伽羅，此云慶喜海，持菩薩大
B25n0144_p0314a04║乘法藏，於下二乘容與兼持。又台教中有四阿
B25n0144_p0314a05║難。何等為四？一者慶喜阿難，結集藏教。二者賢
B25n0144_p0314a06║阿難，結集通教。三者典藏阿難，結集別教。四者
B25n0144_p0314a07║海阿難，結集圓教。論其本也，唯一金龍尊佛；語
B25n0144_p0314a08║其跡也，分四阿難弟子。梵語阿難，此翻無染。阿
B25n0144_p0314a09║者無也，難者染也。論此無染，亦分為二。一者斷
B25n0144_p0314a10║除煩惱，名為無染。二者出離修證，名為無染。斷
B25n0144_p0314a11║除煩惱無染是名傳教阿難，出離修證無染是
B25n0144_p0314a12║名傳禪阿難矣。阿難問師：「傳佛金襴外，別傳個
B25n0144_p0314a13║什摩？」師喚阿難，阿難應喏。師曰：「倒卻門前剎竿
B25n0144_p0314a14║著！」阿闍世王請師說法，師受請升座，良久乃下。
B25n0144_p0314b01║王問師：「何故不為弟子說？」師云：「大王位崇名重。」
B25n0144_p0314b02║迦葉尊者闡一乘而利物，弘二教以度人。實得
B25n0144_p0314b03║他心，終無我想。說法住世四十五年，度無量眾。
B25n0144_p0314b04║乃告阿難言：「如來正法眼付囑於我，我今年邁，
B25n0144_p0314b05║持佛僧伽梨衣入雞足山，待慈氏下生。汝受佛
B25n0144_p0314b06║囑，弘揚正法，勿令斷絕。聽吾偈曰：
B25n0144_p0314b07║「法法本來法，無法無非法。何於一法中，有法有非法。」
B25n0144_p0314b08║爾時迦葉說是偈已，遂入王舍城，辭阿闍世王。
B25n0144_p0314b09║王寑不遇，留言付於門者，令奏王知云：「吾當往
B25n0144_p0314b10║雞足山矣。」准《西域記》云：「此山三峰，如仰雞足。」故
B25n0144_p0314b11║因此立號也。迦葉尊者於此山上以草敷坐，結
B25n0144_p0314b12║跏而已，作是念言：「今我此身著佛所與糞掃之
B25n0144_p0314b13║衣及持僧伽梨等，經于五十七俱低，六十百千
B25n0144_p0314b14║歲，慈氏佛出世，不令其朽壞。」作是念已，遂語山
B25n0144_p0315a01║曰：「若阿闍世王與阿難來，山當為開，令其得入。
B25n0144_p0315a02║若歸去後，復當還合。」言訖，便入滅盡定，應時大
B25n0144_p0315a03║地六種震動。爾時阿闍世王於睡夢中見殿梁
B25n0144_p0315a04║折，遂則驚覺。時執扃之使奏聞王知云：「大迦葉
B25n0144_p0315a05║辭王，往雞足山，欲入涅槃。遇王殿寢，未敢奏聞。」
B25n0144_p0315a06║王聞此語，遂生悲泣。云：「朕何薄祐！諸聖涅槃，不
B25n0144_p0315a07║得睹見。」則詣竹園精舍，禮阿難足，借問迦葉所
B25n0144_p0315a08║在。遂命阿難同往雞足。王到山已，山自開闢，迦
B25n0144_p0315a09║葉在中，全身不散。王乃敕諸力士積諸香薪，欲
B25n0144_p0315a10║闍維之。阿難白大王曰：「摩訶迦葉以定持身。待
B25n0144_p0315a11║於彌勒下生，捧付僧伽梨竟，方入涅槃。如今切
B25n0144_p0315a12║不可焚也！」王聞是語，以種種供養，心生悲戀，然
B25n0144_p0315a13║後禮辭定身。卻命阿難入於王舍城。阿闍世王
B25n0144_p0315a14║與阿難纔出此山，山合如故。師入滅時，當此土
B25n0144_p0315b01║周第八主孝王五年丙辰歲矣。淨修禪師讚曰：
B25n0144_p0315b02║「偉哉迦葉，密傳佛心。身衣一納，口海千尋。
B25n0144_p0315b03║威儀庠序，化導幽深。未逢慈氏，且定雞岑。」
B25n0144_p0315b04║○第二祖阿難尊者，王舍城人也。姓剎利帝，白飯
B25n0144_p0315b05║王子，是佛之堂弟也。本是金龍尊佛，今為如來
B25n0144_p0315b06║所化。建立法幢，度六萬眾；高懸佛日，大照迷徒。
B25n0144_p0315b07║博達總持，多聞第一。師巡遊往至一竹林之間，
B25n0144_p0315b08║聞一比丘錯念佛，偈曰：「若人生百歲，不見水潦涸。
B25n0144_p0315b09║不如生一日，而得睹見之。」阿難聞已，嗟歎曰：
B25n0144_p0315b10║「世間一凡有，不解諸佛意。徒載四圍陀，不如空身睡。」
B25n0144_p0315b11║阿難歎已，語比丘曰：「此非佛語。如今當聽我演佛偈。」
B25n0144_p0315b12║曰：「若人生百歲，不會諸佛機。未若生一日，而得決了之。」
B25n0144_p0315b13║（具如《寶林傳》所說也。）爾時阿難告商那和修言：「如來正法
B25n0144_p0315b14║眼付囑於我，我今付汝。當弘吾教，無令斷絕。」復
B25n0144_p0316a01║謂末田底曰：「佛預記汝：吾滅度後，罽賓國中一
B25n0144_p0316a02║百二十年有一比丘，名末田底，流布佛法。」爾時
B25n0144_p0316a03║商那和修與末田底同師阿難。末田底無弟子，
B25n0144_p0316a04║商那和修有一弟子，名優婆鞠多，西國羅漢宗首。
B25n0144_p0316a05║爾時阿難付法偈曰：「本來付有法，付了言無法。
B25n0144_p0316a06║各各既自悟，悟了無無法。」師付法已，踊身虛空，作
B25n0144_p0316a07║十八變，入風輪奮迅三昧。分身四分，一分奉忉利
B25n0144_p0316a08║天，一分奉沙竭羅龍王，一分奉毗舍離王，一分奉阿
B25n0144_p0316a09║闍世王。各起寶塔供養。阿難入滅時，當此土周
B25n0144_p0316a10║第十主厲王十二年癸巳歲矣。淨修禪師讚
B25n0144_p0316a11║曰：「（多聞慶喜，高建法幢。傳佛金偈，繼祖銀釭。慈悲第一，智慧無雙。飲光後囑，月印秋江。）」
B25n0144_p0316a12║○第三祖商那和修尊者，亦名商諾迦，是西天自
B25n0144_p0316a13║然九枝秀草名也，摩突羅國人也。姓毗舍多，父
B25n0144_p0316a14║名林勝，母字嬌奢耶。在母胎中六年始生。尋後
B25n0144_p0316b01║出家，身衣自然化成九條。得慶喜之法，廣度群
B25n0144_p0316b02║生，大作明燈。乃云：「佛記：『吾滅度後二百年中，聖
B25n0144_p0316b03║者繼我，則入三昧觀見。』吒利國中有長者子，名
B25n0144_p0316b04║曰善意而姓首陀。後生三子，少者出家，當續於
B25n0144_p0316b05║我，大興吾教。吾當以小神通至於彼國，不將徒
B25n0144_p0316b06║眾而自往之。」長者作禮問：「尊者遠至，有何所須？」
B25n0144_p0316b07║答曰：「我無伴侶，孑然一身。欲命徒侶而歸佛道。」長
B25n0144_p0316b08║者曰：「我樂世俗，不能出家。若復生子，當給於汝。」
B25n0144_p0316b09║師云：「善哉！善哉！」言已，則歸本座。時長者尋後果
B25n0144_p0316b10║生三子。前二子不願出家，第三子名優婆鞠多，
B25n0144_p0316b11║年十七。爾時和修告父而曰：「佛記此子云：『吾滅
B25n0144_p0316b12║度後二百年中，當第四師而度籌眾。』」父聞佛記，則奉
B25n0144_p0316b13║尊者，任其出家。師乃問鞠多曰：「汝年幾歲耶？」子曰：
B25n0144_p0316b14║「年十七歲也。」師曰：「汝十七歲，姓十七歲耶？」子曰：「性非十七
B25n0144_p0317a01║歲。」子曰：「姓非十七歲。」子白師曰：「為心白耶，為頭白耶？」
B25n0144_p0317a02║師曰：「此白是髮，非心頭也。」子曰：「身自十七歲，非
B25n0144_p0317a03║姓爾也。」在師左右三四年間，出家具戒，便證聖
B25n0144_p0317a04║果。爾時商那和修告鞠多言：「如來以大法眼付
B25n0144_p0317a05║囑迦葉，如是展轉，乃至於我。我今付囑於汝，聽
B25n0144_p0317a06║吾偈曰：「非法亦非心，無心亦無法。說是心法時，
B25n0144_p0317a07║是法非心法。」（具如《寶林傳》所說也。）自商那和修滅度時，當姬
B25n0144_p0317a08║周第十一主宣二十三年乙未歲矣。淨修禪師偈曰：
B25n0144_p0317a09║「胎衣尊者，暗室明燈。人天耳目，佛法股肱。
B25n0144_p0317a10║非心非色，不減不增。良哉至聖，覺海大鵬。」
B25n0144_p0317a11║○第四祖優婆鞠多尊者，吒利國人。其姓首陀。
B25n0144_p0317a12║佛記：「於禪祖中當其第四。化度群品，如我今日。
B25n0144_p0317a13║賢劫之中當得成佛，名無相好如來。」十七出家，
B25n0144_p0317a14║二十成道。隨方行化，至摩突羅國，大眾雲集。半
B25n0144_p0317b01║月說法，天花時降，地神腰現。而聽法故，盡獲解
B25n0144_p0317b02║脫。（具如《寶林傳》所說也。）爾時鞠多尊者，凡度一人，拋下一
B25n0144_p0317b03║籌。籌長四寸，滿一石室。室高丈六，縱廣亦然。其
B25n0144_p0317b04║後度者名曰提多迦，志求出家。師問曰：「為心出
B25n0144_p0317b05║家耶，為身出家耶？」子曰：「我來出家，非為身心而
B25n0144_p0317b06║求利益。」師云：「不為身心，復誰出家？」子曰：「夫出家
B25n0144_p0317b07║者無我之故，無我之故心不生滅，心不生滅則
B25n0144_p0317b08║是常故，既是常故諸佛亦常。心無形相，其體亦
B25n0144_p0317b09║爾。」師云：「汝當大悟。心自明朗，依佛法中度恒沙
B25n0144_p0317b10║眾。」爾時鞠多尊者曰：「我今將此法眼付囑於汝，
B25n0144_p0317b11║汝可流布，無令斷絕。汝今當聽吾說偈曰：
B25n0144_p0317b12║「心自本來心，本心非有法。有法有本心，非心非本法。」
B25n0144_p0317b13║鞠多尊者付囑法已，即入涅槃。爾時提多迦取
B25n0144_p0317b14║石室籌，積之焚燒。拾取舍利，豎塔供養。時當此
B25n0144_p0318a01║土姬周第十三主平王三十一年庚子之歲矣。
B25n0144_p0318a02║淨修禪師讚曰：「優波鞠多，辯瀉懸河。法山崢崒，
B25n0144_p0318a03║道樹婆娑。籌盈石室，屍繫天魔。性非十七，悟在剎那。」
B25n0144_p0318a04║○第五祖提多迦尊者，摩迦陀國人也。在舍，父
B25n0144_p0318a05║夢金日從屋而出，放大光明，照一寶山，山頂有
B25n0144_p0318a06║泉。初名香眾，因父夢故，號提多迦，譯云通真量。
B25n0144_p0318a07║鞠多云：「如來記汝，吾滅度後一百年中，必有一
B25n0144_p0318a08║子而證道果。」又為師解：其父夢寶山者，吾身是
B25n0144_p0318a09║也；出光明者，汝智慧也；從屋而出者，入道也；山
B25n0144_p0318a10║頂泉者，無上法味也。提多迦聞鞠多解夢，心自忻
B25n0144_p0318a11║慶而說偈曰：「巍巍七寶山，常出智慧泉。迴為真法味，
B25n0144_p0318a12║能度諸有緣。」鞠多尊者以偈答曰：「我法傳於汝，
B25n0144_p0318a13║當現大智慧。金日從屋出，照曜於天地。」
B25n0144_p0318a14║爾時提多迦聞鞠多偈已，合掌瞻顏。既得付法，
B25n0144_p0318b01║遊歷諸土而度群品。（具如《寶林傳》所說也。）爾時彌遮迦，八
B25n0144_p0318b02║千仙中主，欲求出家。爾時提多伽告曰：「汝欲出
B25n0144_p0318b03║家，各應自念，非假刀剃。隨所念故，鬢髮自淨；深
B25n0144_p0318b04║敬佛故，衣生袈裟而變檀相。」時諸仙人各自念
B25n0144_p0318b05║佛，心生敬慕，鬢髮自淨，袈裟生體。心不退轉，盡
B25n0144_p0318b06║獲聖果。爾時提多迦告彌遮迦曰：「如來以正法
B25n0144_p0318b07║眼付囑迦葉，如是展轉，乃至於我。我今將此法
B25n0144_p0318b08║眼付囑於汝，聽吾偈曰：「通達本法心，無法無非法。
B25n0144_p0318b09║悟了同未悟，無心得無法。」師說偈已，化火三昧而
B25n0144_p0318b10║燼其體。弟子彌遮迦收得舍利，斑茶山中起塔
B25n0144_p0318b11║供養，時當此土姬周第十五主莊王七年己丑
B25n0144_p0318b12║歲矣。淨修禪師讚曰：「多迦大師，無我出家。了根
B25n0144_p0318b13║達境，免卻空花。體非形相，理出齒牙。隨方利物，豈有匏瓜。」
B25n0144_p0318b14║○第六祖彌遮迦尊者，中印土人，得提多迦法。
B25n0144_p0319a01║（具如傳中。）爾時彌遮迦得法已，遊歷行化。眾中有一
B25n0144_p0319a02║人，名波須密，欲求出家。爾時提多迦尊者曰：「佛
B25n0144_p0319a03║在世時，至北天竺而謂阿難曰：『此國土中，吾滅
B25n0144_p0319a04║度後三百年末，有一聖者當出於世。姓波羅墮，
B25n0144_p0319a05║名婆須密。於諸祖中當其第七。』佛之記汝，非我
B25n0144_p0319a06║所知。汝可出家捨除觸器，合證聖果。」時婆須密
B25n0144_p0319a07║棄其酒器，合掌作禮，深自覺知：「我昔曾於無量
B25n0144_p0319a08║劫中而施寶座於第七佛。與我授記，於賢劫中
B25n0144_p0319a09║當得作佛，於禪祖中當得第七。如尊所說，深達
B25n0144_p0319a10║昔緣，如寤所睹。尊者大慈，願接引我。」時彌遮迦
B25n0144_p0319a11║則為出家，而受佛戒。所作已辦，深自知之，乃命
B25n0144_p0319a12║付法而說偈言：「無心無可得，說得無名法。若了心
B25n0144_p0319a13║非心，始解心心法。」師入滅度時，當此土姬周第十
B25n0144_p0319a14║八主襄王十七年丙申歲矣。淨修禪師讚曰：
B25n0144_p0319b01║「彌遮迦祖，習五通仙。遇師法正，省我心偏。悟如來悟，
B25n0144_p0319b02║玄之又玄。神通示滅，八部潸然。」
B25n0144_p0319b03║○第七祖婆須密尊者，北天竺國人也。得彌遮
B25n0144_p0319b04║迦法已，而自行化，度諸有情。至迦摩羅國，大作
B25n0144_p0319b05║佛事。於此座前，有大智者而稱佛陀難提，問師
B25n0144_p0319b06║曰：「解論義不？」師曰：「論則不義，義則不論。若擬論
B25n0144_p0319b07║義，終非論義。」佛陀難提聞師論義，心則敬伏，而
B25n0144_p0319b08║求出家。師則納受，具戒證果，乃命付法而說偈曰：
B25n0144_p0319b09║「心同虛空界，示等虛空法。證得虛空時，無是無非法。」
B25n0144_p0319b10║（具如本傳。）自波須密入定時，當此土姬周第二十一
B25n0144_p0319b11║王定王十九年辛未歲矣。淨修禪師讚曰：
B25n0144_p0319b12║「祖婆須密，入彌遮室。迷悟本如，物我冥一。手攜酒器，
B25n0144_p0319b13║頂擎佛日。奚是奚非？誰得誰失？」
B25n0144_p0319b14║○第八祖佛陀難提尊者，迦摩羅國人，姓瞿曇
B25n0144_p0320a01║波。當生之時，頂上有珠，珠光照曜。年至四十，遇
B25n0144_p0320a02║婆須密而得出家，便證聖果，遊行化導。至提迦
B25n0144_p0320a03║國，而有一人名伏馱密多，而問師曰：「父母非我親，
B25n0144_p0320a04║誰為最親者？諸佛非我道，誰為最道者？」師曰：
B25n0144_p0320a05║「汝言與心親，父母非可比。汝行與道合，諸佛心即是。
B25n0144_p0320a06║外求有相佛，與法不相似。若識汝本心，非合亦非離。」
B25n0144_p0320a07║爾時伏馱密多得聞尊者說是妙法，則五體投
B25n0144_p0320a08║地，深敬作禮。爾時尊者則與出家，而命賢聖受
B25n0144_p0320a09║具足戒。爾時佛陀難提告伏馱密多曰：「如來以
B25n0144_p0320a10║大法眼付囑迦葉，如是展轉，吾當第八。汝受法
B25n0144_p0320a11║寶，勿令斷絕。聽吾偈言：「虛空無內外，心法亦如是。
B25n0144_p0320a12║若了虛空故，是達真如理。」（具如本傳。）師入滅時，當此土
B25n0144_p0320a13║姬周第二十四主景王十二年丙寅歲矣。淨修
B25n0144_p0320a14║禪師讚曰：「佛陀難提，大化群迷。心無內外，法離高低。
B25n0144_p0320b01║五天論將，三界雲梯。卓然真氣，南北東西。」
B25n0144_p0320b02║○第九祖伏馱密多尊者，提迦國人，姓毗舍羅。
B25n0144_p0320b03║（具如本傳。）得佛陀難提法已，至中印國，大作佛事，導
B25n0144_p0320b04║化群品，百千人俱。有一長者名曰香蓋，家有一
B25n0144_p0320b05║子，號難生，依師出家。爾時師既受已，懃苦修行，
B25n0144_p0320b06║脅不至席，因茲立號，名脅尊者。爾時伏馱密多
B25n0144_p0320b07║告比丘難生曰：「如來以大法眼付囑迦葉，展轉
B25n0144_p0320b08║相傳，至今於我。我將此法付囑於汝，汝善護持，
B25n0144_p0320b09║無令斷絕。汝受吾教而聽偈曰：「真理本無名，
B25n0144_p0320b10║因名現真理。領得真實法，非真亦非偽。」師說偈已，
B25n0144_p0320b11║嘿然入定。諸天散花，而供養之。時脅尊者則以
B25n0144_p0320b12║香薪用闍維之，收得舍利，建塔供養。時當此土
B25n0144_p0320b13║姬周第二十六主敬王三十五年甲寅歲矣。淨
B25n0144_p0320b14║修禪師讚曰：「伏馱密多，大器晚成。五十不語，五十
B25n0144_p0321a01║不行。俄逢大士，倏契無生。崖松有操，鶖鶚無程。」
B25n0144_p0321a02║○第十祖脅尊者，中印國人也。得伏馱密多法，
B25n0144_p0321a03║廣化群迷。至花氏國，有一長者名曰寶身，而有
B25n0144_p0321a04║七子。第七子名富那耶奢，禮師白言：「我今欲出
B25n0144_p0321a05║家，尊者當濟度。」爾時尊者則為出家，具戒證果，
B25n0144_p0321a06║乃命付法而說偈曰：「真體自然真，因真說有理。
B25n0144_p0321a07║領得真真法，無行亦無止。」師付法已，化火三昧而
B25n0144_p0321a08║自焚身。耶奢尊者收拾舍利，豎塔供養，時當此
B25n0144_p0321a09║土姬周第二十八主貞王二十二年癸亥歲矣。
B25n0144_p0321a10║淨修禪師讚曰：「脅大尊者，愛憎網撦。量等虛空，
B25n0144_p0321a11║道唯蕭灑。真體自然，因真舒寫。約世蒼茫，奔騰意馬。」
B25n0144_p0321a12║○第十一祖富那耶奢尊者，花氏國人也。姓瞿曇，
B25n0144_p0321a13║兄弟七人，而處最幼。心明博達，無諸所求。得付
B25n0144_p0321a14║法已，廣宣流布，次第遊化。又至一城，名波羅奈。
B25n0144_p0321b01║遇一長者名馬鳴，問師曰：「我欲識佛，何者即是？」
B25n0144_p0321b02║師曰：「汝欲識佛，不識者是。」馬鳴曰：「佛既不識，爭
B25n0144_p0321b03║知是乎？」師曰：「汝既不識，爭知不是？」馬鳴曰：「此是鋸
B25n0144_p0321b04║義。」師曰：「彼是木義。」師卻問：「鋸義者何？」馬鳴曰：「共
B25n0144_p0321b05║師並出。」馬鳴卻問：「云何木義？」師曰：「汝被我解。」爾
B25n0144_p0321b06║時馬鳴聞師勝義，心即歡喜，而求出家。（具如傳中。）爾
B25n0144_p0321b07║時富那耶奢告馬鳴曰：「我今將此正法眼藏付
B25n0144_p0321b08║囑於汝。汝可流布，勿令斷絕。」而說偈曰：
B25n0144_p0321b09║「迷悟如隱顯，明暗不相離。今付隱顯法，非一亦非二。」
B25n0144_p0321b10║時馬鳴聞師說偈，心大慶悅。師付法已，則現神
B25n0144_p0321b11║通，飛行自在。卻至本座，而入寂定。時當此土姬
B25n0144_p0321b12║周第三十三主安王十四年戊戌歲矣。淨修禪
B25n0144_p0321b13║師讚曰：「富那夜師，智若須彌。心捐去住，身外榮衰。
B25n0144_p0321b14║明暗隱顯，視聽希夷。現前提取，更莫參差。」
B25n0144_p0322a01║○第十二祖馬鳴尊者，波羅奈國人。（具如本傳。）爾時馬
B25n0144_p0322a02║鳴告毗羅曰：「我今將此正法眼藏付囑於汝，
B25n0144_p0322a03║汝可流布，無令斷絕，而聽偈曰：
B25n0144_p0322a04║「隱顯即本法，明暗元無貳。今付悟了法，非取亦非棄。」
B25n0144_p0322a05║師入大寂時，當此土姬周三十五帝顯王二十
B25n0144_p0322a06║七年甲午歲矣。淨修禪師讚曰：「尊者馬鳴，化花氏城。
B25n0144_p0322a07║魔宮霧卷，釋苑風清。我欲識佛，不識者明。莫非玄解，
B25n0144_p0322a08║動足塵生。」
B25n0144_p0322a09║○第十三祖毗羅尊者，花氏國人。（具如本傳。）爾時毗羅
B25n0144_p0322a10║告龍樹曰：我今將此正法眼藏用付於汝，汝當
B25n0144_p0322a11║護持，勿令斷絕。而聽偈言：「非隱非顯法，說是真實際。
B25n0144_p0322a12║悟此隱顯法，非愚亦非智。」毗羅入滅時，當此土姬
B25n0144_p0322a13║周三十七帝赧王四十一年壬辰歲。淨修禪師讚曰：
B25n0144_p0322a14║「毗羅大聖，因地魔王。憑師指教，豁證真常。胡為愚智，
B25n0144_p0322b01║詎是詎長。德馨蘭慧，性淨冰霜。」
B25n0144_p0322b02║○第十四祖龍樹尊者，西天竺人。（具如傳中。）爾時龍樹
B25n0144_p0322b03║告提婆曰：「我今將此正法眼藏用付於汝，汝當
B25n0144_p0322b04║受教，聽吾偈曰：「為明隱顯法，方說解脫理。於法心
B25n0144_p0322b05║不證，無嗔亦無喜。」龍樹尊者寂然入定時，當此土
B25n0144_p0322b06║秦第二帝始皇三十五年已五歲矣。淨修禪師讚曰：
B25n0144_p0322b07║「菩薩龍樹，化龍是務。心曉佛心，住而非住。身顯圓月，
B25n0144_p0322b08║法流膏雨。提婆投機，就諳旨趣。」
B25n0144_p0322b09║○第十五祖迦那提婆尊者，南印土人，姓毗舍羅。
B25n0144_p0322b10║（具如傳中。）爾時提婆尊者告羅睺羅多曰：「我今將此
B25n0144_p0322b11║正法眼藏用付於汝，汝宜傳受，無令斷絕，而聽
B25n0144_p0322b12║偈言：「本對傳法人，為說解脫理。於法實無證，無終
B25n0144_p0322b13║復無始。」此師滅度時，當此土前漢第四主文帝十九
B25n0144_p0322b14║年庚辰歲矣。淨修禪師讚曰：「迦那提婆，德岸彌高。
B25n0144_p0323a01║迴旋香象，吹卻金毛。機迅巖電，辯瀉秋濤。始終絕證，
B25n0144_p0323a02║勿誤王刀。」
B25n0144_p0323a03║○第十六祖羅睺羅尊者，毗羅國人。姓梵摩，父名
B25n0144_p0323a04║淨德。（具如傳中。）爾時僧伽難提而問師曰：「法有證不？
B25n0144_p0323a05║有取捨不？有有無不？有內外不？願尊者慈造而
B25n0144_p0323a06║為解說。」爾時羅睺羅多以偈答曰：「於法實無證，
B25n0144_p0323a07║不取亦不離。法非有無相，內外云何起？」此師全身
B25n0144_p0323a08║入定時，當此土前漢第六武帝十年戊辰歲矣。
B25n0144_p0323a09║淨修禪師讚曰：「羅睺道德，在口寧論？因師說耳，尋得
B25n0144_p0323a10║入門。高提日月，大照乾坤。不取不捨，傳乎子孫。」
B25n0144_p0323a11║祖堂集卷第一
B25n0144_p0323a12║乙巳歲分司大藏都監彫造