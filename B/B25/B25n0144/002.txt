B25n0144_p0324a01║祖堂集卷第二（於卷內西天并震旦十七祖已畢）
B25n0144_p0324a02║○第十七祖僧伽難提尊者，羅伐城人也。剎利
B25n0144_p0324a03║姓，父名寶莊嚴，母名芬陀利。纔生解語，分明曉
B25n0144_p0324a04║了，為母說法。既得羅睺羅法，行化至摩竭國。見
B25n0144_p0324a05║一童子，年當十二，手執銅鏡，而來師所。師問曰：
B25n0144_p0324a06║「子年幾耶？」子曰：「我當百歲。」師曰：「汝當無智，看汝
B25n0144_p0324a07║幼少。」答曰：「我年百歲，非其理也。」子曰：「我不會理，
B25n0144_p0324a08║正當百歲。」師曰：「子善機也。」子曰：「佛偈云：「『若人生
B25n0144_p0324a09║百歲，不會諸佛機，未若生一日，而得決了之。』」時
B25n0144_p0324a10║尊者敬之，深知是聖。問曰：「汝執此鏡，其意云何？」
B25n0144_p0324a11║子曰：「諸佛大圓鏡，內外無瑕翳。兩人同得見，心
B25n0144_p0324a12║眼皆相似。」其舍父母，見子言異，則令出家。師為
B25n0144_p0324a13║度脫，領詣古寺而為受戒，名曰伽耶舍多。於彼
B25n0144_p0324a14║殿角，有一銅鈴被風搖響。師曰：「彼風鳴耶，銅鈴
B25n0144_p0324b01║鳴耶？」子曰：「我心鳴耶，非風銅鈴。」師曰：「非風銅鈴，
B25n0144_p0324b02║我心誰耶也？」子曰：「俱寂靜故，豈非三昧？」師曰：「善
B25n0144_p0324b03║哉，真比丘！善會諸佛理，善說真法要，善識諸佛
B25n0144_p0324b04║義。」乃命付法，以偈告曰：「心地本無生，因種從緣
B25n0144_p0324b05║起。緣種不相妨，花果亦復然。」伽耶舍多聞師說
B25n0144_p0324b06║偈，及受法藏，心生敬重，頂戴受持。師付法已，即
B25n0144_p0324b07║離本座。至樹下立。而舉左手攀其樹枝，尋則滅
B25n0144_p0324b08║度。焚其舍利，則在樹側，不可移動。則就本處豎
B25n0144_p0324b09║塔供養，諸天散花而雨寶衣，用散塔處。時當此
B25n0144_p0324b10║土前漢第七主昭帝十年辛酉歲矣。淨修禪師
B25n0144_p0324b11║讚曰：「僧伽難提，莊嚴王子。逾城九重，入山千里。
B25n0144_p0324b12║定俞井金，義班終始。理屈於師，忽窮自己。」
B25n0144_p0324b13║○第十八祖伽耶舍多尊者，摩竭國人。姓鬱頭
B25n0144_p0324b14║藍，父名天蓋，母名方聖。年至十二，得僧伽難提
B25n0144_p0325a01║法。行化至月氏國，大作佛事。有一波羅門，名曰
B25n0144_p0325a02║鳩摩羅多，心信外道，不愛佛法。師至波羅門家，
B25n0144_p0325a03║為說大因緣，又為說父病因緣。於時波羅門聞
B25n0144_p0325a04║師所說而生歡喜，欲求出家。師與出家，受具足
B25n0144_p0325a05║戒，令證道果，乃命付法而說偈曰：「有種有心地，因
B25n0144_p0325a06║緣能發萌。於緣不相礙，當生生不生。」時鳩摩羅多
B25n0144_p0325a07║聞師說偈，心生歡喜，當自安樂。師付法已，即從
B25n0144_p0325a08║座起，踊身虛空作十八變，化火三昧，自焚其身。
B25n0144_p0325a09║眾拾舍利，起塔供養。時當此土前漢第十五主
B25n0144_p0325a10║成帝十四年戊申歲矣。淨修禪師讚曰：「伽耶舍
B25n0144_p0325a11║多，幼會佛機。手執寶鏡，面難提師。內外絕翳，眉
B25n0144_p0325a12║目無虧。風飄鐸韻，非我是誰？」
B25n0144_p0325a13║○第十九祖鳩摩羅多尊者，月氏國人也。初遇
B25n0144_p0325a14║伽耶舍多，得法行化，時至北天。有一大士名闍
B25n0144_p0325b01║夜多，而用油塗足。巡遊諸國，遙見伽耶舍多，作
B25n0144_p0325b02║禮問：「我家父母心常供養，亦求佛道，未省是何
B25n0144_p0325b03║因緣，長縈疾苦。又觀鄰舍常行凶殺，不樂修行，
B25n0144_p0325b04║而無所患。此二事實未曉之，唯願慈悲，為我解
B25n0144_p0325b05║說！」尊者云：「業通三世，如影隨形。積善餘慶，積惡
B25n0144_p0325b06║餘殃。」聞說歡喜，志願出家，乞師納受。既攝受已，
B25n0144_p0325b07║便獲道果。師乃命付法，而說偈曰：「性上本無生，
B25n0144_p0325b08║為對求人說。於法既無得，何懷決不決？」師付法已，
B25n0144_p0325b09║於座上以爪劙面，各分兩向。當此處分，有大光
B25n0144_p0325b10║明。照大眾已，寂然滅度。時當此土王莽即位十
B25n0144_p0325b11║八年壬午歲矣。淨修禪師讚曰：「鳩摩羅多，大常
B25n0144_p0325b12║止簷。蒙師為訣，委父無猒。本非鍛鍊，肯藉鎚鉗。
B25n0144_p0325b13║一榻孤坐，人天禮瞻。」
B25n0144_p0325b14║○第二十祖闍夜多尊者，北天竺國人也。得鳩
B25n0144_p0326a01║摩羅多法已，行化至羅閱城，遇一頭陀，名婆修
B25n0144_p0326a02║盤頭。六時禮佛，少欲知足；長坐不臥，一食而已。
B25n0144_p0326a03║爾時尊者問大眾曰：「此頭陀者，汝見如何？」眾曰：
B25n0144_p0326a04║「不可思議。常修梵行。長坐不臥，一食而已。」師曰：
B25n0144_p0326a05║「此是道耶？」眾曰：「誠如尊說。」師曰：「今此頭陀不久
B25n0144_p0326a06║當墮，與道懸遠；心有所求，不名為道。」眾曰：「師如
B25n0144_p0326a07║何？」師曰：「我不求道，亦不顛倒；我不六禮，亦不輕
B25n0144_p0326a08║慢；我不長坐，亦不懈怠；我不一食，亦不雜食；我
B25n0144_p0326a09║不知足，亦不貪欲。」爾時頭陀聞師所說，心生歡
B25n0144_p0326a10║喜，說偈讚曰：「稽首三昧尊，不求於佛道。不禮亦不慢，
B25n0144_p0326a11║心不生顛倒。不坐不懈怠，但食無所好。雖慢而不遲，
B25n0144_p0326a12║雖急而不燥。我今遇寶尊，和南依師教。」師見說偈已，
B25n0144_p0326a13║師告曰：「如來以正法眼付囑迦葉，如是展轉，乃
B25n0144_p0326a14║至於我。我今囑汝，汝善護持，勿令斷絕。聽吾偈曰：
B25n0144_p0326b01║「言下合無生，同於法界性。若能如是解，通達事理竟。」
B25n0144_p0326b02║師入滅時，當此土後漢第二主明帝十六年甲
B25n0144_p0326b03║申歲矣。淨修禪師讚曰：「闍夜多祖，格高貌古。
B25n0144_p0326b04║錫有六鐶，田無半畝。言下不生，何處不普。垂手
B25n0144_p0326b05║入廛，他方此土。」
B25n0144_p0326b06║○第二十一祖婆修盤頭尊者，羅閱城人。姓毗舍佉，
B25n0144_p0326b07║父名光蓋，母名嚴一。師得闍夜多法，行化至那
B25n0144_p0326b08║提國。而共常自在王言論次，有一使者乃奏王
B25n0144_p0326b09║曰：「百萬象兵至于南面。」王曰：「此事非少，如何抵
B25n0144_p0326b10║敵？」師曰：「大王莫愁，令第二太子摩拏羅輕喝一
B25n0144_p0326b11║聲。」大王則命太子喝。太子奉王教詔，即至城南。
B25n0144_p0326b12║便舉左手拍其腹上而喝一聲，象兵倒地，不復更
B25n0144_p0326b13║起。王見此事，深自歎訝。願師攝受，度脫出家，命
B25n0144_p0326b14║聖受戒。爾時太子偈讚曰：「為摧百萬象，鼓腹作神通。
B25n0144_p0327a01║一切諸宮殿，無不震動者。遇師方便力，而得度脫我。
B25n0144_p0327a02║稽首父母辭，而出於愛火。」爾時尊者則領太子遊
B25n0144_p0327a03║行化導，建勝法幢，乃命付法，而說偈曰：
B25n0144_p0327a04║「泡幻同無礙，如何不了悟。達法在其中，非今亦非古。」
B25n0144_p0327a05║師入定時，當此土後漢第五主煬帝九年丁巳
B25n0144_p0327a06║歲矣。淨修禪師讚曰：「婆修盤頭，修行不臥。雖歷
B25n0144_p0327a07║辛懃，翻成懶惰。因指見月，逢歌指和。泡幻無真，
B25n0144_p0327a08║慮情無過。」
B25n0144_p0327a09║○第二十二祖摩拏羅尊者，那提國人。姓剎利帝，
B25n0144_p0327a10║名大力尊。父名多滿，亦名常自在。（具如寶林傳也。）爾時
B25n0144_p0327a11║摩拏羅告鶴勒曰：「我今將此正法眼藏用付於
B25n0144_p0327a12║汝，汝當守護，無令斷絕，汝受吾教。」而說偈言：
B25n0144_p0327a13║「心隨萬境轉，轉處實能幽。隨流認得性，無喜復無憂。」
B25n0144_p0327a14║此師入滅時，當此土後漢第九主桓帝十八年
B25n0144_p0327b01║乙巳歲矣。淨修禪師讚曰：「辯塔降象，自在王子。
B25n0144_p0327b02║雷震蟄門，邪師失齒。神運六通，道風千里。聲色
B25n0144_p0327b03║恒真，何須聵耳。」
B25n0144_p0327b04║○第二十三祖鶴勒尊者，月氏國人。姓婆羅門，父名
B25n0144_p0327b05║千勝，母號金光。（具如《寶林傳》也。）爾時鶴勒告師子曰：「我
B25n0144_p0327b06║今將此正法眼藏用付於汝，汝善護持，外方行
B25n0144_p0327b07║化。當國有難，刑在汝身。汝受吾教而聽偈曰：
B25n0144_p0327b08║「認得心性時，可說不思議。了了無可得，得時不說知。」
B25n0144_p0327b09║此師滅度時，當後漢第十一主獻帝十九年己
B25n0144_p0327b10║丑歲矣。淨修禪師讚曰：「尊者鶴勒，上德不德。
B25n0144_p0327b11║任性縱橫，發言奇特。功高二儀，名喧萬國。稽首
B25n0144_p0327b12║歸依，祖林薝蔔。」
B25n0144_p0327b13║○第二十四祖師子尊者，中印土人。姓婆羅門。（具如
B25n0144_p0327b14║《寶林傳》也。）爾時師子告婆舍斯多曰：「如來以正法
B25n0144_p0328a01║眼付囑迦葉，如是展轉，乃至於我。我持此法并
B25n0144_p0328a02║僧伽梨衣付囑於汝，汝當護持，無令斷絕，而聽
B25n0144_p0328a03║偈言：「正說知見時，知見俱是心。當心即知見，知
B25n0144_p0328a04║見即于今。」此師還債時，當此土前魏第三主少
B25n0144_p0328a05║帝己卯歲矣。淨修禪師讚曰：「師子尊者，人天仰
B25n0144_p0328a06║譽。雪裏松青，雲間鶴翥。論鼓纔聲，法輪高馭。挫
B25n0144_p0328a07║拉邪徒，悟真來去。」
B25n0144_p0328a08║○第二十五祖婆舍斯多尊者，罽賓國人。姓婆羅
B25n0144_p0328a09║門，父名寂行，母號常安樂。夜夢神人手執寶劍
B25n0144_p0328a10║付常安樂，因此有孕。滿月產下，其子左手常拳
B25n0144_p0328a11║似執物。從此出家，證果得法。行化至中天竺國，
B25n0144_p0328a12║廣化群迷。次第遊行至南印土。有一國王，名曰
B25n0144_p0328a13║得勝，常崇咒師，不信佛法。咒師奏王：「婆舍斯多
B25n0144_p0328a14║不會佛法，請王試之。此人云聖，問其異事。若答
B25n0144_p0328b01║不得，則非師子繼承弟子。」大王有一太子，名不
B25n0144_p0328b02║如密多，則向王曰：「今此尊者，先王供養，有大威
B25n0144_p0328b03║德，不用試之。」王切齒呵嘖，則囚太子。王乃命師，
B25n0144_p0328b04║師則赴命。王不令坐，當殿試語。問曰：「我國之中，
B25n0144_p0328b05║無諸邪法。師所學者，當是何宗？」師曰：「此國之內，
B25n0144_p0328b06║無諸邪法。我所學者，當是佛宗。」王曰：「佛滅度已
B25n0144_p0328b07║千二百年，師今七十，當何得之？」師曰：「自釋迦傳
B25n0144_p0328b08║教，歷于二十四人。我今所學，當繼師子尊者法。
B25n0144_p0328b09║亦有信衣，名僧伽梨衣，現在囊中，取呈大王。」王
B25n0144_p0328b10║雖見傳法袈裟，心不敬信。則命左右以火驗之，
B25n0144_p0328b11║其火熾然，光明貫天，祥雲覆地，而雨四花，異香
B25n0144_p0328b12║氣馥，火燼衣存。王睹斯瑞，方乃發心，求哀懺悔。
B25n0144_p0328b13║（此衣在於王宮起塔供養。）時太子被囚深宮，並不得食。乃云：
B25n0144_p0328b14║「我為法故，今此飢渴，如何存濟？」其時天降白乳
B25n0144_p0329a01║入口，味如甘露，食了輕健。乃作是言：「我若出宮，
B25n0144_p0329a02║則便出家。」王詔出宮，投師出家。師云：「汝欲出家，
B25n0144_p0329a03║當為何事？」太子曰：「我所出家，不為其事。」師曰：「汝
B25n0144_p0329a04║言不為，不為何事？」太子曰：「我所不為，不為俗事。」
B25n0144_p0329a05║師云：「不為俗事，當為何事？」太子曰：「不為俗事，當
B25n0144_p0329a06║為佛事。」師自念言：「如來以大悲力令此太子助
B25n0144_p0329a07║作佛事。」在師左右出家具戒，便證道果，乃命付
B25n0144_p0329a08║法，而說偈曰：「聖人說知見，當境無非是。我今悟
B25n0144_p0329a09║真性，無道亦非理。」此師入滅時，當此土東晉第
B25n0144_p0329a10║一主元帝八年乙酉歲矣。淨修禪師讚曰：「婆舍
B25n0144_p0329a11║斯多，久離攀緣。未逢作者，終不開拳。傳師衣缽，
B25n0144_p0329a12║度物橋舡。當心妙見，豈假言宣。」
B25n0144_p0329a13║○第二十六祖不如密多尊者，南印土國王太子，
B25n0144_p0329a14║正名得勝。（具如《寶林傳》也。）爾時不如密多告般若多羅曰：
B25n0144_p0329b01║「我持此法用付於汝，汝善護持，勿令斷絕，而聽
B25n0144_p0329b02║吾偈言：「真性心地藏，無頭亦無尾。應緣而化物，
B25n0144_p0329b03║方便呼為智。」此師入滅時，當此土東晉第九主
B25n0144_p0329b04║孝武帝戊子歲矣。淨修禪師讚曰：「不如密多，勝
B25n0144_p0329b05║王誕慶。高遠宮嬪，迥惇道行。佛法棟梁，王臣瞻
B25n0144_p0329b06║敬。洞鑒媸妍，祖堂金鏡。」
B25n0144_p0329b07║○第二十七祖般若多羅尊者，東印土人。姓婆羅
B25n0144_p0329b08║門。父母俱喪，示化菩薩而作佛事。得不如密多
B25n0144_p0329b09║法，行化至南天竺國。國王剎帝利，名香至。師因
B25n0144_p0329b10║赴王齋次，諸聖盡轉經，唯有師不轉經。大王問
B25n0144_p0329b11║師：「為什摩不轉經？」師曰：「貧道出息不隨眾緣，入
B25n0144_p0329b12║息不居蘊界，常轉如是經，百千萬億卷，非但一
B25n0144_p0329b13║卷。」爾時大王賜師一珠，光明耀然。（具如《寶林傳》也。）是化
B25n0144_p0329b14║般若多羅告達摩曰：「我今將此正法眼藏用付
B25n0144_p0330a01║於汝，而聽吾偈曰：「心地生諸種，因事復因理。果滿
B25n0144_p0330a02║菩提圓，花開世界起。」般若多羅化火焚身，時
B25n0144_p0330a03║當此土宋第五王武帝孝建四年丁酉歲矣。淨
B25n0144_p0330a04║修禪師讚曰：「般若多羅，幼名瓔珞。父母淪亡，東
B25n0144_p0330a05║西盤泊。一曉龜毛，恒嗟水涸。果滿菩提，道源遼廓。」
B25n0144_p0330a06║○第二十八祖菩提達摩和尚者，南天竺國香至
B25n0144_p0330a07║大王第三太子也。得般若多羅法，般若多羅乃
B25n0144_p0330a08║告曰：「汝今得法，亦莫遠化，待吾滅後六十七年，
B25n0144_p0330a09║當往震旦大施法藥。汝勿速去，當有難起，衰於
B25n0144_p0330a10║日下。」達摩問曰：「我去彼國行化，有菩薩不？」師云：
B25n0144_p0330a11║「彼國獲道者如稻麻竹𥯤，不可稱計。吾滅度後
B25n0144_p0330a12║六十七年，各別著人，此國留難，水中文布，自善
B25n0144_p0330a13║降之。汝至彼國，南方勿住，彼國天人不見佛理，
B25n0144_p0330a14║好作有緣而愛功德。汝至彼國，則出不住。聽吾
B25n0144_p0330b01║讖曰：「路行跨水復逢羊，（路行者，來也。跨水者，過海也。復逢羊者，洛陽也。
B25n0144_p0330b02║達摩大師從南天竺國過海而來。初到廣州，次普通八年丁未歲入梁國。）獨自恓恓
B25n0144_p0330b03║暗渡江。（獨自者，無伴侶也。恓恓者，若恓也。暗渡江者，梁武帝不悟大理，變容不言，師知
B25n0144_p0330b04║機不契，則潛過江，向北魏國也。）日下可怜雙象馬，（日下者，京都也。可怜者，好。
B25n0144_p0330b05║雙象馬者，志公傅大士也。）兩株嫩桂久昌昌。（兩株者，二木也。二木是林字也。
B25n0144_p0330b06║嫩桂者，少也，則是少林寺也。久昌昌者，九年面壁而出大行佛法也。）」達摩又問師：
B25n0144_p0330b07║「此後更有難不？」師云：「吾滅度後一百五年而有
B25n0144_p0330b08║小難，聽吾讖曰：「心中雖吉外頭凶，（心中者，周字也。外頭凶者，
B25n0144_p0330b09║周王無道滅佛法也。）川下僧房名不中。（川下僧房者，俗號僧房為邑，川下邑
B25n0144_p0330b10║為邕字也。後周文帝姓宇文，名泰邕。不中者，後周沙汰滅佛法。）為遇毒龍生武
B25n0144_p0330b11║子，（毒龍者，武帝父王也，生武子者，生武帝也。）忽逢小鼠寂無窮。（小鼠者，庚
B25n0144_p0330b12║子也，周武帝庚子崩寂。無窮者，盡滅無也。）」又問：「此後更有難不？」師云：
B25n0144_p0330b13║「吾滅度後一百六年有小難，父子相連，亦當不
B25n0144_p0330b14║久，作一二三五歲。當此事過，以有人見其意，吾
B25n0144_p0331a01║不能明，略與讖曰：「路上忽逢深處水，（路上者，李字也。深水
B25n0144_p0331a02║者，淵字也。唐高祖神堯皇帝，姓李名淵也。）等閑見虎又逢豬。（等閑見虎者，寅
B25n0144_p0331a03║也。唐高祖戊寅年登位也。又逢豬者，亥也。高祖丁亥年崩。）小小牛兒雖有角，
B25n0144_p0331a04║（小小牛兒者，高祖武德四年九月日，有前道士太史今博弈，先是黃巾黨，其所習遂上表廢佛
B25n0144_p0331a05║法，事十有一條，大略而云：『釋經是損國破家，未聞益世。請胡佛邪教退還天笁。凡是沙門放歸
B25n0144_p0331a06║桑梓，則國家昌泰，李孔教行矣。』高祖納弈奏書，乃下詔問諸沙門曰：『棄父母鬢髮。去君臣花服，
B25n0144_p0331a07║利在何間？益在何情？損益二宜，請動妙釋。』時有琳法師上表得延五年。高祖崩，太宗登位，再興
B25n0144_p0331a08║佛法矣。具如別傳。言半角者，正當挃觸而無害即是。）清溪龍出總須輸。（清溪
B25n0144_p0331a09║者，山名也。龍者，琳法師護法之龍，能令博弈等邪見之徒總須伏也。）」又問師：「於此
B25n0144_p0331a10║後有聖人出不？」師云：「林下見有一人，當得於道，亦
B25n0144_p0331a11║契菩提。聽吾讖曰：「震旦雖闊無別路，（震旦者，唐國也。無別
B25n0144_p0331a12║路者，唯有一心之法，讓大師化導如此也。）要假姪孫腳下行。（姪孫者，今時傳
B25n0144_p0331a13║法弟子也。）金雞解銜一顆米，（金雞者，金州也。讓師是金州人也。一顆米者，意
B25n0144_p0331a14║取道一，江西馬祖名道一。）供養十方羅漢僧。（讓和尚付法與道一，故言供養。
B25n0144_p0331b01║十方者，馬和尚是漢州十方縣羅漢寺出家也。）」達摩大師同學兄名佛
B25n0144_p0331b02║大先，此佛大先是佛馱跋陀羅三藏之弟子。佛
B25n0144_p0331b03║馱跋陀羅復有弟子名那連耶舍，於南天大化，
B25n0144_p0331b04║後來此土東魏高歡鄴都，與五戒優婆塞萬天
B25n0144_p0331b05║懿譯出《梵本尊勝經》一部。萬天懿問：「彼天有菩
B25n0144_p0331b06║薩傳教不？」那連耶舍答曰：「西天諸祖二十七師
B25n0144_p0331b07║悉說此法，名般若多羅。亦有弟子，名菩提達摩。
B25n0144_p0331b08║至此土後魏第八帝諱詡大和十年，至于洛陽
B25n0144_p0331b09║少林寺化導，至九年示滅，經于一十五年矣。」又
B25n0144_p0331b10║問：「此師後有人能繼不？」三藏讖曰：「尊勝今藏古，
B25n0144_p0331b11║（尊勝者，妙智也。古者，可大師。本有妙高之性，性被煩惱覆之，未現了，故言藏也。）無肱亦
B25n0144_p0331b12║有肱。（肱者，手也。可大師求法斷臂也。）龍來方受寶，（龍來者。初祖西來也。方受
B25n0144_p0331b13║寶者，二祖傳法。）捧物復嫌名。（捧者，惠也。本名神光，復遇達摩，嫌之改名，言為惠可。）」
B25n0144_p0331b14║又問：「此後誰當繼此耶？」三藏讖曰：「初首不稱名，
B25n0144_p0332a01║（後周第三主己卯之歲，有一居士不說年歲，不稱姓名，故言不稱名。）風狂又有聲。
B25n0144_p0332a02║（風狂者，三祖有風病。有聲者，遠近皆知有病，故言有聲也。）人來不喜見，（人來不喜
B25n0144_p0332a03║見患風之形狀。）白寶初平平。（白寶者，玉也。玉邊作祭，璨字也。三祖名璨大師。）」又
B25n0144_p0332a04║問：「此師後更有人繼不？」又讖曰：「起自求無礙，（有一
B25n0144_p0332a05║沙彌年十四，名道信。來禮拜問：『唯願和尚教某甲解脫法門。』故言求無礙。）師傳我沒
B25n0144_p0332a06║繩。（師者，三祖也。我沒繩者，既無人縛汝，即是解脫。）路上逢僧禮，（路上者，道也。禮
B25n0144_p0332a07║者，信也。四祖大師名道信。）腳下六枝分。（腳下者，門下也。四祖下撗出一宗。六枝者，
B25n0144_p0332a08║牛頭、融禪師等六祖。）」又問：「此師後更有人繼不？」三藏又讖
B25n0144_p0332a09║曰：「三四全無我，（三四者，七也。五祖七歲遇道信大師。無人我出家也。）隔水
B25n0144_p0332a10║受心燈。（隔水者，五祖於新州蘄水郡得傳四祖心印，故言受心燈。）尊號過諸
B25n0144_p0332a11║量，（過量者，弘字也。）逢嗔不起憎。（不起者，忍字也。）」又問：「此師後誰
B25n0144_p0332a12║能繼之？」三藏又讖曰：「捧物何曾捧，（捧者，惠字。）言懃又
B25n0144_p0332a13║不懃。（懃者，能也。六祖名能。）唯書四句偈。（唯書四句偈者，神秀和尚呈四句偈，
B25n0144_p0332a14║惠能和尚亦呈四句偈，故言四句偈。）將對瑞田人。（瑞田人者，神秀和尚南陽嘉禾
B25n0144_p0332b01║縣瑞田人。）」又問：「此師後明其法者能繼之不？」三藏又
B25n0144_p0332b02║讖曰：「心裏能藏事，（能藏者，懷；則懷讓也。）說向漢江濱。（說向者，說
B25n0144_p0332b03║法也。漢江濱者，馬大師漢州人也。馬大師求佛心印，讓和尚說向道一也。）湖波探水
B25n0144_p0332b04║月，（湖波者，曹溪也。探水月者，得也。讓大師於六祖身邊得傳心印。）將照二三人。
B25n0144_p0332b05║（二三者，六。讓大師傳法弟子六人。言六人者，一道一得心，二智達得眼，三常浩得眉，四神照得
B25n0144_p0332b06║鼻，五坦然得耳，六嚴峻得舌。是為六人也。）」三藏又讖曰：「領得珍勤語，
B25n0144_p0332b07║（領得者，馬大師於讓大師處領語也。）离鄉日日敷。（离鄉者，南方也。日日者，昌字也。
B25n0144_p0332b08║敷者，演也。馬大師歸至洪州南昌寺敷演大教是也。）移梁來近路，（移梁者，梁都也。
B25n0144_p0332b09║近路者，洪州觀察使姓路，遂請大師自虔州南康縣移入洪州開元寺，故言來近路。）余筭
B25n0144_p0332b10║腳天徒。（余者，我字也。從馬大師二十年外，有契道者千萬，遍行天下。故言腳天徒。）」三
B25n0144_p0332b11║藏又讖曰：「艮地生玄旨，（艮地者，東北也。神秀和尚從五祖下，傳一枝法
B25n0144_p0332b12║在北，自為立宗旨也。）通尊媚亦尊。（通尊者，諡號大通禪師也。媚者，秀也。亦尊者，三
B25n0144_p0332b13║帝所尊敬，故亦尊也。）比肩三九族，（比肩者，同學也。三九族者，十二人也。秀大師同
B25n0144_p0332b14║學十二人。）足下一有分。（從秀和尚足下各分宗旨，南北有異。）」三藏又讖
B25n0144_p0333a01║（曰）：「靈集媿天恩，（靈者，神；集者，會也；媿者，荷也；天恩者，澤也。神會大師住洛京荷
B25n0144_p0333a02║澤寺。）生互二六人。（生互者，師資也。二六者，會大師弟子十二人也。）法中無
B25n0144_p0333a03║氣味。（法中者，佛法也。會大師傳佛知見甚深法也。無氣味者，緣北宗秀大師弟子普寂於
B25n0144_p0333a04║京盛行，通其經教；當此之時，曹溪宗旨於彼未盛行，故言無氣味也。）石上有功勳。
B25n0144_p0333a05║（石上者，秀大師弟子磨卻南宗碑，神秀欲為六代，何其天之不從，乃得會大師再立實錄，故有
B25n0144_p0333a06║功勳。）」三藏又讖曰：「本是大虫男，（印宗法師本是小乘，喻如大虫不是
B25n0144_p0333a07║師子。）迴成師子談。（迴者傳也，迴小作大。印宗法師禮六祖便悟上乘，是成師子吼。）
B25n0144_p0333a08║官家封馬嶺，（封者印也，馬嶺者宗也。印宗曾為講經法師也。）同詳三十
B25n0144_p0333a09║三。（同詳者同學也。六祖弟子祥岑等三十三人，祥禪師住於峽山。）」三藏又讖曰：
B25n0144_p0333a10║「八女出人倫，（八女者，安字也，出人倫者，為國師也。）八箇絕婚姻。（八箇
B25n0144_p0333a11║者，安字。絕婚姻者，安徒難為紹繼之。）朽床添六腳，（朽床者，老字也。六腳者，則天中
B25n0144_p0333a12║宗，騰騰坦然圓寂百五十五年住世。破灶墮和尚六住嵩山，是為六腳也。）心祖眾中
B25n0144_p0333a13║尊。（心祖者，姓也。安和尚頓悟佛理為國師，故眾中尊也。）」三藏又讖曰：「走戊
B25n0144_p0333a14║與朝鄰，（走戊者，越字。忠國師是越州人也。與朝鄰者，為國師。）鵝烏子出身。
B25n0144_p0333b01║（鵝者，鵝州也，今越州是。烏者鳴鶴縣也，今諸暨縣是。國師生此縣也。）二天雖有感，
B25n0144_p0333b02║（二天者，肅宗、代宗二帝也。有感者，帝禮為師也。）三化寂無塵。（三化寂無塵者，二帝
B25n0144_p0333b03║與國師俱寂也。）」三藏又讖曰：「說小何曾小，（希字是也。）言流又
B25n0144_p0333b04║不流。（遷字是也。）草若除其首，（石頭無草。）三四繼門修。（傳法弟子
B25n0144_p0333b05║人數。准其傳法人數，應云『十七繼門修』也。）」爾時那連耶舍說此讖已，
B25n0144_p0333b06║告萬天懿云：「今此國吾滅後二百八十年中，有
B25n0144_p0333b07║大國王善敬三寶，此前諸賢悉出于世，化導群
B25n0144_p0333b08║品約有千百億，後所得法，只因一師，興大饒益，
B25n0144_p0333b09║開甘露門，能為首者當菩提達摩焉。」爾時達摩
B25n0144_p0333b10║和尚泛海東來，經于三載。梁普通八年丁未之
B25n0144_p0333b11║歲九月二十一日至於廣州上舶。刺史蕭昂出
B25n0144_p0333b12║迎，奏聞梁帝。十月一日而至上元，武帝親駕車
B25n0144_p0333b13║輦，迎請大師昇殿供養。是時志公和尚監修高
B25n0144_p0333b14║座寺，彼謂寺主僧靈觀曰：「汝名靈觀，實靈觀不？」
B25n0144_p0334a01║靈觀曰：「唯願和尚指示。」志公曰：「從西天有大乘
B25n0144_p0334a02║菩薩而入此國。汝若不信，聽吾讖曰：「仰觀兩扇，
B25n0144_p0334a03║（仰觀者，霄也。兩扇者，梁也。蕭梁帝是。）低腰捻鉤。（低腰捻者，十字也；鉤者，月字也。十月
B25n0144_p0334a04║到也。）九烏射盡，（九烏者，日也；射盡者，二十九也，月盡。）唯有一頭。（一頭者，十
B25n0144_p0334a05║月初一日。總言初祖十月一日到也。）至則不久，（在梁國十九日，便過江北。故言不久。）
B25n0144_p0334a06║要假須刀。（斷仁義也。）逢龍不住，（初祖見武帝，故言逢龍。祖師所答不稱帝
B25n0144_p0334a07║意，便過江，故言不住。）過水則逃。（過江入魏。）」爾時靈觀則以紙筆
B25n0144_p0334a08║錄于記之。爾時武帝問：「如何是聖諦第一義？」師
B25n0144_p0334a09║曰：「廓然無聖。」帝曰：「對朕者誰？」師曰：「不識。」又問：「朕
B25n0144_p0334a10║自登九五已來，度人造寺，寫經造像，有何功德？」
B25n0144_p0334a11║師曰：「無功德。」帝曰：「何以無功德？」師曰：「此是人天
B25n0144_p0334a12║小果。有漏之因，如影隨形。雖有善因，非是實相。」
B25n0144_p0334a13║武帝問：「如何是實功德？」師曰：「淨智妙圓，體自空
B25n0144_p0334a14║寂，如是功德，不以世求。」武帝不了達摩所言，變
B25n0144_p0334b01║容不言。達摩其年十月十九日，自知機不契，則
B25n0144_p0334b02║潛過江北，入于魏邦。志公特至帝所問曰：「我聞
B25n0144_p0334b03║西天僧至，今在何所？」梁武帝曰：「昨日逃過江向
B25n0144_p0334b04║魏。」志公云：「陛下見之不見，逢之不逢。」梁武帝問
B25n0144_p0334b05║曰：「此是何人？」志公對曰：「此是傳佛心印觀音大
B25n0144_p0334b06║士。」武帝乃恨之曰：「見之不見，逢之不逢。」即發中
B25n0144_p0334b07║使趙光文往彼取之。志公云：「非但趙光文一人，
B25n0144_p0334b08║闔國取亦不迴。」大師自到東京。有一僧名神光，
B25n0144_p0334b09║昔在洛中久傳莊老。年逾四十，得遇大師，禮事
B25n0144_p0334b10║為師。從至少林寺。每問於師，師並不言說。又自
B25n0144_p0334b11║歎曰：「古人求法，敲骨取髓，刺血圖像，布髮掩泥，
B25n0144_p0334b12║投崖飼虎。古尚如此，我何惜焉？」時大和十年十
B25n0144_p0334b13║二月九日，為求法故，立經子夜，雪乃齊腰。天明
B25n0144_p0334b14║師見問曰：「汝在雪中立，有如何所求耶？」神光悲
B25n0144_p0335a01║啼泣淚而言：「唯願和尚開甘露門，廣度群品。」師
B25n0144_p0335a02║云：「諸佛無上菩提，遠劫修行。汝以小意而求大
B25n0144_p0335a03║法，終不能得。」神光聞是語已，則取利刀自斷左
B25n0144_p0335a04║臂，置於師前。師語神光云：「諸佛菩薩求法，不以
B25n0144_p0335a05║身為身，不以命為命。汝雖斷臂求法，亦可在。」遂
B25n0144_p0335a06║改神光名為惠可。又問：「請和尚安心？」師曰：「將心
B25n0144_p0335a07║來，與汝安心。」進曰：「覓心了不可得。」師曰：「覓得豈
B25n0144_p0335a08║是汝心？與汝安心竟。」達摩語惠可曰：「為汝安心
B25n0144_p0335a09║竟，汝今見不？」惠可言下大悟。惠可白和尚：「今日
B25n0144_p0335a10║乃知一切諸法本來空寂；今日乃知菩提不遠。
B25n0144_p0335a11║是故菩薩不動念而至薩般若海；不動念而登
B25n0144_p0335a12║涅槃岸。」師云：「如是，如是。」惠可進曰：「和尚此法有
B25n0144_p0335a13║文字記錄不？」達摩曰：「我法以心傳心，不立文字。」
B25n0144_p0335a14║大師語諸人言：「有三人得我法。一人得我髓，一
B25n0144_p0335b01║人得我骨，一人得我肉。得我髓者惠可，得我骨
B25n0144_p0335b02║者道育，得我肉者尼摠持。我法至六代，陵遲傳
B25n0144_p0335b03║法之人。」惠可進曰：「何故第六代陵遲傳法之
B25n0144_p0335b04║人？」達摩云：「為邪法競興，亂於正法。我有一
B25n0144_p0335b05║領袈裟，傳授與汝。」惠可白和尚曰：「法既以心傳
B25n0144_p0335b06║心，復無文字，用此袈裟何為？」大師云：「內授法印，
B25n0144_p0335b07║以契證心；外傳袈裟，以定宗旨。雖則袈裟不在
B25n0144_p0335b08║法上，法亦不在袈裟，於中三世諸佛遞相授記。
B25n0144_p0335b09║我今以袈裟亦表其信，令後代傳法者有稟承，
B25n0144_p0335b10║學道者得知宗旨。斷眾生疑故。」惠可便頂禮，親
B25n0144_p0335b11║事九年，晝夜不離左右。達摩大師乃而告曰：如
B25n0144_p0335b12║來以淨法眼并袈裟付囑大迦葉，如是展轉乃
B25n0144_p0335b13║至於我。我今付囑汝，汝聽吾偈曰：「吾本來此土，
B25n0144_p0335b14║傳教救迷情。一花開五葉，結果自然成。」師付法已，又
B25n0144_p0336a01║告惠可曰：「吾自到此土，六度被人下藥，我皆拈
B25n0144_p0336a02║出。今此一度，更不拈出，吾已得人付法。」爾時達
B25n0144_p0336a03║摩領眾雲往禹門千聖寺，止得三日。時有期城太
B25n0144_p0336a04║守楊衍問師曰：「西國五天，師承為祖，未曉此意，
B25n0144_p0336a05║其義云何？」師曰：「明佛心宗，寸無差誤，行解相應，
B25n0144_p0336a06║名之曰祖。」又問曰：「唯此一等，更有別耶？」師答曰：
B25n0144_p0336a07║「須明他心，知其古今；不猒有無，亦非取故；不賢
B25n0144_p0336a08║不愚，無迷無悟，若能是解，亦名為祖。」楊衍又問
B25n0144_p0336a09║曰：「弟子久在惡業。不近知識，勤生恭敬，被小智
B25n0144_p0336a10║慧而生纏縛，卻成愚惑，不得悟道而致於此。伏
B25n0144_p0336a11║願師指示大道，通達佛心，修行用心。何名法祖？」
B25n0144_p0336a12║師以偈答曰：「亦不睹惡而生嫌，亦不觀善而勤
B25n0144_p0336a13║措，亦不捨愚而近賢，亦不拋迷而就悟。達大道
B25n0144_p0336a14║兮過量，通佛心兮出度。不與凡聖同躔，超然名
B25n0144_p0336b01║之曰祖。」楊衍作禮：「唯願和尚久住世間，化導群
B25n0144_p0336b02║品！」師曰：「吾則去矣，不宜久停。人多致患，常疾於
B25n0144_p0336b03║我。」楊衍而問：「是何人也？願師指示，當為知之。」師
B25n0144_p0336b04║曰：「吾寧往矣，終不明焉，恐損此人。汝若要委，聽
B25n0144_p0336b05║吾讖曰：「江槎分玉浪，（江者流也，槎者支也。玉浪者三藏。總言流支三藏也。）
B25n0144_p0336b06║管炬開金鎖。（管炬者光也。開者統也，金鎖者毒藥。）五口相共行，（五口
B25n0144_p0336b07║者吾字也，相共行者與吾爭行佛法，生嫉法心。）九十無彼我。（九十者卒字也，無彼
B25n0144_p0336b08║我者無彼此之我也。）」楊衍而作禮曰：「且辭尊長，願善保慶！」
B25n0144_p0336b09║時後魏第八主孝明帝大和十九年入涅槃，壽
B25n0144_p0336b10║齡一百五十，葬在熊耳吳阪也，武帝敕昭明太
B25n0144_p0336b11║子而述祭文。滅度後三年，魏使時有宋雲西嶺
B25n0144_p0336b12║為使，卻迴逢見達摩手攜隻履，語宋雲曰：「汝國
B25n0144_p0336b13║天子已崩。」宋雲到魏，果王已崩。遂聞奏後魏第
B25n0144_p0336b14║九主孝莊帝，乃開塔唯見一隻履，卻取歸少林
B25n0144_p0337a01║寺供養。因武帝自製師碑文。代宗皇帝諡號圓
B25n0144_p0337a02║覺大師，敕空觀之塔。自魏丙辰之歲遷化，迄今
B25n0144_p0337a03║壬子歲，得四百一十三年矣。淨修禪師讚曰：
B25n0144_p0337a04║「菩提達摩，化道無為。九年少室，六葉宗師。示滅熊
B25n0144_p0337a05║耳，隻履西歸。梁天不薦，惠可傳衣。」
B25n0144_p0337a06║○第二十九祖師慧可禪師者，是武牢人也，姬氏。
B25n0144_p0337a07║父寂，初無其子，共室念言：「我今至善家而無慧
B25n0144_p0337a08║子，深自歎羨，何聖加衛！」時後魏第六主孝文帝
B25n0144_p0337a09║永宜十五年正月一日，夜現光明，遍于一宅。因
B25n0144_p0337a10║茲有孕，產子，名曰光光。年十五，九經通誦。至年
B25n0144_p0337a11║三十，往龍門香山寺，事寶靜禪師，常修定慧。既
B25n0144_p0337a12║出家已，至東京永和寺具戒。年三十二，卻步香
B25n0144_p0337a13║山，侍省尊長。又經八載，忽於夜靜見一神人而
B25n0144_p0337a14║謂光曰：「當欲受果，何於此住，不南往乎而近於
B25n0144_p0337b01║道？」本名曰光光，因見神現故，號為神光。至於第
B25n0144_p0337b02║二夜，忽然頭痛如裂。其師欲與炙之，空中有聲
B25n0144_p0337b03║報云：「且莫，且莫！此是換骨，非常痛焉。」師即便止；
B25n0144_p0337b04║遂說前事見神之由，以白寶靜。寶靜曰：「必是吉
B25n0144_p0337b05║祥也。汝頂變矣，非昔首焉。五峰垂墜玉軫，其相
B25n0144_p0337b06║異矣。」遂辭師南行，得遇達摩，豁悟上乘。師乃云：
B25n0144_p0337b07║「一真之法，盡可有矣，汝善守護，勿令斷絕。汝傳
B25n0144_p0337b08║信衣，各有所表。」慧可曰：「有何所表？」達摩曰：「內傳
B25n0144_p0337b09║心印，以契證心；外受袈裟，而定宗旨，不錯謬故。
B25n0144_p0337b10║吾滅度後二百年中，此袈裟不傳。法周沙界，明
B25n0144_p0337b11║道者多，行道者少；說理者多，通理者少。於後得
B25n0144_p0337b12║道，還近千萬。汝所行道，勿輕末學。此人迴志，便
B25n0144_p0337b13║獲菩提，初心菩薩，與佛功等。」爾時可大師得付
B25n0144_p0337b14║法已，廣宣流布，度諸有情。於天平年中，後周第
B25n0144_p0338a01║二主孝閔己卯之歲，有一居士，不說年幾，候有
B25n0144_p0338a02║十四，及至禮師，不稱姓名，云：「弟子身患風疾，請
B25n0144_p0338a03║和尚為弟子懺悔。」師云：「汝將罪來，為汝懺悔。」居
B25n0144_p0338a04║士曰：「覓罪不可見。」師云：「我今為汝懺悔竟，汝今
B25n0144_p0338a05║宜依佛法僧寶。」居士問：「但見和尚則知是僧，未
B25n0144_p0338a06║審世間何者是佛？云何為法？」師云：「是心是佛，是心是
B25n0144_p0338a07║法，法佛無二，汝知之乎？」居士曰：「今日始知，罪性不在
B25n0144_p0338a08║內外中間，如其心然，法佛無二也。」師知是法器
B25n0144_p0338a09║而與剃髮，云：「汝是僧寶，宜名僧璨。」亦受具戒，師
B25n0144_p0338a10║告曰：「如來以大法眼付囑迦葉，如是展轉乃至
B25n0144_p0338a11║於我。我今將此法眼付囑於汝，并賜袈裟以為
B25n0144_p0338a12║法信。汝聽吾偈曰：「本來緣有地，因地種花生。本來
B25n0144_p0338a13║無有種，花亦不能生。」說此偈已，告璨曰：「吾往鄴都
B25n0144_p0338a14║還債。」便去彼所，化導群生，得三十四年。或在城
B25n0144_p0338b01║市，隨處任緣；或為人所使，事畢卻還。彼所有智
B25n0144_p0338b02║者，每勸之曰：「和尚是高人，莫與他所使。」師云：「我
B25n0144_p0338b03║自調心，非關他事。」時有辯和法師，於鄴都管城
B25n0144_p0338b04║安縣匡救寺講《涅槃經》。是時大師至彼寺門說
B25n0144_p0338b05║法，集眾頗多。法師講下人少。辯和怪於師，遂往
B25n0144_p0338b06║縣令瞿仲偘說之：「彼邪見道人，打破講席。」瞿令
B25n0144_p0338b07║不委事由，非理損害而終。葬在磁州塗陽東北
B25n0144_p0338b08║七十餘里。壽齡一百七歲，示于時滅，當隋第一
B25n0144_p0338b09║主文帝開皇十三年癸丑之歲。唐內供奉沙門
B25n0144_p0338b10║法琳撰碑文，德宗皇帝諡號大弘禪師大和之
B25n0144_p0338b11║塔。自隋癸丑歲遷化，迄今唐保大十年壬子歲，
B25n0144_p0338b12║得三百五十九年矣。淨修禪師讚曰：「二祖碩學，
B25n0144_p0338b13║操為堅礭。心貫三乘，頂奇五岳。天上麒麟，人間
B25n0144_p0338b14║鸑鷟。斷臂立雪，混而不獨。」
B25n0144_p0339a01║○第三十祖僧璨者，即是大隋三祖。不知何許
B25n0144_p0339a02║人，不得姓字。遇可大師，得付心法。大集群品，普
B25n0144_p0339a03║雨正法，會中有一沙彌，年始十四，名道信，來禮
B25n0144_p0339a04║師而問師曰：「如何是佛心？」師答曰：「汝今是什摩
B25n0144_p0339a05║心？」對曰：「我今無心。」師曰：「汝既無心，佛豈有心耶？」
B25n0144_p0339a06║又問：「唯願和尚教某甲解脫法門。」師云：「誰人縛
B25n0144_p0339a07║汝？」對曰：「無人縛。」師云：「既無人縛汝，即是解脫，何
B25n0144_p0339a08║須更求解脫？」道信言下大悟，在師左右八九年
B25n0144_p0339a09║間。後於吉州具戒，卻歸省覲於師。師命付法而
B25n0144_p0339a10║說偈曰：「花種雖因地，從地種花生。若無人下種，花種
B25n0144_p0339a11║盡無生。」師自隋第二主煬帝大業二年丙寅歲
B25n0144_p0339a12║遷化，迄今唐保大十年壬子歲，得三百四十年
B25n0144_p0339a13║矣。大明孝皇帝諡號智鏡禪師覺寂之塔矣。淨
B25n0144_p0339a14║修禪師讚曰：「三祖大師，法王真子。語出幽微，心
B25n0144_p0339b01║無彼此。或處山林，或居廛市。因地花生，楠檀旖旎。」
B25n0144_p0339b02║○第三十一祖道信和尚者，即唐土四祖。姓司馬
B25n0144_p0339b03║氏，本居河內，邁止蘄州，廣濟之所育也。得璨大
B25n0144_p0339b04║師心印之後，忽於黃梅路上見一小兒，年七歲，
B25n0144_p0339b05║所出言異。師乃問子何姓，子答曰：「姓非常姓。」師
B25n0144_p0339b06║曰：「是何姓？」子答：「是佛性。」師曰：「汝勿姓也。」子答曰：
B25n0144_p0339b07║「其姓空故。」師謂左右曰：「此子非凡，吾滅度二十
B25n0144_p0339b08║年中，大作佛事。」子問曰：「諸聖從何而證？」師云：「廓
B25n0144_p0339b09║然，廓然。」子曰：「與摩則無聖去也。」師曰：「猶有這個
B25n0144_p0339b10║紋綵在。」師乃付法偈曰：「花種有生性，因地花性生。
B25n0144_p0339b11║大緣與性合，當生不生生。」師付法已，時當高宗永
B25n0144_p0339b12║徽二年庚戌之歲，閏九月四日，掩然而滅。壽年
B25n0144_p0339b13║七十二，葬後二年四月八日，塔門無故自開。容
B25n0144_p0339b14║貌端然，無異常日。自茲已後，門人更不取閉。至
B25n0144_p0340a01║大歷年中，代宗諡號大醫禪師慈雲之塔。中書
B25n0144_p0340a02║令太子賓客襄陽公杜正倫撰碑文。淨修禪師
B25n0144_p0340a03║讚曰：「四祖十四，因師解脫。處世道流，興慈量闊。
B25n0144_p0340a04║永絕彫榮，迥祛始末。果少花多，忍傳衣缽。」
B25n0144_p0340a05║○第三十二祖弘忍和尚，即唐土五祖也。姓周氏，
B25n0144_p0340a06║本居汝南，遷止蘄州。黃梅誕生，七歲出家，事信
B25n0144_p0340a07║大師。幼而聰敏，事不再問。母懷之時，發光通霄，
B25n0144_p0340a08║每聞異香，身體安泰，後乃生育。形貌端嚴，哲者
B25n0144_p0340a09║觀之，云：「此子闕七種大人之相，不及佛也。」時有
B25n0144_p0340a10║盧行者，年三十二，從嶺南來，禮覲大師。大師問：
B25n0144_p0340a11║「汝從何方而來。有何所求？」行者對曰：「從新州來，
B25n0144_p0340a12║來求作佛。」師云：「汝嶺南人，無佛性也。」行者云：「人
B25n0144_p0340a13║則有南北，佛性無南北。」師云：「汝作何功德？」行者
B25n0144_p0340a14║對云：「願竭力抱石，舂米供養師僧。」師便許之。於
B25n0144_p0340b01║一日一夜舂得一十二石米，首末親事。經八箇
B25n0144_p0340b02║餘月，行者又問曰：「如何是大道之源？」師曰：「汝是
B25n0144_p0340b03║俗人，問我此事作什摩？」對曰：「世諦即有僧俗，道
B25n0144_p0340b04║豈礙人耶？」師曰：「汝若如此，莫從人覓。」進曰：「與摩
B25n0144_p0340b05║即不從外得。」師曰：「內亦非。」大師臨遷化時，告眾
B25n0144_p0340b06║云：「正法難聞，盛會希逢。是你諸人如許多時在
B25n0144_p0340b07║我身邊，若有見處各呈所見，莫記吾語，我與你
B25n0144_p0340b08║證明。」時眾中有神秀，聞師頻訓告，遂揮毫於壁。
B25n0144_p0340b09║書偈曰：「身是菩提樹，心如明鏡臺。時時懃拂拭，莫使
B25n0144_p0340b10║有塵埃。」師見此偈，乃告眾曰：「是你諸人，若依此
B25n0144_p0340b11║偈修行而得解脫。」眾僧總念此偈。有一童子碓
B25n0144_p0340b12║坊裏念此偈，行者曰：「念什摩？」童子曰：「行者未知，
B25n0144_p0340b13║第一座造偈呈師，大師曰：『若依此偈修行而得
B25n0144_p0340b14║解脫。』」行者曰：「某甲不識文字，請兄與吾念看，我
B25n0144_p0341a01║聞願生佛會。」有一江州別駕張日用，為行者高
B25n0144_p0341a02║聲誦偈。行者卻請張日用：「與我書偈，某甲有一
B25n0144_p0341a03║個拙見。」其張日用與他書偈曰：「身非菩提樹，心鏡
B25n0144_p0341a04║亦非臺。本來無一物，何處有塵埃？」時大師復往觀
B25n0144_p0341a05║之，揮卻了，舉顏微笑，亦不讚賞，心自詮勝。師又
B25n0144_p0341a06║去碓坊，便問行者：「不易行者，米還熟也未？」對曰：
B25n0144_p0341a07║「米熟久矣，只是未有人簸。」師云：「三更則至。」行者
B25n0144_p0341a08║便唱喏。至三更，行者來大師處。大師與他改名，
B25n0144_p0341a09║號為慧能。當時便傳袈裟以為法信，如釋迦牟
B25n0144_p0341a10║尼授彌勒記矣。
B25n0144_p0341a11║大師便偈曰：「有情來下種，因地果還生。無情既無種，
B25n0144_p0341a12║無性亦無生。」行者聞偈歡喜，受教奉行。師又告云：
B25n0144_p0341a13║「吾三年方入滅度，汝且莫行化，當損於汝。」行者
B25n0144_p0341a14║云：「當往何處而堪避難？」師云：「逢懷則止，遇會且
B25n0144_p0341b01║藏。」（懷則州，會則縣。）又問：「此衣傳不？」師云：「後代之人，得道
B25n0144_p0341b02║者恒河沙。今此信衣，至汝則住。何以故？達摩大
B25n0144_p0341b03║師付囑此衣，恐人不信而表聞。法豈在衣乎？若
B25n0144_p0341b04║傳此衣，恐損於物。受此衣者，命若縣絲。況達摩
B25n0144_p0341b05║云：『一花開五葉，結果自然成。』是印此土與汝五人。
B25n0144_p0341b06║般若多羅云：『果滿菩提圓，花開世界起。』此兩句
B25n0144_p0341b07║亦印今時法衣至汝不合付與人。」行者奉教，便
B25n0144_p0341b08║辭大師。大師遂到江邊，昇小舡子。師自把櫓，行
B25n0144_p0341b09║者曰：「某甲把櫓。」師云：「你莫鬧！我若稱斷，是你囑
B25n0144_p0341b10║我；你若稱斷，我則囑你。」過江了，向行者云：「你好
B25n0144_p0341b11║去。」其行者迆邐取向南方矣。師經于三日都不
B25n0144_p0341b12║說法。至第四日，眾人問曰：「師法嗣何人？」師云：「吾
B25n0144_p0341b13║法已往嶺南。」神秀便問：「何人得之？」師云：「能者則
B25n0144_p0341b14║得。」眾人良久思惟，不見行者數日，恐是將法去
B25n0144_p0342a01║也。當時七百餘人，一齊趁盧行者。眾中有一僧，
B25n0144_p0342a02║號為慧明，趁得大庾嶺上，見衣缽不見行者。其
B25n0144_p0342a03║上坐便近前，以手提之，衣缽不動，便委得自力
B25n0144_p0342a04║薄。則入山覓行者，高處望見行者在石上坐。行
B25n0144_p0342a05║者遙見明上座，便知來奪我衣缽，則云：「和尚分
B25n0144_p0342a06║付衣缽，某甲苦辭不受。再三請傳持，不可不受。
B25n0144_p0342a07║雖則將來，現在嶺頭。上座若要，便請將去。」明上
B25n0144_p0342a08║座云：「不為衣缽，特為佛法來。不知行者辭五祖
B25n0144_p0342a09║時有何密語密意，願為我說！」行者見上座心意
B25n0144_p0342a10║苦切，便向他說：「靜思靜慮，不思善不思惡，正與
B25n0144_p0342a11║摩思不生時，還我本來明上座面目來。」上座又
B25n0144_p0342a12║問：「上來密語密意，只有這個，為當更有意旨？」行
B25n0144_p0342a13║者云：「我今明明與汝說，則是不密。汝若自得自
B25n0144_p0342a14║己面目，密卻在汝。」上座問：「行者在黃梅和尚處
B25n0144_p0342b01║意旨如何？」行者曰：「和尚看我對秀上座偈，則知
B25n0144_p0342b02║我入門意，則印惠能：『秀在門外，汝得入門，得坐
B25n0144_p0342b03║被衣。向後自看，此衣缽從上來分付，切須得人。
B25n0144_p0342b04║我今分付汝，汝須努力將去。十有餘年勿弘吾
B25n0144_p0342b05║教，當有難起。過此已後，善誘迷人。』又問：『當往何
B25n0144_p0342b06║處而堪避難？』師云：『逢懷則止，遇會且藏。』」慧明云：
B25n0144_p0342b07║「某甲雖在黃梅剃髮，實不得宗乘面目。今蒙行
B25n0144_p0342b08║者指授，也有入處，如人飲水冷暖自知。從今向
B25n0144_p0342b09║後，行者即是慧明師，今便改名，號為道明。」行者
B25n0144_p0342b10║便云：「汝若如是，我亦如是，與汝同在黃梅不異，
B25n0144_p0342b11║自當護持。」道明云：「行者好與速向嶺南，在後大
B25n0144_p0342b12║有僧來趁行者。」道明又問：「宜往何處？」行者云：「遇
B25n0144_p0342b13║蒙則住，逢袁即止。」道明敬仰之心辭行者，便迴
B25n0144_p0342b14║向北去。至于虔州，果然見五十餘僧來尋盧行
B25n0144_p0343a01║者。道明向眾云：「大庾嶺頭懷化鎮五六日尋候，
B25n0144_p0343a02║兼問諸門津並向北尋覓行者，言不見此色。」諸
B25n0144_p0343a03║人卻迴。道明獨往盧山布水臺。經三年後，歸蒙
B25n0144_p0343a04║山修行。凡徒弟盡教過嶺南六祖處，只今蒙山
B25n0144_p0343a05║靈塔現在。大師付法後，高宗在位二十四年壬
B25n0144_p0343a06║申之歲，二月十六日滅度，春秋七十四。代宗諡
B25n0144_p0343a07║號大滿禪師法雨之塔。自上元壬申歲遷化，迄
B25n0144_p0343a08║今唐保大十年壬子歲，得二百八十年矣。淨修
B25n0144_p0343a09║禪師讚曰：「五祖七歲，洞達言前。石牛吐霧，木馬
B25n0144_p0343a10║含煙。身心恒寂，理事俱玄。無情無種，千年萬年。」
B25n0144_p0343a11║○第三十三祖惠能和尚，即唐土六祖。俗姓盧，新州
B25n0144_p0343a12║人也。父名行瑫，本貫氾陽，移居新州。父早亡，母
B25n0144_p0343a13║親在孤。艱辛貧乏，能市賣柴供給。偶一日賣柴
B25n0144_p0343a14║次，有客姓安名道誠，欲買能柴，其價相當。送將
B25n0144_p0343b01║至店，道誠與他柴價錢。惠能得錢，卻出門前，忽
B25n0144_p0343b02║聞道誠念《金剛經》。惠能一聞，心開便悟。惠能遂
B25n0144_p0343b03║問：「郎官此是何經？」道誠云：「此是《金剛經》。」惠能云：
B25n0144_p0343b04║「從何而來，讀此經典？」道誠云：「我於蘄州黃梅縣
B25n0144_p0343b05║東馮母山禮拜第五祖弘忍大師，今現在彼山
B25n0144_p0343b06║說法，門人一千餘眾，我於此處聽受。大師勸道
B25n0144_p0343b07║俗，受持此經，即得見性，直了成佛。」惠能聞說，宿
B25n0144_p0343b08║業有緣。其時道誠勸惠能往黃梅山禮拜五祖，
B25n0144_p0343b09║惠能報云：「緣有老母家乏欠闕，如何拋母無人
B25n0144_p0343b10║供給？」其道誠遂與惠能銀一百兩，以充老母衣
B25n0144_p0343b11║糧，便令惠能往去禮拜五祖大師。惠能領得其
B25n0144_p0343b12║銀分付安排老母訖，便辭母親。不經一月餘日，
B25n0144_p0343b13║則到黃梅縣東馮母山。禮拜五祖，五祖問：「汝從
B25n0144_p0343b14║何方而來？有何所求？」惠能云：「從新州來，來求作
B25n0144_p0344a01║佛。」師云：「汝嶺南人，無佛性也。」對云：「人即有南北，
B25n0144_p0344a02║佛性即無南北。」師曰：「新州乃獵獠，寧有佛性耶？」
B25n0144_p0344a03║對曰：「如來藏性遍於螻蟻，豈獨於獦獠而無哉？」
B25n0144_p0344a04║師云：「汝既有佛性，何求我意旨？」深奇其言，不復
B25n0144_p0344a05║更問。自此得之心印。既承衣法，遂辭慈容。後隱
B25n0144_p0344a06║四會懷集之間，首尾四年。至儀鳳元年正月八
B25n0144_p0344a07║日，南海縣制旨寺遇印宗。印宗出寺迎接歸寺
B25n0144_p0344a08║裏安下。印宗是講經論僧也。有一日正講經，風
B25n0144_p0344a09║雨猛動。見其幡動，法師問眾：「風動也，幡動也？」
B25n0144_p0344a10║一個云風動。一個云幡動。各自相爭，就講主證
B25n0144_p0344a11║明。講主斷不得，卻請行者斷，行者云：「不是風動，
B25n0144_p0344a12║不是幡動。」講主云：「是什摩物動？」行者云：「仁者自
B25n0144_p0344a13║心動。」從此印宗迴席座位。正月十五日剃頭，二
B25n0144_p0344a14║月八日於法性寺請智光律師受戒。戒壇是宋
B25n0144_p0344b01║朝求那跋摩三藏之所置也。嘗云：「後有肉身菩
B25n0144_p0344b02║薩於此受戒。」梁末有真諦三藏於壇邊種菩提
B25n0144_p0344b03║樹，云：「一百二十年，有肉身菩薩於此樹下說法。」
B25n0144_p0344b04║師果然於此樹下演無上乘。至明年二月三日
B25n0144_p0344b05║便辭，去曹溪寶林寺說法化道，度無量眾。師以
B25n0144_p0344b06║一味法雨普潤學徒，信衣不傳，心珠洞付。得道
B25n0144_p0344b07║之者若恒河沙，遍滿諸方，落落星布。時神龍元
B25n0144_p0344b08║年正月十五日，則天孝和皇帝詔大師云：「朕虔
B25n0144_p0344b09║誠慕道，渴仰禪門。詔諸山禪師集內道場，安秀
B25n0144_p0344b10║二德最為僧首。朕每諮求法，再三辭推，云：『南方
B25n0144_p0344b11║有能和尚，受忍大師記，傳達摩衣為信，頓悟上
B25n0144_p0344b12║乘，明見佛性。今居韶州曹溪山，示悟眾生即心
B25n0144_p0344b13║是佛。』朕聞：如來以心之法付囑摩訶迦葉，如是
B25n0144_p0344b14║相傳，至於達摩。教被東土，代代相承，至今不絕。
B25n0144_p0345a01║師既稟受，并有信衣，可赴京師設化。緇俗歸依，
B25n0144_p0345a02║天人瞻仰。故發遣中使薛簡迎師，願早降至。」大
B25n0144_p0345a03║師表曰：「沙門惠能生自邊方，長而慕道。叨承忍
B25n0144_p0345a04║大師付如來心印，傳西國衣缽，受東山佛心。伏
B25n0144_p0345a05║奉天恩，發中使薛簡詔惠能入內。惠能久處山
B25n0144_p0345a06║林，年邁風疾。陛下德包物外，道貫萬邦，育養蒼
B25n0144_p0345a07║生，仁慈黎庶，恩旨彌天，欽仰釋門。恕惠能居山
B25n0144_p0345a08║養疾，修持道業。上答皇恩及諸王太子。謹奉表
B25n0144_p0345a09║陳謝以聞。釋沙門惠能頓首頓首謹言。」時中使
B25n0144_p0345a10║薛簡啟師云：「京城禪師大德教人要假坐禪，然
B25n0144_p0345a11║方得道。」師云：「由心悟道，豈在坐也？故經云：『若有
B25n0144_p0345a12║人言如來若來若去，若坐若臥，是人行邪道，不
B25n0144_p0345a13║解我所說義。』如來者，無所從來，亦無所去，故名
B25n0144_p0345a14║如來。諸法空故即是如來，畢竟無得無證，豈況
B25n0144_p0345b01║坐耶？」薛簡曰：「弟子至天庭，聖人必問。伏願和尚
B25n0144_p0345b02║指受心要，傳奏聖人及京城學道者。譬如一燈
B25n0144_p0345b03║照百千燈，冥者皆明，明明無盡。」師云：「道無明闇，
B25n0144_p0345b04║明闇是代謝之義。明明無盡，亦是有盡，相待立
B25n0144_p0345b05║名故。經云：『法無有比，無相待故。』」薛簡曰：「明譬智
B25n0144_p0345b06║慧，闇喻煩惱。學道之人若不用智慧照生死煩
B25n0144_p0345b07║惱，何得出離？」師云：「煩惱即是菩提，無二無別故。
B25n0144_p0345b08║以智慧照煩惱者，是二乘人見解；有智之人終
B25n0144_p0345b09║不如此。」薛簡曰：「何者是大乘人見解？」師云：「《涅槃
B25n0144_p0345b10║經》云：『明與無明，凡夫見二。』智者了達其性無別。
B25n0144_p0345b11║無別之性即是實性。處凡不減，在聖不增。住煩惱而
B25n0144_p0345b12║不亂，居禪定而不寂。不斷不常，不來不去，不在
B25n0144_p0345b13║中間及其內外。不生不滅，性相常住，恒而不變，
B25n0144_p0345b14║名之曰道。」簡曰：「師也說不生不滅，何異外道說
B25n0144_p0346a01║不生不滅？」師云：「外道說不生不滅，將生止滅，滅
B25n0144_p0346a02║猶不滅。我說不生不滅，本自無生，今亦無滅，所
B25n0144_p0346a03║以不同外道。中使欲得心要，一切善惡都莫思
B25n0144_p0346a04║量，自然得入心體，湛然常寂，妙用恒沙。」時薛簡
B25n0144_p0346a05║聞師所說，豁然便悟。禮師數拜曰：「弟子今日始
B25n0144_p0346a06║知佛性本自有之。昔日將謂太遠，今日始知至
B25n0144_p0346a07║道不遙，行之即是。今日始知涅槃不遠，觸目菩
B25n0144_p0346a08║提。今日始知佛性不念善惡，無思無慮，無造無
B25n0144_p0346a09║作，無住無為。今日始知佛性常而不變易，不被
B25n0144_p0346a10║諸境所遷。」中使禮辭大師，遂持表至京，時當神
B25n0144_p0346a11║龍元年五月八日。後至九月三日，迴詔曰：「師辭
B25n0144_p0346a12║老病。為朕修道，國之福田。師若淨名託疾，金粟
B25n0144_p0346a13║闡弘大教，傳諸佛心，談不二之法，杜口毗耶，聲
B25n0144_p0346a14║聞被呵，菩薩辭退，師若如此。薛簡傳師指教，受
B25n0144_p0346b01║如來知見，一切善惡都莫思惟，自然得入心體，湛
B25n0144_p0346b02║然常寂，妙用恒沙。朕積善餘慶，宿種福因。值師
B25n0144_p0346b03║之出世，頓悟上乘佛心第一。朕感荷師恩，頂戴
B25n0144_p0346b04║修行。永永不朽。奉磨納袈裟一領，金缽一口，供
B25n0144_p0346b05║養大師。」其後敕下賜寺額重興寺及新州古宅
B25n0144_p0346b06║造國恩寺。師每告諸善知識曰：「汝等諸人自心
B25n0144_p0346b07║是佛，更莫狐疑。外無一物而能建立，皆是本心
B25n0144_p0346b08║生萬種法。故經云：『心生即種種法生，心滅即種
B25n0144_p0346b09║種法滅。』汝等須達一相三昧，一行三昧。一相三
B25n0144_p0346b10║昧者，於一切處而不住相，於彼相中不生憎愛，
B25n0144_p0346b11║不取不捨，不念利益，不念散壞，自然安樂，故因
B25n0144_p0346b12║此名為一相三昧。一行三昧者，於一切處行住
B25n0144_p0346b13║坐臥，皆一直心，即是道場，即是淨土。此之名為
B25n0144_p0346b14║一行三昧。如地有種能含藏故，心相三昧亦復
B25n0144_p0347a01║如是。我說法時猶如普雨，汝有佛性如地中種，
B25n0144_p0347a02║若遇法雨，各得滋長。取吾語者，決證菩提；依吾
B25n0144_p0347a03║行者，定證聖果。吾今不傳此衣者，以為眾信心
B25n0144_p0347a04║不疑惑，普付心要，各隨所化。昔吾師有言，從吾
B25n0144_p0347a05║後若受此衣，命如懸絲。吾以道化，不可損汝。汝
B25n0144_p0347a06║受吾法，聽吾偈曰：「心地含諸種，普雨悉皆生。頓悟
B25n0144_p0347a07║花情已，菩提果自成。」師說此偈已，乃告眾曰：「其
B25n0144_p0347a08║性無二，其心亦然。其道清淨，亦無諸相。汝莫觀
B25n0144_p0347a09║淨及空其心，此心本淨，亦無可取。汝各努力，隨
B25n0144_p0347a10║緣好去。」有人問曰：「黃梅意旨何人得？」師云：「會佛
B25n0144_p0347a11║法者得。」僧曰：「和尚還得也無？」師云：「我不得。」僧曰：
B25n0144_p0347a12║「和尚為什摩不得？」師云：「我不會佛法。」雲大師拈
B25n0144_p0347a13║問龍花：「佛法有何過，祖師不肯會？」花云：「向上人
B25n0144_p0347a14║分上合作摩生？」進曰：「向上人事如何？」花云：「天反地
B25n0144_p0347b01║覆。」龍花卻問雲大師，大師云：「一翳不除，出身無
B25n0144_p0347b02║路。」進曰：「除得一翳底人還稱得向上人也無？」雲
B25n0144_p0347b03║大師云：「撗眠直臥有何妨？」六祖見僧，豎起拂子
B25n0144_p0347b04║云：「還見摩？」對云：「見。」祖師拋向背後云：「見摩？」對云：
B25n0144_p0347b05║「見。」師云：「身前見，身後見？」對云：「見時不說前後。」師
B25n0144_p0347b06║云：「如是，如是。此是妙空三昧。」有人拈問招慶：「曹
B25n0144_p0347b07║溪豎起拂子意旨如何？」慶云：「忽有人迴杓柄到，
B25n0144_p0347b08║汝作摩生？」學人掩耳云：「和尚。」慶便打之。爾時大
B25n0144_p0347b09║師住世說法四十年。先天元年七月六日，忽然
B25n0144_p0347b10║命弟子於新州故宅建塔一所。二年七月一日，
B25n0144_p0347b11║別諸門人：「吾當進途歸新州矣。」大眾緇俗啼泣
B25n0144_p0347b12║留連大師，大師不納曰：「諸佛出世現般涅槃，尚
B25n0144_p0347b13║不能違其宿命，況吾未能變易，分段之報必然
B25n0144_p0347b14║之至，當有所在耳。」門人問師：「師歸新州，早晚卻
B25n0144_p0348a01║迴？」師云：「葉落歸根，來時無口。」問：「其法付誰？」師云：
B25n0144_p0348a02║「有道者得，無心者得。」又曰：「吾滅度後七十年末，
B25n0144_p0348a03║有二菩薩從東而來，一在家菩薩，同出興化，重
B25n0144_p0348a04║修我伽藍，再建我宗旨。」師言訖，便往新州國恩
B25n0144_p0348a05║寺。飯食訖，敷坐被衣，俄然異香滿室，白虹屬地，
B25n0144_p0348a06║奄而遷化，八月三日矣。春秋七十六。當先天二
B25n0144_p0348a07║年，達摩大師傳袈裟一領，是七條屈眴布，青黑
B25n0144_p0348a08║色碧絹為裏，并缽一口。中宗敕諡大鑑禪師元
B25n0144_p0348a09║和靈照之塔。癸丑歲遷化，迄今唐保大十年壬
B25n0144_p0348a10║子歲，得二百三十九年矣。淨修禪師讚曰：「師造
B25n0144_p0348a11║黃梅，得旨南來。奚因幡義，大震法雷。道明遭遇，
B25n0144_p0348a12║神秀遲迴。衣雖不付，天下花開。」
B25n0144_p0348a13║祖堂集卷第二