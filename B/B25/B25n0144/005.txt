B25n0144_p0391a01║祖堂集卷第五（石頭下卷第二曹溪三四五代法孫）
B25n0144_p0391a02║○大顛和尚嗣石頭，在潮州。元和十三年戊戌歲
B25n0144_p0391a03║迎真身，元和皇帝於安遠門躬自焚香，迎候頂
B25n0144_p0391a04║禮。皇帝及百寮俱見五色光現，皆云是佛光，百
B25n0144_p0391a05║寮拜賀聖感。唯有侍郎韓愈一人獨言不是佛
B25n0144_p0391a06║光，不肯拜賀聖德。帝問：「既不是佛光，當此何光？」
B25n0144_p0391a07║侍郎當時失對，被貶潮州。侍郎便到潮州，問左
B25n0144_p0391a08║右：「此間有何道德高行禪流？」左右對曰：「有大顛
B25n0144_p0391a09║和尚。」侍郎令使往彼三請，皆不赴。後和尚方聞
B25n0144_p0391a10║佛光故乃自來，侍郎不許相見，令人問：「三請不
B25n0144_p0391a11║赴，如今為什摩不屈自來？」師云：「三請不赴，不為
B25n0144_p0391a12║侍郎；不屈自來，只為佛光。」侍郎聞已喜悅，則申
B25n0144_p0391a13║前旨：「弟子其時云不是佛光，當道理不？」師答曰：
B25n0144_p0391a14║「然。」侍郎云：「既不是佛光，當此何光？」師曰：「當是天
B25n0144_p0391b01║龍八部釋梵助化之光。」侍郎云：「其時京城若有
B25n0144_p0391b02║一人似於師者，弟子今日終不來此。」侍郎又問曰：
B25n0144_p0391b03║「未審佛還有光也無？」師曰：「有。」進曰：「如何是佛光？」
B25n0144_p0391b04║師喚云：「侍郎。」侍郎應喏。師曰：「看還見摩？」侍郎曰：
B25n0144_p0391b05║「弟子到這裏卻不會。」師云：「這裏若會得，是真佛
B25n0144_p0391b06║光。故佛道一道，非青黃赤白色，透過須彌盧圍，
B25n0144_p0391b07║遍照山河大地，非眼見，非耳聞，故五目不睹其
B25n0144_p0391b08║容，二聽不聞其響。若識得這個佛光，一切聖凡
B25n0144_p0391b09║虛幻無能惑也。」師欲歸山，留一偈曰：「辭君莫怪
B25n0144_p0391b10║歸山早，為憶松蘿對月宮。臺殿不將金鎖閉，來時自有
B25n0144_p0391b11║白雲封。」自後侍郎特到山，復禮乃問：「弟子軍州事
B25n0144_p0391b12║多，佛法中省要處，乞師指示。」師良久，侍郎罔措，
B25n0144_p0391b13║登時三平造侍者在背後敲禪床，師乃迴視云：
B25n0144_p0391b14║「作摩？」對曰：「先以定動，然後智拔。」侍郎向三平云：
B25n0144_p0392a01║「和尚格調高峻，弟子罔措。今於侍者邊卻有入
B25n0144_p0392a02║處。」禮謝三平，卻歸州。後一日上山禮師，師睡次，
B25n0144_p0392a03║見來不起。便問：「遊山來，為老僧禮拜來？」對曰：「禮
B25n0144_p0392a04║拜和尚來。」師曰：「不禮更待何時！」侍郎便禮拜。後
B25n0144_p0392a05║一日又上山，師問：「遊山來，為老僧禮拜來？」侍郎
B25n0144_p0392a06║曰：「遊山來。」師曰：「還將得遊山杖來不？」對曰：「不將
B25n0144_p0392a07║得來。」師曰：「若不將來，空來何益？」又一日師曰：「老
B25n0144_p0392a08║僧往年見石頭，石頭問：『阿那個是汝心？』對曰：『即祇
B25n0144_p0392a09║對和尚言語者是。』石頭便喝之。經旬日卻問：『和
B25n0144_p0392a10║尚前日既不是？除此之外何者是心？』石頭云：『除
B25n0144_p0392a11║卻揚眉動目一切之事外直將心來。』對曰：『無心
B25n0144_p0392a12║可將來。』石頭曰：『先來有心，何得言無心？有心無
B25n0144_p0392a13║心，盡同謾我。』於此時言下大悟此境。卻問：『既今
B25n0144_p0392a14║某甲除卻揚眉動目一切之事外，和尚亦須除
B25n0144_p0392b01║之。』石頭云：『我除竟。』對曰：『將示和尚了也。』石頭云：
B25n0144_p0392b02║『汝既將示我心如何？』對曰：『不異和尚。』石頭曰：『不
B25n0144_p0392b03║關汝事。』對曰：『本無物。』石頭曰：『汝亦無物。』對曰：『無
B25n0144_p0392b04║物則真物。』石頭云：『真物不可得。汝心見量意旨
B25n0144_p0392b05║如此，也須護持。』」僧問：「其中人相見時如何？」師曰：
B25n0144_p0392b06║「早不其中。」進曰：「其中者如何？」師曰：「渠不作這個問。」
B25n0144_p0392b07║○長髭和尚嗣石頭，在潭州攸縣。未睹行錄，不決
B25n0144_p0392b08║化緣終始。師初禮石頭，密領玄旨。次往曹溪禮
B25n0144_p0392b09║塔，卻迴石頭。石頭問：「從何處來？」對曰：「從嶺南來。」
B25n0144_p0392b10║石頭云：「大庾嶺頭一鋪功德，還成就也無？」對曰：
B25n0144_p0392b11║「諸事已備，只欠點眼在。」石頭曰：「莫要點眼不？」對
B25n0144_p0392b12║曰：「便請點眼。」石頭蹻起腳示之，師便連禮十數
B25n0144_p0392b13║拜不止。石頭云：「這漢見什摩道理？但知禮拜。」師
B25n0144_p0392b14║又不止，石頭進前把住云：「你見何道理，但知禮
B25n0144_p0393a01║拜。」師曰：「如紅爐上一點雪。」石頭云：「如是，如是。」師
B25n0144_p0393a02║得十歲兒子，養得八年。有一日，兒子啟和尚曰：
B25n0144_p0393a03║「某甲欲得受戒去，還得也無？」師云：「受戒圖什摩？」
B25n0144_p0393a04║兒子曰：「某甲祖公在南嶽，欲得去那裏禮覲，只
B25n0144_p0393a05║是未受戒，不敢去。」師曰：「受戒須是二十始得，且
B25n0144_p0393a06║住。」師忽然覺察，喚來許伊受戒。小師明朝辭和
B25n0144_p0393a07║尚，和尚云：「子歸來，須到石頭處來。」小師應喏，便
B25n0144_p0393a08║去南嶽般若寺受戒，後卻去石頭參。石頭云：「從
B25n0144_p0393a09║什摩處？」對云：「從長髭來。」石頭曰：「今夜在此宿，還
B25n0144_p0393a10║得摩？」對云：「一切取和尚處分。」小師第二日早朝
B25n0144_p0393a11║來不審，師便領新戒入山。路邊有一個樹子，石
B25n0144_p0393a12║頭云：「汝與我斫卻，這個樹礙我路。」對曰：「某甲不
B25n0144_p0393a13║將刀子來。」石頭曰：「我這裏有刀子。」曰：「便請。」石頭
B25n0144_p0393a14║便抽刀，把柄過與刀子。曰：「何不過那頭來？」師曰：
B25n0144_p0393b01║「用那頭作什摩？」新戒便大悟。石頭教新戒歸受
B25n0144_p0393b02║業處，新戒便辭石頭，卻歸師處。師問：「教你到石
B25n0144_p0393b03║頭，你還到也無？」對曰：「到則到，不通耗。」師問曰：「依
B25n0144_p0393b04║什摩人受戒？」對曰：「不依他。」師曰：「你在彼中即如
B25n0144_p0393b05║此，我這裏作摩生？」對曰：「要且不違背。」師曰：「大與
B25n0144_p0393b06║摩多知生！」對曰：「舌頭不曾染著在！」師便咄：「這多
B25n0144_p0393b07║口新戒，出去！」此是石室和尚也。
B25n0144_p0393b08║○龍潭和尚嗣天皇，在澧朗州。師諱崇信，未詳姓
B25n0144_p0393b09║氏。在俗之時，世業作餅師，住在天皇巷陽。其天
B25n0144_p0393b10║皇和尚住寺內，獨居小院，多閉禪房，靜坐而已。
B25n0144_p0393b11║四海禪流，無由湊泊。唯有餅師每至食時，躬持
B25n0144_p0393b12║餬餅十枚，以餉齋餐，如是不替數年。天皇每食
B25n0144_p0393b13║已，常留一餅與之，云：「吾惠汝，以蔭子孫。」日日如
B25n0144_p0393b14║斯，以為常准。師因於一日忽自訝之，乃問：「此餅
B25n0144_p0394a01║是某甲持來，何乃返惠某甲？」天皇云：「是你持
B25n0144_p0394a02║來，復汝何咎？」師聞此語，似少驚覺，乃問曰：「弟子
B25n0144_p0394a03║浮生擾擾，畢竟如何？」天皇云：「在家牢獄逼迮，出
B25n0144_p0394a04║家逍遙寬廣。」師便投天皇出家。天皇云：「汝昔崇
B25n0144_p0394a05║福善，今信吾語，宜名崇信。」受具戒已，執爨數年。
B25n0144_p0394a06║忽於一日問天皇曰：「某甲身廁僧倫，已果宿志，
B25n0144_p0394a07║未蒙和尚指示個心要，伏乞指示。」天皇曰：「你自
B25n0144_p0394a08║到吾身邊來，未嘗不指汝心要。」師問：「何處是和
B25n0144_p0394a09║尚指某甲心要處？」天皇曰：「汝擎茶，吾為汝喫；汝
B25n0144_p0394a10║持食，吾為汝受。汝和南，吾為汝低首。何處不是
B25n0144_p0394a11║示汝心要？」師低頭沉吟頃刻，天皇云：「見即直下
B25n0144_p0394a12║便見，擬思則便差。」師聞已，頓悟指要，便問：「畢竟
B25n0144_p0394a13║如何保任則得始終無患？」皇曰：「任性逍遙，隨緣
B25n0144_p0394a14║放曠。不要安禪習定，性本無拘。不要塞耳藏睛，
B25n0144_p0394b01║靈光迥耀。如愚若訥，行不驚時。但盡凡心，別無
B25n0144_p0394b02║聖解。汝能爾者，當何患乎？」師既領宗要，觸目朗
B25n0144_p0394b03║然，猶如遠客還家，頓息他遊之意；亦如貧收寶
B25n0144_p0394b04║藏，故無不足求。自荊渚至澧陽龍潭棲止，行不
B25n0144_p0394b05║驚俗，世莫能疑。未嘗輒衒機鋒，玄流無由扣擊。
B25n0144_p0394b06║所居蘭若臨小溪潭，時屬元陽，郡民多於是處
B25n0144_p0394b07║祈求雨澤，故號龍潭和尚焉。有僧問：「髻中珠誰
B25n0144_p0394b08║人得？」師曰：「不賞翫者得。」僧曰：「安著何處？」師曰：「待
B25n0144_p0394b09║有所在，即說似汝。」尼僧問：「如何得為僧去？」師曰：
B25n0144_p0394b10║「汝作尼來多少時。」尼曰：「還有為僧時也無？」師曰：
B25n0144_p0394b11║「你即今是什摩？」尼曰：「現是女身，何得不識？」師曰：
B25n0144_p0394b12║「誰識汝？」
B25n0144_p0394b13║○翠微和尚嗣丹霞，在西京。師諱無學。僖宗皇帝
B25n0144_p0394b14║詔入內，大敷玄教，帝情大悅，賜紫法號廣照大
B25n0144_p0395a01║師。自餘未睹行錄，不決化緣終始。師因供養羅
B25n0144_p0395a02║漢次，僧問：「今日設羅漢，羅漢還來也無？」師云：「是
B25n0144_p0395a03║你每日噇什摩？」
B25n0144_p0395a04║○雲嵒和尚嗣藥山，在潭州澧陵縣。師諱曇晟，姓
B25n0144_p0395a05║王，鍾陵建昌縣人也。其生自然胎裳右袒，倣若
B25n0144_p0395a06║緇服。出家於石門，初參百丈，入室十數年間，次
B25n0144_p0395a07║參藥山。藥山問：「汝師百丈，於徒奚示？」師對曰：「師
B25n0144_p0395a08║今示何物？」藥山云：「因汝識得百丈矣。」師稟承藥
B25n0144_p0395a09║山，後止攸縣，大弘法化。師有時謂眾曰：「有個人
B25n0144_p0395a10║家兒子，問著無有道不得底。」洞山問：「他屋裏有
B25n0144_p0395a11║多少典籍？」師曰：「一字也無。」進曰：「爭得與摩多知
B25n0144_p0395a12║生？」師曰：「日夜不曾睡。」洞山云：「問著則無有道不
B25n0144_p0395a13║得底，問一段事還道得不？」師曰：「道得卻不道得！」
B25n0144_p0395b01║師問僧：「從什摩處來？」對曰：「石頭上語話來。」師曰：
B25n0144_p0395b02║「石頭還點頭也無？」對曰：「師未問時卻點頭。」師因
B25n0144_p0395b03║看經次，洞山云：「就師乞眼精。」師曰：「汝底與阿誰
B25n0144_p0395b04║去也？」洞山云：「某甲無。」師曰：「有，汝向什摩處著？」洞
B25n0144_p0395b05║山（無對）。師曰：「乞眼精底是眼不？」洞山云：「非眼。」師曰：
B25n0144_p0395b06║「咄，出去！」道吾問：「初祖未到此土時，還有祖師意
B25n0144_p0395b07║不？」師曰：「有。」吾云：「既有，更用來作什摩？」師曰：「只為
B25n0144_p0395b08║有，所以來。」師因行粽子，洞山受了又展手云：「更
B25n0144_p0395b09║有一人在。」師云：「那個人還喫不？」洞山云：「行即喫。」
B25n0144_p0395b10║洞山辭時，師問：「何處去？」洞山云：「雖辭和尚，未卜
B25n0144_p0395b11║所止。」師曰：「莫是湖南去不？」對曰：「無。」師曰：「莫是歸
B25n0144_p0395b12║鄉去不？」對曰：「也無。」師舉高聲云：「早晚卻來？」對曰：
B25n0144_p0395b13║「待和尚有住處即來。」師曰：「自此一別後，應難得
B25n0144_p0395b14║相見。」對曰：「難得不相見。」洞山到溈山，溈山即大
B25n0144_p0395b15║圓，當時郢匠，集徒千眾，振化三湘，乃見洞山來，
B25n0144_p0396a01║顧而異焉。他日溈山密離宴室，獨步林泉。洞山
B25n0144_p0396a02║乃疾追，躡跡其後，至于佛地之西，有作務之所。
B25n0144_p0396a03║洞山遂進前禮拜而言曰：「某甲竊聞國師有無
B25n0144_p0396a04║情說法之示，曾聞其語，常究其微，每欲勵心，願
B25n0144_p0396a05║盡於此。」溈山忻然顧曰：「子於何獲此語耶？」洞山
B25n0144_p0396a06║具述始終而舉，舉了，溈山乃曰：「此間亦有小許，
B25n0144_p0396a07║但緣罕遇其人，非我所吝也。」洞山云：「便請。」溈山
B25n0144_p0396a08║云：「父母緣生口，終不敢道。」洞山不禮拜便問：「還
B25n0144_p0396a09║有與師同時慕道者不？」溈山云：「此去澧陵縣側，
B25n0144_p0396a10║石室相鄰，有雲嵒道人，若能撥草瞻風，必為子
B25n0144_p0396a11║之所重也。」洞山便問：「無情說法什摩人得聞？」師
B25n0144_p0396a12║曰：「無情說法無情得聞。」進曰：「和尚還聞得不？」師
B25n0144_p0396a13║云：「我若聞，汝則不得見我。」進曰：「與摩則某甲不
B25n0144_p0396a14║得聞和尚說法去也。」師云：「吾說法尚自不聞，豈
B25n0144_p0396b01║況於無情說法乎？」因此洞山息疑情，乃作偈曰：
B25n0144_p0396b02║「可笑奇，可笑奇，無情解說不思議。若將耳聽聲
B25n0144_p0396b03║不現，眼處聞聲方得知。」師問尼眾曰：「汝阿爺還
B25n0144_p0396b04║在也無？」對曰：「在。」師曰：「年多少？」對曰：「年八十。」師云：
B25n0144_p0396b05║「有個爺年非八十，汝還知也無？」對曰：「莫是與摩
B25n0144_p0396b06║來底是不？」師曰：「這個猶是兒子。」洞山云：「直饒不
B25n0144_p0396b07║來也是兒子。」問：「一念瞥起便落魔界時如何？」師
B25n0144_p0396b08║曰：「汝因什摩從佛界來？」卻云：「還會摩？」對曰：「不會。」
B25n0144_p0396b09║師曰：「莫道不會，設使會得，也只是左之右之。」師
B25n0144_p0396b10║與道吾、舡子三人受山下人請齋。一人云：「齋去
B25n0144_p0396b11║日晚。」一人云：「近那！動步便到。」師云：「有一人不動
B25n0144_p0396b12║步便到作摩生？」尋後洞山聞，舉云：「此語最著力，
B25n0144_p0396b13║如人入鑊湯壚炭，不被燒煮始得。這裏得永劫
B25n0144_p0396b14║不失，餘處得暫時間。切囑第一莫向舌頭上取
B25n0144_p0397a01║辦，記他了事言語有什摩用處？這個功課從無
B25n0144_p0397a02║人邊得，不由聰明強記。莫向閑處置功，一步不
B25n0144_p0397a03║迴，冥然累劫。所以雲嵒云：『向這個相貌中失卻
B25n0144_p0397a04║人身最苦，無苦於此苦。』」師問僧：「何處去來？」對云：
B25n0144_p0397a05║「添香去來。」師曰：「還見佛不？」對曰：「見。」師曰：「什摩處
B25n0144_p0397a06║見？」對曰：「下界見。」師曰：「古佛，古佛。」師煎茶次，道吾
B25n0144_p0397a07║問：「作什摩？」師曰：「煎茶。」吾曰：「與阿誰喫？」師曰：「有一
B25n0144_p0397a08║人要。」道吾云：「何不教伊自煎？」師云：「幸有專甲在。」
B25n0144_p0397a09║藥山問：「承汝解弄師子，弄得幾出？」師曰：「弄得六
B25n0144_p0397a10║出。」藥山云：「我亦弄得。」師問：「和尚弄得幾出？」藥山
B25n0144_p0397a11║云：「我弄得一出。」師曰：「一即六，六即一。」溈山問師：
B25n0144_p0397a12║「承聞長老在藥山，解弄師子是不？」師曰：「是也。」溈
B25n0144_p0397a13║山云：「為復長弄，還有置時也無？」師曰：「要弄即弄，
B25n0144_p0397a14║要置即置。」溈山曰：「置時師子在什摩處？」師云：「置
B25n0144_p0397b01║也，置也。」師窺一老宿房，老宿云：「只這個是，窺作
B25n0144_p0397b02║什摩？」師云：「大有人不肯與摩道。」師問道吾：「老兄
B25n0144_p0397b03║家風作摩生？」吾曰：「教汝指點著，堪作什摩！」師云：
B25n0144_p0397b04║「無這個來多少時？」吾云：「牙根猶帶生澀在。」問：「如
B25n0144_p0397b05║何是正修行路？」師云：「修是牆塹，不修是裏頭人。」
B25n0144_p0397b06║師問眾：「世間什摩物最苦？」云：「地獄是最苦。」師云：
B25n0144_p0397b07║「地獄未是苦，今時作這個相貌中，失卻人身最
B25n0144_p0397b08║苦，無苦過於此苦。」師與洞山鋤薑次，師說先德
B25n0144_p0397b09║事。洞山云：「這個人如今在什摩處？」師良久云：「作
B25n0144_p0397b10║摩？作摩？」洞山云：「太遲也。」有僧出來，兩三則語舉
B25n0144_p0397b11║似師，師復審之云：「我適來只聞汝聲，不見汝身。
B25n0144_p0397b12║出來，我要見汝。」其僧豎起五指，師云：「苦殺人，洎
B25n0144_p0397b13║錯放過者個漢。」洞山問：「此僧豎起五指意如何？」
B25n0144_p0397b14║師曰：「現五分法身，如今在阿那個分？」師臨遷化
B25n0144_p0398a01║時，洞山問：「和尚百年後，有人問還邈得師真也
B25n0144_p0398a02║無，向他作摩生道？」師云：「但向他道，只這個漢是。」
B25n0144_p0398a03║洞山沉吟底，師云：「此著一子，莽鹵吞不過，千生
B25n0144_p0398a04║萬劫休。闍梨瞥起，草深一丈，況乃有言。」師見洞
B25n0144_p0398a05║山沉吟底，欲得說破衷情。洞山云：「啟師：不用說
B25n0144_p0398a06║破。但不失人身，為此事相著。」師遷化後，過太相
B25n0144_p0398a07║齋，共師伯欲往溈山。直到潭州，過大溪次，師伯
B25n0144_p0398a08║先過，洞山離這岸，未到彼岸時，臨水睹影，大省
B25n0144_p0398a09║前事，顏色變異，呵呵底笑。師伯問：「師弟有什摩
B25n0144_p0398a10║事？」洞山曰：「啟師伯：得個先師從容之力。」師伯云：
B25n0144_p0398a11║「若與摩，須得有語。」洞山便造偈曰：「切忌隨他覓，
B25n0144_p0398a12║迢迢與我疏。我今獨自往，處處得逢渠。渠今正是我，
B25n0144_p0398a13║我今不是渠。應須與摩會，方得契如如。」後有人問
B25n0144_p0398a14║洞山：「雲嵒道『只這個漢是』，意旨如何？」洞山云：「某
B25n0144_p0398b01║甲當初洎錯承當。」報慈拈問：「累害在什摩處？」又
B25n0144_p0398b02║續前問：「如今作摩生？」又問洞山：「雲嵒道『只這個
B25n0144_p0398b03║漢是』，還知有事也無？」洞山云：「先師若不知有，又
B25n0144_p0398b04║爭解與摩道？」良久又曰：「若知有事，爭肯與摩道？」
B25n0144_p0398b05║保福拈問長慶：「既知有事，為什摩不肯與摩道？」
B25n0144_p0398b06║慶曰：「此問甚當。」保福曰：「昔日雲嵒又奚為？」慶云：
B25n0144_p0398b07║「養子方知父慈。」師比色碗裏貯甘橘，洞山來不
B25n0144_p0398b08║審立地。師曰：「那邊還有這個摩？」洞山曰：「有也，過
B25n0144_p0398b09║於這個無用處。」師曰：「有也未曾與闍梨，說什摩
B25n0144_p0398b10║有用無用！」洞山當時（無對），隔三日道：「恐怕和尚與
B25n0144_p0398b11║專甲。」師肯之。師問黃蘗侍者：「汝和尚還說法不？」
B25n0144_p0398b12║對曰：「也說。」師云：「汝還聽也無？」對曰：「也聽。」師云：「說
B25n0144_p0398b13║時即聽，不說時還聽也無？」對曰：「聽。」師曰：「說時即
B25n0144_p0398b14║從汝聽，不說時聽什摩？」對曰：「不可無這個人也。」
B25n0144_p0399a01║師曰：「嘿底是？說底是？」對曰：「嘿底是。」師曰：「洎錯放
B25n0144_p0399a02║過這個漢。」師示眾云：「從門入者非寶，直饒說得
B25n0144_p0399a03║石點頭，亦不干自己事。」又云：「擬心則差，況乃有
B25n0144_p0399a04║言，恐有所示轉遠。」僧問石頭：「如何是祖師意？」石
B25n0144_p0399a05║頭曰：「老僧面前一踏草，三十年來不曾鋤。」有人
B25n0144_p0399a06║舉似師，師云：「牛不喫欄邊草。」南泉云：「智不到處，
B25n0144_p0399a07║不得說著，說著則頭角生也。」有人舉問師：「古人
B25n0144_p0399a08║與摩道，意作摩生？」師曰：「兄弟也莫說，說著這個
B25n0144_p0399a09║事，損著說底人。」有人舉問洞山：「雲嵒與摩道作
B25n0144_p0399a10║摩生？」洞山云：「在途也。」有人舉問雲居：「洞山與摩
B25n0144_p0399a11║道，意作摩生？」居云：「說似也。」有人舉問疏山：「雲居
B25n0144_p0399a12║與摩道，意作摩生。」疏山云：「一棒打殺龍蛇。」師掃
B25n0144_p0399a13║地次，叫寺主，問：「師何得自驅驅？」師曰：「有一人不
B25n0144_p0399a14║驅驅。」寺主曰：「何處有第二月？」師豎起掃帚云：「這
B25n0144_p0399b01║個是第幾月？」寺主（無對）。玄沙代云：「此猶是第二月。」
B25n0144_p0399b02║洞山問：「無量劫來，餘業未盡時如何？」師云：「汝只
B25n0144_p0399b03║今還作不？」對曰：「更有勝妙亦不作。」師云：「汝還歡
B25n0144_p0399b04║喜不？」對云：「歡喜即不敢，如糞掃堆上拾得一顆
B25n0144_p0399b05║明珠。」師問僧：「承汝解卜是不？」對曰：「是。」師云：「試卜
B25n0144_p0399b06║老僧看。」（無對）。洞山代云：「請和尚生月。」師自會昌辛
B25n0144_p0399b07║酉年忽示疾，至十月二十七日遷化，敕諡無住
B25n0144_p0399b08║大師淨勝之塔。
B25n0144_p0399b09║○華亭和尚嗣藥山，在蘇州。師諱德誠，未詳姓，莫
B25n0144_p0399b10║測始終。師昔與雲嵒、道吾三人並契藥山祕旨。
B25n0144_p0399b11║藥山去世後，三人同議，持少多種糧、家具，擬隱
B25n0144_p0399b12║於澧源深邃絕人煙處，避世養道過生。三人議
B25n0144_p0399b13║畢，即俟晨去。三人之中，花亭處長，道吾居末。至
B25n0144_p0399b14║中夜，道吾具三衣，白二師兄曰：「向來所議，於我
B25n0144_p0400a01║三人，甚適本志，然莫埋沒石頭宗枝也無？」花亭
B25n0144_p0400a02║曰：「因什摩得埋沒？」道吾云：「兩個師兄與某甲三
B25n0144_p0400a03║人，隱於深邃絕人煙處，避世養道過生，豈不是
B25n0144_p0400a04║埋沒？」師云：「師弟元來有這個身心。若然者，不用
B25n0144_p0400a05║入山，各自分去。然雖如此，有事囑於師弟。專甲
B25n0144_p0400a06║從分襟之後，去蘇州花亭縣，討小舡子水面上
B25n0144_p0400a07║遊戲。於中若有靈利者，教他來專甲處。」道吾云：
B25n0144_p0400a08║「依師兄尊旨。」從此三人各自分去。道吾出世數
B25n0144_p0400a09║年，並不見靈利者。有一日新到參，道吾問：「從什
B25n0144_p0400a10║摩處來？」對曰：「天門山來。」吾云：「什摩人住持？」對曰：
B25n0144_p0400a11║「某與摩和尚。」道吾云：「有什摩佛法因緣？」其僧舉
B25n0144_p0400a12║兩三則因緣，道吾便歡喜，處分安排。夜間喚院
B25n0144_p0400a13║主云：「某甲欲得去天門山，輒不得出這個消息。」
B25n0144_p0400a14║當夜便發，行便到天門山。纔三門前，和尚望見
B25n0144_p0400b01║道吾，便走下來，引接道吾上法堂。一切了後，便
B25n0144_p0400b02║問：「和尚有什摩事到這裏？」道吾曰：「特為長老來。
B25n0144_p0400b03║見說來日開堂，還是摩？」對云：「開什摩堂？無與摩
B25n0144_p0400b04║事。」道吾曰：「莫與摩道。不用待來日，今夜速開堂。」
B25n0144_p0400b05║主人推不得，便昇座，破題兩三則言語。有人問：
B25n0144_p0400b06║「如何是真佛？」師曰：「真佛無相。」問：「如何是法眼？」師
B25n0144_p0400b07║曰：「法眼無瑕。」道吾聞此對答掩耳。京口下堂，遂
B25n0144_p0400b08║屈道吾。吾來房，京口問：「某甲對答，過在什摩處，
B25n0144_p0400b09║掩耳出去？」道吾曰：「觀師精彩，甚是其器，奈緣不
B25n0144_p0400b10║遇其人。某甲師兄，在蘇州花亭縣，乘小舡子江
B25n0144_p0400b11║裏遊戲。長老纔去那裏便有來由。這裏若有靈
B25n0144_p0400b12║利者，領二人，著座主衣服去。」主人當夜便發，直
B25n0144_p0400b13║到江邊立。師纔望見二個座主，便問：「座主從那
B25n0144_p0400b14║個寺裏住？」對曰：「寺即不住，住即不寺。」師云：「為什
B25n0144_p0401a01║麼故不住？」對曰：「目前無寺。」師曰：「什摩處學得來？」
B25n0144_p0401a02║對曰：「非耳目之所到。」師曰：「一句合頭意，萬劫繫
B25n0144_p0401a03║驢橛。」便打數下。師雖打他。見根性靈利，又云：「適
B25n0144_p0401a04║來祇對底阿師莫怪，下舡。」天門便下舡，便問：「每
B25n0144_p0401a05║日直鉤釣魚，此意如何？」云：「垂絲千丈，意在深潭。
B25n0144_p0401a06║浮定有無，離句三寸。子何不問？」天門擬欲問諮
B25n0144_p0401a07║和尚，師以舡槁驀便撞，天門卻出，云：「語帶玄而
B25n0144_p0401a08║無路，舌頭談而不談。」師云：「每日直鉤釣魚，今日
B25n0144_p0401a09║釣得一個。」師曰：「有語云：『竿頭絲線從君弄，不犯
B25n0144_p0401a10║清波意自殊。』」師問天門：「座主還去得也無？」對曰：
B25n0144_p0401a11║「去。」師曰：「去即一任去，還見其事也無？」對曰：「見。」師
B25n0144_p0401a12║曰：「作摩生見？」對曰：「見草。」師再囑曰：「子以後藏身
B25n0144_p0401a13║處沒跡，沒跡處藏身。不住兩處，實是吾教。」有人
B25n0144_p0401a14║拈問花嚴：「如何是藏身處沒跡？」花嚴曰：「夾山親
B25n0144_p0401b01║受花亭囑。」「如何是沒跡處藏身？」嚴云：「今朝忽睹
B25n0144_p0401b02║個獃郎。」因此頌曰：「藏身沒跡師親囑，沒跡藏身自可知。
B25n0144_p0401b03║昔日時時逢劍客，今朝往往遇癡兒。」擇禪師因道
B25n0144_p0401b04║吾指夾山尋師，頌曰：「京口談玄已有名，吾山特地涉途程。
B25n0144_p0401b05║雖云法眼無瑕翳，爭奈其人掩耳聽。參學須參真心匠，
B25n0144_p0401b06║合頭虛詐不勞聆。此來更欲尋師去，決至應當暫改形。
B25n0144_p0401b07║道友當年深契會，老僧今日苦叮嚀。特報水雲知識道，
B25n0144_p0401b08║半秋孤月落花亭。」又夾山頓遇以華亭，頌曰：
B25n0144_p0401b09║「一泛輕舟數十年，隨風逐浪任因緣。只道子期能辯律，
B25n0144_p0401b10║誰知座主將參禪。目前無寺成樁橛，句下相投事不然。
B25n0144_p0401b11║遙指碧潭垂釣叟，被師呵退頓忘筌。」
B25n0144_p0401b12║○椑樹和尚嗣藥山。未睹實錄，不決化緣終始。因
B25n0144_p0401b13║道吾臥次，師問：「作什摩？」吾云：「蓋覆。」師云：「臥底是，
B25n0144_p0401b14║不臥底是？」吾云：「不在兩處。」師云：「爭那蓋覆何？」道
B25n0144_p0402a01║吾乃拂袖而出。福先拈問僧：「蓋覆意作摩生？」僧
B25n0144_p0402a02║（無對）。自代良久。師問道吾：「作什摩來？」吾曰：「親近來。」
B25n0144_p0402a03║師曰：「你道親近來，更用動兩片皮作什摩？」吾云：
B25n0144_p0402a04║「豈無借？」師曰：「不曾為人借什摩。」石霜云：「此是他
B25n0144_p0402a05║人口。」師掃地次，趙州問：「般若以何為體？」師曰：「只
B25n0144_p0402a06║與摩去。」趙州第二日見師掃地，依前與摩問。師
B25n0144_p0402a07║曰：「借這個問闍梨還得也無？」趙州曰：「便請。」師便
B25n0144_p0402a08║問，趙州拍掌而去。
B25n0144_p0402a09║○道吾和尚嗣藥山，在劉陽縣。師諱圓智，姓王，鍾
B25n0144_p0402a10║陵建昌人也。依涅槃和尚指示而參藥山。藥山
B25n0144_p0402a11║示眾云：「法身具四大，阿誰道得？若有人道得，與
B25n0144_p0402a12║汝一腰褌。」師曰：「性地非風，風非性地，是名風大。
B25n0144_p0402a13║地、水、火大，亦復如是。」藥山肯之，不違前言，贈一
B25n0144_p0402a14║腰褌。石霜問：「百年後忽有人問極則事，作摩生
B25n0144_p0402b01║向他道？」師喚沙彌，沙彌應喏，師云：「添淨瓶水著。」
B25n0144_p0402b02║師卻問石霜：「適來問什摩？」石霜再舉，師便起去。
B25n0144_p0402b03║師下山到五峰，五峰問：「識彼中老宿不？」師云：「不
B25n0144_p0402b04║識。」峰云：「何故不識？」師曰：「不識，不識。」僧問：「如何是
B25n0144_p0402b05║和尚家風？」師便下禪床，作拜相云：「謝子遠來，都
B25n0144_p0402b06║無祇對。」問：「萬里無雲猶是傍來日，如何是本來
B25n0144_p0402b07║日？」師曰：「今日好曬麥。」因溈山問雲嵒：「菩提以何
B25n0144_p0402b08║為座？」嵒曰：「無座為座。」雲嵒卻問溈山，溈山云：「以
B25n0144_p0402b09║諸法空為座。」溈山卻問師，師曰：「坐也聽伊坐，臥
B25n0144_p0402b10║也聽伊臥。有一人不坐不臥，速道將來。」師將出
B25n0144_p0402b11║笠子，雲嵒問：「用這個作什摩？」師云：「有用處。」嵒云：
B25n0144_p0402b12║「黑風猛雨來時作摩生？」師云：「蓋覆著。」嵒云：「他還
B25n0144_p0402b13║受蓋覆也無？」師云：「雖然如此，要且無漏。」問：「如何
B25n0144_p0402b14║是今時著力處？」師曰：「千人喚，不迴頭，方有少分
B25n0144_p0403a01║相應。」僧云：「忽然火起時作摩生？」師曰：「能燒大地。」
B25n0144_p0403a02║因椑樹向火次，師問：「作什摩？」椑樹曰：「和合。」師曰：
B25n0144_p0403a03║「與摩則當頭脫去也。」樹云：「隔闕來多少時也。」師
B25n0144_p0403a04║便拂袖而出。師問雲嵒：「千手千眼如何？」嵒云：「如
B25n0144_p0403a05║無燈夜把著枕子。」云：「汝還知不？」師云：「我會也，我
B25n0144_p0403a06║會也。」嵒卻問：「作摩生會？」師云：「通身是眼。」神山云：
B25n0144_p0403a07║「渾身是眼。」師有時示眾云：「出世不出世，盡是出
B25n0144_p0403a08║世邊說。」僧曰：「有一人不肯。」師云：「直饒不肯，亦是
B25n0144_p0403a09║傍出。」師辭溈山，溈山喚云：「智頭陀。」師云：「其中事
B25n0144_p0403a10║作摩生？」溈山云：「智頭陀，智頭陀。」師云：「也大醜拙。」
B25n0144_p0403a11║師見新到參，便打鼓歸方丈。其僧又打鼓歸僧
B25n0144_p0403a12║堂。主事來和尚處嘖云：「和尚打鼓本分，新到因
B25n0144_p0403a13║什摩無端打鼓？」師曰：「如法批排茶飯，明日我與
B25n0144_p0403a14║你勘。」到明日，批排茶飯屈喫次，師指教童子至
B25n0144_p0403b01║僧，童子便來其僧身邊立。其僧便摩童子頭云：
B25n0144_p0403b02║「和尚喚。」師便歸丈室。主事又向和尚曰：「比來昨
B25n0144_p0403b03║日無端打鼓，要伊勘責，為什摩卻打他童子頭！」
B25n0144_p0403b04║師曰：「我與你勘嘖了也。」因高僧衝雨上堂，藥山
B25n0144_p0403b05║笑曰：「汝來也。」高僧曰：「𡱼裏。」藥山云：「可殺濕。」高僧
B25n0144_p0403b06║云：「不打與摩鼓笛。」雲嵒云：「皮也無，打什摩鼓？」師
B25n0144_p0403b07║云：「骨也無，打什摩皮？」藥山曰：「大好曲調。」師大和
B25n0144_p0403b08║九年乙亥之歲九月十一日，有人問：「伏審和尚
B25n0144_p0403b09║四體違和，可殺𤺌痛，還減損也無？」師曰：「者與摩
B25n0144_p0403b10║地不𤺌痛作什摩？所以古人道：『願得今身償，不
B25n0144_p0403b11║入惡道受。』」師又曰：「還知道不償不受者摩？」對曰：
B25n0144_p0403b12║「與摩則波不離水，水不離波去也。」師便驀面唾。
B25n0144_p0403b13║良久之間，問大眾：「如今是什摩時？」對云：「未時。」師
B25n0144_p0403b14║曰：「與摩則打鍾。」打鍾三下便告寂。春秋六十七。
B25n0144_p0404a01║臨行時謂眾云：「吾雖西逝，理無東移。」後焚得靈
B25n0144_p0404a02║骨，一節特異清瑩，其色如金，其聲如銅。乃塔于
B25n0144_p0404a03║石霜，敕諡修一大師寶相之塔。
B25n0144_p0404a04║淨修禪師讚曰：「長沙道吾，多不聚徒。出世不出，
B25n0144_p0404a05║樹倒藤枯。寒嵒古檜，碧漢金烏。垂機嶮峭，
B25n0144_p0404a06║石霜是乎。」
B25n0144_p0404a07║○三平和尚嗣大顛，在漳州。師諱義忠，福州福唐
B25n0144_p0404a08║縣人也。姓楊。自入大顛之室，而獲深契。值武宗
B25n0144_p0404a09║澄汰，隱避三平山。後雖值宣宗再揚佛日，而彼
B25n0144_p0404a10║海嵎竟絕玄侶。後至西院大溈興世，眾中好事
B25n0144_p0404a11║者十數人，往彼請而方轉玄關。因有一僧時稱
B25n0144_p0404a12║黃大口，師問曰：「久響大口是公不？」對曰：「不敢。」師
B25n0144_p0404a13║曰：「口大小？」曰：「通身是口。」師曰：「向什摩處屙？」當時
B25n0144_p0404a14║失對。自是法道聲揚寰海，玄徒不避瘴癘之奔
B25n0144_p0404b01║而遠湊。師示眾曰：「今時出來盡學個馳求走作，
B25n0144_p0404b02║將當自己眼目，有什摩相應時？阿你欲學，不要
B25n0144_p0404b03║諸餘，各自有本分事在，何不體取？作什摩心憤
B25n0144_p0404b04║憤、口悱悱？有什摩利益分明說，若要修行路及
B25n0144_p0404b05║諸聖建立化門，自有大藏教在；若是宗門中事，
B25n0144_p0404b06║宜你不得錯用心！」有人問：「還有學路也無？」師云：
B25n0144_p0404b07║「有一路滑如苔。」僧云：「還許人躡不？」師云：「不擬心，
B25n0144_p0404b08║你自看。」問：「三乘十二分教，學人不疑，乞和尚直
B25n0144_p0404b09║指西來意！」師云：「大德龜毛拂子、兔角柱杖藏著
B25n0144_p0404b10║何處？」僧對曰：「龜毛兔角豈是有耶？」師云：「肉重千
B25n0144_p0404b11║斤，智無銖兩。」荷玉頌曰：「龜毛拂，兔角杖，拈將來，
B25n0144_p0404b12║隨處放。古人事，言下當，非但有，無亦喪。」王侍郎
B25n0144_p0404b13║問：「黑豆未生芽時作摩生？」師云：「諸佛亦不知。」師
B25n0144_p0404b14║頌曰：「菩提慧日朝朝照，般若涼風夜夜吹。此處不生聚
B25n0144_p0405a01║雜樹，滿山明月是禪枝。」師云：「諸人若未曾見知識，
B25n0144_p0405a02║則不可。若曾見作者來，便合體取些子意度。向
B25n0144_p0405a03║幽嵒雅嵪獨宿孤峰，木食草衣。任摩去，方有少
B25n0144_p0405a04║分相應。若也馳求知解義句，則萬里望鄉關。珍
B25n0144_p0405a05║重！」師有偈三首：「即此見聞非見聞，無餘聲色可呈君。
B25n0144_p0405a06║個中若了全無事，體用無妨分不分。」又曰：「見聞覺知本非塵，
B25n0144_p0405a07║識海波生自昧身。狀似碧潭冰沫覆，靈王翻作客中賓。」
B25n0144_p0405a08║又曰：「見聞覺知本非因，當處虛玄絕妄真。見性不生癡愛業，
B25n0144_p0405a09║洞然明白自家珍。」師咸通十三年壬辰歲十一月
B25n0144_p0405a10║六日遷化，春秋九十二。吏部侍郎王諷制塔銘矣。
B25n0144_p0405a11║○石室和尚嗣長髭，在潭州攸縣，師諱善道。因沙
B25n0144_p0405a12║汰年中改形為行者，沙汰後師僧聚集，更不造
B25n0144_p0405a13║僧。每日踏碓供養師僧。木口和尚到，見行者每
B25n0144_p0405a14║日踏碓供養僧，問：「行者不易甚難消？」師曰：「開心
B25n0144_p0405b01║碗子裏盛將來，合盤裏合取，說什摩難消易消！」
B25n0144_p0405b02║木口失對。有僧舉似雲居，雲居云：「得底人改形
B25n0144_p0405b03║換服。」又問曰：「行者還曾到五臺山也無？」師曰：「到。」
B25n0144_p0405b04║木口曰：「還見文殊也無？」師曰：「見。」進曰：「向行者道
B25n0144_p0405b05║什摩？」師曰：「道闍梨父母在村草裏。」木口又失對。
B25n0144_p0405b06║長慶代云：「行者還出得摩？」後曹山拈問強上座：
B25n0144_p0405b07║「是賞是罰？」對曰：「是罰。」曹山曰：「罰他什摩處？」對曰：
B25n0144_p0405b08║「罰他知有處。」曹山曰：「什摩處是他知有處？」對曰：
B25n0144_p0405b09║「為不如山中事，便認著文殊。」曹山曰：「作摩生是
B25n0144_p0405b10║山中事？」對曰：「不認文殊。」曹山曰：「如是，如是。」在後
B25n0144_p0405b11║木口出世，數年後遷化。主事差兩人往洞山達
B25n0144_p0405b12║哀書。僧持書到洞山達一切了，洞山問兩人：「和
B25n0144_p0405b13║尚遷化後作摩生？」對曰：「茶毗。」洞山曰：「茶毗了作
B25n0144_p0405b14║摩生？」對曰：「拾得二萬八千粒舍利。一萬粒則納
B25n0144_p0406a01║官家，一萬八千粒則三處起塔。」洞山曰：「還得希
B25n0144_p0406a02║異也無？」對曰：「世間罕有。」洞山曰：「作摩生說罕有？」
B25n0144_p0406a03║對云：「有眼不曾見，有耳不曾聞，豈不是罕有？」洞
B25n0144_p0406a04║山曰：「任摩你和尚遍天下盡是舍利去，總不如
B25n0144_p0406a05║當時識取石室行者兩句語。」溈山教仰山探石
B25n0144_p0406a06║室，仰山去到石室。過一日後便問：「如何是佛？」室
B25n0144_p0406a07║拳手。「如何是道？」又展手。「畢竟阿那個即是？」石室
B25n0144_p0406a08║便擺手云：「勿任摩事。」仰山卻歸，具陳前話。溈山
B25n0144_p0406a09║便下床，向石室合掌。師與仰山同翫月次，仰山
B25n0144_p0406a10║問：「這個月尖時，圓相在什摩處？」師曰：「尖時圓相
B25n0144_p0406a11║隱，圓時尖相在。」雲嵒云：「尖時圓相在，圓時尖相
B25n0144_p0406a12║無。」道吾云：「尖時亦不尖，圓時亦不圓。」自餘未睹
B25n0144_p0406a13║實錄焉。
B25n0144_p0406a14║○德山和尚嗣龍潭，在朗州。師諱宣鑒，姓周，劍南
B25n0144_p0406b01║西川人也。生不熏食，幼而敏焉。丱歲從師，依年
B25n0144_p0406b02║受具。毗尼勝藏，靡不精研；解脫相宗，獨探其妙。
B25n0144_p0406b03║每曰：「一毛吞巨海，海性無虧；纖芥投針鋒，鋒利
B25n0144_p0406b04║不動。然學與非學，唯我知焉。」遂雲遊海內，訪謁
B25n0144_p0406b05║宗師，凡至擊揚，皆非郢哲。後聞龍潭則石頭之
B25n0144_p0406b06║二葉，乃攝衣而往焉。初見而獨室小駐門徒，師
B25n0144_p0406b07║乃看侍數日。因一夜參次，龍潭云：「何不歸去？」師
B25n0144_p0406b08║對曰：「黑。」龍潭便點燭與師，師擬接，龍潭便息卻。
B25n0144_p0406b09║師便禮拜。潭云：「見什摩道理？」師云：「從今向去終
B25n0144_p0406b10║不疑天下老師舌頭。」師便問：「久嚮龍潭。及至到
B25n0144_p0406b11║來，潭又不見。龍又不見時如何？」潭云：「子親到龍
B25n0144_p0406b12║潭也。」師聞不糅之言，喜而歎曰：「窮諸玄辯，如一
B25n0144_p0406b13║毫置之太虛；竭世樞機，似一滴投於巨壑。」遂乃
B25n0144_p0406b14║攝金牙之勇敵，藏敬德之雄征，繼立雪之玄徒，
B25n0144_p0407a01║俟傳衣之秘旨。給侍瓶屨，日扣精微。更不他遊，
B25n0144_p0407a02║盤泊澧源三十餘載乎。澄汰後，咸通初年，武陵
B25n0144_p0407a03║太守薛廷望迎請，始居德山。自是四海玄徒冬
B25n0144_p0407a04║夏常盈五百矣。師有時謂眾曰：「汝等諸方，更誰
B25n0144_p0407a05║敢銘邈？有摩？出來，吾要識汝。」聞此語者惕慄鉗結，
B25n0144_p0407a06║無敢當對。師又曰：「汝但無事於心，無心於事，乃
B25n0144_p0407a07║虛而妙矣。若毫釐繫念，皆為自欺。瞥爾生情，萬
B25n0144_p0407a08║劫羇鎖去。」師問曰：「維那今日幾個新到？」對曰：「有
B25n0144_p0407a09║八個。」師曰：「一時令來，生案過卻。」僧問禾山：「『一時
B25n0144_p0407a10║令來，生案過卻。』此意如何？」禾山云：「纔出門便知
B25n0144_p0407a11║委下客。」僧曰：「如何免得此過？」禾山曰：「萬里無來
B25n0144_p0407a12║卻肯伊。」欽山問：「天皇也與摩，未審德山作摩生
B25n0144_p0407a13║道。」師曰：「試舉天皇、龍潭看。」欽山禮拜，師乃打之。
B25n0144_p0407a14║雲大師代曰：「與摩則自置。虛言已失。」師又時云：
B25n0144_p0407b01║「問則有過，不問則又乖。」僧便禮拜，師乃打之。僧云：
B25n0144_p0407b02║「某甲始禮，為什摩卻打？」師云：「侍你開口，堪作什摩？」
B25n0144_p0407b03║師見僧來，便閉卻門。僧便敲門，師問：「阿誰？」僧云：
B25n0144_p0407b04║「師子兒。」師便開門，其僧便禮拜。師騎卻頭云：「者
B25n0144_p0407b05║畜生什摩處去來？」師因病次，問：「和尚病，還有不
B25n0144_p0407b06║病者無？」云：「有。」進曰：「如何是不病者？」師云：「阿耶阿
B25n0144_p0407b07║耶。」龍牙問：「學人仗莫邪之劍，擬取師頭時如何？」
B25n0144_p0407b08║云：「你作摩生下手？」龍牙曰：「與摩則師頭落也。」師
B25n0144_p0407b09║不答。龍牙後到洞山，具陳上事。洞山云：「把將德
B25n0144_p0407b10║山落底頭來！」龍牙（無對）。問：「如何是菩提？」師便咄云：
B25n0144_p0407b11║「出去！莫向這裏痾！」嵒頭問：「凡聖相去多少？」師喝
B25n0144_p0407b12║一聲。因南泉第一座養貓兒，鄰床損腳，因此相
B25n0144_p0407b13║諍。有人報和尚，和尚便下來，拈起貓兒云：「有人
B25n0144_p0407b14║道得摩？有人道得摩？若有人道得，救這個貓兒
B25n0144_p0408a01║命。」（無對）。南泉便以刀斬作兩橛。雪峰問師：「古人斬
B25n0144_p0408a02║貓兒意作摩生？」師便趁打雪峰，雪峰便走，師卻
B25n0144_p0408a03║喚來云：「會摩？」對云：「不會。」師云：「我與摩老婆，你不
B25n0144_p0408a04║會。」師問嵒頭：「還會摩？」對云：「不會。」云：「成持取不會
B25n0144_p0408a05║好。」進曰：「不會，成持個什摩？」師云：「你似橛鐵。」雪峰
B25n0144_p0408a06║在德山時，上法堂見和尚便轉。師曰：「此子難偕。」
B25n0144_p0408a07║長慶拈問：「什摩處是雪峰與德山相見處？」僧（無對）。
B25n0144_p0408a08║慶代云：「還得當摩？更有樞要，備陳廣誨。」咸通六
B25n0144_p0408a09║年乙酉歲十二月三日，忽告諸徒：「捫空追響，勞
B25n0144_p0408a10║你神耶？夢覺覺非，覺有何事？」言訖，宴坐安詳，奄
B25n0144_p0408a11║然順化。春秋八十四，僧夏六十五。敕諡見性大
B25n0144_p0408a12║師，沙門元會撰碑文。
B25n0144_p0408a13║淨修禪師讚曰：「德山朗州，剛骨無儔。尚祛
B25n0144_p0408b01║祖佛，豈立證修？釋天杲日，苦海慈舟。誰攀
B25n0144_p0408b02║真躅？雪峰巖頭。」
B25n0144_p0408b03║祖堂集卷第五