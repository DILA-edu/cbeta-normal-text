B25n0144_p0449a01║祖堂集卷第八（石頭下卷第五曹溪第六代法孫）
B25n0144_p0449a02║○雲居和尚嗣洞山，在洪州。師諱道膺，姓王，幽州
B25n0144_p0449a03║薊門玉田人也。師居齠齔，岐嶷生知，匪狎竹馬
B25n0144_p0449a04║之朋，卓有乘羊之譽。年二十五於幽州延壽寺
B25n0144_p0449a05║受戒。初習毗尼，喟然歎曰：「大丈夫兒焉局小道
B25n0144_p0449a06║而晦大方？」遂納衣杖錫，徑訪翠微。一沐玄津，三
B25n0144_p0449a07║移星律。因宴止石室，俄見二使赬素異裳。曰：「師
B25n0144_p0449a08║其南訪必遇奇人。」果有毳侶自洪湖而至，舉洞
B25n0144_p0449a09║山大師當世宗匠。師乃攝衣而造洞山。洞山大
B25n0144_p0449a10║師挌高調古，言簡旨玄。師一至畢其儀敬。洞山
B25n0144_p0449a11║問：「闍梨名什摩？」師稱名專甲。洞山云：「向上更道。」
B25n0144_p0449a12║師云：「向上道則不名專甲。」洞山云：「如吾在雲嵒
B25n0144_p0449a13║時祇對無異。」遂則朝詢夕惕，勵志懷冰，效赤水
B25n0144_p0449a14║以求珠，踵溫生之目擊。有因一日問洞山：「如何
B25n0144_p0449b01║是祖師意？」洞山云：「闍梨他後住一方時，忽有人
B25n0144_p0449b02║問作摩生向他道？」師云：「專甲罪過。」洞山又問師：
B25n0144_p0449b03║「我聞思大和尚向倭國作王，虛、實？」師云：「若是思
B25n0144_p0449b04║大，佛亦不作，豈況國王乎？」洞山嘿然許之。自是
B25n0144_p0449b05║密領玄旨，聞所未聞，更不他遊，學心併息。初住
B25n0144_p0449b06║三峰，後住雲居。鍾陵大王仰德高重，慇懃異常，
B25n0144_p0449b07║為奏紫衣師號，師再三堅止。由是法軒大敞，玄
B25n0144_p0449b08║教高敷。十五餘年，春秋不減千有餘眾。師每上
B25n0144_p0449b09║堂云：「夫出家人但據自己分上決擇，切不得分
B25n0144_p0449b10║外。到者裏合作摩生行李？身上被什摩衣服？喫
B25n0144_p0449b11║什摩飯食？合作什摩聲音？身被高上衣，須取高
B25n0144_p0449b12║事道。爾千鄉萬里行腳來，為個什摩事？更向這
B25n0144_p0449b13║裏容易過，則知不得。莫為小小因緣妨於大事。
B25n0144_p0449b14║大事未辦，日夜故合因修。所以道：『如對尊嚴長，
B25n0144_p0450a01║須得兢兢底。』決擇之次，如履輕冰；勤求至道，如
B25n0144_p0450a02║救頭然，更有什摩餘暇？如火逼身，便須去離。一
B25n0144_p0450a03║切事來，總須向這裏盪羅取，頭頭上須及，物物
B25n0144_p0450a04║上須通。若有毫髮事乃不盡，則被塵累，豈況於
B25n0144_p0450a05║多道。你一步纔失，便須卻迴一步，若不迴冥然
B25n0144_p0450a06║累劫。便是隔生隔劫、千生萬生，事祇為一向，若
B25n0144_p0450a07║向這裏不得，萬劫千生著鈍。」問：「如何是曩劫事？」
B25n0144_p0450a08║師云：「祇在如今。」僧曰：「如今作摩生？」師云：「不見有
B25n0144_p0450a09║曩劫事。」師上堂，只在繩床邊立，大眾亦在一畔
B25n0144_p0450a10║立。良久便歸去。俗士問僧：「某甲家中有一個鐺
B25n0144_p0450a11║子，尋常煮飯三人喫不足，千人食有餘，上座作
B25n0144_p0450a12║摩生？」僧（無對）。師代曰：「爭則不足，讓則有餘。」有尚書
B25n0144_p0450a13║問：「古人有言『世尊有密語，迦葉不覆藏』，如何是
B25n0144_p0450a14║世尊有密語？」師喚尚書，尚書應喏。師云：「還會摩？」
B25n0144_p0450b01║尚書云：「不會。」師曰：「汝若不會，世尊有密語；汝若
B25n0144_p0450b02║會。迦葉不覆藏。」師問僧：「你名什摩？」對云：「行密。」師
B25n0144_p0450b03║云：「是什摩行得與摩密？」僧（無對）。師代云：「雖則如此，
B25n0144_p0450b04║有人未許專甲在。」師示眾云：「如人將一百貫錢
B25n0144_p0450b05║買得獵狗，只解尋得有蹤跡底。忽遇靈羊掛角，
B25n0144_p0450b06║莫道蹤跡，氣也不識。」僧便問：「靈羊掛角時如何？」
B25n0144_p0450b07║師云：「六六三十六。」又云：「會摩？」對云：「不會。」師云：「不
B25n0144_p0450b08║見道『無蹤跡』？」僧舉似趙州。趙州云：「雲居和尚猶
B25n0144_p0450b09║在。」僧便問趙州：「靈羊掛角時如何？」州云：「六六三
B25n0144_p0450b10║十六。」問：「大肯底人與大捨底人是一是二？」師云：
B25n0144_p0450b11║「是二。」僧曰：「阿那個是輕？阿那個重？」師云：「太肯是
B25n0144_p0450b12║重，大捨是輕。」僧曰：「大肯底人為什摩卻重？」師云：
B25n0144_p0450b13║「此人見自己向上事似不淨物，所以不落功勳
B25n0144_p0450b14║邊。大捨底人則不見有身則是也，所以屬向去
B25n0144_p0451a01║功勳邊事。豈不是輕？」問曰：「達摩未來時在什摩
B25n0144_p0451a02║處？」師答曰：「只在這裏。」進曰：「為什摩不見？」師曰：「過
B25n0144_p0451a03║西天去。」問曰：「於耳不聞，於眼聞聲時如何？」師曰：
B25n0144_p0451a04║「眼還聞也無？」對曰：「聞者不是眼。」師自代曰：「眼聞
B25n0144_p0451a05║非眼。」問：「被三衣即這邊人，那邊人事作摩生？」師
B25n0144_p0451a06║云：「那邊人被什摩衣服？」學人不會。師云：「不闕。」學
B25n0144_p0451a07║人云：「不闕底事作摩生？」師云：「生生不揀。」有僧問：
B25n0144_p0451a08║「總無人時，和尚還說話也無？」師曰：「未曾停此時。」
B25n0144_p0451a09║進曰：「什摩人得聞？」師曰：「不說者得聞。」進曰：「師還
B25n0144_p0451a10║聞也無？」師云：「聞即不說。」問：「遊子歸家時如何？」師
B25n0144_p0451a11║云：「且喜得歸來。」進曰：「將何奉獻？」師云：「朝打三千，
B25n0144_p0451a12║暮打八百。」有人問：「如何是清淨茄藍？」師曰：「合著
B25n0144_p0451a13║什摩人？」僧（無對）。自代：「不是不著，渠不坐圓位。」有人
B25n0144_p0451a14║問：「大業底人，為什摩閻羅天子覓不得？」師云：「是
B25n0144_p0451b01║伊解藏身。」進曰：「忽然投著時作摩生？」「喫拳喫趯。」
B25n0144_p0451b02║師示眾云：「孤迥且巍巍。」僧云：「便請。」師云：「孤迥且
B25n0144_p0451b03║巍巍。」學人不會。師云：「是你面前桉山，豈不會？」師
B25n0144_p0451b04║問僧：「什摩處去來？」對曰：「山下去來。」師云：「草還青
B25n0144_p0451b05║也無？」對曰：「青也。」師云：「牛還喫也無？」僧（無對）。自代云：
B25n0144_p0451b06║「有餘，有餘。」體云：「不希望。」又云：「自足即是。」有人問：
B25n0144_p0451b07║「二祖截臂，當為何事？」師云：「不為少少苦。」進曰：「求
B25n0144_p0451b08║還得也無？」師云：「此身當射。」師臨順世時，師問侍
B25n0144_p0451b09║者：「今日是幾？」侍者云：「三日。」師云：「三十年也只這
B25n0144_p0451b10║個是。」有人問：「不出戶者如何？」師云：「不著事。」進云：「為
B25n0144_p0451b11║什摩不著事？」師云：「不出戶不著事。」又云：「此是理
B25n0144_p0451b12║用也。」問：「不逢不遇時如何？」師云：「也大屈在。」僧云：
B25n0144_p0451b13║「得遇得逢時如何？」師云：「也大屈在。」進曰：「既得遇
B25n0144_p0451b14║得逢，為什摩卻成屈？」師云：「千劫不過來。」僧曰：「與
B25n0144_p0452a01║摩則不逢不遇即是也。」師云：「路上行人絕。」保福
B25n0144_p0452a02║拈問困山：「古人道『得逢得遇亦是屈，不逢不遇
B25n0144_p0452a03║亦是屈』，不逢不遇時屈則且從，得逢得遇為什
B25n0144_p0452a04║摩卻是屈？」困山云：「上座行腳底事作摩生？」保福
B25n0144_p0452a05║不肯，自云：「從來合作摩生？」又代前云：「且行腳去。」
B25n0144_p0452a06║問：「文殊丈劍擬殺何人？」師云：「動者先死。」僧曰：「萬
B25n0144_p0452a07║里無寸草處作摩生？」師云：「誰人受殺？」僧曰：「不弁
B25n0144_p0452a08║生死底人作摩生？」師云：「不由人。」問：「古人道『佛不
B25n0144_p0452a09║會道，我自修行』，如何是佛不會道？」師云：「佛與眾
B25n0144_p0452a10║生總不會。」進曰：「是什摩人會？」師云：「是闍梨會。」僧
B25n0144_p0452a11║云：「和尚道闍梨是什摩人？」師云：「非佛不眾生者。」
B25n0144_p0452a12║問：「純石之山草從何生？」師云：「不理則不亂。」僧云：
B25n0144_p0452a13║「忽然片雲來時如何？」師云：「莫視。」僧云：「與摩則空
B25n0144_p0452a14║然也。」師云：「何必！」同安問：「重玄不到處如何？」師云：
B25n0144_p0452b01║「向上事作摩生？」安云：「則非重玄。」師云：「不得。」同安
B25n0144_p0452b02║不肯。在後收過，改前語云：「誰言到不到？」撫州刺
B25n0144_p0452b03║史便問圓長老：「只如國王大臣未曾見有小福，
B25n0144_p0452b04║未審曾供養什摩人來？」長老云：「曾供養佛。」刺史
B25n0144_p0452b05║云：「有佛則供養，未有佛時供養什摩人？」長老（無對）。
B25n0144_p0452b06║師代云：「賢者不隱。」報慈代云：「未有佛時何不問
B25n0144_p0452b07║吾？」問：「舉目便知意時如何？」師云：「什摩生事？」問：「欲
B25n0144_p0452b08║採寶珠時如何？」師云：「漂入羅剎鬼國。」僧曰：「大慳
B25n0144_p0452b09║惜生。」師云：「自是你無分。」因兵馬入雲居山，眾僧
B25n0144_p0452b10║總走，唯有師端然不動。統軍使不禮拜而對坐。
B25n0144_p0452b11║便問：「世界什摩時得安？」師云：「待將軍心足。」統軍
B25n0144_p0452b12║便禮拜為師。問：「松生三寸時如何？」師云：「不從他
B25n0144_p0452b13║得。」僧云：「直拔雲霄時如何？」師云：「不是本來身。」進
B25n0144_p0452b14║云：「還假四時也無？」師云：「不涉諸有。」問：「不假言句，
B25n0144_p0453a01║還達本源也無？」師云：「問取與摩人。」僧對云：「只今
B25n0144_p0453a02║現問。」師云：「更討一問。」有僧問：「三千里外久嚮雲
B25n0144_p0453a03║居，三千里內事如何？」師云：「三千里內盡是真如。」
B25n0144_p0453a04║進曰：「如何是真如？」師云：「三千三千。」問：「雪山六年
B25n0144_p0453a05║苦行當為何事？」師云：「自立其志，萬法不依。」僧曰：
B25n0144_p0453a06║「明星出時當何所見？」師云：「都無所見。」僧曰：「作何
B25n0144_p0453a07║功課，則得外道歸心？」師云：「一切俱息。」進曰：「著弊
B25n0144_p0453a08║垢衣，彼中消息如何？」師云：「轉高去也。」僧曰：「與摩
B25n0144_p0453a09║則現化勸機也。」師云：「不將為有。」問：「古人道『我這
B25n0144_p0453a10║裏有刮骨禪』，身也無，如何刮？」師云：「直須刮。」僧曰：
B25n0144_p0453a11║「髓也無如何刮？」師云：「始得刮。」僧曰：「刮後如何？」師
B25n0144_p0453a12║云：「則非骨髓。」佛日問：「二龍爭珠，誰是得者？」師云：
B25n0144_p0453a13║「捨卻業身來。」佛日云：「業身已捨。」雲居便云：「珠在
B25n0144_p0453a14║什摩處？」佛日（無對）。佛日別時依前舉：「某甲比來問
B25n0144_p0453b01║和尚：『業身已捨，珠在什摩處？』與摩排批，和尚便
B25n0144_p0453b02║奪，某甲道不得。忽有人問：『業身已捨，珠在什摩
B25n0144_p0453b03║處？』和尚作摩生道？」師云：「轉頭則不得。」又云：「更有
B25n0144_p0453b04║嗦路作摩生？」佛日（無對）。師云：「誰求珠者？」師示眾云：
B25n0144_p0453b05║「十度擬發言，九度卻休去。為什摩卻如此？只恐
B25n0144_p0453b06║你諸人無利益。」長慶聞舉，別云：「十度擬發言，十
B25n0144_p0453b07║度卻休去。莫道諸人無利益。」僧問長慶：「古人道
B25n0144_p0453b08║『十度擬發言，九度卻休去』，古人為什摩卻如此？」
B25n0144_p0453b09║慶便摑之。又云：「這個是布袋和尚真。」又云：「更有
B25n0144_p0453b10║一路汝自看。」問：「牛頭未見四祖時如何？」師云：「在。」
B25n0144_p0453b11║僧云：「見後如何？」師云：「忘卻也。」問：「相逢欲相識，脈
B25n0144_p0453b12║脈不能言時如何？」師云：「適來洎道得。」自餘玄要，
B25n0144_p0453b13║此不盡彰。天復元年辛酉歲秋，忽有微疾，至十
B25n0144_p0453b14║二月上旬累有教令。至二十八日夜，主事及三
B25n0144_p0454a01║堂上座參省，師顧視云：「汝等在此，粗知遠近。生
B25n0144_p0454a02║死尋常，勿以憂慮。斬釘截鐵，莫違佛法。出生入
B25n0144_p0454a03║死，莫負如來。事宜無多，人各了取。」至二年壬戌
B25n0144_p0454a04║歲正月二日，問侍者：「今日是幾？」云：「新歲已二。」師
B25n0144_p0454a05║曰：「吾出世來恰三十年，亦可行矣。」三日寅時終焉。
B25n0144_p0454a06║○欽山和尚嗣洞山，師諱文遂。未睹行狀，莫窮姓
B25n0144_p0454a07║族。武陵雷相公禮以接足，不替終始。僧問：「如何
B25n0144_p0454a08║是祖師西來意？」師曰：「梁公曲尺，志公剪刀。」問：「一
B25n0144_p0454a09║切諸佛及諸法皆從此經出，如何是此經？」師曰：
B25n0144_p0454a10║「常轉。」僧問：「未審經中說什摩？」師曰：「有疑請問。」師
B25n0144_p0454a11║與臥龍、雪峰煎茶次，見明月徹碗水。師曰：「水清
B25n0144_p0454a12║則月現。」臥龍曰：「無水清則月不現。」雪峰便放卻
B25n0144_p0454a13║碗水了，云：「水月在什摩處？」因將江寺僧乞錢，有
B25n0144_p0454a14║人問：「乞錢作什摩？」云：「掘井錢。」「既是將江，掘井作
B25n0144_p0454b01║什摩？」（無對）。師代云：「不飲眾流。」師問道士：「為法來，為
B25n0144_p0454b02║禮拜來？」對云：「為法來。」師云：「若為法來，不得坐。」道
B25n0144_p0454b03║士問：「麤言及細語皆歸第一義，如何是第一義？」師
B25n0144_p0454b04║云：「汝是佛家奴，是不？」對云：「和尚太麤生。」師云：「第
B25n0144_p0454b05║一義何在？」進云：「和尚莫通三教也無？」師云：「三教
B25n0144_p0454b06║且致老君什摩時生？」對云：「混沌未分時生。」師曰：
B25n0144_p0454b07║「混沌未分前事作摩生？」道士（無對），師便打之。
B25n0144_p0454b08║○中山和尚嗣洞山，在高安縣師諱道全。未睹行
B25n0144_p0454b09║狀，不決終始。師問洞山：「如何是出離之要？」洞山
B25n0144_p0454b10║云：「闍梨足下煙生。」師便悟。後雲居進云：「與摩則
B25n0144_p0454b11║不敢辜負和尚也。」大光進云：「與摩則不敢造次。」
B25n0144_p0454b12║所以文家讚第二和尚云：「師聞擊耳之言，便息
B25n0144_p0454b13║修證之路。」問：「清淨行者不入涅槃，破戒比丘不
B25n0144_p0454b14║墮地獄。古人意旨如何？」師云：「度盡無遺影，還他
B25n0144_p0455a01║越涅槃。」問：「二龍爭珠，誰是得者？」師云：「眾類皆盡，
B25n0144_p0455a02║但似目前。」僧曰：「與摩則二龍俱不得也。」師云：「非
B25n0144_p0455a03║但二龍，千佛不得。」僧曰：「非佛還得也無？」師云：「得
B25n0144_p0455a04║者不是明珠。」
B25n0144_p0455a05║○曹山和尚嗣洞山，在杭州住。師諱本寂，泉州莆
B25n0144_p0455a06║田縣人也，俗姓黃。少習九經，志求出家，年十九
B25n0144_p0455a07║父母方聽。受業於福唐縣靈石山，年二十五，師
B25n0144_p0455a08║方許受戒，而舉措威儀，皆如舊習。便雲遊方外。
B25n0144_p0455a09║初造洞山法筵，洞山問：「闍梨名什摩？」對曰：「專甲。」
B25n0144_p0455a10║洞山云：「向上更道。」師云：「不道。」洞山曰：「為什摩不
B25n0144_p0455a11║道？」師云：「不名專甲。」洞山深器之。盤泊數年，密室
B25n0144_p0455a12║承旨。因一日辭去，洞山問：「什摩處去？」師曰：「不變
B25n0144_p0455a13║異處去。」洞山曰：「不變異處豈有去也？」師云：「去亦
B25n0144_p0455a14║不變異。」自爾之後，兀兀延時，依依放曠，非其道
B25n0144_p0455b01║友，無得交言。穩不自由，化緣將至。初住曹山，後
B25n0144_p0455b02║居荷玉。鍾陵大王嚮仰德高，再三降使迎請，師
B25n0144_p0455b03║乃託疾而不從命。第三遣使去時，王曰：「此度若
B25n0144_p0455b04║不得曹山大師來，更不要相見。」使奉旨到山，泣
B25n0144_p0455b05║而告曰：「和尚大慈大悲，救度一切。和尚此度若
B25n0144_p0455b06║也不赴王旨，弟子一門便見灰粉。」師云：「專使保
B25n0144_p0455b07║無憂慮。去時貧道附一首古人偈上大王必保
B25n0144_p0455b08║無事。」偈曰：「摧殘枯木倚青林，幾度逢春不變心。
B25n0144_p0455b09║樵客見之猶不顧，郢人那更苦追尋！」使迴通偈，
B25n0144_p0455b10║王遙望山頂禮曰：「弟子今生決定不得見曹山
B25n0144_p0455b11║大師也。」如是二處法席咸二十年，參徒冬夏盈
B25n0144_p0455b12║于二百三百。師每上堂示誨云：「諸人莫怪曹山
B25n0144_p0455b13║不說。諸方多有說成底禪師在，你諸人耳裏總
B25n0144_p0455b14║滿也。一切法不接不借，但與摩體會，他家差別
B25n0144_p0456a01║知解，無奈闍梨何。天地洞然，一切事如麻如𥯤，
B25n0144_p0456a02║如粉如葛。佛出世亦不奈何，祖出世亦不奈何，
B25n0144_p0456a03║唯有體盡即無過患。你見他千經萬論說成底
B25n0144_p0456a04║事不得自在，不超始終，蓋為不明自己事。若明
B25n0144_p0456a05║自己事，即轉他一切事，為闍梨自己受用具。若
B25n0144_p0456a06║不明自己事，乃至闍梨亦與他諸聖為緣，諸聖
B25n0144_p0456a07║與闍梨為境，境緣相涉，無有了時，如何得自由？
B25n0144_p0456a08║若體會不盡，則轉他一切事不去；若體會得妙，
B25n0144_p0456a09║則轉他一切事，向背後為僮僕著。是故先師云
B25n0144_p0456a10║『體在妙處』。莫將作等閑，到這裏不分貴賤，不別
B25n0144_p0456a11║親疏，如大家人守錢奴相似。及至用時，是渠總
B25n0144_p0456a12║不得知東西。這裏便是不辯緇素，不識清濁。若
B25n0144_p0456a13║是下人出來著衣，更勝阿郎，奈何緣被人識得
B25n0144_p0456a14║伊。專甲向諸人道：向去語則淨潔，事上語卻不
B25n0144_p0456b01║淨潔，且喚什摩作事上語？這裏沒量大人弁不
B25n0144_p0456b02║得。」僧問：「學人自到和尚此間，覓個出身處不得。
B25n0144_p0456b03║乞和尚指示個出身路。」師云：「闍梨曾行什摩路
B25n0144_p0456b04║來？」云：「到這裏弁不得。」師云：「第一不得出身處。」問：
B25n0144_p0456b05║「古人道『從苗弁地，從語識人』，只今語也請師弁！」
B25n0144_p0456b06║師云：「不弁！」僧曰：「為什摩不弁？」師云：「不見道『曹山
B25n0144_p0456b07║好手』？」問：「魯祖面壁，用表何事？」師以手掩耳。問：「無
B25n0144_p0456b08║言如何現？」云：「莫向這裏現。」僧云：「向什摩處現？」師
B25n0144_p0456b09║云：「昨夜三更失卻三個錢。」問曰：「未出時如何？」師
B25n0144_p0456b10║云：「昔日曹山亦曾與摩來。」進云：「日出後如何？」師
B25n0144_p0456b11║云：「猶欠曹山三月糧。」問：「古人面壁，當為何事？」師
B25n0144_p0456b12║云：「兩株嫩桂久昌昌。」問：「承教中有言『未出輪迴
B25n0144_p0456b13║而弁圓覺，彼圓覺性則同輪迴』，如何是未出輪
B25n0144_p0456b14║迴而弁圓覺？」師云：「如人在途說家事。」「如何是彼
B25n0144_p0457a01║圓覺性則同輪迴？」師云：「宛然在途，不涉途程。」「還
B25n0144_p0457a02║有弁處也無？」師曰：「若有弁處則不圓。」「只如無弁
B25n0144_p0457a03║處還流轉也無？」師曰：「亦有流轉。」「如何流轉？」曰：「要
B25n0144_p0457a04║且不團團。」問：「眉與目還相識也無？」師云：「不相識。」
B25n0144_p0457a05║進云：「為什摩不相識？」師云：「為同在一處。」僧云：「與
B25n0144_p0457a06║摩則不分也。」師云：「眉且不是目。」「如何是目？」師云：
B25n0144_p0457a07║「端的去。」「如何是眉？」師云：「曹山卻疑。」僧曰：「和尚為
B25n0144_p0457a08║什摩卻疑？」師云：「我若不疑則端的去。」問：「常在生
B25n0144_p0457a09║死海中沉沒者是什摩人？」師云：「第二月。」僧曰：「還
B25n0144_p0457a10║求出離也無？」師云：「也求出離，只是無路。」僧云：「出
B25n0144_p0457a11║時什摩人接得伊？」師云：「擔鐵枷者。」問：「朗月當空
B25n0144_p0457a12║時如何？」師云：「猶是階下漢。」僧曰：「請師接階上。」師
B25n0144_p0457a13║曰：「月落後相見。」問：「罕如何假？」師云：「不希夷。」僧曰：
B25n0144_p0457a14║「作何你？」師曰：「不申哂。」僧曰：「與摩則零去也。」師云：
B25n0144_p0457b01║「不申哂，零什摩？」問：「一牛飲水，五馬不嘶時如何？」
B25n0144_p0457b02║師云：「曹山孝滿。」問：「於相何真？」師云：「即相即真。」僧
B25n0144_p0457b03║曰：「當示何者？」師便提起碗子。問：「國內按劍者誰？」
B25n0144_p0457b04║師云：「曹山。」僧曰：「擬殺何人？」師曰：「但有一切總殺。」
B25n0144_p0457b05║云：「忽逢本生父母時作摩生？」師云：「揀什摩？」僧云：
B25n0144_p0457b06║「爭奈自己何？」師云：「誰奈我何？」僧云：「為什摩不殺？」
B25n0144_p0457b07║師云：「勿下手處。」俗士問：「古人道『人人盡有』，弟子
B25n0144_p0457b08║在塵濛，還有也無？」師過手來，遂點頭指云：「一二
B25n0144_p0457b09║三四五足。」問：「古人有言『未有一人倒地不因地
B25n0144_p0457b10║而起』，如何是地？」師云：「一尺二尺。」「如何是倒？」云：「肯
B25n0144_p0457b11║即是。」「如何是起？」師云：「起也。」問：「具何知解，善能對
B25n0144_p0457b12║眾問難？」師云：「不呈言句。」僧曰：「既不呈言句，問難
B25n0144_p0457b13║個什摩？」師云：「刀斧斫不入。」僧云：「解與摩問難，還
B25n0144_p0457b14║更有不肯者也無？」師云：「有。」僧云：「是什摩人？」師云：
B25n0144_p0458a01║「曹山。」問：「幻本何真？」云：「幻本元真。」僧曰：「當幻何現？」
B25n0144_p0458a02║師云：「即幻即現。」僧曰：「與摩則始終不離幻也。」師
B25n0144_p0458a03║云：「覓幻相不可得。」僧問：「親近什摩道伴即得常
B25n0144_p0458a04║聞於未聞？」云：「共同一被蓋。」僧云：「此猶是和尚得
B25n0144_p0458a05║聞，如何是常聞於未聞？」師云：「不可同於木石。」僧
B25n0144_p0458a06║曰：「何者在先，何者在後？」師云：「不見道『常聞於未
B25n0144_p0458a07║聞』？」問：「古人道『諸佛諸祖不知有，狸奴白牯卻知
B25n0144_p0458a08║有』，諸佛諸祖為什摩不知有？」師云：「佛為相似，祖
B25n0144_p0458a09║為執印。」僧云：「狸奴白牯知有個什摩？」師云：「知有
B25n0144_p0458a10║狸奴白牯。」云：「佛祖為什摩相似執印？」師云：「人無
B25n0144_p0458a11║阻礙，此中妙會。」問：「教中有言『殺一闡提，獲福無
B25n0144_p0458a12║量』，如何是闡提？」師云：「起佛見、法見者。」云：「如何是
B25n0144_p0458a13║殺？」云：「不起佛見、法見是殺。」師卻問僧：「是明闡提，
B25n0144_p0458a14║是暗闡提？」僧（無對）。師代云：「白裹肚著皂襖。此意者
B25n0144_p0458b01║起見是明，故云白；不起見是暗，故云墨。」師舉教
B25n0144_p0458b02║中事問大眾：「『無問而自說，稱讚所行道』，作摩生
B25n0144_p0458b03║是無問而自說？」云：「盡大地未有一人得聞。」師云：
B25n0144_p0458b04║「雖然與摩，摘一個字，添一個字，佛法大行。」眾（無對）。
B25n0144_p0458b05║師云：「盡大地未有一人不聞。」師垂語云：「此座高
B25n0144_p0458b06║廣，吾不能昇，未審喚作什摩座？」強上座對云：「喚
B25n0144_p0458b07║作此座，早是觸污也。」師云：「還有昇得者也無？」對
B25n0144_p0458b08║云：「有。」師云：「是什摩人？」對云：「不舉足者。」師曰：「昇得
B25n0144_p0458b09║者莫便是座上人也無？」對云：「也是左右。」師云：「如
B25n0144_p0458b10║何是座上人？」對云：「不昇此座。」師云：「既不昇，用座
B25n0144_p0458b11║何為？」對云：「無則不得。」師云：「只如座，為當別有人，
B25n0144_p0458b12║為復轉座為上身？」對云：「即轉座為上身。」師云：「如
B25n0144_p0458b13║是，如是。」師問僧：「從什摩處來？」對云：「從大光來。」師
B25n0144_p0458b14║云：「來時光還現也無？」對云：「不現常現。」師云：「還照
B25n0144_p0459a01║不？」對云：「不照。」師云：「大光何在？」僧（無對）。師云：「將謂是
B25n0144_p0459a02║玉璽，元來只是天南角。」師代云：「直得不照，始得
B25n0144_p0459a03║大光。」問：「古人道『得座被衣』，如何是得座？」師云：「不
B25n0144_p0459a04║顧東西。」「如何是被衣？」師云：「去離不得。」僧云：「是個
B25n0144_p0459a05║什摩衣去離不得？」師云：「人人盡有底衣即是。」僧
B25n0144_p0459a06║云：「既是人人盡有底，用被作什摩？」師云：「豈不見
B25n0144_p0459a07║道『起倒相隨，處處得活』？」僧云：「向後自看事如何？」
B25n0144_p0459a08║師云：「不認被衣。」又云：「脫卻衣來相見。」問：「如何是
B25n0144_p0459a09║十年歸不得、忘卻來時路？」師云：「得樂忘憂。」僧云：
B25n0144_p0459a10║「忘卻什摩路？」師云：「十處即是。」僧曰：「還忘卻本來
B25n0144_p0459a11║路也無？」師云：「亦忘卻。」僧云：「為什摩不言九年，要
B25n0144_p0459a12║須十年？」師云：「若有一方不歸，我不現身。」問：「教中
B25n0144_p0459a13║有言『童子捨全身，夜叉說半偈』，如何是童子捨
B25n0144_p0459a14║全身？」師云：「失卻端正。」「如何是夜叉說半偈？」「白雲
B25n0144_p0459b01║縵荊棘。」「如何是失卻端正？」師云：「只是失卻少父
B25n0144_p0459b02║便是。」問：「玉殿苔生時如何？」答曰：「不居正位。」進曰：
B25n0144_p0459b03║「八方來朝時如何？」云：「不受禮。」云：「與摩則何用來朝
B25n0144_p0459b04║耶？」云：「違則暫違，順是臣之分事。」云：「君意如何？」云：「樞
B25n0144_p0459b05║密不得旨。」云：「與摩則治國之功全歸臣相去也。」
B25n0144_p0459b06║云：「還知君性不？」對云：「外方不敢論。」師問僧：「名什摩？」
B25n0144_p0459b07║對云：「智輪。」師云：「智輪與法輪相去多少？」輪（無對）。邈
B25n0144_p0459b08║公代云：「亦同亦不同。」紹公代云：「纖毫不隔。」強上
B25n0144_p0459b09║座代云：「要近則近，要遠則遠。」師云：「作摩生是要
B25n0144_p0459b10║近則近？」對云：「同轍載。」師云：「作摩生是要遠則遠？」
B25n0144_p0459b11║云：「不同眾輻則是。」師云：「阿那個是先？」云：「不同眾
B25n0144_p0459b12║輻者先。」師云：「如是，如是。」問：「如何是法身主？」師良
B25n0144_p0459b13║久。問：「承先師有言『學處不玄，流俗阿師』，如何是
B25n0144_p0459b14║玄？」師云：「未問前。」僧云：「與摩莫便是玄也無？」師云：
B25n0144_p0460a01║「玄則不是流俗阿師。」僧云：「如何是玄？」師云：「換日
B25n0144_p0460a02║問來。」問：「三乘十二分教還有祖師意也無？」師曰：
B25n0144_p0460a03║「有。」僧曰：「既有祖師意，又用西來作什摩？」師云：「只
B25n0144_p0460a04║為三乘十二分教有祖師意，所以西來。」問：「如何
B25n0144_p0460a05║是和尚家風？」師云：「問與摩醉漢作什摩？」又云：「不
B25n0144_p0460a06║因闍梨問，曹山也不知。」問：「如何是異類？」師云：「異
B25n0144_p0460a07║中不答類。」又云：「我若向你道，驢年得異摩？」又云：
B25n0144_p0460a08║「曹山只有一雙眉。」問：「文殊為什摩仗劍於瞿曇？」
B25n0144_p0460a09║師云：「為闍梨今時。」進曰：「如來為什摩卻稱善害？」
B25n0144_p0460a10║師云：「大悲覆護群生。」云：「未審殺盡後如何？」師云：
B25n0144_p0460a11║「方識不死者。」僧云：「只如不死者，為瞿曇是什摩
B25n0144_p0460a12║眷屬？」師云：「與闍梨安名即得，只恐不成眷屬。」僧
B25n0144_p0460a13║云：「時中如何給侍？」師云：「子當善害。」問：「《華嚴經》云『大
B25n0144_p0460a14║海不宿死屍』，如何是大海？」云：「包含萬有。」「如何是
B25n0144_p0460b01║死屍？」師云：「絕氣者不著。」僧云：「既包含萬有，絕氣
B25n0144_p0460b02║者為什摩不著？」師云：「大海非其功，絕氣者有其
B25n0144_p0460b03║德。」僧云：「未審大海還更有向上事也無？」師云：「道
B25n0144_p0460b04║有道無即得，爭奈龍王按劍何。」師問僧：「手裏是
B25n0144_p0460b05║什摩物？」對云：「佛頭上寶鏡。」師云：「既是佛頭上寶
B25n0144_p0460b06║鏡，爭得到闍梨手裏？」僧（無對）。師代云：「諸佛卻是某
B25n0144_p0460b07║甲兒孫。」問：「古人道『佛不會道，我自修行』，如何是
B25n0144_p0460b08║佛不會道？」師云：「佛界裏無會。」石門云：「更會作什
B25n0144_p0460b09║摩？」「如何是我自修行？」師云：「向上無事。」僧云：「只這
B25n0144_p0460b10║個，別更有也無？」師云：「只這個阿誰奈何？」問：「大保
B25n0144_p0460b11║任底人失一念如何？」師云：「始得保任。」僧曰：「作大
B25n0144_p0460b12║魔王時如何？」師云：「不見有佛。」云：「末後事如何？」師
B25n0144_p0460b13║云：「佛亦不作。」問：「作大利益底人還得相似不？」師
B25n0144_p0460b14║云：「不得相似。」僧云：「為什摩不得相似？」師云：「不見
B25n0144_p0461a01║道『作大利益』？」僧云：「此人還知有尊貴也無？」師云：
B25n0144_p0461a02║「不知有尊貴。」僧云：「為什摩不知有尊貴？」師云：「是
B25n0144_p0461a03║伊未識曹山。」僧云：「如何是曹山？」師云：「不作大利
B25n0144_p0461a04║益。」問：「承甘泉有言『牽耕人之牛，奪飢人之食』，如
B25n0144_p0461a05║何是牽耕人之牛？」師云：「不與露地。」「如何是奪飢
B25n0144_p0461a06║人之食？」師云：「去卻醍醐。」問：「承古人有言『看時淺
B25n0144_p0461a07║淺用時深』，淺則不問，如何是深？」師便叉手閉目。
B25n0144_p0461a08║學人擬問，師云：「劍去遠兮，何必剋舟？」問：「如何是
B25n0144_p0461a09║玄？」師云：「何不早問？」云：「如何是玄中又玄？」師云：「故
B25n0144_p0461a10║有一人在。」問：「承師舉新豐有言『一色處有分不
B25n0144_p0461a11║分之理』，如何是分？」師云：「不同於一色。」僧曰：「與摩
B25n0144_p0461a12║則不從今日去也。」師云：「是也。」「如何是不分？」師云：
B25n0144_p0461a13║「無弁處。」僧曰：「只如無弁處，這裏豈不是父子通
B25n0144_p0461a14║為一身？」師云：「是汝還會摩？」僧云：「正當一色時無
B25n0144_p0461b01║向上。」師曰：「向上本來無一色。」云：「只如一色，還是宗
B25n0144_p0461b02║門中意旨不？」師云：「不是。」僧云：「既不是，為什摩人
B25n0144_p0461b03║說？」云：「我只為宗門中無人承當，所以為這個人
B25n0144_p0461b04║說。」僧云：「與摩則有頓有弱去也。」師云：「我若說頓
B25n0144_p0461b05║說弱，則落那邊去也。」僧云：「宗門中事如何承當？」
B25n0144_p0461b06║師云：「須是其中人。」「如何是其中人？」師云：「我自住
B25n0144_p0461b07║此山來，未曾遇見其中人。」僧云：「今時無其中人，
B25n0144_p0461b08║和尚遇古人時如何承當？」師云：「不展手。」僧云：「古
B25n0144_p0461b09║人意旨如何？」師云：「闍梨但莫展手也。」僧云：「與摩
B25n0144_p0461b10║時和尚還分付也無？」師云：「古人罵汝。」問：「如何是
B25n0144_p0461b11║無刃之劍？」師云：「非烹鍊之所成也。」僧云：「用者如
B25n0144_p0461b12║何？」師云：「來者皆盡。」僧云：「不來者如何？」師云：「亦須
B25n0144_p0461b13║盡也。」僧云：「不來者為什摩卻須盡也？」師云：「不見
B25n0144_p0461b14║道『能盡一切』？」僧云：「盡後如何？」師云：「方知有此劍。」
B25n0144_p0462a01║僧問「如何是沙門相？」云：「盡眼看不見。」「還被搭也
B25n0144_p0462a02║無？」云：「若被搭則不是沙門相。」「如何是沙門行李
B25n0144_p0462a03║處？」云：「頭上戴角，身著毛衣。」「此人得什摩人力，則
B25n0144_p0462a04║得如此？」云：「終日得他力，只是行不住。」「此人以何
B25n0144_p0462a05║為貴？」云：「頭上不戴角，身上不被毛。」師自天復元
B25n0144_p0462a06║年辛酉歲夏中，忽有一言：「雲嵒師翁年六十二，
B25n0144_p0462a07║洞山先師亦六十二，曹山今年亦是六十二也。
B25n0144_p0462a08║好趁謴作一解子。」至閏六月十五日夜，問主事
B25n0144_p0462a09║曰：「今日是何日月？」對云：「閏六月十五日。」師云：「曹
B25n0144_p0462a10║山一生行腳，到處只管九十日為一夏。至來日
B25n0144_p0462a11║辰時，師當化矣。」春秋六十二，僧夏三十七，敕諡
B25n0144_p0462a12║元證大師矣。
B25n0144_p0462a13║○華嚴和尚嗣洞山，在洛京，師諱休靜。大化東都，
B25n0144_p0462a14║禪林獨秀，住花嚴寺。時有人問：「日未出時如何？」
B25n0144_p0462b01║師云：「國亂思明主，道泰則尋常。」師在京中赴內
B25n0144_p0462b02║齋，他諸名公悉皆轉經，唯有師與弟子不轉經。
B25n0144_p0462b03║帝問師：「師也且從不轉經，弟子為什摩不轉經？」師
B25n0144_p0462b04║云：「道泰不傳天子令，時人盡唱泰平歌。」問：「王子
B25n0144_p0462b05║未登九五時如何？」師云：「貪遊六宅戲，不覺國內
B25n0144_p0462b06║虧。」「王子正登九五時如何？」師云：「朱簾齊卷上，四
B25n0144_p0462b07║相整朝儀。」「登九五後如何？」云：「金箱排玉璽，御轝
B25n0144_p0462b08║四方歸。」問：「大悟底人為什摩卻迷？」師云：「破鏡不
B25n0144_p0462b09║重照，落花難上枝。」問：「師幸是後生，為什摩卻作
B25n0144_p0462b10║善知識？」師云：「三歲宅家龍鳳子，百年階下老朝
B25n0144_p0462b11║臣。」問：「祖意與教意同別？」師云：「不入龍宮藏，眾義
B25n0144_p0462b12║豈能詮？」師初見洞山時問：「見則見，爭奈情識雲
B25n0144_p0462b13║偽何？」洞山云：「汝還見也無？」對云：「見。」洞山云：「既見
B25n0144_p0462b14║為什摩情識雲偽？」對云：「爭奈情識雲偽何？」洞山
B25n0144_p0463a01║云：「若與摩則萬里無寸草處立。」溪林和尚把木
B25n0144_p0463a02║劍云：「魔來撓我，魔來撓我。」有人問：「和尚尋常，為
B25n0144_p0463a03║什摩卻被魔撓？」云：「賊不打貧兒家。」有人舉似師，
B25n0144_p0463a04║師云：「我不與摩道。」僧問：「和尚如何？」云：「無魔來撓
B25n0144_p0463a05║我。」云：「和尚為什摩無魔來撓？」云：「賊不打貧兒家。」
B25n0144_p0463a06║禾山拈問僧：「作摩生道，通得兩個和尚意，亦須
B25n0144_p0463a07║自作主。」（無對）。自代云：「不因有，亦非無。」後遊河北，返
B25n0144_p0463a08║錫平陽。遷化後，茶毗舍利四處起塔，敕諡寶智
B25n0144_p0463a09║大師無為之塔。
B25n0144_p0463a10║○本仁和尚嗣洞山，在高安縣。師初住浙西，已張
B25n0144_p0463a11║法席。後避眾遊方，到處雖匿玄談，而參徒行住
B25n0144_p0463a12║奔湊。天復之間，因住高安縣白水禪院，數年徒
B25n0144_p0463a13║眾或至二百三百矣。鏡清行腳時到，師問：「時寒
B25n0144_p0463a14║道者？」對曰：「不敢。」師云：「還有臥單蓋得也無？」對云：
B25n0144_p0463b01║「設有，亦無展底功夫。」師云：「直饒道者滴水滴凍，
B25n0144_p0463b02║亦不干他事。」對曰：「滴水冰生，事不相涉。」師云：「是。」
B25n0144_p0463b03║云：「此人意作摩生？」云：「此人不落意。」云：「不落意此
B25n0144_p0463b04║人聻？」師云：「高山頂上，無可與道者啗喙。」洪州西
B25n0144_p0463b05║山諸行者來問：「今日不為別事，乞師指示。」師曰：
B25n0144_p0463b06║「汝諸人求指示耶？」對曰：「是也。」師云：「教我分付阿
B25n0144_p0463b07║誰得？」師臨遷化時，先遍處辭人，人皆泣戀謂言
B25n0144_p0463b08║「他去。」來晨令修齋，食畢聲鍾，集眾焚香，緇素擁
B25n0144_p0463b09║遶。師跏趺坐，香煙盡，師端然遷化矣。
B25n0144_p0463b10║○青林和尚嗣洞山，在江西。師諱師虔。初住青林，
B25n0144_p0463b11║後住洞山。平生住持高節，宇內聲揚。師在先師
B25n0144_p0463b12║法席時，栽松樹後造一首頌：「短短一尺餘，纖纖
B25n0144_p0463b13║覆綠草。不知何世人，得見此松老。」先師見此偈
B25n0144_p0463b14║後云：「此人三十年後，來住此山，香飯供養師僧。」
B25n0144_p0464a01║果然是三十年後住洞山，每日細飯食供養師
B25n0144_p0464a02║僧也。問：「卷盡森蘿不逢師時如何？」師云：「孤峰獨
B25n0144_p0464a03║秀。」僧云：「彼彼事如何？」師云：「兩人摑大溈。」師舉先
B25n0144_p0464a04║師上堂示眾云：「『今時人不得相似，只為擬將心
B25n0144_p0464a05║學。若欲得似他去，死人一息不來，阿那個人直似
B25n0144_p0464a06║這個？』當時軌辯上座出來問：『正當一色時還有
B25n0144_p0464a07║向上事也無？』先師云：『無。』其僧珍重便歸僧堂。白
B25n0144_p0464a08║搥云：『五百來人在這裏，莫是不為向上事？』堂頭
B25n0144_p0464a09║和尚道：『無。不可成持，合殺處折合了休去。若是
B25n0144_p0464a10║某甲，不得在這裏虛過一生，因此大眾總裝裏。』
B25n0144_p0464a11║主事向和尚說：『僧眾不肯和尚佛法，總發去。』和
B25n0144_p0464a12║尚云：『從伊，我事方得行。』先師教主事鎖卻僧堂
B25n0144_p0464a13║門，處分後來燒茶閣裏向某說：『這個一隊子，去
B25n0144_p0464a14║也然轉來。』果然是轉，總啼哭。先師不開僧堂門，
B25n0144_p0464b01║大眾向主事說：『某等實是凡夫，謬會和尚意旨，
B25n0144_p0464b02║錯不肯，一切在和尚。某等欲得就和尚面前收
B25n0144_p0464b03║過。』主事便去方丈，和尚閉卻門面壁臥，不開方
B25n0144_p0464b04║丈門。主事逼請，和尚方始得開門。主事具陳前
B25n0144_p0464b05║事，和尚許入僧堂。後大眾一齊高聲啼哭上來，
B25n0144_p0464b06║請師上堂。先師昇座，僧軌辯出來，禮拜起云：『乞
B25n0144_p0464b07║和尚杖嘖。某甲等廣大劫來出佛身血，破和合
B25n0144_p0464b08║僧直至今日，謬會和尚尊旨。若不改這個身心，
B25n0144_p0464b09║難得再復。於今日伏乞和尚慈悲！』先師又悲聲
B25n0144_p0464b10║云：『自少來不曾把手指注別人，豈況造次杖嘖？
B25n0144_p0464b11║夫一色有分不分之理，所以闍梨問某甲正當
B25n0144_p0464b12║一色時還有向上事也無，某甲道無。有什摩罪
B25n0144_p0464b13║過？』」問：「省語易會，乞師一言。」師云：「釋迦掩室，淨名
B25n0144_p0464b14║杜口。」師遷化時遺囑焚而颺于風，師不許安立
B25n0144_p0465a01║墳塔。端然化矣。
B25n0144_p0465a02║○疏山和尚嗣洞山，在撫州。師諱匡仁。未睹行錄，
B25n0144_p0465a03║不敘終始。師行腳時，到大安和尚處便問：「夫法
B25n0144_p0465a04║身者理絕玄微，不墮是非之境，此是法身極則。
B25n0144_p0465a05║如何是法身向上事？」安云：「只這個是。」師云：「和尚
B25n0144_p0465a06║與摩道，還出得法身也無？」安云：「不是，也是。」又到
B25n0144_p0465a07║香嚴問：「不從自己，不重他聖時如何？」答：「萬機休
B25n0144_p0465a08║擺，千聖不攜。」師不肯，便下來吐出云：「肚裏喫不
B25n0144_p0465a09║淨潔物。」有人報和尚處，和尚便喚來，師便上來。
B25n0144_p0465a10║香嚴云：「進問著！」師便問：「萬機休擺則且置，千聖
B25n0144_p0465a11║不攜是何言？」香嚴云：「是也。你作摩生道？」師云：「肯
B25n0144_p0465a12║重不得全。」香嚴云：「你不無道理也。雖然如此，向
B25n0144_p0465a13║後若是住山，則無柴得燒；若是住江邊，則無水
B25n0144_p0465a14║得喫。欲臨說法時，須得口裏吐出不淨。」後住疏
B25n0144_p0465b01║山，如香嚴讖。夾山到，問：「閫閾不點，請師不傍。」夾山
B25n0144_p0465b02║云：「不似之句，目前無法。」師云：「不似之句則且置，
B25n0144_p0465b03║目前無法是何言？」夾山云：「更添三尺，天下人勿
B25n0144_p0465b04║奈何。」師云：「只今還奈何也無？」問：「如何是直指？」師
B25n0144_p0465b05║曰：「珠中有水君不信，擬向天邊問太陽。」師偈曰：
B25n0144_p0465b06║「我有一寶琴，寄在曠野中。不是不解彈，未有知
B25n0144_p0465b07║音者。」問：「和尚百年後什摩人續紹和尚位？」云：「四
B25n0144_p0465b08║腳指天，背底茫藂。」有人問第三百丈：「作摩生是
B25n0144_p0465b09║背底茫藂？」百丈云：「不續無貴位。」鏡清到，師舉問：
B25n0144_p0465b10║「肯重不得全話，道者作摩生會？」鏡清云：「全歸肯
B25n0144_p0465b11║重。」師云：「不得全者作摩生？」清云：「個中無肯路。」師
B25n0144_p0465b12║云：「始稱病僧意。」鼓山到便問：「久嚮疏山，元來是
B25n0144_p0465b13║若子大。」師云：「肉重千斤，智無銖兩。」鼓山云：「與摩
B25n0144_p0465b14║則學人不禮拜去也。」師云：「誰要你肉山倒地？」因
B25n0144_p0466a01║鼓山說著威音王佛次，師問鼓山：「作摩生是威
B25n0144_p0466a02║音王佛師？」鼓山云：「莫無慚愧好！」師云：「是闍梨與
B25n0144_p0466a03║摩道則得，若約病僧則不然。」鼓山問：「作摩生是
B25n0144_p0466a04║威音王佛師？」師云：「不坐無貴位。」問：「去時盡轉去，
B25n0144_p0466a05║何用卻來三？」師云：「大唐難有木，卻來第三柱。」問：
B25n0144_p0466a06║「遠見則圓，近見則方。此喚作什摩字？」師云：「東海
B25n0144_p0466a07║有鯨魚，斬頭亦斷腳，背上抽一骨，便是這個字。」
B25n0144_p0466a08║問：「佛在世時度眾生，佛滅後什摩人度眾生？」疏
B25n0144_p0466a09║山答曰：「疏山。」僧進曰：「還有度不盡者也無？」師曰：
B25n0144_p0466a10║「無有不盡度者。」師因騎馬行次，措大問：「既是騎
B25n0144_p0466a11║馬，為什摩不踏鐙？」師云：「比來騎馬歇足，踏鐙何
B25n0144_p0466a12║異步行？」師臨遷化時，偈曰：「我路碧空外，白雲無
B25n0144_p0466a13║處閑。世有無根樹，黃葉送風還。」
B25n0144_p0466a14║○龍牙和尚嗣洞山，在潭州妙濟。師諱居遁，俗姓
B25n0144_p0466b01║郭，撫州南城人也。年十四於吉州蒲田寺出家，
B25n0144_p0466b02║依年具戒於嵩岳。初參翠微、香嚴、德山、白馬，雖
B25n0144_p0466b03║請益已勞，而機緣未契。後聞洞山言玄挌外，語
B25n0144_p0466b04║峻時機，遂乃策笻而造其席。師問曰：「有人持莫
B25n0144_p0466b05║邪之劍擬取師頭時如何？」洞山云：「取即且從，闍梨
B25n0144_p0466b06║且喚什摩作老僧頭？」師持此問，在處不契其機，忽
B25n0144_p0466b07║聞洞山斯言，當時失對。遂有摳衣之意，不慕他
B25n0144_p0466b08║遊。既罷禪征，寧有請益。洞山問：「闍梨名什摩？」對
B25n0144_p0466b09║云：「玄機。」「作摩生是玄底機？」又（無對）。洞山放三日（無對）。
B25n0144_p0466b10║師因此造偈：「學道蒙師指卻閑，無中有路隱人
B25n0144_p0466b11║間。時人盡講千經論，一句臨時下口難。」洞山改
B25n0144_p0466b12║末後語云：「一句教伊下口難。」從此改名也。師問
B25n0144_p0466b13║洞山：「如何是祖師意？」洞山云：「待洞水逆流則與
B25n0144_p0466b14║汝說。」師於言下頓承玄旨，隱眾棲息。七八年間，
B25n0144_p0467a01║日斫精妙。楚王殿下請赴妙濟禪林，玄徒五百
B25n0144_p0467a02║餘人爰奏章服師號證空大師。師示眾曰：「夫參
B25n0144_p0467a03║學者，須透過祖佛始得，所以新豐和尚道：『佛教、
B25n0144_p0467a04║祖教如生怨家，始有學分。』汝若透過祖佛不得，
B25n0144_p0467a05║則被祖佛謾。」有人問：「祖佛還有謾人之心也無？」
B25n0144_p0467a06║云：「汝道江湖還有礙人之心也無？」師又云：「江湖雖
B25n0144_p0467a07║無礙人之心，為時人透過不得，所以成礙人去，
B25n0144_p0467a08║不得道江湖不礙人。祖佛雖無謾人之心，為時
B25n0144_p0467a09║人透過祖佛不得，所以成謾人去，不得道祖佛
B25n0144_p0467a10║不謾人。若與摩透過得祖佛，此人卻體得祖佛
B25n0144_p0467a11║意，方與向上人同；如未透得，但學佛祖，則萬劫無
B25n0144_p0467a12║有得期。」問：「達摩未來時如何？」師答曰：「可怜生。」進
B25n0144_p0467a13║曰：「任摩去時如何？」師曰：「二祖得什摩？」雲居問洞
B25n0144_p0467a14║山：「如何是祖師意旨？」洞山答曰：「忽有人問闍梨，
B25n0144_p0467b01║闍梨作摩生道？」雲居曰：「某甲罪過。」有僧持此語
B25n0144_p0467b02║問師：「洞山還道得也無？」師曰：「洞山未道，雲居也
B25n0144_p0467b03║未得。」進曰：「既是未得，因什摩喚作雲居？」云：「體得
B25n0144_p0467b04║洞山意。」云：「洞山道什摩？」師云：「雲居聞底。」又師云：
B25n0144_p0467b05║「此是肉身成佛語。」問：「一心不生時如何？」師答曰：
B25n0144_p0467b06║「什摩時不生心？」進曰：「與摩時鳥道何分？」師云：「正
B25n0144_p0467b07║伊摩時行鳥道。」曰「如何弁？」師曰：「卻須行鳥道。」問：
B25n0144_p0467b08║「如何是道中用？」師答曰：「無心是道中用。」進曰：「無
B25n0144_p0467b09║心還有用也無？」師云：「無心用即遍天下。」師問德
B25n0144_p0467b10║山：「遠聞德山一句佛法。及至到來，未曾見和尚
B25n0144_p0467b11║說一句佛法。」德山云：「嫌什摩？」師不肯，當時便發
B25n0144_p0467b12║去。後到洞山，只問前話。洞山云：「爭怪得專甲？」師當時
B25n0144_p0467b13║便住。問：「如何是祖師西來意？」師云：「待石烏龜解
B25n0144_p0467b14║語即向汝道。」僧曰：「石烏龜解語也。」師曰：「向道者
B25n0144_p0468a01║道什摩？」又頌：「萬般施設不如常，又不驚人又久
B25n0144_p0468a02║長。如常恰似秋風至，無意涼人人自涼。」問：「師見
B25n0144_p0468a03║古人得個什摩？」師云：「如賊入空室。」又頌曰：「進道
B25n0144_p0468a04║先須立自身，直交行處不生塵。真僧不假居嚴
B25n0144_p0468a05║室，到處無心即在人。參尋玄道莫因修，學處須
B25n0144_p0468a06║教皂白分。千聖從來無異路，忘緣機智有多聞。
B25n0144_p0468a07║未了之時親遍禮，不應端坐守清貧。直似羅睺
B25n0144_p0468a08║行密行，豈如迦葉不聞聞。人若無心稱道情，識
B25n0144_p0468a09║得無明道已明。人能弘道道能現，道在人中人
B25n0144_p0468a10║自寧。」師出世近四十年，凡歌行偈頌，並廣行於
B25n0144_p0468a11║世，此不盡彰。至龍德三年癸未歲九月十三日
B25n0144_p0468a12║歸寂矣。
B25n0144_p0468b01║○幽棲和尚嗣洞山，在台州。未睹實錄，不決化緣
B25n0144_p0468b02║終始。鏡清問師：「如何是少父？」師云：「無摽的。」進曰：
B25n0144_p0468b03║「以何為少父？」云：「有什摩罪過？」進曰：「只如少父又
B25n0144_p0468b04║作摩生？」云：「是什摩心行道者？」師臨順世時。有僧
B25n0144_p0468b05║問：「師百年後向什摩處去？」師云：「迢然，迢然。」
B25n0144_p0468b06║○上藍和尚嗣夾山，在洪州。師諱令超。初住上藍
B25n0144_p0468b07║山，鍾陵大王統霸豫章，迎師出府，搆護國院，禮
B25n0144_p0468b08║重為師。凡百億所須，始終不替，奏紫衣師號妙
B25n0144_p0468b09║覺大師。問：「二龍爭珠，誰是得者？」師云：「明珠不向
B25n0144_p0468b10║波中翫，龍與非龍爭得珠？」大順元年正月十五
B25n0144_p0468b11║日，聲鍾集眾，遺誨訖，端然化矣。敕諡元真大師
B25n0144_p0468b12║本空之塔。
B25n0144_p0468b13║祖堂集卷第八