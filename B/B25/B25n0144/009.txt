B25n0144_p0469a01║祖堂集卷第九（石頭下卷第六曹溪六七代法孫）
B25n0144_p0469a02║○落浦和尚嗣夾山，在澧州。師諱元安，鳳翔麟游
B25n0144_p0469a03║人也，姓淡。自少岐陽懷恩寺從兄祐律師受業。
B25n0144_p0469a04║至于論經，無不該通。先禮翠微，次謁臨濟，各有
B25n0144_p0469a05║所進。後聞夾山直造澧陽。纔展座具，時夾山問：
B25n0144_p0469a06║「這裏無殘飯，不用展炊巾。」對曰：「非但無，有亦無
B25n0144_p0469a07║著處。」夾山曰：「只今聻？」對云：「非今。」夾山云：「什摩處
B25n0144_p0469a08║得這個來？」對云：「無這個。」夾山云：「這個猶被老僧
B25n0144_p0469a09║坐卻底。」云：「學人亦不見有和尚。」夾山云：「與摩則
B25n0144_p0469a10║室內無老僧。」對云：「畫影亦不得。」夾山讚曰：「道者
B25n0144_p0469a11║知音指其掌，鍾期能聽伯牙琴。」師問：「久嚮宗風，
B25n0144_p0469a12║請師一言。」夾山云：「目前無法。」師云：「莫錯？」夾山云：
B25n0144_p0469a13║「縵縵闍梨，山溪各異。任你截斷天下人舌頭，爭
B25n0144_p0469a14║奈無舌人解語何？闍梨只知有殺人之刀，且無
B25n0144_p0469b01║活人之劍。老僧這裏亦有殺人之刀，亦有活人
B25n0144_p0469b02║之劍。」師進問：「如何是和尚活人之劍？」夾山曰：「青
B25n0144_p0469b03║山不掛劍，掛劍勿人知。」師又問：「佛魔不到處，猶
B25n0144_p0469b04║未是學人本分事。如何是學人本分事？」夾山云：
B25n0144_p0469b05║「燭明千里像，暗室老僧迷。」師又問：「朝陽已昇，夜
B25n0144_p0469b06║月未現時如何？」夾山曰：「龍含海珠，遊魚不顧。」師
B25n0144_p0469b07║聞此語，莫知所從，便止夾山。摳衣數載，不憚勞
B25n0144_p0469b08║苦，日究精微。至夾山化緣畢，初開落浦，後住蘇
B25n0144_p0469b09║溪矣。師有時上堂云：「夫學道先須弁得自己宗
B25n0144_p0469b10║旨，方可臨機免失。只如鋒鋩未兆已前，都無是
B25n0144_p0469b11║個非個。瞥爾暫起見聞，便有張三李四，胡來漢
B25n0144_p0469b12║去，四姓雜居，各親其親，相參是非互起，致使玄
B25n0144_p0469b13║開固閉，識鎖難開，疑網籠牢，智刀方剪。若不當
B25n0144_p0469b14║陽曉示，迷子何以知歸？欲得大用現前，但可頓
B25n0144_p0470a01║亡諸見。見量若盡，昏霧不生，智照洞然，更無物
B25n0144_p0470a02║與非物。今時學人觸目有滯，蓋為依他數量作
B25n0144_p0470a03║解，被他數量該括得定，分寸不能移易。所以見
B25n0144_p0470a04║不逾色，聽不越聲。鼻香舌味身觸意法亦然。假
B25n0144_p0470a05║饒併當得門頭淨潔，自己未得通明，還同不了。
B25n0144_p0470a06║若也單明自己，未明目前，此人只具一隻眼，所
B25n0144_p0470a07║以是非忻猒貫係，不得脫折自由。謂之深可傷
B25n0144_p0470a08║愍矣。」問：「如何救離生死？」師云：「執水救延生，不聞
B25n0144_p0470a09║天樂妙。」問：「四大從何而有？」師曰：「湛水無波，漚因
B25n0144_p0470a10║風擊。」進曰：「漚則不問，如何是水？」師云：「不渾不澄，
B25n0144_p0470a11║魚龍任躍。」問：「如何是一藏收不得者？」云：「雨滋三
B25n0144_p0470a12║草秀，片玉本來暉。」問：「一毫吞盡巨海，於中更復
B25n0144_p0470a13║何言？」云：「家有白澤之圖，必無如是妖怪。」後保福云：
B25n0144_p0470a14║「家無白擇之圖，亦無如是妖怪。」問：「凝然時如何？」
B25n0144_p0470b01║師曰：「時雷應時節，震岳驚蟄戶。」僧云：「千般運動，
B25n0144_p0470b02║不異個凝然時如何？」師云：「靈鶴翥空外，鈍鳥不
B25n0144_p0470b03║離巢。」云：「如何？」師曰：「白首拜少顏，舉世人難信。」師
B25n0144_p0470b04║有《神劍歌》：「異哉神劍實摽奇，自古求人得者稀。
B25n0144_p0470b05║在匣謂言無照耀，用來方覺轉光輝。破猶預，除
B25n0144_p0470b06║狐疑，壯心膽兮定神姿。六賊既因斯剪拂，八萬
B25n0144_p0470b07║塵勞盡乃揮。斬邪徒，盪妖孽，生死榮枯齊了決。
B25n0144_p0470b08║三尺靈蛇覆碧潭，一片晴光瑩寒月。愚人忘劍
B25n0144_p0470b09║剋舟求，奔馳濁浪徒悠悠。拋棄澄源逐渾派，豈
B25n0144_p0470b10║知神劍不隨流。他人劍兮帶血腥。我之劍兮含
B25n0144_p0470b11║靈鳴。他人有劍傷物命，我之有劍救生靈。君子
B25n0144_p0470b12║得時離彼此，小人得處自輕生。他家不用我家
B25n0144_p0470b13║劍，世上高低早晚平。須知神劍功難紀，懾魔威
B25n0144_p0470b14║兮定生死。未得之者易成難，得劍之人難卻易。
B25n0144_p0471a01║展則周遍法界中，收乃還歸一塵裏。若將此劍
B25n0144_p0471a02║鎮乾坤，四塞終無陣雲起。」福先拈問：「一語中須道
B25n0144_p0471a03║得在匣出匣底劍，你作摩生道？」僧（無對）。自代云：「且
B25n0144_p0471a04║出匣，與老兄商量，還會摩？」問：「諸聖與摩來，將何
B25n0144_p0471a05║供養？」師云：「土宿雖持錫，不是波羅門。」問：「西天一
B25n0144_p0471a06║人傳一人，彼此不垂委曲。誰是知音者？」師曰：「野
B25n0144_p0471a07║老門前不話朝堂之事。」進曰：「不話朝堂之事，合
B25n0144_p0471a08║談何事？」師曰：「未逢別者，終不開拳。」進曰：「有一人
B25n0144_p0471a09║不從朝堂門下來，合談何事？」師曰：「量外之機，徒
B25n0144_p0471a10║勞擊目。」問：「如何是無慚無愧底人？」師曰：「不出家，
B25n0144_p0471a11║不持戒。」進曰：「不出家、不持戒來多少時也？」師曰：
B25n0144_p0471a12║「劈破虛空看弁取。」進曰：「即今如何？」師曰：「不向你
B25n0144_p0471a13║杜排行。」進曰：「與摩即該括不得也。」師曰：「未𧂐你
B25n0144_p0471a14║與摩道在。」問：「如何是大人相？」師曰：「坐斷十方不
B25n0144_p0471b01║點頭。」問：「廓落世界，為什摩不弁目前法？」師曰：「曙
B25n0144_p0471b02║色未分人思覺，及乎天曉不當明。」云：「還留及也
B25n0144_p0471b03║無？」師曰：「莫言及不及，但與我道。」云：「辯師宗不得。」
B25n0144_p0471b04║師曰：「不辯即親。」問：「凡聖不到處即不問，不盡凡
B25n0144_p0471b05║聖處如何？」師曰：「師子窟中無異獸，象王行處勿
B25n0144_p0471b06║狐蹤。」問：「瞥然便見時如何？」師曰：「曉星分曙色，爭
B25n0144_p0471b07║似太陽輝？」「如何是本來者？」師云：「一粒在荒田，不
B25n0144_p0471b08║耘苗自秀。」僧云：「若一向不耘，莫草埋卻去也無？」師
B25n0144_p0471b09║云：「肥骨異芻蕘，稊稗終難映。」問：「如何是西來意？」
B25n0144_p0471b10║師云：「颯颯當軒竹，經霜不自寒。」學人更擬申問，
B25n0144_p0471b11║師云：「只聞風擊響，不知幾千竿。」問：「行到不思議
B25n0144_p0471b12║處時如何？」師云：「青山常運步，白月不移輪。」問：「大
B25n0144_p0471b13║眾雲集，師意如何？」師云：「開拳明舊寶，握手謝今
B25n0144_p0471b14║時。」問：「如何是沙門行？」師云：「逢佛驀頭坐。」僧曰：「忽
B25n0144_p0472a01║遇和尚時如何？」師曰：「闍梨來時，老僧不在。」問：「日
B25n0144_p0472a02║未出時如何？」師云：「直木無亂枝，靈羊難掛角。」問：
B25n0144_p0472a03║「如何是雲水意？」師云：「一輪孤月，萬像齊耀。」僧曰：
B25n0144_p0472a04║「移輪事如何？」師云：「潭中無影，戶外非珍。」問：「祖意
B25n0144_p0472a05║與教意還同別？」師云：「出群不戴角，三韻況難同。」
B25n0144_p0472a06║進曰：「投機憑意句，焉得不同輪？」師云：「迥技測海
B25n0144_p0472a07║底，三湘深可酌。」問：「古人有言『動是法王苗，寂是
B25n0144_p0472a08║法王根』，苗則不問，如何是法王根？」師豎起拂子。
B25n0144_p0472a09║僧曰：「此猶是苗，如何是法王根？」師曰：「龍不出洞，
B25n0144_p0472a10║誰人奈何？」問：「量郭無涯，為什摩不容自己？」師云：
B25n0144_p0472a11║「末後一句始到牢關，鎖斷要津，不通凡聖。任你
B25n0144_p0472a12║天下忻忻，老僧獨然不顧。」卻云：「莊周胡蝶，二俱
B25n0144_p0472a13║是夢。汝道夢從何來？」問：「孤燈不自照，室內事如
B25n0144_p0472a14║何？」師云：「飛針走線時人會，兩邊透過卻還希。」問：
B25n0144_p0472b01║「滿滿龍宮該不得，一塵塵外事如何？」師云：「三跳
B25n0144_p0472b02║出籮籠，不如雲外者。」僧曰：「學人不重朝庭貴，不
B25n0144_p0472b03║可條然只摩休。」師云：「去！你不會我語。」進曰：「三跳
B25n0144_p0472b04║外事如何？」師云：「射虎不中，徒勞沒羽。」問：「萬法歸
B25n0144_p0472b05║一，一歸何所？」師云：「擊水動波瀾，其中難見影。」問：
B25n0144_p0472b06║「牛頭未見四祖，百鳥銜花供養。見後為什摩不
B25n0144_p0472b07║來？」師云：「玄河泛起雪花浪，無燄孤燈明暗宵。」師
B25n0144_p0472b08║有《浮漚歌》：「秋天雨滴庭中水，水上漂漂見漚起。
B25n0144_p0472b09║前者已滅後者生，前後相續何窮已。本因雨滴
B25n0144_p0472b10║水成漚，還緣風激漚歸水。不知漚水性無殊，隨
B25n0144_p0472b11║他轉變將為異。外明瑩，內含虛，內外玲瓏若寶
B25n0144_p0472b12║珠。正在澄波看似有，及乎動著又如無。有無動
B25n0144_p0472b13║靜事難明，無相之中有相形。只知漚向水中出，
B25n0144_p0472b14║豈知水不從漚生。權將漚體況余身，五薀虛攢
B25n0144_p0473a01║假立人。解達薀空漚不實，方能明見本來真。」師
B25n0144_p0473a02║臨遷化時云：「老僧有事問諸人，若道這個是，頭
B25n0144_p0473a03║上更安頭，若道這個不是，斫頭更覓活。」第一座
B25n0144_p0473a04║云：「青山不舉足，日下不挑燈。」師便喝出：「我這裏
B25n0144_p0473a05║無人對。眾中還有新來達士，出來與老僧掇送！」
B25n0144_p0473a06║從上座對云：「於此二途，請師不問。」師云：「更道。」對
B25n0144_p0473a07║云：「某甲道不盡。」師云：「我不管你盡不盡，更道！」對
B25n0144_p0473a08║云：「某甲無侍者，不能祇對。」師便喝出：「諸阿師且
B25n0144_p0473a09║歸堂！」當日初夜後，師教侍者喚從上座，上座便
B25n0144_p0473a10║上來侍立。師問：「從上座年多少？」對云：「二十八。」師
B25n0144_p0473a11║云：「太嫩在！甚須保持。生緣什摩處？」對云：「信州人。」
B25n0144_p0473a12║師云：「今日事被闍梨道破，稱得老僧意。我這裏
B25n0144_p0473a13║數年出世，並無一個。今日闍梨掇送老僧。某甲
B25n0144_p0473a14║先師初見舡子時，舡子問先師祇對因緣，改為
B25n0144_p0473b01║頌曰：「目前無法，意在目前。他不是目前法，非耳
B25n0144_p0473b02║目之所到。」「只如四句中阿那個是主句？」從上座
B25n0144_p0473b03║遲擬。師云：「速與！速與！下頭橛子冷，不欲得辜負，
B25n0144_p0473b04║你莫形跡！」從上座云：「實不會。」師便搥胸哭蒼天。
B25n0144_p0473b05║從上座一走下，不去僧堂，直至如今更無消息。
B25n0144_p0473b06║師前云：「磁舟不棹清波上，劍峽徒勞放木鵝。」師
B25n0144_p0473b07║光化二年戊午歲十二月二日遷化，春秋六十
B25n0144_p0473b08║五，僧夏四十六矣。
B25n0144_p0473b09║○盤龍和尚嗣夾山，在洪州。師諱可文。初住盤龍
B25n0144_p0473b10║山，後居上藍。有僧問落浦：「一漚未發已前，如何
B25n0144_p0473b11║弁其水脈？」浦云：「移舟諳水勢，舉棹別波瀾。」因此
B25n0144_p0473b12║問師：「一漚未發已前，如何弁其水脈？」師云：「移舟
B25n0144_p0473b13║不弁水，舉棹則迷源。」
B25n0144_p0473b14║○逍遙嗣夾山，在高安。未睹行錄，不決始終。問：「烘
B25n0144_p0474a01║爐猛焰，烹鍛何物？」師曰：「烹佛烹祖。」云：「佛祖作摩
B25n0144_p0474a02║生烹？」師曰：「業在其中。」進曰：「喚作什摩業？」師曰：「佛力
B25n0144_p0474a03║不如。」問：「一切眾生皆有佛性，為什摩有佛有眾
B25n0144_p0474a04║生？」師曰：「肯即同眾異，不肯即異眾同。」問：「古人有
B25n0144_p0474a05║言『知有底人直須不知有』，不知有底人如何？」師
B25n0144_p0474a06║曰：「識性共同，俱無兼戴。」進曰：「不知有底人如何
B25n0144_p0474a07║得知有？」師曰：「語取乃不人。」問：「如何是祖中祖？」師
B25n0144_p0474a08║曰：「息不肯破，為有明人決。」師垂語曰：「大家去那
B25n0144_p0474a09║裏向火？」又云：「火即從你向，不得燒著身。」對曰：「法
B25n0144_p0474a10║身具四大，誰是向火者？」更垂語曰：「古時傳祖法，
B25n0144_p0474a11║如今不傳祖法。」
B25n0144_p0474a12║○先洞安和尚嗣夾山。未睹行錄，不決化緣終始。
B25n0144_p0474a13║有僧問：「如何是和尚家風？」師云：「金雞抱子皈霄
B25n0144_p0474a14║漢，玉兔懷胎入紫微。」僧曰：「忽遇客來時將何祇
B25n0144_p0474b01║對？」師云：「金果早朝猿摘去，玉花晚後鳳銜來。」
B25n0144_p0474b02║○黃山和尚嗣夾山，在撫州。師諱月輪，閩中人也。
B25n0144_p0474b03║師初參夾山，夾山而問：「汝是什摩處人？」對曰：「閩
B25n0144_p0474b04║中人。」夾山云：「還識老僧不？」對曰：「還識學人不？」夾
B25n0144_p0474b05║山云：「不然，子且還老僧草鞋價，然後老僧還子
B25n0144_p0474b06║江陵米價。」師云：「與摩則卻不識和尚，未委江陵
B25n0144_p0474b07║米作摩價。」夾山讚曰：「子善能哮吼。」師初開堂示
B25n0144_p0474b08║眾曰：「祖師西來，特唱此事。自是諸人不廌向外
B25n0144_p0474b09║馳求，投赤水以尋珠，就荊山而覓玉，所以道從
B25n0144_p0474b10║門入者非寶。認影為頭，豈非大錯？」問：「如何是祖
B25n0144_p0474b11║師西來意？」師云：「梁殿不施功，魏邦沒心跡。」問：「如
B25n0144_p0474b12║何得見本來面目？」師云：「不勞懸古鏡，天曉雞自
B25n0144_p0474b13║鳴。」問：「宗乘一句，請師商量！」師云：「黃峰獨脫物外
B25n0144_p0474b14║秀，年來月往冷秋秋。」問：「如何是納衣下事？」師云：
B25n0144_p0475a01║「石牛水上臥，東西得自由。」
B25n0144_p0475a02║○韶山和尚嗣夾山，在北地。師諱寰普，未睹實錄，
B25n0144_p0475a03║不決始終。有一僧禮拜，起來立地。師云：「大才藏
B25n0144_p0475a04║拙戶。」其僧又向一邊立，云：「喪卻棟梁材。」問：「實際
B25n0144_p0475a05║理地，如何運步？」師曰：「幽谷白雲藏白雀，擬心棲
B25n0144_p0475a06║處隔山迷。」問：「祖意與教意如何？」師曰：「日曉昏韶
B25n0144_p0475a07║山，不借其中事。」進曰：「師還借也無？」師曰：「燈後口
B25n0144_p0475a08║無舌。」進曰：「與摩即句後不傳也。」師曰：「影隔貸明
B25n0144_p0475a09║月，不掛指南蹤。」充天布納到韶山，韶山勘曰：「聞
B25n0144_p0475a10║你有充天之氣，是不是？」對曰：「不敢。」師曰：「汝有充
B25n0144_p0475a11║天之氣，我這裏有卓地之錐。汝若把旗上來，我
B25n0144_p0475a12║則釘牁相對。汝若撗吞巨海，我則背挾須彌。向
B25n0144_p0475a13║上一路，速道！速道！」如是三度嗦後云：「明鏡當臺，
B25n0144_p0475a14║請師一照。」師便喝云：「死水無魚，徒勞下鉤。」
B25n0144_p0475b01║○棲賢和尚嗣石霜，師諱懷祐，仙遊人。受業於九
B25n0144_p0475b02║座山。依年具戒，便歷遐方，而造普會之門，密契
B25n0144_p0475b03║投針之旨。問：「如何是五老峰前句？」云：「萬古千秋。」
B25n0144_p0475b04║進曰：「與摩莫成嗣絕也無？」師云：「躊躇欲與誰？」
B25n0144_p0475b05║○大光和尚嗣石霜。師諱居誨，俗姓王，長安人也。
B25n0144_p0475b06║自攝衣訪道，南來而造石霜普會門下一二年
B25n0144_p0475b07║間，乃私於北塔栽植果木，麻衣草履，灰心塵面，
B25n0144_p0475b08║志存於道。因一日普會垂問以徵淺深云：「國家
B25n0144_p0475b09║每年放五百人及第，朝堂門下還得好也無？」師
B25n0144_p0475b10║對云：「有一人不求進。」會云：「憑何？」師云：「且不為名。」
B25n0144_p0475b11║普會又因疾垂語云：「除卻今日，別更有時也無？」
B25n0144_p0475b12║師對云：「渠亦不道今日是。」霜云：「我也擬道非今
B25n0144_p0475b13║日。」普會然之。如此往復凡數則，函蓋無異，盤泊
B25n0144_p0475b14║二十餘載。時有檀越胡公，盡室歸依，請住大光
B25n0144_p0476a01║山。有學人問：「混沌未分時如何？」師云：「特教阿誰
B25n0144_p0476a02║敘？」問：「古人有言『不出門而知天下事』，如何是不
B25n0144_p0476a03║出門而知天下事？」師云：「猶是第二家主。」「如何是
B25n0144_p0476a04║天下事？」師云：「情。」「如何是向上事？」師云：「不出戶。」「如
B25n0144_p0476a05║何是不出戶？」師云：「別。」「為什摩卻別？」師云：「不齊眾。」
B25n0144_p0476a06║又每示徒云：「一代時教只是收拾一代時人。直
B25n0144_p0476a07║饒剝得徹底，也只是成得個了，你不可便將當
B25n0144_p0476a08║納衣下事。所以向你道：四十九年明不盡，四十
B25n0144_p0476a09║九年摽不起。」僧問：「只如達摩是祖師不？」師云：「不
B25n0144_p0476a10║是祖。」僧曰：「既不是祖，又來東土作什摩？」師云：「為
B25n0144_p0476a11║汝不廌祖。」僧曰：「廌後如何？」師云：「方知不是祖。」問：
B25n0144_p0476a12║「保任底人失一念時如何？」師云：「始得常在。」僧曰：
B25n0144_p0476a13║「作大魔王時如何？」師云：「暫時間。」僧曰：「末後事如
B25n0144_p0476a14║何？」師云：「不在者裏。」問：「絕跡玄去時如何？」師云：「鳥
B25n0144_p0476b01║道不曾聞。」問：「如何是沙門行？」師云：「過海不打舡。」
B25n0144_p0476b02║座主問徑山：「萬法歸一，一亦不存時如何？」徑山
B25n0144_p0476b03║云：「一亦不留。」座主不肯，便去江西問雲居。居云：
B25n0144_p0476b04║「則非萬法。」亦不肯，便去大光問，師云：「除不盡。」座
B25n0144_p0476b05║主肯之。問：「啐啄同時則不問，卵子裏雞鳴時如
B25n0144_p0476b06║何？」師云：「還得音信不？」問：「如何是密室？」師云：「四不
B25n0144_p0476b07║睹。」「如何是密室中人？」師云：「遠無路。」自是玄言聞
B25n0144_p0476b08║于遐邇。師天復三年癸亥歲九月三日怡然告
B25n0144_p0476b09║寂，年齡六十七，僧夏三十六矣。
B25n0144_p0476b10║○肥田伏禪師嗣石霜，師諱慧光。未睹行錄，不決
B25n0144_p0476b11║終始。師有頌：「修多妙用勿功夫，返本還源是大
B25n0144_p0476b12║愚。古佛不從修證得，直饒玄妙也崎嶇。」有人拈
B25n0144_p0476b13║問長慶：「如何是『修多妙用勿功夫』？」慶云：「用與摩
B25n0144_p0476b14║作什摩？」「如何是『返本還源是大愚』？」慶云：「何必？」「如
B25n0144_p0477a01║何是『古佛不從修證得』？」慶云：「從來是你，更修作
B25n0144_p0477a02║什摩？」「如何是『直饒玄妙也崎嶇』？」慶云：「只為你妄
B25n0144_p0477a03║外。」師又頌曰：「心靜愁難入，無憂禍不侵。道高龍
B25n0144_p0477a04║虎伏，德重鬼神欽。」
B25n0144_p0477a05║○涌泉和尚嗣石霜，在台州。師諱景忻，仙遊縣人
B25n0144_p0477a06║也。受業於白雲山。纔具尸羅，便尋祖道而參見
B25n0144_p0477a07║石霜，便問：「學人初入藂林，乞師指示個入路。」霜
B25n0144_p0477a08║云：「我道三隻箸子拋不落。」師便契玄開，更無他
B25n0144_p0477a09║往。有康、德二僧來到院，在路上遇師看牛次，其
B25n0144_p0477a10║僧不識。云：「蹄角甚分明，爭奈騎牛者不識何。」其
B25n0144_p0477a11║僧進前煎茶次，師下牛背，近前不審，與二上座
B25n0144_p0477a12║一處坐。喫茶次，便問：「今日離什摩處？」僧云：「離那
B25n0144_p0477a13║邊。」師曰：「那邊事作摩生？」僧提起茶盞子，師云：「此
B25n0144_p0477a14║猶是蹄角甚分明，那邊事作摩生？」其僧（無對）。師云：
B25n0144_p0477b01║「莫道不識。」便去。福先代云：「若不與摩，爭識得道
B25n0144_p0477b02║者？」又代云：「且座喫茶。」招慶問：「從上宗乘中事，和
B25n0144_p0477b03║尚此間如何言論？」師云：「不唱目前。」進曰「不唱目
B25n0144_p0477b04║前則且置，宗乘中事如何言論？」師云：「待虛空落
B25n0144_p0477b05║地則向道者道。」招慶不肯，進曰：「和尚如何？」慶曰：
B25n0144_p0477b06║「專甲則不當，請兄弟撿點！」報慈代曰：「寒天雪滿
B25n0144_p0477b07║階。」問：「如何是冰中水？」師云：「凌霜結不成。」「如何是
B25n0144_p0477b08║水中冰？」師云：「六月不曾融。」僧曰：「與摩則千日銷
B25n0144_p0477b09║不得也。」師云：「二鼠往來不關他。」
B25n0144_p0477b10║○南際和尚嗣石霜，在江西，師諱僧一。初住南際
B25n0144_p0477b11║山，次鍾陵大王請居末山。後閩王請住西院，奏
B25n0144_p0477b12║紫衣諡號本淨大師無塵之塔。處世時僧問：「千
B25n0144_p0477b13║聖位中還有不陪位者也無？」師云：「有。」進曰：「如何
B25n0144_p0477b14║是不陪位者？」師云：「明明是龍不帶鱗，明明是牛
B25n0144_p0478a01║不戴角，還會摩？」對云：「不會。」師云：「步行入水不知
B25n0144_p0478a02║深，海底龍宮空摸索。」問：「學人幸獲侍覲，乞師指
B25n0144_p0478a03║示。」師云：「我若指旨，則厄屈著你。」僧曰：「教學人作
B25n0144_p0478a04║摩生則是？」師云：「切忌是非。」問：「如何是納僧氣息？」
B25n0144_p0478a05║師云：「還曾熏著你也無？」問：「如何是法身主？」師云：
B25n0144_p0478a06║「不過來。」「如何是毗盧師？」云：「不超越。」
B25n0144_p0478a07║○雲蓋和尚嗣石霜，在潭州。師諱源禪，未睹實錄，
B25n0144_p0478a08║不決化緣終始。師在石霜時，因一日作禮而問：
B25n0144_p0478a09║「萬戶俱開則不問，萬戶俱閉時如何？」霜云：「堂中
B25n0144_p0478a10║事作摩生？」師曰：「無位。」霜曰：「憑何？」師當時（無對），直得
B25n0144_p0478a11║半年方始云：「無人接得渠。」霜云：「道也大殺道，只
B25n0144_p0478a12║得八九成。」師卻請和尚代語，霜云：「無人識得渠。」
B25n0144_p0478a13║○九峰和尚嗣石霜，在江西。師諱道虔，俗姓劉，福
B25n0144_p0478a14║州候官縣人也。自契石霜密旨，便住九峰，後化
B25n0144_p0478b01║緣氻潭寶峰禪院矣。僧問：「無間中人行什摩行？」
B25n0144_p0478b02║師云：「畜生行。」僧曰：「畜生復行什摩行？」師云：「無間
B25n0144_p0478b03║行。」僧曰：「此猶是長生路上人。」師云：「你須知有不
B25n0144_p0478b04║共命者。」僧云：「不共什摩命？」師云：「長生氣不恒。」師
B25n0144_p0478b05║云：「諸兄弟還識得命摩？欲知命，流泉是命，湛寂
B25n0144_p0478b06║是身。千波競湧是文殊境界，一亙晴空是普賢
B25n0144_p0478b07║床榻。其次借一句子是指月，於中事是話月。從
B25n0144_p0478b08║上宗門中事如節度使信旗，且如諸方及先德
B25n0144_p0478b09║未建立如許多名目指陳已前，諸兄弟約什摩
B25n0144_p0478b10║體挌商量？到這裏不假三寸，試話會看；不假耳
B25n0144_p0478b11║根，試聽聲看；不假眼根，試弁白看。所以道聲前
B25n0144_p0478b12║拋不出，句後不藏形。盡乾坤都來是你當人個
B25n0144_p0478b13║體，向什處安眼耳鼻舌？莫但向意根下圖度，作
B25n0144_p0478b14║想作解；盡未來際亦未有休歇分。所以古人道：
B25n0144_p0479a01║『擬將心意學玄宗，狀似西行卻向東。』論劫違背
B25n0144_p0479a02║兄弟。」問：「九重無信，恩赦何來？」師云：「流光雖遍，閫
B25n0144_p0479a03║內不周。」「流光與閫內相去多少？」師云：「綠水騰波，
B25n0144_p0479a04║青山秀色。」問「人人盡言請益，未審師將何拯濟？」
B25n0144_p0479a05║師云：「汝道巨岳還曾乏寸土也無？」僧云：「與摩則
B25n0144_p0479a06║四海參尋當為何事？」師云：「演若迷頭心自狂。」僧
B25n0144_p0479a07║云：「還有不狂者也無？」師云：「有。」進曰：「如何是不狂
B25n0144_p0479a08║者？」師云：「突曉途中眼不開。」問：「如何是學人自己？」
B25n0144_p0479a09║師云：「更是阿誰？」僧曰：「便與摩承當時如何？」師云：
B25n0144_p0479a10║「須彌還更戴須彌也無？」問：「祖祖相傳，復傳何法？」
B25n0144_p0479a11║師云：「釋迦慳，迦葉富。」僧曰：「畢竟傳持事如何？」師
B25n0144_p0479a12║云：「同歲老人分夜燈。」問：「古人有言『諸佛非我道』，
B25n0144_p0479a13║如何是我道？」師云：「我道非諸佛。」僧云：「既非諸佛，
B25n0144_p0479a14║為什摩卻立我道？」師云：「適來暫喚來，如今卻遣
B25n0144_p0479b01║出。」僧云：「為什摩卻遣出？」師云：「若不遣出，眼裏塵
B25n0144_p0479b02║生。」問：「一切處覓不得，豈不是聖？」師云：「是聖也。」「牛
B25n0144_p0479b03║頭未見四祖，豈不是聖？」師云：「是也，聖境未亡。」僧
B25n0144_p0479b04║曰：「二聖相去多少？」師云：「塵中雖有隱形術，爭似
B25n0144_p0479b05║全身入帝鄉。」問：「承古人有言『盡乾坤都來是個
B25n0144_p0479b06║眼』，如何是乾坤眼？」師云：「乾坤在裏許。」僧曰：「乾坤
B25n0144_p0479b07║眼何在？」師云：「正是乾坤眼。」僧曰：「還照燭也無？」師
B25n0144_p0479b08║云：「不借三光勢。」進曰：「既不借三光勢，憑何喚作
B25n0144_p0479b09║乾坤眼？」師云：「若不如是，髑髏前見鬼人無數。」問：
B25n0144_p0479b10║「一筆丹青為什摩邈志公真不得？」師云：「僧瑤卻
B25n0144_p0479b11║許志公。」僧曰：「未審志公還肯僧瑤也無？」師云：「志
B25n0144_p0479b12║公若肯，僧瑤不許。」僧曰：「僧瑤得什摩人證旨，卻
B25n0144_p0479b13║許志公？」師云：「烏龜稽首須彌柱。」問：「古人有言『真
B25n0144_p0479b14║心妄心』，此意如何？」師云：「是立真顯妄。」「如何是真
B25n0144_p0480a01║心？」師云：「不雜食。」「如何是妄心？」師云：「攀緣起倒是。」
B25n0144_p0480a02║僧曰：「離此二途，如何是學人本體？」師云：「本體不
B25n0144_p0480a03║離。」僧曰：「為什摩不離？」師云：「不敬功德天，誰嫌黑
B25n0144_p0480a04║暗女？」問：「對境不動時如何？」師云：「不是大力人。」進
B25n0144_p0480a05║曰：「如何是大力人？」師云：「對境不動。」僧曰：「前來為
B25n0144_p0480a06║什摩道『不是大力人』？」師云：「在舍只言為容易，臨
B25n0144_p0480a07║筌方覺取魚難。」問：「古人道『道超名外』，只如名外
B25n0144_p0480a08║之道，誰當建立？」師云：「假名唱道，道不自名。」僧曰：
B25n0144_p0480a09║「既不自名，盧行者為什摩卻會？」師云：「會處不是
B25n0144_p0480a10║盧家境界。」「如何是盧家境界？」師云：「明星背後倒
B25n0144_p0480a11║騎牛。」問：「彌勒元是釋迦師，釋迦有何據驗，即玄
B25n0144_p0480a12║超九劫？」師云：「寶所無遠近，遲速有殊倫。」僧曰：「遲
B25n0144_p0480a13║速外還分也無？」師云：「作摩不分？」僧曰：「如何分？」師
B25n0144_p0480a14║云：「釋迦先不達，彌勒後不至。」僧曰：「任摩則雞足
B25n0144_p0480b01║持衣，更待何人？」師云：「遠信只合通補處。」僧曰：「通
B25n0144_p0480b02║後如何？」師云：「龍華會上無慈氏。」僧曰：「補處又是
B25n0144_p0480b03║何人？」師云：「卻問取慈氏看。」師上堂，眾集。師云：「空
B25n0144_p0480b04║中有一人說法，聲振梵天，諸人還聞摩？若也不
B25n0144_p0480b05║聞，諦聽諦聽，久立珍重。」眾纔下。師召大眾，眾僧
B25n0144_p0480b06║乃迴顧。師云：「莫錯舉。」問：「日輪正當午時如何？」云：
B25n0144_p0480b07║「似半夜。」僧曰：「與摩時日輪何在？」師云：「正當午。」僧
B25n0144_p0480b08║曰：「既當午，為什摩卻似半夜？」師云：「半夜亦當午。」
B25n0144_p0480b09║僧對曰：「還照燭也無？」師云：「白雲散光彩，輪中影
B25n0144_p0480b10║不舒。」師乃再頌曰：「當午日輪圓不照，卻指三更
B25n0144_p0480b11║暫示人，莫將明暗消前事，不是燈邊具足身。」問：
B25n0144_p0480b12║「聖迷與凡迷如何弁？」師云：「聖迷黑似柒，凡迷明
B25n0144_p0480b13║如日。」僧云：「聖迷為什摩黑似柒？」師云：「不見道『亡
B25n0144_p0480b14║僧面前』？」僧曰：「凡迷為什摩明如日？」云：「為你結識
B25n0144_p0481a01║處多。」僧云：「不落凡聖如何弁？」師云：「千眼不到。」問：
B25n0144_p0481a02║「古人有言『世智佛智，名同體別』，未審世智與佛
B25n0144_p0481a03║智相去多少？」師云：「你道螢光與日光又作摩生？」
B25n0144_p0481a04║僧云：「與摩則勝劣有殊去也。」師云：「為你奴郎，所
B25n0144_p0481a05║以有殊。」僧云：「既有殊，古人因什摩道『身心一如，
B25n0144_p0481a06║身外無餘』？」師云：「事既若全，有何同異？」法照和尚
B25n0144_p0481a07║問：「承師有言『文殊是用』。」師云：「是。」「又承和尚有言
B25n0144_p0481a08║『文殊是方頭』。」師云：「去是從今日去，不是方頭是
B25n0144_p0481a09║什摩？」進曰：「未審方頭還迴也無？」師云：「十人家活，
B25n0144_p0481a10║九人作鬧，一人不知。」進曰：「既不知，和尚為什摩
B25n0144_p0481a11║道『文殊是方頭』？」師云：「千江分月彩，何曾下碧天？」進
B25n0144_p0481a12║曰：「與摩時文殊在什摩處？」師云：「含中失卻舊時
B25n0144_p0481a13║名。」問：「九人與摩來，有何音信？」師云：「九人不得意。」
B25n0144_p0481a14║曰：「既不得意，又何傳語？」師云：「正是傳語。」「未審傳
B25n0144_p0481b01║什摩人語？」師云：「寧當截舌，不犯國諱。」問：「法雨普
B25n0144_p0481b02║潤，枯木為什摩無花？」師云：「不見道『高原陸地』？」曰：
B25n0144_p0481b03║「畢竟還有生花時也無？」師云：「若生花則不名枯
B25n0144_p0481b04║木。」曰：「古人為什摩道『枯木上生一朵花』？」師云：「你
B25n0144_p0481b05║道一人不言一人噁，阿那個無舌？」問：「被毛戴角
B25n0144_p0481b06║底人居何位次？」師云：「白銀為地，黃金為墻。」云：「未
B25n0144_p0481b07║審此人還有師也無？」師云：「有。」「如何是此人師？」云：
B25n0144_p0481b08║「不被毛，不戴角。」云：「古人因什摩道『直得不被毛，
B25n0144_p0481b09║不戴角，又勿交涉』？」師云：「古人為明異中異，所以
B25n0144_p0481b10║重洗面。」問：「中下者即假斷送。」師云：「是落在曲勸。」
B25n0144_p0481b11║僧云：「只如上上者，還假斷送也無？」師云：「家夫不
B25n0144_p0481b12║喫嚼飯。」僧曰：「古人為什摩道『直得上上者，亦須
B25n0144_p0481b13║擊發』？」云：「灼然撩著便去，誰有你刁刁？」僧云：「與摩
B25n0144_p0481b14║即刁刁猶須斷送也。」師云：「是也。」僧曰：「只如上上
B25n0144_p0482a01║者如何擊發？」師云：「雞子過時，有人不驚。」問：「大闡
B25n0144_p0482a02║提人作何行李？」師云：「露刀擎劍。」僧曰：「擬殺何人？」
B25n0144_p0482a03║師云：「凡聖祖佛總須盡卻。」僧曰：「盡後此人向什
B25n0144_p0482a04║摩處合殺？」師云：「合槃裏合殺。」僧云：「合殺後如何？」
B25n0144_p0482a05║師云：「鷺鷥不入雪林中。」問：「朝生之子還具年涯
B25n0144_p0482a06║也無？」師云：「鳳騰霄漢，青雲不知。」僧云：「入門後事
B25n0144_p0482a07║如何？」師云：「門裏忘卻白頭兒。」僧曰：「與摩則不知
B25n0144_p0482a08║有少年父。」師云：「鷺鷥已在雪林中。」進曰：「與摩時
B25n0144_p0482a09║還有弁處也無？」師云：「不無鷺鷥。」問：「古人道『向山
B25n0144_p0482a10║下檀越家作一頭水牯牛』，與狸奴白牯還分也
B25n0144_p0482a11║無？」師云：「作摩不分？」僧云：「如何分？」師云：「狸奴白牯
B25n0144_p0482a12║頭無角，山下牯牛再生角。」僧曰：「與摩則古人作
B25n0144_p0482a13║一頭水牯牛去也。」師云：「若作一頭水牯牛，則屈
B25n0144_p0482a14║著古人也。」僧曰：「和尚前來為什摩道再生角？」師
B25n0144_p0482b01║云：「再生角則悲不斷，頭無角則不入流。」問：「從上
B25n0144_p0482b02║宗乘請益即是，不請益即是？」師云：「三年大旱，東
B25n0144_p0482b03║海不知。」僧曰：「與摩則不從外得。」師云：「內亦不可
B25n0144_p0482b04║得。」僧曰：「不內不外時如何？」師云：「不是具足，不是
B25n0144_p0482b05║欠少。」僧曰：「畢竟如何？」師云：「窮不盡。」問：「佛法兩字
B25n0144_p0482b06║如似怨家時如何？」師云：「兔角從汝打，還我兔子
B25n0144_p0482b07║來。」僧曰：「兔子豈是有角也？」師云：「佛法兩字從何
B25n0144_p0482b08║而立？」「不立者如何？」云：「不可無兔子。」
B25n0144_p0482b09║○南嶽玄泰和尚嗣石霜。師所居蘭若在山之東，
B25n0144_p0482b10║號七寶臺。平生高潔，手下不立門徒。其遊禮僧
B25n0144_p0482b11║或聚或散，故無常准。師來晨遷化，今日並無僧
B25n0144_p0482b12║到，自出山口，喚得一人，令備香薪於山所訖，被
B25n0144_p0482b13║衣而坐，乃書二偈曰：「今年六十五，四大將離主。
B25n0144_p0482b14║其道自玄玄，個中無佛祖。」又曰：「不用剃頭，不用
B25n0144_p0483a01║澡浴。一堆猛火，千足萬足。」偈畢，垂一足而逝。茶
B25n0144_p0483a02║毗收靈骨壙于堅固大師塔之左。平生所有歌
B25n0144_p0483a03║行偈頌遍于寰海道流耳目，此不盡彰耳。
B25n0144_p0483a04║○寶蓋和尚嗣石霜。未睹行錄，不決化緣終始。僧
B25n0144_p0483a05║問。「罷卷停書時如何？」師云：「書卷不曾展。」僧曰：「再
B25n0144_p0483a06║舉者如何？」師云：「舉人不得意，汝早落第二。」進曰：
B25n0144_p0483a07║「不赴朝庭者如何？」師云：「還及第摩？」僧云：「爭奈金
B25n0144_p0483a08║牓名字何？」師云：「世號不曾通。」僧曰：「與摩則金箱
B25n0144_p0483a09║玉印無分付處。」師云：「銜號不曾彰。」僧云：「直得閫
B25n0144_p0483a10║閾不霑時如何？」師云：「龍床不曾臥，九五不曾登。」
B25n0144_p0483a11║○玄泉彥和尚嗣嵒頭。問：「如何是聲前一句？」師：「吽
B25n0144_p0483a12║吽。」進曰：「轉後如何？」師曰：「什摩是太不塞道？」問：「青
B25n0144_p0483a13║山不露頂時如何？」師曰：「玉兔不知春，不是無分
B25n0144_p0483a14║曉。」進曰：「直得與摩時如何？」師曰：「姮仙生月宮，不
B25n0144_p0483b01║處仙家調。」
B25n0144_p0483b02║○烏巖和尚嗣巖頭。師諱師彥，未睹行錄，莫窮始
B25n0144_p0483b03║終。問：「頭上寶蓋現，足下有雲生時如何？」師云：「被
B25n0144_p0483b04║枷帶鎖漢頭上寶蓋不現。」「足下無雲生時如何？」
B25n0144_p0483b05║師云：「猶有杻在。」「畢竟事如何？」師云：「齋後困。」問：「天
B25n0144_p0483b06║不覆，地不載豈不是？」師云：「若是則被覆載。」學人
B25n0144_p0483b07║云：「若不是烏嵒，洎遭師稱名。」師彥問：「如何是諸
B25n0144_p0483b08║佛出身處？」師云：「蘆花沉海底，劫石過陽春。火焰
B25n0144_p0483b09║長流水，佛從此出身。」師垂問：「盡十方世界唯屬
B25n0144_p0483b10║一人，或有急疾事如何相告報？」廣利和尚對云：
B25n0144_p0483b11║「任汝世界爛壞，那人亦不睬汝報恩。」對曰：「若道
B25n0144_p0483b12║和尚是龍頭蛇尾，也只是個瞎漢。」
B25n0144_p0483b13║○靈巖和尚嗣巖頭，在吉州。師諱慧宗，姓陳，福州
B25n0144_p0483b14║長溪縣人也。受業於龜山。依年具戒，便慕宗師；
B25n0144_p0484a01║一見巖頭，密傳旨要矣。僧問：「如何是學人自己
B25n0144_p0484a02║本分事？」師云：「拋卻真金，拾得瓦礫作什摩？」
B25n0144_p0484a03║○羅山和尚嗣巖頭，在福州。師諱道閑，姓陳，長溪
B25n0144_p0484a04║人也。出家於龜山。纔具尸羅，便尋祖道，契巖頭
B25n0144_p0484a05║之密旨。初開堂時，纔攬衣昇座，乃云：「珍重。」時有
B25n0144_p0484a06║學者出來擬申問，師便喝出云：「什摩處去來？」有
B25n0144_p0484a07║僧與疏山和尚造延壽塔畢手，白和尚，和尚便
B25n0144_p0484a08║問：「汝將多少錢與匠人？」僧云：「一切在和尚。」疏山
B25n0144_p0484a09║云：「汝為復將三錢與匠人？為復將兩錢與匠人？
B25n0144_p0484a10║為復將一錢與匠人？若道得，與吾親造塔。」僧（無對）。
B25n0144_p0484a11║師在大嶺住庵時，其僧到，師問：「什摩處來？」對云：
B25n0144_p0484a12║「疏山來？」師云：「疏山和尚近日有什摩言句？」其僧
B25n0144_p0484a13║具陳前事。師云：「還有人道得摩？」對云：「未有人道
B25n0144_p0484a14║得。」師云：「汝卻迴疏山道：『大嶺和尚聞舉有語：「若
B25n0144_p0484b01║將三錢與匠人，和尚此生決定不得塔；若將兩
B25n0144_p0484b02║錢與匠人，和尚與匠人同出一手造塔；若將一
B25n0144_p0484b03║錢與匠人，帶累匠人眉鬚一時隋落。」』」其僧便迴
B25n0144_p0484b04║舉似疏山，疏山便具威儀，望大嶺嘆曰：「將謂無
B25n0144_p0484b05║人，大嶺有古佛，光明射到此間。」卻云：「汝去向大
B25n0144_p0484b06║嶺道：『猶如十二月蓮花開也。』」其僧卻迴舉似師，
B25n0144_p0484b07║師云：「早已龜毛長數丈也。」師又時上堂云：「宗門
B25n0144_p0484b08║深奧，合作摩生話會？真心難定，實理何詮？祖代
B25n0144_p0484b09║褒揚，曲垂知見。俊士顯于大事，次第施行，為破
B25n0144_p0484b10║佛魔，撒歸深際，靈光密布，撒教現前，舉意明宗，
B25n0144_p0484b11║光流大海。聞禪與道，削跡吞聲，佛與祖師，明明
B25n0144_p0484b12║古路。摩騰笁法，黃葉何殊？大藏教文，圖書不得。
B25n0144_p0484b13║若論宗乘一路，海口難宣。何不見釋迦掩室，淨
B25n0144_p0484b14║名杜口？暫息波瀾，接物應機，須通俊士，應時如
B25n0144_p0485a01║風，應機如電。一點不來，猶同死漢，當鋒一箭，誰
B25n0144_p0485a02║肯承當？不是俊流，徒勞措口。上古流今，無過奇
B25n0144_p0485a03║特。若也未逢匠伯，低首側聆，意下尋思，卒摩搔
B25n0144_p0485a04║不著。記舉古話，繫惑盲侶；送向空劫，未免輪迴。
B25n0144_p0485a05║將抵敲作家，驢年終無是處。珍重！」因鄭十三娘年
B25n0144_p0485a06║十二，隨一師姑參見西院大溈和尚，纔禮拜起，
B25n0144_p0485a07║大溈問：「這個師姑什摩處住？」對云：「南臺江邊。」溈
B25n0144_p0485a08║山便喝出。又問：「背後老婆子什摩處住？」十三娘
B25n0144_p0485a09║放身進前三步，叉手而立。溈山再問：「這老婆子
B25n0144_p0485a10║什摩處住？」十三娘云：「早個對和尚了也。」溈山云：
B25n0144_p0485a11║「去！去！」纔下到法堂外，師姑問十三娘：「尋常道『我
B25n0144_p0485a12║會禪』，口如鈴相似，今日為什摩大師問著總無
B25n0144_p0485a13║語？」十三娘云：「苦哉！苦哉！具這個眼目也道我行
B25n0144_p0485a14║腳，脫取納衣來，與十三娘著不得。」十三娘後舉
B25n0144_p0485b01║似師，便問：「只如十三娘參見大溈，與摩祇對還
B25n0144_p0485b02║得平穩也無？」師云：「不得無過。」娘云：「過在什摩處？」
B25n0144_p0485b03║師乃叱之。娘云：「今日便是錦上更添花。」又時上
B25n0144_p0485b04║堂云：「理上通明，與佛齊肩；事上通明，咸同諸聖；
B25n0144_p0485b05║事理俱通，喚作什摩？天下撗行，羅籠自在，須是
B25n0144_p0485b06║與摩漢臨機隱現，搓搽臨時自由，不是你呢呢
B25n0144_p0485b07║惹惹底便解會得。若實未會，卒不可奈何三句
B25n0144_p0485b08║至於四句羅籠交通。若不會向上事，什摩處得？
B25n0144_p0485b09║不見道『上士不領關』？會摩？若是超倫作者，瞥然
B25n0144_p0485b10║便休。如今且有與摩漢摩？出來試弄一轉看，作
B25n0144_p0485b11║摩生精彩。若也不解縱奪，且須自識取曠劫已
B25n0144_p0485b12║來不可思議底，常教現露自由自在。若論師子據
B25n0144_p0485b13║地，且作摩生道千般設用未脫野干鳴？透古透
B25n0144_p0485b14║今，聲前看取。無事珍重。」軫上座問：「只如嵒頭和
B25n0144_p0486a01║尚道『洞山好個佛，只是無光彩』，未審洞山有何
B25n0144_p0486a02║虧闕便道無光彩？」師喚無軫，無軫應喏。師云：「酌
B25n0144_p0486a03║然好個佛，只是無光彩。」軫云：「大師因什摩撥無
B25n0144_p0486a04║軫話？」師云：「什摩處是陳老師撥汝話？快道，快道。」
B25n0144_p0486a05║無軫說不得，師便打之。問：「如何是宗門中流布？」
B25n0144_p0486a06║師乃展手。問：「急急來投，請師一接。」師云：「會摩？」對云：
B25n0144_p0486a07║「不會。」師云：「箭過也。」又大德參師，師問：「大德號個
B25n0144_p0486a08║什摩？」對云：「明教。」師云：「還會教也無？」對云：「隨分。」師
B25n0144_p0486a09║豎起拳云：「靈山會上與摩喚作什摩教？」對云：「喚
B25n0144_p0486a10║作拳教。」師笑云：「與摩是拳教。」師卻展足云：「與摩
B25n0144_p0486a11║時喚作什摩？」大德（無對）。師卻云：「莫是腳教摩？」師臨
B25n0144_p0486a12║遷化時上堂昇座，良久展開左手。主事云：「東面
B25n0144_p0486a13║黑。」師僧退後，師又良久展開右手，主事又云：「西
B25n0144_p0486b01║面黑。」師僧退後，師卻云：「欲報師恩，無過守志；欲
B25n0144_p0486b02║報王恩，無過流通大教。歸去也！歸去也！呵呵珍重！」
B25n0144_p0486b03║祖堂集卷第九