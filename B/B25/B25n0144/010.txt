B25n0144_p0487a01║祖堂集卷第十（石頭下卷第七曹溪第七代法孫）
B25n0144_p0487a02║○玄沙和尚嗣雪峰，在福州。師諱師備，俗姓謝，福
B25n0144_p0487a03║州閩縣人也。咸通初上芙蓉山出家，於鍾陵開
B25n0144_p0487a04║元寺道玄律師受戒，卻歸山門。凡所施為，必先
B25n0144_p0487a05║於人。不憚風霜，豈倦寒暑。衣唯布納，道在精專。
B25n0144_p0487a06║語嘿有規，不參時倫。雪峰見師器質粹容，亦多
B25n0144_p0487a07║相接，乃稱師為俻頭陀。如斯數載，陪仰親依。有
B25n0144_p0487a08║一日普請畬田，雪峰見一條蛇，以杖撩起，召眾
B25n0144_p0487a09║云：「看！看！」以刀芟為兩段，師便以杖挑拋背後，更
B25n0144_p0487a10║不顧視。眾僧愕然，雪峰云：「俊哉！」雪峰一日諕曰：
B25n0144_p0487a11║「備頭陀未曾經歷諸方，何妨看一轉乎？」如是得
B25n0144_p0487a12║四度。師見和尚切，依和尚處分，裝裹一切了，恰
B25n0144_p0487a13║去到嶺上踢著石頭，忽然大悟。後失聲云：「達摩
B25n0144_p0487a14║不過來，二祖不傳持。」又上大樹望見江西了，云：
B25n0144_p0487b01║「奈是許你婆。」便歸雪峰。雪峰見他來，問師：「教你
B25n0144_p0487b02║去江西，那得與摩迴速乎？」師對云：「到了也。」峰曰：
B25n0144_p0487b03║「到那裏？」師具陳前事，雪峰深異其器，重垂入室
B25n0144_p0487b04║之談。師即盡領玄機，如瓶瀉水。初住普應，次卜
B25n0144_p0487b05║玄沙。後閩王迎居安國寺，禮重為師，奏錫紫衣
B25n0144_p0487b06║師號宗一大師。三處住持三十來年，匡八百眾
B25n0144_p0487b07║矣。問：「如何是學人自己事？」師云：「用自己作什摩？」
B25n0144_p0487b08║問：「從上宗門中事，此間如何言論？」師云：「少人聽。」
B25n0144_p0487b09║師云：「佛言『吾有正法眼付囑摩訶迦葉』，我道猶
B25n0144_p0487b10║如話月。曹溪豎起拂子，是指月。」問：「古人瞬視接
B25n0144_p0487b11║人，師如何接人？」師云：「我不瞬視接人。」進曰：「師如
B25n0144_p0487b12║何接人？」師視之。問：「古人拈槌豎拂，還當宗乘中
B25n0144_p0487b13║事也無？」師云：「不當。」進曰：「古人意作摩生？」師豎起
B25n0144_p0487b14║拂子。進曰：「宗門中事作摩生？」師云：「待你自悟始
B25n0144_p0488a01║得。」師問長生：「維摩觀佛，前際不來，後際不去。今
B25n0144_p0488a02║則無住，長老作摩生觀？」對云：「放某甲過有個商
B25n0144_p0488a03║量。」師曰：「放長老過作摩生？」長老良久。師云：「教阿
B25n0144_p0488a04║誰委？」對云：「徒勞側耳。」師云：「正知你鬼趣裏作活
B25n0144_p0488a05║計。」師聞魚鼓聲，乃云：「打我也。」師遊南州時與王
B25n0144_p0488a06║太傅一房坐，時有一沙彌揭簾欲入，見師與太
B25n0144_p0488a07║傅，便放簾抽身退步。師云：「者沙彌好喫二十棒。」
B25n0144_p0488a08║太傅云：「與摩則延彬罪過。」師云：「無，佛法不是這
B25n0144_p0488a09║個道理，也須子細好。」僧問中塔：「沙彌過在於何，
B25n0144_p0488a10║打二十棒？」塔云：「更添三十棒，沙彌又無過。」又問
B25n0144_p0488a11║興化，興化云：「若會二公坐處，此棒不從外來。」又
B25n0144_p0488a12║問順德：「玄沙與摩道，意作摩生？」順德云：「不為水
B25n0144_p0488a13║而打水。」僧曰：「與摩則太尉亦合先陀去也。」德云：
B25n0144_p0488a14║「又成求他不肯。」進曰：「只如不為水而打水意作
B25n0144_p0488b01║摩生？」德云：「青山碾為塵，敢保無閑人。」天請問經
B25n0144_p0488b02║曰：「云何利刀劍？云何磣毒藥？云何熾盛火？云何
B25n0144_p0488b03║極重暗？」爾時佛告彼天曰：「麤言利刀劍，貪欲磣
B25n0144_p0488b04║毒藥，瞋恚熾盛火，無明極重暗。」有人舉問雪峰：
B25n0144_p0488b05║「如來只說利刀劍，未曾當劍，請師當劍！」峰云：「咄！
B25n0144_p0488b06║不識好惡漢。」有人持此語舉似師，師云：「似則似，
B25n0144_p0488b07║是則不是。」僧便問：「請和尚當劍！」師云：「咄，不識好
B25n0144_p0488b08║惡漢。」有人舉似中塔，中塔云：「不可思議古人與
B25n0144_p0488b09║摩見知，雖然如此，欠進一問。」僧便問：「請和尚道！」
B25n0144_p0488b10║塔云：「尊宿分上還有這個也無？」志超上座為眾
B25n0144_p0488b11║乞茶去時，問師：「伏乞和尚提撕！」師云：「只是你不
B25n0144_p0488b12║可更教我提撕。」進曰：「乞師直指，志超不是愚癡
B25n0144_p0488b13║人。」師云：「是你是愚癡人，作摩生會？」進曰：「時不待
B25n0144_p0488b14║人，乞師指示！」師云：「我這裏有三棒，打你愚癡，會
B25n0144_p0489a01║摩？」志超不會。中塔云：「自愚癡。」地藏云：「和尚愚癡
B25n0144_p0489a02║教什摩人打？」遂偈曰：「三棒愚癡不思議，浩浩溶
B25n0144_p0489a03║溶自打之。行來目前明明道，七顛八倒是汝機。」
B25n0144_p0489a04║師問靈雲：「那裏何似這裏？」雲云：「也只是桑梓，別
B25n0144_p0489a05║無他故。」師曰：「何不道也要知？」雲曰：「有什摩難道？」
B25n0144_p0489a06║師云：「若實便請道！」靈雲偈曰：「三十來年尋劍客，
B25n0144_p0489a07║葉落幾迴再抽枝。自從一見桃花後，直至如今
B25n0144_p0489a08║更不疑。」師云：「靈雲也什摩生桑梓之能？」雲曰：「向
B25n0144_p0489a09║道，故非外物。」師云：「不敢，不敢。」又云：「靈雲諦當甚
B25n0144_p0489a10║諦當，敢報未徹在。」雲曰：「正是。和尚還徹也無？」師
B25n0144_p0489a11║云：「若與摩即得。」雲曰：「亙古亙今。」師云：「甚好。」雲曰：
B25n0144_p0489a12║「喏！喏！」師作一頌送靈雲曰：「三十來年只如常，葉
B25n0144_p0489a13║落幾迴放毫光。自此一去雲霄外，圓音體性應
B25n0144_p0489a14║法王。」師問招慶：「汝作摩生說驢使馬使？」慶云：「某
B25n0144_p0489b01║甲姓孫。」師云：「是即是，且作摩生是驢馬？」慶云：「也
B25n0144_p0489b02║只是桑梓。」師云：「知得也未？」慶云：「要且不是和尚。」
B25n0144_p0489b03║師問：「作摩說大意？」慶云：「得與摩顛倒。」師云：「正是
B25n0144_p0489b04║我顛倒。」慶云：「某甲也顛倒。」師云：「知得。」便有偈曰：
B25n0144_p0489b05║「用處妙理不換機，問來答得不思議。應現常明
B25n0144_p0489b06║明知交，人人自在得功希。」又偈曰：「再睹道友話
B25n0144_p0489b07║清源，人人問道無不全。法法恒然皆如是，四生
B25n0144_p0489b08║九類體中圓。」問：「如何是正妙心？」答：「盡十方世界
B25n0144_p0489b09║都來是個真實之體。」師開平二年戊辰歲十一
B25n0144_p0489b10║月二十七日，身體極熱，曰：「我是大悟底人，盡大
B25n0144_p0489b11║地一時火發，是你小小之輩走卻不難。」休長老
B25n0144_p0489b12║便問：「和尚尋常罵十方，因什摩到與摩地？」師云：
B25n0144_p0489b13║「達底人尚自如此，豈況是你諸人。」便順化。春秋
B25n0144_p0489b14║七十四，僧夏四十四。閩王崇塔矣。長興元年庚
B25n0144_p0490a01║寅歲，將十一郎林澄製碑文。淨修禪師讚曰：
B25n0144_p0490a02║「玄沙道孤，禪門楷模。言一坐偈，四海五湖。巨鼇
B25n0144_p0490a03║海面，金翅雲衢。嵒崖嶮峻，佛法有無。」
B25n0144_p0490a04║○長生和尚嗣雪峰，在福州。師諱皎然，福州人也。
B25n0144_p0490a05║自造雪峰之門，密契傳心之旨。於一日雪峰因
B25n0144_p0490a06║讀古人語到：「光境俱亡復是何？」便問師：「這裏合
B25n0144_p0490a07║著什摩字？」師對云：「放某甲過，有個道處。」峰云：「放
B25n0144_p0490a08║你過作摩生道？」對云：「某甲亦放和尚過。」又因玄
B25n0144_p0490a09║沙云：「一切森蘿鏡中像。」便提起杖問師：「這個是
B25n0144_p0490a10║像，阿那個是鏡？」師對云：「若不如是，爭獲圓通？」師
B25n0144_p0490a11║在雪峰時為後生造偈曰：「素面相呈猶不識，更
B25n0144_p0490a12║添暗彩競鬥看。這裏若論玄與實，與吾如隔萬
B25n0144_p0490a13║重山。」問：「從上宗乘如何言論？」師云：「不可為闍梨
B25n0144_p0490a14║荒卻長生路也。」問：「古人道『無明即佛性，煩惱不
B25n0144_p0490b01║須除』，如何是無明即佛性？」師作嗔勢，豎起拳，喝
B25n0144_p0490b02║云：「今日打這個師僧。」「如何是煩惱不須除？」師以
B25n0144_p0490b03║手拏頭曰：「今日打這個師僧，得任摩發人業。」師
B25n0144_p0490b04║巡堂後到廚下，雪峰曰：「我尋常向師僧曰『是什
B25n0144_p0490b05║摩？』未有人對。阿你作摩生？」師對曰：「放某甲過，亦
B25n0144_p0490b06║有商量。」峰云：「放你過，作摩商量？」對曰：「某甲亦放
B25n0144_p0490b07║和尚過。」雪峰曰：「相識滿天下，知心能幾人。」師到
B25n0144_p0490b08║鵝湖，當門安下。忽然見燈頭來挑燈，便造偈曰：
B25n0144_p0490b09║「一靈孤燈當門懸，擬欲挑來歷劫昏。山聲朴直
B25n0144_p0490b10║人難見，此中會得處處全。」內侍問：「古人有言『一
B25n0144_p0490b11║切眾生日用而不知』，作摩生是眾生日用而不
B25n0144_p0490b12║知？」師乃祗揖內侍曰：「喫橄欖子。」內侍又問：「作摩
B25n0144_p0490b13║生是眾生日用而不知？」師云：「內侍適來豈不是
B25n0144_p0490b14║喫橄欖子？」對云：「是也。」師云：「古來眾生日用而不
B25n0144_p0491a01║知，如今內侍亦日用而不知。」問：「如何是王中主？」
B25n0144_p0491a02║云：「昨日送一個去，今日迎一個來。」
B25n0144_p0491a03║○鵝湖和尚嗣雪峰，在信州。師諱智孚，福州人也。
B25n0144_p0491a04║未睹實錄，不訣化緣始終。僧問：「五逆之子還受
B25n0144_p0491a05║父約也無？」云：「雖有自裁，未免傷己。」問：「國無定亂
B25n0144_p0491a06║之劍，為什摩四海宴清？」云：「君王無道。」「君王道合
B25n0144_p0491a07║事如何？」云：「不令亦不行。」問：「如何是佛向上人？」云：
B25n0144_p0491a08║「正知闍梨勿奈何。」進曰：「為什摩勿奈何？」云：「未必
B25n0144_p0491a09║小兒得見君王。」問：「利婁相擊不側耳者如何？」云：
B25n0144_p0491a10║「哲。」問：「虛空講經，以何為宗？」云：「闍梨不是聽眾，去！」
B25n0144_p0491a11║○大普和尚嗣雪峰。師諱玄通，福州福唐縣人也。
B25n0144_p0491a12║出家於兜率山，依年具戒，便慕參遊。見雪峰，數
B25n0144_p0491a13║年盤泊，更不他往，承言領旨，而居大普矣。有僧
B25n0144_p0491a14║問：「巨海驪珠如何取得？」師乃撫掌瞬視。問：「撥塵
B25n0144_p0491b01║見佛時如何？」師曰：「脫卻枷來商量。」
B25n0144_p0491b02║○鏡清和尚嗣雪峰，在越州。師諱道怤，溫州人也。
B25n0144_p0491b03║師初入閩，參見靈雲，便問：「行腳大事如何指南？」
B25n0144_p0491b04║雲云：「浙中米作摩價？」師曰：「洎作米價會。」卻續到
B25n0144_p0491b05║象骨，象骨問：「汝是什摩處人？」對云：「終不道溫州
B25n0144_p0491b06║生長。」峰云：「與摩則一宿覺是汝鄉人也。」云：「只如
B25n0144_p0491b07║一宿覺是什摩處人？」峰云：「者個子好喫一頓棒，
B25n0144_p0491b08║且放過。」師又問：「從上祖德例說入路，還是也無？」
B25n0144_p0491b09║峰云：「是。」「學人初心後學，乞師指示個入路。」峰云：
B25n0144_p0491b10║「但從者裏入。」師云：「學人朦昧，再乞指示。」峰云：「我
B25n0144_p0491b11║今日不多安。」放身便倒。又問：「只如從上祖德豈
B25n0144_p0491b12║不是以心傳心？」峰云：「是。兼不立文字語句。」師曰：
B25n0144_p0491b13║「只如不立文字語句，師如何傳？」峰良久。遂禮謝
B25n0144_p0491b14║起，峰云：「更問我一傳，可不好？」對云：「就和尚請一
B25n0144_p0492a01║傳問頭。」峰云：「只與摩，別更有商量也無？」對云：「在
B25n0144_p0492a02║和尚與摩道則得。」峰云：「於汝作摩生？」對云：「辜負
B25n0144_p0492a03║殺人。」峰曰：「不辜負底事作摩生？」師便珍重。又一
B25n0144_p0492a04║日雪峰告眾云：「堂堂密密底。」師便出，對云：「什摩
B25n0144_p0492a05║堂堂密密底？」雪峰從臥床騰身起，云：「道什摩？」師
B25n0144_p0492a06║便抽身退立。又一日普請，雪峰溈山語「見色便
B25n0144_p0492a07║見心，還有過也無？」師對云：「古人為什摩事？」峰云：
B25n0144_p0492a08║「雖然如此，我要共汝商量。」對云：「與摩商量，不如
B25n0144_p0492a09║某甲鑺地。」又一日行次，雪峰便問：「盡乾坤事不
B25n0144_p0492a10║出一剎那，只如不出一剎那底事，今時向什摩
B25n0144_p0492a11║處弁明則得？」師對云：「更共什摩人商量去？」雪峰
B25n0144_p0492a12║云：「我亦有對，汝但問我！」師便問：「今時向什摩處
B25n0144_p0492a13║弁明則得？」峰乃展手云：「但向這裏弁明。」師對云：
B25n0144_p0492a14║「此是和尚為物情切。」峰便笑。峰又時云：「爭得與
B25n0144_p0492b01║摩尊貴，得與摩綿密？」師對云：「某甲自到山門，今
B25n0144_p0492b02║經數夏，可聞和尚與摩示徒？」峰云：「我向前雖無，
B25n0144_p0492b03║如今已有，莫所妨摩？」對云：「不敢。此是和尚不已
B25n0144_p0492b04║而已。」峰云：「置我如此。」又云：「量才處職。」於是承言
B25n0144_p0492b05║領旨，遍歷諸方。凡對機緣悉皆冥契。旋迴東越，
B25n0144_p0492b06║初住鏡清，後居天龍龍冊。錢王欽仰德高，賜紫
B25n0144_p0492b07║衣法號順德大師。見新到參次，拈起拂子。對云：
B25n0144_p0492b08║「久嚮鏡清，到來猶有紋綵在。」師云：「今日遇人卻
B25n0144_p0492b09║不遇人。」後有人進問：「今日遇人卻不遇人意作
B25n0144_p0492b10║摩生？」師云：「一盤御飯反為庶食。」問：「無源不住，有
B25n0144_p0492b11║路不歸時如何？」師云：「這個師僧得座便坐。」問：「如
B25n0144_p0492b12║何是心？」師云：「是則第二頭。」云：「不是如何？」師云：「又
B25n0144_p0492b13║成不是頭。」僧曰：「是不是，總不與摩時作摩生？」師
B25n0144_p0492b14║云：「更多饒過。」問：「如何是玄中玄？」師云：「不是，是什
B25n0144_p0493a01║摩？」僧曰：「還得當也無？」師云：「木頭也解語。」因此頌曰：
B25n0144_p0493a02║「一向隨他走，又成我不是。設爾不與摩，傷著他
B25n0144_p0493a03║牽匱。欲得省要會，二途俱莫綴。」問：「古人有言『人
B25n0144_p0493a04║無心合道』，如何是人無心合道？」師云：「何不問『道
B25n0144_p0493a05║無心合人』？」「如何是道無心合人？」師云：「白雲乍可
B25n0144_p0493a06║來青嶂，明月那堪下碧天！」新到參次，師問：「闍梨
B25n0144_p0493a07║從什摩處來？」對云：「佛國來。」師云：「只如佛以何為
B25n0144_p0493a08║國？」對云：「清淨莊嚴為國。」師云：「國以何為佛？」對云：
B25n0144_p0493a09║「以妙靜真常為佛。」師云：「闍梨從妙靜來，從莊嚴
B25n0144_p0493a10║來？」僧無不對答。師云：「噓！噓！到別處有人問汝，不
B25n0144_p0493a11║可作這個語話。」師有時上堂，眾集。良久云：「來朝
B25n0144_p0493a12║更獻楚王看，珍重。」問：「明能相見，其理如何？」師云：
B25n0144_p0493a13║「可惜與汝道卻。」僧曰：「只如可惜道卻意旨如何？」
B25n0144_p0493a14║師云：「慳珍不免施。」「如何是慳珍？」師云：「可惜道。」僧
B25n0144_p0493b01║曰：「不免施又如何？」師云：「對汝道卻。」問：「寶在衣中，
B25n0144_p0493b02║為什摩伶俜辛苦？」師云：「過在阿誰？」僧曰：「只如認
B25n0144_p0493b03║得又作摩生？」師云：「更是伶俜。」僧曰：「認得為什摩
B25n0144_p0493b04║卻伶俜？」師云：「不媿己有。」問：「如何是皮？」師云：「分明
B25n0144_p0493b05║個底。」「如何是骨？」師云：「綿密個。」「如何是髓？」師云：「更
B25n0144_p0493b06║密於密。」問：「如何是糞掃一納衣？」師云：「迦葉被來
B25n0144_p0493b07║久。」進曰：「納衣下事如何？」師云：「親付阿難傳。」問：「如
B25n0144_p0493b08║何是天龍一句？」師云：「伏汝大膽。」進曰：「與摩則學
B25n0144_p0493b09║人退一步。」師云：「覆水難收。」問：「如何是文殊劍？」師
B25n0144_p0493b10║便作斫勢。「只如一劍下得活底人又作摩生？」師
B25n0144_p0493b11║云：「出身路險。」「與摩則大可畏。」師云：「不足驚怛。」師
B25n0144_p0493b12║問僧：「外邊是什摩聲？」學人云：「雨滴聲。」師云：「眾生
B25n0144_p0493b13║迷己逐物。」學人云：「和尚如何？」師云：「洎不迷己。」後
B25n0144_p0493b14║有人問：「和尚與摩道意作摩生？」師云：「出身猶可
B25n0144_p0494a01║易，脫體道還難。」師又問僧：「離什處？」學云：「離應天。」
B25n0144_p0494a02║師云：「還見鰻鯉不？」學人云：「不見。」師云：「闍梨不見
B25n0144_p0494a03║鰻鯉，鰻鯉不見闍梨。」云：「總有與摩？」云：「闍梨只解
B25n0144_p0494a04║慎初，不解護末。」師示眾云：「好晴好雨。」又云：「不為
B25n0144_p0494a05║好晴道好晴，不為好雨道好雨。若隨語會，迷卻
B25n0144_p0494a06║神機。」僧問：「未審師尊意如何？」頌曰：「好晴好雨奇
B25n0144_p0494a07║行持，若隨語會落今時。談玄只要塵中妙，得妙
B25n0144_p0494a08║還同不惜伊。」問：「經首第一喚作何字？」師曰：「穿耳
B25n0144_p0494a09║胡僧笑點頭。」問：「西來密旨如何通信？」師云：「出一
B25n0144_p0494a10║人口，入千人耳。」「如何是出一人口？」師云：「釋迦不
B25n0144_p0494a11║說說。」「如何是入千人耳？」師云：「迦葉不聞聞。」問：「學
B25n0144_p0494a12║人擬被納，師意如何？」師云：「一任高飛。」僧曰：「爭奈
B25n0144_p0494a13║毛羽未備何？」師云：「唯宜低弄。」僧曰：「如何是低弄？」
B25n0144_p0494a14║師云：「逢緣不作，對境無心。」僧曰：「如何是高飛？」師
B25n0144_p0494b01║云：「目睹優曇，猶如黃葉。」「如何是優曇？」師云：「一劫
B25n0144_p0494b02║一現。」「如何是黃葉？」師云：「此未為真。」僧曰：「與摩則
B25n0144_p0494b03║更有向上事在。」師云：「灼然。」「如何是向上事？」師云：
B25n0144_p0494b04║「待你一口吸盡鏡湖水，我則向你道。」問：「惺惺為
B25n0144_p0494b05║什摩卻被熱惱？」師云：「為不是那邊人。」僧曰：「如何
B25n0144_p0494b06║是那邊人？」師云：「過這邊來。」僧云：「未審這邊如何
B25n0144_p0494b07║過？」師云：「惺惺不惺惺。」僧曰：「惺惺不惺惺時如何？」
B25n0144_p0494b08║師曰：「魯班失卻手。」問：「如何是聲色中面目？」師云：
B25n0144_p0494b09║「現人不見。」僧云：「太綿密生。」師云：「體自如此。」僧云：
B25n0144_p0494b10║「學人如何趣向？」師云：「活人投機。」問：「聞處為什摩
B25n0144_p0494b11║只聞不見？見處為什摩只見不聞？」師云：「各各自
B25n0144_p0494b12║緣，不緣他。」師題《象骨山頌》曰：「密密誰知要，明明
B25n0144_p0494b13║許也無。森羅含本性，山岳盡如如。」問：「十二時中
B25n0144_p0494b14║如何行李？」師云：「一步不得移。」僧曰：「學人不會，乞
B25n0144_p0495a01║師指示個入路！」師云：「不過於此。」師乃頌云：「當此
B25n0144_p0495a02║支荷得，勝於歷劫功。多途終不到，一路妙圓通。」
B25n0144_p0495a03║師問僧：「你名什摩？」對云：「省超。」師便作偈曰：「省超
B25n0144_p0495a04║之時不守住，更須騰身俊前機。太虛不礙金烏
B25n0144_p0495a05║運，霄漢寧妨玉兔飛。」師因在帳裏坐，僧問：「乍入
B25n0144_p0495a06║藂林，乞師指示個徑直之路！」云：「子既如此，吾豈
B25n0144_p0495a07║吝之？近前來。」學人遂近前，師以手撥開帳，云：「嗄。」
B25n0144_p0495a08║學人禮拜，起云：「某甲得個入處。」師遂審之，渾將
B25n0144_p0495a09║意解。師乃頌曰：「我適抑不已，汝領不當急。機豎
B25n0144_p0495a10║尚虧投，影沒大難及。」因舉長慶上堂。眾僧立久，
B25n0144_p0495a11║有僧出來云：「與摩則大眾歸堂去也。」長慶便打。
B25n0144_p0495a12║後有僧舉似中招慶，招慶云：「僧道什摩？」對云：「僧
B25n0144_p0495a13║無語。」招慶云：「這個師僧為眾竭力，禍出私門。」尋
B25n0144_p0495a14║後有僧舉似化度，化度卻問其僧：「只如長慶行
B25n0144_p0495b01║這個杖，還公當也無？」對云：「公當。」化度云：「或有人
B25n0144_p0495b02║道不公當又作摩生？」對云：「若是與摩人，放他出
B25n0144_p0495b03║頭始得。」化度云：「在秦則護秦。」化度卻舉似師云：
B25n0144_p0495b04║「只如長慶有與摩次第，不合行這個柱杖。」師云：
B25n0144_p0495b05║「大師代長慶作摩生折合？」化度云：「但起來東行
B25n0144_p0495b06║西行。」師云：「與摩則木杓落這個師僧手裏去也。」
B25n0144_p0495b07║時有人拈問師：「只如長慶行這個柱杖意作摩
B25n0144_p0495b08║生？」師云：「宗師老懶，兼自出身。」師又時上堂云：「盡
B25n0144_p0495b09║十方世界都來是金剛不壞之體，唯怕牯羊角。」
B25n0144_p0495b10║時有人問：「如何是金剛不壞之體？」師云：「世界壞
B25n0144_p0495b11║時作摩壞？」「為什摩唯怕牯羊角？」師云：「要汝盡卻。」
B25n0144_p0495b12║「如何是牯羊角？」師云：「洎道驚殺汝。」僧曰：「體壞時
B25n0144_p0495b13║角還存也無？」師云：「不是過夏物。」僧曰：「只如牯羊
B25n0144_p0495b14║角盡時，還得相應也無？」師云：「不同汝歸意。」僧曰：
B25n0144_p0496a01║「不同歸意者如何？」師云：「千金不改耕。」僧曰：「只如
B25n0144_p0496a02║牯羊角，明得什摩邊事？」師云：「上士聊聞便了卻，
B25n0144_p0496a03║中下意思莫能知。」有人拈問資福：「作摩生是金
B25n0144_p0496a04║剛不壞之體？」資福以手點胸。「作摩生是牯羊角？」
B25n0144_p0496a05║資福以兩手頭上作羊角勢。有人舉似師，師因
B25n0144_p0496a06║此示眾云：「角鋒不密，太露太現。金剛不壞體，唯怕牯
B25n0144_p0496a07║羊角，提其角只要出其體，體角俱備，諸人作摩
B25n0144_p0496a08║生會？」又《談體頌》云：「體含眾像像分明，離體含形
B25n0144_p0496a09║形轉精。清明妙淨誰能弁？釋迦掩室竭羅城。」又
B25n0144_p0496a10║曰《嘆景禪吟》：「嘆汝景禪去何速，雖不同道當眼
B25n0144_p0496a11║目。個今永卻不曾虧，地水火風還故國。好也好，
B25n0144_p0496a12║也大奇，忙忙宇宙幾人知。瑩淨寧閑追路絕，青山
B25n0144_p0496a13║綠嶂白雲馳。歌好歌，笑好笑，誰肯便作此中調。
B25n0144_p0496a14║難提既與君湊機，其旨無不諧其要。挌志異，氣
B25n0144_p0496b01║骨高，森蘿咸會一靈毫。雖然示作皆同電，出岫
B25n0144_p0496b02║藏峰徒思勞。希奇地，劍吹毛，脫罩騰籠任性遊。
B25n0144_p0496b03║此界他界如水月，幾般應跡妙逍遙。」又《悟玄頌》
B25n0144_p0496b04║曰：「有路省人心，學玄者好尋。旋機現體骨，何用
B25n0144_p0496b05║更沉吟。莫嫌淺不食，猶勝意思深。魚若有龍骨，
B25n0144_p0496b06║大小盡堪任。」問：「古人有言『切忌隨他覓，迢迢與
B25n0144_p0496b07║我疏』，如何是切忌隨他覓？」師云：「犯令也。」「如何是
B25n0144_p0496b08║迢迢與我疏？」師云：「不啻十萬八千里。」「如何是我
B25n0144_p0496b09║今獨自往？」師云：「單馬罄騎。」「如何是處處得逢渠？」
B25n0144_p0496b10║師云：「遍身是眼。」「如何是渠今正是我？」師云：「可殺
B25n0144_p0496b11║端的。」「如何是我今不是渠？」師云：「識弁奴郎始得。」
B25n0144_p0496b12║○翠巖和尚嗣雪峰，在明州。師諱令參，湖州人也。
B25n0144_p0496b13║未睹行錄。錢王欽仰，賜紫號永明大師。問：「不借三
B25n0144_p0496b14║寸請師道！」師云：「茶堂裏貶剝去。」問：「諸餘即不敢
B25n0144_p0497a01║問。」師良久，進曰：「如何舉似於人？」師云：「侍者點燈
B25n0144_p0497a02║來。」師有時上堂曰：「三十年來，無有一日不共兄
B25n0144_p0497a03║弟持論語話，看我眉毛還在摩？」眾（無對）。有人舉似
B25n0144_p0497a04║長慶，長慶代云：「生也。」師《示後學偈》曰：「入門須有
B25n0144_p0497a05║語，不語病棲蘆。應須滿口道，莫教帶有無。」明照
B25n0144_p0497a06║和尚和：「入門通俊士，正眼密呈珠。當機如電拂，
B25n0144_p0497a07║方免病棲蘆。」師再和：「入門如電拂，俊士合知無。
B25n0144_p0497a08║迴頭卻問我，終是病棲蘆。」師又《勸學偈》：「苦哉甚
B25n0144_p0497a09║苦哉，波裏覓乾灰。勸君收取手，正與摩時徠。」
B25n0144_p0497a10║○報恩和尚嗣雪峰。師諱懷岳，泉州仙遊人也。出
B25n0144_p0497a11║家於莆田聖壽院，依年具戒，志慕祖莚而參見
B25n0144_p0497a12║雪峰。密契玄關，化于漳浦。問：「宗乘不卻，如何舉
B25n0144_p0497a13║唱？」云：「山不自稱，水無間斷。」師臨遷化時，上堂云：
B25n0144_p0497a14║「十二年來舉揚宗教，諸人怪我什摩處？若要聽
B25n0144_p0497b01║三經五論，開元咫尺。」便告寂。
B25n0144_p0497b02║○化度和尚嗣雪峰，在西興。師諱師郁，泉州莆田
B25n0144_p0497b03║縣人也。師號悟真大師。僧問：「如何是隨色摩尼
B25n0144_p0497b04║珠？」師云：「青黃赤白。」「如何是不隨色摩尼？」師云：「非
B25n0144_p0497b05║青黃赤白。」問：「如何是一塵？」師云：「九世剎那分。」「如
B25n0144_p0497b06║何含法界？」師云：「法界在什摩處？」問：「六國未寧時
B25n0144_p0497b07║如何？」師云：「是汝。」「寧後如何？」師云：「是汝。」問：「只如維
B25n0144_p0497b08║摩登時，或有人問，和尚如何祇遣？」師云：「唯有門
B25n0144_p0497b09║前鏡湖水，清風不改舊時波。」
B25n0144_p0497b10║○鼓山和尚嗣雪峰，在福州。師諱神晏，示生梁國。
B25n0144_p0497b11║世姓李氏，則皇唐諸王之裔也。幼避葷膻，樂聞
B25n0144_p0497b12║鍾梵。年始十二，俗舍青灰之壁忽顯白氣數道。
B25n0144_p0497b13║父曰：「此子必出家。」至年十五，偶因抱疾，夢神人
B25n0144_p0497b14║與藥，睡覺頓愈。年十七，夢一胡僧告云：「出家時
B25n0144_p0498a01║至。」後累辭親愛，方果其願。遂依衛州白鹿山卯
B25n0144_p0498a02║齋禪院道規禪師剃落。至中和二年，於嵩山琉
B25n0144_p0498a03║璃壇受戒。因一日謂同學云：「古德云『纔自四羯
B25n0144_p0498a04║磨後，全體戒定慧』，何必拘戀準繩，猶同挃捁！」
B25n0144_p0498a05║自此不窮律肆，擁毳遍參。先見白馬趙州，次歷
B25n0144_p0498a06║徑山荷玉，雖諧請問，未契機緣。後遇雪峰，雪峰
B25n0144_p0498a07║攔胸把住云：「是什摩！」師乃豁然而已，尋便舉手
B25n0144_p0498a08║搖拽。峰云：「又作道理，作什摩？」師云：「作何道理？」峰
B25n0144_p0498a09║乃呵曰：「大有人未到此境界，切須保任護持！」尋
B25n0144_p0498a10║以雪峰順寂，閩王於城左二十里開鼓山，請師
B25n0144_p0498a11║為眾。師云：「經有經師，論有論師，律有律師。有函
B25n0144_p0498a12║有號，有部有帙，各有人傳持。若是佛之與法，是
B25n0144_p0498a13║建立化儀；禪之與道，是止啼之說。他諸聖興來，
B25n0144_p0498a14║蓋為人心不等，巧開方便，遂展多門。為病不同，
B25n0144_p0498a15║處方固異。在有破有，居空叱空。二患既除，中道
B25n0144_p0498b01║須遣。鼓山所以道句不當機，言非展事。承言者
B25n0144_p0498b02║喪，滯句則迷，不唱言前，寧談句後？直至釋迦掩
B25n0144_p0498b03║室，淨名杜口。大士梁時，童子當日，一問二問三
B25n0144_p0498b04║問盡有人了也，諸仁者作摩生？」時有人禮拜。師
B25n0144_p0498b05║云：「高聲問！」學云：「諮和尚。」師便喝出。師頌曰：「直下
B25n0144_p0498b06║猶難會，尋言轉更賒。擬論佛與祖，特地隔天涯。」
B25n0144_p0498b07║○隆壽和尚嗣雪峰，在漳州。師諱紹鄉，姓鄭，泉州
B25n0144_p0498b08║莆田縣人也。師號興法大師。有人問：「古人道『摩
B25n0144_p0498b09║尼寶殿有四角，一角常露，三角亦然』，如何是常
B25n0144_p0498b10║露底角？」師便豎起拂子。問：「良禾不立米，如何濟
B25n0144_p0498b11║得萬人飢？」云：「俠客面前如奪劍，看君不是黠兒郎。」
B25n0144_p0498b12║○安國和尚嗣雪峰，在福州。師諱弘韜，姓陳，泉州
B25n0144_p0498b13║仙遊縣人也。初誕之時，胎衣紫色。朝感胡僧而
B25n0144_p0499a01║來訪之，志求出家。遂於龍華寺東禪依師染剃，
B25n0144_p0499a02║依年具戒，便詣雪峰，密契玄關。尋離甌越，遍歷
B25n0144_p0499a03║楚吳。後再入雪峰，雪峰纔見，便問：「什摩處來？」師
B25n0144_p0499a04║云：「江西來。」峰云：「什摩處逢見達摩？」師云：「分明向
B25n0144_p0499a05║和尚道。」峰云：「道什摩？」師云：「什摩處去來。」又因一
B25n0144_p0499a06║日峰見師，便攔胸把云：「盡乾坤是個解脫門。把
B25n0144_p0499a07║手拽教伊入，爭奈不肯入！」師云：「和尚怪某甲不
B25n0144_p0499a08║得。」峰云：「雖然如此，爭奈背後如許多師僧何！」自
B25n0144_p0499a09║後閩王欽敬，請住安國闡揚宗教矣。問：「如何是
B25n0144_p0499a10║西來意？」師云：「如何是不西來意？」又云：「是即是，莫
B25n0144_p0499a11║錯會！」問：「學人上來未盡其機，請師盡其機。」師良
B25n0144_p0499a12║久，學人禮拜。師云：「忽到別處，有人問汝作摩生
B25n0144_p0499a13║舉？」學云：「終不敢錯舉。」師云：「未出門便見笑具。」問：
B25n0144_p0499a14║「如何是達摩傳底心？」師云：「素非後胤。」眾參，師云：
B25n0144_p0499b01║「若有白納衣，一時染卻。」於時眾中召出一僧，當
B25n0144_p0499b02║陽而立。師指云：「這個便是樣子也，還有人得相
B25n0144_p0499b03║似摩？」眾皆（無對）。別時僧侍立，師云：「你當此時作摩
B25n0144_p0499b04║生？」僧云：「某甲向前僧邊立。」云：「還得相似摩？」師云：
B25n0144_p0499b05║「你不相似。」學人云：「為什摩不相似？」師云：「你帶黑
B25n0144_p0499b06║有。」因長慶在招慶時，法堂東角立次，云：「者裏好
B25n0144_p0499b07║置一個問。」時有人便問：「和尚為什摩不居正位？」
B25n0144_p0499b08║慶云：「為你與摩來。」僧云：「只今作摩生？」慶云：「用你
B25n0144_p0499b09║眼作什摩？」師因舉著云：「他個則與摩，別是個道
B25n0144_p0499b10║理，只今作摩生道則得？」後安國云：「與摩則大眾
B25n0144_p0499b11║一時禮拜去也。」師亦代云：「與摩則大眾一時散
B25n0144_p0499b12║去得也。」師在眾時，舉國師碑文云：「得之於心，伊
B25n0144_p0499b13║蘭作栴檀之樹。失之於旨，甘露乃蒺藜之園。」師
B25n0144_p0499b14║拈問僧：「一語之中須具得失兩意，作摩生道？」僧
B25n0144_p0500a01║提起拳頭云：「不可喚作拳頭。」師不肯，自拈起拳
B25n0144_p0500a02║頭云：「只為喚作拳頭。」問：「如何是活人之劍？」師曰：
B25n0144_p0500a03║「不敢瞎卻汝。」「如何是殺人之刀？」師云：「只這個是。」
B25n0144_p0500a04║因舉《西域記》云：「西天有賊，盜佛額珠，欲取其珠，
B25n0144_p0500a05║佛額漸高，取不得。遂嘖云：『佛因中有願，我成佛
B25n0144_p0500a06║果菩提，願濟一切貧乏眾生。如今何得違於本
B25n0144_p0500a07║願，不與我珠？』佛遂低頭與珠。」師拈問眾：「向這裏
B25n0144_p0500a08║須得作主，又不違於本願，合有濟人。作摩生道？」
B25n0144_p0500a09║眾（無對）。師代云：「有願不違。」長慶云：「適來豈是違於
B25n0144_p0500a10║因中所願摩？」師上堂云：「達摩道：吾本來此土，傳
B25n0144_p0500a11║教救迷情。諸人且道是什摩教，莫是貝多之教
B25n0144_p0500a12║摩？若是貝多之教，自是摩騰笁法蘭二三藏，漢
B25n0144_p0500a13║明帝永平年中已來了也。既不是此教，且是什
B25n0144_p0500a14║摩教？還有人擇得摩？若有人擇得，便出來看；若
B25n0144_p0500b01║無人擇，我與你擇，這個便是納僧諳會處。得摩？
B25n0144_p0500b02║只如達摩與摩道，遇著本色行腳人還得了摩？
B25n0144_p0500b03║汝道達摩愆疣在什摩處，便不了去。我如今不
B25n0144_p0500b04║識好惡，顛倒與汝諸和尚插偈、歌詠、告報，尚不
B25n0144_p0500b05║能察得；儻若依於正令，汝向什摩處會去？何不
B25n0144_p0500b06║抖擻眉毛，著些子精彩耶？盡乾坤界是你諸人
B25n0144_p0500b07║家風，諸人一時體取，還有人體得摩？若無人體
B25n0144_p0500b08║得，莫只與摩醉慢慢底，有什摩成辦時？大須努
B25n0144_p0500b09║力！」時有人問：「承師有言『盡乾坤界是你諸人家
B25n0144_p0500b10║風』，學人到這裏為什摩卻不見？」師云：「是你到什
B25n0144_p0500b11║摩處卻不見？」學云：「請師指旨！」師云：「洎放過。」又問：
B25n0144_p0500b12║「承師有言『若依於正令，汝向什摩處會？』如何是
B25n0144_p0500b13║正令？」師良久，學人罔措。師云：「不信道向什摩處
B25n0144_p0500b14║會？」因舉六祖為行者時，到劉志略家，夜聽尼轉
B25n0144_p0501a01║《涅槃經》。尼便問：「行者還讀得《涅槃經》不？」行者云：
B25n0144_p0501a02║「文字則不解讀，只解說義。」尼便將所疑文字問
B25n0144_p0501a03║之，行者云：「不識。」尼乃輕言呵云：「文字尚不識，何
B25n0144_p0501a04║解說義？」行者云：「豈不聞道『諸佛理論不干文字』？」
B25n0144_p0501a05║因舉次，師云：「由欠一問。」便問：「如何是不干文字
B25n0144_p0501a06║理論底事？」師云：「什摩處去來？」師與長慶從江外
B25n0144_p0501a07║再入嶺。在路歇次，因舉太子初下生時，目視四
B25n0144_p0501a08║方，各行七步，一手指天，一手指地。云：「天上天下
B25n0144_p0501a09║唯我獨尊。」慶卻云：「不委太子登時實有此語，為
B25n0144_p0501a10║復是結集家語。直饒登時不與摩道，便是目視
B25n0144_p0501a11║四方，猶較些子。」師問：「什摩處你？」慶云：「深領闍梨
B25n0144_p0501a12║此一問。」師云：「領問則領問，太麤生！」慶拈得柱杖
B25n0144_p0501a13║行三兩步，迴頭云：「不妨是麤些子。」師云：「不錯嫌麤。」
B25n0144_p0501a14║○長慶和尚嗣雪峰，在福州。師諱慧稜，杭州海鹽
B25n0144_p0501b01║縣人，姓孫。年十三出家。初參見雪峰，學業辛苦，
B25n0144_p0501b02║不多得靈利。雪峰見如是次第，斷他云：「我與你
B25n0144_p0501b03║死馬醫法，你還甘也無？」師對云：「依師處分。」峰云：
B25n0144_p0501b04║「不用一日三度五度上來，但知山裏燎火底樹
B25n0144_p0501b05║橦子相似，息卻身心，遠則十年，中則七年，近則
B25n0144_p0501b06║三年，必有來由。」師依雪峰處分，過得兩年半。有
B25n0144_p0501b07║一日，心造坐不得，卻院外遶茶園三匝了，樹下
B25n0144_p0501b08║坐，忽底睡著。覺了卻歸院，從東廊下上。纔入僧
B25n0144_p0501b09║堂，見燈籠火，便有來由，便去和尚處。和尚未起，
B25n0144_p0501b10║卻退步依法堂柱立，不覺失聲。大師聽聞，問：「是
B25n0144_p0501b11║什摩人？」師自稱名，大師云：「你又三更半夜來者
B25n0144_p0501b12║裏作什摩？」對云：「某甲別有見處。」大師自起來開
B25n0144_p0501b13║門，執手問衷情。師說《衷情偈》曰：「也大差，也大差，卷
B25n0144_p0501b14║上簾來滿天下。有人問我會何宗，拈起拂子驀
B25n0144_p0502a01║口打。」大師便安排了，處分侍者，教伊煮粥。喫粥
B25n0144_p0502a02║後，教侍者看堂裏第二粥未行報。侍者去看，來
B25n0144_p0502a03║報和尚，和尚令師來堂裏打搥，云：「老漢在這裏
B25n0144_p0502a04║住，聚得千七百人，今日之下，只得半個聖人。」明
B25n0144_p0502a05║朝索上堂，昇座便喚師，師便出來。和尚云：「昨夜
B25n0144_p0502a06║事，大眾卻疑你道，兩個老漢預造鬥合禪。你既
B25n0144_p0502a07║有見處，大眾前道得一句語。」師便有偈曰：「萬像
B25n0144_p0502a08║之中獨露身，唯人自肯乃能親。昔日謬向途中
B25n0144_p0502a09║學，今日看來火裏冰。」師問：「從上諸聖，傳授一路，
B25n0144_p0502a10║請垂指示。」師答，良久，設禮而退。雪峰云：「寬爾大
B25n0144_p0502a11║哉。」因此便住招慶也。師問：「大溈山久住詵上座，
B25n0144_p0502a12║還曾到雪峰山摩？」對云：「不曾到。」師云：「為什摩不
B25n0144_p0502a13║曾到。」對云：「某甲自有本分事在。」師云：「作摩生是
B25n0144_p0502a14║上座本分事？」上座拈起納衣角，師云：「只這個，為
B25n0144_p0502b01║當別更有？」對云：「和尚適來見什摩？」師云：「龍頭蛇
B25n0144_p0502b02║尾。」師代云：「果然不見。」師與保福遊山次，保福問：
B25n0144_p0502b03║「古人道妙峰頂，莫只這個便是不？」師云：「是即是，
B25n0144_p0502b04║可惜許。」有僧舉似鼓山，鼓山云：「若不然者，髑髏
B25n0144_p0502b05║遍野，白骨連山。」因舉體師叔《古曲偈》曰：「古曲發
B25n0144_p0502b06║聲雄，今古唱還同。若論第一拍，祖佛盡迷蹤。」師
B25n0144_p0502b07║拈問：「只如祖佛盡迷蹤，成得個什摩邊事？」僧曰：
B25n0144_p0502b08║「成得個佛未出世時事，黑豆未生萌時事。」云：「某
B25n0144_p0502b09║甲到這裏擧不得，未審師如何？」師代云：「成得個
B25n0144_p0502b10║絕痕縫邊事。」僧問中塔：「如何是諸佛？」師答曰：「一
B25n0144_p0502b11║切人識不得。」有人舉似師，師云：「是即是，只欠禮
B25n0144_p0502b12║三拜。」因僧舉雲嵒補草鞋次，藥山問：「作什摩？」嵒
B25n0144_p0502b13║對云：「將敗壞補敗壞。」藥山不肯，云：「即敗壞，非敗
B25n0144_p0502b14║壞。」師云：「藥山與摩道，猶教一節在。」僧問：「和尚如
B25n0144_p0503a01║何？」師云：「汝猶教一節在。」僧云：「學人則與摩教和
B25n0144_p0503a02║尚一節在，未審作摩生則得盡於師機？」師云：「汝
B25n0144_p0503a03║須親自道始得。」時有學人問：「如何是敗壞底？」師
B25n0144_p0503a04║提起杖。「如何是非敗壞底？」師亦舉起杖。問：「古人
B25n0144_p0503a05║道『真金賣不受，賣受金不真』，既賣受，為什摩金
B25n0144_p0503a06║不真？」師云：「只為被謾。」師有時云：「與摩舉揚，背地
B25n0144_p0503a07║看來，卻成返庂。」僧便問：「當眾舉揚為什摩卻成
B25n0144_p0503a08║返庂？」師云：「只為容易。」僧云：「不容易作摩生道？」師
B25n0144_p0503a09║云：「當不當。」問：「如何是萬法之源？」師云：「未用怪我，
B25n0144_p0503a10║只這個是。」僧便禮拜，師卻云：「忽有人不肯與摩
B25n0144_p0503a11║道，你還肯也無？你若肯，過在什摩處？你若不肯，
B25n0144_p0503a12║道理在什摩處？你若擇得，許你有這個眼；你若
B25n0144_p0503a13║擇不出；敢保你未具眼在。」問：「靈山會上百萬眾，
B25n0144_p0503a14║唯有迦葉親聞。如何是迦葉親聞底事？」師良久。
B25n0144_p0503b01║僧云：「若不問和尚，洎空過一生也。」師乃將杖打
B25n0144_p0503b02║之，問：「師子捉象亦全其力，捉兔亦全其力。既是
B25n0144_p0503b03║全力，為什摩救善星不得？」云：「汝道救不得，如今
B25n0144_p0503b04║在什摩處？」師患耳重，王太傅有書來問疾，兼有
B25n0144_p0503b05║偈上師：「世人悟道非從耳，耳患雖加道亦分。靈
B25n0144_p0503b06║鷲一機迦葉會，吾師傳得豈關聞？」師迴問云：「不
B25n0144_p0503b07║及奉和，輒置問詞。太傅若也不吝，則顯截流之
B25n0144_p0503b08║作也。蒙示非從耳，云得豈關聞。不從聞得者，請
B25n0144_p0503b09║露後來珍。」太傅答：「好晴好雨，宜花宜麥。得不得，
B25n0144_p0503b10║請大師親批。」師云：「與摩則大眾有望，北院何憂。
B25n0144_p0503b11║雖然如此，猶慮恐人笑在。」又因舉仰山與岑大
B25n0144_p0503b12║虫話，師云：「前頭彼此作家，後頭卻不作家。某甲
B25n0144_p0503b13║於中下一句語云：邪法難扶。汝道向什摩人分
B25n0144_p0503b14║上下語？」問：「如何得不疑不惑去？」師便展手向兩
B25n0144_p0504a01║邊，卻令學人再問：「我更與汝道。」學人再問，師乃
B25n0144_p0504a02║露膊而坐，學人禮拜，師云：「汝且作摩生會？」對云：
B25n0144_p0504a03║「今日東風起。」師云：「汝與摩道未定人見解，汝於
B25n0144_p0504a04║古聖已來有什摩言教時節齊得長慶？你若舉
B25n0144_p0504a05║得，許你有這個話主。」問：「於一不諦，還解置得無
B25n0144_p0504a06║過底事也無？」師云：「汝既問我，我亦問汝。」「與摩則
B25n0144_p0504a07║不敢道和尚問某甲。」師云：「我也委汝來處，你亦
B25n0144_p0504a08║不得錯認定盤星。」師代前，但言珍重。孔子問諸
B25n0144_p0504a09║弟子：「汝諸人以何為道？」一人云：「無心為道。」一人云：
B25n0144_p0504a10║「觸目為道。」有一人兩手撫膝，雀躍而行。孔子判
B25n0144_p0504a11║云：「無心為道是向去道，觸目為道是明道，雀躍
B25n0144_p0504a12║而行是現道。」師聞此語，拈問眾：「孔子與摩判斷，
B25n0144_p0504a13║還稱得三人意也無？」無人對，自云：「兩個則得，一
B25n0144_p0504a14║個則不得。」師迴清源，太傅問：「山中和尚近日有何
B25n0144_p0504b01║言教？」師云：「山中和尚近日老婆心，教人向未開
B25n0144_p0504b02║口已前會取。」太傅云：「與摩道還得當也無？」師云：
B25n0144_p0504b03║「當不當則且置，太傅作摩生會得？」太傅云：「專甲
B25n0144_p0504b04║亦有商量處。」大師云：「太傅作摩生商量？」太傅乃
B25n0144_p0504b05║收足坐。師云：「教什摩人委？」太傅云：「大師不委。」師
B25n0144_p0504b06║云：「上來何在？」太傅云：「有什摩罪過？」師云：「亦須自
B25n0144_p0504b07║撿責好。」師與王大王說今古成人立德底事，師
B25n0144_p0504b08║向大王云：「世俗中亦有志人底苗稼，佛法中亦
B25n0144_p0504b09║有志人底苗稼。」大王就師問：「作摩生是世俗中
B25n0144_p0504b10║志人底苗稼？」師舉云：「青雲有路應須到，金榜無
B25n0144_p0504b11║名誓不歸。」大王云：「作摩生是佛法中志人底苗
B25n0144_p0504b12║稼？」師舉云：「努力此生須了卻，莫交累劫受諸殃。」
B25n0144_p0504b13║又云：「不得無生終不止取徹為期。」大王禮拜云：
B25n0144_p0504b14║「若不遇和尚，豈知與摩次第！」問僧：「不傷本柄，你
B25n0144_p0505a01║作摩生道？」對云：「某甲有口，只解喫菜。」師云：「擗脊
B25n0144_p0505a02║棒汝，還甘也無？」云：「爭得不甘？」師云：「你過在什摩
B25n0144_p0505a03║處，招得這個棒？」對云：「若不打專甲，何處有長慶？」
B25n0144_p0505a04║師云：「是也，長慶意作摩生？」其僧珍重。師有時云：
B25n0144_p0505a05║「我若放你過，縱汝百般東道西道，口似懸河則
B25n0144_p0505a06║得；我若不放你過，汝擬道個什摩？」對云：「乞和尚
B25n0144_p0505a07║放某甲過，亦有道處。」師云：「我放你過作摩生道？」
B25n0144_p0505a08║對云：「來日供養主設齋。」師云：「我若放你過，汝與
B25n0144_p0505a09║摩道；我若不放你過，汝與摩道，過在什摩處？」（無對）。
B25n0144_p0505a10║別人對云：「若不與摩道，爭識得和尚？」師便訝之，
B25n0144_p0505a11║又問別僧：「放你過作摩生道？」對云：「只這個。」僧到
B25n0144_p0505a12║參次，師便把住，云：「莫屈著兄弟摩？」對云：「不屈。」師
B25n0144_p0505a13║推出僧，云：「如許多時，虛踏破草鞋作什摩？」又一
B25n0144_p0505a14║日，僧參，師攔胸把住，云：「莫成相觸忤摩？」僧（無對），師
B25n0144_p0505b01║便托出。有僧舉似安國，安國云：「招慶今日有殺
B25n0144_p0505b02║人之刀，亦有活人之劍。」僧舉似保福，福云：「招慶
B25n0144_p0505b03║殺活俱備。」中招慶云：「與摩則首者無過。」演侍者
B25n0144_p0505b04║云：「賴得和尚與摩道。」師進云：「是也，不與摩道時
B25n0144_p0505b05║作摩生？」侍者（無對）。師代云：「和尚若不與摩道百雜
B25n0144_p0505b06║碎。」問：「學人近入藂林，乞師舉唱宗乘。」師云：「是舉
B25n0144_p0505b07║揚？是不舉揚？」學人禮拜，師云：「會摩？」學云：「不會。」師
B25n0144_p0505b08║云：「賴汝不會。汝若會，何處更有招慶？」問：「塞鴈銜
B25n0144_p0505b09║蘆為質，祖代憑何為信？」師云：「莫劄箌，與摩則金
B25n0144_p0505b10║口絕談揚去也。」師云：「還得此消息摩？」學曰：「師還
B25n0144_p0505b11║說也無？」師云：「且要問汝。」僧云：「與摩則不敢誑妄
B25n0144_p0505b12║和尚去也。」師云：「還得不誑妄摩？」僧曰：「和尚諾即
B25n0144_p0505b13║得。」師云：「識弁相訪好。」問：「古人道『目擊道存，不在
B25n0144_p0505b14║言說』，和尚此間還著這個人不？」師云：「是我這裏
B25n0144_p0506a01║別有來由。」僧曰：「和尚如何？」師與一摑，云：「過與一
B25n0144_p0506a02║腳，不解拈出。」問：「知古知今時人共委，如何是招
B25n0144_p0506a03║慶截流之作？」師云：「酬你所問，不酬你所問。」僧云：
B25n0144_p0506a04║「深委和尚道處。」師云：「是你委得，招慶落在什摩
B25n0144_p0506a05║處？」僧云：「體悉則不可。」師云：「體悉作摩生？」學人禮
B25n0144_p0506a06║拜：「雖有都頭，且無副將。」師有時云：「靈利參學底
B25n0144_p0506a07║人更不到這裏來。」僧問：「既不到這裏來，和尚爭
B25n0144_p0506a08║得委他靈利？」師云：「只見他不到這裏來，委他靈
B25n0144_p0506a09║利。」僧云：「向什摩處支荷？」師云：「看汝不是這個腳
B25n0144_p0506a10║手。」問：「承和尚有言：一等是學，直交見處坐卻天
B25n0144_p0506a11║下人舌頭。如何是坐卻天下人舌頭底見？」師云：
B25n0144_p0506a12║「多少年在此住持，未曾不領個須索。」僧云：「不假
B25n0144_p0506a13║三寸，還許學人通信也無？」師云：「許，汝作摩生通
B25n0144_p0506b01║信？」僧云：「今日東風起。」師云：「涅槃堂裏漢。」師出世
B25n0144_p0506b02║二十八年，眾上一千五百人。以長興三年壬辰
B25n0144_p0506b03║歲五月十七日遷化，春秋七十九，僧夏六十。師
B25n0144_p0506b04║號超覺大師。淨修禪師讚：「緇黃深鄭重，格峻實
B25n0144_p0506b05║難當。盡機相見處，立下閉僧堂。」
B25n0144_p0506b06║祖堂集卷第十