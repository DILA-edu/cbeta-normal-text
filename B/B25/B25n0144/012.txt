B25n0144_p0525a01║祖堂集卷第十二（石頭下卷第九曹溪弟七代法孫）
B25n0144_p0525a02║○荷玉和尚嗣曹山，在撫州。師諱匡慧，俗姓高，福
B25n0144_p0525a03║州福唐縣人也。出家於羅漢院，具戒造曹源。因
B25n0144_p0525a04║一日參次，曹山乃問師：「大人還在也無？」對云：「在。」
B25n0144_p0525a05║曹山云：「略要相見，還得摩？」對云：「請和尚進。」曹山
B25n0144_p0525a06║乃倒臥，師便珍重而出。于時卻來。曹山云：「曹山
B25n0144_p0525a07║適來問闍梨，與摩祇對曹山？是什摩時節？但速
B25n0144_p0525a08║道速道。」師云：「卻是相見時節。」曹山深器之。自爾
B25n0144_p0525a09║任性逍遙，化緣將至。初住龍泉，後居荷玉。於辛
B25n0144_p0525a10║亥歲敕詔，再三辭免，賜號玄悟禪師矣。師有時
B25n0144_p0525a11║上堂云：「諸兄弟，莫只是走上為言為句，漭漭蕩
B25n0144_p0525a12║蕩地大，難得相應。如今欲得省心力摩？不如直
B25n0144_p0525a13║下休歇去，剝卻從前如許多不淨心垢，附託依
B25n0144_p0525a14║解，迴頭看汝自家本分事，合作摩生著力。」師有
B25n0144_p0525b01║時上堂，良久，云：「須道我好心。」學人便問：「如何是
B25n0144_p0525b02║和尚好心？」師云：「好心無好報。」師見禾山來僧，拈
B25n0144_p0525b03║起拂子云：「禾山還說得這個也無？」對云：「非但這
B25n0144_p0525b04║個。」師云：「辜負禾山作什摩？」問：「如何是密傳底心？」
B25n0144_p0525b05║師良久，僧云：「若與摩，則徒勞側耳也。」師喚侍者，
B25n0144_p0525b06║侍者來，師云：「燒火。」問：「古人道『若記著一句，論劫
B25n0144_p0525b07║作野狐精』，未審古人意如何？」師云：「龍泉僧堂未
B25n0144_p0525b08║曾鎖。」僧曰：「和尚如何？」師云：「風吹耳埵。」師又時舉
B25n0144_p0525b09║起杖云：「從上來皆留此一路方便接人。」僧云：「和
B25n0144_p0525b10║尚猶是從頭起也。」師云：「更謝相悉。」問：「古人道『釋
B25n0144_p0525b11║迦掩室於摩竭，淨名杜口於毗耶』，時人皆云不
B25n0144_p0525b12║昧於真宗，未審古人意如何？」師云：「惜取眉毛好。」
B25n0144_p0525b13║師有時示眾云：「若向這裏通得，未是自己眼目。」
B25n0144_p0525b14║又云：「古人恐與蛇畫足，眼中生翳，復若為？」問：「如
B25n0144_p0526a01║何指示則得不昧於時中？」師云：「不可雪上更加
B25n0144_p0526a02║霜。」僧曰：「與摩則全因和尚去也。」師云：「因什摩？」雲
B25n0144_p0526a03║嵒掃地次，協寺主問：「何得自驅驅？」嵒云：「有人不
B25n0144_p0526a04║驅驅。」寺主云：「何處有第二月？」嵒提起帚云：「這個
B25n0144_p0526a05║是第幾月？」玄沙代云：「此由是第二月。」報慈拈問
B25n0144_p0526a06║師：「忽然放下掃帚時作摩生道？」師云：「大家喫茶
B25n0144_p0526a07║去。」師有頌曰：「好心相待人少悉，開門來去何了
B25n0144_p0526a08║期。不如達取同風事，我自修行我自知。」問：「如何
B25n0144_p0526a09║是客中主？」師云：「識取好。」「如何是主中主？」師良久。
B25n0144_p0526a10║僧曰：「客中主與主中主相去多少？」師云：「作摩？」問：
B25n0144_p0526a11║「古人道『山下檀越家作一頭水牯牛去』，未審此
B25n0144_p0526a12║理如何？」師云：「闍梨何不被毛戴角去？」僧云：「直得
B25n0144_p0526a13║與摩還得相應也無？」師云：「吾早曾經多劫修，不
B25n0144_p0526a14║是等閑相誑惑。」問：「作個什摩業，稱得南泉路？」師
B25n0144_p0526b01║云：「作水牯牛去。」僧云：「為什摩如此？」師云：「為鞔常
B25n0144_p0526b02║住。」問：「有問有答則不當宗風，只如宗門中事如
B25n0144_p0526b03║何？」師良久。僧云：「若不如是，爭知如此？」師云：「也是
B25n0144_p0526b04║半路人。」問：「六門未息，如何知有？」師云：「六門是什
B25n0144_p0526b05║摩？」問：「十二時中如何與道相應？」師云：「莫造作。」僧
B25n0144_p0526b06║曰：「爭奈時中何？」師云：「時中是什摩？」問：「大藏教中
B25n0144_p0526b07║還有宗門中事也無？」師云：「是什摩？」進云：「如何是
B25n0144_p0526b08║宗門中事？」師云：「雷聲甚大，雨點全無。」
B25n0144_p0526b09║○育王和尚嗣曹山，在衡州，師號弘通，洪州高安
B25n0144_p0526b10║縣人也。出家青林寺，依年具戒，參見曹山。曹山
B25n0144_p0526b11║問：「近離什摩處？」師云：「近離明水。」曹山云：「作摩生
B25n0144_p0526b12║得到這裏？」師云：「遇明則行，遇暗則止。」曹山肯之。
B25n0144_p0526b13║自爾逍遙雲水，後棲衡嶽，育王匡化，楚王欽仰。
B25n0144_p0526b14║三降使人迎請，師誓不從，願處林巒，寄安光景
B25n0144_p0527a01║矣。師有時上堂云：「釋迦如來在靈山會上，四十
B25n0144_p0527a02║九年說不到底句，今夜某甲不避著恥，與諸尊
B25n0144_p0527a03║者共談。」師傾間云：「莫錯道者，珍重。」
B25n0144_p0527a04║○紫陵和尚嗣花嚴，在襄州。問：「如何是毗盧師？」師
B25n0144_p0527a05║云：「木馬呼吸和難同，被毛戴角終難契。」問：「如何
B25n0144_p0527a06║識得自己佛？」師云：「一葉明時消不盡，松風韻節
B25n0144_p0527a07║怨無人。」問：「如何是王子捨王宮，出家出世事？」師
B25n0144_p0527a08║云：「珠輪曠劫實難窮，毛頭滴血終難契。」師上堂
B25n0144_p0527a09║云：「古琴普視目前音，誰人和得無絲曲？」學人對
B25n0144_p0527a10║云：「千機千湊空王曲，無絲古挌妙難窮。」
B25n0144_p0527a11║○長興和尚嗣花嚴，在鳳朔府。周太傅問：「未審大
B25n0144_p0527a12║師年多少？」師云：「五六四三不得類，豈同一二實
B25n0144_p0527a13║難窮。」
B25n0144_p0527a14║○報慈和尚嗣龍牙，在潭州，師號藏嶼。嶼，鎮州人
B25n0144_p0527b01║也。初參趙州，次禮龍牙。密湊玄關，便駐湘江，更
B25n0144_p0527b02║無他往。楚王欽敬，請住報慈，敷揚妙旨，賜紫號
B25n0144_p0527b03║匡化大師矣。僧問：「心眼相見時如何？」師云：「心向
B25n0144_p0527b04║汝道什摩？」問：「如何是實見處？」師云：「絲毫不隔。」僧
B25n0144_p0527b05║曰：「與摩則見也。」師云：「南泉甚好處去。」問：「如何是
B25n0144_p0527b06║學人自己？」師云：「耳裏風雷，眼中星月。」僧云：「學人會
B25n0144_p0527b07║也。」師云：「汝道釋迦老子眉毛長多少？」
B25n0144_p0527b08║○後疏山和尚嗣先疏山，在杭州。撫州李太傅請
B25n0144_p0527b09║師疏：伏以法眼髻珠，微妙乃明於佛日；心燈祖
B25n0144_p0527b10║印，傳來別在於人間。得之者瓦礫成金，悟之者
B25n0144_p0527b11║醍醐灌頂。一乘良玉叮嚀，來自於雙林。六祖傳
B25n0144_p0527b12║衣血脈，廣流於百代。只將煩惱便證菩提，詎可
B25n0144_p0527b13║智知，良難擬議。先疏山大師，以水中之月，物外
B25n0144_p0527b14║談四十餘年。百千徒眾，日東者滄溟浩渺，岱北
B25n0144_p0528a01║者巘崿齊攀。四遠參尋，一言道斷。今則光流異
B25n0144_p0528a02║地，月照別天。故疏嶺之蕭條，望連雲之霞。蓋長
B25n0144_p0528a03║老和尚，玄珠自曉。慧劍方新，能令滋想之源，便
B25n0144_p0528a04║證真如之地。願將法雨普潤人天，冀憑最勝之
B25n0144_p0528a05║緣，上廌皇王之福。幸徒眾請，勿阻人心。謹疏。因
B25n0144_p0528a06║此住疏山也。師行腳時，到投子。投子問：「近離什
B25n0144_p0528a07║摩處？」對云：「近離延平。」投子云：「還將得劍來不？」對
B25n0144_p0528a08║云：「將得來。」投子曰：「呈似老僧看。」師乃指面前地
B25n0144_p0528a09║上，投子便休去。三日後問侍者：「這個師僧在摩？」
B25n0144_p0528a10║侍者云：「去也。」投子云：「三十年學騎馬，昨日被驢
B25n0144_p0528a11║撲。」問：「如何是就事學？」師云：「著衣掃地。」「如何是就
B25n0144_p0528a12║理學？」師云：「騎牛去穢。」「向上事如何？」云：「溥際不收。」
B25n0144_p0528a13║問：「如何是聲色中混融一句？」師云：「不弁消不及。」
B25n0144_p0528a14║「如何是聲色外別行一句？」云：「難逢不可得。」
B25n0144_p0528b01║○禾山和尚嗣九峰，在洪州，師號無殷。福州連江
B25n0144_p0528b02║縣人也。姓吳，於雪峰山出家，纔具尸羅，便尋祖
B25n0144_p0528b03║道。出離閩越，遍歷宗筵，而造九峰。一言頓契於
B25n0144_p0528b04║心源，萬水無疑於別月。因編《十一位》，集數百言。
B25n0144_p0528b05║求者填門，師多祕要。師於一日辭往他遊，九峰
B25n0144_p0528b06║乃與偈送曰：「將寶類寶意不殊，琉璃線貫琉璃
B25n0144_p0528b07║珠。內外雙通無異逕，鬱我家園桂一株。」師初住
B25n0144_p0528b08║禾山次，居祥光翠巖。於辛亥歲，敕賜洪州護國住
B25n0144_p0528b09║持，號澄源禪師矣。師有時良久云：「自作自受。」或
B25n0144_p0528b10║時見僧入門來云：「患顛那作摩？」僧便問：「未審過
B25n0144_p0528b11║在什摩處？」師云：「不是蕭翼，爭取蘭亭。」師云：「諸兄
B25n0144_p0528b12║弟且莫二言三語，且待禾山與汝證明。諸人會
B25n0144_p0528b13║摩？大難。如今第一不及，第二不到。須有言語指
B25n0144_p0528b14║歸。話出諸人，便有領覽。且莫怪葛藤東說西說，
B25n0144_p0529a01║可不聞，釋迦在座上良久，眾佇指歸。其時鶖子
B25n0144_p0529a02║出來，乃白搥云：『大眾當觀法王法。』又云：『法王法
B25n0144_p0529a03║如是。』佛當時便下坐去，諸人道：『置此一言合挍
B25n0144_p0529a04║多少，亦如闍王請迦葉說法，乃受請登坐，良久
B25n0144_p0529a05║乃下。』王乃問：『師以何不為弟子說？』迦葉云：『位崇
B25n0144_p0529a06║名重，當時亦有紜紜者，如今盡會了也。』你道，古
B25n0144_p0529a07║人意作摩生？八十老翁出場屋，還知摩？」時有人
B25n0144_p0529a08║問：「迦葉當時意作摩生？」師云：「不覺時遷變，蕭然
B25n0144_p0529a09║洞底風。」又時見僧云：「還知禾山惡發摩？」僧便問：
B25n0144_p0529a10║「和尚無端惡發作什摩？」師云：「嗔拳不打笑面。」乃
B25n0144_p0529a11║笑云：「大不容易。諸和尚不見他古老接示，一開
B25n0144_p0529a12║一合便悟，此是有情中方便，更有靈雲見桃花。
B25n0144_p0529a13║仰山見天雲，此是無情之物，應什摩便解令人
B25n0144_p0529a14║得入。莫成思想底事摩？莫嫌古德夙根，懸鐸相
B25n0144_p0529b01║似。觸著則應，是與摩根器始得。更有歸宗敲鼎
B25n0144_p0529b02║豎拳，拈布毛，拋拂子，當用無用，如啐啄之機，是
B25n0144_p0529b03║他上上之流始得。」問：「只如因物便得入意如何？」
B25n0144_p0529b04║師云：「魚透假一擊，龍無變彩身。」又時把住僧云：
B25n0144_p0529b05║「去則住，住則死。快道快道，是汝還具眼摩？如今
B25n0144_p0529b06║一等是亂說，可不聞，六祖問讓大師，從嵩山來，
B25n0144_p0529b07║不污之語，與神會和尚本源佛性之理，古德配
B25n0144_p0529b08║云：『一人會祖師意，一人會大教意。』諸人道：『是誰
B25n0144_p0529b09║如此解會？』須是鵝王之作始得。汝見華林被溈
B25n0144_p0529b10║山問：『專甲喚作這個銅瓶，師叔喚作什摩？』華林
B25n0144_p0529b11║云：『我終不敢喚作木𣔻。』溈山乃云：『與摩則專甲
B25n0144_p0529b12║溈山主也，且受用。』具誰不有？因什摩如此？又如
B25n0144_p0529b13║雲嵒問道吾：『專甲喚作這個草鞋，師兄喚作什
B25n0144_p0529b14║摩？』吾云：『你若喚作草鞋，則鞭胸打脊。』嵒云：『未審
B25n0144_p0530a01║師兄喚作什摩？』吾云：『不可喚作木𣔻也。』且道此
B25n0144_p0530a02║處還分也無？太不易辨白，須是龍精鐵眼始得。」
B25n0144_p0530a03║問：「未審此二人同別？」師云：「門外不見主，入室始
B25n0144_p0530a04║知音。諸和尚不是天生自然。吾非聖人，經事多
B25n0144_p0530a05║知矣。此個門中，也須精礭親近高挌者，不可斷
B25n0144_p0530a06║言語。若是聲聞之輩，則有取捨之理。若是全收，
B25n0144_p0530a07║一法不取，一法不捨。貴無偏見，皆取來往之次，
B25n0144_p0530a08║方知有無。若也不通，如何弁識？一者須自己分
B25n0144_p0530a09║明廣大，二者時中行位相資，三者博附道友。若
B25n0144_p0530a10║無道友，向去如何成立？豈不見，石霜和尚到雲
B25n0144_p0530a11║嵒，雲嵒問：『從什摩處來？』對云：『溈山來。』嵒云：『你在
B25n0144_p0530a12║溈山多少時？』對云：『五六夏。』嵒云：『與摩則是山長。』
B25n0144_p0530a13║對云：『某甲雖在彼中，卻不知。』嵒云：『他家也非知
B25n0144_p0530a14║非識。』石霜後到道吾，乃舉前緣。道吾乃抗聲而
B25n0144_p0530b01║言：『爭得與摩無佛法身心？』且看，古人什摩處是
B25n0144_p0530b02║無佛法身心處？好手亦不奈何，恰似藂林兄弟，
B25n0144_p0530b03║學處不通，只執一問一答，往來言語，殊不知，亦
B25n0144_p0530b04║有時中問答，分為三般：一者現對緣，處機縱奪，
B25n0144_p0530b05║亦得名為問答；二者亦有擬心是問，不續是答，
B25n0144_p0530b06║是藥病之語；三者亦有無問之問，無說之說，這
B25n0144_p0530b07║個宗門正問正答之路，又不可類同。事須甄別。
B25n0144_p0530b08║若論提掇，即是單行；若道收人，須承路布。」乃有
B25n0144_p0530b09║僧問：「未審此三般分不分？」師云：「為物明緇素，誰
B25n0144_p0530b10║知涉路迷？」師云：「莫取次好，禪師難作，須是其人。
B25n0144_p0530b11║若不直下當荷得，也須三十二十年。藂林淹浸
B25n0144_p0530b12║氣拍漢始得。縱不大用現前，亦是坯璞。豈同八
B25n0144_p0530b13║月冬芥，銷什摩霜雪？一種葛藤將去，且聽，亦清
B25n0144_p0530b14║人耳目。東引西證，忽因古德光賢，便有見處。豈
B25n0144_p0531a01║不是疋上不足，比下有餘？若撥無因果，便同謗
B25n0144_p0531a02║於般若，出佛身血一般。此謗亦須區分；第一現
B25n0144_p0531a03║今不信自己即佛，何處生滅壞爛之身？得成佛
B25n0144_p0531a04║道，如此之輩，亦同出佛身血，喚作破和合僧；第
B25n0144_p0531a05║二曠大劫來無明相隨，習業顛倒，便須今日息
B25n0144_p0531a06║念歸真，壞除生死，六根銷落，亦得為今時謗。謗
B25n0144_p0531a07║是毀之異名也，始得無問。豈不見古德云『無問
B25n0144_p0531a08║而自說』？」乃問云：「有問還說也無？」師曰：「有問則不
B25n0144_p0531a09║說。」「只如不問，還說也無？」師云：「若不問時，則一切
B25n0144_p0531a10║說。所以先德云『古人百說而無一問，今時百問
B25n0144_p0531a11║而無一說』，蓋以明知力未充。」又有僧問古老：「如
B25n0144_p0531a12║何是百問而無一說？」答云：「黑雲靉靆。」「如何是百
B25n0144_p0531a13║說而無一問？」答云：「青天朗月。」師云：「可不聞，僧問
B25n0144_p0531a14║洞山：『有問則有答，不問不答時如何？』洞山答云：
B25n0144_p0531b01║『持齋喫肉羹。』曹山云：『喫酒喫肉。』只如曹山亦置
B25n0144_p0531b02║此問於石霜，石霜乃對云：『不折尺。』」師云：「大難會。
B25n0144_p0531b03║舉者多，弁者少，第三知有自己本生父母，為有
B25n0144_p0531b04║知解，卻須鞔過，亦喚作大謗。不見當時亦有人
B25n0144_p0531b05║問南山：『謗般若底人，還有過也無？』答云：『作摩無？』」
B25n0144_p0531b06║師云：「不見道『殺父害母，出佛身血，破和合僧』，不
B25n0144_p0531b07║是過是什摩？」僧問：「古人云『如人不喫飯』，未審此
B25n0144_p0531b08║理如何？」師云：「不見道『累劫受飢寒』？」僧云：「只如古
B25n0144_p0531b09║人云『不喫飯』，豈不是不知有謗？」師云：「無非論不
B25n0144_p0531b10║知有謗，直得是知有不肯，亦是謗。」乃問僧：「汝還
B25n0144_p0531b11║會不知有謗摩？豈不見古人見座主，乃喚座主
B25n0144_p0531b12║云：『是汝身中有佛，你還識不？』座主對云：『何處得
B25n0144_p0531b13║與摩屙屎放尿佛？』這個是不知有謗。大凡出言
B25n0144_p0531b14║吐氣，不可和泥合水去也。夫與人為師匠，豈是
B25n0144_p0532a01║草草之流？且說一種本自真如，非同階降，不假
B25n0144_p0532a02║修證，何藉劬勞？眾聖興不加，千人退時難滅。既
B25n0144_p0532a03║導其事，須賴其人。若不通明，焉知如理？然則二
B25n0144_p0532a04║者既達，表裏未亡。滯有法之所牽，遭無為之所
B25n0144_p0532a05║束，則須泯其能所。妄慮俱銷，如豁虛空。悠然無
B25n0144_p0532a06║寄，始得功成德立，位稱本情。果既將成，大事圓
B25n0144_p0532a07║辦，始得記位兜率，獨尊超乎群品，亦如樹果一
B25n0144_p0532a08║般，方為稱斷。守此為解，煖瘵將凌，脫病不粘，謂
B25n0144_p0532a09║言無辯。一色之義已立，雙分之理須知，所以劉
B25n0144_p0532a10║陽云：『一色後如何？』答云：『有人長歡喜，有人嗔迫
B25n0144_p0532a11║迫地。』亦如氻潭云：『貓兒口裏雀兒飛。』須此一挌
B25n0144_p0532a12║始得，餘則不可論也。」因舉南泉云：「祖佛不知有，
B25n0144_p0532a13║狸奴白牯卻知有，諸人盡知。諸方道出語句皆
B25n0144_p0532a14║行。且如今禾山問諸人：『作摩生是狸奴白牯』？」時
B25n0144_p0532b01║有僧出來對云：「飢則喫草，渴則飲水。」師云：「道則
B25n0144_p0532b02║亦不教多，但卻兩字，則可行矣。豈不聞古人整
B25n0144_p0532b03║理洞山禮興平？興平云：『莫禮老朽。』洞山云：『禮非
B25n0144_p0532b04║老朽。』興平云：『他不受禮。』洞山云：『亦不要止此一
B25n0144_p0532b05║句錯。』古人云：『當時洞山對云，亦不曾止。』看謂一
B25n0144_p0532b06║般古人拈起，便有緇素，莫只與摩籠罩著爭得？
B25n0144_p0532b07║所以微細中更須子細始得。夫教道太不容易，
B25n0144_p0532b08║個個須解主宰始得。見向前老宿示徒云：夫沙
B25n0144_p0532b09║門者，十二時中一時不得失，一時不得背。上上
B25n0144_p0532b10║者一撥便去，中下者落在功勳。直須日夜勤苦，
B25n0144_p0532b11║乾卻心識，教無線道，直得似他。猶是借句。」僧乃
B25n0144_p0532b12║問：「如何是借句？」師云：「金牌上無名，直須向佛未
B25n0144_p0532b13║出世時體會取。」僧問：「出世不出時如何？」師云：「與
B25n0144_p0532b14║摩來，皆不到。」僧曰：「未審還出世不？」師云：「諸聖更
B25n0144_p0533a01║有事在。」僧曰：「只如佛出世，為什摩人？」師云：「為未
B25n0144_p0533a02║廌者。」僧曰：「未審佛向什摩處出世？」師云：「進身人
B25n0144_p0533a03║難得，猛利人難得。」進曰：「如何是進身事？」師云：「事
B25n0144_p0533a04║事總須打過。」進曰：「事事總須打過時如何？」師云：
B25n0144_p0533a05║「他解傳語。」進曰：「未審傳什摩人語？」師云：「受他囑
B25n0144_p0533a06║不得他聞。」僧曰：「和尚教學人承當，又如何承當？」
B25n0144_p0533a07║師云：「直須似目前。」僧曰：「承當後如何？」師云：「不知
B25n0144_p0533a08║有今日。」問：「如何是古佛心？」師云：「世界崩陷。」僧曰：
B25n0144_p0533a09║「世界為什摩崩陷？」師云：「寧無我身。」問：「仰山插鍬
B25n0144_p0533a10║意作摩生？」師云：「汝問我。」「玄沙蹋倒鍬。意作摩生？」
B25n0144_p0533a11║師云：「我問汝。」問：「咫尺之間，為什摩不睹師顏？」師
B25n0144_p0533a12║云：「且與闍梨通一半。」僧曰：「為什摩不全通？」師云：
B25n0144_p0533a13║「盡法則無民。」僧曰：「不怕無民，請師盡法。」師云：「次
B25n0144_p0533a14║到禾山。」問：「如何是佛法大意？」師云：「為知己者喪
B25n0144_p0533b01║身。」僧曰：「為什摩卻喪身？」師云：「好心無好報。」問：「尊
B25n0144_p0533b02║者撥眉擊目，示育王時如何？」師云：「即今也與摩。」
B25n0144_p0533b03║僧云：「學人如何領會？」師云：「莫非摩利支山？」問：「學
B25n0144_p0533b04║人時中息盡境緣，未審當歸何處？」師云：「落葉旋
B25n0144_p0533b05║於地，卻至始知休。」僧曰：「只如旋地知休，復何話
B25n0144_p0533b06║論？」師云：「有截舌之刀，無活人之劍。」問：「見而不見，
B25n0144_p0533b07║聞而不聞時如何？」師云：「既曉國師，須明洞山。」問：
B25n0144_p0533b08║「雪仲久思，為什摩相見無辭？」師云：「道且憑目擊，
B25n0144_p0533b09║知音復是誰？」僧曰：「鍾期有韻時，又作摩生？」師云：
B25n0144_p0533b10║「只愛伯牙琴，不續文侯志。」問：「儒以洗耳為良，釋
B25n0144_p0533b11║以何為極則？」云：「不猒榮枯事，瓢提欲為誰？」僧曰：
B25n0144_p0533b12║「爭奈避世何？」師云：「不別巢父意，由忻許氏能。」問：
B25n0144_p0533b13║「居士不二之門，如何理論，則息於後學之疑？」師
B25n0144_p0533b14║云：「乾時須好去，莫待雨霖頭。」僧曰：「學人寧待雨
B25n0144_p0534a01║霖頭，未審師意如何？」師云：「山青憑秀色，水碧假
B25n0144_p0534a02║波瀾。」問：「無影之言如何話論？」師云：「滿口吐盡，已
B25n0144_p0534a03║具知聞。」問：「不惜身命底人，當求何事？」師云：「捨命
B25n0144_p0534a04║將無命，無希有所希。」云：「既捨命，為什摩卻無命？」
B25n0144_p0534a05║師云：「絕息無來往，寧知道已行？」問：「大人相逢，則
B25n0144_p0534a06║道個醜陋。未審和尚相逢，道個什摩？」師云：「未有
B25n0144_p0534a07║藏深拙，言話又何妨？」僧曰：「不妨之事，乞師方便。」
B25n0144_p0534a08║師云：「不觸當今諱，無因斷截舌。」問：「初登雪嶺，正
B25n0144_p0534a09║覺道成。為什摩雙林方傳玉葉？」師云：「示有明星
B25n0144_p0534a10║現，枝條異翠今。」僧曰：「與摩則枝枝不絕去也？」師
B25n0144_p0534a11║云：「尋苗縱有路，終非解到根。」問：「乘羊漸次，駕牛
B25n0144_p0534a12║理窮。顧視四衢，此人還紹得家業也無？」師云：「三
B25n0144_p0534a13║車出火宅，露地不當頭。」僧曰：「既不當頭，誰當露
B25n0144_p0534b01║地？」師云：「未有跨日程，終須帶影跡。」問：「護明降跡，
B25n0144_p0534b02║唯我獨尊。明星現時，又言成道。未審此理如何？」
B25n0144_p0534b03║師云：「為物權興世，爭知涉位馳？」僧曰：「涉位興世，
B25n0144_p0534b04║猶是今時方便。未審還有不降跡者也無？」師云：
B25n0144_p0534b05║「不向兜率居，雙林難變彩。」問：「古人有言『擬心則
B25n0144_p0534b06║差，況復有言』，只如不擬又復無言時如何？」師云：
B25n0144_p0534b07║「芭蕉重剝後，那知自不疑？」僧曰：「如何免招此過？」
B25n0144_p0534b08║師云：「日從東嶺上，月向西嶂沉。」問：「古人云『盲聾
B25n0144_p0534b09║喑啞，此人須救。若不救，佛法無靈驗』，未審此人
B25n0144_p0534b10║如何救？」師云：「雖有奇特意，還須反自招。」「學人則
B25n0144_p0534b11║甘招，未審和尚又如何？」師云：「登山知水脈，入室
B25n0144_p0534b12║坐溫床。」問：「古人有言『相逢欲相喚，脈脈不能語』，
B25n0144_p0534b13║未審還相喚也無？」師云：「似卻古人機，還同舌頭
B25n0144_p0534b14║備。」僧曰：「與摩則學人無端去也。」師曰：「但莫踏泥，何
B25n0144_p0534b15║煩洗腳？」
B25n0144_p0535a01║○寶峰和尚嗣九峰，在洪州，師號延茂，泉州仙遊
B25n0144_p0535a02║縣人。姓郭，出家於三會寺，依年具戒。更不尋經
B25n0144_p0535a03║討論，便慕祖門，而參見九峰。後因一日非時問：
B25n0144_p0535a04║「觀矚將來，全無所有時如何？」九峰云：「來欲知此
B25n0144_p0535a05║事如風。」師乃頓息疑情，更無他遊。於壬辰歲，住
B25n0144_p0535a06║于寶峰矣。師纔昇堂，眾集。于時有僧問：「大眾雲
B25n0144_p0535a07║集，未審師有何賞賚？」師云：「不嫌麤弱。」僧曰：「便請。」
B25n0144_p0535a08║師云：「什摩處去來？」問：「如何是古佛心？」師云：「終不
B25n0144_p0535a09║道土木瓦礫是。」問：「大眾雲集，從上宗乘，請師舉
B25n0144_p0535a10║唱。」師云：「不舉唱。」僧云：「為什摩不舉唱？」師云：「為國
B25n0144_p0535a11║惜賢。」問：「如何是佛？」師云：「頭戴中霄月，足步一蓮
B25n0144_p0535a12║花。看他圓成處，不如自歸家。」
B25n0144_p0535a13║○光睦和尚嗣九峰，在都闕，師號行修，福州福唐
B25n0144_p0535a14║縣人也。姓林，瑞巖山出家，依年具戒，便離閩越，
B25n0144_p0535b01║而造九峰。峰纔見師便問：「近離什摩處？」對云：「亦
B25n0144_p0535b02║未到和尚此間。」峰云：「若是諸方，則有二十杖。」師
B25n0144_p0535b03║云：「謝和尚放過。」峰叱之云：「參眾去。」師云：「喏。」從此
B25n0144_p0535b04║契會，廓淨心源，遍歷殊方，任緣泉石。初請住南
B25n0144_p0535b05║源時，有人問：「如何是和尚末上一句字？」師云：「如
B25n0144_p0535b06║今覓什摩？」進曰：「與摩則學人腳短去也。」師云：「猶
B25n0144_p0535b07║成亞次問。」師一棲南源，已逾二紀。於辛亥歲，皇
B25n0144_p0535b08║帝遐飛紫詔，徵赴京都，賜「慧觀禪師」。
B25n0144_p0535b09║○同安和尚嗣九峰，在洪州建昌。師號常察，福州
B25n0144_p0535b10║長溪縣人也。姓彭，依年具戒，便離閩越，而參見
B25n0144_p0535b11║九峰，密契玄關，而棲鳳嶺。僧問：「如何是鳳嶺境
B25n0144_p0535b12║地？」師云：「闍梨則今在什摩處？」問：「如何是從上來
B25n0144_p0535b13║事？」師云：「從上提不起。」僧曰：「今日方便又如何？」師
B25n0144_p0535b14║云：「萬人吐不出。」
B25n0144_p0536a01║○氻潭和尚嗣九峰，在洪州建昌。師號匡悟，泉州
B25n0144_p0536a02║仙遊縣人也。於保福院出家，依年受戒，自契九
B25n0144_p0536a03║峰密旨。任性逍遙。於辛亥歲，請住氻潭矣。問：「香
B25n0144_p0536a04║煙匝地，大展法筵。從上宗乘，如何舉唱？」師云：「莫
B25n0144_p0536a05║錯舉似人。」僧曰：「與摩則一應如是去也。」師云：「還
B25n0144_p0536a06║是勿交涉。」問：「六葉芬芳，師傳何葉？」師云：「六葉
B25n0144_p0536a07║不相續，花開果不成。」僧曰：「豈無今日事？」師云：「若
B25n0144_p0536a08║是今日則有。」僧曰：「今日事如何？」師云：「葉葉連枝
B25n0144_p0536a09║秀，花開處處榮。」
B25n0144_p0536a10║○後雲蓋和尚嗣先雲蓋，在潭州。師號景禪，泉州
B25n0144_p0536a11║仙遊縣人也。姓田。於祥雲山出家，依年具戒，便
B25n0144_p0536a12║離閩越，而湊蕭湘，契雲蓋之真機。楚王之欽敬，
B25n0144_p0536a13║賜紫號超法大師矣。僧問：「如何是和尚家風？」師
B25n0144_p0536a14║云：「四海不曾通。」問：「古人有言『一塵含法界』，如何
B25n0144_p0536b01║是『一塵含法界』？」師云：「通身體不圓。」「如何是九世
B25n0144_p0536b02║剎那分？」師云：「繁興不布彩。」問：「如何是宗門的的
B25n0144_p0536b03║意？」師云：「萬里胡僧，不入波瀾。」
B25n0144_p0536b04║○黃龍和尚嗣玄泉，在鄂州。師諱誨機。姓張，清河
B25n0144_p0536b05║人也。師便棲江夏匡徒，吳朝欽敬，賜超慧大師
B25n0144_p0536b06║矣。師有時謂眾云：「有一句子，如山如岳；有一句
B25n0144_p0536b07║子，如透網魚；有一句子，如百川水。為當是一句，
B25n0144_p0536b08║為當是三句？」有人拈問福先：「古人有言『有一句，
B25n0144_p0536b09║如山如岳；有一句子，如透網魚；有一句子，如百
B25n0144_p0536b10║川水』，如何是如山如岳底句？」福先云：「凡聖近不
B25n0144_p0536b11║得。」「如何是透網魚底句？」先云：「汝不肯，又爭得？」「如
B25n0144_p0536b12║何是如百川水底句？」先云：「互用千差。」「如何是和
B25n0144_p0536b13║尚一句？」先云：「莫錯舉似。」師問香嚴：「如何是無表
B25n0144_p0536b14║戒？」嚴云：「待闍梨還俗，則為汝說。」師又時云：「諸和
B25n0144_p0537a01║尚子，君王之劍，烈士之刀。若是君王之劍，不傷
B25n0144_p0537a02║萬類。烈士之刀，斬釘截鐵。用則不無，不得佩著。
B25n0144_p0537a03║為什摩故？忠言不避截舌，利刀則血濺梵天。久
B25n0144_p0537a04║立，珍重。」時有人問：「如何是君王劍？」師云：「不傷萬
B25n0144_p0537a05║類。」學云：「佩者如何？」師云：「血濺梵天。」學云：「大好不
B25n0144_p0537a06║傷萬類。」師打二十棒。問：「明鏡當臺，還鑒物也無？」
B25n0144_p0537a07║師云：「不鑒物。」僧云：「忽然胡漢來時作摩生？」師云：
B25n0144_p0537a08║「胡漢俱現。」「大好不鑒物。」師便打之。問：「如何是寶
B25n0144_p0537a09║鉼？」師云：「無一物。」「如何是鉼中寶？」師云：「寫不出。」學
B25n0144_p0537a10║云：「大好無一物。」師便打之。問：「如何是大疑底人？」師云：「對
B25n0144_p0537a11║坐盤中弓落盞。」「如何是大不疑底人？」師云：「再坐
B25n0144_p0537a12║盤中弓落盞。」問：「如何是西來意？」師曰：「波斯人失
B25n0144_p0537a13║手巾。」
B25n0144_p0537a14║○龍光和尚嗣羅山，在金陵，師號隱微，吉州新淦
B25n0144_p0537b01║縣人也。姓楊，年八歲，於石頭院出家。十六於洪
B25n0144_p0537b02║州大安寺具戒，十七便慕祖筵，入閩初參見羅
B25n0144_p0537b03║山。羅山纔見師器異，乃問：「汝是什摩處人？」對云：
B25n0144_p0537b04║「江外人。」羅山云：「爭得到這裏？」師云：「吔吔。」羅山叱
B25n0144_p0537b05║之，師便掛瓶囊，盤泊數載。後因一日辭次，羅山
B25n0144_p0537b06║於師身上脫下納衣，披向繩床坐云：「若要去，取
B25n0144_p0537b07║得納衣，放汝去。」師從東邊而向堂中禮三拜，從
B25n0144_p0537b08║西邊進前云：「就和尚請納衣。」羅山忻然而脫，還
B25n0144_p0537b09║師。師接得，禮謝而出。羅山遂把住於師云：「卻來
B25n0144_p0537b10║一轉。」師云：「不遠辭違和尚則來。」從此契會，豁爾
B25n0144_p0537b11║無疑。次第離閩，遍歷諸方。初住龍泉，於辛亥歲，
B25n0144_p0537b12║敕旨徵詔赴京，賜龍光演法，仍錫覺寂禪師矣。
B25n0144_p0537b13║大師上堂云：「曠劫來事，只在如今。如今事作摩
B25n0144_p0537b14║生？試通個消息看。有什摩來由？有摩有摩？諸和
B25n0144_p0538a01║尚子，這個事古今排不到，老胡吐不出。祖師道
B25n0144_p0538a02║什摩？還有人與祖師作得主摩？」時有人纔禮拜，
B25n0144_p0538a03║師便云：「珍重。」問：「如何是黃梅一句？」師云：「則今作
B25n0144_p0538a04║摩生？」「如何通信？」師云：「九江路絕。」僧問：「國界安寧，
B25n0144_p0538a05║為什摩明珠不現。」師云：「落在什摩處？」問：「如何是
B25n0144_p0538a06║龍泉劍？」師云：「不出匣。」進曰：「便請。」師云：「辰星失度。」
B25n0144_p0538a07║○龍迴和尚嗣羅山，在高安，師號從盛，福州閩縣
B25n0144_p0538a08║人也。於長生山出家，纔具尸羅，便尋祖道。參見
B25n0144_p0538a09║羅山，頓契玄機。出閩而住龍迴。僧問：「梵王請佛，
B25n0144_p0538a10║度盡一切眾生，尚書今日慇懃接足。請師舉唱。」
B25n0144_p0538a11║師云：「處處太陽輝。」學云：「與摩則全因今日。」師云：「不
B25n0144_p0538a12║禮更待何時？」師到招慶，度上座問：「羅山尋常道，
B25n0144_p0538a13║諸方盡是喫麨飯，唯有羅山是一味白飯。兄從
B25n0144_p0538a14║羅山來？」卻展手云：「白飯請些子。」師抬起手，打兩
B25n0144_p0538b01║摑。度上座云：「將謂是白飯，元來也只是麨飯。」師
B25n0144_p0538b02║師云：「癡人棒打不死。」度上座夜間舉似諸禪客
B25n0144_p0538b03║次，師近前來云：「不審。」度上座云：「今日便是這個
B25n0144_p0538b04║上座下摑。」瑫上座云：「不用下摑，但就裏許下取
B25n0144_p0538b05║一轉語。」師云：「就裏許也道。」度上座（無對）。師云：「是汝
B25n0144_p0538b06║諸人，一時縛作一束，倒豎不淨處，來晨相見，珍
B25n0144_p0538b07║重。」師因天台山遊時，初到紫凝，眾僧一時出接，
B25n0144_p0538b08║師以兩手握杖子云：「國師本位在什摩處？」僧對
B25n0144_p0538b09║云：「上面庵處便是。」師云：「與摩語話，虛喫卻紫疑
B25n0144_p0538b10║飯。」問：「古人道『前三三後三三』，意作摩生？」師云：「西
B25n0144_p0538b11║山日出，東山月沒。」問：「古人因星得悟，意作摩生？」
B25n0144_p0538b12║師以手撥開眉問：「丹霞燒木佛，意作摩生？」師向
B25n0144_p0538b13║火。「翠微迎羅漢，意作摩生？」師散花。師問羅山少
B25n0144_p0538b14║師：「先師有聲前一句，汝還解舉得全也無？」僧拈
B25n0144_p0539a01║起納衣角。師云：「汝也未夢見禮真在。」師臨遷化
B25n0144_p0539a02║時，上堂良久云：「是什摩時也？諸上座，一百年中
B25n0144_p0539a03║只看今日。今日事作摩生？吾四十年來，獨鎮此
B25n0144_p0539a04║山，常持一劍活人天。」師卻拈起手巾云：「如今更
B25n0144_p0539a05║有純陀供，提向他方任展看。」便擲卻。有僧問：「師
B25n0144_p0539a06║百年後，向什摩處去？」師提起一足云：「足下看。」師
B25n0144_p0539a07║問侍者：「昔日靈山會上，釋迦牟尼佛展開雙足，
B25n0144_p0539a08║放百寶光。」師卻展足云：「吾今放多少？」對云：「昔日
B25n0144_p0539a09║靈山，今日和尚。」師以手撥眉云：「莫不辜負摩？」
B25n0144_p0539a10║○清平和尚嗣羅山，在吉州，師諱惟曠，福州閩清
B25n0144_p0539a11║縣人也。姓黃。於禪林院出家，依年具戒，而便參
B25n0144_p0539a12║見羅山，密契玄關，更無他往。尋離閩嶺，而住清
B25n0144_p0539a13║平。於庚戌歲，徵詔赴京，賜龍光住止，賜號寂照
B25n0144_p0539a14║禪師矣。問：「如何是第一句？」師云：「要頭則斫將去。」
B25n0144_p0539b01║問：「不歷古今事如何？」師云：「落在什摩處？」「古今事
B25n0144_p0539b02║如何？」師云：「莫亂道。」
B25n0144_p0539b03║○中塔和尚嗣玄沙，在福州，師諱慧球，泉州莆田
B25n0144_p0539b04║縣人也。出家於龜洋山，依年具戒，便遇玄沙，密
B25n0144_p0539b05║契心源，更無他往。後以閩王欽敬，請轉法輪，奏
B25n0144_p0539b06║賜紫衣矣。師有時上堂云：「古今坦然，法爾如是。
B25n0144_p0539b07║與摩道，還有過也無？」有人持此語，舉以長慶。長
B25n0144_p0539b08║慶云：「還得無過摩？」問：「如何是大庾嶺頭事？」師云：
B25n0144_p0539b09║「料汝承當不得。」學云：「重多少？」師云：「這般底論劫
B25n0144_p0539b10║不奈何。」師問了院主：「只如先師道『盡十方世界
B25n0144_p0539b11║真實人體』，你還見這個僧堂不？」對云：「和尚莫眼
B25n0144_p0539b12║花。」師云：「與摩則斫額望先師，未夢見在。」師上堂
B25n0144_p0539b13║云：「我此間粥飯因緣。縱然為兄弟舉唱宗乘，終
B25n0144_p0539b14║是不恒。如今欲得委省要，卻是山河大地，與汝
B25n0144_p0540a01║諸人舉明其事，卻常亦能究竟。」又云：「若從文殊
B25n0144_p0540a02║門入者，則一切有為。土木瓦礫，悉皆助汝發機。
B25n0144_p0540a03║若從觀音門入者，則一切善惡音聲，乃至蝦蟆
B25n0144_p0540a04║蛐蟺，助汝發明。若從普賢門入者，則不動步則
B25n0144_p0540a05║到。我以此三處，示汝方便。如持一隻箸，攪大海
B25n0144_p0540a06║水，令彼魚龍知水命，還會摩？若無智眼而審諦
B25n0144_p0540a07║之，任汝百般巧妙，不為究竟。」問：「佛法大意，從何
B25n0144_p0540a08║方便門得入？」師云：「入是方便。」問僧：「汝豈不是展
B25n0144_p0540a09║兄少師？」對云：「不敢。」「汝和尚教伊行腳。」師便失聲
B25n0144_p0540a10║云：「汝和尚是什摩心行？」師有時云：「滿眼覷不見
B25n0144_p0540a11║眼根昧，滿耳聽不聞耳根背。二途不曉，只是瞌
B25n0144_p0540a12║睡漢。」《曜日頌》：「見物明明絕見塵，聞聲浩浩亦非
B25n0144_p0540a13║因。宗師直示無聞見，未曉徒勞見月新。」因玄沙
B25n0144_p0540a14║封白紙送雪峰，雪峰見云：「君子千里同風。」其僧
B25n0144_p0540b01║卻來，舉似玄沙。玄沙云：「與摩則何異於孟春猶
B25n0144_p0540b02║寒。」有人舉似長慶，長慶云：「送書底人，還識好惡
B25n0144_p0540b03║摩？」有人舉似師，師云：「送書呈書了退身。」
B25n0144_p0540b04║○仙宗和尚嗣長慶，在福州住。師諱玭禪。師因見
B25n0144_p0540b05║羅漢次，問：「古人有言『寧作心師，不師於心』，如何
B25n0144_p0540b06║是師？」師以手指之。問：「學人常在昏沉，請師驚覺。」
B25n0144_p0540b07║師以杖打之云：「若識痛痒，則古佛齊肩。」師因見
B25n0144_p0540b08║溪水云：「此水得與摩流急。」僧云：「喏。」師云：「還有腳
B25n0144_p0540b09║手也無？」僧云：「有。」師云：「阿那個是？」僧以手指之。師
B25n0144_p0540b10║云：「用不應。」時僧卻問師，師以水噴之。師問僧：「離
B25n0144_p0540b11║什摩處？」對云：「離浙中。」師云：「來此間幾年？」對云：「和
B25n0144_p0540b12║尚試道看。」師云：「汝豈不是今夏在鼓山？」對云：「是
B25n0144_p0540b13║冬是夏。」師別云：「謾村僧則得。」師問僧：「汝平生成
B25n0144_p0540b14║得什摩業次？」對云：「已前在眾，東舉西舉。如今無
B25n0144_p0541a01║業可成，總無般次。」師云：「如今活業作摩生？」僧對
B25n0144_p0541a02║不中。師代云：「有粥無飯，有鹽無醋。」問：「古人有言
B25n0144_p0541a03║『言語道斷，心行處滅』，請師道。」師云：「阿彌陀佛！」僧
B25n0144_p0541a04║云：「為什摩卻如此？」師云：「汝子細撿點。」問：「古人有
B25n0144_p0541a05║言『夜夜抱佛眠，朝朝相共起』，如何是佛？」師云：「汝還
B25n0144_p0541a06║信古人摩？」「學人終不敢違背。」師云：「汝若信古人，
B25n0144_p0541a07║叉手申問，非佛而誰？」問：「久處沉淪，請師拯濟。」師云：
B25n0144_p0541a08║「你在沉淪幾時？」「與摩則不假沉淪去也。」師云：「又
B25n0144_p0541a09║與摩去也。」問：「『非言所及，非解所到』，什摩人能到？」
B25n0144_p0541a10║師云：「阿誰教你擔枷帶索？」僧云：「今日得遇明師
B25n0144_p0541a11║批判。」師云：「我則與摩批判。」「你到什摩處？」對云：「熱
B25n0144_p0541a12║則靈原取源，寒則燒火圍爐。」問：「盡十方世界是
B25n0144_p0541a13║解脫門，更有疑者如何得入？」師云：「我不似汝巧
B25n0144_p0541b01║惡。」僧云：「和尚也是慣得此便。」師云：「先撩者賤。」
B25n0144_p0541b02║祖堂集卷第十二