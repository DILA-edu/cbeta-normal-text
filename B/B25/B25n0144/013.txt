B25n0144_p0542a01║祖堂集卷第十三（石頭下卷第十曹溪第八代法孫）
B25n0144_p0542a02║○招慶和尚嗣長慶，在泉州，師諱道匡。漢國朝州
B25n0144_p0542a03║人也。姓李。入閩，參見怡山，密契心源。後以泉州
B25n0144_p0542a04║王太尉請轉法輪，閩王賜紫號法因大師矣。師
B25n0144_p0542a05║上堂，良久云：「大眾諦聽，與你真正舉揚，還委落
B25n0144_p0542a06║處摩？若委落處，出來，大家證明；若無，一時謾糊
B25n0144_p0542a07║去也。」時有人問：「大眾雲集，請師真正舉揚。」師良
B25n0144_p0542a08║久云：「未委誰是聞者？」云：「聞者聞，如何是聞者？」師
B25n0144_p0542a09║云：「雀逐鳳飛。」問：「靈山一會，迦葉親聞，未審招慶
B25n0144_p0542a10║筵中，誰當視聽？」師云：「汝還聞摩？」僧云：「與摩則迦
B25n0144_p0542a11║葉側耳，虛得其名。」師云：「更有一著子，作摩生？」學
B25n0144_p0542a12║人擬進問，師便喝出。又時上堂云：「古人道『開門
B25n0144_p0542a13║待知識，知識不相過』，招慶今日不惜身命，出門
B25n0144_p0542a14║相訪。還有知音者也無？」問：「如何是招慶提宗之
B25n0144_p0542b01║句？」云：「不得昧著招慶。」學人禮拜起，師又云：「不得
B25n0144_p0542b02║昧著招慶，是囑汝。什摩處是招慶提宗處？」問：「凡
B25n0144_p0542b03║有言句，盡屬不了義。如何是了義？」師云：「若向闍
B25n0144_p0542b04║梨道，還是不了義。」進曰：「為什摩如此？」師云：「闍梨
B25n0144_p0542b05║適來問什摩？」問：「師子未吼已前，為什摩眾類同
B25n0144_p0542b06║居？」師云：「不驚。」進曰：「只如吼後，為什摩毛羽脫落？」
B25n0144_p0542b07║師云：「是闍梨分上事。」進曰：「除非師子，請和尚道
B25n0144_p0542b08║一句。」師云：「向與摩時，置一問來。」問：「諸佛出世，普
B25n0144_p0542b09║潤含生。未審招慶出世如何？」師云：「我不敢瞎卻
B25n0144_p0542b10║汝底。」問：「無居止處，還許學人立身也無？」師云：「於
B25n0144_p0542b11║上不足，疋下有餘。」學云：「與摩則學人進一步也。」
B25n0144_p0542b12║師云：「汝也莫口解脫。」問：「如何是問？」師云：「不與摩
B25n0144_p0542b13║來問。」「如何是答？」師云：「向你道什摩？」進曰：「不問不
B25n0144_p0542b14║答時如何？」師云：「你亦須別頭好。」問：「古佛道場，如
B25n0144_p0543a01║何得到？」師云：「更擬什摩處去？」學云：「與摩則學人
B25n0144_p0543a02║退一步？」師云：「又是亂走作摩？」問：「如何是學人本
B25n0144_p0543a03║來心？」師云：「即今是什摩心？」學云：「爭奈學人不識
B25n0144_p0543a04║何？」師云：「不識，識取好。」問：「此是和尚肉身，如何是
B25n0144_p0543a05║和尚法身？」師以手搭胸，進曰：「與摩則分付去也？」
B25n0144_p0543a06║師云：「是法身，是肉身？」問：「還丹一顆，點鐵成金；妙
B25n0144_p0543a07║理一言，點凡成聖。請師點。」師云：「不點。」學云：「為什
B25n0144_p0543a08║摩不點？」師云：「不欲得抑良為賤。」進曰：「與摩則不
B25n0144_p0543a09║欺於學人去也？」師云：「莫閑言語。」問：「四方歸崇，憑
B25n0144_p0543a10║何道理，消得人天應供？」師云：「若有一物所憑，一
B25n0144_p0543a11║滴水也難消。」進曰：「直得一物不留，還消得也無？」
B25n0144_p0543a12║師云：「於上不足，疋下有餘。」進曰：「雖然如此，有賞
B25n0144_p0543a13║有罰。」師云：「亦要汝委。」問：「三界忙忙，如何得出？」師
B25n0144_p0543a14║云：「不捨一法。」學云：「爭奈忙忙何？」師云：「當直除，斷
B25n0144_p0543b01║不肯。」問：「如何是與摩去底人？」師云：「還與摩問人
B25n0144_p0543b02║摩？」又云：「不迴頭。」問：「如何是與摩來底人？」師云：「還
B25n0144_p0543b03║會摩？」又云：「滿面忻歡。」問：「如何是不來不去底人？」
B25n0144_p0543b04║師云：「向與摩時，問將來。」又云：「還與摩問人摩？」問：
B25n0144_p0543b05║「菩薩如恒沙，為什摩不能知佛智？」師云：「不見道
B25n0144_p0543b06║『唯佛與佛乃能知之』？」又云「汝還當得摩？」學云：「爭
B25n0144_p0543b07║奈不能測得何？」師云：「如許多時，什摩處去來？」問：
B25n0144_p0543b08║「如何是沙門行李處？」師云：「莫教自委。」進曰：「還行
B25n0144_p0543b09║李也無？」師云：「莫略虛。」問：「如何是沙門行？」師云：「非
B25n0144_p0543b10║行不行。」學云：「如何保任？」師云：「汝適來問什摩？」問：
B25n0144_p0543b11║「請師不卻來情。」師云：「雖然如此，更待什摩時？」進
B25n0144_p0543b12║曰：「擊電之機，難為措意。」師云：「何假煩詞？」問：「目瞪
B25n0144_p0543b13║口呿底人來，師如何擊發？」師云：「何處有與摩人？」
B25n0144_p0543b14║學人云：「如今則無，忽有如何？」師云：「待有則得。」進
B25n0144_p0544a01║曰：「終不道和尚不為人。」師云：「莫碗鳴聲。」問：「如何
B25n0144_p0544a02║是無句中有句？」師云：「不道亦不道。」學人云：「請師
B25n0144_p0544a03║舉揚。」師云：「什摩處去來？」問：「古佛之機，已有人置
B25n0144_p0544a04║了也。未審師意如何？」師云：「古佛之機，已有人置
B25n0144_p0544a05║了也。」進曰：「與摩則造次非宜。」師乃休去。問：「渾崙
B25n0144_p0544a06║提唱，學人根思遲迴，曲運慈悲，開一線道。云『這
B25n0144_p0544a07║個是老婆心』，與摩則悲花剖折，已領尊慈，未審
B25n0144_p0544a08║從上宗乘如何舉唱？」「與摩須索你親問始得。」問：
B25n0144_p0544a09║「疑則途中作，不疑則坐家見。離此二途，乞師方
B25n0144_p0544a10║便。」師云：「未曾將曲與，汝離什摩？」進曰：「與摩則冰
B25n0144_p0544a11║消瓦解。」師云：「動亦你置，靜亦你置。」問：「如何是眼
B25n0144_p0544a12║處聞聲？」師彈指，云：「若待答話，則落耳根去也。」云：
B25n0144_p0544a13║「我道汝領處錯。」問：「『佛魔不到處，未是學人自己』，
B25n0144_p0544a14║如何是學人自己？」師云：「我道，你還信摩？」學人云：
B25n0144_p0544b01║「便請師道。」師云：「你話墮也。」問：「瞥起便息，此人於
B25n0144_p0544b02║宗乘中如何？」師云：「困魚止泊，病鳥棲蘆。宗乘中
B25n0144_p0544b03║不可作與摩語話。」學云：「如何是宗乘中事？」師云：
B25n0144_p0544b04║「招慶道什摩？」問：「如何履踐，則得不負當人？」師云：
B25n0144_p0544b05║「若求履踐，則負當人。」進曰：「與摩則任性隨流去
B25n0144_p0544b06║也。」師云：「還向你與摩道摩？」問：「文殊劍下，不承當
B25n0144_p0544b07║時如何？」師云：「未是好人。」學人云：「如何是好人？」師
B25n0144_p0544b08║云：「是汝話墮也。」問：「諸緣則不問，如何是和尚家
B25n0144_p0544b09║風？」師云：「寧可清貧長樂，不作濁富多憂。」問：「如何
B25n0144_p0544b10║是南泉一線道？」師云：「不辭向汝道，恐較中又有
B25n0144_p0544b11║較。」問：「如何是佛法大意？」師云：「七顛八倒。」師有時
B25n0144_p0544b12║云：「言前薦得，辜負平生。句後投機，殊乖道體。」僧
B25n0144_p0544b13║便問：「為什摩卻如此？」師云：「汝且道，從來事合作
B25n0144_p0544b14║摩生？」問：「古人有言『般若無知，遇緣而照』，如何是
B25n0144_p0545a01║『遇緣而照』？」師乃提起手。問：「古人相見，目擊道存。
B25n0144_p0545a02║今時如何相見？」師云：「如今不可更道目擊道存。」
B25n0144_p0545a03║學云：「與摩則適來已是非次去也。」師云：「知過必
B25n0144_p0545a04║改。」問：「古人有言『皮膚脫落盡，唯有真實在』，皮膚
B25n0144_p0545a05║則不問，如何是『真實』？」師云：「莫是將皮膚過與汝
B25n0144_p0545a06║摩？」問：「承教中有言『正直捨方便』，方便則不問，如
B25n0144_p0545a07║何是『正直』？」師云：「方便裏收得摩？」問：「常居大海，為
B25n0144_p0545a08║什摩口裏煙生？」師云：「非但大海，醍醐亦須吐卻。」
B25n0144_p0545a09║僧云：「與摩則學人不與摩去。」師云：「若不與摩去，
B25n0144_p0545a10║阿誰罪過？」僧謝師答話，師云：「更不與你嘖狀。」問：
B25n0144_p0545a11║「不假提綱，還有提處也無？」師云：「試舉與摩時看。」
B25n0144_p0545a12║僧進曰：「不可道無提處。」師云：「你作摩生？」學人禮
B25n0144_p0545a13║拜。師云：「蝦跳不出斗。」問：「教中有言『欲行大道，莫
B25n0144_p0545a14║視小徑』，未委如何是『大道』？」師云：「行得摩？」僧云：「學
B25n0144_p0545b01║人未會，乞師進向。」師云：「我若與汝進向，蹉卻汝
B25n0144_p0545b02║大道。」問：「古人有言『閻浮有大寶，少見得人希』，如
B25n0144_p0545b03║何是『大』寶？」師云：「見摩？」僧謝師垂慈，師云：「大小。」問：
B25n0144_p0545b04║「古人有言『未有絕塵之行，徒為男子之身』，如何
B25n0144_p0545b05║是『絕塵之行』？」師云：「我若將一法如微塵許與汝
B25n0144_p0545b06║受持，則不得絕。」僧云：「便與摩去，還得也無？」師云：
B25n0144_p0545b07║「汝也莫貪頭。」問：「古人有言『一句了然超百億』，如
B25n0144_p0545b08║何是『超百億』底句？」師云：「不答汝這個話。」僧云：「為
B25n0144_p0545b09║什摩不答？」師云：「適來問什摩？」問：「古人有言『不可
B25n0144_p0545b10║以智知，不可以識識』，此是今時昇降處。未審向
B25n0144_p0545b11║上一路，和尚如何示及於學人？」師云：「不可道智
B25n0144_p0545b12║知識識得。」僧云：「與摩則終不錯舉似於人。」師云：
B25n0144_p0545b13║「你作摩生舉？」學人云：「當不當？」師云：「此是答話，你
B25n0144_p0545b14║作摩生舉？」僧云：「和尚與摩道則得。」師云：「你作摩
B25n0144_p0546a01║生合殺？」師問僧：「你名什摩？」對云：「慧炬。」師便提起
B25n0144_p0546a02║杖云：「還照得這個也無？」對云：「有物則照。」師云：「還
B25n0144_p0546a03║見這個摩？」對云：「適來向和尚道什摩？」師云：「爭奈
B25n0144_p0546a04║這個何？」對云：「和尚是什摩心行？」因古時有一尊
B25n0144_p0546a05║者，在山中住。自看牛次，忽遇賊斫頭，其尊者把
B25n0144_p0546a06║頭覓牛次，見人問：只如無頭人，還得活也無？對
B25n0144_p0546a07║云：無頭人爭得活？其尊者當時拋頭便死。師遂
B25n0144_p0546a08║拈問僧：「尊者無頭，什摩人覓牛？」對云：「那個人。」師
B25n0144_p0546a09║云：「只如那個人，還覓牛也無？」僧（無對）。師代云：「不可
B25n0144_p0546a10║同於死人。」
B25n0144_p0546a11║○報慈和尚嗣長慶，福州住，師諱光雲，泉州莆田
B25n0144_p0546a12║縣人也。於玄沙出家，纔具尸羅，便參祖道，而造
B25n0144_p0546a13║怡山，頓曉真心。後閩主請住報慈，賜紫號慧覺大師
B25n0144_p0546a14║矣。師昇座，謂眾云：「某甲道薄人微，叨奉皇恩請
B25n0144_p0546b01║命，傳持從上祖宗，貴得相承不令斷絕。今日眾
B25n0144_p0546b02║中，還有堪任繼踵底人摩？出來！若是利根底相
B25n0144_p0546b03║投，不煩瞬視。何況更待歷涉脣鋒，方為知有。與
B25n0144_p0546b04║摩道也，未免招他諸方明眼人不肯。」問：「師承超
B25n0144_p0546b05║覺鎖口之訣，如何示人？」師云：「賴我柱杖不在。」學
B25n0144_p0546b06║云：「與摩則深領尊慈。」師云：「待我肯，汝則得。」問：「玄
B25n0144_p0546b07║沙寶印，和尚親傳。未審今日一會，付囑何人？」師
B25n0144_p0546b08║云：「且就是。你還解承置得摩？」問：「不歷諸位，如何
B25n0144_p0546b09║與道相應？」師良久，學人罔措。師云：「雖有此問，何
B25n0144_p0546b10║異於無問？」僧問：「和尚適來拈掇，猶是第二機，如
B25n0144_p0546b11║何是第一機？」師良久，學人罔措。師遂云：「合消得
B25n0144_p0546b12║汝三拜。」學云：「與摩則非但學人，大眾有賴。」師云：
B25n0144_p0546b13║「亦須諱卻。」師入朝，皇帝問：「報慈與聖眾相去近
B25n0144_p0546b14║遠？」對云：「若說近遠，不如親到。」師卻問：「皇帝陛下，
B25n0144_p0547a01║日應萬機，是什摩心？」皇帝云：「什摩處得心來？」師
B25n0144_p0547a02║云：「豈有無心者？」帝云：「那邊事作摩生？」師云：「請向
B25n0144_p0547a03║那邊問。」帝云：「道。」師云：「皇帝要謾眾人，則不可。」問：
B25n0144_p0547a04║「大眾臻湊，請師舉揚。」師云：「更有幾人未聞？」學云：
B25n0144_p0547a05║「與摩則不假上來。」師云：「不假上來，也且從。汝向
B25n0144_p0547a06║什摩處會？」僧云：「若有所在，則辜負和尚。」師云：「只
B25n0144_p0547a07║恐不弁精麤。」師問僧：「纔有是非，紛然失心。祖師
B25n0144_p0547a08║與摩道，還有過也無？」對云：「不可道無。」師云：「過在
B25n0144_p0547a09║於何？」對云：「合與摩道不？」師云：「你只是擔枷判事。」
B25n0144_p0547a10║師代云：「只為自犯嚴條。」僧進云：「如何道得，免得
B25n0144_p0547a11║此過？」師云：「雨順風調，極有所濟。」師問僧：「靈利參
B25n0144_p0547a12║學，與道伴交肩過，便得一生不喜見，為復賓不
B25n0144_p0547a13║喜見主？為復主不喜見賓？」對云：「主不喜見賓。」師
B25n0144_p0547a14║喝之。明朝卻來云：「賓不喜見主。」師又喝。師代云：
B25n0144_p0547b01║「不弁投機，則向賓主分上行。」僧進云：「只如不喜
B25n0144_p0547b02║見底人，合到什摩田地？」師云：「藥山道底，只是拙
B25n0144_p0547b03║鈍。」師問僧曰：「近離什摩處？」對云：「近離蓮花。」師云：
B25n0144_p0547b04║「古人道『不見一相出蓮花』，汝既離蓮花，何煩更
B25n0144_p0547b05║到這裏？」對云：「參禮和尚。」師云：「汝是奴緣未盡，見
B25n0144_p0547b06║婢殷懃。」師代云：「遊山翫水來。」問：「諸餘則不問，請
B25n0144_p0547b07║師盡其機。」師云：「不消汝三拜。對眾道卻。」僧云：「與
B25n0144_p0547b08║摩則深領尊慈。」師云：「若是別處，則拄杖到來。」學
B25n0144_p0547b09║云：「和尚寧不與摩？」師云：「又是不識痛痒。」問：「名言
B25n0144_p0547b10║妙義，教有所詮。不涉三科，請師指示。」師云：「消汝
B25n0144_p0547b11║三拜。」問：「得旨不存時如何？」師云：「若教更進一步，
B25n0144_p0547b12║也是無端。」僧云：「與摩則粥飯隨時去也。」師云：「或
B25n0144_p0547b13║有人借問汝，汝且作摩生向他道？」僧云：「今日多
B25n0144_p0547b14║好雨。」師云：「合喫棒，不合喫棒？」學人禮拜。問：「機緣
B25n0144_p0548a01║不到處，由是成瑕翳。未委和尚如何？」師云：「若問
B25n0144_p0548a02║我，我則粥飯僧。」學云：「忽遇人問，作摩生向伊道？」
B25n0144_p0548a03║師云：「遇寒則說寒，遇熱則說熱。」又時上堂云：「四
B25n0144_p0548a04║方來者，從頭勘過，勿去處底，竹片痛決。直是道
B25n0144_p0548a05║得十成，亦須痛決過。」學人便問：「既是道得十成，
B25n0144_p0548a06║和尚為什摩亦擗脊打他？」師云：「不見道『一句合
B25n0144_p0548a07║頭語，萬劫繫驢橛』？」進云：「與摩則學人更進一步。」
B25n0144_p0548a08║師云：「若更進一步，亦是亂走人。」學云：「在和尚與
B25n0144_p0548a09║摩道則得。」師云：「若如是，竹片猶是到來。」又時上
B25n0144_p0548a10║堂云：「古人教向未啟口已前會取。今日報慈同
B25n0144_p0548a11║於古人，為復不同於古人？有明眼漢，出來斷看。
B25n0144_p0548a12║還有人斷得摩？若斷不得，公當作你便解放
B25n0144_p0548a13║光，亦無用處。雖然如此，我亦未免少分腥羶在。」
B25n0144_p0548a14║學人便問：「不嘖上來，宗風如何舉？」師良久，僧云：
B25n0144_p0548b01║「久處沉痾，全因王膳。」師云：「待我肯則得。」問：「如何
B25n0144_p0548b02║是和尚廣化？」師云：「非但一人，更有來者，我亦向
B25n0144_p0548b03║他道。」學云：「忽有大闡提人來，又作摩生？」師云：「▆
B25n0144_p0548b04║個還問人摩？」僧云：「故問又作摩生？」師云：「但▆▆
B25n0144_p0548b05║來。」僧云：「則今現來。」師便喝出。師問僧：「盡▆▆▆
B25n0144_p0548b06║不塞人口，作摩生道則塞卻人口？」對云：「▆▆▆
B25n0144_p0548b07║好喧。」師云：「扶提不扶提？」對云：「未卻扶提。」師▆：「▆
B25n0144_p0548b08║語不付前言。」師代云：「和尚喫茶也未？」有僧辭，師
B25n0144_p0548b09║問：「腳根未跨門限，四目相睹，一生便休去。更招
B25n0144_p0548b10║人撿點，為復不招人撿點？汝若道得，我則提囊
B25n0144_p0548b11║煎茶送汝。」（無對）。師以杖趁出法堂云：「這虛生浪死
B25n0144_p0548b12║漢！」別僧代云：「亦招人撿點。」師云：「過在什摩處？」對
B25n0144_p0548b13║云：「一翳又作摩生？」師肯之。師又問僧：「見處出一
B25n0144_p0548b14║切人見，還有過也無？」對云：「官不容針。」師云：「不放
B25n0144_p0549a01║過，過在什摩處？」對云：「還與摩也無？」師云：「汝與摩
B25n0144_p0549a02║道，還解齊得見處，出一切人見也未？」（無對）。師云：「大
B25n0144_p0549a03║凡行腳人，到處且子細好。」以杖趁出法堂。別僧
B25n0144_p0549a04║代第二機云：「猶是今時置得。」師上堂，眾已集，云：
B25n0144_p0549a05║「靈藥不假多。」僧便出來：「唹唹！」師云：「我則肯你，別
B25n0144_p0549a06║有人不肯。」僧云：「只如不肯底人，活業在什摩處？」
B25n0144_p0549a07║師云：「喫茶喫飯。」僧云：「只如與摩人，還撿點人也
B25n0144_p0549a08║無？」師云：「若是與摩人，始解見你病痛。」其僧不肯，
B25n0144_p0549a09║師云：「汝雖然如此，我道理在。」師舉佛日見夾山
B25n0144_p0549a10║因緣云：「古人道『自己尚似怨家，豈況從人？』得與
B25n0144_p0549a11║摩判斷，堪與人為眼，為復不堪與人為眼？」對云：
B25n0144_p0549a12║「雖然如此，猶較些子。」師云：「自己尚似怨家，為什
B25n0144_p0549a13║摩道較些子？」對云：「唯有這個見解。」師云：「只如撿
B25n0144_p0549a14║點底人眼作摩生？」對云：「遇茶則喫茶。」師云：「此人
B25n0144_p0549b01║還撿點人也無？」對云：「傳來則不可。」師云：「未傳時
B25n0144_p0549b02║作摩生？」（無對）。師代云：「喫茶喫飯。」問：「教中有言『文殊
B25n0144_p0549b03║讚維摩』，維摩還得究竟也無？」師云：「未也，猶是教
B25n0144_p0549b04║盡處。」僧云：「究竟作摩生？」師云：「喫茶喫飯。」僧云：「文
B25n0144_p0549b05║殊與維摩，還得究竟也無？」師云：「自少出家，粗識
B25n0144_p0549b06║好惡。」師問僧：「喫飯也未？」對云：「喫飯了也。」師云：「賓
B25n0144_p0549b07║主二家，阿那個眼目最長？」對云：「請師鑒。」師云：「方
B25n0144_p0549b08║木逗於圓孔。」師又問別僧：「這個祇對作摩生？」對
B25n0144_p0549b09║云：「這個不合與摩祇對。」師云：「闍梨作摩生？」對云：
B25n0144_p0549b10║「據某甲所見，兩個總是瞎漢。」師云：「只如判斷底
B25n0144_p0549b11║人，還有眼也無？」對云：「若無眼，爭解與摩判斷？」師
B25n0144_p0549b12║云：「作摩生是此人眼？」對云：「還怪得某甲摩？」師不
B25n0144_p0549b13║肯。師代云：「適來與摩判斷，還成瞎漢得摩？」因僧
B25n0144_p0549b14║辭次，師問僧：「你到浙中，浙中道伴借問，語附機
B25n0144_p0550a01║而不顧，舌頭玄而不參，且作摩生與報慈知音，
B25n0144_p0550a02║是汝若為對他？」對云：「終不敢辜負和尚。」師云：「看
B25n0144_p0550a03║汝。平生未脫籠在。」師代云：「和尚上堂，則隨和尚
B25n0144_p0550a04║上堂。」僧云：「還有知音分也無？」師云：「平生被人請
B25n0144_p0550a05║益，口似楄檐。」師問僧：「離什摩處？」對云：「離蓮花。」「在
B25n0144_p0550a06║蓮花多少時？」對云：「半月來日。」師云：「古人道『靈利
B25n0144_p0550a07║參學，與道伴交肩過，便得不喜見』，汝既在蓮花
B25n0144_p0550a08║半月來日，親得見處作摩生？」對云：「專甲雖在彼
B25n0144_p0550a09║中，只是喫粥喫飯。」師云：「好五六百人聚頭，喫粥
B25n0144_p0550a10║喫飯，為復見處一般，見處別？」對云：「大家擔柴則
B25n0144_p0550a11║擔柴，大家擣米則擣米。」師云：「既然如此，何用行
B25n0144_p0550a12║腳？」對云：「天長地闊，有什摩障礙？」師云：「不道你無
B25n0144_p0550a13║道理，也須純熟始得。」同文節道場，三更時，僧俗
B25n0144_p0550a14║俱集於應聖殿前。皇帝問師：「作摩生是納僧本
B25n0144_p0550b01║分事？」對云：「若問本分事，終不別道。」皇帝又問：「還
B25n0144_p0550b02║見不？」師云：「是甚摩？」帝再問：「還見不？」對云：「不可更
B25n0144_p0550b03║見。」皇帝別問：「如何是一切眾生本來心？」師云：「不
B25n0144_p0550b04║離當位。」帝云：「其中事如何？」對云：「即心是佛。」皇帝
B25n0144_p0550b05║便禮拜。皇帝又別問：「作摩生是諸大師道不得
B25n0144_p0550b06║底事？」對云：「臣到這裏，緘口則有分。」別日又於大
B25n0144_p0550b07║安殿上，集百寮昇殿，及兩街僧錄，名公大師。皇
B25n0144_p0550b08║帝問：「諸佛還有師也無？」對云：「佛佛相傳，作摩無
B25n0144_p0550b09║師？」皇帝云：「如何是諸佛師？」云：「不過於此。」皇帝云：
B25n0144_p0550b10║「大師佛法，亦無窮無盡。」對云：「湛湛亡言，法海之
B25n0144_p0550b11║波瀾浩瀚，有何窮盡？」皇帝遂禮拜。皇帝又問：「佛
B25n0144_p0550b12║何不現？」對云：「佛身充滿於法界，普現一切群生
B25n0144_p0550b13║前，未嘗不現。」時有兩街首座，對御問師：「本自圓
B25n0144_p0550b14║成，凝然湛寂。和尚對聖人，說個甚摩事？」師云：「汝
B25n0144_p0551a01║更聽看。」首座云：「那邊事作摩生？」師云：「向那邊來
B25n0144_p0551a02║商量。」因師說文殊院是報慈主山，僧拈問：「和尚
B25n0144_p0551a03║尋常道『祖佛向這裏出頭不得』，為什摩卻以文
B25n0144_p0551a04║殊為主？」師云：「為他善能按劍。且留與後來。」僧云：
B25n0144_p0551a05║「未委按劍時，還存也無？」師云：「拽出著。」問：「古人道
B25n0144_p0551a06║『因師故邪』，為什摩宗承達摩？」師云：「若見達摩師，
B25n0144_p0551a07║向什摩處出頭？」因舉《花嚴經》：「普眼菩薩，入三千
B25n0144_p0551a08║三昧門，覓普賢菩薩不見。」僧便問：「既是定觀，為
B25n0144_p0551a09║什摩不見？」師云：「只為妄想追求，未曉全真。」僧云：
B25n0144_p0551a10║「只如退一步，還得見也無？」師云：「若於進前退後，
B25n0144_p0551a11║則對面千里。」僧云：「既然如此，為甚摩舉一念想，
B25n0144_p0551a12║得見普賢？」師云：「不聞道『繁興大用，起必全真』？」因
B25n0144_p0551a13║師看經次，僧便問：「古人道『佛教祖教，如似怨家』，
B25n0144_p0551a14║和尚為什摩卻看經？」師云：「見若不見，觸事何妨？」
B25n0144_p0551b01║「與摩則超毗盧去也。」師云：「亦是傍助插觜。」僧云：
B25n0144_p0551b02║「何妨之義，憑何致得？」師云：「為你與摩。」因僧辭，師
B25n0144_p0551b03║問：「六根無用底人，還有行持佛法也無？」對云：「有。」
B25n0144_p0551b04║師云：「既是六根無用，於佛法中，作摩生行持？」其
B25n0144_p0551b05║僧叉手進前退後，師便喝出，云：「將為是作家，若
B25n0144_p0551b06║與摩見知，更須行腳遇人去好。」別僧代良久，師
B25n0144_p0551b07║肯之。
B25n0144_p0551b08║○龍潭和尚嗣保福，在舒州，師號如新。福州福唐
B25n0144_p0551b09║縣人也。姓林，依靈握院出家。纔具尸羅，志慕祖
B25n0144_p0551b10║筵，而登保福之門，密契傳心之旨。數年盤泊後，
B25n0144_p0551b11║因一日辭保福，出閩，保福云：「汝出嶺去，幾時卻
B25n0144_p0551b12║來？」師云：「待世界平寧，則歸省覲。」福云：「與摩則與
B25n0144_p0551b13║汝個護身符子。」師云：「雖然如此，慮恐有人不肯。」
B25n0144_p0551b14║保福深器之。自爾遍遊淮海，檀信傾瞻，俯徇人
B25n0144_p0552a01║天，匡于禪剎矣。師有時上堂，良久乃云：「禮煩則
B25n0144_p0552a02║亂。」問：「如何是迦葉親聞底事？」師云：「汝若領得，我
B25n0144_p0552a03║則不怪。」學云：「與摩則不煩於師去也。」師云：「又須
B25n0144_p0552a04║著棒，爭得不煩？」問：「省要處，乞師指示。」師云：「不得
B25n0144_p0552a05║說，也聽他。」問：「古人道『撗說豎說，猶未知有向上
B25n0144_p0552a06║一關關捩子』，如何是向上一關捩子？」師云：「賴遇孃
B25n0144_p0552a07║生臂短。」僧問：「如何是祖師意？」師云：「要道有何難？」
B25n0144_p0552a08║僧云：「便請師道。」師云：「將謂靈利，又卻不先陀。」師
B25n0144_p0552a09║問僧：「古人借君臣父子，汝還信也無？」對云：「今日
B25n0144_p0552a10║勞倦，勿心情。」師云：「待明朝，還祇對也無？」對云：「入
B25n0144_p0552a11║藂林久矣。」師癸巳之冬，甲午之春，丁卯之月二
B25n0144_p0552a12║十一日，示誨遺誡諸徒，則以子時便當順寂。住
B25n0144_p0552a13║世四十一年，為僧二十五夏。
B25n0144_p0552a14║○福先招慶和尚嗣保福，在泉州。師諱省澄，泉州
B25n0144_p0552b01║仙遊縣人也。俗姓阮氏，於彼龍花寺菩提院出
B25n0144_p0552b02║家，依年具戒。先窮律部，精講上生。酬因雖超於
B25n0144_p0552b03║淨方，達理寧固於廣岸，因而謂云：「我聞禪宗最
B25n0144_p0552b04║上，何必局然而失大理？」遂乃擁毳參尋，初見鼓
B25n0144_p0552b05║山、長慶、安國，未湊機緣；以登保福之門，頓息他
B25n0144_p0552b06║遊之路。後因一日，保福忽然入殿，見佛乃舉手，
B25n0144_p0552b07║師便問：「佛舉手意作摩生？」保福舉手而便摑，保
B25n0144_p0552b08║福卻問師：「汝道我意作摩生？」師云：「和尚也是撗
B25n0144_p0552b09║身。」保福云：「這一橛我自插取。」于時師云：「和尚非
B25n0144_p0552b10║唯是撗身。」福深奇之。尋遊吳楚，遍歷水雲，卻旋
B25n0144_p0552b11║招慶之筵，堅祕龍溪之旨。後以郡使欽仰，請轉
B25n0144_p0552b12║法輪，敬奏紫衣，師號淨修禪師矣。師初開堂日，
B25n0144_p0552b13║昇座，頃間云：「大眾向後到別處遇道伴，作摩生
B25n0144_p0552b14║舉似他？若有舉得，試對眾舉看。若舉得，免辜負
B25n0144_p0553a01║上祖，亦免埋沒後來。古人道『通心君子，文外相
B25n0144_p0553a02║見』，還有這個摩？況是曹溪門下子孫，合作摩生
B25n0144_p0553a03║理論？合作摩生提唱？若欲問，向宗乘中置問來。」
B25n0144_p0553a04║時有人始云：「諮和尚。」師云：「白雲千里萬里。」學云：
B25n0144_p0553a05║「承和尚有言『向宗乘中置問來』，請和尚答。」師云：
B25n0144_p0553a06║「與摩也可在。」問：「昔日覺城東際，象王迴旋，今日
B25n0144_p0553a07║閩嶺南方，如何提接？」師云：「會摩？」僧云：「與摩則一
B25n0144_p0553a08║機啟處，四句難追。未委從上宗乘，成得什摩邊
B25n0144_p0553a09║事？」師云：「退後禮拜，隨眾上下。」問：「昔日靈山會，匿
B25n0144_p0553a10║王請佛；今日招慶，太尉迎師。人天交接於坐隅，
B25n0144_p0553a11║至理願垂於開演。」師云：「莫屈著者問摩？」僧云：「與
B25n0144_p0553a12║摩則慈舟已駕，苦海何憂？」師云：「不敢。」問：「昔日梵
B25n0144_p0553a13║王請佛，蓋為奉法之心，今日太尉臨筵，如何拯
B25n0144_p0553a14║濟？」師云：「不是不拯濟，還肯也無？」學云：「既然如此，
B25n0144_p0553b01║今日一會，當為何人？」師云：「不為老兄。」僧云：「為什
B25n0144_p0553b02║摩人？」師云：「卻為老兄。」問：「九年少室，五葉花開；十
B25n0144_p0553b03║載白蓮，今日如何垂示？」師云：「遇人作摩生舉？」僧
B25n0144_p0553b04║云：「與摩則法雨滂沱，群生有賴去也。」師云：「別時
B25n0144_p0553b05║與摩道則得。」師上堂云：「某甲東道西道也得，只
B25n0144_p0553b06║是於人無利益。只如達摩大師，梁普通八年到
B25n0144_p0553b07║此土來，向少林寺裏冷坐地，時人喚作壁觀婆
B25n0144_p0553b08║羅門，直得九年方始得一人繼續。只如他是觀
B25n0144_p0553b09║音聖人，豈無智辯？可不解說法摩？只如當時分
B25n0144_p0553b10║付二祖，是個甚摩意旨？二祖於達摩邊承領得
B25n0144_p0553b11║個什摩事？還有人舉得摩？若有人舉得，出來舉
B25n0144_p0553b12║看；若無人舉得，大眾側聆，待某甲為眾舉當時
B25n0144_p0553b13║事。」于時眾立顒然，師云：「久立珍重。」問：「名言妙句，
B25n0144_p0553b14║盡是教中之言，真實諦源，請師指示。」師云：「喫茶
B25n0144_p0554a01║去。」僧云：「與摩則慧日乾坤朗，有昧悉皆明。」師云：
B25n0144_p0554a02║「向後也須更遇作家。」問：「承和尚舉古云『師坐真
B25n0144_p0554a03║金地，常說真實義。迴光而照我，令入三摩地』，
B25n0144_p0554a04║如何是真實義？」師云：「覽老兄此一問。」云：「與摩則
B25n0144_p0554a05║不異於當時也。」師云：「說同說異，天與地猶是相近。」
B25n0144_p0554a06║師上堂，臨下堂時云：「有人問話者出來。」其時無
B25n0144_p0554a07║人問，良久之間，師云：「霜重方知松柏操，事難始
B25n0144_p0554a08║見丈夫心。珍重。」師上堂云：「真實離言說，文字別
B25n0144_p0554a09║時行。諸上座在教不在教？」又上堂云：「本自圓成，不勞
B25n0144_p0554a10║機杼。諸上座出手不出手？」又上堂云：「古人道『擬
B25n0144_p0554a11║心則差』，招慶道『擬心為什摩卻成差？』」時有人出
B25n0144_p0554a12║來，叉手而立。師肯之。又上堂示眾了，餉時卻言：
B25n0144_p0554a13║「諸上座看後莫看前，珍重。」問：「南泉道『三世諸佛
B25n0144_p0554a14║不知有，狸奴白牯卻知有』，只如三世諸佛，為什
B25n0144_p0554b01║摩不知有？」師云：「只為慈悲利物。」僧云：「狸奴白牯
B25n0144_p0554b02║為什摩卻知有？」師云：「唯思水草，別也無求。」僧云：
B25n0144_p0554b03║「未審南泉還知有也無？」師云：「知幻則離。」問：「纔施
B25n0144_p0554b04║三寸，盡落途中；不落途中，請師指示。」師云：「適來
B25n0144_p0554b05║豈不是擣米歸？」「與摩則不虛申此問也。」師云：「今
B25n0144_p0554b06║日是真正。」問：「不嘖非次，如何是和尚家風？」師云：
B25n0144_p0554b07║「一瓶兼一缽，到處是生涯。」僧云：「與摩則後學之
B25n0144_p0554b08║流皆承覆廕。」師云：「隨眾上下。」又上堂于時云：「大
B25n0144_p0554b09║家識取混崙，莫識取劈破。笁土大仙心，東西密
B25n0144_p0554b10║相付。是混崙？是劈破？」時有人便問：「承師有言『大
B25n0144_p0554b11║家識取混崙，莫識取劈破』，問：如何是混崙？」師良
B25n0144_p0554b12║久。問：「如何是劈破底？」師云：「只這個是。」僧問：「古人
B25n0144_p0554b13║道『服像雖殊，妙機不二』，如何是不二底妙機？」師
B25n0144_p0554b14║云：「你試分看。」僧云：「已蒙師指，如何保任？」師云：「適
B25n0144_p0555a01║來作摩生會？」僧云：「是什摩？」師云：「若與摩則著衣
B25n0144_p0555a02║喫飯。」問：「盡令提綱，未免受人撿點。到別處有人
B25n0144_p0555a03║相借訪，如何知音？」師云：「茶飯延時。」僧云：「與摩則
B25n0144_p0555a04║拈掇無功去也。」師云：「府庭過歲，春間卻來。」問：「如
B25n0144_p0555a05║何是佛法大意？」師云：「擾擾匆匆，晨雞暮鍾。」問：「從
B25n0144_p0555a06║上宗承，如何舉唱？」師云：「無老兄掃地又爭得？」問：
B25n0144_p0555a07║「全身振視，為什摩道猶執瓦礫？」師云：「你還有眼
B25n0144_p0555a08║不？」僧云：「若不與摩問，爭委得當時事？」師云：「汝道
B25n0144_p0555a09║思和尚見知作摩生？」僧進前叉手，師云：「莫辜負
B25n0144_p0555a10║思和尚。」僧云：「思和尚寧不與摩？」師云：「眾眼難謾。」
B25n0144_p0555a11║問：「溫伯夫子相見則且置，和尚作摩生相見？」師
B25n0144_p0555a12║云：「嗄。」僧云：「若不是學人，招得和尚怪笑。」師云：「汝
B25n0144_p0555a13║適來問什摩？」學人禮拜，師云：「蝦跳不出斗，是汝
B25n0144_p0555a14║不會。」師有頌曰：「佛日沖天閑霧開，覺城東際象
B25n0144_p0555b01║王迴。善財五眾承當得，鶖子雖逢似不來。」問：「巧
B25n0144_p0555b02║妙之說，又涉三寸，不嘖上來，若為指示。」師云：「我
B25n0144_p0555b03║不責你上來。」僧云：「深領尊慈，師意如何？」師云：「我
B25n0144_p0555b04║則且置，汝適來作摩生？」學人禮拜，師云：「我適
B25n0144_p0555b05║來龍頭蛇尾，是汝不知。」師有頌曰：「大士梁天請
B25n0144_p0555b06║講開，始登蓮座躡梯迴。皇情未曉志公說，大士
B25n0144_p0555b07║金剛已講來。」問：「普賢心洞曉，何不獲圓通？」師云：
B25n0144_p0555b08║「因地修心聞力大，初心爭可得圓通？」僧云：「與摩
B25n0144_p0555b09║則格高難湊泊，門普易相應。」師有時頌曰：「吳阪
B25n0144_p0555b10║當年塔未開，宋雲蔥嶺見師迴。手攜隻履分明
B25n0144_p0555b11║個，後代如何密廌來？」問：「未審和尚法嗣何人？」師
B25n0144_p0555b12║云：「漳水深沉，寧窮浪底？」云：「與摩則龍溪一派，晉
B25n0144_p0555b13║水分流。」師云：「甘言道薄，何置飾詞？」問：「如何是古
B25n0144_p0555b14║佛？」師云：「無金色。」僧又問：「如何是今佛？」師云：「帶笑
B25n0144_p0556a01║容。」僧云：「未審古佛與今佛還分也無？」師云：「向汝
B25n0144_p0556a02║道『無金色，帶笑容』。」僧云：「說古說今，因學人置得，
B25n0144_p0556a03║和尚如何？」師云：「陽和布令，萬物唯新。」府主太尉
B25n0144_p0556a04║問：「僧眾已蒙師指示，弟子進步，乞和尚垂慈悲。」
B25n0144_p0556a05║師云：「太尉既進步，招慶不可不祇接。」「弟子常籠
B25n0144_p0556a06║日久，軍府事多不會，乞師方便。」師云：「太尉適來
B25n0144_p0556a07║道進步，招慶道不可不祇接，太尉還會摩？」太尉
B25n0144_p0556a08║設禮而退。問：「如何是般若？」師云：「是什摩？」僧云：「與
B25n0144_p0556a09║摩則因師委得去也。」師云：「委得底事作摩生？」學
B25n0144_p0556a10║云：「遇茶喫茶。」師云：「太深也。」
B25n0144_p0556a11║○山谷和尚嗣保福，在舒州三祖塔住。師諱行崇，福
B25n0144_p0556a12║州長溪縣人也。俗姓鄭氏，於彼慈雲出家具戒。
B25n0144_p0556a13║至於經論，無不博通。律部精嚴，長講百法。久在
B25n0144_p0556a14║浙江，後聞保福匡徒化盛，乃擁毳摳衣，密傳心
B25n0144_p0556b01║印。漳州太尉欽仰道風，請匡禪菀，敬奏紫衣，敷
B25n0144_p0556b02║揚佛事。尋離漳浦，遠屆皇都，疊捧天恩，賜于山谷
B25n0144_p0556b03║矣。師初開堂時，僧問：「不責非次，乞師全示。」云：「若
B25n0144_p0556b04║教全示，更是阿誰？」又時上堂云：「雖不在，未常不
B25n0144_p0556b05║為。諸兄弟！若委報恩常為人處，許汝出意想知
B25n0144_p0556b06║解五陰身田。若不委得，猶待報恩開者兩片皮，
B25n0144_p0556b07║方是為人，保汝未解出得意想知解。所以古人
B25n0144_p0556b08║喚作鬼家之活計，蝦蟆衣下客。汝欲得速疾相
B25n0144_p0556b09║應，只如今立地便驗取識取，有什摩罪過？不然，
B25n0144_p0556b10║根思遲迴，且須以日及夜，究竟將去。忽然一日
B25n0144_p0556b11║覷見，更莫以少為足，更解研窮究竟，乃至屠坊
B25n0144_p0556b12║酒肆，若觸若淨，若好若惡。以汝所見事，覷盡教
B25n0144_p0556b13║是，此境界入如入律。若更見一法，如絲髮許，不
B25n0144_p0556b14║是此個事。我說為無明翳障，直須不見有一法
B25n0144_p0557a01║是別底法，方得圓備。到這裏，更能翻擲自由，開
B25n0144_p0557a02║合不成痕縫。如水入水，如火入火，如風入風，如空
B25n0144_p0557a03║入空。若能如是，直下提一口劍，刺斷天下人疑
B25n0144_p0557a04║網，一如不作相似。所以，古人道『繁興大用，起必
B25n0144_p0557a05║全真』，若有一個漢到與摩境界，誰敢向汝面前，
B25n0144_p0557a06║說是說非？何以故？此人是個漢，超諸限量，透出
B25n0144_p0557a07║因果。一切處管束此人不得。兄弟若能如是，則
B25n0144_p0557a08║不可。未得如此，直須好與，莫取次發言吐氣，沉
B25n0144_p0557a09║墜卻汝無量劫。莫到與摩時，便道報恩不道。珍
B25n0144_p0557a10║重。」問：「不涉公私，如何言論？」云：「喫茶去。」問：「丹霞燒
B25n0144_p0557a11║木佛，意作摩生？」云：「時寒燒向火。」「翠微遞羅漢意
B25n0144_p0557a12║作摩生？」云：「別是一家春。」問：「如何是佛法大意？」云：「碓
B25n0144_p0557a13║搗磨磨。」問：「曹溪一路，請師舉揚。」云：「莫屈著曹溪
B25n0144_p0557b01║摩。」「與摩則群生有賴？」云：「汝也是老鼠喫鹽。」
B25n0144_p0557b02║祖堂集卷第十三