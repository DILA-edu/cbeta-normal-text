B25n0144_p0578a01║祖堂集卷第十五（江西下卷第二曹溪第三代法孫）
B25n0144_p0578a02║○西堂和尚嗣馬祖，在虔州。師諱智藏。有一秀才
B25n0144_p0578a03║問曰：「有天堂地獄不？」師云：「有。」又問曰：「有佛法僧
B25n0144_p0578a04║寶不？」師云：「有。」秀才云：「但問處盡言『有』，和尚與摩
B25n0144_p0578a05║道，莫是錯不？」師云：「秀才曾見什摩老宿？」秀才云：
B25n0144_p0578a06║「曾見俓山和尚。」師云：「俓山向秀才作摩生說？」云：
B25n0144_p0578a07║「說一切總無。」師云：「秀才唯獨一身，還別有眷屬
B25n0144_p0578a08║不？」對曰：「某甲有山妻，兼有兩箇血屬。」師云：「俓山
B25n0144_p0578a09║和尚還有妻不？」對曰：「他俓山和尚真素道人，純
B25n0144_p0578a10║一無雜。」師呵云：「俓山和尚內外嚴護，理行相稱，
B25n0144_p0578a11║道『一切悉無』即得。公具足三界，凡夫抱妻養兒，
B25n0144_p0578a12║何種不作？是地獄柤滓，因什摩道『一切悉無』？若
B25n0144_p0578a13║似俓山聽公道無。」秀才禮而懺謝焉。馬祖遣師
B25n0144_p0578a14║送書到國師處，在路逢見天使。天使遂留齋次，
B25n0144_p0578b01║因驢啼，天使喚頭陀。師乃舉頭，天使便指驢示
B25n0144_p0578b02║師，師卻指天使，天使（無對）。又到國師處，國師問：「汝
B25n0144_p0578b03║師說什摩法？」師從東邊過西邊立。國師云：「只者
B25n0144_p0578b04║個，為當別更有不？」師又過東邊立。國師云：「這個
B25n0144_p0578b05║是馬師底，仁者作摩生？」師云：「早個呈似和尚了
B25n0144_p0578b06║也。」師曾燒一僧，有一日現身覓命，師云：「汝還死
B25n0144_p0578b07║也無？」對云：「死也。」師云：「汝既死，覓命者誰？」其僧遂
B25n0144_p0578b08║不見。自外未睹行錄，不知終始。敕諡宣教禪師
B25n0144_p0578b09║元和正真之塔。
B25n0144_p0578b10║○鵝湖和尚嗣馬大師，在信州。師諱大義，衢州須
B25n0144_p0578b11║江縣人也。姓徐，依年具戒。禪律俱通，禮大寂於
B25n0144_p0578b12║江西，一扣祕蹟，廓然玄悟，契心于洪州。應緣次
B25n0144_p0578b13║上都，孝文皇帝詔入內，諮請問道。德宗朝麟德
B25n0144_p0578b14║殿，大筵論義。有人問：「心有也，曠劫而滯凡夫。心
B25n0144_p0579a01║無也，剎那而登妙覺。」師答曰：「此乃梁武帝言。然
B25n0144_p0579a02║心有者，是滯有，有既有矣，安可解脫？心無也，何
B25n0144_p0579a03║人而登妙覺？」師以群英十號，等有為已迷者，終
B25n0144_p0579a04║不復悟。等無為已悟者，終不卻迷。於是群英執伏，
B25n0144_p0579a05║僉曰玄無以比。師問諸碩德曰：「行止偃息，畢竟以
B25n0144_p0579a06║何為道？」有人云：「知者是道。」師云：「不可以識識，不
B25n0144_p0579a07║可以智知。安得知者是道乎？」有人云：「無分別是
B25n0144_p0579a08║道。」師云：「善能分別諸法相，於第一義而不動。安
B25n0144_p0579a09║得無分別是道乎？」有人云：「四禪八定是道。」師云：
B25n0144_p0579a10║「佛身無為，不墮眾數，安得四禪八定是道耶？大
B25n0144_p0579a11║師之旨，一切法是，一切法非，於無性無像，而有
B25n0144_p0579a12║得有喪，豈可以一方定趣決為道耶？所以不定
B25n0144_p0579a13║之辯，遣不定之執，趣無方之道矣。」師頌曰：
B25n0144_p0579a14║「直下識玄旨，羅紋結角是。不識玄旨人，徒勞逐所示。」
B25n0144_p0579b01║「䲺䲺鳥，守空池，魚從腳下過，䲺䲺總不知。」有經
B25n0144_p0579b02║論供奉大德，對順宗皇帝前問：「如何是四諦？」師
B25n0144_p0579b03║指聖人云：「當今是一諦，三諦何在？」大德（無對）。供奉
B25n0144_p0579b04║又問：「欲界無禪，禪居色界。此土憑何立禪？」師答
B25n0144_p0579b05║曰：「法師只知有欲界無禪，不知有禪界無欲。」供
B25n0144_p0579b06║奉云：「禪界無欲，如何是禪？」師以手空中點一下，
B25n0144_p0579b07║供奉（無對）。皇帝云：「只這一點，法師尚勿奈何。」師元
B25n0144_p0579b08║和十三年戊戌歲，正月二日遷化，報齡七十四，
B25n0144_p0579b09║敕諡慧覺大師見性之塔，國相韋厚制碑文。
B25n0144_p0579b10║○伏牛和尚嗣馬大師，在北京。師諱自在，未睹實
B25n0144_p0579b11║錄，莫究化緣終始。師放少師行腳時，頌曰：
B25n0144_p0579b12║「放汝南行入大津，碧潭深處養金鱗。等閑莫與凡魚伴，
B25n0144_p0579b13║直透龍門便出身。」小師答曰：「魚龍未變志常存，
B25n0144_p0579b14║變了還教海氣渾。兩眼不曾窺小水，一心專擬透龍門。
B25n0144_p0580a01║千迴下網終難繫，萬度垂鉤誓不吞。待我一朝鱗甲備，
B25n0144_p0580a02║解將雲雨灑乾坤。」小師便是第二伏牛也。師有三
B25n0144_p0580a03║個《不歸頌》曰：「割愛辭親異俗迷，如雲似鶴更高飛。
B25n0144_p0580a04║五湖四海隨緣去，到處為家一不歸。」「苦節勞形守法威，
B25n0144_p0580a05║幸逢知識決玄微。慧燈初照昏衢朗，唯報自親二不歸。」
B25n0144_p0580a06║「峭壁幽嵒往復希，片雲孤月每相依。經行宴坐閑無事，
B25n0144_p0580a07║樂道逍遙三不歸。」
B25n0144_p0580a08║○盤山和尚嗣馬大師，在北京。師諱寶積，未詳姓
B25n0144_p0580a09║氏。師有時示眾云：「心若無事，萬法不生。境絕玄
B25n0144_p0580a10║機，纖塵何立？道本無體，因道而得名。道本無名，
B25n0144_p0580a11║因名而得號。若言即心即佛，今時未入玄微；若
B25n0144_p0580a12║言非心非佛，猶是指蹤之極則。向上一路，千聖不
B25n0144_p0580a13║傳。學者勞形，如猿捉影。大道無中，復誰前後？長
B25n0144_p0580a14║空絕際，何用量之？空既如斯，道豈言哉？心月孤
B25n0144_p0580b01║圓，光吞萬像。光非照境，境亦非存。光境俱亡，復
B25n0144_p0580b02║是何物？禪德譬如擲劍揮空，莫論及之不及，斯
B25n0144_p0580b03║乃空輪無跡。劍刃非虧，若能如是，心心無知，全
B25n0144_p0580b04║心即佛，全佛即人。人佛無異，始為道矣。禪德可
B25n0144_p0580b05║學中道，似地擎山，不知山之高峻；如石含玉，不
B25n0144_p0580b06║知玉之無瑕。若能如是，是名出家。故導師云：『法
B25n0144_p0580b07║本無相礙，三際亦復然。無為無事人，猶是金鎖
B25n0144_p0580b08║難。』所以古人道：『靈源獨耀，道本無生。大智非明，
B25n0144_p0580b09║真空絕跡。真如凡聖，皆是夢言。佛及涅槃，並為
B25n0144_p0580b10║增語，禪德切須自看，無人替代。三界無法，何處
B25n0144_p0580b11║求心？四大本空，佛依何住？旋機不動，寂爾無根，
B25n0144_p0580b12║覿面相呈，更無餘事。』珍重。」強大師拈問福先：「向
B25n0144_p0580b13║上一路古人宗，學者徒勞捉影功。若道不傳早
B25n0144_p0580b14║傳了，不傳之路請師通。」福先答曰：「盤岫高提向
B25n0144_p0581a01║上宗，興來諸聖舌無功。吾師既問不傳事，問當
B25n0144_p0581a02║何愁不為通？」問：「牛頭未見四祖時如何？」師云：「有
B25n0144_p0581a03║量之事，龍鬼可尋。」進曰：「見四祖後如何？」師云：「脫
B25n0144_p0581a04║量之機，龍鬼難尋。」進曰：「見後，為什摩百鳥不來？」
B25n0144_p0581a05║師答曰：「絲在能歌舞，線斷一時休。」師臨遷化時，
B25n0144_p0581a06║謂眾云：「還有人邈得吾真摩？若有人邈得吾真，
B25n0144_p0581a07║呈似老僧看。」眾皆將寫真呈似和尚，師盡打。時
B25n0144_p0581a08║有一少師普化，出來云：「某甲邈得師真。」師云：「呈
B25n0144_p0581a09║似老僧看。」普化倒行而出。師云：「我不可著汝這
B25n0144_p0581a10║般底，向後去別處打風顛去也。」師平生住持軌
B25n0144_p0581a11║範，嚴整異常，海內聞名。敕諡凝寂大師真際之塔。
B25n0144_p0581a12║○麻谷和尚嗣馬大師，在蒲州。師諱寶徹，未詳姓
B25n0144_p0581a13║氏。師與丹霞遊山，見水中魚，師以手指丹霞，丹
B25n0144_p0581a14║霞云：「天然。」師至明日卻問：「昨日意作摩生？」丹霞
B25n0144_p0581b01║便作臥勢。師曰：「蒼天蒼天。」師行腳時，到三角。三
B25n0144_p0581b02║角和尚上堂云：「此事眨上眉毛，早已差過也。」師
B25n0144_p0581b03║便問：「承和尚有言『此事眨上眉毛，早已差過』，如
B25n0144_p0581b04║何是此事？」三角云：「差過也。」師便擔倒經來。三角
B25n0144_p0581b05║和尚便打之，問：「十二分教某甲不疑。」師便起去。
B25n0144_p0581b06║問：「如何是佛法大意？」師良久，其僧卻舉似石霜：
B25n0144_p0581b07║「此意如何？」石霜云：「主人慇懃，滯累闍梨，拖泥涉水。」
B25n0144_p0581b08║○鹽官和尚嗣馬大師，在蘇州。師諱齊安，未詳姓
B25n0144_p0581b09║氏。有法空禪師到，問師經中諸義，師答了。師云：
B25n0144_p0581b10║「禪師到來，貧道總未得作主人。」禪師云：「請和尚
B25n0144_p0581b11║作主人。」師云：「日已將晚，且歸本位安置，明日卻
B25n0144_p0581b12║來。」師明朝令沙彌屈法空禪師，禪師應時來。師
B25n0144_p0581b13║呵沙彌云：「這沙彌不了事，教屈法空禪師來，何
B25n0144_p0581b14║故屈得守堂人來？」僧參師，師云：「汝是阿誰？」對曰：
B25n0144_p0582a01║「法忻。」師云：「我不識汝。」問：「如何是本身盧舍那佛？」
B25n0144_p0582a02║師云：「與我將取那個銅瓶來。」僧取瓶來，師云：「卻
B25n0144_p0582a03║送本處安置。」僧便送本處已，再來問：「如何是本
B25n0144_p0582a04║身盧舍那佛？」師云：「古佛也過去久矣。」大中皇帝
B25n0144_p0582a05║潛龍之日，曾禮為師。甚有對答，言論具彰別錄。
B25n0144_p0582a06║敕諡悟空禪師棲真之塔，真塔浩瀚非常，北有
B25n0144_p0582a07║汾州，南有鹽官矣。
B25n0144_p0582a08║○五洩和尚嗣馬祖，在越州。師諱靈嘿，姓宣，常州
B25n0144_p0582a09║人也。師未出家時，入京選官去。到洪州開元寺，
B25n0144_p0582a10║禮拜大師。大師問：「秀才什摩處去？」云：「入京選官
B25n0144_p0582a11║去。」大師云：「秀才太遠在。」對云：「和尚此間還有選
B25n0144_p0582a12║場也無？」大師云：「目前嫌什摩？」秀才云：「還許選官
B25n0144_p0582a13║也無？」大師云：「非但秀才，佛亦不著。」因此欲得投
B25n0144_p0582a14║大師出家。大師云：「與你剃頭即得，若是大事因
B25n0144_p0582b01║緣即不得。」從此攝受，後具戒。有一日，大師領大
B25n0144_p0582b02║眾出西墻下遊行次，忽然野鴨子飛過去。大師
B25n0144_p0582b03║問：「身邊什摩物？」政上座云：「野鴨子。」大師云：「什摩
B25n0144_p0582b04║處去？」對云：「飛過去。」大師把政上座耳拽，上座作
B25n0144_p0582b05║忍痛聲，大師云：「猶在這裏，何曾飛過？」政上座豁
B25n0144_p0582b06║然大悟。因此師無好氣，便向大師說：「某甲拋卻
B25n0144_p0582b07║這個業次，投大師出家。今日並無個動情，適來
B25n0144_p0582b08║政上座有如是次第，乞大師慈悲指示。」大師云：
B25n0144_p0582b09║「若是出家師則老僧，若是發明師則別人，是你
B25n0144_p0582b10║驢年在我這裏也不得。」師云：「若與摩則乞和尚
B25n0144_p0582b11║指示個宗師。」大師云：「此去七百里有一禪師，呼為
B25n0144_p0582b12║南岳石頭。汝若到彼中，必有來由。」師便辭，到石
B25n0144_p0582b13║頭，云：「若一言相契則住，若不相契則發去。」著鞋
B25n0144_p0582b14║履，執座具，上法堂禮拜，一切了侍立。石頭云：「什
B25n0144_p0583a01║摩處來？」師不在意，對云：「江西來。」石頭云：「受業在
B25n0144_p0583a02║什摩處？」師不祇對便拂袖而出。纔過門時，石頭
B25n0144_p0583a03║便咄。師一腳在外，一腳在內，轉頭看，石頭便側
B25n0144_p0583a04║掌云：「從生至死，只這個漢，更轉頭腦作什摩？」師
B25n0144_p0583a05║豁然大悟。在和尚面前給侍數載，呼為五洩和
B25n0144_p0583a06║尚也。後有人舉似洞山，洞山云：「登時若不是五
B25n0144_p0583a07║洩，大難得承當。雖然如此，猶涉途在。」自後長慶
B25n0144_p0583a08║云：「嶮。」淨修禪師拈問僧：「只如長慶與摩道，意作
B25n0144_p0583a09║摩生？」僧（無對）。自代云：「恐他認處錯。」有人拈問漳南：
B25n0144_p0583a10║「古人道『從生至死，只這個漢是』，和尚如何？」漳南
B25n0144_p0583a11║云：「地獄柤滓只有人作了也。」僧云：「深領和尚尊旨。
B25n0144_p0583a12║古人因什摩與摩道？」漳南云：「只為這般漢。」僧云：
B25n0144_p0583a13║「與摩則忘前失後去。」漳南云：「頭上不禿，肚裏無
B25n0144_p0583a14║毒。」僧云：「貪看天上月，忘卻室中燈。」漳南便失聲。
B25n0144_p0583b01║僧問：「何物大於天地？」師云：「無人識得伊。」僧云：「還
B25n0144_p0583b02║可彫啄也無？」師云：「你試下手看。」越州觀察使差
B25n0144_p0583b03║人問師：「依禪住持？依律住持？」師以偈答曰：「寂寂
B25n0144_p0583b04║不持律，滔滔不坐禪。儼茶三兩碗，意在钁頭邊。」
B25n0144_p0583b05║觀察使差人送百柄钁頭，師纔見送來，把棒趁
B25n0144_p0583b06║出，卻云：「我有一柄钁頭，平生用不盡，誰要你送
B25n0144_p0583b07║來！」專使卻來，具說前事，觀察使遙申禮拜。問：「此
B25n0144_p0583b08║個門中始終事如何？」師云：「你道目前成來多少
B25n0144_p0583b09║時？」僧云：「不會。」師云：「我此間無你適來問底。」僧云：
B25n0144_p0583b10║「豈無和尚接人處？」師云：「待你求則接。」僧云：「請和
B25n0144_p0583b11║尚接。」師云：「你欠少什摩？」師元和十三年化緣周
B25n0144_p0583b12║畢，澡浴焚香，端坐繩床，大集僧眾，慇懃叮囑。囑
B25n0144_p0583b13║累開喻門徒云：「妙色真常，本無生滅。法身圓寂，
B25n0144_p0583b14║寧有去來。千聖同源，萬靈一轍。吾今示滅，不假
B25n0144_p0584a01║興哀。無強勞形，須存正念。儻遵此命，真報我恩。
B25n0144_p0584a02║若固違言，非吾弟子。」有人問：「什摩處去？」師云：「無
B25n0144_p0584a03║處去。」僧云：「某甲何以不見？」師云：「非眼所睹。」洞山
B25n0144_p0584a04║聞舉云：「作家。」師正坐疊掌收光，一剎那間便歸
B25n0144_p0584a05║圓寂，享齡七十二，僧臘三十一。沙門志閑撰碑文矣。
B25n0144_p0584a06║○大梅和尚嗣馬大師，在明州。師諱法常，襄陽人
B25n0144_p0584a07║也，荊州玉泉寺受業。纔具尸羅，學通眾典。講大
B25n0144_p0584a08║小本經論。多聞雖益，辯注虛張。覺爽情神，遊方
B25n0144_p0584a09║訪道。聞江西馬大師誨學，師乃直造法筵。因一
B25n0144_p0584a10║日問：「如何是佛？」馬師云：「即汝心是。」師進云：「如何
B25n0144_p0584a11║保任？」師云：「汝善護持。」又問：「如何是法？」師云：「亦汝
B25n0144_p0584a12║心是。」又問：「如何是祖意？」馬師云：「即汝心是。」師進
B25n0144_p0584a13║云：「祖無意耶？」馬師云：「汝但識取汝心，無法不備。」
B25n0144_p0584a14║師於言下頓領玄旨，遂杖錫而望雲山。因至大
B25n0144_p0584b01║梅山下，便有棲心之意，乃求小許種糧。一入深
B25n0144_p0584b02║幽，更不再出。後因鹽官和尚出世，有僧尋柱杖
B25n0144_p0584b03║迷山，見其一人，草衣結髮，居小皮舍，見僧先言
B25n0144_p0584b04║不審，而言語謇澀。僧窮其由。師云：「見馬大師。」僧
B25n0144_p0584b05║問：「居此多少年也？」師云：「亦不知多少年。只見四
B25n0144_p0584b06║山青了又黃，青了又黃。如是可計三十餘度。」僧
B25n0144_p0584b07║問：「師於馬祖處，得何意旨？」師云：「即心是佛。」其僧
B25n0144_p0584b08║問出山路，師指隨流而去。其僧歸到鹽官處，具
B25n0144_p0584b09║陳上事。鹽官云：「吾憶在江西時，曾見一僧問馬
B25n0144_p0584b10║大師佛法祖意，馬大師皆言『即汝心是』。自三十
B25n0144_p0584b11║餘年，更不知其僧所在。莫是此人不？」遂令數人
B25n0144_p0584b12║教依舊路，斫山尋覓。如見，云：「馬師近日道『非心
B25n0144_p0584b13║非佛』。」其數人依鹽官教問。師云：「任你非心非佛，
B25n0144_p0584b14║我只管即心即佛。」鹽官聞而嘆曰：「西山梅子熟
B25n0144_p0585a01║也。汝曹可往彼，隨意採摘去。」如是，不足二三年
B25n0144_p0585a02║間，眾上數百，凡應機接物，對答如流。因夾山與
B25n0144_p0585a03║定山去大梅山，路上行次。定山云：「生死中無佛，
B25n0144_p0585a04║則非生死。」夾山不肯，自云：「生死中有佛，則不迷
B25n0144_p0585a05║生死。」二人相不肯，去到大梅山。夾山自問：「此二
B25n0144_p0585a06║人道，阿那個最親？」師云：「一親一疏。」夾山云：「阿那
B25n0144_p0585a07║個是親？」師見苦問，乃云：「且去，明日來。」夾山明日
B25n0144_p0585a08║來問：「昨日未蒙和尚垂慈，未審阿那個是親？」師
B25n0144_p0585a09║云：「問者不親，親者不問。」有人問鹽官：「如何是西
B25n0144_p0585a10║來意？」官云：「西來無意。」僧舉似師，師云：「不可一個
B25n0144_p0585a11║棺裏著兩個死屍。」師臨順世時，鼯鼠叫，師告眾
B25n0144_p0585a12║曰：「即此物非他物。汝等諸人善護持，吾今逝矣。」
B25n0144_p0585a13║師言已掩室，來辰化矣。括州刺史江勣撰碑文。
B25n0144_p0585a14║○永泰和尚嗣馬大師，師諱靈瑞。姓黃，衡陽人也。
B25n0144_p0585b01║年十一，出家於南嶽。年十八，為沙彌。問津於大
B25n0144_p0585b02║寂，嘿領心要。年二十四，進具於雙峰寺，卻歸大
B25n0144_p0585b03║寂法會。貞元一年丙寅歲，遊青州。州牧張胤請
B25n0144_p0585b04║止龍興寺。元和中，青州人大飢，人多殍仆。師脅
B25n0144_p0585b05║不至席，視人如傷，乃率富屋，俾行檀度。繇是淨
B25n0144_p0585b06║名給孤，競垂乘下。師左臂有肉環，臥常右脅。占
B25n0144_p0585b07║者曰：「寔人天師也。」後尚書薛平侍以為師，凡二
B25n0144_p0585b08║十三年。大化青社，故號青州和尚焉。及遊襄陽，
B25n0144_p0585b09║廉使牛元翼禮重曰：「人中師子王也。」請止感通
B25n0144_p0585b10║寺。又至荊渚，僕射王潛請住永泰寺。布金闡道，
B25n0144_p0585b11║大展化度。大和三年戊子歲六月三日順世，春
B25n0144_p0585b12║秋六十九，茶毗得舍利五千餘粒，塔于郭東。劉
B25n0144_p0585b13║軻制碑文，敕諡道鏡禪師寶真之塔。
B25n0144_p0585b14║○東寺和尚嗣馬大師，在潭州。師諱如會，韶州始
B25n0144_p0586a01║興曲江縣人也。大曆八年，止國一禪師門下。後
B25n0144_p0586a02║歸大寂，眾皆仰德，臻湊如林。榻為之折，時稱折
B25n0144_p0586a03║床會也。後止長沙東寺，大播洪規。每曰自大寂禪師
B25n0144_p0586a04║去世，常病好事者錄其語本，不能遺筌領意，認
B25n0144_p0586a05║即心即佛，外無別說，曾不師於先匠。只侚影跡，
B25n0144_p0586a06║且佛於何住，而曰即心，心如畫師，貶佛甚矣，遂
B25n0144_p0586a07║唱于言：「心不是佛，智不是道。劍去遠矣，爾方刻舟。」
B25n0144_p0586a08║時號東寺為「禪窟」。承相崔公胤高其風韻，躬問
B25n0144_p0586a09║師曰：「師以何得？」師曰：「見性為得。」公云：「師見性不？」
B25n0144_p0586a10║師曰：「見性。」師當時方病眼，相公譏曰：「既言見性，
B25n0144_p0586a11║其眼奈何？」師云：「見性非眼，眼病何害？」相公喜而
B25n0144_p0586a12║禮拜。更與師到佛殿，見雀兒在佛頭上放糞，相
B25n0144_p0586a13║公問：「者個雀兒，還有佛性也無？」師云：「有。」相公云：
B25n0144_p0586a14║「既有，為什摩向佛頭上屙？」師云：「他若無，因什摩
B25n0144_p0586b01║不向鷂子頭上屙？」相公從此禮拜為師。自後長
B25n0144_p0586b02║慶聞云：「嶮。」師問南泉：「近離什摩處？」對曰：「近離江
B25n0144_p0586b03║西。」師云：「還將得馬大師真來不？」對云：「將得來。」師
B25n0144_p0586b04║云：「將來，則呈似老僧看。」對云：「只這個是。」師云：「背
B25n0144_p0586b05║後底。」南泉登時休。後長慶云：「和尚太似不知。」保
B25n0144_p0586b06║福代云：「洎不到和尚此間。」師問仰山：「離什摩處？」
B25n0144_p0586b07║對曰：「離廣南。」師曰：「見說廣南有鎮海明珠，還是
B25n0144_p0586b08║也無？」對曰：「是也。」師云：「此珠作摩生？」對曰：「白月則
B25n0144_p0586b09║隱，黑月則現。」師云：「還將得此珠來也無？」對云：「將
B25n0144_p0586b10║得來。」師云：「若將來，則呈似老僧看。」對云：「昨日到
B25n0144_p0586b11║溈山，溈山和尚就某甲索此珠，直得無言可對。」
B25n0144_p0586b12║師一跳撫背云：「真師子兒，真師子兒。」又云：「慚愧，
B25n0144_p0586b13║慚愧！老僧不如溈山，汝便是溈山弟子也。」仰山
B25n0144_p0586b14║受戒後，再到相見。纔入法堂，師便云：「已相見了
B25n0144_p0587a01║也，不用更上來。」對云：「與摩相見莫不當摩？」師便
B25n0144_p0587a02║入法堂，閉卻門。仰山後舉似溈山，溈山云：「子是
B25n0144_p0587a03║什摩心行？」師長慶癸卯歲終，春秋八十。時井泉涸，
B25n0144_p0587a04║異香馥郁。塔于城南，故廉使李公翱盡毀近城
B25n0144_p0587a05║塔，唯留師塔，筆書曰：「獨留此塔，以別賢愚。」劉軻
B25n0144_p0587a06║撰碑文矣。
B25n0144_p0587a07║○鄧隱峰和尚嗣馬大師，建州邵武縣人也。因南
B25n0144_p0587a08║泉示眾曰：「銅瓶是境，瓶中有水。我要水，不得動
B25n0144_p0587a09║境。將水來！」師便將瓶到南泉前，寫出水。師因行
B25n0144_p0587a10║至五臺山，金剛窟前倒立而逝。眾訪聖窟，擬易
B25n0144_p0587a11║處茶毗，竟莫能動。先有親妹，出家為尼在彼，及
B25n0144_p0587a12║諳其兄行跡，遂近前呵云：「師兄平生為人，不依
B25n0144_p0587a13║法律，死後亦不能侚於世情。」以手推倒，眾獲闍
B25n0144_p0587a14║維。塔于北臺之頂。平生在世，唯留一偈曰：
B25n0144_p0587b01║「獨絃琴子為君彈，松柏長青不怯寒。金礦相和性自別，
B25n0144_p0587b02║任向君前試取看。」
B25n0144_p0587b03║○歸宗和尚嗣馬大師，在江州廬山。師諱智常，未
B25n0144_p0587b04║詳姓氏。師久與南泉同道，神彩奇異，時人猜之，
B25n0144_p0587b05║合有一人之分。師遂以藥熏其眼令赤，時人號
B25n0144_p0587b06║為赤眼歸宗和尚焉。白舍人為江州刺史，頗甚
B25n0144_p0587b07║殷敬。舍人參師，師泥壁次。師迴首云：「君子儒？小
B25n0144_p0587b08║人儒？」白舍人云：「君子儒。」師以泥鎋敲泥板，侍郎
B25n0144_p0587b09║以泥挑挑泥，送與師。師便接了云：「莫是俊機白
B25n0144_p0587b10║侍郎以不？」對云：「不敢。」師云：「只有送泥之分。」有李
B25n0144_p0587b11║萬卷，白侍郎相引，禮謁大師。李萬卷問師：「教中
B25n0144_p0587b12║有言『須彌納芥子，芥子納須彌』，須彌納芥子，時
B25n0144_p0587b13║人不疑；芥子納須彌，莫成妄語不？」師卻問：「於國
B25n0144_p0587b14║家何藝出身？」抗聲對云：「和尚豈不知弟子萬卷
B25n0144_p0588a01║出身？」師云：「公因何誑敕？」公云：「云何誑敕？」師云：「公
B25n0144_p0588a02║四大身若子長大，萬卷何處安著？」李公言下禮
B25n0144_p0588a03║謝，而事師焉。萬卷讚曰：「出廓送錢嫌不要，手提葼
B25n0144_p0588a04║笠向廬山。昔日曾聞青霄鶴，更有青霄鶴不如。」師偈曰：
B25n0144_p0588a05║「歸宗事理絕，日輪正當午。自在如師子，不與物依怙。
B25n0144_p0588a06║獨步四山頂，優遊三大路。吹噓飛禽墮，嚬呻眾獸怖。
B25n0144_p0588a07║機豎箭易及，影沒手難覆。施張如工伎，剪截成尺度。
B25n0144_p0588a08║巧鏤萬盤名，歸宗還似土。語密音聲絕，理妙言難措。
B25n0144_p0588a09║棄箇耳還聾，取箇眼還瞽。一鏃破三開，分明箭後路。
B25n0144_p0588a10║𪫧怜個丈夫，先天為心祖。」師有時拈起帽子，問：
B25n0144_p0588a11║「會摩？」對曰：「不會。」師曰：「莫怪。老僧頭風，不下帽子。」
B25n0144_p0588a12║問：「如何是諸佛玄旨？」師云：「無人能會。」僧云：「向者
B25n0144_p0588a13║如何？」師云：「有向則乖。」僧云：「無向者如何？」師云：「誰
B25n0144_p0588a14║求玄旨？」其僧于時無語。師云：「去，無子用功處。」僧
B25n0144_p0588b01║云：「豈無方便門，令學人得入？」師曰：「有。」僧云：「如何
B25n0144_p0588b02║是方便門？」師云：「觀音妙智力，能救世間苦。」僧云：
B25n0144_p0588b03║「如何是觀音妙智力，能救世間苦？」師敲鼎蓋三
B25n0144_p0588b04║下，卻問：「子還聞摩？」云：「聞。」「我為什摩不聞？」僧（無對），師
B25n0144_p0588b05║打之。李萬卷問：「大藏教明得個什摩邊事？」師豎
B25n0144_p0588b06║起拳，卻問：「汝還會摩？」李公對云：「不會。」師云：「者李
B25n0144_p0588b07║公，拳頭也不識。」李公云：「某甲不會，請和尚指示。」
B25n0144_p0588b08║師云：「遇人則途中授與，不遇人則世諦流布。」師
B25n0144_p0588b09║為眾曰：「吾今合說禪，諸子總近前來。」大眾盡近
B25n0144_p0588b10║前，師云：「汝聽觀音行，善應諸方所。弘誓深如海，
B25n0144_p0588b11║歷劫不思議。侍多千億佛，發大清淨願。」師又問：
B25n0144_p0588b12║「阿那個是觀音行？」師卻彈指一下問：「諸人還聞
B25n0144_p0588b13║摩？」眾皆云：「聞。」師云：「者一隊漢，向這裏覓什摩？」趁
B25n0144_p0588b14║出了，呵呵大笑。師入園中，見一株菜，盡圓相裹
B25n0144_p0589a01║卻，謂眾曰：「輒不得損著者個。」眾僧更不敢動著。
B25n0144_p0589a02║師于時卻來，見菜株猶在，便把杖趁打，呵云：「者
B25n0144_p0589a03║一隊漢，無一個有智慧。」師問僧：「從什摩處來？」對
B25n0144_p0589a04║云：「某處來。」師云：「還將得那個來不？」對云：「將得來。」
B25n0144_p0589a05║師云：「在什摩處？」僧以手從頂上擎出，呈似師。師
B25n0144_p0589a06║舉手拋向後，僧（無對）。師云：「者野狐兒。」師鏟草次，有
B25n0144_p0589a07║一座主來相看。忽見一條蛇，師便钁斷。座主云：
B25n0144_p0589a08║「久嚮歸宗，元來只是麤行沙門。」後有人舉問長
B25n0144_p0589a09║慶：「歸宗钁蛇意作摩生？」長慶云：「錯。」明真舉似瑫
B25n0144_p0589a10║庵主，庵主云：「把將性命來。」明真不肯。石門代云：
B25n0144_p0589a11║「專甲在庵中，只是劈柴種菜。」時有江州東林寺，
B25n0144_p0589a12║長講維摩經并肇論。座主神建問：「如何是觸目
B25n0144_p0589a13║菩提？」師乃蹺起一腳示他。座主云：「莫無禮。」師云：
B25n0144_p0589a14║「不無禮。三個現在，座主一任揀取。」座主不會，遂
B25n0144_p0589b01║置狀於江州，陳論刺史李萬卷李公判云：伏以
B25n0144_p0589b02║三乘至教，一藏嚴持。所載文詞，唯窮佛性。事能
B25n0144_p0589b03║幽現，理實通玄。統三教之根源，作群迷之依仰。
B25n0144_p0589b04║既有辭親棄俗，被褐講經。經有明文，疏無不盡。
B25n0144_p0589b05║自是智辯不到，謬判三身。體解不圓，濫轉八識。
B25n0144_p0589b06║將智辯智，枉用功夫。將文執文，豈非大錯？況師
B25n0144_p0589b07║乃深窮肇論，洞達維摩。肇有青青翠竹，盡是真
B25n0144_p0589b08║如；鬱鬱黃花，無非般若。大士有菩提是障，能障
B25n0144_p0589b09║諸願。此之兩教，既非謬詞，且師辯菩提之路，尚
B25n0144_p0589b10║未分明；鬱鬱黃花，爭能見性？如斯之見，何用講
B25n0144_p0589b11║經？高座宣揚，欺他中下，何不自玄究竟？擅騁愚
B25n0144_p0589b12║聰，抱垢問禪，發言不諦，尊宿垂念。觸目相呈，理
B25n0144_p0589b13║既共通，何不自會？只如三個，何異法身？師鑒了
B25n0144_p0589b14║能略無般若，何不頓惺？便見無生，假相菩提，空
B25n0144_p0590a01║有名字。信有法身，只共一源。改換形儀，凡心自
B25n0144_p0590a02║亂，真心了了，無字無名。見性惺惺，何言何說？如
B25n0144_p0590a03║師只問菩提之處，將言對敵，埋沒達摩來蹤。若
B25n0144_p0590a04║領寂嘿為宗，維摩一生受屈。師豈不見，肇有四
B25n0144_p0590a05║不遷之義，生有六不空之談？乃知觸目之義不？
B25n0144_p0590a06║千智慧不遷之理，永在恒沙，體似琉璃，色如啐
B25n0144_p0590a07║啄，隨其大小，好醜何安？即色即空，將何言對？奇
B25n0144_p0590a08║哉空門，弟子不會色空，卻置狀詞。投公斷理，只
B25n0144_p0590a09║如儒教，尚有不出戶而知一切事，不窺窗而知
B25n0144_p0590a10║天下。明知之為知，知之不知為知，俱歸智也。辯
B25n0144_p0590a11║智之義，尚以如斯，學佛之人，何迷佛性？見師之
B25n0144_p0590a12║貌，舉意昂藏，將為業蘊無生，道弘大覺。及乎動
B25n0144_p0590a13║用，全是凡情。詞狀但有誹謗之言，出口全乖聲
B25n0144_p0590a14║聞之行。再三奉勸，旦自思惟。知識不屈於學徒，
B25n0144_p0590b01║真如豈隨於言句？真見無像，其像分明。實聽無
B25n0144_p0590b02║聲，其聲不絕。洞達如之，莫非一切。師之不肯，再
B25n0144_p0590b03║把狀來。忽以公窮，必無好事。聊申一判，略表玄
B25n0144_p0590b04║猷。不出詞鋒，安能辯正？但執此判，將歸寺中，集
B25n0144_p0590b05║眾聲鍾，詮諦真實。汝若不信，再將狀來，若也定
B25n0144_p0590b06║實，便自禮佛一百拜。仍更具威儀，往彼禮問知
B25n0144_p0590b07║識。造罪懺悔，眾罪如霜露。慧日忽頓，消前罪去。報
B25n0144_p0590b08║慈拈問僧：「作摩生道，則得不屈得古人？」僧對云：
B25n0144_p0590b09║「這個僧將狀出去。」報慈云：「據個什摩道理？」對云：
B25n0144_p0590b10║「若是別人，大家喫飯。」
B25n0144_p0590b11║○汾州和尚嗣馬大師，師諱無業。姓杜，商州上洛
B25n0144_p0590b12║人也。初，母李氏，忽聞空中有言曰：「寄住得不？」已
B25n0144_p0590b13║而方娠。誕生之夕，異光滿室。及至成童，不為兒
B25n0144_p0590b14║戲。行必直視，坐則跏趺。商之緇徒，見皆歎曰：「此
B25n0144_p0591a01║無上法器也。速令出家，紹隆三寶。」九歲，啟父母，
B25n0144_p0591a02║依商州開元寺志本禪師。禪師授以《金剛》、《法華》、
B25n0144_p0591a03║《維摩》、《涅槃》等經，一覽無遺。年十二，剃落，具戒於
B25n0144_p0591a04║襄州幽律師。稟四分律疏，一夏肆習，便能敷演。
B25n0144_p0591a05║長講《花嚴》、《涅槃》等經。時謂生肇不泯，琳遠再興。
B25n0144_p0591a06║後聞洪州馬大師禪門上首，特往瞻禮。師身逾
B25n0144_p0591a07║六尺，屹若立山。馬大師一見，異之曰：「魏魏佛堂，
B25n0144_p0591a08║其中無佛。」師禮而問曰：「三乘至教，粗亦研窮。常
B25n0144_p0591a09║聞禪門即心是佛，實未能了。伏願指示。」馬大師
B25n0144_p0591a10║曰：「即汝所不了心即是，更無別物。不了時即是
B25n0144_p0591a11║迷，了時即是悟。迷即是眾生，悟即是佛道。不離
B25n0144_p0591a12║眾生別更有佛也，亦如手作拳、拳作手也。」師言
B25n0144_p0591a13║下豁然大悟，涕淚悲泣，白馬大師言：「本將謂佛
B25n0144_p0591a14║道長遠，懃苦曠劫，方始得成。今日始知，法身實
B25n0144_p0591b01║相，本自具足。一切萬法，從心化生。但有名字，無
B25n0144_p0591b02║有實者。」馬大師云：「如是，如是。一切心性，不生不
B25n0144_p0591b03║滅；一切諸法，本自空寂。是故經云：『諸法從本來，
B25n0144_p0591b04║常自寂滅相。』又云『畢竟空寂舍』，又云『諸法空為
B25n0144_p0591b05║坐』。此則諸佛如來，住無所住處。若如是知，即是
B25n0144_p0591b06║住空寂舍，坐法空座。舉足下足，不離道場。言下
B25n0144_p0591b07║便了，更無漸次。所謂不動足而登涅槃山。」大師
B25n0144_p0591b08║直造寶所，不棲化城，於元和皇帝御宇三年，兩
B25n0144_p0591b09║度詔請，師辭病不赴。至穆宗即位，重降旨。使曰：
B25n0144_p0591b10║「此度聖恩，不並常時。」師笑云：「貧道有何德，累煩
B25n0144_p0591b11║聖主？行則行矣，道途恐殊。」乃作行次，剃髮沐浴，
B25n0144_p0591b12║至中夜，告徒弟等云：「汝等見聞覺知之性，與虛空
B25n0144_p0591b13║同壽，猶如金剛不可破壞，一切諸法如影如響，
B25n0144_p0591b14║無有實者，是故經云：『唯此一事實，餘二則非真。』」
B25n0144_p0592a01║言已，跏趺，奄然而化。長慶三年癸丑歲，十二月
B25n0144_p0592a02║二十一日，茶毗塔于城西。敕諡大達禪師澄源
B25n0144_p0592a03║之塔。汾州刺史楊灒撰碑文。
B25n0144_p0592a04║○大同和尚嗣馬大師，師諱廣澄。未睹行錄，不決
B25n0144_p0592a05║化緣終始。問：「如何是玄？」師云：「返去。」「如何是玄中
B25n0144_p0592a06║又玄？」師云：「不返去。」
B25n0144_p0592a07║○金牛和尚嗣馬大師。師尋常自作飯，供養眾僧。
B25n0144_p0592a08║將飯來堂前了，乃撫掌作舞，大笑云：「菩薩子喫
B25n0144_p0592a09║飯來！」後有僧舉問長慶：「古人撫掌大笑，意作摩
B25n0144_p0592a10║生？」長慶云：「太似因齋慶讚。」僧問洞山：「撫掌大笑
B25n0144_p0592a11║是奴兒婢子不？」洞山云：「是。」僧云：「向上事，請師直
B25n0144_p0592a12║指。」洞山云：「總未曾見你問在。」僧云：「只今現問。」洞
B25n0144_p0592a13║山云：「咄！這奴兒婢子！」
B25n0144_p0592a14║○龜洋和尚嗣馬大師，師諱無了。俗姓沈，莆田縣
B25n0144_p0592b01║壺公宏塘人也。七歲出家，君挈之白重院，遽視
B25n0144_p0592b02║院之如家。十八落髮，清源靈泉寺受具。好遊山
B25n0144_p0592b03║水，院之北樵採而無俓，師乃振錫而行。遇六眸
B25n0144_p0592b04║巨龜，須臾而失，乃結庵居。有一麈被虎逐來，師
B25n0144_p0592b05║以杖約住其虎，後號龜洋也。續有一僧，近從鍾
B25n0144_p0592b06║陵至，舉馬大師意旨。師曰：「吾得馬大師之旨。」臨
B25n0144_p0592b07║遷化時，垂訓有偈曰：「八十年來辯東西，如今不要白
B25n0144_p0592b08║頭公。非長非短非大小，還與諸人性相同。無來無去兼
B25n0144_p0592b09║無住，了卻本來自性空。」偈畢，儼然而寂，塔于正堂。
B25n0144_p0592b10║後二十載，塔下有水淹浸，乃發看。見師全身水
B25n0144_p0592b11║中而浮。閩王聞之，將輦取於府庭供養，擬造塔
B25n0144_p0592b12║安圖，士庶瞻敬。師放氣，闔府皆聞。閩王乃焚香
B25n0144_p0592b13║啟告：「如若卻復故山，乞收氣。」師乃放香氣，闔廓
B25n0144_p0592b14║皆瞻禮。當時厚宣什物，仍安存現在本塔。
B25n0144_p0593a01║○陳禪師（同住），師諱慧忠，仙遊縣人也。俗姓陳。九歲
B25n0144_p0593a02║詣龜洋庵，出家，剃度後便遊方。遇庵和尚，問：「離
B25n0144_p0593a03║自何方？」師云：「六眸峰庵。」「還具六通不？」師云：「患非重
B25n0144_p0593a04║瞳。」便復故山。遇會昌沙汰，避而幾乎五六年。後
B25n0144_p0593a05║宣宗中興，師曰：「古之有言：『上昇道士不受籙，成
B25n0144_p0593a06║佛沙彌不具戒。』」遂午而不粒，不宇而禪。終此山，門
B25n0144_p0593a07║人葬于沈禪師塔之東隅二百步。士庶皆云：「龜洋
B25n0144_p0593a08║二真，至今香燈不絕。祈禱靈應不少。」亦是黃瑫
B25n0144_p0593a09║先輩製碑文。
B25n0144_p0593a10║○黑澗和尚嗣馬大師，在洛京。問：「如何是密室？」師
B25n0144_p0593a11║云：「截耳臥街。」「如何是密室中人？」師以手搥胸。
B25n0144_p0593a12║○閉魔巖和尚嗣馬大師。師常提杈子，每見僧參，
B25n0144_p0593a13║驀項便杈云：「那個魔魅教你出家？那個魔魅教
B25n0144_p0593a14║你受戒？那個魔魅教你行腳？道得亦杈下死，道
B25n0144_p0593b01║不得亦杈下死。速道速道。」其（無對），師便打趁出。
B25n0144_p0593b02║○龐居士嗣馬大師。居士生自衡陽。因問馬大師：
B25n0144_p0593b03║「不與萬法為侶者，是什摩人？」馬師云：「待居士一
B25n0144_p0593b04║口吸盡西江水，我則為你說。」居士便大悟，便去
B25n0144_p0593b05║庫頭，借筆硯，造偈曰：「十方同一會，各各學無為。
B25n0144_p0593b06║此是選佛處，心空及第歸。」而乃駐泊參承，一二載
B25n0144_p0593b07║間，遂不變儒形，心遊像外。曠情而行符真趣，渾
B25n0144_p0593b08║跡而卓越人間。寔玄學之儒流，乃在家之菩薩。
B25n0144_p0593b09║初住襄陽東巖，後居郭西小舍。唯將一女扶侍，
B25n0144_p0593b10║製造竹漉籬。每令女市貨，以遣日給。平生樂道
B25n0144_p0593b11║偈頌，可近三百餘首，廣行於世，皆以言符至理，
B25n0144_p0593b12║句闡玄猷，為儒彥之珠金，乃緇流之篋寶。略陳
B25n0144_p0593b13║一二，餘不盡書。偈曰：「心如境亦如，無實亦無虛。有
B25n0144_p0593b14║亦不管，無亦不居。不是賢聖，了事凡夫。」又偈曰：
B25n0144_p0594a01║「看經須解義，解義始修行。若依了義教，即入涅槃城。
B25n0144_p0594a02║如其不解義，多見不如盲。緣文廣占地，心牛不肯耕。
B25n0144_p0594a03║田田皆是草，稻從何處生？」又偈曰：「易復易，即此五
B25n0144_p0594a04║蘊有真智。十方世界一乘同，無相法身豈有二？若捨
B25n0144_p0594a05║煩惱覓菩提，不知何方有佛地？」又偈曰：「無貪勝布施，
B25n0144_p0594a06║無癡勝坐禪。無嗔勝持戒，無念勝求緣。盡現凡夫事，
B25n0144_p0594a07║夜來安樂眠。寒時向火坐，火寔本無煙。不怕黑暗女，
B25n0144_p0594a08║不求功德天。任運生方便，皆同般若舡。若能如是學，
B25n0144_p0594a09║功德實無邊。」又偈曰：「世人嫌龐老，龐老不嫌他。
B25n0144_p0594a10║開門待知識，知識不來過。一丸療萬病，不假藥方多。」
B25n0144_p0594a11║又偈曰：「心若如，神自虛。不服藥，病自除。病既除，
B25n0144_p0594a12║自見蓮華如意珠無勞事，莫驅驅。智者觀財色，
B25n0144_p0594b01║了知如幻虛。衣食支身命，相勸學如如。時至移
B25n0144_p0594b02║庵去，無物可盈餘。」又偈曰：「貪嗔不肯捨，徒勞讀釋經。
B25n0144_p0594b03║看方不服藥，病從何處除？取空空是色，取色色無常。
B25n0144_p0594b04║色空非我有，端坐見家鄉。」又偈曰：「人有一卷經，
B25n0144_p0594b05║無相復無名。無人解轉讀，有我不能聽。如能轉讀得，
B25n0144_p0594b06║入理契無生。非論菩薩道，佛亦不要成。」居士臨遷
B25n0144_p0594b07║化時，令女備湯水，沐浴著衣。於床端然趺坐，付
B25n0144_p0594b08║囑女已，告曰：「你看日午則報來。」女依言，看已，報
B25n0144_p0594b09║云：「日當已午，而日蝕陽精。」居士云：「豈有任摩事？」遂
B25n0144_p0594b10║起來自看。其女尋，則據床端然而化。父迴見之，
B25n0144_p0594b11║云：「俊哉，吾說之在前，行之在後。」因此居士隔七
B25n0144_p0594b12║日而終矣。
B25n0144_p0594b13║祖堂集卷第十五