B25n0144_p0612a01║祖堂集卷第十七（江西下卷第四曹溪第四代法孫）
B25n0144_p0612a02║○大慈和尚嗣百丈，在撫州。師諱寰中。有僧辭，師
B25n0144_p0612a03║問：「什摩處去？」對云：「江西去。」師云：「將取老僧去，得
B25n0144_p0612a04║摩？」對云：「非但和尚，更有過於和尚者，不能得將
B25n0144_p0612a05║去。」後有人舉似洞山，洞山云：「但道得。」師上堂云：
B25n0144_p0612a06║「說取一丈，不如行取一尺；說取一尺，不如行取
B25n0144_p0612a07║一寸。說取那行處，行取那說處。」有人舉似洞山，
B25n0144_p0612a08║洞山便歡喜云：「大慈和尚，為物情切。」僧便問：「彼
B25n0144_p0612a09║中則如此，此間還有也無？」洞山云：「有。」僧云：「若與
B25n0144_p0612a10║摩則便請。」洞山云：「行取那說不得處，說取那行
B25n0144_p0612a11║不得處。」洞山又云：「離此二途作摩生？」僧對云：「離
B25n0144_p0612a12║此二途，請師不問。」洞山云：「海上功秀，又作摩生？」
B25n0144_p0612a13║對云：「石人唱歌，幻人撫掌。」有人舉似雲居，雲居
B25n0144_p0612a14║云：「行時無說路，說時無行路。不說不行，合行什
B25n0144_p0612b01║摩路？」有人舉似樂浦，樂浦云：「行說俱到，本事無。
B25n0144_p0612b02║行說俱不到，本事在。」又云：「大慈和尚則古佛，洞
B25n0144_p0612b03║山和尚則細𢤇。」師又聞舉云：「作家。」師行腳時，三
B25n0144_p0612b04║人同行，逢見女人收稻次，問：「退山路何處去？」女
B25n0144_p0612b05║人云：「驀底去。」師云：「前頭水深，過得摩？」女云：「不濕
B25n0144_p0612b06║腳。」師云：「上岸稻得與摩好，下岸稻得與摩勿次
B25n0144_p0612b07║第。」女云：「下岸稻總被螃蟹喫卻。」師云：「太香生。」女
B25n0144_p0612b08║云：「無氣息。」師云：「住在什摩處？」女云：「只在這裏。」三
B25n0144_p0612b09║人到屋裏，其女見來，點一瓶茶，排批了云：「請上
B25n0144_p0612b10║座用神通喫。」三人不敢傾茶。女云：「看老婆呈神
B25n0144_p0612b11║通去也。」拈起盞子，便瀉行茶。自外未睹行錄，不
B25n0144_p0612b12║決化緣終始。敕諡性空禪師定慧之塔。
B25n0144_p0612b13║○福州西院和尚嗣百丈，師諱大安。福州福唐縣
B25n0144_p0612b14║人也。未睹行狀，不知姓族。自少於黃蘗寺出家，
B25n0144_p0613a01║乃至為僧。本擬聽習，因在洪州招提，偶聞行腳
B25n0144_p0613a02║僧舉百丈一二句玄機，似少省覺，從爾便造百
B25n0144_p0613a03║丈。既睹盛筵，深稱志慕，禮問百丈曰：「學人欲求
B25n0144_p0613a04║識佛，如何是佛？」百丈云：「太似騎牛覓牛。」師云：「識
B25n0144_p0613a05║得後如何？」百丈云：「如人騎牛至家。」師云：「未審始
B25n0144_p0613a06║終如何保任，則得相應去？」百丈云：「譬如牧牛之
B25n0144_p0613a07║人，執鞭視之，不令犯人苗稼。」師從茲領旨，頓息
B25n0144_p0613a08║萬緣。性好辛勤，少親言論，更不尋經討論，放曠
B25n0144_p0613a09║任情。夜則山野頭陀，晝則倍加執役。後隨祐禪
B25n0144_p0613a10║師，同創溈山，則十數年間，僧眾猶小。師乃頭頭
B25n0144_p0613a11║耕耨，處處勞形，日夜忘疲，未嘗輒暇。溈山見而
B25n0144_p0613a12║語曰：「安，汝少勞役。」師云：「待和尚觀五百眾，安則
B25n0144_p0613a13║休也。」不久之間，僧眾果至五百。師乃勞心頓擺，
B25n0144_p0613a14║或坐房廊，凝如株杌；或入靈洞，月十不歸，如癡
B25n0144_p0613b01║似狂。三十餘祀，夜在第二第三座間。有同流私
B25n0144_p0613b02║睹其身，燄爾通光，眾人僉曰：「定光佛矣。」問：「黃巢
B25n0144_p0613b03║軍來，和尚向什摩處迴避？」師云：「五蘊山中。」僧云：
B25n0144_p0613b04║「忽被捉著時作摩生？」師云：「惱亂將軍，惱亂將軍。」
B25n0144_p0613b05║問：「此陰已謝，彼陰未生時，其中事如何？」師曰：「此
B25n0144_p0613b06║陰未謝時，阿那個是大德？」對云：「不會。」師云：「此陰
B25n0144_p0613b07║未謝尚不會，問與摩時事作什摩？」有俗官問：「佛
B25n0144_p0613b08║在什摩處？」師云：「不離心地。」又問：「雙峰上人，有何
B25n0144_p0613b09║所得？」師云：「法無所得。設有所得，得於本得。」問：「大
B25n0144_p0613b10║用現前，不存軌則時如何？」師云：「用得便用。」其僧
B25n0144_p0613b11║裸形，遶師三匝。師云：「向上何不道取？」僧纔擬開
B25n0144_p0613b12║口，師打之云：「這野狐精。」羅漢和尚拈問僧：「當此
B25n0144_p0613b13║之時，作摩生免得被他喝出？」僧對云：「便抽身出
B25n0144_p0613b14║去。」羅漢云：「落脊棒又作摩生？」僧卻迴頭：「今日賴
B25n0144_p0614a01║遇某甲。」羅漢云：「識得闍梨骨也。」問：「一切施為，盡
B25n0144_p0614a02║是法身用。如何是法身？」師云：「一切施為，盡是法
B25n0144_p0614a03║身用。」問：「離卻五蘊，如何是本來身？」師云：「地水火
B25n0144_p0614a04║風，受想行識。這個是五蘊。」有僧到大溈，師指面前
B25n0144_p0614a05║狗子云：「明明個，明明個。」僧便問師：「既是明明個，
B25n0144_p0614a06║為什摩刺頭在裏許？」師云：「有什摩罪過？」有人舉
B25n0144_p0614a07║似雪峰，雪峰云：「溈山是古佛也。」師又時上堂云：
B25n0144_p0614a08║「汝諸人來就安覓什摩？若欲得作佛，汝自是佛。
B25n0144_p0614a09║擔卻一個佛，傍家走𩖨𩖨。渴鹿趁陽燄相似，何
B25n0144_p0614a10║時得相應去？阿你欲得作佛，汝但無如許多顛
B25n0144_p0614a11║倒攀緣，妄想惡覺，垢欲不淨、眾生之心，則汝便
B25n0144_p0614a12║是初心正覺佛，更去何處別討？所以安在溈山，
B25n0144_p0614a13║三十年來，喫溈山飯，痾溈山屎，不學溈山禪，只
B25n0144_p0614a14║是長看一頭水牯牛，落路入草便牽出，侵犯人
B25n0144_p0614b01║苗稼則鞭打。調來伏去，可憐生，受人言語。如今
B25n0144_p0614b02║一時變作個露地白牛，常在面前，終日露迥迥
B25n0144_p0614b03║地，趁亦不肯去。汝道什摩語話？汝諸人各自身
B25n0144_p0614b04║中有無價大寶，從眼門放光，照山河大地；耳門
B25n0144_p0614b05║放光，領覽一切善惡音響，六門晝夜常放光明，
B25n0144_p0614b06║亦名放光三昧，汝自有，何不識取？影在四大身
B25n0144_p0614b07║中，內外扶持，不教傾側。兩腳若子大，擔得二碩，
B25n0144_p0614b08║從獨木橋上過，亦不教伊倒地，且是什摩物？汝
B25n0144_p0614b09║若覓毫髮，則不可見，故志公云：『內外追尋覓總
B25n0144_p0614b10║無，境上施為渾大有。』」有人拈問石門：「古人有言：
B25n0144_p0614b11║『安在溈山，三十年來，喫溈山飯，痾溈山屎，不學
B25n0144_p0614b12║溈山禪。只是長看一頭水牯牛，落路入草便牽
B25n0144_p0614b13║出。侵犯人苗稼則鞭打。調來伏去，可憐生，受人
B25n0144_p0614b14║言語。如今一時變作露地白牛，常在面前，終日
B25n0144_p0615a01║露迥迥地，趁亦不肯去。』只如今古人與摩道，意
B25n0144_p0615a02║作摩生？」石門云：「昔日話虎尚乃驚，如今見虎也
B25n0144_p0615a03║不怕。」僧云：「古人分上則與摩，學人分上如何？」石
B25n0144_p0615a04║門云：「取我與食，驢年得味摩？」師垂化閩城二十
B25n0144_p0615a05║載，至中和三年癸卯歲十月二十一日順化。敕
B25n0144_p0615a06║諡圓智大師正真之塔。
B25n0144_p0615a07║○處微和尚嗣西堂。師問仰山：「汝名什摩？」對曰：「慧
B25n0144_p0615a08║寂。」師曰：「阿那個是惠？阿那個是寂？」對云：「只在目
B25n0144_p0615a09║前。」師曰：「你猶有前後在？」對曰：「前後則且置，和尚
B25n0144_p0615a10║還曾見未？」師曰：「喫茶去。」問：「三乘十二分教，體理
B25n0144_p0615a11║得妙。是祖師意，為復不是祖師意？」師云：「三乘十
B25n0144_p0615a12║二分教，體理得妙。何處更有祖師意？雖然與摩，
B25n0144_p0615a13║須向六句外鑒。若也鑒不得，隨聲色轉也。」僧云：
B25n0144_p0615a14║「作摩生是六句？」師曰：「語底，嘿底；不嘿底，不語底；
B25n0144_p0615b01║總是，總不是。」
B25n0144_p0615b02║○雪岳陳田寺元寂禪師嗣西堂，在溟州，師諱道
B25n0144_p0615b03║義，俗姓王氏，北漢郡人。未妊之前，其父見白虹
B25n0144_p0615b04║入室，又母夢中見僧同床而寢，覺聞香氣芬馥，
B25n0144_p0615b05║父母愕然，共相謂曰：「據斯嘉瑞，必得聖子。」經於
B25n0144_p0615b06║半月，知有身。因在胎三十九月，方始產生。分免
B25n0144_p0615b07║之日，忽有異僧，杖錫到門曰：「今日所產兒胎，可
B25n0144_p0615b08║置臨河之岪。」言畢，忽然不見。遂從僧言，將胎埋
B25n0144_p0615b09║之。大鹿來守，終年不去。經歷人見，不起害心。因
B25n0144_p0615b10║瑞出家，法號「明寂」。以建中五年歲次甲子，隨使
B25n0144_p0615b11║韓粲號金讓恭，過海入唐，直往臺山，而感文殊。
B25n0144_p0615b12║空聞聖鍾之響，山見神鳥之翔。遂屆廣府寶壇
B25n0144_p0615b13║寺，始受具戒。後到曹溪，欲禮祖師之堂，門扇忽
B25n0144_p0615b14║然自開，瞻禮三遍而出，門閉如故。次詣江西洪
B25n0144_p0616a01║州開元寺，就於西堂智藏大師處，頂謁為師，決
B25n0144_p0616a02║疑釋滯。大師猶若摭石間之美玉，拾蚌中之真
B25n0144_p0616a03║珠，謂曰：「誠可以傳法，非斯人而誰？」改名道義，於
B25n0144_p0616a04║是頭陀而詣百丈山懷海和尚處，一似西堂。和
B25n0144_p0616a05║尚曰：「江西禪脈，總屬東國之僧歟？」餘如碑文。
B25n0144_p0616a06║○東國桐裏和尚嗣西堂，師諱慧徹。諡號寂忍禪
B25n0144_p0616a07║師，照輪清淨之塔。
B25n0144_p0616a08║○東國實相和尚嗣西堂，師諱洪直。諡號證覺大
B25n0144_p0616a09║師凝寂之塔。
B25n0144_p0616a10║○東國慧目山和尚嗣章敬，師諱玄昱。俗姓金氏，
B25n0144_p0616a11║東溟冠族。父諱廉均，官至兵部侍郎。妣朴氏，胎
B25n0144_p0616a12║孕之際，夢得殊常，以貞元三年五月五日誕生。
B25n0144_p0616a13║纔有童心，便知佛事。每汲水以供魚，常聚沙而
B25n0144_p0616a14║為塔。年至壯齒，志願出家。既持浮海之囊，遂落
B25n0144_p0616b01║掩泥之髮。元和三年遂受具戒，長慶四年入於
B25n0144_p0616b02║大唐。至太原府，歷居二寺，頗志已成。隨本國王
B25n0144_p0616b03║子金義宗奉詔東歸。以開成二年九月十二日
B25n0144_p0616b04║達於本國。武州會津南岳實相安之、敏哀大王、
B25n0144_p0616b05║神武大王、文聖大王、憲安大王，並執師資之敬，
B25n0144_p0616b06║不徵臣伏之儀。每入王宮，必令敷座講法。自開
B25n0144_p0616b07║成末，結茆於慧目山埵。景文大王命居高達寺，
B25n0144_p0616b08║奇香妙藥，聞闕必供。暑臘寒裘，待時而授。九年
B25n0144_p0616b09║秋解夏之始，忽告門人曰：「我今歲內法緣當盡，
B25n0144_p0616b10║你等宜設無遮大會，以報百巖傳授之恩，終吾
B25n0144_p0616b11║志也。」十一月十四日中夜，忽爾山谷震動，鳥獸
B25n0144_p0616b12║悲鳴，寺鍾擊而不響三日。十五日未曙，遽命侍
B25n0144_p0616b13║者撞無常鍾，脅席而終，享年八十二，僧臘六十耳。
B25n0144_p0616b14║○公畿和尚嗣章敬，在河中府。有人問：「如何是禪？
B25n0144_p0617a01║如何是道？」師云：「有名非大道，是非俱不禪。欲知
B25n0144_p0617a02║此中意，黃葉止啼錢。」
B25n0144_p0617a03║○關南和尚嗣鹽官，在襄陽。師諱道常，有《樂道歌》
B25n0144_p0617a04║曰：「三界兮如燄，六道兮如幻。聖賢出世兮同電。
B25n0144_p0617a05║國土猶如水上泡，無常生滅頻遷變。唯有摩訶
B25n0144_p0617a06║大般若，堅如金剛是可羨。軟似兜羅大等空，極
B25n0144_p0617a07║小纖塵不可見。擁之令聚而不聚，撥之令散而
B25n0144_p0617a08║不散。側耳欲聞而不聞，瞪目觀之不能見。歌復
B25n0144_p0617a09║歌，盤陀石上笑呵呵；笑復笑，青蘿松下高聲叫。
B25n0144_p0617a10║自從頓獲此明珠，帝釋輪王都不要。不是山僧
B25n0144_p0617a11║獨施為，自古先賢作此調。不坐禪，不修道，任運
B25n0144_p0617a12║逍遙只摩好。但知萬法不干懷，無如何曾有生老？」
B25n0144_p0617a13║○溟州𡼿山故通曉大師嗣鹽官，法諱梵日，鳩林
B25n0144_p0617a14║冠族金氏。祖諱述元，官至溟州都督，廉平察俗，
B25n0144_p0617b01║寬猛臨人，清風尚在於民謠，餘列備於傳乎。其
B25n0144_p0617b02║母支氏，累葉豪門，世稱婦範。及其懷娠之際，夢
B25n0144_p0617b03║徵捧日之祥，爰以元和五年庚寅正月十辰，在
B25n0144_p0617b04║胎十三月而誕生。螺髻殊姿，頂珠異相。年至一
B25n0144_p0617b05║五，誓願出家。諮于父母，二親共相謂曰：「宿緣善
B25n0144_p0617b06║果，不可奪志。汝須先度吾未度也。」於是落采辭
B25n0144_p0617b07║親，尋山入道。年至二十，到於京師，受具足戒，淨
B25n0144_p0617b08║行圓備，精勤更勵，為緇流之龜鏡，作法侶之楷
B25n0144_p0617b09║模。洎乎大和年中，私發誓願，往遊中華，遂投入
B25n0144_p0617b10║朝王子金公義琮，披露所懷。公以重善志，許以
B25n0144_p0617b11║同行。假其舟楫，達于唐國。既諧宿願，便發巡遊，
B25n0144_p0617b12║遍尋知識。參彼鹽官齊安大師，大師問曰：「什摩
B25n0144_p0617b13║處來？」答曰：「東國來。」大師進曰：「水路來，陸路來？」對
B25n0144_p0617b14║云：「不踏兩路來。」「既不踏兩路，闍梨爭得到這裏？」
B25n0144_p0618a01║對曰：「日月東西，有什摩障礙？」大師曰：「實是東方
B25n0144_p0618a02║菩薩。」梵日問曰：「如何即成佛？」大師答曰：「道不用
B25n0144_p0618a03║修，但莫汙染。莫作佛見菩薩見，平常心是道。」梵
B25n0144_p0618a04║日言下大悟，殷懃六年。後師到藥山，藥山問：「近
B25n0144_p0618a05║離什摩處？」師對曰：「近離江西。」藥山曰：「作什摩來？」
B25n0144_p0618a06║師對曰：「尋和尚來。」藥山曰：「此間無路，闍梨作摩
B25n0144_p0618a07║生尋？」師對曰：「和尚更進一步即得，學人亦不見
B25n0144_p0618a08║和尚。」藥山曰：「大奇大奇，外來青風凍殺人。」欲恣
B25n0144_p0618a09║遊方，遠投帝里。值會昌五年沙汰僧流，毀坼佛
B25n0144_p0618a10║宇。東奔西走，竄身無所。感河伯之引道，遇山神
B25n0144_p0618a11║之送迎。遂隱高山，獨居禪定。拾墜果以充齋，掬
B25n0144_p0618a12║流泉而止渴。形容枯槁，氣力疲羸，未敢出行。直
B25n0144_p0618a13║踰半載，忽夢異人云：「今可行矣。」於是強謀前行，
B25n0144_p0618a14║力未可丈。須臾，山獸口銜餅食，放於座側，慮其
B25n0144_p0618b01║故與，收而飧焉。後以誓向韶州，禮祖師塔，不遙
B25n0144_p0618b02║千里，得詣曹溪。香雲忽起，盤旋於塔廟之前。靈
B25n0144_p0618b03║鶴倏來，嘹唳於樓臺之上。寺眾愕然，共相謂曰：
B25n0144_p0618b04║「如此瑞祥，實未曾有。應是禪師來儀之兆也。」於
B25n0144_p0618b05║是思歸故里，弘宣佛法。卻以會昌六年丁卯八
B25n0144_p0618b06║月，還涉鯨浪，返于雞林。亭亭戒月，光流玄兔之
B25n0144_p0618b07║城；皎皎意珠，照徹青丘之境。暨大中五年正月，
B25n0144_p0618b08║於白達山宴坐，溟州都督金公仍請住𡼿山寺。
B25n0144_p0618b09║一坐林中，四十餘載。列松為行道之廊，平石作
B25n0144_p0618b10║安禪之座。有問：「如何是祖師意旨？」答曰：「六代不
B25n0144_p0618b11║曾失。」又問：「如何是納僧所務？」答曰：「莫踏佛階級，
B25n0144_p0618b12║切忌隨他悟。」咸通十二年三月景文大王，廣明
B25n0144_p0618b13║元年憲康大王，光啟三年定康大王，三王並皆
B25n0144_p0618b14║特迂御禮，遙申欽仰，擬封國師。各差中使，迎赴
B25n0144_p0619a01║京師。大師久蘊堅貞，礭乎不赴矣。忽於文德二
B25n0144_p0619a02║年己酉四月末，召門人曰：「吾將他往，今須永訣。
B25n0144_p0619a03║汝等莫以世情淺意，亂動悲傷，但自修心，不墜
B25n0144_p0619a04║宗旨也。」即以五月一日右脅累足，示滅于𡼿山
B25n0144_p0619a05║寺上房。春秋八十，僧夏六十，諡號通曉大師，塔
B25n0144_p0619a06║名延徽之塔。
B25n0144_p0619a07║○普化和尚嗣盤山，在鎮州。未睹行錄，不決化緣
B25n0144_p0619a08║始終。師在市裏，遇見馬步使，便相撲勢。馬步使
B25n0144_p0619a09║便打五棒。師云：「似則似，是則不是。」師尋常暮宿
B25n0144_p0619a10║塚間，朝遊城市。把鈴云：「明頭來也打，暗頭來也
B25n0144_p0619a11║打。」林際和尚聞此消息，教侍者探師。侍者來問
B25n0144_p0619a12║師：「不明不暗時事作摩生？」師曰：「明日大悲院有
B25n0144_p0619a13║齋。」侍者歸來舉似。林際便歡喜云：「作摩生得見
B25n0144_p0619a14║他？」非久之間，普化自上來林際，林際便歡喜。排
B25n0144_p0619b01║批飯食，對坐喫。師凡是下底物，總喫卻。林際云：
B25n0144_p0619b02║「普化喫食，似一頭驢。」師便下座，兩手托地，便造
B25n0144_p0619b03║驢聲。林際無語。師云：「林際廝兒，只具一隻眼。」後
B25n0144_p0619b04║有人舉似長慶，長慶代林際進語云：「也且從，更
B25n0144_p0619b05║作摩生？」又代普化云：「被長老申此一問，直得酩
B25n0144_p0619b06║酩酊酊。」林際又問：「大悲菩薩，分身千百億，便請
B25n0144_p0619b07║現。」師便擲地卓子，便作舞勢云：「吽吽。」便去。又林
B25n0144_p0619b08║際上堂，師侍立次。有一僧在面前立，師驀推倒
B25n0144_p0619b09║林際前，林際便把杖子打三下。師云：「林際廝兒，
B25n0144_p0619b10║只具一隻眼。」又林際與師看聖僧次，林際云：「是
B25n0144_p0619b11║凡是聖？」師云：「是聖。」林際便喝咄，師便撫掌大笑。
B25n0144_p0619b12║師得一日手擎函板，遶郭辭人云：「我遷化去。」眾
B25n0144_p0619b13║人雲集相隨東門而出，云：「今日不好。」二日南門，
B25n0144_p0619b14║三日西門，人眾漸少，不信。第四日北門而出，更
B25n0144_p0620a01║無一人隨之，自甓甃隧門而卒矣。
B25n0144_p0620a02║○嵩嚴山聖住寺故兩朝國師嗣麻谷，法號無染，
B25n0144_p0620a03║慶州人也。俗姓金氏，以武烈大王為八代之祖，
B25n0144_p0620a04║大父名周川，品在真骨，位居韓粲，高、曾皆為相
B25n0144_p0620a05║為將。父名範清，族品降於真骨一等，鄉談得難。
B25n0144_p0620a06║母華氏，夢感脩臂天人，垂授藕花，因此有娠。又
B25n0144_p0620a07║時夢中胡道人，授十戒為胎教，過期而誕焉。以
B25n0144_p0620a08║十二歲，落染於雪岳。五色石寺有法性禪師，嘗
B25n0144_p0620a09║扣楞伽門于其中夏，大師事師數年。長慶之初
B25n0144_p0620a10║入唐，到佛爽寺問道，如滿印可於江西之印，而
B25n0144_p0620a11║應對有慚色曰：「吾閱人多矣，罕有如是東國人，
B25n0144_p0620a12║他日中國失禪之時，將問之東夷焉。」又到麻谷
B25n0144_p0620a13║寶徹和尚處，服勤執役，無看所擇，人所難者，必
B25n0144_p0620a14║能易之。眾人目曰：「禪門之中，異德高行。」徹公曰：
B25n0144_p0620b01║「我師馬和尚訣我曰：『若得東人可目擊者，畎渠
B25n0144_p0620b02║道中，俾慧水丕胃於海隅，為德非淺。』師言在耳，
B25n0144_p0620b03║吾喜汝來，今印焉。俾冠禪俟于東土，往欽哉。」已
B25n0144_p0620b04║得心珠於麻谷。會昌六年，迴歸本國。大中元年，
B25n0144_p0620b05║始就居於嵩嚴山聖住寺，僧徒千眾，名震十方。
B25n0144_p0620b06║於是大師吐珠於嵩嚴寺，內授印於祖師根中。
B25n0144_p0620b07║繇是兩朝聖主天冠傾於地邊，一國臣寮，頭面
B25n0144_p0620b08║禮於足下。大師禪定之餘暇，應求之機緣。有人
B25n0144_p0620b09║問曰：「無舌土中無師無弟，何故從西天二十八
B25n0144_p0620b10║代，至于唐代六祖，傳燈相照，至今不絕耶？」答曰：
B25n0144_p0620b11║「皆是世上流布，故不是正傳。」問曰：「一祖師中具
B25n0144_p0620b12║二土耶？」答曰：「然也。是故仰山云：『兩口一無舌，即
B25n0144_p0620b13║是吾宗旨。』」問曰：「一祖師中，見二土如何？」答曰：「正
B25n0144_p0620b14║傳禪根，不求法故。」師亦不餉，是為無舌土也。應
B25n0144_p0621a01║實求法之人，用假名言之說，是名有舌土矣。然
B25n0144_p0621a02║則文孝康王，以為事師，然後定康大王即位，皆
B25n0144_p0621a03║承前規奉迎，然而年當九十，不能上闕。國師以
B25n0144_p0621a04║文德元年暢月二十七日示滅，諡號大朗慧大
B25n0144_p0621a05║師白月葆光之塔。
B25n0144_p0621a06║○天龍和尚嗣大梅。未睹行錄，不決化緣始終。
B25n0144_p0621a07║○正原和尚嗣五洩，同住龜山。姓蔡，宣州南陵縣
B25n0144_p0621a08║人也。貞元十五年，落髮於當州藉山。元和丁酉
B25n0144_p0621a09║歲，建州乾元寺受具。師靈苗間出，道器混成。桂
B25n0144_p0621a10║芳少以呈香，松柏新而見節。始從稚子，不狎朋
B25n0144_p0621a11║遊。尋會稽之藂林，契五洩之密印。師有偈曰：「滄
B25n0144_p0621a12║溟幾度變桑田，唯有虛空獨湛然。已到岸人休
B25n0144_p0621a13║戀筏，未曾度者任須舡。」又云：「尋師認得本心源，
B25n0144_p0621a14║兩岸俱玄一不全。是佛何須更求佛，只因從此
B25n0144_p0621b01║便忘言。又云：忍仙林下坐禪時，曾被歌王截四
B25n0144_p0621b02║支。況我聖明無此事，只令休道亦何悲。」又云：「心
B25n0144_p0621b03║本絕塵何用洗，身中無病豈求醫。欲知是佛非
B25n0144_p0621b04║身處，明鏡高懸未照時。」師享齡七十八，為僧五
B25n0144_p0621b05║十四夏。敕諡性空大師惠觀之塔。後至天祐二
B25n0144_p0621b06║年龍集乙丑八月，閩王重建塔，凡是國家祈禱，
B25n0144_p0621b07║靈應生民，迄至于今，香燈續焰。天龍仰衛，士庶
B25n0144_p0621b08║傾瞻，號龜山二真身。至梁開平四年庚午歲，省
B25n0144_p0621b09║𨚕製碑文矣。
B25n0144_p0621b10║○芙蓉和尚嗣歸宗，在福州。師諱靈訓，福州候官
B25n0144_p0621b11║縣人也。姓危。初參見歸宗，問：「如何是佛？」宗云：「向
B25n0144_p0621b12║你道，你還信不？」對曰：「和尚若道，那敢不信。」宗云：
B25n0144_p0621b13║「信即是佛，即汝便是。」師云：「如何保任？」宗云：「一翳
B25n0144_p0621b14║在目，空花亂墮。」師領受玄旨，便創芙蓉。住持嚴
B25n0144_p0622a01║整，海內聞名。入滅之後，敕諡弘照大師圓相之塔。
B25n0144_p0622a02║○岑和尚嗣南泉，在湖南。未睹實錄，不決化緣始
B25n0144_p0622a03║終。問：「如何是諸佛師？」師云：「不可拗直作曲。」問：「如
B25n0144_p0622a04║何是向上一路？」師云：「一里二里。」僧云：「請師道。」師
B25n0144_p0622a05║云：「三里四里。」問：「如何是學人心？」師云：「盡十方世
B25n0144_p0622a06║界是汝心。」僧云：「與摩則學人無著身處。」師云：「是汝
B25n0144_p0622a07║著身處。」僧云：「如何是學人著身處？」師云：「大海水
B25n0144_p0622a08║深又更深。」僧云：「學人不會。」師云：「魚龍出沒任昇
B25n0144_p0622a09║沉。」問：「古人有言『動是法王苗，寂是法王根』，如何
B25n0144_p0622a10║是法王根？」師指露柱云：「何不問取大士？」僧云：「如
B25n0144_p0622a11║何是法王苗？」師云：「道什摩？道什摩？」問：「學人不據
B25n0144_p0622a12║地時如何？」師云：「向什摩處安身立命？」僧云：「學人
B25n0144_p0622a13║卻據地時如何？」師云：「拽出死屍。」問：「如何是本來
B25n0144_p0622a14║地？」師云：「一步兩步。」僧云：「本來地是地不是地？」師
B25n0144_p0622b01║云：「三步四步。」會和尚云：「未有諸聖已前作摩生？」
B25n0144_p0622b02║師云：「魯祖開堂，亦與師僧東話西話。」三聖和尚
B25n0144_p0622b03║問：「請和尚說向上。」師云：「闍梨眼瞎耳聾作什摩？」
B25n0144_p0622b04║問：「如何是玄旨？」師云：「虛空道得。」僧云：「虛空常道，
B25n0144_p0622b05║還有斷時也無？」師云：「徒勞念靜。」問：「請和尚道。」師
B25n0144_p0622b06║云：「不可重道。」問：「如何是沙門眼？」師云：「長長出不
B25n0144_p0622b07║得。」又云：「成佛成祖出不得，六道輪迴亦出不得，
B25n0144_p0622b08║汝道出什摩不得？」僧便問：「未審出什摩不得？」師
B25n0144_p0622b09║云：「晝見日，夜見星。」僧云：「學人不會。」師云：「妙高山
B25n0144_p0622b10║色青又青。」問：「如何是異類？」師云：「尺短寸長，寸長
B25n0144_p0622b11║尺短。」問：「上上人相見時如何？」師云：「如死人手。」「如
B25n0144_p0622b12║何是上上人行李處？」師云：「如死人眼。」問：「如何是
B25n0144_p0622b13║無情說法？」師指東邊露柱云：「這個師僧說得。」僧
B25n0144_p0622b14║云：「什摩人得聞？」師指西邊露柱云：「這個師僧得
B25n0144_p0623a01║聞。」僧云：「師還聞摩？」師云：「我若聞，則教誰舉？」師示
B25n0144_p0623a02║眾云：「富貴則易，貧窮則難。」又云：「今時禪師，只識
B25n0144_p0623a03║得天子，終不識未作天子已前。」師《勸學偈》曰：「萬
B25n0144_p0623a04║丈竿頭未得休，堂堂有路少人遊。禪師欲達南
B25n0144_p0623a05║泉去，滿目青山萬萬秋。」問：「如何是平常心？」師云：
B25n0144_p0623a06║「要眠則眠，要坐則坐。」僧云：「學人不會。」師云：「熱則
B25n0144_p0623a07║取涼，寒則向火。」問：「有人問和尚，和尚則隨問答
B25n0144_p0623a08║話。總無人問時，和尚如何？」師云：「困則睡，健則起。」
B25n0144_p0623a09║僧云：「教學人向什摩處領會？」師云：「夏天赤骨身，
B25n0144_p0623a10║冬天須得被。」問：「南泉遷化，向什摩處去？」師云：「東
B25n0144_p0623a11║家作驢，西家作馬。」僧云：「學人不會。」師云：「要騎則
B25n0144_p0623a12║騎，要下則下。」師《誡斫松竹人偈》曰：「千年竹，萬年
B25n0144_p0623a13║松，枝枝葉葉盡皆同。為報四方參學者，動手無
B25n0144_p0623a14║非觸祖翁。」師《投機偈》曰：「處處真，處處真，塵塵盡
B25n0144_p0623b01║是本來人。真實說時聲不現，正體堂堂沒卻身。」
B25n0144_p0623b02║問：「如何是西來祖教？」師良久，學人不敢進語。師
B25n0144_p0623b03║令侍者去會和尚處，問：「和尚見南泉後如何？」會
B25n0144_p0623b04║和尚良久，侍者進云：「未見南泉已前事如何？」會
B25n0144_p0623b05║和尚云：「不可別更有也。」侍者卻歸舉似師，師當
B25n0144_p0623b06║時有偈曰：「百尺竿頭不動人，雖然得入未為真。
B25n0144_p0623b07║百尺竿頭須進步，十方世界是全身。」三聖和尚
B25n0144_p0623b08║問：「承師有言『百尺竿頭須進步』，百尺竿頭則不
B25n0144_p0623b09║問，百尺竿頭如何進步？」師云：「朗州山，澧州水。」進
B25n0144_p0623b10║曰：「更請和尚道。」師云：「四海五湖王化裏。」「亡僧遷
B25n0144_p0623b11║化，向什摩處去？」師云：「歷劫無言真性命，解語能
B25n0144_p0623b12║行卻死人。」三聖和尚令秀上座問師：「南泉遷化，
B25n0144_p0623b13║向什摩處去也？」師云：「石頭作沙彌時，參見六祖。」
B25n0144_p0623b14║上座云：「不問石頭作沙彌時參見六祖。南泉遷
B25n0144_p0624a01║化，向什摩處去也？」師云：「教伊尋思去。」上座云：「雖
B25n0144_p0624a02║有千尺之松，且無抽條石筍。」師嘿然。上座禮拜
B25n0144_p0624a03║起云：「謝師答話。」師又嘿然。上座卻歸，舉似三聖。
B25n0144_p0624a04║三聖云：「若實如此，勝林際七步。雖然如此，待我
B25n0144_p0624a05║更驗看。」至明日，三聖問訊曰：「昨日答那個師僧
B25n0144_p0624a06║一轉因緣，為只是光前絕後，古今罕聞。」師又不
B25n0144_p0624a07║語。師因事頌曰：「自覺開佛堂，慧放五道光。無人
B25n0144_p0624a08║不佛佛，不悟意中藏。」師問僧：「從什摩處來？」對云：
B25n0144_p0624a09║「從洞山來。」師云：「何不教洞山自來？」對云：「只與摩。」
B25n0144_p0624a10║師云：「彼自無瘡，勿以傷之。」有人問：「如何是第二
B25n0144_p0624a11║月？」師云：「正是第二月。」又云：「恰是。」師乃頌曰：「也大
B25n0144_p0624a12║奇，也大奇，一月之中兩月疑。見與見緣無自性，
B25n0144_p0624a13║常寂誰是復誰非？」又《須彌納芥子頌》曰：「須彌本
B25n0144_p0624a14║非有，芥子元來空。將空納非有，何處不相容。」皓
B25n0144_p0624b01║月供奉問曰：「教中說幻意，是有耶？」師曰：（「大德是何言歟？」
B25n0144_p0624b02║云：「是無耶？」云：「是何言歟？」云：）「與摩則幻意是不有不無耶？」師曰：
B25n0144_p0624b03║「大德是何言歟？」大德進曰：「如某甲三明，盡不契
B25n0144_p0624b04║聖意。未審和尚如何明教中幻意？」師曰：「大德信
B25n0144_p0624b05║一切法不思議不？」大德云：「佛之誠言，那敢不信？」
B25n0144_p0624b06║師云：「大德言信，二信之中，是阿那個信？」大德云：
B25n0144_p0624b07║「如某甲所信，二信之中，名為緣信。」師云：「依何教
B25n0144_p0624b08║文，得生緣信？」大德云：「《花嚴經》云：『菩薩摩訶薩，無
B25n0144_p0624b09║障無礙智慧，信一切世間境界，是如來境界。』又
B25n0144_p0624b10║曰：『諸佛世尊，悉知世間法。性無差別，決定無二。』
B25n0144_p0624b11║又曰：『佛法世間法，若見真實，一切無差別。』」師曰：
B25n0144_p0624b12║「所起緣信，所引教文，甚有來處。老僧與大德明
B25n0144_p0624b13║教中幻意。」偈曰：「若人見幻本來真，是即名為見
B25n0144_p0624b14║佛人。圓通法界無生滅，無滅無生是佛身。」問：「蚯
B25n0144_p0625a01║蚓斬兩段，兩頭俱動，佛性在阿個頭？」師答曰：「動
B25n0144_p0625a02║與不動，是何境界？」大德云：「言不關典，非智者之
B25n0144_p0625a03║所談。只如和尚言，動與不動是何境界？出自何
B25n0144_p0625a04║經？」師答曰：「灼然。言不關典，非智者之所談。大德豈
B25n0144_p0625a05║不見道《首楞嚴經》云：『當知十方無邊不動虛空，
B25n0144_p0625a06║并動搖地水火風，均名六大性真圓融，皆如來
B25n0144_p0625a07║藏，本無生滅。』」師有偈曰：「最甚深，最甚深，法界人
B25n0144_p0625a08║身便是心。迷者迷心為眾色，悟時剎海是真心。
B25n0144_p0625a09║身界二塵無實性，分明達此號知音。」有大德問：
B25n0144_p0625a10║「虛空為定有耶？虛空為定無耶？」師答曰：「言有亦
B25n0144_p0625a11║得，言無亦得。虛空有時，但有假有。虛空無時，但
B25n0144_p0625a12║無假無。」大德再問：「只如和尚所說，有何教文？」師
B25n0144_p0625a13║答曰：「大德豈不聞《首楞嚴經》云：『十方虛空生汝
B25n0144_p0625a14║心內，猶如片雲點太清裏。』豈不是虛空生時但
B25n0144_p0625b01║有假有？汝等一人發真歸源，此十方虛空悉皆
B25n0144_p0625b02║消殞，豈不是虛空滅時但滅假滅？老僧所以道：
B25n0144_p0625b03║『有時假有，無時假無。』」問：「天下善知識，為證大涅
B25n0144_p0625b04║槃不？」師云：「為問因中三德，為問果上三德？」大德
B25n0144_p0625b05║云：「為問果上三德。」師云：「若問果上三德。天下善
B25n0144_p0625b06║知識未證大涅槃。」又問：「何故未證大涅槃？」師云：
B25n0144_p0625b07║「功未齊於諸佛，所以未證大涅槃。」又問：「既功未
B25n0144_p0625b08║齊於諸佛，何故名為善知識？」師答曰：「明見佛性，
B25n0144_p0625b09║名為善知識。」皓月云：「若與摩則功齊何道，名為
B25n0144_p0625b10║證大涅槃？」以偈曰：「摩訶般若照，解脫甚深香。法
B25n0144_p0625b11║身寂滅體，三一理圓常。欲識功齊處，此名常寂
B25n0144_p0625b12║光。」皓月再問：「果上涅槃，已蒙和尚指示。如何是
B25n0144_p0625b13║本來涅槃？」師答曰：「大德是。」問：「和尚承嗣何人？」師
B25n0144_p0625b14║云：「我無人承嗣。」云：「師還參學不？」師云：「我自參。」「師
B25n0144_p0626a01║意如何？」師偈曰：「虛空問萬像，萬像答虛空。何人
B25n0144_p0626a02║得親問，木叉丫角童。」問：「如何是教？」師云：「五千四
B25n0144_p0626a03║十八卷。」「如何是教意？」師曰：「祖意即是。」問：「如何是
B25n0144_p0626a04║祖師意？」師云：「教意即是。」學云：「與摩即教意與祖
B25n0144_p0626a05║意無二去也。」師云：「十方佛土中，唯有一乘法。無
B25n0144_p0626a06║二亦無三。」大德便禮拜，師偈曰：「祖心即教意，教
B25n0144_p0626a07║意即祖意。欲識祖師意，祖師傳佛心。祖意與教
B25n0144_p0626a08║意，一性一真心。」問：「第八識及七六識等，畢竟無
B25n0144_p0626a09║體。云何得言『轉第八識為大圓鏡』？」師答曰：「豈不聞
B25n0144_p0626a10║『轉名不轉體』？」師偈曰：「七生依一滅，一滅持七生。
B25n0144_p0626a11║一滅滅亦滅，七六永無生。第九真常識，非後亦
B25n0144_p0626a12║非先。非後非先義，常住永無遷。」問：「古人有言『了即
B25n0144_p0626a13║業障本來空，未了應須償宿債』，師子尊者與二
B25n0144_p0626a14║祖大師，為甚摩卻償債？」師云：「大德不識本來空。」
B25n0144_p0626b01║皓月云：「如何是本來空？」師云：「業障是。」「如何是業
B25n0144_p0626b02║障？」師云：「本來空是。」皓月禮謝。師偈曰：「假有元
B25n0144_p0626b03║非有，假滅亦非無。涅槃償債義，一性更無殊。」問：
B25n0144_p0626b04║「本心何故不離生滅心？生滅心何故不當本來
B25n0144_p0626b05║心？」師以偈答曰：「妙空妙用不思議，無滅無生無
B25n0144_p0626b06║所依。本覺性真為智父，父生智子妙難思。智智
B25n0144_p0626b07║不覺元來妙，達見無觀即本如。父子本來無二
B25n0144_p0626b08║相，即今即本更無時。」問：「如何是陀羅尼？」師云：「大
B25n0144_p0626b09║德無問，老僧無答。」又問：「是何人誦得？」師指禪床
B25n0144_p0626b10║左臂云：「這個師僧誦得。」又問：「何人得聞？」師指禪
B25n0144_p0626b11║床右臂云：「這個師僧得聞。」大德云：「某甲為什摩
B25n0144_p0626b12║不聞？」云：「豈不聞『真誦無響，真聽無聞』？」大德云：
B25n0144_p0626b13║「與摩則音聲不入法界性耶？」師云：「大德豈不聞
B25n0144_p0626b14║道『離色求觀非正見，離聲求聞是邪聞』？」又問：「如
B25n0144_p0627a01║何是『不離色是正見，不離聲是真聞』？」師云：「大德
B25n0144_p0627a02║聽老僧相助明。」以頌曰：「滿眼本非色，滿耳本非
B25n0144_p0627a03║聲。文殊常觸目，觀音塞耳根。會三元一體，達四
B25n0144_p0627a04║本同真。堂堂法界性，無佛亦無人。」問：「善財童子，
B25n0144_p0627a05║為什摩無量劫遊普賢身中世界不遍？」師云：「從
B25n0144_p0627a06║無量劫來，還遊得遍摩？」又問：「如何是普賢身？」云：
B25n0144_p0627a07║「含元殿裏，更覓長安。」問：「如何是文殊？」師云：「墻壁
B25n0144_p0627a08║瓦礫即是。」問：「如何是觀音？」師云：「音聲語言即是。」
B25n0144_p0627a09║問：「如何是普賢？」云：「眾生心即是。」問：「如何是佛？」師
B25n0144_p0627a10║云：「眾生色身是佛。」問：「恒沙諸佛體皆同，何故說
B25n0144_p0627a11║有種種名號？」師云：「眼根返源，名為文殊；耳根返
B25n0144_p0627a12║源，名為觀音；意識返源，名為普賢。文殊是佛妙
B25n0144_p0627a13║觀察智，觀音是佛無緣大悲，普賢是佛無為妙
B25n0144_p0627a14║行，三聖是佛之妙用，佛是三聖之真體。用有恒
B25n0144_p0627b01║沙假名，體總名為一博伽梵。」又問：「四聖為定是
B25n0144_p0627b02║四耶？」師云：「燈分千室，元是一光。潮應萬波，本來
B25n0144_p0627b03║一水。迷人差別，智者同真。是故先德云：『非唯我
B25n0144_p0627b04║今獨達了，恒沙諸佛體皆同。』」問：「教中有言『十劫坐
B25n0144_p0627b05║道場，不得成佛道』，未審此意如何？」師云：「佛是果，
B25n0144_p0627b06║菩薩是因。釋迦如來，於果地談大通智勝佛因
B25n0144_p0627b07║中事。大通智勝佛，雖十劫在菩提樹下，金剛座
B25n0144_p0627b08║上，結跏趺坐，猶是菩薩未成佛故，為彼時眾生
B25n0144_p0627b09║壽命長故，根未熟故，過十劫已，眾生根始熟。大
B25n0144_p0627b10║凡菩薩，須待眾生根熟。如雞伺啐，啐啄同時。眾
B25n0144_p0627b11║生根熟，便成佛菩提。故言：『過十劫已，證得無上
B25n0144_p0627b12║菩提。』所以經曰：『佛知時未至，受請嘿然坐。』」有人
B25n0144_p0627b13║問：「如何是觸目菩提？」師答曰：「一切法常住。」「如何
B25n0144_p0627b14║是一切法常住？」師曰：「觸目菩提。」問：「如何轉得山
B25n0144_p0628a01║河大地歸於自己去？」師答曰：「我卻憂轉自己歸
B25n0144_p0628a02║山河大地去。」學人禮謝，師偈曰：「誰問山河轉，山
B25n0144_p0628a03║河轉向誰？圓通無兩畔，法性本無歸。」問：「如何是
B25n0144_p0628a04║色本殊質像？」師曰：「盡十方世界是什摩？」進曰：「如
B25n0144_p0628a05║何是聲元異樂苦？」師答曰：「將來，將來。」問：「教中有
B25n0144_p0628a06║言『色不異空，空不異色』，未審教意如何？」師以偈
B25n0144_p0628a07║答曰：「礙處無墻壁，通處勿虛空。若能如是解，心
B25n0144_p0628a08║色本來同。」自外具載別錄，諡號招賢大師。
B25n0144_p0628a09║○白馬和尚嗣南泉，在江陵。師諱曇照。未睹實錄。
B25n0144_p0628a10║問曰：「如何是學人自己？」師以杖當面指學人。長
B25n0144_p0628a11║慶和尚舉此因緣，以手指面前云：「古人只與摩。」
B25n0144_p0628a12║又豎起指云：「何似與摩？」順德大師云：「蝦跳不出
B25n0144_p0628a13║斗。」慶不肯。自代云：「是什摩心行？」
B25n0144_p0628a14║○下堂和尚嗣南泉，在襄州。有俗官問：「蚯蚓斷，兩
B25n0144_p0628b01║頭總動，佛性在阿那個頭？」師展開兩手而示。洞
B25n0144_p0628b02║山和尚云：「即今問底，在阿那個頭？」
B25n0144_p0628b03║○雙峰和尚嗣南泉。師諱道允，姓朴，漢州鵂巖人
B25n0144_p0628b04║也。累葉豪族，祖考仕宦，郡譜詳之。母高氏，夜夢
B25n0144_p0628b05║異光熒煌滿室，愕然睡覺，有若懷身。父母謂曰：
B25n0144_p0628b06║「所夢非常，如得兒子，盍為僧乎？」寄胎十有六月
B25n0144_p0628b07║載誕。爾後日將月就，鶴貌鸞姿，舉措殊儕，風規
B25n0144_p0628b08║異格。竹馬之年，摘花供佛；羊車之歲，累塔娛情，
B25n0144_p0628b09║玄關之趣昭然，真境之機卓爾。年當十八，懇露
B25n0144_p0628b10║二親，捨俗為僧。適於鬼神寺，聽於花嚴教。禪師
B25n0144_p0628b11║竊謂曰：「圓頓之筌蹄，豈如心印之妙用乎？」遂被
B25n0144_p0628b12║毳挈瓶，棲雲枕水。洎于長慶五年，投入朝使，
B25n0144_p0628b13║告其宿志，許以同行。既登彼岸，獲覲於南泉普
B25n0144_p0628b14║願大師。伸師資之禮，目擊道存。大師歎曰：「吾宗
B25n0144_p0629a01║法印，歸東國矣。」以會昌七祀夏初之月，旋屆青
B25n0144_p0629a02║丘，便居楓岳。求投者風馳霧集，慕來者星逝波
B25n0144_p0629a03║奔。於是景文大王聞名歸奉，恩渥日崇。咸通九
B25n0144_p0629a04║載四月十八日，忽訣門人曰：「生也有涯，吾須遠
B25n0144_p0629a05║邁。汝等安棲雲谷，永耀法燈。」語畢，怡然遷化，報
B25n0144_p0629a06║年七十有一，僧臘四十四霜。五色之光，從師口
B25n0144_p0629a07║出，蓬勃而散漫于天。伏以今上寵褒法侶，恩霈
B25n0144_p0629a08║禪林，仍賜諡澈鑒禪師澄昭之塔矣。
B25n0144_p0629a09║祖堂集卷第十七