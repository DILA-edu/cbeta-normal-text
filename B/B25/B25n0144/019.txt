B25n0144_p0652a01║祖堂集卷第十九（江西下卷第六曹溪第五代法孫）
B25n0144_p0652a02║○香嚴和尚嗣溈山，在鄧州。師諱智閑。未睹實錄。
B25n0144_p0652a03║時云青州人也。身方七尺，博聞利辯，才學無當。
B25n0144_p0652a04║在溈山眾中時，擊論玄猷，時稱「禪匠」。前後數數
B25n0144_p0652a05║扣擊溈山，問難對答如流。溈山深知其浮學，未
B25n0144_p0652a06║達根本，而未能制其詞辯。後因一朝，溈山問曰：
B25n0144_p0652a07║「汝從前所有學，解以眼耳。於他人見聞及經卷
B25n0144_p0652a08║冊子上，記得來者，吾不問汝。汝初從父母胞胎
B25n0144_p0652a09║中出，未識東西時本分事，汝試道一句來，吾要
B25n0144_p0652a10║記汝。」師從茲無對，低頭良久，更進數言，溈山皆
B25n0144_p0652a11║不納之。遂請為道，溈山云：「吾道不當，汝自道得，
B25n0144_p0652a12║是汝眼目。」師遂歸堂中，遍撿冊子，亦無一言可
B25n0144_p0652a13║對，遂一時燼之。有學人近前乞取，師云：「我一生
B25n0144_p0652a14║來被他帶累，汝更要之奚為？」並不與之，一時燼
B25n0144_p0652b01║矣。師曰：「此生不學佛法也。余自生來謂無有當，
B25n0144_p0652b02║今日被溈山一撲淨盡，且作一個長行粥飯僧
B25n0144_p0652b03║過一生。」遂禮辭溈山，兩淚出門。因到香嚴山忠
B25n0144_p0652b04║國師遺跡，棲心憩泊，併除草木散悶。因擊擲瓦
B25n0144_p0652b05║礫次失笑，因而大悟，乃作偈曰：「一挃忘所知，更
B25n0144_p0652b06║不自修持。處處無蹤跡，聲色外威儀。十方達道
B25n0144_p0652b07║者，咸言上上機。」便罷歸室，焚香具威儀，五體投
B25n0144_p0652b08║地，遙禮溈山讚曰：「真善知識，具大慈悲，拔濟迷
B25n0144_p0652b09║品。當時若為我道卻，則無今日事也。」便上溈山，
B25n0144_p0652b10║具陳前事，并發明偈子呈似。和尚便上堂，令堂
B25n0144_p0652b11║維那呈似大眾，大眾總賀。唯有仰山，出外未歸。
B25n0144_p0652b12║仰山歸後，溈山向仰山說前件因緣，兼把偈子
B25n0144_p0652b13║見似仰山。仰山見了，賀一切後，向和尚說：「雖則
B25n0144_p0652b14║與摩發明，和尚還驗得他也無？」溈山云：「不驗他。」
B25n0144_p0653a01║仰山便去香嚴處，賀喜一切後，便問：「前頭則有
B25n0144_p0653a02║如是次第了也。然雖如此，不息眾人疑，作摩生
B25n0144_p0653a03║疑聻，將謂預造，師兄已是發明了也。別是氣道
B25n0144_p0653a04║造道將來。」香嚴便造偈對曰：「去年未是貧，今年
B25n0144_p0653a05║始是貧。去年無卓錐之地，今年錐亦無。」仰山云：
B25n0144_p0653a06║「師兄在知有如來禪，且不知有祖師禪。」師問僧：
B25n0144_p0653a07║「如人在高樹上，口銜樹枝，腳下踏樹，手不攀枝，
B25n0144_p0653a08║下有人問：『如何是西來意？』又須向伊道，若道又
B25n0144_p0653a09║被撲殺，不道違於他問。汝此時作摩生指他，自
B25n0144_p0653a10║免喪身失命？」虎頭招上座返問：「上樹時則不問，
B25n0144_p0653a11║未上樹時作摩生？」師笑噓噓。問：「如何是據現在
B25n0144_p0653a12║學？」師以扇子旋轉示云：「見摩見摩？」問：「如何是無
B25n0144_p0653a13║表戒？」云：「待闍梨還俗則為你說。」問：「如何是聲色
B25n0144_p0653a14║外相見一句？」云：「某甲未住香嚴時，且道在什摩
B25n0144_p0653b01║處？與摩時亦不敢道在。」云：「如幻人心心所念法。」
B25n0144_p0653b02║問：「如何是聲前一句？」師云：「大德未問時則答。」進
B25n0144_p0653b03║曰：「即今時如何？」云：「即今時問也。」問：「如何是直截
B25n0144_p0653b04║根原佛所印？」師把杖拋下，撮手而去，指古人跡
B25n0144_p0653b05║頌曰：「古人語，語中骨，如雲映秋月，光明時出沒。
B25n0144_p0653b06║句裏隱，不當當。人玄會，暗商量。唯自肯，意不傷。
B25n0144_p0653b07║似一物，不相妨。」師與樂普同行，欲得相別時，樂
B25n0144_p0653b08║普云：「同行什摩處去？」師云：「去東京。」普曰：「去作什
B25n0144_p0653b09║摩？」師云：「十字路頭卓庵去。」普曰：「卓庵作什摩？」師
B25n0144_p0653b10║云：「為人。」普曰：「作摩生為人？」師便舉起拂子。普舉
B25n0144_p0653b11║拂子：「作摩生為人？」師便拋下拂。普云：「荒處猶過
B25n0144_p0653b12║在，淨地為什摩卻迷人？」師云：「怪伊作什摩？」《勵學
B25n0144_p0653b13║吟》：「滿口語，無處說，明明向道人不決。急著力，勤
B25n0144_p0653b14║咬囓，無常到來救不徹。日裏話，暗嗟切，快磨古
B25n0144_p0654a01║錐淨挑揭。理盡覺，自護持。此生事，吾不說。玄旨
B25n0144_p0654a02║求他古老吟，禪學須窮心影絕。」
B25n0144_p0654a03║師《誡宗教接物頌》曰：「三句語，究人玄。迅面目，示
B25n0144_p0654a04║豁然。開兩路，備機緣。投不遇，說多年。」
B25n0144_p0654a05║洞山問僧：「離什摩處來？」對云：「離香嚴來。」山云：「有
B25n0144_p0654a06║什摩佛法因緣？」對云：「佛法因緣即多，只是愛說
B25n0144_p0654a07║三等照。」山云：「舉看。」學人舉云：「恒照常照本來照。」
B25n0144_p0654a08║洞山云：「有人問此三等照也無？」對云：「有。」山云：「作
B25n0144_p0654a09║摩生問？」對云：「作摩生是恒照？」又問：「常照。」山云：「好
B25n0144_p0654a10║問處不問。」僧問：「請師垂個問頭。」洞山云：「問則有，
B25n0144_p0654a11║不用拈出。緣作摩故？闍梨千鄉萬里來，乍到者
B25n0144_p0654a12║裏，且歇息。」其僧纔得個問頭，眼淚落。洞山云：「哭
B25n0144_p0654a13║作什摩？」對云：「啟和尚，末代後生，伏蒙和尚垂方
B25n0144_p0654a14║便。得這個氣道，一則喜不自勝，二則戀和尚法
B25n0144_p0654b01║席，所以與摩淚下。」洞山云：「唐三藏又作摩生？從
B25n0144_p0654b02║唐國去西天十萬八千里。為這個佛法因緣，不
B25n0144_p0654b03║惜身命。過得如許多嶮難，所以道，五天猶未到，
B25n0144_p0654b04║兩眼淚先枯。雖則是從此香嚴千鄉萬里，為佛
B25n0144_p0654b05║法因緣，怕個什摩？」其僧下山，卻歸香嚴。從容得
B25n0144_p0654b06║二日，師戴帽子上堂，其僧便出來問：「承師有言
B25n0144_p0654b07║『恒照常照本來照』，三等照則不問，不照時喚作
B25n0144_p0654b08║什摩？」師便卻下帽子，拋放眾前。其僧卻歸洞山，
B25n0144_p0654b09║具陳前事。洞山卻低頭後云：「實與摩也無？」對云：
B25n0144_p0654b10║「實與摩。」洞云：「若也實與摩，斫頭也無罪過。」其僧
B25n0144_p0654b11║卻歸香嚴，具陳前事。師下床，向洞山合掌云：「新
B25n0144_p0654b12║豐和尚是作家。」
B25n0144_p0654b13║《最後頌》曰：「有一語，全規矩。休思量，不自許。路逢
B25n0144_p0654b14║同道人，揚眉省來處。踏不著，多疑慮。卻思量，帶
B25n0144_p0655a01║伴侶。一生參學事無成，慇懃抱得栴檀樹。」
B25n0144_p0655a02║《常在頌》：「管帶歷歷，諸邊寧息。平常見聞，不入榛
B25n0144_p0655a03║棘。四威儀中，淨潔析析。機感相投，一時拋擲。嘿
B25n0144_p0655a04║處對緣，聲前顯跡。同道相知，不勞勢力。」
B25n0144_p0655a05║《修行頌》曰：「天寒宜曝日，歸堂一食傾。思著未生
B25n0144_p0655a06║時，宜然任他清。只摩尋時，明鏡非明鏡；獨坐覺
B25n0144_p0655a07║虛涼，行時也只寧。鄭郎中問頌：既無人解，又無
B25n0144_p0655a08║人縛。出此路歧，入何城廓？」
B25n0144_p0655a09║師頌答：「語中埋跡，聲前露容。即時妙會，古人道
B25n0144_p0655a10║同。嚮應機勸，無自他宗。訶起駭奔，嚬迅成龍。」
B25n0144_p0655a11║鄭郎中又問：「來無他轍跡，去是非我途。併逐猿
B25n0144_p0655a12║猴盡，山川境在無。」
B25n0144_p0655a13║大師以《發機頌》答：「語裏埋筋骨，音聲染道容。即
B25n0144_p0655a14║時纔妙會，拍手趁乖龍。」
B25n0144_p0655b01║《清思頌》曰：「盡日坐虛堂，靜思絕參詳。更無迴顧
B25n0144_p0655b02║意，爭肯置平常？」《談玄頌》曰：「的的無兼帶，獨運何
B25n0144_p0655b03║依賴。路逢達道人，莫將語嘿對。」
B25n0144_p0655b04║《與學人玄機頌》曰：「妙旨迅速，言說來遲。纔隨語
B25n0144_p0655b05║會，迷卻神機。揚眉當問，對面凞怡。是何境界，同
B25n0144_p0655b06║道方知。」
B25n0144_p0655b07║《渾𣼍語頌》曰：「一束茆，草六分。蓋得庵，無子門。藏
B25n0144_p0655b08║頭人，入去卻。轉頭來，語渾𣼍。」師為眾曰：「此世界
B25n0144_p0655b09║日月短促，則須急急底事了卻去。平治如許多
B25n0144_p0655b10║不如意事，直須如地相似，安然不動，一切殊勝
B25n0144_p0655b11║境不隨轉，只摩尋常，不用造作，獨脫現前，不帶
B25n0144_p0655b12║伴侶。皎然秋月明，內外通透。剋念寸陰，直須此
B25n0144_p0655b13║生了卻。今生不了，阿誰替代？大德莫待頭白齒
B25n0144_p0655b14║黃，耳聾眼暗，無常到來，悔當何及？大德身上是
B25n0144_p0656a01║他衣，堂裏是他食。燈油火炭，床榻臥具，什方信
B25n0144_p0656a02║心供須，將何道業消受？一念跡不盡，個個是債
B25n0144_p0656a03║負。特達丈夫，氣志堅固。心如斷繩，休去三界因
B25n0144_p0656a04║果。無斷現時富貴貧窮，苦樂之事，盡未來際，縱
B25n0144_p0656a05║恣貪愛，織造有漏。至于今日應當知足。過去諸
B25n0144_p0656a06║佛，還從凡夫中修持去，無天生聖人。大德本離
B25n0144_p0656a07║[歹*帚]中，拋卻父母出家，為什摩事？莫因循，莫猶預，
B25n0144_p0656a08║虛度光陰。古人道：『寄語參玄人，光陰莫虛度。』百
B25n0144_p0656a09║丈云：『努力一生須了卻，誰能累劫受諸殃。』」
B25n0144_p0656a10║《明古頌》曰：「古人骨，多靈異。賢子孫，密安置。此一
B25n0144_p0656a11║門，成孝義。人未達，莫差池。須志固，遣狐疑。得安
B25n0144_p0656a12║靜，不傾危。向即遠，求即離。取即失，急即遲。無計
B25n0144_p0656a13║挍，忘覺知。濁流識，今古偽。一剎那，通變異。嵯峨
B25n0144_p0656a14║山，石火起。內裏發，焚巔礧。無遮欄，燒海底。法網
B25n0144_p0656b01║疏，靈焰細。六月臥，去被衣。蓋不得，無假偽。達道
B25n0144_p0656b02║人，唱祖意。我師宗，古來諱。唯此人，善安置。足法
B25n0144_p0656b03║財，具慚愧。不虛施，用處諦。有人問，小呵氣。更尋
B25n0144_p0656b04║來，說米貴。」《與崔大夫暢玄頌》曰：「達人多隱顯，
B25n0144_p0656b05║不定露形儀。語下不遺跡，密密潛護持。動容揚
B25n0144_p0656b06║古路，明妙乃方知。應物但施設，莫道不思議。」
B25n0144_p0656b07║《寶明頌》曰：「思清人少慮，風規自然足。影落在音
B25n0144_p0656b08║容，孤明絕撐觸。」
B25n0144_p0656b09║《出家頌》：「從來求出家，未詳出家稱。起坐只尋常，
B25n0144_p0656b10║更無小殊勝。」
B25n0144_p0656b11║《寄法堂頌》：「東間裏入寂，西間裏語話。中間裏睡
B25n0144_p0656b12║眠，通間裏行道。向前即撿拔，向後即隱形。」時人
B25n0144_p0656b13║都不措，問：「什摩精靈？」答曰：「淨地上鼓怒，怡然中
B25n0144_p0656b14║伴嗔，平坦處不守，危嶮中藏身。盲聾遇之眼開，
B25n0144_p0657a01║僧繇駐筆凝神。」
B25n0144_p0657a02║《玄旨頌》曰：「去去無標的，來來只摩來。有人相借
B25n0144_p0657a03║問，不語笑咳咳。」
B25n0144_p0657a04║《贈同住歸寂頌》：「同住道人七十餘，共辭城郭樂
B25n0144_p0657a05║山居。身如寒木心芽絕，不話唐言休梵書。心期
B25n0144_p0657a06║盡處身雖喪，如來弟子沙門樣。深信共崇缽塔
B25n0144_p0657a07║成，巍巍置在青山嶂。觀夫參道不虛然，脫去形
B25n0144_p0657a08║骸甚高上。從來不說今朝事，暗裏埋頭隱玄暢。
B25n0144_p0657a09║不留蹤跡異人間，深妙神光飽明亮。」
B25n0144_p0657a10║《勸學頌》曰：「出家修道莫求安，失念求安學道難。
B25n0144_p0657a11║未得直須求大道，覺了無安無不安。」
B25n0144_p0657a12║《志守得破頌》云：「十五日已前，師僧莫離此間；十
B25n0144_p0657a13║五日已後，師僧莫住此間。去即打汝頭破，住即
B25n0144_p0657a14║亦復如然。不去不住，事意如何？是即是，擬即差。」
B25n0144_p0657b01║《辭見聞頌》曰：「好住逕分離，幽宗人跡稀。從來未
B25n0144_p0657b02║登陟，無計遣狐疑。」
B25n0144_p0657b03║《分明頌》：「頓喪命根，威德自足。一物不似，規矩現前。」
B25n0144_p0657b04║《遵古路頌與郎中》：「虛心越境淨思量，句裏無蹤
B25n0144_p0657b05║聲外詳。文字影像駭驚覺，動容彈指飽馨香。」
B25n0144_p0657b06║《與蕫兵馬使說示偈》：「宿靜心意到山中，為求半
B25n0144_p0657b07║偈契神蹤。向道卻思思不得，卻被尋思礙不通。」
B25n0144_p0657b08║《專志頌》：「宛轉宛轉，究盡疑見。只摩分明，無生己
B25n0144_p0657b09║戀。內外不思，未露眉面。如夢踏蛇，驚人頓變。」
B25n0144_p0657b10║《與學人宗教宗如》：「滿寺釋迦子，未詳釋迦經。喚
B25n0144_p0657b11║來試共語，開口雜音聲。」
B25n0144_p0657b12║《三句後意頌》：「書出語多虛，虛中帶有無。卻向書
B25n0144_p0657b13║前會，放卻意中珠。」
B25n0144_p0657b14║自餘化緣終始年月，悉彰實錄。敕諡襲燈大師
B25n0144_p0658a01║延福之塔。
B25n0144_p0658a02║○徑山和尚嗣溈山，師諱鴻諲。未睹實錄。師兩浙
B25n0144_p0658a03║尚父大王禮重為師，賜號法濟大師。師初出世
B25n0144_p0658a04║時，未具方便，不得穩便。因此不說法。過得兩年
B25n0144_p0658a05║後，忽然迴心向徒弟曰：「我聞湖南石霜是作家
B25n0144_p0658a06║知識。我一百來少師中，豈無靈利者？誰去彼中，
B25n0144_p0658a07║懃學彼中氣道，轉來密救老漢？」時有一僧名全
B25n0144_p0658a08║表，便辭發到石霜。恰遇上堂日，便置問曰：「三千
B25n0144_p0658a09║里外，久響石霜。到來為什摩寸步千里？」霜云：「我
B25n0144_p0658a10║道落帶手不長。」從此親近石霜四十餘日，後卻
B25n0144_p0658a11║歸本山，成持和尚。便有來由，上堂說法。時有人
B25n0144_p0658a12║問：「如何是短？」師云：「蟭螟眼裏著不滿。」進曰：「如何
B25n0144_p0658a13║是長？」師云：「千聖不能量。」全表卻歸石霜，舉似前
B25n0144_p0658a14║話。石霜微笑曰：「是你和尚真實道人。」全表卻問
B25n0144_p0658b01║石霜：「如何是短？」霜云：「莫屈曲。」進曰：「如何是長？」霜
B25n0144_p0658b02║云：「雙陸盤中不喝彩。」全表持此因緣來舉似師，
B25n0144_p0658b03║師歡喜便上堂，告眾曰：「南風吹來，飽齁齁底。任
B25n0144_p0658b04║你橫來豎來，十字縱橫，也不怕你。」時有人問：「與
B25n0144_p0658b05║摩去底人，還有卻來分也無？」師云：「我道金鎖閉
B25n0144_p0658b06║不得。」全表持此話來舉似石霜，石霜當日便上
B25n0144_p0658b07║堂，告眾曰：「今日有徑山消息來，諸上座總去徑
B25n0144_p0658b08║山。徑山是真善知識，具舉前話後，卻向眾曰：『只
B25n0144_p0658b09║如徑山與摩道，還得十成也無？』雖然如此，只道
B25n0144_p0658b10║得八分。」全表便出來問：「與摩去底人，還有卻來
B25n0144_p0658b11║分也無？」云：「金鎖閉不得，來作什摩？」石霜久住，道
B25n0144_p0658b12║明上座欲去徑山，辭石霜。臨發時，便問：「一毫穿
B25n0144_p0658b13║眾穴時如何？」霜云：「須得萬年。」進曰：「直得萬年後
B25n0144_p0658b14║如何？」霜云：「光靴聽你光靴，白俊聽你白俊。」明上
B25n0144_p0659a01║座持此問來徑山，便問曰：「一毫穿眾穴時如何？」
B25n0144_p0659a02║云：「須得老。」進曰：「直得老後如何？」云：「登科聽你登
B25n0144_p0659a03║科，拔髓聽你拔髓。」
B25n0144_p0659a04║○靈雲和尚嗣溈山，在福州。師諱志懃。福州人也。
B25n0144_p0659a05║一造大溈，聞其示教，晝夜亡疲，如喪考妣，莫能
B25n0144_p0659a06║為喻，偶睹春時花蕊繁花，忽然發悟，喜不自勝，
B25n0144_p0659a07║乃作一偈曰：「三十年來尋劍客，幾逢花發幾抽
B25n0144_p0659a08║枝。自從一見桃花後，直至如今更不疑。」因白溈
B25n0144_p0659a09║山和尚，說其悟旨。溈山云：「從緣悟達，永無退失。
B25n0144_p0659a10║汝今既爾，善自護持。」遂而返錫甌閩。舉似玄沙，
B25n0144_p0659a11║玄沙云：「諦當甚諦當，敢保未徹在。」僧進問：「正是
B25n0144_p0659a12║也。和尚還徹也無？」玄沙云：「須與摩始得。」師云：「亙
B25n0144_p0659a13║古亙今。」玄沙云：「甚好甚好。」師云：「喏喏。」玄沙送師
B25n0144_p0659a14║頌曰：「三十年來只如常，幾迴落葉放毫光。從此
B25n0144_p0659b01║一去雲霄外，圓音體性應法王。」《中塔頌》曰：「諦當
B25n0144_p0659b02║恒然亙古今，未徹見聞實甚深。現現運轉三十
B25n0144_p0659b03║載，春盡萎花示君心。」師初創靈應，後住靈雲，玄
B25n0144_p0659b04║徒臻湊矣。長慶初參見問：「如何是佛法大意？」師
B25n0144_p0659b05║云：「驢使未了，馬使到來。」雪峰僧來問：「如何是佛
B25n0144_p0659b06║出世時事？」師豎起拂子。進曰：「如何是佛未出世
B25n0144_p0659b07║時事？」師又豎起拂子。其僧便發上雪峰。雪峰問：
B25n0144_p0659b08║「迴太速乎？」其僧云：「問佛法不相當，所以卻歸來。」
B25n0144_p0659b09║雪峰云：「你舉看。」其僧便舉前話。雪峰云：「你問我，
B25n0144_p0659b10║我與你道。」僧便問：「如何是佛出世時事？」雪峰豎
B25n0144_p0659b11║起拂子。進曰：「如何是佛未出世時事？」雪峰放下
B25n0144_p0659b12║拂子，僧便禮拜。雪峰便打之喝出。僧舉似玄沙，
B25n0144_p0659b13║玄沙云：「譬如一片地，作契賣與你總了。東西四
B25n0144_p0659b14║畔，並屬你了也。唯有中心一樹，由屬我在。」雪峰
B25n0144_p0660a01║示眾云：「山上鳥，水裏魚。什摩人取得？」有僧舉似，
B25n0144_p0660a02║師云：「前三三後三三。」雪峰聞舉云：「靈雲頂上孤
B25n0144_p0660a03║月明。」問：「諸方盡皆雜食，未審和尚如何？」師云：「唯
B25n0144_p0660a04║有閩中異，雄雄鎮海涯。」問：「如何是西來意？」師云：
B25n0144_p0660a05║「彩氣夜常動，精靈日少逢。」問：「久戰沙場，為什摩
B25n0144_p0660a06║功名不就？」師云：「君王有道三邊靜，何勞萬里築
B25n0144_p0660a07║長城？」進曰：「罷息干戈，束手皈朝時如何？」師云：「慈
B25n0144_p0660a08║雲普潤無邊際，枯樹無花爭奈何？」問：「混沌未分
B25n0144_p0660a09║時如何？」師云：「如露柱懷兒。」進曰：「含生來後如何？」
B25n0144_p0660a10║師云：「如一片雲點太清。」進曰：「只如太清，還受點
B25n0144_p0660a11║也無？」師云：「與摩則含生不來。」進曰：「直得純清絕
B25n0144_p0660a12║點時如何？」師云：「由是真常流注。」進曰：「如何是真
B25n0144_p0660a13║常流注？」師云：「如鏡常明。」進曰：「未審向上還有事
B25n0144_p0660a14║也無？」師曰：「有。」進曰：「如何是向上事？」師云：「打破鏡
B25n0144_p0660b01║來相見。」問：「摩尼不隨眾色。未審作什摩色？」師云：
B25n0144_p0660b02║「作白色。」進曰：「這個是眾也。」師云：「玉本無瑕，相如
B25n0144_p0660b03║誑於秦主。」問：「君王出陣時如何？」師云：「呂才葬虎
B25n0144_p0660b04║耳。」進曰：「如何是呂才葬虎耳？」師云：「坐見自衣天。」
B25n0144_p0660b05║進曰：「王今何在？」師云：「莫觸龍顏。」
B25n0144_p0660b06║○王敬初常侍嗣溈山。因見米和尚來，公豎起
B25n0144_p0660b07║筆。米和尚云：「還解判得虛空不？」天官拋筆案上，
B25n0144_p0660b08║便入宅，更不出見。米乃致疑。公制襄州延慶寺
B25n0144_p0660b09║祖師堂雙聲碑文者是也。稱揚祖教，洞契玄猷。
B25n0144_p0660b10║理含金石之聲，文抱風雲之韻，廣行于世矣。
B25n0144_p0660b11║○臨濟和尚嗣黃蘗，在鎮州。師諱義玄，姓邢，曹南
B25n0144_p0660b12║人也。自契黃斥鋒機，乃闡化於河北，提網峻速，
B25n0144_p0660b13║示教幽深。其於樞祕，難陳示誨，略申少分。師有
B25n0144_p0660b14║時謂眾云：「山僧分明向你道，五陰身田內，有無
B25n0144_p0661a01║位真人，堂堂露現，無毫髮許間隔，何不識取！」時
B25n0144_p0661a02║有僧問：「如何是無位真人？」師便打之，云：「無位真
B25n0144_p0661a03║人是什摩不淨之物！」雪峰聞舉，云：「林際太似好
B25n0144_p0661a04║手。」師問落浦：「從上有一人行棒，有一人行喝，還
B25n0144_p0661a05║有親疏也無？」落浦云：「如某甲所見，兩個總不親。」
B25n0144_p0661a06║師云：「親處作摩生？」落浦遂喝，師便打之。因德山
B25n0144_p0661a07║見僧參愛趁打。師委得，令侍者到德山：「打汝，汝
B25n0144_p0661a08║便接取柱杖，以柱杖打一下。」侍者遂到德山，皆
B25n0144_p0661a09║依師指。德山便歸丈室。侍者卻歸舉似，師云：「從
B25n0144_p0661a10║來疑這個老漢。」因僧侍立次，師豎起拂子，僧便
B25n0144_p0661a11║禮拜，師便打之。後因僧侍立次，師豎起拂子，其
B25n0144_p0661a12║僧並不顧，師亦打之。雲門代云：「只宜專甲。」黃蘗
B25n0144_p0661a13║和尚告眾曰：「余昔時同參大寂道友，名曰大愚。
B25n0144_p0661a14║此人諸方行腳，法眼明徹，今在高安，願不好群
B25n0144_p0661b01║居，獨棲山舍。與余相別時叮囑云：『他後或逢靈
B25n0144_p0661b02║利者，指一人來相訪。』」于時，師在眾，聞已，便往造
B25n0144_p0661b03║謁。既到其所，具陳上說。至夜間，於大愚前說《瑜
B25n0144_p0661b04║伽論》，譚唯識，復申問難。大愚畢夕悄然不對，及
B25n0144_p0661b05║至旦來，謂師曰：「老僧獨居山舍，念子遠來，且延
B25n0144_p0661b06║一宿，何故夜間於吾前無羞慚，放不淨？」言訖，杖
B25n0144_p0661b07║之數下推出，關卻門。師迴黃蘗，復陳上說，黃蘗
B25n0144_p0661b08║聞已，稽首曰：「作者如猛火燃，喜子遇人，何乃虛
B25n0144_p0661b09║往？」師又去，復見大愚，大愚曰：「前時無慚愧，今日
B25n0144_p0661b10║何故又來？」言訖便棒，推出門。師復返黃蘗，啟聞
B25n0144_p0661b11║和尚：「此迴再返，不是空歸。」黃蘗曰：「何故如此？」師
B25n0144_p0661b12║曰：「於一棒下入佛境界。假使百劫，粉骨碎身，頂
B25n0144_p0661b13║擎遶須彌山，經無量匝，報此深恩，莫可酬得。」黃
B25n0144_p0661b14║蘗聞已，喜之異常，曰：「子且解歇。」更自出身。師過
B25n0144_p0662a01║旬日，又辭黃蘗，至大愚所。大愚纔見，便擬棒師。
B25n0144_p0662a02║師接得棒子，則便抱倒大愚，乃就其背，敺之數
B25n0144_p0662a03║拳。大愚遂連點頭曰：「吾獨居山舍，將謂空過一
B25n0144_p0662a04║生，不期今日卻得一子。」先招慶和尚舉終，乃問
B25n0144_p0662a05║師演侍者曰：「既因他得悟，何以卻將拳打他？」侍
B25n0144_p0662a06║者曰：「當時教化全因佛，今日威拳總屬君。」師因
B25n0144_p0662a07║此侍奉大愚，經十餘年。大愚臨遷化時囑師云：
B25n0144_p0662a08║「子自不負平生，又乃終吾一世，已後出世傳心，
B25n0144_p0662a09║第一莫忘黃蘗。」自後師於鎮府匡化，雖承黃蘗，
B25n0144_p0662a10║常讚大愚。至於化門，多行喝棒。有時謂眾云：「但
B25n0144_p0662a11║一切時中，更莫間斷，觸目皆是，因何不會？只為
B25n0144_p0662a12║情生智隔，想變體殊，所以三界輪迴，受種種苦。
B25n0144_p0662a13║大德心法無形，通貫十方，在眼曰見，在耳曰聞，
B25n0144_p0662a14║在手執捉，在腳運奔。本是一精明，分成六和合。
B25n0144_p0662b01║心若不生，隨處解脫。大德欲得山僧見處，坐斷
B25n0144_p0662b02║報化佛頭，十地滿心猶如客作兒。何以如此？蓋
B25n0144_p0662b03║為不達三祇劫空，所以有此障。若是真正道流，
B25n0144_p0662b04║盡不如此。大德，山僧略為諸人大約話破綱宗，
B25n0144_p0662b05║切須自看。可惜時光，各自努力。」自餘應機對答，
B25n0144_p0662b06║廣彰別錄矣。咸通七年丙戌歲四月十日示化，
B25n0144_p0662b07║諡號慧照大師澄虛之塔。
B25n0144_p0662b08║○觀和尚嗣黃蘗，在福州。師出家黃蘗寺，密承黃
B25n0144_p0662b09║蘗宗教。後復甌閩，於丁墓山居小蘭若。每扃其
B25n0144_p0662b10║戶，學者無由輒造其門。唯有日給餉食清信儒
B25n0144_p0662b11║流，至時則號扣之，乃一開耳。後因雪峰和尚初
B25n0144_p0662b12║入嶺，久欽高峻，遂往祇候，手扣其門，師纔出門。
B25n0144_p0662b13║雪峰一見，攔胸把住便問：「是凡是聖？」師驀面與
B25n0144_p0662b14║一唾云：「者野狐精！」便推出卻閉其戶。雪峰云：「只
B25n0144_p0663a01║要識老兄。」曹山到洞山，洞山問：「近離什摩處？」對
B25n0144_p0663a02║云：「近離閩中。」洞山云：「有什摩佛法因緣？」對云：「某
B25n0144_p0663a03║甲問西院：『如何是大人相？』西院云：『安三歲時則
B25n0144_p0663a04║有。』」洞山向西院合掌云：「作家。」洞山又云：「某甲行
B25n0144_p0663a05║腳時，遇著南泉。南泉也有似這個因緣。」有僧問：
B25n0144_p0663a06║「如何是大人相？」南泉答曰：「王老師三歲時則有，
B25n0144_p0663a07║如今無。」洞山又問：「什摩處人？」對云：「莆田縣人。」洞
B25n0144_p0663a08║山云：「什摩處出家？」對云：「碎石院。」山云：「碎石院近
B25n0144_p0663a09║黃蘗，你曾到不？」對云：「曾到。」洞山云：「有什摩佛法
B25n0144_p0663a10║因緣？」對云：「某甲自問：『如何是毗盧師法身主？』云：
B25n0144_p0663a11║『我若向你道，則別更有也。』」洞山聞此語，便合掌
B25n0144_p0663a12║云：「你見古佛。雖然如此，只欠一問。」曹山禮拜，便
B25n0144_p0663a13║請問頭。曹山再三苦切問，三度方得問頭。入嶺
B25n0144_p0663a14║參師，舉前話。進問：「為什摩故不道？」師云：「若道我
B25n0144_p0663b01║不道，則啞卻我口。若道我道，則禿卻我舌。」曹山
B25n0144_p0663b02║便歸洞山，具陳前事。洞山執手撫背云：「汝甚有
B25n0144_p0663b03║彫啄之分。」便下床，向黃蘗合掌云：「古佛古佛。」師
B25n0144_p0663b04║問安和尚：「只這一片田地，合著什摩人好？」安和
B25n0144_p0663b05║尚云：「好著個無相佛。」師云：「早是污卻也。」師住庵
B25n0144_p0663b06║時，有一僧喫粥了，便辭師。師問：「汝去什摩處？」僧
B25n0144_p0663b07║云：「禮拜大溈。」師云：「近那，喫飯了去也。」其僧便住。
B25n0144_p0663b08║喫飯了便辭。師恰得見庵前樹上，有青蛇開口，
B25n0144_p0663b09║便指云：「汝若去大溈，只這青蛇是。」自外樞要不
B25n0144_p0663b10║一，故不盡彰。乾符五年，遇黃巢兵馬償債而終。
B25n0144_p0663b11║臨刃之時，白乳涌高數尺，蓋大權化跡，莫可測。
B25n0144_p0663b12║○陳和尚嗣黃蘗，在睦州龍興寺。師平生行密行，
B25n0144_p0663b13║常製造蒲鞋，暗遺於人。因此稱為陳蒲鞋和尚
B25n0144_p0663b14║是也。有時謂眾曰：「汝諸人，還得個入處摩？若未
B25n0144_p0664a01║得入，即向這裏入。向後不得辜負老僧，珍重！」師
B25n0144_p0664a02║有時云：「明明向你道，尚乃不知。豈況蓋覆將來！」
B25n0144_p0664a03║時有一座主問：「三乘十二分教，某甲粗已留心。
B25n0144_p0664a04║宗門中事，乞師提綱。」師云：「問著宗門中事，有什
B25n0144_p0664a05║摩難道？恰問著。老僧鼻孔頭上漫漫，腳下底漫
B25n0144_p0664a06║漫。教家喚作什摩？」座主：「教家無這個意旨。」師便
B25n0144_p0664a07║打之。師問：「大德講什摩經論？」答曰：「講《十本經論》。」
B25n0144_p0664a08║「作摩生講？」云：「依文講。」「你不解講經。」「某甲則不解
B25n0144_p0664a09║講，請師講。」云：「你不是聽經人。」「某甲不會，乞師說。」
B25n0144_p0664a10║教云：「三段不同，今當第一。」又問：「大德講什摩經
B25n0144_p0664a11║論？」云：「曾講十數本經論。」「何得妄說？」對云：「某甲實
B25n0144_p0664a12║語。」師云：「雪上更加霜，擔枷過狀來。我與你道不
B25n0144_p0664a13║妄語。近前來。」便近前。師云：「得與摩？」墨大德隔三
B25n0144_p0664a14║月後便悟。又問：「什摩處來？」云：「江西來。」「夏在什摩
B25n0144_p0664b01║處？」云：「雲居。」「雲居切要處作摩生？」云：「只今作摩生
B25n0144_p0664b02║拈上大人？」對云：「有什摩罪過？」師云：「雲居與摩道，
B25n0144_p0664b03║是你與摩道？」云：「雲居與摩道。」師云：「三家村裏老
B25n0144_p0664b04║婆禪。造主不得，自領出去。」師見僧上來云：「破也。」
B25n0144_p0664b05║「什摩處是破處？」師云：「破也。」臨濟見僧上來便喝。
B25n0144_p0664b06║有僧問：「古人纔見人便喝，意作摩生？」師喚僧正，
B25n0144_p0664b07║僧正應喏。師云：「有什摩共語處？」又云：「來來會摩？」
B25n0144_p0664b08║對云：「不會。」「不會則念經持齋。」又問僧：「什摩處來？」
B25n0144_p0664b09║云：「遊臺山去來。」「還見文殊摩？」云：「見。」「什摩處見？」對
B25n0144_p0664b10║云：「臺閣上見。」師云：「見泥堆。」又云：「近前，你識文殊
B25n0144_p0664b11║摩？」云：「不識。」師云：「年高臘長，占得上座頭，並無氣
B25n0144_p0664b12║息。」問：「祖意與教意，還同別？」師云：「教意是教意，祖
B25n0144_p0664b13║意是祖意。」問：「如何是學人自己？」師云：「一怕你不
B25n0144_p0664b14║問，二恐你不會。」「便請。」師云：「心不負人，面無慚愧。」
B25n0144_p0665a01║○大隨和尚嗣安和尚，師諱法真，俗姓陳，東川人
B25n0144_p0665a02║也。心行慈愍，道德高峻，賑飢𨚹儉，割己於人。而
B25n0144_p0665a03║天性敖於林巒，守道不趣於浮世也。大蜀皇帝
B25n0144_p0665a04║響其德高，敕書請詔。師辭老病不赴，渥澤須送
B25n0144_p0665a05║紫衣法號神照大師。問僧：「什摩處去？」對云：「去娥
B25n0144_p0665a06║媚禮拜普賢。」師提起拂子云：「文殊普賢，總在這
B25n0144_p0665a07║裏。」其僧便作圓相，拋向背後。師喚侍者。師云：「將
B25n0144_p0665a08║一貼茶來與師僧。」師欲順世時患口喎。師乃集
B25n0144_p0665a09║眾，上堂告云：「還有人醫得吾口摩？有人醫得，出
B25n0144_p0665a10║來！」再三徵，無人祇對。師云：「若無人解醫，老僧自
B25n0144_p0665a11║醫。」師遂以手推正。告寂。
B25n0144_p0665a12║○靈樹和尚嗣西院安禪師，在韶州。師諱如敏，冥
B25n0144_p0665a13║州人也。自四十餘年，大化漢國，其道行孤峻。一
B25n0144_p0665a14║方賢儒，敬重極矣。多有異行，南朝禮為師，賜號
B25n0144_p0665b01║知聖大師。有僧問：「和尚生緣在什摩處？」云：「日出
B25n0144_p0665b02║東方，月落西山。」「年多少？」師云：「今日生明日死。」問：
B25n0144_p0665b03║「如何是法身？」云：「鼓鳴也喫飯去。」問：「佛法畢竟事
B25n0144_p0665b04║如何？」師展開兩手。鎮州大王請趙州，共師齋次。
B25n0144_p0665b05║師問趙州：「大王請和尚齋，和尚將何報答？」趙州
B25n0144_p0665b06║云：「念佛。」師云：「門前乞兒也解與摩道。」州云：「大王，
B25n0144_p0665b07║將錢來與靈樹。」
B25n0144_p0665b08║○嶢山和尚嗣西院安禪師，在饒州。未睹行錄，不
B25n0144_p0665b09║決化緣終始。問：「如何是西來意？」云：「中冬嚴寒。」問：
B25n0144_p0665b10║「如何是深深處？」師云：「待你舌頭落地，則向你道。」
B25n0144_p0665b11║○道吾休和尚嗣關南。師每日上堂，戴蓮花笠子，
B25n0144_p0665b12║身著襴簡，擊鼓吹笛，口稱魯三郎云：「打動關南
B25n0144_p0665b13║鼓，盡唱德山歌。」法樂自娛者是也。有人拈問東
B25n0144_p0665b14║山：「古人有言『打動關南鼓，盡唱德山歌』，如何是
B25n0144_p0666a01║『關南鼓』？」云：「聽。」「如何是『德山歌』？」云：「還解和得摩？」「忽
B25n0144_p0666a02║遇同道者，作摩生？」云：「教他作舞應聲。」「便作舞時，
B25n0144_p0666a03║作摩生？」云：「知音者不無，亦須諱卻。」「諱卻後如何？」
B25n0144_p0666a04║云：「萎萎羸羸，且與摩過時。」師入僧堂，問第一座：
B25n0144_p0666a05║「上座是什摩人？」對云：「東國人。」「彼中還有這個樣
B25n0144_p0666a06║人也無？」對云：「有。」「既有，來這裏作什摩？」對云：「只為
B25n0144_p0666a07║有，所以迴避來。今日恰遇著。」師便呵呵大笑，卻
B25n0144_p0666a08║歸方丈。
B25n0144_p0666a09║○俱胝和尚嗣天龍，在敬安州。未睹行錄，不決始
B25n0144_p0666a10║終。師因住庵時，有尼眾名實際，戴笠子執錫，遶
B25n0144_p0666a11║師三匝，卓錫前立，問師曰：「和尚若答，某甲則下
B25n0144_p0666a12║笠子。」師（無對），其尼便發去。師云：「日勢已晚，且止一
B25n0144_p0666a13║宿。」尼云：「若答得則宿，若答不得，則進前行。」師歎
B25n0144_p0666a14║曰：「我是沙門，被尼眾所笑。濫處丈夫之形，而無
B25n0144_p0666b01║丈夫之用。」欲出山參尋知識，宴寂之中，忽然神
B25n0144_p0666b02║人報言：「三五日間，有大菩薩人到來，為和尚說
B25n0144_p0666b03║法。」未逾旬日，天龍和尚到來，師接足前迎，侍立
B25n0144_p0666b04║之次，具陳上事。「未審如何對他？」天龍豎起一指，
B25n0144_p0666b05║師當時大悟。後來為眾云：「某甲得天龍和尚一
B25n0144_p0666b06║指頭禪，一生用不盡。」
B25n0144_p0666b07║○勝光和尚嗣紫湖，在台州。問：「如何是和尚家風？」
B25n0144_p0666b08║云：「福州荔枝，泉州刺桐。」問：「如何是『佛法』兩字？」云：
B25n0144_p0666b09║「即便道。」進曰：「請師道。」云：「穿耳胡僧笑點頭。」
B25n0144_p0666b10║○資福和尚嗣仰山和尚，在吉州。師諱貞邃，韶州
B25n0144_p0666b11║湞昌縣人也。師有時把團子，向面前云：「諸佛菩
B25n0144_p0666b12║薩，及入理聖人，皆從這裏出。」卻折破拋下，拍開
B25n0144_p0666b13║胸云：「作摩生？」問：「如何是古佛心？」云：「山河大地。」問：
B25n0144_p0666b14║「如何是納僧切急處？」云：「不過於此。」問：「室內呈喪
B25n0144_p0667a01║時如何？」師云：「好個問頭。」學人禮拜，師云：「苦痛蒼
B25n0144_p0667a02║天。」學人云：「此時學人重揲和尚，如何？」云：「明日來，
B25n0144_p0667a03║向你道。」學人云：「苦痛蒼天。」師便打之。問：「古人拈
B25n0144_p0667a04║搥豎拂，此理如何？」「噁。」又僧過夏問師：「某甲新入
B25n0144_p0667a05║藂林，在此間過夏，未曾蒙和尚指教，亦須往問。」
B25n0144_p0667a06║遂至和尚所，述其意，則被師攔胸托出云：「某甲
B25n0144_p0667a07║自住此山，未曾瞎卻一箇師僧眼。」問：「如何是一
B25n0144_p0667a08║路涅槃門？」師彈指一下，卻展手。「如何領會？」云：「不
B25n0144_p0667a09║是秋月不明，子自撗行八九。」
B25n0144_p0667a10║祖堂集卷十九