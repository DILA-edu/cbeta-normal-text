B25n0145_p0722b01║天目中峯和尚廣錄卷第三
B25n0145_p0722b02║叅學門人北庭臣僧慈寂　上進
B25n0145_p0722b03║拈古（公案畧舉詳見諸錄）
B25n0145_p0722b04║梁武帝問達磨云。如何是聖諦苐一義。磨云。廓然無
B25n0145_p0722b05║聖。又問。對朕者誰。磨云。不識。
B25n0145_p0722b06║師拈云。缺齒老僧手攜泥彈子。要與東震旦人闘
B25n0145_p0722b07║富。可謂不知量矣。被梁王指出照乘明珠問之。情
B25n0145_p0722b08║知伊道箇不識。
B25n0145_p0722b09║馬祖見野鴨問百丈云。是什麼。丈云。野鴨子。須㬰不
B25n0145_p0722b10║見。祖云。野鴨聻。丈云。飛去也。祖扭丈鼻負痛失聲。祖
B25n0145_p0722b11║云。又道飛去也。丈於言下有省。
B25n0145_p0722b12║師拈云。設錦穽以陷獸。垂香餌以釣魚。惟善作者
B25n0145_p0722b13║能之。馬師擬獲一禽深入荒草。費盡腕力打破半
B25n0145_p0722b14║邊鐵網。豈善作者哉。
B25n0145_p0722b15║石鞏凡見僧張弓架箭示之。一日三平至。鞏云。看箭。
B25n0145_p0722b16║平擘胷對之云。這是殺人箭。那箇是活人箭。鞏彈弦
B25n0145_p0722b17║三下。平作禮。鞏云。我三十年架一張弓兩隻箭。只接
B25n0145_p0722b18║得半箇聖人。遂拗折弓箭。
B25n0145_p0722b19║師拈云。穿百步楊透九重鼓。固是眼親手便。其如
B25n0145_p0722b20║半箇聖人有隱身之術。石鞏之技窮矣。
B25n0145_p0723a01║興化謂克賓維那曰。汝不久為唱導之師。賓云。我不
B25n0145_p0723a02║入這保社。化曰。儞會了不入。不會了不入。賔云。緫不
B25n0145_p0723a03║與麼。化便打。來日白眾曰。夜來克賓維那法戰不勝。
B25n0145_p0723a04║罰饡飯一堂。不得喫飯即便出院。
B25n0145_p0723a05║師拈云。有令不行有事不斷。天下之公患也。興化
B25n0145_p0723a06║既行矣。又斷矣。未免旁觀者哂。
B25n0145_p0723a07║六祖一日見二僧論風旛義。祖云。非風動非旛動仁
B25n0145_p0723a08║者心動。
B25n0145_p0723a09║師拈云。嘗鼎一臠具知眾味。非風動非旛動仁者
B25n0145_p0723a10║心動。可謂鼎之一臠矣。使人不覺惡心嘔吐。
B25n0145_p0723a11║大覺謂興化曰。我聞儞道。向南方行脚一遭。拄杖頭
B25n0145_p0723a12║不曾撥著一箇會佛法底是否。化便喝。覺便打。化又
B25n0145_p0723a13║喝。覺又打。明日覺召化曰。我直下疑儞這兩喝。化又
B25n0145_p0723a14║喝。覺又打。化又喝。覺又打。化曰。某甲學得箇賓主句。
B25n0145_p0723a15║總被折倒了也。覺曰。這瞎漢脫下衲衣痛與一頓。化
B25n0145_p0723a16║於言下大悟。
B25n0145_p0723a17║師拈云。二虎之下獸不容蹄。兩刃之間人不容足。
B25n0145_p0723a18║當大覺興化棒喝交馳之際。豈容心思意解於其
B25n0145_p0723a19║間哉。雖然只如大覺云脫下衲衣痛與一頓。興化
B25n0145_p0723a20║言下大悟。又悟箇甚麼道理。這裏見得。許儞作臨
B25n0145_p0723b01║濟半箇兒孫。
B25n0145_p0723b02║僧問夾山。承和尚有言。二十年住此山。未曾舉著宗
B25n0145_p0723b03║門中事是否。山曰是。僧便掀倒禪牀。山休去。明日普
B25n0145_p0723b04║請掘一坑。召僧至曰。老僧二十年只說無義語。便請
B25n0145_p0723b05║上座打殺老僧埋向坑中。上座不然自著打殺埋此
B25n0145_p0723b06║坑中始得。其僧束裝潛去。
B25n0145_p0723b07║師拈云。這僧始則攙旗奪鼓。終則詐敗佯輸。夾山
B25n0145_p0723b08║雖有添兵減竈之謀。爭奈脚跟下泥深三尺。
B25n0145_p0723b09║臨濟三遭黃檗痛棒。後向大愚肋下築拳。次歸見黃
B25n0145_p0723b10║檗云云。
B25n0145_p0723b11║師拈云。汝師黃檗非干我事。大愚肋下更合喫拳。
B25n0145_p0723b12║這風顛漢敢來這裏捋虎須。黃檗面門猶欠掌在。
B25n0145_p0723b13║致使尿牀鬼子邪見勃興。賺他後代兒孫一箇箇
B25n0145_p0723b14║鼓粥飯氣。
B25n0145_p0723b15║溈山因劉鐵磨來。云老牸牛儞來也。磨云。來日臺山
B25n0145_p0723b16║會上有齋和尚還去麼。溈山作臥勢。磨便出去。
B25n0145_p0723b17║師拈云。溈山被鐵磨一拶拶倒。要起起不得。鐵磨
B25n0145_p0723b18║被溈山一推推轉。要住住不得。本上座與麼批判。
B25n0145_p0723b19║多少人在背後齩斷拇指。
B25n0145_p0723b20║月氏國王聞師子尊者有道。乃越國往見。尊者云。大
B25n0145_p0724a01║王來時好道。去時亦如來時。王有省。
B25n0145_p0724a02║師拈云。飯裏沙泥中刺。彷彿不同依稀相似。大王
B25n0145_p0724a03║來時好道。去時亦如來時。尊者黃金鑄面皮。
B25n0145_p0724a04║雲門話墮因緣。
B25n0145_p0724a05║師拈云。雪上霜枷上杻。覿面無私。移星換斗。要見
B25n0145_p0724a06║這僧話墮處麼。且待三十年後。
B25n0145_p0724a07║南泉歸宗麻谷三人同去見忠國師。至中途南泉就
B25n0145_p0724a08║地畫一圓相云。道得則去。歸宗坐在圓相裏。麻谷作
B25n0145_p0724a09║女人拜。泉云。恁麼則不去也。
B25n0145_p0724a10║師拈云。南泉畫地為牢。歸宗墮坑落壍。麻谷恭而
B25n0145_p0724a11║無禮。點撿將來一人。眼空四海一人舌拄梵天。一
B25n0145_p0724a12║人入地獄如箭。
B25n0145_p0724a13║百丈野狐因緣。
B25n0145_p0724a14║師拈云。非不非是不是。坐斷兩頭劒去久矣。前百
B25n0145_p0724a15║丈云不落。後百丈云不昧。看來也不較多。因甚麼
B25n0145_p0724a16║有墮有脫。余二十年叅學不能明此。如有人明得
B25n0145_p0724a17║此者。我當舍四大為繩牀而用供養。
B25n0145_p0724a18║僧問雪峯臨濟四喝意旨。峯云。我當時初行脚時便
B25n0145_p0724a19║過河北。已值大師遷化。不得見他。所以至今不知。可
B25n0145_p0724a20║往見他直下子孫。僧見南院。院云。那裏來。僧具陳前
B25n0145_p0724b01║意。院乃展具遙禮雪峯云。天下古佛也。
B25n0145_p0724b02║師拈云。言不在口語不離舌。端的有來由。特地無
B25n0145_p0724b03║交涉。臨濟四喝豈但雪峯不知。縱是他直下子孫。
B25n0145_p0724b04║也未夢見在。不知且置。只如南院遙禮雪峯。是有
B25n0145_p0724b05║來由耶。無交涉耶。這裏定當得下。要見臨濟也不
B25n0145_p0724b06║難。
B25n0145_p0724b07║南泉為兩堂首座爭猫遂斬之。晚趙州歸泉舉似。州
B25n0145_p0724b08║乃脫草屨頂頭上而出。泉云。子若早歸救取猫兒。
B25n0145_p0724b09║師拈云。南泉劒為不平離寶匣。趙州藥因救病出
B25n0145_p0724b10║金瓶。然雖慶快一時。爭奈古佛家風掃土矣。
B25n0145_p0724b11║臨濟云。有時奪人。有時奪境。有時人境兩俱奪。有時
B25n0145_p0724b12║人境俱不奪。
B25n0145_p0724b13║師拈云。有時奪人錯。有時奪境錯。有時人境兩俱
B25n0145_p0724b14║奪錯。有時人境俱不奪錯。臨濟大師到這裏鎻却
B25n0145_p0724b15║咽喉了也。莫有為伊出氣者麼。切忌將錯就錯。
B25n0145_p0724b16║臨濟謂三聖曰。吾遷化後不得滅却吾正法眼。聖云。
B25n0145_p0724b17║爭敢滅却。濟云。他後有人問伊又如何祗對。聖便喝。
B25n0145_p0724b18║濟云。誰知吾正法眼向這瞎驢邊滅却。
B25n0145_p0724b19║師拈云。認他財為己物。將官路當人情。濟之心亦
B25n0145_p0724b20║濫矣。三聖當時見他道不得滅却吾正法眼。便與
B25n0145_p0725a01║掩却臭口猶較些子。遽云。爭敢滅却。噫以聖較濟。
B25n0145_p0725a02║又何止濫而已哉。
B25n0145_p0725a03║靈雲有頌云。三十年來尋劒客。幾回葉落又抽枝。自
B25n0145_p0725a04║從一見桃華後。直至如今更不疑。玄沙云。諦當甚諦
B25n0145_p0725a05║當。敢保老兄未徹在。
B25n0145_p0725a06║師拈云。靈雲白日青天。向桃華樹下為魅所著。玄
B25n0145_p0725a07║沙雖則除邪輔正激濁揚清。殊不知又是鬼門上
B25n0145_p0725a08║貼卦。
B25n0145_p0725a09║藥山和尚久不上堂。院主云。大眾久思法誨。山云。打
B25n0145_p0725a10║鼓著。眾集山陞座一詞不措。主白云。和尚今日陞座
B25n0145_p0725a11║因甚麼一詞不措。山云。經有經師。論有論師。
B25n0145_p0725a12║師拈云。藥山久不上堂。與對眾一詞不措。將謂將
B25n0145_p0725a13║謂。末後道箇經有經師論有論師。元來元來。
B25n0145_p0725a14║溈山云。老僧遷化後往山前檀越家。做一頭水牯牛。
B25n0145_p0725a15║左肋下書五字云。溈山僧某甲。正恁麼時道是溈山
B25n0145_p0725a16║僧却是水牯牛。道是水牯牛却是溈山僧。
B25n0145_p0725a17║師拈云。道是溈山僧却是水牯牛好。道是水牯牛
B25n0145_p0725a18║却是溈山僧好。當時有人向他面前下得這兩箇
B25n0145_p0725a19║好字。教他百刦千生要脫水牯牛。也未得在。
B25n0145_p0725a20║趙州一日見文遠侍者拜佛次。州以拄杖打之。遠云。
B25n0145_p0725b01║拜佛也是好事。州云。好事不如無。
B25n0145_p0725b02║師拈云。文遠云拜佛也是好事。不妨軟頑。趙州云
B25n0145_p0725b03║好事不如無。話墮了也。要知趙州老人話墮處麼。
B25n0145_p0725b04║待伊磕破腦門即向儞道。
B25n0145_p0725b05║僧問汾陽。如何是祖師西來意。陽云。青絹扇子足風
B25n0145_p0725b06║凉。
B25n0145_p0725b07║師拈云。拈得便用道出平常。山高水闊地久天長。
B25n0145_p0725b08║青絹扇子足風凉。是拈得便用耶。道出平常耶。誰
B25n0145_p0725b09║人知此意。令我憶汾陽。
B25n0145_p0725b10║僧問風穴。語默涉離微如何通不犯。穴云。長憶江南
B25n0145_p0725b11║三月裏。鷓鴣啼處百華香。
B25n0145_p0725b12║師拈云。這僧問處。如大浸稽天。無物不在波瀾之
B25n0145_p0725b13║內。風穴固是入水不溺。爭奈全身在裏許。
B25n0145_p0725b14║真點胷見慈明。明問佛法大意。真云。無雲生嶺上有
B25n0145_p0725b15║月落波心。明訶之真乃理前問。明曰。無雲生嶺上有
B25n0145_p0725b16║月落波心。真於言下大悟。
B25n0145_p0725b17║師拈云。驅耕夫牛奪飢人食。慈明老人未為好手。
B25n0145_p0725b18║真點胷雖則向這裏懸崖撒手絕後再蘇。若要知
B25n0145_p0725b19║佛法大意。更叅三十年始得。
B25n0145_p0725b20║玉澗頌雲門北斗藏身因緣云。北斗藏身為舉揚。法
B25n0145_p0726a01║身從此露堂堂。雲門賺殺他家子。直至如今謾度量。
B25n0145_p0726a02║後五祖戒問其作頌之意。澗乃張目視之。戒曰。若恁
B25n0145_p0726a03║麼會。雲門不直一錢。公亦當無兩目。後澗果如其言。
B25n0145_p0726a04║戒暮年亦失一目。覺範和尚曰。今妄意測度先德之
B25n0145_p0726a05║言。疑誤後昆亦可以少戒。
B25n0145_p0726a06║師拈云。北斗藏身話。豈但玉澗頌不出。便是五祖
B25n0145_p0726a07║戒。也只得向背後义手。暮年各損其目。也是好采。
B25n0145_p0726a08║覺範謂。誣謗先宗感果如是。休將閑學解埋沒祖
B25n0145_p0726a09║師心。
B25n0145_p0726a10║頌古
B25n0145_p0726a11║世尊初生。
B25n0145_p0726a12║無明滿肚惡纏身　纔出娘胎軟廝禁　目顧四方周七
B25n0145_p0726a13║步　不知脚下水泥深
B25n0145_p0726a14║文殊答菴摩羅女其力未充
B25n0145_p0726a15║將軍有令下重圍　八戶風高馬不嘶　兩眼忽開天地
B25n0145_p0726a16║闊　太平無象到今時
B25n0145_p0726a17║女子出定
B25n0145_p0726a18║花落銀牀春爛熳　月沉金帳夜迢遙　虛堂寂寞無人
B25n0145_p0726a19║共　只把檀香盡意燒
B25n0145_p0726a20║外道問佛有六通如何是那一通
B25n0145_p0726b01║醉乘白鶴登銀闕　夢跨青鸞入絳宮　酒醒眼開俱不
B25n0145_p0726b02║見　一川桃李自春風
B25n0145_p0726b03║即心是佛
B25n0145_p0726b04║硬似純鋼爛似泥　甜如崖蜜毒如砒　渾侖吞又渾侖
B25n0145_p0726b05║吐　賺殺江西馬簸箕
B25n0145_p0726b06║非心非佛
B25n0145_p0726b07║大地眾生成正覺　百千諸佛陷泥犁　休將此話頻頻
B25n0145_p0726b08║舉　却恐閻家老子知
B25n0145_p0726b09║南泉住菴被人打破碗鑊
B25n0145_p0726b10║一把黃金鈍钁頭　引他白日鬼來偷　自從去後無蹤
B25n0145_p0726b11║跡　入眼青山緫是愁
B25n0145_p0726b12║僧問馬祖離四句絕百非答藏頭黑海頭白因緣
B25n0145_p0726b13║白玉琢成西子骨　黃金鑄就伍貟心　蓮宮人醉歌聲
B25n0145_p0726b14║咽　月落吳江淚滿襟
B25n0145_p0726b15║趙州無
B25n0145_p0726b16║翁翁年老齒牙踈　口不關風道箇無　肝膽一時傾吐
B25n0145_p0726b17║了　苦哉邪法正難扶
B25n0145_p0726b18║洗鉢盂去
B25n0145_p0726b19║粥罷教伊洗鉢盂　𮋒成特地費分踈　是非得失渾休
B25n0145_p0726b20║問　真箇闍黎悟也無
B25n0145_p0727a01║黃檗云不是無禪只是無師
B25n0145_p0727a02║不是無禪是沒師　猫兒尾上繫研槌　夜深打殺街頭
B25n0145_p0727a03║鼠　路上行人那得知
B25n0145_p0727a04║萬法歸一一歸何處
B25n0145_p0727a05║斧爛柯銷局未闌　天風吹鶴下瑤壇　滿盤黑白輕𮋒
B25n0145_p0727a06║轉　袖拂蒼梧玉珮寒
B25n0145_p0727a07║德山托鉢
B25n0145_p0727a08║天生富貴稱雄才　織翠華裾擁不開　一簇管絃聲未
B25n0145_p0727a09║絕　醉扶公子上樓臺
B25n0145_p0727a10║臨濟四喝
B25n0145_p0727a11║小廝兒偏愛弄嬌　絲毫不挂赤條條　劣獅筋斗重𮋒
B25n0145_p0727a12║擲　拶得蟾蜍下碧霄
B25n0145_p0727a13║香嚴上樹
B25n0145_p0727a14║全提三寸殺人刀　千里聞風鬼亦號　沒興有人輕犯
B25n0145_p0727a15║著　饒伊得命也無毛
B25n0145_p0727a16║嚴陽尊者問趙州放下因緣
B25n0145_p0727a17║地沒朱砂𮋒赤土　廩無粒米倒礱糠　赤窮自是活不
B25n0145_p0727a18║得　又被人來指賊贓
B25n0145_p0727a19║婆子燒菴
B25n0145_p0727a20║三冬枯木遇春陽　翠蕚寒英噴古香　雪鬢老婆情未
B25n0145_p0727b01║瞥　冷看花樹哭檀郎
B25n0145_p0727b02║木平見洛浦盤龍二老雲峯悅拈云云
B25n0145_p0727b03║葉捲西風樹樹寒　亂蛩吟砌夢初殘　情懷自是不堪
B25n0145_p0727b04║聽　又把琵琶月下彈
B25n0145_p0727b05║趙州勘婆
B25n0145_p0727b06║生鐵蒺藜當面擲　琉璃坑壍遶身開　勸君莫問臺山
B25n0145_p0727b07║路　多少平人被活埋
B25n0145_p0727b08║洞山三頓棒
B25n0145_p0727b09║蹉口相酬罪莫逃　放伊三頓轉忉忉　使他飯袋江西
B25n0145_p0727b10║去　添得廬陵米價高
B25n0145_p0727b11║石鞏張弓
B25n0145_p0727b12║平生𠆸倆盡施呈　拗折蓬蒿箭兩莖　半箇聖人還不
B25n0145_p0727b13║薦　依前日午打三更
B25n0145_p0727b14║僧問夾山境法眼拈云我二十年只作境會
B25n0145_p0727b15║哭月狂猿攀古樹　嘯風猛虎踞懸崖　人間別有通霄
B25n0145_p0727b16║路　不必行從這裏來
B25n0145_p0727b17║大事未明如喪考妣大事已明亦如喪考妣
B25n0145_p0727b18║萬里山河平似掌　一條官路直如絃　行人若問窮通
B25n0145_p0727b19║事　鐵壁銀山在面前
B25n0145_p0727b20║丹霞燒木佛
B25n0145_p0728a01║火燒木佛丹霞罪　脫落鬚眉院主災　一陣東風回暖
B25n0145_p0728a02║律　幾多春色上梅腮
B25n0145_p0728a03║則監寺叅青峯法眼丙丁童子公案
B25n0145_p0728a04║觸著神鋒劈面揮　電光石火較猶遅　不因洗耳池邊
B25n0145_p0728a05║過　肯信人間有是非
B25n0145_p0728a06║丹霞訪龐居士靈照提籃因緣
B25n0145_p0728a07║放籃斂手舉籃歸　自是多情惹是非　月落畫堂人去
B25n0145_p0728a08║後　不堪歡笑只堪悲
B25n0145_p0728a09║兜率和尚三關性在甚處
B25n0145_p0728a10║赤脚波斯叩海門　黑風吹浪暗昏昏　三更掣斷青霞
B25n0145_p0728a11║鎻　笑看驪龍戲子孫
B25n0145_p0728a12║四大分散作麼生脫
B25n0145_p0728a13║空奮雙拳窮滴滴　橫擔片板赤條條　夜來得箇揚州
B25n0145_p0728a14║夢　騎鶴腰錢跨九霄
B25n0145_p0728a15║眼光落地向甚處去
B25n0145_p0728a16║鐵狗銅蛇正奮瞋　風刀火鋸肉成塵　茫茫長夜幾經
B25n0145_p0728a17║刦　舉眼無親怕殺人
B25n0145_p0728a18║黃龍三關
B25n0145_p0728a19║我手何似佛手　也解攀花折柳　牀頭脫落秤槌　打破
B25n0145_p0728a20║竈前熨斗
B25n0145_p0728b01║我脚何似驢脚　𮋒轉草鞋倒著　走遍四大神州　寸步
B25n0145_p0728b02║那曾踏著
B25n0145_p0728b03║人人有箇生緣　夜半胡孫駕船　撞破黑風白浪　踏𮋒
B25n0145_p0728b04║水底青天
B25n0145_p0728b05║佛手驢脚生緣　三關一句齊宣　更問如何即是　黃龍
B25n0145_p0728b06║口裏無涎
B25n0145_p0728b07║達磨一日命門人各言所得遂分皮髓云云
B25n0145_p0728b08║九年冷坐　一旦惺惺　是非易辨　得失難明　分張皮肉
B25n0145_p0728b09║骨髓　令人路見不平　汝得吾皮　前長後短　汝得吾肉
B25n0145_p0728b10║　多肥少精　汝得吾骨　只堪餧狗　汝得吾髓　脫賺平生
B25n0145_p0728b11║　盡情為伊註破　也只道得八成　要見達磨大師麽　岳
B25n0145_p0728b12║邊頓落千山勢　海上全消萬𣲖聲
B25n0145_p0728b13║天目中峯和尚廣錄卷第三
B25n0145_p0728b14║校訛
B25n0145_p0728b15║（五十九葉第十行）扭（南作搊）
B25n0145_p0728b16║音釋
B25n0145_p0728b17║扭（女九切）穽（疾政切陷坑也）擘（博厄切鈲也）拗（於巧切手拉也）臠（力兗切塊切肉
B25n0145_p0728b18║也）攙（楚銜切）肋（歷德切脅幹也）鋼（居郎切堅鐵也）砒（房脂切毒藥也）钁（居縳切太
B25n0145_p0728b19║鉏也）蛩（渠容切蟋蟀也）伎倆（依渠綺切倆良將切）