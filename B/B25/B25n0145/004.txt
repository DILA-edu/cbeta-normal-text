B25n0145_p0729a01║天目中峯和尚廣錄卷第四之上
B25n0145_p0729a02║叅學門人北庭臣僧慈寂　上進
B25n0145_p0729a03║法語
B25n0145_p0729a04║示雲南通講主
B25n0145_p0729a05║叅玄上上人須達巧方便。不解善思惟。驢年覔不見。
B25n0145_p0729a06║要識巧方便麼。三乘十二分教應病與藥觀根逗教
B25n0145_p0729a07║是巧方便。一千七百則陳爛葛藤放收殺活逆順卷
B25n0145_p0729a08║舒。是巧方便。乃至無邊賢聖前後出興。各各以無作
B25n0145_p0729a09║不思議解脫神力。作種種差別佛事。亦不出此巧方
B25n0145_p0729a10║便也。何則都緣箇事在諸人分上本來具足元無欠
B25n0145_p0729a11║少。自是你從無始曠大劫來。為妄習所纏橫計生死。
B25n0145_p0729a12║雖潑天活計頓在目前。剛不領悟。猶向飯籮邊伸手
B25n0145_p0729a13║從人乞食。豈不大可哀憫者哉。所以累他先聖。以善
B25n0145_p0729a14║巧方便智力。向你清淨田中拋撒不淨。指漸指頓或
B25n0145_p0729a15║偏或圓。說一念頓超。說歷劫熏煉。或可眼根入者。以
B25n0145_p0729a16║色空作佛事。或可耳根入者。以音聲作佛事。乃至六
B25n0145_p0729a17║根門頭。及與八萬四千塵勞境內咸作佛事。特不過
B25n0145_p0729a18║控勒你一箇入處。要你識得箇自己家珍捨此初無
B25n0145_p0729a19║實法。往往見學道之士。不通權變妄執方便以為實
B25n0145_p0729a20║法。如以鍮石認為真金。縱經百煉終非金體。既不能
B25n0145_p0729b01║少加思究直造玄途。但看他古來尊宿出家行脚。切
B25n0145_p0729b02║切以己事為重任。三十年二十年登山涉水撥草瞻
B25n0145_p0729b03║風。未嘗斯須輕棄此道。捱到途窮路極處。撞見箇沒
B25n0145_p0729b04║意智漢。向他痛處一錐直得七穴八穿千了百當。便
B25n0145_p0729b05║向三家村裏十字街頭。施棒施喝竪拳竪指。大用凛
B25n0145_p0729b06║然機辯錯出。魔魅平人遺臭千古。豈非洞徹法源善
B25n0145_p0729b07║達權變而然也。厥後人心淡薄藂席荒凉。多是不具
B25n0145_p0729b08║正因馳聲走譽。既非種草不擅家門。帶累他曲录牀
B25n0145_p0729b09║上箇老漢。不顧好惡。將鴆屎砒霜。合造一般毒藥。撒
B25n0145_p0729b10║在儞八識田中。要儞一箇箇向這裏放身捨命。或有
B25n0145_p0729b11║嬰其藥味而汗流浹背者。或直下忘餐廢寢而絕後
B25n0145_p0729b12║再蘇者。或久抱于懷偶因物所觸而肝碎膽裂者。或
B25n0145_p0729b13║因誤中而喪却性命者。中間千緒萬端不可具舉。固
B25n0145_p0729b14║是根器利鈍有所不同。亦不出此善權方便之力耳。
B25n0145_p0729b15║邇來醫師不古。方脉無靈異端前陳執藥成病。或潜
B25n0145_p0729b16║形避影遏捺心念。一物不為以求相應者。不知是深
B25n0145_p0729b17║沉死水。却引他長慶坐破蒲團趙州不雜用心。以至
B25n0145_p0729b18║莫妄想放下著古廟香爐休去歇去等語為證。何異
B25n0145_p0729b19║守株待兔緣木求魚。或有隨事逐境一切處強作主
B25n0145_p0729b20║宰以待觸著磕著者。不知是擔枷帶鎻。却引他楊歧
B25n0145_p0730a01║做監寺雲峯充化主保壽作街坊。及引南嶽磨磚作
B25n0145_p0730a02║鏡打車打牛等語為證者。何異撥火覔漚刻舟求劒。
B25n0145_p0730a03║又或有心不異緣情不附物。終日只麼閑閑地取性
B25n0145_p0730a04║過時。以待其自然領悟者。自不知是坐在無事甲裏。
B25n0145_p0730a05║却引他趙州洗鉢。龍潭送餅。香嚴住菴溈山撥火。及
B25n0145_p0730a06║修證則不無汙染即不得等語為證。何異手執艾鏡
B25n0145_p0730a07║夜對黑月待火自出。終無是處。或有漁獵古今該博
B25n0145_p0730a08║聞見向五蘊身中認箇主宰不肯信有悟門。自不知
B25n0145_p0730a09║是雜毒入心。却引他古人一種垂慈方便等語為證。
B25n0145_p0730a10║便乃旁求經論曲引諸文。羅綺語言以相眩惑者。何
B25n0145_p0730a11║異以羊袖續狐白之裘不自知其非也。如上所舉皆
B25n0145_p0730a12║是初無正見。妄認偷心坐在八識中。將古人善巧方
B25n0145_p0730a13║便緫作實法會了也。所謂醍醐上味為世所珍。遇斯
B25n0145_p0730a14║等人𮋒成毒藥。若與麼商量己躬下事。饒儞弄到彌
B25n0145_p0730a15║勒下生轉沒交涉。豈但沒交涉。將恐反招罪戾疑誤
B25n0145_p0730a16║後人矣。須知此事不在靈知不昧處。不在藏睛閉目
B25n0145_p0730a17║處。不在袪昏敵散處。不在忘機絕慮處。乃至不在博
B25n0145_p0730a18║綜經教洞徹古今。長時觀照一切平常。以至撑眉竪
B25n0145_p0730a19║目勇猛精勤。擲劒揮空如猫捕鼠至於無邊作用。據
B25n0145_p0730a20║實撿點將來。緫不出他一箇善權方便。若要與衲衣
B25n0145_p0730b01║下那一著子相應。驢年又驢年。且作麼生是衲衣下
B25n0145_p0730b02║事。老僧口門窄。未暇與儞說破。
B25n0145_p0730b03║示雲南福元通三講主
B25n0145_p0730b04║生於無生中受生。死於無死中受死。既曰無生死。安
B25n0145_p0730b05║有受生死者。蓋迷却自心而妄見有生死耳。苟或迷
B25n0145_p0730b06║妄之情不能爆散於一念未萌之表。乃依他作解強
B25n0145_p0730b07║言無生死者。是大妄語成。亦名謗般若也。
B25n0145_p0730b08║此事不在經書義理中。不在一切修證裏。至於圓覺
B25n0145_p0730b09║之三觀二十五輪楞嚴之二十五圓通之所證門。乃
B25n0145_p0730b10║至教中所說頓漸階級次第等。一涉見聞皆墮情識。
B25n0145_p0730b11║緫不與達磨所指之禪相似。教中所言之禪皆不離
B25n0145_p0730b12║修證。惟達磨獨指一心為禪。與經書文字所說者逈
B25n0145_p0730b13║別。宜思之。
B25n0145_p0730b14║圓覺經云。知幻即離不作方便。離幻即覺亦無漸次。
B25n0145_p0730b15║議者謂。逼近達磨之旨。亦不涉方便漸次。殊不知只
B25n0145_p0730b16║箇知幻離幻。早涉方便漸次了也。達磨門下緫無是
B25n0145_p0730b17║事。一了一切了。只箇了字亦不可得。
B25n0145_p0730b18║禪之一字不可見不可聞不可覺不可知。蓋見聞覺
B25n0145_p0730b19║知皆屬情妄非心法也。當知心法本來是見是聞是
B25n0145_p0730b20║覺是知。不應於見聞覺知上別有所謂見聞覺知者。
B25n0145_p0731a01║維摩詰經謂。若求見聞覺知。是則見聞覺知非求法
B25n0145_p0731a02║也。斯言豈欺人哉。
B25n0145_p0731a03║此事須是利根上器提得便行逴得便走。雖是慶快
B25n0145_p0731a04║已涉途程。更待如之若何。寬著工夫待彌勒。
B25n0145_p0731a05║古人真切於此事上。曾不待一切方便言語之所啟
B25n0145_p0731a06║發。自然卓卓地不肯虛喪寸隂。如大死人。如陷千尺
B25n0145_p0731a07║井之求出。又如倒懸之求解。曾何有苐二念馳驟目
B25n0145_p0731a08║前虛妄聲色者哉。
B25n0145_p0731a09║今時學者之病。在速於要會禪。禪無儞會底道理。若
B25n0145_p0731a10║說會禪是謗禪也。如麻三斤栢樹子須彌山平常心
B25n0145_p0731a11║是道雲門顧趙州無。一一透得是解禪語。亦非會禪
B25n0145_p0731a12║也。若不妙悟縱使解語如塵沙說法如涌泉。皆是識
B25n0145_p0731a13║量分別非禪說也。當知禪語初不難會。凡一千七百
B25n0145_p0731a14║則公案俾之通會於片餉之間亦不難。如今之禪學
B25n0145_p0731a15║者流。多是商量箇語話。皆不肯回頭扣己而叅。所以
B25n0145_p0731a16║古人目禪語為野狐涎唾。良有旨也。
B25n0145_p0731a17║近代宗師為人涉獵見聞太多。况是不純一痛為生
B25n0145_p0731a18║死。所以把箇無義味話頭。拋在伊八識田中。如吞栗
B25n0145_p0731a19║棘蓬如中毒藥相似。只貴拌捨形命廢忘寢食。大死
B25n0145_p0731a20║一回驀忽齩破。方有少分相應。儞若不知此方便。於
B25n0145_p0731b01║看話頭起疑情之際。將一切心識較量動靜。妄認見
B25n0145_p0731b02║聞坐在馳求取捨窠臼中。或得暫時心念不起。執以
B25n0145_p0731b03║為喜。或昏散增加乆遠不退。承以為憂。皆不識做工
B25n0145_p0731b04║夫之旨趣也。
B25n0145_p0731b05║做工夫。非一切有作思惟之所能。是離一切分別之
B25n0145_p0731b06║大人境界。古人到此。皆是一踏到底。更不涉一些子
B25n0145_p0731b07║廉纖搭滯。今人做盡伎倆不奈何者。蓋做不力志不
B25n0145_p0731b08║大心不死念不切耳。做工夫往往以心念紛飛處做
B25n0145_p0731b09║不得。政不知以何為做得處。實有趣向處。俱墮顛倒
B25n0145_p0731b10║網中。當知做處。譬如失物欲見。政當尋覓時。惟有一
B25n0145_p0731b11║箇欲見之心。橫于胷中不能自决。又何曾有省力不
B25n0145_p0731b12║省力。有趣向無趣向之異說。其最初尋覔時。也恁麼
B25n0145_p0731b13║喫力。尋覔到最後。也恁麼喫力。更有何初尋時難後
B25n0145_p0731b14║尋時易之說。但是尋覔欲見之心切至。久久不為境
B25n0145_p0731b15║緣之所侵奪。忽冷地眼開撞在面前㘞地一聲。更不
B25n0145_p0731b16║待問人是與不是也。其喜悅之狀又當何如也。此事
B25n0145_p0731b17║迷時不減悟時不加。難時不遠易時不近。得時不有
B25n0145_p0731b18║失時不無。乃至窮古亘今緫無許多差別。渾侖只是
B25n0145_p0731b19║箇自己。纖毫不透如隔鐵圍。快便難逢。切忌當面諱
B25n0145_p0731b20║却。
B25n0145_p0732a01║示高麗收樞空昭聰五長老
B25n0145_p0732a02║叅禪是叅自己禪。非叅佛祖善知識禪也。所謂禪者。
B25n0145_p0732a03║蓋遠從多刦前因地所迷引起生死。迷乃是自己迷。
B25n0145_p0732a04║不因境迷不因物迷。亦非佛使其迷。又非天地鬼神
B25n0145_p0732a05║冤親眷屬使其迷也。以其自迷故。今日若不肯力叩
B25n0145_p0732a06║自己親自信向自發肯心向自家己躬下真叅實究
B25n0145_p0732a07║一回。以俟其自悟無有是處。其所悟處不悟佛境不
B25n0145_p0732a08║悟祖緣。不悟他心不悟外法。皆是自悟其自己遠從
B25n0145_p0732a09║多刦以來所迷底生死差別情妄耳。以其自悟故。則
B25n0145_p0732a10║自己生死空。自己差別盡。自己情妄消。即其生死悟
B25n0145_p0732a11║於自心。而更欲覔生死於自己了不可得。於自己覔
B25n0145_p0732a12║生死不可得故。則於外境欲覔毫頭為生死亦不可
B25n0145_p0732a13║得。自內心外境覔生死。既俱不可得。即其不可得處
B25n0145_p0732a14║喚作佛境界。喚作祖翁田地。喚作自己光明幢。喚作
B25n0145_p0732a15║般若真如藏。乃至立出百千種殊名勝相百千種異
B25n0145_p0732a16║道靈光。莫非一一皆從自己流出者也。若曰自己外
B25n0145_p0732a17║別有所謂佛法祖意禪機道果。皆是顛倒希望。與外
B25n0145_p0732a18║道無相異也。所以古人謂。道在己求不從他覔。斯言
B25n0145_p0732a19║盡之矣。儞若不信自己。不向己躬下立定脚頭。更不
B25n0145_p0732a20║肯立自己志氣坐斷一切密密體究。儞準擬向佛上
B25n0145_p0732b01║求。是從他覔了也。擬向法上求。亦是從他覔了也。擬
B25n0145_p0732b02║向師友分上求。亦是從他覔了也。又擬向語言中求。
B25n0145_p0732b03║又擬向機緣上求。更擬向千七百葛藤椿上求。更擬
B25n0145_p0732b04║向藂林中求。更擬向寂靜境界中求。又擬向精進勇
B25n0145_p0732b05║猛中求。乃至盡其見聞竭其知解。及與世出世間諸
B25n0145_p0732b06║有境緣中求。據理言之。特不過皆是從他覔了也。與
B25n0145_p0732b07║儞自己交結生死底一種情識上料掉沒交涉。當知
B25n0145_p0732b08║自己分上。立起一箇要超越生死底念頭。正當也無
B25n0145_p0732b09║寂靜時。也無憒鬧時。也無忙時。也無閑時。也無安時。
B25n0145_p0732b10║也無危時。也無苦樂逆順時。也無一切魔境界能障
B25n0145_p0732b11║礙其道業時。也無過去。也無現在。也無未來。合三世
B25n0145_p0732b12║為一念。併萬慮為一心。孜孜爾兀兀爾。行也只如是
B25n0145_p0732b13║體究。坐也只如是體究。乃至靜鬧安危苦樂逆順中。
B25n0145_p0732b14║總只如是體究。正當體究時。儻或復於體究之外。別
B25n0145_p0732b15║見有箇是靜時。有箇是鬧時。有箇是魔時。有箇是叅
B25n0145_p0732b16║得時。有箇是叅不得時。至于纔覺有毫髮異見干涉
B25n0145_p0732b17║著。儞總非真體究也。如今做工夫底人。往往於自己
B25n0145_p0732b18║分上苦不切至。多只是向境緣情識上做成窠臼。所
B25n0145_p0732b19║以不能得直到大休歇田地。儞但拍盲坐斷許多見
B25n0145_p0732b20║聞解會取捨得失等。密密地只向自己躬下做去。直
B25n0145_p0733a01║下便是大解脫場。直下便是大光明藏。除却靠自己
B25n0145_p0733a02║叅去。別無方便。別無佛境界。別無解脫。如前所言。教
B25n0145_p0733a03║儞向自己密密地做去。早是多却箇密密之說。若是
B25n0145_p0733a04║當人真切痛為自己。縱不使其密密地做去。他自然
B25n0145_p0733a05║不肯不密密地。若是當人不肯把自己做一件事。縱
B25n0145_p0733a06║使將箇話頭。作百千種譬喻。使其密密去做。則轉不
B25n0145_p0733a07║密密矣。縱能強作主宰密密得去。亦坐在密密窠臼
B25n0145_p0733a08║中無有是處。久久坐在密密窠臼裏。驀忽被奪却他
B25n0145_p0733a09║密密處。便乃引起百千種狂見而生分別。轉與自己
B25n0145_p0733a10║踈且遠矣。故古人云。叅禪無秘訣。只要生死切。儞看
B25n0145_p0733a11║古佛棄王宮入雪山。受辛苦行勝行。而萬刦千生不
B25n0145_p0733a12║憚勞苦者。是第一箇為生死切者也。自西天四七東
B25n0145_p0733a13║土二三。長慶坐破七箇蒲團。真如喆引錐自刺。二祖
B25n0145_p0733a14║斷臂。常啼賣身。從上古人未有一人不歷試諸難。皆
B25n0145_p0733a15║是為生死切至者。以其切至故。物極則反。不覺不知
B25n0145_p0733a16║捱到結角羅紋處。驀忽打破漆桶。自然慶快平生。即
B25n0145_p0733a17║此是不從他覔底樣子。當知自己亦豈別有一箇自
B25n0145_p0733a18║己可憑。便只是箇要了生死底心。即此生死根本。元
B25n0145_p0733a19║從自家自肯染習結縛而後成就。今日要此生死一
B25n0145_p0733a20║念超越別無巧術。但只念念於染習結縛處。剔脫教
B25n0145_p0733b01║淨盡。便是生死淨盡之時矣。如今若作意。要向八識
B25n0145_p0733b02║田內剔脫箇染習結縛底。早是惹出多端。和箇要剔
B25n0145_p0733b03║脫底。輥作一團轉不相濟。由是古人深知過患。但只
B25n0145_p0733b04║撇箇無義味話頭。教儞發起大信心直下不起苐二
B25n0145_p0733b05║念。單單於話頭上奮起大疑情。與之一念萬年做將
B25n0145_p0733b06║去。儞但心不隨緣意不逐物識不拘境意不染塵。三
B25n0145_p0733b07║十年二十年首尾通貫。不覺自然有箇入處矣。所言
B25n0145_p0733b08║不起第二念者。於政扣已而叅處。卒急不相應時。驀
B25n0145_p0733b09║忽瞥生一念。謂我莫是根器劣麼。是第二念。謂我莫
B25n0145_p0733b10║是罪障深麼。是第二念。莫別有方便麼。是第二念。謂
B25n0145_p0733b11║此工夫實是難做。也是第二念。謂是易做。也是第二
B25n0145_p0733b12║念。於甚易做處生歡喜心。也是第二念。於艱難境中
B25n0145_p0733b13║做不上處起怕懼心。也是第二念。更有一般伶俐漢。
B25n0145_p0733b14║見恁麼說了。便云。我但一切坐斷都不起心。正落第
B25n0145_p0733b15║二念了也。儞若是箇真正要了自己躬下生死大事
B25n0145_p0733b16║之人。決無如許多計較論量底情見。但是說著箇生
B25n0145_p0733b17║死。如撞著銀山鐵壁相似一礙礙住。不是不要起第
B25n0145_p0733b18║二念。便是要起也不可得矣。且真正為自己底人。看
B25n0145_p0733b19║公案也得。不看公案也得。畢竟不落別處。既是不看
B25n0145_p0733b20║公案也得。豈肯復將清淨耳根。聽人排遣教只看只
B25n0145_p0734a01║疑只叅只守或只半提或只全提或密密或孜孜。蓋
B25n0145_p0734a02║此等皆是尊宿垂慈舉揚底一時方便。實不與箇自
B25n0145_p0734a03║己有交涉也。如今做工夫人。或見境緣有所順逆。非
B25n0145_p0734a04║實境緣有所順逆也。其實只是當人靠自己不穩處。
B25n0145_p0734a05║暫時不在便移箇為自己底念頭。向境緣上引起百
B25n0145_p0734a06║千萬種顛倒分別。若不當下與之勦絕令其淨盡。直
B25n0145_p0734a07║饒儞與他境緣上分別得清。特不過益增死生塵勞
B25n0145_p0734a08║之重累耳。若欲盡其自己一一分說將去。言說轉多
B25n0145_p0734a09║紙盡。且住却葛藤。
B25n0145_p0734a10║示日本空禪人
B25n0145_p0734a11║棒頭領旨喝下明宗。已是第一等不唧𠺕底鈍漢。須
B25n0145_p0734a12║知盡大地是一條白棒。森羅萬象覿體全彰。亘十方
B25n0145_p0734a13║不消一喝。過現未來洞然響應。儞便向這裏領略。已
B25n0145_p0734a14║是瞎却自己眼睛了也。更欲待他拈起枯樹枝放出
B25n0145_p0734a15║粥飯氣喚作明宗領旨。豈不大可屈哉。昔臨濟云。我
B25n0145_p0734a16║在黃檗會下三遭痛棒。如蒿枝拂相似。如今再思一
B25n0145_p0734a17║頓。直是無人下手。邪法難扶。興化云。我聞東廊下也
B25n0145_p0734a18║喝西廊下也喝。直饒喝得我上三十三天却下來向
B25n0145_p0734a19║儞道。我未曾向紫羅帳裏撒真珠與儞看在。異端並
B25n0145_p0734a20║起。已而此等臭氣流落藂林。或指一喝為賓為主為
B25n0145_p0734b01║照為用。或指一棒為全提為正令為機用為門庭。又
B25n0145_p0734b02║謂之擊石火閃電光摩尼珠金剛劒。又謂之擘破面
B25n0145_p0734b03║門露出肝膽當陽舉似覿面相呈。又謂臨濟三百六
B25n0145_p0734b04║十骨節。只是這一喝。德山八萬四千毛孔不出這一
B25n0145_p0734b05║棒。又云。臨濟多却這一喝。德山剩了這一棒。又云。無
B25n0145_p0734b06║邊剎海十世古今塵沙義門百千三昧。總在這一棒
B25n0145_p0734b07║一喝內。全𭣣全攝無欠無餘。更有一等超宗異目不
B25n0145_p0734b08║存機境者。喚作蚯蚓鳴粥飯氣揚塵播土掣風掣顛
B25n0145_p0734b09║認精魂弄捏怪。乃至奇言妙語與奪抑揚鼓引學人。
B25n0145_p0734b10║向他一棒一喝之下邪知曲解者。今古以來比比皆
B25n0145_p0734b11║是。與麼較量他古人立地處。又何啻認驢鞍橋作阿
B25n0145_p0734b12║爺下頷。既不識古人用處。而欲趣向自己真正面目。
B25n0145_p0734b13║大似隔靴抓癢。嗟乎古人一片生鐵心肝。未開口已
B25n0145_p0734b14║前早是落在儞髑髏裏了也。只要儞不知不覺推門
B25n0145_p0734b15║落臼。於一切法中做箇平常無事漢。所謂涅槃生死
B25n0145_p0734b16║六凡四聖。至於百千差別法義。更不在人重下註脚。
B25n0145_p0734b17║又何一棒一喝而不能了哉。這裏儞若將毫釐心識
B25n0145_p0734b18║領略解會。豈但不識古人行棒用喝處。而亦自家一
B25n0145_p0734b19║箇本命元辰。長是黑漫漫地。縱使勉強向他一棒一
B25n0145_p0734b20║喝上。說得依俙用得彷彿。少間驀忽遇著些子差別
B25n0145_p0735a01║逆順境界頓在面前。未免情存取舍意涉愛憎。一時
B25n0145_p0735a02║區處不下。便向他古人語言窠臼上著到。正恁麽時
B25n0145_p0735a03║緫喚作一棒得麽。緫喚作一喝得麽。緫不喚作棒喝
B25n0145_p0735a04║得麽。若喚作棒喝則未免被棒喝礙。不喚作棒喝亦
B25n0145_p0735a05║未免被棒喝礙。既為此礙則山河大地明暗色空。至
B25n0145_p0735a06║於微細塵毛。未有不能為礙者。萬仞鐵圍可使消殞。
B25n0145_p0735a07║只這一種礙。儞若不真箇在這裏推托得去。管取要
B25n0145_p0735a08║礙人墮生入死輪回無間在。本上座到此忍俊不禁。
B25n0145_p0735a09║要與儞去却棒拈却喝向未有棒喝名字已前。與儞
B25n0145_p0735a10║把手共行。只如未有名字已前且作麼生趣向。今日
B25n0145_p0735a11║不辭與儞說破。久後却恐累及平人。
B25n0145_p0735a12║示伊吾顯月長老（梵名烏鉢剌室利）
B25n0145_p0735a13║佛法無商量分無湊泊分無安排分。但是拌得一切。
B25n0145_p0735a14║打開萬般絕計較。單單只是靠取一箇話頭。自今日
B25n0145_p0735a15║守到箇悟底時分。方許儞取氣。儞若未到桶底子自
B25n0145_p0735a16║脫之時便欲取氣。直下蹉過了也。只此一蹉過便是
B25n0145_p0735a17║百蹉千蹉。甚非小緣。做工夫最要緊是把得住。最要
B25n0145_p0735a18║緊是放得下。最要緊是不隨逆順境轉。最要緊是做
B25n0145_p0735a19║得主定立得脚牢。最要緊是耐得枯淡守得寂寞。最
B25n0145_p0735a20║要緊是識得眼前破不被世間一切境界惑。最要緊
B25n0145_p0735b01║是寒不思衣飢不求食眼不隨色耳不逐聲。最要緊
B25n0145_p0735b02║是一箇身心如鐵橛子。不受一切禪道佛法穿鑿。最
B25n0145_p0735b03║要緊是盡生不悟明決不起第二念。更有一件是最
B25n0145_p0735b04║要緊處。口未開時已說了也。筆未動時已寫了也。叅
B25n0145_p0735b05║未透時已悟了也。儞還知麼儞還會麼儞還信麼。如
B25n0145_p0735b06║今大事為儞不得。小事各自支當。
B25n0145_p0735b07║示薩的迷的理長老
B25n0145_p0735b08║禪那二字梵語也。華言思惟修。生死事大無常迅速。
B25n0145_p0735b09║乃學者之正思惟也。眾生本來成佛以迷妄所蔽而
B25n0145_p0735b10║不獲開悟。亦學者之正思惟也。清淨本然迷妄無狀
B25n0145_p0735b11║而生。積刦迨今自纏自縛。念念攀緣無食息之間。亦
B25n0145_p0735b12║學者之正思惟也。從上佛祖哀矜不暇。𡸁言立象設
B25n0145_p0735b13║萬種方便。令我處處悟入。以癡想雜亂猶不自覺。此
B25n0145_p0735b14║亦學者之正思惟也。三界萬法色空明暗。咸是菩提
B25n0145_p0735b15║妙明元心。悟理未通尚留觀聽。此亦學者之正思惟
B25n0145_p0735b16║也。苟非神悟。縱有多聞惟增見病不脫愛纏。此亦學
B25n0145_p0735b17║者之正思惟也。前輩言前領旨句外超宗。微見鋒芒
B25n0145_p0735b18║拈得便用。風飛雷厲逈異常流。開鑿人天不存窠臼。
B25n0145_p0735b19║此皆累生熏習積世鍊磨。不期而然無作而作。豈容
B25n0145_p0735b20║勉強。安可効為。擬蹈前蹤即落意地。此亦學者之正
B25n0145_p0736a01║思惟也。功不盡則事不臻。誠不極則物不感。况無上
B25n0145_p0736a02║大菩提道。或不忘形畢命與寢食寒暑俱廢。豈口出
B25n0145_p0736a03║耳入之學。而能脫略生死情妄於大休歇田地者哉。
B25n0145_p0736a04║此亦學者之正思惟也。言思惟修者。惟此思惟即是
B25n0145_p0736a05║修之之理。舍正思惟外或別有一法可修。非正修也。
B25n0145_p0736a06║今則有箇不涉一切思惟底智方便。僧問古德。一念
B25n0145_p0736a07║不起還有過也無。德云。須彌山。十二時中但將須彌
B25n0145_p0736a08║山。頓在眉睫橫之方寸。不可妄起纖毫情念強生穿
B25n0145_p0736a09║鑿為解為會。但只行也叅坐也叅。今日也叅明日也
B25n0145_p0736a10║叅。叅得也叅。叅不得也叅。叅到無可叅處。政是著力
B25n0145_p0736a11║加鞭之時。猛拌取三二十年死工夫。萬仞壁立硬著
B25n0145_p0736a12║脚頭叅取。正當叅時。或有佛祖聖賢現種種相以相
B25n0145_p0736a13║似語言開導發明。便與一喝喝退。向他道此事不從
B25n0145_p0736a14║人得。安有開發之理。任我百生叅不得必欲自悟。斷
B25n0145_p0736a15║斷不肯妄去齩人鈎線。誠有此志不患生死情妄之
B25n0145_p0736a16║不消殞也。
B25n0145_p0736a17║示慈護長老
B25n0145_p0736a18║心不迷不墮生死業。不繫不受形質。愛不重不入娑
B25n0145_p0736a19║婆。念不起不生業累。蓋因迷起妄。由妄生執。順其所
B25n0145_p0736a20║執則愛之之念紛然而興。逆其所執則憎之之習勃
B25n0145_p0736b01║然而起。愛憎之情作則死生之跡動轉遷流。新新不
B25n0145_p0736b02║住念念相續。以至一剎那間具八百生滅。豈待百年
B25n0145_p0736b03║氣泯然後為生死者哉。原其所迷初無自性。亦無起
B25n0145_p0736b04║處。只是自家遠從曠刦以至今生。良由不體道本失
B25n0145_p0736b05║却自心而致然也。今日要得此心不為迷妄所惑。別
B25n0145_p0736b06║無方便。但單單提起箇死了燒了那箇是我性。十二
B25n0145_p0736b07║時中如金剛利劒在手相似。最先向八識田中盡力
B25n0145_p0736b08║一揮。如斬一握絲一斬一齊斷。眼之所見既斷。耳之
B25n0145_p0736b09║所聞亦斷。乃至鼻舌身意香味觸法同時俱斷。過去
B25n0145_p0736b10║事已斷。現在事今斷。未來事當斷。徧搜胷中無可斷
B25n0145_p0736b11║者。和箇斷者亦斷。斷者既斷斷亦不立。斷既不立則
B25n0145_p0736b12║盡法界皆是自心。於自心中無能斷。無所斷。能所既
B25n0145_p0736b13║無則見聞覺知無地可寄。到這裏即是從上諸佛菩
B25n0145_p0736b14║薩善知識放身捨命處。亦是大休歇大解脫大安樂
B25n0145_p0736b15║之地。亦是不離世間而成就出世間之三昧。此三昧
B25n0145_p0736b16║入手。覔箇愛底亦不可得。覔箇憎底亦不可得。於不
B25n0145_p0736b17║可得處回觀世間諸有為相儼如昨夢。如教中謂。淨
B25n0145_p0736b18║極光通達。寂照含虛空。却來觀世間。猶如夢中事。如
B25n0145_p0736b19║今人箇箇明知此事如夢。雖政說時和箇說底亦在
B25n0145_p0736b20║夢中。何況說久聲消情隨境變。三界夢宅役役不停。
B25n0145_p0737a01║苟不能奮起大精進勇猛志力。於此大夢宅中極力
B25n0145_p0737a02║一跳跳出。向白日青天之下披襟一笑以快平生。决
B25n0145_p0737a03║定以夢入夢展轉攀緣。隨逐妄塵墮入無間。豈不孤
B25n0145_p0737a04║積刦以來諸佛菩薩為儞所下之般若菩提種子乎。
B25n0145_p0737a05║儞若非具此深厚種子。安得今生居富貴中處十善
B25n0145_p0737a06║家。以至操心入道袈裟著身為佛後裔。今日到這裏
B25n0145_p0737a07║家已出了。僧已為了。善知識已見了。道已聞了。其所
B25n0145_p0737a08║欠者但只要力行一徧而親到一回為諦當耳。况是
B25n0145_p0737a09║年齒未艾色力尚充。或不趂身強體徤之際做一氣
B25n0145_p0737a10║直走到家。眨得眼來便是無常。老病相催趲也。到那
B25n0145_p0737a11║時手忙脚亂咎將誰歸。將箇盡平生底所貪所愛所
B25n0145_p0737a12║恚所癡。一齊點撿緫用不著。不惟用不著。反為其所
B25n0145_p0737a13║障礙。繫縛蒙蔽展轉流浪。孤負勝因為無慚人。佛所
B25n0145_p0737a14║訶斥。當知輪回三有出沒四生。孤露竛竮受苦無間。
B25n0145_p0737a15║於此復何所戀。而不思超然獨脫。豈有志者之所為
B25n0145_p0737a16║哉。昔龐居士以家財棄之湘水。乃有偈云。有男不婚。
B25n0145_p0737a17║有女不嫁。大家團欒頭。共說無生話。且喚甚麼作無
B25n0145_p0737a18║生話。昔有尼問趙州。如何是祖師西來意。州於尼臂
B25n0145_p0737a19║上掐一掐。尼云。和尚猶有這箇在。州云。儞猶有這箇
B25n0145_p0737a20║在。此說又作麼生。然古人親到大休歇田地。於語默
B25n0145_p0737b01║動靜之頃著著具金剛正眼。塵塵露解脫神機。是非
B25n0145_p0737b02║不可較量。得失不可圖度者也。慈護長老乃高昌三
B25n0145_p0737b03║藏喜菴妙公之母氏也。曾叅鐵山瓊和尚。向道之念
B25n0145_p0737b04║堅篤。因嘉其志不覺葛藤如許。若必欲要知龐居士
B25n0145_p0737b05║之無生話與老趙州之猶有這箇在二意明白。宜將
B25n0145_p0737b06║鐵山和尚所示死了燒了那箇是我性遮一句猛與
B25n0145_p0737b07║一拶。則知龐老趙州同叅其來舊矣。又何生死愛憎
B25n0145_p0737b08║之云乎哉。但辦肯心决不相賺。重為說偈以勉之。
B25n0145_p0737b09║死了燒了。身空物空。那箇是我性。海底日輪紅。直下
B25n0145_p0737b10║領略不過。快須著意加功。密作用時聖凡莫測。實究
B25n0145_p0737b11║竟處水泄不通。無常生死拽不斷。見聞知覺難包容。
B25n0145_p0737b12║是非憎愛絕眹跡。菩提般若俱無從。單單只有這一
B25n0145_p0737b13║念。於此一念潛其蹤。無影樹頭撑夜月。不萌枝上吹
B25n0145_p0737b14║春風。以慈為護。非南非北。以護為慈。自西自東。無向
B25n0145_p0737b15║背絕羅籠。鳳凰池上玉簫奏。聲在天涯杳靄中。
B25n0145_p0737b16║示植禪人
B25n0145_p0737b17║要學佛麼。要學祖麼。要學善知識麼。一大藏教諸燈
B25n0145_p0737b18║語錄遺言往行。皆是學佛學祖學善知識之張本。不
B25n0145_p0737b19║妨向此真履實踐一回。但行之不移守之不易。久之
B25n0145_p0737b20║純熟。所謂佛祖善知識不待學而成矣。或者謂丈夫
B25n0145_p0738a01║自有衝霄志。不向如來行處行。成佛作祖到善知識
B25n0145_p0738a02║地位會。須先將一大藏教諸燈語錄遺言往行。拈向
B25n0145_p0738a03║他方世界之外。單提一把吹毛利劒。逢佛殺佛逢祖
B25n0145_p0738a04║殺祖。直教一物不得當其前。一法莫能隨其後。久之
B25n0145_p0738a05║和手中箇欛柄子一齊拈却。揚身物外獨步大方。自
B25n0145_p0738a06║然頭頭合轍處處逢原。雖然當知此二說緫是窠臼
B25n0145_p0738a07║語儞若瞥生一念向此𣐟跟。則落窠臼了也。要成佛
B25n0145_p0738a08║成祖成善知識。未知其可也。且捨此二途畢竟依何
B25n0145_p0738a09║標準而至于佛祖善知識田地。幻住到此直得結舌
B25n0145_p0738a10║有分。諸方大有老尊宿。不妨一一持此話以扣之。
B25n0145_p0738a11║示達禪人（聖僧侍者）
B25n0145_p0738a12║路逢達道人不將語默對。畢竟將甚麼對。或者謂。此
B25n0145_p0738a13║事不在語默裏。又云。語是謗默是誑。又云。說時默默
B25n0145_p0738a14║時說。既是不將語默對因甚麼又說箇默時說說時
B25n0145_p0738a15║默底道理。這裏定當得下揀辨得出。緇素得明指點
B25n0145_p0738a16║得到。便許儞。坐斷僧堂中陳如尊者頸。與丹霞和尚
B25n0145_p0738a17║握手於數百年外。提持此道不為過矣。脫或未到此
B25n0145_p0738a18║田地。十二時中或出或入。且道陳如尊者向儞道箇
B25n0145_p0738a19║甚麼。露柱燈籠向儞道箇甚麼。香匙火筯向儞道箇
B25n0145_p0738a20║甚麼。還聞麼。若曰聞則喚作說耶喚作默耶。若曰不
B25n0145_p0738b01║聞則終日竟夜畢竟在何處安身立命。直下不知落
B25n0145_p0738b02║處。即是儞生時不知何處來。死時不知何處去。即今
B25n0145_p0738b03║眼眨眨地。語默動靜未免被箇陳如尊者當面障却。
B25n0145_p0738b04║燈籠露柱覿體礙却。香匙火筯臨機換却。即其所障
B25n0145_p0738b05║所礙所換。盡是生死煩惱輪回業識。從今日移奪儞
B25n0145_p0738b06║到盡未來際之種子耳。要得和盤掇轉連座掀𮋒。不
B25n0145_p0738b07║妨提起箇所叅底話頭。於對陳如尊者時對燈籠露
B25n0145_p0738b08║柱時對香匙火筯時。不得斯須忘念。更向蒲團上堅
B25n0145_p0738b09║竪脊骨猛著精神。與之抵捱。正當抵捱時。不得隨聲
B25n0145_p0738b10║色轉隨是非轉隨怠惰轉隨情識轉隨境緣轉。乃至
B25n0145_p0738b11║隨善惡凡聖苦樂得失等轉。擬欲瞥生一念隨其所
B25n0145_p0738b12║轉。不特不能與道相應。將見隨生死輪回轉入盡未
B25n0145_p0738b13║來際者矣。
B25n0145_p0738b14║示志滿禪人
B25n0145_p0738b15║學道要須乘一時猛利。便討箇分曉則於工夫上庶
B25n0145_p0738b16║有立脚分。豈可依依稀稀彷彷彿彿今日三明日四。
B25n0145_p0738b17║道是流俗。又却有箇念頭在道。道是在道。又却不曾
B25n0145_p0738b18║有片餉猛利精神把做一件大事。於是兩頭打脫。只
B25n0145_p0738b19║益笑具耳。更有向蒲團上屏得念頭靜辦少時或半
B25n0145_p0738b20║日一日身心不動靜默將去。或三朝五朝做主宰不
B25n0145_p0739a01║得。討頭鼻不見。昏沉散亂輥作一團。似此等差別境
B25n0145_p0739a02║界交馳于心。或怕懼做工夫一上。或思慕做工夫一
B25n0145_p0739a03║上。或勉強做工夫一上。或被世間順緣攙奪一上。似
B25n0145_p0739a04║乎有箇做工夫底心念存于中。却不知只與不做工
B25n0145_p0739a05║夫者等無有異。若盡理而言。反不如箇不做工夫底。
B25n0145_p0739a06║何以知之。彼素不做工夫惟信不及耳。儻或一旦自
B25n0145_p0739a07║信得及。忽然被他猛利做去也不定。儞既發大信心
B25n0145_p0739a08║要做工夫。要脫生死。今則此箇信心延緩數年了也。
B25n0145_p0739a09║看看向無事甲裏去坐。也終不放寬了。又復能發最
B25n0145_p0739a10║初底大信心來。余知其决無是理也。故維摩云。譬如
B25n0145_p0739a11║敗穀焦芽不堪為種。滿上人過余問道屈指數載。今
B25n0145_p0739a12║日不忘最初道念。又冒荒歉過余窮巖。但是扣其入
B25n0145_p0739a13║道之志。則索然不若初心之猛利也。良為可憐。此去
B25n0145_p0739a14║宜精加念力直要𮋒轉生死窠臼以悟為期。方不孤
B25n0145_p0739a15║儞重叅再扣之勞也。
B25n0145_p0739a16║天目中峯和尚廣錄卷第四之上
B25n0145_p0739a17║校訛
B25n0145_p0739a18║（九十一葉十四行）覿（誤作觀從南𫏂正）
B25n0145_p0739a19║音釋
B25n0145_p0739a20║浹（即拹切匝也）磕（克盍切相築也）㘞（戶臥切聲也）樁（株江切橛也）喆（之列切）
B25n0145_p0739b01║撇（普蔑切引也）睫（即葉切目旁毛也）趲（藏旱切催促也）竛竮（竛郎丁切竮普丁切
B25n0145_p0739b02║竛竮孤獨貌）掐（苦洽切爪刺也）撑（刃庚切拄也）𣠽（必駕切柄也）𣐟跟（𣐟一
B25n0145_p0739b03║跟古痕切）
B25n0145_p0739b04║
B25n0145_p0739b05║
B25n0145_p0739b06║
B25n0145_p0739b07║
B25n0145_p0739b08║
B25n0145_p0739b09║
B25n0145_p0739b10║
B25n0145_p0739b11║天目中峯和尚廣錄卷第四之下
B25n0145_p0739b12║叅學門人北庭臣僧慈寂　上進
B25n0145_p0739b13║法語
B25n0145_p0739b14║示嗣禪上人
B25n0145_p0739b15║自有佛祖以來。兄弟家挾箇袱子。橫跨四海上人門
B25n0145_p0739b16║戶。謂之叅禪。叅即不問。且作麼生是禪。或有以枯形
B25n0145_p0739b17║死志冥心壁觀之謂禪。或有以教外別傳不立文字
B25n0145_p0739b18║之謂禪。或謂微塵法界明暗色空動植纖洪飛搖蠢
B25n0145_p0739b19║蠕當機不昧覿體全真之謂禪。或有撥開萬象透過
B25n0145_p0739b20║色聲坐斷有無不立凡聖之謂禪。或有向四大五蘊
B25n0145_p0740a01║中認箇昭昭靈靈聞見知覺之謂禪。或有放下身心
B25n0145_p0740a02║休歇萬事一念不動六情不搖之謂禪。或有以臨濟
B25n0145_p0740a03║一喝德山一棒靈山拈花少林得髓繁興大用舉必
B25n0145_p0740a04║全真之謂禪。或有以德山托鉢雲門話墮趙州勘婆
B25n0145_p0740a05║洞山三頓棒等。謂之向上一關末後一句。捩轉面皮
B25n0145_p0740a06║露出牙爪。活路生機不容近傍者之謂禪。所以垂手
B25n0145_p0740a07║教人處。或令人袪散亂敵睡魔遣塵勞遠喧閙起精
B25n0145_p0740a08║進發勇猛竪目撑眉握拳齩齒。或有異於是者。則教
B25n0145_p0740a09║人隨緣任性不縱不拘。喫飯著衣一切如舊。但不做
B25n0145_p0740a10║作理自天然。乃引古人依本分放下著莫妄想莫管
B25n0145_p0740a11║他等語為證。更或有教人。一味歇心全身放下。才起
B25n0145_p0740a12║一念便與剗除。心如太虛情同木石。久之不休待其
B25n0145_p0740a13║自契。或有教人。立箇主宰勿為境攝。勿隨物轉。如握
B25n0145_p0740a14║太阿在手。佛來也斬魔來也斬。謂之坐鎮家庭把斷
B25n0145_p0740a15║要津橫行一路。更或有教人。兼修白業以助正因。不
B25n0145_p0740a16║爾則便乃不拘律儀任情毀犯。畧而言之。如上所見
B25n0145_p0740a17║並是情存取舍意涉所依。用為機關墮為窠臼。有般
B25n0145_p0740a18║靈利漢見恁麼說。便乃掀𮋒露布抹過那邊。謂之不
B25n0145_p0740a19║落人機境。有時恁麼有時不恁麼。喚作於法自在。更
B25n0145_p0740a20║有般擔板漢聞恁麼說。乃云。任儞道是也得。道非也
B25n0145_p0740b01║得。我只管大盡三十日小盡二十九。喚作羅籠不住。
B25n0145_p0740b02║呼喚不回。如此邪知異解不可枚舉。今時商量比比
B25n0145_p0740b03║皆是。若欲要與此禪一念相應。如人自捏其目求不
B25n0145_p0740b04║生花不可得也。更有一種隨語生解者。乃云。我但不
B25n0145_p0740b05║存窠臼。豈有不相應處。殊不知只箇不存早是存了
B25n0145_p0740b06║也。須知此事如空之循器如水之隨流。雖有方圓動
B25n0145_p0740b07║靜之殊。而無方圓動靜之實。非作故無。禪如然故。若
B25n0145_p0740b08║實要與此禪相應。真箇是儞三寸命根子。向不知不
B25n0145_p0740b09║覺處。卒地斷嚗地折一回始得。要識命根麼。便是儞
B25n0145_p0740b10║十二時中眼見色是。耳聞聲是。至於鼻舌身意香味
B25n0145_p0740b11║觸法及與一切知覺等是。又名妄想又名生死。又名
B25n0145_p0740b12║顛倒。無始刦來刀斫不斷鋸解不開。此論且止。只如
B25n0145_p0740b13║命根已斷底人。還復眼見耳聞心思意解也無。這裏
B25n0145_p0740b14║若立纖毫知見解會。則五須彌四大海。早已穿過儞
B25n0145_p0740b15║髑髏了也。所以古人不奈伊何。向道毫釐繫念三塗
B25n0145_p0740b16║業因。瞥爾情生萬刦羈鎻。直下湛寂孤明圓淨活脫。
B25n0145_p0740b17║不倚一物觸處成現。所以永嘉謂。行亦禪坐亦禪。語
B25n0145_p0740b18║默動靜體安然。且先德豈徒事語言哉。今時人會此
B25n0145_p0740b19║說話者何限。以其不得受用。則前所謂情塵不透見
B25n0145_p0740b20║地不瞥。動靜二途俱落窠臼而致然也。記得馬祖與
B25n0145_p0741a01║西堂百丈南泉翫月次。一云。正好修行。一云。正好供
B25n0145_p0741a02║養。南泉拂袖便去。祖云。經歸藏禪歸海。惟有普願獨
B25n0145_p0741a03║超物外。看他一門父子向光影裏露出巴鼻。不妨令
B25n0145_p0741a04║人撿點。一人向禪頭上加一畫。一人向禪脚下加一
B25n0145_p0741a05║畫。一人向禪中心加一畫。一人向他三畫上又加三
B25n0145_p0741a06║點。今日將箇元本禪字。一看徹底不相似了也。後來
B25n0145_p0741a07║又有人。向他加畫加點處只管加將去。間有加得不
B25n0145_p0741a08║相似者。便乃彼此是非立箇名字。喚作如來禪祖師
B25n0145_p0741a09║禪平實禪杜撰禪文字禪海蠡禪外道禪聲聞禪凡
B25n0145_p0741a10║夫禪五味禪棒喝禪拍盲禪道者禪葛藤禪。更有脫
B25n0145_p0741a11║略機境不受差排者。喚作向上禪。古今已來諸方三
B25n0145_p0741a12║百五百眾。浩浩商量立出許多閑名雜字。由是而吹
B25n0145_p0741a13║起知見風。鼓動雜毒海。掀𮋒情濤飛騰識浪。遞相汩
B25n0145_p0741a14║沒聚成惡業。流入無間卒未有休日。佛所謂可憐憫
B25n0145_p0741a15║者。且古人開闢禪門。貴要伊了生死越苦輪斷分別
B25n0145_p0741a16║息憎愛。如大火輪觸著則燎却面門喪却性命。豈止
B25n0145_p0741a17║於言說義路而已哉。茲因南徐禪上人出紙求語。故
B25n0145_p0741a18║抖擻屎腸狼藉及此。若喚作說禪拔舌犁耕。彼此有
B25n0145_p0741a19║分。
B25n0145_p0741a20║示日本丁一頭陀
B25n0145_p0741b01║僧非僧俗非俗。六六從來三十六。俗是俗僧是僧。從
B25n0145_p0741b02║教日午打三更。僧亦得俗亦得。畢竟本來無間隔。無
B25n0145_p0741b03║間隔處忽承當。笑看大蟲生兩翼。會麼。若也不會。且
B25n0145_p0741b04║莫怱怱草草。儞因甚不顧父母之養。而依附大僧投
B25n0145_p0741b05║身林谷。莫是為求衣食麼。莫是為求名利麼。既是不
B25n0145_p0741b06║求衣食不求名利。畢竟為箇甚麼事。况是遠逾數萬
B25n0145_p0741b07║里。航海得得而來。實為自家脚跟下有一種生死無
B25n0145_p0741b08║常大事因緣。遠經曠刦而及今生。愈見昏迷轉加沉
B25n0145_p0741b09║墜。今日須是捨命忘形盡平生氣力。向他空閑寂寞
B25n0145_p0741b10║中。提起古人一則無滋味話默默自看。看來看去但
B25n0145_p0741b11║心無希望意絕馳求。識不攀緣念不流逸。不問山林
B25n0145_p0741b12║城市靜閙閑忙。今日也與麼看。明日也與麼看。忽爾
B25n0145_p0741b13║眼皮破髑髏穿。便解道丁一卓二。築著便是。卓二丁
B25n0145_p0741b14║一百事大吉。海東走出黑波斯。眉毛鼻孔長三尺。說
B25n0145_p0741b15║甚麼生死與輪回。說甚麼虛頭與真實。草鞋兩耳忽
B25n0145_p0741b16║聞聲。僧俗由來都不識。都不識誰辨的。春風吹破嶺
B25n0145_p0741b17║南花。一一漏盡真消息。
B25n0145_p0741b18║示普喜上人問五蘊生死
B25n0145_p0741b19║僧問。清淨本然云何忽生山河大地。答云。清淨本然
B25n0145_p0741b20║云何忽生山河大地。僧大悟厥旨。且答與問相似。僧
B25n0145_p0742a01║何不早悟於未問之先。這裏見得便見。山河大地不
B25n0145_p0742a02║從外來。明暗色空且非他事。處處圓光獨露。門門至
B25n0145_p0742a03║體全彰。破情塵於見聞知覺之間。脫世界於成住壞
B25n0145_p0742a04║空之表。豈有生來死去彼聖此凡之異見邪。更若情
B25n0145_p0742a05║存得失意涉是非。不惜眉毛重向葛藤窠裏注解去
B25n0145_p0742a06║也。當知三世諸佛與大地眾生。於空王刦前各各具
B25n0145_p0742a07║一面大圓寶鏡初無欠剩。無端眾生於淨白光中瞥
B25n0145_p0742a08║生異見昧却本來。便於寶鏡光中妄認影像以為實
B25n0145_p0742a09║有。因生有見即起無明。無明伏心動成三毒。三毒因
B25n0145_p0742a10║緣引起諸業。由業所繫受此四大。從四大中結成五
B25n0145_p0742a11║蘊。六根諸塵互相涉入。內自見聞覺知。外及山河大
B25n0145_p0742a12║地。皆鏡之影像耳。所以大般若中謂色不異空空不
B25n0145_p0742a13║異色色即是空空即是色受想行識亦復如是。豈但
B25n0145_p0742a14║五蘊是空。至于十八界十二緣四諦六度等。未有一
B25n0145_p0742a15║法不與空相應者。然鏡中影像使不達法義者觀之。
B25n0145_p0742a16║亦言是空耳。所以永嘉道。心鏡明鑑無礙。廓然瑩徹
B25n0145_p0742a17║周沙界。萬象森羅影現中。一顆圓光非內外。永嘉到
B25n0145_p0742a18║者裏已是和盤托出了也。當知廣大心體。離言說相
B25n0145_p0742a19║離文字相。離凡聖相離修證相。圓裹十虛徧入三際。
B25n0145_p0742a20║即生即滅之萬法。不礙無增無減之本源。即增即減
B25n0145_p0742b01║之諸塵。不隔無滅無生之實際。萬機莫測千眼難窺。
B25n0145_p0742b02║自非頓消情量脫落根塵者。不可與聞也。首楞嚴謂。
B25n0145_p0742b03║空與色是色邊際。離與合是受邊際。記與忘是想邊
B25n0145_p0742b04║際。生與滅是行邊際。湛合湛是識邊際。且道寶鏡還
B25n0145_p0742b05║有邊際也無。若謂有邊際是謗。若謂無邊際則誑。直
B25n0145_p0742b06║下領畧得便見。即色受想行識全是大圓寶鏡。大圓
B25n0145_p0742b07║寶鏡全是色受想行識。離寶鏡無五蘊。非五蘊無寶
B25n0145_p0742b08║鏡。曠刦不迷今日無悟。諸佛非聖眾生非凡。獨步機
B25n0145_p0742b09║先全超象外。然後還歸本位能所頓亡。盡三千剎海
B25n0145_p0742b10║一一正眼看來。不知孰為五蘊孰為寶鏡。自然物我
B25n0145_p0742b11║混融一念平等。若不曾真實到這箇田地。要脫他五
B25n0145_p0742b12║蘊諸法。曾不異指月於水底避影於日中者也。且以
B25n0145_p0742b13║五蘊生死言之。只今眼眨眨地有箇四大色身頂天
B25n0145_p0742b14║立地。及見身外有山河大地。是色蘊生死也。寒暑耗
B25n0145_p0742b15║其精神。苦樂遷其念慮。飢寒逼其體膚。憎愛起其離
B25n0145_p0742b16║合。是受蘊生死也。喜則愛涎沃心。哀則淚珠盈目。未
B25n0145_p0742b17║食蜜而先甜其舌。未嚼檗而先苦其口。興則役其神。
B25n0145_p0742b18║寢則現於夢。皆想蘊生死也。天地之內凡動植纖洪
B25n0145_p0742b19║之物。自四大色身及與目前種種所用所有之物。未
B25n0145_p0742b20║有一法不由因緣而成。即因即緣皆屬生滅。以至成
B25n0145_p0743a01║住壞空處處皆然。新新不住皆行蘊生死也。處處攀
B25n0145_p0743a02║緣念念分別。開目云明閉目云暗。涉入三世分布六
B25n0145_p0743a03║根。指色則辨其玄黃。歷味則別其甘苦。順則思縱逆
B25n0145_p0743a04║則思避。動時似有覔時還無。皆識蘊生死也。此五蘊
B25n0145_p0743a05║法障在目前自古至今。任儞才過李杜氣奪項劉。直
B25n0145_p0743a06║得拱手以聽其處分。十二時中千重百帀。直是無儞
B25n0145_p0743a07║轉身處。所以釋迦老漢知有此一𫨻大事迷滯眾生。
B25n0145_p0743a08║於是興大願心開大法施。四十九年五千餘卷偏圓
B25n0145_p0743a09║頓漸大小半滿。如長伸隻臂。向大圓鏡上推開影象
B25n0145_p0743a10║拂去浮塵。但要箇箇向潔白光中識取本來面目。然
B25n0145_p0743a11║後靈山會上拈出一華。迦葉不覺破顏微笑。直得光
B25n0145_p0743a12║吞萬象體遍大千。已而四七二三向此光影裏。眼見
B25n0145_p0743a13║空華遞相鈍置。流傳既久逗到老趙州面前。僧問。萬
B25n0145_p0743a14║法歸一一歸何處。州云。我在青州做一領布衫重七
B25n0145_p0743a15║斤。覿面拈來照天爍地。自非具大眼目之士。莫能窺
B25n0145_p0743a16║其彷彿。要見趙州光明麼。也莫問五蘊六蘊六根七
B25n0145_p0743a17║根。但將平生見解。世間出世間法莫問如之若何。如
B25n0145_p0743a18║斬一握絲一斬一齊斷。待教胷次中終日心無異緣
B25n0145_p0743a19║意絕妄想。却單以生死無常為重。提起者僧問底話
B25n0145_p0743a20║頭道。萬法歸一一歸何處。行而叅坐而叅。莫問閑忙
B25n0145_p0743b01║靜閙。拌得此一生與之抵捱。捱到不奈何處。和箇話
B25n0145_p0743b02║頭一時忘却。方知三世佛歷代祖天下善知識。盡是
B25n0145_p0743b03║認磚頭作古鏡。更說甚麼五蘊十二緣四諦十八界
B25n0145_p0743b04║閑言長語。緫無著處。豈非大丈夫能事畢矣。若不如
B25n0145_p0743b05║是脫略一回。任儞萬刦千生往來昇降。妄受輪轉如
B25n0145_p0743b06║蟻旋磨。卒未有休日在。梅山上人遽回心於功名富
B25n0145_p0743b07║貴之場。偶聚首於普安客䆫。因話及五蘊生死。乃為
B25n0145_p0743b08║之書。
B25n0145_p0743b09║示明昶上人書華嚴經
B25n0145_p0743b10║嘉禾石門明昶上人。手書華嚴大經告畢。過門需語
B25n0145_p0743b11║為證。余聞之經有偈曰。若人欲識佛境界。當淨其意
B25n0145_p0743b12║如虛空。遠離妄想及諸取。令心所向皆無礙。是則揭
B25n0145_p0743b13║開法界直示玄猷。緫智體於一毫。設靈機於萬偈。殊
B25n0145_p0743b14║不知差別意內義出多途。言語道中寧無分別。只如
B25n0145_p0743b15║若人欲識佛境界。用識作麼。當淨其意如虛空。已遲
B25n0145_p0743b16║八刻。遠離妄想及諸取。費盡分踈。令心所向皆無礙。
B25n0145_p0743b17║遠之遠矣。直下見得。乃知未操寸管點染八十一軸
B25n0145_p0743b18║溪藤已前。其微塵數偈已嘗書之舊矣。使遮那老人
B25n0145_p0743b19║與無邊大心菩薩亡鋒結舌於言語文字之表。縱欲
B25n0145_p0743b20║興大慈雲布華藏海擬說箇若人欲識佛境界。逆知
B25n0145_p0744a01║其不可得也。彼既說之不可得。而儞何所聞。既絕所
B25n0145_p0744a02║聞則云何而書之。今日既有所書。不免依偈以設其
B25n0145_p0744a03║問。且所操者筆。所染者紙。所書者字。橫者為畫。直者
B25n0145_p0744a04║為竪。斜者為撇。圓者為點。自最初一字寫至末後一
B25n0145_p0744a05║字莫不皆然。畢竟紙墨文字之外。別喚甚麼作佛境
B25n0145_p0744a06║界。其外見有所書之經。內見有能書之心。以能所之
B25n0145_p0744a07║二見未忘。欲淨其意等太虛空。未知其可也。一真如
B25n0145_p0744a08║性元無分別。經卷與世俗文字等。讚歎與辱罵等。諸
B25n0145_p0744a09║佛與眾生等。法界與一塵等。即其等心亦不自立。妄
B25n0145_p0744a10║想乃盡諸取亦離。安有此經為我所書者哉。此心無
B25n0145_p0744a11║礙則法無礙。法無礙故則理無礙。則事無礙。則理事
B25n0145_p0744a12║無礙。則事事無礙。則一切法界俱無礙。則書亦無礙。
B25n0145_p0744a13║不書亦無礙。喚作華嚴亦無礙。不喚作華嚴亦無礙。
B25n0145_p0744a14║其所書之經今有人以七寶摩尼珠而用莊嚴。以無
B25n0145_p0744a15║量諸香雲而用熏染亦無礙。有人以不善心。碎其卷
B25n0145_p0744a16║軸投之水火。置之穢濁等處亦無礙。乃法性之本然。
B25n0145_p0744a17║非以力排而智使之至此無礙之地。儻於此無礙法
B25n0145_p0744a18║中。微加一毫心力情意而欲和合。則展轉成有礙也。
B25n0145_p0744a19║即今日用中一念子。卒未能遠契此本然無礙之理。
B25n0145_p0744a20║則是經不可書也。儞還甘此說麼。若不甘此說。還契
B25n0145_p0744b01║此理麼。若未契此理。則前所運一片真誠正信之心
B25n0145_p0744b02║揮毫染楮書寫成就底。八十一軸華嚴大經乃成虛
B25n0145_p0744b03║設耶。不然所謂遮那性海聖凡圓具。因果全該萬法
B25n0145_p0744b04║俱彰一塵不隔。運一筆則千筆萬筆與之俱運。書一
B25n0145_p0744b05║字則千字萬字與之俱書。成一行則千行萬行與之
B25n0145_p0744b06║俱成。了一卷則千卷萬卷與之俱了。乃至於一畫中
B25n0145_p0744b07║含𮖐微塵數畫。於一竪內含𮖐微塵數竪。當知一時
B25n0145_p0744b08║書則與盡未來際不可說無量阿僧祇刦同時俱書。
B25n0145_p0744b09║一時了則與盡未來際不可說無量阿僧祇刦同時
B25n0145_p0744b10║俱了。如是觀察。如是受持如是見聞。如是作用如是
B25n0145_p0744b11║書寫。如是流通。如是信受。如是增益。又安知其八十
B25n0145_p0744b12║一軸之雄文非佛境界而離此別求耶。又安知其意
B25n0145_p0744b13║不與虛空而等淨耶。又安知其有妄想諸取而未離
B25n0145_p0744b14║耶。又安知其所向之心有所礙而特排斥之耶。既爾
B25n0145_p0744b15║佛境現前及心無所礙。即今日用一切時一切處一
B25n0145_p0744b16║切緣一切境一切法一切念一切見聞一切知覺一
B25n0145_p0744b17║切取舍一切分別一切受用等。則手未嘗離其書。口
B25n0145_p0744b18║未嘗遠其說。目未嘗越其覩。耳未嘗過其聞也。然則
B25n0145_p0744b19║目前山高水深日上月下。鴉鳴鵲噪魚躍鳶飛。雷動
B25n0145_p0744b20║風行松直𣗥曲。大而十方虛空。廣而無邊法界。細而
B25n0145_p0745a01║鍼鋒芥孔。聖而諸佛。凡而眾生。以至成住壞空地水
B25n0145_p0745a02║火風等。一一皆是筆端點出之大本華嚴。亦豈十佛
B25n0145_p0745a03║剎微塵數偈而可詮之者哉。這裏不薦。且莫怱怱草
B25n0145_p0745a04║草。雖是本來具足底現成活計。儞若不曾真箇親向
B25n0145_p0745a05║毫端未舉之前全機領略。未免首先被箇華嚴名字
B25n0145_p0745a06║當面𤍠謾。把儞一箇本命元辰。惑來惑去。遠從無始
B25n0145_p0745a07║刦前惑至今日。初非小可。以其惑情未解見翳入心。
B25n0145_p0745a08║引起無明成就生死。粘頭綴尾接續輪回。起滅萬殊
B25n0145_p0745a09║直至今日。觸途成滯了無出期者。無他。蓋為儞最初
B25n0145_p0745a10║心中被箇迷惑。打失正見而致然也。所以今日用一
B25n0145_p0745a11║點心不得。才擬用心便引起佗八萬四千諸情意識。
B25n0145_p0745a12║互相障礙不得自由。誠可哀憫。何謂障礙聻。儞纔見
B25n0145_p0745a13║說箇若人欲識佛境界。便被箇佛境界障。纔說到當
B25n0145_p0745a14║淨其意如虛空。便被箇虛空等淨障。又見說著箇遠
B25n0145_p0745a15║離妄想及諸取。便被箇離妄想及諸取障。更見說到
B25n0145_p0745a16║令心所向皆無礙。便被箇無礙障。直饒通身手眼。超
B25n0145_p0745a17║出言象之先。遍體機關。不墮是非之穽。剛把此四句
B25n0145_p0745a18║偈一齊按下。別資一路抹過那邊。殊不知只箇別資
B25n0145_p0745a19║抹過底。已是覿體把儞箇本命元辰。障住了也。直下
B25n0145_p0745a20║無儞用心處。無儞馳求處。無儞湊泊處。無儞撇脫處。
B25n0145_p0745b01║無儞趣向處。乃至無儞和會處。當知箇華嚴性海。全
B25n0145_p0745b02║體是大火聚大風輪塗毒鼓吹毛劒。百千聖賢不敢
B25n0145_p0745b03║正眼覷著。又豈許將心湊泊舉意摶量者哉。儞若真
B25n0145_p0745b04║箇有一片决定真實底大心。覿體與華嚴性海。如水
B25n0145_p0745b05║入水似空合空。初無難易。但請將從前所知所解所
B25n0145_p0745b06║做所遇所緣所著底一切聖凡是非取捨憎愛善惡
B25n0145_p0745b07║自他無邊業識。猛提起一把智慧刀。直下與之一斬
B25n0145_p0745b08║兩𫨻。如未曾做工夫時相似。如未曾與人說學道時
B25n0145_p0745b09║相似。如未曾出家時相似。如未曾著袈裟住伽藍建
B25n0145_p0745b10║寶坊興善利時相似。乾乾淨淨一齊都打屏了不剩
B25n0145_p0745b11║纖毫。却於無纖毫相礙處。不得便坐在這裏。不妨提
B25n0145_p0745b12║起箇古人沒意智話頭。頓在面前默默體究。是甚麼
B25n0145_p0745b13║道理。從此以去只向所體究處一捱捱住。行時行體
B25n0145_p0745b14║究。坐時坐體究。忙時忙體究。閑時閑體究。老時老體
B25n0145_p0745b15║究。病時病體究。乃至死時死體究。正當體究箇所叅
B25n0145_p0745b16║底話頭時。也莫要問道是佛境界非佛境界。也莫要
B25n0145_p0745b17║問道意下淨如虛空不淨如虛空。也莫要問道妄想
B25n0145_p0745b18║諸取遠離不遠離。也莫要問道此心無礙不無礙。但
B25n0145_p0745b19║只靠教箇話頭穩密。盡此一報身只與麼去。久久純
B25n0145_p0745b20║熟和箇穩密底一齊裂破。那時將佛境界作非佛境
B25n0145_p0746a01║界說亦得。將非佛境界作佛境界說亦得。不妨信手
B25n0145_p0746a02║拈起。一一天真一一明妙。此所謂雖然舊閣閑田地。
B25n0145_p0746a03║一度贏來方始休。苟或輸贏未分。切不可輕易中佗
B25n0145_p0746a04║人毒藥喪壞法身。永失佛境界者必矣。如今多是不
B25n0145_p0746a05║真實痛為生死無常大事著實體究。但只欲事持言
B25n0145_p0746a06║語廣說道理。往往法道衰替乃根于此。有志之士寧
B25n0145_p0746a07║可一生兩生百不知百不會。决不肯於工夫未到情
B25n0145_p0746a08║妄未消時妄陳禪道以當叅學。記之記之。併將前四
B25n0145_p0746a09║句經偈。為華擘去也。若人欲識佛境界。提起話頭休
B25n0145_p0746a10║捏怪。忽然兩手俱托空。佛祖直教齊納敗。當淨其意
B25n0145_p0746a11║如虛空。勿於聲色詐盲聾。工夫做到意根脫。鐵壁銀
B25n0145_p0746a12║山處處通。遠離妄想及諸取。本色道人都不顧。華嚴
B25n0145_p0746a13║性海盧遮那。疑團破處全機露。令心所向皆無礙。法
B25n0145_p0746a14║界何曾分小大。盡未來際一剎那。漆桶莫教全不快。
B25n0145_p0746a15║示雲南護上人求示三聚淨戒
B25n0145_p0746a16║三聚淨戒之體。如杲日之麗乎中天。乃一切戒之主
B25n0145_p0746a17║也。謂三聚者。攝善法攝律儀饒益有情是也。原夫攝
B25n0145_p0746a18║善法戒乃無善不修也。攝律儀戒乃無惡不斷也。饒
B25n0145_p0746a19║益有情戒乃無眾生不度也。此三戒乃過去現在及
B25n0145_p0746a20║未來一切佛祖之梯航胎孕也。舍之則何以出生死
B25n0145_p0746b01║海。何以達涅槃之彼岸耶。須知一箇所叅話終日橫
B25n0145_p0746b02║于方寸。不思善不思惡。善惡二途自然忘念。而言修
B25n0145_p0746b03║斷何其贅耶。且叅此話時不見有一眾生而可度脫。
B25n0145_p0746b04║乃非饒益而饒益也。此所叅話雖不稱三聚。而具存
B25n0145_p0746b05║三聚無少間也。朝叅之夕究之。久遠而守之一旦開
B25n0145_p0746b06║悟。併其所叅所守之念頓遣。三身四智當處混融。八
B25n0145_p0746b07║解六通隨時會合。不知戒之在我我之在戒也。叅禪
B25n0145_p0746b08║上士。便請力持正信。不拘歲月而行之。脫或遲疑劒
B25n0145_p0746b09║去久矣。雲南護上人請說三聚淨戒。因筆以遺之。
B25n0145_p0746b10║示明忠上人病中
B25n0145_p0746b11║衲衣下一著子。攪澄不異磨涅不痕。坐斷古今不存
B25n0145_p0746b12║凡聖。所以古人謂之向上機末後句頂門眼肘後符。
B25n0145_p0746b13║臨濟即之而喝如怒雷。德山據之而棒如疾雨。不依
B25n0145_p0746b14║工用匪涉階梯。提得便行拈得便用。奔流度刃疾燄
B25n0145_p0746b15║過風。正眼看來未為慶快。這裏豈容心思意解安排
B25n0145_p0746b16║擺布而為得哉。霅川忠上人偶因臥病。余謂之曰。真
B25n0145_p0746b17║歇和尚有云。老僧自有安閑法。八苦交煎緫不妨。且
B25n0145_p0746b18║如何是安閑法。對曰。知身是夢了病如幻。惟守一心
B25n0145_p0746b19║不生異念。豈非安閑法乎。余因不顧。又曰。安即不動
B25n0145_p0746b20║閑即無為。超出二途栖心無寄。此豈非安閑法乎。余
B25n0145_p0747a01║亦不顧。上人茫然若有所失。余遂示其略曰。汝所說
B25n0145_p0747a02║者。乃情識計度分別取舍。皆暫時岐路。豈真究竟耶。
B25n0145_p0747a03║要識安閑法麼。四大五隂是。根身器界是。四百四病
B25n0145_p0747a04║是。山河大地是。見聞知覺是。以至一切差別塵緣無
B25n0145_p0747a05║有不是者。咄是何言歟。且四大五隂及差別塵緣等。
B25n0145_p0747a06║皆是敗壞不安之相。若喚作安閑法。大似指鹿為馬。
B25n0145_p0747a07║若不喚作安閑法。亦是指鹿為馬。直饒去此二途別
B25n0145_p0747a08║資一路。未免亦是指鹿為馬。要得不指鹿為馬。須是
B25n0145_p0747a09║向他真歇和尚未啟口已前。掀𮋒情量不墮是非。己
B25n0145_p0747a10║眼頓開洞見源底。始知一大藏教是指鹿為馬。千七
B25n0145_p0747a11║百則公案是指鹿為馬。以至天下老和尚拈槌竪拂
B25n0145_p0747a12║是指鹿為馬。如是指說如是悟解亦是指鹿為馬。會
B25n0145_p0747a13║麼。脫或不會。但切切將箇沒滋味話頭。向藥爐邊枕
B25n0145_p0747a14║頭上。默默咨叅不得放捨。忽然枕子落地病藥兩忘。
B25n0145_p0747a15║衲衣下那一著子覿體現前。到此即其身心及與諸
B25n0145_p0747a16║病。無有不是安閑法者也。雖然切忌指鹿為馬。
B25n0145_p0747a17║示月禪人病中
B25n0145_p0747a18║生老病死是四種漫天網子。曠刦至今把伊籠罩。欲
B25n0145_p0747a19║暫時脫離亦不可得。所以佛祖興大哀憫。教伊一條
B25n0145_p0747a20║通天出路。今日但要牢絆草鞋硬著脚頭與之抵捱。
B25n0145_p0747b01║縱有死在前亦不暇顧。豈可復為病緣纏繞而作艱
B25n0145_p0747b02║難想耶。然病是裂身世網之利刀。易煩惱苦為解脫
B25n0145_p0747b03║場之良導。儞今日利刀在手良導在前。若不能將身
B25n0145_p0747b04║心世間諸有情識盡底掀𮋒從空放下。即是網羅上
B25n0145_p0747b05║又加網羅去也。如此學道何有益於自己哉。且病中
B25n0145_p0747b06║做工夫。也不要儞精進勇猛。也不要儞撑眉努目。但
B25n0145_p0747b07║要儞心如木石意若死灰。將四大幻身撇向他方世
B25n0145_p0747b08║界之外。由佗病也得活也得。死也得。有人看也得。無
B25n0145_p0747b09║人看也得。香鮮也得。臭爛也得。消瘦也得。長生也得。
B25n0145_p0747b10║設使醫得徤來活到一百二十歲也得。如或便死被
B25n0145_p0747b11║宿業牽。入鑊湯爐炭裏也得。如是境界中俱不動搖。
B25n0145_p0747b12║方有少分學道氣槩。所以古人道。老僧自有安閑法。
B25n0145_p0747b13║八苦交煎總不妨。若不到這箇田地。便見有身使我
B25n0145_p0747b14║病。有痛入我心。有苦惑我神。有逆動我念。以至渴則
B25n0145_p0747b15║思飲飢則思食。呌喚呻吟咨嗟歎息。過一日如度百
B25n0145_p0747b16║年。望寸步如隔千里。孜孜逐妄念念攀緣。緫而言之。
B25n0145_p0747b17║但覺有身受病不得自在。只此便是沉滯生死之根
B25n0145_p0747b18║種也。豈不忍些子病緣。便乃主張不過。又何况地水
B25n0145_p0747b19║火風分散之時也。尋常學道正要用在今日。今日若
B25n0145_p0747b20║不得用。百刦千生蹉過無疑矣。如今有一服起膏肓
B25n0145_p0748a01║必死之靈丹。重為拈出。昔僧問趙州。萬法歸一一歸
B25n0145_p0748a02║何處。州云。我在青州做領布衫重七斤。要識趙州麼。
B25n0145_p0748a03║聽取一偈。衲僧有病在膏肓。趙老全施不死方。萬象
B25n0145_p0748a04║森羅開活眼。更於何處覔醫王。
B25n0145_p0748a05║示琳上人病中
B25n0145_p0748a06║昔真歇和尚有偈謂。訪舊論懷實可傷。經年獨臥涅
B25n0145_p0748a07║槃堂。門無過客牎無紙。爐有寒灰席有霜。病後始知
B25n0145_p0748a08║身是苦。徤時多為別人忙。老僧自有安閑法。八苦交
B25n0145_p0748a09║煎總不妨。古人作此偈傷身世之浮脆。了夢幻之起
B25n0145_p0748a10║滅。指情妄之所緣。示斯道之真寂。五十六言網羅殆
B25n0145_p0748a11║盡。真道人之龜鑑也。學佛之士當向這裏體取。則知
B25n0145_p0748a12║未了此心之際。通身是病徧界是病。盡形畢命起心
B25n0145_p0748a13║動念。更不問儞成佛作祖皆是病緣。於中或有人。指
B25n0145_p0748a14║出一法不是病者悉是妄見。又豈待形拘枕席跡涉
B25n0145_p0748a15║沉痾而謂病耶。由是雪山大醫王眼不耐見。四十九
B25n0145_p0748a16║年三百餘會塵說剎說。今結集為一大藏教。是治此
B25n0145_p0748a17║病之藥方。今日所叅底一箇無義味話頭。是方中所
B25n0145_p0748a18║秘傳之神藥。要起此膏肓必死之病。常以一念不退
B25n0145_p0748a19║轉不變易之湯。使向一切時中送此神藥。然此藥之
B25n0145_p0748a20║治此病百發百中。今之服藥而病不瘳者。蓋與藥忌
B25n0145_p0748b01║並進。所以不取効也。苟不能盡其所忌。不惟不効。將
B25n0145_p0748b02║見執藥成病。又未易療之也。所謂忌者。即第二念是
B25n0145_p0748b03║也。何謂第二念。便是儞離却箇所叅話頭正念之外。
B25n0145_p0748b04║更於善惡悟迷境上微動一毫。是謂第二念也。此則
B25n0145_p0748b05║藥之忌也。誠能久不犯其所忌。則念念相續安亦守
B25n0145_p0748b06║危亦守生亦守死亦守表裏混融。如是持守忽爾相
B25n0145_p0748b07║應。其病頓如失去。若藥若忌同時俱失。便是安閑法
B25n0145_p0748b08║現前也。宜知之以自勉。
B25n0145_p0748b09║示宗裕上人
B25n0145_p0748b10║浙東山浙西水。拄杖頭邊草鞋跟底。大事未明如喪
B25n0145_p0748b11║考妣。衲僧直下莫思惟。思惟便隔三千里。會麼。昔僧
B25n0145_p0748b12║問趙州。萬法歸一一歸何處。生死無常銀山鐵壁。盡
B25n0145_p0748b13║在此問處。趙州道。我在青州做領布衫重七斤。神出
B25n0145_p0748b14║鬼沒。瞎棒盲枷盡在此答處。會得問處。則銀山鐵壁
B25n0145_p0748b15║面面通穿。生死無常塵塵透脫。會得答處。則神出鬼
B25n0145_p0748b16║沒當體不痕。瞎棒盲枷全機殺活。若也不會。便見問
B25n0145_p0748b17║在答處答在問處。問答交馳無儞入處。既無入處。且
B25n0145_p0748b18║只向入不得處。猛加精神立定脚頭。叅來叅去叅到
B25n0145_p0748b19║能所兩忘不覺踢倒燈籠掀𮋒露柱。目前萬象自森
B25n0145_p0748b20║羅。現成活計全豐裕。正眼看來大似業識茫茫無本
B25n0145_p0749a01║可據。
B25n0145_p0749a02║示成上人卓菴
B25n0145_p0749a03║古人以己事未即明了。往往結草為菴作自了活計。
B25n0145_p0749a04║初未嘗有所為於世間。以日用處隨緣自遣。或栽田
B25n0145_p0749a05║或種畬。或草衣或木食。或澗飲或燒折脚鐺。或以枯
B25n0145_p0749a06║木為牀。或以三箇柴頭品字煨。或三十年二十年目
B25n0145_p0749a07║視雲漢不與世接。或三篾束腰。或竪空拳。或伸一指。
B25n0145_p0749a08║或謂溪深杓柄長。乃至種種作用。其孤風凜然聳動
B25n0145_p0749a09║觀聽。一𫨻孤明照映千古。亦皆不期然而然也。自此
B25n0145_p0749a10║以降世道日微人心日薄。即此住菴之風轉為偷安
B25n0145_p0749a11║逸居之計。只圖禮法不相拘束。藂林不相縛繫。要眠
B25n0145_p0749a12║便眠要走便走。日滋月浸變為自在外道。不特無補
B25n0145_p0749a13║於道。將見流而不回去而忘返。不知不覺於偷安逸
B25n0145_p0749a14║居之外。引起世間百千萬種顛倒差別。復墮流俗者
B25n0145_p0749a15║多矣。蓋佛祖施設或萬眾廣居。或形影相弔實存乎
B25n0145_p0749a16║道。道之明則在萬眾不知為多。單己不知為少。以不
B25n0145_p0749a17║知故。喚廣居為住菴亦得。喚住菴作廣居亦得。以廣
B25n0145_p0749a18║居為住菴。則不見有上下左右之相拘。以住菴為廣
B25n0145_p0749a19║居。則不見有暗室屋漏之自欺也。如是住菴則念念
B25n0145_p0749a20║共人天交接。塵塵與聖賢胥會。雖千古之上而可以
B25n0145_p0749b01║挽回於目擊也。如是住菴則窮也得。不窮也得。有人
B25n0145_p0749b02║扣門也得。無人扣門也得。終日作用熾然也得。終日
B25n0145_p0749b03║一物不為也得。乃至遇苦遇樂遇逆遇順。百千境界
B25n0145_p0749b04║同時現前。當機總是竪拳竪指之時也。這裏也無住
B25n0145_p0749b05║菴者。也無不住菴者。也不見有菴內事。也不見有菴
B25n0145_p0749b06║外事。一體純真萬慮泯絕。是非情盡能所識消。乃知
B25n0145_p0749b07║婆子放火門上書心字。皆是增金之黃助日之明也。
B25n0145_p0749b08║如是住菴是為正住。不爾住者便未免身外有一箇
B25n0145_p0749b09║菴子。為對為待為離為合。其取捨愛憎之情頃刻百
B25n0145_p0749b10║變。所謂生死事大無常迅速。曾何異於是哉。當知住
B25n0145_p0749b11║菴不以生死為重任。不覺臘月三十夜到來。只箇生
B25n0145_p0749b12║死便是儞白日所住之菴。返為其所住去也。宜如是
B25n0145_p0749b13║觀察。勿為日用所惑而移其道念也。
B25n0145_p0749b14║示寶燈上人禮祖
B25n0145_p0749b15║祖師心印橫亙十方竪窮三際。一切處不隱藏。一切
B25n0145_p0749b16║處無遮障。塵塵不昧處處相逢。這裏更若瞥起一念
B25n0145_p0749b17║禮祖之心。大似棄却滄海之波而求水於陸地。捨却
B25n0145_p0749b18║真燈之燄而覔火於隂崖者也。是則固是。只如臨濟
B25n0145_p0749b19║塔在真定。雪峯塔在福州。五祖塔於淮江。六祖塔居
B25n0145_p0749b20║嶺海。還能未動脚頭。道得箇一塵不隔底句麼。燈上
B25n0145_p0750a01║人遊方禮祖。出紙求語。故發是問以扣之。并為說偈。
B25n0145_p0750a02║白雲黃葉石稜稜。一塔中藏一祖燈。三尺炊巾無地
B25n0145_p0750a03║展。又携金錫下危層。
B25n0145_p0750a04║示希有上人行脚
B25n0145_p0750a05║有一句子在拄杖頭邊。有一句子在草鞋根底。有一
B25n0145_p0750a06║句子在三千里外。有一句子在六根門頭。向六根門
B25n0145_p0750a07║頭薦得。則三千里外底不用別尋。三千里外薦得。則
B25n0145_p0750a08║六根門頭底總在裏許。惟是拄杖頭一句子只在拄
B25n0145_p0750a09║杖頭。草鞋根底一句子只在草鞋根底。不得動著。還
B25n0145_p0750a10║知麼。盡無邊法界是條拄杖。遍十方虛空是緉草鞋。
B25n0145_p0750a11║拈得拄杖則失却草鞋。著得草鞋則失却拄杖。須知
B25n0145_p0750a12║拄杖無儞拈處。草鞋無儞著處。儞若擬心拈著。則一
B25n0145_p0750a13║齊都打失了也。且不擬心又爭得拄杖草鞋入手。但
B25n0145_p0750a14║將箇所叅底話頭。掛在眉毛眼睫間。默默自看。是拄
B25n0145_p0750a15║杖耶。是草鞋耶。是三千里外耶。是六根門頭耶。看到
B25n0145_p0750a16║無可看處。冷眼被儞驀忽看破。元來七尺拄杖一緉
B25n0145_p0750a17║草鞋。總是故鄉田地。信手拈來則去地不遠矣。儞若
B25n0145_p0750a18║不於話頭上倜儻分明。管取被箇拄杖草鞋惑過一
B25n0145_p0750a19║生。到頭殊無毫𣯛所益。古今行脚高士被拄杖草鞋
B25n0145_p0750a20║惑者。莫知其數。儞於今日豈肯復為其惑耶。重說偈
B25n0145_p0750b01║曰。有一句子藏不得。三千里路覔家鄉。未拈拄杖先
B25n0145_p0750b02║開眼。始信途中歲月長。
B25n0145_p0750b03║遺誡門人
B25n0145_p0750b04║佛法無儞會處。生死無儞脫處。一報之身如風燈石
B25n0145_p0750b05║火。念念如救頭然。尚無儞了辦處。著甚死急。平地上
B25n0145_p0750b06║討許多忙亂。眨得眼來。早已四五十歲了也。儞喚甚
B25n0145_p0750b07║麼作佛法。任儞以百千聰明。一一把他三乘十二分
B25n0145_p0750b08║教乃至一千七百則。陳爛葛藤及與百氏諸子。從頭
B25n0145_p0750b09║解註得盛水不漏。總是門外打之遶。說時似悟對境
B25n0145_p0750b10║還迷。此事向道無儞會處。儞轉要會轉不相應。儞莫
B25n0145_p0750b11║見與麼說便擬別生知解。直饒向千人萬人拶不入
B25n0145_p0750b12║處。別有生機。總不出箇要會底妄念。惟有具大信根
B25n0145_p0750b13║向己躬下真叅實悟乃能荷負。儞若作荷負想依舊
B25n0145_p0750b14║沒交涉。故古教謂。假使滿世間皆如舍利弗。盡思共
B25n0145_p0750b15║度量不能測佛智。如今有等人拾得橘皮自認為火。
B25n0145_p0750b16║到處高談闊論主張一路。道我會佛法要人恭敬。有
B25n0145_p0750b17║甚得便宜處。幻者三四十年。向此事上著到。展轉於
B25n0145_p0750b18║佛法二字尚不相應。所以日夜懷慚。安敢濫膺師位。
B25n0145_p0750b19║尋常遇甘言厚幣。不啻毒箭入心。累避之而不可。此
B25n0145_p0750b20║蓋多生緣業所致乃虛妄本。非道力使之然也。每見
B25n0145_p0751a01║道流沒要緊遇些子不順意事。一點無明恣縱業識。
B25n0145_p0751a02║狂心毒行平地上擠陷人。喚作我持公論。殊不知儞
B25n0145_p0751a03║從無量刦來。被此等公論結縛無明。未曾有一事以
B25n0145_p0751a04║公論而會道念。且今日所持底公論儞還知。多少人
B25n0145_p0751a05║在儞背後掩鼻之不暇。生死無儞脫處。自家一箇生
B25n0145_p0751a06║死大事。粘皮綴骨念念無間。無量刦來百千伎倆一
B25n0145_p0751a07║齊弄盡。只是此心不肯休歇。徒向千佛萬祖。累發重
B25n0145_p0751a08║誓逗到今日。撞在三衣下喚作道流。奈何依舊識他
B25n0145_p0751a09║目前不破。動便生心起念。莫非滋長生死結縛忘却
B25n0145_p0751a10║最初出家本志。似與麽𤍠亂。得千生萬生。徒長業輪
B25n0145_p0751a11║於理何益。好教儞知。眾生結縛濃厚無儞奈何處。儞
B25n0145_p0751a12║若無力處眾。但只全身放下。向半間草屋。冷淡枯寂
B25n0145_p0751a13║丐食鶉衣且圖自度。亦免犯人苗稼作無慚人。所以
B25n0145_p0751a14║道佛法無儞會處。生死無儞脫處。既會不得又脫不
B25n0145_p0751a15║得。但向不得處一捱捱住。亦莫問三十年二十年。忽
B25n0145_p0751a16║向不得處驀爾拶透。始信余言之不相誣矣。
B25n0145_p0751a17║天目中峯和尚廣錄卷第四之下
B25n0145_p0751a18║校訛
B25n0145_p0751a19║（一百七葉十五行）夕（誤作久從南改正）
B25n0145_p0751a20║音釋
B25n0145_p0751b01║剗（初限切削平也）蠡（落戈切蚌屬）嚼（在爵切咀嚼也）攪（古巧切手動也）覿（徒歷切見
B25n0145_p0751b02║也）瞎（許鎋切一目盲也）鐺（抽庚切谷有足曰鐺）挽（亡反切曳也）緉（力護切兩枚也）
B25n0145_p0751b03║擠（牋西切椎也）鶉（常倫切）