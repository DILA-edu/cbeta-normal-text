B25n0145_p0769a11║天目中峯和尚廣錄卷第六
B25n0145_p0769a12║叅學門人北庭臣僧慈寂　上進
B25n0145_p0769a13║書問
B25n0145_p0769a14║答瀋王書（來書附）
B25n0145_p0769a15║弟子太尉瀋王王璋頓首百拜。和南天目中峯和
B25n0145_p0769a16║尚大禪師座下。惟璋眇德叨預天婣。爵祿雖榮常
B25n0145_p0769a17║遵佛化。仰靈山之付囑。懷覺樹之潜輝。每對真容
B25n0145_p0769a18║誠切瞻戀。至於修崇勝事聽演教乘。頗嘗及矣。而
B25n0145_p0769a19║禪宗向上一著罔知所趣。伏審吾師道傳天目名
B25n0145_p0769a20║簡帝心。良以江山迢遙尚阻執侍。渴仰醍醐思霑
B25n0145_p0769b01║化雨。極懸懸也。緬想天人叶賛法候勝常。今專遣
B25n0145_p0769b02║洪鑰。謹齎信香代伸禮敬。久嚮和尚養高泉石。他
B25n0145_p0769b03║方多請住持。曾未垂諾。柰無相法身欲隱彌露。曷
B25n0145_p0769b04║若出世度生廣開利益。然聞江南靈蹤聖境久欲
B25n0145_p0769b05║遊觀。秋冬間儻得旨南來首當叅扣。願興悲濟。先
B25n0145_p0769b06║此布區區。幸祈法照。
B25n0145_p0769b07║某為學既昧於道無聞。厠影僧園濫叨田服。捫心揆
B25n0145_p0769b08║己夙夜恐惶。伏惟閤下位冠百辟。爵居名王。天婣懿
B25n0145_p0769b09║親為國尊行。性海巨筏為佛雄藩。仁聲仁聞被乎寰
B25n0145_p0769b10║區。有德有言無愧簡𠕋。顧某何人敢當垂念。過蒙洪
B25n0145_p0769b11║叅軍與奇長老冒塵觸暍徒步登山。出王鈞緘侑之
B25n0145_p0769b12║厚幣辭情𢢽𢢽。自敵以下有不敢當者。而况大王年
B25n0145_p0769b13║德名位振耀皇家者哉。盥沐熏香對信使展讀。雖山
B25n0145_p0769b14║林泉石增助光潤。其如某之愧悚何。觀信使之聦明
B25n0145_p0769b15║有以知大王之通貫無礙也。因與信使話及。世尊於
B25n0145_p0769b16║二千年外。將過去諸佛已轉法輪一音演唱。而諸弟
B25n0145_p0769b17║子結集為一大藏教布之寰宇。實祛情遣妄指瑕指
B25n0145_p0769b18║玼之無上法寶。當時一印印定。迨今無所加損。王亦
B25n0145_p0769b19║於過去佛所親蒙授記。其大施之門。已甞啟於彼而
B25n0145_p0769b20║乃應於今日也。豈惟應於今日。將見綿續不斷入未
B25n0145_p0770a01║來際不可窺其涯涘者矣。故佛以智慧而現法藏。王
B25n0145_p0770a02║以布施而廣經教。布施乃六度之首。智慧乃六度之
B25n0145_p0770a03║終。咸具波羅蜜體。而無間然者也。夫有文字相是謂
B25n0145_p0770a04║教。離文字相是謂禪。即其所有而離是謂功德。惟其
B25n0145_p0770a05║所離而有是謂莊嚴。如是至理在王己分有自來矣。
B25n0145_p0770a06║茲承示諭。於禪門向上一著子未有所聞。似不勞過
B25n0145_p0770a07║遜也。然禪門言向上向下者。乃一時建立之方便巧
B25n0145_p0770a08║辭非實有也。記昔僧問古德曰。學人不識佛乞師指
B25n0145_p0770a09║示。德曰。我言恐儞不信。僧曰。和尚重言焉敢不信。德
B25n0145_p0770a10║曰。即儞便是。僧曰。如何保任。德曰。一翳在目空花亂
B25n0145_p0770a11║墜。後有尊宿舉此公案乃云。古德答此僧所問。如百
B25n0145_p0770a12║二十斤重擔。此僧一肩荷負。驀直便行更不回顧。可
B25n0145_p0770a13║謂有力者也。此說安有向上者哉。貴在信根猛利决
B25n0145_p0770a14║定不退轉。久之無有不獲其悟入者。管見若此。又承
B25n0145_p0770a15║諭及某不肯住持之說。斯言似為過情。使某苟有一
B25n0145_p0770a16║毫利益於人。而獨擅其退休閑逸之計。不思法道之
B25n0145_p0770a17║隆替。誠法門之罪人也。正以自救不暇故當退遁。豈
B25n0145_p0770a18║有它哉。惟王諒之。聞王駕有江南遊覽之念。夫以王
B25n0145_p0770a19║心虛明物境洞照。能徧涉法界於不動神情之頃。恐
B25n0145_p0770a20║不待走輕車策駿駟然後為得也。信筆覼縷。山野無
B25n0145_p0770b01║文。下情不勝媿汗之至。伏幸矜悉。
B25n0145_p0770b02║與嗣瀋王
B25n0145_p0770b03║某一介魯鈍分守窮山。頗知佛祖之道為濟世舟航。
B25n0145_p0770b04║以其自救未能。焉敢濫膺主法者之任。不謂過情之
B25n0145_p0770b05║譽。上干尊王海印大居士之聽。遠賜寶緘。委洪叅軍
B25n0145_p0770b06║奇長老。冒暑入山焚香展誦。感愧奚文。因話次奇長
B25n0145_p0770b07║老宣傳玉旨。俾書法語一篇以資玄路。切謂一國之
B25n0145_p0770b08║主。遊刃羣機以寧海宇。何暇存神內典。以親方外之
B25n0145_p0770b09║學乎。教中有言。菩薩夙乘般若智力示為人主。以夙
B25n0145_p0770b10║習濃厚不為富貴之所籠絡。於六波羅蜜四無量心。
B25n0145_p0770b11║念念策勛念念成就。未嘗斯須暫忘者。殆非一生兩
B25n0145_p0770b12║生為人主也。何以知其然。十金之家沉酣五欲不暇
B25n0145_p0770b13║他顧。而况富有國土。乃爾孜孜于聖賢之道。非夙植
B25n0145_p0770b14║德本何能若此。惟是富貴易於移人。故佛許之以生
B25n0145_p0770b15║生修證成熟菩提。然禪宗門下以無修而修絕證而
B25n0145_p0770b16║證。無修故直見自心。絕證故見心即佛。心不可見以
B25n0145_p0770b17║悟為見。佛不可即忘悟為即。故古宿謂。學以悟為難。
B25n0145_p0770b18║悟以忘為難。忘以行為難。如是三難初無定論。在信
B25n0145_p0770b19║根之深淺志願之重輕耳。惟王之信根。决定是深志
B25n0145_p0770b20║願天然其重。若夫信根不深志願不重。則應念為諸
B25n0145_p0771a01║欲因緣所移。安肯寄音於無似野僧。需入道之語耶。
B25n0145_p0771a02║教中有天鼓忽鳴謂諸天子曰。諸法苦空無有真實。
B25n0145_p0771a03║勿貪五欲以快一時。當力求道果以悟本來。然本來
B25n0145_p0771a04║既悟回觀天樂特夢幻爾。學道有三種正見。第一要
B25n0145_p0771a05║念得生死無常大事。真切畢其形命不肯放過。第二
B25n0145_p0771a06║要識破一切世間憎愛是非緣境。不使一塵為障為
B25n0145_p0771a07║惑。第三要辦取一片長遠决定身心。歲月愈久而志
B25n0145_p0771a08║願益精。假使久無所入雖三生五生亦不知其疲倦。
B25n0145_p0771a09║久之更無有不成就者。或者謂道在一切處。道在平
B25n0145_p0771a10║常中。只要人一切時中忘思絕慮當念無心。無心即
B25n0145_p0771a11║道。舍此復有何實法與人自取纏縛。然此說亦未嘗
B25n0145_p0771a12║不是。殊不知未盡善也。何則只如說箇無心。且心既
B25n0145_p0771a13║曰無。復教何人知其為無耶。苟存所知。則不得為無
B25n0145_p0771a14║心矣。或無所知則又同木石。所以宗門中事須求妙
B25n0145_p0771a15║悟。謂悟者何。悟此心耳。此心既悟則曰有曰無俱成
B25n0145_p0771a16║剩語。前代諸尊宿與國王大臣酬酢此道。初不曾有
B25n0145_p0771a17║做工夫之說。惟是單提此事。俾之言下領悟。後來法
B25n0145_p0771a18║久成弊。但欲會禪。多將情意識穿鑿解會。但說得相
B25n0145_p0771a19║似。蓋不曾忘心契悟。生死岸頭了無交涉。近代師僧
B25n0145_p0771a20║不奈何。將箇無義味話頭。置之學人懷抱。命其朝叅
B25n0145_p0771b01║夕究起大疑情。叅到心空念泯之際。不覺不知以之
B25n0145_p0771b02║悟入。惟此一門最為允當。聞王興隆三寶備作佛事。
B25n0145_p0771b03║獨不知於此事上曾究竟不。如未留意。因記得。僧問
B25n0145_p0771b04║古德云。一念不起還有過也無。德云須彌山。日用中
B25n0145_p0771b05║不妨舉此話。默默自看。如何是須彌山。且須彌山之
B25n0145_p0771b06║意作麼生道。但與麼舉起來叅取。政當叅時都不妨
B25n0145_p0771b07║治國齊家營福修善等事。於此等事上亦不妨叅此
B25n0145_p0771b08║話頭。久久純熟忽爾開悟。𮋒思老釋迦棄王宮入雪
B25n0145_p0771b09║山見明星。將謂有多少奇特。元來鳳池淵底龍床角
B25n0145_p0771b10║頭。雖去二千年。曾無一髮少間。然後以此道治國則
B25n0145_p0771b11║國無不治。理民則民無不安。崇福則福無不資。祈壽
B25n0145_p0771b12║則壽無不永。豈特此為然。以至莊嚴真法界。成就佛
B25n0145_p0771b13║菩提。無所施而不可。管見若此惟王諒之。
B25n0145_p0771b14║答高麗白尚書
B25n0145_p0771b15║二使者至捧出珍翰兼承奇惠。物意隆厚。自非閣下
B25n0145_p0771b16║篤信正法。何以得茲蒙以四疑下問。謹依來問一一
B25n0145_p0771b17║奉答。
B25n0145_p0771b18║一來問。坐禪或云。不在坐。但四威儀中令心無放逸。
B25n0145_p0771b19║此可信乎。答梵語禪那此名思惟修。亦名寂滅。乃指
B25n0145_p0771b20║一心之極致也。教中有四種禪。皆人天聲聞沉空滯
B25n0145_p0772a01║寂用心偏向。故少林不取焉。今之藂林稱禪者。遠宗
B25n0145_p0772a02║少林單傳一心之要旨也。此心遍在行住坐臥之間。
B25n0145_p0772a03║不局於一隅也。雖不在坐亦不離坐也。今之人但知
B25n0145_p0772a04║不在坐。而不知不離坐也。苟知不離坐。則終日坐又
B25n0145_p0772a05║何傷焉。或不了此心。謂不在坐則近狂蕩。謂不離坐
B25n0145_p0772a06║則近執縛。二俱異見非至理也。謂坐禪者。必欲以悟
B25n0145_p0772a07║心為本。此心既悟。則四威儀皆是坐時。此心未悟。雖
B25n0145_p0772a08║不離坐實未曾坐也。
B25n0145_p0772a09║二來問。一切佛經不解佛意。但口常讀於理上亦有
B25n0145_p0772a10║小功德否。答佛說一切經教。為破執遣疑而設焉。以
B25n0145_p0772a11║世尊真實之說不虛。凡執卷即獲勝利。其言獲利者。
B25n0145_p0772a12║一以如來真實願力所致。二以自己信心所成。凡閱
B25n0145_p0772a13║經教獲利之途非止一端。隨其信向之淺深。所蒙利
B25n0145_p0772a14║益之優劣。俱不能外乎信心也。且如展卷。信云獲福
B25n0145_p0772a15║即得福。信云獲慧即得慧。信云滅罪而罪即隨滅。或
B25n0145_p0772a16║不以信雖但口誦亦沾利益。蓋聖人之至言。非鄙俗
B25n0145_p0772a17║游談之比。曰功曰德云胡不具哉。
B25n0145_p0772a18║三來問。別法謂佛說一切法皆是佛法。如何更說別
B25n0145_p0772a19║法。此是落階級之法耶。生天之法耶。答教中有緫別
B25n0145_p0772a20║二義。緫者諸佛所致之一心也。別者乃諸佛隨宜演
B25n0145_p0772b01║唱之方便事也。須知緫不異別。即一心現萬法也。別
B25n0145_p0772b02║不離緫惟萬法皆一心也。法無心外之法。心非法外
B25n0145_p0772b03║之心。但迷悟之自分耳。心迷故但見別法無緫名。心
B25n0145_p0772b04║悟故惟知一切皆緫名佛法更無一物非緫也。但除
B25n0145_p0772b05║却佛法大緫持相。不問生天生人生十法界中。皆是
B25n0145_p0772b06║階級也。
B25n0145_p0772b07║四來問。在家菩薩。謂眼前妻子奴婢。全然障道之本。
B25n0145_p0772b08║何名為菩薩。此疑妄說。答昔維摩居士謂。無住為家
B25n0145_p0772b09║舍。大慈悲為父。隨順菩薩母。柔和忍辱妻。智慧名為
B25n0145_p0772b10║子。方便即奴婢。如是而受者名在家菩薩。雖未獲如
B25n0145_p0772b11║是解脫。使置身於五欲塵勞者。但存一念信佛法之
B25n0145_p0772b12║正心。念念欲遠離塵勞。雖未即清淨。亦可稱菩薩。蓋
B25n0145_p0772b13║菩薩之稱乃梵語耳。華言道心。但有向道之心。則菩
B25n0145_p0772b14║薩亦可通稱也。
B25n0145_p0772b15║極理言之。佛法無二無別。緫因一心建立。心悟故山
B25n0145_p0772b16║青水綠鵲噪鴉鳴。更無一點不是佛法。心迷故花池
B25n0145_p0772b17║寶樹王殿瓊樓。更無一點不是世間法。一大藏教祖
B25n0145_p0772b18║師西來。只要人悟此心自然一一不被差別名相所
B25n0145_p0772b19║礙。所以古人道。夢裏明明有六趣。覺後空空無大千。
B25n0145_p0772b20║如今必欲要驚覺夢中所具之境別無方便。但請發
B25n0145_p0773a01║起一念决定信心。叅箇四大分散時向何處安身立
B25n0145_p0773a02║命話。盡此餘生密密叅究。久遠不退。廓悟自心。此心
B25n0145_p0773a03║既明。則世出世間聖凡差別一念混融。更不容別有
B25n0145_p0773a04║一法為分別也。某雖未克瞻對。其體道之論不過如
B25n0145_p0773a05║此。古人云但辦肯心决不相賺。
B25n0145_p0773a06║與海粟居士（馮待制子振）
B25n0145_p0773a07║曩辱下訪。繼領詩章。枯槁之蹤過蒙提獎。何以得此
B25n0145_p0773a08║哉。尋聞閤下奉旨入覲。而某亦理浮遊之棹。走淮沂
B25n0145_p0773a09║汳又復三年。別來不識閤下。於此道上能精加念力
B25n0145_p0773a10║不。今古利達之士靡不知三界是大夢宅。苟不曾。一
B25n0145_p0773a11║回親切警悟。則與此所知之心俱落夢寐。故吾法中
B25n0145_p0773a12║目之曰所知障是也。此障鈍根人無分。惟利達者有
B25n0145_p0773a13║之。故少林初祖。只令人外絕諸緣內心無喘心如墻
B25n0145_p0773a14║壁乃可入道。肯將胷中解會底百千道理。猛與截斷
B25n0145_p0773a15║俾之如墻壁。一回忽爾於墻壁處孔竇豁開。千差萬
B25n0145_p0773a16║別一以貫之。曾何悟迷之有異同耶。或孔竇不即開
B25n0145_p0773a17║豁。但令久持而不忘。縱使盡生不了。當鍼芥相投於
B25n0145_p0773a18║異世矣。安有虛棄之理哉。所以佛祖教人深信而不
B25n0145_p0773a19║疑。惟閤下於吾道信根未嘗不深。獨未見其於信處
B25n0145_p0773a20║能脫略所知不。世間浮光幻影能幾何時。向者鄙偈
B25n0145_p0773b01║中有披衣終日坐茅堂之句。嘗蒙閤下許我以踐之
B25n0145_p0773b02║今日。所謂貧人索舊債也。
B25n0145_p0773b03║與大覺長老
B25n0145_p0773b04║（大覺泰定叟也。皇慶間瞿運使霆𤼵。屢請師住大覺。師力辭舉定叟應命。叟甞歷職於開先一山萬
B25n0145_p0773b05║和尚會中。後復叅師。及出世欲改嗣師。師以是書却之。令嗣一山。）
B25n0145_p0773b06║初六日分袂不及拜送。懸情依依未能暫忘。昨者坐
B25n0145_p0773b07║語未及他論。而首以住院承嗣扣之者。惟恐足下苟
B25n0145_p0773b08║徇世諦故也。某與足下納交十六年。彼此心懷洞然
B25n0145_p0773b09║明白。豈意足下不諒愚情反欲相及。何臨事𮋒覆若
B25n0145_p0773b10║此耶。古人於法嗣嫡傳。所以深明宗系者。大法源委
B25n0145_p0773b11║不可誣也。世漓俗薄奉金請拂。以院易嗣者有之。某
B25n0145_p0773b12║嘗痛心於此。夫大覺雖先師開山。然十方叢林儘有
B25n0145_p0773b13║尊宿。捨彼不取而必欲某尸之。何識量之不廣也。某
B25n0145_p0773b14║非畏住持。實畏嗣法於開山也。故退避力辭而舉足
B25n0145_p0773b15║下為之主。政以足下自師一山禪師。豈可苟徇世俗
B25n0145_p0773b16║而易其所師哉。由此言之。某猶不欲以先師坐下人
B25n0145_p0773b17║迭尸大覺。而况牽枝引蔓欲為某之嗣乎。聞命駭然
B25n0145_p0773b18║專浼逆流塔主預此拜聞。望以玉峽之音直與拈出。
B25n0145_p0773b19║或欲徇俗易嗣。則某斷然不敢與足下一日相聚也。
B25n0145_p0773b20║至扣至扣。
B25n0145_p0774a01║天目中峯和尚廣錄卷第六
B25n0145_p0774a02║音釋
B25n0145_p0774a03║婣（伊真切壻家也）緬（彌典切遠也）鑰（以灼切）齎（祖兮切持也）捫（莫昆切撫也）
B25n0145_p0774a04║揆（巨癸切度也）尊行（行下浪切輩行也）暍（於歇切傷暑也）𢢽（口很切𢢽𢢽欵誠之
B25n0145_p0774a05║意）盥（古玩切澡手也）悚（自拱切懼也）覼縷（覼力▆切縷力主切覼縷委曲也）泝
B25n0145_p0774a06║汳（泝桑故切逆流曰泝汳皮變切與汁同）漓（呂支切澆也）徇（松閏切從也）浼（毋罪
B25n0145_p0774a07║切污也）
B25n0145_p0774a08║
B25n0145_p0774a09║
B25n0145_p0774a10║