B25n0145_p0774a11║天目中峯和尚廣錄卷第七
B25n0145_p0774a12║叅學門人北庭臣僧慈寂　上進
B25n0145_p0774a13║佛事
B25n0145_p0774a14║拈高麗金書法華經。
B25n0145_p0774a15║此法華經藏深固幽遠無人能到。今日因甚麼却在
B25n0145_p0774a16║幻住手中。於斯薦得。便見大海之東大海之西大海
B25n0145_p0774a17║之南大海之北一會靈山儼然未散。如其未委。黃金
B25n0145_p0774a18║自有黃金價。終不和沙賣與人。
B25n0145_p0774a19║瞿運使卒哭藥師道場放生。
B25n0145_p0774a20║紅芍藥邊方舞蝶。碧梧桐裏正啼鶯。目前大道無遮
B25n0145_p0774b01║障。自是眾生沒路行。由是今日藥師如來。與近故少
B25n0145_p0774b02║中大夫兩浙都運瞿公。於一毫端上起大道場。作百
B25n0145_p0774b03║寶莊嚴佛事。本上座因齋慶讚。普為諸含識指箇路
B25n0145_p0774b04║頭去也。教中道。三界無法何處求心。心不可求法將
B25n0145_p0774b05║安寄。便見十方世界是清淨法身。十方世界是藥師
B25n0145_p0774b06║十二願海。審如是有羽者聽其高飛。有足者不妨遠
B25n0145_p0774b07║舉。帶甲者潛於深淵。負鱗者縱於巨壑。無一眾生不
B25n0145_p0774b08║成正覺。無一眾生不入圓明。雖然如是。只如古人道。
B25n0145_p0774b09║門裏出身易。身裏出門難。且道不涉易難。如何是超
B25n0145_p0774b10║然獨脫底句。乃放生云。衝開盡是通霄路。透出無非
B25n0145_p0774b11║解脫門。
B25n0145_p0774b12║馮將仕秉炬。
B25n0145_p0774b13║現成公案絕安排。無位真人笑滿腮。吸盡太湖㳙滴
B25n0145_p0774b14║水。寒梅樹樹待春開。舉火把云。某人八十年來只憑
B25n0145_p0774b15║這箇起家立業。勤倉儉廩積有餘。仁居義路行無竭。
B25n0145_p0774b16║八十年來只憑這箇崇德慕善。舉心曾不昧天真。觸
B25n0145_p0774b17║著通身是方便。八十年來只憑這箇教子育孫。挺挺
B25n0145_p0774b18║羣賢繼芳躅。珊珊環珮振高門。八十年來只憑這箇
B25n0145_p0774b19║𭣣因結果。苞湯水面青溶溶。善慶堂前花朶朶。到這
B25n0145_p0774b20║裏本來面目觸物純真。自己家山不離跬步。八萬四
B25n0145_p0775a01║千毛竅。與性空真火竅竅相通。三百六十骨節。與性
B25n0145_p0775a02║火真空節節相拄。垂光散為福德林。流輝攝入光明
B25n0145_p0775a03║戶。且道這箇是何。物聻以火把打圓相云。團團轉作
B25n0145_p0775a04║大圓鏡。條條照出珊瑚枝。盡大地人都不見。只許馮
B25n0145_p0775a05║公獨自知。
B25n0145_p0775a06║謙西堂入塔（號無礙住千頃寺）
B25n0145_p0775a07║徹骨窮來三十年。每於佛祖結生冤。巨靈捏碎虛空
B25n0145_p0775a08║骨。大用塵塵緫現前。共惟某人。師子巖前叅得一句。
B25n0145_p0775a09║蓮華峯頂似空合空。蓮華峯頂悟得一機。師子巖前
B25n0145_p0775a10║如鏡照鏡。這邊那邊應用不缺。千頃萬頃遇緣即宗。
B25n0145_p0775a11║拈却水火珠。放下打草扇。到這裏盡十方世界是金
B25n0145_p0775a12║剛正體盡十方世界。是無縫塔門。出亦無礙入亦無
B25n0145_p0775a13║礙。且道不出不入一句作麼生舉揚。鐵馬衝開青石
B25n0145_p0775a14║門。玉雞啄破黃金㲉。
B25n0145_p0775a15║為諸禪人秉炬入塔
B25n0145_p0775a16║生既空死亦空。空到真空空不空。不空空處亦還空。
B25n0145_p0775a17║乃舉火把云。空上座還空得這箇麼。火星迸出扶桑
B25n0145_p0775a18║日。海底波斯鼻孔紅。（日本人）
B25n0145_p0775a19║諸方直歲度火把與住持。今日住持度火把與直歲。
B25n0145_p0775a20║且道是明甚麼邊事。明日優曇華茂發。淨飯王宮生
B25n0145_p0775b01║悉達。只從這裏便承當。千古萬古阿剌剌。（茂直歲）
B25n0145_p0775b02║宗監院。歸宗一味禪。楊歧三脚驢。兩重公案一句破
B25n0145_p0775b03║除。且道是那一句。擲火把云臘雪堆中火一爐。
B25n0145_p0775b04║梵菴主。象骨低頭歸去。文殊是藥採來。拈得梵王鼻
B25n0145_p0775b05║孔。觸著帝釋眼睛。雖然如是未出常情。且道因甚麼
B25n0145_p0775b06║菴內人不知菴外事。以火把打圓相云。沉寒痼冷莫
B25n0145_p0775b07║能治。伏火靈砂下一丸。（能醫藥）
B25n0145_p0775b08║以火把打圓相云。圓浴主見麼。喚作圓相則背。不喚
B25n0145_p0775b09║作圓相則觸。透過兩重關還他親眷屬。蓮峯突出碓
B25n0145_p0775b10║觜花。杓柄兜𮋒師子足。香水沉沉徹底乾。普請大家
B25n0145_p0775b11║齊刮目。且道看甚麼。擲火把云。脫殼神龜飛上天。無
B25n0145_p0775b12║位真人火中浴。
B25n0145_p0775b13║舉起火把云。祥柴頭見麼。萬朶祥雲匝地飄。藂林枝
B25n0145_p0775b14║葉半肩挑。今朝匾檐兩頭折。千日斫柴一日燒。
B25n0145_p0775b15║鑑首座。末後一句子。儞未跨闊一萬八千里路時。已
B25n0145_p0775b16║嘗說了也。今日古鑑發光。露出晴空閃電。團團無縫
B25n0145_p0775b17║塔門開。𭣣取眉間三尺劒。（雲南人）
B25n0145_p0775b18║弘知客。維那不在當汝打鎚。劈頭一下振起宏規。掣
B25n0145_p0775b19║開無縫塔。擊破玉玻瓈。正是全身放下時。
B25n0145_p0775b20║天目中峯和尚廣錄卷第七
B25n0145_p0776a01║音釋
B25n0145_p0776a02║躅（厨王切迹也）跬（丘癸切半步也）竅（苦里切穴也）捏（乃結切握捺也）㲉（苦角切）
B25n0145_p0776a03║痼（古暮切沉重也）觜（即委切）刮（古滑切摩拭也）匾（必典切闊薄也）
B25n0145_p0776a04║
B25n0145_p0776a05║
B25n0145_p0776a06║
B25n0145_p0776a07║
B25n0145_p0776a08║
B25n0145_p0776a09║
B25n0145_p0776a10║