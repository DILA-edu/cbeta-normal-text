B25n0145_p0776a11║天目中峯和尚廣錄卷第八
B25n0145_p0776a12║叅學門人北庭臣僧慈寂　上進
B25n0145_p0776a13║佛祖讚
B25n0145_p0776a14║盧舍那佛讚（并序）
B25n0145_p0776a15║佛身無相隨念現形。佛身無為依作而住。當其念之
B25n0145_p0776a16║未起作之未興。所謂佛身與虛空合。有劒門上人智
B25n0145_p0776a17║慧者。嘗發大心刺十指血。染雜華藏海之文八十一
B25n0145_p0776a18║軸。以其筋膜日積月累。聚為舍那佛像。經書既畢佛
B25n0145_p0776a19║身亦圓。高二寸許。眉目可覩毛髮微露。冠纓衣褶靡
B25n0145_p0776a20║不分明。飾以黃金奉以朱塔隨處供養。惟見若聞莫
B25n0145_p0776b01║不稱異。彼上人者返觀十指了無痕跡。經自何來佛
B25n0145_p0776b02║從何見。初心既滅所作亦忘。惟佛與經昭然不隱。如
B25n0145_p0776b03║是了知盡法界性及微塵剎起滅不停動靜無間。如
B25n0145_p0776b04║我佛身等無有異。以此一盧舍那依幻而見。如是了
B25n0145_p0776b05║知百億盧舍那大而虛空身小而微塵身。未有一佛
B25n0145_p0776b06║不依幻而見者。以其所見。白於幻住比丘明本。於是
B25n0145_p0776b07║歡喜合掌而說伽陀。以讚之。
B25n0145_p0776b08║稽首盧舍那安住雜華藏金色妙相好
B25n0145_p0776b09║燦如日月輪縮作二寸身從十指中現
B25n0145_p0776b10║指相寂不動現理無所為悟此舍那身
B25n0145_p0776b11║虛空微塵等靡不依幻住法界本空寂
B25n0145_p0776b12║上人悟佛身而獲性常住如是功德聚
B25n0145_p0776b13║微妙難可測我作如是觀說此妙伽陁
B25n0145_p0776b14║與法界眾生同入智慧海
B25n0145_p0776b15║釋迦如來十大弟子圖像讚（并序）
B25n0145_p0776b16║釋迦如來展化權於五天之中。有聲聞弟子上首者
B25n0145_p0776b17║十人。各擅一能。而如來併其十者之能。曾不滿一毛
B25n0145_p0776b18║孔之法量。何况一一毛孔所容受者。豈心思意解而
B25n0145_p0776b19║可了知耶。故佛法如大海。香象一飲十斛。而蚊虻不
B25n0145_p0776b20║過涓滴。各盡其量而後已。然十斛與一滴之飽無異。
B25n0145_p0777a01║特量之大小。而所受之多寡不同耳。詎謂二千年後
B25n0145_p0777a02║能專其一。亦未之見。烏有所謂兼善其十者乎。雖然
B25n0145_p0777a03║須知。一即十十即一。互融互攝全主全賔。審如是則
B25n0145_p0777a04║上無師尊下無弟子。展開圖畫坐立儼然。傀儡一棚
B25n0145_p0777a05║不加線索。眼目定動肯遭𤍠瞞。三搭不回。更聽說偈。
B25n0145_p0777a06║稽首迦葉解禪定鉢盂不用重安柄
B25n0145_p0777a07║多聞為最阿難陀那事還容記得麼
B25n0145_p0777a08║神變目連稱上首忘却家鄉沿路走
B25n0145_p0777a09║保綏清禁優波離至體誰言有犯持
B25n0145_p0777a10║說法富樓那第一水中捉月爭拈得
B25n0145_p0777a11║阿那律多天眼通銀山鐵壁障雙瞳
B25n0145_p0777a12║羅睺密行稱無比脚底白雲千萬里
B25n0145_p0777a13║論義莫敵迦旃延佛法驢年也現前
B25n0145_p0777a14║長老解空為領袖究竟何曾離窠臼
B25n0145_p0777a15║身子專開智慧門遇無義語渾侖吞
B25n0145_p0777a16║惟有迦文都不會任有弘為俱請退
B25n0145_p0777a17║四枯榮樹非斷常竹林冉冉沉蒼翠
B25n0145_p0777a18║面面相看何所為行人猶在青山外
B25n0145_p0777a19║歷代祖師畫像讚（并序）
B25n0145_p0777a20║世尊教外別傳。脫略義解之大旨。二十八傳而至菩
B25n0145_p0777b01║提達磨大師。是為東土第一代禪祖。初師觀東震旦
B25n0145_p0777b02║人有大乘根噐。乃越重溟三周寒暑。以梁普通七年
B25n0145_p0777b03║抵金陵。尋往少林居九載。得可祖領荷心法。已而翩
B25n0145_p0777b04║翩隻履復返流沙。五傳至黃梅。而橫出牛頭一枝。六
B25n0145_p0777b05║傳至曹溪。則有南嶽青原派而為二。自南嶽青原而
B25n0145_p0777b06║下宗而為五。南嶽出馬祖。祖出百丈。丈出黃檗。檗出
B25n0145_p0777b07║臨濟。濟以金剛王寶劒之喝。雷轟霆震不容掩耳。別
B25n0145_p0777b08║傳之道由斯而盛。濟十七傳而至仰山雪巖和尚。先
B25n0145_p0777b09║師入巖翁之室。於羣弟子未造之先。誤中其毒口耳
B25n0145_p0777b10║俱喪。既而深棲天目。影不出山三十年。無一法與人
B25n0145_p0777b11║領荷。杭之妙行寺甞集五宗傳道之師遺像數千軸。
B25n0145_p0777b12║每遇歲旦展挂。緇白瞻禮目之曰祖師會。有好事者
B25n0145_p0777b13║圖少林至天目直下相承二十八代祖師遺像。歲遇
B25n0145_p0777b14║少林諱日。薦羞粢盛以酬遞代傳持之德。明本為述
B25n0145_p0777b15║小傳并偈。以賛之。（小傳不錄）
B25n0145_p0777b16║少林初祖圓覺大師（菩提達磨）
B25n0145_p0777b17║大法資始　妙存直指　唯不可藏　汝得吾髓
B25n0145_p0777b18║二祖大祖禪師（慧可）
B25n0145_p0777b19║雪腰刃臂　忘已安心　十萬里師　芥投以鍼
B25n0145_p0777b20║三祖鑑智禪師（僧璨）
B25n0145_p0778a01║達罪性空　為法作則　信此心兮　唯嫌揀擇
B25n0145_p0778a02║四祖大醫禪師（道信）
B25n0145_p0778a03║縛脫兩忘　威武莫屈　破頭山高　一枝橫出
B25n0145_p0778a04║五祖大滿禪師（弘忍）
B25n0145_p0778a05║青松未老　室女懷胎　黃梅東阜　五葉華開
B25n0145_p0778a06║六祖大鑑禪師（慧能）
B25n0145_p0778a07║縋腰石存　風旛話在　一滴曹溪　雄吞四海
B25n0145_p0778a08║南嶽大慧禪師（懷讓）
B25n0145_p0778a09║金雞有讖　玉鏡非磚　躍天馬駒　實資其鞭
B25n0145_p0778a10║馬祖大寂禪師（道一）
B25n0145_p0778a11║耽耽虎視　足印兩輪　其遭踏者　八十四人
B25n0145_p0778a12║百丈大智禪師（懷海）
B25n0145_p0778a13║不作不食　大智惟昌　痛難忍處　扭折鼻梁
B25n0145_p0778a14║黃檗斷際禪師（希運）
B25n0145_p0778a15║神珠在額　智鏡潜心　棒頭眼活　大樹垂隂
B25n0145_p0778a16║臨濟慧照禪師（義玄）
B25n0145_p0778a17║用金剛王　作師子吼　真照無私　雷奔電走
B25n0145_p0778a18║興化廣濟禪師（存獎）
B25n0145_p0778a19║罰克賔飯　削臨濟跡　還識老僧　投柺而寂
B25n0145_p0778a20║汝州南院禪師（慧顒）
B25n0145_p0778b01║同時啐啄　電捲星馳　未詳終始　鐵𮖐摩尼
B25n0145_p0778b02║汝州風穴禪師（延沼）
B25n0145_p0778b03║濟北之道　遇風欲絕　荷負之誠　益增餘烈
B25n0145_p0778b04║汝州首山禪師（省念）
B25n0145_p0778b05║法華放下　拂袖便行　動揚古路　落壍墮坑
B25n0145_p0778b06║汾陽禪師（善昭）
B25n0145_p0778b07║龍袖拂開　西河師子　停筋便行　孰云其死
B25n0145_p0778b08║石霜慈明禪師（楚圓）
B25n0145_p0778b09║惑亂神鼎　彌縫李楊　生機活眼　不離平常
B25n0145_p0778b10║袁州楊歧禪師（方會）
B25n0145_p0778b11║總院十年　親遭教壞　突出金圈　兒孫遍界
B25n0145_p0778b12║舒州白雲禪師（守端）
B25n0145_p0778b13║相逢一笑　觸著父諱　猛省得來　聲光振地
B25n0145_p0778b14║東山五祖禪師（法演）
B25n0145_p0778b15║拽海會磨　轉東山輪　沸騰佛海　一遠二勤
B25n0145_p0778b16║佛果圓悟真覺禪師（克勤）
B25n0145_p0778b17║錦帳夢回　金雞報午　陵跨古今　蕩除佛祖
B25n0145_p0778b18║平江虎丘禪師（紹隆）
B25n0145_p0778b19║拳邊獲見　已露一斑　最親切處　坐視耽耽
B25n0145_p0778b20║天童應菴禪師（曇華）
B25n0145_p0779a01║播屋頭春　料老虎尾　太白峯高　甘露門啟
B25n0145_p0779a02║天童密菴禪師（咸傑）
B25n0145_p0779a03║投機以句　頂門廓徹　唯破沙盆　萬古一傑
B25n0145_p0779a04║破菴密印禪師（祖先）
B25n0145_p0779a05║一菴破壞　藞苴無餘　瞎金剛眼　走玉盤珠
B25n0145_p0779a06║徑山無準佛鑑禪師（師範）
B25n0145_p0779a07║用文武火　行密化周　鳳毛麟角　一網齊𭣣
B25n0145_p0779a08║仰山雪巖慧朗禪師（祖欽）
B25n0145_p0779a09║機前語活　棒頭眼開　山河倒走　仰嶠再來
B25n0145_p0779a10║天目高峯佛日普明廣濟禪師（原妙）
B25n0145_p0779a11║揭開天目　坐斷死關　峯高萬仞　險絕難攀
B25n0145_p0779a12║觀音
B25n0145_p0779a13║上同諸佛慈心兮　天下歸仁焉　下合眾生悲仰兮　萬
B25n0145_p0779a14║物備於我矣　若夫覆其頂跣其足　周遊於娑婆界中
B25n0145_p0779a15║　以圓通三昧而為佛事者　吁吾無隱乎爾　（趙教授請）
B25n0145_p0779a16║少林初祖
B25n0145_p0779a17║揚子江心波　少林峯頂月　寥寥一片心　直指成曲折
B25n0145_p0779a18║　謂其有傳兮　胡為乎壁觀九年　謂其無傳兮　因甚麼
B25n0145_p0779a19║花開五葉　秋山落木猿晝啼　行人眼底流鮮血　（傳上人請）
B25n0145_p0779a20║
B25n0145_p0779b01║大鵬展翅取龍吞　一攪滄溟徹底渾　觸碎珊瑚枝上
B25n0145_p0779b02║月　至今千古暗昏昏
B25n0145_p0779b03║遮漢捏怪　為欠禪債　此土西天　重重納敗　最初見梁
B25n0145_p0779b04║王言不識　末後受神光禮三拜　凄凄隻履西歸　漆桶
B25n0145_p0779b05║依前不快　似遮般阿師　貶向師子巖頭　雲蒸霧鎻千
B25n0145_p0779b06║百年　且看眉毛壞不壞
B25n0145_p0779b07║栽松道者
B25n0145_p0779b08║種得千山無空地　一枝猶挂钁頭邊　不因脫賺周家
B25n0145_p0779b09║女　衣法何緣到你傳
B25n0145_p0779b10║粥薪漢子
B25n0145_p0779b11║荷條柴檐眼頭空　路入黃梅伎已窮　賣得叢林枝葉
B25n0145_p0779b12║盡　嶺南無地種春風
B25n0145_p0779b13║馬郎婦
B25n0145_p0779b14║深願弘慈無縫𦉑　乘時走入眾生界　窈窕丰姿都沒
B25n0145_p0779b15║賽　提魚賣　堪笑馬郎來納敗　金沙露濕衣裾壞　茜裙
B25n0145_p0779b16║不把珠纓蓋　特地掀開呈捏怪　牽人愛　曲盡許多菩
B25n0145_p0779b17║薩債
B25n0145_p0779b18║布袋
B25n0145_p0779b19║兜率天宮降人世　忘却當來下生記　閑家潑具有許
B25n0145_p0779b20║多　勾引兒童恣游戲　袒肩赤膊當神通　揚眉瞬目稱
B25n0145_p0780a01║三昧　奪將拄杖劈頭揮　一齊趂入龍華會
B25n0145_p0780a02║　黑拄杖橫挑布袋　轉頭忘了率陀天　茫茫不顧肩頭
B25n0145_p0780a03║重　猶要逢人乞一錢
B25n0145_p0780a04║臨濟
B25n0145_p0780a05║𡎺三拳於大愚肋下　捋虎須於黃檗面門　肆一喝如
B25n0145_p0780a06║雷砰霆震　搖寸舌似電激雲奔　掣風顛漢世希有　普
B25n0145_p0780a07║天匝地皆兒孫
B25n0145_p0780a08║趙州
B25n0145_p0780a09║腦後萬莖雪　面前三尺霜　肚裏直儱侗　語下絕囊藏
B25n0145_p0780a10║　勘破臺山婆子　大坐平欺趙王　萬里海門攔不住　遠
B25n0145_p0780a11║遺清影過遼陽　我只喚作三百年浸漬不朽底陳爛
B25n0145_p0780a12║葛藤椿　試將此話傳諸方　（高麗僧請贊）
B25n0145_p0780a13║丹霞靈照
B25n0145_p0780a14║放籃斂手　提籃便走　弄鬼眼睛　自呈拙醜　及至歸家
B25n0145_p0780a15║舉似爺　毒蛇不肯輕開口　牛妳無端赤土塗　是非從
B25n0145_p0780a16║此難分剖
B25n0145_p0780a17║郁山主
B25n0145_p0780a18║朶朶山河眼裏塵　明珠一顆匪家珍　至今千古溪橋
B25n0145_p0780a19║月　看盡驢前馬後人
B25n0145_p0780a20║政黃牛
B25n0145_p0780b01║跨牛背兮執牛尾　一片吟懷淨如洗　鷺鷥終日自忘
B25n0145_p0780b02║機　何曾見儞常來此
B25n0145_p0780b03║天童東巖日禪師
B25n0145_p0780b04║匡廬山高　太白山高　較吾圓應老人面門鼻孔　猶太
B25n0145_p0780b05║虛之一毫　腥膻露兮　螻旋蟻聚　槌拂動兮　鬼哭神號
B25n0145_p0780b06║　雙眸四海空牢牢　下視佛祖為兒曹
B25n0145_p0780b07║道場及菴信禪師
B25n0145_p0780b08║盡十方世界是古佛道場　盡十方世界是雙溪橋梁
B25n0145_p0780b09║　不住而住兮　風飛雷厲　非成而成兮　虎踞龍驤　面目
B25n0145_p0780b10║現在　如何讚揚　頷下眉毛十丈長
B25n0145_p0780b11║南嶽鐵山瓊禪師
B25n0145_p0780b12║向上機若鐵　末後句如山　既不得而擬議　又豈容其
B25n0145_p0780b13║躋攀　堅密不動　湛寂自閑　無端將戒定慧三學　編作
B25n0145_p0780b14║漫天網子　向萬里鯨濤之東　攔空一撒　直得高麗國
B25n0145_p0780b15║僧俗二眾　沸騰上下　奔趨往還　腥風遍界絕遮攔　逐
B25n0145_p0780b16║隊隨群入北關　（錢塘妙行院祖師會請讚）
B25n0145_p0780b17║徑山晦機熙禪師
B25n0145_p0780b18║面如臨濟三角　心似妙喜空廓　坐斷大雄峯　高踞慧
B25n0145_p0780b19║日閣　自徑山而至仰山　肯受尊卑之束縛　是風動旛
B25n0145_p0780b20║動心動　黑漆竹篦難湊泊　（風旛寺長老請讚）
B25n0145_p0781a01║徑山虛谷陵禪師
B25n0145_p0781a02║面冷如鐵髮白如雪起集雲萬古法幢追凌霄三世
B25n0145_p0781a03║道業奔走象龍掃空魔孽佛祖不敢正視天人咸被
B25n0145_p0781a04║慈攝我嘗隔嶺望餘光惟見曇華開五葉
B25n0145_p0781a05║天童雲外岫禪師
B25n0145_p0781a06║太白峯為屏　廿里松為座　雲影外藏身　幾多人蹉過
B25n0145_p0781a07║不蹉過　元是隰州古佛再來　切忌機前說破　且道說
B25n0145_p0781a08║破後如何　夜明𮆴挂須彌顛　走盤珠向空中墮
B25n0145_p0781a09║靈雲鐵牛定禪師
B25n0145_p0781a10║那伽定裏鑄鐵為牛　白雪巖下一握齊𭣣　掀𮋒聖凡
B25n0145_p0781a11║窠臼　結盡佛祖冤讎　茶陵千仞靈雲寺　聲播元朝數
B25n0145_p0781a12║百州
B25n0145_p0781a13║高峯和尚
B25n0145_p0781a14║雙髻六龍須九　一十八年師子吼　死關已掩三十秋
B25n0145_p0781a15║　惡聲萬里猶奔走　既陷險機　親遭毒手　一回見面驀
B25n0145_p0781a16║上心　恩怨難教自分剖　（義首座請）
B25n0145_p0781a17║天目三千丈　難方高峯之高　地獄十八重　莫比死關
B25n0145_p0781a18║之險　我曾親近十餘年　不願頻將畫圖展
B25n0145_p0781a19║三十年影不出山　二六時情不附物　逼釋迦達磨生
B25n0145_p0781a20║陷鐵圍　鞭白牯貍奴立地成佛　便是這箇不覩是底
B25n0145_p0781b01║　阿師坐斷天目山　深踞師子窟　儞若不是我本師　更
B25n0145_p0781b02║要罵教儞見骨
B25n0145_p0781b03║掃帚兩眉橫　塵埃堆面上　依俙徐十三郎　彷彿高峯
B25n0145_p0781b04║和尚　松江江上姚道人　好把香華勤供養
B25n0145_p0781b05║斷崖義禪師
B25n0145_p0781b06║撞漫天網　解師子鈴　情忘義斷　石裂崖崩　奪龐老金
B25n0145_p0781b07║珠　高揮大抹　將阿爺門戶　竪拄橫撑　這邊那邊了無
B25n0145_p0781b08║覊絆　問禪問道不近人情　大地山河一片雪　話頭流
B25n0145_p0781b09║落至今行
B25n0145_p0781b10║失脚踏斷懸崖　逢人更不安排　取性入真入俗　一任
B25n0145_p0781b11║神猜鬼猜　掉臂獨行時　拖拽不住　狹路相逢處　推托
B25n0145_p0781b12║不開　虛空拔得無根樹　要向蟭螟眼上栽
B25n0145_p0781b13║中竺布衲雍禪師
B25n0145_p0781b14║淛東山淛西水　面目儼存　真機不倚　蓮華峯突兀半
B25n0145_p0781b15║天　桂子堂腥臊萬里　玻瓈誰道匪家珍　沉沉法海深
B25n0145_p0781b16║無底　（法海院珍知客請讚）
B25n0145_p0781b17║天目中峯和尚廣錄卷第八
B25n0145_p0781b18║校訛
B25n0145_p0781b19║（五十二葉第四行）袖（誤作神從南改正）（五十四葉第三行）扭（南作搊）
B25n0145_p0781b20║音釋
B25n0145_p0782a01║膜（暮各切胲膜也）褶（陟涉切襞積也）傀儡（傀口猥切儡落猥切傀儡木偶戲也）縫（直偽
B25n0145_p0782a02║切以繩縣物也）柺（古買切老人拄杖也）啐啄（啐即聿切啄竹角切）圈（丘圓切）藞苴
B25n0145_p0782a03║（藞盧下切莫側下切）跣（息典切足親地也）粥薪（粥音育賣也）罅（呼訝切孔隙也）茜
B25n0145_p0782a04║（倉甸切染絳草名）𡎺（側六切）砰（披耕切砰磅聲也）妳（奴▆切乳也）臊（蘇高切豕
B25n0145_p0782a05║膏臭也）
B25n0145_p0782a06║
B25n0145_p0782a07║
B25n0145_p0782a08║
B25n0145_p0782a09║
B25n0145_p0782a10║