B25n0145_p0782a11║天目中峯和尚廣錄卷第九
B25n0145_p0782a12║叅學門人北庭臣僧慈寂　上進
B25n0145_p0782a13║自讚
B25n0145_p0782a14║繩牀枯坐兀爾忘緣　面皮厚三寸　鼻孔沒半邊　盡世
B25n0145_p0782a15║藏形避影　徒勞掘地覔天　鬼神推不出　佛祖謾加鞭
B25n0145_p0782a16║　幸爾師同天目山　年同大海水　鄉同西淛路　道同金
B25n0145_p0782a17║剛圈　就中一種不同處　愧我未曾叅得禪　（斷崖禪師請）
B25n0145_p0782a18║咄哉此僧無本可據　倚中之峯依幻而住　手裏三尺
B25n0145_p0782a19║黑竹篦　何甞有此閑家具　話頭流落古伊吾　風前笑
B25n0145_p0782a20║倒人無數　（蒙古宣差請）
B25n0145_p0782b01║虛空有體貌　墻壁具耳目　惟有這箇漢　完全離背觸
B25n0145_p0782b02║　喚作幻住　漚華𮋒性海之波　謂非幻住　陽燄轉識田
B25n0145_p0782b03║之曲　不墮兩頭如何付囑　常憶開沙十萬家　錦團團
B25n0145_p0782b04║兮華簇簇　（馮默菴請）
B25n0145_p0782b05║幻不可寫　可寫非幻　惟幻既非　復云何讚　金颷濯濯
B25n0145_p0782b06║兮　雲深天目萬峯　玉露沉沉兮　月照鴛湖兩岸　不於
B25n0145_p0782b07║這裏覔中峯　展開圖畫從教看　（魏塘吳宅請）
B25n0145_p0782b08║渠無面目　不受拘束　謂是幻住則背　謂非幻住則觸
B25n0145_p0782b09║　有時一葉扁舟　有時半間破屋　但不教渠作住持　一
B25n0145_p0782b10║切盡情皆準伏　為甚麼休逼促　波斯嚼氷牙齒寒　蚯
B25n0145_p0782b11║蚓吞鹽尾巴曲　（宣政院官請賛）
B25n0145_p0782b12║叅禪禪未明　學道道何悟　從來只解平實商量　脫略
B25n0145_p0782b13║人前只成笑具　年來衰病滿空身任運惟依幻而住
B25n0145_p0782b14║　寄言怪怪學道人　動著何曾不相遇　阿呵呵有甚長
B25n0145_p0782b15║處　（馮侍制子振請）
B25n0145_p0782b16║磐石上蒼松底踞坐者誰　元非是儞　問伊佛法　信口
B25n0145_p0782b17║惟言不知　俾之住山　驀鼻橫牽不起　見無所見剩雙
B25n0145_p0782b18║眸　聞無所聞多兩耳　塊然一物人共嫌　不識喜菴何
B25n0145_p0782b19║所喜　阿呵呵誰共委　似這般兜搜面孔　傳得十萬八
B25n0145_p0782b20║千　只宜埋向一微塵裏　（喜菴三藏請）
B25n0145_p0783a01║鴈蕩結茅廬　大德庚子歲　依幻住其中　身心無向背
B25n0145_p0783a02║　鼻孔與眼睛　今古常相對　從來不覆藏　堪嗟人錯會
B25n0145_p0783a03║不錯會　水澄澄而涵空　竹蒼蒼而積翠　望虎丘山上
B25n0145_p0783a04║月光透吳中　聽楓橋寺裏鐘　聲騰物外　休將佛祖巧
B25n0145_p0783a05║相於　渠儂不入它羣隊　（平江幻住菴請）
B25n0145_p0783a06║這漢無撿束　弁山結茅屋　生緣湯團灣　受業西天目
B25n0145_p0783a07║　要識渠是誰　不用問龜卜　若非孫七郎　定是郭八叔
B25n0145_p0783a08║　佛法無半星　人緣頗相熟　莫知何所長標形歸畫軸
B25n0145_p0783a09║　留之幻住菴　又要頻叮囑　夜深禪影照蒲團　刦風吹
B25n0145_p0783a10║入平田綠　（湖州幻住菴請）
B25n0145_p0783a11║至大己酉夏　曾憩白洋曲　明年役般輸　荊𣗥變華屋
B25n0145_p0783a12║　隨順一切心　元是此尊宿　胷中無寸長　渾不受輕觸
B25n0145_p0783a13║　禪衲滿門叅　且是無拘束　太湖吐一漚　容受西天目
B25n0145_p0783a14║　笑面當慈悲　苦心含惡毒　倒捋牛尾巴　說法無機軸
B25n0145_p0783a15║　震禪請渠自賛揚　合掌稱為田八叔　（吳縣順心菴請）
B25n0145_p0783a16║這箇面目無本可據既染丹青曲勞指註眉橫眼上
B25n0145_p0783a17║彷彿中峯鼻搭脣邊依俙幻住更有問大同菴主面
B25n0145_p0783a18║目短長問取彛菴蔣教諭　（丹陽大同菴請）
B25n0145_p0783a19║咄哉此僧　有甚巴鼻　大坐胡床　全無義味　談禪禪不
B25n0145_p0783a20║曾叅　論道道非所契　以茫茫業識　當叅學眼睛　以擾
B25n0145_p0783b01║擾幻緣　為平生住計　有時橫孤舟於青莎白水之上
B25n0145_p0783b02║　笑船子便棄渾身　有時撥魁芋於寒灰冷火之中　笑
B25n0145_p0783b03║懶瓚不[(冰-水+〡)*ㄆ]殘涕　千手大悲推不向前　八臂那吒捺不
B25n0145_p0783b04║入地　盡指南閻浮提　喚作西來祖意　只如斯鹵莽為
B25n0145_p0783b05║人　如何做得他徐十三郎之後裔　（西來菴俊用二上人請）
B25n0145_p0783b06║我不是渠　渠不是我　物外變通　目前包𮖐　閑雲居此
B25n0145_p0783b07║幻住身　狹路相逢來合火　咄咄咄我我我是甚麼　一
B25n0145_p0783b08║天星月影團團　萬疊湖山青朶朶　（雲居菴請）
B25n0145_p0783b09║幻住不識實際　實際却識幻住　分明兩箇題目　究竟
B25n0145_p0783b10║一般情緒　昔年狹路相逢　今日不勞指註　蘇州城裏
B25n0145_p0783b11║月當秋　天目山頭雲滿樹　（實際菴請）
B25n0145_p0783b12║這漢懶入骨　誓願不做佛　寸心空牢牢　長年坐兀兀
B25n0145_p0783b13║　雲谷居士不識渠　新興積慶濱西湖　準擬開門待知
B25n0145_p0783b14║識　要憑幻手聊相扶　只將這箇持虛壁　天目山深難
B25n0145_p0783b15║辨的　幻相何曾有住時　春滿六橋天地寂　（積慶菴請）
B25n0145_p0783b16║這箇面目　有誰喜見　依幻而住沒地頭　舉措全無巧
B25n0145_p0783b17║方便　拗曲作直　遇貴即賤　本中峯諾　將謂是如何　入
B25n0145_p0783b18║地獄如箭　（喜見菴請）
B25n0145_p0783b19║這軀㲉難摸𢱢　謂善何善　道惡不惡　空煩惱根　去菩
B25n0145_p0783b20║提縛　却笑靈山話曹溪指　爭似渠儂掉棒打水中捉
B25n0145_p0784a01║　當的諦都丁　華梵何曾有兩般　烏巴剌室利　丹青不
B25n0145_p0784a02║用頻描貌　卷向柴床壁角頭　片月流輝照山嶽　（高昌顯月
B25n0145_p0784a03║長老梵名烏巴剌室利請）
B25n0145_p0784a04║海會菴裏　水雲如歸　更著這漢　意欲何為　謂辦道渾
B25n0145_p0784a05║無孔竅　謂結緣殺欠慈悲　天目山氷枯　雪老慶元府
B25n0145_p0784a06║　雷動風飛　兩頭坐斷渾無事　佇看人間十二時
B25n0145_p0784a07║咄遮頭陀　也甚偉傑　髮亂如雲　脊硬如鐵　問渠佛法
B25n0145_p0784a08║禪道　便謂無可言說　三十年天目山　有一句繫驢橛
B25n0145_p0784a09║　還會麼　海底烏龜頭帶雪　（日本如偉禪人請）
B25n0145_p0784a10║遮獃漢只好看　殺有丰姿全無氣岸　謂知道不明本
B25n0145_p0784a11║地風光　謂會禪罔測古人公案　最無分曉處佛祖爪
B25n0145_p0784a12║牙　極有來由時鬼神茶飯　從來伎倆只如斯一字如
B25n0145_p0784a13║何可加讚　（普桱寺主請）
B25n0145_p0784a14║大德庚子相見　便是這箇　至治辛酉請讚　也是這箇
B25n0145_p0784a15║　謂其無心兮　吳松江水徹底深　謂其有形兮　天目山
B25n0145_p0784a16║雲忽飛過　兔角拄杖龜毛拂　竿木隨身𮋒成滯貨　阿
B25n0145_p0784a17║呵呵　中峯元不是渠儂　只做此回重說破　（理悟上人號無心請）
B25n0145_p0784a18║幻住菴不記幾年　天目山三千餘丈　畫得像鼻孔搭
B25n0145_p0784a19║唇邊　畫不像眉毛橫眼上　萬人海裏化機行　真珠撒
B25n0145_p0784a20║出紫羅帳　頭陀苦行合如斯　狹路相逢肯多讓　逢人
B25n0145_p0784b01║便與麼展開　要教他識取描不成畫不就底無面目
B25n0145_p0784b02║中峯大和尚　（善助化主請）
B25n0145_p0784b03║依幻而住三十載　自賣由來還自買　不知別有何所
B25n0145_p0784b04║長　盡把虛空圖五彩　江山圖畫新展開　全身半身俱
B25n0145_p0784b05║絕待　依俙只似本中峯　彷彿渾如滿覺海　伊兮余兮
B25n0145_p0784b06║休度量　他家自有公評在　（智滿院主號覺海請）
B25n0145_p0784b07║儞道渠是誰　誰道渠是我　萬古只如斯　直下是甚麼
B25n0145_p0784b08║　狹路相逢處　以毒攻毒　和光同塵時　無可不可　便喚
B25n0145_p0784b09║渠作幻住時如何　温州橘皮不是火
B25n0145_p0784b10║幻在耳絕所聞　幻在眼離所見　全身半身日面月面
B25n0145_p0784b11║紹隆祖道　無端教石女生兒　射中鐵牛特地用　蓬蒿
B25n0145_p0784b12║為箭幸自少　藂林孰謂多方便　祗將這箇錯流傳　幻
B25n0145_p0784b13║住家風其誰肯羨　頭頭物物皆成現
B25n0145_p0784b14║此是幻住真　是真非幻住　兩段文不同　一句無回互
B25n0145_p0784b15║　挂在水晶宮　不勞重指註　從來修證絕　安排絕安排
B25n0145_p0784b16║處　全機露全機露也　春風二月百花香　子規聲裏山
B25n0145_p0784b17║無數　（湖州修禪人請）
B25n0145_p0784b18║截斷紅塵石萬尋　衝開碧落松千尺　巖花朶朶水泠
B25n0145_p0784b19║泠　楊柳一瓶甘露滴　莫便是本中峯麼　不識不識
B25n0145_p0784b20║道是渠不是渠　謂非渠却是渠　非神非鬼非馬非驢
B25n0145_p0785a01║　指十方空為幻住　向一塵中結草廬　龜毛拂挂繩床
B25n0145_p0785a02║角　緣木何曾捉得魚
B25n0145_p0785a03║一峯居中　富嫌千口少　依幻而住　貧恨一身多　阿呵
B25n0145_p0785a04║呵好大哥　不妨隨處薩婆訶　（多禪人請）
B25n0145_p0785a05║月在山頭　分明不露　風行水上　自然成文　萬里飛鴻
B25n0145_p0785a06║踏雪　四方野鶴離羣　本中峯面目易辨　幻住菴真偽
B25n0145_p0785a07║難分
B25n0145_p0785a08║淵默忘言　繩床兀坐　喚作本中峯　當面都蹉過　不蹉
B25n0145_p0785a09║過　丈二眉毛頷下生　笑倒東村王小大　（淵禪人請）
B25n0145_p0785a10║中峯之中喚西作東　白菴之白指南作北　面目現前
B25n0145_p0785a11║有甚奇特　眉毛𦉑裏大江橫　鼻孔尖頭玄路窄　三十
B25n0145_p0785a12║年後忽展開　笑倒東村王大伯
B25n0145_p0785a13║水泠泠石齒齒　淨瓶邊青松底　這一箇便是儞　擬追
B25n0145_p0785a14║尋千萬里　朱選卿頗相委　拈起寸毫顛倒揮　左右逢
B25n0145_p0785a15║原妙無比　低聲低聲　本中峯來也　馬頷驢腮沒兩般
B25n0145_p0785a16║　笑破虛空半邊觜
B25n0145_p0785a17║眼如泥彈丸　面如憨布袋　喚作幻住頭陀　漆桶元來
B25n0145_p0785a18║不快　撞見高平林　且不存知解　要覔末後句　低頭禮
B25n0145_p0785a19║三拜　自買依前還自賣
B25n0145_p0785a20║天目山心未忘　幻住菴話誰領　要識渠儂行藏　良馬
B25n0145_p0785b01║不待鞭影
B25n0145_p0785b02║我相是幻畫出尤幻　其不幻者如何加賛　眉毛𦉑裏
B25n0145_p0785b03║劒光橫　廬陵米價齊霄漢　觸著無明劈面揮　無了辦
B25n0145_p0785b04║中教了辦　莫便是為人處麼　首座既相知也須擡眼
B25n0145_p0785b05║看
B25n0145_p0785b06║堅密不動石　柔和善順草　又似海中巖　澄湛水環繞
B25n0145_p0785b07║　會合老幻相　彼此無欠少　只有一處傳未真　歲久年
B25n0145_p0785b08║深當自曉
B25n0145_p0785b09║抱一為天下式　得一而萬事畢　道人見處一亦無　眼
B25n0145_p0785b10║睛本橫兮　鼻孔元直　異路忽相逢　同途誰辨的　雲龍
B25n0145_p0785b11║風虎漢壇高　圖畫展開明歷歷
B25n0145_p0785b12║儞不識我　喚馬喚牛無不可　我不識儞　十字街頭白
B25n0145_p0785b13║日鬼　非儞非我　空裏忽生花朶朶　非我非儞　雲合雲
B25n0145_p0785b14║兮水投水　離此四路葛藤　中峯不在這裏　鐵丁飯與
B25n0145_p0785b15║不濕羹　拈來塞破虛空觜　行人不識東隱菴　都只來
B25n0145_p0785b16║尋馬塍裏　（東隱接待菴請）
B25n0145_p0785b17║形質既幻　描寫亦幻　所不幻者　急著眼看　是甚麼莫
B25n0145_p0785b18║杜撰　推不向前便是這漢　既不曾讀孔仲尼之詩書
B25n0145_p0785b19║　又不解叅老楊岐之公案　何緣人見每相憐　多是五
B25n0145_p0785b20║百生前　燒牛糞香供養　作鬼神茶飯　常憶東西兩馬
B25n0145_p0786a01║塍　二月春風如錦爛　（西隱接待菴請）
B25n0145_p0786a02║無見頂相　不用丹青　與麼挂起　一切現成　儞豈不見
B25n0145_p0786a03║　僧問末山境　山云不露頂　如何是境中人　山云非男
B25n0145_p0786a04║女相　盡謂末山一期勦絕　古今之下幾多人路見不
B25n0145_p0786a05║平　再煩妙筆從頭寫　要見中峯眼上橫　（尼出白絹請師預贊）
B25n0145_p0786a06║遮箇空皮袋　開口便納敗　有時強說禪　無人不笑怪
B25n0145_p0786a07║　誓死深山齩菜根　通人不用頻相愛　（雲南通講主請）
B25n0145_p0786a08║無慧亦無福　口裏水漉漉　要開幻住法門　且不受人
B25n0145_p0786a09║拘束　海天萬里白雲橫　只此是渠真面目　（雲南福講主請）
B25n0145_p0786a10║寂而照鼻無兩竅　照而寂家無四壁　見得徹處頷下
B25n0145_p0786a11║眉長　靠得穩時機前意的　鐵如意擊珊瑚枝　秤鎚捏
B25n0145_p0786a12║出黃金汁　匡床坐看北庭花　春風處處成狼藉　（善達密的理長老譯名慈寂號照堂請贊）
B25n0145_p0786a13║
B25n0145_p0786a14║欠蹄不馬　無角非牛　聲穿兩耳　色貫雙眸　不與人天
B25n0145_p0786a15║共轍　不希佛祖同儔　生涯半箇矮屋　活計一葉扁舟
B25n0145_p0786a16║　見不見　月澹遮山千尺霧　識非識　風清幻海一浮漚
B25n0145_p0786a17║　虛空手動龜毛拂　仁壽菴中夜不[(冰-水+〡)*ㄆ]　（遮山修上人號幻海請）
B25n0145_p0786a18║頭如木杓　口似匾檐　要識渠儂　便是遮漢　何曾悟得
B25n0145_p0786a19║佛祖心　剛道十方都是幻　幻不幻　好生剔起眉毛看
B25n0145_p0786a20║　趙州無　雲門普　到渠面前　都成莽鹵　匡床坐握如意
B25n0145_p0786b01║柄　眼裏何曾有今古　青山綠水自茫茫　春風吹入建
B25n0145_p0786b02║寧府　莫教錯認定盤星　呼為幻住菴中主
B25n0145_p0786b03║不寶尺璧　不貴寸隂　一塵絕待　萬慮平沉　是渠非渠
B25n0145_p0786b04║　勿向外尋　一樹幻花成幻果　十分春色滿空林　（空林果上人請）
B25n0145_p0786b05║
B25n0145_p0786b06║露腹袒胷　指西話東　毗耶室內　相逢逸翁　連忙認作
B25n0145_p0786b07║本中峯　何異濕紙包虛空　阿呵呵　熨斗煎茶銚不同
B25n0145_p0786b08║　天目山太湖水　高不見頂深莫知底　盡謂渠德之流
B25n0145_p0786b09║行若置郵而傳　命子細撿點將來　莓苔石上亂草窠
B25n0145_p0786b10║　伸脚元在縮脚裏　（吳江急遞鋪信人請）
B25n0145_p0786b11║何清翁寫幻相　盡謂逼真　子細看來　頷下欠丈二眉
B25n0145_p0786b12║毛　腦後欠一點神色　三十年後再相逢　似與不似總
B25n0145_p0786b13║奇特　何以如此　春風元不在花枝　至體由來無揀擇
B25n0145_p0786b14║　全身半身是幻非幻　積菴居士剛要求賛　與其壽泉
B25n0145_p0786b15║菴圖畫展開　何似天目山覿面一看　莫便是本中峯
B25n0145_p0786b16║麼　山明水秀古杭州　生遮一枚擔板漢
B25n0145_p0786b17║枯坐草窠　了無向背　心安未安　道會不會　天目山三
B25n0145_p0786b18║十年　澄不清撓不濁　幻住菴二六時　推不前約不退
B25n0145_p0786b19║　憶著太原孚上座揚州聞角聲　却笑孔夫子三月不
B25n0145_p0786b20║知肉味
B25n0145_p0787a01║公伯真我住幻　遮箇面目如何毀讚　太虛空壓碎上
B25n0145_p0787a02║唇　驢鞍橋且非下頷　大江日夕水東流　海門潮拍西
B25n0145_p0787a03║津岸　影像昭章聲光蕩漾　是甚麼　急著眼看　（盛伯真請）
B25n0145_p0787a04║遮漢沒意智　開口要觸諱　撞見松間隱人　指出當生
B25n0145_p0787a05║羅計　第一無分做佛　第二容身無地　只好向深山窮
B25n0145_p0787a06║谷中　苦行數百生　更待驢年蒙授記　阿呵呵也甚奇
B25n0145_p0787a07║異　（日者松隱請）
B25n0145_p0787a08║天目中峯和尚廣錄卷第九
B25n0145_p0787a09║校訛
B25n0145_p0787a10║（六十五葉一十行）丰（誤作手從南改正）（六十六葉二十行）日（誤作目從南改正）
B25n0145_p0787a11║（七十葉十四行）一（南作幻）
B25n0145_p0787a12║音釋
B25n0145_p0787a13║飈（卑遙切旋風也）捋（力括切摩也）莽鹵（莽莫罔切鹵郎古切鹵莽苟且也）摸𢱢
B25n0145_p0787a14║（摸慕各切𢱢桑各切摸𢱢捫搎也）獃（五來切）塍（神陵切畦埒也）矮（於駭切矬也）熨
B25n0145_p0787a15║（於勿切熨斗貯火展[糸*普]器也）銚（徒弔切燒器也）