B25n0145_p0787b01║天目中峯和尚廣錄卷第十
B25n0145_p0787b02║叅學門人北庭臣僧慈寂　上進
B25n0145_p0787b03║題䟦
B25n0145_p0787b04║䟦慈受和尚般若心經註
B25n0145_p0787b05║黃面瞿曇。向潔白地上拋撒不淨。為害滋多。慈受菴
B25n0145_p0787b06║主。不善屏除益增狼藉。舍利子在麼。與我將糞箕掃
B25n0145_p0787b07║帚來。
B25n0145_p0787b08║題琇禪師代古塔主答寂音尊者書
B25n0145_p0787b09║寂音尊者。力排古和尚說法之誤。其奮辭舞筆。如醫
B25n0145_p0787b10║者。用峻劑以攻五臟之毒。殆與元氣併將蕩滌。石室
B25n0145_p0787b11║老人。痛指寂音公論之失。其雄談博辯。如百萬師揮
B25n0145_p0787b12║戈伐國不問仁人。必欲使之血刃而後已。審如是則
B25n0145_p0787b13║安有古洪二師之盛譽復喧轟於宇宙哉。蓋各有所
B25n0145_p0787b14║據而然也。後之讀其書者。苟不具此正眼於是非之
B25n0145_p0787b15║外。文字其可憑乎。
B25n0145_p0787b16║題圜悟和尚心要
B25n0145_p0787b17║少室不傳之妙。就當人正體上舉揚。無形段可指。無
B25n0145_p0787b18║方隅可示。無言說可詮。無道理可陳。虛洞洞空牢牢。
B25n0145_p0787b19║絕毫芒離朕兆。圓滿湛寂。真正妙明。通貫十虛。包含
B25n0145_p0787b20║法界。不可得有。不可得無。空由之而空。空不可混。色
B25n0145_p0788a01║依之而色。色不可齊。入凡夫之迷。如水中鹽味。同聖
B25n0145_p0788a02║人之悟。似色裏膠青。雪山大沙門之智辯。雖淵深廓
B25n0145_p0788a03║徹廣大無涯。當三百餘會之發機。其詞源袞袞放肆
B25n0145_p0788a04║汪洋。開合卷舒具大自在。幽秘微密靡不揭揚。獨於
B25n0145_p0788a05║此事不能加一元字脚。可謂極聖之大猷至神之玄
B25n0145_p0788a06║府者也。圜悟和尚得法於東山演祖。其眼明其機活
B25n0145_p0788a07║其意透其語圓。不守一方便而開示叅徒。溢為巨編。
B25n0145_p0788a08║目曰心要。於無言中顯言。無象中垂象。應機隨器解
B25n0145_p0788a09║其所縛去其所重。多不病繁。少不病簡。縱橫得要左
B25n0145_p0788a10║右逢原。其痛快直捷。貴馬師一口吸盡西江。細密操
B25n0145_p0788a11║持。重巖頭只守閑閑德。嶠於心無事。其為初機。必使
B25n0145_p0788a12║其真叅實究廢寢忘餐。雙泯愛憎兩忘身世。機輪活
B25n0145_p0788a13║脫不滯一隅。捩轉面門一口咬斷。返擲踞地豈容湊
B25n0145_p0788a14║泊。譬如大雲倐忽變化。彌綸六合降注甘雨。潤滋草
B25n0145_p0788a15║木流布江河。頃焉開霽。覔其去來了不可得。非得法
B25n0145_p0788a16║自在。疇克爾耶。一種是說法之師。雖臨濟德山亦將
B25n0145_p0788a17║斂衽。蓋嘗於般若種智積刦熏鍊。故獲如是圓轉無
B25n0145_p0788a18║礙者也。本伏讀再過。乃拜手書此以識之。固不敢望
B25n0145_p0788a19║師橫點首於大寂定門。期不孤其所教者矣。
B25n0145_p0788a20║題東坡居士大悲閣記
B25n0145_p0788b01║太虛無相。不拒諸相發揮。古鏡絕形。豈礙羣形影現。
B25n0145_p0788b02║觀世音大士。聞所聞盡覺所覺空。神廓太虛智懸古
B25n0145_p0788b03║鏡。對機應物千手異執。千眼齊觀。特言其妙用之少
B25n0145_p0788b04║分耳。使具論其分身遍塵剎一塵為一剎一剎現一
B25n0145_p0788b05║身一身千手眼。未易以數量知也。極理言之。非神通
B25n0145_p0788b06║使然。凡具知覺之性者。靡不如是。由迷妄所蔽而不
B25n0145_p0788b07║自省也。予讀東坡居士所作大悲閣記。謂菩薩以無
B25n0145_p0788b08║心故。能普應羣機。變通諸法洞無窒礙。似不知菩薩
B25n0145_p0788b09║妙證圓通歸復自性。慧光照徹如杲日輪。雖千手眼
B25n0145_p0788b10║同一手眼。既不拘於一多。又安可以心之有無議之
B25n0145_p0788b11║也哉。
B25n0145_p0788b12║題列子
B25n0145_p0788b13║列禦宼。知榮辱之在天。而不知其本乎一念。知生死
B25n0145_p0788b14║之由命。而不知其根乎自心。惟欲忘形骸。虛物我。一
B25n0145_p0788b15║是非。泯視聽。任天真於智慮之表。超情思於得失之
B25n0145_p0788b16║源。乃鼓舞於老氏絕聖棄智致虛守靜之門。與莊周
B25n0145_p0788b17║相為表裏。因觀其著書八篇。故筆以曉之。惟同志者
B25n0145_p0788b18║擇焉。
B25n0145_p0788b19║題十牛圖
B25n0145_p0788b20║偶觀梁山石鼓倡和十牛圖頌于餘杭接待菴之壁。
B25n0145_p0789a01║自尋牛而至入𫑮垂手一節。一節似有程限而然。思
B25n0145_p0789a02║之古人立言。固是一期方便。殊不知賺累後學。例皆
B25n0145_p0789a03║尋尋覔覔做模打樣曾未休息。須知山河大地明暗
B25n0145_p0789a04║色空。三世十方見聞知覺。皆露地白牛之影子耳。多
B25n0145_p0789a05║少人認此影子以為全牛。彷彷彿彿不得受用。矧乎
B25n0145_p0789a06║又有向影子上覔影子。敢保終其身不見全牛也必
B25n0145_p0789a07║矣。政興此歎。忽規上人出紙求語。故信筆以似之。規
B25n0145_p0789a08║曰。敢問全牛今在何處。余於是投筆。附夜航而之武
B25n0145_p0789a09║林矣
B25n0145_p0789a10║䟦天目禮禪師墨迹
B25n0145_p0789a11║天目和尚七歲時。攜籃侍母採桑次母戲之曰。携籃
B25n0145_p0789a12║者誰。豁爾開悟。今觀其餞侍僧省母。有施為動靜憑
B25n0145_p0789a13║誰力之句。大似螟蛉之子殪而逢蜾臝祝之曰。類我
B25n0145_p0789a14║類我。烏乎多見伊不自知其醜也。
B25n0145_p0789a15║䟦牛腰佛頌軸
B25n0145_p0789a16║佛身無為。遍在牛腰馬腹。智體不動。誰分蟻穴蜂房。
B25n0145_p0789a17║一切處示現受生。一切處成等正覺。紫金聚沈潜水
B25n0145_p0789a18║牯。赤肉團無位真人。從前話𣠽已行。即今面目現在。
B25n0145_p0789a19║本來無位次。直下絕安排。雖然立處皆真。緫是顯奇。
B25n0145_p0789a20║惑眾。昔唐文宗愛食蛤蜊。忽遇一蛤蜊砧杵不壞。尋
B25n0145_p0789b01║而解開乃見觀音像於中顯現。召惟政禪師問其事。
B25n0145_p0789b02║師曰應以菩薩身得度者即現菩薩身而為說法。帝
B25n0145_p0789b03║曰。菩薩既已現身。惟未聞其說法。師曰。陛下見此信
B25n0145_p0789b04║耶不信耶。帝曰。焉敢不信。師曰。說法已竟。文宗大悅。
B25n0145_p0789b05║此話垂五百年矣。大德丁未杭之臨安縣里人。買二
B25n0145_p0789b06║牛腎剖其一。中得佛像一軀高寸許。非金非石結跏
B25n0145_p0789b07║趺坐眉目可覩。遂累石樹塔奉藏之。若見若聞咸生
B25n0145_p0789b08║異信。其廣長舌相流布法音。霆震雷轟卒未之已也。
B25n0145_p0789b09║公恕施君。攜諸方頌軸。訪予窮山俾為著語。因筆前
B25n0145_p0789b10║說以似之。復為說偈。
B25n0145_p0789b11║無位真人赤肉團　牯牛腰內緫相瞞　法雷震地通身
B25n0145_p0789b12║口　若要親聞著眼觀
B25n0145_p0789b13║䟦梁楷畫妙峯禪師四鬼夜移圖
B25n0145_p0789b14║昔南泉謂。王老師修行無力。被鬼神覷破。殊不知鬼
B25n0145_p0789b15║神不著便。白日被王老師熱瞞。相傳妙峯善和尚。住
B25n0145_p0789b16║靈隱時。為四鬼所肩而出。當時頼遇妙峯。若是王老
B25n0145_p0789b17║師。未免又作修行無力會也。一種是瞞神嚇鬼顯異
B25n0145_p0789b18║惑眾。今日被人描貌將來。不知面皮厚多少。
B25n0145_p0789b19║題十八尊者圍碁圖
B25n0145_p0789b20║俗諦是黑子。真諦是白子。十八界內。奪角爭先。平地
B25n0145_p0790a01║上逃他分段生死。阿羅漢起。直饒看得眼睛穿。𮋒轉
B25n0145_p0790a02║碁盤都不是。
B25n0145_p0790a03║題羅漢揭厲圖
B25n0145_p0790a04║諸佛海。眾生海。聞前輩已甞置之一毛腹中。聲聞雖
B25n0145_p0790a05║超越分段生死具跨虎縛龍之力。而不能與境混融。
B25n0145_p0790a06║區區附形體。與魚鱉蝦蟹浮沉於粘天鯨浪之間。自
B25n0145_p0790a07║謂神通不可及矣。宜乎起黃檗。有斫折其脛之怒。雖
B25n0145_p0790a08║然也是為他閑事長無明。
B25n0145_p0790a09║跋及菴禪師設利頌軸
B25n0145_p0790a10║先師嘗誤中大仰老人之毒。每於所剪之髮。舍利粘
B25n0145_p0790a11║綴如貫珠。及菴和尚與先師同出其門。而舍利迸于
B25n0145_p0790a12║烈火。嗚呼異端並起邪法難扶。予於此不能無耻焉。
B25n0145_p0790a13║題古畫像四首
B25n0145_p0790a14║寒拾謂豐干饒舌　閭丘為豐干熱瞞　一種是鍼芥相
B25n0145_p0790a15║投　要且是　仁義盡從貧處斷　世情偏向有錢家　（閭丘大守寒山拾得）
B25n0145_p0790a16║
B25n0145_p0790a17║盡謂黃龍指洞賓之劒入地三尺　殊不知性命已落
B25n0145_p0790a18║神僊之手　何則點石化為金玉易　勸人除却是非難　（呂巖機禪師）
B25n0145_p0790a19║
B25n0145_p0790a20║鳥窠和尚謂白侍郎曰。薪火交煎識性不停。得非險
B25n0145_p0790b01║乎。白公微領其旨。吁當時白公因欠箇末後句。反累
B25n0145_p0790b02║其師到今日。措躬無地。且末後句又作麼生。（香山居士見鳥窠）
B25n0145_p0790b03║居士嘗有偈云。男不婚　女不嫁　大家團欒頭　共說無
B25n0145_p0790b04║生話　今其夫妻子女坐立儼然　且作麼生是無生話
B25n0145_p0790b05║　竹籬茅舍安無盡　博飯栽田樂有餘　（龐居士家居圖）
B25n0145_p0790b06║天目中峯和尚廣錄卷第十
B25n0145_p0790b07║校訛
B25n0145_p0790b08║（七十五葉十行）石（誤作不從南改正）（七十五葉十二行）例（誤作倒從南改正）
B25n0145_p0790b09║音釋
B25n0145_p0790b10║眹（直忍切幾微萌兆也）嶠（渠廟切）蜾臝（蜾古火切臝郎果切蜾臝細腰蜂也）蛤蜊
B25n0145_p0790b11║（蛤古沓切蜊力脂切蛤蜊蚌屬）腎（時忍均水藏也）嚇（正作諕虛訝切誑也）