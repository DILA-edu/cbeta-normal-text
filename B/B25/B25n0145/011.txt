B25n0145_p0791a01║天目中峯和尚廣錄卷第十一之上
B25n0145_p0791a02║叅學門人北庭慈寂　進
B25n0145_p0791a03║山房夜話上
B25n0145_p0791a04║幻人僻居窮山。忽隱者過門。與對牀夜坐。時山月吐
B25n0145_p0791a05║輝䆫白如晝。隱者曰。聞義學以禪定之禪。配吾達磨
B25n0145_p0791a06║單傳直指之禪。以達磨曾有所謂胎息論。遞相傳受。
B25n0145_p0791a07║而曲引第八識住胞胎時惟依一息而住故云胎息
B25n0145_p0791a08║者。以方吾禪定亦依止一息而住。今議者遂枝蔓其
B25n0145_p0791a09║說。離吾達磨為二乘禪定之學。何如。幻曰。彼非謗也。
B25n0145_p0791a10║是不識達磨所指之禪也。將謂離四禪八定之外。別
B25n0145_p0791a11║無所謂禪。殊不知達磨遠繼西天二十七祖。以如來
B25n0145_p0791a12║圓極心宗之謂禪也。此禪含多名。又名最上乘禪。亦
B25n0145_p0791a13║名第一義禪。與二乘外道四禪八定之禪。實天淵之
B25n0145_p0791a14║間也。當知是禪不依一切經法所詮。不依一切修證
B25n0145_p0791a15║所得。不依一切見聞所解。不依一切門路所入。所以
B25n0145_p0791a16║云教外別傳者也。惟大心眾生夙熏佛種。不涉階梯
B25n0145_p0791a17║一聞千悟得大緫持。自此或獨宿孤峯。或入廛垂手。
B25n0145_p0791a18║縱橫逆順道出常情。語默卷舒不存窠臼。安有所謂
B25n0145_p0791a19║禪定胎息之謂乎。蓋達磨不立文字直指人心。凡六
B25n0145_p0791a20║傳至能大師。師云。說箇直指早是曲了也。此說之下
B25n0145_p0791b01║豈容別有所謂語言文字而可傳受者邪。世有胎息
B25n0145_p0791b02║論。不知何等謬妄之人誣罔聖師而作。况是後之欲
B25n0145_p0791b03║欺達磨者。乃跡其說互相作妄。要知非欺達磨也。乃
B25n0145_p0791b04║所以欺自心也。原夫世尊四十九年說法。寔哀憫眾
B25n0145_p0791b05║生之自欺於生死中妄自纏縛卒莫之已。所以示其
B25n0145_p0791b06║心法。欲其不自欺。今反以其心法而自欺。則何所往
B25n0145_p0791b07║而不自欺也。
B25n0145_p0791b08║或問。禪稱教外別傳。果有別傳之理否。每見義學紛
B25n0145_p0791b09║紛於此不能無議。幻曰。義學以分別名相為務。而於
B25n0145_p0791b10║此不能盡分別之理。使盡究其極。則於別傳二字當
B25n0145_p0791b11║一笑而釋矣。何則夫四宗共傳一佛之旨不可闕一
B25n0145_p0791b12║也。然佛以一音演說法。教中謂。惟一佛乘無二無三。
B25n0145_p0791b13║安容有四宗之別耶。謂各擅專門之別。非別一佛乘
B25n0145_p0791b14║也。譬如四序成一歲之功而春夏秋冬之令不容不
B25n0145_p0791b15║別也。其所不能別者。一歲之功也。密宗春也。天台賢
B25n0145_p0791b16║首慈恩等宗夏也。南山律宗秋也。少林單傳之宗冬
B25n0145_p0791b17║也。就理言之。但知禪為諸宗之別傳。而不知諸宗亦
B25n0145_p0791b18║禪之別傳也。會而歸之。密宗乃宣一佛大悲拔濟之
B25n0145_p0791b19║心也。教宗乃闡一佛大智開示之心也。律宗乃持一
B25n0145_p0791b20║佛大行莊嚴之心也。禪宗乃傳一佛大覺圓滿之心
B25n0145_p0792a01║也。猶四序之不可混。既不可混。非別而何。或者謂。彼
B25n0145_p0792a02║三宗皆不言別傳。惟禪宗顯言別傳者何耶。對曰。理
B25n0145_p0792a03║使然也。諸宗皆從門而後入。由學而後成。惟禪內不
B25n0145_p0792a04║涉思惟計度之情。外不加學問修證之功。窮刦迨今
B25n0145_p0792a05║不曾欠少。擬心領荷早涉途程。脫體承當𮋒成鈍置。
B25n0145_p0792a06║誠別中之別也。彼按圖索馬者。烏足以知之。聞吾禪
B25n0145_p0792a07║有教外別傳之說。無怪其驚且駭矣。
B25n0145_p0792a08║或問。永嘉以惺惺寂寂為藥。昏住亂想為病。此說與
B25n0145_p0792a09║達磨所傳之禪如何。余曰。永嘉集中十篇大指。所明
B25n0145_p0792a10║修證之說。大約取止觀法門。首則息念忘塵次則境
B25n0145_p0792a11║智冥寂。至於別立觀心十門。至玄至妙深達無生。惟
B25n0145_p0792a12║達磨只教人直下明取自心。此心既明。如人到家自
B25n0145_p0792a13║能隨時作活。更不廣引言教者。良有以也。其曲引神
B25n0145_p0792a14║光處。惟言外絕諸緣內心無喘心如牆壁乃可入道。
B25n0145_p0792a15║此外不聞別有言說。但真實於自心中有所契證者。
B25n0145_p0792a16║則知循階級歷涯岸與直指之說。大不侔矣。豈惟永
B25n0145_p0792a17║嘉。然至若天台之三觀賢首之四法界觀。皆曲盡此
B25n0145_p0792a18║心之至理。使過去諸佛再現世間演說心法。逆知其
B25n0145_p0792a19║無有過於此者。然不與達磨同者。蓋即言教離言教
B25n0145_p0792a20║之別耳。盡理言之。如圓覺。以三觀互分為二十五輪。
B25n0145_p0792b01║及楞嚴以十八界七大性證為二十五圓通。豈止此
B25n0145_p0792b02║二經。但涉經教中。所陳修證法門。亦皆不與達磨所
B25n0145_p0792b03║傳直指之禪同途共轍也。何則使苟涉言教。則不得
B25n0145_p0792b04║為教外別傳也或。謂若然則達磨之禪與諸佛言教
B25n0145_p0792b05║異耶。對曰。我於佛祖之道覓同相尚不可得。而何異
B25n0145_p0792b06║之可見耶。爾不聞教中謂緫持無文字文字顯緫持
B25n0145_p0792b07║之說乎。然緫持無文字。則達磨契之而直指也。文字
B25n0145_p0792b08║顯緫持。則諸宗即之而引導也。且達磨之道異於諸
B25n0145_p0792b09║宗者。非其尚異而私出乎自己之胷臆也。乃遠繼靈
B25n0145_p0792b10║山最後獨付大迦葉之心法也。其獨付大迦葉之道。
B25n0145_p0792b11║亦非靈山一人之私有者。即盡法界眾生共稟之靈
B25n0145_p0792b12║心也。故世尊興慈運悲𡸁教設化之際。曲徇眾生利
B25n0145_p0792b13║鈍等差之根器。其所謂大小偏圓同異顯密之方便
B25n0145_p0792b14║不容自已也。
B25n0145_p0792b15║或問。間有言教與禪家直指之說同者。如華嚴謂。知
B25n0145_p0792b16║一切法即心自性成就慧身不由他悟。如法華謂。是
B25n0145_p0792b17║法非思量分別之所能解。如金剛般若謂。凡所有相
B25n0145_p0792b18║皆是虛妄。及是法平等無有高下。如圓覺謂。知是空
B25n0145_p0792b19║華即無輪轉。亦無身心受彼生死。如楞嚴謂。根塵同
B25n0145_p0792b20║源縛脫無二。及知見立知等。以至諸經諸論中其相
B25n0145_p0793a01║似之語層見疊出。亦豈待達磨直指而後然耶。幻曰。
B25n0145_p0793a02║余不云乎。此文字顯緫持者也。苟不曾向自心中真
B25n0145_p0793a03║實契證一回。徒說藥不療病也。若是真實有所契證
B25n0145_p0793a04║之人。豈惟大乘經論之語。能契達磨之禪。但是麤言
B25n0145_p0793a05║細語至若風聲雨滴。未有不與達磨所指之禪相契
B25n0145_p0793a06║者。苟不能妙契自心於言象之外。但將大乘經論相
B25n0145_p0793a07║似之語。記憶在心。古所謂依他作解障自悟門。又以
B25n0145_p0793a08║金屑入眼為喻甚明。宜深思之。勿自惑也。豈惟經教
B25n0145_p0793a09║文字不同達磨所指之理。且如禪宗門下。自二祖安
B25n0145_p0793a10║心三祖懺罪南嶽磨甎青原垂足至若擎叉輥毬用
B25n0145_p0793a11║棒使喝。及一千七百則機緣。莫不皆是八字打開兩
B25n0145_p0793a12║手分付。直下更有何物為間為礙。你若不曾向己躬
B25n0145_p0793a13║下透脫得過。擬將情意識領覽一箇元字脚記憶在
B25n0145_p0793a14║心。是謂雜毒入心如油入麵。又云。醍醐上味為世所
B25n0145_p0793a15║珍。遇斯等人𮋒成毒藥。蓋知此事無人用心處。無人
B25n0145_p0793a16║著意處。無人措足處。無人下手處。直須親向自己躬
B25n0145_p0793a17║下蹉步一踏到底始解相應。凡咳唾掉臂。一一從自
B25n0145_p0793a18║己胷中流出。如師子兒不求伴侶。始知前面一千七
B25n0145_p0793a19║百則。皆脫空妄語狐涎雜毒焉肯涉他毫髮。惜乎間
B25n0145_p0793a20║有一等聦明之士。不求自悟。日夕坐在雜毒坑中。分
B25n0145_p0793b01║向上向下全提半提最初末後正按旁敲照用主賓
B25n0145_p0793b02║縱奪死活等。曲搜旁注強立巧求。安箇名字喚作宗
B25n0145_p0793b03║門關鍵。眩惑後人。更或揀辨言語區分機要。謂那箇
B25n0145_p0793b04║尊宿語全提向上不帶枝葉。謂那箇尊宿語新奇巧
B25n0145_p0793b05║妙凌爍古今。那箇尊宿語是道者禪乾嚗嚗地。百般
B25n0145_p0793b06║比况萬種搏量。殊不知前輩大達之士。胷中七穿八
B25n0145_p0793b07║穴無一物可守。臨機應物信手拈來初無揀擇。直下
B25n0145_p0793b08║如迅雷掣電。擬覓蹤由則劒去久矣。又安肯局於見
B25n0145_p0793b09║量。弄峻機裁巧語。思欲鼓誘後昆仰其宗尚者哉。且
B25n0145_p0793b10║前輩尊宿應機垂示。其語言有麤細顯密廣略之不
B25n0145_p0793b11║同途者。蓋各各發自真心。初無造作。如洪鐘巨鼓隨
B25n0145_p0793b12║叩而聲。其聲之大小清濁本乎一定之器。或器之不
B25n0145_p0793b13║逮。苟欲微加外助。則失其本真矣。今之禪流將欲據
B25n0145_p0793b14║大牀揮麈尾。首取諸家語要揀擇記持。及漁獵百氏
B25n0145_p0793b15║之雜說。以資談柄者。是說禪之師也。不惟不能與人
B25n0145_p0793b16║解黏去縛。而亦自失本真喪壞道眼。如此妄習互相
B25n0145_p0793b17║趨尚。既失祖庭之重望。又安有所謂起叢林興法社
B25n0145_p0793b18║之理哉。原夫世尊出世達磨西來。咸欲與盡大地人
B25n0145_p0793b19║解黏去縛。是你最初不識好惡。把自家一片本來清
B25n0145_p0793b20║淨潔白田地。妄以無邊聲色污染得無措足處。及乎
B25n0145_p0794a01║捨親割愛依師學道。且前面之污染莫之洗滌。而又
B25n0145_p0794a02║添入如許多佛法知解。使伊重失本心。深可憐憫。所
B25n0145_p0794a03║以前輩唱導之師忍俊不禁。出來吐一機垂一令。如
B25n0145_p0794a04║吹毛劒。向伊重處一截。直欲斷其生死命根。誠以真
B25n0145_p0794a05║慈痛憫而然。豈圖門高戶峻以重後學之仰望邪。蓋
B25n0145_p0794a06║前輩大達之士。最初皆是的的以己事未明。跨山越
B25n0145_p0794a07║海求人决擇。忽撞著箇聱訛話頭。透脫不去。如吞栗
B25n0145_p0794a08║𣗥蓬相似。又如遇怨敵相似。孜孜於懷經寒涉暑廢
B25n0145_p0794a09║寢忘餐。至於終身無斯須間斷。决不肯容易覓人開
B25n0145_p0794a10║示。亦不肯向文字語言上尋討。直欲待其真機自發
B25n0145_p0794a11║打破疑團而後已。自有宗門以來。凡有契有證者莫
B25n0145_p0794a12║不皆然。所以一箇箇脚跟穩密。等閑動步。如師子兒
B25n0145_p0794a13║驚羣動眾。故宗門以此相因而有做工夫之說焉。
B25n0145_p0794a14║或問。永明和尚作宗鏡錄百卷。廣引大乘經論之文。
B25n0145_p0794a15║配吾達磨直指之禪。其志亦奇矣。似亦不免開鑿尋
B25n0145_p0794a16║文解義之端乎。幻曰。不然。達磨自至此土。其直指之
B25n0145_p0794a17║道六傳至曹溪。溪又九傳至大法眼。眼又二傳而至
B25n0145_p0794a18║永明。其間哲人偉士奇蹤異行。雖後先錯出照映今
B25n0145_p0794a19║古。而三藏學者不能無議於吾道。由是永明和尚弘
B25n0145_p0794a20║多生智慧辯才之力。該羅經教述而辨之。其縱橫放
B25n0145_p0794b01║肆左右逢原。是謂即文字之緫持門也。俾三藏學者
B25n0145_p0794b02║不敢置吾徒於佛海之外。與明教和尚之輔教編。精
B25n0145_p0794b03║搜百氏博達羣書。伸釋氏之真慈。杜儒門之重嫉。此
B25n0145_p0794b04║二書乃佛祖之牆岸。謂開鑿尋文解義之端不可也。
B25n0145_p0794b05║苟無二師之真誠玄解。甚不可倣效而作也。或謂。永
B25n0145_p0794b06║明和尚復出萬善同歸集。與宗鏡之說不同。何著述
B25n0145_p0794b07║之自反也。余曰。心乃萬善之本也。宗鏡則卷萬善歸
B25n0145_p0794b08║一心。此集則散一心入萬善。其卷舒開合未嘗不相
B25n0145_p0794b09║通也。蓋防禪者之未悟而略萬行也。亦止三藏學者
B25n0145_p0794b10║議吾禪之不該萬行也。故申而明之。非苟然也。古今
B25n0145_p0794b11║天下之師捨永明其誰歟。或謂。禪家於萬行不可不
B25n0145_p0794b12║修邪。余曰。達磨門下只貴悟明自心。此心既明於六
B25n0145_p0794b13║度萬行無修與不修之過。或修之則無能修所修之
B25n0145_p0794b14║執。或不修則無任情失念之差。苟此心未了。則修與
B25n0145_p0794b15║不修俱名虛妄。禪者宜以明心為要。萬行可以次之
B25n0145_p0794b16║也。
B25n0145_p0794b17║或問。十地階級與禪如何。幻曰。聞十地乃具神通。聖
B25n0145_p0794b18║人約其所至之理而建立。故古人謂。十地如空中鳥
B25n0145_p0794b19║跡。凡大乘菩薩等靡不由之。而不可以定執也。達磨
B25n0145_p0794b20║只論見性成佛。自餘身土地位因果等。俱略而不言
B25n0145_p0795a01║者。蓋達磨之禪乃諸佛心宗。獨為圓頓上乘之機而
B25n0145_p0795a02║設。說箇成佛已背真詮。何則以正法眼藏。觀無邊眾
B25n0145_p0795a03║生各各本來成佛。又何待指其見性而後成邪。佛尚
B25n0145_p0795a04║無可成。何十地之復論哉。
B25n0145_p0795a05║或問。古者謂。撥草瞻風只圖見性。傅大士謂。只遮語
B25n0145_p0795a06║聲是。莫離此外別有見性之理否。或無則學人便與
B25n0145_p0795a07║麼負荷時如何。幻曰。若使一期說性。則不妨徧將古
B25n0145_p0795a08║人極理之談。從頭記一徧過。其如轉說轉遠。何蓋見
B25n0145_p0795a09║性之理離言說相。離思惟相。離分別相。離取捨相繁
B25n0145_p0795a10║興大用舉必全真。你擬存一毫知見。則覿體相背矣。
B25n0145_p0795a11║今之眼見耳聞孰不說箇見性。被人問著箇性。便道
B25n0145_p0795a12║無有不是者。乃引教中謂諸法所生惟心所現之說
B25n0145_p0795a13║為證。好教你知。說也說得是。證也證得分曉。只是要
B25n0145_p0795a14║與之念念相應。不勝其遠矣。何則蓋不曾從命根斷
B25n0145_p0795a15║處能所盡時覿體契悟得來。皆隂識依通爾。凡說時
B25n0145_p0795a16║有箇性。雖說得有箇性。於正說時亦未嘗不迷。更莫
B25n0145_p0795a17║說你無明暗起邪妄橫生。儼然與說時似有兩箇。欲
B25n0145_p0795a18║望其念念相應。其可得哉。須知真正人前。尚不許說
B25n0145_p0795a19║箇相應底道理。矧乎不相應者哉。當知此等異見之
B25n0145_p0795a20║人。有二種過差。一則自家發心學道時。只要說得與
B25n0145_p0795b01║道相通。初無决定要洞明生死大事之正念。第二是
B25n0145_p0795b02║一等謬見之師。略不顧學者因地正不正。惟見其稍
B25n0145_p0795b03║負天資。必欲巧施方便。不待其做工夫守正念。惟一
B25n0145_p0795b04║味將箇即心是佛即色明心底相似話頭。互相熱瞞。
B25n0145_p0795b05║只要控他箇入處。只待其口開便了。今之禪林相習
B25n0145_p0795b06║成風。正不知何所圖邪。如圓覺楞嚴。訶斥此等謬見。
B25n0145_p0795b07║於二千年外。蓋聖人預知末世眾生有此妄習故。作
B25n0145_p0795b08║如是曲申問答。必使其知非而自改也。奈何其不以
B25n0145_p0795b09║生死大事為己重任者。惟務言通自以為了。忽然撞
B25n0145_p0795b10║著箇真正眼目人搖手向伊道三箇不是。早是心中
B25n0145_p0795b11║七上八下。便若遭其訶斥。則怒氣不勝其高矣。你若
B25n0145_p0795b12║真實要與此事相應一回。最先痛以眼見耳聞奇言
B25n0145_p0795b13║妙語盡情掃去。苟使其有絲髮凝滯于心中。是謂惡
B25n0145_p0795b14║毒入心。佛亦難救。大抵學人固是被他師家一時引
B25n0145_p0795b15║入草窠裏。亦是自家有所重於解會而然。你若必欲
B25n0145_p0795b16║要向生死岸頭做得主宰。設使釋迦彌勒將禪道佛
B25n0145_p0795b17║法。傾入你肺肝。只把箇不從他得底一句子照看。自
B25n0145_p0795b18║然惡心嘔吐也。你豈肯受此惡毒。以其無此正見。所
B25n0145_p0795b19║以開眼受人埋沒。你若果然只要會禪。不消頃刻間
B25n0145_p0795b20║等閑說箇喻子。便教你將千七百則葛藤一時穿過。
B25n0145_p0796a01║有甚麼難。以其無益。不如箇盡生不會底最親切。此
B25n0145_p0796a02║事若可以與你過付得。則香嚴昔在溈山門下。不用
B25n0145_p0796a03║入南陽住菴。阿難於楞嚴會中不勞悲泣也。你莫說
B25n0145_p0796a04║道和會便是箇真正悟明底人。必欲要將箇悟處來
B25n0145_p0796a05║主張。早是不相稱矣。而况以心意識。向相似語言上。
B25n0145_p0796a06║妄自和會箇目前昭昭靈靈底浮光幻影。認為主人
B25n0145_p0796a07║公。寳之於懷抱。實迷中之倍人也。久之不悛。遠招妄
B25n0145_p0796a08║談般若之報。百年影謝噬臍何及哉。昔忠國師謂。近
B25n0145_p0796a09║來南方佛法大槩變了。盡謂。四大身中有箇神性不
B25n0145_p0796a10║生不滅。四大壞時此性不壞。此等見解與西天外道
B25n0145_p0796a11║等。又如長沙和尚有學道之人不識真只為從前認
B25n0145_p0796a12║識神之語。皆指今日妄認六塵緣影為自心相者。即
B25n0145_p0796a13║楞嚴所謂棄却百千大海。認一漚為全潮者也。更有
B25n0145_p0796a14║一等儱侗真如底。便道盡十方世界是箇自己。此性
B25n0145_p0796a15║包虛空徧法界混古今融聖凡。與森羅萬象無所間
B25n0145_p0796a16║然。遂引古人拈一莖草是丈六金身一毛端上現寶
B25n0145_p0796a17║王剎等語為證。爭奈說食不療飢。說衣不治寒。何也。
B25n0145_p0796a18║須是親曾與麼悟一回始得。直饒你親曾與麼悟了。
B25n0145_p0796a19║又要遇本色宗匠與你掃其所悟之跡。不然則謂之
B25n0145_p0796a20║見刺入心執藥成病。此豈以言通意達而為了哉。蓋
B25n0145_p0796b01║無量刦來生死根塵。今日要與和盤𮋒轉。又要你與
B25n0145_p0796b02║所𮋒之力頓忘功用。豈小根淺器者所能擬哉。此說
B25n0145_p0796b03║實非鼓惑惟切於痛為生死者以為然。自餘惟務說
B25n0145_p0796b04║禪之士。將反面而見唾。則吾亦何敢辭。
B25n0145_p0796b05║或有號西歸子者。過門曰。某念阿彌陀佛求生淨土。
B25n0145_p0796b06║其透脫生死。似易於叅禪。蓋遠承阿彌陀佛願力冥
B25n0145_p0796b07║資故也。爾參禪無把捉。無聖力冥資。苟非大根利器
B25n0145_p0796b08║一聞千悟者。難於趣入。以故永明壽禪師有十人九
B25n0145_p0796b09║蹉路之譏。咄是何言歟。審如是則淨土外別有禪耶。
B25n0145_p0796b10║使果有之。則佛法二字自相矛盾。安有會入圓融之
B25n0145_p0796b11║理哉。爾不達善權方便。局於己見誣謗先哲。夫永明
B25n0145_p0796b12║揀禪淨土為四句。乃曲徇機宜。特方便抑揚耳。蓋教
B25n0145_p0796b13║中所謂於一乘道分別說三之意也。如長蘆北磵真
B25n0145_p0796b14║歇天目諸師。作淨土章句。皆寄談即心自性之禪。初
B25n0145_p0796b15║無異致。間有指東都曦法師於定中見蓮華標圓照
B25n0145_p0796b16║本禪師之名。疑其單傳之師安得標名於此。故往質
B25n0145_p0796b17║之。照曰。雖在禪門亦以淨土兼修耳。當時圓照謾展
B25n0145_p0796b18║善權不孤來問。豈真然耶。昧者不達權變。剛謂禪外
B25n0145_p0796b19║別有淨土可歸。及引永明禪淨土四句為口實。不亦
B25n0145_p0796b20║謬乎。客避席曰。試請辨之。幻曰。淨土心也。禪亦心也。
B25n0145_p0797a01║體一而名二也。迷者執其名以昧其體。悟者達其體
B25n0145_p0797a02║以會其名。豈特淨土然。如教中謂。知一切法即心自
B25n0145_p0797a03║性。又云森羅及萬象一法之所印。但悟自心之禪。即
B25n0145_p0797a04║其三界萬法混入靈源。舉必全真初無揀擇。既無東
B25n0145_p0797a05║西兩土之殊。安有淨穢二邦之異。促十萬億土於跬
B25n0145_p0797a06║步。寳池金地充塞寰區。延一剎那頃於永年。翠竹黃
B25n0145_p0797a07║花同歸正受。四大海月塵塵獨朗。五須彌毫處處分
B25n0145_p0797a08║輝。老達磨頓忘明月珠。阿彌陀失却黃金印。禪門皆
B25n0145_p0797a09║剩語。淨土亦虛名。名體見銷是非情盡。丈六身一莖
B25n0145_p0797a10║草。何劣何優。三千界半點塵孰多孰少。是謂一味平
B25n0145_p0797a11║等法門。苟非真正全身悟入。安有解脫之理哉。且參
B25n0145_p0797a12║禪要了生死。念佛修淨土亦要了生死。聖人設教。雖
B25n0145_p0797a13║千塗萬轍。一皆以决了生死為究竟。然破生死根塵。
B25n0145_p0797a14║惟尚一門深入。古人謂。毫釐繫念三途業因。瞥爾情
B25n0145_p0797a15║生萬刦覊鎻。兼修云乎哉。或不如此。談禪說淨土。沸
B25n0145_p0797a16║騰識浪鼓扇情塵。卒未有已也。余所以不能無辯。
B25n0145_p0797a17║或問。達磨始以單傳直指之道。至十餘傳而分為五
B25n0145_p0797a18║家宗派者何也。不可破裂達磨一家之說異而為五
B25n0145_p0797a19║耶。儻不異則安有五家之說乎。幻曰。所云五家者。乃
B25n0145_p0797a20║五家其人。非五家其道也。爾不聞佛祖授受之旨目
B25n0145_p0797b01║為傳燈。苟知傳燈之義。則不疑其為五也。請以世燈
B25n0145_p0797b02║言之。有籠燈焉。有盞燈焉。有瑠璃燈焉。有蠟燭燈焉。
B25n0145_p0797b03║有紙撚燈焉。謂燈則一也。而所附之器不同。爾雖曰
B25n0145_p0797b04║不同。未有不能破生死長夜之幽暗者。豈惟今之五
B25n0145_p0797b05║家為然。昔達磨一燈凡四傳至大醫。則有牛頭一宗。
B25n0145_p0797b06║五傳至大滿。則有北秀一宗。六傳至曹溪。而下則青
B25n0145_p0797b07║原南嶽荷澤。此三人者便自不可得而混矣。此勢使
B25n0145_p0797b08║然也。蓋各宗之下枝分派衍人物蕃昌。乃不分而分
B25n0145_p0797b09║矣。今之謂五家者。乃出自南嶽青原。兩派之下沿流
B25n0145_p0797b10║至此五人。不覺其各各如奔匯之水溢為巨浸。前波
B25n0145_p0797b11║後浪各不相待而黏天沃日浩無邊涯。是可以一目
B25n0145_p0797b12║觀之哉。乃不得不分焉。或謂。五家之分不止於人之
B25n0145_p0797b13║盛。就中各有宗旨不同。幻曰。非不同也。特大同而小
B25n0145_p0797b14║異爾。云大同者。同乎少室之一燈也。云小異者。乃語
B25n0145_p0797b15║言機境之偶異爾。如溈仰之謹嚴。曹洞之細密。臨濟
B25n0145_p0797b16║之痛快。雲門之高古。法眼之簡明。各出其天性。而父
B25n0145_p0797b17║子之間不失故步。語言機境似相蹈習。要皆不期然
B25n0145_p0797b18║而然也。使當時宗師苟欲尚異而自為一家之傳。則
B25n0145_p0797b19║不勝其謬矣。以若所為。豈堪傳佛祖照世之命燈乎。
B25n0145_p0797b20║今之禪流泥乎宗旨。而起夾截虛空之妄見。互相短
B25n0145_p0798a01║長。余知五宗之師於大寂定中莫不掩鼻矣。
B25n0145_p0798a02║或問佛祖機緣世稱公案者何耶。幻曰。公案乃喻乎
B25n0145_p0798a03║公府之案牘也。法之所在。而王道之治亂實係焉。公
B25n0145_p0798a04║者乃聖賢一其轍。天下同其途之至理也。案者乃記
B25n0145_p0798a05║聖賢為理之正文也。凡有天下者。未嘗無公府。有公
B25n0145_p0798a06║府者。未嘗無案牘。蓋欲取以為法而斷天下之不正
B25n0145_p0798a07║者也。公案行則理法用。理法用則天下正。天下正則
B25n0145_p0798a08║王道治矣。夫佛祖機緣目之曰公案亦爾。蓋非一人
B25n0145_p0798a09║之臆見。乃會靈源契妙旨。破生死越情量。與三世十
B25n0145_p0798a10║方百千開士。同稟之至理也。且不可以義解。不可以
B25n0145_p0798a11║言傳。不可以文詮。不可以識度。如塗毒鼓聞者皆喪。
B25n0145_p0798a12║如大火聚嬰之則燎。故靈山謂之別傳者傳此也。少
B25n0145_p0798a13║林謂之直指者指此也。自南北分宗五家列派以來。
B25n0145_p0798a14║諸善知識操其所傳負其所指。於賓叩主應得牛還
B25n0145_p0798a15║馬之頃。麤言細語信口捷出。如迅雷不容掩耳。如庭
B25n0145_p0798a16║前栢樹子麻三斤乾屎橛之類。略無義路與人穿鑿。
B25n0145_p0798a17║即之如銀山鐵壁之不可透。惟明眼者。能逆奪於語
B25n0145_p0798a18║言文字之表。一唱一和如空中鳥跡水底月痕。雖千
B25n0145_p0798a19║途萬轍放肆縱橫。皆不可得而擬議焉。遠自鷲嶺拈
B25n0145_p0798a20║華迨于今日。又豈止乎一千七百則而已哉。無他必
B25n0145_p0798b01║待悟心之士取以為證據耳。實不欲人益記持而資
B25n0145_p0798b02║談柄也。世稱長老者。即叢林公府之長吏也。其編燈
B25n0145_p0798b03║集錄者。即記其激揚提唱之案牘也。古人或匡徒之
B25n0145_p0798b04║隙。或掩關之暇。時取以拈之判之頌之別之。豈為炫
B25n0145_p0798b05║燿見聞抗衡古德而然。蓋痛思大法之將弊。故曲施
B25n0145_p0798b06║方便。開鑿後昆之智眼。欲俾其共證之爾。言公者防
B25n0145_p0798b07║其已解。案者必期與佛祖契同也。然公案通則情識
B25n0145_p0798b08║盡。情識盡則生死空。生死空則佛道治矣。所云契同
B25n0145_p0798b09║者。乃佛祖大哀眾生自縛於生死情妄之域。積刦迨
B25n0145_p0798b10║今莫之自釋。故於無言中顯言。無象中垂象。待其迷
B25n0145_p0798b11║繩既釋。安有言象之可復議乎。且世之人有事不得
B25n0145_p0798b12║其平者。必求理於公府。而吏曹則舉案牘以平之。猶
B25n0145_p0798b13║學者有所悟解不能自决乃質之於師。則舉公案以
B25n0145_p0798b14║决之。夫公案即燭情識昏暗之慧炬也。揭見聞翳膜
B25n0145_p0798b15║之金萞也。斷生死命根之利斧也。鑑聖凡面目之神
B25n0145_p0798b16║鏡也。祖意以之廓明。佛心以之開顯。其全超逈脫大
B25n0145_p0798b17║達同證之要莫越於此。所謂公案者。惟識法者懼。苟
B25n0145_p0798b18║非其人詎可窺其彷彿也。嗟世之迷妄者不考其源。
B25n0145_p0798b19║每以聰明之資。廣尋博記顯授密傳。惟務言通匪求
B25n0145_p0798b20║心悟。致使棒喝交馳之勝軌。墮情想之稠林。龍象蹴
B25n0145_p0799a01║踏之靈蹤。陷是非之深穽。愛憎溢目取捨盈懷。古人
B25n0145_p0799a02║醍醐毒藥之喻驗於斯矣。叢林之替莫有不本於此
B25n0145_p0799a03║者。嗚呼猶吏曹竊法以貨天下之賄賂。己私一勝。欲
B25n0145_p0799a04║望公道有治平之效。其可得乎。
B25n0145_p0799a05║或問祖師公案。本於學者因疑致問。而古人大寂滅
B25n0145_p0799a06║心中。如虛谷巨鼓隨扣而應。特不過與人破疑情裂
B25n0145_p0799a07║窠臼而已。所以云。我宗無語句。亦無一法與人。蓋前
B25n0145_p0799a08║輩既為人所師。不得已而酬酢。一言半句流落叢林。
B25n0145_p0799a09║後之承虛接響者。目之為公案。乃本於此一箇道理。
B25n0145_p0799a10║今之叢林商量。大不如此。乃以問佛問西來意之一
B25n0145_p0799a11║問一答如麻三斤乾屎橛須彌山莫妄想之類。喚作
B25n0145_p0799a12║單提淺近者。以勘婆話墮托鉢上樹等。為向上全提
B25n0145_p0799a13║者。或以眾機緣列歸三玄。或以諸語言判入四句。中
B25n0145_p0799a14║間曲談巧辯。網羅千七百則公案。各立異名互存高
B25n0145_p0799a15║下。不識古人之意果爾否。幻曰。祖師語言蓋出於大
B25n0145_p0799a16║空寂無為心中。信手拈來初無揀擇。凡一拈一放本
B25n0145_p0799a17║於達磨單傳之旨。口開見膽絕無覆藏。譬如月之在
B25n0145_p0799a18║天。其東行者視之。則月與之俱東。西行者謂月與之
B25n0145_p0799a19║俱西。中間不動者謂月與之不動。各執所見互有東
B25n0145_p0799a20║西不動之殊。而滿月當空。實未曾循其東西而依其
B25n0145_p0799b01║不動者也。其泛說不同者。蓋由未徹法源底耳。所以
B25n0145_p0799b02║有循器定空之喻。前輩明眼宗師舉似之頃。或抑或
B25n0145_p0799b03║揚。又不可以此開口不在舌頭上之語為證。其有於
B25n0145_p0799b04║一機一境上會得。纔涉著縱奪逆順處。罔知所措。無
B25n0145_p0799b05║他特悟理之未盡。然公案雖是一箇道理。其差別處
B25n0145_p0799b06║如人入海。轉入轉深。久之直到九淵之底。驀忽回首
B25n0145_p0799b07║一看。則知未嘗別有海也。苟不親到一回。則胷中之
B25n0145_p0799b08║疑不約而自至矣。只如僧問馬祖。如何是佛。祖云。即
B25n0145_p0799b09║心是佛。此箇公案雖不曾參禪者。亦皆領會得過。及
B25n0145_p0799b10║乎叩其極致。則久叅宿學亦少有不錯會者。何則殆
B25n0145_p0799b11║問伊喚甚麼作心。早是路頭生也。遮裏要指點得的
B25n0145_p0799b12║當。直須親曾逴得在手反覆看一徧。看教明明白白
B25n0145_p0799b13║如十字街頭撞著親爺相似。自然舉起便合轍也。或
B25n0145_p0799b14║有一等。不曾做工夫。不曾洞明心地。不曾截得脚跟
B25n0145_p0799b15║下生死大疑命根子斷。惟以聰明之資。向古今文字
B25n0145_p0799b16║上。將相似語言較量卜度。會盡古今公案。殊不知既
B25n0145_p0799b17║不了生死。返不如箇不會底最真。雖曰不會。忽然一
B25n0145_p0799b18║日發起信心真參實究。却有箇悟明之時。惟聰利而
B25n0145_p0799b19║領會者。不復生正信而穎悟也。近來叢林欲速於得
B25n0145_p0799b20║人。亦不待學者聰利。師家把著本子逐一句。如教童
B25n0145_p0800a01║蒙讀上大人相似。欲其領會共資玄化。此無異吹網
B25n0145_p0800a02║欲滿者。本色道流既不肯食此惡毒。但遇著古今因
B25n0145_p0800a03║緣。都不要將心解會。只消舉起一箇頓在面前。發起
B25n0145_p0800a04║决要了生死之正志。壁立萬仞與之久遠參去。驀爾
B25n0145_p0800a05║撞破疑團。則百千萬則公案。深與淺難與易同與別
B25n0145_p0800a06║一串穿過。自然不著問人也。如或心眼未開。不肯叩
B25n0145_p0800a07║己而參。必欲求人開示。縱使釋迦達磨披肝瀝膽以
B25n0145_p0800a08║示之。益障其心眼耳。思之思之。
B25n0145_p0800a09║天目中峯和尚廣錄卷第十一之上
B25n0145_p0800a10║校訛
B25n0145_p0800a11║（第八葉十九行防禪）者（誤作若從南改正）
B25n0145_p0800a12║音釋
B25n0145_p0800a13║遞（大計切更迭也）喘（昌兖切）鍵（渠建切戶鑰牡也）嚗（伯各切）黏（女廉切相著也）
B25n0145_p0800a14║聱（五勞切）訛（五禾切）瞞（母官切）噬（時制切齧也）儱侗（儱力董切侗他孔切
B25n0145_p0800a15║儱侗直也）蹉（寸臥切）跬（大蘂切半步也）瞥（匹蔑切暫見也）匯（胡對切水回合）橛（其月
B25n0145_p0800a16║切）篦（邊迷切）逴（尺約切）
B25n0145_p0800a17║
B25n0145_p0800a18║
B25n0145_p0800a19║
B25n0145_p0800a20║
B25n0145_p0800b01║天目中峯和尚廣錄卷第十一之中
B25n0145_p0800b02║叅學門人北庭慈寂　進
B25n0145_p0800b03║山房夜話中
B25n0145_p0800b04║或問。達磨西來門風險絕。言前薦得已涉途程。安有
B25n0145_p0800b05║所謂做工夫。况枯坐蒲團如守屍鬼。且禪豈可以坐
B25n0145_p0800b06║而得邪。無乃辱累先宗者乎。余曰。不辱累也爾。蓋知
B25n0145_p0800b07║此而不知彼也。如龍潭問天皇。學人久依和尚。不蒙
B25n0145_p0800b08║開示心要。皇曰。你擎茶來我則舉手。你來問訊我則
B25n0145_p0800b09║低頭。那裏不是與你開示心要處。潭遂領旨。此箇公
B25n0145_p0800b10║案以學者言之不勝快便。以宗門言之。又不止涉途
B25n0145_p0800b11║程而已。又如香嚴。被溈山問父母未生已前事。不能
B25n0145_p0800b12║加對。乃求溈山為說。山不允。遂盡棄所習。入南陽住
B25n0145_p0800b13║菴。久之忽以瓦礫擊竹有聲。始能瞥地。彼時雖不形
B25n0145_p0800b14║做工夫之名。其孜孜退守念茲在茲。為何所圖邪。雖
B25n0145_p0800b15║不能直下領略。而歷涉歲月方乃省悟。其悟之之旨。
B25n0145_p0800b16║謂非達磨所傳之旨乎。今之做工夫不靈驗者。第一
B25n0145_p0800b17║無古人真實志氣。第二不把生死無常做一件大事。
B25n0145_p0800b18║第三拌捨積刦已來所習所重不下。十二時中雖隨
B25n0145_p0800b19║人舉箇話頭。方上蒲團坐席未温。其昏沉散亂左右
B25n0145_p0800b20║圍繞。又不具久遠不退轉身心。難矣哉。安有天生彌
B25n0145_p0801a01║勒。斯言盡之矣。往往見無所成者。不責己之不逮。而
B25n0145_p0801a02║返以佛法下衰叢林秋晚。為辭而言。在處上無煅煉
B25n0145_p0801a03║之師。旁無策進之友。况是湯火不便粥飯不齊。規矩
B25n0145_p0801a04║荒蕪境緣謬亂。致使工夫由之而廢墜。此說之行更
B25n0145_p0801a05║無有學道之人不以此為口實。譬如農夫責水旱不
B25n0145_p0801a06║時而廢耕耘。則安有秋成之望哉。但是學道人對違
B25n0145_p0801a07║順境。瞥生一念欲與之分別。余知其纏縛萬刦生死
B25n0145_p0801a08║之咎必基於此矣。爾不聞。雪嶺老沙門。棄萬乘尊榮。
B25n0145_p0801a09║六年之間臥冰齧檗。忘形於凍餒之中。乃有夜覩明
B25n0145_p0801a10║星之悟。自佛以降西天二十八祖。皆巖棲穴處。或混
B25n0145_p0801a11║跡於差別門頭。以真心不泯實行無差。皆克證己躬
B25n0145_p0801a12║傳佛心印。及達磨東邁百丈未生牛頭橫出一枝南
B25n0145_p0801a13║北宗分兩𣲖。皆腰鎌荷鍤火種刀耕。執㸑負舂鶉衣
B25n0145_p0801a14║丐食。鐵石身心冰霜懷抱。以佛祖大事因緣一肩負
B25n0145_p0801a15║荷。了無畏怯。蓋行處既親所到必的矣。彼時安有五
B25n0145_p0801a16║山十剎之廣居三玄五位之奇唱放[(冰-水+〡)*ㄆ]殺活之異作
B25n0145_p0801a17║拈頌判別之殊音。不加雕琢而玉本無瑕。安用規模。
B25n0145_p0801a18║而眼元自正。自百丈建叢林已來。廣田大宅指顧如
B25n0145_p0801a19║意。其奈正因日墜謬妄日滋。紀綱日繁禮義日削。數
B25n0145_p0801a20║百載前提唱之師。如臨濟德山雲門真淨。氣憤憤地。
B25n0145_p0801b01║怒罵諸方如婬女兵奴視之。蓋責其不體道本惟務
B25n0145_p0801b02║言通互相欺誑者也。已而間有眼目定動之師。喻諸
B25n0145_p0801b03║方說禪。如葉公之龍趙昌之花。然葉公趙昌已自不
B25n0145_p0801b04║真。矧乎復有效葉公趙昌者出。烏焉成馬之歎正不
B25n0145_p0801b05║在今日也。由是觀之。其真參實悟之士。不惟鮮遇於
B25n0145_p0801b06║今日。在往昔亦未嘗多見也。無他蓋生死情妄無明
B25n0145_p0801b07║結習念念遷流間不容髮。苟不有入骨入髓痛為生
B25n0145_p0801b08║死之正念。提起話頭如遇怨敵。便拌一生兩生與之
B25n0145_p0801b09║抵睚待其廓然開悟。靡有不為葉公趙昌之所惑者。
B25n0145_p0801b10║或有引三祖謂但莫憎愛洞然明白與永嘉不除妄
B25n0145_p0801b11║想不求真之語相證。云只遮箇便是悟理。何假一生
B25n0145_p0801b12║兩生勞形苦志。以為得邪。此說之行。搖動葉公趙昌
B25n0145_p0801b13║之心卒莫之已也。殊不思永嘉有損法財滅功德莫
B25n0145_p0801b14║不由斯心意識之語。痛指其不求正悟者妄將心意
B25n0145_p0801b15║識和會相似語言。一人傳虛萬人傳實。又不翅烏焉
B25n0145_p0801b16║成馬也。所以古人道。參須實參悟須實悟。閻羅大王
B25n0145_p0801b17║不怕多語。斯言盡之矣。余固非實悟者。惟不敢輕𮛫
B25n0145_p0801b18║葉公趙昌之轍耳。尋常與人東語西話較量此事。皆
B25n0145_p0801b19║是自信法門。初非炫耀見聞要譽於人也。人或見信
B25n0145_p0801b20║余不加喜。或不見信亦何敢怒。然信不信皆當人之
B25n0145_p0802a01║自心。庸何喜怒為哉。惟同道乃知。或若以妄誕見譏。
B25n0145_p0802a02║則吾亦何敢諱。
B25n0145_p0802a03║或問。參禪不克開悟。還有方便可使其開悟否。如或
B25n0145_p0802a04║展轉不悟。其生死無常大事。向後之又後世。還有自
B25n0145_p0802a05║了之理否。幻曰。快哉問。此事是當人己躬下事。初不
B25n0145_p0802a06║干第二人連累。亦不屬第二人排遣。所以云。迷是自
B25n0145_p0802a07║迷。悟須自悟。苟不自悟。縱是釋迦達磨亦為你不得。
B25n0145_p0802a08║今時師家多是不奈學者之不悟何。所以巧設機緣
B25n0145_p0802a09║曲施方便以啟迪之。而學者又不以生死大事為己
B25n0145_p0802a10║重任。惟欲速於會禪。於是便向他方便中蹲坐。盡將
B25n0145_p0802a11║古今公案一串穿却謂之透關。殊不知脚跟下一座
B25n0145_p0802a12║生死牢關。政好不曾透得。其所透者乃言說之關耳。
B25n0145_p0802a13║豈惟無益。返有害於己事也。若是箇真實為生死大
B25n0145_p0802a14║事底好人。縱是達磨大師出現世間。把諸佛祖玄要
B25n0145_p0802a15║道理。盡情放在伊八識田中。也須和根吐却。何以如
B25n0145_p0802a16║此。蓋悟須自悟。豈干他人半錢事。若也終身不悟。但
B25n0145_p0802a17║只堅持正念。生與同生死與同死。不必妄求一毫知
B25n0145_p0802a18║解。苟能如是操守。只隔得一生兩生。不患其不悟明
B25n0145_p0802a19║也。或有坐在靜默中。於塵勞暫息之頃。忽於隂識中
B25n0145_p0802a20║遽省得箇相似底道理。便乃依約為是。勾引經教中
B25n0145_p0802b01║語言證過含於心中。不知此病是隂識依通。真生死
B25n0145_p0802b02║本非見性也。堅執為了不肯求人决擇到處只要人
B25n0145_p0802b03║把冬瓜印子與之印過。此何所圖哉。又有一等。妄認
B25n0145_p0802b04║六塵緣影。為自己主人公。及引古人謂未了之人聽
B25n0145_p0802b05║一言只遮如今誰動口之語為證。大率參學不獲正
B25n0145_p0802b06║悟者。不惟生死岸頭用不得。即今白日青天大開兩
B25n0145_p0802b07║眼遇聲遇色。動輙生情起念不得自由。人或非之。則
B25n0145_p0802b08║發起根本無明與之爭執。此蓋狂人之所為也。又或
B25n0145_p0802b09║有盡生學道無所悟入。便乃不信尋而把箇學道之
B25n0145_p0802b10║正念。撆在無事甲中。更不復起求開悟之心。如此等
B25n0145_p0802b11║人謂之失正念。既失正念。莫說後之又後世不能自
B25n0145_p0802b12║了。縱使徧歷塵沙盡未來際。亦無自了之時。譬之良
B25n0145_p0802b13║田不加耕耨而望其五穀自生。無是理也。
B25n0145_p0802b14║或問。盡世參禪不獲開悟。有何果報。幻曰。豆種不生
B25n0145_p0802b15║麻麥。草根不產松椿。蓋參禪雖曰是無功用法門。但
B25n0145_p0802b16║恐其不真參耳。如永明和尚謂。假使參而未徹學而
B25n0145_p0802b17║未成。歷在耳根永為道種。世世不落惡趣。生生不失
B25n0145_p0802b18║人身。纔出頭來一聞千悟。皆誠言也。世之暫修片善
B25n0145_p0802b19║尚獲勝利。教中有聞五種名超剎寶施福。豈事虛語
B25n0145_p0802b20║哉。最初發心本期决了生死大事。或三十年二十年
B25n0145_p0803a01║未即開悟。不須別求方便。但心不異緣。意絕諸妄。孜
B25n0145_p0803a02║孜不捨。只向所叅話上立定脚頭。只拌取生與同生
B25n0145_p0803a03║死與同死。誰管三生五生十世百世。如不徹悟决定
B25n0145_p0803a04║不休。有此正因。不患大事之不我明也。故教中謂。末
B25n0145_p0803a05║世眾生能發一念不退轉心。即同正覺。斯言盡之矣。
B25n0145_p0803a06║今之學者反是。於最初發心便自立脚不穩。惟恐境
B25n0145_p0803a07║緣倏變念慮俄興。做主不牢流入異路。以之念念馳
B25n0145_p0803a08║求速期超越。殊不知返為此馳求之念所障。把箇要
B25n0145_p0803a09║了生死大事底正因。妄自遮障。久之不决忽爾遷變
B25n0145_p0803a10║者有三。或者勝心不捨頗負聰明。矧乎師友之罔其
B25n0145_p0803a11║悟理。惟尚言通不自覺知。涉入知解。以相似般若黏
B25n0145_p0803a12║綴識田。自謂了明莫知虛妄。則其口出耳入之習紛
B25n0145_p0803a13║紛皆是。化權衰替。鮮有不墮其轍者。此其一也。或者
B25n0145_p0803a14║志氣狹劣識見淺陋。每向工夫邊倚靠不穩。將謂此
B25n0145_p0803a15║無功用法門絕無靈驗。惟限以十年二十年。或不相
B25n0145_p0803a16║應遽變前因。或以念佛為徑路修行。朝暮掐數珠求
B25n0145_p0803a17║淨業。或以一代時教佛口所宣。我既參禪不靈。未免
B25n0145_p0803a18║循行數墨旋種善因。自謂不為虛度。或厭煩受用畏
B25n0145_p0803a19║懼報緣。自甘陸沈垢面草衣負舂執㸑。苦其形體以
B25n0145_p0803a20║資事行。或密持呪語。或潛懺罪𠎝等。皆是自違正信。
B25n0145_p0803b01║遠涉異端。此其二也。或元無信種遇境興心。三根椽
B25n0145_p0803b02║下坐席未溫。八識田中攀緣不斷。一箇話頭咬嚼未
B25n0145_p0803b03║破。百般情妄起滅無時。不至三年五載。遽謂參禪不
B25n0145_p0803b04║悟。撆向無事甲中。念念循塵心心流浪。甘赴死門未
B25n0145_p0803b05║甞返省者。此其三也。當此叢林像季祖道荒凉。參學
B25n0145_p0803b06║道流苟不負决定不退轉鐵石身心。則於此三途不
B25n0145_p0803b07║之此則之彼。既失自心之大志。益增佛祖之深哀。法
B25n0145_p0803b08║社凋零未有不本於此者。殊不思叅禪正信。是千生
B25n0145_p0803b09║一遇百世一出。儻不能一往直前以期真脫。轉念之
B25n0145_p0803b10║間白雲萬里。欲望般若種智復入于心。猶敗穀之芽
B25n0145_p0803b11║無復萌矣。
B25n0145_p0803b12║或問。古人今人參學用心有以異乎。無以異乎。幻曰。
B25n0145_p0803b13║古人學道未問道之得與不得。脚未跨門。首先將箇
B25n0145_p0803b14║偷心一斬兩段更不復生。今人純以偷心為主。此正
B25n0145_p0803b15║今古之同異判然不相涉矣。何謂生死。有偷心是。何
B25n0145_p0803b16║謂涅槃。盡偷心是。請以喻言之。生死是大病。佛祖言
B25n0145_p0803b17║教是良藥。偷心是藥之所忌。以佛祖言教治生死之
B25n0145_p0803b18║大病。此古今之同然者。安有不治之理。惟是藥有所
B25n0145_p0803b19║忌。古人純服藥。鮮有不獲其神效者。今人方藥之未
B25n0145_p0803b20║已。而繼投之以忌。不惟不治其病。將見增益異證。使
B25n0145_p0804a01║大醫王亦斂袵而退矣。何謂偷心。乃識情之異名也。
B25n0145_p0804a02║能刦奪自家無上法財。故永嘉謂。損法財滅功德莫
B25n0145_p0804a03║不由斯心意識。且略舉前輩數段因緣可為今時龜
B25n0145_p0804a04║鑑者。只如六祖到黃梅但令槽廠去溈山在百丈會
B25n0145_p0804a05║中充典座。楊歧十餘年惟緫院事演祖於海會充磨
B25n0145_p0804a06║主。雲峯之化緣。雪竇之持淨。慈明參汾陽惟戲笑譏
B25n0145_p0804a07║訶。黃龍扣慈明惟遭詬罵。中間差別之緣錯出。違順
B25n0145_p0804a08║之境橫生。但是當人正因炳煥死盡偷心。任其異境
B25n0145_p0804a09║紛如。一一消歸至理。又何所往而不與道相遇哉。今
B25n0145_p0804a10║之人偷心不肯遽死者無他。蓋己事之不真切耳。雖
B25n0145_p0804a11║寄身於空寂之場。而馳念於取捨之域。一種是作興
B25n0145_p0804a12║保社。較其優劣則天冠地屨之不相侔矣。何則如今
B25n0145_p0804a13║人稍負天資。必欲遠附清名高攀勝軌。凡猥屑等事
B25n0145_p0804a14║終身不齒。安肯作磨主充典座乎。凡住處雖安居暇
B25n0145_p0804a15║食。尚不遂其所欲。安肯入槽廠而為化士乎。至若手
B25n0145_p0804a16║橫麈柄身坐猊牀。正因益微偷心愈熾。欲其垂念後
B25n0145_p0804a17║昆作清凉樹。其可得哉。用是卜化權之盛衰今古之
B25n0145_p0804a18║得失。未有不係乎偷心之有無也。余於此不容不辯。
B25n0145_p0804a19║或問。偷心於聖凡有間邪。無間邪。余曰。偷心何物。即
B25n0145_p0804a20║如來妙明元心之至體耳。以其求道之志不真不切。
B25n0145_p0804b01║為諸妄所蔽。轉為偷心也。猶蟊生於禾害禾者蟊也。
B25n0145_p0804b02║亦猶火生於木燒木者火也。但求道之念真切。雖寢
B25n0145_p0804b03║食於人不可一日無之之事。尚能廢忘何偷心之不
B25n0145_p0804b04║泯哉。譬如人之為利養甘執賤役於人。雖竟日奉勞
B25n0145_p0804b05║苦而不生疲厭。方一毫不盡其役。則鞭笞罵辱應時
B25n0145_p0804b06║交接皆所不憚。何其忘羞惡之若是邪。無他蓋求利
B25n0145_p0804b07║養之心真切而致然也。使其憚勞苦畏楚辱。則失利
B25n0145_p0804b08║養矣。彼區區為浮幻之利養。而能忘極重之羞惡。較
B25n0145_p0804b09║吾儕之希求聖道而不肯死虛妄之偷心者。何如哉。
B25n0145_p0804b10║然凡何異聖。聖何異凡。惟偷心而成異耳。道人可不
B25n0145_p0804b11║慎諸。
B25n0145_p0804b12║或問。做工夫多為昏沉散亂所障。用盡神力屏打不
B25n0145_p0804b13║去。無乃根力有所不逮而使之然乎。幻曰。非也當知
B25n0145_p0804b14║昏沉散亂全體。是本地風光。其實際理地中無二法
B25n0145_p0804b15║也。爾其不委且昏沉散亂初無自性亦無實體。皆是
B25n0145_p0804b16║自家一箇參禪底正念不真不切上入來。當知第一
B25n0145_p0804b17║念不真切。即從第一念入。第二念不真切。即從第二
B25n0145_p0804b18║念入。乃至百千念真切竟無所入。或最後一念稍不
B25n0145_p0804b19║真切。則便從最後入矣。若使自最初一念真切。直至
B25n0145_p0804b20║心花發明之際。其真切之心了不間斷。則所謂昏沉
B25n0145_p0805a01║散亂杳不知其蹤矣。往往不責為道之念不真切。而
B25n0145_p0805a02║以昏沉散亂為礙者。是猶自處暗室而責己眼之不
B25n0145_p0805a03║能洞視物象者。無以異也。且真實做工夫之人。面前
B25n0145_p0805a04║見有昏沉散亂。錯了也。更起念要屏打箇昏沉散亂。
B25n0145_p0805a05║又錯了也。然而屏打不去而生憂懼者。更是錯了也。
B25n0145_p0805a06║設使屏打得箇昏沉散亂去。面前淨躶躶地。錯之又
B25n0145_p0805a07║錯者也更有箇鹵莽之人。見說昏沉散亂元是本地
B25n0145_p0805a08║風光。認以為是。終日與之輥作一團。而不生分別者。
B25n0145_p0805a09║此又不勝其錯也。或者見余連說許多錯字。乃問如
B25n0145_p0805a10║何用心即得於昏沉散亂上不錯去。乃謂之曰。苟有
B25n0145_p0805a11║心可用則展轉成錯矣。纔見有昏沉散亂。凡用心不
B25n0145_p0805a12║用心。都是顛倒錯謬。或謂遮箇向上話。我初機學人。
B25n0145_p0805a13║不能得入。幻曰。學道只要悟明自己真實心地。既悟
B25n0145_p0805a14║得諦當。佛與眾生同途共轍。初無向上向下。只為你
B25n0145_p0805a15║不識昏沉散亂動遭其惑。於是語言露布強為指陳。
B25n0145_p0805a16║今則事不獲已。索性將箇昏沉散亂根本。盡情揭露
B25n0145_p0805a17║去也。你無量刦來為客塵煩惱染習太重。是昏沉散
B25n0145_p0805a18║亂之根本。你即今見色聞聲。念念與諸緣作對。其愛
B25n0145_p0805a19║憎取捨之情起滅無定。是昏沉散亂之根本。你最初
B25n0145_p0805a20║一念要超生越死。是昏沉散亂之根本。要參禪學道。
B25n0145_p0805b01║是昏沉散亂之根本。要成佛作祖。是昏沉散亂之根
B25n0145_p0805b02║本。要希求無上大菩提趣向涅槃。是昏沉散亂之根
B25n0145_p0805b03║本。乃至於世間出世間種種法中。苟存毫髮念慮。莫
B25n0145_p0805b04║不皆是昏沉散亂之根本。若根本既斷。於三千大千
B25n0145_p0805b05║世界內外中間。欲覔一毫昏沉散亂。了不可得。於不
B25n0145_p0805b06║可得處不惟無昏沉散亂。至若真如實際。俱不可得
B25n0145_p0805b07║而有也。且聖凡迷悟之跡。向甚處安著。休將閑學解
B25n0145_p0805b08║埋沒祖師心。
B25n0145_p0805b09║或以學人鮮有不背其初心者為問。幻曰。負所欠者
B25n0145_p0805b10║其懷虛。滿所期者其情逸。此人之常理。天下古今共
B25n0145_p0805b11║之。然懷可使之虛。情不可使之逸也。何則無邊聖道。
B25n0145_p0805b12║未有不由虛懷以納受之。無窮結業未有不因逸情
B25n0145_p0805b13║以滋聚之。蓋心念無主染淨隨緣。一剎那間變化萬
B25n0145_p0805b14║狀。不之道則之業。不之悟則之迷。曷有已也。偶論及
B25n0145_p0805b15║此。忽有老比丘作而言曰。憶昔在俗時。能背誦法華
B25n0145_p0805b16║經四卷。自謂童顱方服之後。必可通背其所未記之
B25n0145_p0805b17║三卷。豈期出家二十年。不惟廢其未記之三卷。其已
B25n0145_p0805b18║誦之四卷亦皆忘失。時聞者莫不掩鼻。因謂眾曰。當
B25n0145_p0805b19║在家也以負出塵之所欠。每虛其懷抱。故能朝思暮
B25n0145_p0805b20║想而受之已。而既滿出家之所期。頓脫塵累。閑情日
B25n0145_p0806a01║逸。曾不期忘而忘之矣。原其所失。與今之叅學者無
B25n0145_p0806a02║以異焉。且四海無家一身萬里。其所負之欠。惟欲會
B25n0145_p0806a03║禪而後已。一旦遇教壞之師。巧設問端控其入草。或
B25n0145_p0806a04║將聰明之資和會情識。於語言文字上一印印住。自
B25n0145_p0806a05║謂滿所期矣。殊不知閑情日逸妄見潛生。則說時似
B25n0145_p0806a06║悟對境還迷。不惟不到古人大解脫之地。求如前日
B25n0145_p0806a07║負所欠而孜孜欲會之心。亦茫然無有矣。嗚呼聖賢
B25n0145_p0806a08║之學豈止是哉。蓋負所欠之懷不深。而希所滿之期
B25n0145_p0806a09║不遠也。學者可不慎諸。
B25n0145_p0806a10║或問。悟心之後有履踐否。幻曰。此說難於措言也。所
B25n0145_p0806a11║云悟心者。心不自心悟從何得。悟既不立心亦無心。
B25n0145_p0806a12║心無其心。縱觀虛空萬象有無情等。覿體混融。欲覔
B25n0145_p0806a13║一毫自他彼此之相。了不可得。於不可得處無縛無
B25n0145_p0806a14║脫。不取不捨離妄離真非迷非悟。一念平等萬法皆
B25n0145_p0806a15║如。復有何事可言履踐哉。或謂積刦無明微細染習。
B25n0145_p0806a16║尚留觀聽未即頓消。不可無履踐也。幻曰。心外無法
B25n0145_p0806a17║法外無心。若見有纖毫情習未盡。即是悟心不圓而
B25n0145_p0806a18║然也。或心悟不圓。須是掃其未圓之跡別立生涯以
B25n0145_p0806a19║期大徹可也。其或謂悟心未盡。以履踐盡之。如抱薪
B25n0145_p0806a20║救焚。益其熾矣。古人謂。當以佛知見治之。余不識佛
B25n0145_p0806b01║知見為何事。或果與佛知見相應。則治之之說亦贅
B25n0145_p0806b02║且剩矣。曰若然則無履踐之說乎。答曰。茲不必預以
B25n0145_p0806b03║有無履踐自惑于心。請勤加鞭策。到桶底子一回脫
B25n0145_p0806b04║落。其履踐之有無。當有以默契于中矣。
B25n0145_p0806b05║或問。禪者有不斷惡不修善不捨貪嗔癡不習戒定
B25n0145_p0806b06║慧。是謂一性平等之說。有諸。幻曰。此余平生深欲辯
B25n0145_p0806b07║而未暇也。今既有所問。當畧而言之。夫達磨悟諸佛
B25n0145_p0806b08║心宗。不與外道二乘同轍。惟一心法界中無佛無眾
B25n0145_p0806b09║生。至於生死涅槃皆名剩語。又何惡可斷何善可修。
B25n0145_p0806b10║及捨貪等而習戒定耶。今之學禪者。於一心之要旨
B25n0145_p0806b11║曾未悟入。遽以此極理之談。竊為己見。妄興狂解恣
B25n0145_p0806b12║逐凡情。破壞律儀自投籠檻。是謂畫虎不成反類狗
B25n0145_p0806b13║也。若必欲要知斷惡修善之底蘊。不必廣尋文義但
B25n0145_p0806b14║只勤究自心。究到無可究處心眼洞開。始知惡之可
B25n0145_p0806b15║斷不可斷。善之可修不可修等。當如啞子得夢。所以
B25n0145_p0806b16║極理之談者。謂惡與貪等皆是自心。則自心無可斷
B25n0145_p0806b17║可捨之理。所以云不必斷不必捨也。或謂。既曰不必
B25n0145_p0806b18║斷與捨。則行之可無礙乎。幻曰。爾作是說。誠佛祖之
B25n0145_p0806b19║所哀矜而不已者。謂惡等皆是。自心尚不許起心斷。
B25n0145_p0806b20║又焉得許伊起心行之也。或曰。今雖悟知惡貪等是
B25n0145_p0807a01║自心。既不許斷又不許行。其惡貪等必向何處安著。
B25n0145_p0807a02║幻曰。爾甚惑也。當知一切惡業及貪嗔癡。與無明煩
B25n0145_p0807a03║惱種種塵勞等。俱無自性。皆由迷自心故依妄而有。
B25n0145_p0807a04║如水因寒結而為氷。此心既悟。則諸妄乘其所悟而
B25n0145_p0807a05║消。如氷因慧日所照復化為水。既化水已。今云水復
B25n0145_p0807a06║向何處安著。此寔迷中倍人也。或謂。某人者已嘗有
B25n0145_p0807a07║所悟入。而惡貪等對境遇緣亦猶自若。此又何如。幻
B25n0145_p0807a08║曰。此有二種。一者悟心未盡諸妄尚存。苟不進修則
B25n0145_p0807a09║終歸顛倒。一者悟心已圓。洞視諸法了如昨夢。因示
B25n0145_p0807a10║現世間行同事攝法。似有惡貪等。殊不知其真心了
B25n0145_p0807a11║然超越。當知此行或力量不及者。少加勉強俱不免
B25n0145_p0807a12║過失矣。
B25n0145_p0807a13║或曰。人有日營萬善者。與至道之體親乎踈耶。幻曰。
B25n0145_p0807a14║道體本乎無為。善惡不可加損也。原夫造惡根於迷
B25n0145_p0807a15║妄。聖人觀破迷妄之漸。故使之為善也。善業勝而迷
B25n0145_p0807a16║妄消。迷妄消則惡自遣矣。諸惡既遣萬善亦忘。古人
B25n0145_p0807a17║有善惡俱莫思量自然得入心體之說。謂心體者。即
B25n0145_p0807a18║至道之異名也。苟遣惡而存善。欲望吾至道之體不
B25n0145_p0807a19║勝其邈矣。試以喻明之。人有惡厠屋之臭以香熏之。
B25n0145_p0807a20║莫若置身於無糞穢之地可也。然厠屋喻惡也香熏
B25n0145_p0807b01║喻善也。無糞穢之地乃至道之體也。人有畏幽室之
B25n0145_p0807b02║暗則執炬以燭之。莫若處於大明之地可也。暗室喻
B25n0145_p0807b03║惡也。執炬喻善也。大明之地即至道之體也。復有懼
B25n0145_p0807b04║氷雪之寒者。必燔薪以解之。莫若措躬於陽和之室
B25n0145_p0807b05║可也。氷寒喻惡也。燔薪喻善也。陽和之室乃至道之
B25n0145_p0807b06║體也。然焚香有斷續。執炬有起滅。燔薪有離在。惟至
B25n0145_p0807b07║道之體窮刦不變積世常存。安有斷續起滅離在之
B25n0145_p0807b08║謂哉。修善之於合道也。其親踈之理若是。豈容不辯
B25n0145_p0807b09║哉。
B25n0145_p0807b10║或問。善惡二言已嘗聞矣。謂善惡之理世或未能辨。
B25n0145_p0807b11║有以鞭笞怒罵為惡。能忍是惡而不加報者為善。有
B25n0145_p0807b12║以持刃殺人為惡。以順受其害而不形諸念慮者為
B25n0145_p0807b13║善。有以淫蕩暴亂貪多務得為惡。以安舒靜默齋戒
B25n0145_p0807b14║誦持為善。幻曰。斯說皆善惡之跡也。謂理則未然也。
B25n0145_p0807b15║使盡言善惡之理無他。凡起念動心。所期之事無大
B25n0145_p0807b16║小無優劣。但欲利人皆善也。惟欲利己皆惡也。事或
B25n0145_p0807b17║可以利人。雖怒罵擯斥皆善也。事或可以利己。雖安
B25n0145_p0807b18║徐承順皆惡也。以故聖賢垂教立化。汲汲於濟世而
B25n0145_p0807b19║無食息之暇者。皆至善之心也。惟眾人反是。雖聖賢
B25n0145_p0807b20║其衣冠文藻其言行。苟不有利人之心。已不勝其惡
B25n0145_p0808a01║矣。况暴怒之氣搖動而不息者。乎以若所為而望善
B25n0145_p0808a02║之一言。猶隔霄壤。豈至道云乎哉。
B25n0145_p0808a03║或問。孔孟之書言王道。極於仁義而已矣。老莊之書
B25n0145_p0808a04║言皇道。極於無為而已矣。百氏之書雜入覇道。極於
B25n0145_p0808a05║功利而已矣。吾佛之書單明性理。謂諸法所生惟心
B25n0145_p0808a06║所現。極於一念不生而已。矣似各擅一門而不能融
B25n0145_p0808a07║會於大同之域。果別無理乎。或別有理乎。幻曰。謂無
B25n0145_p0808a08║則局。謂有則放。聖道俱不取也。其所取者。貴在一門
B25n0145_p0808a09║深入使之自悟。悟後藩籬既决。洞見三教聖人握手
B25n0145_p0808a10║於言象之表而不有出世世間之間。脫或未悟。縱以
B25n0145_p0808a11║四庫書。漁獵于肺肝。含吐於齒頰。特不能脫多聞我
B25n0145_p0808a12║見之誚。如西天所謂聰明外道者是也。故學者不求
B25n0145_p0808a13║正悟。而尚區區於文字之間者。非愚而何。今之稍負
B25n0145_p0808a14║聰明者。多不肯死心忘情以求正悟。每取證於文字
B25n0145_p0808a15║語言。不惟無補於理。而增長識情分別。動違聖道。如
B25n0145_p0808a16║之何化權之不衰。叢林之不替也。
B25n0145_p0808a17║或問。宗門中有碧巖集者。乃圓悟住夾山時取雪竇
B25n0145_p0808a18║頌古。分綱列要。言批句判。舉揚細密開發詳明。語其
B25n0145_p0808a19║富麗。則如揭開寶聚而明珠大貝委積橫陳。語其充
B25n0145_p0808a20║溢。則如掣斷禹門而逆浪回瀾掀昂起伏。偉矣哉。非
B25n0145_p0808b01║得法自在者不可及矣。奈何自開戶牖之士。每資此
B25n0145_p0808b02║為階級。尋而妙喜知之。恐學者流而忘返。嘗入閩碎
B25n0145_p0808b03║其板。今書坊仍復刊行。丁茲季運無乃益學者之穿
B25n0145_p0808b04║鑿乎。幻曰。非也。無邊眾生各各脚跟下有一則現成
B25n0145_p0808b05║公案。靈山四十九年詮註不出。達磨萬里西來指點
B25n0145_p0808b06║不破。至若德山臨濟摸索不著。此又豈雪竇能頌而
B25n0145_p0808b07║圓悟能判者哉。縱使碧巖集有百千萬卷。於他現成
B25n0145_p0808b08║公案上一何加損焉。昔妙喜不窮此理而碎其板。大
B25n0145_p0808b09║似禁石女之勿生兒也。今復刊此板之士。將有意於
B25n0145_p0808b10║攛掇石女之生兒乎。益可笑也。曰然則當人脚跟下
B25n0145_p0808b11║見成公案。了不與佛祖言教有交涉。則當人何所考
B25n0145_p0808b12║而證之乎。余曰。無所考也。亦無所證也。惟貴當人瞥
B25n0145_p0808b13║爾回光退步。一踏與目前見聞覺知一𮋒𮋒轉。則知
B25n0145_p0808b14║風前瀑韻雨後溪聲。無一字非頌也。雷震空山籟鳴
B25n0145_p0808b15║清晝。無一音非判也。至若天高地厚夜暗晝明。萬象
B25n0145_p0808b16║森羅熾然常說。是謂見成公案之碧巖集者也。雖百
B25n0145_p0808b17║千雪竇圓悟。亦當望崖斂袵於言象之表。又安能置
B25n0145_p0808b18║一元字脚於其間哉。爾其未諳此旨。彼之建化門中
B25n0145_p0808b19║一成一壞一抑一揚。特世相之常分耳。爾謂。碧巖集
B25n0145_p0808b20║必使學人穿鑿知解障自悟門。逆推二師之心恐不
B25n0145_p0809a01║爾也。如世尊以正法眼洞觀法界眾生。各各具有如
B25n0145_p0809a02║來智慧德相。但以妄想執著不能證得。我當教以聖
B25n0145_p0809a03║道令離諸著。然佛豈不知。聖道亦在眾生分上各各
B25n0145_p0809a04║具足。非可以語言教之者。及乎應酬三百餘會差別
B25n0145_p0809a05║之機。則大小偏圓頓漸半滿之聲。無日不出乎口。而
B25n0145_p0809a06║今古學者不達其語言方便。指以為實法。各執所解。
B25n0145_p0809a07║異見紛然鼓舞於是非之場。交馳於能所之轍。俾一
B25n0145_p0809a08║大藏教去碧巖集亦不相遠。且聖教尚爾。况他文字
B25n0145_p0809a09║乎。雖然逮極究言教之得失。實在當人為己事之真
B25n0145_p0809a10║切不真切耳。或為己事真切。則知片言隻字果有超
B25n0145_p0809a11║越生死之驗。如教中謂鵝王擇乳也。或師資之間。誠
B25n0145_p0809a12║有志於克明己事荷負宗乘。决不肯依文解義。自能
B25n0145_p0809a13║扣已而叅。政不在碧巖集之有無也。何足議哉。
B25n0145_p0809a14║或問。諸方莫不以高峯和尚令人然指受戒為異者。
B25n0145_p0809a15║然乎否耶。幻曰。亦嘗親聞其異矣。因以異之之說扣
B25n0145_p0809a16║之先師。先師曰。不異也。彼不識權變而然。我寧不知。
B25n0145_p0809a17║達磨大師單傳直指見性之旨。文字尚不立。何戒可
B25n0145_p0809a18║受乎。然達磨不言戒者有二理存焉。一觀宗。二驗人。
B25n0145_p0809a19║觀宗者。達磨專以傳佛心印為宗。惟務單傳俾之一
B25n0145_p0809a20║超直入如來地。不涉大小二乘階級。其宗旨如是。言
B25n0145_p0809b01║戒則背矣。驗人者。凡達磨門下皆上根利器之士。非
B25n0145_p0809b02║夙熏般若種智具最上乘根性者。不可涉入。如此等
B25n0145_p0809b03║人其於戒定慧之學深熏熟煉。政不待復令其受戒
B25n0145_p0809b04║也。故達磨之時宜乎不言戒。彼雖不言。而亦未聞令
B25n0145_p0809b05║人故毀之也。自達磨而下。其具大乘根性者。四方八
B25n0145_p0809b06║面雲興海湧。古今沿襲而來。亦皆畧而不言戒者。乃
B25n0145_p0809b07║宗旨之當然也。初未聞有不守戒律而傳佛心宗者
B25n0145_p0809b08║昔。慈受和尚乃宗門碩德。每於舉揚之次極讚人具
B25n0145_p0809b09║受戒法。真歇和尚建勸發菩提心會。與四眾敷宣。此
B25n0145_p0809b10║二師乃權變之漸也。昔湛堂準和尚叅梁山乘禪師。
B25n0145_p0809b11║乘曰。驅烏未受戒敢學佛乘乎。堂捧手曰。壇場是戒
B25n0145_p0809b12║耶。三羯磨梵行阿闍黎是戒耶。乘乃驚異。堂曰。雖然
B25n0145_p0809b13║敢不受教。遂詣康安律師受具足戒。從上宗門中言
B25n0145_p0809b14║戒之事尤多。不及繁舉。由此言之。則受戒豈可謂之
B25n0145_p0809b15║背少林宗旨而為異也。所云權變者。隨時適宜知有
B25n0145_p0809b16║補於理故不疑也。思我初入眾時。乃開慶景定間。如
B25n0145_p0809b17║淨慈雙徑皆不下四五百眾。其住持頭首固不在言。
B25n0145_p0809b18║眾寮中間有一人半人飲酒。雖不常飲而鄉人鄰單
B25n0145_p0809b19║未嘗不以此誚之。除飲之外他事鮮有所聞。今則自
B25n0145_p0809b20║上至下蕩而忘返無所避忌。昔佛說五戒為白衣設。
B25n0145_p0810a01║比丘自有四分僧祇等律及三聚具足大戒。且白衣
B25n0145_p0810a02║之戒尚逸。而况律儀乎。溈山亦云。止持作犯束斂初
B25n0145_p0810a03║心。然初心一步也。傳佛心宗千里也。未有一步不能
B25n0145_p0810a04║行而能到千里者。古人謂。持戒學道是把本修行。或
B25n0145_p0810a05║根性遲鈍一生道眼不明亦得戒力擁護。道念令不
B25n0145_p0810a06║忘失。則來生易於成辦也。如言教中。以楞嚴圓覺二
B25n0145_p0810a07║經是大乘圓頓之要詮。請試撿閱。其中未嘗不以戒
B25n0145_p0810a08║為要務。故古者謂。戒為基址道為屋廬。二者若無一
B25n0145_p0810a09║身安寄。此余所以從權設變也。復何異哉。若以教人
B25n0145_p0810a10║持戒為異。如百丈建立許多威儀禮法。凡行住坐臥
B25n0145_p0810a11║靡不周該而悉備。較之達磨直指人心之旨。得非異
B25n0145_p0810a12║乎。或謂自安眾以來。其叢林禮法不可使一日無也。
B25n0145_p0810a13║殊不知戒律乃叢林禮法之根本。未有絕其根本而
B25n0145_p0810a14║枝葉自能存者。嗟乎道體喪而戒力消。戒力消則叢
B25n0145_p0810a15║林之禮法失矣。安得天下人心復存乎道。我於今日
B25n0145_p0810a16║而以戒示人者。何異之有。此皆先師誠諦之語。偶因
B25n0145_p0810a17║所問不覺打開布袋譊譊若此。識者毋以我為好辯
B25n0145_p0810a18║云。
B25n0145_p0810a19║或問。佛菩薩皆具神通。此神通還屬修證否。幻曰。神
B25n0145_p0810a20║通亦屬修證。亦不屬修證也。夫神通者。是諸佛菩薩
B25n0145_p0810b01║於久遠刦中純以四無量心六波羅蜜及種種善行
B25n0145_p0810b02║之所熏習而然也。言屬修證者。苟不因如上種種熏
B25n0145_p0810b03║習則不具也。言不屬修證者。當知佛菩薩所行諸波
B25n0145_p0810b04║羅蜜及眾善功德等。非為求具神通而然。乃其大悲
B25n0145_p0810b05║熏心本已願行之當然者。使佛菩薩苟有一念欲求
B25n0145_p0810b06║神通。則當頭被此一念障住。縱盡修諸善行等。皆成
B25n0145_p0810b07║有漏之因。安得具此自在解脫變化之神通耶。或未
B25n0145_p0810b08║曾契證諸佛心宗及種種無作願行。而至自餘二乘
B25n0145_p0810b09║小果及外道等。亦各有神通變化。非神通也。乃幻力
B25n0145_p0810b10║變現皆有作思惟成就。實顯異惑眾之生滅因也。夫
B25n0145_p0810b11║佛菩薩大悲熏心無作願力所現之神通。殊勝與法
B25n0145_p0810b12║性平等。雖於一毛孔現出百千光明百千莊嚴具充
B25n0145_p0810b13║塞法界隨其欲樂皆獲滿足。而佛菩薩解脫心中。不
B25n0145_p0810b14║見有具是神通者。亦不見有現是神通者。亦不見有
B25n0145_p0810b15║依是神通而獲受用滿足者。何以知之。蓋神通與法
B25n0145_p0810b16║性平等。然法性無一異自他能所分別之差。則知神
B25n0145_p0810b17║通亦爾也。或謂佛菩薩神通。不可謂之全不屬修證。
B25n0145_p0810b18║若果不屬修證。則凡夫緣何不有耶。幻曰。凡夫於法
B25n0145_p0810b19║性之神通亦未嘗不具。而凡夫及異類皆昧畧而不
B25n0145_p0810b20║自知也。但凡夫闕於無作願行諸波羅蜜所證之威
B25n0145_p0811a01║德莊嚴之神通耳。前不云乎。佛菩薩以大悲熏心而
B25n0145_p0811a02║然。非為求神通設也。請以喻明之。世有造十大惡業
B25n0145_p0811a03║不思懺悔之眾生。此人命終由業力故。直入地獄受
B25n0145_p0811a04║種種苦。此人政當造業時。但為迷妄入心恣情而作。
B25n0145_p0811a05║决不曾有一念謂我業熟時决入地獄也。蓋地獄無
B25n0145_p0811a06║自性。亦無實法。乃由自己妄業之所致爾。當知佛菩
B25n0145_p0811a07║薩解脫神通。亦無自性。亦無實法。寔由戒定慧諸波
B25n0145_p0811a08║羅蜜等成熟之所致爾。復何疑哉。
B25n0145_p0811a09║或問西天二十七祖皆有神通。洎達磨亦有神通。自
B25n0145_p0811a10║達磨已降何以不具神通。中間或聞一人半人亦不
B25n0145_p0811a11║多見。幻曰。聞西天外道皆具有作思惟變化神力。佛
B25n0145_p0811a12║燈初傳將照明世間。非具神通者。不能攝彼外道。蓋
B25n0145_p0811a13║西天皆化佛化菩薩應身為祖。以傳命燈故。達磨謂
B25n0145_p0811a14║是觀音應身。自達磨已降中間。或有一人半人亦具
B25n0145_p0811a15║神通者。乃聖賢間世而起助揚宗教耳。其不具者。惟
B25n0145_p0811a16║以悟佛心宗為本。蓋佛心宗乃百千三昧神通之正
B25n0145_p0811a17║因也。安有果報不自因而著者。凡真實悟心之士。或
B25n0145_p0811a18║偶生神異。則當念遣除。决不肯滯此為奇也。苟以為
B25n0145_p0811a19║奇則失本心矣。且悟者尚爾。况未悟耶。今之學者不
B25n0145_p0811a20║求正悟。而妄興一念神通三昧之心。乃外道眷屬永
B25n0145_p0811b01║背正因必矣。或有人謂。神通亦有傳受。至東土恐致
B25n0145_p0811b02║顯異之譏故不傳。此說不惟自惑。又且惑人。豈至理
B25n0145_p0811b03║也。
B25n0145_p0811b04║天目中峯和尚廣錄卷第十一之中
B25n0145_p0811b05║校訛
B25n0145_p0811b06║（二十四葉十七行）輙（誤作轍從南改止）
B25n0145_p0811b07║音釋
B25n0145_p0811b08║孜（即移切勤也）檗（博陌切木名）餒（奴罪切飢也）鎌鍤（鎌力鹽切鍥也鍤楚洽切
B25n0145_p0811b09║鍫也）鶉（常倫切）睚（五懈切）蹲（徂尊切踞也）耨（乃豆切耘也）靠（苦到切）掐
B25n0145_p0811b10║（苦洽切爪掐也）咬嚼（咬五巧切齧也嚼在爵切咀也）撆（普蔑切猶拋也）袵（汝鴆切衣襟也）
B25n0145_p0811b11║槽廠（槽昨勞切廠昌兩切）詬（許遘切詈也）麈（之乳切糜屬尾能生風）猊（五稽切狻
B25n0145_p0811b12║猊也）蟊（亡侯切蟲名也）儕（士皆切行輩也）躶（郎果切赤體也）顱（落胡切首骨）贅（之芮
B25n0145_p0811b13║切餘也）燔（附袁切𤑔也）藩（甫煩切樊籬也）掣（昌列切挽也）掀（許言切）閩（武巾
B25n0145_p0811b14║切東南越）攛掇（攛七官切掇丁括切）諳（烏含切悉也）襲（似入切因也承也）譊（女交
B25n0145_p0811b15║切）
B25n0145_p0811b16║
B25n0145_p0811b17║
B25n0145_p0811b18║
B25n0145_p0811b19║
B25n0145_p0811b20║
B25n0145_p0812a01║天目中峯和尚廣錄卷第十一之下
B25n0145_p0812a02║叅學門人北庭慈寂　進
B25n0145_p0812a03║山房夜話下
B25n0145_p0812a04║或者以所知為問曰。僕嘗積學半生。凡佛祖言教漁
B25n0145_p0812a05║獵殆盡。每臨文對卷。未嘗無所知。獨不能剪情縛於
B25n0145_p0812a06║見聞之初乾識浪於愛憎之表者何也。幻曰。子槩言
B25n0145_p0812a07║所知。而不能擇其至者。有靈知焉。有真知焉。有妄知
B25n0145_p0812a08║焉。夫靈知之謂道。真知之謂悟。妄知之謂解。言所知
B25n0145_p0812a09║則一也。謂靈謂真謂妄。則日刦相倍矣。學者不揣其
B25n0145_p0812a10║理泛於所知。妄生執著引起是非。不惟汩喪道源。而
B25n0145_p0812a11║亦沉埋自己。如裴公謂。血氣之屬必有知。凡有知者
B25n0145_p0812a12║必同體。此言靈知之知。此知於聖凡迷悟無所間然。
B25n0145_p0812a13║心體本具了無加損者也。如華嚴謂。知一切法即心
B25n0145_p0812a14║自性成就慧身不由他悟。如圓覺謂。知是空華即無
B25n0145_p0812a15║輪轉。又云。知幻即離不作方便等。此言真知端從悟
B25n0145_p0812a16║入。苟非迷雲豁開斬絕見量不動神情如久忘忽記
B25n0145_p0812a17║當念解脫立處皆真。自餘决不可偶然也。又圓覺謂。
B25n0145_p0812a18║眾生為解礙。菩薩未離覺。又云。末世眾生希望成道
B25n0145_p0812a19║無令求悟惟益多聞增長我見等。此皆痛指依通妄
B25n0145_p0812a20║知之謂也。其妄知者。雖深窮至理洞徹性源使終日
B25n0145_p0812b01║肆懸河之辯。即其所辯而與之俱迷。政不待辯後而
B25n0145_p0812b02║迷也。故迦文於雪山示其悟跡。末後於百萬眾前拈
B25n0145_p0812b03║一枝華顯其悟理。已而諸祖門庭。其設施雖萬不同。
B25n0145_p0812b04║皆近之如火聚。觸之如太阿。聞之如雷霆。飲之如蠱
B25n0145_p0812b05║毒。至若語默動靜。了無縫罅與人作蹊徑者。良有以
B25n0145_p0812b06║也。然宗門中尚不許向悟處垜跟。乃非之為法塵。斥
B25n0145_p0812b07║之為見刺。必欲其兩忘迷悟混入靈源而後已。或未
B25n0145_p0812b08║至此。則以其所知動形諸妄。如瞽者執炬而復晝行。
B25n0145_p0812b09║不惟無益於明。使久不擲去。將見火其所執之手矣。
B25n0145_p0812b10║余亦昧真知者。而不能逃妄知之責。因其致問故說
B25n0145_p0812b11║此以自警。
B25n0145_p0812b12║或問。塵勞二字世所共稱。不識塵勞以何為因以何
B25n0145_p0812b13║為義。幻曰。以迷妄為因。以染污為義。謂迷妄者。以迷
B25n0145_p0812b14║自心故。不達一切法無自性。謂無自性者。性本空寂
B25n0145_p0812b15║無知見故。以不達無自性而引起妄情。認一切法為
B25n0145_p0812b16║實有。既墮有海則其取舍順逆之念皆自我起。順之
B25n0145_p0812b17║則愛逆之則憎。愛則取受憎則捨離。展轉遷流順愛
B25n0145_p0812b18║生喜逆愛生怒。微細微細潛伏識田。騰躍不定起滅
B25n0145_p0812b19║無時。徇情膠擾逐念紛飛。染而六凡淨而四聖。雖悟
B25n0145_p0812b20║迷有間。謂塵勞則等也。何則本來清淨真實性中。亘
B25n0145_p0813a01║古迨今不容別有一法為增為減為得為失。彌滿充
B25n0145_p0813a02║塞周徧含攝廓徹靈明了無住相。眾生未悟動逐境
B25n0145_p0813a03║緣。但涉所依皆塵勞相。無問聖凡咸遭污染矣。夫塵
B25n0145_p0813a04║勞者。能傷戒體。能濁定源。能昏慧鏡。能潤貪根。能資
B25n0145_p0813a05║恚燄。能長癡雲。能開惡道。能閉善門。能助業緣。能消
B25n0145_p0813a06║道力。使盡說塵勞之過無有窮已。今之學人槩言動
B25n0145_p0813a07║作施為皆是塵勞。直欲置身於一物不侵之域。或少
B25n0145_p0813a08║事役其情。微務于其慮。謂消道力。必欲掉臂徑去不
B25n0145_p0813a09║肯回顧。其志亦苦矣。而返墮迷中之倍人。不可與之
B25n0145_p0813a10║論道也。何則蓋不能返照塵勞所起乃根於迷妄非
B25n0145_p0813a11║出於事務也。若出於事務。則飢不當食。寒不當衣。居
B25n0145_p0813a12║不當屋廬。行不當道路。審如是則死無日矣。其必當
B25n0145_p0813a13║然。則不思所食之穀出於耕鋤。所掛之衣出於機杼。
B25n0145_p0813a14║所居之屋廬出於營繕。所履之道路出於開闢。使各
B25n0145_p0813a15║各俱不涉事而歷務。則資身之具何所從而得耶。復
B25n0145_p0813a16║不思即今行道之身本來無有。皆自父母養育之塵
B25n0145_p0813a17║勞而生撫抱之塵勞而長。又不思從上佛祖道大德
B25n0145_p0813a18║備之人未有不食不衣不居不履者。以其廓悟圓滿
B25n0145_p0813a19║清淨之自心充塞法界中不容他。一剎那間轉八萬
B25n0145_p0813a20║塵勞為八萬佛事。故永嘉云。不見一法即如來。方得
B25n0145_p0813b01║名為觀自在。安有了悟自心之外別見有一法為塵
B25n0145_p0813b02║勞耶。是故華嚴會上諸善知識。皆借此塵勞。為行菩
B25n0145_p0813b03║薩道修菩薩行以至莊嚴佛淨土之一種要門。當知
B25n0145_p0813b04║離塵勞無六度。捨塵勞無四心。虛塵勞無聖賢。盡塵
B25n0145_p0813b05║勞無解脫。蓋塵勞是三世佛祖十方開士無邊善知
B25n0145_p0813b06║識。一切戒定慧恒沙善功德之胎孕。苟不有塵勞。則
B25n0145_p0813b07║聖賢事業無出生之理。嗟乎學者不了此義妄生欣
B25n0145_p0813b08║厭。無乃將塵勞去塵勞。轉增迷悶而已。聖人哀之。故
B25n0145_p0813b09║楞嚴有如我按指海印發光汝暫舉心塵勞先起。斯
B25n0145_p0813b10║言豈欺人哉。安得人人於此遠契聖心。即塵勞為妙
B25n0145_p0813b11║用者哉。使以百千功行欲洗滌塵勞。聖人尚訶之為
B25n0145_p0813b12║妄作。然洗滌塵勞尚遭訶斥。矧乎心塵壅塞不求正
B25n0145_p0813b13║悟。遽以一切無礙而為口實者。非欺罔自心而何。
B25n0145_p0813b14║或問。子之道譽頗為人所喜。胡不徇時緣坐一剎隨
B25n0145_p0813b15║力闡化以張佛祖建立之心。且靜退小節。苟執之不
B25n0145_p0813b16║返。其能免為法中之罪人耶。幻曰。自嬰不虞之譽。日
B25n0145_p0813b17║聞斯言。然所以無愧於此心者有解焉。使其果有為
B25n0145_p0813b18║人之道。擬全高節固守而不為。則法中罪人無可逃
B25n0145_p0813b19║者。使其實無為人之道。乃欲乘時網名背理而強為
B25n0145_p0813b20║之。不識罪人之名可免乎。不可免乎。或不可免。則較
B25n0145_p0814a01║之固守不為之罪亦倍矣。頗知此理。故不敢冒為也。
B25n0145_p0814a02║嘗默究之住持之要。有三種力庶幾無敗事。一道力。
B25n0145_p0814a03║二緣力。三智力。道力體也。緣力智力用也。有其體而
B25n0145_p0814a04║缺其用。尚可為之。但化權不周事儀不備耳。使其道
B25n0145_p0814a05║體既虧。縱有百千神異。苟欲資之益不相稱。雖緣智
B25n0145_p0814a06║奚為哉。或體用併缺冒焉為之。使無因果固不足論。
B25n0145_p0814a07║使有因果寧不慊然于中乎。余於佛祖之道缺於悟
B25n0145_p0814a08║證。尋常形之語言毫楮者特信解耳。思古人得旨後。
B25n0145_p0814a09║復不懼危亡。三二十年置身爐韛之側。尚欲屏其悟
B25n0145_p0814a10║跡蕩其證理。然後入真入俗不見一法當情。則其通
B25n0145_p0814a11║身如利劒如古鏡。無停機無剩語。儼臨千羣萬眾之
B25n0145_p0814a12║上。不知為尊。不知為榮。具如是體裁。或遭人天推出
B25n0145_p0814a13║庶幾無沗。斯豈情見未脫者所。能假借耶。原夫悟證
B25n0145_p0814a14║之跡或未盡洗。則其能所之見動輙紛然。謂能所者
B25n0145_p0814a15║皆情見也。且悟證之跡尚不容存於心。何况信解純
B25n0145_p0814a16║是情見。其於至道之體愈親而愈踈。益近而益遠。且
B25n0145_p0814a17║自未能會乎道。安有能使人會道之理哉。以此礙之
B25n0145_p0814a18║不能自遣。故不敢妄尸大牀稱弘道之師也。客曰。審
B25n0145_p0814a19║如是說。古今列剎相望。其握麈柄者代不乏人。豈皆
B25n0145_p0814a20║真不失其體用者乎。幻曰。子問甚詳。爾不聞。各各三
B25n0145_p0814b01║昧各各不知。既不之知欲竊議其可否。無乃益余之
B25n0145_p0814b02║過耶。客於是相視一笑。
B25n0145_p0814b03║或問。僕半生跡寄空寂之場。而情馳聲利之域。方責
B25n0145_p0814b04║造物之不我助。偶有以住持之名見任。喜而從之。自
B25n0145_p0814b05║負此名字而來。返不若未負之為安也。何則百務之
B25n0145_p0814b06║通塞羣情之喜怒。咸萃於吾方寸。或少有不周於思
B25n0145_p0814b07║慮。則禍辱不旋踵而集。豈從上佛祖果如是耶。幻曰。
B25n0145_p0814b08║爾不思受名之初乃受責之始也。天下之名未嘗孤
B25n0145_p0814b09║起而忽生。蓋由實而致名。名之與實猶影之隨形也。
B25n0145_p0814b10║猶衣之出於帛縷也。猶飯之本乎米粟也。所云責者
B25n0145_p0814b11║求實之謂也。如稱影之名必求其形之實。言衣食之
B25n0145_p0814b12║名必求其粟帛之實。當其初負住持之名必先自責
B25n0145_p0814b13║其持任正因令法久住之實有無也。苟無其實。則不
B25n0145_p0814b14║異離形而論影捨粟帛而議衣食。言說愈多而實效
B25n0145_p0814b15║愈遠矣。心機愈密而大用愈乖矣。攀緣愈熾而正因
B25n0145_p0814b16║愈廢矣。使亟棄之。猶有可禦之方。或流而忘返。則不
B25n0145_p0814b17║至泥犁不已也。且名者何物也而競尚之。蓋非尚名
B25n0145_p0814b18║也。乃所以有我也。以有我故而生愛見。愛見莫甚於
B25n0145_p0814b19║名。故名於五欲居其一也。欲潜乎心隱微難見。遇緣
B25n0145_p0814b20║而動萬夫莫能敵。千聖莫能制。雖斧鋸在前鼎鑊在
B25n0145_p0815a01║後。將不暇顧。又何畏夫因果哉。然名之至羙者聖賢
B25n0145_p0815a02║也。道德也。其次則功利也。又其次則技能也。由是欺
B25n0145_p0815a03║聖賢以網之。駕道德以要之。專技能以奪之。竊功利
B25n0145_p0815a04║以據之。羙名根於心。妄識馳於念。至若舉措言動。惟
B25n0145_p0815a05║名是務。至於論其名之實。則掉頭弗之顧也。雖營營
B25n0145_p0815a06║終日。逆知其何所為而不敗哉。間有報緣適爾偶中
B25n0145_p0815a07║所求使羙名加於百世而不衰。一旦報緣忽盡。即前
B25n0145_p0815a08║日之名乃今日之辱也。名愈多而辱愈甚。故知罔實
B25n0145_p0815a09║之名乃取敗取辱之具也。原夫聖人洞窺理底存實
B25n0145_p0815a10║于中。惟恐斯須或忘之也。是故於無量刦專求至道。
B25n0145_p0815a11║乃破生死魔而返靈源之實也。精修六度普運四心。
B25n0145_p0815a12║乃興大慈而啟大悲之實也。三百餘會半滿偏圓。乃
B25n0145_p0815a13║觀根應病利生接物之實也。末後手拈一花衣付飲
B25n0145_p0815a14║光。乃以心印心以器傳器之實也。至若百千勝行恒
B25n0145_p0815a15║沙功德。靡有一法不自實際理地中流出。是謂純一
B25n0145_p0815a16║真實。無所為於內。無所慕於外。無所矜於己。無所待
B25n0145_p0815a17║於人。惟勇健不息。履實踐真之正念為當然也。以其
B25n0145_p0815a18║誠實之行具足圓滿。則調御師天人尊優曇華光明
B25n0145_p0815a19║藏種種嘉號種種羙名曾不約而至矣。使聖人瞥興
B25n0145_p0815a20║一毫念慮有所慕其名於外。縱滿百千萬億恒沙數
B25n0145_p0815b01║劫堅修眾善。不惟羙名之不遂。將見逐妄之譏不可
B25n0145_p0815b02║逃也。古人惟患實之不存。不患名之不至。蓋知實乃
B25n0145_p0815b03║名之招也。故天下古今未有無其實而有其名者。所
B25n0145_p0815b04║云住持之實何實也。遠稟先佛之教體。近持諸祖之
B25n0145_p0815b05║化權。內存自己之真誠。外起人天之傾信。不以賢而
B25n0145_p0815b06║使進之。不以愚而使退之。不以順而愛。不以逆而憎。
B25n0145_p0815b07║以平等慈與物無間。皆所謂代佛揚化。據位稱師之
B25n0145_p0815b08║實也。苟力有所不逮。當退而養之晦而藏之。決不可
B25n0145_p0815b09║苟也。或欲假一毫方便以資其實。猶螢光之助太陽
B25n0145_p0815b10║也。聖人惟知實之可踐。踐實之外復何念於名耶。譬
B25n0145_p0815b11║如積聚粟帛之多。則衣食之名曾不待求而自至矣。
B25n0145_p0815b12║自有叢林已來。其住持之羙名若懸的也。其抱聦俊
B25n0145_p0815b13║負才能者。咸以筆舌辯利之矢得而射之。或不顧其
B25n0145_p0815b14║實。皆自中其矢耳。豈能中夫的哉。然化門之翕張法
B25n0145_p0815b15║道之隆替名乎實乎。蓋不能外於此矣。
B25n0145_p0815b16║或有以進退為問。幻曰。寄四大浮囊於三界海中。眇
B25n0145_p0815b17║若太倉之一粟。其驟進勇退。雖日千萬里。何利害云
B25n0145_p0815b18║乎哉。良由人情好惡不等。進亦是非退亦是非。人不
B25n0145_p0815b19║能遠鑑至理。動為是非所惑。一進一退惟任妄情卒
B25n0145_p0815b20║無所主。聖賢獨不然。其進必以道則思所以濟人。其
B25n0145_p0816a01║退必以道則思所以補過。其於進退之頃。雖百折挫
B25n0145_p0816a02║而浩然無憂。較之卒無所主者。何如哉。其或干榮冒
B25n0145_p0816a03║寵孳孳為一己之謀者。進則與業會。退則為情轉。是
B25n0145_p0816a04║非之跡動輙紛然。因果之招凛然莫隱。道人於進退
B25n0145_p0816a05║寧容無擇焉。
B25n0145_p0816a06║或問。公與私對。私則喻矣。公之為義何如。幻曰。我何
B25n0145_p0816a07║人也輙敢妄議之。竊嘗聞之古人。謂公之一言乃佛
B25n0145_p0816a08║祖聖賢之本心也。至大至明凛乎獨立。而天地莫能
B25n0145_p0816a09║掩。鬼神莫能窺也。揀而辨之有至公焉。有大公焉。有
B25n0145_p0816a10║小公焉。至公者道也。大公者教也。小公者物務也。昔
B25n0145_p0816a11║迦文老人夜覩明星唱言。奇哉眾生具有如來智慧
B25n0145_p0816a12║德相。於此發明聖凡同稟其靈。俾傳之無窮。乃至公
B25n0145_p0816a13║之道浚源於此也。已而三百餘會隨機任器設教殊
B25n0145_p0816a14║塗。文字語言浩如山海。乃大公之教張本於此也。及
B25n0145_p0816a15║其化被五天光流震旦。僧園資具徧在寰區。此小公
B25n0145_p0816a16║物務之所從生也。非道無以發其教。非教無以任其
B25n0145_p0816a17║物務。非物務無以暢其道。是三者更相成而互相資。
B25n0145_p0816a18║蓋均出乎佛祖聖賢本心之公也。且天普覆而地普
B25n0145_p0816a19║擎。海普涵而春普育。亦已至。矣。未若吾公之普又至
B25n0145_p0816a20║也。何則語其道。則圓𮖐三界洞貫十虛。無一含靈而
B25n0145_p0816b01║不與同證者也。語其教則三乘十地之階梯。萬行六
B25n0145_p0816b02║度之品級大張宏設。不使一眾生不得其門而入也。
B25n0145_p0816b03║語其物務則崇門大殿之開闢。廣堂密室之容受。雖
B25n0145_p0816b04║一飯亦必考鐘伐鼓以警其幽顯。俾之均沾而悉被
B25n0145_p0816b05║也。人之所以不至佛祖聖賢之域者。蓋不存乎公也。
B25n0145_p0816b06║苟不存乎公。靜則蘊乎憂思。動則涉乎禍辱。窮則滯
B25n0145_p0816b07║於下愚。達則長其罪惡。已而三塗六趣纏縛。萬生卒
B25n0145_p0816b08║未有自釋之理。良由此心之不存乎公也。如離婁困
B25n0145_p0816b09║踣於暗室之底。負千里神光不能睹其分寸。是以聖
B25n0145_p0816b10║人教化不得不啟之也。故安樂人之所趨。而不知致
B25n0145_p0816b11║安樂者公也。福慧人之所尚。而不知資福慧者公也。
B25n0145_p0816b12║聖賢人之所仰。而不知達聖賢者公也。佛祖人之所
B25n0145_p0816b13║親。而不知契佛祖者亦公也。公也者與本心而無一
B25n0145_p0816b14║毫少間也。以故聖人指至公之道以明其心。設大公
B25n0145_p0816b15║之教以照其心。任小公之物務以正其心。惟心與公
B25n0145_p0816b16║異名而同體者也。然公之為理不可苟也。不可強也。
B25n0145_p0816b17║無作為也。離種種情偽。是一直之道也。惟至真至實
B25n0145_p0816b18║之心能契之。少涉念慮則不公矣。故聖賢操之履之
B25n0145_p0816b19║趨之向之。未嘗違越其絲髮。凡縱心舉念不假思惟。
B25n0145_p0816b20║渾然至公不期昭顯而顯矣。世之罔其公者。非罔其
B25n0145_p0817a01║公。乃自欺其心爾。苟知心之不可欺。自然動則與公
B25n0145_p0817a02║合其明。靜則與公合其照。以至通教道而持物務。舉
B25n0145_p0817a03║不失其公矣。所云公者。人或終身無所知而昧之。則
B25n0145_p0817a04║亦無如之何也。間有知之而故背之。返張至公之道
B25n0145_p0817a05║以網其名。假大公之教以濫其位。竊小公之物務以
B25n0145_p0817a06║濟其欲。深沉重溺。而罔思所以效之者。又不止於自
B25n0145_p0817a07║欺也。昔朝有欲改某寺為倉。一僧力拒不從。因聞于
B25n0145_p0817a08║王。王授劒與使者曰。今再拒則斬之。如不畏死則與
B25n0145_p0817a09║免。尋而使者諭旨。僧笑而引頸曰。為佛法死。實甘餂
B25n0145_p0817a10║之。彼當引頸之際了無畏怯。豈苟而強之也。蓋一出
B25n0145_p0817a11║於真誠。推原其心。豈直為僧園物務之小公。深有意
B25n0145_p0817a12║於教道者也。隋太守堯君素。下令以諸僧登城固守。
B25n0145_p0817a13║敢諫者斬。時有沙門道遜。歷階披陳而拒之。君素直
B25n0145_p0817a14║視遜曰。此僧膽氣如是壯耶遂免。此為大公之教。遽
B25n0145_p0817a15║抵鋒冒刃不懼死亡。又豈苟而強之也。東山演祖書
B25n0145_p0817a16║畧曰。今夏諸莊旱損。我緫不憂。室中舉箇狗子無佛
B25n0145_p0817a17║性話。無一人會得。此誠可憂。原其所志於至公之道
B25n0145_p0817a18║拳拳翼戴。不敢斯須忽忘之也。然諸莊旱損而言不
B25n0145_p0817a19║憂者。非不憂也。以物務之小者較之於至道。則物務
B25n0145_p0817a20║可畧其憂也。僧園物務本於興教傳道而建立。使教
B25n0145_p0817b01║之不振道之不傳。雖飛樓湧殿餘金剩粟充塞大千。
B25n0145_p0817b02║不惟無補於公。適足以為教道之累也。公之存亡係
B25n0145_p0817b03║於法道之隆替。可不慎乎。可不慎乎。
B25n0145_p0817b04║或有以威為問。幻曰。威之於天下有二。所謂二者。有
B25n0145_p0817b05║道德之威。有權勢之威。道德之威出於天。權勢之威
B25n0145_p0817b06║出於人。出於天者服其心。出於人者服其形耳。然服
B25n0145_p0817b07║其心之威。不特威之閫內。使風行萬里之外亦威之。
B25n0145_p0817b08║又不止威之於今日。將聲傳百世之下亦威之矣。何
B25n0145_p0817b09║以知其然。如古之道德淳全者。今人挹其遺風仰其
B25n0145_p0817b10║餘烈。莫不意消心醉。而况承顏接辭。於當日而不畏
B25n0145_p0817b11║敬者乎。彼服人心之威。一出於至誠。蓋自然之理不
B25n0145_p0817b12║容毫髮念慮加於其間也。夫道德之威人心感服固
B25n0145_p0817b13║無疑矣。使聖賢苟擅其道德而必於服人。則人豈服
B25n0145_p0817b14║之哉。且道德之羙。聖賢尚不得專擅以服人。而世之
B25n0145_p0817b15║昧者捨道德而附權勢。自不知其危。猶嗸嗸終日尤
B25n0145_p0817b16║人之不我服。何其謬哉。然權勢之威。縱能服人之形
B25n0145_p0817b17║亦頃刻耳。反面則不威矣。其能威之於身後耶。不特
B25n0145_p0817b18║不能威之於身後。人將結恨於懷欲追其威服之跡
B25n0145_p0817b19║以報之。則其為禍未易量也。故知前日之威鮮有不
B25n0145_p0817b20║為後日之禍。幸吾儕遠稟四無量心之大訓於西域
B25n0145_p0818a01║聖人之後。威權之柄宜終身不預焉。或曰。聞規正天
B25n0145_p0818a02║下之心。莫善於賞罰。匪恩莫賞匪威莫罰。予於世道
B25n0145_p0818a03║固遠矣。其僧園資具或任人之不職。欲不威之可乎。
B25n0145_p0818a04║幻曰。昭昭因果實臨爾躬。聖賢垂範誰敢易也。使威
B25n0145_p0818a05║之而不悛。將如之何。當歸求其道德可也。未見道德
B25n0145_p0818a06║在躬至誠浹洽於內外。而人不之信從也。安用威為。
B25n0145_p0818a07║且海內之威無日不在。而肆暴習惡者莫之少畏。豈
B25n0145_p0818a08║其威果不及之耶。苟道德之不充而靡思退養。惟務
B25n0145_p0818a09║持威柄以臨人者。不禍於今。將引其禍於身後者必
B25n0145_p0818a10║矣。聞者畏之。
B25n0145_p0818a11║或問。吾法須外護然後可行。乃有佛法付囑國王大
B25n0145_p0818a12║臣之說。幻曰。事說則可也。理說則未知其可。何則隋
B25n0145_p0818a13║珠絕纇。人將忘重溟之險以求之。卞璧無瑕。世將輕
B25n0145_p0818a14║連城之價以易之。理固然也。使吾衣底之珠不具懷
B25n0145_p0818a15║中之玉枵然。雖卑言屈體狎近於人。則人將遠之。又
B25n0145_p0818a16║安肯輕連城以易之。忘重溟以求之者乎。故佛祖以
B25n0145_p0818a17║道德自任。夷險一致身世兩忘。曾何意於求外護也。
B25n0145_p0818a18║以道德不能自掩。則王臣乃傾誠以待之。世之昧者
B25n0145_p0818a19║不顧己之道德為如何。必欲干榮冒寵奔走權門而
B25n0145_p0818a20║稱外護。或不遂所欲。則怨嗟之聲形於言。鬱勃之氣
B25n0145_p0818b01║浮於貌。不至禍辱不已也。豈抱道之器合如是哉。
B25n0145_p0818b02║或問。僧園物務有所缺漏。而忘身補之可乎。幻曰。有
B25n0145_p0818b03║藥必聚於良醫之門。無貨不投於巨商之肆。樹將茂
B25n0145_p0818b04║而鳥集。池既成而月來。昔雪山大沙門。棄萬乘尊榮。
B25n0145_p0818b05║受六年飢凍。視大千世界。不翅一漚之輕。曾何有為
B25n0145_p0818b06║於世耶。及萬德功圓之日。則眾寶樓閣諸莊嚴具周
B25n0145_p0818b07║帀圍繞。雖滅度二千年。遺風餘烈充塞海宇。是謂出
B25n0145_p0818b08║乎爾者返乎爾者也。聞菩薩成就世間。或不具足不
B25n0145_p0818b09║責彼之不我助。惟精修六度廣布四心。化機圓熟而
B25n0145_p0818b10║諸施者持以奉獻。或蒙領納則踴躍歡喜。自利利他
B25n0145_p0818b11║均名解脫。是僧伽藍成就福田者也。今之苾蒭於所
B25n0145_p0818b12║為處動背至理惟務惡求。如片地之不獲。或多財以
B25n0145_p0818b13║壓之。或重勢以臨之。或搆罪以恐之。或挾術以勝之。
B25n0145_p0818b14║雖成就於一時皆煩惱業根。豈福田利益者哉。競以
B25n0145_p0818b15║千年常住一朝僧之說為張本。殊不思千年常住。苟
B25n0145_p0818b16║非定慧資熏自他兼利。必何所從而得耶。或罔其所
B25n0145_p0818b17║自。是猶捨池而招明月。棄樹以集眾鳥。理豈然哉。理
B25n0145_p0818b18║豈然哉。
B25n0145_p0818b19║或問。說法之儀式必須雨花堂須彌座。為然乎否耶。
B25n0145_p0818b20║幻曰。謂儀式則然也。謂說法則豈其然哉。夫法無定
B25n0145_p0819a01║相。說亦無定相。其揮白麈拂播搖唇吻者。事相之說
B25n0145_p0819a02║也。如吾佛。不起菩提座。不出那伽定。不動廣長舌。不
B25n0145_p0819a03║見一法相。而熾然常說。又豈待四十九年三百餘會
B25n0145_p0819a04║為說邪。如諸菩薩能捨難捨。以布施為說法。能持難
B25n0145_p0819a05║持以戒律為說法。能受難受以忍辱為說法。乃至修
B25n0145_p0819a06║六波羅蜜四無量心皆說法也。如觀世音三十二應
B25n0145_p0819a07║處。至若天龍鬼神人非人等。即其所現是說法時。更
B25n0145_p0819a08║不待別有所言也。如從上諸祖之擎叉輥毬提油舞
B25n0145_p0819a09║笏。隔江招手。立雪安心。竪空拳於草廬。疊雙趺於巖
B25n0145_p0819a10║穴。撼木鐸於紫陌紅塵之隙。放絲綸於白蘋黃葦之
B25n0145_p0819a11║濱。打地叩舷。張弓面壁。孤峯獨宿狹路相逢。得牛還
B25n0145_p0819a12║馬而道出平常。喚瓮作鐘而意居言外。千途萬轍玉
B25n0145_p0819a13║振金聲。豈必皆雨花堂須彌座為然也。心同乎道。雖
B25n0145_p0819a14║形影相弔於巖穴草萊之下。未嘗不是儼臨大眾播
B25n0145_p0819a15║揚宗教之時。苟不同乎道。雖榮披上服尊據大牀問
B25n0145_p0819a16║若雲興酬如瓶瀉。口舌相勝惟益高心。媚悅世情鈎
B25n0145_p0819a17║引時習。謂之說法利生代佛揚化。甚非余所知也。
B25n0145_p0819a18║或問。古人得旨之後或孤峯獨宿。或垂手入廛。或兼
B25n0145_p0819a19║擅化權。或單提正令。或子籌盈室。或不遇一人。或泯
B25n0145_p0819a20║絕無聞。或聲喧宇宙。或親嬰世難。或身染沉痾。雖同
B25n0145_p0819b01║趨少室之門。而各蹈世間之路者何也。幻曰。言乎同
B25n0145_p0819b02║者同悟達磨直指之真實自心也。言乎異者異於各
B25n0145_p0819b03║稟三世之虛幻緣業也。以報緣觀之。非樂寂而孤峯
B25n0145_p0819b04║獨宿也。非愛閙而入廛垂手也。擅化權而非涉異也。
B25n0145_p0819b05║提正令而非專門也。雖弟子滿門非苟合也。雖形影
B25n0145_p0819b06║相弔非絕物也。其畢世無聞非尚隱也。其聲喧宇宙
B25n0145_p0819b07║非搆顯也。至若榮枯禍福。一本乎報緣。以金剛正眼
B25n0145_p0819b08║視之。特不翅飛埃之過目耳。安能動其愛憎取捨之
B25n0145_p0819b09║念哉。所以龍門謂。報緣虛幻豈可強為。演祖謂。萬般
B25n0145_p0819b10║存此道一味信前緣。苟不有至理鑑之。則不能無惑
B25n0145_p0819b11║於世相之浮沉也。
B25n0145_p0819b12║或問。據師位者代佛揚化。本於得人以續慧命。今五
B25n0145_p0819b13║宗之嗣惟濟北而下血脉不斷。餘皆絕嗣者。豈授受
B25n0145_p0819b14║之際失於囑累耶。抑夤緣之使然耶。幻曰。聖人之道
B25n0145_p0819b15║雖隱顯隨時。亦由定分耳。其時代之延促人物之盛
B25n0145_p0819b16║衰化權之隆替。雖一毫不能加損於其間。昔吾祖未
B25n0145_p0819b17║離西乾。已受般若多羅預讖。此其可驗矣。當青原南
B25n0145_p0819b18║嶽未著之時。其五家已有定分矣。當五家方盛之頃。
B25n0145_p0819b19║其脩短之數安得無定分焉。特彼此昧畧而不自知
B25n0145_p0819b20║也。或謂臨濟道出常情。為人痛切機圓語活。其煆煉
B25n0145_p0820a01║人物速如反掌以故家聲久遠不墜。自餘反是。宜乎
B25n0145_p0820a02║不永於世也。此說不惟誣謗先哲臆斷是非。亦乃昧
B25n0145_p0820a03║天理之甚者。然近代之據師位者。不思等心垂化令
B25n0145_p0820a04║法久住。往往急於求嗣。效閭巷庸俗之所為。以勢利
B25n0145_p0820a05║相傾。名位相誘。物欲相勝。情妄相欺。似此雖數千百
B25n0145_p0820a06║傳繩繩不墜何有益於理哉。豈惟無益。實害之至也。
B25n0145_p0820a07║故月堂有日中灌瓜之喻。石室有鑽腋插羽之譏。具
B25n0145_p0820a08║在典章。不知何所圖而弗之顧也。如古之雲門。得法
B25n0145_p0820a09║於陳尊宿。而宿使其終嗣雪峯。叢林迨今尊之。又如
B25n0145_p0820a10║慈受謁佛鑑於蔣山。室中有奇遇。欲易其所嗣。鑑終
B25n0145_p0820a11║却之。叢林尤歸羙焉。但恐我之道不能廣被於人。使
B25n0145_p0820a12║異其所嗣亦何憾焉譬如分東家之燈而照西室。但
B25n0145_p0820a13║取其破幽燭暗為羙。又安庸責彼昧吾燈之自來也
B25n0145_p0820a14║耶。
B25n0145_p0820a15║或問。楞嚴經云。我滅度後菩薩阿羅漢。於末法中現
B25n0145_p0820a16║種種形與其同事。終不自言我真菩薩真阿羅漢泄
B25n0145_p0820a17║佛密因輕言末學。惟除命終隂有遺付。覩今之據師
B25n0145_p0820a18║位者。於人天前稱說悟由。或學者之未信則伸之以
B25n0145_p0820a19║誓。似違古佛之誠言增後人之妄習。莫知其可否。幻
B25n0145_p0820a20║曰。此說其來有漸矣。如五燈編諸祖之本傳。必先載
B25n0145_p0820b01║其領悟之緣。當其悟之之頃。如久忘忽記。如啞子得
B25n0145_p0820b02║夢。惟己自知。非第二人境界。是謂自證三昧。使其絕
B25n0145_p0820b03║口不言。安有問野鴨吹布毛見桃花聞畫角之說乎。
B25n0145_p0820b04║蓋此說之露亦有由也。或因師詰問。或遇事指陳。或
B25n0145_p0820b05║末後表證無偏。或當時遮掩不及惡聲流布。豈得已
B25n0145_p0820b06║哉。其中亦多有不形所悟者。既預祖燈寧無證據。蓋
B25n0145_p0820b07║覆藏深密不欲顯露而然也。其真有所得者。雖未嘗
B25n0145_p0820b08║以悟之一言掛之唇齒。其如山含玉而草木華滋淵
B25n0145_p0820b09║抱珠而波瀾澄瑩。自然之理也。本色宗匠但據己所
B25n0145_p0820b10║得與人决擇。政不必引己悟因以求其信。亦不必生
B25n0145_p0820b11║心動念巧設機緣移換當人折困來學。但一一隨力
B25n0145_p0820b12║展布。學者或不加信。惟任之而已。苟縱生滅則失正
B25n0145_p0820b13║受也。審如是則悟之之理。其可秘乎。其可泄乎。
B25n0145_p0820b14║或問。禪者臨終坐脫。或不能者。不知平昔以何所守
B25n0145_p0820b15║而然。幻曰。無所守也。此多係緣業。不可苟也。夫悟心
B25n0145_p0820b16║之士。情消境寂見謝執忘。初不以此為介。其或臨終
B25n0145_p0820b17║不嬰疾苦及諸障難。則了了分明超然獨脫。因行掉
B25n0145_p0820b18║臂復何為哉。且世有不學道修行之人。亦間有坐脫
B25n0145_p0820b19║者。乃至傾動敬心光揚末後。此非報緣而何。凡學道
B25n0145_p0820b20║之士不力窮心要。預思末後不能獨脫。恐人譏誚而
B25n0145_p0821a01║孜孜以此為重者。則有一種外魔。乘其所重而入。令
B25n0145_p0821a02║汝預知時節作種種奇特。殊不知為魔所著流入三
B25n0145_p0821a03║途。何益於理。間有真實悟心之士。臨終或中毒或遇
B25n0145_p0821a04║難。或久嬰異疾。至若四體莫支一語莫吐。而其平昔
B25n0145_p0821a05║道力不能奪者。但只堅持正念以待其盡。未嘗不與
B25n0145_p0821a06║至理契合也。臨此之際或自照世間不破。或為生人
B25n0145_p0821a07║以言激忤。或強生一念欲如之若何。則利害不小也。
B25n0145_p0821a08║宗門中有尊宿。指期坐脫體香襲人。飛走哀鳴草木
B25n0145_p0821a09║衰落。火光散彩舍利流輝。至若種種神異不測之事
B25n0145_p0821a10║聳動四眾者。此皆世世生生住善知識位中。以定慧
B25n0145_p0821a11║資熏。其勝因不昧感斯異報亦非尊宿著意而然。或
B25n0145_p0821a12║地位中菩薩來展化權現斯勝相。非一生叅學能如
B25n0145_p0821a13║是。也係乎報緣之說盡矣。
B25n0145_p0821a14║或問。諸方說法無義路與人尋討。乃活語也。子所說
B25n0145_p0821a15║者皆實法繫人。無乃死語乎。余曰。爾擬於諸方活語
B25n0145_p0821a16║中活。而不肯向死語中死。其亦俊矣。爾如肯向死語
B25n0145_p0821a17║下死去。久之死中忽自活。將見不勝其活矣。夜話至
B25n0145_p0821a18║此林雞忽鳴東方漸白。余乃睡去。客亦忘言。少頃睡
B25n0145_p0821a19║覺思終夜所談。竟不記一字。偶童子[(冰-水+〡)*ㄆ]之毫楮出以
B25n0145_p0821a20║示余。因怒而麾之曰。余無是語。此所謂叢林粥飯氣
B25n0145_p0821b01║也。宜屏諸。
B25n0145_p0821b02║天目中峯和尚廣錄卷第十一之下
B25n0145_p0821b03║音釋
B25n0145_p0821b04║汩（古忽切沒也）縫𦉑（縫馮貢切衣會也𦉑虛訝切孔隙也）垜（丁果切）慊（苦簟切不
B25n0145_p0821b05║足也）鞴（蒲拜切吹火韋囊也）翕（許及切合也）浚（私潤切深也）踣（蒲北切仆也）餂
B25n0145_p0821b06║（達兼切甘也）嗸（五勞切眾口愁貌）悛（此緣切改也）枵（許驕切虛也）吻（武粉切口
B25n0145_p0821b07║唇邊曰吻）讖（楚譖切言將來之驗也）
B25n0145_p0821b08║
B25n0145_p0821b09║
B25n0145_p0821b10║