B25n0145_p0821b11║天目中峯和尚廣錄卷第十二之上
B25n0145_p0821b12║叅學門人北庭慈寂　進
B25n0145_p0821b13║信心銘闢義解上
B25n0145_p0821b14║聞夫少林不立文字直指之道。方二傳而至璨大
B25n0145_p0821b15║師。師作信心銘五百八十四字。得非遽變乃祖之
B25n0145_p0821b16║風而為文字流布耶。或謂不然。是欲顯示其直指
B25n0145_p0821b17║之道俾後之學者具正信而破邪惑也。謂信者何。
B25n0145_p0821b18║信其廣大心體與諸佛平等無間。必欲其自信而
B25n0145_p0821b19║入不假修證。一入信位决定不退轉也。故此銘與
B25n0145_p0821b20║不立文字之說。並驅於千古之下而不相悖者。益
B25n0145_p0822a01║信大師立言之至荷法之誠也。嗟今學者膠於義
B25n0145_p0822a02║解。不能廓悟神心洞見源底以資正信。返以是銘
B25n0145_p0822a03║為引證談柄之張本。其金屑入眼之喻。不能無及
B25n0145_p0822a04║於吾大師也。余因繫影于舟。凡兩句下申之以語
B25n0145_p0822a05║偈。不敢炫耀見聞仰攀勝軌。誠欲闢義解顯正悟
B25n0145_p0822a06║曉同志勵自己也。其有傍不甘者。則余罪過當何
B25n0145_p0822a07║以釋諸。故以信心銘闢義解。摽其名焉。
B25n0145_p0822a08║至道無難唯嫌揀擇
B25n0145_p0822a09║神光烜赫萬靈罔測。踞羣象之深淵。啟重玄之大
B25n0145_p0822a10║宅。臨濟用金剛王。發雷轟霆震之令。望影尤難。德
B25n0145_p0822a11║山遣木上座奮風馳電走之威。追蹤莫及。陶形鑄
B25n0145_p0822a12║象不居其有功。負海擎山似覺其無力。黃面漢四
B25n0145_p0822a13║十九年有手只好拏空。白拈賊千七百箇有口惟
B25n0145_p0822a14║堪掛壁。最見成。難委悉。擬向當陽指似伊。早是門
B25n0145_p0822a15║前起荊棘。
B25n0145_p0822a16║祖師道至道無難唯嫌揀擇。義解者謂。此兩句乃
B25n0145_p0822a17║一篇之要綱。一銘之本旨。然信之一言全該悟證。
B25n0145_p0822a18║非信行之信也。如法華之諸子於會權入實之際
B25n0145_p0822a19║作信解品以述其懷。吾祖目之曰至道。唯佛證之
B25n0145_p0822a20║曰菩提。眾生昧之曰無明。教中彰之為本覺。皆一
B25n0145_p0822b01║心之異名也。至若徧該名相涉入色空。異轍殊途。
B25n0145_p0822b02║千條萬目豈乖優劣靡隔悟迷莫不由斯而著。如
B25n0145_p0822b03║趙州之栢樹子楊岐之金剛圈密菴之破沙盆東
B25n0145_p0822b04║山之鐵餕餡異端並起邪法難扶則知至道之話
B25n0145_p0822b05║行矣。該通事理。融貫古今說箇無難。早成剩語。然
B25n0145_p0822b06║聖凡染淨。極目全真揀擇情生。逈乖至體。是謂唯
B25n0145_p0822b07║嫌揀擇也。下文雖殊悉稟其意。
B25n0145_p0822b08║闢曰。依俙相似彷彿不同。且至道二字任你意解。
B25n0145_p0822b09║謂無難之旨須相應始得。自非心開神悟妙契冥
B25n0145_p0822b10║符逈絕見知超出言象者。望無難之旨不翅天淵。
B25n0145_p0822b11║於根境相對差別互陳。不能當處解脫。擬將箇無
B25n0145_p0822b12║難不揀擇底道理存乎胷臆。又豈止於認賊為子
B25n0145_p0822b13║矣。故於此不能忘言。偈曰。
B25n0145_p0822b14║至道不應嫌揀擇莫言揀擇墮凡情
B25n0145_p0822b15║快須擉瞎娘生眼白日挑燈讀此銘
B25n0145_p0822b16║但莫憎愛洞然明白
B25n0145_p0822b17║直非松曲非棘。通非虛空塞非牆壁。無孔鐵鎚當
B25n0145_p0822b18║面擲。直還松曲還棘。通還虛空。塞還牆壁。依然野
B25n0145_p0822b19║水連天碧。昨夜南海波斯捉著西天正賊。待到天
B25n0145_p0822b20║明點火看。却是東村王大伯。
B25n0145_p0823a01║祖師道但莫憎愛洞然明白。義解者謂。厭生死慕
B25n0145_p0823a02║涅槃是憎愛。捨煩惱趣菩提是憎愛。你但於一切
B25n0145_p0823a03║聖凡法中。不得存毫髮欣厭之情。則此心自然明
B25n0145_p0823a04║白矣。
B25n0145_p0823a05║闢曰。咄直饒你一切不欣厭。坐斷主人公。殊不知
B25n0145_p0823a06║只箇不欣厭底。已涉憎愛了也。苟非親見祖師立
B25n0145_p0823a07║地處。與麼註解。當得西來意麼。偈曰。
B25n0145_p0823a08║似地普擎天普蓋如燈俱照日俱臨
B25n0145_p0823a09║擬於明白中蹲坐脚下不知泥水深
B25n0145_p0823a10║毫𨤲有差天地懸隔
B25n0145_p0823a11║有定據。無準則。拈空塞空。以的破的。買石得雲饒。
B25n0145_p0823a12║六祖道不會。移花兼蝶至。達磨道不識。只遮兩路
B25n0145_p0823a13║葛藤。引起叅天荊棘。休荊棘。海神不貴夜明珠。滿
B25n0145_p0823a14║把撮來當面擲。
B25n0145_p0823a15║祖師道毫𨤲有差天地懸隔。義解者謂。我此廣大
B25n0145_p0823a16║法門。雖曰悟迷無間。你若愛憎揀擇之情毫𨤲不
B25n0145_p0823a17║盡。則霄壤相去不勝其遠矣。
B25n0145_p0823a18║闢曰。與麼商量似則似矣。是則未是。何則直饒你
B25n0145_p0823a19║一一無差塵塵合道。也出他天地懸隔不得。偈曰。
B25n0145_p0823a20║說箇無差共有差俱成捏目起狂花
B25n0145_p0823b01║天懸地隔同今古擬涉毫𨤲事似麻
B25n0145_p0823b02║欲得現前莫存順逆
B25n0145_p0823b03║兩不雙一不隻。放去非離拈來非即。楊岐十載鑄
B25n0145_p0823b04║就金圈。少室九年覷破鐵壁。古佛未生時月印千
B25n0145_p0823b05║江。大塊已鑿時風清八極。道順不順謂逆何逆。掛
B25n0145_p0823b06║角羚羊喫鐵鞭。秤鎚捏出黃金汁。
B25n0145_p0823b07║祖師道。欲得現前莫存順逆。一等義解者謂。祖師
B25n0145_p0823b08║到此話作兩橛。何則此事本來現前。教誰欲得。教
B25n0145_p0823b09║中謂。正性無不通順逆皆方便。於此若教莫存。却
B25n0145_p0823b10║成斷滅去也。不然蓋祖師曲為初心方便委示。似
B25n0145_p0823b11║羙食不中飽人餐也。
B25n0145_p0823b12║闢曰。低聲低聲祖師在你脚下。縱饒一踏粉碎。更
B25n0145_p0823b13║叅三十年。偈曰。
B25n0145_p0823b14║欲得現前徒逐妄不存順逆更乖真
B25n0145_p0823b15║香塗刀割忘分別亦是空王眼上塵
B25n0145_p0823b16║違順相爭是為心病
B25n0145_p0823b17║是病非心。是心非病。莫將有漏笊籬喚作舀溪杓
B25n0145_p0823b18║柄。非離身非即身。毘耶厥疾轉深。日面佛月面佛。
B25n0145_p0823b19║馬祖沉痾愈盛。情塵未盡處。使甘露亦殺人。鍼芥
B25n0145_p0823b20║相投時。用砒霜能活命。自從海上競傳方。無孔鐵
B25n0145_p0824a01║鎚生異證。
B25n0145_p0824a02║祖師道。違順相爭是為心病。義解者謂。生死無常
B25n0145_p0824a03║是心病。見聞覺知是心病。叅禪學道是心病。成佛
B25n0145_p0824a04║作祖是心病。會須兩忘違順。雙泯聖凡萬慮俱捐。
B25n0145_p0824a05║一道空寂不假萬金神藥。所謂心病者自然無地
B25n0145_p0824a06║可寄矣。
B25n0145_p0824a07║闢曰。吁祖庭秋晚佛法下衰。抱病之流滔滔皆是。
B25n0145_p0824a08║無怪其然。似此知解入心執藥成病者。使耆婆再
B25n0145_p0824a09║世遇斯等人。亦無所施其巧矣。偈曰。
B25n0145_p0824a10║順違相諍心生病違順俱忘病在心
B25n0145_p0824a11║今古死人常繼踵謾傳盧扁有神鍼
B25n0145_p0824a12║不識玄旨徒勞念靜
B25n0145_p0824a13║盡大地是熱鐵輪。盡大地是大圓鏡。狸奴白牯今
B25n0145_p0824a14║本不迷。彌勒釋迦昔亦何證。白雲淡蕩兮非卷非
B25n0145_p0824a15║舒。明月去來兮何動何靜。聚塵沙於法界之圈。陷
B25n0145_p0824a16║法界於太虛之穽。只如一人發真歸元十方虛空
B25n0145_p0824a17║悉皆消殞時。如何蟭螟吞却須彌盧。胡孫驚出那
B25n0145_p0824a18║伽定。
B25n0145_p0824a19║祖師道。不識玄旨徒勞念靜。義解者謂。玄旨即至
B25n0145_p0824a20║道異名同體。若不識得豈特念靜。任伊歷恒河沙
B25n0145_p0824b01║劫萬種修證。心外求法只益自勞。此吾祖之不許
B25n0145_p0824b02║也。
B25n0145_p0824b03║闢曰。玄旨如金剛利劍。不識固是喪身失命。識得
B25n0145_p0824b04║亦不免傷鋒犯手。且有何方便能免此過。偈曰。
B25n0145_p0824b05║玄旨是誰親識得釋迦彌勒尚茫然
B25n0145_p0824b06║為憐滯寂沉空者獨宿孤峯是幾年
B25n0145_p0824b07║圓同太虛無欠無餘
B25n0145_p0824b08║本無欠剩却有乘除。莊周配萬物為馬。龍門喚十
B25n0145_p0824b09║方作驢。依俙還共轍。彷彿不同途。有水易招空界
B25n0145_p0824b10║月。無心難獲夜明珠。
B25n0145_p0824b11║祖師道圓同太虛無欠無餘。叢林商量道。此心在
B25n0145_p0824b12║聖不加增。在凡不加減。如太虛之圓各各具足。
B25n0145_p0824b13║闢曰。遮箇說話。脚跨諸方者。坐席未温。箇箇築一
B25n0145_p0824b14║肚皮。惟資談柄耳。及至偶嬰一毫利害。則較得失
B25n0145_p0824b15║之念紛然交接。要教圓同太虛。噬臍何及。當知此
B25n0145_p0824b16║事須還妙悟。悟後豈更有苐二境為對為待耶。偈
B25n0145_p0824b17║曰。
B25n0145_p0824b18║蟭螟巢結瘦蚊眉直與鯤鵬接翅飛
B25n0145_p0824b19║若謂太虛無少欠依前開眼陷重圍
B25n0145_p0824b20║良由取捨所以不如
B25n0145_p0825a01║薦福莫趙州無。雪峯放出。南山鱉鼻。雲門打殺東
B25n0145_p0825a02║海鯉魚。興化赴村齋。向古廟裏軃卒風暴雨。丹霞
B25n0145_p0825a03║燒木佛。却教院主墮眉鬚。疑殺人間幾丈夫。
B25n0145_p0825a04║祖師道。良由取捨所以不如。義解者謂。此心既如
B25n0145_p0825a05║太虛之圓無相不具。一切皆如。你於染淨法中。瞥
B25n0145_p0825a06║生取捨則不如也。
B25n0145_p0825a07║闢曰。若是真正本色叅學上士。見此等說話底人。
B25n0145_p0825a08║便與劈面唾不為性燥。蓋像龍不足致雨故也。偈
B25n0145_p0825a09║曰。
B25n0145_p0825a10║取既非如捨不如是牛誰敢喚為驢
B25n0145_p0825a11║大千沙界金剛體也是重栽頷下鬚
B25n0145_p0825a12║莫逐有緣勿住空忍
B25n0145_p0825a13║萬物芸芸。萬靈蠢蠢。離相離名有誰不稟。因甚麼
B25n0145_p0825a14║少室分皮分髓。臨濟立主立賓。引得兒孫草裏輥。
B25n0145_p0825a15║祖師道。莫逐有緣勿住空忍。義解者謂。二俱虛幻。
B25n0145_p0825a16║擬心執著取捨紛然。一念不生常居中道。可為解
B25n0145_p0825a17║脫道人。
B25n0145_p0825a18║闢曰。錯待汝知是解脫。已落虛幻了也。若是真實
B25n0145_p0825a19║悟心之士。有緣空忍豈在解脫之外哉。偈曰。
B25n0145_p0825a20║有緣莫逐還成易空忍教他勿住難
B25n0145_p0825b01║難易兩頭俱斬斷祖庭依舊不相干
B25n0145_p0825b02║一種平懷泯然自盡
B25n0145_p0825b03║不動道場無生法忍。皓月照䆫扉。清風届屏枕。有
B25n0145_p0825b04║佛處不得住。鐵𮖐燈心。無佛處急走過。花鋪蜀錦。
B25n0145_p0825b05║三千里外摘楊花。十方虛空盡消殞。易商量難定
B25n0145_p0825b06║準。海底泥牛喫鐵鞭。百草頭邊風凛凛。
B25n0145_p0825b07║祖師道。一種平懷泯然自盡。義解者謂。取捨之情
B25n0145_p0825b08║既盡。聖凡知見無依。自然一切處平常。一切處泯
B25n0145_p0825b09║然滅。
B25n0145_p0825b10║闢曰。白日青天莫寐語好。即今眼見色耳聞聲。喚
B25n0145_p0825b11║甚麼作平懷不平懷。偈曰。
B25n0145_p0825b12║泯然盡處事無涯百草頭邊正眼開
B25n0145_p0825b13║生死涅槃俱捏碎不知何處著平懷
B25n0145_p0825b14║止動歸止止更彌動
B25n0145_p0825b15║曲談名相勞。直說無繁重。曲說且止。如何是直說。
B25n0145_p0825b16║張三喫鐵棒李四忍疼痛。活人入棺材。死人成隊
B25n0145_p0825b17║送。觀音失却神通。反被兒童戲弄。直說且止。曲說
B25n0145_p0825b18║又作麼生。覺花須向性天栽。佛種宜將心地種。
B25n0145_p0825b19║祖師道。止動歸止止更彌動。一種義學沙門謂。真
B25n0145_p0825b20║心湛然常住不動。無始流轉皆由妄見。且動既妄
B25n0145_p0826a01║動止亦妄止。以妄止妄猶抱薪救焚。秪益其熾矣。
B25n0145_p0826a02║引肇法師謂。尋夫不動之作。豈釋動以求靜。必求
B25n0145_p0826a03║靜於諸動。必求靜於諸動。故雖動而常靜。不釋動
B25n0145_p0826a04║以求靜。故雖靜而不離動。審如是則動無動相靜
B25n0145_p0826a05║無靜相。如教中謂。動靜二相了然不生者。蓋了知
B25n0145_p0826a06║動靜皆是妄緣。羣妄既消。二相亦遣矣。
B25n0145_p0826a07║闢曰。咄動是銀山。靜是鐵壁。或未曾一捏粉碎。要
B25n0145_p0826a08║教他二相不生。萬里崖州未為遠在。偈曰。
B25n0145_p0826a09║火焰差容蚊蚋泊劒鋒寧許赤身挨
B25n0145_p0826a10║少林堂奧無門限把手相牽孰肯來
B25n0145_p0826a11║惟滯兩邊寧知一種
B25n0145_p0826a12║左轉右旋西沒東涌。突出無孔鐵鎚。打破上牢漆
B25n0145_p0826a13║桶。無位真人把須彌盧一摑。直得虛空藏菩薩。向
B25n0145_p0826a14║十字街頭合掌。告言。伏惟珍重。為甚麼如此。
B25n0145_p0826a15║祖師道。惟滯兩邊。寧知一種。義解者謂。兩邊是動
B25n0145_p0826a16║靜二相。一種是覿體無差。乃釋上二句之辭也。當
B25n0145_p0826a17║知動靜二邊妄則俱妄真則全真。安有二致者哉。
B25n0145_p0826a18║闢曰。低聲低聲。休將閑學解。埋沒祖師心。因為說
B25n0145_p0826a19║偈曰。
B25n0145_p0826a20║是一種兮非一種是非情盡若為知
B25n0145_p0826b01║休將雪裏莓苔石喚作溪邊白鷺鶿
B25n0145_p0826b02║一種不通兩處失功
B25n0145_p0826b03║指鹿為馬喚瓮作鐘。從來將錯就錯。不礙拏空塞
B25n0145_p0826b04║空。破蒲團三箇五箇。撫掌大笑。折拄杖七尺八尺。
B25n0145_p0826b05║滿面春風。掃除佛祖病。陵滅少林宗。爐韛年深火
B25n0145_p0826b06║政紅。
B25n0145_p0826b07║祖師道。一種不通兩處失功。一等杜撰禪和道。遮
B25n0145_p0826b08║兩句是結前引後之辭也。謂結前則顯示一種之
B25n0145_p0826b09║真理。謂引後則深責空有之妄緣也。
B25n0145_p0826b10║闢曰。若真實是箇衲僧說。一種說兩處句句歸宗
B25n0145_p0826b11║拍拍。是令如其不爾說。箇一種早落窠臼了也。况
B25n0145_p0826b12║兩處乎。偈曰。
B25n0145_p0826b13║一種由來無地著二邊何處立功勛
B25n0145_p0826b14║老婆只為頻叮囑累及渾家落見聞
B25n0145_p0826b15║遣有沒有從空背空
B25n0145_p0826b16║頭正尾正。心空眼空。驀面道著。狹路相逢。趙州栢
B25n0145_p0826b17║樹子。紅塵截斷一溪水。東山鐵餕餡。碧落衝開千
B25n0145_p0826b18║尺松。大象不遊於兔徑。師王安肯媚狐蹤。
B25n0145_p0826b19║祖師道。遣有沒有從空背空。有等循言逐句者謂。
B25n0145_p0826b20║有乃妄有。由遣之而故沒。空本自空。欲從之而故
B25n0145_p0827a01║背。有是空家之有。空是有家之空。空得有而故彰。
B25n0145_p0827a02║有得空而乃顯。以其彰故空全是有。以其顯故有
B25n0145_p0827a03║全是空。互融互攝而不差。相在相入而無損。由是
B25n0145_p0827a04║而知遣之從之得非徇妄者乎。
B25n0145_p0827a05║闢曰。咬人師子。安肯與逐塊韓盧並轍。依文解義
B25n0145_p0827a06║曾逐塊之不若也。欲望其哮吼返擲。其可得乎。偈
B25n0145_p0827a07║曰。
B25n0145_p0827a08║只為桃符釘得高鬼神白日把門敲
B25n0145_p0827a09║何如三尺茅簷下雲月溪山伴寂寥
B25n0145_p0827a10║多言多慮轉不相應
B25n0145_p0827a11║似水入水。如鏡照鏡。洗得法塵。結成見病。三世諸
B25n0145_p0827a12║佛無家可歸。歷代祖師何道可證。為憐沒眼巡官。
B25n0145_p0827a13║要與空王筭命。夜深𮋒轉卦盤看。一片虛明冷相
B25n0145_p0827a14║映。所以道。多言多慮轉不相應。
B25n0145_p0827a15║義解者謂。言多去道轉遠。又云神心洞照聖默為
B25n0145_p0827a16║宗。又引達磨道。外絕諸緣內心無喘。外絕諸緣則
B25n0145_p0827a17║忘其言。內心無喘則絕其慮矣。
B25n0145_p0827a18║闢曰。你與麼引證了。還相應也未。若果未則言語
B25n0145_p0827a19║云乎哉。偈曰。
B25n0145_p0827a20║因言顯道道忘言忘到無言亦妄傳
B25n0145_p0827b01║脫畧是非言象外虛空無口解談禪
B25n0145_p0827b02║絕言絕慮無處不通
B25n0145_p0827b03║道吾舞笏。石鞏張弓。西河師子。長沙大蟲。且當時
B25n0145_p0827b04║極有餘態。到今朝尚播遺風。逗到祖師門下。直教
B25n0145_p0827b05║竄跡潜蹤。何以如此。豈不見道。簸箕量米升渾別。
B25n0145_p0827b06║熨斗煎茶銚不同。所以云。絕言絕慮無處不通。或
B25n0145_p0827b07║者依文解義道。絕言則言語道斷。絕慮則心行處
B25n0145_p0827b08║滅。言語道斷則寂而照。心行處滅則照而寂。到此
B25n0145_p0827b09║如來禪祖師禪。可以一串穿過。又有古人教伊休
B25n0145_p0827b10║去歇去口邊醭生舌上草出等語。得非是理乎。
B25n0145_p0827b11║闢曰。與麼和會。大似置堅氷於烈火之上。多見其
B25n0145_p0827b12║不知量也。若果如其說。則那討祖師來。偈曰。
B25n0145_p0827b13║絕慮絕言同木偶何時成佛永嘉非
B25n0145_p0827b14║聲前未領通玄旨拈起毛端隔鐵圍
B25n0145_p0827b15║歸根得旨隨照失宗
B25n0145_p0827b16║與麼與麼。指西作東。不與麼不與麼。認有為空。與
B25n0145_p0827b17║麼中不與麼。似網兜風。不與麼中却與麼。濕紙將
B25n0145_p0827b18║來𮖐大蟲。何以如此。豈不見道。歸根得旨隨照失
B25n0145_p0827b19║宗。一等人巧生卜度道。絕言絕慮是歸根。無處不
B25n0145_p0827b20║通是得旨。你若作歸根得旨會。又却隨照失宗矣。
B25n0145_p0828a01║然根本無歸。旨亦非得。不了此意妄自認執。是謂
B25n0145_p0828a02║隨照苟存照之之跡。則佛祖心宗不勝其失矣。
B25n0145_p0828a03║闢曰。果有此說那。苟或如是。則喚將從上佛祖來。
B25n0145_p0828a04║喫閻羅大王鐵棒。何則為他歸根得旨來。偈曰。
B25n0145_p0828a05║隨照歸根事一同不須特地展家風
B25n0145_p0828a06║偷心未向機前死得旨何曾異失宗
B25n0145_p0828a07║須㬰返照勝却前空
B25n0145_p0828a08║見到行到。宗通說通。揭露人天眼目。剖開佛祖心
B25n0145_p0828a09║胷。却物逐物。似異非異。殺人活人。謂同不同。緫與
B25n0145_p0828a10║一齊生按下。海門夜半日頭紅。
B25n0145_p0828a11║祖師道。須㬰返照勝却前空。一等強說道理者謂。
B25n0145_p0828a12║以明暗色空消歸自己者。是名返照。當知空不自
B25n0145_p0828a13║空因心故空。有不自有因心故有。離心無空。離心
B25n0145_p0828a14║無有。眾生違背自心。妄見空有。而欲從之却之。俱
B25n0145_p0828a15║名顛倒。
B25n0145_p0828a16║闢曰。錯下名言。少林門下覔心了不可得。誰是顛
B25n0145_p0828a17║倒者。偈曰。
B25n0145_p0828a18║本來非照何勞照說甚須㬰與久長
B25n0145_p0828a19║但見一期超象外不知二子共亡羊
B25n0145_p0828a20║前空轉變皆由妄見
B25n0145_p0828b01║古廟香爐一條白練。直下超死越生。緫是落他方
B25n0145_p0828b02║便。從來不信自心迷。却言佛法無靈驗。有靈驗立
B25n0145_p0828b03║地便成佛。入地獄如箭。
B25n0145_p0828b04║祖師道。前空轉變皆由妄見。義解者謂。有是妄空
B25n0145_p0828b05║亦是妄。空有從緣變易無定。欲得離妄二俱排遣。
B25n0145_p0828b06║闢曰。咄遣則任伊遣。殊不知只箇所遣之妄能遣
B25n0145_p0828b07║之心。俱不離妄。苟不能與遣俱遣。要脫他妄緣。未
B25n0145_p0828b08║有休日在。且有何方便與遣俱遣。偈曰。
B25n0145_p0828b09║空何有變變非空莫把山河著眼中
B25n0145_p0828b10║水底波斯吹石火金烏飛上海門東
B25n0145_p0828b11║不用求真惟須息見
B25n0145_p0828b12║竪起生鐵脊梁。橫按倚天長劒。閑忙靜閙門頭。緫
B25n0145_p0828b13║與打成一片。既精專復勇健。將謂成佛作祖不隔
B25n0145_p0828b14║一塵。撞著三祖大師。輕輕向伊道。不用求真惟須
B25n0145_p0828b15║息見。好好看方便。一等義學之者謂。見有六十二
B25n0145_p0828b16║種。法數具陳。不出斷常二見為主。求真落斷見。逐
B25n0145_p0828b17║妄墮常見。楞嚴謂。言妄顯諸真。妄真同二妄。猶非
B25n0145_p0828b18║真非真。云何見所見。但能離一切見。全體即真。不
B25n0145_p0828b19║用求也。
B25n0145_p0828b20║闢曰。是則固是。且祖師道。惟須息見。且見作麼生
B25n0145_p0829a01║息。苟有息之之理展轉成見矣。偈曰。
B25n0145_p0829a02║著意求真真復隱盡情息見見還生
B25n0145_p0829a03║當門雖不栽荊棘自是無人有路行
B25n0145_p0829a04║二見不住慎勿追尋
B25n0145_p0829a05║鍼頭削鐵。佛面剝金。謂無則一塵不隔。謂有則千
B25n0145_p0829a06║聖難尋。天曉不露夜半平沉。絕對待離古今。舉世
B25n0145_p0829a07║盡知湖海闊。出門方覺水泥深。
B25n0145_p0829a08║祖師道。二見不住慎勿追尋。義解者謂。既不住妄。
B25n0145_p0829a09║又不住真。和箇不住亦不住。正與麼時繁興大用
B25n0145_p0829a10║舉必全真。更不假離此別尋也。
B25n0145_p0829a11║闢曰。噫如此等相似語言。那箇無一肚半肚只是
B25n0145_p0829a12║要近傍他祖師未得在。偈曰。
B25n0145_p0829a13║法法本來無所住於無所住絕追尋
B25n0145_p0829a14║陽烏昨夜沉西嶺今日依然上曉林
B25n0145_p0829a15║纔有是非紛然失心
B25n0145_p0829a16║根非利鈍。道無淺深。有一句子非古非今。搆不著
B25n0145_p0829a17║底。宴坐大圓鏡智。搆得著底。深入邪見稠林。彌勒
B25n0145_p0829a18║釋迦自知無分。狸奴白牯忍俊不禁。夜騎鐵馬沉
B25n0145_p0829a19║滄海。摸得陳年穴鼻鍼。
B25n0145_p0829a20║祖師道。纔有是非紛然失心。叢林往往道。盡十方
B25n0145_p0829b01║世界是沙門自己。十方世界是古佛法身。所以云。
B25n0145_p0829b02║撲落非他物。縱橫不是塵。也無是者也無非者。一
B25n0145_p0829b03║一皆是妙明心中流出。
B25n0145_p0829b04║闢曰。如此等說話。叢林喚作平實商量又。喚作轉
B25n0145_p0829b05║身句子。莫不引斯二句為證。古今之下不知污染
B25n0145_p0829b06║幾多淨白田地。故本色道流。斥之為雜毒。訶之為
B25n0145_p0829b07║狐涎。莫有不甘其魔魅者麼。急須吐却。偈曰。
B25n0145_p0829b08║說有是非無是非重門高啟待誰歸
B25n0145_p0829b09║叅天荊棘橫官路那箇行人不掛衣
B25n0145_p0829b10║二由一有一亦莫守
B25n0145_p0829b11║日上月下。天長地久。惟有周金剛不事事。白棒橫
B25n0145_p0829b12║拖沿路走。有問祖師西來。若不劈脊便摟。便言合
B25n0145_p0829b13║取狗口。引得森羅萬象笑眼豁開。阿呵呵笑須三
B25n0145_p0829b14║十年後。
B25n0145_p0829b15║祖師道。二由一有一亦莫守。義解者謂。纔徇二即
B25n0145_p0829b16║昧一。纔守一即生二。當知二是真妄。一是自心。真
B25n0145_p0829b17║妄之二既除。自心之一無住。可謂解脫大道也。
B25n0145_p0829b18║闢曰。此等語言記憶在懷謂之叅學。使德山有棒。
B25n0145_p0829b19║未到你喫。閻羅老子手中鐵棒。少你一分不得在。
B25n0145_p0829b20║偈曰。
B25n0145_p0830a01║一法併教伊莫守不知莫守未為貧
B25n0145_p0830a02║何如醉臥花氊上亂把黃金擲向人
B25n0145_p0830a03║一心不生萬法無咎
B25n0145_p0830a04║蘇州有常州有。六六三十六。七七四十九。菴主竪
B25n0145_p0830a05║起拳頭。百丈展開兩手。更兼千七百箇飯袋子。弄
B25n0145_p0830a06║出鬼面神頭。鰕跳何曾出得斗。
B25n0145_p0830a07║祖師道。一心不生萬法無咎。義解者引他經論道。
B25n0145_p0830a08║心生種種法生。心滅種種法滅。諸法不自生。諸法
B25n0145_p0830a09║不自滅。皆自一心所變。一心不生諸法常住。所以
B25n0145_p0830a10║古人謂。鐵牛不怕師子吼。恰似木人見花鳥之說。
B25n0145_p0830a11║政類乎此。
B25n0145_p0830a12║闢曰。然則然矣。只如永嘉道。誰無念誰無生。若實
B25n0145_p0830a13║無生無不生。喚取機關木人問。求佛施功早晚成。
B25n0145_p0830a14║似乎返是。且不生底是。無不生底是。試定當看。偈
B25n0145_p0830a15║曰。
B25n0145_p0830a16║萬法本來無過咎一心何更有生緣
B25n0145_p0830a17║叮嚀固是婆心切牧笛難教合管絃
B25n0145_p0830a18║無咎無法不生不心
B25n0145_p0830a19║太華山非險。滄溟海不深。盧仝月蝕詩。有何難讀。
B25n0145_p0830a20║伯牙太古曲。殺有知音。惟有東山暗號子。[(冰-水+〡)*ㄆ]來無
B25n0145_p0830b01║縫罅。放去卒難尋。攪擾幾多伶俐客。摩裩擦袴到
B25n0145_p0830b02║于今。
B25n0145_p0830b03║祖師道。無咎無法不生不心。義解者謂。此二句返
B25n0145_p0830b04║上二句而言。謂無咎則萬法自消。不生則一心自
B25n0145_p0830b05║寂。法消心寂。至道之體冲然不待得而得矣。
B25n0145_p0830b06║闢曰。昔僧問趙州。學人乍入叢林乞師指示。州云。
B25n0145_p0830b07║喫粥了也未。僧云。喫粥了也。州云。洗鉢盂去。此僧
B25n0145_p0830b08║悟去。且道此僧當時悟無咎耶。悟無法耶。悟不生
B25n0145_p0830b09║耶。悟不心耶。試定當看。偈曰。
B25n0145_p0830b10║法法只因無咎咎心心多為不生生
B25n0145_p0830b11║寒猿夜哭巫山月客路元來不可行
B25n0145_p0830b12║能隨境滅境逐能沉
B25n0145_p0830b13║以一重去一重。路遙知馬力。不以一重去一重。歲
B25n0145_p0830b14║久見人心。兩重公案已展不縮。三千里外誰是知
B25n0145_p0830b15║音。自從立雪人歸後。幾片春雲𮖐翠岑。
B25n0145_p0830b16║祖師道。能隨境滅境逐能沉。義解者遽引永嘉道。
B25n0145_p0830b17║境非智而不了。智非境而不生。智生了境而生。境
B25n0145_p0830b18║了智生而了。當知能是一心。境是諸法。能即智之
B25n0145_p0830b19║異名。境即法之別號。境滅則能了之心亦滅。心空
B25n0145_p0830b20║則所現之境亦沉。相即相在互攝互融初無間斷。
B25n0145_p0831a01║其不了者目之曰迷。
B25n0145_p0831a02║闢曰。據如所說謂之了可乎。不惟不了。如飢食鹽
B25n0145_p0831a03║重增其渴耳。偈曰。
B25n0145_p0831a04║共知光影因燈現咸謂波濤仗水興
B25n0145_p0831a05║燈滅水沉波影盡政堪門外喫烏藤
B25n0145_p0831a06║境由能境能由境能
B25n0145_p0831a07║一大藏教陳年故紙。千七百則腐爛葛藤。不翅止
B25n0145_p0831a08║啼黃葉。何殊日下孤燈。拈過了也又是一層。脫賺
B25n0145_p0831a09║人間幾箇僧。
B25n0145_p0831a10║祖師道。境由能境能由境能。有箇依語生解漢道。
B25n0145_p0831a11║境不自境因能故境。能不自能由境故能。能仗境
B25n0145_p0831a12║而生。境托能而起。當知生而不生心外無法。起而
B25n0145_p0831a13║非起法外無心。祖師到此將一心萬法。丸作箇蜜
B25n0145_p0831a14║果子。只要伊笑談一嚥。
B25n0145_p0831a15║闢曰。因逆問之曰。子曾嚥得也未。如其未然。世間
B25n0145_p0831a16║還有嚥得者麼。他日異時吞鐵丸有分在。偈曰。
B25n0145_p0831a17║因能生所所生能能所俱忘生不生
B25n0145_p0831a18║老蚌吸乾鯨海水珊瑚枝上月三更
B25n0145_p0831a19║欲知兩段元是一空
B25n0145_p0831a20║空而不空。兔角杖撑破銀山鐵壁。不空而空。龜毛
B25n0145_p0831b01║拂展開明月清風。洞山麻三斤黏皮綴骨。雲門乾
B25n0145_p0831b02║屎橛滯殼迷封。衲僧面前放過不可。祖師門下再
B25n0145_p0831b03║犯難容。常教肚裏如鍼刺。拋向洪波白浪中。
B25n0145_p0831b04║祖師道。欲知兩段元是一空。義解者商量道。兩段
B25n0145_p0831b05║即指前之心法。所言一空非太虛頑然之空。非小
B25n0145_p0831b06║乘斷滅之空。乃靈覺無相之真空耳。此空是諸佛
B25n0145_p0831b07║之源萬靈之母。無聲無臭。昭昭於羣象之前。不有
B25n0145_p0831b08║不無。朗朗於諸塵之表者是也。
B25n0145_p0831b09║闢曰。是空不應有知。既知不應名空。苟未曾與祖
B25n0145_p0831b10║師握手親到真空之海。言語云乎哉。偈曰。
B25n0145_p0831b11║夢中钁得黃金藏又跨青鸞上寶臺
B25n0145_p0831b12║盡夜喜歡無著處天明只落得場獃
B25n0145_p0831b13║一空同兩齊含萬象
B25n0145_p0831b14║一句無私。萬靈同仰。遠拍祖肩。清機歷掌。大顛打
B25n0145_p0831b15║首座聚雪埋金。興化罰維那揚聲止響。惟有石敢
B25n0145_p0831b16║當。長年整歲。向百眾人前出一頭。今古無人解稱
B25n0145_p0831b17║賞。
B25n0145_p0831b18║祖師道。一空同兩齊含萬象。義解者卜度道。心不
B25n0145_p0831b19║異法。是一空同兩。法不異心。是齊含萬象。所以古
B25n0145_p0831b20║云。見色便見心。無色心不現。又教中謂。森羅及萬
B25n0145_p0832a01║象一法之所印。故祖師發明於此。
B25n0145_p0832a02║闢曰。講經則許你講。要見祖師意。何異鄭州出曹
B25n0145_p0832a03║門。偈曰。
B25n0145_p0832a04║一不成單兩不雙夜深寒月印長江
B25n0145_p0832a05║無邊宇宙光吞盡又引梅花上矮䆫
B25n0145_p0832a06║不見精麤寧有偏黨
B25n0145_p0832a07║禪名關教名網。撈摝三有眾生。及第心空標榜。撞
B25n0145_p0832a08║著箇沒意智漢。掣其檈解其紐。萬目要張不張。百
B25n0145_p0832a09║夫欲掌不掌。無心道者合如斯。豈是人前呈伎倆。
B25n0145_p0832a10║所以道。不見精麤寧有偏黨。
B25n0145_p0832a11║義解者謂心法既空能所俱泯。則生佛體同悟迷
B25n0145_p0832a12║一致。故引息心銘謂何貴何賤何辱何榮何得何
B25n0145_p0832a13║失何重何輕。一道虛寂萬物齊平之語為證。
B25n0145_p0832a14║闢曰。然證也證得相似。其如證得太殺相似。返不
B25n0145_p0832a15║相似矣。且如何是不相似處。試定當看。偈曰。
B25n0145_p0832a16║一喝迅雷難掩耳蟭螟負海入蚊眉
B25n0145_p0832a17║泥猪癩狗齊開眼三世如來總不知
B25n0145_p0832a18║天目中峯和尚廣錄卷第十二之上
B25n0145_p0832a19║校訛
B25n0145_p0832a20║（七十二葉第一行）窠（誤作窮從南改正）（七十八葉第三行）呵呵（誤作訶訶從南
B25n0145_p0832b01║改正）
B25n0145_p0832b02║音釋
B25n0145_p0832b03║烜（况遠切烜赫光明也）轟（虎橫切雷聲）饀（下斬切）擉（則各切刺也）覷（七慮切伺
B25n0145_p0832b04║視也）鍼（職深切）殞（于敏切沒也）蟭螟（蟭即消切螟莫經切蟭螟蟲名）檗（普擊切）
B25n0145_p0832b05║摑（古獲切批打也）鞏（居悚切）簸（補過切簸箕揚米器）熨（於勿切熨㪷也）醭（普木切白
B25n0145_p0832b06║醭）摟（力侯切挑也）仝（音同切人名）蝕（乘力切日月虧曰蝕）擦（音察揩也）賺（直陷
B25n0145_p0832b07║切市物失實也）蚌（步項切蛤屬）撑（丑庚切拄也）綴（陟衛切▆綴也）钁（居縛切鉏也）
B25n0145_p0832b08║獃（五來切癡也）矮（鴉蟹切短也）伎倆（伎渠綺切倆良蔣切）
B25n0145_p0832b09║
B25n0145_p0832b10║
B25n0145_p0832b11║天目中峯和尚廣錄卷第十二之中
B25n0145_p0832b12║叅學門人北庭慈寂　進
B25n0145_p0832b13║信心銘闢義解中
B25n0145_p0832b14║大道體寬無易無難
B25n0145_p0832b15║竊得衣盂入手。解道非風旛動。金襴外別有何物。
B25n0145_p0832b16║倒却門前剎竿。遮兩箇漢無事討事瞞人自瞞。本
B25n0145_p0832b17║來無縫𦉑。穿鑿不相干。還相委麼。一回相見一回
B25n0145_p0832b18║老。一度風來一度寒。
B25n0145_p0832b19║祖師道。大道體寬無易無難。義解者道。本來箇事
B25n0145_p0832b20║包日月含虛空。佛祖不知名。大地載不起。如天普
B25n0145_p0833a01║蓋如地普擎。各各圓成人人具足。又何難易之可
B25n0145_p0833a02║容言哉。其所難易者。在人不在法也。肯信自心是
B25n0145_p0833a03║佛即易。不信自心是佛即難。
B25n0145_p0833a04║闢曰。余則異乎所聞。肯信自心是佛即難。不信自
B25n0145_p0833a05║心是佛即易。且道利害在甚麼處。此說且止。只如
B25n0145_p0833a06║龐居士道。難難十石油麻樹上攤。龐婆云。易易百
B25n0145_p0833a07║草頭上祖師意。靈照謂。也不難也不易。飢來喫飯
B25n0145_p0833a08║困來睡。遮裏定奪得他三箇舌頭長短。其難易可
B25n0145_p0833a09║一笑而領矣。其或不爾。縱饒你隨語生解。說箇無
B25n0145_p0833a10║易無難。正是瞎驢趂大隊。轉脚則無路可行矣。偈曰。
B25n0145_p0833a11║攤麻樹上困來睡祖意惟言百草頭
B25n0145_p0833a12║三箇一般無眼孔扶籬摸壁幾時休
B25n0145_p0833a13║小見狐疑轉急轉遲
B25n0145_p0833a14║轉自己入山河。鐵牛沉巨浸。轉山河歸自己。老象
B25n0145_p0833a15║溺深泥。自己山河一齊拈却。諸方爐韛無可設施。
B25n0145_p0833a16║有設施不異空拳嚇小兒。
B25n0145_p0833a17║祖師道。小見狐疑轉急轉遲。義解者道。一切眾生
B25n0145_p0833a18║自空刦已前。與三世諸佛同成正覺。初無少欠。此
B25n0145_p0833a19║心不了。返墮愚迷而不知覺。是故諸佛祖百千方
B25n0145_p0833a20║便。道之䇿之使之悟入。所以云。為一大事因緣故
B25n0145_p0833b01║出現於世。乃為此也。但是學人不信自心是佛。而
B25n0145_p0833b02║欲心外別求。故斥之為小見。當知此心本具。說箇
B25n0145_p0833b03║疾得成菩提已成剩語。何遲速之有耶。
B25n0145_p0833b04║闢曰。然則即今喚甚麼作佛。如指點不出。病在於
B25n0145_p0833b05║何。偈曰。
B25n0145_p0833b06║天豈容伊坐井窺盡其見量緫成疑
B25n0145_p0833b07║𮋒身跳出虛空外剔起眉毛已是遲
B25n0145_p0833b08║執之失度必入邪路
B25n0145_p0833b09║山無重數。水無重數。善財於彈指聲中見慈氏尊
B25n0145_p0833b10║樓閣。又無重數。無位真人路見不平。以拄杖攔空
B25n0145_p0833b11║一畫。十萬八千一齊捏聚。却回首高聲唱言。芳草
B25n0145_p0833b12║萋萋鸚鵡洲。晴川歷歷漢陽樹。何以如此。豈不見
B25n0145_p0833b13║祖師道。執之失度必入邪路。
B25n0145_p0833b14║近代有等據師位者。見人說看古人話做工夫孜
B25n0145_p0833b15║孜不捨寸隂克究己事者。便遽引此二句。斥之謂
B25n0145_p0833b16║之執之失度。乃云。佛法那有遮箇事。一切見成。何
B25n0145_p0833b17║不領取。特地做死模樣作麼。
B25n0145_p0833b18║闢曰。說得也是。但不究其源。殊不知祖師責其悟
B25n0145_p0833b19║後之執。豈不見佛眼云。有一等人騎驢覔驢。又有
B25n0145_p0833b20║一等人識得驢了不肯下驢。正言此等執其悟理
B25n0145_p0834a01║未能忘念。外存所悟之法。內記能悟之心。古人斥
B25n0145_p0834a02║之為法塵。非之為見刺。故藥山謂。纔有所重便成
B25n0145_p0834a03║窠臼。皆是責其執悟理者。使悟理不忘。謂實有此
B25n0145_p0834a04║事。見法不圓。成外道所計。然迷而求悟則易。已悟
B25n0145_p0834a05║欲忘則難。儻不遇真正導師盲枷瞎棒深錐痛劄
B25n0145_p0834a06║卒莫之自己也。你還甘此說麼。偈曰。
B25n0145_p0834a07║執心未盡花常贅結使還除果不遙
B25n0145_p0834a08║只就從前邪路上等閑回首赤條條
B25n0145_p0834a09║放之自然體無去住
B25n0145_p0834a10║向上機末後句。八字打開兩手分付。逴得便行。梅
B25n0145_p0834a11║花枝上月三更。提得便去。醉跨紫鸞迎曉霧。不作
B25n0145_p0834a12║佛法商量。不作世諦流布。畢竟如何。不見祖師道。
B25n0145_p0834a13║放之自然體無去住。
B25n0145_p0834a14║義解者謂。執心既遣自然任運騰騰無拘無絆。動
B25n0145_p0834a15║若行雲。止如谷神。既無心於彼此。寧有分於去住
B25n0145_p0834a16║乎。圓覺謂。居一切時不起妄念。於諸妄心亦不息
B25n0145_p0834a17║滅。住妄想境不加了知。於無了知不辨真實。亦差
B25n0145_p0834a18║近矣。凡聖情盡體露真常。逈絕妄緣即如如佛。
B25n0145_p0834a19║闢曰。相罵饒你潑水。若是祖師意。饒你和一大藏
B25n0145_p0834a20║教吐出。只成業識茫茫。偈曰。
B25n0145_p0834b01║見聞知覺盡皆捐本不期然却自然
B25n0145_p0834b02║君入西秦我東魯頂門誰不戴青天
B25n0145_p0834b03║任性合道逍遙絕惱
B25n0145_p0834b04║裴相國捧佛請為安名。唐莊宗向中原獲得一寶。
B25n0145_p0834b05║君不為萬乘尊榮之所移。臣不為百揆機務之所
B25n0145_p0834b06║撓。林下衲子足𮛫大方形棲物表。長年累歲坐在
B25n0145_p0834b07║無事甲中。因甚麼返不能如是之却好。且道以何
B25n0145_p0834b08║為礙。歲歲彫枯般若林。年年增長無明草。
B25n0145_p0834b09║祖師道。任性合道逍遙絕惱。義解者謂。心空及第
B25n0145_p0834b10║之士。性不待任而任。道不待合而合。逍遙如出岫
B25n0145_p0834b11║之雲。絕惱若行空之月。大圓鏡中有誰不爾。
B25n0145_p0834b12║闢曰。子不聞。佛印元和尚云。未悟者難與言已悟
B25n0145_p0834b13║之境。如生盲之人與之言天日之清明。彼雖聽而
B25n0145_p0834b14║不可辨也。或未能撒雙手於懸崖之下。便以任性
B25n0145_p0834b15║合道之說為證。如飢說食之喻。豈誣人哉。偈曰。
B25n0145_p0834b16║任他法性自周流轉見心王病不瘳
B25n0145_p0834b17║更欲逍遙求合道鐵鞭三百未輕酬
B25n0145_p0834b18║繫念乖真昏沉不好
B25n0145_p0834b19║一大藏教是箇切脚。丈六金身成一莖草。大雄一
B25n0145_p0834b20║喝三日聾。仰山傾出一栲栳。且此等說話。是瓦礫
B25n0145_p0835a01║是珍寳。你若道是句也掃非句也掃。正是渾侖吞
B25n0145_p0835a02║箇棗。
B25n0145_p0835a03║祖師道。繫念乖真昏沉不好。義解者引教中云。心
B25n0145_p0835a04║不繫道亦不結業。是為得道人也。或引德山毫𨤲
B25n0145_p0835a05║繫念三途業因之說為證。又云。體道之士。纔有纖
B25n0145_p0835a06║毫凡聖悟迷之情繫于念慮。則為凡聖悟迷之見
B25n0145_p0835a07║所昏。直須一物不干懷萬緣俱蕩盡。始可合他古
B25n0145_p0835a08║人見處。
B25n0145_p0835a09║闢曰。莫謗古人好。古人向你道。繫念乖真。只箇一
B25n0145_p0835a10║物不干懷己是繫念了也。偈曰。
B25n0145_p0835a11║繫念乖真真不乖昏沉不好好何來
B25n0145_p0835a12║上牢漆桶連箍脫戴角披毛入禍胎
B25n0145_p0835a13║不好勞神何用踈親
B25n0145_p0835a14║趙州勘破了也。水銀無假。雲門話墮了也。阿魏無
B25n0145_p0835a15║真。叅禪不靈驗。觸處昧元神。眼中藏見刺。耳裏翳
B25n0145_p0835a16║聞塵。咄果有如是事那。只向伊道。舉眸天外。看誰
B25n0145_p0835a17║是出頭人。
B25n0145_p0835a18║祖師道。不好勞神何用踈親。義解者謂。由繫念便
B25n0145_p0835a19║乖真。既乖真即勞神。以勞神必踈親。當知繫念乃
B25n0145_p0835a20║踈親之因。踈親即繫念之果。祖師說箇何用。噬臍
B25n0145_p0835b01║何及哉。
B25n0145_p0835b02║闢曰。遮一絡索。大似依樣畫貓兒。大槩畫得也相
B25n0145_p0835b03║似。雖死鼠不能捕。而况活者乎。苟不真箇向命根
B25n0145_p0835b04║下一刀兩段。徒資其話柄耳。偈曰。
B25n0145_p0835b05║既知不好復勞神役盡精神愈不親
B25n0145_p0835b06║何似三家村裏漢飽噇高臥契天真
B25n0145_p0835b07║欲趣一乘勿惡六塵
B25n0145_p0835b08║眼為光明法身。耳為音聲法身。鼻乃莊嚴香法身。
B25n0145_p0835b09║舌即清淨味法身。身名普覺法身。意號了知法身。
B25n0145_p0835b10║總具六千功德。成就一切種智。只如四大分解百
B25n0145_p0835b11║骸潰散之頃。六根悉歸變滅。且法身向甚處安著。
B25n0145_p0835b12║愁人莫向愁人說。說向愁人愁殺人。
B25n0145_p0835b13║祖師道。欲趣一乘勿惡六塵。義解者謂。一乘即自
B25n0145_p0835b14║心之異名。六塵根識十八界乃自心之別號。安有
B25n0145_p0835b15║趣一乘而惡六塵。是猶愛手足而忘肩背也。當知
B25n0145_p0835b16║悟此心則六塵即一乘。迷此心則一乘皆六塵。裴
B25n0145_p0835b17║相國謂。背之則凡。順之則聖。又楞嚴謂。阿難。汝欲
B25n0145_p0835b18║識知俱生無明。使汝輪轉生死結根。惟汝六根更
B25n0145_p0835b19║無他物。汝復欲知無上菩提。令汝速證安樂解脫
B25n0145_p0835b20║寂靜妙常。亦汝六根更非他物。
B25n0145_p0836a01║闢曰。和會得也相似。你還知一乘是妄六塵是謗。
B25n0145_p0836a02║捨此二途還免得妄與謗也無。偈曰。
B25n0145_p0836a03║色聲香味與觸法六處從來契一乘
B25n0145_p0836a04║取捨之情猶未瞥又於平地起稜層
B25n0145_p0836a05║六塵不惡還同正覺
B25n0145_p0836a06║主人翁諾諾諾。有路不行。無繩自縛。謂六塵即是。
B25n0145_p0836a07║徹底乖真。謂六塵即非。還成大錯。錯不錯一莖草
B25n0145_p0836a08║現黃金軀。倒騎萬里冲霄鶴。
B25n0145_p0836a09║祖師道。六塵不惡還同正覺。義解者謂。也無六塵
B25n0145_p0836a10║也無正覺。總只是箇妙明心地。喚作六塵也得。喚
B25n0145_p0836a11║作正覺也得。你若於此妙明心地有所不了。喚作
B25n0145_p0836a12║六塵也不了。喚作正覺也不了。別有甚麼事。只箇
B25n0145_p0836a13║了不了。引得他佛祖口嘮舌沸分出許多優劣。都
B25n0145_p0836a14║是自不丈夫而使之然也。
B25n0145_p0836a15║闢曰。昔有一秀才。因累舉不第。乃焚棄筆硯。作一
B25n0145_p0836a16║篇歸田詩。譏誚功名如涕唾。及至明年開選。依前
B25n0145_p0836a17║走在場屋中。可與作是說者併按。偈曰。
B25n0145_p0836a18║不惡六塵同正覺少林堂奧隔天涯
B25n0145_p0836a19║會須伸出拏空手佛與眾生一窖埋
B25n0145_p0836a20║智者無為愚人自縛
B25n0145_p0836b01║移嶽盈壑。續鳧截鶴。莊周自謂。說得盛水不漏。點
B25n0145_p0836b02║檢將來政是較短量長。自生卜度。惟有木上座。也
B25n0145_p0836b03║無好也無惡。也無是也無錯。通身只麼黑[甐-瓦+皮]皴。長
B25n0145_p0836b04║年靠在繩牀角。
B25n0145_p0836b05║祖師道。智者無為愚人自縛。義解者謂。智不自智
B25n0145_p0836b06║由悟而智。愚不自愚因迷而愚。智者悟自心。心悟
B25n0145_p0836b07║本無為。愚人迷自心。心迷還自縛。當知悟者之無
B25n0145_p0836b08║為。雖天地鬼神莫能使之為。迷者之自縛。雖千聖
B25n0145_p0836b09║萬賢莫能釋其縛。惟智與愚悉由心變。豈外物使
B25n0145_p0836b10║之然乎。
B25n0145_p0836b11║闢曰。但見錐頭利。不見鑿頭方。何則。須知無為即
B25n0145_p0836b12║自縛。自縛即無為。若謂果有二途。則蹉過祖師遠
B25n0145_p0836b13║矣。偈曰。
B25n0145_p0836b14║愚人自縛還須解智者無為縛殺人
B25n0145_p0836b15║寸刃不施俱截斷為憐平地喪天真
B25n0145_p0836b16║法無異法妄自愛著
B25n0145_p0836b17║通身是病通身是藥。擬議不來當面諱却。藥即是
B25n0145_p0836b18║病病即是藥。太虛空裏筋斗易𮋒。青州做領布衫
B25n0145_p0836b19║難著。也無病也無藥。森羅萬象鐵渾侖。楊岐驢子
B25n0145_p0836b20║三隻脚。
B25n0145_p0837a01║祖師道。法無異法妄自愛著。義解者謂。青青翠竹
B25n0145_p0837a02║盡是真如。鬱鬱黃花無非般若。盡微塵法界海內
B25n0145_p0837a03║所有聲色。於中覔一同相不可得。覔一異相亦不
B25n0145_p0837a04║可得。離此同異俱不可得。嗟乎不了此者。著佛被
B25n0145_p0837a05║佛礙。著法被法礙。且著佛法。尚且遭其窒礙。降此
B25n0145_p0837a06║以往又何愛著。而不窒礙者哉。
B25n0145_p0837a07║闢曰。法若有異法。愛著則有異法。既無異法愛著
B25n0145_p0837a08║亦無異。因甚麼却道。妄自愛著。遮裏看祖師不破。
B25n0145_p0837a09║前說皆戲論耳。偈曰。
B25n0145_p0837a10║法無異致體還同同體如何展化功
B25n0145_p0837a11║少室九年惟面壁不知將底播真風
B25n0145_p0837a12║將心用心豈非大錯
B25n0145_p0837a13║心心心難摸索。釋迦老子四十九年。說偏說圓分
B25n0145_p0837a14║半分滿詮註不成。末上拈一枝花。正是將心用心。
B25n0145_p0837a15║難免人道箇豈非大錯。到此既是事不獲已。且將
B25n0145_p0837a16║箇正法眼藏涅槃妙心。與伊遮蓋𨚫。
B25n0145_p0837a17║義解者道。你要成佛是將心用心。要作祖是將心
B25n0145_p0837a18║用心。乃至要超生死住涅槃證菩提斷煩惱等。總
B25n0145_p0837a19║不出箇將心用心。
B25n0145_p0837a20║闢曰。雖然也只道得一半。當知心體廣大不可限
B25n0145_p0837b01║量。直下如大火聚。嬰之則燒。觸之則燎。縱饒你不
B25n0145_p0837b02║要成佛作祖等。亦出他箇將心用心不得。偈曰。
B25n0145_p0837b03║即佛是心心是佛擬承當處早乖踈
B25n0145_p0837b04║飲光眉向花前展平地無端起範模
B25n0145_p0837b05║迷生寂亂悟無好惡
B25n0145_p0837b06║迷時迷悟底諾。悟時悟迷底諾。迷悟兩俱忘。打破
B25n0145_p0837b07║靈龜殼。龜殼既破。迷悟亦空。且道遮兩箇諾。向甚
B25n0145_p0837b08║處安著。打瓦與敲甎一任伊卜度。
B25n0145_p0837b09║祖師道。迷生寂亂悟無好惡。義解者謂。真寂體中
B25n0145_p0837b10║一切不留。楞嚴謂。無漏真淨。云何是中更容他物。
B25n0145_p0837b11║以其未悟此理。面前不見寂便見亂。不見動便見
B25n0145_p0837b12║靜。不知動也是迷亂也是迷。靜也是迷。寂也是迷。
B25n0145_p0837b13║乃至見自己立地成佛亦是迷。能了此迷心當處
B25n0145_p0837b14║解脫。則一一天真。一一明妙。既不見亂亦不知寂。
B25n0145_p0837b15║二邊捨離中道不立。安有好惡之情復為障為礙
B25n0145_p0837b16║者哉。
B25n0145_p0837b17║闢曰。此說差近矣。且道迷從何來悟從何起。遮裏
B25n0145_p0837b18║知得來處起處。不待遣迷。只箇悟底亦無地可寄
B25n0145_p0837b19║矣。如其不爾且把迷底悟底。取性分別。究竟惟增
B25n0145_p0837b20║見病耳。偈曰。
B25n0145_p0838a01║古今天地誰曾悟無悟何曾更有迷
B25n0145_p0838a02║𮋒憶溫州老真覺無端一宿憩曹溪
B25n0145_p0838a03║一切二邊良由斟酌
B25n0145_p0838a04║開口道著。動步踏著。一切總見成。不信且行脚。待
B25n0145_p0838a05║伊行到路途窮雲水空布衫穿草鞋薄。那時驀鼻
B25n0145_p0838a06║拽回頭。始信從來自擔閣。
B25n0145_p0838a07║祖師道。一切二邊良由斟酌。或有箇杜撰巡官注
B25n0145_p0838a08║解道。纔見有亂便見有寂。當知亂不自亂因寂故
B25n0145_p0838a09║亂。寂不自寂因亂故寂。由是諸法紛然未有不相
B25n0145_p0838a10║對相待而起。所云斟酌二字。便是最初謂揀擇之
B25n0145_p0838a11║說差近也。以其揀擇之識未消。則於寂亂等二邊
B25n0145_p0838a12║動成斟酌之念。以其未遣則一切不得不二矣。
B25n0145_p0838a13║闢曰。然則斟酌之念有何方便而遣。苟或不知此
B25n0145_p0838a14║方便。則爾所說亦未嘗不由斟酌而生。偈曰。
B25n0145_p0838a15║二邊不用頻斟酌一道齊平亦妄傳
B25n0145_p0838a16║覿體未超言象外見同佛祖政堪憐
B25n0145_p0838a17║夢幻空花何勞把捉
B25n0145_p0838a18║烏龜殼空索索。鐵秤鎚實嚗嚗。惟有木上座。不受
B25n0145_p0838a19║人穿鑿。朝騎陝府牛。暮跨揚州鶴。有時白日走歸
B25n0145_p0838a20║家。敲打虛空自酬酢。還鄉一曲聲未消。天岸雲飛
B25n0145_p0838b01║星斗落。
B25n0145_p0838b02║祖師道。夢幻空花何勞把捉。義解者引教中道。一
B25n0145_p0838b03║切有為法如夢幻泡影如露亦如電應作如是觀
B25n0145_p0838b04║又引永嘉道。放四大莫把捉寂滅性中隨飲啄。諸
B25n0145_p0838b05║行無常一切空即是如來大圓覺。便乃肆情所緣
B25n0145_p0838b06║任意所作。至若毀犯禁戒破壞律儀。一以此二語
B25n0145_p0838b07║為證。
B25n0145_p0838b08║闢曰。但不知正當肆情任意放逸自恣之時。果見
B25n0145_p0838b09║諸緣境如夢幻空花也無。若也見是空花。則不應
B25n0145_p0838b10║馳逐。胷中微存一念攀緣馳逐之心。則不得為夢
B25n0145_p0838b11║幻空花矣。當知成佛作祖。亦是夢幻空花。自此已
B25n0145_p0838b12║降又何往而非夢幻哉。更須知道。只箇不勞把捉
B25n0145_p0838b13║之說。早是墮他夢幻了也。此事若不親證實到。只
B25n0145_p0838b14║欲隨語生解。非愚而何。偈曰。
B25n0145_p0838b15║雪山午夜觀星處業鏡臺前照影時
B25n0145_p0838b16║一種做成顛倒夢不知誰是得便宜
B25n0145_p0838b17║得失是非一時放却
B25n0145_p0838b18║雪峯輥木毬。普化搖鐵鐸。雖曰大用大機。究竟還
B25n0145_p0838b19║成造作。爭似無生國裏王太博。也不善也不惡。取
B25n0145_p0838b20║性飽食高眠任意逍遙快樂。有人來叩祖師禪。但
B25n0145_p0839a01║教問取黃旛綽。
B25n0145_p0839a02║祖師道。得失是非一時放却。義解者道。一法界中
B25n0145_p0839a03║也無得者也無失者。也無是者也無非者。良由妄
B25n0145_p0839a04║情瞥起異見橫生。於無得失中熾然得失。於無是
B25n0145_p0839a05║非處紛然是非。所以祖師教伊一時放却。已是傷
B25n0145_p0839a06║鋒犯手平地風波。你還知。本來既無放箇甚麼。若
B25n0145_p0839a07║曰有可放之理。則得失是非向甚處安著。
B25n0145_p0839a08║闢曰。咄說有可放。也合喫棒。說無可放。也合喫棒。
B25n0145_p0839a09║何則為你脫他得失是非未得在。偈曰。
B25n0145_p0839a10║兩手撒開無一事是非得失盡皆捐
B25n0145_p0839a11║擬將遮箇超生死脚下螣蛇正繞纏
B25n0145_p0839a12║眼若不睡諸夢自除
B25n0145_p0839a13║長年屈膝坐。竟日觜盧都。兩眼掛空壁。莫知何所
B25n0145_p0839a14║圖。叩己而叅半疑半信。閱古人話似有似無。逗到
B25n0145_p0839a15║年窮歲盡。𮋒成緣木求魚。何似從空都潑撒。滿懷
B25n0145_p0839a16║突出夜明珠。
B25n0145_p0839a17║祖師道。眼若不睡諸夢自除。義解者謂。此二句是
B25n0145_p0839a18║前喻後合。如人大張兩目歷歷不昧。則昏住自遣。
B25n0145_p0839a19║既不昏住安有夢緣。
B25n0145_p0839a20║闢曰。若作喻說則可。使其不作喻。祖師亦合喫棒。
B25n0145_p0839b01║何則且開眼。何曾不是夢來。偈曰。
B25n0145_p0839b02║金剛正眼何曾睡大夢須知沒覺時
B25n0145_p0839b03║寄語祖師門下客休將鶴唳當鶯啼
B25n0145_p0839b04║心若不異萬法一如
B25n0145_p0839b05║道人行處如火消氷。衲僧面前似氷消火。拈却兩
B25n0145_p0839b06║重氷炭。放他凡聖同途。無手道士畫神符。瞎眼闍
B25n0145_p0839b07║黎讀梵書。更有一般堪信處。蟭螟吞却洞庭湖。
B25n0145_p0839b08║祖師道。心若不異萬法一如。義解者謂。萬法本如
B25n0145_p0839b09║由心乃異。譬如山不自高心異故高。水不自深心
B25n0145_p0839b10║異故深。此心異則千差競起萬別橫生。項背俱身。
B25n0145_p0839b11║視之不殊楚越。弟兄同氣。目之何啻天淵。以其異
B25n0145_p0839b12║故至近之情尚爾。欲其混聖凡齊物我一自他等
B25n0145_p0839b13║憎愛。其可得乎。教中亦云。未達境惟心起。種種分
B25n0145_p0839b14║別。類羣盲之摸象。猶廣客之疑蛇。於無同異中熾
B25n0145_p0839b15║然同異。何當揭開翳眼之瞙剪空亂意之絲。融法
B25n0145_p0839b16║界歸此心。如鏡照鏡。轉山河入自己。似空合空。到
B25n0145_p0839b17║此諸緣寂爾萬慮悄然。二見不生一法印定。可謂
B25n0145_p0839b18║遠符祖令深契佛心者。
B25n0145_p0839b19║闢曰。此說且止。即今明暗通塞壞空成住諸境摐
B25n0145_p0839b20║然。且喚甚麼作不異底心。直下指點不出。或有箇
B25n0145_p0840a01║道。任他諸法前陳。我但一以此不異之理照之。吁
B25n0145_p0840a02║審如是則不勝其異矣。偈曰。
B25n0145_p0840a03║心不異兮同萬法空拳惟把小兒欺
B25n0145_p0840a04║擬教依樣描將去脫賺平人沒了時
B25n0145_p0840a05║一如體玄兀爾忘緣
B25n0145_p0840a06║禪禪禪離言詮。釋迦老子未得一半。達磨大師猶
B25n0145_p0840a07║欠八千。臨濟喝得口破。德山棒得手穿。一一從頭
B25n0145_p0840a08║點檢。殊覺地遠天懸。近前類撥波求火。退後若掘
B25n0145_p0840a09║地覔天。不前不後求相應。更著重叅三十年。
B25n0145_p0840a10║祖師道。一如體玄兀爾忘緣。義解者謂。一如之體
B25n0145_p0840a11║玄之又玄。非因緣而有。非自然而成。離四句絕百
B25n0145_p0840a12║非。雖佛眼莫窺。聖心罔測。擲大千於方外。卷法界
B25n0145_p0840a13║於毫端。一空一切空。不加宰割。一有一切有。豈用
B25n0145_p0840a14║栽培。塵沙不得喻其多。毫髮不可方其少。可謂忘
B25n0145_p0840a15║緣絕待一如之玄體也。
B25n0145_p0840a16║闢曰。說也說得近。你若蘊此說於方寸。要與一如
B25n0145_p0840a17║玄體相應。正不異抱火於懷求其不燒。偈曰。
B25n0145_p0840a18║一如如外更何如重疊溪山隱故廬
B25n0145_p0840a19║睡到三竿紅日上笑看潘閬倒騎驢
B25n0145_p0840a20║萬法齊觀歸復自然
B25n0145_p0840b01║佛法不遺方寸。禪道豈離中邊。你若起心求覔。又
B25n0145_p0840b02║還十萬八千。有何三要。也沒三玄。通身無影像。覿
B25n0145_p0840b03║體離言詮。道人安用求相應。今古何曾不現前。
B25n0145_p0840b04║祖師道萬法齊觀歸復自然。義解者引他教家謂。
B25n0145_p0840b05║隨緣故真如是萬法。不變故萬法是真如。又云更
B25n0145_p0840b06║無心外法能與心為緣。皆是自心生。還與心為相。
B25n0145_p0840b07║此說似祖師萬法齊觀之理。不相遠矣。或云。謂齊
B25n0145_p0840b08║觀亦是不揀擇底影子。苟存揀擇則不能齊觀矣。
B25n0145_p0840b09║闢曰。引證則不無。且日上月下夜暗晝明。煥然不
B25n0145_p0840b10║可混。作麼生說箇齊觀底道理。離却語言請露箇
B25n0145_p0840b11║消息來。偈曰。
B25n0145_p0840b12║萬法如何類得齊那堪歸復自然時
B25n0145_p0840b13║知音自是從來少徒把黃金鑄子期
B25n0145_p0840b14║泯其所以不可方比
B25n0145_p0840b15║殿裏底牆外底。打車打牛。竪拳竪指。雪峯輥三箇
B25n0145_p0840b16║木毬。玄沙封三張白紙。靈山說性說心。少室分皮
B25n0145_p0840b17║分髓。曹洞列五位君臣。溈仰會一門父子。吟哦滿
B25n0145_p0840b18║目青山。指點門前湖水。放行光蔽五天。捏住風馳
B25n0145_p0840b19║萬里。聲前不許停機。句外豈容插觜。咄緫是開眼
B25n0145_p0840b20║尿牀燒香引鬼。何以祖師道。泯其所以不可方比。
B25n0145_p0841a01║義解者謂。般若經以一百喻喻般若。他經中以一
B25n0145_p0841a02║百喻喻解脫。或又以一百喻喻菩提心。具在典章。
B25n0145_p0841a03║安有不可方比之理。當知般若解脫菩提則可喻。
B25n0145_p0841a04║使去却一切名相與一心俱泯。正與麼時還立得
B25n0145_p0841a05║箇甚麼喻子。或者謂。古人道。鷺鷥立雪非同色。明
B25n0145_p0841a06║月蘆花不似他。此說豈非不可方比者乎。
B25n0145_p0841a07║闢曰。你擬向白雪蘆花中覔。不翅認溫州橘皮作
B25n0145_p0841a08║火。偈曰。
B25n0145_p0841a09║方之兔角長三尺比較龜毛短一分
B25n0145_p0841a10║却有一般渾廝稱眼睛難見耳難聞
B25n0145_p0841a11║止動無動動止無止
B25n0145_p0841a12║萬車同轍。萬事同理。萬器同金。萬波同水。萬象森
B25n0145_p0841a13║羅完全是你。你若不信。多買草鞋向釋迦達磨肚
B25n0145_p0841a14║裏走百千遭。却來依舊從頭起。
B25n0145_p0841a15║祖師道。止動無動動止無止。義解者謂。祖師老婆
B25n0145_p0841a16║心切將箇止動二邊。輥作一團與伊說破。與肇法
B25n0145_p0841a17║師即靜而動即動而靜之旨。大率同途。亦是萬法
B25n0145_p0841a18║齊觀之旨趣。豈特動止然。蓋一切境緣亦皆如故
B25n0145_p0841a19║即止是動。落花還是春風送。即動是止。堅氷有日
B25n0145_p0841a20║全歸水。達人大觀本無差。昧者由斯顛倒起。
B25n0145_p0841b01║闢曰。且置是說。只如亦不作動亦不作止。正與麼
B25n0145_p0841b02║時還有商量分也無。速道速道。偈曰。
B25n0145_p0841b03║動時塵起靜氷生把手相牽入火坑
B25n0145_p0841b04║象體自來無蓋覆苦哉顛倒是羣盲
B25n0145_p0841b05║兩既不成一何有爾
B25n0145_p0841b06║佛海有涯。禪河無底。尺水丈波源源不已。馬大師
B25n0145_p0841b07║教龐居士一口吸盡西江。法眼道是曹源一滴水。
B25n0145_p0841b08║更兼船子釣盡煙波。帶累他許由來洗從前是非
B25n0145_p0841b09║耳。大浸稽天瀰漫萬里。當時不解塞其源。至今平
B25n0145_p0841b10║地波濤起。
B25n0145_p0841b11║祖師道。兩既不成一何有爾。義解者道。是無非不
B25n0145_p0841b12║是。非無是不非。纔見有是先存其非。纔見有非先
B25n0145_p0841b13║存其是。所以單是不立。獨非不存。非乃是之根。是
B25n0145_p0841b14║乃非之本。至若真妄悟迷等與之同。然且是非之
B25n0145_p0841b15║兩既去。中道之一何存。祖師到此可謂披肝剖心
B25n0145_p0841b16║老婆太過。
B25n0145_p0841b17║闢曰。然兩既不成一亦無有還有知不成無有者
B25n0145_p0841b18║麼。若謂無誰知不成無有者。若謂有喚作無有得
B25n0145_p0841b19║麼。祖師到遮裏。也只得結舌有分。偈曰。
B25n0145_p0841b20║不放春歸春自歸園林處處綠成畦
B25n0145_p0842a01║萬紅千紫知何處剩得一雙蝴蝶飛
B25n0145_p0842a02║天目中峯和尚廣錄卷第十二之中
B25n0145_p0842a03║校訛
B25n0145_p0842a04║（一百第二葉十四行）自（誤作目從南改正）
B25n0145_p0842a05║音釋
B25n0145_p0842a06║攤（他丹切布也）剔（他歷切挑剔也）絆（愽幔切係也）栲栳（栲苦老切栳盧皓切栳栳
B25n0145_p0842a07║柳器）渾侖（渾戶昆切侖盧昆切）箍（音孤以篾束物也）噇（宅江切喫也）窖（古孝切地
B25n0145_p0842a08║藏也）[甐-瓦+皮]皴（[甐-瓦+皮]音隣皴七旬切[甐-瓦+皮]皴皮細起也）窒（陟栗切塞也）螣（徒登切神蛇）樅
B25n0145_p0842a09║（▆恭切叢起貌）閬（來宕切）
B25n0145_p0842a10║
B25n0145_p0842a11║
B25n0145_p0842a12║
B25n0145_p0842a13║
B25n0145_p0842a14║
B25n0145_p0842a15║
B25n0145_p0842a16║
B25n0145_p0842a17║
B25n0145_p0842a18║
B25n0145_p0842a19║
B25n0145_p0842a20║
B25n0145_p0842b01║天目中峯和尚廣錄卷第十二之下
B25n0145_p0842b02║叅學門人北庭慈寂　進
B25n0145_p0842b03║信心銘闢義解下
B25n0145_p0842b04║究竟窮極不存軌則
B25n0145_p0842b05║十尺為丈十寸為尺。此說東至日出西至日沒。盡
B25n0145_p0842b06║塵沙國土內。徧問諸人。那箇不能委悉。因甚說著
B25n0145_p0842b07║祖師禪。箇箇面前如鐵壁。更有一箇最分曉底。末
B25n0145_p0842b08║後句不暇囊藏。盡與一齊拈出。是甚麼。屈屈屈。
B25n0145_p0842b09║祖師道。究竟窮極不存軌則。義解者謂。盡十方世
B25n0145_p0842b10║界所有虛空色象大小纖洪。皆是箇自己信步行。
B25n0145_p0842b11║不離祖翁田地。信口道緫是古佛真詮。以至抱妻
B25n0145_p0842b12║罵釋迦。醉酒打彌勒。俱成一行三昧。說甚麼開遮
B25n0145_p0842b13║持犯等。故永嘉亦云。大悟不拘於小節。
B25n0145_p0842b14║闢曰。且住且住。說也說得太殺明白。只是閻羅大
B25n0145_p0842b15║王要捉此等說底來喫鐵棒。且道利害在甚麼處。
B25n0145_p0842b16║各自歸家點檢看。偈曰。
B25n0145_p0842b17║信手拈來信口談縱橫放肆緫司南
B25n0145_p0842b18║不存軌則如留念動輙依前落二三
B25n0145_p0842b19║契心平等所作俱息
B25n0145_p0842b20║象王回顧。師子返躑。真不掩偽。曲不藏直。惟有陳
B25n0145_p0843a01║如尊者。長年宴坐松龕。也惺惺也寂寂。也不管你
B25n0145_p0843a02║小盡二十九大盡三十。夜來及第心空。透過叅天
B25n0145_p0843a03║荊𣗥。閑於隴外豁雙眸。一樹寒梅花摘索。
B25n0145_p0843a04║祖師道。契心平等所作俱息。義解者引教中道。是
B25n0145_p0843a05║法平等無有高下。譬如水銀墮地。大者大圓小者
B25n0145_p0843a06║小圓。盡大地更無有一法不與自心相應者。如來
B25n0145_p0843a07║成道時。回觀積生多刦所修行業。皆如夢幻亦無
B25n0145_p0843a08║作者亦無不作者。所以云。修習空花梵行。宴坐水
B25n0145_p0843a09║月道場。降伏鏡裏魔軍。成就夢中佛事。良由此心
B25n0145_p0843a10║未了。於平等中見不平等。以其不平等。則一切所
B25n0145_p0843a11║作由是而興焉。
B25n0145_p0843a12║闢曰。圓覺云。性自平等無平等者。說箇平等便合
B25n0145_p0843a13║喫三十拄杖。更引出許多知解。轉見不平等也。偈
B25n0145_p0843a14║曰。
B25n0145_p0843a15║罷問程途撒手歸一菴高臥對晴暉
B25n0145_p0843a16║百千玄妙俱忘却整日無人扣竹扉
B25n0145_p0843a17║狐疑淨盡正信調直
B25n0145_p0843a18║牛是一頭狗是一隻貓是一箇馬是一疋。見火知
B25n0145_p0843a19║燒見水知濕。緣何一點自心箇箇昧如黑漆。疑上
B25n0145_p0843a20║又加疑。執上重增執。不須疑也休執。誰知萬別與
B25n0145_p0843b01║千差。一切聖賢從此入。
B25n0145_p0843b02║祖師道。狐疑淨盡正信調直。義解者謂。信有二種。
B25n0145_p0843b03║一正信。二邪信。信自心是佛。不假外求是正信。不
B25n0145_p0843b04║信自心是佛。起心外馳。任有宏為皆名邪信。當知
B25n0145_p0843b05║正信亦有疑。於正信中未由證得所以致疑。疑念
B25n0145_p0843b06║益深久遠不退。忽爾洞明一念開朗。是謂大疑之
B25n0145_p0843b07║下必有大悟。當知悟是信之果。信是悟之因。肇法
B25n0145_p0843b08║師謂。果不俱因因因成果。審如是則信時即是悟
B25n0145_p0843b09║時。悟時不異信時。祖師之銘目之曰信心。正類此
B25n0145_p0843b10║也。當知大根器之士一聞舉起。如獲舊物了然於
B25n0145_p0843b11║心。雖衣食可忘性命可捨。欲其斯須去其正信不
B25n0145_p0843b12║可得也。故古云。假使𤍠鐵輪於我頂上旋。終不以
B25n0145_p0843b13║此苦退失菩提心。其正信之念果如此之堅密。安
B25n0145_p0843b14║有不獲親證者哉。捨此則自餘邪信生疑。疑之不
B25n0145_p0843b15║已則倒見橫生。馳逐妄緣流入無間者必矣。
B25n0145_p0843b16║闢曰。是則是。只如信即悟。悟乃混入靈源。靈源既
B25n0145_p0843b17║入。遮箇信字向甚處安著。若謂別有著處。請指出
B25n0145_p0843b18║看。若謂別無著處。則祖師亦成剩語矣。偈曰。
B25n0145_p0843b19║信根不正起狐疑疑念氷消信自持
B25n0145_p0843b20║說得宛然相似了祖庭何翅隔天涯
B25n0145_p0844a01║一切不留無可記憶
B25n0145_p0844a02║大心如天寬。大智如杲日。大疑如火聚。大法如鐵
B25n0145_p0844a03║壁。臨濟盡力喝不退。德山盡棒打不息。深深一箇
B25n0145_p0844a04║葛藤樁。引蔓牽枝無了畢。就中有箇漢出來道。昨
B25n0145_p0844a05║夜被我和根㧞出了也。葛藤樁子既㧞在手。擬向
B25n0145_p0844a06║甚處安著。聲前句外不知歸。轉於平地添狼藉。
B25n0145_p0844a07║祖師道。一切不留無可記憶。義解者謂。心行處滅
B25n0145_p0844a08║一切不留。言語道斷無可記憶。外無法可捨一切
B25n0145_p0844a09║不留。內無心可為無可記憶。了了見無一物。亦無
B25n0145_p0844a10║人亦無佛。大千沙界海中漚。一切聖賢如電拂。是
B25n0145_p0844a11║謂一切不留。南臺靜坐一爐香。終日凝然萬慮忘。
B25n0145_p0844a12║不是息心除妄想。都緣無事可思量。是謂無可記
B25n0145_p0844a13║憶。
B25n0145_p0844a14║闢曰。然引證得也相似。任你廣將佛祖言教。引證
B25n0145_p0844a15║得盛水不漏。惟是記憶不勝其多矣。欲得一切不
B25n0145_p0844a16║留其可得哉。偈曰。
B25n0145_p0844a17║一切不留還有見了無可記尚存知
B25n0145_p0844a18║故家田地非親到畫餅何曾療得飢
B25n0145_p0844a19║虛明自照不勞心力
B25n0145_p0844a20║為道務日損。為學務日益。損到見謝執妄。益至填
B25n0145_p0844b01║胷塞臆。忽然損益兩俱忘。撒手歸來面空壁。池陽
B25n0145_p0844b02║城裏王老師。冷地令人苦相憶。休相憶。虛明自照
B25n0145_p0844b03║非心力。
B25n0145_p0844b04║祖師與麼道。義解者謂。彌滿清淨中不容他是謂
B25n0145_p0844b05║虛。驪珠獨耀桂輪孤朗是謂明。既虛而明物來斯
B25n0145_p0844b06║鑑。自照之功不容有言。遮裏加一毫心力。則不得
B25n0145_p0844b07║為虛明自照矣。
B25n0145_p0844b08║闢曰。然引喻甚當其理。爾見虛空無相貌麼。但未
B25n0145_p0844b09║聞虛空自言我無相貌。使虛空能言。則不得為虛
B25n0145_p0844b10║空。使祖師早知此喻。則駟不及舌之咎終難免矣。
B25n0145_p0844b11║偈曰。
B25n0145_p0844b12║輪王一顆黃金印須是當陽正受之
B25n0145_p0844b13║暗地拾來無用處那堪穴隙去傍窺
B25n0145_p0844b14║非思量處識情難測
B25n0145_p0844b15║雪裏粉易分。識即惟心。墨中煤難辨。惟心即識。是
B25n0145_p0844b16║識非心是心非識。明鏡臺前別醜妍。杲日光中觀
B25n0145_p0844b17║黑白。恁麼說話大似箇講惟識論底法師。衲僧面
B25n0145_p0844b18║前如何露箇消息。不是心不是識。夜犬吠花村春
B25n0145_p0844b19║鶯啼柳陌。長鯨吸乾海底波。蒼龍走入無生國。驚
B25n0145_p0844b20║起大梵王。直上色究竟天頂。把虛空一摑。撒下千
B25n0145_p0845a01║顆驪頷珠。閃閃神光射衣裓。
B25n0145_p0845a02║祖師道。非思量處識情難測。義解者謂。識是心家
B25n0145_p0845a03║之識。心是識家之心。此二者如水乳難辨。當知識
B25n0145_p0845a04║是水。心是水中之乳。所以教家謂。鵝王擇乳寧同
B25n0145_p0845a05║鴨類。但是水中皆有乳。惟鵝王能辨。自餘水族皆
B25n0145_p0845a06║莫之知。喻一切識中皆具真心惟佛祖能了。靈知
B25n0145_p0845a07║鑑覺之謂心。思惟憶持分別取捨等之謂識。然識
B25n0145_p0845a08║有八種。六根具六。第七名末那。第八名阿頼耶。亦
B25n0145_p0845a09║名如來藏。上七識為枝葉。惟第八識為根本。教中
B25n0145_p0845a10║謂。來為先鋒去為殿後。悟為如來藏。迷為阿頼耶。
B25n0145_p0845a11║此識在迷則任持無量刦來捨身受身一切善惡
B25n0145_p0845a12║無記等業。在悟則能任持無始時來一切菩提解
B25n0145_p0845a13║脫諸智慧種。此識自迷入悟。轉為大圓鏡智。改名
B25n0145_p0845a14║不改體也。即今於四大五蘊諸聖凡法中。了了記
B25n0145_p0845a15║憶作用分別。至若見聞覺知三有紛然萬法昇沉
B25n0145_p0845a16║一念起滅。莫不皆依之而生。所以云。萬法惟識。圭
B25n0145_p0845a17║峯云。生法本無一切惟識。嗟今之學者。不能向命
B25n0145_p0845a18║根下一斬兩段。脚跨叢林惟以聰明之資引起情
B25n0145_p0845a19║識。覽諸玄解記憶在心。驀爾觸發。不知是情識依
B25n0145_p0845a20║通而然。剛執此是神悟。或妄認目前昭昭靈靈。舉
B25n0145_p0845b01║口動舌為自己。而楞嚴謂。棄百千大海認一漚為
B25n0145_p0845b02║全潮。圓覺謂。皆是六塵妄想緣氣非實心體。長沙
B25n0145_p0845b03║和尚謂。學道之人不識真。只為從來認識神。永嘉
B25n0145_p0845b04║謂。損法財滅功德。莫不由斯心意識等。乃佛乃祖
B25n0145_p0845b05║靡不指陳而末法中此病益加熾盛。然墮此病者。
B25n0145_p0845b06║亦因根本學道之志不真不正而然。若是根本志
B25n0145_p0845b07║决。欲要與生死岸頭相應。終不肯向此識情中垜
B25n0145_p0845b08║跟。良由最初一念只欲會禪會道會佛會法。况此
B25n0145_p0845b09║識如千仞鐵圍。無始時來把伊圍繞。又如千兵萬
B25n0145_p0845b10║騎。晝夜在六根門頭伺其間隙。苟不具决定要了
B25n0145_p0845b11║生死之志。則無所往而不入之矣。且祖師作信心
B25n0145_p0845b12║銘。誠欲展開堂奧俾後之學者脫去情識惟信自
B25n0145_p0845b13║心轉步涉入。儻學者一毫情識不盡。使祖師此銘
B25n0145_p0845b14║俱為毒藥。其利害有如此者。不見最初兩句道。至
B25n0145_p0845b15║道無難惟嫌揀擇。只遮兩句將心與識。判然分解
B25n0145_p0845b16║煥如黑白。何則謂至道無難。即是指此真心。唯嫌
B25n0145_p0845b17║揀擇。即是破此情識。莫有情識不忘者見此說乃
B25n0145_p0845b18║云我只不揀擇。殊不知即此不揀擇。早是情識作
B25n0145_p0845b19║解。而况步步涉有觸境生情者乎。蓋祖師此銘前
B25n0145_p0845b20║後之意重拈再指。原其本懷特不過曲為學者揀
B25n0145_p0846a01║辨其心與識耳。所以云。非思量處識情難測。
B25n0145_p0846a02║闢曰。據云惟嫌揀擇。今則於一心法中指出情識。
B25n0145_p0846a03║是揀擇耶非揀擇耶。然情之與識與一心。果異耶
B25n0145_p0846a04║果同耶。真實道流於此不能定當。要見祖師銘信
B25n0145_p0846a05║心之旨。不亦邈乎。偈曰。
B25n0145_p0846a06║非思量處情難測學佛玄徒合共知
B25n0145_p0846a07║直下不知欠甚麼又來開眼被人欺
B25n0145_p0846a08║真如法界無他無自
B25n0145_p0846a09║師曠無耳。至神無體。靈源無底。達磨安得有所謂
B25n0145_p0846a10║相傳之髓。從前共住不知名。今日相逢且非你。月
B25n0145_p0846a11║姢姢而萬水不沉。風泠泠而六䆫自啓。不是心不
B25n0145_p0846a12║是佛。爛葛藤引蔓於空刦之前。非風動非旛動。死
B25n0145_p0846a13║枯髏吐氣於碓坊之底。靈鑑昭昭我不知。雲月溪
B25n0145_p0846a14║山自相委。
B25n0145_p0846a15║祖師道。真如法界無他無自。義解者謂。真如法界
B25n0145_p0846a16║是一心之緫名。心外無別法。安有自他之稱謂。不
B25n0145_p0846a17║特自他之不立。乃至山河大地有情無情俱不可
B25n0145_p0846a18║得而為有。雖曰不可得而有。亦不妨自他物象熾
B25n0145_p0846a19║然安立。何則真如法界喻金。自他物象喻瓶盤釵
B25n0145_p0846a20║釧。當知金是實體。瓶盤釵釧等器是權名。以實就
B25n0145_p0846b01║權。則自他物象不妨安住。會權歸實。則惟見一真
B25n0145_p0846b02║法界之至體。自餘瓶盤之假名不待遣而自泯矣。
B25n0145_p0846b03║昧者將謂。祖師不達圓融之旨。宛然斷滅墮在偏
B25n0145_p0846b04║空。作無他無自之說。茲不容不辯。
B25n0145_p0846b05║闢曰。辯則辯矣。且真如法界中還容得此辯麼。偈
B25n0145_p0846b06║曰。
B25n0145_p0846b07║內無自己外無他一箇渾侖花木瓜
B25n0145_p0846b08║驀直向人人不委依前撒土又拋沙
B25n0145_p0846b09║要急相應惟言不二
B25n0145_p0846b10║性喻曰海。心方以地。廣涵而不逾。普擎而弗墜。不
B25n0145_p0846b11║可得而涯岸。容受十虛。罔知所以邊疆。貫通三際。
B25n0145_p0846b12║前不落後不昧。野狐精完全兩枚。昨日定今不定。
B25n0145_p0846b13║乾屎橛渾侖一塊。毘耶窮眾士之辯。口似鼓椎。曼
B25n0145_p0846b14║殊逞七佛之師。舌如劒利。我宗無此葛藤。至理有
B25n0145_p0846b15║何碑記。海闊全消萬𣲖聲。嶽高頓落千峯勢。
B25n0145_p0846b16║祖師道。要急相應惟言不二。其義解者謂。祖師重
B25n0145_p0846b17║費分踈。首則言惟嫌揀擇。其中間若一亦莫守萬
B25n0145_p0846b18║法齊觀萬法一如等。盡是惟言不二之意。然諸佛
B25n0145_p0846b19║眾生覿體不二。說箇成佛早是剩語。惟是要急相
B25n0145_p0846b20║應。似話作兩橛矣。使果有箇相應不相應之理。則
B25n0145_p0847a01║宛然成二。特於此未嘗無疑。
B25n0145_p0847a02║闢曰。但恐此疑不真不切不深不固。若然則異日
B25n0145_p0847a03║此疑當有自破之時。此疑若破。其相應不相應之
B25n0145_p0847a04║二與不二。了之於機先。領之於言外。則知祖師恩
B25n0145_p0847a05║大難酬。昔毘耶老人命眾菩薩。各說入不二法門。
B25n0145_p0847a06║各各說竟。及至被眾菩薩返其所問而問之。則默
B25n0145_p0847a07║然不加對。時文殊即伸讚歎謂。真入不二法門。且
B25n0145_p0847a08║文殊何所見。而興此讚之之辭。若將此默為不二
B25n0145_p0847a09║法門。則世之病瘖者亦合得不二法門。與夫機關
B25n0145_p0847a10║木偶等俱可入不二法門。然默既可為不二法門。
B25n0145_p0847a11║則語亦可為不二法門。以至謳歌戲笑皆名不二。
B25n0145_p0847a12║何乃獨讚毘耶為得耶。遮裏親見毘耶文殊二大
B25n0145_p0847a13║士鍼芥相投之旨。則相應不相應之說。亦可一笑
B25n0145_p0847a14║而釋矣。偈曰。
B25n0145_p0847a15║祖翁門戶絕支離石火電光猶是遲
B25n0145_p0847a16║要急相應言不二老婆嚼飯餧嬰兒
B25n0145_p0847a17║不二皆同無不包容
B25n0145_p0847a18║祖祖心空佛佛道同。心空則眾星拱北。道同則萬
B25n0145_p0847a19║水朝東。興化昨日赴村齋。吾道一貫。德山今夜不
B25n0145_p0847a20║答話。公案兩重。擒虎兕辨蛇龍。不費海神些子力。
B25n0145_p0847b01║驅雷霆走雲霧。消得龍王多少風。細鍼削鐵壓沉
B25n0145_p0847b02║大地。單絲絞水浸爛虛空。無把柄絕羅籠。禪河自
B25n0145_p0847b03║是無船渡。隔壁何曾有路通。
B25n0145_p0847b04║祖師道。不二皆同無不包容。一等循朱填墨之士。
B25n0145_p0847b05║謂法華云。惟此一事實餘二則非真。又云。一切諸
B25n0145_p0847b06║佛惟一佛乘無二無三。所云一者。即妙圓明心體
B25n0145_p0847b07║離修證。竪該三際橫貫十虛。色空明暗以之為源。
B25n0145_p0847b08║凡聖悟迷即之為本。乃至盡塵沙法界。見有一毫
B25n0145_p0847b09║不依之而生者。皆外道所計。所以云。森羅及萬象
B25n0145_p0847b10║一法之所印。其不二皆同無不包容之說。不能外
B25n0145_p0847b11║於此也。
B25n0145_p0847b12║闢曰。審如是說。一切言教已嘗具載。又用他祖師
B25n0145_p0847b13║西來作麼。須知言教如趙昌之畫花。其高低向背
B25n0145_p0847b14║濃淡開合煥然可觀。但非真花耳。苟未能向脚跟
B25n0145_p0847b15║下如斬一握絲。一斬一齊斷。而不二皆同之旨。烏
B25n0145_p0847b16║可以口出耳入為得哉。偈曰。
B25n0145_p0847b17║黃金鑄就雄雞卵擊碎依前又鶻侖
B25n0145_p0847b18║裏許不知包甚麼孤光長夜照乾坤
B25n0145_p0847b19║十方智者皆入此宗
B25n0145_p0847b20║至神無功至體混融。如鐘在簴。耳畔非響非寂。如
B25n0145_p0848a01║春發榮。枝上自白自紅。洞山五君臣。朱絲奏一畫
B25n0145_p0848a02║未形之韻。臨濟四照用。鐵鞭追萬靈罔測之風。玉
B25n0145_p0848a03║轉珠回兮機先路活。風飛雷厲兮頂門眼空。思惟
B25n0145_p0848a04║不及快便難逢。差排古佛離窠臼。斷送生蛇化活
B25n0145_p0848a05║龍。
B25n0145_p0848a06║祖師道。十方智者皆入此宗。義解者引華嚴云。如
B25n0145_p0848a07║來真境界其量等虛空。一切眾生入其實無所入。
B25n0145_p0848a08║又圓覺謂。諸能入者。有諸能入非覺入故。當知此
B25n0145_p0848a09║宗一切眾生本來深入。安有復入之理。眾生既爾。
B25n0145_p0848a10║其有智者不應反有所謂入也。聞永明和尚謂。心
B25n0145_p0848a11║真如門初無離在。但迷者喻出。悟者喻入。特迷悟
B25n0145_p0848a12║相間。豈果有所謂出入哉。
B25n0145_p0848a13║闢曰。且止是說。你還曾悟麼。待你真實有箇悟處。
B25n0145_p0848a14║方見祖師言不欺矣。偈曰。
B25n0145_p0848a15║盡說此宗難得妙十方智者若為論
B25n0145_p0848a16║懸崖未解拋雙手撞入無非地獄門
B25n0145_p0848a17║宗非促延一念萬年
B25n0145_p0848a18║乾為天坤為地。禪不異教。陽為奇隂為偶。教豈離
B25n0145_p0848a19║禪。只為互生卜度。引起螣蛇繞纏。一箇專一心三
B25n0145_p0848a20║觀。一箇擅直指單傳。默如山隔語若天懸。被箇無
B25n0145_p0848b01║面目漢路見不平攔空一喝。直得達磨大師與天
B25n0145_p0848b02║台賢首。吞聲飲氣垂手入廛。各家自掃門前雪。不
B25n0145_p0848b03║把無明潤識田。
B25n0145_p0848b04║祖師道。宗非促延一念萬年。義解者謂。祖師指一
B25n0145_p0848b05║心為宗。一心法界中以刦為日不加促。以日為刦
B25n0145_p0848b06║不加延。所以視一念為萬年。轉萬年為一念。不長
B25n0145_p0848b07║不短非少非多。豈神通使然。乃法如是故。
B25n0145_p0848b08║闢曰。昔儒之達者。以齊彭殤為妄作。一死生為虛
B25n0145_p0848b09║誕。使其知有一念萬年之說猶增驚愕。無他蓋真
B25n0145_p0848b10║俗不同途也。古人亦云。談真則逆俗。順俗則違真。
B25n0145_p0848b11║豈不然乎。何當使其裂開俗網斬斷塵根。回觀吾
B25n0145_p0848b12║祖短長相即圓常自在之機。則失言之咎其可逃
B25n0145_p0848b13║哉。雖然且不涉短長試道一句看。偈曰。
B25n0145_p0848b14║剎那萬刦非延促不把虛空較短長
B25n0145_p0848b15║便與麼時還諦當且歸門外錯商量
B25n0145_p0848b16║無在不在十方目前
B25n0145_p0848b17║鏡清六刮。濟北三玄。天龍伸瘦指。菴主竪空拳。有
B25n0145_p0848b18║佛處不得住。抹過西乾與東土。無佛處急走過。打
B25n0145_p0848b19║著南邊動北邊。一狀領過。六戶悄然。開門放出楊
B25n0145_p0848b20║州鶴。不用腰纏十萬錢。
B25n0145_p0849a01║祖師道。無在不在十方目前。或者以意識卜度謂。
B25n0145_p0849a02║心非色像道絕方隅。即色像而不妨處處分身。倚
B25n0145_p0849a03║方隅而豈礙塵塵露影。塵塵露影。不離當處常湛
B25n0145_p0849a04║然處處分身。覔即知君不可見。是謂無在不在十
B25n0145_p0849a05║方目前之旨明矣。
B25n0145_p0849a06║闢曰。作是說者偷光望影也。少伊一分不得。若不
B25n0145_p0849a07║能親下手剖破藩籬。望他祖師無在不在之旨。何
B25n0145_p0849a08║異鄭州出曹門。偈曰。
B25n0145_p0849a09║不離當處是何物逼塞四維含十虛
B25n0145_p0849a10║拋向目前無蓋覆直教覰著眼睛枯
B25n0145_p0849a11║極小同大忘絕境界
B25n0145_p0849a12║投子言壞大隨不壞。墮此兩重關。觸途成障礙無
B25n0145_p0849a13║障礙。但將兩句併作一處看。便見微塵不小虛空
B25n0145_p0849a14║不大。見成公案絕覆藏。漆桶何緣能不快。
B25n0145_p0849a15║祖師道。極小同大忘絕境界。義解者道。前云無在
B25n0145_p0849a16║不在。便是極小同大極大同小之標題。故楞嚴謂。
B25n0145_p0849a17║於一毛端現寶王刹。坐微塵裏轉大法輪。苟不達
B25n0145_p0849a18║無在不在之旨。則動為境界所囿。既囿於境界。則
B25n0145_p0849a19║安有忘絕之理。既不能忘絕境界。則大者大相小
B25n0145_p0849a20║者小相。安能融攝於一體者哉。
B25n0145_p0849b01║闢曰。只如忘絕境界底人。還見大小也無。若謂見
B25n0145_p0849b02║則未能忘絕。若謂不見則去土木偶人無幾矣。試
B25n0145_p0849b03║道看。偈曰。
B25n0145_p0849b04║須彌納芥人皆委芥納須彌佛也疑
B25n0145_p0849b05║縱使見超情量外刻舟求劒不勝遲
B25n0145_p0849b06║極大同小不見邊表
B25n0145_p0849b07║得得非得。了了何了。心地花開雪谷春。性天日出
B25n0145_p0849b08║氷壺曉。不萌枝上金鳳翱翔。無影樹邊玉象圍繞。
B25n0145_p0849b09║百丈脫野狐胎。貧恨一身多。文殊出女子定。富嫌
B25n0145_p0849b10║千口少。但知隔山見煙。誰問出門是草。一切見成
B25n0145_p0849b11║不用尋討。縱饒靴裏弄鉗鎚。也是門前打之繞。
B25n0145_p0849b12║祖師道。極大同小不見邊表。一等義解者謂。昔毘
B25n0145_p0849b13║耶大士運不思議解脫神力。以三萬二千師子座。
B25n0145_p0849b14║置之方方一丈室中。室不加窄座不加隘。然後以
B25n0145_p0849b15║右手斷取妙喜世界。普告大眾。彼世不搖動。此世
B25n0145_p0849b16║不改變。以大入小以小入大。互即互融非彼非此。
B25n0145_p0849b17║經中欲說此不思議解脫神力窮刦不盡。然此神
B25n0145_p0849b18║力無一毫不自妙明心中流出。或者謂。我今亦嘗
B25n0145_p0849b19║悟此妙明心體。緣何於此神力而不克證。有以對
B25n0145_p0849b20║或者曰。當知此神力本自具足。不加復證。其所未
B25n0145_p0850a01║獲現前者。蓋初心入道。於定慧解脫之力未圓滿
B25n0145_p0850a02║故。雖未圓滿。於本覺心中亦不曾失。但時至自現
B25n0145_p0850a03║耳。雖曰時至。亦不得存一念待時之心。苟存此待
B25n0145_p0850a04║時之心。即落異見矣。譬如初生孩子未離襁褓。而
B25n0145_p0850a05║欲其負重致遠其可得乎。雖不能負重致遠。而於
B25n0145_p0850a06║負重致遠亦何畏何疑耳。雖不獲其現前。其真實
B25n0145_p0850a07║有所悟明者。聞此神力自然不驚不畏不惑不疑。
B25n0145_p0850a08║若有一毫驚畏疑惑之心存乎胷中。則於此心實
B25n0145_p0850a09║未曾真正悟明者矣。近世行脚高士。不求正悟惟
B25n0145_p0850a10║貴言通。况居師位者。多是取順一時。不肯與之深
B25n0145_p0850a11║挑痛剔。彼此徇妄俱不丈夫。至使般若叢林掃地
B25n0145_p0850a12║無幾。嗚呼惜哉。其有志者能刻苦勵行。以大悟是
B25n0145_p0850a13║期。則報佛深恩莫加於此。蓋吾佛亦未嘗不備言
B25n0145_p0850a14║今日之弊。謂末世眾生希望成道無令求悟。惟益
B25n0145_p0850a15║多聞增長我見。雖二千餘載相去。其說如示諸掌。
B25n0145_p0850a16║益見聖人之言不我誣矣。
B25n0145_p0850a17║闢曰。住住你將謂悟了便休。直饒你超證不思議
B25n0145_p0850a18║解脫神力。於一剎那將毘耶老人命根一捏粉碎。
B25n0145_p0850a19║苟未能忘其所證。坐在神異中。政好來喫衲僧痛
B25n0145_p0850a20║棒。偈曰。
B25n0145_p0850b01║小大悟迷俱屏跡百千神用頓忘時
B25n0145_p0850b02║衲僧狹路相逢處棒折須知未放伊
B25n0145_p0850b03║有即是無無即是有
B25n0145_p0850b04║半夜子雞鳴丑。石女深裁無縫衣。木人痛飲菩提
B25n0145_p0850b05║酒。晡時申日入酉。雪山深處象王行。大火聚中師
B25n0145_p0850b06║子吼。十二時辰不要數盡。三十年後有人分剖。無
B25n0145_p0850b07║無無不無。有有有何有。喚作竹篦則觸。不喚作竹
B25n0145_p0850b08║篦則背。弄花香滿衣。你有主杖子我與你主杖子。
B25n0145_p0850b09║掬水月在手。我宗不立階差。何用強分妍醜。一塵
B25n0145_p0850b10║起三昧。諸塵入正受。珊瑚樹下𨷖金雞。薝蔔花間
B25n0145_p0850b11║眠玉狗。
B25n0145_p0850b12║祖師道。有即是無無即是有。其義解者謂。有不自
B25n0145_p0850b13║有。有是無家之有。無不自無。無是有家之無。有不
B25n0145_p0850b14║單居無不獨立。且人之言有者。胷中先存所見之
B25n0145_p0850b15║無。然後乃云其有。苟胷中先不存其無。安肯於無
B25n0145_p0850b16║所對中突然言有。故知無不無即是有。有不有即
B25n0145_p0850b17║是無。有無之理本乎一源。於一源中言有則多其
B25n0145_p0850b18║有。言無則剩其無。有無混融言路亦絕。是謂還源
B25n0145_p0850b19║之旨矣。
B25n0145_p0850b20║闢曰。雖然若不奮起大志泯有無之二。於正悟之
B25n0145_p0851a01║域。其起心分別。安有忘言之日哉。偈曰。
B25n0145_p0851a02║無中現有有還無此物應難入畫圖
B25n0145_p0851a03║笑老趙州忘管帶強言東壁掛葫蘆
B25n0145_p0851a04║若不如此必不須守
B25n0145_p0851a05║孤山愛種梅。彭澤惟栽柳。一般素養高懷。二處各
B25n0145_p0851a06║存窠臼。爭似箇沒意智漢。向無隂陽地上插一莖
B25n0145_p0851a07║草。直教花開煦日之前果熟清霜之後。你等諸人
B25n0145_p0851a08║終日竟夜。於其間俯仰折旋。還見麼。見則切忌眼
B25n0145_p0851a09║花。未見不得亂走。
B25n0145_p0851a10║祖師道。若不如此必不須守。其義解者謂。此是祖
B25n0145_p0851a11║師叮嚀囑累之辭。謂真實要與妙精明心本覺靈
B25n0145_p0851a12║源一念相應。直須與如上所說。一念契同。苟不如
B25n0145_p0851a13║是。其雄談闊辯皆外道所計。守之奚益哉。或者謂。
B25n0145_p0851a14║若不如此者。乃决定要人契悟其真心也。必不須
B25n0145_p0851a15║守者。乃指其不求正悟惟泥此言說為得者之意
B25n0145_p0851a16║也。此說亦通。
B25n0145_p0851a17║闢曰。然如二說。苟不能忘軀畢命誓期大成。一報
B25n0145_p0851a18║俄消則吾事失矣。特不知學者於夢幻影中。何所
B25n0145_p0851a19║恃而不加鞭䇿者哉。偈曰。
B25n0145_p0851a20║有無情盡色空忘白日青天賊獻贓
B25n0145_p0851b01║賤比黃金貴如土為憐無地可埋藏
B25n0145_p0851b02║一即一切一切即一
B25n0145_p0851b03║二五是十二五亦七在人領會。法無固必。喚眾生
B25n0145_p0851b04║作諸佛體亦何差。喚諸佛作眾生理不曾失。忽有
B25n0145_p0851b05║箇漢出來道。眾生自眾生。諸佛自諸佛。何混濫聖
B25n0145_p0851b06║凡。令他釋迦老人平地受屈。只向他道。無始妄流
B25n0145_p0851b07║轉。莫不由斯執。定性凡夫聖所訶。千手大悲推不
B25n0145_p0851b08║出。
B25n0145_p0851b09║祖師道。一即一切一切即一。或者引教中謂。一是
B25n0145_p0851b10║一切之一。一切是一之一切。在一不少在一切不
B25n0145_p0851b11║多。此是心法互徧一多含容。非神通使然。乃法理
B25n0145_p0851b12║如是。然此說具在典章。不須廣引。只益言繁無補
B25n0145_p0851b13║於道。當知吾祖作是銘。至不二皆同無不包容處。
B25n0145_p0851b14║恐後之學者不達融會之理。首以延促相。即次以
B25n0145_p0851b15║大小相即。又次以有無相即。今復以一多相即。以
B25n0145_p0851b16║無邊世界海。融為不二法門。廣闢於羣象之淵。大
B25n0145_p0851b17║啟於眾靈之府。俾後學不動步而到。不隔塵而入。
B25n0145_p0851b18║不加功而成。不克念而證。大慈之願既周。大化之
B25n0145_p0851b19║功普矣
B25n0145_p0851b20║闢曰。雖然其如按圖索馬者。日益繁多。何當捩轉
B25n0145_p0852a01║面門。與祖師一齊趕退。始解知恩報恩。苟或未然。
B25n0145_p0852a02║曳尾靈龜。不能無及於祖師矣。偈曰。
B25n0145_p0852a03║大地撮來如粒米當陽打鼓大家看
B25n0145_p0852a04║眼中若未除金屑要辨玄黃也大難
B25n0145_p0852a05║但能如是何慮不畢
B25n0145_p0852a06║大心無依。大化無跡。大巧無作。大任無力。萬法全
B25n0145_p0852a07║彰處光滅影沉。一毫不露時山堆嶽積。白蟻鑽開
B25n0145_p0852a08║鐵佛心。青蠅踏斷金牛脊。趙州看你放不下。偃溪
B25n0145_p0852a09║便從遮裏入。信手拈來和聲吐出。豈智可知非識
B25n0145_p0852a10║能識。幾人覻著眼睛枯。不是克家徒點額。
B25n0145_p0852a11║祖師道。但能如是何慮不畢。義解者謂。法華云。吾
B25n0145_p0852a12║今為汝保任此事終不虛也。即祖師但能如是何
B25n0145_p0852a13║慮不畢之意。乃為學者保任之辭也。其䇿勵勸進
B25n0145_p0852a14║之誠盡見于此。
B25n0145_p0852a15║闢曰。雖然是伊果如是也未。即應聲點首三下已
B25n0145_p0852a16║遲八刻。稍加佇思劒去久矣。偈曰。
B25n0145_p0852a17║如是如是復如是要問畢時那裏洎
B25n0145_p0852a18║捋下重重鐵面皮家鄉猶隔三千里
B25n0145_p0852a19║信心不二不二信心
B25n0145_p0852a20║心是根法是塵。兩種猶如鏡上痕。永嘉大師道則
B25n0145_p0852b01║太殺道。要開鑿人天眼目如隔海在。何不道心非
B25n0145_p0852b02║根法非塵共轉如來正法輪。忽有箇人道。永嘉道
B25n0145_p0852b03║底如隔海。你與麼道如海隔。爭似三祖大師信心
B25n0145_p0852b04║不二不二信心。遮兩句如生鐵秤鎚。要且穿鑿不
B25n0145_p0852b05║破。只向伊道。低聲低聲。啼得血流無用處。不如緘
B25n0145_p0852b06║口過殘春。
B25n0145_p0852b07║或者以義解祖師意。謂眾生迷此心者其來久矣。
B25n0145_p0852b08║於一法中妄生分別。一一分別莫不皆二。且見己
B25n0145_p0852b09║為自。必見人為他。此謂自他之二。從此引起無量
B25n0145_p0852b10║無數分別不勝其二矣。豈筭數譬喻而知其涯量
B25n0145_p0852b11║者哉。故祖師老婆太過。單提箇信心不二不二信
B25n0145_p0852b12║心之正印。與之當頭一印印破。如綱舉網無一目
B25n0145_p0852b13║而不張如領提衣無一縷而不順。迅雷起乎幽蟄。
B25n0145_p0852b14║杲日麗於昏衢。瞽者視聵者聞。窮者通愚者智。不
B25n0145_p0852b15║離夢宅遠登真覺之場。匪隔幻身直證金剛之體。
B25n0145_p0852b16║可謂起死回生之神藥。革凡入聖之良導。至矣羙
B25n0145_p0852b17║矣。
B25n0145_p0852b18║闢曰。讚歎且止。只如神悟之頃。此箇不二之說。還
B25n0145_p0852b19║有容受處也無。苟無地可容。且祖師到此也合喫
B25n0145_p0852b20║棒。偈曰。
B25n0145_p0853a01║凡聖悟迷俱不二了知元自信心生
B25n0145_p0853a02║心非生滅誰迷悟開眼無端入火坑
B25n0145_p0853a03║言語道斷非去來今
B25n0145_p0853a04║心心非心非心。心而非心非心而心。提起頭拽不
B25n0145_p0853a05║斷。放下手卒難尋。此等葛藤自二千年外起乎西
B25n0145_p0853a06║土。其間四七二三。以至千七百箇鈍漢萬種施為
B25n0145_p0853a07║勦除不盡。牽枝引蔓直到于今。幻出煆聖鎔凡爐
B25n0145_p0853a08║韛。化成吟風嘯月叢林。俄二見之蜂起。資異證以
B25n0145_p0853a09║交侵。發藥既眾受病尤深。而况雜邪外之毒。無處
B25n0145_p0853a10║著膏肓之鍼。今日且作死馬醫去也。良久云。機前
B25n0145_p0853a11║三點活。言外一鉤沉。
B25n0145_p0853a12║其義解者謂。既是言語道斷。此一篇銘非剩而何。
B25n0145_p0853a13║若曰非去來今。乃知祖師面目見在。
B25n0145_p0853a14║闢曰。且莫謬加穿鑿取笑傍觀。殊不知理本圓融
B25n0145_p0853a15║道無離在。言語道斷。廣長舌其說熾然。非去來今。
B25n0145_p0853a16║淨法身恒常寂爾。毒藥醍醐攪成一器。黃金瓦礫
B25n0145_p0853a17║輥作一團。用處無差拈來有準。一踏到底者。不留
B25n0145_p0853a18║眹跡。三搭不回底。謾自摶量。誠一代之聖師乃百
B25n0145_p0853a19║世之標準。敲出鳳凰髓。資異饌於禪悅之門。抽出
B25n0145_p0853a20║師子筋。絕餘響於至靈之府。雖然且道。祖師還肯
B25n0145_p0853b01║受此等茶飯也無。[(冰-水+〡)*ㄆ]起葛藤一任貶剝。偈曰。
B25n0145_p0853b02║熱椀晝鳴𮋒古調瞎驢夜吼換新腔
B25n0145_p0853b03║語言道斷道不斷一任傍人錯較量
B25n0145_p0853b04║非文非字。無佛無心。拏空塞空。以毒攻毒。璨大師
B25n0145_p0853b05║欵案既在。少林宗聲價不衰。何妨讀作信心銘。切
B25n0145_p0853b06║忌記他元字脚。黑漆桶攔空撲碎。玉麒麟就地勒
B25n0145_p0853b07║回。揣盡古佛家私。瞎却當人正眼。且道靈驗在那
B25n0145_p0853b08║一句。
B25n0145_p0853b09║天目中峯和尚廣錄卷第十二之下
B25n0145_p0853b10║校訛
B25n0145_p0853b11║（第五葉十一行）妄（當作忘）（十二葉第五行）烏（南作焉）（十六葉第四行）加（誤作
B25n0145_p0853b12║如從南改正）
B25n0145_p0853b13║音釋
B25n0145_p0853b14║樁（朱江切杙也）煤（謨杯切烟墨）裓（古得切衣前襟也）碓（都內切）兕（詳子切似
B25n0145_p0853b15║牛一角青色）簴（臼許切鐘鼓柎）殤（尸羊切未成人喪）襁褓（襁居仰切褓博浩切襁褓
B25n0145_p0853b16║小兒繃也）煦（許御切日出溫也）捩（良薛切抝捩也）聵（胡對切耳聾）勦（子小切絕也）
B25n0145_p0853b17║腔（驅羊切）揣（楚委切量度也）