B25n0145_p0860b01║天目中峯和尚廣錄卷第十四
B25n0145_p0860b02║叅學門人北庭慈寂　進
B25n0145_p0860b03║別傳覺心
B25n0145_p0860b04║惟圓而覺。惟覺而圓。非覺無以大其圓。非圓無以滿
B25n0145_p0860b05║其覺。覺不知覺而覺徧自他。圓不見圓而圓周彼此。
B25n0145_p0860b06║謂圓也太虛不足方其形。謂覺也靈鑑何能盡其用。
B25n0145_p0860b07║五嶽止千山之勢。圓斯圓乎。四溟吞萬派之聲。覺斯
B25n0145_p0860b08║覺矣。佛祖之安宅聖賢之要路。塵沙眾生之所戴。十
B25n0145_p0860b09║二開士之所宗。實萬世之指南三界之元龜也。
B25n0145_p0860b10║曼殊首提本起因地之問。至尊特彰圓照淨覺之名。
B25n0145_p0860b11║指四大標六塵。摟碎無明窠窟。喻空花方二月。滌除
B25n0145_p0860b12║生死根塵。印迷悟之本虛。斥有無而俱遣。不存一法。
B25n0145_p0860b13║於不存處豈礙成褫。靡隔一毫。向靡隔邊何妨剗削。
B25n0145_p0860b14║是謂圓常要旨格外真規。苟非神悟於機先。豈許滯
B25n0145_p0860b15║情於語下。偈曰。
B25n0145_p0860b16║首問如來本起因擬相酬處喪天真
B25n0145_p0860b17║標圓已陷無明穽謂覺難逃有漏塵
B25n0145_p0860b18║出匣太阿那敢觸當臺古鏡若為親
B25n0145_p0860b19║未能言外超方便盡是華胥夢裏人
B25n0145_p0860b20║空裏月輪。奚假再三撈摝。木中火燄。豈憑逐一推排。
B25n0145_p0861a01║焦尾巴石虎雄踞雪林。無鼻孔鐵牛穩眠露地。普賢
B25n0145_p0861a02║昧諸幻元生覺海。世尊謂真覺猶是幻源。離其所離
B25n0145_p0861a03║幻上何妨立幻。遣其所遣空中更不容空。捨方便不
B25n0145_p0861a04║滯證修。引妄想全歸解脫。指石為玉點鐵成金。無梯
B25n0145_p0861a05║航處設梯航。非漸次中言漸次。偈曰。
B25n0145_p0861a06║白牯貍奴咸具足那知具足處難憑
B25n0145_p0861a07║千般幻妄元依覺萬種修持緫滯能
B25n0145_p0861a08║石虎空中吞皓月波斯夜半嚼寒氷
B25n0145_p0861a09║遣情離謂離還遣物物全彰最上乘
B25n0145_p0861a10║十方世界即摩尼珠。法法依之而影現。大千剎土是
B25n0145_p0861a11║寶絲網。物物仗此而光騰。大火聚裏不許藏身。塗毒
B25n0145_p0861a12║鼓邊豈容側耳。普眼向無方便中曲伸請問。鴛鴦帳
B25n0145_p0861a13║裏春正濃。世尊於絕思惟處俯徇來機。歌管叢中酒
B25n0145_p0861a14║方勸。捏聚則地水火風鐵山岌岌。放開則見聞知覺
B25n0145_p0861a15║玉海沉沉。枕邊之槐國夢回。室內之蘭膏燄炯。應時
B25n0145_p0861a16║圓淨。敲鑼擂鼓共演真常。當處等平。打戶搥門併歸
B25n0145_p0861a17║圓覺。彈指頃孰修孰證。舉世間誰悟誰迷。苟非象外
B25n0145_p0861a18║廓明。𮋒作門前之繞。偈曰。
B25n0145_p0861a19║無邊剎海虛明鏡積刦埋塵光未虧
B25n0145_p0861a20║肯把幻緣滋幻影誰將真智起真規
B25n0145_p0861b01║徒誇萬里還家日謾說千燈照室時
B25n0145_p0861b02║安有住持圓覺者教人容易作思惟
B25n0145_p0861b03║因疑致問。離匣之寶劒為斬不平。引答破疑。出鼎之
B25n0145_p0861b04║靈丹欲瘳既病。覺體元非作用。話頭不許承當。剛藏
B25n0145_p0861b05║隨在鑛之金曲伸三惑。瞿曇示過雲之月遠闢羣迷。
B25n0145_p0861b06║始終生滅豈復現前。聚散有無不成安住。擉瞎金剛
B25n0145_p0861b07║正眼。何處覔生死垢心。掀𮋒自己家珍。孰肯認涅槃
B25n0145_p0861b08║淨性。燒須彌雅宜螢火。束虛空慣用龜毛。日麗星明。
B25n0145_p0861b09║成佛不成佛難逃法執。風馳電激。圓覺未圓覺俱墮
B25n0145_p0861b10║魔垣。苟非撒手懸崖。一任開眼說夢。偈曰。
B25n0145_p0861b11║罔知覺性離生滅縱悟無生覺未圓
B25n0145_p0861b12║花亂長空三惑起浪𮋒平地五宗傳
B25n0145_p0861b13║鑛中金出功猶在月外雲行見政纏
B25n0145_p0861b14║何似橫身聲色裏從來千聖不同廛
B25n0145_p0861b15║欲網重重。金剛劒不待揮而自裂。愛河渺渺。菩提岸
B25n0145_p0861b16║奚假涉而已登。夢中之四聖非真。鏡裏之六凡何有。
B25n0145_p0861b17║輪回根本吐吞彌勒口門。貪欲因緣含裹如來心地。
B25n0145_p0861b18║生而無生卵胎濕化。相而非相明暗色空。迷即悟悟
B25n0145_p0861b19║即迷。一道齊平五性俱遣。事即理理即事。兩頭坐斷
B25n0145_p0861b20║二障全消。三世諸佛同叅。一切眾生皆證。超方便住
B25n0145_p0862a01║圓覺。止啼黃葉何多。成佛果斷輪回。翳眼空花不少。
B25n0145_p0862a02║會須是一生了辦。更莫教萬刦沉淪。惟務肯心不勞
B25n0145_p0862a03║佇思。偈曰。
B25n0145_p0862a04║輪回幾種問來端至理如何可自瞞
B25n0145_p0862a05║一點愛源常滴瀝萬尋欲海政瀰漫
B25n0145_p0862a06║徒將二障論深淺枉對羣迷說易難
B25n0145_p0862a07║圓滿覺心皆已證擬思量處不相干
B25n0145_p0862a08║長空皓月。伶俐漢何待指標。滿覺真心。大丈夫豈由
B25n0145_p0862a09║言顯。言外承當早成途轍。機前負荷已涉廉纖。不許
B25n0145_p0862a10║執著妄情。不許深求悟理。不許依憑功用。不許允𮛫
B25n0145_p0862a11║無為。清淨慧咨詢地位階差。路遙知馬力。老瞿曇花
B25n0145_p0862a12║分能所照覺。歲久見人心。真不自覺覺不真。眼非自
B25n0145_p0862a13║見見非眼。凡夫覺聲聞覺。無文鐵印向空拋。祖師禪
B25n0145_p0862a14║如來禪。折角泥牛連夜吼。地獄天堂打成一片。菩提
B25n0145_p0862a15║煩惱坐斷兩頭。白雲自占青。山明月誰分流水。苟非
B25n0145_p0862a16║親到故家田地。更聽幻人重說。偈言。
B25n0145_p0862a17║中不容他清淨慧階差地位叩瞿曇
B25n0145_p0862a18║月行空界憑虛指花燦心田貴實叅
B25n0145_p0862a19║息妄固知非正覺尋言安得是司南
B25n0145_p0862a20║未曾跨過黃金限且向門前宿草菴
B25n0145_p0862b01║即一而三。濕紙裹金毛師子。惟三而一。單絲控玉角
B25n0145_p0862b02║麒麟。大千界不受纖塵。十萬里那隔寸步。威德巧於
B25n0145_p0862b03║設問。四門之城堞面面俱開。世尊曲為指陳。一道之
B25n0145_p0862b04║覺源塵塵涉入。即空即假即中。而易分雪裏粉。惟靜
B25n0145_p0862b05║惟幻惟寂。而難辨墨中煤。須如是人明這箇事。鏡裏
B25n0145_p0862b06║像昭昭不隱。切忌眼花。器中鍠浩浩無虧。休將耳聽。
B25n0145_p0862b07║穀𭣣則苗土俱棄。功成則境觀齊捐。欲知圓攝所歸
B25n0145_p0862b08║之方。更舉直捷根源之偈。
B25n0145_p0862b09║有幾種修威德問未能直捷世尊酬
B25n0145_p0862b10║三重妙觀爐中雪萬種奇功水上漚
B25n0145_p0862b11║夜氣冷沉深雪谷曙光遙映白雲樓
B25n0145_p0862b12║無人為向靈山道那事如何著意求
B25n0145_p0862b13║𮋒頭作尾。連環鈎鎻而二十五重。抵掌論心。直指單
B25n0145_p0862b14║傳而千七百箇。水入水時全無差別。空投空處煞有
B25n0145_p0862b15║聱訛。辨音躡威德之前蹤。肯信龍門無宿客。如來列
B25n0145_p0862b16║次第而酬答。那知少室有斯人。即三觀離三觀。玉轉
B25n0145_p0862b17║珠回。以一重去一重。神出鬼沒。前空後假。斷送渾家
B25n0145_p0862b18║落火坑。齊寂兼中。攛掇鐵牛眠死水。一種是門前之
B25n0145_p0862b19║繞。萬般皆心外馳求。擬登正覺之場。更聽重宣以偈。
B25n0145_p0862b20║單複圓修啟辨音沉沉覺海政淵深
B25n0145_p0863a01║諸論指體還迷體三觀惟心又覔心
B25n0145_p0863a02║翫月靈犀蟲禦木求珠罔象芥投鍼
B25n0145_p0863a03║寄言并法不隨者難免空花翳幻林
B25n0145_p0863a04║圓湛深淵。漚花影裏千尋浪湧。軒昂大宅。呌呼聲外
B25n0145_p0863a05║八面火然。悟迷不越見生。縛脫皆由己造。一箇我緜
B25n0145_p0863a06║續不斷。宜乎淨業咨詢。四種相潛伏難知。獨許世尊
B25n0145_p0863a07║揭露。遣神兵戰空魔壘。驅智將搜破賊機。使迷悶不
B25n0145_p0863a08║入者蹈廓達之通衢。於增益諸病時。飲必瘳之靈劑。
B25n0145_p0863a09║擬作將來眼目。難忘現在我人。湯與水濕性儼存。何
B25n0145_p0863a10║處著寶蓮香之欲火。愛與憎知覺元在。豈應容演若
B25n0145_p0863a11║多之狂風。難思客路千差。終詣祖庭一實。這箇說話
B25n0145_p0863a12║大似釘樁搖櫓。驀劄相逢那裏洎在。偈曰。
B25n0145_p0863a13║覺心迷悟若為通淨業那能奪至功
B25n0145_p0863a14║能所頓消何相遣妄真俱盡豈情融
B25n0145_p0863a15║無空作境空猶在有我談玄我未窮
B25n0145_p0863a16║向古鏡邊閑照影山重重又水重重
B25n0145_p0863a17║善知識是塗毒鼓。耳其聲者死不移時。善知識是太
B25n0145_p0863a18║阿鋒。觸其鋩者喪不旋踵。一味生擒活捉。百般大用
B25n0145_p0863a19║全提。普覺問依何等人。移花兼蝶至。世尊答遠離諸
B25n0145_p0863a20║病。買石得雲饒。且做成作止任滅四種膏肓。緫不出
B25n0145_p0863b01║憎愛是非一般病痛。以毒攻毒須還老耆婆肘後神
B25n0145_p0863b02║方。用醫奪醫不許水潦鶴口邊訛說。甘草苦黃連甜。
B25n0145_p0863b03║果符斯語。砒霜良甘露惡。頗有其端。與其同事處換
B25n0145_p0863b04║人眼睛。奚止摶財妻子。別行異路時不存軌則。何妨
B25n0145_p0863b05║戲笑譏訶。攪不渾兮澄不清。近不憍兮遠不怨。丈夫
B25n0145_p0863b06║步驟知識軌儀。且不犯風規如何通信。偈曰。
B25n0145_p0863b07║欲開知識門前路普覺興慈意獨新
B25n0145_p0863b08║狎近不憍離不怨偏邪惟敬正惟親
B25n0145_p0863b09║通身是病通身藥徧界全真徧界塵
B25n0145_p0863b10║話到摶財妻子處古今疑殺幾多人
B25n0145_p0863b11║百廿日畫地為牢。路從平處險。二千年閉門作活。人
B25n0145_p0863b12║向靜中忙。操心降鏡裏之魔。開眼做夢中之佛。圓覺
B25n0145_p0863b13║設最後之問。窮猿投林。世尊垂極理之談。畫蛇添足。
B25n0145_p0863b14║長中下三期。多處添少處减。正像末三法。前何重後
B25n0145_p0863b15║何輕。合眼跳黃河。且不許停機佇思。赤身挨白刃。又
B25n0145_p0863b16║那容顧險防危。一條窮性命。東擲西拋。萬丈冷門庭。
B25n0145_p0863b17║橫開竪闢。安居平等性智。蓬蒿鞭陝府鐵牛。懺悔夙
B25n0145_p0863b18║昔罪根。濕紙裹嘉州大像。更聽祇夜遠賛徽猷。
B25n0145_p0863b19║道場加行設威儀圓覺當機立問時
B25n0145_p0863b20║打水杖痕人共覔釘空槌跡我全知
B25n0145_p0864a01║三期政不分長短一法何須論順違
B25n0145_p0864a02║話到安居平等處老婆心特為誰癡
B25n0145_p0864a03║五種經名。穿透百千諸佛耳孔。一條覺路。截斷十二
B25n0145_p0864a04║開士脚頭。賢善首曲為流通。尼藍婆密垂守護。綺筵
B25n0145_p0864a05║欲散。不妨鼓吹頻催。戰陣將收。豈礙干戈盛舉。閑骨
B25n0145_p0864a06║董撩天索價。爛葛藤徧地生枝。後如是果前如是因。
B25n0145_p0864a07║眾器入金而金何有異。多不加增少不加減。羣波歸
B25n0145_p0864a08║水而水自然同。鐵蒺藜摟空狡兔之窠。露刃劒斬斷
B25n0145_p0864a09║靈龜之尾。明暗色空分科列段。伶俐座主難窺。雲林
B25n0145_p0864a10║泉石。直指單傳。了事衲僧罔測。三毒八倒全該真體。
B25n0145_p0864a11║十身四智靡隔妄緣。一圓一切圓。何待水銀墮地。一
B25n0145_p0864a12║覺一切覺。豈容古鏡當臺。語言文字一點難容。機智
B25n0145_p0864a13║識情萬般虛設。便與麼領荷已成途轍。不於斯脫略
B25n0145_p0864a14║更聽偈言。
B25n0145_p0864a15║以賢以善標為首最後當機欲播揚
B25n0145_p0864a16║道樹不栽圓果熟靈根未種覺花香
B25n0145_p0864a17║謾將修證論真假難把虛空較短長
B25n0145_p0864a18║脫略語言文字外須知別有好商量
B25n0145_p0864a19║真歇了和尚作圓覺十二偈。叢林盛傳而未
B25n0145_p0864a20║之見也。余禪坐之隙披閱是經。獨文殊普賢
B25n0145_p0864b01║二章旨趣直捷。自餘皆曲徇機宜。巧施方便。
B25n0145_p0864b02║殊未有衲僧氣象。於是每一章用禪四六提
B25n0145_p0864b03║其綱要。復申以偈。固不敢效真歇和尚之作
B25n0145_p0864b04║與宗門共之。聊復自警耳。乃標其名曰別傳
B25n0145_p0864b05║覺心。且即文字離文字置之勿論。如大圓覺
B25n0145_p0864b06║心果有別傳之旨乎。長鯨一吸海水盡。森森
B25n0145_p0864b07║露出珊瑚枝。
B25n0145_p0864b08║天目中峯和尚廣錄卷第十四
B25n0145_p0864b09║音釋
B25n0145_p0864b10║褫（陳知切）剗（初諫切削平也）炯（古逈切光明也）煞（所賣切小也）