B25n0145_p0864b11║天目中峯和尚廣錄卷第十五
B25n0145_p0864b12║叅學門人北庭慈寂　進
B25n0145_p0864b13║金剛般若略義
B25n0145_p0864b14║延祐丙辰秋七月。翰林承旨趙公。自京師遣書來。
B25n0145_p0864b15║問金剛般若大意。遂述略義併答其書。略曰。聞如
B25n0145_p0864b16║來於第四時說般若經六百卷。金剛經乃其一也。
B25n0145_p0864b17║議者於六百卷之綱目。以融通淘汰四字攝之。蓋
B25n0145_p0864b18║如來嘗於第二時在鹿𫟍。轉四諦法輪。證諸小乘
B25n0145_p0864b19║入有餘涅槃。以未稱本懷。由是第三時。維摩彈斥
B25n0145_p0864b20║使其耻小慕大。然後廣說般若。一味談空專為小
B25n0145_p0865a01║乘人。融其所執通其所滯淘之汰之。如滌穢器使
B25n0145_p0865a02║之清淨。然後以上乘圓頓甘露之味注之。但金剛
B25n0145_p0865a03║經局於文約。幾不能以句讀。義意深邃寄之六百
B25n0145_p0865a04║卷間。於中或有不能通處。正不必致疑。但存一念
B25n0145_p0865a05║深信之心。信之不已久當自解。今利根之士不待
B25n0145_p0865a06║功深力久。必欲一時意會。每以胷臆之見穿鑿之
B25n0145_p0865a07║一涉此途。則般若大義不復契會於自心矣。茲直
B25n0145_p0865a08║述經旨題曰金剛般若略義。望取而究之。或究之
B25n0145_p0865a09║不盡餘惑未泮。只消提箇所叅話自看。不必於此
B25n0145_p0865a10║文字中致疑。一朝看破話頭。則六百卷之雄文。皆
B25n0145_p0865a11║吾胷中舊物也。略義云乎哉。
B25n0145_p0865a12║金剛是喻。般若是法。波羅蜜此𮋒到彼岸。喻般若為
B25n0145_p0865a13║金。金以不變不壞為義。般若為剛。剛以摧壞萬物
B25n0145_p0865a14║為義。謂般若之體離相離名亘古不動。即諸佛之
B25n0145_p0865a15║自心乃眾生之本源也。
B25n0145_p0865a16║般若於大般若經有一百喻。又不止於金剛二義也。
B25n0145_p0865a17║謂般若如大火聚。物或嬰之咸遭其焚燒。般若如
B25n0145_p0865a18║大日輪。能破一切諸幽暗。般若如光明鏡。能分一
B25n0145_p0865a19║切諸妍醜等。云云。
B25n0145_p0865a20║般若乃梵語。此𮋒為智慧。言智慧者。破愚癡故。當知
B25n0145_p0865b01║智慧與愚癡俱無定體。悟此心故即愚癡是智慧。
B25n0145_p0865b02║迷此心故即智慧是愚癡。既悟之人雖譏訶戲笑
B25n0145_p0865b03║皆智慧也。未悟之人雖梵唄讀誦皆愚癡也。故愚
B25n0145_p0865b04║癡智慧。特迷悟之分無定體也。
B25n0145_p0865b05║大般若經中具八十一科通聖通凡。以至悟迷無所
B25n0145_p0865b06║間然。自五隂六根。至十八界十二緣四聖諦六度
B25n0145_p0865b07║及三十七助道品以至菩提涅槃等。彼大般若六
B25n0145_p0865b08║百卷宜廣說。今金剛般若不過五千餘字。乃緫攝
B25n0145_p0865b09║大般若之要義。以故言詞簡約義理該通。其言約
B25n0145_p0865b10║故。至於句讀難辯。其義盡故。自非曾徧覽六百卷
B25n0145_p0865b11║之長文。卒莫知其所歸也。
B25n0145_p0865b12║如經中言。不住色布施。且色之一言乃八十一科之
B25n0145_p0865b13║首。若欲廣說。須一一從五隂十八界至菩提涅槃
B25n0145_p0865b14║等。應於不住色布施下。便當言不住受布施不住
B25n0145_p0865b15║想布施。以至不住菩提涅槃布施。以此經之文尚
B25n0145_p0865b16║約。惟言不住色布施。極至於不住聲香味觸法布
B25n0145_p0865b17║施而已。又不知布施一法乃六波羅蜜之首。若以
B25n0145_p0865b18║廣說則應布施盡八十一科竟。又當言不住色持
B25n0145_p0865b19║戒。不住受持戒。以至不住菩提涅槃持戒。展轉盡
B25n0145_p0865b20║六波羅蜜。循環入八十一科。則文不勝其博矣。
B25n0145_p0866a01║今金剛經一卷。以約文納深義。其名相廣博難於義
B25n0145_p0866a02║解。古今三教中之聦利者。首未探淵奧之文。必欲
B25n0145_p0866a03║以一時聞見釋之。因而註解互相是非。皆多於臆
B25n0145_p0866a04║說而自開戶牖。去般若之大義遠矣。
B25n0145_p0866a05║經首列八金剛四菩薩名相。昔孤山圓法師。嘗以直
B25n0145_p0866a06║辭闢之。謂好異者為之也。
B25n0145_p0866a07║經中言四句偈。論者紛然。咸謂經中果有四句。特旁
B25n0145_p0866a08║搜曲指必欲以四句主之。或有甚者。乃至稱六祖
B25n0145_p0866a09║有曹溪口訣。指金剛般若波羅蜜經之一句。逐兩
B25n0145_p0866a10║字分為四句。惑人一至於此。却不思經中言四句
B25n0145_p0866a11║偈。必上有乃至二字。下有等之一言。未嘗單稱四
B25n0145_p0866a12║句偈。惟云乃至受持四句偈等。謂乃至者。是不及
B25n0145_p0866a13║之辭。云等者。乃緫該之義。今依文直解。但當云於
B25n0145_p0866a14║此般若章句受持自一句二句三句乃至四句及
B25n0145_p0866a15║與十百千句等。此說極明。不加穿鑿。政不必曲勞
B25n0145_p0866a16║神思遠求四句以蹈自開戶牖之轍也。
B25n0145_p0866a17║經中言四相四見者。乃一切相一切見之緫名。亦一
B25n0145_p0866a18║切相一切見之根本也。惟相惟見根於虛妄。故經
B25n0145_p0866a19║云。凡所有相皆是虛妄。然迷妄之習。在根為見在
B25n0145_p0866a20║境為相。故經云。我見人見眾生見壽者見。又云。我
B25n0145_p0866b01║相人相眾生相壽者相。且我人眾生壽者之四。乃
B25n0145_p0866b02║執相滯見之緫名。惟相惟見不特迷者有之。而悟
B25n0145_p0866b03║者亦未嘗不遭其惑也。苟非聖凡情盡迷悟影消。
B25n0145_p0866b04║則相見二魔卒難消隕。
B25n0145_p0866b05║迷者四相。謂妄認四大為我相。離我視他為人相。
B25n0145_p0866b06║衰風所觸而生厭離。是眾生相。忽觸和風而生戀
B25n0145_p0866b07║著。是壽者相。此四相乃迷妄之麤淺者也。
B25n0145_p0866b08║悟者四相。謂於所學習忽悟自心。是我相。久之悟
B25n0145_p0866b09║跡既遣證理猶存。是人相。悟證俱消存有所了。是
B25n0145_p0866b10║眾生相。覺所了故知覺未忘。是壽者相。此四相乃
B25n0145_p0866b11║學道人之細而深者。非深契密會者。難與同日而
B25n0145_p0866b12║語也。然麤細淺深均同虛妄者。謂般若清淨彌滿
B25n0145_p0866b13║表裏澄瑩不受一塵。只箇不受亦不受。迷固不可
B25n0145_p0866b14║說。雖悟之一言。亦無地可寄矣。所以有云。太末蟲
B25n0145_p0866b15║處處能泊。惟不能泊於火燄之上。眾生心處處能
B25n0145_p0866b16║緣。獨不能緣於般若之上。知此喻者。迷悟四相不
B25n0145_p0866b17║待言而遣矣。言四相四見。是一切相一切見之根
B25n0145_p0866b18║本者。因執四大為我。就一箇我上。引起百千執著
B25n0145_p0866b19║百千愛護。離我視他為人。就一箇人上引起百千
B25n0145_p0866b20║分別百千取捨。乃至遇眾生而發憎。於壽命而長
B25n0145_p0867a01║愛。交馳虛妄起滅無從。諸塵勞識因之而集。是故
B25n0145_p0867a02║謂一切相一切見之根本也。四相之義據直而說。
B25n0145_p0867a03║只是一箇我人憎愛四種情妄。夫人自古迨今馳
B25n0145_p0867a04║逐。去來於生死海中。引起八萬種念慮。如燈燄燄
B25n0145_p0867a05║似水涓涓。未有不自我人憎愛四種情妄之所交
B25n0145_p0867a06║接者也。或謂。佛何不直以我人憎愛為辭。而曲言
B25n0145_p0867a07║我人眾生壽者何也。蓋聖人指說一切名相。咸有
B25n0145_p0867a08║所因。茲莫究其因。雖然特不能外吾情妄之說也。
B25n0145_p0867a09║且人之與我即是非之端。何則謂非人即我。謂是
B25n0145_p0867a10║我非人。但以非他即是我相。或云非我即是人相。
B25n0145_p0867a11║而不知大般若真寂體中。內而無我外而無人。以
B25n0145_p0867a12║至無眾生可憎無壽命可愛。故三祖信心銘有云。
B25n0145_p0867a13║纔有是非紛然失心。又云。但莫憎愛洞然明白。斯
B25n0145_p0867a14║言曲盡其閫奧。不必別有說也。
B25n0145_p0867a15║或問。般若真淨之體既顯。則我人眾生壽者之妄
B25n0145_p0867a16║將何所歸。對曰。智非相空而莫顯。相非智顯而莫
B25n0145_p0867a17║空。相空則智顯而空。智顯則相空而顯。相見空故
B25n0145_p0867a18║即非四相。是名四相。智慧顯故是名四相。即非四
B25n0145_p0867a19║相。當知相見本空智慧元顯。以本空故。則我人眾
B25n0145_p0867a20║生壽者全彰般若之光。以元顯故。則壽者眾生人
B25n0145_p0867b01║我緫是金剛之體。所謂一切智智清淨無二無二
B25n0145_p0867b02║分無別無斷故者也。
B25n0145_p0867b03║經中言。即非是名二義。蓋本乎破相法相二宗而來。
B25n0145_p0867b04║然即非二字乃破相顯理。是名二字乃就事顯理。
B25n0145_p0867b05║如來說般若一味談空。特以一味空破一切相。以
B25n0145_p0867b06║故但於名相處皆以即非是名為說。乃契一經之
B25n0145_p0867b07║旨趣也。惟遣事存理無越即非。事理不二宜乎是
B25n0145_p0867b08║名。譬如但言世間一物蓋物物皆具般若。不欲顯
B25n0145_p0867b09║名般若。但云即非其物。因物能顯般若。故云是名
B25n0145_p0867b10║為物。餘皆例此則知。即非是名。似乎兩端而其實
B25n0145_p0867b11║一致也。
B25n0145_p0867b12║經中言五語。謂真語不妄。實語不虛。如語不變。不誑
B25n0145_p0867b13║語無惑。不異語不兩說也。佛作是說。蓋知眾生不
B25n0145_p0867b14║達法義之玄奧。不能無疑於其說。故使其聞法生
B25n0145_p0867b15║信而然也。
B25n0145_p0867b16║經中言。三千大千世界。法相數中具載茲不詳出。云
B25n0145_p0867b17║大千者。蓋對小千而言。其大小之說亦具存法數。
B25n0145_p0867b18║經中言。三日分者。謂早晨是初日分。午刻是中日分。
B25n0145_p0867b19║晚時是後日分。言一日之間。於此三時將身入河
B25n0145_p0867b20║沙國土而用布施。如是至百千萬億刦。日日於此
B25n0145_p0868a01║三時將身布施。特喻其施身得福之多。然後以信
B25n0145_p0868a02║心不逆之功。復過於彼。
B25n0145_p0868a03║或問。無量刦施身之功何劣。於般若章句方能一
B25n0145_p0868a04║念之信其德何優。對曰。此義特破彼執相之甚者
B25n0145_p0868a05║也。彼雖施身不忘我相。此雖一念之信。而應念破
B25n0145_p0868a06║諸我人。較其住相離相。誠霄壤之不侔矣。如來豈
B25n0145_p0868a07║欺人哉。
B25n0145_p0868a08║經中言。三際心不可得者。蓋過去已過去。於現在何
B25n0145_p0868a09║可得耶。未來又未來。於現在亦何可得。現在之心
B25n0145_p0868a10║不住諸相。當體空寂亦不可得。此心於三際尚不
B25n0145_p0868a11║可得。云何於不可得心中。執縛諸見而滯四相。非
B25n0145_p0868a12║虛妄而何。
B25n0145_p0868a13║經中言五眼。即賢首宗列五乘。頗類其旨。且以槩言
B25n0145_p0868a14║之。務修眾善即肉眼。堅護禁戒即天眼。觀諸法空
B25n0145_p0868a15║即慧眼。悲智圓滿即法眼。一乘安住萬德莊嚴即
B25n0145_p0868a16║佛眼。此五眼在聖在凡各各具足。特迷悟之自隔
B25n0145_p0868a17║耳。如上指陳惟依己解而直辭之。茲復於逐分下
B25n0145_p0868a18║略加註脚。貴在遣疑闢異。其敢以般若大教。炫耀
B25n0145_p0868a19║見聞。而取過咎云。
B25n0145_p0868a20║第一分
B25n0145_p0868b01║自如是我聞至敷座而坐。乃序。說法之時會眾之
B25n0145_p0868b02║處故。稱法會因由也。
B25n0145_p0868b03║第二分
B25n0145_p0868b04║須菩提從座而出讚言。希有如來。善以慈心護念
B25n0145_p0868b05║我等。善以正法付囑我等。遂問。有人發阿耨菩提
B25n0145_p0868b06║之心。此心當依何住。當如何降伏。自佛言善哉至
B25n0145_p0868b07║願樂欲聞。皆許可應對之辭。故云善現起請也。
B25n0145_p0868b08║第三分
B25n0145_p0868b09║專答善現所問云何降伏其心之文。謂此心不能
B25n0145_p0868b10║降伏者。為有我人眾生壽者四相故也。首令度十
B25n0145_p0868b11║二類生俱入無餘涅槃。然後不見有一眾生曾受
B25n0145_p0868b12║度者。苟不至此則四相宛然。分稱大乘正宗者。謂
B25n0145_p0868b13║四相既盡。此心不待別有所謂降伏。而自然明白
B25n0145_p0868b14║了悟。非正宗而何。
B25n0145_p0868b15║第四分
B25n0145_p0868b16║方答善現所問云何應住之義。佛謂心有所住即
B25n0145_p0868b17║是愚癡。心無所住乃名般若。自色之一法至菩提
B25n0145_p0868b18║涅槃。於八十一科中俱不令有所住。不惟於布施
B25n0145_p0868b19║一法無所住。乃至六波羅蜜四無量心菩提涅槃
B25n0145_p0868b20║亦無所住。其無住而住之功。雖十方虛空之大不
B25n0145_p0869a01║可比量。故稱妙行無住也。
B25n0145_p0869a02║第五分
B25n0145_p0869a03║正破執相滯見虛妄情習。必使其如理性而實見
B25n0145_p0869a04║者也。
B25n0145_p0869a05║第六分
B25n0145_p0869a06║佛對須菩提云。今之信般若者甚非偶然。皆昔曾
B25n0145_p0869a07║於無量萬億佛所深種善根而來。夫信般若之心
B25n0145_p0869a08║乃名正信。此正信中得福無量。何以知其然。謂其
B25n0145_p0869a09║於般若能生正信。則不復執相滯見而墮虛妄也。
B25n0145_p0869a10║然不滯相不執見之法。亦欲令捨。何况滯相執見
B25n0145_p0869a11║之非法而不捨者非愚而何。
B25n0145_p0869a12║第七分
B25n0145_p0869a13║須菩提深達佛之所問。乃云。如來於阿耨菩提既
B25n0145_p0869a14║無定法可得。而亦無定法可說。苟存有所得有所
B25n0145_p0869a15║說之心。則般若正宗不得名本來空寂者也。故三
B25n0145_p0869a16║賢十聖於般若尚存所惑。則於無為法而生差別
B25n0145_p0869a17║云。
B25n0145_p0869a18║第八分
B25n0145_p0869a19║佛謂。有人於般若章句。自一句至無數句等而能
B25n0145_p0869a20║受持。不惟超過河沙七寶布施之福。當知般若體
B25n0145_p0869b01║中能出生諸佛及阿耨菩提。故名依法出生者也。
B25n0145_p0869b02║第九分
B25n0145_p0869b03║須菩提謂。二乘人雖證四果亦無所得之心。苟滯
B25n0145_p0869b04║所得亦不能免四相所纏。然後自述謂我雖已得
B25n0145_p0869b05║無諍三昧。以其不作是念故。世尊稱我為解空第
B25n0145_p0869b06║一。
B25n0145_p0869b07║第十分
B25n0145_p0869b08║如來自色法至菩提涅槃。皆不生所住之心。以其
B25n0145_p0869b09║無所住。則於阿耨菩提不見有所得。於佛土不見
B25n0145_p0869b10║有所莊嚴。猶無相法身隱於諸相。雖須彌山王之
B25n0145_p0869b11║大不可得而比矣。如無所得之得。非莊嚴之莊嚴。
B25n0145_p0869b12║無以異也。
B25n0145_p0869b13║十一分
B25n0145_p0869b14║佛謂。恒河之沙固不可數。而况一沙又是一恒河。
B25n0145_p0869b15║如是沙數恒河所有之沙。一沙為一世界。雖以七
B25n0145_p0869b16║寶滿彼世界布施所得福德。較受持般若章句之
B25n0145_p0869b17║福德。不啻以百較千以千較萬也。何則此一分經
B25n0145_p0869b18║即是莊嚴分不盡之辭也。謂七寶布施不能免其
B25n0145_p0869b19║生心住相。受持般若者。於心無所生於相無所住。
B25n0145_p0869b20║是謂無為福勝。
B25n0145_p0870a01║十二分
B25n0145_p0870a02║佛謂。人於般若章句能說其少分。則為天人之所
B25n0145_p0870a03║尊敬。何况盡能受持。是謂第一希有。名尊重正教。
B25n0145_p0870a04║得不宜乎。
B25n0145_p0870a05║十三分
B25n0145_p0870a06║佛云。即非般若是名般若。即非微塵是名微塵。即
B25n0145_p0870a07║非世界是名世界。即非三十二相是名三十二相
B25n0145_p0870a08║等。即非者乃掃跡之談。是名者乃本具之義。為須
B25n0145_p0870a09║菩提以云何奉持為問故。佛乃標名以教其受持。
B25n0145_p0870a10║繼以掃跡之談。乃不使其於受持處而生執著故
B25n0145_p0870a11║也。
B25n0145_p0870a12║十四分
B25n0145_p0870a13║須菩提於此感悟流涕復歎。後五百歲有信解受
B25n0145_p0870a14║持般若者。則决定不為四相所纏。既離諸相即是
B25n0145_p0870a15║佛也。佛云。不惟信解。但聞此般若不生驚怖已自
B25n0145_p0870a16║希有。復引因中以持般若故得離諸相雖遭割截
B25n0145_p0870a17║了無瞋恨。展轉復引不生心不住法及以入暗處
B25n0145_p0870a18║明之喻。此分名離相寂滅。誠有旨焉。
B25n0145_p0870a19║十五分
B25n0145_p0870a20║如來謂。此般若章句。專為發大乘心者說。又能受
B25n0145_p0870b01║持即是荷負阿耨菩提之良器也。其樂小法著四
B25n0145_p0870b02║相者。烏足與語此哉。又謂。此般若章句住處。即是
B25n0145_p0870b03║佛塔天人圍繞。豈過分哉。
B25n0145_p0870b04║十六分
B25n0145_p0870b05║佛謂。受持般若章句之人。以今生輕賤之微垢。能
B25n0145_p0870b06║易當墮惡道之重障。復引因中曾供養八百四千
B25n0145_p0870b07║萬億那由他諸佛之功。不如後末世中受持般若
B25n0145_p0870b08║章句少分之福。使我盡說受持般若之功。其局於
B25n0145_p0870b09║小見者。不能不驚駭而狂疑也。
B25n0145_p0870b10║十七分
B25n0145_p0870b11║須菩提復理最初之問。世尊亦如前答。復引因中
B25n0145_p0870b12║以無法可得故。方蒙然燈佛授記作佛。使我當時
B25n0145_p0870b13║有少法可以為所得之心。則不與我授記矣。展轉
B25n0145_p0870b14║說至若菩薩通達無我法者是真菩薩。故目為究
B25n0145_p0870b15║竟無我云。
B25n0145_p0870b16║十八分
B25n0145_p0870b17║分中前言五眼後說三心。卷首已叙其略。茲不復
B25n0145_p0870b18║贅。中間云。河沙佛世界中所有眾生。若干種心如
B25n0145_p0870b19║來悉知。其所知者雖優劣善惡之不同。皆如三心
B25n0145_p0870b20║之不可得也。
B25n0145_p0871a01║十九分
B25n0145_p0871a02║如來重引布施因緣。所得福德皆虛妄果非真實
B25n0145_p0871a03║也。雖言其所施之福多。較之持般若無盡之福。特
B25n0145_p0871a04║泰山之毫末耳。
B25n0145_p0871a05║二十分
B25n0145_p0871a06║佛以具足色身見如來。及以具足諸相見如來為
B25n0145_p0871a07║問。而須菩提了解空義。皆云不可得見。故世尊許
B25n0145_p0871a08║之。
B25n0145_p0871a09║二十一分
B25n0145_p0871a10║解般若故即非眾生。不解般若故是名眾生。然般
B25n0145_p0871a11║若以無說而說。謂有所說即謗佛也。此理其可與
B25n0145_p0871a12║滯相執見者道哉。
B25n0145_p0871a13║二十二分
B25n0145_p0871a14║佛以如是如是。印可須菩提無法可得之問。復謂
B25n0145_p0871a15║之曰。我於阿耨菩提乃至無少法可得。謂無所得
B25n0145_p0871a16║者。以本來各各具足故。蓋眾生以迷為失。而諸佛
B25n0145_p0871a17║以悟為得也。政當失時於般若體不欠一毫。方其
B25n0145_p0871a18║得也於般若體亦曷嘗有一毫之多哉。
B25n0145_p0871a19║二十三分
B25n0145_p0871a20║依般若而行所作皆名善法。此善法中了無高下。
B25n0145_p0871b01║蓋依般若體性平等。其平等法中安容四相復入
B25n0145_p0871b02║者哉。
B25n0145_p0871b03║二十四分
B25n0145_p0871b04║重言受持般若章句之功。雖以七寶聚如須彌山
B25n0145_p0871b05║之高而用布施。不惟百分不及一。雖千萬億分。亦
B25n0145_p0871b06║不及持般若之一分。是豈筭數譬喻而可盡哉。宜
B25n0145_p0871b07║乎稱福智無比。
B25n0145_p0871b08║二十五分
B25n0145_p0871b09║受持般若即是度眾生。久之般若智圓。自然眾生
B25n0145_p0871b10║見盡是名度眾生。若謂離受持般若外別起心而
B25n0145_p0871b11║欲度眾生。則四相儼然。是謂化無所化。
B25n0145_p0871b12║二十六分
B25n0145_p0871b13║須菩提謂。觀如來必不可離三十二相。佛云。轉輪
B25n0145_p0871b14║聖王亦具三十二相。若果以色相見音聲求。則遠
B25n0145_p0871b15║背法身非相之義也。
B25n0145_p0871b16║二十七分
B25n0145_p0871b17║般若體性離一切法。具一切相。苟不悟無斷無滅
B25n0145_p0871b18║之至理。謂有則墮常見。謂無則墮斷見。皆失般若
B25n0145_p0871b19║之中道也。
B25n0145_p0871b20║二十八分
B25n0145_p0872a01║佛謂。持般若故則知一切法無我。能成就無生法
B25n0145_p0872a02║忍。其七寶布施之人。豈可與其福德比量。彼布施
B25n0145_p0872a03║者惟貪惟受。此持經者不受不貪。以其不受是名
B25n0145_p0872a04║正受。於正受中如海納百川。安有已哉。
B25n0145_p0872a05║二十九分
B25n0145_p0872a06║般若智體與十方虛空湛然常寂。而不拒諸相於
B25n0145_p0872a07║常寂體中去來動靜。故法涌大士謂。般若無來故。
B25n0145_p0872a08║當知諸法亦無來。般若無去故。當知諸法亦無去。
B25n0145_p0872a09║善觀般若者。則知諸法無去來相。且諸法尚無去
B25n0145_p0872a10║來之相。而如來之身安有去來耶。
B25n0145_p0872a11║三十分
B25n0145_p0872a12║佛謂。微塵世界乃事相也。能受微塵世界者乃理
B25n0145_p0872a13║性也。事相理性常混合為一。而不可分。蓋凡夫貪
B25n0145_p0872a14║著於事相。而獨不悟理性。所以徇生滅而罔究涅
B25n0145_p0872a15║槃之至理。不容其無所說也。
B25n0145_p0872a16║三十一分
B25n0145_p0872a17║佛言。發阿耨菩提心者。應如是知諸法無相。應如
B25n0145_p0872a18║是見諸法無相。應如是信解諸法無相。自然於我
B25n0145_p0872a19║人眾生壽者中不生知見也。
B25n0145_p0872a20║三十二分
B25n0145_p0872b01║佛以不取於相是名演說。如如不動是名演說。未
B25n0145_p0872b02║嘗以播唇吻弄音聲而為說也。當知一切相一切
B25n0145_p0872b03║見一切取捨一切言說一切學解等。皆有作思惟
B25n0145_p0872b04║之法。其有為之法。如夢幻泡影露電。世間惟此六
B25n0145_p0872b05║物速於變滅不得久住。其有志學般若者。應當作
B25n0145_p0872b06║如是觀。
B25n0145_p0872b07║原夫般若。無可學無可取。無可得無可求。以至俱
B25n0145_p0872b08║無可為。世尊於無可為處洞見源底。哀憫眾生逐
B25n0145_p0872b09║妄流轉隨處取著。以故廣說空法。與之融通與之
B25n0145_p0872b10║淘汰。必欲其淨治心器滿貯般若甘露上味。當知
B25n0145_p0872b11║心器既淨。其般若上味自然充足。譬如穴土欲盛
B25n0145_p0872b12║虛空。其虛空之體隨土出處全體現前。而豈待土
B25n0145_p0872b13║出然後別見有虛空可入耶。猶眾生於無始刦來。
B25n0145_p0872b14║妄執我人狂逐憎愛。障大般若以至于今。但我人
B25n0145_p0872b15║憎愛之惡習既消。則阿耨菩提般若智慧隨其所
B25n0145_p0872b16║消而現。故楞嚴謂。狂心未歇歇即菩提。又古德云。
B25n0145_p0872b17║不學佛法惟務休心。此心休得一分。即是學得一
B25n0145_p0872b18║分般若。此馳求之心全休全歇。則般若智慧豈待
B25n0145_p0872b19║別有所謂學而致哉。如上三十二分之大義。特不
B25n0145_p0872b20║能外乎此教。以般若離相離見無為無得為正宗。
B25n0145_p0873a01║究竟別無他說。於經中或句讀重疊。或義解不通。
B25n0145_p0873a02║此或𮋒譯之失傳寫之訛。當以理遣。政不必滯於
B25n0145_p0873a03║微瑕而乖大義也。當思祗園問答之本懷。但欲破
B25n0145_p0873a04║其妄執使其了解。以故破相蕩執之辭層見疊出。
B25n0145_p0873a05║蓋悲願之深痛心之切也。茲辱翰林承旨相公松
B25n0145_p0873a06║雪大居士問及經義。不覺援筆及此。更以四句截
B25n0145_p0873a07║斷葛藤。謂其有說皆名謗。今日分踈謗更多。外護
B25n0145_p0873a08║不忘親付囑。三千里外定聱訛。
B25n0145_p0873a09║天目中峯和尚廣錄卷第十五
B25n0145_p0873a10║音釋
B25n0145_p0873a11║淘汰（淘徒刀切汰音太淘汰浙瀄也）唄（蒲拜切梵音）啻（矢利切不止也）駭（胡買切▆
B25n0145_p0873a12║也）