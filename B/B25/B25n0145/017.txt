B25n0145_p0877b01║天目中峯和尚廣錄卷第十七
B25n0145_p0877b02║叅學門人北庭慈寂　進
B25n0145_p0877b03║擬寒山詩
B25n0145_p0877b04║有客從予而問曰。叢林戶稱為叅禪。且禪固不可逆
B25n0145_p0877b05║測而知。惟叅之一言莫識所云。請釋之。予曰。所云叅
B25n0145_p0877b06║者。乃古人咨决心疑究明己事不可不由之徑也。如
B25n0145_p0877b07║安心懺罪洗鉢盂聞水聲之類耳。蓋生死之心疑未
B25n0145_p0877b08║决。如墮網之欲出。若沐漆而求解。望見知識之容。未
B25n0145_p0877b09║待卸包脫屨。其胷中岌岌未安之事。遽衝口而問之。
B25n0145_p0877b10║一言不契又復往叩而他之。或停餐輟飲廢寢忘勞。
B25n0145_p0877b11║至若風雨寒暑之不移禍福安危之莫奪。其所叅之
B25n0145_p0877b12║念不致洞明不已也。是謂真叅。餘皆似之耳非叅也。
B25n0145_p0877b13║何謂似。如火爐頭禪牀角領納一言半句相似語蘊
B25n0145_p0877b14║于情識不自知覺。久之遇緣逢境忽然觸發。是謂知
B25n0145_p0877b15║解依通。非叅也。或於方冊梵夾中。以聰明之資博聞
B25n0145_p0877b16║廣記。即其所曉處。和會祖機一一合頭。乃穿鑿摶量
B25n0145_p0877b17║非叅也。或循規守矩不犯條章靜默安舒危坐終日。
B25n0145_p0877b18║乃緣境攝持。非叅也。或搜尋難問記憶機緣。堂上室
B25n0145_p0877b19║中苦攻逆敵者。乃狂妄時習非叅也。總而言之。但胷
B25n0145_p0877b20║中實無為生死大事之正念。或形影相弔於巖穴之
B25n0145_p0878a01║下。或肩駢踵接於廣眾之中。各偏於所向而取著之。
B25n0145_p0878a02║非吾所謂叅也矣。客又曰。近代尊宿教人起大疑情
B25n0145_p0878a03║看古人一則無義味語。斯可謂之叅乎。予曰。傳燈諸
B25n0145_p0878a04║祖各有契證初未聞有看話頭起疑情而悟者。良由
B25n0145_p0878a05║機緣泛出露布橫生。况是學者胷中為生死之心苦
B25n0145_p0878a06║不真切。脚未跨門咸遭誑惑。由是據師位者不得已。
B25n0145_p0878a07║而將箇無義味話。放在伊識田中。教伊吞吐不行齩
B25n0145_p0878a08║嚼不破。孜孜兀兀頓在面前。如銀山鐵壁。不許其斯
B25n0145_p0878a09║須忘念。日深月久情塵頓盡心境兩忘。不覺不知以
B25n0145_p0878a10║之悟入。雖則不離善權方便。亦與叅之之義幾近矣。
B25n0145_p0878a11║或學者不實以死生大事為任。則師與資俱成途轍。
B25n0145_p0878a12║荊棘祖庭穢滓佛海。豈叅云乎哉。因往復酬酢。遂引
B25n0145_p0878a13║其說偶成擬寒山詩一百首。非敢自廣。蓋痛心於教
B25n0145_p0878a14║外別傳之道將墜無何。誠欲䇿發初心之士耳。或謂
B25n0145_p0878a15║宗門有活句死句全提半提擒縱無偏與奪自在之
B25n0145_p0878a16║理。子何不發明之。此何時而尚欲以實法綴繫於人
B25n0145_p0878a17║耶。予曰。世有能跨千里之步。而終身不能自越其閫
B25n0145_p0878a18║者予不信也。彼與奪自在之師。皆由叅之不謬悟之
B25n0145_p0878a19║無垠蓄養深厚。如千里駒輕肆其足便有追風逐日
B25n0145_p0878a20║不可及之態而不自知也。使彼師苟存其與奪自在
B25n0145_p0878b01║之見于胷中。則人法不空能所交接。與魔外何別哉。
B25n0145_p0878b02║當知真寂體中尚無地可寄其與奪自在之迹。則其
B25n0145_p0878b03║可講而學耶。得不重貽達者之所譏。蓋識法者懼也。
B25n0145_p0878b04║道人其鑒諸。
B25n0145_p0878b05║叅禪一句子衝口已成遲擬欲尋篇目
B25n0145_p0878b06║𮋒然墮水泥舉揚無半字方便有多岐
B25n0145_p0878b07║曲為同叅者吟成百首詩
B25n0145_p0878b08║叅禪莫執坐坐忘時易過疊足取輕安
B25n0145_p0878b09║垂頭尋怠惰若不任空沉定應隨想做
B25n0145_p0878b10║心華無日開徒使蒲團破
B25n0145_p0878b11║叅禪莫知解解多成捏怪公案播唇牙
B25n0145_p0878b12║經書塞皮袋舉起盡合頭說來無縫罅
B25n0145_p0878b13║撞著生死魔漆桶還不快
B25n0145_p0878b14║叅禪莫把玩流光急如鑽那肯涉思惟
B25n0145_p0878b15║豈復容稽緩時刻不暫移毫𨤲無間斷
B25n0145_p0878b16║撒手萬仞崖乾坤無侶伴
B25n0145_p0878b17║叅禪莫涉緣緣重被緣牽世道隨時熟
B25n0145_p0878b18║人情逐日添工夫情未瞥酬應力難專
B25n0145_p0878b19║早不尋休歇輪回莫怨天
B25n0145_p0878b20║叅禪莫習懶懶與道相反終日尚偷安
B25n0145_p0879a01║長年事踈散畏聞廊下魚愁聽堂前板
B25n0145_p0879a02║與麼到驢年還他開道眼
B25n0145_p0879a03║叅禪莫動念念動失方便取捨任情遷
B25n0145_p0879a04║愛憎隨境轉野馬追疾風狂猿攀過電
B25n0145_p0879a05║蘸唾捉蓬塵癡心要成片
B25n0145_p0879a06║叅禪莫毀犯動輙成過患作止誠可分
B25n0145_p0879a07║開遮豈容濫內外絕安排自他俱了辨
B25n0145_p0879a08║突出摩尼珠光明照天岸
B25n0145_p0879a09║叅禪莫揀擇舉世皆標格曾不問閑忙
B25n0145_p0879a10║何嘗分語默一念離愛憎三界自明白
B25n0145_p0879a11║更擬問如何當來有彌勒
B25n0145_p0879a12║叅禪莫順己動須合至理工夫要徹頭
B25n0145_p0879a13║志願直到底瞥爾情念生紛然境緣起
B25n0145_p0879a14║白日擬偷鈴難掩虛空耳
B25n0145_p0879a15║叅禪宜自肯胷中常鯁鯁不擬起精勤
B25n0145_p0879a16║自然成勇猛一念如火𤍠寸懷若氷冷
B25n0145_p0879a17║冷熱兩俱忘金不重為鑛
B25n0145_p0879a18║叅禪宜退步勿踏行人路橫擔一片板
B25n0145_p0879a19║倒拖三尺布得失豈相干是非都不顧
B25n0145_p0879a20║驀直走到家萬象開門戶
B25n0145_p0879b01║叅禪宜具眼庸鄙休觀覽千里辨雌黃
B25n0145_p0879b02║雙輪豈推挽洞見佛祖心爍破鬼神膽
B25n0145_p0879b03║搖搖照世光不受眉毛[匚@贛]
B25n0145_p0879b04║叅禪宜朴實朴實萬無失纖毫若涉虛
B25n0145_p0879b05║大千俱受屈話柄愈生踈身心轉堅密
B25n0145_p0879b06║一氣直到頭捏出秤鎚汁
B25n0145_p0879b07║叅禪宜努力真心血滴滴如登千仞高
B25n0145_p0879b08║似與萬人敵有死不暇顧無身未堪惜
B25n0145_p0879b09║冷地忽擡頭何曾離空寂
B25n0145_p0879b10║叅禪宜簡徑只圖明自性了了非聖凡
B25n0145_p0879b11║歷歷無欠剩擬向即是魔將離轉成病
B25n0145_p0879b12║脫略大丈夫塵塵自相應
B25n0145_p0879b13║叅禪宜及早遲疑墮荒草隙隂誠易遷
B25n0145_p0879b14║幻軀那可保當處不承當轉身何處討
B25n0145_p0879b15║寄語玄學人莫待筭筒倒
B25n0145_p0879b16║叅禪宜正大切勿求奇怪真機絕覆藏
B25n0145_p0879b17║至理無成壞拽倒祖師關打破魔軍寨
B25n0145_p0879b18║赤手鎮家庭塵塵俱出礙
B25n0145_p0879b19║叅禪宜决定莫只成話柄瞥爾墮因循
B25n0145_p0879b20║灼然非究竟但欲了死生何曾惜身命
B25n0145_p0880a01║一踏連底空佛魔聽號令
B25n0145_p0880a02║叅禪宜捨割命根要深拔活計再掃除
B25n0145_p0880a03║生涯重潑撒寸念空牢牢萬古阿剌剌
B25n0145_p0880a04║放出一毫頭光明吞六合
B25n0145_p0880a05║叅禪要明理理是心王體每與事交叅
B25n0145_p0880a06║惟有智堪委法界即其源禪河以為底
B25n0145_p0880a07║後園枯樹樁勿使重生耳
B25n0145_p0880a08║叅禪要直捷一切無畏怯用處絕踈親
B25n0145_p0880a09║舉起無分別法性元等平至理非曲折
B25n0145_p0880a10║過去七如來與今同一轍
B25n0145_p0880a11║叅禪要到家不必口吧吧履踐無生熟
B25n0145_p0880a12║途程非邇遐寸心常不動跬步亦何差
B25n0145_p0880a13║踏斷芒鞋耳門前日未斜
B25n0145_p0880a14║叅禪要脫略何須苦斟酌道理要便行
B25n0145_p0880a15║事物從教却豈是學無情自然都不著
B25n0145_p0880a16║更起一絲頭茫茫且行脚
B25n0145_p0880a17║叅禪要精進勿向死水浸動若蹈輕氷
B25n0145_p0880a18║行如臨大陣晝夜健不息始終興無盡
B25n0145_p0880a19║捱到髑髏乾光明生末運
B25n0145_p0880a20║叅禪要高古備盡嘗艱苦身世等空華
B25n0145_p0880b01║利名如糞土深追雪嶺蹤遠接少林武
B25n0145_p0880b02║道者合如斯豈是誇能所
B25n0145_p0880b03║叅禪要識破萬般皆自做榮辱與安危
B25n0145_p0880b04║存亡并福禍元是現行招等因前業墮
B25n0145_p0880b05║如是了了知世間無罪過
B25n0145_p0880b06║叅禪要本分只守箇愚鈍豈解敘寒暄
B25n0145_p0880b07║何曾會談論兀兀似枯樁堆堆如米囤
B25n0145_p0880b08║一片好天真常不離方寸
B25n0145_p0880b09║叅禪要孤硬素不與物諍白日面空壁
B25n0145_p0880b10║清塵堆古甑遇境自忘懷隨緣非苦行
B25n0145_p0880b11║昨夜煑虛空煨破沙糖甏
B25n0145_p0880b12║叅禪要深信豈應從淺近直擬跨懸崖
B25n0145_p0880b13║不辭挨白刃橫披古佛衣高佩魔王印
B25n0145_p0880b14║道源功德山咸承慈母孕
B25n0145_p0880b15║叅禪為生死豈是尋常事從始直至終
B25n0145_p0880b16║出此而沒彼不啻萬劫來曾無片時止
B25n0145_p0880b17║今日更遲疑又且從頭起
B25n0145_p0880b18║叅禪為成道丈夫宜自保雪嶺星欲沉
B25n0145_p0880b19║鰲山話將掃疾捷便𮋒身更莫打之繞
B25n0145_p0880b20║轉步涉途程出門都是草
B25n0145_p0881a01║叅禪為超越大地無途轍寸心千丈坑
B25n0145_p0881a02║萬里一條鐵躍出威音前坐斷僧祗劫
B25n0145_p0881a03║回首照菱花銳氣生眉睫
B25n0145_p0881a04║叅禪為絕學擬心成大錯既脫文字禪
B25n0145_p0881a05║還去空閑縛拈却死蛇頭打破靈龜殼
B25n0145_p0881a06║腰間無半錢解跨揚州鶴
B25n0145_p0881a07║叅禪為究竟直入金剛定兩端空悟迷
B25n0145_p0881a08║一道融凡聖澄潭浸夜月太虛懸古鏡
B25n0145_p0881a09║儞擬著眼看即墮瑠璃穽
B25n0145_p0881a10║叅禪為直指未舉心先委動足路千條
B25n0145_p0881a11║擡眸雲萬里安心鍮雜金懺罪乳加水
B25n0145_p0881a12║棒喝疾如風煖熱門庭耳
B25n0145_p0881a13║叅禪為己事要明還扣己得失莫回頭
B25n0145_p0881a14║是非休啟齒不肯涉蹊徑直欲探源底
B25n0145_p0881a15║流出自胷襟孤風絕倫比
B25n0145_p0881a16║叅禪為圓頓豈分根利鈍草木尚無偏
B25n0145_p0881a17║含靈皆有分一法印森羅三藏絕言論
B25n0145_p0881a18║更擬覔端由道人今日困
B25n0145_p0881a19║叅禪為求悟胷中絕思慮但欲破疑團
B25n0145_p0881a20║决不徇言路寢食兩俱忘身心全不顧
B25n0145_p0881b01║蹉脚下眠牀絆斷娘生袴
B25n0145_p0881b02║叅禪為明宗道不貴依通鷲嶺花猶在
B25n0145_p0881b03║熊峯髓不窮心空千古合見謝五家同
B25n0145_p0881b04║情識猶分別門庭是幾重
B25n0145_p0881b05║叅禪無利鈍且不貴學問妙悟在真疑
B25n0145_p0881b06║至功惟發憤任說他無緣直言我有分
B25n0145_p0881b07║一踏桶底穿蟭螟吞混沌
B25n0145_p0881b08║叅禪無古今但勿外邊尋席上沉孤影
B25n0145_p0881b09║牎前惜寸隂志密行亦密功深悟亦深
B25n0145_p0881b10║打開無盡藏撮土是黃金
B25n0145_p0881b11║叅禪無貴賤各各不少欠密護在真誠
B25n0145_p0881b12║精操惟正念廊廟倦躋攀輿臺忘鄙厭
B25n0145_p0881b13║悟來心眼空昭然無二見
B25n0145_p0881b14║叅禪無奇特惟貴心無惑對境消佛魔
B25n0145_p0881b15║當機泯空色問著有來由舉起無蹤跡
B25n0145_p0881b16║曾不離平常通身自明白
B25n0145_p0881b17║叅禪無巧妙非覺亦非照將底作光明
B25n0145_p0881b18║以何為孔竅佛祖弄泥團象龍噇草料
B25n0145_p0881b19║海底黑波斯却解逢人笑
B25n0145_p0881b20║叅禪無限量古今稱絕唱跳下破繩牀
B25n0145_p0882a01║拈起折拄杖祖令要親行佛亦難近傍
B25n0145_p0882a02║子細點撿來盡是做模樣
B25n0145_p0882a03║叅禪無秘訣只要生死切心下每垂涎
B25n0145_p0882a04║眼中常滴血盡意决不休從頭打教徹
B25n0145_p0882a05║脫或未相應輪回幾時歇
B25n0145_p0882a06║叅禪無僧俗四大同機軸一念根本迷
B25n0145_p0882a07║萬死常相逐推開生死門打破塵勞獄
B25n0145_p0882a08║攜手下煙蘿共唱還鄉曲
B25n0145_p0882a09║叅禪無愚智家親自為崇智者落妄知
B25n0145_p0882a10║愚人墮無記拶破兩頭空轉歸中道義
B25n0145_p0882a11║拈起一莖柴覆却西來意
B25n0145_p0882a12║叅禪無靜閙盡被境緣罩聞見有兩般
B25n0145_p0882a13║混融無一窖水底月沉沉樹頭風浩浩
B25n0145_p0882a14║更擬覔家鄉路長何日到
B25n0145_p0882a15║叅禪非義學豈容輕卜度拽斷葛藤根
B25n0145_p0882a16║解開名相縛一句鐵渾侖千聖難穿鑿
B25n0145_p0882a17║蹉口忽咬開虛空鳴嚗嚗
B25n0145_p0882a18║叅禪非漸小至體絕邊表難將有限心
B25n0145_p0882a19║來學無為道一證一切證一了一切了
B25n0145_p0882a20║遙觀兔渡河特地成煩惱
B25n0145_p0882b01║叅禪非可見可見墮方便鳥跡尚堪追
B25n0145_p0882b02║電光還有現靈鑑寫羣形體用成一片
B25n0145_p0882b03║擬剔兩莖眉浮雲遮日面
B25n0145_p0882b04║叅禪非可聞敲唱謾區分語默影摶影
B25n0145_p0882b05║放收雲合雲石鼓鳴晴晝煙鐘送夕曛
B25n0145_p0882b06║未能忘口耳響寂動成羣
B25n0145_p0882b07║叅禪非勸誘誘引那長久超越須自心
B25n0145_p0882b08║出生離佛口一步跨向前萬夫約不後
B25n0145_p0882b09║作略解如斯步步無窠臼
B25n0145_p0882b10║叅禪非術數單提第一句佛祖不能窺
B25n0145_p0882b11║鬼神爭敢覷靜若須彌山動如大火聚
B25n0145_p0882b12║徧界絕覆藏當機無覔處
B25n0145_p0882b13║叅禪非息念妙性圖親見瞥起落緣塵
B25n0145_p0882b14║不續墮偏漸起滅有蹤由渾侖非背面
B25n0145_p0882b15║當處悟無生塵塵離方便
B25n0145_p0882b16║叅禪非自許至理通今古覔處不從他
B25n0145_p0882b17║得來須契祖句句合宮商門門追步武
B25n0145_p0882b18║毫髮若有差惺惺成莽鹵
B25n0145_p0882b19║叅禪非杜撰要了舊公案擇法任胷臆
B25n0145_p0882b20║為人若氷炭道本絕踈親理爭容混濫
B25n0145_p0883a01║一點更留情自他何了辦
B25n0145_p0883a02║叅禪非教外亦不居教內兩頭能混融
B25n0145_p0883a03║一道無向背法法契真宗處處成嘉會
B25n0145_p0883a04║少存分別心直入魔軍隊
B25n0145_p0883a05║叅禪絕所知有知皆自欺靈光雖洞燭
B25n0145_p0883a06║當體屬無為擉瞎棒頭眼掃空繩上疑
B25n0145_p0883a07║更來存此跡節外又生枝
B25n0145_p0883a08║叅禪絕能所獨行無伴侶既不徇涯岸
B25n0145_p0883a09║何曾立門戶空棒鞭鐵牛幻繩牽石虎
B25n0145_p0883a10║機關活卓卓疑殺少林祖
B25n0145_p0883a11║叅禪絕聖凡三界沒遮欄染淨遭他惑
B25n0145_p0883a12║悟迷還自瞞倒卓青雲眼橫趨赤肉團
B25n0145_p0883a13║欲名名不得今古許誰看
B25n0145_p0883a14║叅禪絕階級坦蕩又平直擬動脚趾頭
B25n0145_p0883a15║直墮心意識三界鼓狂花萬里栽荊棘
B25n0145_p0883a16║舉似王老師堪嗟又堪惜
B25n0145_p0883a17║叅禪絕露布機前莫罔措喝退趙州無
B25n0145_p0883a18║趂出雲門顧縛住走盤珠塞斷通天路
B25n0145_p0883a19║不假拈一塵兩手都分付
B25n0145_p0883a20║叅禪絕有無道人何所圖空中書梵字
B25n0145_p0883b01║夢裏畫神符不有何庸遣非無曷用除
B25n0145_p0883b02║話頭如不薦徒費死工夫
B25n0145_p0883b03║叅禪絕真妄語言難比况幻名惟兩端
B25n0145_p0883b04║空花非一狀智者欲掃除愚人常近傍
B25n0145_p0883b05║舉措似勤渠於法皆成謗
B25n0145_p0883b06║叅禪絕修證生死那伽定三有金剛圈
B25n0145_p0883b07║十虛大圓鏡徧界淨法身極目真如性
B25n0145_p0883b08║動著一毛頭驢年會相應
B25n0145_p0883b09║叅禪絕照覺道人休卜度擊碎明月珠
B25n0145_p0883b10║剪斷黃金索拈過赤斑蛇放出青霄鶴
B25n0145_p0883b11║去就不停機依前未離錯
B25n0145_p0883b12║叅禪絕影像豈許做模樣象龍徒蹴踏
B25n0145_p0883b13║佛祖謾勞攘徧界覔無蹤當陽誰敢向
B25n0145_p0883b14║有人稱悟明快來噇拄杖
B25n0145_p0883b15║叅禪最易為只要盡今時不作身前夢
B25n0145_p0883b16║那生節外枝日移花上石雲破月來池
B25n0145_p0883b17║萬法何曾異勞生自著疑
B25n0145_p0883b18║叅禪最簡捷當念忘生滅聞見絕羅籠
B25n0145_p0883b19║語言盡超越昨夜是愚癡今朝成俊傑
B25n0145_p0883b20║好箇解脫門惜無人猛烈
B25n0145_p0884a01║叅禪最成現元不隔條線滿眼如來光
B25n0145_p0884a02║通身菩薩面圓聞聞不聞妙見見非見
B25n0145_p0884a03║墮此兩重關入地獄如箭
B25n0145_p0884a04║叅禪最省力不用從他覔壯士臂屈伸
B25n0145_p0884a05║師王影𮋒躑纖疑或未銷操心來辨的
B25n0145_p0884a06║回首望家鄉鐵壁復鐵壁
B25n0145_p0884a07║叅禪最廣大一切俱無礙橫亘十方空
B25n0145_p0884a08║竪窮三有界既不涉離微曾何有憎愛
B25n0145_p0884a09║時暫不相當依前入皮袋
B25n0145_p0884a10║叅禪最明白大用無軌則揭開三毒蛇
B25n0145_p0884a11║放出六門賊徧造業因緣都成性功德
B25n0145_p0884a12║勿使路人知恐他生謗惑
B25n0145_p0884a13║叅禪最瞥脫不受人塗抹來去赤條條
B25n0145_p0884a14║表裏虛豁豁喜時則兩與怒來便雙奪
B25n0145_p0884a15║觸處不留情是名真解脫
B25n0145_p0884a16║叅禪最安樂不被情塵縛真照豈思惟
B25n0145_p0884a17║靈機非造作一處證無為千門成絕學
B25n0145_p0884a18║窮劫墮輪回由來自擔閣
B25n0145_p0884a19║叅禪最枯淡冥然忘毀讚兀兀守工夫
B25n0145_p0884a20║孜孜要成辦如飲木札羹似噇鐵釘飯
B25n0145_p0884b01║此心直要明不怕虛空爛
B25n0145_p0884b02║叅禪最寂寞寸懷空索索四大寄禪牀
B25n0145_p0884b03║雙眸懸壁角疑團不自開情竇徒加鑿
B25n0145_p0884b04║但得志堅牢何愁天日薄
B25n0145_p0884b05║叅禪不持戒那更存知解弗省是自瞞
B25n0145_p0884b06║尚欲添捏怪生死轉堅牢輪回無縫罅
B25n0145_p0884b07║坐待報緣消且來償宿債
B25n0145_p0884b08║叅禪不守己硬要說道理卜度須彌山
B25n0145_p0884b09║便是栢樹子但只鼓唇牙不肯憂生死
B25n0145_p0884b10║禪到眼光沉噬臍無及矣
B25n0145_p0884b11║叅禪不合度紛紛徇言路公案熟記持
B25n0145_p0884b12║師資密傳付世道愈相攀己躬殊不顧
B25n0145_p0884b13║十𠕋古傳燈轉作砧基簿
B25n0145_p0884b14║叅禪不解意纔聞便深記兜率有三關
B25n0145_p0884b15║曹洞列五位楞嚴選圓通雜華宣十地
B25n0145_p0884b16║及話到己躬一場無理會
B25n0145_p0884b17║叅禪不著物立地要成佛肯將生死心
B25n0145_p0884b18║沉埋是非窟從古墮因循如今敢輕忽
B25n0145_p0884b19║生鐵鑄齒牙一齩直見骨
B25n0145_p0884b20║叅禪不顧身直與死為隣寸念空三際
B25n0145_p0885a01║雙眸絕六親門前皆客路衣下匪家珍
B25n0145_p0885a02║誰共滄溟底重重洗法塵（溫陵曰法塵非相因意知顯）
B25n0145_p0885a03║叅禪不可緩自心須自判迷悟隔千塗
B25n0145_p0885a04║首尾惟一貫掇轉鐵圍山現出金剛鑽
B25n0145_p0885a05║變化不停機把伊眼睛換
B25n0145_p0885a06║叅禪不屈己人天咸讚羙英氣逼叢林
B25n0145_p0885a07║真風振屏几千聖共擡眸萬靈皆側耳
B25n0145_p0885a08║一句絕承當敲出少林髓
B25n0145_p0885a09║叅禪不求勝勝為禪人病勝乃脩羅心
B25n0145_p0885a10║勝即魔軍令勝非解脫場勝是輪回穽
B25n0145_p0885a11║惟佛無勝心所以稱殊勝
B25n0145_p0885a12║叅禪不求名叅禪不為利叅禪不涉思
B25n0145_p0885a13║叅禪不解義叅禪只叅禪禪非同一切
B25n0145_p0885a14║叅到無可叅當知禪亦戲
B25n0145_p0885a15║叅禪第一義全超真俗諦達磨云不識
B25n0145_p0885a16║六祖道不會古月照林端高風吹嶺外
B25n0145_p0885a17║兒曹共指陳呼作西來意
B25n0145_p0885a18║叅禪欲悟心該古復該今仰處如天闊
B25n0145_p0885a19║窮之似海深名聞三際斷體露十虛沉
B25n0145_p0885a20║圓湛含空色奇花秀晚林
B25n0145_p0885b01║叅禪非戲論直欲契靈知積學非他得
B25n0145_p0885b02║施工是自欺精金離煆日古鏡却磨時
B25n0145_p0885b03║或未忘聞見何曾出有為
B25n0145_p0885b04║叅禪禪有旨旨悟亦無禪少室空餘月
B25n0145_p0885b05║靈山獨剩天認聲言直指對影說單傳
B25n0145_p0885b06║今古尋玄者區區亦可憐
B25n0145_p0885b07║叅禪緣底事獵縣更遊州但覺千山曉
B25n0145_p0885b08║那知兩鬢秋工夫增執縛學問長輕浮
B25n0145_p0885b09║逗到龕幃下清燈照古愁
B25n0145_p0885b10║叅禪何太急東去又西馳走殺天真佛
B25n0145_p0885b11║追回小廝兒空中施棒喝靴裏動鉗鎚
B25n0145_p0885b12║縱有神僊訣難教出水泥
B25n0145_p0885b13║叅禪誰作唱少室有神光雪重齊腰冷
B25n0145_p0885b14║刀輕隻臂亡真風陵大法英氣勵頹綱
B25n0145_p0885b15║孰謂千年後門前賊獻贓
B25n0145_p0885b16║叅禪無樣子樣子在當人本淨通身白
B25n0145_p0885b17║元無徹骨貧胷襟懸古鏡懷抱積陽春
B25n0145_p0885b18║不待重開眼何曾隔一塵
B25n0145_p0885b19║叅禪作麼叅切忌口喃喃擺尾淹虀瓮
B25n0145_p0885b20║低頭入草菴有言非向上無句起司南
B25n0145_p0886a01║未解如斯旨前三復後三
B25n0145_p0886a02║叅禪叅不盡叅盡若為論鶴放青松塢
B25n0145_p0886a03║牛尋碧水村雨深苔蘚路雲掩薜蘿門
B25n0145_p0886a04║更覔禪叅者歸家問世尊
B25n0145_p0886a05║天目中峯和尚廣錄卷第十七
B25n0145_p0886a06║校訛
B25n0145_p0886a07║（七十三葉十八行）而（南作時）（七十七葉八行）晝（誤作畫從南改正）
B25n0145_p0886a08║音釋
B25n0145_p0886a09║駢（蒲眠切聯也）滓（壯士切濁也）鑛（古猛切銅鐵樸石也）[匚@贛]（古禪切蓋也）[扰-尢+曳]（羊列
B25n0145_p0886a10║切拕也與拖同）甑（子孕切甗也）睫（即涉切目旁毛也）鍮（他侯切石名似金）祟（▆遂
B25n0145_p0886a11║切神禍也）攘（人樣切）札（側八切）廝（相咨切養馬者）