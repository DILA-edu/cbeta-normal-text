B25n0145_p0911a01║天目中峯和尚廣錄卷第二十
B25n0145_p0911a02║叅學門人北庭臣僧慈寂　上進
B25n0145_p0911a03║東語西話續集下
B25n0145_p0911a04║客問。古人謂。即今山河大地四大五隂明暗色空等。
B25n0145_p0911a05║乃眾生無始時來見病所致。茲不識見病為何。請解
B25n0145_p0911a06║之。余舉手中扇問之曰。爾目其色。謂是扇乎謂非扇
B25n0145_p0911a07║耶。二者皆見病也。偶鴉鳴復問之曰。爾耳其聲。謂是
B25n0145_p0911a08║鴉鳴乎謂非鴉鳴耶。此二者亦皆見病也。至若鼻舌
B25n0145_p0911a09║身意所對塵境。曰是曰非皆見病也。何則謂是則墮
B25n0145_p0911a10║常見。謂非則墮斷見。住常見則以山河大地等為實
B25n0145_p0911a11║有。守斷見則以山河大地等為本無。有無斷常三世
B25n0145_p0911a12║五隂返覆循環計六十二皆見也。所云見者。非眼見
B25n0145_p0911a13║之見。乃妄心所執之謂見也。首楞嚴謂。由塵發知因
B25n0145_p0911a14║根有相相見無性同於交蘆。經中以知為見。謂根塵
B25n0145_p0911a15║相對是謂見也。言病者何。如是二見能壅塞靈源。障
B25n0145_p0911a16║礙法性引起虛妄。纏縛死生卒無已也。如上約凡夫
B25n0145_p0911a17║二乘見病如是。若以祖師門下。雖悟得山河大地等
B25n0145_p0911a18║咸是自己妙明真心中物。不為有無二邊之所留礙。
B25n0145_p0911a19║至於離四句絕百非淨治法塵不存聖量。儻有纖毫
B25n0145_p0911a20║所得不忘亦名見病。這裏豈特山河大地等。縱使百
B25n0145_p0911b01║千華藏海解脫菩提場。法界及虛空。聲聞菩薩佛妙
B25n0145_p0911b02║義。與神機三昧語默等。緫而言之皆見病也。客曰。世
B25n0145_p0911b03║有能醫者乎。余曰。謂無則佛法無靈驗。謂有則又益
B25n0145_p0911b04║子之病矣。客茫然因筆之。
B25n0145_p0911b05║竊窺天下之理。至一而不可二也。惟相似之說二而
B25n0145_p0911b06║不可一也。何則世固有休歇而閒者。亦有怠惰而閒
B25n0145_p0911b07║者。謂閒則一也。以休歇怠惰言之。則不可以一致論
B25n0145_p0911b08║也。忙亦然。有盡道義而忙者。有趨利欲而忙者。言忙
B25n0145_p0911b09║則一。而道與欲則不可以一也。求其沉酣相似而不
B25n0145_p0911b10║知返者無他。由此心涉迷悟之兩途。而迷者不自知
B25n0145_p0911b11║也。豈惟不自知。反責悟者之不類乎已而深疾之也。
B25n0145_p0911b12║如怠惰之閒者。不自知其陷於罪垢沉溺之淵。反以
B25n0145_p0911b13║盡道義之忙者。為非也。又如趨利欲之忙者。不自知
B25n0145_p0911b14║其陷於狂妄顛倒之域。而反以休心歇意之閒者為
B25n0145_p0911b15║非也。惟聖人之心公於道義。以百千方便革其妄謬
B25n0145_p0911b16║之情俾閒者忙者必契其理而後已。嗟人之情溺於
B25n0145_p0911b17║迷妄。以聖人之是者亦是之。雖是之於言。而不悛其
B25n0145_p0911b18║念。聖人之非者亦非之。雖非之於口。而不遣其情。此
B25n0145_p0911b19║是是非非之又相似也。逮求其實。則不翅天淵之間
B25n0145_p0911b20║也。此世相之相似且置之勿論。如即心是佛之語。悟
B25n0145_p0912a01║者有是說也。解者亦有是說也。謂相似者。乃即心是
B25n0145_p0912a02║佛之四言也。惟悟者之說。如明鏡鑑像無眹跡可留。
B25n0145_p0912a03║解者之說。如五彩畫像微動筆則跡不勝其多矣。學
B25n0145_p0912a04║者於相似之理云胡不辨哉。天下之器各有其量。故
B25n0145_p0912a05║盃則有盃之量。缶則有缶之量。不待器之徧舉。而量
B25n0145_p0912a06║之大小分矣。心亦身之器也。安得不有其量哉。夫聖
B25n0145_p0912a07║凡之心惟一無二。而其心之量獨異何耶。當知盃亦
B25n0145_p0912a08║器也缶亦器也。言器則一。而其量則不可一也。夫心
B25n0145_p0912a09║隨其所見之明昧。而量之大小依之而別焉。譬如螻
B25n0145_p0912a10║蟻。瞋目所覩不過分寸。人乃窮其遠眺之力不過數
B25n0145_p0912a11║里。而具神通聖人。觀大千界如觀掌中菴摩勒果。况
B25n0145_p0912a12║吾佛以四大海為目。微塵剎土洞觀無遺。故讚有量
B25n0145_p0912a13║周沙界之語。昔張無垢居士謂。人有輕慍易喜者。以
B25n0145_p0912a14║其量之不大也。惟其量之不大也。人有一毫怫吾心
B25n0145_p0912a15║者。則氣不平。氣不平則言不和。言不和則鬱艴忿怒
B25n0145_p0912a16║之色形於面。至於切齒攘臂不能自已。我之量不容。
B25n0145_p0912a17║彼之惡方熾。未有不蹈夫禍患之機者。原夫見之明
B25n0145_p0912a18║昧。由學之至不至使之然也。學之不至則見昧而局。
B25n0145_p0912a19║學之漸至則見遠而廓。學之純至則見到而宏。學之
B25n0145_p0912a20║大至則見明而圓矣。聖人乃學之大至者也。至人乃
B25n0145_p0912b01║學之純至者也。賢人乃學之漸至者也。常人以其學
B25n0145_p0912b02║之不至。則其量亦不得不等而小矣。量既局於小。而
B25n0145_p0912b03║卒不可以廣之也。故涉一毫利害則無以處之。蓋有
B25n0145_p0912b04║涵養之說焉。且心之所見。固不可以勉而至。若涵養
B25n0145_p0912b05║之道。則不可不力行而勉進之也。謂涵養者一以信
B25n0145_p0912b06║為本。何謂信。信聖人之言也。且學之不至則所見昧
B25n0145_p0912b07║然心既蔑於見聞。而不信聖人之言。其動違天理。又
B25n0145_p0912b08║不翅終此身而已也。故聖人曰。三界無別法惟是一
B25n0145_p0912b09║心作。三界本無事人心自撓之。苟信之則不應於物
B25n0145_p0912b10║境存是非憎愛之見。或存此見。是謂分別自心。既與
B25n0145_p0912b11║自心分別。則吾心之量不勝其隘且塞矣。是非之習
B25n0145_p0912b12║愈厚則心器之量愈狹。仰觀周徧塵沙法界之量。奚
B25n0145_p0912b13║止日劫相倍而已哉。然信而後能學。學而後能至。至
B25n0145_p0912b14║而後能明。明而後能久。以洞明而久視。則其量不期
B25n0145_p0912b15║充擴而寬若太虛。雖萬象森列。亦不容有所礙矣。人
B25n0145_p0912b16║皆具此量。由信之不篤學之未至。甘為是非憎愛。窒
B25n0145_p0912b17║塞於煩惱習氣之域。是豈道人之所用心也哉。
B25n0145_p0912b18║古人謂。楮小不可懷大。綆短不可汲深。蓋言有限之
B25n0145_p0912b19║量不可使物過之也。且吾楮有五尺之量。使懷三尺
B25n0145_p0912b20║之物可也。吾綆有二丈之量。使汲三丈之深不可也。
B25n0145_p0913a01║適當其可則優游自在而不難矣。當其不可則驚畏
B25n0145_p0913a02║窘逼。而用小懷大用短汲深。未有不敗者。然則人之
B25n0145_p0913a03║才量豈可強至哉。故道人才量宜寬。涉事宜簡。庶幾
B25n0145_p0913a04║其可也。反是多見其不自忖焉。
B25n0145_p0913a05║世有信口言而語不乖信意為而事常勝。不可與言
B25n0145_p0913a06║心量才量者。豈識達羣類智周萬物量能然哉。惟福
B25n0145_p0913a07║量有以致之也。且福非有像量何所依。吾甞以無像
B25n0145_p0913a08║之福。求其無所依之量。曾無𮈔忽之差。非有神見。蓋
B25n0145_p0913a09║甞以事觀之也。使有人焉外乏口體之奉。內嬰疾苦
B25n0145_p0913a10║而無所告者。其福量自不足以周一身也。或啼飢號
B25n0145_p0913a11║寒猶未已而禍辱駢集。至若雞犬不得寧者。其福量
B25n0145_p0913a12║不足以周一家也。且福備乎已則身安。福備乎眾則
B25n0145_p0913a13║家齊。以至為國為天下。靡不本乎福也。世之昧者不
B25n0145_p0913a14║責己之福量有所不周。而怨人之不我順。猶聵者咎
B25n0145_p0913a15║聲之不及乎耳。何愚之甚哉。惟智者與世浮沉而不
B25n0145_p0913a16║加嗟怨。有以見其福量之大小不能加損也。
B25n0145_p0913a17║道體本具慧福修成。慧臻則本具之道益明。福會則
B25n0145_p0913a18║本具之道益著。苟慧福俱失。則本具之道隱矣。有謂。
B25n0145_p0913a19║古人天真淳全而易化。所以法席隨處鼎盛。今人澆
B25n0145_p0913a20║漓而難化。所以在處衰微。余曰。不然眾生情竇一鑿。
B25n0145_p0913b01║則是是非非之見。自二千年外交接迨今。無一時非
B25n0145_p0913b02║憎愛也。今之人即古之人。古人之憎愛即今人之憎
B25n0145_p0913b03║愛。了無毫髮損益也。古時法席鼎盛舉無敗事。蓋主
B25n0145_p0913b04║法者之福臻緣備有所感焉。非天真淳全而易化也。
B25n0145_p0913b05║今時動遭魔孽。以致衰微不振。蓋主法者福緣有所
B25n0145_p0913b06║不逮。非澆漓而難化也。何以知其然。且今日之衰歇
B25n0145_p0913b07║在古亦有之。古時之昌盛在今亦有之。豈人情之易
B25n0145_p0913b08║遷。實福緣之所繫也。竊甞謂。治不因明亂不因昏。何
B25n0145_p0913b09║則明不自明。由福盛以資其明。昏不自昏。由福衰以
B25n0145_p0913b10║致其昏。人徒知因明而治。而不知資其明者福也。由
B25n0145_p0913b11║昏而亂。而不知致其昏者亦福也。福之盛衰而治亂
B25n0145_p0913b12║繫焉。福乎蓋一定于前業。在今日不可苟也。自祖道
B25n0145_p0913b13║之東其道大德備之士。具載典籍斑斑可考。而身嬰
B25n0145_p0913b14║竒禍者有之。退臥荒隴者有之。無聞於世者有之。方
B25n0145_p0913b15║應世而出。奪於多事不及伸其道者亦有之。逮尊居
B25n0145_p0913b16║丈室萬指繞圍如優曇出現光明煒燁照映今古者。
B25n0145_p0913b17║千萬人中一二人爾。所得之道無異也。惟福有等差
B25n0145_p0913b18║而盛衰之跡不同耳。故雪山大士稱兩足尊良有以
B25n0145_p0913b19║焉。然而福拘前業報盡還無。道人正不足恃也。昔典
B25n0145_p0913b20║牛以䇿禪師福不逮慧而憂。䇿曰。學者惟恐己眼不
B25n0145_p0914a01║明。己眼若明雖獨對聖僧喫飯又何慊焉。典牛頷之。
B25n0145_p0914a02║噫能眇視報緣而獨尊道眼者。䇿公其人也。盛衰之
B25n0145_p0914a03║跡何足浼焉。
B25n0145_p0914a04║世稱叢林者。蓋取喻於草木也。法道之所寄材器之
B25n0145_p0914a05║所從出焉。然草木培植則豐。沾濡則榮。霜雪則彫。斧
B25n0145_p0914a06║斤則敗。叢林以無上大道為培植。以慈悲喜捨為沾
B25n0145_p0914a07║濡。以偷安利養為霜雪。以貪欲瞋恚為斧斤。主叢林
B25n0145_p0914a08║者不諳其培植之道沾濡之理。則草木病矣。况偷安
B25n0145_p0914a09║利養之霜雪貪欲瞋恚之斧斤。時時斫伐而殞穫之。
B25n0145_p0914a10║故其草木區萌芽蘖猶不暇。而欲望叢林之盛材器
B25n0145_p0914a11║之萃難矣哉。
B25n0145_p0914a12║吾叢林揖讓升降之謂禮。鞭笞擯辱之謂法。古之人
B25n0145_p0914a13║欲行所得之道。必以禮法輔之而道行焉。禮者防於
B25n0145_p0914a14║未然。法者治於已然。其或道之所存。豈必待禮而後
B25n0145_p0914a15║正法而後從哉。然叢林用禮法。猶國家之用兵。蓋不
B25n0145_p0914a16║得已也。特假此以規正學者之心術與其儀範耳。儻
B25n0145_p0914a17║不本之以至道而膠於禮法者。則禮出乎虛詐。法近
B25n0145_p0914a18║乎仇敵。虛詐易忘仇敵生變。禮忘法變併其心術亦
B25n0145_p0914a19║大壞矣。儀範云乎哉。
B25n0145_p0914a20║學道須具足五種正信。第一要信自己方寸心中一
B25n0145_p0914b01║箇喜怒哀樂底主人翁覿體與三世諸佛不欠一毫
B25n0145_p0914b02║髮。苐二要信從無量劫來與聲色愛憎。染習流注結
B25n0145_p0914b03║成一種生死無常。於四大身中念念遷流新新不住。
B25n0145_p0914b04║第三要信古人垂慈留下一言半句如倚天長劒。等
B25n0145_p0914b05║閑拶透端的會斷人命根。第四要信日用工夫但恐
B25n0145_p0914b06║不做做之不已念念精專决有透脫之期。第五要信
B25n0145_p0914b07║生死無常不是小事。若不奮决定志以期獨脫。其三
B25n0145_p0914b08║途苦趣曾無自免之方也。有三法為進道之捷徑。一
B25n0145_p0914b09║智眼明。二理性通。三志堅固。智眼明則照破世間身
B25n0145_p0914b10║心現量境界一切是非憎愛取舍得失貧富壽夭苦
B25n0145_p0914b11║樂等法皆是夢緣了無實義。而不起分別。理性通則
B25n0145_p0914b12║於從上佛祖所說語言名相。至於三教聖賢諸子百
B25n0145_p0914b13║家差別法要。會歸一源不生異見。志堅固則從今日
B25n0145_p0914b14║至未來際不問近遠。若不徹證决定不休。此三法具
B25n0145_p0914b15║一而缺二三。只成箇無事漢。具二而缺一三。只成箇
B25n0145_p0914b16║伶俐漢。具三而缺一二只成箇擔板漢。當知此道如
B25n0145_p0914b17║涉千里之脩途。若具一二而缺三。是由九百里而止
B25n0145_p0914b18║者。具一三而缺二。終不免其岐泣。具二三而缺一。吾
B25n0145_p0914b19║知其觸途成滯必矣。三法全具雖未動足。敢保其與
B25n0145_p0914b20║已到家者不相異也。豈待其重問迷津而再搖鞭影
B25n0145_p0915a01║乎。
B25n0145_p0915a02║兄弟家千生萬受。做盡伎倆終不柰何者。蓋為其不
B25n0145_p0915a03║曾發起真心而然也。夫真心者。觸境便有不待思惟
B25n0145_p0915a04║分別者是也。譬如聞人惡罵聲。纔入耳瞋心忿然。當
B25n0145_p0915a05║下身心境界見聞知覺皆瞋也。至於忘餐廢寢形於
B25n0145_p0915a06║夢寐乃至結冤懷恨終身不能暫忘。瞋乎八萬塵勞
B25n0145_p0915a07║之一塵耳。一塵既爾諸塵皆然。互相涉入鈎鎻連環。
B25n0145_p0915a08║結成生死流入無窮。學道要了箇事。須是聞人說著
B25n0145_p0915a09║生死二字便如聞人惡罵相似。更不待牽經引教作
B25n0145_p0915a10║意思惟。憤憤于懷推托不去。如不頓悟死亦不休。操
B25n0145_p0915a11║志如此。何大事之不了耶。
B25n0145_p0915a12║所謂禪者非玄學。非奇解非密授非秘傳。是眾生本
B25n0145_p0915a13║有之性。元是諸佛所證之三昧。若欲契悟。切須實的
B25n0145_p0915a14║以生死無常四字。是萬劫未了底最大因緣。若不就
B25n0145_p0915a15║此一生和盤𮋒轉。盡未來際應無了期。如是發心更
B25n0145_p0915a16║無異見。久久心念絕伎倆忘驀忽一𮋒。方知生死無
B25n0145_p0915a17║常即是禪之骨髓。禪即是生死無常之眼目。然後禪
B25n0145_p0915a18║與生死骨髓眼目亦皆剗除。便見咳唾掉臂總是祖
B25n0145_p0915a19║師西來意也。自然頭頭上明物物上顯。方知果然不
B25n0145_p0915a20║是玄妙秘密也。你若實不為生死無常而欲務禪者。
B25n0145_p0915a21║則與西天九十六種人。略不少異矣。
B25n0145_p0915b01║佛祖之道在凡夫分上。了不加損其毫髮。如鏡照鏡。
B25n0145_p0915b02║如水入水。且凡夫終於自昧而不能照燭者。病在於
B25n0145_p0915b03║迷耳。所迷者何。蓋久遠劫來一段心光。動為妄習所
B25n0145_p0915b04║蔽而不自覺。當知此迷不特迷於四大六情等。乃至
B25n0145_p0915b05║讀書為書迷。聽教為教迷。坐禪為禪迷。持律為律迷。
B25n0145_p0915b06║習定為定迷。極至悟為悟迷。證為證迷。成佛為佛迷。
B25n0145_p0915b07║總而言之。但有所為皆心光之影事。苟未能遣此心
B25n0145_p0915b08║於量外空有作於機先。任伊徧將佛祖玄奧。浸漬入
B25n0145_p0915b09║骨欲脫此迷。不翅掩耳大呌求人不聞。未知其可也。
B25n0145_p0915b10║於是前輩真有志於此道者。其委形骸忘寢食泯是
B25n0145_p0915b11║非絕憎愛。皆不期然而然蓋胷中有大於此者。一旦
B25n0145_p0915b12║迷妄頓消開豁顯露。通身如倚天長劒。八面受敵曾
B25n0145_p0915b13║無虧損。是豈偶然者哉。
B25n0145_p0915b14║道無方行者莫能至。道無形視者莫能覩。道無為作
B25n0145_p0915b15║者莫能成。道無機智者莫能測。自三教九流百氏諸
B25n0145_p0915b16║子。凡啓口措辭靡有不言道者。使其道果如是。則孰
B25n0145_p0915b17║能有之耶。明白之士向這裏直捷根源不妨奇特。古
B25n0145_p0915b18║之善造道者。如臨濟之於黃檗。凡問佛法大意惟遭
B25n0145_p0915b19║棒而已。棒外了無言說。又如慈明之扣汾陽。惟譏訶
B25n0145_p0915b20║戲笑而已。初不聞有所謂向上機末後句之說。然後
B25n0145_p0915b21║於此無義路中。久久淹浸其胷中。欲决未决之疑。一
B25n0145_p0916a01║旦活脫直下如鵬摶虎踞電掣霆轟。吐詞出令。或如
B25n0145_p0916a02║蠱毒之不可沾脣。或如鐵壁之不容措足。或若行空
B25n0145_p0916a03║之月。處處分輝。或若過樹之風塵塵絕跡。乃至四稜
B25n0145_p0916a04║塌地一種平常。凡咳唾掉臂未甞不與斯道脗然混
B25n0145_p0916a05║合。已而造其堂奥出其門牆之士。一箇箇拔塵絕俗
B25n0145_p0916a06║出萃離倫。闊步大方目視雲漢。雖佛祖聖賢亦無意
B25n0145_p0916a07║與之俱。誰肯俯就聲名利養五欲恩愛諸塵勞境。受
B25n0145_p0916a08║其籠絡者哉。且前輩負如是體裁。非有過人之異見。
B25n0145_p0916a09║亦非有蓋世之奇術。一皆為道之念炳然。譬如火聚
B25n0145_p0916a10║使冰霜望影而消。亦如風輪使塵埃迎刃而走。但為
B25n0145_p0916a11║道之念堅密一分。彼情妄之業自然消殞一分。吾向
B25n0145_p0916a12║道之念無間。則彼所謂情妄顛倒愛憎等念。猶遇風
B25n0145_p0916a13║之塵近火之雪。不自知而遣矣。豈惟情妄然。至于聖
B25n0145_p0916a14║道亦不可得而入。此名無功用三昧。此三昧中生死
B25n0145_p0916a15║涅槃俱無地可寄。今之人未甞不在三昧中。蓋其向
B25n0145_p0916a16║道之念不真不切。動遭情妄結縛於能所之場。愈會
B25n0145_p0916a17║佛法則愈增業識。愈明道理則愈長無明。復為此知
B25n0145_p0916a18║見風扇。入輪回海中甘受流轉。豈有志之士合如是
B25n0145_p0916a19║哉。譬如盲人經涉寶所為珍寶所傷終於委棄者。無
B25n0145_p0916a20║以異也。
B25n0145_p0916b01║學道先具信根。以精進力乘之。未見有不成就者。然
B25n0145_p0916b02║信根如輕舟。精進力如櫓棹。信根如駿馬。精進力如
B25n0145_p0916b03║鞭策。蓋櫓棹加於輕舟。水無順逆之異。駿馬乘其鞭
B25n0145_p0916b04║策。路無夷險之差。今之具信根者未甞不有而求其
B25n0145_p0916b05║精進力首尾一貫者。誠難其人。殊不知精進日廢怠
B25n0145_p0916b06║惰日滋。以浮淺之信根。當無窮之怠惰。雖有聖道易
B25n0145_p0916b07║如展掌。知其不相應者必矣。而况積劫輪回種子與
B25n0145_p0916b08║心識。念念遷流了不之間。使純一精勤猶恐不徹。今
B25n0145_p0916b09║任情放逸而罔其進。可乎不可乎。
B25n0145_p0916b10║古人信道篤見理明。操心密立志遠。於所學處雖百
B25n0145_p0916b11║折剉。不能少回其意。不惟不回其意。即其折剉皆磨
B25n0145_p0916b12║淬其志力之方。蓋速其成就之理也。由是觀之則境
B25n0145_p0916b13║緣豈有順逆之實。惟在吾進道之心真不真耳。或進
B25n0145_p0916b14║道之心真切。雖家庭即方外。逆奪皆順與也。前輩之
B25n0145_p0916b15║深入堂奧者。未有不自艱難辛苦中來。思之。
B25n0145_p0916b16║佛祖之道不可謂之易知。易則使人生怠。不可謂之
B25n0145_p0916b17║難解。難則使人起惑。且難易在人不在道也。譬如千
B25n0145_p0916b18║里脩途。若駕輕車乘駿駟指日可到。若附羸牛之尾
B25n0145_p0916b19║跛鼈之足。雖累日窮年不能至矣。然所涉之途非以
B25n0145_p0916b20║車馬而近。非以牛鼈而遠。實係乎遲速之自異耳。儻
B25n0145_p0917a01║不知自遲自速之為難易者。則前所謂怠之與惑。不
B25n0145_p0917a02║入於彼則入於此矣。以根信觀之。則利者多怠鈍者
B25n0145_p0917a03║多惑。使利者不困於怠鈍者不病於惑。則可以並馳
B25n0145_p0917a04║而共進。既進矣。亦何有於難易怠惑遲速利鈍哉。
B25n0145_p0917a05║此道最直捷極簡徑。你若起心動念要討箇直捷簡
B25n0145_p0917a06║徑底早是不直不簡了也。那更於語言文字上作計
B25n0145_p0917a07║摶量。向情塵機境中任情取舍。不惟不直捷不簡徑。
B25n0145_p0917a08║返不如箇不學道底人喫飯著衣外却無許多枝葉。
B25n0145_p0917a09║當知佛祖皆是具真正體裁。千生百劫於此道上徹
B25n0145_p0917a10║證底蘊。至一念休歇處萬境平沉時。方知直捷簡徑
B25n0145_p0917a11║不從人得。豈苟然哉。所以古者道。雖然舊閣閑田地。
B25n0145_p0917a12║一度贏來方始休。
B25n0145_p0917a13║大火聚猶能出沒。露刃劒尚可撮拏。此一著子未舉
B25n0145_p0917a14║念間。早已十萬八千了也。而况情塵瞥起念慮潛興。
B25n0145_p0917a15║縱具不可思議辯才。說得轉轆轆地。無異栽荊棘於
B25n0145_p0917a16║生死之林潑穢濁於輪回之海。本色上士安肯如此
B25n0145_p0917a17║顛倒錯亂。當知古人不得已。拈起一毛頭。必欲與人
B25n0145_p0917a18║直捷斬斷。以其不遇斯人。轉作葛藤枝蔓。焉有已哉
B25n0145_p0917a19║焉有已哉。
B25n0145_p0917a20║少林謂。心如墻壁乃可入道。六祖謂。汝但善惡都莫
B25n0145_p0917b01║思量。自然得入心體。德山謂。汝但於心無事無事於
B25n0145_p0917b02║心。自然虛而靈寂而妙。死心謂。節儉放下最為入道
B25n0145_p0917b03║捷徑。前輩一種是垂手為人。柰何老婆太過𮋒成途
B25n0145_p0917b04║轍。如今要一箇墮此途轍者亦為罕有。而况於此途
B25n0145_p0917b05║轍之外具大受用者。其可得哉。彼既丈夫。我寧不爾。
B25n0145_p0917b06║你若苟存一念。以時緣不古恐難於趣入。非自畫而
B25n0145_p0917b07║何。
B25n0145_p0917b08║麻三斤乾屎橛須彌山栢樹子。如太阿鋒。等閑拋向
B25n0145_p0917b09║面前。使萬劫死生當下勦絕。然後欲覔其用處。盡十
B25n0145_p0917b10║方世界風休雲靜。了無蹤跡可尋。是謂法王法印。理
B25n0145_p0917b11║合如斯。其不相委悉者。惟向道理上蹲坐。論有論無
B25n0145_p0917b12║立知立解。如人以手撮摩虛空。不惟無益返有害之。
B25n0145_p0917b13║豈真正為生死大事者甘施於此耶。
B25n0145_p0917b14║道人日用現前境界。皆前業也。虛幻也。無間斷也。純
B25n0145_p0917b15║真一如離異致也。如是觀者則能空榮辱。泯是非於
B25n0145_p0917b16║萬緣膠擾之頃也。不爾則生死無常。相續於盡未來
B25n0145_p0917b17║際。卒莫之休息也。學者營營終日何所圖而不爾思。
B25n0145_p0917b18║更欲瞥起一念與世分別。非所謂道人也。若以前業
B25n0145_p0917b19║觀目前。則一毫無你回避處。若以虛幻觀目前。則一
B25n0145_p0917b20║毫無你取覔處。若以無間斷觀目前。則一毫無你舍
B25n0145_p0918a01║離處。若以純真一如觀目前。則一毫無你揀擇處。正
B25n0145_p0918a02║與麼時觀照俱冺能所兩忘。方是道人冺是非空榮
B25n0145_p0918a03║辱越生死超夢幻底時節也。
B25n0145_p0918a04║三祖道。才有是非紛然失心。且生死是凡涅槃是聖。
B25n0145_p0918a05║其非凡是聖之見。千重百帀鈎鎻連環無你軃避處。
B25n0145_p0918a06║直饒你拍盲。向未有涅槃生死名字已前。一坐坐斷。
B25n0145_p0918a07║然後將一條斷貫索。向生死涅槃頂𩕳上一串穿却。
B25n0145_p0918a08║要脫他是非之見。亦不翅鄭州出曹門。當知此事苟
B25n0145_p0918a09║非神悟妙圓超出不墮情見。自餘縱使穿鑿得盛水
B25n0145_p0918a10║不漏。緫是以是非止是非。其失本心。又豈待轉入第
B25n0145_p0918a11║二念而已。
B25n0145_p0918a12║一事中於前。一法解於後。此天下古今對治之理也。
B25n0145_p0918a13║如坐臥忘其勞困飲食止其飢渴。始中者勞困飢渴
B25n0145_p0918a14║也。終解者坐臥飲食也。然勞困飢渴有時而盡。則坐
B25n0145_p0918a15║臥飲食無有去念之時也。因其不去念習成逸。欲至
B25n0145_p0918a16║於敗德喪志廢道滅身無所不至矣。人但知所中之
B25n0145_p0918a17║為害。而不知解其所中者亦害也。細而推之。當所中
B25n0145_p0918a18║時皆知為害不容其深入。故思解之。當解之之時不
B25n0145_p0918a19║知為害。狎而玩之與之俱化。其入體也至深。其為害
B25n0145_p0918a20║也至酷。及乎覺知不亦遲矣。何則譬如隆暑火塵撲
B25n0145_p0918b01║面洒汗如流必思以風露解之。適當風迎露之際。盡
B25n0145_p0918b02║其快爽不忍棄去。久之隂風濕露砭入肌骨。輕為拘
B25n0145_p0918b03║攣重為癱瘓。區區欲解一時之煩。而抱膏肓畢世之
B25n0145_p0918b04║疾。反不知為害者多矣。所以從上聖賢怪而愍之。教
B25n0145_p0918b05║化所由生也。人能達此可以知道。
B25n0145_p0918b06║世有傭奴為主所使。勞形竭力不敢自怠。少有過隙
B25n0145_p0918b07║則怒罵鞭笞靡所不至。未嘗厭離。何其忘瞋怨之若
B25n0145_p0918b08║是耶。無他為利養所攝而然也。儻加瞋怨則主將見
B25n0145_p0918b09║逐必失利養。所以為利養而忘瞋怨也。學道之士少
B25n0145_p0918b10║為境緣所觸便生退惰。然以利配道霄壤不侔。何求
B25n0145_p0918b11║利之切。而求道之略耶。當悟此以自勉。
B25n0145_p0918b12║儒典有謂。天將降大任於是人也。必先苦其心志勞
B25n0145_p0918b13║其筋骨餓其體膚。况無上大菩提道。又豈特大任而
B25n0145_p0918b14║已哉。西竺聖人積劫舍身。為求道果。聚骨如須彌。飲
B25n0145_p0918b15║乳如大海。竟莫知幾形命矣。乃有我不愛身命但惜
B25n0145_p0918b16║無上道之語焉。嗟今置身空寂之地者。例以學道為
B25n0145_p0918b17║名。逮觀其所由。惟未飢而餐未倦而寢。百種受用任
B25n0145_p0918b18║意所需。或不隨情怨嗟交作。聞勤苦精進。則掩耳退
B25n0145_p0918b19║縮。天下安有不為而成不種而穫者哉。思前輩雖負
B25n0145_p0918b20║大根器。每於未悟未徹之頃。凡執爨負舂陸沉賤役。
B25n0145_p0919a01║尚不敢憚其勞苦。我曹何人而敢縱逸無檢。昔管仲
B25n0145_p0919a02║戒齊君曰。宴安鴆毒不可懷也。彼為國君富貴宴安
B25n0145_p0919a03║乃其常分。尚不許其狎玩。况吾徒痛念死生大事毀
B25n0145_p0919a04║形易服。如救頭然之不暇。宴安其可恃乎。然管仲之
B25n0145_p0919a05║言鴆毒。止不過害一生之色身也。吾徒之謂鴆毒。乃
B25n0145_p0919a06║害萬劫之慧命也。較利害又何如哉。
B25n0145_p0919a07║念誦謂。大眾當勤精進如救頭然。一種是譬喻其深
B25n0145_p0919a08║切著明痛快。極則莫有過於此者。夫置火於頭。雖大
B25n0145_p0919a09║飢遇食。或不先去頭上之火。將亦不暇食矣。雖至倦
B25n0145_p0919a10║欲寢。或不先去頭上之火。則孰能安而寢之。夫寢食
B25n0145_p0919a11║乃切己之事。以頭然未救。雖欲就之終不可得也。或
B25n0145_p0919a12║欲放逸於未救頭然之隙。雖聖賢如佛祖。知其亦有
B25n0145_p0919a13║所不能也。使救頭然之精進一存乎念。當下身心如
B25n0145_p0919a14║堅兵嚴城凛然不可犯。則生死業識情妄顛倒。政不
B25n0145_p0919a15║待遣。而聲為之沉。跡為之掃矣。今在處叢林之綱維。
B25n0145_p0919a16║每遇月八日。未嘗不儼臨大眾厲聲舉揚。而聽者若
B25n0145_p0919a17║𥘿人視越人之肥瘠。亦猶土偶聞俳優之鼓吹。不惟
B25n0145_p0919a18║不能奮發其精進。反惡聞惡見。莫若無事之為快也。
B25n0145_p0919a19║嗚呼人心荒怠一至於此。使百丈復生。如其人何。如
B25n0145_p0919a20║其人何。
B25n0145_p0919b01║天目中峯和尚廣錄卷第二十
B25n0145_p0919b02║校訛
B25n0145_p0919b03║（四十四葉第二行）始（誤作知從南改正）
B25n0145_p0919b04║音釋
B25n0145_p0919b05║怫（音弗違也）艴（蒲沒切怒也）蔑（莫結切無也）撓（女巧切擾也）窒（陟栗切塞也）
B25n0145_p0919b06║綆（古杏切汲井索也）聵（五怪切聾也）孽（魚列切妖孽也）蘖（魚列切肄生曰蘖）拶
B25n0145_p0919b07║（子括切逼拶也）剗（楚限切削也）稜（盧登切）淬（取內切與焠同燒而內水中以堅之也）
B25n0145_p0919b08║跛（補火切足偏廢也）蔓（音萬滋蔓也）勦（子小切絕也）軃（丁果切與躲同）𩕳（奴頂
B25n0145_p0919b09║切頂也）砭（陂驗切以石刺病也）攣（閭員切手足拘攣也）癱瘓（癱他干瘓他短）
B25n0145_p0919b10║