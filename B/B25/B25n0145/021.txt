B25n0145_p0919b11║天目中峯和尚廣錄卷第二十一
B25n0145_p0919b12║叅學門人北庭臣僧慈寂　上進
B25n0145_p0919b13║賦
B25n0145_p0919b14║勉學賦（并序）
B25n0145_p0919b15║古人學才學藝。而極於達道。今人負學道之名。反
B25n0145_p0919b16║流入於才藝。豈道無蹊徑可入耶。蓋由生死之念
B25n0145_p0919b17║不切耳。且學不至於道。徒增情妄。於理何益哉。余
B25n0145_p0919b18║故作而為賦。以勉其所謂學云。辭曰。
B25n0145_p0919b19║三界虛廓惟念自縛。念去覺存未離有作。真淨體中
B25n0145_p0919b20║不容他。大火聚如何湊泊。雖靈鑑之可憑。信此宗之
B25n0145_p0920a01║無諾。見欲逃於斷常。理必資乎叅學。生死事大。一念
B25n0145_p0920a02║包八萬劫之輪回。迷悟根深。百界隱一千如之醻酢。
B25n0145_p0920a03║所云學者。不學六藝。不學羣書。孜孜矻矻惟道是需。
B25n0145_p0920a04║求願樂之半偈。舍所重之全軀。思香華以表其誠敬。
B25n0145_p0920a05║鬻肝心而忍厥形殂。或五熱炙身。而投火於必死之
B25n0145_p0920a06║隙。或半腰積雪而刃臂於忘生之區。臨寢食而終不
B25n0145_p0920a07║暇顧。對寒暑而安有其餘。或降己為童奴。或舍身為
B25n0145_p0920a08║牀座。或半夜腰石而負舂。或七箇蒲團之坐破。或視
B25n0145_p0920a09║利養如游塵。或棄功名如涕唾。或千魔萬難益勵之
B25n0145_p0920a10║以精勤。或積世多生頓相忘其怠惰。或驚幻影之忽
B25n0145_p0920a11║遷。或歎隙隂之易過。或形影相弔於空閒寂寞之底。
B25n0145_p0920a12║而不見其煢孤。或身世兩忘於苦樂逆順之場。而不
B25n0145_p0920a13║知其福禍。如浮山典葉縣之厨。演祖司白雲之磨。楊
B25n0145_p0920a14║岐緫院事而十載奔馳。神照問經王而三年折剉。蓋
B25n0145_p0920a15║忘情於道。注念於學。而不暇擇利害較優劣問可不
B25n0145_p0920a16║可者也。原夫道為舟航。道為梯級。道為家舍。道為飲
B25n0145_p0920a17║食。匪舟航無以。越生死之迅流。匪梯級無以構涅槃
B25n0145_p0920a18║之殊績。微家舍何以收飄零暴露之狂踪。微飲食何
B25n0145_p0920a19║以濟饑餒孤虛之陋質。覿面不委噬臍何及。法無正
B25n0145_p0920a20║像末三時之等差。人何上中下三根之端的。惟知進
B25n0145_p0920b01║學之弗荒。不擬真功之自積。古有跛鼈千里之喻正
B25n0145_p0920b02║法末世之談。蓋表其自強不息者也。偉矣哉學有多
B25n0145_p0920b03║轍。悟非一岐。子韶聞月下之蛙。圓悟聽日中之雞。溈
B25n0145_p0920b04║嶠撥火。洞山渡溪。靈雲見桃而更不疑。香嚴擊竹而
B25n0145_p0920b05║忘所知。德嶠遇紙燭之滅。會通逢布毛之吹。至若聞
B25n0145_p0920b06║畫角洗鉢盂細末將來從這裏入。是皆望影而脫聖
B25n0145_p0920b07║凡之羈鎻。迎刃而具囓鏃之玄機。人徒見其悟之不
B25n0145_p0920b08║難。而不知其學之必到。苟學力之不精。何悟由之深
B25n0145_p0920b09║造。道離愛憎。其學之之心。對順逆肯存于懷抱。道非
B25n0145_p0920b10║取舍。其學之之心。遇佛魔必空其閫奧。道體等平。其
B25n0145_p0920b11║學之之心。苟動一念即資其顛倒。道本具足。其學之
B25n0145_p0920b12║之心。苟任馳求轉增其紛閙。道非見聞。其學之之心。
B25n0145_p0920b13║擬涉解會。而皆名自暴。道非有無。其學之之心。苟滯
B25n0145_p0920b14║一隅而誠難取效。道如倚天長劒。其學之之心。不能
B25n0145_p0920b15║覿體混融。則不免為物我是非之所籠罩。道如杲日。
B25n0145_p0920b16║道如太虛。道如風輪。道如火聚。其學之之心。或不具
B25n0145_p0920b17║如是之天資。縱使讀四庫書記一藏教。吐懸河瓶瀉
B25n0145_p0920b18║之詞章。徒爾資其呌譟。惟道一學最妙最玄。既無義
B25n0145_p0920b19║路。亦匪言傳。昧之則一門異轍。了之則萬里同𫑮。佛
B25n0145_p0920b20║祖為一大事而指鹿為馬。學人走半天下而掘地尋
B25n0145_p0921a01║天。絕思惟處強生節目。無義味話特地加鞭。逼生蛇
B25n0145_p0921a02║化活龍。粥飯氣高揮大抹。轉山河歸自己。小兒戲羣
B25n0145_p0921a03║號聚喧。據七尺單守三條椽。如遇怨敵。如救頭然。學
B25n0145_p0921a04║之之力既極。悟之之理不偏。理必學而致悟。余於是
B25n0145_p0921a05║作而為賦。今人徒見前輩悟在頃刻。而不思古人於
B25n0145_p0921a06║未悟之先其學之之心未甞不專精而謹懼。其學之
B25n0145_p0921a07║之心。或不至道之淵府。曰藝曰材豈吾徒之當慕。嗟
B25n0145_p0921a08║師道之既微。驚法歲之云暮。惟學道之為學與百家
B25n0145_p0921a09║而異路。毛髮忽若當情。鐵壁那容進步。絕學之學以
B25n0145_p0921a10║為學。非悟之悟而為悟。不涉功勳豈容回互。死偷心
B25n0145_p0921a11║於能所未形之初。具正眼於眹兆未彰之戶。一語臨
B25n0145_p0921a12║機萬靈罔措臨濟謾施雷轟霆震之喝。雲門空試石
B25n0145_p0921a13║裂崖崩之句。曰向上之不傳。緫羣機而共赴。鞠其所
B25n0145_p0921a14║以自來。皆玄學而為度。或不勉勵其學力。未有無因
B25n0145_p0921a15║而自遇。大哉能仁為學之端。視勤苦而無畏。對怨親
B25n0145_p0921a16║而等觀。駕一乘而勇銳。愍三有而悲酸。垂洪範而塵
B25n0145_p0921a17║沙不廣。闡大猷而虛空靡寬。由是四十九年弓折箭
B25n0145_p0921a18║盡。二三四七脣亡齒寒。性天滅沒學海枯乾。古者謂
B25n0145_p0921a19║不學佛法。惟務休心。蓋休心乃佛法之至學也。又謂。
B25n0145_p0921a20║於己無事切勿妄求。蓋無求亦佛法之至學也。又謂。
B25n0145_p0921b01║學道之門別無奇特。只要洗滌根塵下無量劫來業
B25n0145_p0921b02║識種子。蓋洗滌根塵業識。乃佛法之至學也。又謂參
B25n0145_p0921b03║禪一著要敵生死。不是說了便休。蓋精勤勇猛久遠
B25n0145_p0921b04║不退。亦佛法之至學也。又謂。參禪學道非等閒。直須
B25n0145_p0921b05║廢寢并忘餐。蓋廢忘寢食。於學之之頃。曾不期然而
B25n0145_p0921b06║然也。又謂無佛法可學。無禪道可得。無涅槃可證。乃
B25n0145_p0921b07║至無無亦無與無俱遣。亦不外吾學之之理也。或謂。
B25n0145_p0921b08║道本具足。安用學為本具猶璞石之含玉。安能免參
B25n0145_p0921b09║學之剖鑿。本具猶腴田之產禾。安能免參學之鋤犂。
B25n0145_p0921b10║本具猶地中之水脉。安能免叅學之穿搆。本具猶古
B25n0145_p0921b11║鏡之藏光。安能免參學之磨治。本具猶木中之火燄。
B25n0145_p0921b12║安能免參學之鑽擊。本具猶良藥之治病。安能免參
B25n0145_p0921b13║學之擣篩。本具猶驪頷之夜光。安能免參學之探索。
B25n0145_p0921b14║本具猶扇中之風性。安能免參學之搖揮。本具猶貧
B25n0145_p0921b15║士懷中之至寶。匪參學之指導。雖終身之罔知。本具
B25n0145_p0921b16║猶麥為麵體黍為飯基。苟不加參學之炊磨。任萬劫
B25n0145_p0921b17║以難齊。一旦力邁先賢功侔古聖。脫叅學之幻因。提
B25n0145_p0921b18║本來之正令。剉有作之鋒鋩。擲無為之𣠽柄。不加毫
B25n0145_p0921b19║力掃生死魔於知見之稠林。靡仗寸金斬涅槃將於
B25n0145_p0921b20║證修之深穽。斥臨濟金剛王。使之無地措躬。驅德山
B25n0145_p0922a01║木上座。俾其望風乞命。或智眼之不明。豈常流之能
B25n0145_p0922a02║競。今之學者惟以本具之說相牽。而不思實學真參
B25n0145_p0922a03║之究竟。原夫釋迦不天生。達磨非自證。緫由積學之
B25n0145_p0922a04║真。致此光明之盛者也。審如是則學乎乃破生死斷
B25n0145_p0922a05║煩惱。證菩提出三界興保社起叢林之不可不由之
B25n0145_p0922a06║徑也。可不勉乎。可不勉乎。
B25n0145_p0922a07║天目中峯和尚廣錄卷第二十一
B25n0145_p0922a08║音釋
B25n0145_p0922a09║醻酢（醻是周切酢疾各切）煢（渠營切獨也）噬（音逝齧也）譟（桑到切羣呼也）
B25n0145_p0922a10║