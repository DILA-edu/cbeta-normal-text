B25n0145_p0922a11║天目中峯和尚廣錄卷第二十二
B25n0145_p0922a12║參學門人北庭臣僧慈寂　上進
B25n0145_p0922a13║記
B25n0145_p0922a14║大覺寺無盡燈記
B25n0145_p0922a15║心法徧周鏡燈交徹。本來成就不假安排。迷涉妄情
B25n0145_p0922a16║悟歸智體。於畢竟空中鑿開有海。向真實地上撥轉
B25n0145_p0922a17║妄輪。達一念之不生。了諸法之無盡者矣。是故諸佛
B25n0145_p0922a18║鏡顯眾生之燈。水流元在海。眾生燈投諸佛之鏡。月
B25n0145_p0922a19║落不離天。相收相入不圓而圓。互攝互融非在而在。
B25n0145_p0922a20║以一燈之無盡。周十界以全彰。何則一乘獨朗萬德
B25n0145_p0922b01║莊嚴。斯佛燈之無盡者矣。圓修六度緫貫四心。菩薩
B25n0145_p0922b02║燈之無盡者矣。見𡱈因緣位標獨覺。辟支佛燈之無
B25n0145_p0922b03║盡者矣。功歸四諦跡涉二乘。聲聞燈之無盡者矣。善
B25n0145_p0922b04║根深密戒體輕安。天燈之無盡者矣。聿修百行躬踐
B25n0145_p0922b05║五常。人燈之無盡者矣。偏求福果純執勝心。脩羅燈
B25n0145_p0922b06║之無盡者矣。十習無間六交自纏。地獄燈之無盡者
B25n0145_p0922b07║矣。識隨妄變貪與性成。鬼趣燈之無盡者矣。癡愛溺
B25n0145_p0922b08║心噬吞積業。畜生燈之無盡者矣。良由染淨緣空聖
B25n0145_p0922b09║凡情盡一心圓鑑萬法齊觀。納須彌於芥中。擲大千
B25n0145_p0922b10║於方外。此無盡燈之無盡者矣。大圓覺場開蓮華峯。
B25n0145_p0922b11║有栴檀林龍象圍繞。梅野居士張公叔夏施財造無
B25n0145_p0922b12║盡燈一座。復捨腴田若干畒。用充膏油持以供養。工
B25n0145_p0922b13║師出巧珠轉玉回。浮幢王剎殆不是過。位置十面。面
B25n0145_p0922b14║各一鏡。鏡各一佛。中然一燈。交光相攝。外以彰法界
B25n0145_p0922b15║之無盡。內以標事理之不窮。即圓覺之摩尼珠雜華
B25n0145_p0922b16║之寶𮈔網也。原夫燈無意於投鏡而鏡自含。鏡何意
B25n0145_p0922b17║於攝燈。而燈自入。是燈也使龍潭啟虛空口吹毘嵐
B25n0145_p0922b18║風。而不能滅。是鏡也使東平展巨靈手奮須彌槌。而
B25n0145_p0922b19║不能破。是故居士即之而興無盡之施。匠氏因之而
B25n0145_p0922b20║獻無盡之巧。蓮峯得之而作無盡之莊嚴。大眾觀之
B25n0145_p0923a01║而為無盡之佛事。或者遽以燈為心鏡為法界。以燈
B25n0145_p0923a02║為理性鏡為事相。是皆謗也。或緫不作是觀。亦不能
B25n0145_p0923a03║外吾謗之之說。殊不知自諸佛達乎品類。其無盡燈
B25n0145_p0923a04║各各具足。非心非法非理非事。一烏出暘谷。羣幽以
B25n0145_p0923a05║之而亡。一滴投禹門。萬派以之而會。乃天真之本然
B25n0145_p0923a06║奚情識之能造。苟欲耳吾無盡之名目吾無盡之光
B25n0145_p0923a07║想吾無盡之量蹈吾無盡之域。則燈斯昏鏡斯翳矣。
B25n0145_p0923a08║是謂無功用解脫法門。惟超然於名相之表者乃能
B25n0145_p0923a09║證之。非念慮使之能入。居士求余作記。故引是說以
B25n0145_p0923a10║告之。復為說偈。偈曰。
B25n0145_p0923a11║一燈穿十鏡非法亦非心理極空何廣
B25n0145_p0923a12║功全海不深當機無得失應念絕追尋
B25n0145_p0923a13║物物彰無盡垂光照覺林
B25n0145_p0923a14║寂寂菴記
B25n0145_p0923a15║大寂混於眾響之門。太虛隱乎羣有之府。非知道者
B25n0145_p0923a16║孰能辨之。或背響而執寂。棄有而襲虛。常情烏足與
B25n0145_p0923a17║論道哉。龍虎山道士孫悟真字從善。族廣信之貴溪。
B25n0145_p0923a18║甞遊天台。一旦棄所習。結菴里之應天山北麓。高其
B25n0145_p0923a19║風韻以寂寂二字文菴之楣。實延祐丙辰歲也。遠來
B25n0145_p0923a20║取證于幻住子。因與論命名之旨。乃曰。杲日麗天盲
B25n0145_p0923b01║者莫覩。疾雷震地聵者無聞。不待收視返聽而聲色
B25n0145_p0923b02║不到者。以其病在根也。五目不覩其蹤。二聽絕聞其
B25n0145_p0923b03║響。不待去聦黜明而耳目不及者。以其體在位也。彼
B25n0145_p0923b04║亦寂寂也。此亦寂寂也。而僕不取焉。吾甞內觀其心。
B25n0145_p0923b05║心無其心則寂存乎中矣。外觀其形。形無其形則寂
B25n0145_p0923b06║居乎外矣。寂寂之義聊寓於斯。審如其說但無心無
B25n0145_p0923b07║物耳。真寂之理未知其可也。徵問不已乃辭以似之。
B25n0145_p0923b08║辭曰。
B25n0145_p0923b09║天地一蘧廬萬物一屏几中有無位人
B25n0145_p0923b10║太虛藏兩耳聲來空合空聲去水投水
B25n0145_p0923b11║靈熖亘星壇光芒射衣袂百鳥不飛來
B25n0145_p0923b12║琴鶴自相委寂寂復寂寂如是而已矣
B25n0145_p0923b13║空明軒記
B25n0145_p0923b14║人昧自心久矣。既失本有之自心。動為色空明暗。執
B25n0145_p0923b15║縛於遷變不常之域。故聖人哀矜之不暇。乃起而示
B25n0145_p0923b16║之。何謂色。天地萬物之謂也。何謂空。與天地萬物相
B25n0145_p0923b17║為邊際者是也。何謂暗。長夜黑月之謂也。何謂明。與
B25n0145_p0923b18║長夜黑月相為表裏者是也。以斯四者倐遷忽變。窮
B25n0145_p0923b19║劫迨今動搖心目。由是無頃刻不與生滅相對。有人
B25n0145_p0923b20║於此厭離生滅。必欲舍色而慕空背暗而投明。自以
B25n0145_p0924a01║為臻其極矣。殊不知空乃色之基。明乃暗之媒。安有
B25n0145_p0924a02║基存而色冺媒在而暗去者乎。故聖人哀之謂非至
B25n0145_p0924a03║理也。空菴居士盛鎬。以空明二字扁其軒。或曰。爾將
B25n0145_p0924a04║舍吾色背吾暗耶。乃曰。吾之所謂空非離色而空。亦
B25n0145_p0924a05║非即色而空。吾之所謂明。非離暗而明。亦非即暗而
B25n0145_p0924a06║明。我嘗於二千載前。觀毗耶老人以一默答諸開士
B25n0145_p0924a07║之所問不二法門。如廓太虛於萬象之顛麗杲日於
B25n0145_p0924a08║羣隂之表。於斯時也不惟無色可見無暗可知。惟空
B25n0145_p0924a09║與明亦不可得而視矣。何則真空為空。非大明而不
B25n0145_p0924a10║空。大明為明。非真空而不明。即明之空混萬有而不
B25n0145_p0924a11║雜。即空之明處羣幽而不遷。吾嘗啟吾軒之牎。倚吾
B25n0145_p0924a12║軒之檻。敞吾軒之地。納吾軒之境。上下一色表裏混
B25n0145_p0924a13║同不知為空。惟天地萬物窮劫不能礙。不知為明。惟
B25n0145_p0924a14║長夜黑月亘古不能昏。而好事者以空明二字加之。
B25n0145_p0924a15║吾亦未嘗有所知也。延祐丙辰冬余寄舟大江之岸。
B25n0145_p0924a16║空菴訪于無聞見之地。請筆其說為空明軒記。於是
B25n0145_p0924a17║乎書。
B25n0145_p0924a18║大同菴記
B25n0145_p0924a19║南嶽石頭詰老龐日用事。答以日用事無別。且語時
B25n0145_p0924a20║不是默時。行時不是坐時。安有無別之理哉。蓋神心
B25n0145_p0924b01║穎悟見越常情。一道虛融萬緣絕待。轉歸日用。政不
B25n0145_p0924b02║待排遣而無別之旨炳然獨存。千聖不能掩也。大同
B25n0145_p0924b03║菴乃丹陽𢑴菴居士蔣公善秉。為幻住老杜多之所
B25n0145_p0924b04║建也。公世居桐村。菴距村之北三里許。素有結菴之
B25n0145_p0924b05║志。今適遂焉。實延祐四年春正月也。余既命名而復
B25n0145_p0924b06║為之記。乃記其所謂大同者也。原夫迦文之鷲嶺。飲
B25n0145_p0924b07║光之雞足。達磨之熊峯。懶融之牛首。雖後先千餘載
B25n0145_p0924b08║其步驟標致詳略不同。要其所歸乃所以大同也。豈
B25n0145_p0924b09║惟佛祖然。淨法界性在天同天。在人同人。在物同物。
B25n0145_p0924b10║至若三教九流之雄唱百氏諸子之玄談。與夫長岡
B25n0145_p0924b11║之松風野田之麥浪。暮雲接遠山之色。疾雷振大江
B25n0145_p0924b12║之聲。六戶未扄一榻危坐。青燈不夜古鏡無塵。耿耿
B25n0145_p0924b13║禪光照映今古。非動非寂無自無他。了不知其同而
B25n0145_p0924b14║無往不同也。昔毗耶離城淨名居士。弘不思議解脫
B25n0145_p0924b15║神力。甞以一默與三萬二千開士。同入不二法門。迨
B25n0145_p0924b16║今間不容髮。今譯老龐之。無別𮋒毗耶之不二。證斯
B25n0145_p0924b17║菴之大同。然固然矣。其未能忘情謂於能同所同之
B25n0145_p0924b18║表者。欲見菴中主人。門外垣牆不翅三千丈之高且
B25n0145_p0924b19║遠也。
B25n0145_p0924b20║平江幻住菴記
B25n0145_p0925a01║清淨本然云何忽生山河大地。楞嚴有是語。昔僧問
B25n0145_p0925a02║瑯瑘。瑘返是語以答之。僧頓悟玄旨。人徒知山河大
B25n0145_p0925a03║地是幻。而不知清淨本然亦幻也。鏡光本淨。物像無
B25n0145_p0925a04║狀而生。水體元清。月影不期而現。原夫昭昭影像所
B25n0145_p0925a05║現之幻跡也。澄澄水鏡能現之幻體也。幻與幻盡覺
B25n0145_p0925a06║與覺空。斯僧所以悟極也。大德庚子余遊吳中。郡人
B25n0145_p0925a07║陸公德潤。施松岡數畒于閶門之西。地曰鴈蕩。結茅
B25n0145_p0925a08║以棲。禪者踵至僅半千指。凡三見青黃。絕際上人永
B25n0145_p0925a09║中與董菴務。一日眾集請名其菴。因謂眾曰。二千年
B25n0145_p0925a10║外大覺世尊棄王位臥深雪。夜覩明星與無邊有情
B25n0145_p0925a11║同時涉入如幻三昧。嗟乎眾生迨今沉酣情妄而不
B25n0145_p0925a12║自知。我曹出家雖依此如幻三昧而住。亦有所未悟
B25n0145_p0925a13║者。宜以幻住名之可乎。時有避席而言者曰。承教有
B25n0145_p0925a14║言。幻身滅故幻心亦滅。幻心滅故幻塵亦滅。幻塵滅
B25n0145_p0925a15║故幻滅亦滅。幻滅滅故非幻不滅。其不滅者是住乎
B25n0145_p0925a16║非住乎。余曰。子以識量分別。欲知幻法是住非住。無
B25n0145_p0925a17║乃增益幻見。安有悟入之理也。爾但能蘊無義語於
B25n0145_p0925a18║識藏。以究其心。捧應量器於檀門。以正其命。荷百丈
B25n0145_p0925a19║不作不食之具。以效其勞守諸祖萬慮冰消之誠。以
B25n0145_p0925a20║堅其志。一旦能所頓盡功用兩忘。廓爾無依劃然超
B25n0145_p0925b01║悟則是住非住政不待借手於無臂之人也。越十八
B25n0145_p0925b02║年歲丁巳中。忽相值於吳松江之舟中。從容叙舊。亟
B25n0145_p0925b03║請筆以為幻住菴記。擬相傳於久遠。云爾。
B25n0145_p0925b04║弁山幻住菴記
B25n0145_p0925b05║實無而有之謂幻。鏡中像水底月豈有耶。謂其無則
B25n0145_p0925b06║昭昭影現未嘗無也。山河大地諸色相等倚空而現。
B25n0145_p0925b07║靡有一法不依幻而住者。余大德丁酉挾策淮江。自
B25n0145_p0925b08║匡廬而下抵金陵。己亥冬憇吳興弁山彬澄二師之
B25n0145_p0925b09║雲半間。頃焉結茅于資福寺後之黃沙坑。幻住菴之
B25n0145_p0925b10║名乃於斯著。明年庚子徙吳門。越六年乙巳師禪上
B25n0145_p0925b11║人訪余天目。謂幻廬既墜幻木儼存。主精嚴院沙門
B25n0145_p0925b12║森公。容遷于院山之麓。明然上人奮力與俱。已而珂
B25n0145_p0925b13║月來從之。至大己酉際菴水田一區四十畒有奇。堤
B25n0145_p0925b14║穿岸穴積年不稔。然月共議以耕。往扣其主以貿以
B25n0145_p0925b15║施。尋而市土填築頓成膏腴。食觀方充禪侶亦集。採
B25n0145_p0925b16║樵之山植蔬之圃。運載之舟楫掩藏之窣堵悉備焉。
B25n0145_p0925b17║惟棟宇陿隘。延祐戊午均鳴化喙。盡撤其舊而新大
B25n0145_p0925b18║之。效禪林制具體而微。其司歲務者用或不給行乞
B25n0145_p0925b19║以補。然禪月淨凡三年循次任主菴之責。乃從權也。
B25n0145_p0925b20║已而禪以老辭。淨以病革復議。然正而月副之。終為
B25n0145_p0926a01║甲乙之傳。一日眾曰。菴之未有也師之來。菴之既有
B25n0145_p0926a02║也師之闢。或不記其顛末。則何以憑。余曰三世佛幻
B25n0145_p0926a03║也。歷代祖幻也。菩提與煩惱生死及涅槃俱幻也。爾
B25n0145_p0926a04║其未證斯幻。無義味話。堅豎脊梁緊握空拳慎勿輕
B25n0145_p0926a05║放。外而行乞內而執事。中而宴坐。不見有閒忙動靜
B25n0145_p0926a06║之相。猛策痛鞭以悟為則。如是受者。雖幕天席地誰
B25n0145_p0926a07║無此菴。不如是受。雖峻宇雕牆誰有此菴。當知明暗
B25n0145_p0926a08║色空同一幻住。是說可憑乎不可憑乎。青山白雲咸
B25n0145_p0926a09║皆點首。時管城子振起而記之。
B25n0145_p0926a10║報恩懺院記
B25n0145_p0926a11║佛廬徧天下。其弘麗莫甚於蘇杭秀水之間。鶴沙距
B25n0145_p0926a12║松江僅三舍地。接海壖民居既鮮。伽藍則未有也。自
B25n0145_p0926a13║瞿氏徙居此地。世有積善慕義之風。逮今運使公霆
B25n0145_p0926a14║發。及其從弟雲巖居士震發。慨然以為非伽藍無以
B25n0145_p0926a15║營善而聞道。乃卜地得吉於先塋之側。傾金捐田命
B25n0145_p0926a16║里僧某董之。不幾年而華池紺殿重門廣廡觀室講
B25n0145_p0926a17║堂。凡伽藍所宜有者悉備焉。迎清淨行沙門十員。晝
B25n0145_p0926a18║夜六時頂禮散華深味禪觀。幢旛象設華鯨清梵。宣
B25n0145_p0926a19║流法音互為佛事。運使公喜其有成。亦施腴田若干
B25n0145_p0926a20║畒。以報恩懺院為額。大德間　天子降璽書以護之。
B25n0145_p0926b01║謁余文為記。余問何以謂之報恩。乃曰。恩莫大於君
B25n0145_p0926b02║親。報莫越於聖道。聞西方聖人之禪觀。圓悟一心該
B25n0145_p0926b03║攝萬行。推而廣之導物指迷莫不從化。以斯道報斯
B25n0145_p0926b04║恩不亦善乎。余曰。秉一心為禪。照萬法為觀。其為心
B25n0145_p0926b05║也圓湛虛寂涉入無礙。不可以相求。不可以言詣。舒
B25n0145_p0926b06║之則萬法即之而彰。卷之則萬法依之而冺。無邊剎
B25n0145_p0926b07║海十世古今。未有不由斯而著焉。凡夫迷昧。引起輪
B25n0145_p0926b08║回遷謝苦樂昇沉莫之能釋。是故非禪那不足以契
B25n0145_p0926b09║諸佛心。非妙觀不足以破眾生惑。圓覺以三觀互推
B25n0145_p0926b10║為二十五輪。無量壽以一佛分觀於十六處。始則端
B25n0145_p0926b11║坐靜室注想一方。存注不休與想俱冺。見法界中朗
B25n0145_p0926b12║然明了。所以一輪見諦而妙觀澄明。一處功成則真
B25n0145_p0926b13║佛圓具。如當臺鏡。如帝網珠。萬象顯而無所照之功。
B25n0145_p0926b14║千光聚而絕能𭣣之跡。如是觀者。即見清淨願王白
B25n0145_p0926b15║毫亘天紺目澄海。如優曇華。如紫金聚。巍巍堂堂殊
B25n0145_p0926b16║特相好徧界光明化為香雲寶樹樓殿臺沼車服器
B25n0145_p0926b17║玩諸莊嚴具。是時三昧行人即聞即見。即覺即知。一
B25n0145_p0926b18║語一默一動一靜。皆與無作清淨妙觀脗然混合者
B25n0145_p0926b19║矣。然後即斯妙觀。於一切時散作無邊莊嚴佛事。以
B25n0145_p0926b20║之報國恩。則聖祚保無疆之永。以之報親恩則劬勞
B25n0145_p0927a01║超有漏之纏。至若天龍鬼神過現未來冤親賢聖草
B25n0145_p0927a02║木昆蟲。凡有纖恩。則於功德亦相須而無盡。噫公之
B25n0145_p0927a03║志尚矣。遂掇筆直書以為記。
B25n0145_p0927a04║圓照菴記
B25n0145_p0927a05║無法不備之謂圓。無時不在之謂照。是心也曾何法
B25n0145_p0927a06║之可離。又何時之能昧。離此心不可以圓。舍此心莫
B25n0145_p0927a07║之能照。圓也照也即心之謂乎。空谷道人少負叢林
B25n0145_p0927a08║之傑。結菴於天目山之墺塢。乃生緣之所也。扁其菴
B25n0145_p0927a09║曰圓照。匄余記之。余曰。圓照之體不可以目覩。不可
B25n0145_p0927a10║以耳聞。不可以意知。不可以識解。擬涉毫芒。則圓不
B25n0145_p0927a11║得為圓。照不得為照矣。道人深掩六䆫密扄八戶。經
B25n0145_p0927a12║行坐臥屏絕塵緣。萬慮不遣而自忘。一念不澄而自
B25n0145_p0927a13║瑩。於斯時也圓照之體與蒼松翠竹蒲團禪板。覿體
B25n0145_p0927a14║交叅了無回互。庶其近矣。不則圓照一菴名徒具耳。
B25n0145_p0927a15║於實奚取焉。
B25n0145_p0927a16║旅泊室記
B25n0145_p0927a17║老莊譏孔氏旅泊於仁義。而不知老莊亦旅泊於芒
B25n0145_p0927a18║乎天運窅爾神化之域。故吾佛有云。諸比丘等不自
B25n0145_p0927a19║熟食。寄於殘生旅泊三界。示一往還。去已無返。此說
B25n0145_p0927a20║蓋曲為二乘發機。視三界為逆旅。以四大殘質棲泊
B25n0145_p0927b01║於其間。了證本空於一生一死之外。不復來矣。以至
B25n0145_p0927b02║理求之。皆非了義之旨焉。昔直翁居士洪君。證不二
B25n0145_p0927b03║法門於吾先師笑談之頃。甞囑俊用二上人。搆山舟
B25n0145_p0927b04║一區於師子巖之景踈菴。舟成則君逝矣。實至大戊
B25n0145_p0927b05║申九月十一日也。越二年上人徙山舟於谷川之西
B25n0145_p0927b06║來菴。又五年盡撤舟廬之舊。廣而新之。更山舟曰旅
B25n0145_p0927b07║泊。客有以問之曰。三界旅泊竊甞知矣。其有泥犂旅
B25n0145_p0927b08║泊於十惡。天人旅泊於眾善。聲聞旅泊於四諦。辟支
B25n0145_p0927b09║旅泊於十二緣。菩薩旅泊於六度。如來旅泊於一乘。
B25n0145_p0927b10║諸教已明吾亦何惑。蓋不能出於三界諸法也。然則
B25n0145_p0927b11║三界諸法能無所泊乎。余曰。汝問甚善。當知三界旅
B25n0145_p0927b12║泊於太虛。其十方虛空旅泊於大圓鏡。而大圓鏡獨
B25n0145_p0927b13║旅泊於吾靈知之府。惟吾靈知無所泊而無所不泊
B25n0145_p0927b14║也。且置是論。還知眾生旅泊於諸佛心海之中。諸佛
B25n0145_p0927b15║旅泊於眾生識田之內。大法輪旅泊於微塵裏。寳王
B25n0145_p0927b16║剎旅泊於一毫端。五須彌旅泊於芥心。四大海旅泊
B25n0145_p0927b17║於毛腹。百千華藏境旅泊於蟭螟之睫。無邊世界種
B25n0145_p0927b18║旅泊於藕𮈔之尖。至若三萬二千師子座旅泊於吾
B25n0145_p0927b19║方方一丈之室。是可泊耶不可泊耶。爾還知旅泊亦
B25n0145_p0927b20║旅泊於吾旅泊之地。而吾旅泊之地無受其旅泊者。
B25n0145_p0928a01║無不受其旅泊者。亦無知其受與不受者。如是悟明
B25n0145_p0928a02║如是證入。則大小促延短長迷悟。互相旅泊當念洞
B25n0145_p0928a03║明。更不待思而知慮而解也。
B25n0145_p0928a04║天目中峯和尚廣錄卷第二十二
B25n0145_p0928a05║校訛
B25n0145_p0928a06║（六十葉十二行）已（誤作巳今改正）（六十二葉十三行）
B25n0145_p0928a07║音釋
B25n0145_p0928a08║壖（而宣切岸邊地也）塋（音營葬地也）脗（音冺脗合無▆貌）匄（居太切乞也）睫
B25n0145_p0928a09║（即涉切目旁毛也）
B25n0145_p0928a10║