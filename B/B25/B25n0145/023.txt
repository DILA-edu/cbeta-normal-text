B25n0145_p0928a11║天目中峯和尚廣錄卷第二十三
B25n0145_p0928a12║叅學門人北庭臣僧慈寂　上進
B25n0145_p0928a13║箴銘
B25n0145_p0928a14║貪瞋癡箴（并序）
B25n0145_p0928a15║一迷根乎自心。縱而為貪。抑而為瞋。合而為癡。良由
B25n0145_p0928a16║迷無自性。由不守正念而生。以其生故曰貪曰瞋曰
B25n0145_p0928a17║癡。皆一迷之異名也。聖人不以砒霜鴆酒為毒。而以
B25n0145_p0928a18║此為毒者。以其喪壞法身淪溺慧命也。今三有界中
B25n0145_p0928a19║眾苦充滿。無有一物不本乎貪等一中其毒。則殺盜
B25n0145_p0928a20║婬業四面紛合卒莫之避。良可哀也。惟悟達自心洞
B25n0145_p0928b01║契法源之士。能奪其縱之之貪以求道。返其抑之之
B25n0145_p0928b02║瞋以治心。轉其合之之癡以利人。資長法化則貪瞋
B25n0145_p0928b03║癡果何物耶。乃為箴曰。
B25n0145_p0928b04║惟貪如海　瞋以火喻　癡比同雲　依一心住　心迷則來
B25n0145_p0928b05║　心悟乃去　優劣聖凡　不離當處　勿強分別　毋勞指注
B25n0145_p0928b06║　如手掌兮　放開捏聚
B25n0145_p0928b07║戒定慧箴（并序）
B25n0145_p0928b08║一悟根乎自心。揀而為戒。守而為定。融而為慧。良由
B25n0145_p0928b09║悟無自性。因不失正念而生。以其生故曰戒曰定曰
B25n0145_p0928b10║慧。皆一悟之異名也。聖人不以栴檀沉水為香。乃以
B25n0145_p0928b11║此為香者。以其光明雲臺盤結不散莊嚴法性之上
B25n0145_p0928b12║妙具也。今雜華法界眾寶充滿。無有一物不自吾戒
B25n0145_p0928b13║定慧而生焉。一熏其香則法報化之跡隨念出現。其
B25n0145_p0928b14║有尚存悟理未盡功勳者。執其存之之戒以違宗。泥
B25n0145_p0928b15║其守之之定以礙理。放其融之之慧以失妙。欲望其
B25n0145_p0928b16║超然於寂照圓明之戶。未知其可也。戒定慧云胡不
B25n0145_p0928b17║辨哉。乃為箴曰。
B25n0145_p0928b18║由戒而定　即定以慧　三法互融　了無向背　熏之為香
B25n0145_p0928b19║　充塞大地　聞惟在心　齅不以鼻　功用兩忘　動靜一致
B25n0145_p0928b20║　如走盤珠　不可思議
B25n0145_p0929a01║喜箴（并序）
B25n0145_p0929a02║世之所謂喜者。由適情遂欲而生焉。道人不爾。必使
B25n0145_p0929a03║情消欲盡動與理融。不遭愛見諸魔之所惑。其喜也
B25n0145_p0929a04║政未易以足蹈手舞既其情狀者焉。箴曰。
B25n0145_p0929a05║至哉之喜　徹法源底　曰如意輪　契解脫體　愛見不住
B25n0145_p0929a06║　情欲何倚　劫外春回　花開碓觜
B25n0145_p0929a07║怒箴（并序）
B25n0145_p0929a08║為物所忤。怒氣結為心火。至使面赤髮立。不蹈禍機
B25n0145_p0929a09║不已也。聖賢則不然。其一怒如金剛王劒。諸煩惱魔
B25n0145_p0929a10║嬰其鋒者應念斬截。然後致萬物於無諍之地。則其
B25n0145_p0929a11║怒也豈徒然哉。箴曰。
B25n0145_p0929a12║聖賢奮怒　不墮諸數　却煩惱魔　成大法聚　嗟凡夫瞋
B25n0145_p0929a13║　燒然無度　當處撲滅　神機獨露
B25n0145_p0929a14║哀箴（并序）
B25n0145_p0929a15║凡夫哀聖賢亦哀。凡夫結情妄而致哀。聖賢乃哀其
B25n0145_p0929a16║所謂哀也。於是發為辭章悲奮激切。必使其感愕於
B25n0145_p0929a17║中脫略情妄。則其哀也豈可與凡夫同日而語哉。箴
B25n0145_p0929a18║曰。
B25n0145_p0929a19║聖賢悲極　咸致斯哀　辭章奮切　含吐無涯　淳醨道喪
B25n0145_p0929a20║　其誰不懷　凡愚自若　傷己焉哉
B25n0145_p0929b01║樂箴（并序）
B25n0145_p0929b02║樂莫樂於道。道為天下之極樂。捨道而求樂。是猶棄
B25n0145_p0929b03║食而求飽也。世之昧者縱聲色之欲而為樂。一報忽
B25n0145_p0929b04║盡變化萬殊。不知與苦循環。豈其所謂樂哉。箴曰。
B25n0145_p0929b05║三界無樂　動遭業縛　達人大觀　目之倒錯　寂滅真常
B25n0145_p0929b06║　非修非作　當處現成　地平天廓
B25n0145_p0929b07║雲居菴銘（并序）
B25n0145_p0929b08║天地之氣凝而為雲。動則彌布十虛。靜則卷歸無所。
B25n0145_p0929b09║物其似之。三界如雲也。萬法如雲也。卷舒不定開合
B25n0145_p0929b10║無時。推而窮之。則道人之心亦如雲也。道人所居亦
B25n0145_p0929b11║如雲也。無意而行隨處而寓。曾何有為於世哉。乘月
B25n0145_p0929b12║二禪素服杜多行。鑿巖闢址縛屋於七寶山之隂。扁
B25n0145_p0929b13║曰雲居。乃有得於理也。乞銘於幻住道人。乃屬其銘
B25n0145_p0929b14║曰。
B25n0145_p0929b15║八荒一雲　天地一廬　寥寥四壁　孰與同居　以雲之舒
B25n0145_p0929b16║　彌綸十虛　以雲之卷　𭣣入無餘　道人住處　豈同舒卷
B25n0145_p0929b17║　牎牖不扄　戶庭深遠　清風徘徊　明月繾綣　雲間僧閑
B25n0145_p0929b18║　水流石轉　萬法不到　柴關自掩
B25n0145_p0929b19║懶禪室銘（并序）
B25n0145_p0929b20║余甞譏世之尚懶者。謂處俗必盡其義。入真當盡其
B25n0145_p0930a01║道。盡義則務四民之役。盡道乃營六度之勤。聖賢不
B25n0145_p0930a02║能免也。苟尚懶則二途俱失。豈道人之所用心哉。或
B25n0145_p0930a03║者謂。禪者之學乃懶之尤者也。何則其忘形骸於休
B25n0145_p0930a04║歇之地。滅情妄於空寂之門。冺見聞於解脫之淵。絕
B25n0145_p0930a05║去來於不動之域。𭣣視而色不惑其目。返聽而聲不
B25n0145_p0930a06║亂其耳。忘緣而境不入其心。息慮而事不遷其念。則
B25n0145_p0930a07║其混世之跡。飄然若行空之雲。廓爾如流澗之月。得
B25n0145_p0930a08║非懶之尤者乎。余曰。據爾之言似非懶者之能事。徒
B25n0145_p0930a09║見其四體不勤宴休閒逸。政恐勤勞於事者。莫之能
B25n0145_p0930a10║及也。南屏書記恭行已。需余以懶禪室銘。因以或者
B25n0145_p0930a11║之言告之。恭曰。非也。世有不為者。有無為者。不為之
B25n0145_p0930a12║者雖強使其為。而不肯為也。無為之者雖欲為之。而
B25n0145_p0930a13║無所為也。二者皆似懶而非懶也。吾之懶禪異於是。
B25n0145_p0930a14║非不為也。非無為也。不涉名言則不得為懶矣。欲知
B25n0145_p0930a15║吾懶之至要。雖成佛亦有所不願。又何禪之願哉。余
B25n0145_p0930a16║乃為之銘曰。
B25n0145_p0930a17║吾之懶即禪兮　聖眼莫窺　吾之懶非禪兮　凡心那知
B25n0145_p0930a18║　雪嶺之六載高臥兮　徒自勞疲　少室之九年壁觀兮
B25n0145_p0930a19║　妄自驅馳　濟北之金剛王兮　亂鳴熱碗　德嶠之木上
B25n0145_p0930a20║座兮　何異蒿枝　緫不入此行戶兮　自遊自嬉　三界無
B25n0145_p0930b01║事兮　萬法何羈　既非不為兮　尤非無為　毗婆尸佛早
B25n0145_p0930b02║留心兮　罔逃達者之譏　習懶成癖兮　舉世莫醫　千七
B25n0145_p0930b03║百人之豪唱絕呌兮　徒自鍼錐　我懶我禪兮　如師子
B25n0145_p0930b04║獨行不求伴侶　從教門外打之遶者　吁嗟其已而已
B25n0145_p0930b05║而
B25n0145_p0930b06║鐵圍室銘（并序）
B25n0145_p0930b07║眾生結業濃厚。所䧟之地皆鐵圍也。毗嵐鼓扇而莫
B25n0145_p0930b08║拔。劫燒洞熾而不融。佛手雖能揭五百力士所不能
B25n0145_p0930b09║動之石。望鐵圍亦未甞不斂袵而退。堅乎確哉。所以
B25n0145_p0930b10║稱鐵圍也。聞禪者有纖毫未透如隔鐵圍。何言之甚
B25n0145_p0930b11║耶。曰不甚也。特取其堅確不可破而喻之耳。使盡言
B25n0145_p0930b12║禪學之密旨。鐵圍可碎而此旨不可穿鑿也。何則當
B25n0145_p0930b13║其未有所入也。以迷為鐵圍。及其既入也以證為鐵
B25n0145_p0930b14║圍。既忘證入之境以悟為鐵圍。及其與悟俱遣而存
B25n0145_p0930b15║有所了。以了為鐵圍。了無可了。不住了知。知了俱捐
B25n0145_p0930b16║鐵圍宛爾。蓋心法之粘綴。有不可取喻而辨者。德山
B25n0145_p0930b17║所謂毫釐繫念三塗業因。瞥爾情生萬劫羈鎻。此說
B25n0145_p0930b18║乃鐵圍之遮詮也。今之學者純沉識網。深墮情窠。愛
B25n0145_p0930b19║憎之羣習儼存。生佛之二見猶在。強加排遣動涉功
B25n0145_p0930b20║勳。自言混入靈源。豈解全該識量。於斯諦審。又奚止
B25n0145_p0931a01║鐵圍而已哉。泉南順藏主。以禪宴之所扁曰鐵圍。乃
B25n0145_p0931a02║有警於自他也。乞銘於幻住道者。乃引前說以序之。
B25n0145_p0931a03║復為銘曰。
B25n0145_p0931a04║天地爐冶　太虛模範　鑄迷妄鐵　火無明炭　危乎高哉
B25n0145_p0931a05║　遠絕畔岸　百帀千重　凛不可犯　四聖六凡　生沉活䧟
B25n0145_p0931a06║　禪盡覺空　未離羈絆　無事無為　是金鎻難　脫略丈夫
B25n0145_p0931a07║　莫容易看　來讀此銘　墮三尺暗
B25n0145_p0931a08║西來井泉銘（并序）
B25n0145_p0931a09║少林初祖遠逾數萬里而西來。直指人人本具之道。
B25n0145_p0931a10║道若泉之在地。無處不遍也。大同菴既成。庖人乏水
B25n0145_p0931a11║而汲諸鄰。彛菴居士念其勞。乃命工師鑿井于門之
B25n0145_p0931a12║東。其深四十尺。有泉隱隱自西而至。甃成禪者引綆
B25n0145_p0931a13║汲之。首以一甌奉佛清甘香冽。名其泉曰西來。蓋不
B25n0145_p0931a14║亂其所至之方也。當泉之未至也。視之窅然凛凛將
B25n0145_p0931a15║壓人。為鑿井者危之。鑿者不惟無所畏。而益加銳焉。
B25n0145_p0931a16║若與泉約而必其所遇。人之求道能積日累歲。猶鑿
B25n0145_p0931a17║井之深入無畏。其不與道會者吾不信也。禪者請銘。
B25n0145_p0931a18║銘曰。
B25n0145_p0931a19║泉之在地　道之在人　配之大同　鑿土深入　勇銳無怯
B25n0145_p0931a20║　克成至功　四十尺下　有泉西來　洩洩溶溶　其體既重
B25n0145_p0931b01║　其氣益冽　且盈且豐　以沃吾渴　以浣吾頰　所須悉充
B25n0145_p0931b02║　少林直指　趙州庭栢　如空合空　泉依幻涌　幻復銘泉
B25n0145_p0931b03║　非始非終　咨爾諸禪　西來一滴　萬派同宗　勿汙勿壅
B25n0145_p0931b04║　朝探暮汲　如保厥躬　惟菴與泉　若內外護　永播玄風
B25n0145_p0931b05║天目中峯和尚廣錄卷第二十三
B25n0145_p0931b06║音釋
B25n0145_p0931b07║砒（昔兮切毒藥名）觜（即委切）繾綣（繾詰戰切綣區願切繾綣不分離貌）癖（四亦切瘕
B25n0145_p0931b08║癖也）
B25n0145_p0931b09║
B25n0145_p0931b10║