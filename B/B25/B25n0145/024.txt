B25n0145_p0931b11║天目中峯和尚廣錄卷第二十四
B25n0145_p0931b12║叅學門人北庭臣僧慈寂　上進
B25n0145_p0931b13║序
B25n0145_p0931b14║送宗遇上人省親序
B25n0145_p0931b15║昔慈明和尚持銀盆為母氏壽。母曰。子盡棄所愛而
B25n0145_p0931b16║出家。今返持此為獻。將累我於地下矣。慈明自爾奮
B25n0145_p0931b17║志叅方。為一代大法主盟。蓋慈母所警發也。石䆫和
B25n0145_p0931b18║尚輔佐天童法席。一日歸省其母。母曰。子出家己事
B25n0145_p0931b19║未辦。何暇閒工夫為眾耶。䆫乃告曰。雖炙一燈亦分
B25n0145_p0931b20║自他之用。實不敢以因果累母也。母笑曰。然過水那
B25n0145_p0932a01║得不打脚濕。夫二祖師之母。雖跡混塵俗。觀其吐辭
B25n0145_p0932a02║出語。峻如鐵壁。肅若秋霜。殆老師宿衲之不是過。今
B25n0145_p0932a03║之父母遣子出家。莫不望其榮家利俗者。雖地獄門
B25n0145_p0932a04║開不暇顧。則彼此優劣何如哉。雖然有是二母之賢
B25n0145_p0932a05║亦有是二子副之。也使其二子不力於道陸沉於長
B25n0145_p0932a06║行粥飯僧中。將與母之格言俱無聞於世矣。然二母
B25n0145_p0932a07║之賢世亦未甞無也。如二子之賢克荷宗乘力弘斯
B25n0145_p0932a08║道。以顯母氏之名於百世之下者。則鮮矣。以要言之。
B25n0145_p0932a09║全在子之盡心於道以光像季法輪。政不在父母之
B25n0145_p0932a10║賢不也。苟摩耶之聖。而悉達不能持堅牢願力為大
B25n0145_p0932a11║法王。安有佛母之名流布於此土哉。廬陵遇上人旋
B25n0145_p0932a12║里省母。出紙求語。乃發余緒言以策其不逮云。
B25n0145_p0932a13║送明然上人居山序
B25n0145_p0932a14║古之善輔叢林者。皆非苟然也。有以道輔之。有以才
B25n0145_p0932a15║智輔之。有以力輔之。有以身命輔之。是皆舍逸趨勞
B25n0145_p0932a16║棄甘就苦。至於衝寒冒暑含耻忍垢。惟孜孜播真風。
B25n0145_p0932a17║揚道化以振末學為念。嗟乎古今之下。凡有道尊宿
B25n0145_p0932a18║起于一方。而波旬之徒往往謗聲四合。矧無道者乎。
B25n0145_p0932a19║然其謗之之聲。未及尊宿所聞。而先入乎輔者之耳。
B25n0145_p0932a20║苟非金剛正眼洞燭幽微。莫不遭其惑者。余兩結草
B25n0145_p0932b01║廬。有明然上人者。忘其所惑以相輔。及歸家山主院
B25n0145_p0932b02║之三年。歲荐饑饉。而我二千指宴坐空山。十利之具
B25n0145_p0932b03║陳。三德之畢備。至于望門而來者。咸使之飫飽禪悅。
B25n0145_p0932b04║要其所自皆上人匄食。以輔之也。今余將謝事。上人
B25n0145_p0932b05║以匄食之鉢。懸之太虛空中。擬俟彌勒下生復從而
B25n0145_p0932b06║輔之。誓不入他人行戶也。因疑而問之。余豈有道尊
B25n0145_p0932b07║宿者哉。當此象龍蹴踏八面昇騰。皆期爾以輔之。無
B25n0145_p0932b08║乃太峻乎。上人作而為歌曰。
B25n0145_p0932b09║水邊有山　可以縛茅廬　山中有屋　可以藏幻軀　屋下
B25n0145_p0932b10║有柴牀　可以結雙趺　牀前有尺土　可以開地爐　所以
B25n0145_p0932b11║無用者　一箇黑鉢盂　既無著處　懸之太虛　我非所輔
B25n0145_p0932b12║休塗糊　天高地遠道何孤　惟有斂袵退縮真良圖　極
B25n0145_p0932b13║目誰非大丈夫　不須特地做規模　豈不見釋迦老子
B25n0145_p0932b14║二千年外　黃金髑髏也會枯　謾言遺臭在江湖　爭似
B25n0145_p0932b15║我自今已去　不為一物度朝晡　佛法從教說有無
B25n0145_p0932b16║止止堂偈序
B25n0145_p0932b17║余聞真寂不動之體。與奔匯之水行空之雲逐日之
B25n0145_p0932b18║蹄摶風之翮無間然也。嗟夫人之未悟。妄見遷流卒
B25n0145_p0932b19║莫之已。如小兒旋走見屋廬動。是故聖人垂善巧方
B25n0145_p0932b20║便教之令止。謂止者何。息也定也。安住不動寂滅無
B25n0145_p0933a01║為者也。外止其境內止其心。止境於外則心無所迷。
B25n0145_p0933a02║止心於內則境無所惑。且不惑於境即境惟心。不迷
B25n0145_p0933a03║於心即心惟境。心乎境乎止止之義明矣。或曰。心可
B25n0145_p0933a04║止乎境可止乎。謂心可止則益其迷。謂境可止則滋
B25n0145_p0933a05║其惑矣。如教中謂。是法住法位世間相常住。審如是
B25n0145_p0933a06║則心可止乎。境可止乎。不然如是法住法位止也。世
B25n0145_p0933a07║間相常住亦止也。子或未至言語道斷心行處滅之
B25n0145_p0933a08║地。擬逃吾止止之說。猶日中之避影也。雖然殊不知
B25n0145_p0933a09║言語道斷心行處滅。亦未甞不在吾止止之間。是謂
B25n0145_p0933a10║無止之止。性體本具。雖三世佛祖見超物表識達機
B25n0145_p0933a11║先。未有能出吾止止之義者。天竺靈山法師某講觀
B25n0145_p0933a12║之暇。甞搆精舍於越山。扁其堂曰止止。或問其故。乃
B25n0145_p0933a13║曰。吾之所聞異於是。蓋非心思言議之所能及也。遂
B25n0145_p0933a14║為之歌。歌曰。
B25n0145_p0933a15║萬境之體詮曰心　一心之用表為境　道人非境亦非
B25n0145_p0933a16║心　心境俱非非亦泯　止止之名堂兮　奚語默動靜之
B25n0145_p0933a17║所該　堂之名止止兮　豈思惟分別之能領　止非止兮
B25n0145_p0933a18║我獨知　非止止兮人莫省　一團風月啓晴櫩　萬象森
B25n0145_p0933a19║羅照清影
B25n0145_p0933a20║設利偈序
B25n0145_p0933b01║設利之體。圓常湛寂。充塞法界。無處不有。隨眾生心。
B25n0145_p0933b02║循業發現。金剛不可比其堅。日月不可奪其耀。豈肉
B25n0145_p0933b03║眼所能識哉。自靈山以降此土西天。散為種種佛事。
B25n0145_p0933b04║若必以色像求之。不惟不識設利。而亦重欺佛祖也。
B25n0145_p0933b05║甞有信士。得先師所剪髮安奉久之。忽設利纍纍如
B25n0145_p0933b06║貫珠。遠近傳唱觀者踵至。先師聞之累欲奪而委諸
B25n0145_p0933b07║穢壤。今祖意上人亦得於遺髮之表及蒙山闍維之
B25n0145_p0933b08║餘并辟支佛所遺者。珍藏秘護以為至寶。然蒙山辟
B25n0145_p0933b09║支固非我所知者。而先師實無此物。謂其有乃謗先
B25n0145_p0933b10║師也。上人即啟函而示余曰。贓物見在爾何諱焉。余
B25n0145_p0933b11║於是說偈以解之。偈曰。
B25n0145_p0933b12║圓明湛寂真設利　靈燄神光貫三際　開士由之百福
B25n0145_p0933b13║尊　菩薩依之二嚴備　十萬里傳西祖意　五色祥光吞
B25n0145_p0933b14║大地　棒喝交馳珠走盤　覿面相呈無忌諱　先師一髮
B25n0145_p0933b15║不留根　勿將聲色輕相戲　百寶摩尼一顆珠　非俗非
B25n0145_p0933b16║真非聖諦　五目不得覩其蹤　十聖那能知子細　上人
B25n0145_p0933b17║如未獲此珠　懸崖撒手非容易　驪龍頷下月團團　禹
B25n0145_p0933b18║門千尺還重閉　赤手推開逴得歸　有意氣兮添意氣
B25n0145_p0933b19║　回觀八斛四斗多　添得眾生眼中翳
B25n0145_p0933b20║觀音菩薩補陀巖示現偈序
B25n0145_p0934a01║觀世音菩薩。以太虛空為體。以五須彌為寶髻。四大
B25n0145_p0934a02║海為口門。日月兩曜為眼光。森羅萬象為垂身瓔珞。
B25n0145_p0934a03║一切眾生於其毛孔裏出生入死。由是菩薩以此興
B25n0145_p0934a04║大悲心。發無上願。施十四無畏。現三十二身。上合諸
B25n0145_p0934a05║佛慈心。下應眾生悲仰。無端被吾兩淛運使琴軒瞿
B25n0145_p0934a06║公向小白華巖偷眼一看。直得無地藏身。文彩彌露。
B25n0145_p0934a07║乃援毫引墨盡意發揮。時有梅山喜公。奮辭舞筆作
B25n0145_p0934a08║為長篇。揭露殆盡。而海粟待制以雄才豪辯。向無所
B25n0145_p0934a09║見處議論風生。筆舌雷動。但末後一句留以遺幻住
B25n0145_p0934a10║子同為證明。乃為說偈以收之。偈曰。
B25n0145_p0934a11║妙圓通體超諸礙　包𮖐色空含法界　見與不見二俱
B25n0145_p0934a12║離　始識大悲觀自在　琴軒居士佛眼通　白華巖畔追
B25n0145_p0934a13║靈蹤　狹路相逢避不及　似鏡照鏡空合空　引墨援毫
B25n0145_p0934a14║書所見　揭破浮雲呈日面　盡十方空一普門　妙相塵
B25n0145_p0934a15║塵俱露現　梅華山裏老禪翁　滄海一粟夫子馮　浩浩
B25n0145_p0934a16║春雷鼓筆舌　巨篇長偈真豪雄　俾我重圓末後句　口
B25n0145_p0934a17║縫未開先吐露　若以耳聞非所聞　不以耳聞非所據
B25n0145_p0934a18║　我昔曾遊碧海東　海王抱日扶桑紅　怒浪搖金光閃
B25n0145_p0934a19║爍　照開朶朶青芙蓉　無位真人潛洞府　洞裏潮音喧
B25n0145_p0934a20║萬皷　珊瑚樹頭月徘徊　水晶簾外蛟龍舞　波神拔劒
B25n0145_p0934b01║驅長鯨　吞空浪雪粘青冥　撒出龍堂珠萬斛　寳光射
B25n0145_p0934b02║透瑠璃屏　法身驚入一毛孔　一毛孔裏波濤涌　爾時
B25n0145_p0934b03║大士失却盤陀石上吉祥草與薝蔔華　但見玉煙翠
B25n0145_p0934b04║霧埋雙踵　有眼共見耳共聞　妙圓通體鐵渾侖　最初
B25n0145_p0934b05║末後句非句　萬里潮聲撼海門
B25n0145_p0934b06║觀音菩薩瑞相偈序
B25n0145_p0934b07║聖人無體隨念斯彰。念興則諸聖同叅。念泯則一真
B25n0145_p0934b08║絕待。以吾莊嚴善功德心。即觀世音之寶冠瓔珞也。
B25n0145_p0934b09║以吾確乎不可拔之正念。即觀世音所坐之盤陀巖
B25n0145_p0934b10║石也。以吾慈悲利物深廣之誓願。即觀世音所居之
B25n0145_p0934b11║大海也。以吾親近聖賢叅隨不倦。即觀世音之善財
B25n0145_p0934b12║童子也。以吾寬厚仁慈以恭以敬。即奉觀世音之月
B25n0145_p0934b13║蓋長者也。以吾一切處不違菩薩願不捨大悲心。即
B25n0145_p0934b14║觀世音三十二應之妙色身也。以吾居一切處遇順
B25n0145_p0934b15║遇逆了無畏怯。即觀世音十四無畏法也。昔丞相史
B25n0145_p0934b16║公躬詣海岸。不獲瞻覩方生慢易。回首惟見碧芙蕖
B25n0145_p0934b17║華萬朶芬披隨浪而現。遂勒石以記其事。非現宰官
B25n0145_p0934b18║身說法而何。至大四年兩淛運使瞿公霆發。按部鄞
B25n0145_p0934b19║郡。放舟直駕巖下。首覩聖像毛髮不遺。即命工造其
B25n0145_p0934b20║所覩之像者二。一奉之鶴砂普福院。一奉之天目大
B25n0145_p0935a01║覺正宗禪寺。皆公施心所現之伽藍也。復以誠心所
B25n0145_p0935a02║現之觀世音歸之。得不宜乎。公自述記文一篇。以示
B25n0145_p0935a03║無窮之信。此又非現宰官身說法而何。公甞囑余序
B25n0145_p0935a04║之。後五年為延祐乙卯。公之子時學刻其記文。隨大
B25n0145_p0935a05║士像置之可觀樓上。復俾予筆以記之。既不得辭贅
B25n0145_p0935a06║之以偈。
B25n0145_p0935a07║心鏡光明皎如月　聖人智體無生滅　一念纔興即現
B25n0145_p0935a08║前　古今凡聖相融攝　海岸人招海岸人　不知誰現宰
B25n0145_p0935a09║官身　紫金光聚圓通體　應現何曾隔一塵　萬峯圍繞
B25n0145_p0935a10║蓮華國　龍象倚闌看不足　鼓鐘鏜鞳間燈香　出生世
B25n0145_p0935a11║代光明福
B25n0145_p0935a12║示善助道者居山序
B25n0145_p0935a13║至大戊申冬。余謝院事之明年。將荷五臺之策。有善
B25n0145_p0935a14║助道者。從余遊抵淮隂道。阻遂返棹儀真。助乃操吾
B25n0145_p0935a15║舟。絕大江至鐵甕城下。束短髮易小袖。練裙烏帽舉
B25n0145_p0935a16║止便捷。剌篙川行。引繩岸牽。風帆怒張收縱不違。雨
B25n0145_p0935a17║篷平鋪掀覆以時。柂之轉摺縈如游龍。纜之解縛操
B25n0145_p0935a18║持若神。其素服篙師之役者皆推其能。至若寒暑晦
B25n0145_p0935a19║冥風霜雨雪篙師告憊。而助益治舟無惰容。又明年
B25n0145_p0935a20║客有促吾舟而命之歸者。助趨吾前。乃逆問之曰。舟
B25n0145_p0935b01║在乎曰將舍之。曰汝操舟之藝在乎。曰將棄之。若然
B25n0145_p0935b02║則無所復用於汝也。助無以對。乃謂之曰。汝甞駕吾
B25n0145_p0935b03║舟於要匯空繩網布峻檣林立。舳艫交錯過若行雲。
B25n0145_p0935b04║開闔萬變而汝之心目與手為之一貫。少失顧盻則
B25n0145_p0935b05║互相衝擊。殆四山交逼之不若也。故菩薩子操第一
B25n0145_p0935b06║義諦之舟。與一切是非聲色。交接於三有要匯。亦如
B25n0145_p0935b07║是也。使暫時不在。墮于順逆之淵。又不止於相衝擊
B25n0145_p0935b08║也。今將罷若役復若形放汝林下。苟能一注其衝擊
B25n0145_p0935b09║解紛之心目於平居宴處間。則道可學禪可叅。生死
B25n0145_p0935b10║可了煩惱可斷。無施而不可者。審如是則舟可舍乎。
B25n0145_p0935b11║藝可棄乎。豈無用耶。安有用耶。汝其不委。吾復為汝
B25n0145_p0935b12║歌之。歌曰。
B25n0145_p0935b13║去年放吾之舟兮　絕長江之迅流　今年藏吾之舟兮
B25n0145_p0935b14║　將返乎山丘　假汝操之之術兮　吾乘之而遠遊　視今
B25n0145_p0935b15║昔之大幻兮　傾逆浪之輕漚　勿謂無吾之舟兮　將舍
B25n0145_p0935b16║是而何求　勿謂有吾之舟兮　離蹤跡之去留　憶昔佛
B25n0145_p0935b17║與祖兮　以慈為舟葦為舟盃為舟鐵為舟　更有一箇
B25n0145_p0935b18║大闡提漢　要以大地撑為舟　如是之舟　汝能操不　如
B25n0145_p0935b19║其不委兮　提起從前閒話頭　挨拶不入處一齊透過
B25n0145_p0935b20║　吸乾鯨海兮　萬象全收　生死無拘兮　誰與儔
B25n0145_p0936a01║一華五葉序
B25n0145_p0936a02║先師枯槁身心於巖穴之下。畢世不改其操。人或高
B25n0145_p0936a03║之。必蹙頞以告之曰。此吾定分。使拘此行欲矯世逆
B25n0145_p0936a04║俗。則罪何可逃。余竊聆其說私有所得。閱二十年。每
B25n0145_p0936a05║與同叅道者。俯首茅茨論及之。不覺成編。題為山房
B25n0145_p0936a06║夜話。又擬寒山百首。以寓禪叅之旨。復閱楞嚴。因講
B25n0145_p0936a07║學者致詰。遂假或問以答之。又以禪者不求心悟惟
B25n0145_p0936a08║尚言通例引信心銘為證。故辭而闢之以破其義解。
B25n0145_p0936a09║及幻跡所至結茅以居。皆名幻住。勉為相從者所請
B25n0145_p0936a10║引起葛藤。故稱家訓。前後成篇者五。戲以一華五葉
B25n0145_p0936a11║目之。亟欲投之水火。時幻眾曰。一華是幻五葉亦幻。
B25n0145_p0936a12║幻無自性任其安立。使棄之却成實法流布也。請序
B25n0145_p0936a13║其所以昭示來者。由是振筆以從之。非敢與大方之
B25n0145_p0936a14║家共焉。
B25n0145_p0936a15║一華五葉後序
B25n0145_p0936a16║少室一華開五葉。狼藉叢林豈堪說。刼外春風吹幻
B25n0145_p0936a17║根。幽芳似向枝頭泄。山房夜話話無端。波斯嚼冰牙
B25n0145_p0936a18║齒寒。黃金鑄成泥彈子。白日青天誰共看。謾擬寒山
B25n0145_p0936a19║詩百首重重語不離窠臼。靈龜曳尾跡何多。笑破虛
B25n0145_p0936a20║空半邊口。那堪註解信心銘。剛以不平攻不平。葛藤
B25n0145_p0936b01║露布拽不斷。瞎却空王雙眼睛。况是靈山巧徵辯。心
B25n0145_p0936b02║既無心見何見。阿難逼得口生膠。一棚傀儡無方便。
B25n0145_p0936b03║幻住菴甞歌一篇。又將家訓錯流傳。為人一句沒牆
B25n0145_p0936b04║壁。飯飽弄筯誰不然。自買由來還自賣。豈但傍觀生
B25n0145_p0936b05║笑怪。都緣口業未易消。乃爾償他文字債。幻人拍掌
B25n0145_p0936b06║笑呵呵。蟭螟奮怒吞禪河。南泉問主趙州勘婆。祕魔
B25n0145_p0936b07║义下神號鬼哭。雲門顧外虎視鷹拏。摟空師子窟。掃
B25n0145_p0936b08║盡野狐窠。一華五葉還如何。長處更無多。延祐丙辰
B25n0145_p0936b09║冬幻住沙門明本。復說此偈以為後序云。
B25n0145_p0936b10║天目中峯和尚廣錄卷第二十四
B25n0145_p0936b11║校訛
B25n0145_p0936b12║（七十五葉第九行）垂（誤作乖從南改正）（七十八葉第十行）頭（南作頂）（七十
B25n0145_p0936b13║八葉十九行）盤（南作補）
B25n0145_p0936b14║音釋
B25n0145_p0936b15║逴（敕角切）鏜鞳（鏜音湯鞳吐合切鏜鞳鐘鼓聲）憊（蒲拜切病也）匯（胡對切水回合
B25n0145_p0936b16║也）舳艫（舳音軸船後持柁處艫音盧船頭剌櫂處）傀儡（傀苦猥切儡魯猥切）摟（力侯
B25n0145_p0936b17║切探取也）