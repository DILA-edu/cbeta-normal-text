B25n0145_p0937a01║天目中峯和尚廣錄卷第二十五
B25n0145_p0937a02║叅學門人北庭臣僧慈寂　上進
B25n0145_p0937a03║說
B25n0145_p0937a04║般若說
B25n0145_p0937a05║般若離一切相而不礙諸相𤼵揮。般若離一切名而
B25n0145_p0937a06║不礙眾名出現。般若如大火聚。世間所有形器嬰之
B25n0145_p0937a07║者莫不遭其燒。般若如太阿鋒。世間所有物像觸之
B25n0145_p0937a08║者莫不遭其壞。般若如太虗空。世間所有色法入之
B25n0145_p0937a09║而無不容。般若如大圓鏡。世間所有相貌臨之而無
B25n0145_p0937a10║不照大矣哉。般若之體圓。般若之用大。般若之功博。
B25n0145_p0937a11║般若之道普矣。三世諸佛於無所證而證。十方菩薩
B25n0145_p0937a12║於無所了而了。歷代知識於無所悟而悟。叅玄上士
B25n0145_p0937a13║於無所學而學。然諸佛雖證而不宰其功。菩薩雖了
B25n0145_p0937a14║而蔑居其德。知識雖悟而莫覩其蹤。上士學之而罔
B25n0145_p0937a15║測其狀。以至山川日月森羅萬象。由之而建立依之
B25n0145_p0937a16║而運行。使物物各具金剛正眼。窮古亘今欲窺其髣
B25n0145_p0937a17║髴不可得也。嗟夫眾生迷背其來舊矣。轉為無邊生
B25n0145_p0937a18║死。曠劫迨今。於此般若體上念念遷流念念起滅念
B25n0145_p0937a19║念攀緣念念輪轉。深沉欲海甘赴死門。而吾大般若
B25n0145_p0937a20║光雖未甞少間。其如瞽者居太陽之門聾者住雷霆
B25n0145_p0937b01║之窟。終身由之而竟莫知其聲光震耀也。由是三百
B25n0145_p0937b02║餘會之玄談。千七百祖之絕唱。皆純以一味清淨般
B25n0145_p0937b03║若。融為善見神藥。俾瞽者明聾者聦壅者通執者化
B25n0145_p0937b04║也。當知瞽不自瞽依般若而瞽。聾不自聾依般若而
B25n0145_p0937b05║聾。壅不自壅依般若而壅。執不自執依般若而執。是
B25n0145_p0937b06║謂一切智智清淨無二無二分無別無斷故。若謂聾
B25n0145_p0937b07║瞽壅執之病不居般若體上。則般若有所不周。以其
B25n0145_p0937b08║聾瞽壅執之病即般若而生。則般若有時而弊其深
B25n0145_p0937b09║密幽邃之旨。非超出言象之表者。孰能與於此。所以
B25n0145_p0937b10║云。太末蟲處處能泊。獨不能泊於火燄。眾生心處處
B25n0145_p0937b11║能緣。獨不能緣於般若。蓋知般若誠非心識所可緣
B25n0145_p0937b12║也。故般若離心緣相離意識相離思惟相離文字相。
B25n0145_p0937b13║以至離種種相。如是離者非所離非能離。本性離故。
B25n0145_p0937b14║以性自離。離亦不立。離既不立。一切混融。然舍般若
B25n0145_p0937b15║無眾生心。舍眾生心無般若。即眾生心是般若。青出
B25n0145_p0937b16║於藍。即般若是眾生心。冰生於水。苟非見忘執謝。甚
B25n0145_p0937b17║不可以言通而意達之也。所以永嘉謂。惟證乃知難
B25n0145_p0937b18║可測昔僧問古德。如何是般若體。答云兔子懷胎。又
B25n0145_p0937b19║問云。如何是般若用。答云蚌含明月。發迅雷於昏蟄。
B25n0145_p0937b20║麗杲日於幽衢。展鷲峯無作之機。啟少室不傳之妙。
B25n0145_p0938a01║在古德分上綽綽有餘。且學人到此如何領會。其或
B25n0145_p0938a02║停機佇思。萬里崖州。直下承當。劒去久矣。高昌三藏
B25n0145_p0938a03║法師。喜菴妙公。梵名般若室利。命余申其義。乃因引
B25n0145_p0938a04║前說。併為說偈。
B25n0145_p0938a05║般若無知亦無相　非曰無相非無知　有無知見二俱
B25n0145_p0938a06║遣　了般若體常無為　無為之體即無作　百草頭邊光
B25n0145_p0938a07║爍爍　已忘證者名醍醐　見病未祛名毒藥　般若非良
B25n0145_p0938a08║亦非毒　般若之機離背觸　喚作般若沉悟坑　謂非般
B25n0145_p0938a09║若遭迷𢩁　般若非悟亦非迷　迷悟俱忘復是誰　玉雞
B25n0145_p0938a10║啄破瑠璃㲉　鐵牛觸碎珊瑚枝　法身解脫即般若　覿
B25n0145_p0938a11║體難容分別者　般若解脫即法身　三事何曾隔一塵
B25n0145_p0938a12║　法身般若即解脫　如珠走盤活鱍鱍　一三三一相容
B25n0145_p0938a13║攝　水底蝦蟆吞却月　三一一三相互融　半夜金烏海
B25n0145_p0938a14║底紅　三既遣兮一不立　虛空為紙須彌筆　擬書般若
B25n0145_p0938a15║兩箇字　已是抱贓重呌屈　一不立兮般若空　龜毛繫
B25n0145_p0938a16║住毗嵐風　滿菴歡喜著不盡　張起東南般若宗
B25n0145_p0938a17║真際說
B25n0145_p0938a18║太尉瀋王海印居士求法名別號。遂名之曰勝光。號
B25n0145_p0938a19║之曰真際。夫真非色像。不可得而見。有見非真際。非
B25n0145_p0938a20║境緣不可得而及。可及非際。真乎不可見而見之。際
B25n0145_p0938b01║乎不可及而及矣。其不可見之真廓爾無像。不可及
B25n0145_p0938b02║之際洞然絕痕。無像之真體之莫非神悟。罔及之際
B25n0145_p0938b03║混之必欲心開。然真非際外之真。際匪真前之際。但
B25n0145_p0938b04║見真則必達其際。凡達際則必見其真。真乎際乎。猶
B25n0145_p0938b05║鏡與光。二者未甞斯須少間。言光則必由鏡出。語鏡
B25n0145_p0938b06║則必有光存。光即際之真。鏡乃真之際。亦猶羣波共
B25n0145_p0938b07║水眾器同金。理體元齊事相非一。嗟乎眾生於無始
B25n0145_p0938b08║時來重為業習所蔽。擬涉念慮即落妄緣。那更馳求
B25n0145_p0938b09║劒去久矣。或不真誠啟悟諦實開明。不撥一塵洞見
B25n0145_p0938b10║源底。則未免粘情帶識依文解義。妄存知見墮在意
B25n0145_p0938b11║根。說時與真際相符。用處與妄緣不隔。使諸佛菩提
B25n0145_p0938b12║之道果止於此。則安有解脫之期也。或謂。離妄之謂
B25n0145_p0938b13║真。真之所詣之謂際。謂妄者何。以迷自心故。見聞覺
B25n0145_p0938b14║知皆妄也。謂真者何。以悟自心故。明暗色空皆真也。
B25n0145_p0938b15║真無定體悟之則圓。妄絕正形迷之則著。全波是水。
B25n0145_p0938b16║了知妄外無真。全水是波。畢竟真中絕妄。然則二名
B25n0145_p0938b17║一體。就中萬別千差欲教舉。必全真當體必須神悟。
B25n0145_p0938b18║所云際者。畔岸之謂也事物之極乃名邊際。如色之
B25n0145_p0938b19║極是空邊際。空之極是色邊際。是故妄不可有其邊。
B25n0145_p0938b20║惟真乃妄之邊。真不可言其際。即妄乃真之際也。或
B25n0145_p0939a01║謂。圓同太虛無欠無餘。又云。心佛及眾生是三無差
B25n0145_p0939a02║別。又云。平等真法界無佛無眾生。但諸佛祖圓頓了
B25n0145_p0939a03║義之談。若妄若真未甞有纖毫界限。邊際復從何立
B25n0145_p0939a04║耶。然了義之詮固無界限。既迷之境實有方隅。以無
B25n0145_p0939a05║界限故。三塗地獄萬種泥犂。千仞劒林諸熱惱海。至
B25n0145_p0939a06║若塵沙苦趣。悉該真際。使有一毫揀擇。則離波別有
B25n0145_p0939a07║水也。以有方隅故。眾生諸佛煩惱菩提苦樂順違安
B25n0145_p0939a08║危得失。殊形異狀名相紛然。俱出妄緣悉乖真際。雖
B25n0145_p0939a09║曰波水同體。而不可同其名也。原夫此心之迷也。於
B25n0145_p0939a10║無妄真中卓爾妄真。於絕邊際處宛然邊際。但如眾
B25n0145_p0939a11║緣觸目羣象當情。水不可喚作山。空不可呼為色。各
B25n0145_p0939a12║專其用不同其名。明知理體無差。其奈事情有異。譬
B25n0145_p0939a13║如水之就决也湍流不息。及遇寒則結為堅冰凝然
B25n0145_p0939a14║不動。了知不動之堅冰全是迅湍之流水。奈何迷妄
B25n0145_p0939a15║之寒氣積集濃厚。於一體中儼然成異。或不以頓悟
B25n0145_p0939a16║之慧日融之化之。欲會歸真際之水其可得乎。是故
B25n0145_p0939a17║真際如來目之為第一義最上乘。昔世尊初生時目
B25n0145_p0939a18║顧四方。乃顧此真際也。以手指天地。乃指此真際也。
B25n0145_p0939a19║復云惟我獨尊。乃示此真際也。已而棄王宮入雪山
B25n0145_p0939a20║六年苦行。夜半見明星悟道。乃顯此真際也。西天四
B25n0145_p0939b01║七東土二三燈燈相續。乃傳此真際也。至于臨濟卷
B25n0145_p0939b02║真際於喝下。德山揭真際於棒端。又豈特禪宗佛祖
B25n0145_p0939b03║為然。如三乘十二分教大小偏圓秘密開顯無邊法
B25n0145_p0939b04║義種種方便。皆從真際出生。真際乃佛祖所詣之根
B25n0145_p0939b05║本法門。更無一法能過於此者。真際誠一心之異名
B25n0145_p0939b06║也。古者謂。三界無別法惟是一心作。又云未達境惟
B25n0145_p0939b07║心。起種種分別。達境惟心已。分別即不生。此說之下
B25n0145_p0939b08║以真際之體散於森羅萬象之頂。標於色空明暗之
B25n0145_p0939b09║端。更無毫髮能外吾真際者。若以言說流布。則真際
B25n0145_p0939b10║豈待別有作為而後得哉。若果欲與真際念念脗合
B25n0145_p0939b11║念念圓融念念不痕念念無間。直須是工夫熟知解
B25n0145_p0939b12║泯能所忘向不知不覺處豁然開悟。如獲舊物。如歸
B25n0145_p0939b13║故家。心戶洞開性天廓爾。十方世界不見纖毫過患。
B25n0145_p0939b14║是謂心空及第。於斯時也真際二字亦無地可容矣。
B25n0145_p0939b15║昔僧問趙州。萬法歸一一歸何處。州云我在青州做
B25n0145_p0939b16║一領布衫重七斤。老趙州眼空四海神洞十虛。融八
B25n0145_p0939b17║識為真。野色更無山隔斷。混六情為際。天光直與水
B25n0145_p0939b18║相通。寸心圓湛片舌瀾𮋒。隨語隨默而泛應羣機。機
B25n0145_p0939b19║機相副或與或奪。而全該大法法法同歸。用之則煞
B25n0145_p0939b20║有準繩。操之則洞無影跡。蓋其真際洞乎心府。真際
B25n0145_p0940a01║貫乎口門。凡動靜語默曾不與真期而真自臻。曾不
B25n0145_p0940a02║與際約而際自至。豈特趙州為然。但宗門中有契有
B25n0145_p0940a03║證之士靡不皆爾。今日在海印居士瀋王分上。間不
B25n0145_p0940a04║容髮。欲得諦實領荷親切承當。直須向萬法歸一一
B25n0145_p0940a05║歸何處話下廓爾悟明。所謂古今無異路達者共同
B25n0145_p0940a06║途也。如或未由開悟。且真際亦未甞有𮈔毫隔越。獨
B25n0145_p0940a07║不能混融無間爾。猶未磨之鏡在鑛之金。雖金體無
B25n0145_p0940a08║在鑛。離鑛之差鏡光絕已磨未磨之異。柰何垢翳而
B25n0145_p0940a09║光不彰。鑛存而金有礙。又如冰之與水。亦未甞斯須
B25n0145_p0940a10║隔越。但冰具堅礙凝結之質。而不能為水流注潤澤
B25n0145_p0940a11║之用也。夫善於求道者。道不可將心求。求而得之是
B25n0145_p0940a12║妄得也。但磨其汙染之塵。銷其執著之鑛。融其迷妄
B25n0145_p0940a13║之寒。久之不休。則光斯照而金斯純。冰斯泮矣。政於
B25n0145_p0940a14║斯時道遠乎哉。道遠乎哉。嗟乎今之人。但聞直指單
B25n0145_p0940a15║傳不加修證。咸以聦慧之資望塵領荷。依文解義說
B25n0145_p0940a16║處宛然。滯識執情轉增迷妄。是猶以堅礙之冰不期
B25n0145_p0940a17║泮釋便欲與水同流。多見其不知理也。譬如京師王
B25n0145_p0940a18║城鎮于北方。普天之下凡有識者。皆知北有京城。惟
B25n0145_p0940a19║到與未到者有差別爾。其既到者雖移身於萬里之
B25n0145_p0940a20║外。凡一念京城。則人煙市井昭然在目不能惑也。其
B25n0145_p0940b01║未到者至終其身。不能無茫然之咎。謂既到者。乃悟
B25n0145_p0940b02║而見之者也。謂未到者。乃解而知之者也。悟而見之
B25n0145_p0940b03║者固已極矣。古人尚欲掃空悟跡剗除見刺。或不爾
B25n0145_p0940b04║則坐在悟邊動成窠臼。蹲於見處尚滯功勳。審如是
B25n0145_p0940b05║則為己。尚恐未周又安能為人解粘去縛也哉。前所
B25n0145_p0940b06║云。磨鏡之塵。銷金之鑛。融冰之寒。似與本來具足少
B25n0145_p0940b07║林直指之道覿體相反。不然爾徒見其言下知歸機
B25n0145_p0940b08║前領㫖之易。而不知其磨塵銷鑛融寒之難歷於夙
B25n0145_p0940b09║昔以致今日之易也。苟不之難而欲之易。是猶認鑛
B25n0145_p0940b10║為金指冰為水者。無以異也。當知妄依真而起妄。真
B25n0145_p0940b11║由妄而顯真。真非妄而真不自居。妄非真而妄無所
B25n0145_p0940b12║倚。妄因不立真理何存。楞嚴謂。言妄顯諸真。妄真同
B25n0145_p0940b13║二妄。斯說之下不惟妄遣。亦乃真祛。妄遣真祛道存
B25n0145_p0940b14║目擊矣。邊依際而立邊。際由邊而顯際。際非邊而際
B25n0145_p0940b15║不自著。邊非際而邊不獨存。邊既無方際何有界。故
B25n0145_p0940b16║祖師云。極大同小不見邊表。極小同大忘絕境界。斯
B25n0145_p0940b17║說之下。邊融際廓洞然無間矣。如是則真際與萬法
B25n0145_p0940b18║會同。萬法與真際交徹。在迷則真際是萬法。惟悟則
B25n0145_p0940b19║萬法是真際。悟迷俱遣得失兩融。真不立而真存。際
B25n0145_p0940b20║不形而際徧矣。
B25n0145_p0941a01║止源字說
B25n0145_p0941a02║一塵不飛之頃止乃剩言。一漚未發已前源將安寄。
B25n0145_p0941a03║直下見得。便知四大海水止在一源。源體本空。止亦
B25n0145_p0941a04║何有。於此絕能止所止之異。無此源彼源之差。即源
B25n0145_p0941a05║是止。萬波隨一水而[(冰-水+〡)*ㄆ]。即止是源。一水攝萬波而寂。
B25n0145_p0941a06║世之不鑑其源者。但見百川競注萬派橫流。而欲遏
B25n0145_p0941a07║之使止。大似捧土塞孟津。多見其不知量也。何當於
B25n0145_p0941a08║沿流不止之際瞪目一觀洞見源底。則知此源窮古
B25n0145_p0941a09║迨今。澄之不加清。攪之不加濁。一滴不加少。四海不
B25n0145_p0941a10║加多。以至决之非動。堰之非靜者也。何則使澄而後
B25n0145_p0941a11║清。則不得謂之止矣。攪而後濁。亦不得謂之止矣。乃
B25n0145_p0941a12║至曰動曰靜曰少曰多。皆識量所遷妄見流注。縱能
B25n0145_p0941a13║以四鐵圍山隄防一水。至萬劫不興寸浪。而欲較吾
B25n0145_p0941a14║止源之旨者實霄壤矣。江西定侍者字止源。是必有
B25n0145_p0941a15║所得於止之之道。豈枯形忘慮而滯於死水者。可同
B25n0145_p0941a16║日而語哉。
B25n0145_p0941a17║雲谷號說
B25n0145_p0941a18║八荒一雲也。天地一谷也。一塵翳空萬象各立。消長
B25n0145_p0941a19║盈虧頃刻百態者。雲之變化如是也。又何待隨清風
B25n0145_p0941a20║出遠岫之謂哉。疾風駕雷山振海涌機動籟鳴終日
B25n0145_p0941b01║不息者。谷之響應如是也。又何待呼而後聞扣而後
B25n0145_p0941b02║應之謂哉。知藏興公深窮此道自號雲谷。所以跨昂
B25n0145_p0941b03║霄之步如雲行空。肆懸河之辯如谷答響。宜其然也。
B25n0145_p0941b04║或曰。太虛無形因雲見色。天地無口由谷有聲。我將
B25n0145_p0941b05║空耳目於混茫之先越見聞於未然之表。何乃以聲
B25n0145_p0941b06║色而為號耶。不然雲無心而見色。即色明空。谷中虛
B25n0145_p0941b07║而有聲。即聲顯寂。假雲谷之號示聲色之體。以聲色
B25n0145_p0941b08║之體顯空寂之用。如教中云。十方世界諸如來心於
B25n0145_p0941b09║中顯現。如鏡中像。何疑而不悟哉。知藏聞而笑曰。我
B25n0145_p0941b10║雲無形亦不著空。我谷無聲元非滯寂。子所說者皆
B25n0145_p0941b11║錯下注脚耳。
B25n0145_p0941b12║月舟字說
B25n0145_p0941b13║光明奪夜之謂月。直造彼岸之謂舟。惟月與舟頗符
B25n0145_p0941b14║斯道。然道之光不特照夜。而無所不燭焉。道之體不
B25n0145_p0941b15║獨濟岸。而無往不至焉。以其無不燭。則喜怒哀樂如
B25n0145_p0941b16║月映千江。無一水而非月影。以其無不至。則過現未
B25n0145_p0941b17║來如舟行萬國。無一地而匪舟航。能即而行之。不患
B25n0145_p0941b18║其不與道相合也。脫或外此。則迷雲翳其光。世波搖
B25n0145_p0941b19║其體。而誰有此月誰有此舟者乎。一上人以月舟二
B25n0145_p0941b20║字表其所學。余於是解之。就為說偈。天上一輪。水中
B25n0145_p0942a01║一葉。上人乘之。余復何說。
B25n0145_p0942a02║無濟字說
B25n0145_p0942a03║聖人不以慈。亦無意於濟人也。由眾生妄自取執而
B25n0145_p0942a04║繫形於空有彼此之兩途故。聖人以百千方便。向平
B25n0145_p0942a05║白地上強自指陳。以愛為河。以煩惱為河。以生死為
B25n0145_p0942a06║河。而於此河以非彼為彼。以非此為此。以不以彼為
B25n0145_p0942a07║此。不以此為彼。如是兩岸隔斷中流。觸目成乖覿體
B25n0145_p0942a08║為礙。以其礙故。則此能礙彼彼能礙此。彼此礙中中
B25n0145_p0942a09║礙彼此。塵塵涉礙法法成差。使本來具足圓常不斷
B25n0145_p0942a10║之旨昧之又昧矣。所以大慈普濟。於四十九年純以
B25n0145_p0942a11║不二之道導之。俾其妄消執謝而自化也。知彼不二
B25n0145_p0942a12║則不見有此。知此不二則不見有彼。知彼此不二則
B25n0145_p0942a13║不見有中流。知中流不二則不見有彼此。如是則亘
B25n0145_p0942a14║古迨今。自一微塵而至不可說廣大世界海。融歸至
B25n0145_p0942a15║理圓證不二。安有捨此求彼之心哉。於是大達之士。
B25n0145_p0942a16║抹過兩邊不存中見。掀𮋒櫓棹泯絕舟航。輥底波濤
B25n0145_p0942a17║了無涓滴。直下內無能濟之心。外無所濟之物。其無
B25n0145_p0942a18║濟而濟。是謂大濟者也。苟未達其大濟之濟。則安知
B25n0145_p0942a19║其為無濟乎。慈禪人字無濟。宜知此以自勉。
B25n0145_p0942a20║定叟字說
B25n0145_p0942b01║泰藏主字定叟。因質其義。叟曰。定以不動為義。然則
B25n0145_p0942b02║維摩大士不離丈室。斷取妙喜世界置諸掌。如轉陶
B25n0145_p0942b03║家輪。時在座者。見彼世不搖動此世不改變。此豈非
B25n0145_p0942b04║不動者乎。雞足峯中飲光尊者入滅盡三昧。以伺慈
B25n0145_p0942b05║氏下生。此豈非不動者乎。叟曰。不動之理豈如是哉。
B25n0145_p0942b06║我甞於一漚未發已前。洞見十方平等本際。圓同太
B25n0145_p0942b07║虛湛如古井。諸佛於眾生身中入大涅槃。而眾生不
B25n0145_p0942b08║知。眾生於諸佛體中流轉生死。而諸佛無礙。至於毘
B25n0145_p0942b09║嵐振海而不去。大塊已鑿而不來。非智力所能。乃法
B25n0145_p0942b10║如是也。故百川競注水體不流。萬竅怒號風本自寂。
B25n0145_p0942b11║乃至亘古今窮法界。人畜草木長短纖洪。互起迭興
B25n0145_p0942b12║而定體自若。於中欲覔一毫動相了不可得。所謂是
B25n0145_p0942b13║法住法位世間相常住者也。嗚呼聞叟之論。始信那
B25n0145_p0942b14║伽常在定之語不我誣矣。嗟乎二乘小見。以枯心屏
B25n0145_p0942b15║志絕慮忘緣為定者。縱經八萬劫秪益戲論耳。安得
B25n0145_p0942b16║斯人亦具清淨耳根。聞叟如是之說。而捨小慕大乎。
B25n0145_p0942b17║無念字說
B25n0145_p0942b18║昔鳩摩羅什法師。年甫七歲隨母入寺。以手捧佛鉢
B25n0145_p0942b19║置之頂上。鉢未及頂而遽投之。母問其故。乃曰。我因
B25n0145_p0942b20║頂鉢次。悟一切諸法皆從心念而生。初捧鉢時不作
B25n0145_p0943a01║想念。鉢方及頂。忽起念云。鉢如是大安得不重。此念
B25n0145_p0943a02║起時其鉢不勝重矣。由是知念未起時。一切諸法猶
B25n0145_p0943a03║若太虛初無分別。據什師所見。謂念乃法之源也。永
B25n0145_p0943a04║嘉云。誰無念誰無生若實無生無不生。喚取機關木
B25n0145_p0943a05║人問。求佛施㓛早晚成。據永嘉所見。謂念不生處與
B25n0145_p0943a06║木石等也。雲南護藏主自號無念。因以什師永嘉所
B25n0145_p0943a07║見扣之。乃曰。我之無念異乎其所聞。什師過在絕念
B25n0145_p0943a08║之不起。永嘉過在任念之自起。二皆不能無念也。謂
B25n0145_p0943a09║無念者。心體靈知湛寂不動。如鏡鑑像。如燈顯物。其
B25n0145_p0943a10║像之妍醜物之纖洪。而鏡與燈不知也。雖曰不知未
B25n0145_p0943a11║甞毫髮少隱也。其照體本空而能顯物。曾何念慮於
B25n0145_p0943a12║其間哉。所謂繁興大用舉必全真。我甞於見聞知覺
B25n0145_p0943a13║之頃。欲覔念相如毫髮許了不可得。而曰無念非不
B25n0145_p0943a14║念也。無念之念生無生相。住無住相。異無異相。滅無
B25n0145_p0943a15║滅相。非思慮計度所知。惟洞徹法源者頗測其彷彿
B25n0145_p0943a16║未易與纏情縛識者語也。余嘉其說。乃筆以志之。
B25n0145_p0943a17║無方字說
B25n0145_p0943a18║盡塵沙法界是箇自己。中邊混融表裏通徹。既不可
B25n0145_p0943a19║以形器拘。而亦豈容囿於方隅也。或迷自己於當念。
B25n0145_p0943a20║則囿於方隅拘於形器。以其有方。則仰而為上俯而
B25n0145_p0943b01║為下。日昇則東月沉則西。不敢易其毫髮。由是引起
B25n0145_p0943b02║徧計。流墮分別。交結識情。惑於生死者。蓋深昧其無
B25n0145_p0943b03║方之自己也。或曰。常啼東行善財南往。文殊北邁達
B25n0145_p0943b04║磨西來。具在典章。如其無方何從得此言也。余曰。前
B25n0145_p0943b05║不云乎。囿於方隅拘以形器者。不可與論無方之自
B25n0145_p0943b06║己也。徒見常啼之東。設使自今日行至盡未來際東
B25n0145_p0943b07║之又東。豈知盡東無方盡方無東者乎。盡東無方則
B25n0145_p0943b08║方不可求。盡方無東則東不可立。常啼爾時惟見般
B25n0145_p0943b09║若洞無向背。循東求方了不可得。東既無方而西南
B25n0145_p0943b10║北亦復如是。故古云。道無方。行者莫能至。斯言豈欺
B25n0145_p0943b11║余哉南徐遠上人號無方。余為說無方之義如此。
B25n0145_p0943b12║天目中峯和尚廣錄卷第二十五
B25n0145_p0943b13║音釋
B25n0145_p0943b14║㲉（克角切）瀋（音審）鑛（古猛切金朴也）瞪（澄應切直視也）堰（於建切埭也）
B25n0145_p0943b15║
B25n0145_p0943b16║
B25n0145_p0943b17║
B25n0145_p0943b18║