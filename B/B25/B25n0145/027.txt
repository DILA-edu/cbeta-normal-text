B25n0145_p0949a11║天目中峯和尚廣錄卷第二十七之上
B25n0145_p0949a12║叅學門人北庭臣僧慈寂　上進
B25n0145_p0949a13║偈頌
B25n0145_p0949a14║幻住菴歌
B25n0145_p0949a15║幻住菴中藏幻質　諸幻因緣皆幻入　幻衣幻食資幻
B25n0145_p0949a16║命　幻覺幻禪消幻識　六牎含𮖐幻法界　幻有幻空依
B25n0145_p0949a17║幻立　幻住主人行復坐　靜看幻華生幻果　放還收　控
B25n0145_p0949a18║勒幻繩騎幻牛　時或住　八萬幻塵俱捏聚　時或眠　一
B25n0145_p0949a19║覺幻夢居四禪　有時動　幻海波𮋒幻山聳　有時靜　幻
B25n0145_p0949a20║化光中消幻影　可中時有幻菩薩　來扣幻人詢幻法
B25n0145_p0949b01║　我幻汝幻幻無端　幻生幻死幻涅槃　淨名室內龜毛
B25n0145_p0949b02║拂　龍女掌中泥彈丸　更有一則幻公案　幻證幻修須
B25n0145_p0949b03║了辦　莫言了辦幻云無　只此無無名亦幻　學人未達
B25n0145_p0949b04║真幻輪　動輙身心自相反　幻心瞥爾生幻魔　幻翳忽
B25n0145_p0949b05║然遮幻眼　陽燄空華乾闥城　天堂地獄菩提名　有問
B25n0145_p0949b06║此幻從何起　雲月溪山自相委　要見菴中幻主人　認
B25n0145_p0949b07║著依前還不是
B25n0145_p0949b08║十二時歌
B25n0145_p0949b09║玉兔走　金烏飛　百年影子空相追　山翁兀坐禪牀角
B25n0145_p0949b10║　使得人間十二時　半夜子　震旦竺乾無彼此　五白華
B25n0145_p0949b11║貍呌一聲　牀頭老鼠偷心死　雞鳴丑　僕僕起來伸兩
B25n0145_p0949b12║手　趂忙捉起赤斑蛇　到頭却是生苕箒　平旦寅　眼空
B25n0145_p0949b13║佛祖絕踈親　斷送渾家窮性命　一條白棒血淋淋　日
B25n0145_p0949b14║出卯　獲得輪王如意寶　散在春風百草頭　三世十方
B25n0145_p0949b15║何處討　食時辰　大開兩眼喪天真　笑擎一鉢和羅飯
B25n0145_p0949b16║　十字街頭等箇人　禺中已　赤脚波斯穿閙市　滿把驪
B25n0145_p0949b17║珠撒向人　醉倒玉樓扶不起　日中午　倒跨南山焦尾
B25n0145_p0949b18║虎　驚動溪邊石丈人　一槌撾破虛空鼓　日昳未　也解
B25n0145_p0949b19║隨羣并逐隊　橫拈鐵笛向西風　嗚嗚吹起斜陽外　晡
B25n0145_p0949b20║時申　恣縱五欲生貪瞋　竈前不見破木杓　惡口小家
B25n0145_p0950a01║冤四鄰　日入酉　擘破面門呈拙醜　選甚魔來與佛來
B25n0145_p0950a02║　一喝直教顛倒走　黃昏戌　那事一時都打失　撲滅空
B25n0145_p0950a03║王殿裏燈　且喜眼前烏漆漆　人定亥　淨躶躶兮赤洒
B25n0145_p0950a04║洒　取性長伸兩脚眠　誰管桑田變滄海　與麼去好好
B25n0145_p0950a05║好　爭免全身墮荒草　有人更擬問如何　彌勒下生時
B25n0145_p0950a06║　却向你道
B25n0145_p0950a07║道要歌
B25n0145_p0950a08║本色道人無孔竅　不必問渠重覔要　口門未待鬼擘
B25n0145_p0950a09║開　機先已被虛空笑　古今多少明眼人　不怕羞慚惟
B25n0145_p0950a10║絕呌　強言一句有三玄　又道一玄具三要　從前公案
B25n0145_p0950a11║既現成　今日慇懃添草料　第一要　踏著麻繩兩頭𠿕
B25n0145_p0950a12║　波斯疑是赤斑蛇　白日青天把燈照　第二要　金剛眼
B25n0145_p0950a13║上蝦蟆跳　一槌擊碎獻空王　元來却是新羅鷂　第三
B25n0145_p0950a14║要　熨斗煎茶不同銚　普賢失却白象王　十地面前來
B25n0145_p0950a15║討珓　此語諸方耳共聞　緫解移腔并轉調　直饒伎倆
B25n0145_p0950a16║現盡時　愈失自家真道要　休將識量立踈親　肯信靈
B25n0145_p0950a17║源無老少　毗婆尸佛早留心　直至如今不得妙
B25n0145_p0950a18║皮袋子歌（并引）
B25n0145_p0950a19║幻人枯坐次。有皮袋子者見訪。乃曰。人以我具六用
B25n0145_p0950a20║之根。於順逆愛憎。起諸倒見。沒溺於生死海中。莫之
B25n0145_p0950a21║能脫。而我嘗返思。三世佛祖咸以我為成無上道之
B25n0145_p0950b01║具。今不知果為惡耶。果為善耶。果能聖耶。果能凡耶。
B25n0145_p0950b02║幻人乃歌以答之。
B25n0145_p0950b03║皮袋子佇聽幻人歌　目前法界名娑婆　華言堪忍誰
B25n0145_p0950b04║柰何　浩浩湯湯搖世波　百千皮袋暗消磨　良由一念
B25n0145_p0950b05║不肯瞥　無明愛見相交羅　今日瞋明日喜　朝榮暮辱
B25n0145_p0950b06║何曾已　幾回銜鐵并負鞍　幾度腰金并衣紫　窮也是
B25n0145_p0950b07║皮袋　富也是皮袋　等屬隂陽相管帶　忽然報盡共沉
B25n0145_p0950b08║空　夢裏何勞生捏怪　人亦是皮袋　獸亦是皮袋　宰割
B25n0145_p0950b09║烹炮誇手快　昔相負兮今相償　自買依前還自賣　娘
B25n0145_p0950b10║生皮袋不堅牢　寒暑迭遷成又壞　脆如泡薄如雲　幻
B25n0145_p0950b11║如陽燄　輕若游塵　倐忽起滅幾萬古　積骨如山難比
B25n0145_p0950b12║倫　大皮袋小皮袋　幾人嫌幾人愛　嫌者為因貧病攻
B25n0145_p0950b13║　愛者多緣身自在　皮袋子　教你知　通身是假盡世成
B25n0145_p0950b14║非　了知名業質　委棄為死屍　四大蚖蛇　同處一篋　壞
B25n0145_p0950b15║空成住　變滅無時　因甚時人不解事　盡情放出貪瞋
B25n0145_p0950b16║癡　上天入地巧中巧　暮寢晨興迷外迷　朝飯飽午還
B25n0145_p0950b17║飢　熱搖扇冷添衣　百計惟思巧護持　偶乖調攝遍界
B25n0145_p0950b18║求醫　禱鬼祈神無感應　客盃弓影生蛇疑　男須婚女
B25n0145_p0950b19║還嫁　換面改頭呈矯詐　忽然觸動利名心　地獄現前
B25n0145_p0950b20║都不怕　只筭一期圖快心　肯信鐵圍無縫𦉑　誇文章
B25n0145_p0950b21║說道理　三教勝流誰不爾　一朝學問夢魂消　依舊打
B25n0145_p0951a01║歸皮袋裏　皮袋聽余真實說　舉心盡屬輪回業　不思
B25n0145_p0951a02║皮袋本來空　茫茫弄巧𮋒成拙　莫多知　莫多會　但有
B25n0145_p0951a03║施為都拽退　不須禮拜與散華　只此是名真懺悔　不
B25n0145_p0951a04║思善不思惡　兩種由來皆妄作　不緣凡　不緣聖　聖凡
B25n0145_p0951a05║盡是心王病　不著悟　不著迷　迷悟何曾離有為　不貪
B25n0145_p0951a06║生　不畏死　定業從教起還止　皮袋子空勞勞　披毛帶
B25n0145_p0951a07║角要做便做　成佛作祖道高不高　四聖六凡體元具
B25n0145_p0951a08║　十方世界目前包　皮袋無情無喜怒　頭頭盡是無生
B25n0145_p0951a09║路　但於見處不留情　法王大寶親分付　如來獲得意
B25n0145_p0951a10║生身　皮袋何曾隔一塵　你若區分成兩箇　笑倒靈山
B25n0145_p0951a11║會裏人
B25n0145_p0951a12║警策歌
B25n0145_p0951a13║三界塵勞如海闊　無古無今閙聒聒　盡向自家心念
B25n0145_p0951a14║生　一念不生都解脫　既由自己有何難　做佛無勞一
B25n0145_p0951a15║指彈　此念即今拋不落　𣱵劫鑽頭入閙籃　名何名　利
B25n0145_p0951a16║何利　一息不來成鬼戲　愛何愛　憎何憎　惹著毫毛是
B25n0145_p0951a17║火坑　既無人還沒我　你見空華曾結果　休辯是　莫論
B25n0145_p0951a18║非　大夢無根緫自迷　生死無常繫雙足　莫待這回重
B25n0145_p0951a19║瞑目　𮋒身一抹過太虛　展開自己無生國　有何難　有
B25n0145_p0951a20║何易　只貴男兒有真志　志真道力自堅強　力強進道
B25n0145_p0951b01║如遊戲　有何熟　有何生　是路何愁不可行　拌得一條
B25n0145_p0951b02║窮性命　刀山劒嶺也須登　亦無鈍亦無利　剔起眉毛
B25n0145_p0951b03║休瞌睡　不破疑團誓不休　寒暄寢食從教廢　亦無閙
B25n0145_p0951b04║　亦無閒　靜閙閒忙緫不干　如一人與萬人敵　覿面那
B25n0145_p0951b05║容眨眼看　大丈夫宜自决　莫只隨情順生滅　今日不
B25n0145_p0951b06║休何日休　今朝不歇何朝歇　况是叢林正下秋　千門
B25n0145_p0951b07║萬戶冷湫湫　叅禪必待尋師友　敢保工夫一世休　師
B25n0145_p0951b08║禮自心師　友結自心友　除却自心都莫守　縱饒達磨
B25n0145_p0951b09║與釋迦　擬親早是成窠臼　自己叢林到處興　誰分村
B25n0145_p0951b10║墅與州城　脊梁三尺純鋼鑄　肯聽堂前打板聲　行也
B25n0145_p0951b11║做　坐也做　尺寸光隂休放過　心存少見失真誠　意涉
B25n0145_p0951b12║多緣成怠惰　有般漢更獃癡　文章今古要兼知　叅禪
B25n0145_p0951b13║設使無靈驗　也解人前動口皮　口皮動得有何好　聦
B25n0145_p0951b14║明只是添煩惱　脚跟生死如未休　千里萬里沉荒草
B25n0145_p0951b15║　穿馬腹入牛胎　塗炭曾經幾度來　此生幸作金僊子
B25n0145_p0951b16║　莫把繩頭易放開　生同生　死同死　萬年一念常如是
B25n0145_p0951b17║　胷中能所兩俱忘　境寂心空無彼此　蹉口咬破鐵蒺
B25n0145_p0951b18║藜　傑出叢林也太竒　休將萬里西來意　黃葉空拳嚇
B25n0145_p0951b19║小兒　德山棒臨濟喝　儘有神機都潑撒　一千七百爛
B25n0145_p0951b20║葛藤　不勞動手和根拔　心空及第真衲僧　堪傳佛祖
B25n0145_p0952a01║不傳燈　照世光明只這是　立地頂天誰不能　到此時
B25n0145_p0952a02║　盡由我　混眾獨居無不可　團團一顆如意珠　覺知聞
B25n0145_p0952a03║見全包𮖐　也無禪　也無道　也無解脫并煩惱　三界明
B25n0145_p0952a04║明大脫空　凡聖悟迷何處討　盡是從前眼自華　然雖
B25n0145_p0952a05║到此勿矜誇　法塵見刺擺不脫　舉足玄途鮮不差　我
B25n0145_p0952a06║語忉忉非眩惑　志在同叅相警策　五湖四海抱禪人
B25n0145_p0952a07║　若未到家無自畫
B25n0145_p0952a08║即心菴歌（并引）
B25n0145_p0952a09║雲南福元通三上人。遠逾萬里訪余窮山。坐夏未了。
B25n0145_p0952a10║欲歸故鄉結菴為禪居以圖究明己事。預乞為菴立
B25n0145_p0952a11║名。余以即心二字示之。蓋大梅常和尚。叅馬祖聞即
B25n0145_p0952a12║心是佛。一住空山誓不再出。既有志於住菴。當追古
B25n0145_p0952a13║風以繼芳躅。庶幾吾道之有望也。乃為之歌曰。
B25n0145_p0952a14║菴即心兮心即菴　十方世界無同叅　靈山四十九年
B25n0145_p0952a15║說　舌頭拖地空喃喃　却笑少林言直指　已是白雲千
B25n0145_p0952a16║萬里　未形言處鐵渾侖　纔掛口門都不是　三箇道人
B25n0145_p0952a17║歸故鄉　秋江萬里秋風凉　誅茅就樹縛間屋　即心二
B25n0145_p0952a18║字懸高梁　心不自心安用即　心即即心誰辨的　百億
B25n0145_p0952a19║日月繞四櫩　光射銀山穿鐵壁　一菴內外赤條條　拈
B25n0145_p0952a20║來緫是心王苗　龜毛束破混沌㲉　蒲團壓折虛空腰
B25n0145_p0952b01║　雲南即是西峯頂　兩頭踏斷俱非境　你若無端喚作
B25n0145_p0952b02║心　依舊隨人認光影　見地不脫還茫然　己眼不透成
B25n0145_p0952b03║虛捐　只消豎起生鐵脊　不拘歲月勤加鞭　待伊齩得
B25n0145_p0952b04║即心破　是佛是魔俱按過　等閒豎起箇拳頭　住菴活
B25n0145_p0952b05║計天然大
B25n0145_p0952b06║翠巖杭上人省師靈巖
B25n0145_p0952b07║萬法無根　那伽非定　擘開生鐵枷　躍出瑠璃穽　杖頭
B25n0145_p0952b08║挑起　吳中第一峯　脚跟踏斷　洪崖千尺井　古靈背上
B25n0145_p0952b09║血淋漓　良駒豈待搖鞭影　君不見　杭之東海潮　推出
B25n0145_p0952b10║玉萬丈　雷奔電激𮋒晴空　不是境且非禪　纔擬議路
B25n0145_p0952b11║八千　男子丈夫活鱍鱍　肯受他家強塗抹　好兒既不
B25n0145_p0952b12║使爺錢　草鞋跟底乾坤闊　等閒失脚跨一步　萬象森
B25n0145_p0952b13║羅連底脫　那時赤手走歸來　好把虎鬚顛倒捋
B25n0145_p0952b14║寄實西堂
B25n0145_p0952b15║金鰲背上珠一顆　爍破淮山青朶朶　百眾人前玩弄
B25n0145_p0952b16║時　圓機錯落飛星火　朅來照我青茅屋　隱顯回旋看
B25n0145_p0952b17║不足　夜深𮋒轉碧玉盤　直射斗牛光奪目　胷中痛恨
B25n0145_p0952b18║山頭老　向曾奪我靈蛇寶　無端落在他手中　拋墮深
B25n0145_p0952b19║崖瘞荒草　鐵蛇入海今其死　抖擻空囊有些子　覿體
B25n0145_p0952b20║分明不一同　髣髴依俙頗相似　叢林日午打三更　堂
B25n0145_p0953a01║堂祖道皆縱橫　何當傾出一栲栳　免使男兒摸壁行
B25n0145_p0953a02║恭上人
B25n0145_p0953a03║靈山有一機　少林有一語　幻住不覆藏　明明為君舉
B25n0145_p0953a04║　那一機　金烏啄破青玻瓈　那一語　玉兔踏𮋒紅馬乳
B25n0145_p0953a05║　慶雲上人知不知　死生大事非兒嬉　猛著精神拌命
B25n0145_p0953a06║拶　掃空情解捐階梯　忽然失手𣠽柄脫　屋頭有路如
B25n0145_p0953a07║天闊　步兮趨兮露堂堂　進兮退兮活鱍鱍　始知靈山
B25n0145_p0953a08║一機狀如鐵牛　少林一語不在舌頭　生擒活捉兮　奔
B25n0145_p0953a09║雷走電　高揮大抹兮　倒嶽傾湫　君不見　黃龍古洞深
B25n0145_p0953a10║無底　山鬼吸乾金井水　鞭起泥蛇飛上天　回首白雲
B25n0145_p0953a11║千萬里
B25n0145_p0953a12║戒上人遊江淮
B25n0145_p0953a13║拄杖頭邊草鞋跟底　踏倒萬疊淮山　穿過千重江水
B25n0145_p0953a14║　秋風八九月　白雲千萬里　髑髏堆裏葛藤樁　窣堵波
B25n0145_p0953a15║前暗號子　會不會　星明日麗照雙眸　知不知　石裂崖
B25n0145_p0953a16║崩喧兩耳　有佛處不得住　毳袍滴瀝松露寒　無佛處
B25n0145_p0953a17║急走過　古路岧嶤淨如洗　已躬下事　緫在目前　向上
B25n0145_p0953a18║一機　道委不委　諸方門戶盡敲開　究竟何曾離這裏
B25n0145_p0953a19║珙藏主化藏經（然一指）
B25n0145_p0953a20║破一微塵出大千經　不撥自轉通身眼睛　明明字與
B25n0145_p0953b01║義　山河及大地　歷歷文與科　萬象自森羅　三界楊真
B25n0145_p0953b02║旨　古今曾未已　白馬胡為來　何其十萬里　為憐半偈
B25n0145_p0953b03║舍全身　何當灰燼娘生指　談笑推開大施門　毗盧藏
B25n0145_p0953b04║海波濤起　但看煙霧濕溪藤　拂拂香風動屏几　琳琅
B25n0145_p0953b05║數百函　縱橫千萬紙　謂是一大藏　金剛腦後鐵三斤
B25n0145_p0953b06║　謂非一大藏　碧眼胡僧穿兩耳　萬疊湖山擁翠雲　渺
B25n0145_p0953b07║渺湖光淨如洗　為君併作經上題　以字不成　八字不
B25n0145_p0953b08║是
B25n0145_p0953b09║寄此道監寺
B25n0145_p0953b10║此道自來無改變　城市山林緫成現　上而諸佛下眾
B25n0145_p0953b11║生　阿那箇人曾少欠　遠經曠劫至目前　今古何甞隔
B25n0145_p0953b12║𮈔線　聲前不解便承當　更為從頭歌一遍　靈山密付
B25n0145_p0953b13║絕踈親　少室單傳無背面　離陶鎔　非煆煉　一法何須
B25n0145_p0953b14║分頓漸　若於語默未忘情　經書謾讀三千卷　如過駒
B25n0145_p0953b15║　等流電　德山屋裏販揚州　臨濟堂前開飯店　聞無聞
B25n0145_p0953b16║　見無見　楊岐倒跨三脚驢　鹽官強索犀牛扇　誰言佛
B25n0145_p0953b17║法今下衰　此道依前有靈驗　滿眼滿耳非覆藏　自是
B25n0145_p0953b18║當人不能薦　緬思張公洞裏老杜多　活捉生擒如虎
B25n0145_p0953b19║健　死關既掩氣猶高　彼此男兒宜自勸　黑漆桶底如
B25n0145_p0953b20║未穿　幻影浮光休慕戀　始終不放話頭寬　何患工夫
B25n0145_p0954a01║弗成片　五蘊身中大脫空　不用棄離并健羨　有何貴
B25n0145_p0954a02║　有何賤　鴦掘持刃惡不惡　羅睺沉空善非善　境逢逆
B25n0145_p0954a03║順謾依違　緣遭憎愛無欣厭　古廟香爐　一條白練　胷
B25n0145_p0954a04║中寸寸結冰霜　消落聖凡諸妄念　始知萬法本空閑
B25n0145_p0954a05║　自心未了徒攀援　等閑瞥轉目前機　此時方愜平生
B25n0145_p0954a06║願　涅槃謾說安如山　生死從教急如箭　十方世界鐵
B25n0145_p0954a07║渾侖　觸著通身是方便　拔出繫驢橛　拈却吹毛劒　打
B25n0145_p0954a08║開荊𣗥林　直入空王殿　若教除却此道時　更喚誰為
B25n0145_p0954a09║親法眷
B25n0145_p0954a10║送吉上人之江西下高峯和尚遺書
B25n0145_p0954a11║寒巖一夜風雷惡　師子迸斷黃金索　驊騮萬里追不
B25n0145_p0954a12║回　聲沉宇宙空山嶽　君今去去持此音　十八灘頭探
B25n0145_p0954a13║麟角　君不見　馬師一口吸西江　波騰浪沸煙茫茫　又
B25n0145_p0954a14║不見集雲峯下四藤條　雨洗風磨恨未消　生耶死耶
B25n0145_p0954a15║俱不道　鐵壁銀山齊靠倒　有問禪　血染溪華春正妍
B25n0145_p0954a16║　有問道　兩岸夕陽對芳草　千差萬別任縱橫　瞥轉一
B25n0145_p0954a17║機何處討　玄沙白紙　脫或舉似時　更須莫謗西峯好
B25n0145_p0954a18║別絕際
B25n0145_p0954a19║伊余十載交　情懷若冰檗　一處最親千機莫測　燒尾
B25n0145_p0954a20║紅鱗躍九淵　鐵脊金毛走深澤　神駒十影謾追風　眨
B25n0145_p0954b01║得眼來天地隔　君不見長沙岑大蟲　訇訇一嘯爪牙
B25n0145_p0954b02║直　凛凛崖谷生隂風　又不見溈山水牯牛　山北山南
B25n0145_p0954b03║水草足　掣斷鼻繩誰敢收　我亦非牛子非虎　休將爾
B25n0145_p0954b04║汝論今古　明朝拄杖各西東　男兒豈肯埋塵土　何當
B25n0145_p0954b05║橫擔片板　抹過那邊更那邊　拈一毫頭吞四海吸百
B25n0145_p0954b06║川　興雲致雨生風煙　始知造化只此是　慶快何止三
B25n0145_p0954b07║十年
B25n0145_p0954b08║開爐日示祖上人
B25n0145_p0954b09║祖道迢迢祖風寥寥　祖師心印　七花八裂　祖翁活計
B25n0145_p0954b10║　瓦解冰消　林下相逢祖禪者　為言祖意何蕭條　尚有
B25n0145_p0954b11║祖關崛起千七百丈高　何當一拶百雜碎　從他大地
B25n0145_p0954b12║空牢牢　風雨閉門十月朝　死灰撥盡相向無聊　祖堂
B25n0145_p0954b13║氣燄不炙手　祖庭積雪空齊腰　爭如自斫一把青榾
B25n0145_p0954b14║柮　靜對祖燈深夜燒
B25n0145_p0954b15║坐禪箴（并序）
B25n0145_p0954b16║夫非禪不坐。非坐不禪。惟禪惟坐。而坐而禪。禪即坐
B25n0145_p0954b17║之異名。坐乃禪之別稱。蓋一念不動為坐。萬法歸源
B25n0145_p0954b18║為禪。或云戒定是坐義。智慧即禪義。非情妄之可詮。
B25n0145_p0954b19║豈動靜之能間。故知不離四威儀。而不即四威儀也。
B25n0145_p0954b20║乃為作箴。箴曰。
B25n0145_p0955a01║叅禪貴要明死生　死生不了徒營營　至理不存元字
B25n0145_p0955a02║脚　有何所說為箴銘　或謂叅禪須打坐　孤硬脊梁如
B25n0145_p0955a03║鐵作　如一人與萬人敵　散亂昏沉休放過　或謂叅禪
B25n0145_p0955a04║不須坐　動靜何曾有兩箇　楊岐十載打塵勞　險絕祖
B25n0145_p0955a05║關俱透過　坐而不坐心外馳　摩裩擦袴空勞疲　釘樁
B25n0145_p0955a06║搖櫓消白日　心空及第知何時　不坐而坐志還切　寸
B25n0145_p0955a07║懷鯁鯁難教撆　說到無常與死生　眼中不覺流鮮血
B25n0145_p0955a08║　如是坐如是禪　不勞直指與單傳　寬著肚皮只麼守
B25n0145_p0955a09║　誰管人間三十年　如是禪如是坐　蒲團七箇從教破
B25n0145_p0955a10║　拍盲志氣無轉移　肯把身心沉懶惰　禪即是坐坐即
B25n0145_p0955a11║禪　是一是二俱棄捐　話頭一箇把教定　休將識鑿并
B25n0145_p0955a12║情穿　坐禪只要坐得心念死　今日明朝只如此　若是
B25n0145_p0955a13║真誠大丈夫　一踏直教親到底　坐禪不怕坐得多　百
B25n0145_p0955a14║歲光隂一剎那　老爺喫乳如大海　為要掃空生死魔
B25n0145_p0955a15║　坐禪豈可為容易　莫把聦明遮智慧　千七百則爛葛
B25n0145_p0955a16║藤　何用將心求解會　坐到坐忘禪亦空　吐詞凌滅少
B25n0145_p0955a17║林宗　只箇渾身也拈却　未待口開心已通　有志坐禪
B25n0145_p0955a18║須與麼　若不如斯成懡㦬　更拌性命也嫌遲　大事因
B25n0145_p0955a19║緣非小可　擬將此作坐禪箴　不特自欺還謗我
B25n0145_p0955a20║天目中峯和尚廣錄卷第二十七之上
B25n0145_p0955b01║校訛
B25n0145_p0955b02║（三十五葉十二行）逆順（南作順逆）（三十七葉第七行）蓋（誤作盡從南改正）
B25n0145_p0955b03║音釋
B25n0145_p0955b04║躶（郎可切）𠿕（丘召切）銚（徒弔切燒器）聒（公活切）瞌（克盍切）獃（五來切癡）
B25n0145_p0955b05║擺（補買切撥也）抖擻（抖音斗擻音叟抖擻振舉貌）栲栳（栲音考栳音老栲栳柳器）
B25n0145_p0955b06║訇（呼宏切大聲）榾柮（榾音骨柮當沒切榾柮木頭也）擦（七曷切摩也）擎（普滅切）
B25n0145_p0955b07║拌（鋪官切）
B25n0145_p0955b08║
B25n0145_p0955b09║
B25n0145_p0955b10║
B25n0145_p0955b11║天目中峯和尚廣錄卷第二十七之下
B25n0145_p0955b12║叅學門人北庭臣僧慈寂　上進
B25n0145_p0955b13║偈頌
B25n0145_p0955b14║送斷崖禪師遊五臺
B25n0145_p0955b15║五臺山在天之北　師子吼處乾坤窄　我兄曾解師子
B25n0145_p0955b16║鈴　擬向山中探幽賾　文殊老人雙眼黑　一萬菩薩　滿
B25n0145_p0955b17║坐莓苔石　只憑倒卓鐵蒺藜　一齊趂入無生國　諸子
B25n0145_p0955b18║去時誰繼踵　盡將五臺攝入草鞋雙耳孔　虛空滿貯
B25n0145_p0955b19║赤玻瓈　笑看祕魔巖石動　歸來說與傍人知　德山臨
B25n0145_p0955b20║濟皆兒嬉　今生元無佛與祖　就手拗折烏藤枝　坐斷
B25n0145_p0956a01║高高峯頂　那一著　銀山鐵壁人難窺　𮋒思少林九載
B25n0145_p0956a02║面空壁　千古萬古知誰知　信手拈起一莖草　緫是金
B25n0145_p0956a03║毛師子威
B25n0145_p0956a04║扣皖山隱者
B25n0145_p0956a05║野人原上十五里　寒崖白日啼山鬼　萬峯重疊路回
B25n0145_p0956a06║旋　半間箬屋青松底　老僧荷鍤入煙霞　滿林搖落朱
B25n0145_p0956a07║藤華　燒田種寒粟　斸地栽胡麻　雲根撥笋　澗底尋茶
B25n0145_p0956a08║　糞火深埋魁芋種　砂瓶爛煑黃菁芽　人謂隱者閒不
B25n0145_p0956a09║足　何故山翁事驅逐　山翁笑指溪上桃庭前竹　春風
B25n0145_p0956a10║幾度更新綠　香嚴不作靈雲死　徒有是非喧兩耳　爭
B25n0145_p0956a11║似儂家百不知　從教少室分皮髓
B25n0145_p0956a12║送儔都寺監收
B25n0145_p0956a13║世上共言人種田　不知却是田種人　但見烏頭看田
B25n0145_p0956a14║水　俄然白骨埋黃塵　轉眸又作烏頭子　依舊重來看
B25n0145_p0956a15║田水　田水洋洋似笑人　入死出生元是你　農夫見說
B25n0145_p0956a16║心欲折　歸來𮋒轉犂頭鐵　不耕田水耕虛空　不種青
B25n0145_p0956a17║苗種明月　虛空可耕明月可種　先以智拔後以定動
B25n0145_p0956a18║　白牛露地生拽回　即此用兮離此用　大千撮來一粒
B25n0145_p0956a19║粟　鉢飯摶歸香積國　靈山問訊老瞿曇　福慧由來二
B25n0145_p0956a20║俱足　有問禪　兩堤楊柳含青煙　有問道　一片斜陽臥
B25n0145_p0956b01║芳草　江頭袞袞搖世波　古岸移舟宜自保
B25n0145_p0956b02║送燈副寺監[(冰-水+〡)*ㄆ]
B25n0145_p0956b03║松江江上莊中底　萬廩千倉且非米　檀翁一片鐵石
B25n0145_p0956b04║心　歲去年來磨不已　粒粒盡是金剛圈　粒粒盡是鐵
B25n0145_p0956b05║彈子　出生勝妙性功德　轉入恒沙福無比　莫教拋散
B25n0145_p0956b06║一粒在路傍　莫教誤入一粒歸自己　勿欺一粒如此
B25n0145_p0956b07║微　塵沙法界從茲起　焦脣燄口鬼亦嫌　輪回業果無
B25n0145_p0956b08║終始　撥開罪福異路行　一點真燈光萬里　照開蓮華
B25n0145_p0956b09║峯頂選佛場　伐鼓考鐘宣要旨　歸來重把簿書看　妙
B25n0145_p0956b10║用神通只此是
B25n0145_p0956b11║秋夜述古
B25n0145_p0956b12║蛩聲唧唧　鴈聲嚦嚦　病葉落空階　清籟鳴空隙　客來
B25n0145_p0956b13║叩我白雲房　三遶禪牀振金錫　玄音落落不覆藏　更
B25n0145_p0956b14║加一語成狼藉　擬來此處尋聲跡　萬里秋風有何極
B25n0145_p0956b15║　丈夫何事不肯休　直欲叅天起荊棘　九載少林窮的
B25n0145_p0956b16║的　一宿曹溪浮逼逼　偃溪流水香嚴擊　切忌隨他那
B25n0145_p0956b17║邊覔　良由眼聽與心聞　疾燄過風俱莫及　威音那畔
B25n0145_p0956b18║空刼前　底事何曾異今日　幻住道人都不識　柴扉晝
B25n0145_p0956b19║掩千山碧　寒莎葉底露沉沉　煙外數聲牛背笛　客既
B25n0145_p0956b20║無言我亦休　橫眠一覺青茅席　夢裏忽聞蕭騷　淅瀝
B25n0145_p0957a01║何處生　覺來元是山雨　四櫩聲滴滴
B25n0145_p0957a02║留別馮居士
B25n0145_p0957a03║片片秋雲飛　瑟瑟秋風吹　團團秋月白　英英秋露𡸁
B25n0145_p0957a04║　道人挑起七斤山　衲衣回首萬里外　復覔青山歸倚
B25n0145_p0957a05║松　臥石飲溪飯藜　眼空佛祖口掛壁　從教四海相追
B25n0145_p0957a06║隨　珍重長安市上長者子　莫教貪著五欲樂　住火宅
B25n0145_p0957a07║如兒嬉　大白牛車在門外　轉身便可縱橫推　莫教推
B25n0145_p0957a08║不動　墮在途轍中　我有鐵鞭懸屋角　不勞搖影行如風
B25n0145_p0957a09║　君如要見我鞭影　大江日夜流天東
B25n0145_p0957a10║贈鏡堂一洲二座主
B25n0145_p0957a11║鏡堂之鏡不照象　草木雲煙自消長　一洲之洲不容
B25n0145_p0957a12║物　清波浸爛虛空骨　夏前握手登西峯　江湖盡謂來
B25n0145_p0957a13║更宗　天台少林共一舌　禪關教網俱相通　有問教　古
B25n0145_p0957a14║鏡堂前風浩浩　有問禪　一洲風靜波影圓　生死輪回
B25n0145_p0957a15║機不破　教禪緫是心王禍　道人論實不論虚　肯為世
B25n0145_p0957a16║間聞見墮　西風兩袖下嵯峨　七尺烏藤拂薜蘿　長安
B25n0145_p0957a17║市上眼前事　不啻周身毛孔多　阿呵呵與麼與麼　一
B25n0145_p0957a18║外不知洲際遠　堂前無柰鏡光何
B25n0145_p0957a19║送聞上人歸南山
B25n0145_p0957a20║己躬下事作麼叅　木人笑倚青蘿龕　己躬下事如何
B25n0145_p0957b01║委　瞬目白雲千萬里　上人念念扣己躬　去年橫錫來
B25n0145_p0957b02║西峯　眉毛廝結住一載　己躬下事深如海　秋風吹動
B25n0145_p0957b03║碧海門　己躬下事俱休論　娑婆世界浮漚幾出沒　銀
B25n0145_p0957b04║山鐵壁元無根　靈山密付少室單傳　不立文字已墮
B25n0145_p0957b05║言詮　己躬下事俱不然　當機非道尤非禪　一塵覆却
B25n0145_p0957b06║四大海　一步跨闊三禪天　南山突兀幾千仞　青松翠
B25n0145_p0957b07║竹摩蒼煙　極目無非舊途轍　己躬下事瞥不瞥　脚未
B25n0145_p0957b08║跨門先轉身　重來共看中秋月
B25n0145_p0957b09║船居述懷
B25n0145_p0957b10║道人行處無途轍　買得船兒小如葉　終朝縮頸坐蓬
B25n0145_p0957b11║牎　聞見覺知俱泯絕　往來解纜橫大江　逆風衝破千
B25n0145_p0957b12║堆雪　或行或住人莫猜　兩岸中流靡經涉　也無橈可
B25n0145_p0957b13║擎　也無棹可舉　更打船舷俱不許　古帆未掛天地空
B25n0145_p0957b14║　森羅萬象忘賔主　或隨順水下前灘　西天此土無遮
B25n0145_p0957b15║攔　古今千萬箇佛祖　出沒漚華誰共看　我船有時撑
B25n0145_p0957b16║不動　藏在蟭螟眼睛孔　我船有時挽不回　五須彌頂
B25n0145_p0957b17║波濤湧　我船不載空　百千奇貨皆含容　我船不載有
B25n0145_p0957b18║　毛髮更教誰納受　說有說無誰辨的　問著篙工都不
B25n0145_p0957b19║識　但見海東紅日曬彎梁　柳西斜月穿蘆席　有時四
B25n0145_p0957b20║面雲雨收　波光萬里沉虛碧　當處不知我是船　亦復
B25n0145_p0958a01║不知船是我　勿將空有論踈親　船與非船無不可　歸
B25n0145_p0958a02║去來是甚麼　推開煙浪望雲頭　突出好山青朶朶
B25n0145_p0958a03║火記（并引）
B25n0145_p0958a04║皇慶壬子冬。艤舟于漣海洪福院側。剪茭蘆縛屋。丈
B25n0145_p0958a05║許以居。越五日工畢。道者煨秕糠。以乾壁土。至後夜
B25n0145_p0958a06║丙丁。童子逸出簷外而火之。實十月二十七夜四鼓
B25n0145_p0958a07║也。因思先師居龍須山時亦有此事。故書偈以記之。
B25n0145_p0958a08║新縛茅屋壁未乾　頭陀不耐冰霜寒　盛把十斛真珠
B25n0145_p0958a09║殼　牀頭午夜俱煨殘　舞馬濳蹤穿屋角　霧捲茭蘆鳴
B25n0145_p0958a10║嚗嚗　河神禁水凍不開　星燄騰輝射寥廓　頭陀跳出
B25n0145_p0958a11║虛空外　摸著虛空無向背　須㬰對月掃寒灰　發明幻
B25n0145_p0958a12║住真三昧　緬想龍須炙壁時　造物端若重吾欺　雪磴
B25n0145_p0958a13║九年生鐵脊　於斯寧敢忘先師　又憶當年老婆子　縱
B25n0145_p0958a14║火偷心元不死　驚回枯木倚寒巖　是非涉入兒童耳
B25n0145_p0958a15║　我生五十　未曾親見火燒屋　但聞水底火發　燒破無
B25n0145_p0958a16║生國　虛空撥出死柴頭　手搓十丈龜毛束　幻法由來
B25n0145_p0958a17║無斷續　尺地不妨重卜築　一把茭蘆又縛成　漣海依
B25n0145_p0958a18║前青溢目
B25n0145_p0958a19║天目中峯和尚廣錄卷第二十七之下
B25n0145_p0958a20║校訛
B25n0145_p0958b01║（三十九葉第一行）目（下多山字今刪去）十（下少七字今補足）（三十九葉十六行）
B25n0145_p0958b02║和（南作荷）
B25n0145_p0958b03║音釋
B25n0145_p0958b04║鍤（測洽切鍫也）斸（朱欲切𠜾也）瞬（舒潤切目動也）嚗（必角切）磴（丁鄧切石磴也）
B25n0145_p0958b05║搓（倉何切）
B25n0145_p0958b06║
B25n0145_p0958b07║
B25n0145_p0958b08║
B25n0145_p0958b09║
B25n0145_p0958b10║