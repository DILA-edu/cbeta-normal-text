B25n0145_p0958b11║天目中峯和尚廣錄卷第二十八
B25n0145_p0958b12║叅學門人北庭臣僧慈寂　上進
B25n0145_p0958b13║偈頌
B25n0145_p0958b14║幽居聞市聲
B25n0145_p0958b15║鱗鱗萬瓦下　蓋覆物與人　五更幾夢覺　眼底秋復春
B25n0145_p0958b16║　側耳白雲巖　閙市喧埃塵　二毛轉鬢脚　白日迷天真
B25n0145_p0958b17║　疾馳生死岸　獨立人我濱　少壯習輕肥　老大成貪瞋
B25n0145_p0958b18║　英雄與才智　紛紛復紜紜　浮光自苦樂　幻影徒冤親
B25n0145_p0958b19║　一念不返照　萬刼歸沉淪　良哉羙丈夫　好景休因循
B25n0145_p0958b20║　混沌鑿七竅　開合俱漓淳　肉團𮖐枯骨　枯骨藏靈津
B25n0145_p0959a01║　靈津忽散滅　太虛包一身　太虛亦妄見　轉復諸苦論
B25n0145_p0959a02║　瞠目視乾坤　云胡而不仁　乾坤不加對　萬象俱橫陳
B25n0145_p0959a03║　輸與寒山子　時時笑眼新
B25n0145_p0959a04║即事十首
B25n0145_p0959a05║一刻復一刻每日數盈百過去等河沙未來積塵墨
B25n0145_p0959a06║忽忽若跳丸遄遄如轉息當處絕蹤由瞬目天地隔
B25n0145_p0959a07║一時復一時非速亦非遲歷涉幾千載循環十二支
B25n0145_p0959a08║金雞催曉箭鐵馬報春旗諗老云能使真成戲小兒
B25n0145_p0959a09║一日復一日金烏無路出團團三界圈密密兩儀窟
B25n0145_p0959a10║諸佛不露影眾生是何物更擬覔玄門苦哉咄咄咄
B25n0145_p0959a11║一旬復一旬那事逐時新圖寫虛空相雕裝混沌身
B25n0145_p0959a12║祖庭深白雪佛海翳黃塵一句無生話誰將汙口脣
B25n0145_p0959a13║一月復一月那箇知時節走殺老兔精埋深繫驢橛
B25n0145_p0959a14║再閏十三圓小盡廿九缺少室不傳機渾侖都漏泄
B25n0145_p0959a15║一年復一年談笑歲華遷夢裏轉作夢𫑮中更入𫑮
B25n0145_p0959a16║迷時猶海隔悟處正天懸眼底無行路纔方好著鞭
B25n0145_p0959a17║一紀復一紀流光如逝水佛國徒有名人海元無底
B25n0145_p0959a18║一息忽平沉萬死從頭起當處不回眸祖庭空側耳
B25n0145_p0959a19║一世復一世三際無碑記過去不可追未來信相繼
B25n0145_p0959a20║十方不二門萬法真三昧彼此皆丈夫緣何猶不會
B25n0145_p0959b01║一生復一生把手共誰行耕破識田識瀝乾情海情
B25n0145_p0959b02║色色猶非色聲聲豈是聲自從聞見絕觸處是無明
B25n0145_p0959b03║一劫復一劫那知幾生滅髑髏鑽得空皮袋打不徹
B25n0145_p0959b04║生死有異方涅槃無祕訣火急要相應一塵元不隔
B25n0145_p0959b05║示行堂
B25n0145_p0959b06║至道常湛然　萬古絕成壞　良由妄想生　輪回三有界
B25n0145_p0959b07║　曠劫至今朝　展轉償宿債　超越在精勤　沉淪由懈怠
B25n0145_p0959b08║　操履貴平常　言行休捏怪　去除雜語言　掃蕩閑知解
B25n0145_p0959b09║　一箇死話頭　悟來方慶快　挑包打十方　有利而有害
B25n0145_p0959b10║　大事不思惟　前程何所賴　殷勤報汝知　古人曾有誡
B25n0145_p0959b11║　自在不成人　成人不自在　莫隨眼底貪瞋癡　換却如
B25n0145_p0959b12║今好皮袋
B25n0145_p0959b13║教禪律緫頌四首
B25n0145_p0959b14║聽教欲奚為思同佛祖齊機前空境觀句外脫筌罤
B25n0145_p0959b15║見不離文字心常滯水泥縱饒華雨墜還是法中迷
B25n0145_p0959b16║叅禪須致悟不悟緫虛捐啓口循知解存心著妙玄
B25n0145_p0959b17║五宗雲蔽月二派管窺天更覔西來旨何時得正傳
B25n0145_p0959b18║制律緣何事單防毀犯心念空真羯磨情盡正持任
B25n0145_p0959b19║作止冰侵骨依違雪滿襟遮那曾未委羈絆去來今
B25n0145_p0959b20║生死依情妄輪回事可嗟鼎分緣有據壁立更無差
B25n0145_p0960a01║修學水中月講明空裏華當機如未瞥三者謾諠譁
B25n0145_p0960a02║次魯菴懷淨土十首（并序）
B25n0145_p0960a03║永明和尚以禪與淨土揀為四句。謂有禪有淨土。無
B25n0145_p0960a04║禪無淨土。有禪無淨土。無禪有淨土。特辭而辨之。乃
B25n0145_p0960a05║多於淨土也。致業單傳者。不能無惑焉。或謂禪即淨
B25n0145_p0960a06║土。淨土即禪。離禪外安有淨土可歸。離淨土豈有禪
B25n0145_p0960a07║門可入。審如前說則似以一法岐而為二矣。不然教
B25n0145_p0960a08║中有於一乘道分別說三。永明之意在焉。魯菴和尚
B25n0145_p0960a09║宗禪之師也。效古作懷淨土章句。辭達而意明。語新
B25n0145_p0960a10║而思遠。使人讀之曾不加寸念。咸置身於純白蓮華
B25n0145_p0960a11║之域。豈尚異耶。蓋變體說禪。亦善巧方便之略耳。本
B25n0145_p0960a12║素昧禪學。尤踈淨行。披味至再。不覺於一毫端。戲成
B25n0145_p0960a13║偈以贅韻脚云。
B25n0145_p0960a14║惟禪惟淨土非下亦非高謾爾章羣品何曾間一毫
B25n0145_p0960a15║妄情終自瞥悲願肯辭勞誰信泥犂底常光雜俊髦
B25n0145_p0960a16║十萬億何迂回光即有餘惟心標一實自性奪十虛
B25n0145_p0960a17║易簡超羣作高閑越太初古今玄達者誰不歎猗歟
B25n0145_p0960a18║純白蓮華土高賢每共論有心皆是佛無地不名坤
B25n0145_p0960a19║截斷輪回路掀𮋒解脫門眼聲并耳色逆順緫承恩
B25n0145_p0960a20║千聖體無差彌陀即釋迦擬心猶捕影動念若蒸沙
B25n0145_p0960b01║刹刹寶𮈔網塵塵車軸華那知孤露客具此大榮華
B25n0145_p0960b02║慈親興法利似賈復如商帆截貪癡海華吹戒定香
B25n0145_p0960b03║信心人易入垂手願難忘嘉號方存念音書已到鄉
B25n0145_p0960b04║飯食經行外觀光倚玉樓風微天樂奏波靜水禽遊
B25n0145_p0960b05║寳網珠常曉瑤階樹不秋一從心地印隨處絕馳求
B25n0145_p0960b06║稽首黃金父眉間玉燄橫昔年曾去國今日幸聞名
B25n0145_p0960b07║眾寶天常雨纖塵地不生大慈無界限那肯禁人行
B25n0145_p0960b08║萬德芬陀利人間現一枝祥光分處處靈燄發時時
B25n0145_p0960b09║月滿水精網藕香雲母池笑逢諸勝友謂我到何遲
B25n0145_p0960b10║故家名極樂清淨凛冰霜直捷超三觀褒揚讚六方
B25n0145_p0960b11║覺華含古色靈草照春陽樓閣雲天外雙雙彩鳳翔
B25n0145_p0960b12║斫額望慈親相違幾度春頓忘三際業徒剩一閑身
B25n0145_p0960b13║失路難逃妄還家豈是真西天并此土元不間纖塵
B25n0145_p0960b14║閱林間錄有感
B25n0145_p0960b15║林間編此錄深夜剔殘燈慧命微如線人心冷似冰
B25n0145_p0960b16║祖庭空積雪古路不逢僧追跂前賢轍思歸一念增
B25n0145_p0960b17║禮四祖真身塔
B25n0145_p0960b18║九拜曉龕前追思獨慘然真身無日壞此道有誰傳
B25n0145_p0960b19║古岸橫秋水空山起暮煙幾多西祖意寂寞在江邊
B25n0145_p0960b20║天目中峯和尚廣錄卷第二十八
B25n0145_p0961a01║音釋
B25n0145_p0961a02║瞠（抽庚切直視也）
B25n0145_p0961a03║
B25n0145_p0961a04║
B25n0145_p0961a05║
B25n0145_p0961a06║
B25n0145_p0961a07║
B25n0145_p0961a08║
B25n0145_p0961a09║
B25n0145_p0961a10║