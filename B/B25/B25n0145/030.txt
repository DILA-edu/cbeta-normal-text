B25n0145_p0969a01║天目中峯和尚廣錄卷第三十
B25n0145_p0969a02║叅學門人北庭臣僧慈寂　上進
B25n0145_p0969a03║偈頌
B25n0145_p0969a04║擬古德十可行
B25n0145_p0969a05║宴坐
B25n0145_p0969a06║竟日巍然萬慮忘　脊梁節節是純鋼　待教七箇蒲團
B25n0145_p0969a07║破　却與空生較短長
B25n0145_p0969a08║入室
B25n0145_p0969a09║鏌鎁橫按碧油幢　叱咤神威孰敢當　若是定乾坤好
B25n0145_p0969a10║手　到來那肯犯鋒鋩
B25n0145_p0969a11║普請
B25n0145_p0969a12║我扣華鯨汝便來　區區運水及搬柴　為憐逐隊隨羣
B25n0145_p0969a13║者　伸手從人覓草鞋
B25n0145_p0969a14║粥飯
B25n0145_p0969a15║兩度煩他展鉢盂　舌頭誰不辨精麤　醍醐毒藥渾休
B25n0145_p0969a16║問　粒米還曾齩著無
B25n0145_p0969a17║洗衣
B25n0145_p0969a18║通身脫下笑擡眸　一片雲霞浸碧流　久雨不晴難曬
B25n0145_p0969a19║㫰　從教張在屋簷頭
B25n0145_p0969a20║掃地
B25n0145_p0969b01║蕩盡從前垃圾堆　依然滿地是塵埃　等閒和柄都拋
B25n0145_p0969b02║却　五葉曇華帚上開
B25n0145_p0969b03║經行
B25n0145_p0969b04║當胷义手去還來　多少闍黎踏破鞋　金地遶旋知幾
B25n0145_p0969b05║帀　老僧一步不曾擡
B25n0145_p0969b06║諷經
B25n0145_p0969b07║薩怛他了悉度提　浩浩潮音播口皮　清磬一聲齊側
B25n0145_p0969b08║耳　子規啼血染華枝
B25n0145_p0969b09║禮拜
B25n0145_p0969b10║紫金足下寶華壇　多少人來展布單　既自倒時還自
B25n0145_p0969b11║起　不知誰覺腦門寒
B25n0145_p0969b12║道話
B25n0145_p0969b13║團團相聚火爐頭　商略溈山水牯牛　一語忽投人拍
B25n0145_p0969b14║手　滿天霜月下西樓
B25n0145_p0969b15║示妙上人五首
B25n0145_p0969b16║捩轉面門爺不識　瞠開眼孔佛難親　一條性命先拌
B25n0145_p0969b17║却　要做心空及第人
B25n0145_p0969b18║叅禪渾似齩生鐵　齒破脣枯未肯休　力盡忽然和口
B25n0145_p0969b19║破　舌頭拖地始風流
B25n0145_p0969b20║三條椽下睡魔窟　七尺單前散亂坑　笑倒憍陳如上
B25n0145_p0970a01║座　驢年將會快平生
B25n0145_p0970a02║工夫切勿墮空閒　念念拌身透祖關　一剎那間成斷
B25n0145_p0970a03║滅　依前鐵壁又銀山
B25n0145_p0970a04║上人忒殺不留情　和我先師共箇名　何似也吹無孔
B25n0145_p0970a05║笛　教他千里外聞聲
B25n0145_p0970a06║寄玄鑑首座四首
B25n0145_p0970a07║妄談般若罪無涯　項上先擔生鐵枷　清淨法身膿滴
B25n0145_p0970a08║滴　令人追憶老玄沙
B25n0145_p0970a09║十萬八千家未遠　六根四大病何多　撥開眼裏瞳人
B25n0145_p0970a10║看　當體潛消佛與魔
B25n0145_p0970a11║叢林衰替不堪憑　少室兒孫沒路行　肚裏有禪須吐
B25n0145_p0970a12║却　莫留毫髮誤平生
B25n0145_p0970a13║山中無路不須來　病足難禁著草鞋　寸步未離言見
B25n0145_p0970a14║了　如何真箇到忘懷
B25n0145_p0970a15║無隱
B25n0145_p0970a16║眼見耳聞元不隔　晝明夜暗絕商量　本來成現何多
B25n0145_p0970a17║事　切忌當機自覆藏
B25n0145_p0970a18║古田
B25n0145_p0970a19║七佛如來陳佃戶　五千餘卷舊砧基　稻華香熟黃雲
B25n0145_p0970a20║老　多少兒孫自不知
B25n0145_p0970b01║偶成十首
B25n0145_p0970b02║簷頭密布蜘蛛網　砌下高堆曲蟮泥　達磨眼睛渾不
B25n0145_p0970b03║顧　尋常讀作一聮詩
B25n0145_p0970b04║秋雲片片秋空闊　秋葉沉沉秋雨寒　林下野人難曬
B25n0145_p0970b05║㫰　眉毛終日不曾乾
B25n0145_p0970b06║五色花貍與赤斑　南泉拭眼動慈顏　太阿斬斷虛空
B25n0145_p0970b07║骨　白血橫流滿雪山
B25n0145_p0970b08║青鞋布襪道人家　兩眼何曾肯著華　飯裏忽逢砂一
B25n0145_p0970b09║粒　無端彈破半邊牙
B25n0145_p0970b10║眼前何是復何非　好把龜毛一貫之　撞著燈籠穿不
B25n0145_p0970b11║透　是非築殺老闍黎
B25n0145_p0970b12║睡到五更無箇夢　籬根壁底亂𧉨吟　夜來拾得鐵酸
B25n0145_p0970b13║餡　撆在牀頭鼠不侵
B25n0145_p0970b14║起引來勾要到官　吏曹磨勘事多端　誰云欵出囚人
B25n0145_p0970b15║口　得箇驢兒便喜歡
B25n0145_p0970b16║宿雨洗空三伏暑　曉風吹動一天秋　四時遷謝承誰
B25n0145_p0970b17║力　疑殺溈山水牯牛
B25n0145_p0970b18║一種秋砧幾樣聲　為憐深夜最堪聽　老婆腕力無多
B25n0145_p0970b19║子　斷續渾如搗不成
B25n0145_p0970b20║掛帳不須尋閉日　出行何用揀良時　了知蚊蚋非他
B25n0145_p0971a01║物　家舍途中百事宜
B25n0145_p0971a02║省菴
B25n0145_p0971a03║一聲幽鳥到䆫前　白髮老僧驚晝眠　走下竹牀開兩
B25n0145_p0971a04║眼　方知屋外有青天
B25n0145_p0971a05║定叟
B25n0145_p0971a06║為人散亂現威儀　千劫渾如坐片時　白日未曾輕動
B25n0145_p0971a07║著　西風吹白兩莖眉
B25n0145_p0971a08║警世廿二首
B25n0145_p0971a09║多生業累入胞胎　合水和泥與麼來　極目境緣遮道
B25n0145_p0971a10║眼　未知何處得忘懷
B25n0145_p0971a11║舉心盡屬輪回業　動念無非生死根　要與太虛無向
B25n0145_p0971a12║背　常吞一箇鐵渾侖
B25n0145_p0971a13║聦明盡解諸家語　英俊橫吞四庫書　這箇念頭如未
B25n0145_p0971a14║瞥　口開都是費分踈
B25n0145_p0971a15║貧窮致賤富生驕　等是無明火自燒　倐忽報緣顛倒
B25n0145_p0971a16║轉　方知一點不相饒
B25n0145_p0971a17║貪榮冒寵日怱怱　行到窮途興轉濃　半點便宜非外
B25n0145_p0971a18║得　無端虧殺主人公
B25n0145_p0971a19║逆之則怒順之歡　天下人情沒兩般　肯信順窮還逆
B25n0145_p0971a20║至　眼開休把自心瞞
B25n0145_p0971b01║夢眼未開重做夢　青天白日黑漫漫　靈臺幸是無遮
B25n0145_p0971b02║蓋　不識何緣轉自瞞
B25n0145_p0971b03║四序循環暖復寒　獼猴深戀六華村　耳聲眼色曾無
B25n0145_p0971b04║暇　念念那知是死門
B25n0145_p0971b05║把一片心迷得盡　又於迷處起規模　自纏自縛誇能
B25n0145_p0971b06║所　笑倒西天碧眼胡
B25n0145_p0971b07║飢來喫飯冷添衣　三尺之童也共知　一箇話頭明歷
B25n0145_p0971b08║歷　如何開眼恣愚癡
B25n0145_p0971b09║口喃喃地說青黃　自謂高才壓當行　話著主人公分
B25n0145_p0971b10║上　到頭一點不承當
B25n0145_p0971b11║衰殘忽忽二毛斑　鶴骨雞皮澀又酸　老與病來呈伎
B25n0145_p0971b12║倆　笑他皮袋有多般
B25n0145_p0971b13║業緣牽引入娑婆　百歲光隂一剎那　換面改頭無了
B25n0145_p0971b14║當　野田添得髑髏多
B25n0145_p0971b15║髑髏未冷氣猶抽　尚把青銅照兩眸　將謂百年多少
B25n0145_p0971b16║事　徒增幻海一浮漚
B25n0145_p0971b17║茶傾三奠復三奠　一箇髑髏燒不乾　業識又鑽皮袋
B25n0145_p0971b18║去　鐵人聞也骨毛寒
B25n0145_p0971b19║火燒水浸與沙埋　白骨曾經幾度來　早不回光休歇
B25n0145_p0971b20║去　又如何要巧安排
B25n0145_p0972a01║三百六十𫨻骨節　東拄西撑竪又橫　不做一回枯得
B25n0145_p0972a02║盡　又來行了又來行
B25n0145_p0972a03║男兒不肯受人欺　意氣英豪也大奇　衣底有珠渾不
B25n0145_p0972a04║顧　萬般都是喫便宜
B25n0145_p0972a05║一條大路如弦直　開眼人人緫現前　彼此不知緣底
B25n0145_p0972a06║事　更無人肯賦歸田
B25n0145_p0972a07║閻羅王是真彌勒　向鑊湯中轉法輪　輥到聖凡情盡
B25n0145_p0972a08║處　直教無法可相親
B25n0145_p0972a09║愛網空虛欲海乾　千門萬戶是司南　塵塵與麼相親
B25n0145_p0972a10║者　方不謬稱除饉男
B25n0145_p0972a11║生死且無僧與俗　性真那有悟和迷　伽陀寫寄同叅
B25n0145_p0972a12║者　杜宇聲乾日又西
B25n0145_p0972a13║天目中峯和尚廣錄卷第三十
B25n0145_p0972a14║音釋
B25n0145_p0972a15║鏌鎁（鏌音莫鎁音耶鏌鎁劒名）咤（陟駕丑亞二切）齩（五巧切齧也）垃圾（垃郎合切
B25n0145_p0972a16║圾悉合切）瞞（謨官切）
B25n0145_p0972a17║
B25n0145_p0972a18║
B25n0145_p0972a19║
B25n0145_p0972a20║
B25n0145_p0972b01║元故天目山佛慈圓照廣慧禪師中峯和尚行錄
B25n0145_p0972b02║禪師諱明本號中峯。杭之錢塘人。俗姓孫。母李氏。夢
B25n0145_p0972b03║無門開道者持燈籠至其家。翌日遂生。師神儀挺異
B25n0145_p0972b04║具大人相。纔離襁褓便跏趺坐。能言便歌讚梵唄。凡
B25n0145_p0972b05║嬉戲必為佛事。九歲喪母。讀論語孟子未終卷已輟
B25n0145_p0972b06║學。年十五决志出家。禮佛然臂誓持五戒。日課法華
B25n0145_p0972b07║圓覺金剛諸經。夜則常行困以首觸柱自警。居近靈
B25n0145_p0972b08║洞山。時登山顛習禪定。甫冠閱傳燈錄。至菴摩羅女
B25n0145_p0972b09║問曼殊。明知生是不生之理。為甚麼却被生死之所
B25n0145_p0972b10║流轉。有疑。已而沙門明山者。指師往叅天目高峯和
B25n0145_p0972b11║尚妙公。高峯孤峻嚴冷不假人辭色。一見驩然。欲為
B25n0145_p0972b12║祝髮。師以父命未許。高峯曰。可舉闍夜多尊者出家
B25n0145_p0972b13║因緣喻汝父。勿自沉溺。未幾誦金剛般若經。至荷擔
B25n0145_p0972b14║如來處恍然開解。由是內外典籍皆達其義趣。而師
B25n0145_p0972b15║自謂識量依通非悟也。時年二十有四。實至元丙戌
B25n0145_p0972b16║歲也。明年從高峯薙染於師子院。又明年受具戒。又
B25n0145_p0972b17║明年觀流泉有省。即詣高峯求證。高峯打趂出。既而
B25n0145_p0972b18║民間訛傳。官選童男女。師因問曰。忽有人來問和尚
B25n0145_p0972b19║討童男女時如何。高峯曰。我但度竹篦子與他。師言
B25n0145_p0972b20║下洞然。徹法源底。陸沉眾中。人無知者。於是高峯書
B25n0145_p0973a01║真讚付師曰。我相不思議。佛祖莫能視。獨許不肖兒。
B25n0145_p0973a02║見得半邊鼻。且俾叅徒詣師請益。眾由此知歸。淮僧
B25n0145_p0973a03║子證甞問高峯諸弟子優劣。高峯曰。若初院主等。一
B25n0145_p0973a04║知半解不道全無。如義首座固是根老竹。其如七曲
B25n0145_p0973a05║八曲。惟本維那却是竿上林新篁。他日成材未易量
B25n0145_p0973a06║也。壬辰松江瞿公霆發施田二百七十頃。即山之蓮
B25n0145_p0973a07║華峯建大覺正等禪寺。元貞乙未冬十一月高峯將
B25n0145_p0973a08║遷化。以大覺屬師。師辭推第一座祖雍主之。大德丁
B25n0145_p0973a09║酉師登皖山遊廬阜至金陵。戊戌結菴廬州弁山。學
B25n0145_p0973a10║者輻湊。師雖拒之而來者愈眾。庚子結菴平江鴈蕩。
B25n0145_p0973a11║眾既夥遂成法席。癸卯瞿公堅請師還住大覺。師力
B25n0145_p0973a12║辭避之。時吳興趙公孟頫提舉江淛儒學。叩師心要。
B25n0145_p0973a13║師為說防情復性之旨。公後入翰林。復遣問金剛般
B25n0145_p0973a14║若大意。師答以略義一卷。公每見師所為文輙手書
B25n0145_p0973a15║又畫師。像以遺同叅者乙巳師。還山廬高峯塔。丙午
B25n0145_p0973a16║領師子院。至大戊申仁宗皇帝在東宮。賜號法慧禪
B25n0145_p0973a17║師。已而乞食勾吳。因謝院事。己酉道儀真即船以居。
B25n0145_p0973a18║庚戌眾請還山。今兵部尚書鄭公雲翼。時僉淛西廉
B25n0145_p0973a19║訪司事。候師餘杭問法。師推明經世出世之學以答
B25n0145_p0973a20║之。詞見語錄。辛亥師復船居吳江。陳子聦建順心菴
B25n0145_p0973b01║請師開山。既而渡江擬遊少林至汳。隱其名僦城隅
B25n0145_p0973b02║土屋以居。僧俗爭相瞻禮。皆手額曰。江南古佛也。皇
B25n0145_p0973b03║慶壬子結菴廬州六安山。江淛省丞相奉書訪問。師
B25n0145_p0973b04║去之東海州。癸丑瞿公霆發以兩淛運使終。師還弔
B25n0145_p0973b05║其喪。公之子時學。奉宣政院䟽復請師住大覺。師舉
B25n0145_p0973b06║首座永泰代己。泰欲承嗣師。師俾泰嗣開先一山萬
B25n0145_p0973b07║公。蓋以院易嗣其來久矣。聞師之風者莫不多之。丞
B25n0145_p0973b08║相延師私第。懇請住持靈隱禪寺。師固辭。中書平章
B25n0145_p0973b09║又請曰。師之道德孚於人者愽矣。宜順時緣住一剎
B25n0145_p0973b10║以恢張佛祖建立之心。無多讓也。師曰。夫住持者須
B25n0145_p0973b11║具三種力庶不敗事。三種力者。一道力。二緣力。三智
B25n0145_p0973b12║力。道體也緣智用也。有其體而闕其用尚可為之。但
B25n0145_p0973b13║化權不周事儀不備耳。使道體既虧便神異無筭。雖
B25n0145_p0973b14║緣與智亦奚為哉。或體用并闕而冒焉居之。曰因曰
B25n0145_p0973b15║果寧無慊於中乎。某無其實故不敢尸其名。平章知
B25n0145_p0973b16║師意堅弗敢強。師辭以末疾還山中。延祐丙辰春。上
B25n0145_p0973b17║命宣政院使整治釋教。距杭期入山候謁。師聞避之
B25n0145_p0973b18║鎮江。丁巳丹陽蔣均建大同菴延師居之。戊午眾請
B25n0145_p0973b19║還山。九月上顧謂近臣曰。朕聞天目山中峯和尚道
B25n0145_p0973b20║行久矣。累欲召之來卿每謂。其有疾不可戒道。宜褒
B25n0145_p0974a01║寵旌異之。其賜號佛慈圓照廣慧禪師。并錫金襴袈
B25n0145_p0974a02║裟。仍勅杭州路優禮外護俾安心禪寂。改師子禪院
B25n0145_p0974a03║為師子正宗禪寺。詔翰林學士承旨趙公孟頫。撰碑
B25n0145_p0974a04║以賜。特贈高峯和尚佛日普明廣濟禪師。先是駙馬
B25n0145_p0974a05║太尉瀋王王璋遣叅軍洪鑰。賫書幣叙弟子禮。期請
B25n0145_p0974a06║上命南來叅叩。己未秋九月王奉御香入山。謁師草
B25n0145_p0974a07║廬咨訣心要。請師陞座為眾普說。師激揚提唱萬餘
B25n0145_p0974a08║言。王復求法名別號。師名王以勝光。號曰真際。王因
B25n0145_p0974a09║建亭師子巖下以記其事。至治壬戌行宣政院。虛徑
B25n0145_p0974a10║山席強師主之。師貽書院官卒不就。結茅中佳山將
B25n0145_p0974a11║終焉。山北距西峯三十里重溪複澗。穿徑崖險。捫蘿
B25n0145_p0974a12║薜冒豺虎。緇白隨禮無虛日。師愍其跋涉尋歸草廬。
B25n0145_p0974a13║十月英宗皇帝特旨降香。并賜金襴僧伽梨。詔行宣
B25n0145_p0974a14║政院官。親詣山宣諭恩意。時江淛省右平章。今丞相
B25n0145_p0974a15║答剌罕脫歡公。命理問官阿敦。偕院官行乞師法語。
B25n0145_p0974a16║中書叅知政事敬公儼亦甞通書問法。其為天子大
B25n0145_p0974a17║臣所知遇蓋如此。師每斥學者只尚言通不求實悟。
B25n0145_p0974a18║常曰。今之叅禪不靈驗者。第一無古人真實志氣。第
B25n0145_p0974a19║二不把生死無常做一件大事。第三拌捨積劫以來
B25n0145_p0974a20║所習所重不下。又不具久遠不退轉身心。畢竟病在
B25n0145_p0974b01║於何。其實不識生死根本故也。凡見學者輙問曰。汝
B25n0145_p0974b02║喚甚麼作生死。或者茫然無所加對。或者謂生不知
B25n0145_p0974b03║來處死不知去處是生死師曰。便饒知得去來然。所
B25n0145_p0974b04║知亦是生死。又或指一念忽起是生一念忽滅是死。
B25n0145_p0974b05║師曰。離一念起滅亦生死也。是說皆枝葉耳。非根本
B25n0145_p0974b06║也。夫根本者。性真圓明本無生滅去來之相。良由不
B25n0145_p0974b07║覺瞥起妄心。迷失本源虛受輪轉。以故道。迷之則生
B25n0145_p0974b08║死始。悟之則輪回息蓋根乎迷而本乎妄也。當知山
B25n0145_p0974b09║河大地明暗色空五隂四大。至於動不動法。皆是生
B25n0145_p0974b10║死根本若不曾向真實法中脫然超悟。更於悟外別
B25n0145_p0974b11║立生涯不存窠臼。豈堪向生死岸畔劄脚。或纖毫不
B25n0145_p0974b12║盡未免復為勝妙境緣惑在那邊起。諸異想。雖曰曉
B25n0145_p0974b13║了其實未然。惟有痛以生死大事為己重任者。死盡
B25n0145_p0974b14║偷心方堪湊泊。直下儻存毫髮許善惡取捨愛憎斷
B25n0145_p0974b15║續之見。則枝葉生矣。可不慎乎。師之激勵後學皆此
B25n0145_p0974b16║類。癸亥春一日師自叙其出家始末曰六旬幻跡。每
B25n0145_p0974b17║見禪者作務。則曰。汝種𬞞欲為誰虀耶。汝負舂欲為
B25n0145_p0974b18║誰炊耶。師蓋已有去世意。至六月十五日。折簡大用
B25n0145_p0974b19║上座曰。幻菴向秋决作離散計。繼書屬門人。幻者朝
B25n0145_p0974b20║死夕化。骨便送歸三塔。若停龕祭奠諷經入祠做忌。
B25n0145_p0975a01║一切佛事不許徇世禮也。復條示師子寺。惟以放下
B25n0145_p0975a02║節儉克究初心。慎守開山明訓令法久住之意。又遺
B25n0145_p0975a03║誡門人。其略曰。佛法無汝會處。生死無汝脫處。汝喚
B25n0145_p0975a04║甚麼作佛法。任以百千聦明。一一把他三乘十二分
B25n0145_p0975a05║教千七百則陳爛葛藤百氏諸子。從頭註解得盛水
B25n0145_p0975a06║不漏。緫是門外打之遶。說時似悟對境還迷。此事向
B25n0145_p0975a07║道無汝會處。汝轉要會轉不相應。莫見與麼說便擬
B25n0145_p0975a08║別生知解。直饒向千人萬人。拶不入處別有生機。緫
B25n0145_p0975a09║不出箇要會底妄念。惟具大信根。叩己躬下真叅實
B25n0145_p0975a10║悟乃能荷負。若作荷負想依舊沒交涉。當知眾生結
B25n0145_p0975a11║習濃厚無汝柰何處。汝若無力處眾。只全身放下向
B25n0145_p0975a12║半間草屋。冷淡枯寂匄食鶉衣且圖自度。亦免犯人
B25n0145_p0975a13║苗稼作無慚人。所以道佛法無汝會處。生死無汝脫
B25n0145_p0975a14║處。既會不得又脫不得。但向不得處一捱捱住。亦莫
B25n0145_p0975a15║問三十年二十年。忽向不得處驀爾拶透。始信余言
B25n0145_p0975a16║不相誣矣。越十日師示疾。有來省者。師曰。幻住菴上
B25n0145_p0975a17║漏旁穿籬坍壁倒。不可久住也。語笑如平時。學者強
B25n0145_p0975a18║師服藥。師謝之曰。青天白日曲徇人情耶揮去。僧有
B25n0145_p0975a19║告歸吳門者。師曰。何不過了八月十五日去。至十三
B25n0145_p0975a20║日手書遺別外護。仍寫偈遺別法屬故舊。十四日蚤
B25n0145_p0975b01║作復寫偈。辭眾曰。我有一句分付大眾。更問如何。無
B25n0145_p0975b02║本可據。置筆安坐而逝。停龕三日。身體溫輭顏貌不
B25n0145_p0975b03║少變。有禪者乞剪爪髮供養。誤傷指端血津津出如
B25n0145_p0975b04║生時。道俗數千人奉全身。塔於寺西之望江石。先是
B25n0145_p0975b05║其年春涸凍山中大木皆摧折。若世所謂木稼者。識
B25n0145_p0975b06║者異之。至於歿之日白虹貫於山之顛。師生宋景定
B25n0145_p0975b07║四年歲癸亥十一月二日。世壽六十有一。僧臘三十
B25n0145_p0975b08║有七。初侍高峯于死關。日作夜坐脅不沾席。勵精勤
B25n0145_p0975b09║苦諮訣無怠。逾十年親承記莂退而藏晦。以住山交
B25n0145_p0975b10║聘避走南北。所過輙成寶坊。俗率自化。海內學者望
B25n0145_p0975b11║風信慕。識與不識皆尊之曰大和尚。家繪像而敬事
B25n0145_p0975b12║焉。其來瞻禮絡繹載道。祁寒暑雨逮無虛日。每填溢
B25n0145_p0975b13║山寺至無以容。其道德所被。上自天子萬里延慕。屢
B25n0145_p0975b14║欲召至闕庭。而卒莫之能致也。王公大人北面事師。
B25n0145_p0975b15║而鄉道者傾動一世。下逮屠沽負販優伶工伎廝輿
B25n0145_p0975b16║暴悍之徒。師一真慈相與隨宜說法。未甞以高下貴
B25n0145_p0975b17║賤而尊易諂瀆之也。得師半偈不啻重寶。或藏師所
B25n0145_p0975b18║薙髮輙產舍利。有疑謗者一接言容。無不遷善為師
B25n0145_p0975b19║外護。遠至西域北庭東夷南詔接踵來見。南詔沙門
B25n0145_p0975b20║素閑教觀。東來問法。寔自玄鑑始。鑑甞於師言下有
B25n0145_p0976a01║省。繼而普福等五比丘畫師像南歸。至中慶城四眾
B25n0145_p0976a02║迎像入城。異光從像燭天。萬目仰觀翹勤傾信。由是
B25n0145_p0976a03║興立禪宗。奉師為南詔第一祖。師之法量汪洋辯才
B25n0145_p0976a04║無礙。至於悲願誘掖諄諄誨諭。戶屨日滿一無倦容。
B25n0145_p0976a05║故登師之門者。如泛重溟不測涯涘。如飲醇酎不覺
B25n0145_p0976a06║醉悅。及其勘辨學徒决擇心法。無假借慎許可。凛凛
B25n0145_p0976a07║然如秋霜烈日。嚴不少貸。其為文信筆萬言了不經
B25n0145_p0976a08║意。而其辭必歸於警昏聵明宗旨闢義解顯正悟極
B25n0145_p0976a09║於第一義諦而後已。若夫立身唱道。每視古德前言
B25n0145_p0976a10║往行。或有缺漏輙為歎息。而師之行事則不蹈其失
B25n0145_p0976a11║墜也。故師之立言示訓。非其素履而躬踐者。則終其
B25n0145_p0976a12║身不言也。至於退恬逃名根于天性清苦自持尤矜
B25n0145_p0976a13║細行。大覺師子二寺由師克成。及奉勑撰碑。師不惟
B25n0145_p0976a14║不肯涉分寸功。并其名字亦不肯與於其間也。隨所
B25n0145_p0976a15║寓草創菴廬。皆曰幻住。又因以自號焉。嘗隆暑病渴
B25n0145_p0976a16║膚腠汗腐。有遺細葛褻衣者。受之終不衣也。遊淮汳
B25n0145_p0976a17║井汲艱遠。遂終身不復頮浴。聞說人過失則俯首不
B25n0145_p0976a18║答。凡傳記語涉攻訐毀訾則掩卷不觀。僧有臥疾者。
B25n0145_p0976a19║則濟以湯藥而䇿其進道。僧有省親者。則施以財法
B25n0145_p0976a20║而勉其孝養。師嘗撰楞嚴徵心辯見或問一卷信心
B25n0145_p0976b01║銘闢義解一卷山房夜話一卷幻。住家訓一卷擬寒
B25n0145_p0976b02║山詩一百首。緫題曰一華五葉。復撰金剛般若略義
B25n0145_p0976b03║一卷別傳覺心一卷東語西話一卷。門人集師遺文
B25n0145_p0976b04║曰東語西話續集二卷語錄十卷別錄十卷。並傳于
B25n0145_p0976b05║世。師之自序略曰。余初心出家志在草衣垢面習頭
B25n0145_p0976b06║陀行。以冒服田衣抱愧沒齒。平昔懶退非矯世絕俗。
B25n0145_p0976b07║蓋以文字則失於學問。叅究則闕於悟明。尋常為好
B25n0145_p0976b08║事者之所稱道。蓋報緣之偶然耳。於戲師乘大悲願
B25n0145_p0976b09║力為法檀度。觀時適宜隨機應物。如摩尼珠無有定
B25n0145_p0976b10║色。為未證得謂證得者。說我無悟由。為求名聞利養
B25n0145_p0976b11║者。韜晦巖谷。為毀犯律儀者。演毗尼法。為滯前塵而
B25n0145_p0976b12║溺多聞者。闢知見海導以正悟。為圓機者直示向上。
B25n0145_p0976b13║師皆以身先之。而不事夫空言也。然一心平等冺絕
B25n0145_p0976b14║去來不留眹跡。槩非常情所得而窺測也。每念師出
B25n0145_p0976b15║處言行。或承之於家訓。或見之於行事。或徵諸老宿。
B25n0145_p0976b16║或質諸遺文。謹敘次而錄之。然猶以景像求師者也。
B25n0145_p0976b17║其不可以景像求者。又烏得而盡紀也耶。泰定元年
B25n0145_p0976b18║八月甲子。法弟比丘祖順錄。
B25n0145_p0976b19║
B25n0145_p0976b20║
B25n0145_p0977a01║大元勑賜智覺禪師法雲塔銘
B25n0145_p0977a02║奎章閣學士院侍書學士翰林直學士中奉大
B25n0145_p0977a03║夫知制誥同修國史兼經筵官臣虞集奉勑撰
B25n0145_p0977a04║天目之山有師子巖。高峯妙禪師居之。設死關以辨
B25n0145_p0977a05║決。叅學之士望崖而退者眾矣。得一人曰本公。是為
B25n0145_p0977a06║中峯和尚。師生有異徵。為童兒嬉戲必為佛事。稍長
B25n0145_p0977a07║閱經教然指臂求佛甚切。晝夜彌勵。困則首觸柱以
B25n0145_p0977a08║自儆。期必得乃已。及入死關密叩心要。誦金剛經至
B25n0145_p0977a09║荷擔如來阿耨多羅三藐三菩提處。恍然開解。而師
B25n0145_p0977a10║自謂。所證未極。勵精勤苦諮訣無怠。及觀流泉乃大
B25n0145_p0977a11║發明。師亦閟而不聞。自是說法示人。縱橫該貫如千
B25n0145_p0977a12║江一源奔注放溢。莫之能禦。累千百言應問無礙。隨
B25n0145_p0977a13║其根器廣為策勵。世推以為大辯焉。高峯將戢化權。
B25n0145_p0977a14║遂書真讚屬諸師云。我相不思議。佛祖莫能視。獨許
B25n0145_p0977a15║不肖兒。見得半邊鼻。其授受不虛若此。著書五篇。曰
B25n0145_p0977a16║山房夜話。曰擬寒山詩。曰楞嚴徵心辯見或問。曰信
B25n0145_p0977a17║心銘闢義解。曰幻住家訓。名曰一華五葉集。復著金
B25n0145_p0977a18║剛般若略義一卷別傳覺心一卷東語西話三卷語
B25n0145_p0977a19║錄十卷別錄十卷。盛傳于世。仁宗皇帝聞而聘之不
B25n0145_p0977a20║至。製金紋伽梨衣賜之。號之曰佛慈圓照廣慧禪師。
B25n0145_p0977b01║賜師子院名曰正宗禪寺。英宗皇帝亦封香製衣。即
B25n0145_p0977b02║所居而修敬焉。駙馬太尉瀋王王璋。甞使人從師問
B25n0145_p0977b03║法。意以為未足請於上親往見之。既見搆亭巖前曰
B25n0145_p0977b04║真際。表得法也。三藏法師沙津愛護持必刺牙室利
B25n0145_p0977b05║遊方時。亦嘗從師叅詰。翰林學士承旨趙公孟頫。每
B25n0145_p0977b06║受師書必焚香望拜。與師書必自稱弟子。行省丞相
B25n0145_p0977b07║別不花行宣政院使張閭諸達官尤加敬服。每徑山
B25n0145_p0977b08║靈隱虛席。必以待師。師固不受。乃已轉運使瞿霆發。
B25n0145_p0977b09║以大覺寺奉師亦不受。師踰淛絕江渡淮泝汳。至浮
B25n0145_p0977b10║舟以居而避去之從之者如雲。北極龍漠東涉三韓。
B25n0145_p0977b11║西域南詔之人遠出萬里之外莫不至焉。所至結菴
B25n0145_p0977b12║一名曰幻住。信施金幣重寶交至。一視之邈如也。師
B25n0145_p0977b13║相好魁碩見者讚歎。皆畫像事之。南詔人有奉其像
B25n0145_p0977b14║歸者。夜出神光燭天。其土感悅遂篤信禪宗云。時人
B25n0145_p0977b15║為之語曰。師乘大悲願力為法檀度。觀時適宜隨機
B25n0145_p0977b16║應物。多諸方便如摩尼珠無有定色。為未證得謂證
B25n0145_p0977b17║得者。說我無悟由。為求名聞利養者。韜晦巖谷。為毀
B25n0145_p0977b18║犯律儀者演毗尼法。為妄認法塵以資狂解者。導以
B25n0145_p0977b19║正悟。為圓機者直示向上。師皆以身先之。而不事夫
B25n0145_p0977b20║空言也。而師方自以為。文字失於學問。叅究闕於悟
B25n0145_p0978a01║明。尋常為好事者所稱。蓋報緣之偶然耳。翩然為退
B25n0145_p0978a02║休之計。噫師之高邁過人遠甚。而謙抑如此。所以為
B25n0145_p0978a03║不可及也。師諱明本。宋景定癸亥歲生錢塘。姓孫氏
B25n0145_p0978a04║年六十一。僧臘三十七。大元至治癸亥八月十四日。
B25n0145_p0978a05║化於其山東岡之草廬。有訣別書偈。誡門人勿行世
B25n0145_p0978a06║俗禮。而門人及遠近來弔者。哭師哀甚聲動山谷。遂
B25n0145_p0978a07║奉全身葬于西岡之上而塔焉。後七年天曆己巳正
B25n0145_p0978a08║月甲子。聖天子使翰林學士承旨領國子監事阿隣
B25n0145_p0978a09║帖睦耳召臣集至便殿命之。若曰。其賜諡與塔名。而
B25n0145_p0978a10║汝集為之銘。俾其門人善達密的理刻之山中。臣集
B25n0145_p0978a11║再拜而言曰。國家崇尚佛乘至矣。而近日禪學之弊。
B25n0145_p0978a12║以覺識依通為悟明。以穿鑿機緣傳授為叅學。以險
B25n0145_p0978a13║怪奇語為提唱。以破壞律儀為解脫。以交結貴達夤
B25n0145_p0978a14║緣據位。為出世方便。惟和尚傳佛心宗。卓絕不倚弘
B25n0145_p0978a15║闡玄猷。痛斥禪病以救末法。其高識遠見淳德實行。
B25n0145_p0978a16║法量汪洋辯才無礙。東南一人而已。請諡曰智覺禪
B25n0145_p0978a17║師。塔曰法雲。銘曰
B25n0145_p0978a18║巍巍楞伽上極無際大雄善喻著無上義
B25n0145_p0978a19║達磨之東憂言多窮獨此不遺曰心之宗
B25n0145_p0978a20║是故妙師高蹈天目右海左江以表遐矚
B25n0145_p0978b01║師子巖巖置死為關孰當吾鋒有造無還
B25n0145_p0978b02║惟幻住叟登中據最示則絕學無依無外
B25n0145_p0978b03║千偈𮋒瀾夫豈好言昏蒙錮深抉提孔艱
B25n0145_p0978b04║如彼滛疾勝邪並受有大醫王為出一手
B25n0145_p0978b05║焫砭塗摩擣嚼鍊烹紛然百為因病以生
B25n0145_p0978b06║疾除醫已言亦如是得本不迷何有一字
B25n0145_p0978b07║悲願深弘智覺所惇受職度人鬱乎法雲
B25n0145_p0978b08║法雲彌天有䕃斯溥恊于皇風永填終古
B25n0145_p0978b09║天曆二年八月　日師子正宗禪寺當代住持
B25n0145_p0978b10║臣僧了義建
B25n0145_p0978b11║大元普應國師道行碑
B25n0145_p0978b12║集賢直學士太中大夫兼經筵官兼國子祭
B25n0145_p0978b13║酒宋本製文
B25n0145_p0978b14║禪自少林指心單傳。十一傳而為臨濟玄。玄十七傳
B25n0145_p0978b15║而為雪巖欽。欽當宋之季而其道明濬光潔。嗣其法
B25n0145_p0978b16║者夥矣。而獨得一人焉。曰高峯妙公。妙於欽諸子得
B25n0145_p0978b17║法最先。而其道最為卓絕。後登天目之西峯。見其山
B25n0145_p0978b18║高林深。便卓錫巖石下。書石作死關而居之。閱暑寒
B25n0145_p0978b19║十七年。不跬步出關外。方是時尊教抑禪。欽由江右
B25n0145_p0978b20║召至錢塘授密戒。妙方遺世孑立身巢巖扄目瞪雲
B25n0145_p0979a01║漢。何止空四海於一睫也哉。其大弟子得兩人焉。一
B25n0145_p0979a02║曰斷崖義公。一曰中峯本公。義嗇其用以推揖于本
B25n0145_p0979a03║公。故公獨以其道為東南末法倡。公示寂之十二年
B25n0145_p0979a04║當元統二年。天子賜號普應國師。仍以師所著書。曰
B25n0145_p0979a05║天目中峯和尚廣錄三十卷。賜之入藏。勑詞臣序於
B25n0145_p0979a06║書之首。其徒狀事礱石請於余曰。吾師身栖巖谷名
B25n0145_p0979a07║聞廟朝。仁宗皇帝嘗製衣降詔。一再遣使入山致禮。
B25n0145_p0979a08║賜號佛慈圓照廣慧禪師。其受業師子院改陞師子
B25n0145_p0979a09║正宗禪寺。勑翰林學士承旨吳興趙公。撰碑以賜。英
B25n0145_p0979a10║宗繼明寵𧶘如之。逮文宗臨御師已入寂。賜諡智覺
B25n0145_p0979a11║禪師。塔曰法雲之塔。塔之銘詩并序文。今奎章閣侍
B25n0145_p0979a12║書學士青城虞公奉勑譔。恩言寵數可謂至矣。然吾
B25n0145_p0979a13║大僧自唐以來有封國師者。降及五季亦有尊之為
B25n0145_p0979a14║其一國之師者。至於宋有區域。幾四百祀。僧之顯者
B25n0145_p0979a15║班班輩出。然未有尊封國師者。今吾師遭遇聖明遂
B25n0145_p0979a16║膺曠典。自非緫其實如唐名僧道行碑。則將何以章
B25n0145_p0979a17║殊恩顯異數。敢叩首以請。余謂。名公卿其歿則有碑。
B25n0145_p0979a18║蓋因公室禮得用碑以葬。子孫因宜而不去。遂以銘
B25n0145_p0979a19║其德行焉。今大沙門尊封國師其葬雖無竁穴。而其
B25n0145_p0979a20║名行勒之金石。孰曰不宜。謹按行錄。師諱明本。錢塘
B25n0145_p0979b01║人姓孫氏。母娠師時。夢無門開道者寄籠燈其家而
B25n0145_p0979b02║生師。師生有至性。既不好弄。而好歌梵唄結趺坐。年
B25n0145_p0979b03║十五輙然臂持戒誓鄉空寂。因而閱傳燈錄有疑。志
B25n0145_p0979b04║在叅訣。遂登死關。妙髮長不薙。衣弊不易。孤峭嚴冷
B25n0145_p0979b05║未嘗一啟。齒而笑。亦未嘗親為其徒剃落。獨見師便
B25n0145_p0979b06║驩然欲為祝髮。蓋已知為大器焉。乆之誦金剛經恍
B25n0145_p0979b07║若開解者。師自謂識量依通。雖於義趣無不貫解。然
B25n0145_p0979b08║非悟也。已而薙染給侍死關。天目於東南諸山最高
B25n0145_p0979b09║寒廩粟屋材非飛輓不能至其上。師晝服力役夜事
B25n0145_p0979b10║禪定。十年脅膚不沾席。後於妙言下機旨洞契。妙以
B25n0145_p0979b11║其克肖。書偈付之俾眾歸之。師益自晦。未嘗肯以師
B25n0145_p0979b12║道自任也。然而玉在山珠在淵。其光氣自不可掩。况
B25n0145_p0979b13║審之以諮訣重之以記莂哉。至元間松江瞿霆發。施
B25n0145_p0979b14║田建寺於蓮華峯。號大覺正等禪寺。妙將遷化。以寺
B25n0145_p0979b15║屬師師辭。師每謂。住持者必無上大道其力。可以開
B25n0145_p0979b16║明人天夙植福緣其力可以䕃結徒眾。明智通變其
B25n0145_p0979b17║力可以酬酢事宜。故凡住持必道為之體。而緣與智
B25n0145_p0979b18║為之用。有其體而缺其用。雖或化權不周事儀不備。
B25n0145_p0979b19║猶之可也。使無其體而徒倚其用。則雖處眾而眾歸
B25n0145_p0979b20║制事而事宜。亦不足言矣。况三者併缺。而冒焉尸之
B25n0145_p0980a01║者。其於因果能無懼乎。於是五山缺主席。宰相大臣
B25n0145_p0980a02║拜致書幣屢以為請。師皆力辭至於窮崖孤洲草栖
B25n0145_p0980a03║浪宿屏遯其跡而避去之。然而四方學者。北殫龍漠
B25n0145_p0980a04║南極六詔。西連身毒東窮榑桑。𮖐粮躡屩萬里犇走。
B25n0145_p0980a05║而輻湊赴師者逮無虛日。南詔僧玄鑑。素明教觀辯
B25n0145_p0980a06║博英發。每曰。吾聞大唐有禪宗。使審是耶。吾將從其
B25n0145_p0980a07║學。使或未當。吾將易其宗旨而俾趨教觀。由其國來
B25n0145_p0980a08║一聞師言。便悟昔非洞法源底。方圖歸以倡道。而歿
B25n0145_p0980a09║于中吳。鑑之徒畫師像歸國。像出神光燭天。南詔遂
B25n0145_p0980a10║易教為禪。奉師為禪宗第一祖。至治三年春天目山
B25n0145_p0980a11║木稼。其徒之老異之。秋八月癸酉師遂入寂即山之
B25n0145_p0980a12║西岡塔其全身。未歿前一日遺別其外護并法屬。一
B25n0145_p0980a13║一皆師手書。歿之日白虹貫山。師於是世壽六十一。
B25n0145_p0980a14║僧臘三十有七年矣。余嘗使江南。聞師所至四眾傾
B25n0145_p0980a15║慕香茗金幣拜禮供養悉成寶坊。而師一衲一單未
B25n0145_p0980a16║嘗屬目。人念其豐肌暑月腠腐。奉葛衣以紲袢者。師
B25n0145_p0980a17║一不以近其體他。可知已。師雖屢辭名山以自放於
B25n0145_p0980a18║山林江海。解縢屩脫包笠。在處結茅以居。一皆名曰
B25n0145_p0980a19║幻住。蒲團禪板晝作夜禪。規程條章井井森列。儀榘
B25n0145_p0980a20║慎嚴如臨千眾。至於激揚提唱機用翕霍。嬰之者膽
B25n0145_p0980b01║喪聞之者意消。而其大致則深。惟世降道離諸方禪
B25n0145_p0980b02║者裨販佛祖。為可痛心。每謂其教傳佛心宗單提直
B25n0145_p0980b03║指。惡有所謂授受哉。惡有所謂言語依解哉。故師於
B25n0145_p0980b04║其教法欲救其弊而藥其病。師皆以身先之。故師之
B25n0145_p0980b05║於物洪纎高下緩急後先。拒之而不遺應之而不攜。
B25n0145_p0980b06║人徒見其發於悲願真誠。而不知其一一以身教而
B25n0145_p0980b07║匪事夫空言也。以故當世公卿大夫器識如敬君威
B25n0145_p0980b08║卿。清慎如鄭君鵬南。才藝如趙君子昻。一聞師之道
B25n0145_p0980b09║固已知敬。及接師言容。無不歆慕終其身。江淛丞相
B25n0145_p0980b10║脫驩公最號嚴重。讀師法語便斂袵望拜。高麗瀋王
B25n0145_p0980b11║以天屬懿親萬里函香登山拜禮。起謂人曰。吾閱人
B25n0145_p0980b12║多矣。未有如師福德最勝者。獲師開示涕淚感發。於
B25n0145_p0980b13║戲師躬己以究其道。豈有毫髮于世意哉。然而其名
B25n0145_p0980b14║不行而至。其道不言而信。自非行解相應聲實一致
B25n0145_p0980b15║𠃔克當于師之位永久益章而弗昧者。抑亦何以致
B25n0145_p0980b16║此哉。廼為銘詩。傳之其徒昭示不朽。若師所著書。其
B25n0145_p0980b17║目見塔銘茲不書詩曰。
B25n0145_p0980b18║天目於山擅弘賁兩峯高盤帝青雲
B25n0145_p0980b19║孤禪行坐虎豹羣延敵死關駐孤軍
B25n0145_p0980b20║神機觸著身火焚濯以甘露洗垢氛
B25n0145_p0981a01║有幻一人奪鼓旗正令一下千騶馳
B25n0145_p0981a02║定目不睹轅門麾摩尼寶王燄輪持
B25n0145_p0981a03║如日始出榑桑枝光雲照耀千須彌
B25n0145_p0981a04║崩騰輳赴無中邊百舍重趼走莫前
B25n0145_p0981a05║來者駴汗命髮懸幻以鑪錘烹金鉛
B25n0145_p0981a06║其出躍治流炎煙不缺則折非龍泉
B25n0145_p0981a07║廼復煆擣而煉烹爰肉爾骨死以生
B25n0145_p0981a08║醍醐上味投寶缾蘂香珠幢帝網纓
B25n0145_p0981a09║一一芬馥而光明問師何由執神樞
B25n0145_p0981a10║一切入一亦無餘隂裨國程鞏皇圖
B25n0145_p0981a11║天子南面味道腴五朝恩光鬱扶輿
B25n0145_p0981a12║號尊國師章異恩賜書入藏開蒙昏
B25n0145_p0981a13║揭若日月行崐崘又如大海涵乾坤
B25n0145_p0981a14║俾人盡證毗耶門正宗的的萬子孫
B25n0145_p0981a15║億劫師言永長存
B25n0145_p0981a16║謝降賜中峯和尚廣錄入藏并封號國師表
B25n0145_p0981a17║皇帝福廕裏大普慶寺。臣僧善達密的理。誠惶誠恐
B25n0145_p0981a18║昧死謹言。臣善達密的理。昨於元統二年正月
B25n0145_p0981a19║初十日。不懼天誅。以臣先師天目中峯和尚明
B25n0145_p0981a20║本廣錄三十卷進呈。乞賜入大藏與經律論並
B25n0145_p0981b01║傳。廿六日欽奉
B25n0145_p0981b02║聖旨頒降廣錄。但有藏經印板。去處刊板入藏流通。
B25n0145_p0981b03║詔文林郎藝文監丞叅檢校書籍事臣揭傒斯。
B25n0145_p0981b04║序於其書之首。仍賜臣先師明本。號曰普應國
B25n0145_p0981b05║師。欽此臣中謝伏聞。道匪言傳。况一佛心宗之
B25n0145_p0981b06║旨。理由事顯。非百家世諦之譚。明大用於機先。
B25n0145_p0981b07║振玄猷於語下。伏念臣先師明本。身栖巖谷言
B25n0145_p0981b08║滿寰區。當禪林搖落之秋。孰為依芘。住覺海圓
B25n0145_p0981b09║明之域。獨任流通。故其徒雖默默真叅。而其道
B25n0145_p0981b10║必言言後闡。於是以廣長舌樹光明幢。攪江海
B25n0145_p0981b11║作醍醐。飲者量足。奏風水為韶濩。聞者意消。師
B25n0145_p0981b12║子絃響絕眾音。摩尼珠體非一色。蓋以力扶其
B25n0145_p0981b13║宗教。豈圖上達於宸聦。蒙乙覽之清光。加國師
B25n0145_p0981b14║之殊號。復頒朝旨。賜列藏函。寵燁山林恩融泉
B25n0145_p0981b15║壤。此蓋欽遇皇帝陛下。道隆聖統心契覺皇。蘿
B25n0145_p0981b16║圖似黃金輪。常持四天下。沙界如寶珠網交現
B25n0145_p0981b17║重光中。世昌釋子之正宗。日効封人之三祝。臣
B25n0145_p0981b18║無任瞻天望聖激切屏營之至。謹奉表以聞。臣
B25n0145_p0981b19║善達密的理。誠惶誠恐昧死謹言。
B25n0145_p0981b20║元統二年六月　日大普慶寺臣僧善達密
B25n0145_p0982a01║的理上表
B25n0145_p0982a02║校訛
B25n0145_p0982a03║（七十三葉十九行）廬州（南作湖州）（七十四葉第五行）巳（誤作巳今改正）（七十
B25n0145_p0982a04║五葉第六行）末（誤作未從南改正）
B25n0145_p0982a05║音釋
B25n0145_p0982a06║坍（音貪）悍（侯肝切性勇急也）酎（直又切醇酒也）頮（呼內切滌也）訾（蔣氏切譏也）
B25n0145_p0982a07║錮（古慕切久固也）竁（樞絹切穿土為壙也）輓（武遠切引車也）身毒（身音捐毒音篤身毒
B25n0145_p0982a08║西域國名）榑桑（榑附俱切榑桑神木日所出處）屩（音脚草履也）紲（私列切繫也
B25n0145_p0982a09║徒登切纏膊腸斜幅也）榘（居羽切與矩同）
B25n0145_p0982a10║施[朁-日+貝]姓氏
B25n0145_p0982a11║比丘明得　方義（各一兩）　宗禮（四錢）　真觀（三錢）　戒基　圓亮
B25n0145_p0982a12║　善果　文曉　明錦　寂澄　明浩　真見　如心
B25n0145_p0982a13║　真祚　永堂　真鑑　海蜃　廣遠　如蓮　明吉
B25n0145_p0982a14║　如遐　真聞　本清　真性　戒淳　智通　如愷
B25n0145_p0982a15║　明淨　如實　真慈　明倫　真見　真淨　性龍
B25n0145_p0982a16║　如燈　方崑　如泉　寶巖　明慎　如慧（各二錢）　方堂
B25n0145_p0982a17║　正承　長明　惠旵　寂經　慧清　天台僧（各一錢）
B25n0145_p0982a18║宰官陸光祖（一兩）　包檉芳（十兩）
B25n0145_p0982a19║善男子張守約（四錢）　周禎　周之琦　周　祖
B25n0145_p0982a20║　周　祝　周　祇　董世維　張遺安　陳如澄
B25n0145_p0982b01║　胡文宗　呂應律　潘海會　湯如惠　張得濟
B25n0145_p0982b02║　王真志　徐季明　淩明心　徐守仁　徐守義
B25n0145_p0982b03║　徐守禮　徐守智　王在德　馮真麒　馮真麟
B25n0145_p0982b04║　董大本　孟　昌　鄒　武　金俊（各二錢）　方象坤
B25n0145_p0982b05║　張明秀　孫宗宥　閔名山　姚如名　沈圓剛
B25n0145_p0982b06║　曹𮡻　宋浦　王在邦　沈可賢　王鑾（各錢）
B25n0145_p0982b07║僧俗法名（久失辨別列于此）　明惠　如覺　能智　圓秀
B25n0145_p0982b08║　證訛　真常　圓仁　真乘　皎然　海聚　守堅
B25n0145_p0982b09║　明常　守成　普清　性德　寂潮　惟昇　寂德
B25n0145_p0982b10║　海霞　性定　海賢（各二錢）　恒心　惟乹　方峴（各一錢）　沈義
B25n0145_p0982b11║比丘尼如住（一兩）
B25n0145_p0982b12║善女人孫氏（一兩）　呂氏（二錢五分）　真觀　惟龍　妙戒　海音
B25n0145_p0982b13║　明巖　戒淳　妙常　性龍　妙通　顧氏　屈氏
B25n0145_p0982b14║　顧氏　王氏　顧氏　方氏　周氏　張氏　嚴氏
B25n0145_p0982b15║　任氏　沈氏　邵氏　孫氏　湯氏　施氏　馮氏
B25n0145_p0982b16║　潘氏　張氏（各二錢）　計如曉　陸氏　周氏　沈氏　吳氏
B25n0145_p0982b17║　沈氏　韋氏　董海會　歸氏　官姐（各一錢）　如憇（八分）
B25n0145_p0982b18║　明勤（四分）
B25n0145_p0982b19║已上施銀共肆拾兩有奇適善女人真潔願圓
B25n0145_p0982b20║成勝果遂得梓行不復他募伏願大眾三世業
B25n0145_p0983a01║空一乘果熟人人不違本願處處普徧法雲北
B25n0145_p0983a02║丘明覺募施併識
B25n0145_p0983a03║
B25n0145_p0983a04║
B25n0145_p0983a05║【圖】