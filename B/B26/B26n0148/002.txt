B26n0148_p0671a01║東坡禪喜集（卷之二）
B26n0148_p0671a02║日本　森大狂　校訂
B26n0148_p0671a03║贊第二
B26n0148_p0671a04║○如來出山相贊
B26n0148_p0671a05║頭鬅鬙。耳車朔。適從何處來。碧色眼有角。明星未出萬家間。外道天魔
B26n0148_p0671a06║皆奏樂。錯不錯。安得無上菩提成等正覺
B26n0148_p0671a07║○阿彌陀佛贊
B26n0148_p0671a08║蘇軾之妻王氏。名閔之。字季章。年四十六。元祐八年八月一日卒於京
B26n0148_p0671a09║師。臨終之夕遺言。捨所受用使其子邁迨遞為画阿彌陀佛紹聖元
B26n0148_p0671a10║年六月九日像成。奉安於金陵清涼寺。贊曰。
B26n0148_p0671a11║佛子在時百憂繞。臨行一念何由了。日誦南無阿彌陀。如日出地
B26n0148_p0671a12║萬國曉。何况自捨所受用。画此圓滿天日表。見聞隨喜悉成佛。不
B26n0148_p0671a13║擇人天與虫鳥。但當長作平等觀。本無憂樂與壽夭。丈六金身不
B26n0148_p0672a01║為大。方寸千佛夫豈小。此心平處是西方。閉目便到無魔嬈。
B26n0148_p0672a02║○藥師瑠璃光佛贊（并引）
B26n0148_p0672a03║佛弟子蘇籥與其妹德孫。病久不愈。其父過母范氏供養祈禱藥師瑠
B26n0148_p0672a04║璃光佛。遂獲痊損。其大父蘇軾特為造畵尊像。敬拜手稽首為之頌
B26n0148_p0672a05║曰。
B26n0148_p0672a06║我佛出現時。眾生無病惱。世界悉瑠璃。大地皆藥艸。我今眾穉孺。
B26n0148_p0672a07║仰佛如翁媼。面頤既圓平。風末亦除掃。弟子籥與德。前世衲衣老。
B26n0148_p0672a08║敬造世尊像。壽命仗佛保。
B26n0148_p0672a09║○繡佛贊
B26n0148_p0672a10║凡作佛事。各以所有。富者以財捨。壯者以力。巧者以技。辯者以言。若無
B26n0148_p0672a11║所有以其心。見聞隨喜。禮拜讚歎。曾未及彼一鍼之勞。而其獲報。等
B26n0148_p0672a12║無有二。若復緣此得度成佛。則此繡者乃是導師。
B26n0148_p0672a13║○靜安縣君許氏繡觀音贊
B26n0148_p0673a01║太岳之裔。邑於靜安。學道求心。玅湛自觀。觀觀世音。凜不違顏。三年之
B26n0148_p0673a02║後。心法自圓。聞思修王。如日現前。心識其容。口莫能言。發於六用以
B26n0148_p0673a03║所能傳。自手達鍼。自鍼達線。為鍼幾何。巧歷莫算。鍼若是佛。佛當千
B26n0148_p0673a04║萬。若其非佛。此相曷緣。孰融此二為不二門。拜手敬賛。東坡老人。
B26n0148_p0673a05║○應夢觀音賛
B26n0148_p0673a06║稽首觀音。宴坐寶石。忽忽夢中。應我空寂。觀音不來。我亦不往。水在盤
B26n0148_p0673a07║中。月在天上。
B26n0148_p0673a08║○傅大士贊
B26n0148_p0673a09║善慧執板。南泉作舞。借我門槌。為君打皷。
B26n0148_p0673a10║○觀音賛（并引）
B26n0148_p0673a11║興國浴室院法真大師慧汶。傳寶禪月大師貫休所畵十六大阿羅漢。
B26n0148_p0673a12║左朝散郎集賢校理歐陽棐為其女為軾子婦者捨所服用籹新之。
B26n0148_p0673a13║軾亦家藏度州小孟畵觀世音。捨為中尊。各作賛一首。為亡者追福
B26n0148_p0674a01║滅罪。
B26n0148_p0674a02║眾生墮八難。身心俱喪失。惟有一念在。能呼觀世音。火坑與刀山。
B26n0148_p0674a03║猛獸諸毒藥眾苦萃一身。呼者常不痛。呼者若自痛。則必不能呼。
B26n0148_p0674a04║若其了不痛。何用呼菩薩。當自救痛者。不煩觀音力。眾生以二故。
B26n0148_p0674a05║一身受眾苦。若能真不二。則是觀世音。八萬四千人。同時俱赴救。
B26n0148_p0674a06║○羅漢賛（十六首）
B26n0148_p0674a07║第一
B26n0148_p0674a08║正坐斂眉。搤腕立拂。問此大士。為言為嘿。默如雷電。言如墻壁。非言非
B26n0148_p0674a09║嘿。百祖是式。
B26n0148_p0674a10║第二
B26n0148_p0674a11║㫋檀非𤇆。火亦無香。是從何生。俯仰在亡。彈指賛嘆。善思念之。是一炷
B26n0148_p0674a12║香。是天人師。
B26n0148_p0674a13║第三
B26n0148_p0675a01║一劫七日。剎那三世。何念之深。屈指嘿計。屈者已往。信者未然。孰能住
B26n0148_p0675a02║此。屈信之間。
B26n0148_p0675a03║第四
B26n0148_p0675a04║我觀西方。度無量國。諸佛陀耶。在我掌握。右顧曄然。汝則皆西。隨我所
B26n0148_p0675a05║印識道不迷。
B26n0148_p0675a06║第五
B26n0148_p0675a07║耆年何者。（一作老）粲然復少。我知其心。佛不妄咲。瞋喜雖幻。笑則非瞋。施
B26n0148_p0675a08║此無憂。與無量人。
B26n0148_p0675a09║第六
B26n0148_p0675a10║袖手不言。跏趺終日。兩眉雖擧。亦用皆寂。寂不為身。動不為人。天作時
B26n0148_p0675a11║雨。山川出雲。
B26n0148_p0675a12║第七
B26n0148_p0675a13║以惡駭物。如火自熱。以信入佛。如水自濕。垂眉捧手。為誰虔恭。導師無
B26n0148_p0676a01║德。水火無功。
B26n0148_p0676a02║第八
B26n0148_p0676a03║六塵既空。出入息滅。松摧石隕。路迷艸合。逐獸於原。得已（一作箭）亡弓。偶
B26n0148_p0676a04║然汲水。忽焉相逢。
B26n0148_p0676a05║第九
B26n0148_p0676a06║以口誦經。以手歎法。是二道塲。各自起滅。孰知毛竅八萬四千。皆作佛
B26n0148_p0676a07║事。說法熾然。
B26n0148_p0676a08║第十
B26n0148_p0676a09║掌中浮圖。舍利所宅。放大光明。照十方剎。櫝而藏之。了無見聞。眾所發
B26n0148_p0676a10║心。與佛皆存。
B26n0148_p0676a11║第十一
B26n0148_p0676a12║左手持經。右手引帶。為卷為開。是義安在。已讀則卷。未讀則開。我無所
B26n0148_p0676a13║疑。其音如雷。
B26n0148_p0677a01║第十二
B26n0148_p0677a02║面門月圓。瞳子電爛。示和猛容作威喜觀。龍象之姿。魚鳥所驚。以是幻
B26n0148_p0677a03║身為護法城
B26n0148_p0677a04║第十三
B26n0148_p0677a05║手中竹根。所指如意。示何不動。無意可指。食已宴坐。便腹果然。是中空
B26n0148_p0677a06║洞。以受世間（亦一作云）
B26n0148_p0677a07║第十四
B26n0148_p0677a08║梵書旁行。俛首注眎。不知有經。而况字義。佛子云何。飽食晝眠。勤苦功
B26n0148_p0677a09║用。諸佛亦然。
B26n0148_p0677a10║第十五
B26n0148_p0677a11║眾生顛倒。為物所轉。我轉是珠。以一貫萬過現不生。未則未來。擧珠示
B26n0148_p0677a12║人。孰為輪廻。
B26n0148_p0677a13║第十六
B26n0148_p0678a01║以口說法。法不可說。以手示人。手去法滅。生滅之中。了然真常。是故我
B26n0148_p0678a02║法。不離色聲。
B26n0148_p0678a03║水陸法像贊（并引）
B26n0148_p0678a04║蓋聞。淨明之鉢。屬饜萬口。寶積之蓋。徧覆十方。若知法界本造於心。則
B26n0148_p0678a05║雖凡夫。皆具此理。昔在梁武皇帝。始作水陸道塲。以十六名盡三千
B26n0148_p0678a06║界。用狹而施博。事約而理詳。後生莫知。隨世增廣。若使一二而悉數。
B26n0148_p0678a07║雖至千萬而靡周。惟我蜀人。頗存古法。觀其像設。猶有典刑。虔召請
B26n0148_p0678a08║於三時。分上下者八位。但能起一念於慈悲之上。自然撫四海於俛
B26n0148_p0678a09║仰之間。軾敬發願心。具嚴繪事。而大檀越張侯致敬禮。樂聞其事共
B26n0148_p0678a10║結勝緣。請法雲寺法涌禪師善本。善擇其徒。修營此會。永為無礙之
B26n0148_p0678a11║施。同守不刊之儀。軾拜手稽首各為之贊。（凡十六首）
B26n0148_p0678a12║○上八位
B26n0148_p0678a13║一切常住佛陀耶眾
B26n0148_p0679a01║謂此為佛是事理障。謂此非佛。是斷滅相。事理既融。斷滅亦空。佛自現
B26n0148_p0679a02║前。如日之中。
B26n0148_p0679a03║一切常住達磨耶眾
B26n0148_p0679a04║以意為根。是謂法塵。以佛為體。是謂法身。風止浪靜。非有別水。放為江
B26n0148_p0679a05║河。滙為沼沚。
B26n0148_p0679a06║一切常住僧伽耶眾
B26n0148_p0679a07║佛既強名。法亦非真。神而明之。存乎其人。惟佛法僧。非三非一。如雲出
B26n0148_p0679a08║雨。如水現日。
B26n0148_p0679a09║一切常住大菩薩眾
B26n0148_p0679a10║神智無方。解脫無礙。以何因緣。得大自在。障盡願滿。反於自然。無始以
B26n0148_p0679a11║來。亡者復存。
B26n0148_p0679a12║一切常住大辟支迦眾
B26n0148_p0679a13║現無佛處。修第二乘。如日入時。膏火為燈。我說二乘。如應病藥。敬禮辟
B26n0148_p0680a01║支。即大圓覺。
B26n0148_p0680a02║一說常住大阿羅漢眾
B26n0148_p0680a03║大不可知。山隨綫移。小入無間。澡身軍持。我雖不能。能設此供。知一切
B26n0148_p0680a04║人。具此玅用。
B26n0148_p0680a05║一切常住五通仙眾
B26n0148_p0680a06║孰云飛仙。高擧違世。湛然神凝。物不可厲。為同為異。本自無同。契我無
B26n0148_p0680a07║生。長生之宗。
B26n0148_p0680a08║一切護法龍神眾
B26n0148_p0680a09║外道壞法。如刀截風。壞者既妄。護者亦空。偉茲龍神。威而不怒。示有四
B26n0148_p0680a10║支。佛之禦侮。
B26n0148_p0680a11║○下八位
B26n0148_p0680a12║一切官僚吏從眾
B26n0148_p0680a13║至難者君。至憂者臣。以眾生故。現宰官身。以難為易。以憂為樂。樂兼萬
B26n0148_p0681a01║人。禍倍眾惡。
B26n0148_p0681a02║一切天眾
B26n0148_p0681a03║苦極則脩。樂極則流。禍福無窮。糾纏相求。遂超欲色。至非非想。不如一
B26n0148_p0681a04║念。真發無上。
B26n0148_p0681a05║一念阿修羅眾
B26n0148_p0681a06║正念淳想。則為飛行。毫釐之差。遂墮戰爭。以此為道。穴胸隕首。是真作
B26n0148_p0681a07║家。當師子吼。
B26n0148_p0681a08║一切人眾
B26n0148_p0681a09║地獄天宮。同一念頭。涅槃生死。同一法性。抱寶號竆。鑽穴索空。今夕何
B26n0148_p0681a10║夕。當撰大雄。
B26n0148_p0681a11║一切地獄眾
B26n0148_p0681a12║汝一念起。業火熾然。非人燔汝。乃汝自燔。觀法界性。起滅雷速。知惟心
B26n0148_p0681a13║造。是破地獄。
B26n0148_p0682a01║一切餓鬼眾
B26n0148_p0682a02║說食無味。涎流妄嚥。真食無火。中虛妄見。美從妄生。惡亦幻成。知幻即
B26n0148_p0682a03║離。既飽且寧。
B26n0148_p0682a04║一切畜生眾
B26n0148_p0682a05║欲人不知。心則有負。此念未成。角尾已具。集我道塲。一洗濯之。盡未來
B26n0148_p0682a06║刧。愧者勿為。
B26n0148_p0682a07║一切六道外者眾
B26n0148_p0682a08║陋劣之極。蕩於眇冥。胎卵濕化。莫從而生。聞吾法音。飈起雷動。如夢覺
B26n0148_p0682a09║人。不復見夢。
B26n0148_p0682a10║○自南海歸。過清遠峽寶林寺。敬贊禪月所畫十八大阿羅漢
B26n0148_p0682a11║第一賓度羅跋囉墮尊者
B26n0148_p0682a12║白㲲在膝。貝多在巾。目視超然。忘經與人。面顱百皺。不受刀薾。無心掃
B26n0148_p0682a13║除。留此殘雪。（薾疑作箭）
B26n0148_p0683a01║第二迦諾迦代蹉尊者
B26n0148_p0683a02║耆年何老。粲然復少。我知其心。佛不妄笑。嗔喜雖幻。笑則非嗔。施此無
B26n0148_p0683a03║憂。與無量人。
B26n0148_p0683a04║第三迦諾迦跂梨隨闇尊者
B26n0148_p0683a05║揚眉注目。拊膝橫拂。問此大士。為言為嘿。默如雷霆言如墻壁。非言非
B26n0148_p0683a06║默。百祖是式。
B26n0148_p0683a07║第四蘇頻陁尊者
B26n0148_p0683a08║聃耳垂肩。綺眉覆顴。佛在世時。見此耆年。開口誦經。四十餘齒。時聞雷
B26n0148_p0683a09║雹。出一彈指。（埀一作屬）
B26n0148_p0683a10║第五諾矩羅尊者
B26n0148_p0683a11║善心為男。其室法喜。背痒孰爬。有木童子。高下適當。輕重得宣。使真童
B26n0148_p0683a12║子。能知茲乎。（知一作如）
B26n0148_p0683a13║第六跋陀羅尊者
B26n0148_p0684a01║美狠惡婉。自昔所聞。不圓其輔。有圓者存。現亦極相。代眾生報。使諸佛
B26n0148_p0684a02║子。具佛相好。
B26n0148_p0684a03║第七迦理迦尊者
B26n0148_p0684a04║佛子三毛。髮眉與湏。既去其二。一則有餘。因以示眾。物無兩遂。既得無
B26n0148_p0684a05║生。則無生死。
B26n0148_p0684a06║第八代闍羅弗多尊者
B26n0148_p0684a07║兩眼方用。兩手自寂。用者注經。寂者寄膝。二法相忘。亦不相損。是四句
B26n0148_p0684a08║偈。在我指端。
B26n0148_p0684a09║第九戒博迦尊者
B26n0148_p0684a10║一刧七日。剎那三世。何念之勤。屈指默計。屈者已往。信者未然。孰能住
B26n0148_p0684a11║此。屈信之間。
B26n0148_p0684a12║第十半託迦尊者
B26n0148_p0684a13║埀頭沒眉。俛目注視。不知有經。而况字義。佛子云何。飽食晝眠。勤苦用
B26n0148_p0685a01║功。諸佛亦然。
B26n0148_p0685a02║第十一羅怙羅尊者
B26n0148_p0685a03║面門月滿。瞳子電爛。示和猛容。作威喜觀。龍象之姿。魚鳥所驚。以是幻
B26n0148_p0685a04║身。為護法城。
B26n0148_p0685a05║第十二羅迦那尊者
B26n0148_p0685a06║以惡轆物。如火自爇。以信入佛。如水自濕。垂肩捧手。為誰虔恭。大師無
B26n0148_p0685a07║德。水火無功。
B26n0148_p0685a08║第十三因揭陀尊者
B26n0148_p0685a09║持經持珠。杖則倚肩。植杖而起。經珠乃閒。不行不立。不坐不臥。問師此
B26n0148_p0685a10║時。經杖何在。
B26n0148_p0685a11║第十四伐那婆斯尊者
B26n0148_p0685a12║六塵既空。出入息滅。松摧石隕。路迷草合。逐獸於原。得箭忘弓。偶然汲
B26n0148_p0685a13║水。忽焉相逢。
B26n0148_p0686a01║第十五阿氏多尊者
B26n0148_p0686a02║勞我者晳。休我者點。如晏如岳。鮮不僻淫。是哀駘它。澹臺滅明。各研於
B26n0148_p0686a03║心。得法眼正。
B26n0148_p0686a04║第十六注茶半託迦尊者
B26n0148_p0686a05║以口說法。法不可說。以手示人。手去法滅。生滅之中。自然真常。是故我
B26n0148_p0686a06║法。不離色聲。
B26n0148_p0686a07║第十七慶友尊者
B26n0148_p0686a08║以口誦經。以手歎法。是二塲。道各自起滅。孰知毛竅八萬四千。皆作佛
B26n0148_p0686a09║事。說法熾然。
B26n0148_p0686a10║第十八賓頭盧尊者
B26n0148_p0686a11║右手持杖。左手拊右。為手持杖。為杖持手。宴坐石上。安以杖為。無用之
B26n0148_p0686a12║用。世人莫知。
B26n0148_p0686a13║○興國寺浴室院六祖畵贊（一首并序）
B26n0148_p0687a01║予嘉祐初。擧進士館於興國浴室老僧德香之院。浴室之南有石屋。東
B26n0148_p0687a02║西壁畵六祖像。其東刻木為樓閣堂宇以障之。不見其全。而西壁三
B26n0148_p0687a03║師。皆神宇靖㴱。中空外夷。意非知是道者不能為此。書其上曰。蜀僧
B26n0148_p0687a04║令宗筆。予初不聞宗名。而家有偽蜀僧待詔丘文播筆畵。相似殆不
B26n0148_p0687a05║可辨。曰。宗豈師播者耶。已而問諸蜀父老。曰。文播漢州人。弟曰文曉。
B26n0148_p0687a06║而令宗其異父弟。或曰。其表弟也。皆善畵山水人物竹石。其品在黃
B26n0148_p0687a07║荃句龍爽之間。而文播之子仁慶尤長於花實羽毛。蜀人趙昌所師
B26n0148_p0687a08║者。予去三十一年。而中書舍人彭君器資亦舘於是。予往見之。則院
B26n0148_p0687a09║中人無復識予者。獨主僧慧汶葢當時堂上侍者。然亦老矣。導予觀
B26n0148_p0687a10║令宗畵。則三祖依然尚在蔭翳間予與器資相顧太息。汶曰。嘻去是
B26n0148_p0687a11║也何有乃徒置。所謂樓閣臺宇者。北向而出之。六祖相視如言如笑。
B26n0148_p0687a12║如以法相授。都人聞之。觀者日眾。汶乃作欄楯以護之。而器資請余
B26n0148_p0687a13║為贊之曰。
B26n0148_p0688a01║少林傃壁。不以為礙。彌天同輦。不以為泰。稽首六祖。昔晦今明。不
B26n0148_p0688a02║去不來。何損何增。俯仰屈信。三十一年。我雖日化。其孰能遷之。（六
B26n0148_p0688a03║祖一作六師）
B26n0148_p0688a04║○馬祖龐公真贊
B26n0148_p0688a05║南岳坐下。一馬四蹄。踏殺天下馬。後復一老龐。一口吸盡西江。天下是
B26n0148_p0688a06║老師脚。西江即渠儂口。不知誰踏誰殺。何緣自吸自受。
B26n0148_p0688a07║○辨才大師真贊
B26n0148_p0688a08║余頃年甞聞玅法於辨才老師。今見其畵像。乃以所聞者贊之。
B26n0148_p0688a09║即之浮雲無竆。去之明月皆同。欲知明月所在。在汝吐霧之中。
B26n0148_p0688a10║○僧伽贊
B26n0148_p0688a11║盲人有眼不自知。忽然見日喜而舞。非謂日月有在亡。寔白慶我眼根
B26n0148_p0688a12║在。泗濱大士誰不見。而有熟視不見者。彼豈無服業障。故以知見者
B26n0148_p0688a13║皆希有。若能便作希有見。從此成佛如反掌。傳摹世間千萬億。皆自
B26n0148_p0689a01║大士法身出。麻田供養東坡贊。見者無數悉成佛。
B26n0148_p0689a02║○東林第一代廣慧禪師真贊
B26n0148_p0689a03║忠臣不畏死。故能立天下之大事。勇士不顧生。故能立天下之大名。是
B26n0148_p0689a04║人於道亦未也。特以義重而身輕。然猶所立如此。而况於出三界了
B26n0148_p0689a05║萬法。不生不老。不病不死。應物而無情者乎。堂堂總公。僧中之龍。呼
B26n0148_p0689a06║吸為雲。噫欠為風。且置是事。聊觀其一戱。葢將拊掌大笑。不起於坐。
B26n0148_p0689a07║而使廬山之下化為梵釋龍天之宮。
B26n0148_p0689a08║○髑髏贊
B26n0148_p0689a09║黃沙枯髑髏。本是桃李面。而今不忍看。當是恨不見。業風相鼓轉。巧色
B26n0148_p0689a10║美倩盻。無師無眼禪。看便成一片。（當是一作當時）
B26n0148_p0689a11║○金山長老寶覺師真贊
B26n0148_p0689a12║望之儼然。即之也溫。是惟寶覺大士之像。因是識師。是則非師。因師識
B26n0148_p0689a13║道。道亦如是。
B26n0148_p0690a01║○資福白長老真贊
B26n0148_p0690a02║是是是是。資福白老子。身如空我如爾。無一事長歡喜。東坡有老居士。
B26n0148_p0690a03║見此真欲擬議。未開口落第二。有一語略相似。門如市心如水。
B26n0148_p0690a04║○淨因淨照臻老真贊
B26n0148_p0690a05║淨故能照。為照故淨。亦如是身。孰知其正。四大是假。此反是真。從古聖
B26n0148_p0690a06║賢所莫能分。視彼如此。凡賊皆子。喜甲怒乙。雖子猶賊。人方自我。物
B26n0148_p0690a07║固相物。是故東坡即此為實。
B26n0148_p0690a08║○無名和尚傳贊
B26n0148_p0690a09║道無分成。佛無滅生。如影外光。孰在孰亡。如井中空。孰虛孰盈。無名和
B26n0148_p0690a10║尚。盖名無名。
B26n0148_p0690a11║○海月辨公真贊（并引）
B26n0148_p0690a12║錢塘佛寺之盛。葢甲天下。道德才智之士與妄庸巧偽之人襍處其間。
B26n0148_p0690a13║號為難齊。故於僧職正副之外。別補都僧正一員。簿帳案牒。奔走將
B26n0148_p0691a01║迎之勞。專責正副以下。而都師領略其要。實以行解表眾而已。然亦
B26n0148_p0691a02║通號為僧官。故高擧遠引。山棲絕俗之士。不屑為之。惟清通端雅。外
B26n0148_p0691a03║涉世而中遺物者。乃任其事。葢亦難矣。予通守錢塘時。海月大師慧
B26n0148_p0691a04║辨者。實在此位。神宇徵穆。不見慍喜。而緇素悅服。予固喜從之遊。時
B26n0148_p0691a05║東南多事。吏治少暇。而予方年壯氣盛。不安厥官。每往見師。清坐相
B26n0148_p0691a06║對。時聞一言。則百憂冰解。形神俱泰。因悟。莊周所言東郭順子之為
B26n0148_p0691a07║人。人貌而天。虛緣而葆真。清而容物。物無道。正容以悟之。使人之意
B26n0148_p0691a08║也消。盖師之謂也歟。一日。師臥疾。使人請予入山。適有所未暇。旬餘
B26n0148_p0691a09║乃往。則師之化四日矣。遺言。湏余至乃闔棺。趺坐如生。頂尚溫也。予
B26n0148_p0691a10║在黃州。夢至西湖上。有大殿榜曰彌勒下生。而故人辨才海月之流。
B26n0148_p0691a11║皆行道其間。師沒後二十一年。余謫居惠州天竺淨慧師屬參寥子。
B26n0148_p0691a12║以書遺予曰。檀越許與海月作真贊久。不償此願何也。予矍然而起
B26n0148_p0691a13║為說。贊曰。
B26n0148_p0692a01║人皆趨世。出世者誰。人皆遺世。世誰為之。爰有大士。處此兩間。非
B26n0148_p0692a02║濁非清。非律非禪。惟是海月都師之式。庶復見之。眾縛自脫。我夢
B26n0148_p0692a03║西湖。天宮化城。見兩天竺。宛如平生。雲披月滿。遺像在此。誰其贊
B26n0148_p0692a04║之。惟東坡子。
B26n0148_p0692a05║○湜長老真贊
B26n0148_p0692a06║道與之貌。天與之形。雖同乎人。而實無情。彼真清隱。何殊丹青。日照月
B26n0148_p0692a07║明。雷動風行。夫孰非幻。忽然而成。此畵清隱。可謁雨晴。
B26n0148_p0692a08║○光道人真贊（字晏然）
B26n0148_p0692a09║海口山顴。犀顱鶴肩。定眼水止。秀眉月弦。自一而兩。至百億千。即妄而
B26n0148_p0692a10║真。是真晏然。
B26n0148_p0692a11║○小篆般若心經贊
B26n0148_p0692a12║艸𨽻用世今千載。少而習之手所安。如舌於言無揀擇。終日應對惟所
B26n0148_p0692a13║問。忽然使作大小篆。如正行走值墻壁。縱復學之能粗通。操筆欲下
B26n0148_p0693a01║仰尋索。譬如鸚鵡學人語。所習則能否則嘿。心存形聲與點畫。何暇
B26n0148_p0693a02║復求字外意。世人初不離世間法。欲學出世間法。擧足動念皆塵垢。
B26n0148_p0693a03║而以俄頃作禪律。禪律若可以作得。所不作處安得禪。善哉李子小
B26n0148_p0693a04║篆字。其間無篆亦無𨽻。心忘其手手忘筆。筆自落紙非我使。正使忽
B26n0148_p0693a05║忽不少暇。倐忽千百初無難。稽首般若多心經。請觀何處非般若。
B26n0148_p0693a06║○磨衲贊（并序）
B26n0148_p0693a07║長老佛印大師了元游京師。天子聞其名。以高麗所貢磨衲賜之。客有
B26n0148_p0693a08║見而歎曰。嗚呼。善哉未曾有也。嘗試與子攝其齋袵。循其鉤絡擧而
B26n0148_p0693a09║振之。則東盡嵎夷。西入昧谷。南放交趾。北屬幽都。紛然在吾鍼孔綫
B26n0148_p0693a10║蹊之中矣。佛印听然而笑曰。甚矣。子言之陋也。吾以法眼視之。一一
B26n0148_p0693a11║鍼孔有無量世界。滿中眾生。所有毛竅所衣之衣。鍼孔踐蹊。悉為世
B26n0148_p0693a12║界。如是展轉經八十反。吾佛光明之所照與吾君聖德之所被。如以
B26n0148_p0693a13║大海注一毛竅。如以大地塞一鍼孔。曾何嵎夷昧谷交阯幽都之足
B26n0148_p0694a01║云乎。當知。此衲非大非小。非短非長。非重非輕。非薄非厚非色非空。
B26n0148_p0694a02║一切世間。折膠墮指。此衲不寒。爍石流金。此衲不熱。五濁流浪。此衲
B26n0148_p0694a03║不垢。刧火洞然。此衲不壞。云何以有思惟心。生下劣想。於是。蜀人蘇
B26n0148_p0694a04║軾聞而贊之曰。
B26n0148_p0694a05║匣而藏之。見衲而不見師。衣而不匣。見師而不見衲。惟師與衲。非
B26n0148_p0694a06║一非兩。眇而視之。蟣蝨龍象。
B26n0148_p0694a07║○六觀堂贊
B26n0148_p0694a08║我觀眾生。念念為人。晝不見心。夜不見身。佛言。如夢。非想非因。夢中常
B26n0148_p0694a09║覺。孰為形神。我觀眾生。終日疑怖。土偶不然。無罣碍故。佛言。如幻。永
B26n0148_p0694a10║離愛惡。飢食畵餅。無有是處。我觀眾生。起滅不停。以是為故。乃有死
B26n0148_p0694a11║生。佛言。如泡。泡本無成。能壞能成。雖佛不能。我觀眾生顛倒已久。以
B26n0148_p0694a12║光為無。以影為有。佛言。光影。我亦擧手。從來（來一作此）永斷。日中狂走。我
B26n0148_p0694a13║觀眾生。同游露中。對面不見。衣沾眼濛。佛言。如露。一照而通。蒙者既
B26n0148_p0695a01║滅。照者亦空。我觀眾生。神通自在。於電光中建立世界。佛言。如電。言
B26n0148_p0695a02║發意會。佛與眾生了無襍壞。埀慈老人甞作是觀。自一至六。六生千
B26n0148_p0695a03║萬。生故無竆。一故不亂。東坡無口。孰為此贊。
B26n0148_p0695a04║○東莞資福寺老栢再生贊
B26n0148_p0695a05║生石首肯。奘松肘回。是心苟全。（全一作真）金石為開。堂去栢枯。其留復生。此
B26n0148_p0695a06║栢無我。誰為榮枯。方其枯時。不枯者存。一枯一榮。皆方便門。世人不
B26n0148_p0695a07║聞。瓦礫說法。今聞此柏。熾然說法。
B26n0148_p0695a08║
B26n0148_p0695a09║
B26n0148_p0695a10║
B26n0148_p0695a11║
B26n0148_p0695a12║
B26n0148_p0695a13║
B26n0148_p0696a01║
B26n0148_p0696a02║
B26n0148_p0696a03║
B26n0148_p0696a04║
B26n0148_p0696a05║
B26n0148_p0696a06║
B26n0148_p0696a07║
B26n0148_p0696a08║
B26n0148_p0696a09║
B26n0148_p0696a10║
B26n0148_p0696a11║
B26n0148_p0696a12║
B26n0148_p0696a13║東坡禪喜集（卷之二終）