B26n0148_p0755a01║東坡禪喜集（卷之八）
B26n0148_p0755a02║日本　森大狂　校訂
B26n0148_p0755a03║○禪喜紀事第八
B26n0148_p0755a04║蘇子由謫高安。雲庵時時相過。有聰禪師。亦蜀人。一夕雲庵夢。同子由
B26n0148_p0755a05║聰迓五祖戒禪師。既覺語子由。而聰亦至。子由曰。方與洞山說夢。子
B26n0148_p0755a06║今來。同說夢乎。聰曰。夜來夢。吾三人迎戒和尚。子由曰。世間果有同
B26n0148_p0755a07║夢者。久之東坡書至。曰。已至奉新。旦夕相見。三人喜出城。而坡至。則
B26n0148_p0755a08║以語坡。坡曰。軾七八歲。常夢是僧。又先妣方孕時夢。一僧來托宿。及
B26n0148_p0755a09║謫英州。雲居佛印遣書至南昌。坡引紙大書曰。戒和尚又錯脫也。後
B26n0148_p0755a10║監玉局觀。作偈答南華長老曰。惡業相纏四十年。常（常一作當）行八捧十
B26n0148_p0755a11║三禪。卻著衲衣歸玉局。自疑身是五通仙。（冷齋夜話）
B26n0148_p0755a12║蘇子瞻。九日尋臻闍梨。遂泛小舟至慧勤書院。詩云。白髮長嫌歲月侵。
B26n0148_p0755a13║病眸兼怕酒杯㴱。南屏老宿間相訪。東閣郎君懶重尋。試碾露芽烹
B26n0148_p0756a01║白雲。休拈霜蕊嚼黃金。扁舟又載平湖去。欲訪孤山支道林。（西湖游覽
B26n0148_p0756a02║志餘）
B26n0148_p0756a03║有室曰楞伽。宋太子少保張安道自翰林學士出守滁州。一日入瑯琊
B26n0148_p0756a04║山藏院呼梯。梯梁得木匣。發而視之。乃楞伽經也。恍然覺其前身葢
B26n0148_p0756a05║知藏僧也。寫楞伽經未終而化。安道續書殘軸。筆跡宛然如昔。元豐
B26n0148_p0756a06║末。東坡居士蘇軾過南都。安道出此經授軾。且以錢三十萬使鏤板
B26n0148_p0756a07║印施於江淮間。軾曰。此經在他人猶為希世之寶。况於公乎。請家藏
B26n0148_p0756a08║為子孫無竆之福。金山龍遊寺主僧了元謂軾曰。印施有盡。書而刻
B26n0148_p0756a09║之。則無盡矣。軾乃留金山元請代書之。使侍者曉機走錢塘求善工。
B26n0148_p0756a10║鏤板流傳四方。乾道丙子主僧寶印即軾寫經處扁曰楞伽室。（說郛戴坦）
B26n0148_p0756a11║風篁嶺多蒼筤篠蕩。風韻凄清。至此林壑㴱沈。迥出塵表。流淙活活自
B26n0148_p0756a12║龍井而下。四時不絕。嶺故叢薄荒密。元豐中。僧辨才淬治潔楚。名曰
B26n0148_p0756a13║風篁。蘇子瞻訪辨才龍井。送至嶺上。左右驚曰。遠公過虎溪矣。辨才
B26n0148_p0757a01║笑曰。杜子有云。與子成二老。來往亦風流。遂作亭嶺上名曰過溪。亦
B26n0148_p0757a02║曰二老。子瞻紀之。詩云。日月轉雙轂。古今同一丘。惟此鶴骨老。凜然
B26n0148_p0757a03║不知秋。去住兩無礙。人士爭挽留。去如龍出水。雷雨捲潭湫。來如珠
B26n0148_p0757a04║還浦。魚鱉爭駢頭。此生暫寄寓。常恐名實浮。我比陶令媿。師為遠公
B26n0148_p0757a05║優。送我過虎谿。溪水當逆流。聊使此山人永記二老游。大千在掌握。
B26n0148_p0757a06║寧有離別憂。（田汝成）
B26n0148_p0757a07║東坡在惠州時。其家居江浙。以地遠無人致書為憂。有道人卓契順者。
B26n0148_p0757a08║慨然嘆曰。惠州不在天上。行即到矣。因請書以行。佛印因致書云。常
B26n0148_p0757a09║讀退之送李愿歸盤谷序。愿不遇知于主上者。猶能坐茂樹以終日。
B26n0148_p0757a10║子瞻中大科。登金門上玉堂。遠放寂寞之濱。權臣忌子瞻為宰相耳。
B26n0148_p0757a11║人生一世間如白駒之過隙。二三十年功名富貴。轉盻成空。何不一
B26n0148_p0757a12║筆勾斷。尋取自家本來面目。萬劫常住。永無墮落。縱未得到如來地。
B26n0148_p0757a13║亦可以驂駕鸞鶴翱翔三島為不死人。何乃膠柱守株待入惡趣。昔
B26n0148_p0758a01║有問師。佛法在甚麼處。師云。在行住坐臥處著衣吃飯處痾屎撒溺
B26n0148_p0758a02║處沒理沒會處。死活不得處。子瞻胸中有萬卷書。下筆無一點塵到
B26n0148_p0758a03║這地位不知性命所在。一生聰明要做甚麼。三世佛則是一個有血
B26n0148_p0758a04║性的漢子。子瞻若能脚下承當。把三二十年富貴功名。賤如泥土努
B26n0148_p0758a05║力。向前。珍重珍重。（錢世昭昭）
B26n0148_p0758a06║哲宗問左右。蘇軾襯朝章者何服。對曰。道衣。南行時帶一軸彌陀曰。此
B26n0148_p0758a07║軾生西方公據也。（唾玉集）
B26n0148_p0758a08║子由誦楞嚴經悟一解六亡之義。自言。於此道更無礙。然其作風痺詩。
B26n0148_p0758a09║乃有數盡。吾則行未應墮冥漠之句。則於理尚有礙也。而東坡乃謂。
B26n0148_p0758a10║子由聞道先我何耶。東坡奉新別子由詩云。何以解我憂。粗了一事
B26n0148_p0758a11║大。笑遯兒詩云。中年忝聞道。夢幻講以詳。故贈錢道人詩云。首斷故
B26n0148_p0758a12║應無斷者。氷消那復有氷知。主人苦苦令儂認。認主人人竟是誰。又
B26n0148_p0758a13║云。有主還須更有賓。不如無鏡自無塵。只從半夜心安後。失却當年
B26n0148_p0759a01║覺痛人。贈東林總長老詩云。溪聲便是廣長舌。山色豈非清淨身。夜
B26n0148_p0759a02║來八萬四千偈。他日如何擧似人。如此善句。雖宿老衲不能屈也。（詩話
B26n0148_p0759a03║總龜）
B26n0148_p0759a04║東坡元豐末年。得請歸耕陽羨。舟次瓜步。以書抵金山了元禪師曰。不
B26n0148_p0759a05║必出山。當學趙州三等接人。元得書徑來。東坡迎笑問之以偈。為獻
B26n0148_p0759a06║曰。趙州當日少謙光。不出山門見趙王。爭似金山無量相。大千都是
B26n0148_p0759a07║一禪床。東坡拊掌稱善。（詩話總龜）
B26n0148_p0759a08║東坡求龍井辨才師塔碑於黃門。書云。兄自覺譚佛不如弟。今此文見
B26n0148_p0759a09║欒城後集。又天竺海月塔碑。以坡與之游。故銘云。我不識師面。知其
B26n0148_p0759a10║心中事。儒者談佛為坡公所取。惜火失其書翰。（蘇籕）
B26n0148_p0759a11║錢塘西湖壽星寺老僧則廉言。先生作郡。倅日始與參寥子同登方丈。
B26n0148_p0759a12║即顧謂參寥曰。某生平未甞至此。而眼界所視。皆若素所經歷者。自
B26n0148_p0759a13║此上至懺堂。甞有九十二級。遣人數之。果如其言。即謂參寥子曰。某
B26n0148_p0760a01║前身山中僧也。今日寺僧皆吾法屬耳。後每至寺。即解衣盤礡。久而
B26n0148_p0760a02║始去。則廉時為僧雛侍側。每暑日袒露竹陰間。細視公背有黑子若
B26n0148_p0760a03║星斗狀。世人不得見也。即北山君謂顏魯公曰。誌金骨記名山籍是
B26n0148_p0760a04║也。
B26n0148_p0760a05║仲殊嗜蜜。思聰嗜琴。東坡詩所謂。招得琴聰與蜜仲殊者是也。仲殊善
B26n0148_p0760a06║詞。而小調尤勝。而訴衷情。詠西湖詠夏景。風流蘊籍不減少年。然恐
B26n0148_p0760a07║非蓮社本色也。（西湖遊覽志餘）
B26n0148_p0760a08║雲闍棃者居寶山。蘇子佐都遊寶山。偶入方丈。小院𨵙然。有僧隱几低
B26n0148_p0760a09║頭讀書。與之語漠然不對。問其隣僧曰。此雲闍棃也。不出十五年矣。
B26n0148_p0760a10║不數月卒。蘇子再往訪之。吊以詩云。雲師來寶山。一住十五秋。讀書
B26n0148_p0760a11║常閉戶。客至不擧頭。去年造其室。清坐忘百憂。我初無言說。佛亦無
B26n0148_p0760a12║對酧。今來復扣戶。空房但飀飀。云已滅無餘。薪盡火不留。卻疑此室
B26n0148_p0760a13║中。常有斯人否。所遇孰非夢。事過吾何休。（西湖遊覽志餘）
B26n0148_p0761a01║蘇子瞻守杭日。有妓名琴操。頗通佛書解言辭。子瞻喜之。一日遊西湖。
B26n0148_p0761a02║戲語琴操曰。我作長老。汝試參禪。琴操敬諾。子瞻問曰。何謂湖中景。
B26n0148_p0761a03║對曰。落霞與孤鶩齊飛。秋水共長天一色。何謂景中人。對曰。裙拖六
B26n0148_p0761a04║幅湘江水。髻挽巫山一段雲。何謂人中意。對曰。隨他楊學士。鼈殺鮑
B26n0148_p0761a05║參軍。如此究竟何如。子瞻曰。門前冷落車馬稀。老大嫁作商人婦。琴
B26n0148_p0761a06║操言下大悟。遂削髮為尼。（西湖遊覽志餘）
B26n0148_p0761a07║子瞻在黃州。參寥子自錢塘訪之。酒中。子瞻令官妓馬聘聘乞詩于參
B26n0148_p0761a08║寥子。參寥口占云。多謝尊前窈窕娘。好將幽夢惱襄王。禪心已作粘
B26n0148_p0761a09║泥絮。不逐春風上下狂。子瞻喜曰。予嘗見柳絮落泥中。謂可入詩料。
B26n0148_p0761a10║不意此老收得。可惜也。（同上）
B26n0148_p0761a11║蘇子瞻嘗謂予曰。釋氏之徒。諸佛教法所繫。不可以庶俗待之。或有事
B26n0148_p0761a12║至庭下。則吾徒當以付囑流通為念。與之闊略可也。（張商英）
B26n0148_p0761a13║皎然禪師贈吳馬處士詩云。世人不知心是道。只言道在他方玅。還如
B26n0148_p0762a01║瞽者望長安。長安在東望西笑。東坡代答曰。寒時便懼熱時風。飢漢
B26n0148_p0762a02║那知食藥功。莫怪禪師向西咲。緣師身在長安東。（百斛明珠）
B26n0148_p0762a03║人間無漏仙。兀兀三盃醉。世上無眼禪。昏昏一覺睡。雖然無交涉。其柰
B26n0148_p0762a04║略相似。相似尚如此。何况真個是。余奉使關西見邸店壁上書此數
B26n0148_p0762a05║句。愛而誦之。故海上作濁醪有玅理賦。曰。嘗因既醉之。適方識此心
B26n0148_p0762a06║之正。此老言心之正。與孟子言人之性善何異。（同上）
B26n0148_p0762a07║東坡遊廬山至東林。作二偈曰。溪聲便是廣長舌。山色豈非清淨身。夜
B26n0148_p0762a08║來八萬四千偈。他日如何舉似人。橫看成嶺側成峰。遠近看山了不
B26n0148_p0762a09║同。不識廬山真面目。只緣身在此山中。山谷曰。此老。於般若橫說竪
B26n0148_p0762a10║說。了無剩語。非筆端有口。安能吐此不傳之玅乎。（冷齋夜話）
B26n0148_p0762a11║東坡居士過龍光。求大竹作肩輿。得兩竿。時南華珪首座方受請為北
B26n0148_p0762a12║山長老。乃留一偈院中待其至授之。以為他時語錄中第一問。云。斫
B26n0148_p0762a13║得龍光竹兩竿。持歸嶺上萬人看。竹中一滴曹溪水。漲起江頭十八
B26n0148_p0763a01║灘。
B26n0148_p0763a02║東坡南遷。有侍兒王朝雲請從行。坡佳之作詩。有序云。世謂。白樂天有
B26n0148_p0763a03║鬻駱馬放楊枝詞佳。其至老病不忍去也。然夢得詩云。春盡絮飛留
B26n0148_p0763a04║不得。隨風好去落誰家。樂天亦曰。病與樂天相伴住。春隨樊素一時
B26n0148_p0763a05║歸。則樊素竟去也。余有數妾。四五年間相繼別去。獨朝雲隨余南遷。
B26n0148_p0763a06║因讀樂天詩。戲作此贈之。云。不學楊枝別樂天。且同通德伴伶玄。阿
B26n0148_p0763a07║奴絡秀方同老。天女維摩總解禪。經卷藥罏新活計。舞彩歌扇舊因
B26n0148_p0763a08║緣。丹成逐我三山去。不作巫陽雲雨仙。葢紹聖元年十一月也。三年
B26n0148_p0763a09║七月朝雲卒。葬于西禪寺松林中。直大聖塔。和前詩云。苗而不秀豈
B26n0148_p0763a10║其天。不使童烏與我玄。駐景恨無千歲藥。贈行惟有小乘禪。傷心一
B26n0148_p0763a11║念償前債。彈指三生（生一作聲）斷後緣。歸臥竹根無遠近。夜㴱惟禮塔中
B26n0148_p0763a12║仙。
B26n0148_p0763a13║予過濟南龍山。鎮監稅宋寶國出王氏華嚴經解相示曰。公之于道可
B26n0148_p0764a01║謂至矣。予問寶國。華嚴有八十卷。今獨解其一何也。寶國曰。王氏謂
B26n0148_p0764a02║我。此佛語㴱玅。其餘皆菩薩語爾。予曰。予藏經取佛語數句置菩薩
B26n0148_p0764a03║語中。復取菩薩語置佛語中。子能識其是非矣。曰。不能也。非獨子不
B26n0148_p0764a04║能。王氏亦不能。予昔在岐下。聞沂陽猪肉至美。遣人置之。使者醉。猪
B26n0148_p0764a05║夜逸。置他猪以償。吾不知也。而與客食。皆大詫以為非他產所及。已
B26n0148_p0764a06║而事敗。客皆大慚。今王氏之猪未敗耳。昔者買肉娼女歌。或因以悟。
B26n0148_p0764a07║若一念清淨。墻壁瓦礫。皆說無上法。而云佛語㴱玅菩薩不及。豈非
B26n0148_p0764a08║夢中語乎。寶國曰。唯唯。
B26n0148_p0764a09║東坡云。日者。王寔王寧見訪。寔韓持國少傅之壻也。因問持國安否。寔
B26n0148_p0764a10║寧皆曰。自致政尤好觀伎。甞自謂人曰。吾已癃老。且將聲樂酒色以
B26n0148_p0764a11║娛年。不爾無以度日。東坡曰。惟其殘年。正不當爾。君兄弟至親且舊。
B26n0148_p0764a12║願為某傳一語于持國可矣。寔寧曰。諾。坡曰。頃有一老人。未嘗參禪。
B26n0148_p0764a13║而雅合禪理。死生之際。極為了然。一日置酒。大會親友。酒闌。語眾曰。
B26n0148_p0765a01║老人即今且去。因攝衣正坐。將奄奄然。諸子乃遑遽呼號曰。大人今
B26n0148_p0765a02║日乃與世訣乎。願留一言為教。老人曰。本欲無言。今為汝懇只且。第
B26n0148_p0765a03║一五更起。諸子未諭。曰。何也。老人曰。惟五更可以勾當自家事。日出
B26n0148_p0765a04║之後。欲勾當則不可矣。諸子曰。家中幸豐。何用蚤起。擧家諸事。皆是
B26n0148_p0765a05║自家事也。豈有分別。老人不然。所謂自家事者。是死時將得去者。吾
B26n0148_p0765a06║平生治生。今日就化。可將何者去。諸子頗悟。今持國果自以謂殘年。
B26n0148_p0765a07║請二君言與持國但言。某請持國勾當自家事。與其勞心聲酒。不若
B26n0148_p0765a08║為可以死時將去者計也。坡又曰。范景仁平生不好佛。晚年清慎。減
B26n0148_p0765a09║節嗜慾。一物不芥蔕于心。真卻是學佛作家。然至死常不取佛法。某
B26n0148_p0765a10║謂。景仁雖不學佛。而達佛理。雖毀佛罵祖亦不害也。
B26n0148_p0765a11║東坡泛穎詩。散為百東坡。頃刻復在茲。劉湏溪謂本傳燈錄。按傳燈錄。
B26n0148_p0765a12║良价禪師因過水覩影而悟。有偈云。切忌從他覓。迢迢與我疎。我今
B26n0148_p0765a13║獨自往。處處得逢渠。渠今正是我。我今不是渠。（丹鉛總錄）
B26n0148_p0766a01║蘇東坡自謂。竄逐海上。去死地稍近。心頗憂之。願學壽禪師放生以證
B26n0148_p0766a02║善果。敬以亡母蜀郡太君程氏遺留簮珥。盡買放生。以薦父母冥福。
B26n0148_p0766a03║其子邁在東坡之側。見所買放生。盈軒蔽地。或掉尾乞命。或悚翅哀
B26n0148_p0766a04║鳴。邁憐悲其意。亟請放之。傍有侍妾名朝雲。見邁衣衿有蝡動。視之
B26n0148_p0766a05║乃蝨也。妾遽以指瓜隕其命。東坡訓之曰。聖人言。近取諸身。遠取諸
B26n0148_p0766a06║物。我今遠取諸物以放之。汝今近取諸身以殺之耶。妾曰。奈囓我何。
B26n0148_p0766a07║東坡曰。是汝氣體感召而生者。不可罪彼。要當捨而放之可也。今人
B26n0148_p0766a08║殺害禽魚之命。是豈禽魚囓人耶。妾大悟。自後罕茄腥物。多食蔬菜
B26n0148_p0766a09║而已。東坡舅氏訟之曰。心即是佛。不在斷肉。東坡曰。不可作如是言。
B26n0148_p0766a10║小人女子。難感易流。幸其作如是相。有何不可。
B26n0148_p0766a11║黃魯直謂子瞻曰。鳥之將死。其鳴也哀。某適到市橋見生鵞繫足在地。
B26n0148_p0766a12║鳴呌不已。得非哀祈干我耶。子瞻曰。某昨日買十鳩。中有四活。即放
B26n0148_p0766a13║之。餘者幸作一盃羹。今日。吾家甞膳買魚數斤。以水養之。活者放而
B26n0148_p0767a01║救渠命。殪者烹而悅吾口。雖腥羶之慾未能盡斷。且一時從權爾。魯
B26n0148_p0767a02║直曰。吾兄從權之說善哉。魯直因作頌曰。
B26n0148_p0767a03║我肉眾生肉。名殊體不殊。元同一種性。只是別形軀。苦惱從他受。肥
B26n0148_p0767a04║甘為我須。莫教閻老判。自揣看何如。
B26n0148_p0767a05║子瞻聞斯語。愀然歎曰。我猶未免食肉。安知不被閻老之責乎。（黃魯直）
B26n0148_p0767a06║子由在筠作東軒記。或戱之為東軒長老。其壻曹煥往筠。余作一絕句
B26n0148_p0767a07║送曹。以戱子由。曹過廬山。出以示圓通慎長老。慎欣然亦作一絕。送
B26n0148_p0767a08║客出門。歸入室趺坐化去。子由聞之。乃作一絕。一以答予。一以答慎。
B26n0148_p0767a09║明年余過圓通。始得其詳。乃追次慎韻。
B26n0148_p0767a10║君到高安幾日回。一時得藪舊塵埃。贈君一籠牢收取。盛取東軒長
B26n0148_p0767a11║老來。（余送曹詩）
B26n0148_p0767a12║東軒長老未相逢。已見黃州一信通。何必揚眉資目擊。須知千里事
B26n0148_p0767a13║同風。（慎和余詩）
B26n0148_p0768a01║東軒只似虗空樣。何處人家籠解盛。縱使盛來無處著。雪堂自有老
B26n0148_p0768a02║師兄。（子由答余詩）
B26n0148_p0768a03║擔頭挑得黃州籠。行過圓通一笑開。卻到山前人已寂。亦無一物可
B26n0148_p0768a04║擔回。（子由答慎詩）
B26n0148_p0768a05║大士何曾有生死。小儒底處覓竆通。偶留一吷千山上。散作人間萬
B26n0148_p0768a06║竅風。（余和慎詩）
B26n0148_p0768a07║舊說。房琯開元中甞宰盧氏。與道士邢和璞出游。過夏口邨。入廢佛寺
B26n0148_p0768a08║坐松下。和璞使人鑿地。得罋中所藏婁師德與永禪師畵。謂琯曰。頗
B26n0148_p0768a09║憶此耶。琯因悵然悟前生之為永師也。故人柳子玉寶此畵云。是唐
B26n0148_p0768a10║本宋復古所臨者。天祐六年三月十九日。予自杭州還朝宿吳松江。
B26n0148_p0768a11║夢長老仲殊挾琴過予。彈之有異聲。就視琴頗損。而有十三絃。予方
B26n0148_p0768a12║歎惜不已。殊曰。雖損尚可脩曰。奈十三絃何。殊不答誦詩云。度數形
B26n0148_p0768a13║名本偶然。破琴今有十三絃。此生若遇邢和璞。方信秦箏是响泉。予
B26n0148_p0769a01║夢中了然識其所謂。既覺而忘之。明日晝寢。復夢殊來理前語。再誦
B26n0148_p0769a02║其詩。方驚覺而殊適至。意其非夢也。問之。殊葢不知。是歲六月。見子
B26n0148_p0769a03║玉之子子文京師求得其畵。乃作詩。并書所夢其上。子玉名瑾。善作
B26n0148_p0769a04║詩及行草書。復古名迪。畵山水草木。葢絕玅一時。仲殊本書生。棄家
B26n0148_p0769a05║學佛。通脫無所著。皆奇士也。
B26n0148_p0769a06║破琴雖未修。中有琴意足。誰云十三絃。音節如佩玉。新琴空高張。絲聲
B26n0148_p0769a07║不附木。宛然七絃箏。動與世好逐。陋矣房次律。因循墮流俗。懸知董
B26n0148_p0769a08║庭蘭。不識無絃曲。（破琴詩引）
B26n0148_p0769a09║
B26n0148_p0769a10║
B26n0148_p0769a11║
B26n0148_p0769a12║
B26n0148_p0769a13║
B26n0148_p0770a01║
B26n0148_p0770a02║
B26n0148_p0770a03║
B26n0148_p0770a04║
B26n0148_p0770a05║
B26n0148_p0770a06║
B26n0148_p0770a07║
B26n0148_p0770a08║
B26n0148_p0770a09║
B26n0148_p0770a10║
B26n0148_p0770a11║
B26n0148_p0770a12║
B26n0148_p0770a13║東坡禪喜集（卷之八終）