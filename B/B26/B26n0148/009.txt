B26n0148_p0771a01║東坡禪喜集（卷之九）
B26n0148_p0771a02║日本　森大狂　校訂
B26n0148_p0771a03║佛印問答語錄第九
B26n0148_p0771a04║○佛印為僧
B26n0148_p0771a05║佛印禪師。法名了元。饒州人。未為僧日。乃儒家流書無不讀。滑稽應對。
B26n0148_p0771a06║當時無出其右者。與東坡厚善。會飲必相諧謔。在宋神廟朝因禱旱。
B26n0148_p0771a07║乃詔在京洛僧入內脩設道塲。演經說法。東坡乃戱謂佛印曰。君素
B26n0148_p0771a08║喜釋教竊聞詔僧供奉盍不冐侍者之名入觀盛事。佛印信之既入。
B26n0148_p0771a09║上適見之狀貌魁偉。遂賜披剃。佛印不得已而順受。實非本意。亦頗
B26n0148_p0771a10║銜限後東坡宴而戱之曰。向嘗與公談及昔人詩云。時聞啄木鳥。疑
B26n0148_p0771a11║是叩門僧。又云。鳥宿池邊樹。僧敲月下門。未嘗不歎息。前輩以僧對
B26n0148_p0771a12║鳥無不薄僧之意。豈謂今日師親犯之。佛印曰。所以老僧今日得對
B26n0148_p0771a13║學士東坡愈喜其辯捷。
B26n0148_p0772a01║○酒令相嘲
B26n0148_p0772a02║東坡與佛印同飲。佛印曰。敢出一令望納之。令曰。不慳不富。不富不慳。
B26n0148_p0772a03║轉慳轉富。轉富轉慳。慳則富。富則慳。東坡見有譏諷。即答曰。不毒不
B26n0148_p0772a04║禿。不禿不毒。轉毒轉禿。轉禿轉毒。毒則禿。禿則毒。
B26n0148_p0772a05║○澗中取蚌
B26n0148_p0772a06║東坡一日携宅眷遊西湖。因往靈隱適見佛印臨澗掬水怡然忘機。坡
B26n0148_p0772a07║詰之。答曰。聞此中有花紋小蚌可愛。欲得數枚置之盆池間以供清
B26n0148_p0772a08║翫。猶恨未獲。坡戱之曰。佛印水邊尋蚌吃。佛印應聲答云。子瞻船上
B26n0148_p0772a09║帶家來。（蚌與家二字借意也）坡頗恨之。各分散而去。
B26n0148_p0772a10║○題僧詩軸
B26n0148_p0772a11║佛印令一僧每于東坡前言詩。公甚鄙之。一日。僧乃携詩軸求公為序。
B26n0148_p0772a12║正所謂持布鼓而過雷門也。公戱題之曰。大杜下有小杜。小杜下偶
B26n0148_p0772a13║然傑出非吾師而誰。大杜者杜甫也。小杜者乃杜牧之也。牧之工詩。
B26n0148_p0773a01║時人謂之小杜。杜字與肚同音。公以此譏之。不知獻詩僧為何物耶。
B26n0148_p0773a02║○題像
B26n0148_p0773a03║東坡一日曾為佛印題真贊云。佛相佛相。把來倒掛。只好擂醬。別一日。
B26n0148_p0773a04║佛印卻與東坡題云。蘇鬍蘇鬍。比上不足。比下有餘。葢以子瞻乃為
B26n0148_p0773a05║薄薄鬍也。
B26n0148_p0773a06║○聯松詩
B26n0148_p0773a07║東坡過天竺。謁佛印欵語間。因言。窻前兩松。昨為風折其一。悵恨成一
B26n0148_p0773a08║聯。竟未得續其後。舉以示坡云。龍枝已逐風雷變。减卻虛牕半日涼。
B26n0148_p0773a09║坡續云。天愛禪心圓似月。故添明月伴清光。佛印喜而歌。歎服不已
B26n0148_p0773a10║也。
B26n0148_p0773a11║○遊藏春塢
B26n0148_p0773a12║東坡居西山。探徐都尉於所居之處。面山闢一花園。廣植奇花異果。名
B26n0148_p0773a13║做藏春塢。時值芳春。名花競秀盛稱一時。東坡同佛印相訪之。值徐
B26n0148_p0774a01║都尉出外兩人不遇洞門鎖鑰無得啟扃。俱各悵然。見樓頭有一女
B26n0148_p0774a02║人美貌。凭欄凝望。東坡遂索筆題一首於門上曰。我來亭舘寂寥寥。
B26n0148_p0774a03║鎮鎖朱扉不敢敲。一點好春藏不得。樓頭半露杏花梢。佛印借東坡
B26n0148_p0774a04║韻又題一首云。門掩青春春自饒。未容取次老僧敲。輸他蜂蝶無情
B26n0148_p0774a05║物。相逐偷香過柳梢。各人題訖回去。忽日徐都尉回歸見所題詩在
B26n0148_p0774a06║門。明日乃約二人再來。久而不至。因用前韻自作一首云。藏春日日
B26n0148_p0774a07║春如許。門掩應防俗客敲。準擬款為花下飲。莫教明月上花梢。須臾
B26n0148_p0774a08║間。佛印東坡又至。徐都尉又出去家。姬女侍宴徧賞紅紫。真勝集也
B26n0148_p0774a09║酒各半酣。坡至席中。贈一詞與姬女。詞名帶人嬌。　滿院桃花盡是
B26n0148_p0774a10║劉郎未見于中更一枝纖輭。仙家日日笑人間春晚。濃醉起驚落亂
B26n0148_p0774a11║紅千片。密意難窺羞容易見。平白地為伊腸斷。問君終日怎安排心
B26n0148_p0774a12║眼。須信道司空自來見慣。徐都尉既歸見。即和坡詞付姬歌此以勸。
B26n0148_p0774a13║坡大醉而去。徐詞云。　小苑藏春信道遊人。未見花臉嫩柳腰嬌輭。
B26n0148_p0775a01║停觴緩引正夕陽對晚。鶯誤入蹴損海棠花。片。只恨春心當時露見。
B26n0148_p0775a02║小樓外曾勞目斷。燈前料想也飢心飽眼。從此去縈心有人可慣。
B26n0148_p0775a03║○聯句嘲僧
B26n0148_p0775a04║東坡與子由佛印同飲於水閣。偶見一婦人洗衣脚白。東坡曰。玉筯插
B26n0148_p0775a05║銀河。佛印云。紅裙照碧波。子由大笑。詠後二句云。再行三五步。浸入
B26n0148_p0775a06║老僧窠。
B26n0148_p0775a07║○遊飛來峯天竺
B26n0148_p0775a08║東坡在杭州。與佛印同遊。一日過山遇于九里松。握手縱步。坡見一山
B26n0148_p0775a09║峯高峻峭。即問佛印曰。何山。佛印答云。此飛來峰也。坡曰。何不飛去。
B26n0148_p0775a10║佛印曰。一動不如一靜。坡曰。若欲靜來如何。佛印曰。既來之則安之。
B26n0148_p0775a11║東坡至一寺門。妝塐金剛二尊。問佛印曰。二尊金剛。何者為重。佛印
B26n0148_p0775a12║曰。捻拳者為尊。行至佛殿前見有奉佛者。齋供羅列。香燭具陳。東坡
B26n0148_p0775a13║復詢問曰。金剛尊大。齋供不及何也。佛印云。彼司門戶。恃勢張威。降
B26n0148_p0776a01║魔護法。無預齋供。所以時人有詩嘲曰。張眉怒目挺精神。揑合從來
B26n0148_p0776a02║假共真。剛彼法門借權勢。不知身自是泥人。東坡又上天竺見觀音
B26n0148_p0776a03║手持串珠。又問佛印曰。觀音既是佛。如何持念珠。是何意耶。佛印曰。
B26n0148_p0776a04║亦不過佛號耳。坡曰。念何佛號。答曰。亦只念觀音佛號。坡曰。他自是
B26n0148_p0776a05║觀音。如何自誦自號。未審何謂。佛印曰。求人不如求己。坡復至座前
B26n0148_p0776a06║致經一卷于其上云。呪咀諸毒藥所欲害身者。念彼觀音力。還著于
B26n0148_p0776a07║本人。東坡喟然難曰佛。自仁心。豈有免人之一難而害人之一命乎。
B26n0148_p0776a08║是亦去彼及此。與夫不愛者何異也。佛印我体佛之意而改正之可
B26n0148_p0776a09║乎。曰。呪咀諸毒藥所欲害身者。念彼觀音力。兩家都沒事。佛印曰。善
B26n0148_p0776a10║哉。○南海觀音真奇絕。手持串珠一百八。始知求己勝求人。自念觀
B26n0148_p0776a11║世音菩薩。
B26n0148_p0776a12║○辯蝨
B26n0148_p0776a13║東坡一日與秦少游夜宴。忽然得身上蝨。謂少游曰。此垢膩生成。少游
B26n0148_p0777a01║曰。不是．綿絮毛污成矣。相辯久而不決。東坡曰．明日同問佛印．若輸
B26n0148_p0777a02║作一宴席。酒散少游私去佛印處謂佛印曰。適與東坡辯蝨來歷。坡
B26n0148_p0777a03║說垢膩。我說綿絮毛污生成。他來問只說我的真。當作䬪[飢-几+毛]會為席．
B26n0148_p0777a04║少游密囑去。忽坡至。囑佛印曰。前與少游辯蝨來歷。我說垢膩生。他
B26n0148_p0777a05║說綿絮生。等他來只說我是。當作泠淘會為席。說訖兩下到詰辯。印
B26n0148_p0777a06║曰。易曉耳。是垢膩成身。綿絮為脚。先吃泠淘。後吃䬪[飢-几+毛]。眾大笑。
B26n0148_p0777a07║○牛字令
B26n0148_p0777a08║東坡與王介甫設令。各人預先言之。取其外無可言者罰作東。佛印曰．
B26n0148_p0777a09║令中要。用三百六十字。中間要牛字成令。東坡先曰。天下三百六十
B26n0148_p0777a10║軍州。惟有秦州出金牛。王介甫曰。一年三百六十日。惟有春日打春
B26n0148_p0777a11║牛。佛印曰．身上三百六十骨節。惟有丑生人肖牛。
B26n0148_p0777a12║○忙令
B26n0148_p0777a13║東坡佛印黃魯直三人。飲酒至數盃。佛印去小遺。坡曰。那去。印曰。忙片
B26n0148_p0778a01║時即至。及來坐行一忙令。坡曰。我有百畝田。全無一葉秧。夏已相將
B26n0148_p0778a02║半。問君忙不忙。黃魯直曰。我有百筐蚕。全無一葉桑。春已相將半。問
B26n0148_p0778a03║君忙不忙。佛印曰。和尚養婆娘。相率正上床。夫主門外立。問君忙不
B26n0148_p0778a04║忙。
B26n0148_p0778a05║○急急令
B26n0148_p0778a06║東坡在玉堂置酒宴會。與黃魯直佛印三人飲酒數杯。東坡行急急令。
B26n0148_p0778a07║先道令曰。急急急穿靴。水上立走馬到安邑。走馬卻回來。靴裡猶未
B26n0148_p0778a08║濕。爭幾多二三分。黃魯直曰。急急急連箭射。粉墻走馬到南塲。走馬
B26n0148_p0778a09║卻回來。箭頭未點墻。爭幾多二三尺。佛印曰。急急急娘子放個屁。走
B26n0148_p0778a10║馬到西市。走馬卻回來。孔門猶未閉。爭幾多三五寸。
B26n0148_p0778a11║○兩意對
B26n0148_p0778a12║東坡之妹少游之妻也。一日妹歸。集宴因食焙栗。妹謂坡曰。栗破鳳凰
B26n0148_p0778a13║見。（借意言內中黃見）坡思天下未嘗無對。數日竟未能。佛印來訪問坡有何
B26n0148_p0779a01║者述。坡曰。欲作一對未能也。因舉前事。佛印應聲曰。藕斷鷺鶿飛。（言藕
B26n0148_p0779a02║斷節出飛絲也）佛印復曰。正如無山得似巫山聳。此亦同音兩意。坡即對曰。
B26n0148_p0779a03║何葉能如荷葉圓。子由曰。不若云何水能如河水清。以水對山最為
B26n0148_p0779a04║的對。
B26n0148_p0779a05║○佳對
B26n0148_p0779a06║東坡與子由夜雨對床。子由曰。嘗見鬻術者。云。課賣六文。內卦三文。外
B26n0148_p0779a07║卦三文。思之亦未易對。一日同出。坡見戲塲有以棒呈戲者云。棒長
B26n0148_p0779a08║八尺。隨身四尺。離身四尺。坡曰。此語正可還前日枕上之對。子由曰。
B26n0148_p0779a09║觸機而發誠佳者也。
B26n0148_p0779a10║○刺字相戲
B26n0148_p0779a11║東坡詆毀一臣變新法。由是獲罪。其平昔所與交游者。一時連坐。謫斥
B26n0148_p0779a12║廢職者。不下一二百人。累及佛印。佛印由是獲罪。法加鞭配。有與其
B26n0148_p0779a13║厚善者皆至慰勞。且傷其刺字之苦。佛印怡然歎曰。我佛胸題萬字。
B26n0148_p0780a01║老僧面帶兩行。佛印後至一州。太守怜之。使徤卒二人肩輿以送。佛
B26n0148_p0780a02║印戲謂徤兒曰。徤兒儞背擡我。便是來頌底金剛經面面皆有字。聞
B26n0148_p0780a03║者莫不大笑。
B26n0148_p0780a04║○風動教化謎
B26n0148_p0780a05║東坡拾一片細畵。一和尚左手把一柄扇。右手把長柄笊籬。與佛印曰。
B26n0148_p0780a06║可商此謎。佛印沈吟良久曰。莫非關睢序中之語與。東坡曰。何謂也。
B26n0148_p0780a07║佛印曰。風以動之。教以化之。非此意乎。東坡曰。吾師本事也。相與大
B26n0148_p0780a08║笑。
B26n0148_p0780a09║○千字文謎
B26n0148_p0780a10║佛印持二百五十錢示東坡曰。與儞商此一箇謎。東坡思之。少頃謂佛
B26n0148_p0780a11║印曰。一錢有四字。二百五十箇錢乃一千箇字。莫是千字文謎乎。佛
B26n0148_p0780a12║印笑而不答。
B26n0148_p0780a13║○題墨斗
B26n0148_p0781a01║佛印持匠人墨斗謂東坡曰。吾有兩間房。一間賃與轉輪王。有時放出
B26n0148_p0781a02║一線路。天下邪魔不敢當。東坡答曰。我有一張琴。五條絲絃藏在腹。
B26n0148_p0781a03║有時將來馬上彈。盡天下無聲曲。
B26n0148_p0781a04║○星宿令
B26n0148_p0781a05║東坡謂佛印起令曰。要頭是曲名尾是二十八宿。東坡曰。黃鶯兒撲蝴
B26n0148_p0781a06║蝶。不著虛張尾翼。佛印應聲答曰。二郎神遶佛殿相稱鬼奎危婁。
B26n0148_p0781a07║○題茶詩
B26n0148_p0781a08║佛印題茶詩與東坡曰。穿雲摘盡社前春。一兩平分半與君。遇客不須
B26n0148_p0781a09║容易點。點茶須是吃茶人。東坡答佛印曰。嫩葉馨香兩味過。感師遠
B26n0148_p0781a10║托隔煙蘿。烹來一盞精神爽。好物元來不用多。
B26n0148_p0781a11║○月素撞席
B26n0148_p0781a12║東坡謫官黃州。一日。佛印來訪。居佛印于雪堂而𥨊食焉。官妓月素者。
B26n0148_p0781a13║坡常喜其吟詩。凡會席必命至焉。坡方宴佛印。月素適從外來。坡問。
B26n0148_p0782a01║汝來何為。對曰。適過門聞宴客敢來求一杯酒。坡曰。汝來掇坐。我作
B26n0148_p0782a02║一令。汝能還之令與坐。要一物不喚自來下用兩句詩。坡出令曰。酒
B26n0148_p0782a03║既清殽既馨。不喚自來是青蠅。詩云。不識人嫌生處惡。撞來筵上敢
B26n0148_p0782a04║營營。佛印即還令曰。夜向晚睡思濃。不喚自來是蚊虫。詩云。吃人嘴
B26n0148_p0782a05║臉生來慣。柺腹貪圖一飲充。月素曰。只將自身還令得否。坡曰。人亦
B26n0148_p0782a06║天地一物爾。何害。乃還令曰。綺筵張日將暮。不喚自來是月素。詩云。
B26n0148_p0782a07║紅裙一醉又何妨。未飲便論文與字。東坡大喜其以己自喻因命入
B26n0148_p0782a08║坐同飲焉。
B26n0148_p0782a09║○同官行令
B26n0148_p0782a10║東坡在翰林日。春宴同官。佛印亦居其內中席。東坡謂坐客曰。某行一
B26n0148_p0782a11║令。上以二字顛說。下用一詩叶韻以發其意。東坡曰閑似忙。蝴蝶雙
B26n0148_p0782a12║雙過短墻。忙似閑。白鷺飢時立小灘。王介甫還令曰。來似去。潮翻巨
B26n0148_p0782a13║浪還西注。去似來。躍馬翻身射箭回。秦少游還令曰。動似靜。萬頃碧
B26n0148_p0783a01║潭澂寶鏡。靜似動。長橋影逐酒旗送。又一客還令曰。難似易。百尺竿
B26n0148_p0783a02║頭呈巧藝。易似難。執手臨岐話別間。佛印還令曰。悲似樂。送葬之家
B26n0148_p0783a03║喧鼓樂。樂似悲。送女之家日日啼。某一客還令曰。有似無。仙子乘風
B26n0148_p0783a04║游太虛。無似有。掬水分明月在手。永升還令曰。貧似富。梢水滿船金
B26n0148_p0783a05║玉渡。富似貧。石崇穿得弊衣行。其一客還令曰。重似輕。萬斛雲帆一
B26n0148_p0783a06║霎經。輕似重。柳絮紛紛鋪畵棟。
B26n0148_p0783a07║○借意狀物令
B26n0148_p0783a08║東坡又行令。借字意狀一物名。東坡令曰。水林檎未是水林檎。荷芰翻
B26n0148_p0783a09║雨洒鴛鴦。恁時方是水林檎。少游還令曰。清消梨未是清消梨。夜半
B26n0148_p0783a10║匆匆話別時。恁時方是清消梨。坐客還令曰。清沙瀾未是清沙瀾。六
B26n0148_p0783a11║幅裙兒留半片。恁時方是清沙瀾。一客還令曰。紅娘子未是紅娘子。
B26n0148_p0783a12║凝脂二八誰家女。恁時方是紅娘子。佛印還令曰。荔枝兒未是荔枝
B26n0148_p0783a13║兒。永叔還令曰。肉蓯蓉未是肉蓯蓉。暮夜千年朝食龍。恁時方是肉
B26n0148_p0784a01║蓯蓉。坐客還令曰。地骨皮未是地骨皮。萬頃良田買斷時。恁時方是
B26n0148_p0784a02║地骨皮。
B26n0148_p0784a03║○佛印長歌
B26n0148_p0784a04║東坡之妹聰慧過人。博學強記。尤工為文。有欲以秦少游議親者。妹索
B26n0148_p0784a05║其所業視之曰。秦之文粗足以敵吾子由之才。遂得諧伉儷。後東坡
B26n0148_p0784a06║在翰林日。妹往省之。約奉來歸。適佛印以長歌寄坡有勉其退休之
B26n0148_p0784a07║意。坡讀之猶少凝思。妹從旁過見之。一覽了然。歎曰。使汝作男子。名
B26n0148_p0784a08║位必在我上。坡妹因喜得縱觀翰苑未見之書。乃遣价報書干秦姑。
B26n0148_p0784a09║遲其歸。因錄佛印詩以示秦云。
B26n0148_p0784a10║野野　　鳥鳥　　啼啼　　時時　　有有　　思思　　春春
B26n0148_p0784a11║　　氣氣　　桃桃　　花花　　發發　　滿滿　　枝枝　　鶯鶯
B26n0148_p0784a12║　　雀雀　　相相　　呼呼　　喚喚　　岩岩　　畔畔　　花花
B26n0148_p0784a13║　　紅紅　　似似　　錦錦　　屏屏　　堪堪　　看看　　山山
B26n0148_p0785a01║　　秀秀　　麗麗　　山山　　前前　　烟烟　　霧霧　　起起
B26n0148_p0785a02║　　青青　　浮浮　　浪浪　　促促　　潺潺　　湲湲　　水水
B26n0148_p0785a03║　　景景　　幽幽　　湥湥　　處處　　好好　　追追　　遊遊
B26n0148_p0785a04║　　傍傍　　水水　　花花　　似似　　雪雪　　梨梨　　花花
B26n0148_p0785a05║　　光光　　皎皎　　潔潔　　玲玲　　瓏瓏　　似似　　墜墜
B26n0148_p0785a06║　　銀銀　　花花　　折折　　最最　　好好　　柔柔　　茸茸
B26n0148_p0785a07║　　溪溪　　畔畔　　草草　　青青　　雙雙　　蝴蝴　　蝶蝶
B26n0148_p0785a08║　　飛飛　　來來　　到到　　落落　　花花　　林林　　裏裏
B26n0148_p0785a09║　　鳥鳥　　啼啼　　呌呌　　不不　　休休　　為為　　憶憶
B26n0148_p0785a10║　　春春　　光光　　好好　　楊楊　　柳柳　　枝枝　　頭頭
B26n0148_p0785a11║　　春春　　色色　　秀秀　　時時　　常常　　共共　　飲飲
B26n0148_p0785a12║　　春春　　濃濃　　酒酒　　似似　　醉醉　　閑閑　　行行
B26n0148_p0785a13║　　春春　　色色　　裏裏　　相相　　逢逢　　競競　　憶憶
B26n0148_p0786a01║　　遊遊　　山山　　水水　　心心　　息息　　悠悠　　歸歸
B26n0148_p0786a02║　　去去　　來來　　休休　　役役
B26n0148_p0786a03║秦回書外。即答短歌云。示及梵僧。歌詞重而意復。字字作聯珠。行行如
B26n0148_p0786a04║貫玉。想汝直一覽顧我勞三復。裁詩思遠寄。因以其類觸。汝其審思
B26n0148_p0786a05║之。安表予心曲。
B26n0148_p0786a06║並疊字詩一首
B26n0148_p0786a07║【圖】
B26n0148_p0786a08║
B26n0148_p0786a09║秦之書信既到。值坡與妹因遊湖上得秦詩。且會其意。因觀物用其体
B26n0148_p0786a10║成採蓮歌云。
B26n0148_p0786a11║採蓮疊字詩
B26n0148_p0786a12║【圖】
B26n0148_p0786a13║
B26n0148_p0786a14║東坡亦即此成歌云。
B26n0148_p0787a01║東坡疊字詩
B26n0148_p0787a02║【圖】
B26n0148_p0787a03║
B26n0148_p0787a04║○字意成詩
B26n0148_p0787a05║北虜使至。每以能詩自矜。朝廷議以東坡管伴之。使苦索賦詩。坡曰。賦
B26n0148_p0787a06║詩易事。觀詩稍難耳。因出長亭詩以示之。
B26n0148_p0787a07║【圖】
B26n0148_p0787a08║
B26n0148_p0787a09║右連環疊字詩。今逐一明解于下。
B26n0148_p0787a10║○佛印長歌正文
B26n0148_p0787a11║野鳥啼。　野鳥啼時時有思。　有思春氣桃花發。　春氣桃花發滿枝。
B26n0148_p0787a12║　滿枝鶯雀相呼喚。　鶯雀相呼喚岩畔。　岩畔花紅似錦屏。　花紅
B26n0148_p0787a13║似錦屏堪看。　堪看山。　山秀麗。　秀麗山前烟霧起。　山前烟霧起
B26n0148_p0788a01║青浮。　青浮浪促潺湲水。　浪促潺湲水景幽。　景幽㴱處好追遊。
B26n0148_p0788a02║　㴱處好追遊傍水。　傍水花。　花似雪。　似雪梨花光皎潔。　梨花光
B26n0148_p0788a03║皎潔玲瓏。　玲瓏似墜銀花折。　似墜銀花折最好。　最好柔茸溪畔
B26n0148_p0788a04║草。　柔茸溪畔草青青。　雙雙蝴蝶飛來到。　蝴蝶飛來到落花。　落
B26n0148_p0788a05║花林裏鳥啼呌。　林裏鳥啼呌不休。　不休為憶春光好。　為憶春光
B26n0148_p0788a06║好楊柳。　楊柳枝頭春色秀。　枝頭春色秀時常。　時常共飲春濃酒。
B26n0148_p0788a07║　共飲春濃酒似醉。　似醉閑行春色裏。　閑行春色裏相逢。　相逢
B26n0148_p0788a08║競憶遊山水。　競憶遊山水心息。　心息悠悠歸去來。　歸去來休休
B26n0148_p0788a09║役役。
B26n0148_p0788a10║○少游疊字詩
B26n0148_p0788a11║靜思伊久阻歸期。久阻歸期憶別離。憶別離時聞漏轉。時聞漏
B26n0148_p0788a12║轉靜思伊。
B26n0148_p0788a13║○坡妹採蓮詩
B26n0148_p0789a01║採蓮人在綠楊津。在綠楊津一闋新。一闋新歌聲潄玉。歌聲潄
B26n0148_p0789a02║玉採蓮人。
B26n0148_p0789a03║○東坡詩
B26n0148_p0789a04║賞花歸去馬如飛。去馬如飛酒力微。酒力微醺時已暮。醺時已
B26n0148_p0789a05║暮賞花歸。
B26n0148_p0789a06║○長亭詩
B26n0148_p0789a07║長亭短景無人畵。老大橫拖瘦竹笻。回首斷雲斜日暮。曲江倒
B26n0148_p0789a08║蘸小山峯。
B26n0148_p0789a09║○取笑行者
B26n0148_p0789a10║東坡與佛印最厚。一日去訪佛印。語言投合。不覺坐久。東坡倉皇登廁。
B26n0148_p0789a11║有一行者會意。便隨後送些茅紙與之。東坡喜其會事。次日。以本度
B26n0148_p0789a12║牒捨與披剃。一寺僧看駭然。纔知其因送茅紙之有功也。後東坡又
B26n0148_p0789a13║訪佛印。因而再至廁所。眾行者喧閙。廁中各將茅紙進前。東坡在廁
B26n0148_p0790a01║所。聞外面嘈雜作聲。遂問其故。左右以實對。東坡笑曰。行者們自去
B26n0148_p0790a02║腹上增脩了。（以明字代腹字）不可專靠那屙屎處。（以腹字代福字）
B26n0148_p0790a03║○四物令
B26n0148_p0790a04║東坡與佛印同飲。要行一令即一處有四物。或潔淨。或齷齪。不許差韻。
B26n0148_p0790a05║東坡曰。美姬房。象牙床。玻瓈盞。百合香。佛印曰。推猪水。㾾瘡腿。媍人
B26n0148_p0790a06║陰鬍。子嘴。
B26n0148_p0790a07║○鳩蝨對
B26n0148_p0790a08║東坡與佛印同飲。偶一班鳩在上啼呌。坡出對云。班鳩無禮。老僧頭上
B26n0148_p0790a09║呌姑姑。佛印答曰。白蝨有情。小姐胸前叮奶奶。
B26n0148_p0790a10║○燒猪詩
B26n0148_p0790a11║東坡喜食燒猪。佛印住金山時。每燒猪以待其來。一日為人窃食。東坡
B26n0148_p0790a12║戲作小詩云。遠公沽酒飲陶潛。佛印燒猪待子瞻。採得百花成蜜後。
B26n0148_p0790a13║不知辛苦為誰甜。
B26n0148_p0791a01║○東坡輸玉帶
B26n0148_p0791a02║師民瞻詩註云。佛印住持潤州金山寺。東坡赴杭。過潤為留數月。一日。
B26n0148_p0791a03║佛印挂牌與弟子入室。東坡便服入方丈見之。佛印云。內翰何來。此
B26n0148_p0791a04║間無坐處。公戲云。暫借和尚四大用作禪床。佛印曰。山僧有一轉語。
B26n0148_p0791a05║內翰言下即答。當從所請。如稍涉擬議。所繫玉帶願留以鎮山門。東
B26n0148_p0791a06║坡許之。便解玉帶置几上。佛印云。山僧四大本無。五蘊非有。內翰欲
B26n0148_p0791a07║于何處坐。公擬議未即答。佛印急呼侍者云。收此玉帶永鎮山門。東
B26n0148_p0791a08║坡笑而與之。佛印遂取衲褐相報。因有二絕。東坡次韻答之。余甞聞
B26n0148_p0791a09║廣漢天寧秦長老話其事。秦云。是時在金山掛搭。目擊公與元老問
B26n0148_p0791a10║答如此。余故敍於題下使後人知其本未云。
B26n0148_p0791a11║病骨難堪玉帶圍。鈍根仍落箭鋒機。欲教乞食歌姬院。故與雲山舊衲
B26n0148_p0791a12║衣。（泠齋夜話云。先生悟其前生為戒禪師。常衣衲衣。故云。北夢鎖言云。裴休常披毳衲於歌姬院持鉢乞食。以為不為俗情所得。可以說法為人。）
B26n0148_p0791a13║又云。此帶閱人如傳舍。流傳到我亦悠哉。錦袍錯落真相稱。乞與𦍕狂
B26n0148_p0792a01║老萬回。（傳燈錄云。萬回法雲公者。號州人也。姓張氏。唐貞觀六年五月生。師八九歲時。言其兄戍安西。師持信。朝往夕返萬餘里。故號萬回。唐武后賜以錦袍玉帶。）
B26n0148_p0792a02║○取茶回乏
B26n0148_p0792a03║東坡差人往虎丘。戴艸坐門檻上以見佛印。佛印曰。上艸中人下木。大
B26n0148_p0792a04║人來取茶也。回去。稟大人臍下撇一筆乏字也。
B26n0148_p0792a05║○雕木人
B26n0148_p0792a06║東坡佛印同遊湖。坡令人把木雕兩箇人頭。一僧一婦。放在水中呌手
B26n0148_p0792a07║下撈起。謂佛印。又是儞通奸。該問罪。印曰。大人聽訴。尀耐。蘇州雕刻
B26n0148_p0792a08║匠。一塊木頭雕兩樣。一個是蘇太守夫人。一箇是佛印和尚。
B26n0148_p0792a09║○夫人對
B26n0148_p0792a10║佛印訪東坡。偶值出外。蘇夫人臥于紗帳中。佛印出對曰。綠紗帳裡睡
B26n0148_p0792a11║佳人。煙籠芍藥。夫人聞之對曰。青艸池邊洗和尚。水浸葫蘆。佛印笑
B26n0148_p0792a12║曰。和尚得對佳人。寔出望外。
B26n0148_p0792a13║○數目令
B26n0148_p0793a01║東坡山谷佛印同飲。坡與谷密約。止買肉三片。行一令以困佛印。乃謂
B26n0148_p0793a02║印曰。要說數目令。能者方許食肉。坡先言曰。二八一十六。且吃一塊
B26n0148_p0793a03║肉。遂取一片食之。山谷曰。二九一十八。兩片一齊夾。遂取二片食之。
B26n0148_p0793a04║止遺醋一碟。佛印還令曰。貧僧不識數。且吃一碟醋。
B26n0148_p0793a05║○馬上談
B26n0148_p0793a06║蘇東坡與佛印出城遊行。佛印謂坡曰。儞在馬上十分好。一似一尊佛
B26n0148_p0793a07║也。坡答曰。儞穿一領玉眾裟。在馬上好。似一堆太牛屎也。印云。我口
B26n0148_p0793a08║出佛。儞口出屎。隨從人呵呵大笑。（笑談）
B26n0148_p0793a09║
B26n0148_p0793a10║
B26n0148_p0793a11║
B26n0148_p0793a12║
B26n0148_p0793a13║
B26n0148_p0794a01║
B26n0148_p0794a02║
B26n0148_p0794a03║
B26n0148_p0794a04║
B26n0148_p0794a05║
B26n0148_p0794a06║
B26n0148_p0794a07║
B26n0148_p0794a08║
B26n0148_p0794a09║
B26n0148_p0794a10║
B26n0148_p0794a11║
B26n0148_p0794a12║
B26n0148_p0794a13║東坡禪喜集（卷之九終）
B26n0148_p0795a01║䟦東坡禪喜後
B26n0148_p0795a02║子瞻廬山偈云溪聲便是廣長舌山色豈
B26n0148_p0795a03║非清淨身說者謂子瞻猶是門外漢無山
B26n0148_p0795a04║無水時全身跳入黑茫茫地大氐禪為生
B26n0148_p0795a05║死不為文字生死之根根於瞥起初念瞥
B26n0148_p0795a06║起一念若使如蛾赴燄如蚉𡂐鐵心路既
B26n0148_p0795a07║斷生死氷消故一切老胡痛棒熱喝總向
B26n0148_p0795a08║人生死初根一齊斬截到此方云盡大地
B26n0148_p0795a09║是個悟門盡一切微塵所轉法輪此何以
B26n0148_p0795a10║故於瞥起處心路不行則草木瓦石無非
B26n0148_p0796a01║大善知識艸搖木動瓦雜石鳴無非老胡
B26n0148_p0796a02║痛棒熱喝如是者是名真禪喜子瞻平日
B26n0148_p0796a03║熟於荀孟孫吳𣆶遇貶謫落落窮鄉遂以
B26n0148_p0796a04║內典為擯愁捐痛之物浸淫久之斐然有
B26n0148_p0796a05║得唐有香山宋有子瞻其風流往往相形
B26n0148_p0796a06║而耳借禪以為文章二公亦差去不遠香
B26n0148_p0796a07║山云外以儒行修其身內以釋教汰其心
B26n0148_p0796a08║旁以琴酒山水詩歌樂其志則分明一眉
B26n0148_p0796a09║山之老人而已子瞻於生死二字雖不能
B26n0148_p0796a10║與維摩龐蘊爭一線然其譚咲輕安坦然
B26n0148_p0797a01║而化如其為文章則餔禪之糟而因茹其
B26n0148_p0797a02║華者多也徐長孺彙集成編余故壽（壽一作喜）而
B26n0148_p0797a03║刻之使天下老居士有生死心者披此卷
B26n0148_p0797a04║或士大夫熱閙中欲乞清凉扇子不妨向
B26n0148_p0797a05║子瞻案前燒一瓣香其或心力勇猛不願
B26n0148_p0797a06║作文字禪者則請寘之毋以不肖為戎矣
B26n0148_p0797a07║心空居士唐文獻書
B26n0148_p0797a08║
B26n0148_p0797a09║
B26n0148_p0797a10║
B26n0148_p0798a01║
B26n0148_p0798a02║
B26n0148_p0798a03║
B26n0148_p0798a04║
B26n0148_p0798a05║
B26n0148_p0798a06║
B26n0148_p0798a07║
B26n0148_p0798a08║
B26n0148_p0798a09║
B26n0148_p0798a10║東坡禪喜集（終）