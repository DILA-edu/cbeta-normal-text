B26n0149_p0801a01║
B26n0149_p0801a02║鳴道集說序
B26n0149_p0801a03║
B26n0149_p0801a04║古者立言之君子，皆卓然有所自見，其學術不苟同於眾人，而惟道之是合；故其言足以自成
B26n0149_p0801a05║一家，有託以立於不朽。是故聖人沒，道術為天下裂，諸子者出，言人人殊，而要其指歸，未始
B26n0149_p0801a06║不合乎道。夫苟合於道矣，而其言有不傳者未之有也。
B26n0149_p0801a07║嗟乎！君子之言難矣！若屏山先生李公者，其庶幾古之立言者乎！先生諱之純，字純甫，弘
B26n0149_p0801a08║州人，金童宗承安間進士。仕至尚書右司都事，資性英邁，天下書無所不讀。其於莊周、列禦寇、
B26n0149_p0801a09║左氏、戰國策為尤長，文亦略能似之。三十歲後，徧觀佛書，既而取道學諸家之書讀之，一且
B26n0149_p0801a10║有會於其心，乃合三家為一。取先儒之說，箋其不相合者，著為成書，所謂《鳴道集說》也。觀
B26n0149_p0801a11║其為說，前無古人，誠卓然有所自見，學術不苟同於眾人，而惟道之是合者也。遺山元公（字裕之，
B26n0149_p0801a12║金、秀容人，金亡不仕，號遺山真隱，有遺山集行於世。）嘗以中原豪傑稱之，謂其庶幾古者立言之君
B26n0149_p0801a13║子；豈不信哉！
B26n0149_p0801a14║嗟乎，立言之難久矣！世之學者，知守經以篤信，而不知會通以求道；故有以一人之見，而
B26n0149_p0801a15║決千載之是非者；鮮不羣疑，而眾駭之。先生是書，其雄辨偉識，以一人之見，決千載之是非者，
B26n0149_p0802a01║徃徃而是；予故竊論其大旨，著于篇端，使讀之者各有以自得焉。
B26n0149_p0802a02║至正十七年（西紀一三五七年）歲次丁酉，二月既望。前翰林侍講學士金華黃潛序。（黃潛，元，
B26n0149_p0802a03║義烏人，字晉卿，延祐進士，生平博極羣書，議論精約，在朝挺然自立，不附權貴，時稱其清風，纖塵弗染，
B26n0149_p0802a04║有《日損齋稿》及《筆記》行世。）
B26n0149_p0802a05║
B26n0149_p0802a06║
B26n0149_p0802a07║屏山居士，年廿有九閱《復性書》，知李習之亦年廿有九。參藥山而退著書。大發感歎，日
B26n0149_p0802a08║抵萬松深攻亟擊，退而著書，會三聖人理性蘊奧之妙要，終指歸佛祖而已。江左道學倡於二程，
B26n0149_p0802a09║和之者十有餘家，涉獵釋老，膚淺一二，著《鳴道集》。食我園椹，不見好音，竊香掩鼻於聖言，
B26n0149_p0802a10║助長揠苗於世典，飾游辭稱《語錄》，教禪慧如敬誠，誣謗聖人，聾瞽學者。噫！馮虛氣，任
B26n0149_p0802a11║私情，讚毀去取，其如天下後世何？屏山哀矜，作《鳴道集說》，廓萬世之見聞，正天下之性命！
B26n0149_p0802a12║張無盡謂大孔聖者，莫如莊周，屏山擴充，渺無涯涘，豈直不畔干名教，其發揮孔聖幽隱不揚
B26n0149_p0802a13║之道，將攀附遊龍，駸駸乎佛氏所列五乘教中，人天乘之俗諦疆隅矣。張無盡又謂：小孔聖者莫
B26n0149_p0802a14║如孔安國，鳴道諸儒，又自貶屈，附韓歐之隘黨，其計孰若尊孔聖與釋老鼎峙為愈也耶。諸方宗
B26n0149_p0802a15║匠，偕引屏山為入幕之賓。鳴道諸儒，鑽仰藩垣，莫窺戶牖，輙肆謗議，不亦僭乎！余忝歷宗門
B26n0149_p0803a01║堂室之奧，懇為保證，固非師心昧誠之黨；如謂不然，報惟影響耳。屏山臨終，出此書付敬鼎臣
B26n0149_p0803a02║曰：「此吾末後絕交之作也！子其秘之，當有賞音者。」鼎臣聞余購屏山書，以斯藁因萬松老師，
B26n0149_p0803a03║轉致於余，余覽而感泣者累曰：昔余嘗見《鳴道集》不平之，欲為書糾其蕪謬而未暇，豈意屏
B26n0149_p0803a04║山先我著鞭，遂為序引，以鍼江左書生膏肓之病，為中原學士大夫有斯疾者，亦可發藥矣！
B26n0149_p0803a05║甲午冬十月五日湛然居士移刺楚才真卿序
B26n0149_p0803a06║
B26n0149_p0803a07║
B26n0149_p0803a08║
B26n0149_p0803a09║
B26n0149_p0803a10║
B26n0149_p0803a11║
B26n0149_p0803a12║
B26n0149_p0803a13║
B26n0149_p0803a14║
B26n0149_p0803a15║
B26n0149_p0805a01║
B26n0149_p0805a02║
B26n0149_p0805a03║鳴道集說序
B26n0149_p0805a04║
B26n0149_p0805a05║
B26n0149_p0805a06║天地未生之前，聖人在道，天地既生之後，道在聖人，故自生民以來，未有不得道而為聖人
B26n0149_p0805a07║者。伏羲神農黃帝之心，見於大《易》；堯舜禹湯文武之心，見於《詩書》，皆得道之大聖人也。
B26n0149_p0805a08║聖人不王，道術將裂，有老子者，遊方之外，恐後世之人，塞而無所入，高談天地未生之前，
B26n0149_p0805a09║而洗之以道德。有孔子者，游方之內，恐後世之人，眩而無所歸，切論天地既生之後，而封之以
B26n0149_p0805a10║仁義。故其言無不有少相齟齬者。雖然或𭊌或吹，或輓或推，一首一尾，一東一西，玄聖素王之
B26n0149_p0805a11║志，亦皆有所歸矣。其門弟子，恐其不合，而遂至於支離也。莊周氏沿流而下，自大人至於聖人，
B26n0149_p0805a12║孟軻氏溯流而上，自善人至於神人，如左右券，內聖外王之說備矣。惜夫！四聖人沒列禦宼駁
B26n0149_p0805a13║而失真，荀鄉子襍而未醇，楊雄王通氏僭而自聖，韓愈歐陽氏蕩而為文，聖人之道如線而不傳者，
B26n0149_p0805a14║一千五百年矣。而浮屠氏之書，從西方來，蓋距中國數千萬里，證之文字，詰曲侏離，重譯而
B26n0149_p0805a15║釋之，至言妙理，與吾古聖人之心，魄然而合，願（當為顧之誤）其徒不能發明其旨趣耳。豈萬古
B26n0149_p0806a01║之下，四海之外，聖人之迹，竟不能泯滅邪？諸儒陰取其說以證吾書，自李翱始，至於近代。王
B26n0149_p0806a02║介甫父子，倡之於前。蘇子瞻兄弟和之於後，大易、詩、書、論、孟、老、莊皆有所解，濂溪涑
B26n0149_p0806a03║水橫渠伊川之學踵而興焉。上蔡元城龜山橫浦之徒，又從而翼之。東萊南軒晦菴之書，蔓衍四出。
B26n0149_p0806a04║其言遂大，小生何幸！見諸先生之論議，心知古聖人之不死，大道之將合也。恐將合而又離，
B26n0149_p0806a05║箋其未合於古聖人者，曰《鳴道集說》云。
B26n0149_p0806a06║
B26n0149_p0806a07║
B26n0149_p0806a08║
B26n0149_p0806a09║
B26n0149_p0806a10║
B26n0149_p0806a11║
B26n0149_p0806a12║
B26n0149_p0806a13║
B26n0149_p0806a14║
B26n0149_p0806a15║鳴道集說序畢
B26n0149_p0807a01║
B26n0149_p0807a02║
B26n0149_p0807a03║中州集傳
B26n0149_p0807a04║
B26n0149_p0807a05║
B26n0149_p0807a06║屏山李先生純甫
B26n0149_p0807a07║純甫，字之純，弘州人，承安年進士，仕至尚書右司都事。為擧子日，亦自不碌碌，於書無
B26n0149_p0807a08║所不闚，而於《莊周》、《列禦宼》、《左氏戰國策》為尤長。文亦略能似之。三十歲後，徧觀佛書，
B26n0149_p0807a09║能悉其精微，既而取道學書讀之，著一書合三家為一，就伊川橫渠晦菴諸人所得者，而商略之。
B26n0149_p0807a10║毫髮不相貸，且恨不同時，與相詰難也。性嗜酒，未嘗一日不飲，亦未嘗不醉，眼花耳熱後，
B26n0149_p0807a11║人有發其談端者，隨問隨答，初不置慮，漫者知所以綂，窒者知所以通，傾河瀉洰，無有窮竭。
B26n0149_p0807a12║好賢樂善，雖新進少年游其門，亦與之為爾汝交。其不自貴重又如此。迄今論天下士，至之純與
B26n0149_p0807a13║雷御史希顏（雷希顏，名淵，一字季默，好讀書，與李之純游，任監察御史，彈劾不避權貴，大著威望，為金
B26n0149_p0807a14║大理寺卿雷恩之子），則以中州豪傑數之。子同字稚川，今居鎮陽。
B26n0149_p0807a15║
B26n0149_p0808a01║
B26n0149_p0808a02║鳴道諸儒姓氏
B26n0149_p0808a03║濂溪周氏惇頤　　茂叔
B26n0149_p0808a04║涑水司馬氏光　　君實
B26n0149_p0808a05║橫渠張氏戴　　子厚
B26n0149_p0808a06║明道程　顥　　伯淳　伊川程　頤　正叔
B26n0149_p0808a07║上蔡謝　良佐　　顯道
B26n0149_p0808a08║元城劉　安世　　器之
B26n0149_p0808a09║江民表　心性二說
B26n0149_p0808a10║龜山楊　時中　　中立　（安正忘筌論）
B26n0149_p0808a11║
B26n0149_p0808a12║鳴道遺說
B26n0149_p0808a13║橫浦張　九成　　子韶
B26n0149_p0808a14║東萊呂　祖謙　　伯恭
B26n0149_p0808a15║南軒張　栻　　敬夫
B26n0149_p0809a01║晦菴朱　熹　　元晦
B26n0149_p0809a02║屏山錙　彥冲　　子翬　　又號復齋
B26n0149_p0809a03║三山林　之奇　　少頴
B26n0149_p0809a04║建安游　酢　　定夫
B26n0149_p0809a05║　　　尹氏　焞　　彥明
B26n0149_p0809a06║康節邵　雍　　堯夫
B26n0149_p0809a07║　　邵　伯溫
B26n0149_p0809a08║止齋陳　傳良　　君擧　　（有洪儒論道集崇正辯屏山有）
B26n0149_p0809a09║致堂胡　寅
B26n0149_p0809a10║
B26n0149_p0809a11║諸儒鳴道集　總目
B26n0149_p0809a12║濂溪通書　一卷
B26n0149_p0809a13║涑水通書　一卷　　無為賛貽邢和叔
B26n0149_p0809a14║橫渠正蒙　一卷
B26n0149_p0809a15║橫渠經學理窟　五卷
B26n0149_p0810a01║二程先生語錄　二十七卷
B26n0149_p0810a02║上蔡先生語錄　三卷
B26n0149_p0810a03║元城先生語錄七三卷
B26n0149_p0810a04║元城譚錄　一卷
B26n0149_p0810a05║元城道護錄　一卷
B26n0149_p0810a06║江民表心性說　一卷
B26n0149_p0810a07║龜山語錄　四卷
B26n0149_p0810a08║崇安聖傳論　二卷　（堯舜禹湯曾子子思孟子）
B26n0149_p0810a09║橫浦日新　二卷
B26n0149_p0810a10║
B26n0149_p0810a11║
B26n0149_p0810a12║
B26n0149_p0810a13║
B26n0149_p0810a14║
B26n0149_p0810a15║
B26n0149_p0811a01║
B26n0149_p0811a02║鳴道集說　（卷之一）
B26n0149_p0811a03║
B26n0149_p0811a04║屏山居士　李純甫　之純述
B26n0149_p0811a05║
B26n0149_p0811a06║濂溪曰：動而正曰道，用而和曰德，匪仁匪義，匪禮匪智，匪信悉邪也。
B26n0149_p0811a07║屏山曰：此韓愈氏之遺說耳。道無動靜，不動其無道虖（虖，古乎字）。德無用舍，不用其無
B26n0149_p0811a08║德乎。孔子謂：「仁者見之謂之仁，則非仁也。智者見之謂之智，則非智也。」聖人之所見，
B26n0149_p0811a09║豈邪見歟？
B26n0149_p0811a10║濂溪曰：聖人之道，仁義中正而已矣。
B26n0149_p0811a11║屏山曰：志於道，據於德，依於仁。和順於道德，而理於義，皆孔子之言，與老子之言將無
B26n0149_p0811a12║同乎？善夫！莊子之言也，和理出其性，理、道也。和、德也。德、仁也。道、義也。然則
B26n0149_p0811a13║搥提仁義者（搥提仁義，出楊子法「言」，捨棄仁義也。）其楊子乎？離道德仁義者，其韓子乎？
B26n0149_p0811a14║自以為大中至正，恐未免為曲士也夫！
B26n0149_p0811a15║迂叟曰：窮理盡性，以至於命。世之論命者，競為幽僻之說以欺人，使人跂懸而不可及，憒瞽而
B26n0149_p0812a01║不能知，則畫而舍之，其實奚遠哉！是不是、理也。才不才、性也。遇不遇、命也。
B26n0149_p0812a02║屏山曰：《易》有窮理盡性，以至於命之說；孔子之心學也。自顏子、曾子、子思傳之孟子。
B26n0149_p0812a03║曰：盡其心者，知其性也。知其性，則知天矣。知天之與我者，萬物皆備，然後能踐其形，
B26n0149_p0812a04║雖夭壽不貳也。豈為幽僻之語，高論於世哉！惜乎後世不得其傳，跂懸而不能窮，憒瞽而
B26n0149_p0812a05║不能盡，畫而捨之，不能至，文蹇淺之說，以自欺則可矣。理有是不是耶？性有才不才耶？
B26n0149_p0812a06║命有遇不遇耶？吁！
B26n0149_p0812a07║迂叟曰：或謂聖人之心如死灰，是不然，聖人之心如宿火爾！夫火宿之則晦，發之則光，引之則
B26n0149_p0812a08║然，皷之則熾，深而不銷，久而不滅者，其宿火乎，豈若死灰哉！
B26n0149_p0812a09║屏山曰：野哉斯言！聖人之心，未嘗生死，豈如宿火之乍明乍暗耶？深而不消者，終消也。
B26n0149_p0812a10║久而不滅者，終滅也。聖人之心如日月焉，但以塵念蔽之，如浮雲之翳，陰氣之蝕耳。塵念
B26n0149_p0812a11║消爍既如死灰，而天光始發，初無增損，其有滅乎？此孔子所謂與日月合其明，莊子又謂進
B26n0149_p0812a12║於日者與？世俗不知也。
B26n0149_p0812a13║迂叟曰：或問釋老有取乎？曰：有。曰：何取？曰：釋取其空，老取其無為自然。舍是無取也。
B26n0149_p0812a14║空、取其無利欲心。無為自然，取其因任耳。
B26n0149_p0812a15║屏山曰：釋氏之所謂空，不空也。老子之所謂無為，無不為也。其理自然，無可取舍。故莊
B26n0149_p0813a01║子曰：無益損乎其真。般若曰：不增不減。故以愛惡之念，起是非之見，豈學釋老者乎？取
B26n0149_p0813a02║其無利欲心，即利欲心。取其因任，即是有為，非自然矣。
B26n0149_p0813a03║迂叟曰：學黃老者，以心既如死灰，形如槁木為無為。迂叟以為不然，作無為賛：治心以正，保
B26n0149_p0813a04║躬以靜，進退有義，得失有命，守道在己，成功則天，夫復何為？莫非自然！
B26n0149_p0813a05║屏山曰：顏子黜聰明，隳肢體，入道之門耳，豈在道耶？列子知黃帝書者，其言曰：積塵聚
B26n0149_p0813a06║塊，雖無為而非理也。莊子學老子者，其言曰：若羽之旋，若磨石之隧，乃死人之行；非生
B26n0149_p0813a07║人之理也。聖人之得道者，尸居而龍見，淵默而雷聲，神𨔝而天隨，豈心如死灰槁木？然無
B26n0149_p0813a08║為賛固佳矣！但改莫字作終字，學者當漸進一階或自此入。
B26n0149_p0813a09║迂叟曰：莊子文勝而道不及，君子惡諸，是猶朽屋而塗丹艧，不可處也。眢井而席綺潰，不可履
B26n0149_p0813a10║也。烏喙而漬飴糖，不可嘗也。堯之所畏，舜之所難，孔子之所惡，青蠅變白黑者也。
B26n0149_p0813a11║屏山曰：莊周氏豈有意於文哉！其一𭊌也，隱然如迅雷之驚蟄蟲。其一吹也，颺然如長風之
B26n0149_p0813a12║振槁木。糠粃二典，而示堯舜之神；四子不離於陰陽。糟粕六經，而掃仲尼之語；一人方出
B26n0149_p0813a13║於魯國，大抵如達磨之倒用如來印耳。至音太古，逆笙歌之耳；良藥太苦，螫芻豢之舌；儒
B26n0149_p0813a14║者不談千五百年矣。比之青蠅，不亦厚誣乎。
B26n0149_p0813a15║迂叟曰：楊子之論王莽也，豈得已哉！況伊周則與之，況黃虞則不與也。（黃帝虞舜）
B26n0149_p0814a01║屏山曰；劇秦美新，亦與伊周乎？既擯莊周，固楊子之黨也；又何辨焉。
B26n0149_p0814a02║橫渠曰：大和所謂道中𣷉，沉浮升降動靜相感之性；其來也幾微易簡，其究也廣大堅固。起知於
B26n0149_p0814a03║易者乾，効法於簡者坤，散殊而可象為氣，清通而不可象為神。不如野馬絪縕不足謂之大和，語
B26n0149_p0814a04║道者知此，謂之見道，學易者見此，謂之見易。不如是。雖周公才美，其智不足稱也。
B26n0149_p0814a05║屏山曰：吾嘗學易矣，保合大和，各正其性命也。屈伸徃來者，陰陽之相盪也。易簡者乾坤
B26n0149_p0814a06║之德也。形而上下者，道器之謂也。天地絪縕者，萬物之化也。聖人之意，各有所謂。張子
B26n0149_p0814a07║襍取其說，而談天地未生之初，謂真見易之道，而竊比周公，躁矣！
B26n0149_p0814a08║橫渠曰：氣坱然太虛，升降飛揚，未嘗少息；易所謂絪縕，莊子所謂生物之以息相吹，野馬者歟。
B26n0149_p0814a09║此虛實動靜之機，陰陽剛柔之始，浮而上者陽之清，降而下者陰之濁，其感遇聚散，為風雨，
B26n0149_p0814a10║為霜雪，萬品之流形，山川之融結，糟粕煨燼，無非教也。
B26n0149_p0814a11║屏山曰：張子略取佛老之語，力為此說，正《首楞嚴》五十種魔第三十二，行陰未盡，見諸
B26n0149_p0814a12║十方，十二眾生，畢殫其類。雖未通其各命由緒，見同生基，猶如野馬，熠熠清擾為浮塵根
B26n0149_p0814a13║究竟樞穴。張子誤認此言，以為至理；而又摹影佛答富樓那，大地山川生起之說。莊周矢溺
B26n0149_p0814a14║瓦礫之說，而不甚明，可付一咲！
B26n0149_p0814a15║橫渠曰：氣之為物，散入無形，適得吾體，聚為有象，不失吾常。又曰：太虛不能無氣，氣不能
B26n0149_p0815a01║不聚而為萬物，物不能不散而為太虛，循是出入，皆是不得已而然也。聖人盡道其間兼體而不累
B26n0149_p0815a02║者，存神其至矣。又曰：聚亦吾體，散亦吾體，知死而不亡者，可與言性矣。知虛空即氣，則有
B26n0149_p0815a03║無隱顯，聚散出入，能推本所從來，深於易者也。
B26n0149_p0815a04║屏山曰：張子竊聞首楞嚴性覺真空，性空真覺之言，而未見如來藏中妙真如性，妄起計度，
B26n0149_p0815a05║立圓常論，正墮三十三種顛倒，見魔是人，觀妙明心，徧十方界，湛然以為究竟，神我從是
B26n0149_p0815a06║則，計我徧十方，凝明不動，一切眾生，於我心中自生自死，則我心性，名之為常。張子誤
B26n0149_p0815a07║認此語，厚誣聖人，指為易道。聖人之言曰：神無方，易無體，寧有我耶？吁！可憐也夫！
B26n0149_p0815a08║橫渠曰：太虛為清，清即無碍，無礙故神。反清為濁，濁則礙，碍則形。又曰：氣聚散於太虗，
B26n0149_p0815a09║猶氷凝釋於水，知太虛即氣則無，無故聖人；但明幽明之故，不云有無，諸子淺妄。以分有無，
B26n0149_p0815a10║非窮理之學也。
B26n0149_p0815a11║屏山曰：老子所謂常無，即佛之所謂真空，非斷滅之空也。老子之所謂常有，即佛之所謂妙
B26n0149_p0815a12║有，非碍色之有。無非真無，有非真有，空即是色，色即是空，張子自分太虛與氣之聚散，
B26n0149_p0815a13║又分形與神之清濁，自比聖人，以為窮理。淺妄如此，豈知吾夫子形而上者之謂道，形於下
B26n0149_p0815a14║者之謂器虖？
B26n0149_p0815a15║橫渠曰：由太虛有天之名，由氣化有道之名，合虗與氣，有性之名，合性與知覺，有心之名。
B26n0149_p0816a01║屏山曰：孔子云：「易有太極，是生兩儀。」老子云：「有物混成，先天地生。」佛云：
B26n0149_p0816a02║「空生大覺中，如海一漚發。」夫道生天生地，以為氣母；自根自本者，即此心也。張子之言
B26n0149_p0816a03║如此，無乃異於三聖人虖？
B26n0149_p0816a04║橫渠曰：若謂虛能生氣，則虛無窮，氣有限。體用殊絕，入老氏有生於無，自然之論，不識其所
B26n0149_p0816a05║謂有無混一之常，若謂萬象為大虛中所見之物，則物與虛不相資，形自形，性自性，陷於浮圖以
B26n0149_p0816a06║山河大地為見病之說，略知體虛空為性，不知本天道為用，反以人見之小，因緣天地，謂世界為
B26n0149_p0816a07║幻化，躐等妄意而然，遂使儒佛老莊，混然一塗，因於恍惚夢幻，定以有生於無，為窮高極妙之
B26n0149_p0816a08║論，不知入德之門，多見其蔽於詖，而陷於[泳-永+(瑤-王)]矣。
B26n0149_p0816a09║屏山曰：張子之所謂老氏有生於無之論，正老氏之所謂：「常有以觀其徼者，常無以觀其妙」
B26n0149_p0816a10║者；張子不知也。張子所謂：混一之常，正老子所謂，建之以常無有，張子果知之乎？張
B26n0149_p0816a11║子又謂：浮圖以山河大地為見病之說，正佛之所謂真如之生滅者，俗諦之幻，有所謂真如之
B26n0149_p0816a12║不生滅者，真諦之本空，張子不知也。
B26n0149_p0816a13║張子所謂體虛空為性，本天道為用，正佛之所謂真如有體有用，空而不空，是名中道第
B26n0149_p0816a14║一義諦。張子果知之乎？謂佛有人見，躐等妄意，誣為幻化，學道者其知之矣。或因於恍惚
B26n0149_p0816a15║夢幻，或遂以為有生於無，為窮高極妙，皆望道而未之見耳。不知入德之塗，蔽於詖而陷於
B26n0149_p0817a01║滛，或亦有之？非三聖人之罪也。所謂儒佛老莊，混為一途者，十方諸佛，異口同音，萬古
B26n0149_p0817a02║聖人，同轍俱注，張子獨能岐而外之乎？雖吾夫子復生，不易吾言矣。
B26n0149_p0817a03║橫渠曰：鬼神者，二氣之良能也。又曰：天道不窮，寒暑已。眾動不窮，屈伸已。鬼神之實，不
B26n0149_p0817a04║越二端而已。
B26n0149_p0817a05║屏山曰：聖人有言，天且弗違，而況於人乎？況於鬼神乎？天自天，人自人，鬼神自鬼神，
B26n0149_p0817a06║非二氣也。天之寒暑，氣之屈伸，鬼神何預焉！伊川亦曰：鬼神者，造化之跡，江東諸子，
B26n0149_p0817a07║至有以風雨為鬼神，其踈甚矣！此說亦有所從來，其源出於漢儒，誤解中庸鬼神體物而不可
B26n0149_p0817a08║遺句，訓體為生，說者謂萬物以鬼神之氣生，故至於此。予謂：鬼神雖弗見弗聞，然以物為
B26n0149_p0817a09║體，而影附之，不可遺也。故洋洋乎如在其上與左右也！何以二氣為哉？
B26n0149_p0817a10║橫渠曰：在天而運者為七曜，垣星為晝夜，以地氣乘機，左旋於中，故使垣道河漢。因此而南，
B26n0149_p0817a11║孔子不言天地日月星辰者，以顏淵輩已知之矣。古人所謂天左旋，此至粗之論耳。
B26n0149_p0817a12║屏山曰：此說孔子未嘗談也。大《易》止言乾動坤靜，《尚書》止言在璇璣玉衡，以齊七政
B26n0149_p0817a13║而已。張子敢於高論，果於自信，斬然臆斷，謂天靜地動，惟七曜行，當問天古星翁，吾亦
B26n0149_p0817a14║不知也。橫渠曰：聖不可知謂神，莊生謬妄，又謂有神人焉。
B26n0149_p0817a15║屏山曰：莊子所謂：有天人、至人、神人，皆聖人之別稱耳。大抵居帝王天子之德，謂之聖
B26n0149_p0818a01║人。言素王玄聖之道，謂之神人。謂聖人之駴世，神人未嘗過而問焉，正吾夫子之所謂豉萬
B26n0149_p0818a02║物而不與者，豈有二人哉。莊子寓言，而學者惑之！是對癡兒不得說夢。迨佛書至，有法身、
B26n0149_p0818a03║報身、化身之說，其理甚明。禪者又分五位，至於禮用交參，正徧回互之際，區區章句之
B26n0149_p0818a04║學，未嘗曾見此事，宜其譏咲以為謬妄也歟！
B26n0149_p0818a05║橫渠曰：物之初生，氣日至而滋息，物生既盈，氣日反而游散，至之謂神。以其伸也，反之謂鬼，
B26n0149_p0818a06║以其歸也。
B26n0149_p0818a07║屏山曰：此說出於漢儒，以木火為生物之神，以金水為終物之鬼，訓神為伸，訓鬼為歸，亦
B26n0149_p0818a08║曲說耳。今證以孔子之言，精氣為物，謂人物也。游魂為變，謂鬼神也。人物有形之鬼神，
B26n0149_p0818a09║鬼神無形之人物，可以知鬼神之情狀，蓋無異於人物，故其禍福，亦從吾之好惡焉。豈神主
B26n0149_p0818a10║生而鬼主死？又強為分別耶。
B26n0149_p0818a11║橫渠曰：氣生於人，生而不離，死而游散謂魂。聚而成形質，雖死而不散謂魄。
B26n0149_p0818a12║屏山曰：異乎吾所聞！鄭子產論伯有曰：人生始化曰魄，陽曰魂。用物精多則魂魄強。故伯
B26n0149_p0818a13║有之死，猶能為祟而殺駟帶。蓋魂魄者，動靜之精神耳。形質既成，生而不能離，形質既壞，
B26n0149_p0818a14║死而不能散，游然而變，或為鬼神，即此一物也，豈有二物哉？
B26n0149_p0818a15║橫渠曰：海水凝則氷，浮則漚，然氷之才，漚之性，海不得而預焉。推是足以究生死之說。
B26n0149_p0819a01║屏山曰：性猶海水也，情猶浮漚也，漚有生滅，而水無生滅，情有生死，而性無生死。雖吉
B26n0149_p0819a02║凶以情遷，而原始反終，知之未嘗生，亦未嘗死也。則死生之說盡矣。雖然，漚即水也。水
B26n0149_p0819a03║即漚也。情豈非性，性豈非情虖？生滅而有不生滅者，有其死生中，蓋有不生不死而生死者
B26n0149_p0819a04║乎？以水喻之，則不類乎？性外而又言才，吾不知其為何物也？
B26n0149_p0819a05║橫渠曰：寤所以知新於耳目，夢所以緣舊於習心，醫言專語氣於五藏之變，有取焉耳。
B26n0149_p0819a06║屏山曰：此言常夢，其得為多，如非常之夢，傳說之夢，武丁竪牛之夢穆叔，橫渠之言敗矣！
B26n0149_p0819a07║當以東萊之言為解，語在左氏愽議。
B26n0149_p0819a08║橫渠曰：釋氏不知天命，而以心法起滅天地，以小緣大，以末緣本，其不能窮，謂之幻妄。真所
B26n0149_p0819a09║謂凝氷之夏蟲歟！反以六根之微，誣天地日月，蔽其用於一身之小，溺其志於虛空之大，此所以
B26n0149_p0819a10║語大語小，流遁失中。其大也，塵芥六合，謂天地為有窮也。其小也。夢幻人世，不能究所從也，
B26n0149_p0819a11║謂之窮理可虖？不知窮理，謂之盡性而無不知可乎？儒者窮理，固率性可以謂之道。佛不知窮
B26n0149_p0819a12║理，故其說不可推而行。
B26n0149_p0819a13║屏山曰：孔子知易有太極，是生兩儀。老子知有物混成，先天地生。莊子知道生天生地，列
B26n0149_p0819a14║子知渾淪之始，言天地空中之細物也。張子烏知有此理耶！孔子之太極，老子之混成，莊子
B26n0149_p0819a15║之道，列子之渾淪，是何物耶？四子同在天地中，必非二物，學者溟涬一千五百年矣。而佛
B26n0149_p0820a01║書遂東。《首楞嚴》云：空生大覺中，如海一漚發有漏微塵國，皆依真所生。然則其不出於
B26n0149_p0820a02║此心乎？何以信之？張子亦有夢否？五尺之軀，栩然一席之地，謦欬之間，天地、日月、山
B26n0149_p0820a03║川、聚落、人物、衣冠、俯仰、酬酢、自成宇宙，皆從汝一念生，此特佛書所謂第六分離意
B26n0149_p0820a04║識之所影現者耳。其力之所成就，廣大如此，與此天地亦殊不相罣礙，此即邵康節所謂：一
B26n0149_p0820a05║身自有一乾坤者，況其根本！第九：白淨無垢，妙真如性，豈不能生此天地乎？此真如性，
B26n0149_p0820a06║大包天地而有餘，細入微塵而無間，寧有小大與生滅乎？老子謂尹文子曰：吾與汝皆幻也。
B26n0149_p0820a07║孔子謂瞿鵲子曰：丘也與汝皆夢也。且有大覺而後知此萬世之後一遇大聖，如且暮夢遇之，
B26n0149_p0820a08║張子豈其人乎？此理固未易窮，張子欲率其性，而自謂之道。將推而行之，真夢中語，未知
B26n0149_p0820a09║孰為夏蟲也歟！悲夫！
B26n0149_p0820a10║橫渠曰：大易不言有無，言有無，諸子之陋也。
B26n0149_p0820a11║屏山曰：形而上者謂之道，形而下者謂之器，非老子之常無常有，佛之真空妙有乎？張子之
B26n0149_p0820a12║陋也！
B26n0149_p0820a13║橫渠曰：一物而兩體，其大極之謂歟！
B26n0149_p0820a14║屏山曰：太極生兩儀，而張子云爾。是胚胎未兆，而自為男女也夫？
B26n0149_p0820a15║橫渠曰：飲食男女皆性也。是烏可滅！莊老佛氏為此說久矣。果暢真理虖？有無不能為一，非盡
B26n0149_p0821a01║性也！
B26n0149_p0821a02║屏山曰：飲食男女，氣血之嗜欲耳。豈其性耶？必欲混然而一，與禽獸奚擇哉？此正夫子之
B26n0149_p0821a03║所謂：小人之中庸而無忌憚者，佛之所謂無礙禪也。莊子固有不食五穀，綽約如處子者，張
B26n0149_p0821a04║子自不見耳。以近喻之，世間近道之士，辟穀而齊居者多矣，豈盡失其性哉！自殘其性，而
B26n0149_p0821a05║必患天下後世者，必此言也夫！
B26n0149_p0821a06║橫渠曰：浮圖明鬼，謂有識之死，受生循環，厭苦求免，可謂知鬼。以人生為妄見，可謂知人乎？
B26n0149_p0821a07║天人一物，輙生取舍，可謂知天虖？指游魂為變，為輪廻，未之思也！
B26n0149_p0821a08║屏山曰：此說出於原始反終，知死生之說，莊子推而明之。謂生者死之徒，死者生之始，死
B26n0149_p0821a09║生相尋乎無端。列子亦謂死于此者，安知其不生于彼，萬物皆出於機，皆入於機，非輪廻而
B26n0149_p0821a10║何，老子謂生者暗噫物也。莊子亦有久憂不死，何其苦也之言？古之真人，有人之形，無人
B26n0149_p0821a11║之情，彼且擇月而登假，乘彼白雲，至于帝鄉，忻則與造物為人，厭則出六合之外。如老子
B26n0149_p0821a12║之柱下，莊子之漆園，列子之鄭圃，孔子之魯國，體性抱神，遊於世間可也。自此以降，遽
B26n0149_p0821a13║欲泯其真妄，同天人，無取舍，均死生，嘻其誕矣！
B26n0149_p0821a14║橫渠曰：浮圖必謂：死生轉流，非得道不免，謂之悟道。自其說熾傳中國，雖真才閒氣，生則溺
B26n0149_p0821a15║耳自恬習之事，長則師世儒崇尚之言，遂冥然被驅，謂聖人可不修而至，大道可不學而知，故未
B26n0149_p0822a01║識聖人心，已謂不必求其迹；未見君子志，已謂不必事其文；此人倫所以不察，廢物所以不明，
B26n0149_p0822a02║治所以忽，德所以亂，異言滿耳，上無禮以防其偽，下無學以稽其蔽，詖[泳-永+(瑤-王)]邪遁之詞，翕然並興，
B26n0149_p0822a03║一出于佛氏之門者，千五百年，自非獨立不懼，精一自信，有大過人之才，可以正立其間，與
B26n0149_p0822a04║之較是非，計得失乎？
B26n0149_p0822a05║屏山曰：自孔孟云亡，儒者不談大道，一千五百年矣，豈浮圖氏之罪耶？至於近代，始以佛
B26n0149_p0822a06║書訓釋老莊，浸及語孟，詩書大易，豈非諸君子所悟之道，亦從此人乎？張子憣然為反噬之
B26n0149_p0822a07║說，其亦弗仁甚矣！謂聖人不修而至，大道不學而知，夫子自道也歟。詖[泳-永+(瑤-王)]邪遁之辭，亦將
B26n0149_p0822a08║有所歸矣。所謂有大過人之才者，王氏父子，蘇氏兄弟是也。負心如此，寧可計較是非於得
B26n0149_p0822a09║失乎？政坐為死生心所流轉耳。
B26n0149_p0822a10║橫渠曰：釋氏謂實際以人生為幻妄，有為為贅疣，世界為陰濁，遂厭而不有，遺而不存，乃誠而
B26n0149_p0822a11║惡明者也。儒者因明致誠，因誠致明，故學而可以成聖。天而未始違人，《易》所謂不遺不流不
B26n0149_p0822a12║過者也。彼所謂實際，徒能語之而已，未始心解也。
B26n0149_p0822a13║屏山曰：釋氏知實際矣。故以人生為幻妄，雖實際理地，不受一塵，萬行門中，不捨一法，
B26n0149_p0822a14║不以無為破有為界，不以出世間法壞世間法，豈嘗有所厭惡而排遣哉！定慧圓成，止觀雙泯，
B26n0149_p0822a15║因該果海，包法界而有餘；果徹因源，人微塵而無間；與吾聖人之道，將無同乎？第恐張
B26n0149_p0823a01║子竊聞易道，未嘗心解，而況於實際乎？
B26n0149_p0823a02║橫渠曰：彼釋氏之語，雖似是，本與吾儒二本道一而已。此是則彼非，彼是則此非，固不可同日
B26n0149_p0823a03║而語。其言流遁失守，窮大則[泳-永+(瑤-王)]，推行則詖，一卷之中，數數有之。
B26n0149_p0823a04║屏山曰：道本無一，而有二乎？道本無是，而有非乎？如來不說墮文字法，四十九年初無一
B26n0149_p0823a05║字，維摩不離文字，而說解脫，不二法門，終於默然。張子欲以口舌滓污太虛，多見其不知
B26n0149_p0823a06║量也。未讀南華第二篇耳！吾夫子「予欲無言」之旨，想亦未曾夢見也！
B26n0149_p0823a07║橫渠曰：大率知晝夜陰陽，則知性命。知聖人，知鬼神，釋氏未免陰陽晝夜之累，而談鬼神，妄
B26n0149_p0823a08║也！
B26n0149_p0823a09║屏山曰：盡夜之往來，陰陽之消長，真死生之理也。聖人窮理盡性，以至於命，通乎晝夜之
B26n0149_p0823a10║道，而知其未嘗往來，未見其陰陽不測之神，初無消長。以此洗心退藏於密，雖鬼神不之知
B26n0149_p0823a11║也。鬼神之情狀，聖人其知之矣。此釋氏之說，與吾正同，而張子言其往來消長者，推而任
B26n0149_p0823a12║之，聽其自然，自以為免陰陽晝夜之累，而正流於生死中矣。誣為易道，豈知聖人所謂生生
B26n0149_p0823a13║之謂易，而生生者，未嘗生耶。夫學道者，一念萬擧初無首尾，豈有陰陽晝夜之累哉！
B26n0149_p0823a14║屏山先生《鳴道集說》卷之一終
B26n0149_p0825a01║