B27n0151_p0034b11║新續高僧傳四集卷第二
B27n0151_p0034b12║衡陽喻謙昧庵氏編輯
B27n0151_p0034b13║譯經篇第一之二（本傳九人　附見八人）
B27n0151_p0034b14║元甘泉馬蹏山沙門釋智慧傳（廣福　安藏　逸林）
B27n0151_p0034b15║　雲南玉案山寺沙門釋雄辯傳
B27n0151_p0034b16║　燕都慶壽寺沙門釋沙囉巴傳（剌溫布　迦囉思巴）
B27n0151_p0034b17║　燕都廣寒院沙門釋識里傳
B27n0151_p0034b18║　會稽圓通寺沙門釋弘濟傳（般若空利）
B27n0151_p0034b19║明臨安淨慈寺沙門釋宗泐傳
B27n0151_p0034b20║　金陵鍾山西天寺沙門釋智光傳（班的答　惠便）
B27n0151_p0035a01║清五臺清涼山寺沙門釋老藏傳
B27n0151_p0035a02║　蒙古多倫泊彙宗寺沙門釋克圖傳
B27n0151_p0035a03║
B27n0151_p0035a04║
B27n0151_p0035a05║
B27n0151_p0035a06║
B27n0151_p0035a07║
B27n0151_p0035a08║
B27n0151_p0035a09║
B27n0151_p0035a10║
B27n0151_p0035a11║元甘泉馬謕山沙門釋智慧傳（廣福　安藏　逸林）
B27n0151_p0035a12║釋智慧者舊傳甘泉馬蹏山僧也馬蹏今名馬鞍在甘泉西北
B27n0151_p0035a13║三十五里慧善梵書與西來諸僧同譯文殊利發菩提心願文
B27n0151_p0035a14║乃巴看落目瓦所傳也又譯聖妙吉祥真實名經一卷其經前
B27n0151_p0035a15║有文殊菩薩發菩提心願文中明五智勇識真實名句後有文
B27n0151_p0035a16║殊一百八名讚又文殊讚哀請攝受偈發願偈六波羅密偈迴
B27n0151_p0035a17║向文呪或稱智慧為土番沙門蓋土番人也出家至甘泉居馬
B27n0151_p0035a18║蹏山耳又廣福者未詳何許人譯密跡力士大權神王經偈頌
B27n0151_p0035a19║一卷都一百七十五讚又安藏者仕至翰林學士雅好佛乘兼
B27n0151_p0035a20║習梵文延祐七年十月庚申奉敕譯佛經所譯聖救度佛母二
B27n0151_p0035b01║十一種禮讚經三紙二十二像前有七言頌後有結偈真言文
B27n0151_p0035b02║詞警醒令人起信又逸林者世祖時嘗命譯藥師壇法儀軌將
B27n0151_p0035b03║為天下消八苦之災增無量之福志願弘矣因賜紫衣法號以
B27n0151_p0035b04║壽終
B27n0151_p0035b05║元雲南玉案山寺沙門釋雄辯傳
B27n0151_p0035b06║釋雄辯賜號洪鏡姓李氏善闡人也才思儁倜聰穎絕倫語音
B27n0151_p0035b07║輕利善通方言少年出家事子雲國師為上足弟子元世祖既
B27n0151_p0035b08║破大理段氏遺孽轉徙朝元南詔僧侶隨入華夏逾歲雄辯亦
B27n0151_p0035b09║復北來居中國二十五年更事四師皆當世大德最後登班集
B27n0151_p0035b10║之堂嗣壇主之法研窮方等玅解玄理其學大備乃喟然歎曰
B27n0151_p0035b11║佛法種子不絕於世矯矯龍象豈擇地而行吾其南歸將以方
B27n0151_p0035b12║言譯其經論饟我荒服因詣壇主乞白其語於帝師遂為璽書
B27n0151_p0035b13║以賜之號曰洪鏡既歸取圓覺諸經及摩訶衍四絕論飜以僰
B27n0151_p0035b14║語反復論辯曲盡幽微而詞旨淺近通於俗說故其書盛傳習
B27n0151_p0035b15║者益眾六詔玄風普及婦孺實自茲始當其攝齋升講口如泉
B27n0151_p0035b16║瀉滔滔不竭人稱雄辯法師足副其名云時梁王為雲南王以
B27n0151_p0035b17║天屬之尊事之甚嚴雄辯晚歲精進行道化人及物本諸慈惠
B27n0151_p0035b18║於是德聲遐布法隆荒徼四眾歸之達數萬指而自視欿然蓋
B27n0151_p0035b19║其猛志邁修閎願慈忱有不可思議者以大德五年十一月九
B27n0151_p0035b20║日坦化壽七十有三臘四十有七荼毗時見有五色舍利其他
B27n0151_p0036a01║異徵甚多弟子玄堅建塔于玉案山陽所譯經論多僰人語言
B27n0151_p0036a02║華俗不曉故不流入中土今雖有傳書罕見善本
B27n0151_p0036a03║元燕都慶壽寺沙門釋沙囉巴傳（剌溫卜　迦囉思巴）
B27n0151_p0036a04║釋沙囉巴西域積寧人幼而通慧年才總丱即依帝師癹思巴
B27n0151_p0036a05║薙染習諸部灌頂法又從著栗赤上師學大小乘時有剌溫卜
B27n0151_p0036a06║善通燄曼德迦密教為世所稱投之盡得其道所以善吐番音
B27n0151_p0036a07║說諸妙法兼解諸國文字後因迦囉思巴薦於世祖命譯中國
B27n0151_p0036a08║未備顯密諸經各若干部詞旨明辨因賜大辯廣智之號其時
B27n0151_p0036a09║思巴已居帝師僧司雖盛而風紀寢弊官吏不能干城遺法抗
B27n0151_p0036a10║禦外侮返為僧害世祖每論至此切憂之欲選能者匡正其失
B27n0151_p0036a11║乃授沙為江浙釋教都總統世祖親送之既至江南盡削煩苛
B27n0151_p0036a12║務從寬大故遐邇僧寺賴之以安尋改統福廣然自律嚴正行
B27n0151_p0036a13║無偏倚語多峻切以是見忤同列嘗自歎曰天下何事耶吾人
B27n0151_p0036a14║自擾之耳朝廷設官愈多則天下之事愈煩況釋教乎今僧之
B27n0151_p0036a15║苦無他官多事煩耳所謂十羊九牧可勝言哉遂建言以聞因
B27n0151_p0036a16║得盡罷諸路總統天下快焉沙即遁迹壠坻築室種樹將欲終
B27n0151_p0036a17║老至大中復召至燕京拜光祿大夫大司徒皇太子諸王嘗問
B27n0151_p0036a18║法要詔給廩館於慶壽寺所譯之經朝廷皆為刊行延祐元年
B27n0151_p0036a19║十月五日示疾賜鈔萬緡勅大尉瀋王視醫藥謝卻之面佛端
B27n0151_p0036a20║坐而化詔賜給葬遣使驛送建塔故里
B27n0151_p0036b01║元燕都廣寒院沙門釋識里傳
B27n0151_p0036b02║釋識里者本名必蘭納識里北庭感木嚕國人止行二字略也
B27n0151_p0036b03║生而穎異幼習輝和爾及西域書長能貫通三藏曉西北諸國
B27n0151_p0036b04║語言大德六年奉勅從帝師受戒於廣寒殿代帝出家更賜今
B27n0151_p0036b05║名蓋初名只剌瓦彌旳里也皇慶中命譯諸梵經延祐初特賜
B27n0151_p0036b06║銀印授光祿大夫時諸番朝貢表牋文字無能識者皆令識里
B27n0151_p0036b07║譯進會有以金刻字為表諸吏愕然乃遣識里視之廷中睽睽
B27n0151_p0036b08║觀所以對識里取案上墨汁塗金葉審其字左右執筆以待乃
B27n0151_p0036b09║口誦表中語及使人名氏與貢物之數書而上之明日廷獻有
B27n0151_p0036b10║司察其物色與所譯書無少差異眾莫不服其博洽亦莫測所
B27n0151_p0036b11║從受或以為神悟云尋賜開府儀同三司仍賜三台銀印兼領
B27n0151_p0036b12║功德使司事厚其廩膳至治三年更賜金印特授沙津阿古齊
B27n0151_p0036b13║且命為諸國引進使至順二年又賜玉印加號普覺圓明廣照
B27n0151_p0036b14║宏辯三藏國師三年坐安西王子事死焉其所譯經漢字則有
B27n0151_p0036b15║楞嚴經西竺梵書則有大乘莊嚴寶度經乾陀般若經大涅般
B27n0151_p0036b16║經稱讚大乘功德經番書則有不思議禪觀經都若干卷
B27n0151_p0036b17║元會稽圓通寺沙門釋弘濟傳（般若空利）
B27n0151_p0036b18║釋弘濟字同舟別字天岸姓姚氏世為餘姚人幼孤從里中寶
B27n0151_p0036b19║積寺舜田滿出家滿即其從父也雖在幼弱機穎俊發初授法
B27n0151_p0036b20║華經便能成誦年十六受度為大僧日持四分律跬步之間不
B27n0151_p0037a01║越繩尺已而歎曰戒為初學之門工之始基當更精教乘以資
B27n0151_p0037a02║行解於是之鄞依半山全讀天台之書久之悉通其玄義嘗修
B27n0151_p0037a03║法華光明淨土期懺斂意凝神積誠不貳髣髴於定中覩尊者
B27n0151_p0037a04║畀以犀角如意自是譚辯風生詞如泉湧了無留礙當是時大
B27n0151_p0037a05║山恢尸松江之延慶越溪澄主武林之演福法幢雙峙光燄灼
B27n0151_p0037a06║然照曜大江南北皆延濟分座說法而越溪愛之尤篤諸部疑
B27n0151_p0037a07║難或有未易決者要其終始而折之蓋諦觀圓融洞若觀火故
B27n0151_p0037a08║叩聲應響略無滯機高昌總統有般若空利者每謂學兼華梵
B27n0151_p0037a09║出入經論世無能敵用其國語與濟共譯小止觀文彩煥發高
B27n0151_p0037a10║昌為之赧然蓋濟與相處既久習其梵音而義理通澈涵泳胸
B27n0151_p0037a11║中故從事飜譯人以為艱者濟則有餘裕焉泰定元年開法於
B27n0151_p0037a12║萬壽圓覺寺浙河左右傑偉之士奔走其室唯恐後之明年鹽
B27n0151_p0037a13║官海岸崩居民惴惴恐為魚鼈江浙行省右丞相脫驩甚憂之
B27n0151_p0037a14║祈禜於上天竺請濟親履其地建水陸無遮大會七日夜濟冥
B27n0151_p0037a15║心觀想取海沙詛之步率徒侶徧為灑佈凡足跡所及岸為不
B27n0151_p0037a16║崩人多異之天曆元年分主顯慈集慶寺兩院皆杭之名剎處
B27n0151_p0037a17║之泊然蘇人競欲致之以幣來聘主大德萬壽寺閱六寒暑莘
B27n0151_p0037a18║莘小子多所造就至元五年江南行宣政院選主會稽圓通寺
B27n0151_p0037a19║宇久廢鐘魚絕響濟念父母之邦欣然東歸闢齋館乞糗糧攝
B27n0151_p0037a20║授徒眾多至數百人寺為中興歷四載還隱寶集專修西方念
B27n0151_p0037b01║佛三昧當會心處不知念而非念非念而念也至正七年濟年
B27n0151_p0037b02║已八十矣錢塘諸名山耆宿凋謝唯濟巋然獨存故士人又以
B27n0151_p0037b03║大普福起之濟堅臥不應門人強之以赴居亡何竟拂衣旋故
B27n0151_p0037b04║邱闢鏡清閣以深憇焉因覽諸家所注首楞嚴經繁簡失當方
B27n0151_p0037b05║將折衷其說為之疏解俄疾作召四眾至以唯心淨土惓惓為
B27n0151_p0037b06║勉有未喻其意者厲聲曰死生難死生難索觚翰書偈而寂時
B27n0151_p0037b07║至正十六年三月十日也世壽八十六僧臘七十一葬於里之
B27n0151_p0037b08║峩眉山松花塢生時所自卜者濟梵貌魁碩言詞清麗諸書過
B27n0151_p0037b09║目終身不忘故其本末兼該無所滲漏鄉先達韓壯節公性巴
B27n0151_p0037b10║西鄧文肅公文原皆欽其道範遺書殷勤讚歎不已平生孜孜
B27n0151_p0037b11║以流布教化為務建法華本部百數十會苟有召者未嘗不應
B27n0151_p0037b12║屢感祥符花雨繽紛然不自侈出處語默如未離止觀所著書
B27n0151_p0037b13║有四教儀紀正及天岸外集若干卷並刊行之弟子靈隱元瀞
B27n0151_p0037b14║為狀其遺行徵宋文憲公濂為之銘曰佛法正傳實推台衡大
B27n0151_p0037b15║者鏗鍧萬鼓齊鳴彼旁宗者自謂孤撐以此較之蒼蠅之聲猗
B27n0151_p0037b16║與上師義觀兩融剋期破障息念歸宗煌煌神公心與之通授
B27n0151_p0037b17║以如意無礙弗攻水蟲鼓浪涯岸善崩凝神冥漻呪沙為兵變
B27n0151_p0037b18║化儵忽風霆流形雙足所躡凝如堅城此願力故非由外假妙
B27n0151_p0037b19║經之宣集於蘭若天亦雨華繽紛而下有感而應理無愆者般
B27n0151_p0037b20║若光中無非妙相一鑑之明實含萬象生既不來死亦非往何
B27n0151_p0038a01║必興嗟涉有情想青山崔崔流泉在下迴景斂英絕斥邪窳萬
B27n0151_p0038a02║松作花黃金滿塢舍利斯藏永奠終古
B27n0151_p0038a03║明臨安淨慈寺沙門釋寺泐傳
B27n0151_p0038a04║釋宗泐字季潭別題所居曰全室生有殊質幼而聰異授讀塾
B27n0151_p0038a05║師便見稱許期以遠到乃性猒俗榮獨契玄玅偶涉文苑別有
B27n0151_p0038a06║悟心年當成立矢厥志願竟從剃染受具足後得詣淨慈笑隱
B27n0151_p0038a07║大訢博諮經典精求義蘊律論梵藏備盡厥旨嘗居南屏松月
B27n0151_p0038a08║居與竹庵渭同庵簡鼎庵需互相參究時有啟迪奧理深疑一
B27n0151_p0038a09║致推尋莫不說懌以解故所為文詞禪機淵味發人幽省當代
B27n0151_p0038a10║儒宿若虞文靖集張潞國翥黃晉卿溍皆一時巨子見泐所作
B27n0151_p0038a11║皆傾心歎賞引譽士林羣相推重會元季喪亂天下洶洶棲遲
B27n0151_p0038a12║山谷息影潛聲歷有年所而靜性彌堅道行益勵有明戡定佛
B27n0151_p0038a13║學更興洪武初元應召入都居龍翔集慶講演經義詳註論說
B27n0151_p0038a14║又新製讚頌樂章宣鬯閎旨深契聖衷時見臨幸日有賜饍嘗
B27n0151_p0038a15║和其詩稱為泐翁恩眷擾隆莫與比數又以泐文學暢懋禪理
B27n0151_p0038a16║洞悉命往西域搜求遺經遂辭丹闕不憚煩疲冒渡流沙竟達
B27n0151_p0038a17║天竺泐機才敏悟聲入心通少時便習梵音能曉唄誼飜譯文
B27n0151_p0038a18║殊等經而還今所傳者即此本也晚歲禪悅時發吟興嘗見其
B27n0151_p0038a19║懷以仁講師入觀圖詩云旭日千萬峰白雲三四朵一芺山容
B27n0151_p0038a20║開獨自松下坐瀑流天下來花飛面前墮此時中觀成無物亦
B27n0151_p0038b01║無我又遊雪竇云捫蘿登絕頂清興渺無窮兩目雲霞外一身
B27n0151_p0038b02║霄漢中珠簾飛瀑雪翠浪卷清風欲結茅庵住塵緣惜未空道
B27n0151_p0038b03║味詩思意與俱清言未空者真未空耶
B27n0151_p0038b04║明金陵鍾山西天寺沙門釋智光傳（班的答　惠便）
B27n0151_p0038b05║釋智光字無隱慶雲人不詳其氏族初出家時居燕都法雲寺
B27n0151_p0038b06║志業敏慧苦心向學內外典籍罔不研翫元至正中班的答自
B27n0151_p0038b07║天竺遨遊上都棲止法雲智光得親儀範昕夕請益聆聲通意
B27n0151_p0038b08║漸達梵音遂為入室弟子有明肇剏定鼎金陵師弟連翩望京
B27n0151_p0038b09║朝請太祖嘉其勤勞召詢便殿答問之際見智光語通梵漢命
B27n0151_p0038b10║譯班的答所攜經典築庵鍾山給具供張頗示優崇智光乃即
B27n0151_p0038b11║其四眾弟子菩薩戒譯為漢文詞簡理明眾所推服甲子春與
B27n0151_p0038b12║其徒惠便奉使西域過獨木繩至橋尼己辣梵天竺諸國宣傳
B27n0151_p0038b13║聖化眾皆感慕已而謁麻曷菩提上師傳金剛鬘壇場四十二
B27n0151_p0038b14║會禮地湧浮圖其國起敬以為非常人遂併西番烏思藏相隨
B27n0151_p0038b15║入貢比還居未久重渡流沙更歷西竺復率其眾來朝太宗嘉
B27n0151_p0038b16║之慰勞備至與論三藏領會深奧嗟歎久之乙酉擢僧錄左闡
B27n0151_p0038b17║教仁宗嗣位寵錫封號賜金印冠服并孔雀銷金蓋旛及金銀
B27n0151_p0038b18║器物几案輿馬之屬靡不畢具更廣能仁寺居之宣德初元加
B27n0151_p0038b19║號西天佛子智光于經藏之蘊旁達深探所譯顯密經義及所
B27n0151_p0038b20║傳心經八支了義真實名經仁王護國經大白繖蓋經並行于
B27n0151_p0039a01║世宣德十年六月十三日示寂其徒請留偈乃曰大乘法門無
B27n0151_p0039a02║法可說眾復懇之始揚言曰空空大覺中永斷去來蹤實體全
B27n0151_p0039a03║無相含虛寂照同儼然而化茶毗骨皆金色舍利盈掬弟子進
B27n0151_p0039a04║其遺像御製贊云託生東齊習法西竺立志堅剛秉戒專篤行
B27n0151_p0039a05║熟毗尼情徹般若澄明自然恬澹瀟洒事我祖宗越歷四朝使
B27n0151_p0039a06║車萬里有勣有勞攄瀝精虔敷陳秘玅玉音褒揚日星垂曜壽
B27n0151_p0039a07║康圓寂智炳幾先靈消曠海月皎中天
B27n0151_p0039a08║清五臺清涼山寺沙門釋老藏傳
B27n0151_p0039a09║釋老藏者即阿王老藏燕京西山之喇嘛也姓賈氏生甫十齡
B27n0151_p0039a10║父母送之崇國寺為沙彌年十八始受具稟性超穎度越眾流
B27n0151_p0039a11║已習韋陀兼究瑜伽慧根自覺真空獨證於番漢經書一目俱
B27n0151_p0039a12║了復歷講肆徧聆奧機至於三密護身壇儀悉練五部印契宣
B27n0151_p0039a13║導咸推會大清定鼎順治初元應詔入都藏與同壇五人攝齋
B27n0151_p0039a14║受戒有一上土忽諦視曰此中有一五臺主人眾皆惘然莫測
B27n0151_p0039a15║所謂及順治己亥藏果以兼通番漢膺選乘傳上主五臺總理
B27n0151_p0039a16║番漢經典舊時所譯多所訂正術士之言始為有徵自蒞眾茲
B27n0151_p0039a17║山乳竇重流荊條復茂損食減衣以施貧乏禪堂駢集覺路弘
B27n0151_p0039a18║開補綴殘典不憚勤勞生平不設衣缽一錫飄然無所繫念空
B27n0151_p0039a19║諸所有即為正觀平等應緣解除一切乘五衍之軾開八正之
B27n0151_p0039a20║門拯溺逝川大庇交喪內翰繆彤中行李嘉猷道過臺頂一見
B27n0151_p0039b01║皈[白/ㄌ]玉帶山門雲天瓶水遠吟深契信非偶然厥後比歲赴覲
B27n0151_p0039b02║闕廷欽承天問玅謕微幾既協皇情而譯事鉤稽尤邀特眷是
B27n0151_p0039b03║以殊禮異數寵賚滋多康熙辛亥年已七十矣退居頤養日以
B27n0151_p0039b04║禪誦課心長坐不臥遍繙大藏專業華嚴以千部為期嘗以歲
B27n0151_p0039b05║旱露跣禱祈甘雨應時而降萬眾交忭癸亥秋聖祖幸臨臺山
B27n0151_p0039b06║御書題賜號為清涼老人宸藻流輝焜燿千古住山二十八稔
B27n0151_p0039b07║法雲遠蔭火宅晨涼慧日載升重昏夜曉宗風方鬯祖庭用光
B27n0151_p0039b08║以康熙丁卯三月九日示寂先期集眾告以大限十日將從西
B27n0151_p0039b09║去勉哉修持勿令墜失日至索浴號佛不絕端坐而化春秋八
B27n0151_p0039b10║十有七僧臘六十有九聖祖聞之賜金營葬發龕荼毗塔於鳳
B27n0151_p0039b11║林谷設食供眾至者四千餘人悲聲棲響感動林壑戶部左侍
B27n0151_p0039b12║郎蔣弘道為撰碑銘勒石山阿
B27n0151_p0039b13║清蒙古多倫泊彙宗寺沙門釋克圖傳
B27n0151_p0039b14║釋克圖者章嘉呼土克圖也西藏人生有異徵不迷本性相傳
B27n0151_p0039b15║為達賴弟二世呼畢勒罕轉生種種異徵眾所欽企幼育于寺
B27n0151_p0039b16║乃居弟五世達賴弟子清康熙時寰宇載寧重譯來朝聖祖晚
B27n0151_p0039b17║歲頗眈禪理屢諮法典歎為玄識特錫灌頂普慧廣慈之號命
B27n0151_p0039b18║主蒙古多倫泊彙宗寺克圖博貫宗教梵行精純謕誼圓玅西
B27n0151_p0039b19║藏蒙古諸王尤相崇信多所歸依世宗在藩邸時傾心仰慕及
B27n0151_p0039b20║總萬機廣搜禪集取其語列入御選歎為真再來人古今希有
B27n0151_p0040a01║為造善因寺居之恩禮有加純廟登極膺詔入京飜譯大藏中
B27n0151_p0040a02║一切呪語以滿文漢字梵書三體竝列使讀者瞭然不限方域
B27n0151_p0040a03║刊入藏經用廣流傳嘗言其國有狼達爾瑪漢者滅法毀教其
B27n0151_p0040a04║後補綴未全而經已佚因假楞嚴善本四譯而歸之又佐莊親
B27n0151_p0040a05║王修同文韵統晚年病目與人講論能以手數經卷篇目而指
B27n0151_p0040a06║其文往往不爽羣相驚歎非記誦嫻熟未易臻此以乾隆四十
B27n0151_p0040a07║一年寂于京師
B27n0151_p0040a08║