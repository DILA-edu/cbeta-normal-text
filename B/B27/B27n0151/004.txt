B27n0151_p0052b11║新續高僧傳四集卷第四
B27n0151_p0052b12║衡陽喻謙昧庵氏編輯
B27n0151_p0052b13║義解篇第二之二（本傳廿三人　附見十五人）
B27n0151_p0052b14║元古杭淨慈寺沙門釋善慶傳
B27n0151_p0052b15║　古杭上天竺寺沙門釋性澄傳（雲夢澤）
B27n0151_p0052b16║　古杭下天竺寺沙門釋蒙潤傳（古源　竹堂傳）
B27n0151_p0052b17║　古杭淨慈寺沙門釋處林傳（及庵信虛谷陵　夷簡）
B27n0151_p0052b18║　古杭慧因寺沙門釋盤谷傳
B27n0151_p0052b19║　紹興雲門寺沙門釋允若傳（大山恢）
B27n0151_p0052b20║　古杭演福寺沙門釋必才傳
B27n0151_p0053a01║　四明天童寺沙門釋悟光傳
B27n0151_p0053a02║　古杭上天竺沙寺門釋真淨傳
B27n0151_p0053a03║　天台薦福寺沙門釋善繼傳
B27n0151_p0053a04║　明州寶雲寺沙門釋子文傳
B27n0151_p0053a05║　四明延慶寺沙門釋本無傳
B27n0151_p0053a06║　天台佛隴修禪寺沙門釋可公傳
B27n0151_p0053a07║　五臺山祐國寺沙門釋文才傳（迦羅斯巴）
B27n0151_p0053a08║　秦州景福寺沙門釋英辯傳（柏林潭）
B27n0151_p0053a09║　京師崇恩寺沙門釋德謙傳
B27n0151_p0053a10║　京師慶壽寺沙門釋達益巴傳（綽思吉）
B27n0151_p0053a11║　京師寶集寺沙門釋妙文傳（大德明）
B27n0151_p0053a12║　五臺山普寧寺沙門釋了性傳
B27n0151_p0053a13║　玉山普安寺沙門釋寶嚴傳（大林性）
B27n0151_p0053a14║　金陵天禧寺沙門釋志德傳（海聞　法照禧）
B27n0151_p0053a15║　鎮江普照寺沙門釋普喜傳（無念端）
B27n0151_p0053a16║　五臺山金河寺沙門釋道㲀傳
B27n0151_p0053a17║
B27n0151_p0053a18║
B27n0151_p0053a19║
B27n0151_p0053a20║
B27n0151_p0053b01║
B27n0151_p0053b02║
B27n0151_p0053b03║
B27n0151_p0053b04║
B27n0151_p0053b05║
B27n0151_p0053b06║
B27n0151_p0053b07║
B27n0151_p0053b08║
B27n0151_p0053b09║
B27n0151_p0053b10║
B27n0151_p0053b11║元古杭淨慈寺沙門釋善慶傳
B27n0151_p0053b12║釋善慶字千瀨姓彭氏嚴陵人也丱歲而孤萍蹤無寄就舅氏
B27n0151_p0053b13║習儒初見懷楚知為法器問能出家否慶應之曰固本願耳遂
B27n0151_p0053b14║度之受具戒品身律甚嚴徧歷諸宿庭戶咸無所證後聞佛心
B27n0151_p0053b15║珏主淨慈遂往依焉聞舉洞山麻三稱語領悟後出世宜興之
B27n0151_p0053b16║保安凡三徙名剎每主講筵貫激禪教乃至淨慈開堂示眾無
B27n0151_p0053b17║虛日嘗著扶宗顯正論以進仁宗覽而嘉之賜以慧光普照文
B27n0151_p0053b18║明通辨之號並金襴袈裟久之謝歸作室曰歸休宴息其間怡
B27n0151_p0053b19║神空寂泊如也元至元戊寅八月三日化去春秋七十有九
B27n0151_p0053b20║元杭州上天竺沙門釋性澄傳（雲夢澤）
B27n0151_p0054a01║釋性澄字湛堂號越溪會稽孫氏子也父滿母姜氏夢日輪從
B27n0151_p0054a02║空而墮既覺日光猶照其榻遂生澄四歲常戲拈筆為佛像授
B27n0151_p0054a03║以佛經即能成誦元至元丙子投石門殊律師祝髮受具石門
B27n0151_p0054a04║謂三世諸佛戒為根本乃命探律藏而通其遮性雙單止持作
B27n0151_p0054a05║犯之義乙酉依佛鑒銛公習天台教觀謁雲夢澤於南竺普福
B27n0151_p0054a06║澤一見深加器重歷居清要以天台國清實台宗講寺後易為
B27n0151_p0054a07║禪乃不遠數千里走京師具奏寺之建置顛末舊制之由元世
B27n0151_p0054a08║祖賜璽書復之已而欲東渡鴨綠游高麗求天台遺書聞其國
B27n0151_p0054a09║有事遂寢大德乙巳出住杭之東竺丁未吳越天旱澄率眾說
B27n0151_p0054a10║法禱雨上格蒼穹甘霖立應歲饑民死無以斂乃為掩其遺骸
B27n0151_p0054a11║作水陸大會普度之至大戊申遷南竺之演福至治辛酉驛召
B27n0151_p0054a12║入京問道於明仁殿被旨居清塔寺校正大藏駕幸文殊閣引
B27n0151_p0054a13║見問勞賜無量壽佛等經各若干卷事竣辭歸特賜金襴衣將
B27n0151_p0054a14║行俄有旨即白蓮寺建水陸大無遮會時丞相東平忠獻王請
B27n0151_p0054a15║升座說法事聞寵賚尤渥賜號佛海大師泰定甲子住上天竺
B27n0151_p0054a16║劬苦九載不倦津梁至順壬申六月朔忽撾鼓告眾曰我三住
B27n0151_p0054a17║名山逾三十年自行無益世緣有限雖愧不敏古德風烈猶或
B27n0151_p0054a18║可攀竟拂衣歸天竺之雲外齋歲餘還越之佛果篤志淨土修
B27n0151_p0054a19║一心三觀者七晝夜屢感瑞應一日詰旦眾以常儀問訊澄遽
B27n0151_p0054a20║揖曰老僧向非急於退步一十二年幾在半途矣今日則有明
B27n0151_p0054b01║日恐無光陰其可把玩乎煩點視衣鉢用表無常眾為念佛止
B27n0151_p0054b02║曰佛須自念明晨卻送別黎明眾集遂端坐而逝閱世七十有
B27n0151_p0054b03║八坐六十有四夏龕留七日顏貌如生全身窆於清泰塔院所
B27n0151_p0054b04║著有金剛集註心經科注消災經註彌陀經句解及仁王經如意輪
B27n0151_p0054b05║呪經科並行世
B27n0151_p0054b06║元杭州下竺寺沙門釋蒙潤傳（占源　竹堂傳）
B27n0151_p0054b07║釋蒙潤字玉岡海鹽人姓顧氏父敏隱君子也母孫氏實古源
B27n0151_p0054b08║清之甥女母娠及誕俱感異夢潤年十四依古源於嘉禾白蓮
B27n0151_p0054b09║方禮伽藍神土偶皆仆一眾驚異古源授經輒成誦遂命從祥
B27n0151_p0054b10║公祝髮進具古源見其銳敏授以天台止觀金剛錍十不二門
B27n0151_p0054b11║諸書即能了大意會古源歸寂乃事竹堂傳以卒業因苦學嬰
B27n0151_p0054b12║奇疾修懺七七既獲靈應疾愈而心倍明利遂得分座於南竺
B27n0151_p0054b13║演福湛堂澄公來蒞其席潤居首座無何出世主海鹽之當湖
B27n0151_p0054b14║德藏夏講法華眾嘗千指屠酤為之易業瑞應之迹不可勝紀
B27n0151_p0054b15║遷演福宗風益振六年退院事高臥於龍井風篁嶺之白蓮庵
B27n0151_p0054b16║專修念佛三昧依者日眾宣政院以下竺法席強起之寺方災
B27n0151_p0054b17║惟普賢殿巋然荊棘瓦礫中因慨然謂眾曰茲寺成於慈雲今
B27n0151_p0054b18║殿尚存則祖師之願力有在矣乃為次第葺而新之昕夕演說
B27n0151_p0054b19║無倦率眾修法華三昧感普賢放光現諸瑞相居三禩一日呼
B27n0151_p0054b20║門弟子實法明策等示止觀安心之旨已而告之曰吾生緣殆
B27n0151_p0055a01║盡茲惟其時驟稱佛號數百聲泊然而化潤生平力修晝夜無
B27n0151_p0055a02║怠嘗脩常行三昧以九十日為期者七修法華金光明大悲淨
B27n0151_p0055a03║土以七七日者不可以期數故其潛德密行密證者有未易淺
B27n0151_p0055a04║窺之也
B27n0151_p0055a05║元古杭淨慈寺沙門釋處林傳（及庵信　虛谷陵　夷簡）
B27n0151_p0055a06║釋處林字平山姓王氏仁和人也母黃氏方誕之旦有異僧過
B27n0151_p0055a07║其家持木刻梵僧像長尺許遺其父曰此即汝所生兒也言訖
B27n0151_p0055a08║不知所往其家人始異之年十二即欲出家學佛父母以其有
B27n0151_p0055a09║夙因弗奪也禮邑之廣嚴寺僧廣脩為薙度師年十七受戒具
B27n0151_p0055a10║泝濤江上金華山謁及庵信於西峰一見器之命居侍席一夕
B27n0151_p0055a11║及庵撚紙沁膏以代燭舉示林曰龍息吹滅作何觀念因之有
B27n0151_p0055a12║省會及庵遷主湖之道場攜林與偕遂典藏鑰分座說法冬至
B27n0151_p0055a13║之夕秉拂躋席新學畢萃發百餘問隨叩隨應響如鐘鳴辯同
B27n0151_p0055a14║瓶瀉眾皆歎服已而及庵化去若失所依聞虛谷陵在仰山時
B27n0151_p0055a15║門庭孤峻莫有當其機者因之江西求印焉初在眾中未有知
B27n0151_p0055a16║者一日為茶瓢僧作頌虛谷讀之不勝驚喜曰宗門有人乃處
B27n0151_p0055a17║以副座主賓之間相與激揚此事猶靈樹之待雲門也久之去
B27n0151_p0055a18║遊江漢湖湘間徧禮祖塔而還皇慶癸丑始出世於大慈山定
B27n0151_p0055a19║慧禪院瓣香所歸為及庵嗣延祐戊午嘉興之當湖張氏新建
B27n0151_p0055a20║蘭若曰福源請林開山迺為創立制度重規疊矩纖悉備具昭
B27n0151_p0055b01║示來者有所遵守至元庚辰遷中天竺三年高公納麟由樞密
B27n0151_p0055b02║使掌行宣政院事知林有道行貫通宗教謂淨慈虛席非有德
B27n0151_p0055b03║望不容倖進遂迎林主之學徒雲集動至萬指檀施泉湧不期
B27n0151_p0055b04║而至因以餘力造建庭宇觀音羅漢諸殿華飾備臻近而祖堂
B27n0151_p0055b05║遠而三塔凡所宜有皆一新之然林自奉則甚薄二時粥飯必
B27n0151_p0055b06║首眾赴堂不厭麤糲寒暑布衲而已至於勘辯學者隨機策勵
B27n0151_p0055b07║皆得其歸趣或滯於文字必從容誘導曰當知佛祖心傳不礙
B27n0151_p0055b08║教相乃成玅覺居淨慈十八年始終如一日時靈隱方燬於火
B27n0151_p0055b09║丞相達識帖睦爾起林移住靈隱將事脩復已庀材具會天下
B27n0151_p0055b10║多故泰州張氏自蘇入杭明太祖以兵討之未下靈隱宿兵殿
B27n0151_p0055b11║材焚焉未幾兵事亦解忽謂左右曰吾緣殆盡遂入城別丞相
B27n0151_p0055b12║與素所往還者至淨慈取紙筆作辭世頌泊然而化元至正辛
B27n0151_p0055b13║丑五月一日也壽八十有三臘六十有六所著有淨居吟二百
B27n0151_p0055b14║餘首虞文靖公集讀之大喜因為作記敘其前代住持傳次賴
B27n0151_p0055b15║之不墜高麗國王遣僧賚幣迎闡宗旨林辭以老其使乞林所
B27n0151_p0055b16║撰四會法語錄之而去弟子夷簡字同庵能荷大法譽徹九重
B27n0151_p0055b17║明洪武十二年主淨慈重建鐘樓復聚銅三十餘萬兩鑄巨鐘
B27n0151_p0055b18║縣於上聲徹江湖二十五年徵為僧錄左善世教授為狀林行
B27n0151_p0055b19║誼乞徐一夔為之銘焉詳具寺志
B27n0151_p0055b20║元杭州慧因寺沙門釋盤谷傳
B27n0151_p0056a01║釋盤谷號麗水海鹽人狀貌特殊而志氣超邁博覽經史復假
B27n0151_p0056a02║山水以怡禪性至元中遊五臺莪眉伏牛少室諸名勝每止其
B27n0151_p0056a03║地時發高吟人嘗謂其足迹半天下詩名滿世間谷芺謝之時
B27n0151_p0056a04║附馬高麗瀋王聞其德望具書聘講華嚴大意於杭之慧因寺
B27n0151_p0056a05║乃展四無礙辯七眾傾伏王大悅而聲價益重後至松郡搆精
B27n0151_p0056a06║舍勤脩淨業日課彌陀佛號年七十餘無疾預告以時端坐而
B27n0151_p0056a07║寂有游山詩集三卷行世
B27n0151_p0056a08║元紹興雲門寺沙門釋允若傳（大山恢）
B27n0151_p0056a09║釋允若字季蘅號浮休因雲門之傍有若耶溪後又號若耶郡
B27n0151_p0056a10║之相里人年九歲能通春秋大義父母鍾愛之稍長翛然有絕
B27n0151_p0056a11║塵之趣遂依雲門元十五祝髮為大僧隨渡濤江首謁大山恢
B27n0151_p0056a12║於杭之福山授以天台四教儀金錍十不二門指要鈔諸書一
B27n0151_p0056a13║覽而知大旨聞湛堂主南竺往依焉凡法智所結立陰觀別理
B27n0151_p0056a14║隨緣六即蛣𧏙理毒性具等文靡不精究至於恩清之兼業昭
B27n0151_p0056a15║圓之異說齊潤之黨邪仁嶽之背正亦皆察其非是於是湛堂
B27n0151_p0056a16║甚器重之俾司賓客元至治初湛堂奉詔入燕都校大藏因奏
B27n0151_p0056a17║若之行業錫以慈光圓照之號即命出住昌源淨聖院其院頗
B27n0151_p0056a18║頹弊乃力為經度田蕪者闢之室圮者葺之三年遂成巨剎湛
B27n0151_p0056a19║堂復招之徠歸命居首座攝眾規範泰定中復出主杭之興化
B27n0151_p0056a20║時與天岸濟我庵無玉庭罕三師道望並峙湖上世稱為錢塘
B27n0151_p0056b01║四依未幾退居越之雲門又與斷江恩休耕逸臨風吟咏不知
B27n0151_p0056b02║夕陽在樹又稱為雲門三高至正住越之圓通遷上竺其山舊
B27n0151_p0056b03║有纓絡泉涸久若至持錫叩巖禱曰苟吾緣在是泉當為我一
B27n0151_p0056b04║來不然則涸如故言訖泉湧出淵泠漸盈時戶部尚書貢師泰
B27n0151_p0056b05║稱比慈雲之重榮檜命之曰再來泉後退隱雲門築精舍專脩
B27n0151_p0056b06║法華三昧為暮年淨業會天下大亂干戈紛擾眾欲擁若避去
B27n0151_p0056b07║若斥曰難可苟免乎吾對將至待以酬之眾遁若獨危坐賊眾
B27n0151_p0056b08║入其舍若毅然不為屈辭色俱厲賊首知為有道者約退一賊
B27n0151_p0056b09║獨怒直前揮刃中之白乳溢出於地實元至正十九年二月二
B27n0151_p0056b10║十九日也世壽八十僧臘六十有五賊退眾歸荼毗舍利如菽
B27n0151_p0056b11║無算若平生風度簡遠不妄言笑趙孟頫稱為僧中御史得法
B27n0151_p0056b12║弟子集慶友奎演福良謹延慶如瑩隆德法讓淨聖圓證十人
B27n0151_p0056b13║所著內外集黃溍為敘
B27n0151_p0056b14║元杭州演福寺沙門釋必才傳
B27n0151_p0056b15║釋必才字大用姓屈氏台州臨海人父哲明大經為科目之儒
B27n0151_p0056b16║母趙氏嗜善崇佛惟謹才娠十月母一夕夢梵僧振錫入堂內
B27n0151_p0056b17║覺而生甫能言輒記孝經一卷七歲善屬句脫口而就聲文諧
B27n0151_p0056b18║協宛有思致時有江西瞿法師居越之報恩實剡源暹公諸孫
B27n0151_p0056b19║通天台教觀才年十二乃挾冊從之未幾為祝髮進具戒十六
B27n0151_p0056b20║出遊虎林謁湛堂澄於南竺湛堂與語皆中肯綮即以法器期
B27n0151_p0057a01║之命典客司時玉岡潤居弟一座學者歸之如雲才亦執經入
B27n0151_p0057a02║室雖至流金之暑折膠之寒足不踰戶限者十年凡山家之玄
B27n0151_p0057a03║教觀之要一經指授意釋心融靡不臻其閫奧玉岡歎曰此子
B27n0151_p0057a04║非靈山會上業已習之烏能至此哉一時儕輩如我庵無絕宗
B27n0151_p0057a05║繼皆英聲偉望超出時流至於剖決宗旨議析教章必推才為
B27n0151_p0057a06║選首玉岡出主海鹽德藏命才分座講演其辯若雨注河翻縱
B27n0151_p0057a07║橫無礙聽者稱之泰定元年玉岡遷演福宣政院請才繼德藏
B27n0151_p0057a08║當是時湛堂聲譽喧播中外眾意其必願為其弟子及升座辦
B27n0151_p0057a09║香嗣玉岡君子謂其知義至正二年遷杭之興福三年補演福
B27n0151_p0057a10║郡帥康里嘗咨決心要先是寺燼於兵才為次第新之建萬佛
B27n0151_p0057a11║閣其高一百三十尺有奇才之為人凝重沈默觀行精勵孜孜
B27n0151_p0057a12║脩進無斯須懈怠接人以慈誨人無倦門弟子據猊座者百人
B27n0151_p0057a13║順帝特賜佛鑑圓照之號一日忽覺頭目岑然即謂眾曰吾緣
B27n0151_p0057a14║盡矣乃焚香面西端坐高稱彌陀佛號盡一晝夜又告眾曰汝
B27n0151_p0057a15║等勿謂脩持無驗吾淨土緣熟三昧現前矣即索浴更衣為書
B27n0151_p0057a16║以別相識遂合掌而逝輿龕荼毗有五色光自龕中發火餘不
B27n0151_p0057a17║壞者二舌根如紅蓮華齒牙若珂貝舍利滿地眾競取之一時
B27n0151_p0057a18║俱盡最後至者乃穴地尺許求之亦有得者塔於寺南閱世六
B27n0151_p0057a19║十有八坐五十六夏所著有妙玄文句止觀增治助文法華涅
B27n0151_p0057a20║槃講義及詩偈並行於世
B27n0151_p0057b01║元明州天童寺沙門釋悟光傳
B27n0151_p0057b02║釋悟光字公實號雪窗姓楊氏蜀之新都人也母張氏感白衣
B27n0151_p0057b03║大士授貫珠而孕及生有風雲光景之異幼而岐嶷性不好弄
B27n0151_p0057b04║父母繼沒哀痛盡禮如成人舅氏賢公學佛天王寺光往依之
B27n0151_p0057b05║日事講習賢沒迺受度於了沖間與同侶游譚便識旨趣年十
B27n0151_p0057b06║有五詣大慈講席縱觀鈔疏慨然曰以名義為宗毋乃滯於見
B27n0151_p0057b07║解乎欲化徐門戶玅徹真詮振衣出峽徧歷禪林至杭謁東嶼
B27n0151_p0057b08║海知一見即待以法器杖厲頻加光堅坐苦究夜半飛蛾撲鐙
B27n0151_p0057b09║見之有省旦造方丈應答如響羣疑頓釋自是憤發益通內外
B27n0151_p0057b10║典充淨慈記室海遷靈隱復侍巾瓶盡啟心要聲聞日閎元至
B27n0151_p0057b11║順元年平江白馬寺請光開法朝夕提撕學徒整肅時論歸之
B27n0151_p0057b12║元統元年廣教都督管府請主開元寺勿就郡守士民強起之
B27n0151_p0057b13║屬天旱光至說法甘霖大沛至正二年行宣政院使納麟欲革
B27n0151_p0057b14║僧寺舊弊舉光主阿育山先是諸僧搆訟產業淪沒光力除其
B27n0151_p0057b15║螙旬月之間山川草木為之改觀墾田既復倉庾日積殿廡禪
B27n0151_p0057b16║房次第完飾重建祖堂整嚴神相朝廷以釋迦佛舍利所藏歲
B27n0151_p0057b17║頒金帛至是寵渥益加光悉以市材木築承恩閣以侈上賜復
B27n0151_p0057b18║錫號曰佛日圓明普濟禪師會天童虛席宣政院俾兼領寺事
B27n0151_p0057b19║光以五日分會說法俄示微疾危坐作書遺偈而逝時至正十
B27n0151_p0057b20║七年六月甲辰朔也世壽六十有六坐夏五十有三悟光雖事
B27n0151_p0058a01║參究而三諦圓融一心朗澈著有心要四會語錄行世所為詩
B27n0151_p0058a02║清麗可傳有雪窗集稿二卷塔於𨞝峯草堂大司農臨川危素
B27n0151_p0058a03║為之銘
B27n0151_p0058a04║元杭州上天竺寺沙門釋真淨傳
B27n0151_p0058a05║釋真淨字如庵雲間華亭姚氏子也母朱氏夢月自海昇墜於
B27n0151_p0058a06║懷覺而有娠及誕時瑞光滿室有異僧過指謂其母曰此兒海
B27n0151_p0058a07║月法師之再來也九歲依化城寺明淨志授法華經歷耳成誦
B27n0151_p0058a08║十六得度博究諸乘夙慧頓發乃以性學自許首謁杭之廣福
B27n0151_p0058a09║雲夢澤公聞無極度化聲大振遂造其室盡傳所學元大德閒
B27n0151_p0058a10║出住海鹽德藏法嗣無極其寺方圮淨竭力扶樹眾散復聚田
B27n0151_p0058a11║為豪門所奪復歸不數年翕然稱盛式廓舊模至治遷松江超
B27n0151_p0058a12║果泰定乙丑元相脫驩舉住下竺居七禩講席不倦闢寺前之
B27n0151_p0058a13║徑高大其門書佛國山以揭之至順辛未上竺湛堂澄以老告
B27n0151_p0058a14║休舉淨自代先是淨因疾晝夜寢夢白衣大士持金瓶水灌其
B27n0151_p0058a15║口曰汝勿憂非久自愈矣叩以未來休咎示云卻後二年當避
B27n0151_p0058a16║喧大樹之下覺疾果差竊疑避喧樹下非入滅之讖耶及澄舉
B27n0151_p0058a17║住上竺至見寢堂西有大樹堂匾曰淨處始悟夢之所示由是
B27n0151_p0058a18║殫心宏法學者常數千指元主慕其道賜佛心宏辯之號及金
B27n0151_p0058a19║紋紫伽黎衣淨素簡重有古人風舉止不妄言笑夙興默課法
B27n0151_p0058a20║華經寒暑不輟癸酉冬預告終期乃命舟亟歸未幾示疾書偈
B27n0151_p0058b01║而逝閱世七十有二坐五十有六夏闍維得舌根頂骨不壞舍
B27n0151_p0058b02║利五色
B27n0151_p0058b03║元天台薦福寺沙門釋善繼傳
B27n0151_p0058b04║釋善繼字絕宗諸暨婁氏子生時母王氏夢人授白芙蕖始學
B27n0151_p0058b05║語見母舉佛號合爪隨聲和之稍長從季父於山陰靈秘寺治
B27n0151_p0058b06║春秋傳竊窺三藏慨然感歎身如泡聚官爵奚為大德乙巳投
B27n0151_p0058b07║其寺僧思恭祝髮明年進具戒尋從天竺大山恢習天台教恢
B27n0151_p0058b08║見其慧解卓倫嘗囑曰吾輪下數百人而堪繼大法者惟子耳
B27n0151_p0058b09║當自愛勉之會大山遷雲間之延慶即往南竺謁湛堂澄澄一
B27n0151_p0058b10║見便問曰入不二門屬何觀法繼對曰三種觀法對屬三部此
B27n0151_p0058b11║文既與止觀同成觀體的是從行澄又問諸經之體為迷為悟
B27n0151_p0058b12║繼曰體非迷悟迷悟由人亦顧所詮經旨何如耳澄公喜溢顏
B27n0151_p0058b13║色謂眾曰法輪轉於他日將有望於斯子矣俾居第一座澄移
B27n0151_p0058b14║上竺玉岡潤補其席亦居第一座天歷乙巳出住良陼大雄寺
B27n0151_p0058b15║日講金光明經夜夢四明法智謂曰爾所講之經與吾若合符
B27n0151_p0058b16║節自是益加精進至正壬午高公納璘請主天台薦福無何遷
B27n0151_p0058b17║能仁弘闡法華玄義文句朝請暮誦又釋五章奧義嘗示眾曰
B27n0151_p0058b18║吾祖有云止觀一部即法華三昧之筌蹄一乘十觀即法華三
B27n0151_p0058b19║昧之正體須解行並馳正體兼運則圓位可登而不負祖命宗
B27n0151_p0058b20║之意會元季天下大亂遂東還華涇專脩淨業繫念彌陀晝夜
B27n0151_p0059a01║不輟一日忽告眾曰佛祖宏化貴乎時節因緣緣與時違化將
B27n0151_p0059a02║焉托吾將歸矣乃端坐而逝至正丁酉七月二十二日也世壽
B27n0151_p0059a03║七十有二僧臘六十三荼毗舌根不壞塔於靈秘之西得法弟
B27n0151_p0059a04║子有靈壽懷古延慶自朋崇壽是乘廣福大影雷峰淨昱演福
B27n0151_p0059a05║如玘報忠嗣璡車溪仁讓香積曇胄諸子
B27n0151_p0059a06║元明州寶雲寺沙門釋子文傳
B27n0151_p0059a07║釋子文字宗周四明象山人也即北溪聞法師之上足出主寶
B27n0151_p0059a08║雲寺淹博教觀律規甚嚴常與人言則蹇訥若不出口至於升
B27n0151_p0059a09║座滔滔如建瓴之水莫之禦也臨終時講十六觀經終即欲就
B27n0151_p0059a10║座別眾入滅或有啟曰和尚後事未曾分付奈何遽爾告寂耶
B27n0151_p0059a11║文曰僧家要行便行豈若俗人為兒女計而有後事眾懇益切
B27n0151_p0059a12║於是下座復歸方丈一一條畫之即合掌回向遂入滅闍維舍
B27n0151_p0059a13║利燦然異香襲人彌日而止
B27n0151_p0059a14║元松江延慶寺沙門釋融照傳
B27n0151_p0059a15║釋融照字慧光世家越之南明早歲受業於華藏刻意修習天
B27n0151_p0059a16║台教觀於台之安國山及杭之天竺後從淵叟湛居華亭延慶
B27n0151_p0059a17║寺力精教乘勤脩禪定燃膏繼晷旦夕無閒故學由志臻表於
B27n0151_p0059a18║叢席職躋眾右四十祀矣名聞京師詔嘉獎賜師號每歲元日
B27n0151_p0059a19║率眾脩金光明懺說法之外力事懺摩與諸眾生掃除塵翳攝
B27n0151_p0059a20║入善根既老而彌勤得其法者三人曰居簡曰宗榘曰宗權皆
B27n0151_p0059b01║法門龍象
B27n0151_p0059b02║元四明延慶寺沙門釋本無傳
B27n0151_p0059b03║釋本無號我庵黃巖人幼從方山寶禪師於瑞巖薙髮進具戒
B27n0151_p0059b04║次依寂照禪師於中天竺命司箋翰寂照每深加錐剳亦有省
B27n0151_p0059b05║處後有舅氏本習天台教挽之更衣見湛堂澄於演福精研教
B27n0151_p0059b06║部寂照惜其去遂作偈寄之云從教入禪今古有從禪入教古
B27n0151_p0059b07║今無一心三觀門雖別水滿千江月自孤本無後出世既嗣澄
B27n0151_p0059b08║法仍爇香以報寂照蓋不以跡異二其心也寂照將入滅時本
B27n0151_p0059b09║無方主延慶照乃遺書囑其力宏大蘇少林二宗餘無他說因
B27n0151_p0059b10║奠寂照乃拈香云妙喜五傳最光燄寂照一代甘露門等閒觸
B27n0151_p0059b11║著肝膽裂冰雪忽作陽春溫我思打失鼻孔日是何氣息今猶
B27n0151_p0059b12║存天風北來歲云暮掣電討甚空中痕晚歲遷上天竺一日無
B27n0151_p0059b13║疾端坐而蛻於白雲堂諡曰佛護宣覺憲慈匡道大師
B27n0151_p0059b14║元天台佛隴修禪寺沙門釋可公傳
B27n0151_p0059b15║釋可公號宜行博綜台宗精脩止觀踐履確實悟理圓融一夕
B27n0151_p0059b16║因聽雨述偈曰簷前滴滴甚分明迷處眾生喚作聲我亦年來
B27n0151_p0059b17║多逐物春宵一枕夢難成未詳其所終
B27n0151_p0059b18║元五臺山祐國寺沙門釋文才傳（迦羅斯巴）
B27n0151_p0059b19║釋文才號仲華清水楊氏子其先宏農人世官壠坻父淨義為
B27n0151_p0059b20║清水主簿遂家焉才少孤事母盡孝性敏捷慧悟生知於古今
B27n0151_p0060a01║墳典史籍無不精究尤邃於理學好古作善吟咏然所稟敦朴
B27n0151_p0060a02║若無所知或對客討論邈如河漢莫窺其涯涘自受具後徧游
B27n0151_p0060a03║講肆盡得賢首之學嘗曰學貴宗通言必會意以意逆志則得
B27n0151_p0060a04║之矣其語言文字糟粕耳豈能開人之慧目乎初隱成紀築室
B27n0151_p0060a05║樹松將欲終焉故人稱曰松堂元世祖命主洛陽白馬寺學者
B27n0151_p0060a06║奔川赴海聲譽日馳成宗建萬聖寺于五臺詔求開山住持時
B27n0151_p0060a07║帝師迦羅斯巴薦之成宗即鑄金印署為真覺國師總釋源宗
B27n0151_p0060a08║兼祐國住持事帝師賫旨至才辭曰山僧荷蒙國恩居白馬寺
B27n0151_p0060a09║亦過矣何德敢主祐國越分以居不祥不省而行不明吾坐此
B27n0151_p0060a10║二煩為我辭帝師曰此上命也上於是寺心亦勤且至矣非師
B27n0151_p0060a11║孰與此係教門事師善為之於是不得已而行既被命以來大
B27n0151_p0060a12║宏清涼之道至老無怠大德六年壬寅九月朔日示微疾乃說
B27n0151_p0060a13║法辭眾端坐而寂年六十有二闍維舍利數百粒塔於東臺之
B27n0151_p0060a14║麓嗣法有普寧宏教普庵幻堂
B27n0151_p0060a15║元秦州景福寺沙門釋英辯傳（柏林潭）
B27n0151_p0060a16║釋英辯號普覺俗姓趙垂髫為驅烏沙彌弱冠受具戒年二十
B27n0151_p0060a17║有五得學於柏林潭才三䆊出世於秦州景福寺其道大震聲
B27n0151_p0060a18║馳四表推伏異見樹正法幢英辯資性真純如玉含璞不加雕
B27n0151_p0060a19║繪人愛重之至於悍卒武夫亦能展敬以為無佛世之佛也每
B27n0151_p0060a20║得襯幣悉剏梵剎食僧伽施貧乏元世祖聞其高風降旨旌異
B27n0151_p0060b01║至延祐元年六月庚戌無疾辭眾坐寂塔於普覺寺後年六十
B27n0151_p0060b02║有八臘六十有一
B27n0151_p0060b03║元京都崇恩寺沙門釋德謙傳
B27n0151_p0060b04║釋德謙號福元姓楊氏定平人也幼而勤敏嗜誦佛書稍長即
B27n0151_p0060b05║游秦洛汴汝逾河北齊魏燕趙之邦諮訪先德初受般若於邠
B27n0151_p0060b06║州寧公習瑞應於原州忠公受幽贊於好畤仙公學圓覺於乾
B27n0151_p0060b07║陵一公究唯識俱舍等論於陝州頙公聽棱嚴四分律疏於陽
B27n0151_p0060b08║夏聞公凡六經四論一律皆辭宏旨奧窮三藏之蘊而數公並
B27n0151_p0060b09║以識法解義聲名遠聞謙皆親熏炙之而必臻其道後至京師
B27n0151_p0060b10║受華嚴於大司徒萬安壇主初詔居萬寧寺遷崇恩前後十紀
B27n0151_p0060b11║道德簡於宸衷流聲揚於海外未嘗以榮顯寵遇改其志嘗曰
B27n0151_p0060b12║畦衣之士抗於世表苟不媿於朝聞夕死尚何慕焉自以重居
B27n0151_p0060b13║巨剎久佩恩榮唯恬退為高乃讓席與弟子自居幽僻謝絕人
B27n0151_p0060b14║事括囊一室以明其明樂其樂處世而遺世者也元延祐四年
B27n0151_p0060b15║正月二十有六日示寂帝賜錢五十緡賻葬敕有司備儀衛旛
B27n0151_p0060b16║幢音樂送之茶毗獲舍利數十顆建塔於城南隅世壽五十有
B27n0151_p0060b17║一臘四十有三
B27n0151_p0060b18║元京都慶壽寺沙門釋達益巴傳（綽思吉）
B27n0151_p0060b19║釋達益巴未知何國人少為苾芻事帝師十有三年侍聽言論
B27n0151_p0060b20║陶熏滋久鬱成美器凡大小乘律論及秘密部皆得乎理之所
B27n0151_p0061a01║歸帝師西還送至臨洮命依綽思吉大士十有九年聞所未聞
B27n0151_p0061a02║道益精萃秦人請居古佛寺其六波羅蜜靡所不脩兼通賢首
B27n0151_p0061a03║之教於是名譽四表道重三朝元武宗踐祚召問法要稱旨所
B27n0151_p0061a04║賜雖厚辭不受未久乞歸許之將謀以終自許俄而復召還京
B27n0151_p0061a05║大宣法化帝親臨聽特賜宏法普濟三藏之號命鑄金印及紫
B27n0151_p0061a06║方袍以旌異之敕王公大臣皆咨決心要延祐五年八月十有
B27n0151_p0061a07║六日無疾端坐而化壽七十有三帝命兩宮賜幣助葬皇太子
B27n0151_p0061a08║宰輔致奠敕有司衛送全身建塔諡曰祐聖國師
B27n0151_p0061a09║元京都寶集寺沙門釋妙文傳（大德明）
B27n0151_p0061a10║釋妙文姓孫氏蔚人也九歲出家十八受具已而遊學於雲朔
B27n0151_p0061a11║燕趙之境年二十一抵京師依大德明學圓頓教陸沈於眾不
B27n0151_p0061a12║自表見十有一年眾請出世始赤服升猊座縱無礙辯若峽倒
B27n0151_p0061a13║川奔及乎間居簡默言不妄發其涵養沖挹無欲速不躁進大
B27n0151_p0061a14║類如此年四十八住薊之雲泉勤儉節用老者懷其德少者嚴
B27n0151_p0061a15║其教故眾睦而寺治廩有餘粟以賑饑民薊人稱之世祖召見
B27n0151_p0061a16║顧謂侍臣曰此福德僧也詔居寶集自爾教乘法席益盛性相
B27n0151_p0061a17║並融僧俗溥濟斯時海內講席紛紛方膠錮於名相凝滯於殊
B27n0151_p0061a18║途文獨大宏方等振以圓宗使守株者融通於寂默之表龍象
B27n0151_p0061a19║蹴踏競駕一乘年逾八十專脩念佛三昧延祐六年預知時至
B27n0151_p0061a20║誡諸弟子高聲稱彌陀佛名面西趺坐手結三昧印泊然而蛻
B27n0151_p0061b01║塔於平則門外
B27n0151_p0061b02║元五臺山普寧寺沙門釋了性傳
B27n0151_p0061b03║釋了性號大林武氏子也宋武公之後以諡為姓少即好學聰
B27n0151_p0061b04║叡天啟初依安和尚薙髮登具戒歷諸講席精究三藏後遇真
B27n0151_p0061b05║覺國師啟迪厥心既而周遊關陝河洛襄漢訪諸耆德從而學
B27n0151_p0061b06║焉如泊林潭關輔懷南陽慈諸公皆以賢首之學着稱一時性
B27n0151_p0061b07║悉造其門領厥玄旨及歸復參真覺於壠坻乃曰佛法司南其
B27n0151_p0061b08║在茲矣乃從真覺至五臺未幾真覺化去遂北遊燕薊晦迹魏
B27n0151_p0061b09║闕之下優游渤海之濱與世若將相忘成宗徵居萬寧聲價振
B27n0151_p0061b10║蕩內外至大間太后剏寺臺山曰普寧延性居之性為人剛毅
B27n0151_p0061b11║頗負氣節不能俛仰媚悅於人故足跡不入城闉不謁權貴人
B27n0151_p0061b12║或忌之性聞嘗曰予本以一介苾芻蒙天子處之以巨剎惟乃
B27n0151_p0061b13║夙夜宏法匪懈圖報國恩不暇餘復何求雖有臧倉毀鬲之言
B27n0151_p0061b14║其如青蠅止棘樊耳顧予命之不遭道之不行則納履而去何
B27n0151_p0061b15║往而不可也時元世因尊寵西僧其徒眾甚盛出入騎從擬若
B27n0151_p0061b16║王公或項赤毳峩冠岸然自倨天下名德諸師莫不為之致禮
B27n0151_p0061b17║摳衣接足丐其按顱摩頂謂之攝受性惟長揖而已顧謂眾曰
B27n0151_p0061b18║吾敢慢於人耶吾聞君子愛人以禮何可屈節自取卑辱苟為
B27n0151_p0061b19║之屈非諂則侫吾自為道於彼何求識者高之至治改元九月
B27n0151_p0061b20║三日示寂塔於竹林之墟諡曰宏教
B27n0151_p0062a01║元玉山普安寺沙門釋寶嚴傳（大林性）
B27n0151_p0062a02║釋寶嚴字士威幻堂其號也成紀康氏子因罹喪亂與弟同薙
B27n0151_p0062a03║髮為僧後參真覺得傳賢首宗旨而嗣法焉嚴為人湻朴無偽
B27n0151_p0062a04║方寸之地湛如止水值真覺三坐道場嚴與弟皆從而佐之真
B27n0151_p0062a05║覺入滅乃繼其席無何奉詔住普安祐國二寺最久而與大林
B27n0151_p0062a06║性公表裏大宏清涼之教至治二年七月入寂世壽五十一建
B27n0151_p0062a07║塔於封谷之口
B27n0151_p0062a08║元金陵天禧寺沙門釋志德傳（海聞　法照禧）
B27n0151_p0062a09║釋志德號雲巖東昌鐂氏子也年十二受經於順德開元寺海
B27n0151_p0062a10║聞後聞真定法照禧大宏慈恩宗旨於龍興寺徑從之學而盡
B27n0151_p0062a11║得其蘊至元二十五年詔江淮諸路立御講三十六所務求其
B27n0151_p0062a12║宗正行修者分主之德被選世祖召見賜宴並紫方袍命主天
B27n0151_p0062a13║禧旌忠二剎日講法華華嚴金剛唯識等疏三十一年特賜佛
B27n0151_p0062a14║光大師之號每與七眾授戒必令其父母兄弟相教無犯至於
B27n0151_p0062a15║熱香頂指為終身誓居久之盡出衣鉢新其殿廡樓閣或歲儉
B27n0151_p0062a16║乃煮糜食餓殍數萬人建康流俗尚醪醴好結官吏德獨以律
B27n0151_p0062a17║自繩徒眾謹飾出止若互用常住物者誤一罰百故犯者擯之
B27n0151_p0062a18║居天禧三十餘年一衲一履終身不易午過不食夜則危坐達
B27n0151_p0062a19║旦以苦誦喪明忽夢梵僧迎居內院高座空中散花如雨因示
B27n0151_p0062a20║微疾至治二年二月七日猶誦經不輟頃之辭眾安坐而化世
B27n0151_p0062b01║壽八十八龕𤲢二十一日顏貌紅潤如生闍維舍利無算會者
B27n0151_p0062b02║數萬人塔江寧張家山學士趙孟頫為銘
B27n0151_p0062b03║元鎮江普照寺沙門釋普喜傳（無念端）
B27n0151_p0062b04║釋普喜號吉祥山東人也身偉面黑而瘠甚類梵僧早歲懇父
B27n0151_p0062b05║母出家父母責以無後為大因娶育二子已而始得為沙門精
B27n0151_p0062b06║究慈恩相宗研習唯識師地因明等論元至元二十五年薛禪
B27n0151_p0062b07║皇帝剏立江淮御講之所普照居其一也詔喜主之升座敷演
B27n0151_p0062b08║四眾傾服且日誦華嚴大經以十卷為常課而素與雲南端無
B27n0151_p0062b09║念相善端為唯識之巨魁天下無出其右每與喜論辯理趣或
B27n0151_p0062b10║有少失即以正言救之端亦為誠服入滅荼毘舍利甚夥其門
B27n0151_p0062b11║人𤲢其靈骨貯以髹函奉藏二十餘年始建塔於丹徒雩山逮
B27n0151_p0062b12║入塔之際啟視之但見舍利霑綴函[袖-由+犬]若蜂屯蟻聚觸之熠熠
B27n0151_p0062b13║然也鎮江之民多有圖像隨處祠之稱為吉祥佛云
B27n0151_p0062b14║元五臺山金河寺沙門釋道㲀傳
B27n0151_p0062b15║釋道㲀字法幢姓杜氏雲中人也家傳十善世稟五常始從齠
B27n0151_p0062b16║齔兼習儒典天然聰辯性自仁賢年十五歷諸講席訪道禪林
B27n0151_p0062b17║博達多聞羣推英悟蓋既精五教旁通百家名利不染愛惡非
B27n0151_p0062b18║交如是者亦有年既而厭處都城肆志巖壑累載顇勤探窮藏
B27n0151_p0062b19║奧抉擇樞要默識於心剖析義理若指諸掌嘗云大小之教不
B27n0151_p0062b20║出顯密兩途皆證聖要津入真玅道覽其文體若異歸乎正理
B27n0151_p0063a01║則同而學者妄生異義昧此通方於是尋原討本分細辨微錯
B27n0151_p0063a02║綜靈編纂集玄恉號曰顯密圓通成佛心要文成二卷略分四
B27n0151_p0063a03║門一曰顯教二曰密教三曰顯密雙辨四曰慶遇述懷詞則簡
B27n0151_p0063a04║約義復該弘蓋欲會四教俱歸圓宗收五密咸入獨部庶使顯
B27n0151_p0063a05║教者不以空有禪律自違而遺究竟之理密教者非僅壇印字
B27n0151_p0063a06║聲為法而知秘奧之宗其有造於後學誠非淺尠宣政學士陳
B27n0151_p0063a07║覺既為之序其弟子性嘉乃鐫刻之復為後序文並優勝與書
B27n0151_p0063a08║俱傳
B27n0151_p0063a09║
B27n0151_p0063a10║