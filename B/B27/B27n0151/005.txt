B27n0151_p0063a11║新續高僧傳四集卷第五
B27n0151_p0063a12║衡陽喻謙昧庵氏編輯
B27n0151_p0063a13║義解篇弟二之三（正傳十六人　附見十四人）
B27n0151_p0063a14║明大理蕩山沙門釋無極傳
B27n0151_p0063a15║　嘉定淨信寺沙門釋祖儞傳（石室瑛　竹屋淨）
B27n0151_p0063a16║　餘杭上天竺寺沙門釋弘道傳
B27n0151_p0063a17║　寧波普陀寺沙門釋行丕傳
B27n0151_p0063a18║　松江興聖寺沙門釋原真傳
B27n0151_p0063a19║　陽山大慈寺沙門釋善學傳（原澄）
B27n0151_p0063a20║　餘杭上天竺寺沙門釋慧日傳（柏子庭）
B27n0151_p0063b01║　餘杭演福寺沙門釋如玘傳
B27n0151_p0063b02║　紹興寶林寺沙門釋大同傳（春谷　古懷肇　古林茂）
B27n0151_p0063b03║　錢塘靈隱寺沙門釋原瀞傳
B27n0151_p0063b04║　餘杭集慶寺沙門釋士璋傳（天心瑩）
B27n0151_p0063b05║　婺州智者寺沙門釋普仁傳（德祥）
B27n0151_p0063b06║　上海安國寺沙門釋紹宗傳（靜庵鎮）
B27n0151_p0063b07║　餘杭淨慈寺沙門釋明德傳（悅堂顏）
B27n0151_p0063b08║　會稽寶相寺沙門釋懷渭傳
B27n0151_p0063b09║　錢塘靈隱寺沙門釋大訢傳（了萬　晦機　東叟）
B27n0151_p0063b10║
B27n0151_p0063b11║明大理蕩山沙門釋無極傳
B27n0151_p0063b12║釋無極號法天姓楊氏大理人也年十六禮蕩山海印出家印
B27n0151_p0063b13║受法於杭州斷崖崖受法於高峯無極自弱冠便懷遠志徧歷
B27n0151_p0063b14║諸方參叩明眼大徹宗恉而六相圓融三觀妙悟每登講席議
B27n0151_p0063b15║論風生有聲於時時大理宰官欽其道譽延為山主無極至以
B27n0151_p0063b16║宗印心以教化人常講華嚴法華諸經一方所仰明洪武十六
B27n0151_p0063b17║年大軍奏凱六詔綏懷無極率緇侶間關入覲戾止金陵獻山
B27n0151_p0063b18║茶龍馬征南賦進覲詩詩曰錫杖飛來自點蒼心含葵赤向春
B27n0151_p0063b19║陽楪榆置縣初由漢南詔封王卻是唐世祖北來還宥段天兵
B27n0151_p0063b20║南下便除梁累朝未有今方有萬國來朝仰聖皇六龍御宇道
B27n0151_p0064a01║隆昌海不揚波奠大荒闢土神功同五帝開天聖德媲三皇河
B27n0151_p0064a02║山氣壯鴻圖闊日月光綿鳳曆長澤及空門無以報敢將芹曝
B27n0151_p0064a03║獻君王太祖御殿納之俄而龍駒嘶鳴山茶花放侍從歡呼天
B27n0151_p0064a04║顏有喜館之上剎法衣典饌疊邀賜賞且御書乘春詩二章賜
B27n0151_p0064a05║之詩曰春遊草木盡青青覓法年年會未寧石徑雲穿霞入樹
B27n0151_p0064a06║江波煙罩氣橫汀芒鞵馥郁山花嫩頂相馨香汗水清試問去
B27n0151_p0064a07║來人指路上方雲谷幾程程又春行風暖漸塞輕華萼馨香雨
B27n0151_p0064a08║露清一盋養生黎藿飯五天合性玉王經黃梅嶺畔人猶集白
B27n0151_p0064a09║鶴林中剎愈增幸際此時僧敬日杖挑雲衲下巍層敕授僧綱
B27n0151_p0064a10║司都綱敕曰天下大道惟善無上其善無上者釋迦是也因大
B27n0151_p0064a11║慈忍志立大悲願心行無所不至化無所不被論性原情談心
B27n0151_p0064a12║玅理潔六塵以無垢淨六根以無翳去諸魔而清法界制外道
B27n0151_p0064a13║而樂人天斯行斯脩而歷劫無量乃降兜率至於梵宮既舍金
B27n0151_p0064a14║輪而猶苦行於雪嶺時道成午夜明星相符朕觀如來以己之
B27n0151_p0064a15║大覺而欲盡覺諸法界眾生其為慈也大其為悲也深可謂無
B27n0151_p0064a16║上者與世人宿有善根者皆慕佛力寰中之脩甚廣今大理僧
B27n0151_p0064a17║無極博脩佛道善闡宗風俗人感化宜授以大理府僧綱司都
B27n0151_p0064a18║綱欽哉特敕及無極辤歸復御製十八章詩以紀其跋涉之況
B27n0151_p0064a19║并敕大學士李[沖*羽]僧錄如玘各贈和章又御製詩序曰朕朝天
B27n0151_p0064a20║下八荒之來庭者皆荒徼諸蠻觀其威儀進退服色制度飲食
B27n0151_p0064b01║詞語一切盡異非重譯不能通其情所以異於中國者為此也
B27n0151_p0064b02║洪武十七年雲南大理府等州縣名剎高僧相率來朝朕甚嘉
B27n0151_p0064b03║焉今諸僧居京師日久敕禮部宜以僧禮送歸其僧生本雲南
B27n0151_p0064b04║學超土俗經通佛旨語善華言誠可謂有志之人矣特諭以詩
B27n0151_p0064b05║仍敕翰林諸學士僧錄司諸首僧各和以詩贈行更敕建大雲
B27n0151_p0064b06║殿并創三十六院以處其徒時洪武癸亥也踰年遣方伯張綩
B27n0151_p0064b07║臨山慰勞因達存注之意十九年無極始進表稱謝自是息影
B27n0151_p0064b08║山阿研味經義精闡十年著法華註解七卷二十九年丙子八
B27n0151_p0064b09║月遣徒文熹詣京呈進三十二年己卯以法授文熹使繼其席
B27n0151_p0064b10║蓋老之將至勌於津梁矣永樂四年丙戌六月二十七日知時
B27n0151_p0064b11║已至別眾而逝世壽七十四臘五十八後五日荼毗煙雲五彩
B27n0151_p0064b12║光見人形葬於寺西北蕩山之原徒眾數百嗣法者四十餘人
B27n0151_p0064b13║明嘉定淨信寺沙門釋祖儞傳（石室瑛　竹屋淨）
B27n0151_p0064b14║釋祖儞字日章儞或作偁章亦作彰別號用拙常熟張氏子也
B27n0151_p0064b15║祝髮後東游四明時我庵無住延慶石室瑛居育王皆侍以忘
B27n0151_p0064b16║年後嗣法於竹屋淨法師出世永定教寺繼遷崑山廣孝嘉定
B27n0151_p0064b17║淨信而主教吳下垂五十年洪武初預選高行有旨就天界寺
B27n0151_p0064b18║說法上數召入禁中奏對稱允加賜慈忍法師之號後賜歸故
B27n0151_p0064b19║里終焉
B27n0151_p0064b20║明杭州上天竺講寺沙門釋弘道傳
B27n0151_p0065a01║釋弘道字竺隱姓沈氏吳江澄源里人也幼而失恃鞠於嫂氏
B27n0151_p0065a02║十年就外傅日誦數千言見人誦法華經歷耳成誦年十三父
B27n0151_p0065a03║命禮密印寺雲屋慈為師弱冠薙髮進受具戒自此為學孜孜
B27n0151_p0065a04║靡懈往見元叟端復歸密印時庭生五竹因以名軒將藏脩焉
B27n0151_p0065a05║聞魯山文公講授有規矩乃從學台宗疏鈔諸書罔不通貫會
B27n0151_p0065a06║我庵遷主上竺詣之我庵深言獎勵且曰為我掌記未期月入
B27n0151_p0065a07║室請益曰前承指教嘗於淨夜試以平日所聞返照己心圓具
B27n0151_p0065a08║法界念念即空即假即中千界如一事理無礙若明日以此心
B27n0151_p0065a09║對一切境接一切佛未免掉散昏沈不能任運泯合不知過在
B27n0151_p0065a10║何處我庵厲聲叱曰未在去弘道汗流浹背頓覺平日所聞所
B27n0151_p0065a11║行一切疑礙冰消遂禮拜我庵復謂之曰子善護持他日教緒
B27n0151_p0065a12║灰寒火冷之際以此對揚明廷重光末運可也明洪武初我庵
B27n0151_p0065a13║既寂去從絕宗繼未幾秀之天巖耀退寂廣福請弘道自代遂
B27n0151_p0065a14║拈香嗣我庵湖郡守請主慈感無何退於澄源溪上六時禮大
B27n0151_p0065a15║悲像期生淨土為終焉之計三年詔天下高行僧道問鬼神事
B27n0151_p0065a16║弘道建議唯允杭之靈山兵後廢敗眾請弘道主之乃偕其徒
B27n0151_p0065a17║淨珠畚瓦礫刜荊榛重造光明懺堂自元季之亂期懺行法絕
B27n0151_p0065a18║聞於時至是行之弘道之力也初居五竹軒時夢與大明照師
B27n0151_p0065a19║同遊靈竺賦詩有出紅塵戶外德業至今存之句照嘗住此山
B27n0151_p0065a20║始悟所夢為有靈應十年大祖有旨箋註楞伽諸經弘道與全
B27n0151_p0065b01║室具庵同註三經頒行天下御製竺隱說賜之十五年遷住上
B27n0151_p0065b02║天竺兼領杭郡都綱尋轉僧錄司左善世二十四年以老告間
B27n0151_p0065b03║許之時年七十七矣退處長干脩一行三昧明年秋八月夢觀
B27n0151_p0065b04║仁公請為學者講妙宗至三輩往生觀文忽示微病顧其徒正
B27n0151_p0065b05║謨等曰昔我祖法智嘗為心境叵得故染可觀淨不礙緣生想
B27n0151_p0065b06║成相起惟色惟心故當處顯現吾所修念佛三昧以此為準則
B27n0151_p0065b07║今夕世緣當謝泊然而逝洪武二十五年九月三十日也世壽
B27n0151_p0065b08║七十有八僧臘五十有九火餘藏舍利于天竺雙檜峯之麓曰
B27n0151_p0065b09║雲隱塔少師姚廣孝為撰碑銘弘道四坐道場所至莫不興修
B27n0151_p0065b10║唯靈竺懺堂其功最鉅為都綱僧錄三宗諸山有所依怙焉
B27n0151_p0065b11║明寧波普陀寺沙門釋行丕傳
B27n0151_p0065b12║釋行丕字大基鄞人也宗說兼通行解相應蔚為時望初由天
B27n0151_p0065b13║台佛隴昇主寶陀匡眾說法恢復故業振興叢席洪武庚戌春
B27n0151_p0065b14║正明部使者贛州劉君承直與丕抱杖西東遊使者曰此清淨
B27n0151_p0065b15║境也盍為亭丕乃建清淨境亭於寺之南嶺上從三十尺衡如
B27n0151_p0065b16║之左倚山右入潮音洞學士宋景濂為記
B27n0151_p0065b17║明松江興聖寺沙門釋原真傳
B27n0151_p0065b18║釋原真字用藏上海朱氏子也出家受具興聖寺傳天台教觀
B27n0151_p0065b19║戒行高潔博極羣書精修法華彌陀懺法暇則書法華諸經隨
B27n0151_p0065b20║緣演說禪坐達旦洪武乙丑微疾索浴書偈告眾曰四十二年
B27n0151_p0066a01║無作無脩有生有滅大海一漚真歸無歸心空淨遊趺坐泊然
B27n0151_p0066a02║而終
B27n0151_p0066a03║明陽山大慈寺沙門釋善學傳（原澄）
B27n0151_p0066a04║釋善學字古庭姓馬氏吳人也自幼離俗往大覺院初習華嚴
B27n0151_p0066a05║經能知大義亭亭物表如青蓮出水不染泥滓元至治癸亥年
B27n0151_p0066a06║十七始受度為大僧投華嚴諸師而窮其說久之未有所入時
B27n0151_p0066a07║寶覺講經曹溪亟往從之慧解濬發領悟敏捷聞響心通勢如
B27n0151_p0066a08║析竹迎刃而解寶覺譽之不置自是名稱勃然興起老師宿德
B27n0151_p0066a09║推為時望別傳教在報恩聘之出典賓客久之滸溪之光福偶
B27n0151_p0066a10║乏首懺者古田滋命學司之又久之無言宣繼席報恩復延之
B27n0151_p0066a11║上座分筵說經聲采一時震動江南行宣政院請開法崑山薦
B27n0151_p0066a12║福寺宣欲攝受為弟子學芺曰吾得法於寶覺忍背之乎賦曹
B27n0151_p0066a13║溪水四章以見志越二年即棄去還東林隱居專修白業謂同
B27n0151_p0066a14║志曰吾始習晉水源華嚴懺法行之已久及觀天竺慈雲式淨
B27n0151_p0066a15║土懺儀明白簡要五晦諸文皆出華嚴吾欲籍是以祈生安養
B27n0151_p0066a16║耳掌教者崇其道譽不容自逸強主陽山大慈先聲所被天人
B27n0151_p0066a17║具欽杖錫初臨山川改色明室龍興庶政改革滸溪人士戀慕
B27n0151_p0066a18║尤篤爰具疏幣雜以香華請學居之學亦欲大弘賢首之教續
B27n0151_p0066a19║佛慧命雖當儉歲節省衣資以供眾飯會天復旱院有觀世音
B27n0151_p0066a20║像素著靈異郡守率僚屬迎致府廨乞學作法禜之甘霖立沛
B27n0151_p0066b01║大雨三日田野俱渥歲復大稔士民知精誠所致施捨接踵方
B27n0151_p0066b02║思有所建置昭垂來茲而院僧以官賦違期當徙虔州有司知
B27n0151_p0066b03║學專任講席不親財䞋欲為辯釋學乃自承曰吾為主僧法當
B27n0151_p0066b04║坐主者敢累他人乎遂請行或哂其迂學謝曰宿業已定不可
B27n0151_p0066b05║逭也行抵池陽馬當山示疾而化時洪武庚戌四月二十日也
B27n0151_p0066b06║年六十有四學形貌尫瘠退然若不勝衣戒檢精嚴護持三業
B27n0151_p0066b07║唯恐有所染汙獨居屋漏法衣不離體三藏諸文未嘗釋手雖
B27n0151_p0066b08║盎無斗儲處之裕如恭謹自牧豎子請見亦無惰容勤於誘掖
B27n0151_p0066b09║有不領解者多方比喻反覆數四俟其開悟始罷初傳華嚴於
B27n0151_p0066b10║寶覺簡時凡清涼大疏鈔及圓覺楞嚴起信諸部雖玅義深微
B27n0151_p0066b11║皆能融會遐邇學子斂䘳遡瞻冀獲聽覩為快學因造十玄門
B27n0151_p0066b12║賦以示圓宗大旨叢林傳誦謂能發越賢首諸祖之意或有好
B27n0151_p0066b13║為立異以應觀法界性為十界差別事惟心造為真如之理者
B27n0151_p0066b14║學聞之歎曰真如生滅倒置錯亂一至於此是可為大息也其
B27n0151_p0066b15║於匡衛宗乘唯恐稊稗之混黍苗固若甚嚴然其植心平易不
B27n0151_p0066b16║肯沈溺專家以殊戶異軌為高理之所在輒幡然從之每升堂
B27n0151_p0066b17║示眾曰吾宗法界還源非徒事空言能於禪定而獲證入者乃
B27n0151_p0066b18║為有得耳既而又曰吾蚤通法華雖累入法華三昧然長水璿
B27n0151_p0066b19║問道於琅邪覺又從靈光敏傳賢首教靈光天台人也古人為
B27n0151_p0066b20║法乃爾吾徒可拘守一隅乎君子美其至公無我一掃近代互
B27n0151_p0067a01║相矛盾之陋故見諸著述不落偏卑又嘗與同學原澄以一乘
B27n0151_p0067a02║同別之義更質疊難為法華問答若干篇復因主修法華期懺
B27n0151_p0067a03║撰法華隨品贊三十篇辯正教門關鍵錄若干卷及詩文並行
B27n0151_p0067a04║於世弟子處仁法慧請於九皋聲啟宗佑為造行業記而乞宋
B27n0151_p0067a05║文憲公濂銘其塔其詞曰賢守之學雜華為尊建立六相條分
B27n0151_p0067a06║十門固自以為瑣瑣而不可易至若天台性善性惡三觀三德
B27n0151_p0067a07║之旨一念三千之文又曷嘗不引之而示人況脩門之注釋乃
B27n0151_p0067a08║止觀熏習次第亦不外之而立言念古昔之諸祖皆契經之由
B27n0151_p0067a09║循初何心於矛盾唯欲鑒於羣昏或謂無斷伏分齊而失修證
B27n0151_p0067a10║之道乃後嗣之紛紜卓哉學師所見絕倫翦剔其末枝融通其
B27n0151_p0067a11║本根談諸法之相即含性具之緣因庶幾森萬象於寸心合千
B27n0151_p0067a12║江於一源觀會通於大府闢局隘之專門奈之何道未克施而
B27n0151_p0067a13║遘於邅迍安養之生固知可以無憾但學子之兦師譬猶渡江
B27n0151_p0067a14║河而失筏遵廣陸而折轅企瞻弗及鬱悒難伸評羣行以成章
B27n0151_p0067a15║命勒之於貞珉
B27n0151_p0067a16║明餘杭上天竺寺沙門釋慧日傳（柏子庭）
B27n0151_p0067a17║釋慧日號東溟天台賈氏子即宋相賈似道之諸孫及似道責
B27n0151_p0067a18║戍慧日尚幼志求出家依縣之廣嚴寺平山數年落髮受具戒
B27n0151_p0067a19║年二十二聞柏子庭講台教於赤城即趨座下未幾能領大義
B27n0151_p0067a20║子庭歎曰投丸於峻坂不足以喻機之疾也吾道藉子其大昌
B27n0151_p0067b01║乎自是為學沈浸醲郁而名重一時一旦假寐恍見竹橫地下
B27n0151_p0067b02║竹上凝者白粥粲然因臥地食之既覺言於子庭庭為解曰竹
B27n0151_p0067b03║與粥同音子得就地而食殆非緣在上下天竺乎於是渡錢塘
B27n0151_p0067b04║謁竹屋淨於上竺所處房頗卑濕乃作詩風之竹屋見詩謂眾
B27n0151_p0067b05║曰此子不凡異日當主茲山不可以少年易之也故乃遇如賓
B27n0151_p0067b06║友無何命典客寮尋掌僧籍竹屋化去時湛堂澄繼其席延居
B27n0151_p0067b07║後堂年餘出主吳山聖水元至正四年住薦福歷三䆊下天竺
B27n0151_p0067b08║災慧乞高納麟請新之寺宇告成王溍為之記四年遷上竺知
B27n0151_p0067b09║緣在此夙夜罔怠凡寺中所制一重緝之元順帝聞其名特賜
B27n0151_p0067b10║慈光妙應普濟之號併金襴衣以徵之十六年退隱於會稽巖
B27n0151_p0067b11║壑間人無識者元相達識帖穆爾遣使物色得之力請還山凡
B27n0151_p0067b12║兩住上竺二十五年至明太祖洪武二年詔赴蔣山佛會命禮
B27n0151_p0067b13║部給饌明日召見奉天殿百僚咸集僧若魚貫惟慧日臘最高
B27n0151_p0067b14║朱顏白眉班居前列太祖親問昇濟沈冥之道奏對稱旨太祖
B27n0151_p0067b15║顧謂僧眾曰邇來學佛者惟飽餐優游沈薶歲月如金剛棱伽
B27n0151_p0067b16║心經皆攝心之要典何不研窮其義今有不通者當質諸白眉
B27n0151_p0067b17║法師自後召見太祖但以白眉呼之而不名也嘗與別峰同金
B27n0151_p0067b18║碧峰輩賜食禁中因奏瓦棺寺乃惰智者大師釋法華之所不
B27n0151_p0067b19║可從廢太祖命就天界別建室廬以存其跡詔即開山說法五
B27n0151_p0067b20║年孟春復於鍾山建水陸大齋命說毘尼戒太祖親率百僚臨
B27n0151_p0068a01║聽事竣辭歸上竺謝院事日脩彌陀懺以臻淨業十二年秋七
B27n0151_p0068a02║月一夕夢青蓮花生方池中芬芳襲人寤告眾曰吾生淨土之
B27n0151_p0068a03║祥見矣於人間世殆不久也後四日趺坐合爪而寂世壽八十
B27n0151_p0068a04║九僧臘七十三越十日奉全身藏於寺之西峰妙應塔院慧日
B27n0151_p0068a05║軀幹脩偉眉長寸餘目睛閃閃射人而人無老少見其入城感
B27n0151_p0068a06║呼曰我白眉和尚來也爭持香花以散其上慧日狀甚嚴冷言
B27n0151_p0068a07║不妄發嘗對王公大臣未出一媚語至於誘引後學其辭色溫
B27n0151_p0068a08║如春曦故人多悅從其學嗣法有思濟行樞允鑑允忠良謹普
B27n0151_p0068a09║智文會元秀景梵諸人
B27n0151_p0068a10║明餘杭演福寺沙門釋如玘傳
B27n0151_p0068a11║釋如玘字具庵別號太璞得法於文明海慧繼絕宗公學冠羣
B27n0151_p0068a12║英才逸三教非但十乘三觀九經七史凡世間所有名言祕典
B27n0151_p0068a13║無不博綜明太祖時命住天界日與諸耆德闡揚教乘以備召
B27n0151_p0068a14║問嘗同宗泐訂釋心經棱伽金剛諸經詔頒行之
B27n0151_p0068a15║明紹興寶林寺沙門釋大同傳（春谷　古懷肇　古林茂）
B27n0151_p0068a16║釋大同字一雲亦字別峰上虞王氏子父友樵母陳氏妊十月
B27n0151_p0068a17║父晝坐堂上忽見龐眉異僧振錫而入父起揖曰和尚何來曰
B27n0151_p0068a18║崑崙山竟排闥趨內急追聞房中兒啼聲父笑曰吾兒得非再
B27n0151_p0068a19║來者乎同幼俊爽讀書輒會玄奧初習辭章翩翩大有可觀於
B27n0151_p0068a20║是父以纘承家學屬之母獨歡曰是子般若種也詎俾纏溺塵
B27n0151_p0068b01║勞乎遂命入會稽崇勝寺薙髮聞春谷講清涼宗旨於景德寺
B27n0151_p0068b02║往依之盡得其傳又謁古懷肇精四法界觀會春谷移主寶林
B27n0151_p0068b03║乃謂同曰子之學精且博矣恐滯心於麤執但益多聞縛於知
B27n0151_p0068b04║見誠非見性之本宜潛修而滌之庶為吾宗之幸於是命出錢
B27n0151_p0068b05║塘見晦機熙禪師見其揮麈之間同之夙習見聞一時蕩絕惟
B27n0151_p0068b06║存孤明耿耿自照如是者閱六寒暑晦機深嘉其志又聞天目
B27n0151_p0068b07║中峰法道之盛往參便有終焉之意中峰一日召而勉曰賢首
B27n0151_p0068b08║一宗日遠而日微矣子之器量足以張之毋久滯此特書偈讚
B27n0151_p0068b09║清涼像付以遣之同大喜曰吾今始知萬法本乎一心不識孰
B27n0151_p0068b10║為禪又孰為教也還寶林復侍春谷且告中峰之意谷隨命分
B27n0151_p0068b11║座講雜華經時宋故官徐天祐王易簡相與崇獎聲光煥著郡
B27n0151_p0068b12║守范公憐春谷臘高欲風之讓席乃設伊蒲親與同言同毅然
B27n0151_p0068b13║動容曰其所貴乎道者在師弟之分耳分明可以垂訓後學苟
B27n0151_p0068b14║乘其耄而攘其位豈人之所為哉明公固愛我使我陷於名義
B27n0151_p0068b15║實傷之也范不覺避席謝曰吾師誠非常人豈吾所能知耶元
B27n0151_p0068b16║延祐初出主蕭山淨土寺次遷景德至元被命住嘉禾之東塔
B27n0151_p0068b17║尋改寶林然寶林本清涼國師肄業之地人咸榮之同殊高臥
B27n0151_p0068b18║不赴於是郡邑交疏延請再至始投袂而起乃倣終南草堂故
B27n0151_p0068b19║事闢幽舍招徠俊人故天下學者莫不擔簦躡屩集其輪下至
B27n0151_p0068b20║正初賜佛心慈濟妙辯之號併金襴僧伽衣元忠介泰不華守
B27n0151_p0069a01║越苦旱力請同禱同爇臂香於玄度塔下雨即大澍元季天下
B27n0151_p0069a02║大亂寺災同奮然謀復新之大明龍興太祖御極設無遮大會
B27n0151_p0069a03║於鍾山召同入見武樓時年八十次日賜宴禁中事竣賜內庫
B27n0151_p0069a04║白金數鎰並珍物榮其歸同神宇超邁狀甚修偉玉立亭亭而
B27n0151_p0069a05║美談吐如坐王公貴人有排難教門者則法輪滾滾理或不直
B27n0151_p0069a06║雖斧鑕在前亦不少挫其氣有以危法加之弗少顧惟誦華嚴
B27n0151_p0069a07║經為常課而已不移日其人自斃同每扶植他宗毫無猜忌如
B27n0151_p0069a08║繼江恩少林之學者乃薦之主天衣天岸濟台教之徒也挽之
B27n0151_p0069a09║住圓通同遊閩時古林茂主福建之保寧而馭下過嚴楚僧無
B27n0151_p0069a10║賴者將愬之於公府同偶遇旅邸乃設豐食餉之從容謂曰吾
B27n0151_p0069a11║固不識古林聞其為禪林名德若輩將不利之君子以若輩為
B27n0151_p0069a12║何如人不若且止否則恐自罹大咎事遂寢同性至孝恨蚤喪
B27n0151_p0069a13║父每至忌日必流涕不已養母純至非惟順色涼溫而必使心
B27n0151_p0069a14║餐道味同持律甚嚴一鉢外無長物惟有書史五千餘卷洪武
B27n0151_p0069a15║二年十二月示微疾明年季春十日登坐說法辭眾端坐而化
B27n0151_p0069a16║世壽八十二僧臘六十有五闍維徵異甚多建塔於竹山所著
B27n0151_p0069a17║有天柱稿寶林類編各若干卷弟子妙心大衍臯亭善現高麗
B27n0151_p0069a18║若蘭景德仁靜姜山明善延壽師顗南塔國琛福城大慧景福
B27n0151_p0069a19║性澄妙相道儞法雲道悅淨土梵翱寶林日益十三人俱繼其
B27n0151_p0069a20║法化亦弘矣
B27n0151_p0069b01║明錢塘靈隱寺沙門釋原瀞傳
B27n0151_p0069b02║釋瀞原字天鏡一號樸隱姓倪氏會稽人也父機母嚴氏皆為
B27n0151_p0069b03║士族童時從弘教大師立公於大報恩寺祝髮為僧受戒於昭
B27n0151_p0069b04║慶濡律師嶷然有遠志韓莊節公性以道德辭章下帷授徒瀞
B27n0151_p0069b05║往從之於群經要旨作文程式俯仰變化開闔曲折悉洞然心
B27n0151_p0069b06║胸伸紙引墨思源源不渴每進一解韓公未嘗不稱善天岸濟
B27n0151_p0069b07║以台衡止觀開講於虎林之集慶瀞又往從之濟為折三千性
B27n0151_p0069b08║具之義及四明孤山同異之辨波瀾浩蕩廉陛高嚴瀞能一一
B27n0151_p0069b09║領解台宗諸老競以書聘之時元叟端說法雙經山人尊為當
B27n0151_p0069b10║代妙喜瀞又往從之入門叟厲聲呵之若聞雷霆黏縛盡脫遽
B27n0151_p0069b11║卻立作禮叟曰汝果何所見耶復問答三四轉皆愜叟意顧左
B27n0151_p0069b12║右曰是般若位中人也遂錄為弟子命歸侍司尋掌記室時年
B27n0151_p0069b13║二十七久之出游建業大龍翔寺寺主廣智全悟訢公精貫儒
B27n0151_p0069b14║釋行文為世模範不輕與人見瀞盛稱之繼往臨川謁虞文靖
B27n0151_p0069b15║公集虞公又盛稱之留三月乃還當時能文者若黃文獻公溍
B27n0151_p0069b16║蒙古忠介公泰不華翰林學士危公素莫不聞風贊賞由是聲
B27n0151_p0069b17║光遠施上達聰聽元至正十六年行宣政院請出世會稽長慶
B27n0151_p0069b18║寺遷天衣萬壽禪寺四方問道者日至瀞以衰病倦於將迎營
B27n0151_p0069b19║精舍一區而歸老焉所謂和塔處也元運既謝明室初興詔天
B27n0151_p0069b20║下名僧建會鍾阜升濟幽靈瀞與上竺東溟日五臺璧峰金特
B27n0151_p0070a01║被召入內庭從容問道賜食而退已而辭歸和塔若將終焉洪
B27n0151_p0070a02║武九年冬十二月靈隱虛席諸山交致疏幣延瀞主之未及期
B27n0151_p0070a03║年而崇德之禍作矣初靈隱有莊田在崇德都寺僧德現掌之
B27n0151_p0070a04║開闢蕪萊以食四眾無賴比邱某歆其田利請於前主僧代之
B27n0151_p0070a05║及瀞入靈隱德現復充都監某懼發其奸私走崇德縣列現過
B27n0151_p0070a06║失縣令丞寘不問未幾有健令至上其事邢部刑部訉鞫得實
B27n0151_p0070a07║以瀞為寺主失於檢察法當緣坐移符逮瀞或謂瀞曰此三年
B27n0151_p0070a08║前事且實不知宜自辯訴可免瀞笑謝曰定業其可逃乎至部
B27n0151_p0070a09║主吏問之曰現之犯禁爾知之乎曰知之曰既知之當書責款
B27n0151_p0070a10║以上瀞即操觚如吏言尚書侍郎見之皆大驚曰瀞當今名德
B27n0151_p0070a11║惡宜有是洊審之務得其情瀞了無異辭於是皆謫陝西為民
B27n0151_p0070a12║行至寶應謂從者道昇曰吾四體稍異常時報身殆將盡乎夜
B27n0151_p0070a13║宿寧國禪寺主僧總虛了舊日交游相見甚懽陳義安為青州
B27n0151_p0070a14║衛知事移戍鳳陽以道經此亦留寺中與瀞相遇瀞喜曰吾遺
B27n0151_p0070a15║骸有所託矣義安者瀞之女弟夫也是夕共飯備言遷謪之故
B27n0151_p0070a16║不見憊色明旦端坐合爪稱佛而逝時洪武十一年正月十九
B27n0151_p0070a17║日也世壽六十七僧臘五十三義安總虛為龕斂以俟法孫梵
B27n0151_p0070a18║譯走寶應焚其骨舍利叢布如珠結竁山陰和塔瘞焉瀞容貌
B27n0151_p0070a19║魁偉䘳懷煦然如春世間機穽之術不禁自絕性尚風義斷江
B27n0151_p0070a20║恩與為忘年交其卒也為刊其詩集復乞虞公銘其塔三主名
B27n0151_p0070b01║山起廢補敗具有成績三會語有錄二卷詩文曰樸園集葺若
B27n0151_p0070b02║干卷譯等哀慕慈法懼其湮沒疏為事狀徵文於宋文憲公濂
B27n0151_p0070b03║而銘諸石
B27n0151_p0070b04║明杭州集慶寺沙門釋士璋傳（天心瑩）
B27n0151_p0070b05║釋士璋字原璞海寧王氏子也生有異骨直貫額頂目炯炯黑
B27n0151_p0070b06║如點漆幼勿茹羶父母或陰試之輒嘔不止喜讀佛書鄰有寺
B27n0151_p0070b07║僧請其父曰此釋氏種也盍乞師我父怒曰吾兒如芬陀花非
B27n0151_p0070b08║若倫也遂捨入傳法寺受五戒時翰林侍制柳貫嘗憇寺舍賞
B27n0151_p0070b09║其聰慧乃授以經史親為敷繹奧義璋聞迎刃即解年十九薙
B27n0151_p0070b10║髮為大僧我庵無法師主上天竺璋將擔簦趨侍忽夢遊寶所
B27n0151_p0070b11║有大菩薩教其胡跪作禮口宣懺文覺而思之乃普賢淨行品
B27n0151_p0070b12║偈文及見我庵果刮目相視凡天台教觀一家章義以次授之
B27n0151_p0070b13║而志慮專一力學無怠至忘寢食我庵陰鑒其勤常以遠大期
B27n0151_p0070b14║之時有天心瑩素具高志亢不下人世稱義虎獨羨其能約共
B27n0151_p0070b15║燈火日與磨切詰難極於毫芒眾曰雙璧久之我庵化去東溟
B27n0151_p0070b16║日公補其席陶冶學者選璋為開科領懺摩事元至正十三年
B27n0151_p0070b17║受命住持棲真而地與南竺演福二剎相鄰時有大用才絕宗
B27n0151_p0070b18║繼二老居之璋自視欿然以為未足日往扣焉凡教觀之奧偏
B27n0151_p0070b19║圓本跡之微無不條析嘗太息曰佛法教藏渺如煙海固非獨
B27n0151_p0070b20║善所能究盡使自畫而不進其能免於孤陋乎二十年移主旌
B27n0151_p0071a01║德元季天下大亂兵戈擾攘人咸計自藏璋獨專心寺事不以
B27n0151_p0071a02║世難自易厥志其彰善癉惡風彩為之改觀日納淨眾講演經
B27n0151_p0071a03║疏時無虛晷至明洪武集慶虛席郡守李公請就提唱教乘未
B27n0151_p0071a04║幾中書被旨俾浙之東西五府名剎住持咸集京師共擘天界
B27n0151_p0071a05║立善世院以統僧眾同監董其役諸方耆德皆莫知所為璋獨
B27n0151_p0071a06║出方略具有條敘時十萬之眾咸倣法之是年六月既望預知
B27n0151_p0071a07║時至召弟子囑以後事至十七日安然坐蛻壽四十六臘二十
B27n0151_p0071a08║八闍維其弟子圓覺一印昇元克勤等函其骨建塔於龍井辯
B27n0151_p0071a09║才法師塔南璋器局瀟灑論議慷慨據直道而不狥流俗每懲
B27n0151_p0071a10║諸剎之樹徒植黨者皆為怨府璋乃自誓不薙蓄弟子學者渴
B27n0151_p0071a11║欲依附必勵言拒之不妄錄一人
B27n0151_p0071a12║明婺州智者寺沙門釋普仁傳（德祥）
B27n0151_p0071a13║釋普仁字德隱姓趙氏蘭溪人也性孤峭年十歲便有出塵之
B27n0151_p0071a14║想依金華寶石演法院月公祝髮及受具乃慨然求道危坐達
B27n0151_p0071a15║旦期息妄緣時隣院智者住山了然義道價甚高仁入室問答
B27n0151_p0071a16║機鋒遞相奮觸久之應部使者之請出主金華西峯淨土元季
B27n0151_p0071a17║喪亂天下紛擾仁遂引退戊戌冬有明兵至婺州太祖臨幸智
B27n0151_p0071a18║者寺見其虛席特詔仁主之坐夏十五處之連雲韶之南華杭
B27n0151_p0071a19║之中竺檄幣交至皆辭不赴洪武甲寅之秋使者三至請主淨
B27n0151_p0071a20║慈始強起應之開法之日聽者千人莫不挹深飲醕歎咏而去
B27n0151_p0071b01║以乙卯八月八日端坐而寂臘五十年六十四著有三會語若
B27n0151_p0071b02║干卷山居詩百首同時止庵德祥洪武初亦主淨慈與仁均以
B27n0151_p0071b03║悟宗闡教為事未幾被徵為僧錄右善世後遷徑山主席二十
B27n0151_p0071b04║五年甲戌十月十三日倚座而寂壽六十三所著有桐嶼集為
B27n0151_p0071b05║詩刻苦逼近郊島尤善書法時人重之
B27n0151_p0071b06║明上海安國寺沙門釋紹宗傳（靜庵鎮）
B27n0151_p0071b07║釋紹宗字遂初上海陳氏子年十三父母捨入里中安國寺得
B27n0151_p0071b08║法於靜庵鎮天資穎悟戒行精嚴初說法於杭之長慶寺大展
B27n0151_p0071b09║玄風錙素嚮化次遷吳興慈感寺時金陵長干守仁法師延居
B27n0151_p0071b10║首座一眾傾伏洪武癸酉應召有事廬山奏對稱旨賜金縷僧
B27n0151_p0071b11║伽黎擢右講經尋遷右善世丁丑正月五日示微疾端坐而化
B27n0151_p0071b12║太祖遣中使致祭荼毘日送者數千人徒眾奉舍利遺骨塔於
B27n0151_p0071b13║安國寺
B27n0151_p0071b14║明餘杭淨慈寺沙門釋明德傳（悅堂顏）
B27n0151_p0071b15║釋明德字孤峯姓朱氏昌國人父有成與補陀怛洛迦山玠公
B27n0151_p0071b16║交玠聞雞聲入道凡說法必鼓兩腋為雞鳴玠亡已久母夢玠
B27n0151_p0071b17║來託宿而生兒時每跏趺端坐不動天童慧明者明德族諸父
B27n0151_p0071b18║也見而訶之曰童子不習詩書癡坐將焉求德曰欲學坐禪求
B27n0151_p0071b19║作佛耳慧明奇之挾至鄞縣金鵝院年十七詣五臺受具足戒
B27n0151_p0071b20║杖錫而出首謁竺西坦於天童一日舉世尊拈花語德於眾中
B27n0151_p0072a01║聞之若有省作偈以呈西頷之而德弗自是也復扣晦機熙於
B27n0151_p0072a02║淨慈已而竺田霖延歸靈隱處以首座田上堂舉隱山泥牛入
B27n0151_p0072a03║海語[諒-小+日][諒-小+日]誘掖音聲如雷德不覺慶快群疑頓釋因以偈呈田
B27n0151_p0072a04║田歎曰天人眼目儼然猶在自是提唱宗風稱性而說且邀仲
B27n0151_p0072a05║方倫結菴於桃花塢相與激揚時則檢閱華嚴足不踰戶限者
B27n0151_p0072a06║五歷春秋禪教雙融聞譽遠鬯行宣政院請主松江之東禪遷
B27n0151_p0072a07║集慶之保寧元順帝時授以圓明定慧之號并金襴法衣大司
B27n0151_p0072a08║徒楚國文公歐陽玄圭賦詩遠寄且為作內外錄序一時公卿
B27n0151_p0072a09║莫不願與之交三遷湖之道場閱二年會淨慈虛席先是悅堂
B27n0151_p0072a10║顏主淨慈樹大法幢四主名山東禪萬壽南屏雙徑俱有建施
B27n0151_p0072a11║名聞京國璽書再下拜賜金襴說法四會有錄行世宗景濂為
B27n0151_p0072a12║之序主席之盛頗難為繼是時浙江行省康里公謂淨慈居五
B27n0151_p0072a13║山之一非明德不可固請主之但元季戎馬紛紜林柯不靜逮
B27n0151_p0072a14║至明初尊崇佛法稍事安輯而明德以耄年謝歸道場竹林庵
B27n0151_p0072a15║一夕示疾索筆寫頌泊然入滅時洪武五年十二月二十七日
B27n0151_p0072a16║也壽七十九臘六十二塔於東岡
B27n0151_p0072a17║明會稽寶相寺沙門釋懷渭傳
B27n0151_p0072a18║釋懷渭字清遠晚號竹菴姓魏氏南昌人也幼性穎異誦書屬
B27n0151_p0072a19║文略加指授便爾開悟既出家從其舅氏全悟為師一日悟警
B27n0151_p0072a20║勵諸徒眾未有對渭直前肆言如俊鶻橫秋目無留行悟振威
B27n0151_p0072b01║叱之眾為駭愕渭氣不少沮如是詰難至於再三悟莞爾芙曰
B27n0151_p0072b02║汝可入吾室矣命為記室浙江行省丞相康里公重其文行遣
B27n0151_p0072b03║使者具書幣延至主會稽之寶相遷杭之淨慈誘道後進於五
B27n0151_p0072b04║時八教多有啟迪明洪武初儀曹奉詔設無遮大會於鍾山二
B27n0151_p0072b05║浙名僧咸集渭一至京師遂退居錢塘之梁渚梁渚者為全悟
B27n0151_p0072b06║藏爪髮之地武洪八年十二月怡然而逝所著四會語錄及詩
B27n0151_p0072b07║文曰外集者若干卷行世
B27n0151_p0072b08║明錢塘靈隱寺沙門釋大訢傳（了萬　晦機　東叟）
B27n0151_p0072b09║釋大訢字笑隱姓陳氏九江人也初謁開先一山了萬萬嘗經
B27n0151_p0072b10║神祠見紙灰隨風旋起脫然忘所證以白東叟叟詰之無滯遂
B27n0151_p0072b11║主開先訢叩之未深契也乃遣參淨慈晦機熙熙器重之問黃
B27n0151_p0072b12║龍得旨泐潭領徒游方及見慈明氣索汗下過在何處訢抗聲
B27n0151_p0072b13║云千年桃核裏覓甚舊時仁一日又舉百丈野狐語詰之曰且
B27n0151_p0072b14║道不落因果便墮野狐身不昧因果便脫野狐身利害甚處訢
B27n0151_p0072b15║擬答機喝之生平疑滯渙然冰釋訢博學多通於湼槃法華大
B27n0151_p0072b16║品般若靡不窮究故三諦圓融觀法入玅尤擅詞翰黃溍虞集
B27n0151_p0072b17║品其文奇采爛然鏗鋐磊落名重一時元文宗順帝時屢承恩
B27n0151_p0072b18║顧命坐咨問授三品文階賜賚甚厚盡用以建閤元至正四年
B27n0151_p0072b19║五月詣御史大夫脫歡為別復留書與交游之善者二十四日
B27n0151_p0072b20║書偈趺逝