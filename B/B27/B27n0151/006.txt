B27n0151_p0073a01║
B27n0151_p0073a02║
B27n0151_p0073a03║
B27n0151_p0073a04║
B27n0151_p0073a05║
B27n0151_p0073a06║
B27n0151_p0073a07║
B27n0151_p0073a08║
B27n0151_p0073a09║
B27n0151_p0073a10║
B27n0151_p0073a11║新續高僧傳四集卷第六
B27n0151_p0073a12║衡陽喻謙昧庵氏編輯
B27n0151_p0073a13║義解篇弟二之四（正傳十四人　附見九人）
B27n0151_p0073a14║明餘杭淨慈寺沙門釋道聯傳（物先義　宗靜）
B27n0151_p0073a15║　松江普照寺沙門釋居敬傳（東源）
B27n0151_p0073a16║　餘杭龍井寺沙門釋普智傳
B27n0151_p0073a17║　姑蘇延慶寺沙門釋善啟傳
B27n0151_p0073a18║　餘杭上天竺寺沙門釋永顧傳（如蘭）
B27n0151_p0073a19║　桂林橫州壽佛寺沙門釋應能傳
B27n0151_p0073a20║　雲南雞足山大覺寺沙門釋盡玄傳（幻空）
B27n0151_p0073b01║　北直羊山秀峰寺沙門釋明龍傳（大光）
B27n0151_p0073b02║　姑蘇華山寺沙門釋祖住傳（大章）
B27n0151_p0073b03║　餘杭淨慈寺沙門釋大壑傳
B27n0151_p0073b04║　餘杭土橋庵沙門釋圓瓏傳（紹覺承　直界）
B27n0151_p0073b05║　隰州石室寺沙門釋圓鏡傳
B27n0151_p0073b06║　應天棲霞寺沙門釋真節傳
B27n0151_p0073b07║　塘棲大善寺沙門釋傳如傳
B27n0151_p0073b08║
B27n0151_p0073b09║
B27n0151_p0073b10║
B27n0151_p0073b11║明杭州淨慈寺沙門釋道聯傳（物先義　宗靜）
B27n0151_p0073b12║釋道聯字祖芳晚號拙逸叟姓陸氏鄞人也幼而英敏舉止不
B27n0151_p0073b13║凡讀書尤慧過目成誦父母鍾愛之稍長即好內典慕出世法
B27n0151_p0073b14║年十四往游西浙禮崑山薦嚴悅堂顏時璽書再下有金襴法
B27n0151_p0073b15║衣之賜王公大臣函書問道黑白奔走如市隨機接引霑被殊
B27n0151_p0073b16║多聯既棲止遂亦得度久之受具足戒於鄞之五臺寺復還崑
B27n0151_p0073b17║山則薦嚴已更主席物禪師一見器之遂留侍室而聯方篤意
B27n0151_p0073b18║禪學兼窮止觀廢寢忘飱惟務明心見性用志精專智藏為開
B27n0151_p0073b19║詞源湧瀉辯若懸河同侶無出其右者明洪武九年丙辰隨侍
B27n0151_p0073b20║佛心住持靈谷已名震京剎天界覺源曇重其才識延居記室
B27n0151_p0074a01║聲譽益著一時湖海尊宿若穆庵康恕中溫木庵聰皆相與忘
B27n0151_p0074a02║年往復酬唱激揚宗旨莫不服其解脫始出世台之廣孝遷紫
B27n0151_p0074a03║籜道場景山補陀能仁六徙名剎而至淨慈所主法席策勵後
B27n0151_p0074a04║學隨機開示各極歸趣緇素向化道譽為禪林之冠洪武壬申
B27n0151_p0074a05║淨慈又燬聯力任恢復不數年殿宇堂室為之一新先是茲寺
B27n0151_p0074a06║困於賦役聯白有司減去田稅蠲除徭役眾賴以安既而舉任
B27n0151_p0074a07║僧錄以疾固辭蜀王聞而賢之錫之衣盂永樂四年丙戌朝廷
B27n0151_p0074a08║纂脩大典再被徵召命為釋教總裁以其博通經典文理縝密
B27n0151_p0074a09║恩寵方深事畢還山五年丁亥寺僧擅自披薙因事逮及例謫
B27n0151_p0074a10║五臺禮部尚書趙羾以聯名奏聞驛召至京上加慰勞己丑七
B27n0151_p0074a11║月三日坐逝於京邸大祐國寺世壽六十四僧臘五十著有拙
B27n0151_p0074a12║逸語錄行世文宗為之嗟悼勅工部備龕茶毘歸葬藕花居之
B27n0151_p0074a13║陰建塔焉胡濙為作銘刻于石弟子宗靜照菴者杭之高氏子
B27n0151_p0074a14║投淨慈岳公薙染深究梵典時聯主席倡道聲高遂依焉參究
B27n0151_p0074a15║有契因以典藏畀之永樂初聯被徵召纂修大典靜亦偕行途
B27n0151_p0074a16║觸賊鋒不離左右人以為難已而聯逝京邸竟函其骨歸葬南
B27n0151_p0074a17║屏由是義行聞於海內名山巨剎爭迎致之歲辛卯首主京師
B27n0151_p0074a18║佑國宣德初遷明之雪竇閱五𧝀僧錄善世以淨慈起之既至
B27n0151_p0074a19║弘闡教觀緇白服從丁卯朝廷頒賜大藏以寵異之及赴闕謝
B27n0151_p0074a20║恩止於彌陀寺一夕謂侍者曰吾緣其止矣索浴更衣危坐而
B27n0151_p0074b01║逝
B27n0151_p0074b02║明松江普照寺沙門釋居敬傳（東源）
B27n0151_p0074b03║釋居敬字心淵別號蘭雪學通內外善屬文精嚴律部禮金陵
B27n0151_p0074b04║大報恩寺一雨後參杭州集慶寺東源於懺摩堂居第一座從
B27n0151_p0074b05║而講周易永樂初奉詔校大藏經預修會典已而住持上海廣
B27n0151_p0074b06║福講寺遷松江普照大開法席垂十餘載建大雄殿海月堂三
B27n0151_p0074b07║解脫門廊廡重軒精舍香積煥然新之七眾瞻仰道風大扇
B27n0151_p0074b08║明杭州龍井寺沙門釋普智傳
B27n0151_p0074b09║釋普智字無礙別號一枝叟臨平褚氏子出家於錢塘龍井寺
B27n0151_p0074b10║依東溟日授天台性具之學優於講說歷四道場風教遠施晚
B27n0151_p0074b11║歲演法於松江延慶寺因以終焉專脩淨業寒暑不輟永樂戊
B27n0151_p0074b12║子正月二日微疾會眾端坐面西念佛而逝嘗集註阿彌陀經
B27n0151_p0074b13║一卷
B27n0151_p0074b14║明姑蘇延慶寺沙門釋善啟傳
B27n0151_p0074b15║釋善啟字東白別號曉庵長洲楊氏子世為宦族甫能言教誦
B27n0151_p0074b16║彌陀如舊習父母異之知是法器捨入永茂院無幾薙染受具
B27n0151_p0074b17║屏跡龍山研窮大藏百氏諸史無不精究永樂戊子出世延慶
B27n0151_p0074b18║寺明年應召纂脩永樂大典併校大藏經賜金縷僧伽黎一時
B27n0151_p0074b19║名人若沈民望王汝玉錢原溥輩皆為方外交或辯儒釋之異
B27n0151_p0074b20║啟曰無論聖人理同且各為其教又曰東魯垂道西竺見性皆
B27n0151_p0075a01║莫先於厚本故吾儕雖離父母而養生送死率皆從厚與兄弟
B27n0151_p0075a02║極友愛正統癸亥示寂塔於龍山
B27n0151_p0075a03║明杭州上天竺沙門釋永顧傳（如蘭）
B27n0151_p0075a04║釋永顧字本源號性庵鄞人也十歲喪母能執喪禮如成人服
B27n0151_p0075a05║釋出家從四明都綱竹菴得度篤意釋典[〦/(句-口+方)]通文藝既而謁南
B27n0151_p0075a06║京僧錄唯菴實命和本宗偈有云三十世生一念有五千經旨
B27n0151_p0075a07║片言該唯菴尤加器重為書狀侍者轉懺首會杭之梵天闕席
B27n0151_p0075a08║唯菴命永顧主之凡七載刺血書妙法華阿彌陀經僧錄心田
B27n0151_p0075a09║霪延為大報恩寺都講闡揚法華奧旨聽者川湧若陸參政友
B27n0151_p0075a10║諒中書姜孟圭咸執弟子禮後詢駙馬都尉沐公冢宰黃公宗
B27n0151_p0075a11║伯王公杜公太常鄭公請主上天竺至則啟滯覺迷舉廢興墜
B27n0151_p0075a12║為之一新凡十年有都剛之命表率九邑勤劬十稔無少瑕纇
B27n0151_p0075a13║所著有講貫結偈朝野賡歌山居倡和缶音等集又如蘭字古
B27n0151_p0075a14║春富春人淹通經論餘及詩文所著曰支離叟集忠肅于公彌
B27n0151_p0075a15║月時召戚友為湯餅會蘭至摩其頂曰此兒他日救時宰相也
B27n0151_p0075a16║後果如其言
B27n0151_p0075a17║明桂林橫州壽佛寺沙門釋應能傳
B27n0151_p0075a18║釋應能姓楊氏或曰即建文君也太祖之嫡孫懿文太子之長
B27n0151_p0075a19║子封皇太孫名允炆生時頂顱頗偏太祖撫之曰半邊月兒及
B27n0151_p0075a20║讀書甚聰穎一夕懿文太子與侍太祖命詠新月詩太子吟云
B27n0151_p0075b01║昨日嚴陵失釣鈎誰人移上碧雲頭雖然未得團圓相也有清
B27n0151_p0075b02║光徧九洲太孫吟云誰將玉指甲掐作天上痕影落江湖裏蛟
B27n0151_p0075b03║龍不敢吞太祖覽之不悅蓋未得團圓影落江湖皆非吉兆洪
B27n0151_p0075b04║武三十一年太祖大漸乃授以一小篋封鑰甚密戒於急難方
B27n0151_p0075b05║開是年五月十六日即位年二十有三明年改元建文召方孝
B27n0151_p0075b06║孺為翰林侍講直文淵閣日講周官禮變更太祖舊制於是諸
B27n0151_p0075b07║王多不遜服乃曲加恩禮侍讀太常卿黃子澄兵部尚書齊泰
B27n0151_p0075b08║議削諸王之權謀者先燕命侍郎張昺都指揮使謝貴察燕動
B27n0151_p0075b09║靜遂逼燕起靖難師南討黃齊建文四年六月十三日破金川
B27n0151_p0075b10║門帝縱火焚宮啟太祖遺篋視之得楊應能度牒鬀刀袈裟緇
B27n0151_p0075b11║服遂削髮自御溝出遁雲遊四方自湖湘入蜀歷滇閩復入廣
B27n0151_p0075b12║西橫州南門壽佛寺居十五年升座演法歸者甚眾所至成大
B27n0151_p0075b13║法席復往南寧居一蕭寺衲子雲集能為隨緣開示一眾歡然
B27n0151_p0075b14║久之至思恩州立於當道值知州出從者呵之能言我是建文
B27n0151_p0075b15║皇帝也自滇歷閩至此今老矣欲送骸骨歸帝鄉巡按御史聞
B27n0151_p0075b16║於朝賜號老佛命驛送至京師乃賦詩云流落江湖四十秋歸
B27n0151_p0075b17║來不覺雪盈頭乾坤有恨家何在江漢無情水自流長樂宮中
B27n0151_p0075b18║雲影暗昭陽殿裏雨聲愁新蒲細柳年年綠野老吞聲哭未休
B27n0151_p0075b19║及至京朝廷未審虛實以太監吳亮曾經侍膳使審之能見亮
B27n0151_p0075b20║即呼曰汝非吳亮耶曰不是能曰我昔御便殿曾棄片肉於地
B27n0151_p0076a01║汝伏地餂食之何得忘也亮稽首大慟已而取入西內供養竟
B27n0151_p0076a02║卒於宮中
B27n0151_p0076a03║明雲南雞足山大覺寺沙門釋盡玄傳（幻空）
B27n0151_p0076a04║釋盡玄字如如姓張氏澂江人也幼從塾師頗通文義因讀楞
B27n0151_p0076a05║嚴維摩諸經即作超塵之想後從雞足禮幻空祝髮矢志參究
B27n0151_p0076a06║了明宗旨有問法者隨機而道應荅如響所著三教直指金剛
B27n0151_p0076a07║定衡性學正宗諸書行世剏建拈花寺云幻空本北直人入滇
B27n0151_p0076a08║憇雞足大覺寺後居迦葉殿羅漢崖戒行孤潔諸方敬仰更剏
B27n0151_p0076a09║碧雲寺參窮法旨四十餘年大為了悟語辯如流時直指姜思
B27n0151_p0076a10║睿企慕高望入山叩訪見像縣壁間身在龕中因云和尚和尚
B27n0151_p0076a11║業障業障既在龕中復在紙上此則為真彼則為妄速道速道
B27n0151_p0076a12║免喫吾棒空應聲曰業障業障豈在和尚放浪室中威嚴堂上
B27n0151_p0076a13║真也非真妄也非妄如是此說請收尊棒姜改容禮之為建寺
B27n0151_p0076a14║勒碣
B27n0151_p0076a15║明直羊山秀峰庵沙門釋明龍傳（大光）
B27n0151_p0076a16║釋明龍姓姚氏宿遷人也原名東陽嘗入邑庠為名諸生居常
B27n0151_p0076a17║好修嗜內典二十年不問家人產雅從善知識遊隆慶改元澹
B27n0151_p0076a18║然為居士而北探諸名勝巨剎訪有道耆德寓清苑越三寒暑
B27n0151_p0076a19║登銀山法華寺從大光祝髮進具尋居羊山秀峰庵名德日起
B27n0151_p0076a20║鶉衣一衲不裓不襦不履諸陵中貴人多檀施弗之顧安七十
B27n0151_p0076b01║二眾期千日親為說法闡三教宗旨時休寧汪司馬道昆奉詔
B27n0151_p0076b02║行邊道出諸陵期督府法華寺聞龍高德乃趣一沙彌逆至見
B27n0151_p0076b03║其敝衲曾不掩骭祈寒無所侵汪與督府避席禮之攜入洞中
B27n0151_p0076b04║坐石牀與語略舉西來意督府灑然信服汪問千日畢能作常
B27n0151_p0076b05║住乎曰無常無住明日辭歸越旬有五日立春羊山放光五色
B27n0151_p0076b06║又越七日除夕集眾告曰元年元日吾當行矣汝等識字者用
B27n0151_p0076b07║耳聞經不識字者用心念佛務禪定智慧務濟物普心即此是
B27n0151_p0076b08║佛慎弗他求汝等勉之除夜既半命弟子視中星曰夜午乎曰
B27n0151_p0076b09║午矣曰未也日午乃行元日羊山復放五色光如前至日中遂
B27n0151_p0076b10║辭眾坐化越七日闍維復放光如前大眾與諸中貴人望光羅
B27n0151_p0076b11║拜曰佛耶佛耶願以光普照下土已而舍利纍然督府治塔藏
B27n0151_p0076b12║之汪公為之銘實萬𠪱元年正月也
B27n0151_p0076b13║明蘇州華山沙門釋祖住傳（大章）
B27n0151_p0076b14║釋祖住字幻依麓亭其號也姓楊氏丹徒人母朱氏夢梵比丘
B27n0151_p0076b15║入其室覺而誕住少沈密不貪世緣喜作佛事年十三父母捨
B27n0151_p0076b16║入龍蟠山依朝陽受法華華嚴諸大部經年十七薙染逾年受
B27n0151_p0076b17║具通曉諸經大義自謂覺識所依非關真際遂擔簦游少室依
B27n0151_p0076b18║大章五載復至伏牛依高安十二夏先後所得二師印可次游
B27n0151_p0076b19║都下謁松秀二法師盡得清涼宗旨淮安胡給事延住鉢池山
B27n0151_p0076b20║造大藏經作水陸無遮會至南京訪無極法師居第二座犍搥
B27n0151_p0077a01║之暇即入眾作苦事後徑京口萬壽寺演華嚴大鈔至入法界
B27n0151_p0077a02║品地震天雨甘露寶華時無極率徒與焉妙峰承印二禪衲亦
B27n0151_p0077a03║居座下自是道價鬱跂叢林傾挹住智崇禮卑如常不輕提獎
B27n0151_p0077a04║唱誘孜孜不倦所至皆成寶坊住演四十八願時有異人頂白
B27n0151_p0077a05║冠冠有蛇四足來聽說法人方怪問之對曰吾乃法冠而乃境
B27n0151_p0077a06║觀忽不見萬歷甲申憇錫蘇之蓮華峰下建精舍居之了亥九
B27n0151_p0077a07║月忽示疾語眾曰二十二日不作離散便可再展華巖但老僧
B27n0151_p0077a08║不得曲狥人情至日晨起沐浴跏趺說偈曰虛空無面目無位
B27n0151_p0077a09║強安排話頭不話頭處處見如來又曰今年六十六不知做甚
B27n0151_p0077a10║麼咦諸人著眼看這箇消息佛祖到來也用他不著言訖而逝
B27n0151_p0077a11║異香積時不散三日顏色若生茶毗斂遺骨塔於蓮華峰陰壽
B27n0151_p0077a12║六十有六臘五十有四王世貞作銘
B27n0151_p0077a13║明杭州淨慈寺沙門釋大壑傳
B27n0151_p0077a14║釋太壑字元津姓薛氏錢塘人也父鸞母高氏夢衣絳梵僧授
B27n0151_p0077a15║蔗一枝寤而產壑貌質清瑩朗若冰雪五歲寢樓上屋旁老樹
B27n0151_p0077a16║低枝拂簷值鄰舍火起焚燬幾盡壑從燄中緣樹下端坐人皆
B27n0151_p0077a17║異之年十六所恃見背從父入淨慈寺覩林木蓊翳徘徊不忍
B27n0151_p0077a18║去因向父乞身為佛子父許之禮萬峰院僧袾薰薙度會以密
B27n0151_p0077a19║藏開師賫慈聖所賜大藏之補陀駐錫茲山見壑器之以五字
B27n0151_p0077a20║呈開因勉以生死大義勿墮世智綺語障迺往授具戒於雲棲
B27n0151_p0077b01║尋赴白門謁雪浪究賢首教義一日定中見壽公三示十二之
B27n0151_p0077b02║旨舉似雪浪曰永明三二文殊二三言下豁然諸經了義多所
B27n0151_p0077b03║參證四方名剎爭以香幣延登講臺如勝果相國無垢及金明
B27n0151_p0077b04║南禪報恩皆次弟赴之竪義無上點石雨花洵人天導師偶歸
B27n0151_p0077b05║登宗鏡臺憶初薙染時歎祖塔湮廢已十五年為之潛然於臺
B27n0151_p0077b06║畔築方墳卒從大慈山巖叢篠中得所瘞壽祖遺蛻匣函舍利
B27n0151_p0077b07║及金色骨精誠所通因起塔奉之復新宗鏡堂改建永明經室
B27n0151_p0077b08║剏香嚴社脩大慈懺度南北陣亡遴同戒禮法華威儀梵頌秩
B27n0151_p0077b09║然一變閒與達人名宿闡揚正法旁及詩詠嘗念明聖全湖請
B27n0151_p0077b10║為放生池此壽祖本願湖之三潭葑踞泥淤游泳失所乃請於
B27n0151_p0077b11║郡長監司交檄協助築內隄外塘中造殿閣門寮復古湖心亭
B27n0151_p0077b12║之舊四方居士月舉放生會魚樂鳶飛各得其所石閭劉巡撫
B27n0151_p0077b13║作碑記之具詳山志壑警敏博綜隨觸洞了謂諸佛立教以澄
B27n0151_p0077b14║心耳不覓本心祇在音聲輪上分別字句譬猶認指為月入海
B27n0151_p0077b15║算沙於是福際龍華以講期請者堅辭不赴聞者憬然知有證
B27n0151_p0077b16║悟之學淨慈寺無專志𠪱七百年壑搜采成帙都為十卷事核
B27n0151_p0077b17║詞典他山罕匹而吳山之寶成寺秀州金明之禪堂咸仗其力
B27n0151_p0077b18║營構之不日而成坦性慈衷穎才實行惟法是荷自度度世動
B27n0151_p0077b19║行無懈禪定之餘游泳翰墨書畫俱清所著永明道跡吳詠放
B27n0151_p0077b20║生池黃山詩遷塔詩若干卷傳於世以明萬𠪱丙子十二月七
B27n0151_p0078a01║日示寂年五十二臘三十七茶毘塔於方墳之左董其昌為之
B27n0151_p0078a02║銘云天啟六年江西叁議黃汝亨為文記其生塔並見山志
B27n0151_p0078a03║明餘杭土橋庵沙門釋圓瓏傳（梁覺承　直界）
B27n0151_p0078a04║釋圓瓏字大覺姓鄭氏武林人也往來無極講席間與雪浪度
B27n0151_p0078a05║門相友善而紹覺承執弟子禮唯謹各侍一母稱兩睦州時寄
B27n0151_p0078a06║寓土橋民廬因奉母也有古松英者兄弟同出家淨慈瓏日與
B27n0151_p0078a07║英語夜宿英寮如家唱和揮灑牆壁幾徧自謂寒山拾得人莫
B27n0151_p0078a08║之許所寄廬地僅方丈而集海內名士座為之滿梵筴止一度
B27n0151_p0078a09║一架取讀之恍入龍藏入無量法門矣自題栗主於案欲以謝
B27n0151_p0078a10║客客至且疑且悲低回久之漸入其寢突遇瓏乃相視莞然嘗
B27n0151_p0078a11║讀宗鏡有省與其徒承手錄百卷示鄰居士虞長孺曰吾得掃
B27n0151_p0078a12║除宗鏡堂為壽師役足可無憾來時虛空包法界去時法界包
B27n0151_p0078a13║虛空耳逝時喃喃二語不絕時宗鏡唯梵本妙峰福燈閱之而
B27n0151_p0078a14║悟因勸藩王刻其書於秦而瓏始傳寫於吳吳中士人多喜讀
B27n0151_p0078a15║之妙峰亦駐錫南屏與筠泉蓮為友皆遠嗣永明壽云有真界
B27n0151_p0078a16║字幻居者檇李人亦來吳中棲止南屏松壽堂註解金剛經視
B27n0151_p0078a17║古今百家註無當旨者獨會祖意而為之註直指人心而不襲
B27n0151_p0078a18║舊語蓋六祖中峰於此頓悟非直註則經屬於論矣註成六夢
B27n0151_p0078a19║居士序之去隱西溪無何端坐而化
B27n0151_p0078a20║明隰州石室寺沙門釋圓鏡傳
B27n0151_p0078b01║釋圓鏡臨人也早歲出家游心賢首講肆悟諸經密旨常遊平
B27n0151_p0078b02║陽隰州石室寺隨緣為眾說法一日至北門瓦窰坡土鑿搆一
B27n0151_p0078b03║庵如龕燕默其中忽囑其徒曰吾將歸矣眾請其期曰來日耳
B27n0151_p0078b04║晨興沐浴更三衣焚香趺坐說偈而逝
B27n0151_p0078b05║明應天樓霞寺沙門釋真節傳
B27n0151_p0078b06║釋真節字素庵襄陽人也少為郡弟子忽宿根內萌即辭割親
B27n0151_p0078b07║愛禮明休祝髮既而北遊京師徧參講席謁秀法師饜餐法喜
B27n0151_p0078b08║深得賢首之印節學富內外諸方每以龍象推之久之負錫南
B27n0151_p0078b09║還金陵出主攝山樓霞眾逾三百教備五乘據師子座撾大法
B27n0151_p0078b10║鼓三十餘年檀施之餘拓地為廬時殷宗伯得郎邪大士像五
B27n0151_p0078b11║臺陸公亦鑄金像悉歸節供奉羅參知署曰圓通精舍句曲李
B27n0151_p0078b12║石麓學士盟為外方交節闡大法不以期限嘗講法華經至多
B27n0151_p0078b13║寶塔品空中忽現寶塔於座前一如經言四眾跂觀灑然希覯
B27n0151_p0078b14║中使張某奉慈聖寶太后命至同覩聖瑞乃出尚方金縷僧伽
B27n0151_p0078b15║黎衣一襲宣慈旨錫之即於講堂之西建一浮屠以徵神化汪
B27n0151_p0078b16║道昆記其事
B27n0151_p0078b17║明塘棲大善寺沙門釋傳如傳
B27n0151_p0078b18║釋傳如本名興如字介山亦作戒山姓顧氏武原人母夢金甲
B27n0151_p0078b19║神推車上堂遂舉子童時往僧舍見棱嚴經恍如宿習歸白母
B27n0151_p0078b20║矢願出家投杭之昭慶禮鏡湖為師其祖大慈曰予嘗夢慈恩
B27n0151_p0079a01║窺基尊者過吾家此子相貌奇偉殆類之名之曰興如謂能興
B27n0151_p0079a02║佛道也後為真寂百松所器易名傳如摩頂謂之曰三千界如
B27n0151_p0079a03║是傳佛心鐙以此準子其勉之嘗至嘉興東塔翻閱藏經沈居
B27n0151_p0079a04║士繼山隨取般若部經一函試令背誦傳如立誦數卷繼山驚
B27n0151_p0079a05║服曰此神僧也東走鄮峰禮阿育王設利二七日設利放百寶
B27n0151_p0079a06║光光中湧見無數佛菩薩一一皆身在其前瞻禮向有礙胸之
B27n0151_p0079a07║物至是一時空盪以此質於百松松曰此普現色身三昧是方
B27n0151_p0079a08║便境須修法華懺法方不住此位及受具區馮公西溪安樂之
B27n0151_p0079a09║請修法華懺法六載默證師言嘗從妙峰法師學天台教與人
B27n0151_p0079a10║譚論口如懸河辯者莫當庚子入都欲奏開昭慶戒壇並請龍
B27n0151_p0079a11║藏與紫柏可公甚契及妖書事起如已南歸乃并逮如如易服
B27n0151_p0079a12║自詣縣縣主曰何來自罹苦趣如曰解京遊方也坐獄住靜也
B27n0151_p0079a13║受刑苦行也就死捨身也除此四法何處更有安心法門赴京
B27n0151_p0079a14║與可同就獄刑部主政魯史曾游西山佛寺逢異僧語之曰吾
B27n0151_p0079a15║教中有二大士將以罣誤入法䋞公當主此案幸左右之魯問
B27n0151_p0079a16║為誰僧指庭柏及山示之魯心識已久及閱讞辭見紫柏介山
B27n0151_p0079a17║名心感悟竭力剖護事得釋丙午因經廠王太監奏請得賜大
B27n0151_p0079a18║藏經賜金建閣歸構齋堂寮舍登壇講演經論願力畢遂癸亥
B27n0151_p0079a19║駐錫塘棲大善寺甲子還真寂示微疾更衣趺坐說金剛經及
B27n0151_p0079a20║十六觀題畢寂然而逝世壽六十三塔於瓶匋駱園後遷本山
B27n0151_p0079b01║臥牛石側所著有法華抒海棱嚴歇棱嚴截流老子芙莊子參
B27n0151_p0079b02║若干卷有贈大善賓嶽上人詩云江海足優游嘗慮風波惡郊
B27n0151_p0079b03║園可卜居塵俗紛相錯動止皆畏途何方堪著腳但教身雲飛
B27n0151_p0079b04║悠然自賓嶽亦有感而言也又真可圜中寄如詩云誰能念爾
B27n0151_p0079b05║衝寒去傀儡提攜豈有神長別莫談身後願好從當下剖微塵
B27n0151_p0079b06║蓋如釋可猶未釋故云又馮夢禎與如書云洪鐘不叩不鳴公
B27n0151_p0079b07║頃無俗事吾幾失公矣蛣𧏙六即之說敢不擊節以副賞音其
B27n0151_p0079b08║見推當代名流如此
B27n0151_p0079b09║
B27n0151_p0079b10║