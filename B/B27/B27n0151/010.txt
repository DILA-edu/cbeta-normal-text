B27n0151_p0101a01║
B27n0151_p0101a02║
B27n0151_p0101a03║
B27n0151_p0101a04║
B27n0151_p0101a05║
B27n0151_p0101a06║
B27n0151_p0101a07║
B27n0151_p0101a08║
B27n0151_p0101a09║
B27n0151_p0101a10║
B27n0151_p0101a11║新續高僧傳四集卷第十
B27n0151_p0101a12║衡陽喻謙昧庵氏編輯
B27n0151_p0101a13║義解篇第二之八（正傳三人　附見二人）
B27n0151_p0101a14║清燕都萬善寺沙門釋通理傳（心興）
B27n0151_p0101a15║　錢塘淨慈寺沙門釋明中傳（實蔭）
B27n0151_p0101a16║　句容赤山寺沙門釋本心傳
B27n0151_p0101a17║
B27n0151_p0101a18║
B27n0151_p0101a19║
B27n0151_p0101a20║
B27n0151_p0101b01║
B27n0151_p0101b02║
B27n0151_p0101b03║
B27n0151_p0101b04║
B27n0151_p0101b05║
B27n0151_p0101b06║
B27n0151_p0101b07║
B27n0151_p0101b08║
B27n0151_p0101b09║
B27n0151_p0101b10║
B27n0151_p0101b11║清燕都萬善寺沙門釋通理傳（心興）
B27n0151_p0101b12║釋通理字達天姓趙氏新河人也父士公母白氏生性端慧不
B27n0151_p0101b13║隨俗嚻方在齔齡便解超善投妙音鐸師薙染依顯如珍始肄
B27n0151_p0101b14║經論年二十禮潭柘山岫雲寺德彰受具研精律部津津以講
B27n0151_p0101b15║習為念因負笈都門初聽彌陀於善應微有開省復依衍法聽
B27n0151_p0101b16║楞嚴別見會心雍正三年甲辰不二老人於京北香巖寺講法
B27n0151_p0101b17║華理參之每於難解釋處輒有新悟老人屢印可焉退而隱居
B27n0151_p0101b18║妙峰山下石草精舍有志註釋法華諸經嘗於方便品初雙歎
B27n0151_p0101b19║二智之文頓發疑情至視聽罔覺食不知味十餘日不能措一
B27n0151_p0101b20║詞凝然深究苦無所得偶讀經至如是相處忽然了解自是徧
B27n0151_p0102a01║閱諸經泮若冰釋矣已而復至岫雲參洞翁律主探四分止作
B27n0151_p0102a02║之宗研五篇輕重之誼水乳交融乃受南山之傳又入京師參
B27n0151_p0102a03║永祥有祖深得秘要遂發明十宗五教之旨不遺餘力為清代
B27n0151_p0102a04║中興賢首一人後為萬善教授二載辤居遺光老屋敗椽講誦
B27n0151_p0102a05║不輟移主嘉興善應香界拈花諸山講經三十餘會每逢舉拂
B27n0151_p0102a06║萬指環繞弘戒十四期造就新學不可勝計理嘗閱清涼大疏
B27n0151_p0102a07║識臺山為菩薩住處遂發心往禮止萬緣庵講報恩經為臺山
B27n0151_p0102a08║供養一日至北臺霽日光風倐忽白雲靉靆山谷中有光芒若
B27n0151_p0102a09║一道銀漢但天色向晚罔識歸途因默祝曰菩薩示我遂拜而
B27n0151_p0102a10║起俄頃之間已及庵門歡喜而入謂眾曰菩薩送我來因作禮
B27n0151_p0102a11║讚偈曰菩薩慈悲不可思議六十餘里頃刻而至乾隆癸酉奉
B27n0151_p0102a12║命管理僧錄司印務圓明園佛樓行走并賜紫衣庚子秋高宗
B27n0151_p0102a13║七旬萬壽西藏班禪厄爾德尼來京祝嘏理與其會誦讚之餘
B27n0151_p0102a14║暢論佛法大義奧旨莫不推勘深致班禪稱善因贈理以香帛
B27n0151_p0102a15║曼答諸物未幾復荷聖恩勅封為闡教禪師敕曰通理三乘說
B27n0151_p0102a16║妙布花雨於諸天四諦觀空現鬘雲於初地懸法門之寶炬必
B27n0151_p0102a17║通定慧之關結願海之真香已入聲聞之座宜申渥典用獎清
B27n0151_p0102a18║修爾通理不昧前因克參正覺皇畿毓秀紹尊宿之薪傳禁籞
B27n0151_p0102a19║承恩受都綱之印錄侍佛樓而合掌曾依丹地之班直經館以
B27n0151_p0102a20║齋心旋荷紫衣之賜白溯真如於臨濟月鏡澄源近皈勝果於
B27n0151_p0102b01║須彌風旛契旨深嘉梵行特予褒封茲以爾為闡教禪師錫之
B27n0151_p0102b02║勅印爾其勉闡宗風勤宣法教駐祥輪於臘度耆齡符老壽之
B27n0151_p0102b03║名示慈筏於春浮淨業注維摩之字永曼國慶益懋僧祇弟子
B27n0151_p0102b04║心興字隆法繼席香界操履端嚴宅心妙要著有山居撰要五
B27n0151_p0102b05║經會要八識規矩摘要都三卷名曰翠微三要通理於雍正癸
B27n0151_p0102b06║丑之春奉旨入圓明園校對宗鏡錄及教乘諸書精心研雔時
B27n0151_p0102b07║契聖覽及憲廟賓天始還舊所更尋前緒窮年匑匑老不遑寧
B27n0151_p0102b08║所著有楞嚴指掌疏十一卷法華指掌疏十卷心經合釋一卷
B27n0151_p0102b09║金剛新眼二卷盂蘭摘要一卷圓覺新義疏四卷普門品別行
B27n0151_p0102b10║疏一卷五教儀增註五卷行世乾隆壬寅六月十三日謂弟子
B27n0151_p0102b11║曰予八十餘年未離佛法且道即今是有佛法是無佛法眾未
B27n0151_p0102b12║之應理視之微笑而逝春秋八十有二
B27n0151_p0102b13║清錢塘淨慈寺沙門釋明中傳（實蔭）
B27n0151_p0102b14║釋明中字大恒一字烎虛原名演中後得法於無閡永覺始從
B27n0151_p0102b15║玉琳支派易演為明姓施氏桐鄉人也七歲薙染於秀水楞嚴
B27n0151_p0102b16║寺其師早世依太師含明讀內典外籍過目不忘穎悟非凡兒
B27n0151_p0102b17║所及清雍正十二年受皇戒於京師法源寺世宗耆年潛心釋
B27n0151_p0102b18║氏宏度千僧留選二十二人侍講佛樓明中與焉復於二十二
B27n0151_p0102b19║人選得四人明中又與焉命住吉祥苑池南參究禪學萬幾之
B27n0151_p0102b20║暇日必一至討論課程訓諭翔切於明中尤篤恩賜手勅數千
B27n0151_p0103a01║言發揮本地光明及杖缽如意法帖諸物未三歲龍馭上賓高
B27n0151_p0103a02║宗御極始各還本籍乾隆四年受法於永覺六年主席西湖聖
B27n0151_p0103a03║因寺寺為聖祖行宮百寮肅謁繡嶺屏圍花隄帶繞規模崇煥
B27n0151_p0103a04║冠於諸剎眾仰清望檀施雲集禪侶日臻常數百人住持十載
B27n0151_p0103a05║香積無缺山陰道俗介邑侯舒瞻請駐錫乾峰寺智杖暫臨旋
B27n0151_p0103a06║歸湖上移主上天竺此間香市盛於補陀僧伽所欣羨然明中
B27n0151_p0103a07║為大吏所引重清操彌勵纖塵不染十六年春三月翠華南幸
B27n0151_p0103a08║駐蹕寺中御製七言命明中賡和日未移晷恭進一律并南巡
B27n0151_p0103a09║頌十八首冊皆留覽及法駕重臨從容奏稱曰三竺有上中下
B27n0151_p0103a10║者本土人習稱懇肇錫嘉名以光青簡竟邀俞允賜額法喜寺
B27n0151_p0103a11║宸睠俯肎天章下賁是歲冬皇太后萬壽賜如意一柄二十二
B27n0151_p0103a12║年移住淨慈會高宗重游江南賜紫二十七年聖駕三巡復賜
B27n0151_p0103a13║紫御書片石孤雲聯語三十年駕幸淨慈三次賜紫御製詩一
B27n0151_p0103a14║首刊石寺中雲漢昭回照燿山谷前所未覯以乾隆三十三年
B27n0151_p0103a15║二月一日示寂年五十八臘五十一其辤世偈有披蓑赤腳千
B27n0151_p0103a16║峰去不問蘆塘舊釣舟之語得法弟子六人為建塔慧日峰下
B27n0151_p0103a17║杭世駿為之銘具山志所著語錄上下卷詩集三卷明中天性
B27n0151_p0103a18║冲夷恥與物迕缾拂蕭然犍椎不設而戒律精嚴道風秀出禪
B27n0151_p0103a19║餘為詩性海游泳了自忘機間涉繪事妙參三昧得其片楮咸
B27n0151_p0103a20║知寶貴晉有林遠唐惟禪月反覆比儗庶幾彷彿云爾弟子實
B27n0151_p0103b01║蔭字佛裔漢陽鍾氏子五歲出家十六受具參方二十年脅不
B27n0151_p0103b02║就席初居京依無閡問諸宗法要及遇明中復隨鍼砭乾隆壬
B27n0151_p0103b03║午主乾峰遂再主淨慈重住聖因以辛亥九月二十日寂於淨
B27n0151_p0103b04║慈丈室壽七十三臘五十六塔於南屏之麓所著語錄四卷
B27n0151_p0103b05║清句容赤山沙門釋本心傳
B27n0151_p0103b06║釋本心字法忍姓郭氏蔚人也童年好道不昧夙因年及弱冠
B27n0151_p0103b07║禮本州朝陽寺明月得度月尚苦行躬親田牧不授一經心力
B27n0151_p0103b08║作逾人少倦輒遭棒喝安然受之不以為苦歷六寒暑一日自
B27n0151_p0103b09║念別母出家乃為種田求生計耶因於殘編中得般若經一卷
B27n0151_p0103b10║讀之皆心中所欲言者及聞僧誦法華經至學無學品砉然有
B27n0151_p0103b11║省遂潛入都從西域寺圓通受具貧不能購經乃以直綴一襲
B27n0151_p0103b12║易得法華全部披讀一周洞見諸佛出世本懷深入法華三昧
B27n0151_p0103b13║適金山常靜自五臺回與心一見論宗乘如舊識同治十一年
B27n0151_p0103b14║踐常靜之約南遊至金山見觀心慧觀以向上鍵鎚接之遂蒙
B27n0151_p0103b15║印可如永嘉之遇曹谿也心深自韜晦結茅終南常於老虎穴
B27n0151_p0103b16║習定坐數日如彈指後為金山高旻兩寺首座學者咨厥心要
B27n0151_p0103b17║所至雲從惟賦性嚴正稍見非法即拂衣去光緒戊子過句容
B27n0151_p0103b18║赤山喜其地幽闃誅茅覆葊為休息處四方衲子聞風來者至
B27n0151_p0103b19║屋不能容乃伐柯結宇壘石為墻領眾立規儼如百丈一日不
B27n0151_p0103b20║作一日不食嘗示眾云諸方浩浩說禪說教赤山祇劚石鋤土
B27n0151_p0104a01║設有問西來意便與鋤一柄覓生活心古道自處不徇世情呵
B27n0151_p0104a02║斥諸方罕可其意蓋其時三關四句六步禪之說熾行心常曰
B27n0151_p0104a03║古人三關四句乃大死大活後勘驗學者一時方便豈可認為
B27n0151_p0104a04║實法有傳授耶今人業識茫茫無本可據不教看死諙頭何能
B27n0151_p0104a05║敵生死得生悟又言末法之世淺嘗末道專用邪智穿鑿古人
B27n0151_p0104a06║言句盲箋混釋自炫多聞無知之徒奉為秘典此楞嚴所謂斷
B27n0151_p0104a07║送佛祖慧命者莫此為甚其痛心宗教如此心雖秉拈花之旨
B27n0151_p0104a08║而深契如來一代時教每禪餘為眾講解大乘要義通徹骨髓
B27n0151_p0104a09║楚北歸元寺請講楞嚴法華者再平日機辯縱橫如疾雷迅電
B27n0151_p0104a10║不可摸捉及誘掖後進恒諄諄不倦務使人人因指見月得意
B27n0151_p0104a11║妄詮而後已尤善楞伽唯識諸部語學者曰修行不能掀翻八
B27n0151_p0104a12║識窠臼縱有妙語皆識神耳乙巳秋方講觀楞伽筆記忽焉示
B27n0151_p0104a13║疾乃辤眾曰吾化緣已畢將長行矣有弟子問曰此去依止何
B27n0151_p0104a14║地曰一切無依唯依般若語畢潛然次日黎明右脇吉祥而逝
B27n0151_p0104a15║時光緒三十一年乙巳十月十六日也世壽六十有一僧臘四
B27n0151_p0104a16║十有二明年四月門人奉全身塔於茲山起龕之日千眾圍繞
B27n0151_p0104a17║聲音動地香花塞途釋敬安寄禪於光緒紀元相與結夏金山
B27n0151_p0104a18║明年丙子又於西湖龍井汲泉煮茗坐石上論宗門事歎為極
B27n0151_p0104a19║生平法喜因追懷良契哀述善逝為之銘焉