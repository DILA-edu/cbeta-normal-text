B27n0151_p0104b01║
B27n0151_p0104b02║
B27n0151_p0104b03║
B27n0151_p0104b04║
B27n0151_p0104b05║
B27n0151_p0104b06║
B27n0151_p0104b07║
B27n0151_p0104b08║
B27n0151_p0104b09║
B27n0151_p0104b10║
B27n0151_p0104b11║新續高僧傳四集卷第十一
B27n0151_p0104b12║衡陽喻謙昧庵氏編輯
B27n0151_p0104b13║習禪篇第三之一（正傳二十一人　附見二十人）
B27n0151_p0104b14║宋常德文殊寺沙門釋心道傳
B27n0151_p0104b15║　西蜀昭覺寺沙門釋純白傳
B27n0151_p0104b16║　慶元天童寺沙門釋普交傳
B27n0151_p0104b17║　潭州法輪寺沙門釋應端傳
B27n0151_p0104b18║　溫州龍翔寺沙門還士珪傳（宗範）
B27n0151_p0104b19║　衢州烏巨山沙門釋道行傳
B27n0151_p0104b20║　餘杭靈隱寺沙門釋宗印傳（希夷）
B27n0151_p0105a01║　潭州大溈山沙門釋法泰傳
B27n0151_p0105a02║　當陽玉泉寺沙門釋務本傳（文宣　可忠　慧遠　宗道　懷遠　知忍　知藏　懷靜　齊月　慧本）
B27n0151_p0105a03║　衡山南嶽石頭庵沙門釋懷志傳
B27n0151_p0105a04║　眉州中巖寺沙門釋祖覺傳（慧日能　南堂靜）
B27n0151_p0105a05║　台州釣魚臺沙門釋自回傳
B27n0151_p0105a06║　江寧太平興國寺沙門釋贊元傳（法泉）
B27n0151_p0105a07║　虎丘靈巖寺沙門釋清順傳（子英　智通　慧光）
B27n0151_p0105a08║　江寧大平興國寺沙門釋慧懃傳（懷深）
B27n0151_p0105a09║　潼川護聖寺沙門釋居靜傳
B27n0151_p0105a10║　潭州大溈山沙門釋清旦傳
B27n0151_p0105a11║　天台國清寺沙門釋行機傳
B27n0151_p0105a12║　澧州靈巖寺沙門釋仰安傳（表自）
B27n0151_p0105a13║　江州圓通寺沙門釋道旻傳
B27n0151_p0105a14║　隆興雲巖寺沙門釋天遊傳
B27n0151_p0105a15║
B27n0151_p0105a16║
B27n0151_p0105a17║
B27n0151_p0105a18║
B27n0151_p0105a19║
B27n0151_p0105a20║
B27n0151_p0105b01║
B27n0151_p0105b02║
B27n0151_p0105b03║
B27n0151_p0105b04║
B27n0151_p0105b05║
B27n0151_p0105b06║
B27n0151_p0105b07║
B27n0151_p0105b08║
B27n0151_p0105b09║
B27n0151_p0105b10║
B27n0151_p0105b11║宋常德文殊寺沙門釋心道傳
B27n0151_p0105b12║釋心道眉州徐氏子也年三十得度詣成都習唯識了悟萬有
B27n0151_p0105b13║證澈真如以為佛法盡在是矣同舍僧詰之曰三界惟心萬法
B27n0151_p0105b14║唯識今目前萬象紛紜心識安在道茫然遂出游江淮間既抵
B27n0151_p0105b15║舒州太平聞佛鑑夜參舉趙州柏樹子話至覺鐵嘴云先師無
B27n0151_p0105b16║此語莫謗先師好因大疑提撕既久一夕豁然即趨丈室擬敘
B27n0151_p0105b17║所悟鑑見便閉門道曰何事瞞人鑑曰十方無壁落何不入門
B27n0151_p0105b18║來道拳破紙窗佛鑑即開門搊住云道道道即以兩手捧鑑頭
B27n0151_p0105b19║作口啐而出呈偈曰趙州有箇栢樹話禪客相傳徧天下多是
B27n0151_p0105b20║摘葉與尋枝不能直向根源會覺公說道無此語正是惡言當
B27n0151_p0106a01║而罵禪人若具通方眼好向此中辨真假鑑然之襄守請開法
B27n0151_p0106a02║天寧擢大別文殊宋宣和改元詔改僧為德士因上堂曰祖意
B27n0151_p0106a03║西來事今朝特地新昔為比丘相今作老君形鶴氅披銀褐頭
B27n0151_p0106a04║包蕉葉巾林泉無事客兩度受君恩所以道欲識佛性義當觀
B27n0151_p0106a05║時節因緣且道即今是甚麼時節毗盧遮那頂戴寶冠為顯真
B27n0151_p0106a06║中有俗文殊老叟身披鶴氅且要俯順時宜一人既爾眾人亦
B27n0151_p0106a07║然大家成立叢林喜得群仙聚會共酌迷仙酎同唱步虛詞或
B27n0151_p0106a08║看靈寶度人經或說長生不死藥琴彈月下指端發太古之音
B27n0151_p0106a09║棊布軒前妙著出神機之外進一步便到大羅天上退一步卻
B27n0151_p0106a10║入九幽城中秪如不進不退一句又作麼生道直饒羽化三清
B27n0151_p0106a11║路終是輪迴一幻身二年九月詔下復僧上堂曰不掛田衣著
B27n0151_p0106a12║羽衣老君形相頗相宜一年半內間思想大抵興衰各有時我
B27n0151_p0106a13║佛如來預讖法之有難教中明載無不委知較量年代正在於
B27n0151_p0106a14║茲魔得其便惑亂正宗僧改俗形佛更名字妄生邪解刪削經
B27n0151_p0106a15║文饒鈸停音鉢盂添足多般矯詐欺罔聖君賴我聖明不忘付
B27n0151_p0106a16║囑不廢其教特賜宸章仍許僧尼重新披鬀實謂寒灰再燄枯
B27n0151_p0106a17║木重榮迷仙酎變為甘露瓊漿步虛詞翻作還鄉曲子放下銀
B27n0151_p0106a18║木簡拈起尼師壇昨朝稽首擎拳今日和南不審秪改舊時相
B27n0151_p0106a19║不改舊時人敢問大眾舊時人是一是二良久曰秋風也解嫌
B27n0151_p0106a20║狼藉吹盡當年道教灰建炎三年春示眾舉臨濟入滅囑三聖
B27n0151_p0106b01║因緣乃曰正法眼藏瞎驢滅臨濟何曾有此說今古時人皆妄
B27n0151_p0106b02║傳不信但看汝三月至閏三月有賊叛眾請避之道曰學道所
B27n0151_p0106b03║以了生死何避之有賊至道曰速殺我以快汝心賊即舉槊殘
B27n0151_p0106b04║之白乳上出賊駭引席覆之而去
B27n0151_p0106b05║宋西蜀昭覺寺沙門釋純白傳
B27n0151_p0106b06║釋純白姓支氏梓人也父謙聞法于松山道者素衣梵行以生
B27n0151_p0106b07║死為幻純幼承父訓唯唯無違一日躍谿而過忽焉有省遂落
B27n0151_p0106b08║髮受具遍歷成都講肆通性相宗去而南遊參黃櫱惟勝親炙
B27n0151_p0106b09║歲餘未嘗一顧純事之益勤偶晨參入室勝舉目視之若有所
B27n0151_p0106b10║詢純即詰之曰老人兩眸炯炯浮光不定作麼生勝忽失笑為
B27n0151_p0106b11║之印證元豐末勝歸蜀純負巾缽以從會成都府帥奏以昭覺
B27n0151_p0106b12║為十方勝乃舉純開山純示眾曰不超性海是理事縛不透聲
B27n0151_p0106b13║輪是語言縛於是淨侶靡然嚮風講席一空
B27n0151_p0106b14║宋慶元天童寺沙門釋普交傳
B27n0151_p0106b15║釋普交萬齡畢氏子也幼穎異卓倫不汙塵滓惡喧嗜潔儼似
B27n0151_p0106b16║衲僧未冠得度五夏無虧首謁南明聽習台教偶為檀信修事
B27n0151_p0106b17║懺摩有人問曰師所懺罪為自懺耶為他懺耶若言自懺罪性
B27n0151_p0106b18║何來若為他懺他既非汝烏能為懺交不能對大慚易服逕投
B27n0151_p0106b19║泐潭足纔踵門潭即呵斥交擬申問潭即拽杖逐之一日忽呼
B27n0151_p0106b20║交至丈室曰我有古人公案要與你商量交擬進語潭便喝交
B27n0151_p0107a01║豁然頓悟顧乃大芺潭下繩牀執其手曰汝會佛法耶交便喝
B27n0151_p0107a02║潭亦大芺於是證入唱道日高聲施自遠後歸桑梓居天童掩
B27n0151_p0107a03║關卻掃者八年寺偶虛席郡僚命開法恐其遯去遣吏候於道
B27n0151_p0107a04║故不得辤上堂曰拙哉黃面老佛法付王臣林下無情客官差
B27n0151_p0107a05║逼殺人莫有知心底為我免得者麼若無不免將錯就錯去凡
B27n0151_p0107a06║見僧來必叱曰汝楖栗子未擔時我已為汝說了也且道說箇
B27n0151_p0107a07║甚麼招手洗鉢拈扇張弓趙州柏樹子靈源見桃花且置不論
B27n0151_p0107a08║山僧無恁麼間唇吻與你打葛藤何不休去歇去忽拈拄杖遂
B27n0151_p0107a09║散宣和六年三月二十日沐浴陞座說偈曰寶杖敲空觸處春
B27n0151_p0107a10║箇中消息特彌綸昨宵風動寒巖冷驚起泥牛耕白雲說畢脫
B27n0151_p0107a11║肰而寂壽七十七臘五十八塔于本山
B27n0151_p0107a12║宋潭州法輪寺沙門釋應端傳
B27n0151_p0107a13║釋應端南昌徐氏子也生而眉宇豁如形儀整肅幼厭塵穢少
B27n0151_p0107a14║入空門依郡之化度寺善月度為大僧謁真淨文機不諧時靈
B27n0151_p0107a15║源分座雲居扣之源稍加砥礪端自負已解妙入經論乃援引
B27n0151_p0107a16║馬祖百丈機語及華嚴經旨相為酬荅源見之笑曰舉馬祖百
B27n0151_p0107a17║丈固誤矣而華嚴宗旨與箇事沒交涉端憤然欲去因辤揭簾
B27n0151_p0107a18║忽大悟汗流浹背源見之喜曰子方識好惡矣馬祖百丈文殊
B27n0151_p0107a19║普賢幾為汝累由是譽問四馳道欽七眾政和末太師張司成
B27n0151_p0107a20║虛百丈堅命開堂舉僧問大隋刼大洞然時這箇壞也不壞話
B27n0151_p0107b01║遂曰六合傾翻劈面來暫披蔴縷混塵埃因風吹火渾間事引
B27n0151_p0107b02║得遊人不肯回壞不壞隨不隨徒將聞見強鍼錐太湖三萬六
B27n0151_p0107b03║千頃月在波心說向誰
B27n0151_p0107b04║宋溫州龍翔寺沙門釋士珪傳（宗範）
B27n0151_p0107b05║釋士珪字竹菴成都史氏子也初依大慈宗雅出家講授棱嚴
B27n0151_p0107b06║潛心義奧後南遊謁諸尊宿始參龍門佛眼遠以平日所得白
B27n0151_p0107b07║之遠曰汝解心已極但欠著力開眼耳一日侍立次問曰絕對
B27n0151_p0107b08║待時如何遠曰如汝僧堂中白椎相似珪罔措至晚遠抵堂司
B27n0151_p0107b09║珪復理前問遠曰間言語珪于言下大悟宣和二年住和州天
B27n0151_p0107b10║𡧾靖康改元江州漕使方郎中請住廬山東林後以兵亂避地
B27n0151_p0107b11║閩中乾元十二年詔開山雁宕能仁時真歇了公居江心恐珪
B27n0151_p0107b12║緣未熟迎至方丈大展九拜以誘溫人由是人皆翕然歸敬未
B27n0151_p0107b13║幾其徒失火寺為煨燼珪就樹縛屋升座示眾曰愛閒不打鼓
B27n0151_p0107b14║山鼓投老來看雁蕩山傑閣危樓渾不見溪邊茅屋兩三間已
B27n0151_p0107b15║而聽法檀施併力營建復成寶坊十五年移住龍翔上堂明明
B27n0151_p0107b16║無悟有法即迷諸人向這裏立不得住不得若立則危若住則
B27n0151_p0107b17║瞎直須意不停玄句不停意用不停機此三者既明一切處不
B27n0151_p0107b18║須管帶自然現前不須照顧自然明白雖然如是更須知有向
B27n0151_p0107b19║上事豎拂子曰久雨不晴咄明年丙寅七月十九日召宗範長
B27n0151_p0107b20║老付後事次日沐浴聲鐘集眾就座泊然而逝荼毗凡送者均
B27n0151_p0108a01║得舍利塔于鼓山
B27n0151_p0108a02║宋衢州烏巨山沙門釋道行傳
B27n0151_p0108a03║釋道行字雪堂處州葉氏子也初依普照英得度出遊參佛眼
B27n0151_p0108a04║一日聞眼舉玄沙築著腳指話遂大悟住郡南明上堂會得便
B27n0151_p0108a05║會玉本無瑕若言不會碓嘴生花試問九年面壁何如大會拈
B27n0151_p0108a06║花南明恁麼商確也是順風撒沙次遷烏巨示眾舉璣和尚問
B27n0151_p0108a07║僧禪以何為義眾雖下語末契厥心眾僧請益璣代云以謗為
B27n0151_p0108a08║義道行曰三世諸佛是謗西天二十八祖是謗唐土六祖是謗
B27n0151_p0108a09║天下老和尚是謗諸人是謗山僧是謗于中還有不謗者無談
B27n0151_p0108a10║玄話妙河沙數爭似雙峰謗得親忽示微疾門弟子教授汪喬
B27n0151_p0108a11║年至省遂以後事委之說偈曰識則識自本心見則見自本性
B27n0151_p0108a12║識得本心本性正是宗門大病又註曰爛泥中有刺莫道不疑
B27n0151_p0108a13║好黎明沐浴更衣跏趺而逝闍維獲五色舍利煙所至處舍利
B27n0151_p0108a14║纍然齒舌不壞塔于寺西
B27n0151_p0108a15║宋餘杭靈隱寺沙門釋宗印傳（希夷）
B27n0151_p0108a16║釋宗印字鐵牛姓陳氏鹽官人得法於育王佛照光禪師寧宗
B27n0151_p0108a17║時主靈隱上堂舉南泉示眾云王老師自小養一頭水牯牛擬
B27n0151_p0108a18║向溪東牧不免食他國王水草向溪西牧亦不免食他國王水
B27n0151_p0108a19║草如今不如隨分納些些總不見得頌曰不如隨分納些些喚
B27n0151_p0108a20║作平常事已差綠草溪邊頭角露一簑煙雨屬誰家石鼓希夷
B27n0151_p0108b01║禪師者亦臨濟宗嗣無用全為靈隱二十八代塔永安別苑今
B27n0151_p0108b02║存和梁山遠禪師牧牛十頌句法與梁相伯仲而理趣超卓殊
B27n0151_p0108b03║有過之一尋牛只管區區向別尋不知腳底已泥深幾回芳草
B27n0151_p0108b04║斜混陽裏一曲新豐空自吟二見跡枯木崖前岐路多草窠裏
B27n0151_p0108b05║混覺非麼腳踉若也隨他去未免當頭錯過他三見牛識得形
B27n0151_p0108b06║容辨得聲戴嵩從此妙丹青徹頭徹尾渾相似仔細看來未十
B27n0151_p0108b07║成四得牛牢把繩頭草放渠幾多毛病未曾除徐徐驀鼻牽將
B27n0151_p0108b08║去且要回頭識舊居五放牛甘分山林寄此身有時亦踏馬蹏
B27n0151_p0108b09║塵不曾犯着人苗稼來往空勞背上人六騎牛還家指點前坡
B27n0151_p0108b10║即是家旋吹銅角出煙霞忽然變作還家曲未必知音肎伯牙
B27n0151_p0108b11║七忘牛存人闌內無牛趁出山煙蓑雨笠亦空間行歌行樂無
B27n0151_p0108b12║拘繫贏得一身天地間八人牛俱忘慚愧眾生界已空個中消
B27n0151_p0108b13║息若為通後無來者前無去未審憑誰繼此宗九返本還原靈
B27n0151_p0108b14║機不墮有無功見色聞聲不用聾昨夜金烏蜚入海曉來依舊
B27n0151_p0108b15║一輪紅十入鄽垂手者漢親從異類來分明馬頷與驢腮一揮
B27n0151_p0108b16║鐵捧如風疾萬戶千門盡豁開
B27n0151_p0108b17║宋潭州大溈山沙門釋法泰傳
B27n0151_p0108b18║釋法泰字佛性漢川李氏子僧問理隨事變該萬有而一片虛
B27n0151_p0108b19║凝事逐理融等千差而咸䢜實際如何是理法界泰曰山河大
B27n0151_p0108b20║地曰如何是事法界泰曰萬象森羅曰如何是理事無礙法界
B27n0151_p0109a01║泰曰東西南北曰如何是事事無礙法界泰曰上下四維上堂
B27n0151_p0109a02║渺渺漠漠十方該括坦坦蕩蕩絕形絕相目欲視而睛枯口欲
B27n0151_p0109a03║談而詞喪文殊普賢全無伎倆臨濟德山不妨提倡龜吞陝府
B27n0151_p0109a04║鐵牛蛇咬嘉州大象嚇得東海鯉魚直至如今肚脹上堂憶昔
B27n0151_p0109a05║遊方日獲得二種物一是金剛鎚一是千聖骨持行宇宙中氣
B27n0151_p0109a06║岸高突兀如是三十年用之為準則而今年老矣一物知何物
B27n0151_p0109a07║擲下金剛鎚擊碎千聖骨拋向四衢道不能更惜得任意過浮
B27n0151_p0109a08║生指南將作北呼龜以為鼈喚豆以為粟從他明眼人笑我無
B27n0151_p0109a09║繩墨
B27n0151_p0109a10║宋當陽玉泉寺沙門釋務本傳（文宣　可忠　慧遠　宗道　懷遠　知忍　知藏　懷靜　齊月　慧本）
B27n0151_p0109a11║釋務本未知何許人亦不詳其氏族出家時年二十四後得法
B27n0151_p0109a12║於瑯琊覺禪師其弟子十有一人本居弟二開悟甚早福慧兼
B27n0151_p0109a13║修有無並鬯宋仁宗時詔主當陽玉泉寺慶曆八年荊門軍守
B27n0151_p0109a14║謝公翩然來遊謂如此名勝昔賢留題當復不尠本因錄唐人
B27n0151_p0109a15║自曲江至齊已得詩八篇謝公鑴之石立於蒙惠之側嘉祐六
B27n0151_p0109a16║年命契寧等募造鐵塔高七丈為級十有三重百二十萬兩逾
B27n0151_p0109a17║年而成其發願詞曰願以此功德普及於一切我等與眾生皆
B27n0151_p0109a18║共成佛道願力深弘故壽諸金石永垂不朽本每說法學侶萬
B27n0151_p0109a19║指有文宣可忠知忍知藏慧遠宗道懷遠懷靜諸子輔翊法化
B27n0151_p0109a20║首出當機皆一時禪望有聲錚錚故玉泉宗風冠於三楚邑令
B27n0151_p0109b01║左侯為請於朝錫號悟空并賜紫衣以元豐三年三月八日示
B27n0151_p0109b02║寂壽八十三臘五十九本主玉泉四十年寂之日集眾為說法
B27n0151_p0109b03║要曰平日橫說豎說東喝西喝有時揚眉眴目有時鼓掌擎拳
B27n0151_p0109b04║祇為諸人不察微露鋒芒若逐色尋聲白雲萬里又舉荊州白
B27n0151_p0109b05║馬寺曇照禪師常云快活快活及臨滅時便叫苦苦且云閻羅
B27n0151_p0109b06║王來取我也院主問曰和尚當日被節使拋向水中神色不動
B27n0151_p0109b07║如今何得若是照舉枕子曰汝道當日是如今是院主無對照
B27n0151_p0109b08║便入滅今我臨滅度時汝等看是快活是苦苦眾無語遂泊然
B27n0151_p0109b09║坐化塔於羅漢山麓文宣宗說兼通教禪雙徹陸沈眾中人莫
B27n0151_p0109b10║之識嘉祐間至玉泉務本崇以殊禮使之領眾導揚法旨學者
B27n0151_p0109b11║宗之可忠者安州大安山住持也禪思瑩澈教眼尤精聞玉泉
B27n0151_p0109b12║道聲鬯楙欲一闚真際振錫來游務本以最樂堂處之遂終老
B27n0151_p0109b13║焉務本既寂付法於齊月宋崇寧時改玉泉為護國寺以加封
B27n0151_p0109b14║關壯繆為崇寧護國真君乃改寺額故續傳鐙或稱護國齊月
B27n0151_p0109b15║上堂僧問壁立千仞水泄不通還許學人請益也無齊月曰正
B27n0151_p0109b16║令已行乃曰窮外無方究非內裏應用萬般無可比擬分明向
B27n0151_p0109b17║你諸人道佛性精魂總不是齊月既老傳席於其徒慧本耀續
B27n0151_p0109b18║傳薪禪風攸馥僧問有物先天地無心本寂寥未審是何物慧
B27n0151_p0109b19║本曰一鋌墨曰恁麼則耀古騰今去也慧本曰作甚麼生是耀
B27n0151_p0109b20║古騰今的僧喝本亦喝上堂好箇時節誰肎承當苟或無人不
B27n0151_p0110a01║如惜取良久曰彈雀夜明珠蓋是時荊門玉泉導師相繼演化
B27n0151_p0110a02║諸方正未艾云
B27n0151_p0110a03║宋衡嶽石頭庵沙門釋懷志傳
B27n0151_p0110a04║釋懷志姓吳氏婺州人嘗欲會通諸宗異義有禪者問曰杜順
B27n0151_p0110a05║賢首宗祖師也而談法身則曰懷州馬吃禾益州馬腹脹此偈
B27n0151_p0110a06║合䢜天台何義懷志不能對即遊方至洞山謁淨真問古人一
B27n0151_p0110a07║喝不作一喝用意旨何如淨叱之趨出淨笑呼曰浙子齋後遊
B27n0151_p0110a08║山好志忽領悟久之辭去菴居於南嶽石頭二十年不與世接
B27n0151_p0110a09║有偈曰萬機休罷附癡憨蹤蹟時容野鹿參不脫麻衣拳作枕
B27n0151_p0110a10║幾生夢在綠蘿菴宋崇寧元年往見龍安照禪師居於龍安最
B27n0151_p0110a11║樂堂明年六月晦問侍者日早暮曰已夕笑曰我睡已覺遂寂
B27n0151_p0110a12║宋眉州中巖寺沙門釋祖覺傳（慧日能　南堂靜）
B27n0151_p0110a13║釋祖覺嘉州楊氏子自幼聰慧書史過目成誦乃著書排斥釋
B27n0151_p0110a14║氏忽惡境現前大怖悔過出家依慧日能未幾疽生膝上五年
B27n0151_p0110a15║醫治莫愈因書華嚴合論畢夕感異夢旦即捨杖趨履如故一
B27n0151_p0110a16║日誦至現相品曰佛身無有生而能示出生法性如虛空諸佛
B27n0151_p0110a17║於中住無住亦無去處處皆見佛遂悟華嚴宗旨至是始登僧
B27n0151_p0110a18║籍精究賢首宗旨盡得其奧府帥請講於千部堂而詞辯宏肆
B27n0151_p0110a19║眾所欽服適南堂靜禪師過其門謂曰觀公講說獨步西南惜
B27n0151_p0110a20║未解離文字相耳儻能問道方外即今之周金剛也覺欣然罷
B27n0151_p0110b01║講南遊禪社遂依圓悟於鍾阜一日入室悟舉羅山道有言時
B27n0151_p0110b02║踞虎頭收虎尾弟一句下明宗旨無言時覿露機鋒如同電拂
B27n0151_p0110b03║作麼生會覺罔對於是夙夜參究忽有所省作偈呈曰家住孤
B27n0151_p0110b04║峰頂長年半掩門自嗟身已老活計付兒孫悟未許可次日入
B27n0151_p0110b05║室悟問昨日公案作麼生會覺擬對悟喝曰佛法不是這箇道
B27n0151_p0110b06║理覺復留住五年愈更迷悶後於廬山棲賢閱浮山遠削執論
B27n0151_p0110b07║云若道悟有親疏豈有旃檀林中卻生臭草始豁然大悟遂作
B27n0151_p0110b08║偈寄圓悟曰出林依舊入蓬蒿天網恢恢不可逃誰信業緣無
B27n0151_p0110b09║避處䢜來不怕語聲高悟大喜持示眾曰覺華嚴徹矣自是諸
B27n0151_p0110b10║方皆稱覺華嚴云上堂僧問最初威音王末後樓至佛未審參
B27n0151_p0110b11║見甚麼人覺曰家住大梁城更問長安路僧問如何是一喝如
B27n0151_p0110b12║金剛王寶劍覺曰血濺梵天曰如何是一喝如踞地師子覺曰
B27n0151_p0110b13║驚殺野狐狸曰如何是一喝如探竿影草覺曰驗得你骨出曰
B27n0151_p0110b14║如何是一喝不作一喝用覺曰直須識取把鍼人莫道鴛鴦好
B27n0151_p0110b15║毛羽覺嘗修北宋僧史并華嚴集解金剛經註水陸齋儀若干
B27n0151_p0110b16║卷
B27n0151_p0110b17║宋台州釣魚臺沙門釋自回傳
B27n0151_p0110b18║釋自回號石頭臨海人世業石工人因名之眼如盲龜不識一
B27n0151_p0110b19║字善根內啟志慕空宗求人口授法華頗能成誦遂棄家投大
B27n0151_p0110b20║隨供掃灑寺中令取崖石用砌階除回手不釋鎚鑿誦經不輟
B27n0151_p0111a01║口隨見而語曰今日硿磕明日硿磕生死到來作甚折合回愕
B27n0151_p0111a02║然設禮願聞究竟法隨令罷誦經看趙州勘婆子因緣於是念
B27n0151_p0111a03║念參究久之一日鑿石石堅乃盡力一鎚火光迸出忽然徹悟
B27n0151_p0111a04║即走方丈禮拜呈偈曰用盡工夫渾無巴鼻火光迸散元在這
B27n0151_p0111a05║裏隨大喜曰子徹也復述勘破偈曰三軍不動旗閃爍老婆正
B27n0151_p0111a06║是魔王腳趙州無柄鐵掃帚掃蕩煙塵空索索隨可之遂為薙
B27n0151_p0111a07║染授以僧服出世住釣魚臺上堂曰參禪學道大似井底叫渴
B27n0151_p0111a08║殊不知塞耳塞眼回避不及且如十二時中行住坐臥動轉施
B27n0151_p0111a09║為是甚麼人使作你眼見耳聞何處不是路頭若識得路頭便
B27n0151_p0111a10║是大解脫處方知老漢與你證明山河大地與你證明所以道
B27n0151_p0111a11║十方薄伽梵一路涅槃門諸仁者大凡有一物當途要見一物
B27n0151_p0111a12║當途之根源一物無處要見一物無處之根源見得根源源無
B27n0151_p0111a13║所源所源既非何處不圓諸禪德你看老僧有甚勝你處你有
B27n0151_p0111a14║甚不如老漢處會麼太湖三萬六千頃月在波心說向誰
B27n0151_p0111a15║宋江寧蔣山大平興國寺沙門釋贊元傳（法泉）
B27n0151_p0111a16║釋贊元字普宗一字覺海姓傅氏義烏人也為雙林傅大士之
B27n0151_p0111a17║裔三歲出家七歲為大僧受具足年十五遊遠方造石霜見慈
B27n0151_p0111a18║明圓乃曰好好著槽廠去贊元作驢鳴明曰真法器也請為侍
B27n0151_p0111a19║者二十年後闡法蘇臺天筆龍華白雲兄事蔣山心公心沒江
B27n0151_p0111a20║寧府帥請居寶公道場提振宗要諸方推服丞相王安石重其
B27n0151_p0111b01║德望奏賜章服安石致仕結廬定林山中與之蕭散林下清談
B27n0151_p0111b02║終日元祐元年九月示寂安石痛哭為造塔焉又法泉字佛慧
B27n0151_p0111b03║隨州時氏子居太平興國寺經營辛苦多所修建以成叢林與
B27n0151_p0111b04║蘇東坡友善晚奉詔住大相國智海禪寺問眾曰赴智海留蔣
B27n0151_p0111b05║山去就孰是眾未及對泉書偈曰非心非佛徒擬議得皮得髓
B27n0151_p0111b06║漫商量臨行珍重諸禪侶門外千山正夕陽
B27n0151_p0111b07║宋虎邱雲巖寺沙門釋清順傳（子英　智通　慧光）
B27n0151_p0111b08║釋清順宋至道中知州事魏庠奏改虎邱律寺為雲巖禪寺迎
B27n0151_p0111b09║清順主之虎邱自竺道壹道生以來主法席者多崇義解至清
B27n0151_p0111b10║始啟禪派故後學奉清為鼻祖云又子英字覺印姓懷氏錢塘
B27n0151_p0111b11║人在母孕時惡聞羶腥生質既異不伍凡童年十五從長老希
B27n0151_p0111b12║言出家又五年受具游方一夕夢白衣大士注琉璃瓶水與飲
B27n0151_p0111b13║若甘露灌頂自是豁然遂得法於圓通秀公坐大法會者九雲
B27n0151_p0111b14║巖其最後也英頎秀深靜鬚髮長數寸目光炯然如古圖中老
B27n0151_p0111b15║僧在巖壁者與人言不離忠孝慈順開悟來學隨其根性利鈍
B27n0151_p0111b16║淺深示以津梁故人人䢜信而名亦高說法三十餘年得度二
B27n0151_p0111b17║百五十餘人政和七年七月十四日卒葬於虎邱東庵開封府
B27n0151_p0111b18║司士曹事何安中為撰塔銘其弟子智通號法海繼主虎邱法
B27n0151_p0111b19║席既狀其師行事請銘於何安中安中稱其扶教弘道名並其
B27n0151_p0111b20║師東坡有遺虎邱通長老書知其聲望矣又慧光有道行賜號
B27n0151_p0112a01║傳法慧滿大師
B27n0151_p0112a02║宋江寧大平興國寺沙門釋慧懃傳（懷深）
B27n0151_p0112a03║釋慧懃字佛鑑姓汪氏舒州人嗣五祖得度每以唯此一事實
B27n0151_p0112a04║餘二則非真味之有省徧參名宿往來五祖之門有年政和五
B27n0151_p0112a05║年居蔣山賜徽號紫衣政和七年十月二十八日沐浴更衣端
B27n0151_p0112a06║坐手寫數書別故交停筆而化又懷深字慈受姓夏氏壽春人
B27n0151_p0112a07║生之夕祥光滿舍文殊堅遙見之疑火也詰旦知鄰里生兒心
B27n0151_p0112a08║異之往訪焉且告之故曰如此瑞徵宜善護之自後抱兒見堅
B27n0151_p0112a09║輒笑因許出家及長遍遊方外請益鑑公乃大豁呈偈曰祗是
B27n0151_p0112a10║舊時行履處等閒舉著便淆訛夜來一陣狂風起吹落桃花知
B27n0151_p0112a11║幾多鑑撫掌曰者裏豈不是活祖師意後終於蔣山
B27n0151_p0112a12║宋潼川護聖寺沙門釋居靜傳
B27n0151_p0112a13║釋居靜字愚丘成都楊氏子也年十四依白馬寺安慧出家聞
B27n0151_p0112a14║南堂禪師道望往謁堂舉香嚴枯木裏龍吟話詰之靜於言下
B27n0151_p0112a15║大悟一日堂問曰莫守寒巖異草青坐卻白雲宗不妙汝作麼
B27n0151_p0112a16║生靜曰直須揮劍若不揮劍漁父棲巢堂矍然曰這小廝兒靜
B27n0151_p0112a17║珍重便行後出世住東巖嘗謂眾曰參學至要不出先南堂道
B27n0151_p0112a18║最初句及末後句透得過者一生事畢儻或未然更與你分作
B27n0151_p0112a19║一門各各印證自心還得穩當也未弟一須信有教外別傳弟
B27n0151_p0112a20║二知有教外別傳弟三須會無情說法與有情說法無二弟四
B27n0151_p0112b01║須見性如觀掌中之物了了分明一一田地隱密弟五須具擇
B27n0151_p0112b02║法眼弟六須要行鳥道玄路弟七須文武兼濟弟八須摧邪顯
B27n0151_p0112b03║正弟九須大機大用弟十須向異類中行凡欲紹隆法種須盡
B27n0151_p0112b04║此綱要方坐得這曲彔牀子受天下人禮拜敢與佛祖為師若
B27n0151_p0112b05║不到恁麼田地秪向虛頭他時閻老子未放你在又偈曰十門
B27n0151_p0112b06║綱要掌中施會得來時自有為作者不須排位次大都首尾是
B27n0151_p0112b07║根基
B27n0151_p0112b08║宋潭州大溈山沙門釋清旦傳
B27n0151_p0112b09║釋清旦字慧通蓬州嚴氏子也初辭親愛即嗜空宗聞有教外
B27n0151_p0112b10║別傳之道注念日切乃發足遠游欲投叢席時大溈山泰住德
B27n0151_p0112b11║山謁之值泰上堂舉趙州曰臺山婆子已為汝勘破了也且道
B27n0151_p0112b12║意在甚麼處良久曰就地撮將黃葉去入山推出白雲來旦聞
B27n0151_p0112b13║平生疑礙釋然翌日入室泰問曰前百丈不落因果因甚墮野
B27n0151_p0112b14║狐後百丈不昧因果因甚脫野狐旦曰好與一阬埋卻住後上
B27n0151_p0112b15║堂曰三脚驢子弄蹄行步步相隨不相到樹頭驚起雙鯉魚拈
B27n0151_p0112b16║來一老一不老為憐松竹引清風其奈出門便是草因喚檀郎
B27n0151_p0112b17║識得渠大機大用都推倒燒香勘證見根源糞掃堆頭拾得寶
B27n0151_p0112b18║叢林浩浩謾商量勸君莫謗先師好旦之門庭嚴肅機語峻利
B27n0151_p0112b19║故學者仰之知取法焉
B27n0151_p0112b20║宋天台國清寺沙門釋行機傳
B27n0151_p0113a01║釋行機字簡堂天台楊氏子也生知夙發趣向高邁少棄妻拏
B27n0151_p0113a02║超然出世精窮竺典玅貫三乘竊欲離言單求直指於是慕護
B27n0151_p0113a03║國元公道價負簦相依稍觸鉗鎚密有契證因住莞山刀耕火
B27n0151_p0113a04║種獨處十有七年嘗有偈曰地爐無火客囊空雪似楊花落歲
B27n0151_p0113a05║窮拾得斷蔴穿壞衲不知身在寂寥中每自視歉然輒興歎曰
B27n0151_p0113a06║豈以住山樂吾事耶一日偶見斫樹倒地有聲忽大悟平日礙
B27n0151_p0113a07║膺之物泮然水釋未幾適有江州圓通之命乃曰吾道行矣即
B27n0151_p0113a08║欣然洩杖應之登座說云圓通不開生藥舖單單只賣死猫頭
B27n0151_p0113a09║不知那個無思算喫著通身冷汗流聞者無不絕倒叢林至今
B27n0151_p0113a10║稱焉
B27n0151_p0113a11║澧州靈巖寺沙門釋仰安傳（表自）
B27n0151_p0113a12║釋仰安未知所出生而穎異幼年舍俗既圓顱頂慕最上乘精
B27n0151_p0113a13║謹律儀耽遊講肆久而棄之遂入佛果勤公之室時大溈泰為
B27n0151_p0113a14║座元昕夕扣之頓領玄旨後泰住持德山命安詣佛果且付以
B27n0151_p0113a15║書果見問千里馳騁不辱宗風公案現成如何通信安曰覿面
B27n0151_p0113a16║相呈更無回互果曰此是德山底那個是上座底曰豈有弟二
B27n0151_p0113a17║人果曰背後伊誰安即進書果笑稱作家次至僧堂前捧書問
B27n0151_p0113a18║訊首座座曰玄沙白紙此自何來安曰久默斯要不務速說今
B27n0151_p0113a19║日拜呈幸希一覽座便喝安曰作家首座座又喝安以書便打
B27n0151_p0113a20║座擬議安曰未明三八九不免自沈吟又一擊之曰接時佛果
B27n0151_p0113b01║佛眼同座見之果曰打我首座死了也眼曰官馬廝踢有何憑
B27n0151_p0113b02║據安曰說甚官馬廝踢正是龍象蹴踏也果喚安至前曰我五
B27n0151_p0113b03║百人首座汝為何犯之安曰和尚也須如是果顧佛眼吐舌眼
B27n0151_p0113b04║曰未在卻問曰空手把鋤頭話意作麼生安鞠躬曰所供是實
B27n0151_p0113b05║眼笑曰元來是屋裏人又往五祖山通書於表自自曰書裏說
B27n0151_p0113b06║箇甚麼安曰文彩已彰曰畢竟說甚麼安曰當陽揮寶劍自喚
B27n0151_p0113b07║曰近前來我不識字安曰莫詐敗好自顧侍者曰是那裏僧曰
B27n0151_p0113b08║曾在和尚會下去自曰怪得恁麼活頭安曰被和尚鈍置來自
B27n0151_p0113b09║將書於香爐熏曰南無三曼多安近前彈指自便開書自是聲
B27n0151_p0113b10║播四方而不辱泰使命未幾出主靈巖衲子輻輳拈推豎拂大
B27n0151_p0113b11║有古風
B27n0151_p0113b12║宋江州圓通寺沙門釋道旻傳
B27n0151_p0113b13║釋道旻賜號圓機興化蔡氏子也母夢吞摩尼珠而生五歲不
B27n0151_p0113b14║履不言一日母入西明寺抱兒見佛置於蒲團遽趣合掌作禮
B27n0151_p0113b15║隨聲稱南無佛見者大異之稍壯宦學大梁忽焉棄去依景德
B27n0151_p0113b16║寺德禪出家得度徧扣禪林皆得染指後親溈山喆無所入謁
B27n0151_p0113b17║泐潭乾公具陳所得潭不為印可一日潭舉世尊拈花迦葉微
B27n0151_p0113b18║笑話問之不契侍潭行次潭以杖架肩長噓曰會麼旻擬對潭
B27n0151_p0113b19║朴之有頃復拈草示之曰是甚麼亦擬對潭又喝之於是頓悟
B27n0151_p0113b20║玄旨便作拈花勢曰這回瞞旻上座不得也潭曰便道旻曰南
B27n0151_p0114a01║山起雲北山下雨即禮三拜潭首肯印之後開法於灌溪遷圓
B27n0151_p0114a02║通學者宗之如川赴海朝廷聞其道錫以命服並圓機之號於
B27n0151_p0114a03║是遐邇欽化人被其澤未詳所終
B27n0151_p0114a04║宋隆興雲巖寺沙門釋天遊傳
B27n0151_p0114a05║釋天遊字典牛成都鄭氏子也幼習儒業穎俊逸倫儕輩推重
B27n0151_p0114a06║初試郡庠復試梓州二處皆與貢籍懼不敢承遂竄名出關適
B27n0151_p0114a07║王山谷西還見其風骨不凡談論超卓邀與同舟策往廬山削
B27n0151_p0114a08║髮不易舊名首參死心不契依湛堂準於泐潭一日湛堂普說
B27n0151_p0114a09║曰諸人苦苦就準上座覔佛法遂拊膝曰會麼雪上加霜又拊
B27n0151_p0114a10║膝曰若也不會豈不見乾峰示眾曰舉一不得舉二放過一著
B27n0151_p0114a11║落在第二天遊聞之脫然悟入出世於雲蓋遷雲巖說法有湛
B27n0151_p0114a12║堂之風嘗和忠道者牧牛頌曰兩角指天四腳著地拽斷鼻繩
B27n0151_p0114a13║牧甚屎屁張無盡見之甚為擊節因退雲巖過廬山而棲賢主
B27n0151_p0114a14║者意不欲納乃故曰老老大大正是質庫中典牛耶天遊遂述
B27n0151_p0114a15║偈曰質庫何曾解典牛秪緣價重實難酬想君本領無多子畢
B27n0151_p0114a16║竟難禁這一頭竟去庵於武寧匾曰典牛則終其身不出年近
B27n0151_p0114a17║百歲而告寂焉徑山塗毒見時九十三矣