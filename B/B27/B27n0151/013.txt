B27n0151_p0122a01║
B27n0151_p0122a02║
B27n0151_p0122a03║
B27n0151_p0122a04║
B27n0151_p0122a05║
B27n0151_p0122a06║
B27n0151_p0122a07║
B27n0151_p0122a08║
B27n0151_p0122a09║
B27n0151_p0122a10║
B27n0151_p0122a11║新續高僧傳四集卷第十三
B27n0151_p0122a12║衡陽喻謙昧庵氏編輯
B27n0151_p0122a13║習禪篇第三之三（正傳十七人　附見十人）
B27n0151_p0122a14║南宋慶元育王山沙門釋端裕傳
B27n0151_p0122a15║　隆興黃龍寺沙門釋道震傳
B27n0151_p0122a16║　華亭昭慶寺沙門釋法寧傳
B27n0151_p0122a17║　安吉何山寺沙門釋守珣傳（廣鑑英）
B27n0151_p0122a18║　眉州象耳山沙門釋袁覺傳（佛性）
B27n0151_p0122a19║　成都昭覺寺沙門釋道元傳（大別道）
B27n0151_p0122a20║　平江南峰寺沙門釋雲辯傳（穹窿圓）
B27n0151_p0122b01║　南康雲居寺沙門釋善悟傳
B27n0151_p0122b02║　隆興黃龍寺沙門釋法忠傳
B27n0151_p0122b03║　臨安靈隱寺沙門釋如珏傳（寒巖升　廣聞）
B27n0151_p0122b04║　天台護國寺沙門釋景元傳
B27n0151_p0122b05║　臨安淨慈寺沙門釋妙倫傳
B27n0151_p0122b06║　臨安靈隱寺沙門釋慧遠傳（靈巖徽）
B27n0151_p0122b07║　臨安徑山寺沙門釋智策傳（寂室光　大圓）
B27n0151_p0122b08║　臨安靈隱寺沙門釋道樞傳
B27n0151_p0122b09║　明州普陀山沙門釋慧暉傳（悟明）
B27n0151_p0122b10║　臨安徑山寺沙門釋寶印傳
B27n0151_p0122b11║南宋慶元育王山沙門釋端裕傳
B27n0151_p0122b12║釋端裕字佛智吳越錢王之裔也六世祖守會稽因家焉裕生
B27n0151_p0122b13║而岐嶷眉目淵秀十四驅烏於大喜寺十八得度受具往依淨
B27n0151_p0122b14║慈一禪師未幾偶聞擊露柱曰爾何不說禪裕忽有微省去謁
B27n0151_p0122b15║龍門遠甘露卓泐潭祥皆以穎邁見推晚見圓悟於鍾阜一日
B27n0151_p0122b16║問正法眼藏向這瞎驢邊滅卻即今是滅不滅曰請和尚合取
B27n0151_p0122b17║口好悟曰此猶未出常情裕擬對悟擊之裕頓去所滯侍悟居
B27n0151_p0122b18║天寧命掌記室尋分座道聲藹著京西憲請開法丹霞次遷虎
B27n0151_p0122b19║邱徑山謝事後復狥平江道俗之請菴於西華閱數稔敕居建
B27n0151_p0122b20║康保寧更移姑蘇萬壽及閩中玄妙壽山西禪復被旨補靈隱
B27n0151_p0123a01║慈寧皇太后幸韋王第召裕演法賜金襴袈裟乞歸西華舊隱
B27n0151_p0123a02║紹興戊辰秋赴育王之命上堂曰德山入門便棒多向布袋裏
B27n0151_p0123a03║埋蹤臨濟入門便喝總在聲塵中出沒若是英靈衲子直須足
B27n0151_p0123a04║下風生超越古今遽起拈柱杖卓一下喝一喝曰秪這箇何似
B27n0151_p0123a05║生若喚作棒喝瞌睡未惺不喚作棒喝未識德山臨濟畢竟如
B27n0151_p0123a06║何卓一下曰總不得動著僧問如何是賓中賓裕曰汝是田庫
B27n0151_p0123a07║奴僧曰如何是賓中主曰相逢猶莽鹵僧曰如何主中賓曰劍
B27n0151_p0123a08║氣爍愁雲曰如何是主中主曰敲骨打髓裕蒞眾色必凜然寢
B27n0151_p0123a09║食有常度唱道無倦紹興庚午十月初示微疾至十八日首座
B27n0151_p0123a10║法全請遺訓裕曰盡此心意以道相資語絕而逝火後目睛齒
B27n0151_p0123a11║舌不壞其地發光終夕得設舍利無鼻踰月不絕黃冠羅肇常
B27n0151_p0123a12║平日問道於裕適外歸獨無所獲羅念勤切方與客食咀噍間
B27n0151_p0123a13║若有物吐哺則設利也大如菽色若琥珀好事者持去遂再拜
B27n0151_p0123a14║於闇維所聞香匧有聲亟開所獲如前而差紅潤門人奉遺骨
B27n0151_p0123a15║分塔於鄮峰西華諡大悟禪師
B27n0151_p0123a16║南宋隆興黃龍寺沙門釋道震傳
B27n0151_p0123a17║釋道震字山堂金陵趙氏子也垂髫依覺印英禪師英遷泗之
B27n0151_p0123a18║普照得度久之辤謁丹霞湻與論曹洞宗旨震呈以偈曰白雲
B27n0151_p0123a19║深覆古寒巖異草靈花彩鳳銜夜半天明日當午騎牛背面著
B27n0151_p0123a20║靴衫次依草堂日取藏經讀之一夕聞晚參鼓步出經堂舉頭
B27n0151_p0123b01║見月忽大悟亟趨方丈堂望見即曰子徹矣遂為印可尋出三
B27n0151_p0123b02║遷而至百丈道甚顯著紹興己巳有律師妄踞黃龍衲子散去
B27n0151_p0123b03║黃龍主事走錢塘求王承宣繼先書達洪帥張如瑩瑩公命震
B27n0151_p0123b04║以從眾望而主事者請致書謝王震讓曰王公為護佛法何謝
B27n0151_p0123b05║之有况我與之素昧平生於是主事恧退其嚴正如是故仲溫
B27n0151_p0123b06║曰彼交結權貴倚之為藩垣者聞其言亦足顏汗諒哉
B27n0151_p0123b07║南宋華亭昭慶寺沙門釋法寧傳
B27n0151_p0123b08║釋法寧因住沂州馬𡺸山故號馬𡺸姓李氏莒人也初依沂州
B27n0151_p0123b09║天寧妙空明得度參侍既久盡得雲門宗旨出世住沂之淨居
B27n0151_p0123b10║寺大宏雪竇之道初寧於紹興間抵華亭青龍鎮察判章滾其
B27n0151_p0123b11║母高氏夢天人告曰古佛來也翌日寧至迎之止錢氏園乃建
B27n0151_p0123b12║精舍掘地得鐵磬斷碑佛像之應於是華亭令柳約奏所建剎
B27n0151_p0123b13║賜額曰淨居因省明公於雪竇時郡守莫將請主吉祥哲宗元
B27n0151_p0123b14║符佘山有精舍曰靈峰部符改曰昭慶禪院右丞朱諤請寧開
B27n0151_p0123b15║山無何遷明州廣慧復返昭慶紹興二十六年丙子正月八日
B27n0151_p0123b16║沐浴端坐說法辤眾而寂世壽七十六僧臘五十九塔全身於
B27n0151_p0123b17║寺之東隅
B27n0151_p0123b18║南宋安吉何山沙門釋守珣傳（廣鑑英）
B27n0151_p0123b19║釋守珣字佛燈姓施氏安吉人也初參廣鑑瑛不契遂謁佛鑑
B27n0151_p0123b20║隨眾咨請亦無所入乃封其衾曰今生若不徹去誓不展此於
B27n0151_p0124a01║是晝夜峭立如喪考妣逾七七日忽佛鑑上堂曰森羅及萬象
B27n0151_p0124a02║一法之所印珣聞頓悟鑑曰可惜一顆明珠被這風顛漢拾得
B27n0151_p0124a03║也乃詰曰靈雲道自從一見桃花後直至如今更不疑如何是
B27n0151_p0124a04║他不疑處珣曰莫道靈雲不疑只今覓箇疑處了不可得鑑曰
B27n0151_p0124a05║玄沙道諦當甚諦當敢保老兄未徹在那裏是他未徹處珣曰
B27n0151_p0124a06║深知和尚老婆心切鑑然之珣拜起呈偈曰終日看天不舉頭
B27n0151_p0124a07║桃花爛熳始擡眸饒君更有遮天網透得牢關即便休鑑囑令
B27n0151_p0124a08║護持是夕展衾厲聲曰這回珣上座穩睡去也圓悟聞之竊疑
B27n0151_p0124a09║其未然乃曰我須勘過始得令人召至因與遊山隅到一水潭
B27n0151_p0124a10║圓悟推珣入水遽問曰牛頭未見四祖時如何珣曰潭深魚聚
B27n0151_p0124a11║曰見後如何珣曰樹高招風曰見與未見時如何珣曰伸脚在
B27n0151_p0124a12║縮脚裏圓悟大稱之後出世初主禾山次天聖徙何山及天寧
B27n0151_p0124a13║紹興甲寅謂居士鄭績曰十月八日是佛鑑先師忌日吾時至
B27n0151_p0124a14║矣乞還障南至十月四日績遣弟僧道如訊之珣曰汝來正其
B27n0151_p0124a15║時也吾雖與佛鑑同條生終不同條死明早可與我尋一隻小
B27n0151_p0124a16║船來道如曰要長者高者珣曰高五尺許越三日雞鳴端坐如
B27n0151_p0124a17║平時侍者請偈珣曰不曾作得言訖而逝闍維舌根不壞
B27n0151_p0124a18║南宋眉州象耳山沙門釋袁覺傳（佛性）
B27n0151_p0124a19║釋袁覺姓袁氏眉人也出家傳燈寺本名圓覺郡守填祠牒誤
B27n0151_p0124a20║寫袁字守疑其嫌因戲謂之曰一字名之可乎對曰一字已多
B27n0151_p0124b01║也郡守異之已而往大溈依佛性入室陳所見性曰汝見遠矣
B27n0151_p0124b02║俾充侍司掌賓客佛性每舉法華開示悟入四字令下語又曰
B27n0151_p0124b03║待我點頭汝理方是偶不職被斥制中無依乃寓俗士家一日
B27n0151_p0124b04║誦法華至亦復不知何者是火何者為舍乃豁然有省制罷歸
B27n0151_p0124b05║寺白性首為肯之後至雲居見圓悟述所得悟呵之曰本是淨
B27n0151_p0124b06║地何用穢濁於是所疑頓釋紹興丁巳郡守請居象耳法道大
B27n0151_p0124b07║振四方英俊宿德聞風禮謁室無所容開堂詞辯河傾峽瀉叢
B27n0151_p0124b08║林稱之
B27n0151_p0124b09║南宋成都昭覺寺沙門釋道元傳（大別道）
B27n0151_p0124b10║釋道元字徹菴姓鄧氏綿人也幼於降寂寺出家受具謁大別
B27n0151_p0124b11║道令看廓然無聖之語忽爾失笑曰達摩祇如斯道命參佛鑑
B27n0151_p0124b12║佛眼皆有啟沃又投金山見圓悟呈所見處悟弗許值悟被詔
B27n0151_p0124b13║居雲居元從之雖有所入終以鯁胸之物未散因悟問僧生死
B27n0151_p0124b14║到來時如何僧曰香臺子笑爾次問及元元曰草賊大敗悟曰
B27n0151_p0124b15║有人問汝時如何元擬答悟憑陵曰草賊大敗元大徹悟以拳
B27n0151_p0124b16║擊之元拊掌而芺悟曰汝見甚麼便如此曰毒拳未報永刼不
B27n0151_p0124b17║忘
B27n0151_p0124b18║南宋平江南峰寺沙門釋雲辯傳（穹窿圓）
B27n0151_p0124b19║釋雲辯姑蘇人初依瑞峰章公得度旋謁穹窿圓忽有所得遂
B27n0151_p0124b20║通所見圓曰子雖得入未至當也切宜著鞭乃辭扣圓悟值入
B27n0151_p0125a01║室纔踵門悟遽曰看腳下辯打露柱一下悟曰何不著實道取
B27n0151_p0125a02║一句辯曰師若搖頭某便擺尾悟曰你試擺尾看辯翻身而出
B27n0151_p0125a03║悟大笑由是知名住後僧問如何是奪人不奪境曰霸王到烏
B27n0151_p0125a04║江僧曰如何是奪境不奪人曰築壇拜將僧曰如何是人境俱
B27n0151_p0125a05║奪曰萬里山河獲太平僧曰如何是人境俱不奪曰龍吟霧起
B27n0151_p0125a06║虎嘯風生僧曰向上還有事也無曰當面蹉過僧曰真箇作家
B27n0151_p0125a07║曰白日鬼迷人
B27n0151_p0125a08║南宋南康雲居寺沙門釋善悟傳
B27n0151_p0125a09║釋善悟字高菴洋州李氏子生有夙慧靈根自發年十一得度
B27n0151_p0125a10║聞冲禪師舉梁武帝問達摩因緣如獲舊物遽曰我既廓然何
B27n0151_p0125a11║聖之有冲異其說勉之南詢遂謁龍門佛眼一日有僧被蛇咬
B27n0151_p0125a12║佛眼問眾曰既是龍門為甚卻被蛇咬悟應聲曰果然現大人
B27n0151_p0125a13║相眼器之後傳此語至佛果果曰龍門有此僧東山法道殊未
B27n0151_p0125a14║寂寥上堂心生種種法生森羅萬象縱橫信手拈來便用日輪
B27n0151_p0125a15║午後三更心滅種種法滅四句百非路絕直饒達摩出頭也是
B27n0151_p0125a16║眼中金屑心生心滅是誰木人攜手同歸歸到故鄉田地猶遭
B27n0151_p0125a17║頂上一鎚
B27n0151_p0125a18║南宋隆興黃龍寺沙門釋法忠傳
B27n0151_p0125a19║釋法忠字牧菴四明姚氏子也十九試經得度習天台教悟一
B27n0151_p0125a20║心三觀之旨未能泯跡故徧參名德後至龍門觀水磨旋轉發
B27n0151_p0125b01║明心性述偈呈佛眼曰轉大法輪目前包裹更問如何水推石
B27n0151_p0125b02║磨佛眼曰其中事作麼生忠曰澗下水長流眼曰我末後一句
B27n0151_p0125b03║待分付汝忠即掩耳而去後至廬山於同安枯樹中絕食清坐
B27n0151_p0125b04║宣和間湘潭大旱禱弗應忠躍入龍淵呼曰業畜當雨一尺雨
B27n0151_p0125b05║隨至嘗居南嶽每跨虎出遊儒釋皆望塵而拜上堂我有一句
B27n0151_p0125b06║子不借諸聖口不動自己舌非聲氣呼吸非情識分別假使淨
B27n0151_p0125b07║名杜口毗耶釋迦掩室摩竭大似掩耳偷鈴未免天機漏泄直
B27n0151_p0125b08║饒德山棒臨濟喝若向牧菴門下秪得一橛千種言萬般說秪
B27n0151_p0125b09║要教君自家歇一任大地虛空七凹八凸
B27n0151_p0125b10║南宋臨安靈隱寺沙門釋如珏傳（寒巖升　廣聞）
B27n0151_p0125b11║釋如珏字荊叟婺人也得法於天童穎禪師繼席後上堂云新
B27n0151_p0125b12║歲新擊鼓普施新法雨萬物盡從新一一就規矩普賢大士忻
B27n0151_p0125b13║歡乘時打門戶放出白象王徧地無尋處拈柱杖曰唯有者箇
B27n0151_p0125b14║不屬故新等閒開口吞卻法身擲下云是甚麼千年桃核裏原
B27n0151_p0125b15║是舊時仁僧云如何是佛珏云爛東瓜寒巖升者姓吳氏建安
B27n0151_p0125b16║人母氏游初生有肉如環在其左乳人皆異之年十四依郡之
B27n0151_p0125b17║龍居寺出家肉環隨隱弱冠進具有志遊方因之長樂會圓悟
B27n0151_p0125b18║高弟佛智禪師端裕演法於西禪入其室言下頓悟自是機鋒
B27n0151_p0125b19║迅發人莫能當佛智移杭之靈隱升為首座佛智歸升亦還鄉
B27n0151_p0125b20║後住支提承天石霜泐潭諸大剎示寂於鼓山壽七十九僧臘
B27n0151_p0126a01║六十山陰陸待制務觀與升遊愛敬之如師友周丞相子充為
B27n0151_p0126a02║之塔銘又偃溪廣聞者侯官林氏子年十八得度受具初見鐵
B27n0151_p0126a03║牛印少室睦無際派追隨甚久參浙翁於天童針芥雖投自知
B27n0151_p0126a04║未契及再參於雙徑一夕坐簷間聞更三轉入堂曳履而蹶如
B27n0151_p0126a05║夢初醒詰朝入室翁舉趙州洗缽盂䛡將啟吻遽止之平生疑
B27n0151_p0126a06║情忽焉冰釋紹定時由淨慈𠪱香山萬壽雪竇育王靈隱徑塢
B27n0151_p0126a07║上堂云趙州喫茶去金牛喫飯來龍門多上客有人續得末後
B27n0151_p0126a08║一句許入阿字法門景定四年六月十四日寂
B27n0151_p0126a09║南宋天台護國寺沙門釋景元傳
B27n0151_p0126a10║釋景元字此菴姓張氏永嘉人也年十八依靈山希拱圓具戒
B27n0151_p0126a11║習台教三䆊棄去謁圓悟勤於鍾阜間讀死心小參語云既迷
B27n0151_p0126a12║須得箇悟既悟須識悟中迷迷中悟迷悟雙忘卻從無迷悟處
B27n0151_p0126a13║建立一切法元聞而疑即趨佛殿以手托開門扉豁然大徹機
B27n0151_p0126a14║辯逸發圓悟目為聱頭元侍者悟自讚像付之曰生平只說聱
B27n0151_p0126a15║頭禪撞著聱頭如鐵壁脫卻羅籠截腳跟大地撮來墨漆黑晚
B27n0151_p0126a16║年轉復沒刀刀奮金剛椎碎窠窟他時要識圓悟面一為渠儂
B27n0151_p0126a17║併拈出自爾沈彩埋光不求聞達後為括蒼太守耿延禧慕仰
B27n0151_p0126a18║元欲致開法南明得元於台之報恩迫其受命僧問三聖道我
B27n0151_p0126a19║逢人即出出則不為人意旨如何曰八十翁翁嚼生鐵僧又問
B27n0151_p0126a20║興化道我逢人即不出出則便為人又作麼生曰須彌頂上浪
B27n0151_p0126b01║翻空元後示疾請西堂應庵華付囑院事訓徒如常時俄握拳
B27n0151_p0126b02║而逝茶毗得五色舍利齒舌右拳不壞塔於寺東北劉阮洞前
B27n0151_p0126b03║世壽五十三
B27n0151_p0126b04║南宋臨安淨慈寺沙門譯妙倫傳
B27n0151_p0126b05║譯妙倫字斷橋姓徐氏黃巖人也母夢月而孕十八落髮於永
B27n0151_p0126b06║嘉廣慈院見谷源道於瑞巖聞麻三稱䛡疑之徧叩諸方機終
B27n0151_p0126b07║未湊自謂口訥耳瞶不若根本修行日以誦經為業忽閱楞伽
B27n0151_p0126b08║於雲居見山堂至𧉬蟲螻蟻無有言說而能辦事頓然有省曰
B27n0151_p0126b09║趙州柏樹子䛡可是直截然不以語人還謁無準於雪竇準以
B27n0151_p0126b10║狗子因何有業識令下一語凡三十轉不契倫曰可無方便乎
B27n0151_p0126b11║準以真淨所頌荅之即竦然良久忽聞板聲通身汗下於是始
B27n0151_p0126b12║脫然矣準移育王雙徑俱以倫從俾分座出主祗園遷瑞巖國
B27n0151_p0126b13║清至淨慈上堂荊山有玉獲得者不在荊山赤水有珠拾得者
B27n0151_p0126b14║不在赤水衲僧有無位真人證得者不在面門驀拈拄杖按云
B27n0151_p0126b15║會麼幽州江口石人蹲又嘗舉慈明室中安一盆水盆上橫一
B27n0151_p0126b16║柄劍劍上安一兩草鞵凡見僧來便指擬議便打自頌云百花
B27n0151_p0126b17║叢裏躍鞭過俊逸風流有許多未第儒生休眼覷滿懷無奈舊
B27n0151_p0126b18║愁何又云德山低頭夾山點頭俱胝豎起手指頭元沙築破腳
B27n0151_p0126b19║指頭提起柱杖云一葉落天下秋將終與大眾入室索筆作書
B27n0151_p0126b20║辭諸山及魏國公公饋藥不受又使人問曰師生天台因甚死
B27n0151_p0127a01║淨慈荅云日出東方夜落西遂晏然而化
B27n0151_p0127a02║南宋臨安靈隱寺沙門釋慧遠傳（靈巖徽）
B27n0151_p0127a03║釋慧遠眉山彭氏子年十三從藥師院宗辯薙染首詣大慈講
B27n0151_p0127a04║肆次參靈巖徽禪師微有所入會圓悟復住昭覺遂投之值悟
B27n0151_p0127a05║普說舉龐居士問馬祖不與萬法為侶因緣遠頓悟仆於眾中
B27n0151_p0127a06║眾掖之起遠乃曰吾夢覺矣至夜小參遠出問曰淨躶躶空無
B27n0151_p0127a07║一物赤骨力貧無一錢戶破家亡乞師賑濟悟曰七珍八寶一
B27n0151_p0127a08║時拏遠曰禍不入謹家之門悟曰機不離位墮在毒海遠便喝
B27n0151_p0127a09║悟以拄杖擊禪牀云喫得棒也未遠又喝悟連喝遠便禮拜自
B27n0151_p0127a10║此機鋒俊發無所抵午初住臯亭山顯孝宋乾道六年十月十
B27n0151_p0127a11║五日詔遷靈隱上堂僧問即心即佛時如何曰頂分了角僧曰
B27n0151_p0127a12║非心非佛時如何耳墜金環僧曰不是心不是佛不是物又作
B27n0151_p0127a13║麼生曰頹頂修羅舞柘枝七年七月十五日召入選德殿賜坐
B27n0151_p0127a14║孝宗問如何免得生死遠對曰不悟大道終不能免帝曰如何
B27n0151_p0127a15║得悟遠曰本有之性究之無不悟者帝曰悟後如何遠曰悟後
B27n0151_p0127a16║始知脫體現前了無毫髮可見之相帝首肯之帝又曰即心即
B27n0151_p0127a17║佛如何遠曰目前無法陛下以甚麼作心帝曰如何是心遠正
B27n0151_p0127a18║身叉手立曰只這是帝大悅八年秋八月七　召遠入東閣賜
B27n0151_p0127a19║坐帝曰前日夢中忽聞鐘聲遂覺不知夢與覺是如何遠曰陛
B27n0151_p0127a20║下問夢耶問覺耶若問覺而今正是寐語若問夢而夢覺無殊
B27n0151_p0127b01║教誰分別夢即是幻知幻即離覺心不動故曰若能轉物即同
B27n0151_p0127b02║如來帝曰夢幻既非鐘聲從甚處起遠曰從問處起帝又問曰
B27n0151_p0127b03║前日在此閣坐忽思得不與萬法為侶有個見處遠曰願聞帝
B27n0151_p0127b04║曰四海不為多遠曰一口吸盡西江水又如何帝曰亦未曾欠
B27n0151_p0127b05║闕遠曰纔涉思維便成剩法正使如斷輪如閃電了無干涉何
B27n0151_p0127b06║以故法無二故見無二見心無別心如天無二日帝悅賜佛海
B27n0151_p0127b07║大師之號湻熙二年乙未秋示眾說偈曰湻熙二年閏季秋九
B27n0151_p0127b08║月旦鬧處莫出頭冷地著眼看明暗不相干彼此分一半一種
B27n0151_p0127b09║作貴人教誰賣柴炭向你道不可毀不可讚體若虛空沒涯岸
B27n0151_p0127b10║相喚相呼歸去來上元定是正月半明年正月忽感微疾果於
B27n0151_p0127b11║上元說偈曰拗折秤鎚掀翻露布突出機先鴉飛不度安坐而
B27n0151_p0127b12║逝留七日顏色不異全身塔焉
B27n0151_p0127b13║南宋臨安徑山寺沙門釋智策傳（寂室光　大圓）
B27n0151_p0127b14║釋智策字塗毒天台陳氏子生而聰敏卓邁羣兒不樂世華潛
B27n0151_p0127b15║思寥廓幼依護國楚光落髮授以僧儀一鉢蕭然研窮三藏首
B27n0151_p0127b16║造國清寂室光公灑然有省次往明州謁萬壽大圓禪師問甚
B27n0151_p0127b17║處來曰天台圓曰曾見智者麼曰即今亦不少圓曰因甚在汝
B27n0151_p0127b18║腳跟下曰當面蹉過圓曰尚人不耘而秀不扶而直也一日辭
B27n0151_p0127b19║圓出門送之拊其背曰寶所在近此城非實策敬諾欲往豫章
B27n0151_p0127b20║參典牛遊道由雲居因風雪塞塗無客進履越四十二日午聞
B27n0151_p0128a01║板聲豁然大悟及造典牛之門牛獨指策曰何處見神見鬼來
B27n0151_p0128a02║策曰雲居聞板聲來牛曰是甚麼曰打破虛空全無柄靶牛曰
B27n0151_p0128a03║向上事未在曰東家暗坐西家廝罵牛曰嶄然起出佛祖他日
B27n0151_p0128a04║起家一麟足矣後住雙徑大宏典牛之道四方學者鱗布蝟集
B27n0151_p0128a05║將示寂時為文以祭自危坐傾聽至云尚饗為之一笑後兩日
B27n0151_p0128a06║沐浴更衣集眾說偈曰四大既分飛煙雲任意歸秋天霜夜月
B27n0151_p0128a07║萬里轉光輝泊然而逝塔全身於寺東岡之麓
B27n0151_p0128a08║南宋臨安靈隱寺沙門釋道樞傳
B27n0151_p0128a09║釋道樞字懶庵吳興徐氏子也嘗參道場慧禪師得授心印道
B27n0151_p0128a10║業日隆初主何山移華藏隆興初詔遷靈隱宋孝宗召入內殿
B27n0151_p0128a11║賜坐問曰禪道之要可得聞乎對曰此事在陛下堂堂日用應
B27n0151_p0128a12║機處本無知見起滅之分聖凡迷悟之則第護正念則與道相
B27n0151_p0128a13║應亡情卻物則業不能繫盡去沈掉二病自忘問答之意矧今
B27n0151_p0128a14║見在般若光明中何事不成見也上為之首肯後以老乞退居
B27n0151_p0128a15║明教之永安逍遙自適嘗題偈於壁曰雪裏梅花春信息池中
B27n0151_p0128a16║月色夜精神年來可是無佳趣莫把家風舉似人湻熙丙申八
B27n0151_p0128a17║月示微疾書偈而逝塔於永安
B27n0151_p0128a18║南宋明州普陁山沙門釋慧暉傳（悟明）
B27n0151_p0128a19║釋慧暉字自得姓張氏會稽人也幼依澄照道疑染削進具年
B27n0151_p0128a20║二十扣真歇於長蘆微有所證旋里謁宏智智舉當明中有暗
B27n0151_p0128b01║不以暗相遇當暗中有明不以明相覩問之語不契初夜定回
B27n0151_p0128b02║往聖僧前熱香宏智適至暉見之頓悟前語次日入定智舉堪
B27n0151_p0128b03║嗟去日顏如玉卻歎回時𩯭似霜暉曰其入離其出微自爾問
B27n0151_p0128b04║荅無滯智許為室中真子紹興丁巳開法普陁徙萬壽及吉祥
B27n0151_p0128b05║雪竇湻熙三年勅主淨慈上堂朔風凜凜掃寒林落葉歸根露
B27n0151_p0128b06║赤心萬派朝宗船到岸六窗虛映芥投鍼本成現莫他尋性地
B27n0151_p0128b07║間間曜古今戶外凍消春色動四山渾作木龍吟又云谷之神
B27n0151_p0128b08║樞之要裏許旁參回途得妙雲雖動而常間月雖晦而彌照賓
B27n0151_p0128b09║主交參正偏兼到十洲春盡花凋殘珊瑚樹林日杲杲又嘗舉
B27n0151_p0128b10║風幡䛡乃曰風幡動處著得箇眼即是上座風幡動處失卻箇
B27n0151_p0128b11║眼即是風幡其或未然不是風幡不是心衲僧徒自強錐鍼巖
B27n0151_p0128b12║房雨過昏煙淨臥聽涼風生竹林七年秋退歸雪竇十年冬十
B27n0151_p0128b13║一月二十九日中夜沐浴而逝塔於明覺之左後有晦翁悟明
B27n0151_p0128b14║者福州人上堂舉夾山會下一僧到皋亭纔禮拜亭便打僧再
B27n0151_p0128b15║拜又打趨去僧回舉似夾山山云會否云不會山云賴汝不會
B27n0151_p0128b16║汝若會即夾山口啞去應庵拈云皋亭一期忍俊不禁爭奈拄
B27n0151_p0128b17║杖放行太速當時此僧莫道皋亭夾山便是達摩也應斬為三
B27n0151_p0128b18║段明云皋亭夾山門庭施設各得其宜但中間一人較些子應
B27n0151_p0128b19║庵與麼道也是鞏縣茶瓶嘉定十年明纂修聯鐙會要至今傳
B27n0151_p0128b20║於叢林
B27n0151_p0129a01║南宋臨安徑山寺沙門釋寶印傳
B27n0151_p0129a02║釋寶印字別峰嘉州李氏子也幼通六經長窮七史忽厭塵俗
B27n0151_p0129a03║志慕竺典乃從德山清素得度往聽華嚴起信盡得旨覺勞算
B27n0151_p0129a04║沙終非解脫遂依中峰密印民禪師密印舉僧問岩頭起滅不
B27n0151_p0129a05║停時如何巖叱曰是誰起滅印聞大悟會圓悟歸昭覺遣印往
B27n0151_p0129a06║省隨眾入室悟問從上諸聖以何接人印豎起拳悟曰此是老
B27n0151_p0129a07║僧用底何者是從上諸聖用底印以拳揮之悟亦舉拳相交大
B27n0151_p0129a08║笑而止又謁大慧於徑山慧問甚麼來曰西川慧曰未出劒門
B27n0151_p0129a09║關與汝三十棒了也曰不合起動尊者慧欣然後住雪竇湻熙
B27n0151_p0129a10║七年秋召印問道賜肩輿入選德殿帝曰三教聖人本同這個
B27n0151_p0129a11║理否對曰譬如虛空東西南北初無二也帝曰但聖人所立門
B27n0151_p0129a12║戶則不同耳如孔子性以中庸設教印曰非中庸如何安立世
B27n0151_p0129a13║間故法華云治世語言資生業等皆與實相不相違背華嚴云
B27n0151_p0129a14║不壞世間相而成出世法帝曰今時士大夫學孔子者多只工
B27n0151_p0129a15║文字語言不見夫子之道不識夫子之心惟釋氏禪宗不以文
B27n0151_p0129a16║字教人直指心源頓令悟入不亂於生死之際此為殊勝印曰
B27n0151_p0129a17║非獨後世不見夫子之心嘗見孔門顏子號為具體盡平生力
B27n0151_p0129a18║量只道得瞻之在前忽焉在後竟捉摸不著而夫子分明八字
B27n0151_p0129a19║打開向諸弟子道二三子以我為隱乎吾無隱乎爾吾無行而
B27n0151_p0129a20║不與二三子者是丘也以此觀之夫子未嘗迴避諸弟子而諸
B27n0151_p0129b01║弟子自錯過了也昔張商英曰吾學佛然後能知儒此言實為
B27n0151_p0129b02║至當帝曰朕意亦謂如此帝又問莊子若何如人印曰只是佛
B27n0151_p0129b03║法中小乘聲聞以下人也蓋小乘厭身如桎梏棄智如雜毒化
B27n0151_p0129b04║火焚身入無為界即如莊子所謂形固可使如槁木心固可使
B27n0151_p0129b05║如飛灰若大乘人則不然度眾生盡方證菩提正如伊尹所謂
B27n0151_p0129b06║予天民之先覺者也將以斯道覺斯民也有一夫不被其澤者
B27n0151_p0129b07║若己推而內溝中也帝大悅詔住徑山開堂曰三世諸佛以一
B27n0151_p0129b08║句演百千萬億句收百千萬億句秪在一句祖宗門下半句也
B27n0151_p0129b09║無秪恁麼合喫多少痛棒諸仁者且道諸佛是祖師是若道佛
B27n0151_p0129b10║是祖不是祖是佛不是取舍未忘若道佛祖一時俱是一時俱
B27n0151_p0129b11║不是顢頇不少且截斷葛藤一句作麼生道良久曰大蟲裏紙
B27n0151_p0129b12║帽笑人又驚人十年二月帝註圓覺經賜印命作敘流行紹熙
B27n0151_p0129b13║元年十一月往見智策禪師訣別策問行日印曰水到渠成索
B27n0151_p0129b14║紙書云十二月初七夜雞鳴時也果至期而化留七日顏色明
B27n0151_p0129b15║潤髮長頂溫葬全身於西岡諡曰慈辯塔曰智光