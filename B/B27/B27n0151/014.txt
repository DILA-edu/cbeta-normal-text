B27n0151_p0130a01║
B27n0151_p0130a02║
B27n0151_p0130a03║
B27n0151_p0130a04║
B27n0151_p0130a05║
B27n0151_p0130a06║
B27n0151_p0130a07║
B27n0151_p0130a08║
B27n0151_p0130a09║
B27n0151_p0130a10║
B27n0151_p0130a11║新續高僧傳四集卷第十四
B27n0151_p0130a12║衡陽喻謙昧庵氏編輯
B27n0151_p0130a13║習禪篇第三之四（正傳十三人　附見人人）
B27n0151_p0130a14║南宋餘杭淨慈寺沙門釋重顯傳（韓大伯　善暹）
B27n0151_p0130a15║　常州華藏寺沙門釋有權傳
B27n0151_p0130a16║　南康雲居寺沙門釋德昇傳（慧溫）
B27n0151_p0130a17║　南康雲居寺沙門釋自圓傳（善能）
B27n0151_p0130a18║　臨安淨慈寺沙門釋彥充傳
B27n0151_p0130a19║　潭州上封寺沙門釋諱才傳（海印隆）
B27n0151_p0130a20║　明州天童寺沙門釋文禮傳
B27n0151_p0130b01║　臨安靈隱寺沙門釋德光傳（光化吉）
B27n0151_p0130b02║　江州東林寺沙門釋道顏傳
B27n0151_p0130b03║　福州西禪寺沙門釋鼎需傳
B27n0151_p0130b04║　建寧沙門釋道謙傳
B27n0151_p0130b05║　平江覺海寺沙門釋法因傳
B27n0151_p0130b06║　眉州中巖寺沙門釋蘊能傳（澄甫　崇真）
B27n0151_p0130b07║
B27n0151_p0130b08║
B27n0151_p0130b09║
B27n0151_p0130b10║
B27n0151_p0130b11║南宋餘杭淨慈寺沙門釋重顯傳（韓大伯　善暹）
B27n0151_p0130b12║釋重顯字隱之姓李氏遂寧人也依普安仁銑出家受具後橫
B27n0151_p0130b13║經講席究理窮玄詰難轉深機辨無敵咸欽法器元瑩講圓覺
B27n0151_p0130b14║疏於大慈寺顯往復辯難瑩不能屈曰聞南方有得諸佛清淨
B27n0151_p0130b15║法眼者彼待子之求也久矣往詣石門留居三年殊無所契負
B27n0151_p0130b16║簦南游首造智門𧙓即申問曰不起一念云何有過門召近前
B27n0151_p0130b17║擊以拂子方儗陳詞又忽擊之遂豁然開朗無可言說將造錢
B27n0151_p0130b18║塘值曾學士於淮南以書薦於珊禪師顯至靈隱浮沈眾中忽
B27n0151_p0130b19║焉三載曾奉使歸訪之靈隱無識之者乃於淨頭寮舍物色得
B27n0151_p0130b20║之曾詢薦書顯出袖中納之曰公意勤勤然行腳人非書郵也
B27n0151_p0131a01║珊由是奇之有為道日損偈曰三分光陰二蚤過靈臺一點不
B27n0151_p0131a02║楷磨區區逐日貪生去喚不回頭爭奈何出住翠蜂忽遷淨慈
B27n0151_p0131a03║未幾移主雪竇上堂僧問雪覆蘆花時如何曰點曰如何則為
B27n0151_p0131a04║祥為瑞也顯乃頌曰雪覆蘆花欲暮天謝家人不在漁船白牛
B27n0151_p0131a05║放卻無尋處空把山童贈鐵鞭一日遊山四顧瞿瞿悠然神遠
B27n0151_p0131a06║久之謂侍者曰何日復來於此侍者哀乞遺偈顯曰平生唯患
B27n0151_p0131a07║語之多矣翌辰出杖履衣盂散及徒眾乃曰七月七日復相見
B27n0151_p0131a08║耳至期盥沐攝衣北首而逝塔於寺之西塢追諡明覺嘗同于
B27n0151_p0131a09║祕丞賦瀑泉大禹不知鑿來源亦自成色應憐眾白聲合讓孤
B27n0151_p0131a10║清遠勢曾吞海飛流未噴鯨靈槎如可放天際問歸程雪竇漫
B27n0151_p0131a11║興春山亂疊青春水漾虛碧寥寥天地間獨立望何極日暮游
B27n0151_p0131a12║東澗極目生晚照幽情春蘭芷白蘋葉裏風不在秋江起送僧
B27n0151_p0131a13║下雪竇雲衣輕拂下層巒松桂生風觸袖寒誰問親遊乳峰意
B27n0151_p0131a14║百千年後與人看寄大平瑞千朵危峰杳靄間石房長帶瀑聲
B27n0151_p0131a15║寒鳥啼花發尋常事松木青青雪裏看同時有韓大伯修苦行
B27n0151_p0131a16║於大陽顯時為典客與客論趙州宗旨大伯侍其旁匿笑客退
B27n0151_p0131a17║顯數之曰我偶客語汝乃慢笑笑何事大伯曰笑知客智眼未
B27n0151_p0131a18║正擇法不明顯曰豈有說乎對以偈曰一兔橫身當古路蒼膺
B27n0151_p0131a19║才見便生擒後來獵火無靈性空向枯樁舊處尋顯陰異之結
B27n0151_p0131a20║以為友後顯主雪竇法席之盛號雲門中興顯嘗經行植杖眾
B27n0151_p0131b01║衲環之忽問曰有問雲門樹凋葉落時如何曰體露金風雲門
B27n0151_p0131b02║答遮僧邪為說解邪有宗上座曰待老漢有悟處即說顯熟視
B27n0151_p0131b03║驚曰非韓大伯乎曰老漢瞥地也於是令摳鼓集眾顯曰大眾
B27n0151_p0131b04║今日雪竇宗上座乃是昔年大陽韓大伯具大知見晦迹韜光
B27n0151_p0131b05║欲得發楊宗風幸願特升此座遂升座一眾大驚善暹初參德
B27n0151_p0131b06║山後至雪竇謁顯顯喜其俊逸曰海上橫行暹道者遂命分座
B27n0151_p0131b07║說法顯欲其住金鵝暹書二偈而去不是無心繼祖鐙道慚未
B27n0151_p0131b08║廁嶺南能三更月下離巖竇眷眷無言戀碧層二十餘年四海
B27n0151_p0131b09║間親師擇友未嘗閒今朝得到無心地却被無心趁出山
B27n0151_p0131b10║南宋常州華藏寺沙門釋有權傳
B27n0151_p0131b11║釋有權字伊庵姓祁氏昌化人也髫齡出家十四得度篤志勤
B27n0151_p0131b12║勵博究群章年十八知有向上殫力參求首禮佛智裕於靈隱
B27n0151_p0131b13║時無庵充首座權入室請益庵以從無住本建一切法問之權
B27n0151_p0131b14║久而有省答曰暗裏穿針耳中出氣庵可之遂密付心印既有
B27n0151_p0131b15║所得精進益堅一夕危坐深入禪那至於達旦雖行粥至忘乎
B27n0151_p0131b16║展鉢鄰僧以手觸之頓然大悟偈曰黑漆崑崙把釣竿古帆高
B27n0151_p0131b17║掛下驚湍盧花影裏弄明月引得盲龜上釣船佛智深加稱賞
B27n0151_p0131b18║一日問權心包太虛量周沙界時如何對曰大海不宿死屍佛
B27n0151_p0131b19║智撫其座曰此子他日據此訶佛罵祖權於是深自韜晦寄跡
B27n0151_p0131b20║湖湘江浙之間十年然後或依應庵或見大慧凡明眼宿德躬
B27n0151_p0132a01║往禮謁無庵出主道場召權分座說法自是聲播諸方未久有
B27n0151_p0132a02║華藏之命開堂云禪禪無黨無偏迷時千里隔悟在口皮邊所
B27n0151_p0132a03║以僧問石霜如何是禪霜曰㼾甎僧問睦州如何是禪州曰猛
B27n0151_p0132a04║火著猛油煎僧問首山如何是禪山曰猢猻上樹尾連顛乃知
B27n0151_p0132a05║道無橫徑立處孤危然此三大老而行聲前活路用劫外靈機
B27n0151_p0132a06║若以衲僧正眼檢點將來不無優劣一人如張良入陣一人如
B27n0151_p0132a07║項羽用兵一人如孔明料敵若人辨白得出可與佛祖齊眉雖
B27n0151_p0132a08║然如是忽有箇出來道長老話作兩橛了也適來說道道無橫
B27n0151_p0132a09║徑無黨無偏而今又分許多優劣且作麼生秪對還委悉麼把
B27n0151_p0132a10║手上山齊著力咽喉出氣自家知湻熙庚子秋示微疾書偈而
B27n0151_p0132a11║逝荼毘齒舌不壞舍利五色者無數
B27n0151_p0132a12║南宋南康雲居寺沙門釋德昇傳（慧溫）
B27n0151_p0132a13║釋德昇字頑庵漢州何氏子也幼溺塵滓長便醒悟二十得度
B27n0151_p0132a14║游心講席三學四眾以義虎推焉忽以支解自嫌翻然易輟更
B27n0151_p0132a15║衣頂笠謁文殊道懇示佛法省要之音道說偈曰契丹打破波
B27n0151_p0132a16║斯寨奪得寶珠村裏賣十字街頭窮乞兒腰間掛箇風流袋昇
B27n0151_p0132a17║將擬對道叱曰莫錯於是退參三年方領前旨入閩鼓山禮覲
B27n0151_p0132a18║竹庵問國師不跨石門句意旨如何竹庵應聲曰間言語言下
B27n0151_p0132a19║頓悟後有僧問如何是無位真人昇曰聞時富貴見後貧窮釋
B27n0151_p0132a20║慧溫字蘿庵福州鄭氏子與昇同依竹庵未幾因竹庵謝事自
B27n0151_p0132b01║以胸次尚未灑然又謁高庵悟南華昺草堂清諸耆宿俱承賞
B27n0151_p0132b02║許會竹庵遷閩乾元溫復歸省竹庵曰情生智隔想變體殊不
B27n0151_p0132b03║用停因長智道將一句來溫釋然悟入呈偈曰拶出通身是口
B27n0151_p0132b04║何妨罵雨訶風昨夜前村猛虎咬殺南山大蟲竹庵肯之後住
B27n0151_p0132b05║通州狼山與昇共樹竹庵赤幟為一方良道
B27n0151_p0132b06║南宋南康雲居寺沙門釋自圓傳（善能）
B27n0151_p0132b07║釋自圓字普雲緜州雍氏子也夙有靈根少能割愛脫彼欲梏
B27n0151_p0132b08║棲此法林年十九試經得頒祠牃染衣之後先探律宗作犯止
B27n0151_p0132b09║持白圭良璧淹流教海五祀而後出關南下徧扣尊宿始入龍
B27n0151_p0132b10║門偶步廊廡覩繪壁間胡人之像忽爾有省至夕白於高庵庵
B27n0151_p0132b11║舉法眼偈曰頭戴貂鼠帽腰懸羊角錐語不令人會須得人譯
B27n0151_p0132b12║之庵即筴火示之曰我為汝譯了也圓於言下大悟呈偈曰外
B27n0151_p0132b13║國言音不可窮起雲亭下一時通口門廣大無邊際吞盡楊岐
B27n0151_p0132b14║栗棘蓬高庵遣侍佛眼眼曰吾道東矣釋善能亦高庵嗣法門
B27n0151_p0132b15║人其族嚴陵一日高庵普請擇菜次庵知其緣熟忽以猫兒擲
B27n0151_p0132b16║能懷中能擬議被庵欄胸踏倒豁然大悟起惟吟笑而已曆年
B27n0151_p0132b17║既久德馨遠聞緇素傾心出住福州中際大闡宗風世稱雙樹
B27n0151_p0132b18║法幢云
B27n0151_p0132b19║南宋臨安淨慈寺沙門釋彥充傳
B27n0151_p0132b20║釋彥充字肯堂於潛盛氏子也生而慧性朗然善根內著爰在
B27n0151_p0133a01║髫年願脫塵羈依明空院義堪薙髮五夏學律一鉢孤征逕造
B27n0151_p0133a02║大愚宏智正堂大圓後聞僧舉東林顏示眾曰我此間別無玄
B27n0151_p0133a03║妙秪有木札羹鐵釘飯一任汝等咬嚼彥竊喜之直謁陳所見
B27n0151_p0133a04║解東林謂曰據汝所見處正坐在鑑覺中也彥盡將從前所得
B27n0151_p0133a05║一時颺下專注一心精勤參究一日聞傍僧舉南泉道時人見
B27n0151_p0133a06║此一株花如夢相似乃默自覺曰打草秪要蛇驚耳次日入室
B27n0151_p0133a07║東林問那裏是巖頭密啟其意處彥曰今日捉敗這老賊林曰
B27n0151_p0133a08║達摩大師性命在汝手裏也彥擬開口驀然被林一擊豁爾大
B27n0151_p0133a09║悟汗流浹背點首言曰臨濟道黃蘖佛法無多子豈虛語哉呈
B27n0151_p0133a10║偈曰為人須為徹殺人須見血德山與巖頭萬里一條鐵林深
B27n0151_p0133a11║然之
B27n0151_p0133a12║南宋潭州上封寺沙門釋諱才傳（海印隆）
B27n0151_p0133a13║釋諱才字佛心福州姚氏子也幼為驅烏弱冠得度精求律部
B27n0151_p0133a14║持犯霜清慕最上乘不憚遐扣一念力參首謁海印隆於大中
B27n0151_p0133a15║偶見老宿達道看經至一毛頭師子百億毛頭一時現處才問
B27n0151_p0133a16║曰一毛頭師子作麼生得百億毛頭一時現達曰汝乍入叢林
B27n0151_p0133a17║未可理會許事才疑之適海印夜參至結座擲柱杖曰了卻毛
B27n0151_p0133a18║端吞巨海始知大地一微塵才豁然有省次謁黃龍死心不契
B27n0151_p0133a19║乃參靈源凡入室出必揮淚曰此事我見甚是分明秪臨機吐
B27n0151_p0133a20║之不出奈何源曰須是大徹方得自在一日竊觀鄰僧讀曹洞
B27n0151_p0133b01║廣錄至藥山採薪歸有僧問甚處來山曰討柴來僧指腰下刀
B27n0151_p0133b02║曰鳴剝剝是甚麼山拔刀作斫勢才忽然大悟即揭簾趨出說
B27n0151_p0133b03║偈曰徹徹大海乾枯虛空迸裂四方八面絕遮欄萬象森羅齊
B27n0151_p0133b04║漏泄初住上封屢遷名剎詞河辯海潮湧波騰學者無能湊泊
B27n0151_p0133b05║其涯涘也
B27n0151_p0133b06║南宋明州天童寺沙門釋文禮傳
B27n0151_p0133b07║釋文禮字滅翁姓阮氏臨安人也家於天目山麓因別號天目
B27n0151_p0133b08║生性聰慧別具靈穎家世田作嘗在髫年從母出桑攜籃相隨
B27n0151_p0133b09║母戲之曰提筐者誰忽焉有省始懷出塵之想年十六依邑之
B27n0151_p0133b10║真相寺智月得度參淨慈混源不契謁佛照光於育王問風動
B27n0151_p0133b11║旛動應對機敏喜其俊邁使掌書記久之還浙西聽一心三觀
B27n0151_p0133b12║之旨於上天竺時擬議之間頓忘知解往參遂印可尋復辭去
B27n0151_p0133b13║禮祖塔於江淮間因至蔣山浙翁琰留之分座嘉定五年張約
B27n0151_p0133b14║齋居士鎡請開法於臨安慧雲既而遷溫之能仁未幾辭歸西
B27n0151_p0133b15║丘時節齋趙公慕禮高行微服過西丘禮亦不問姓氏與語終
B27n0151_p0133b16║日而去明日奏請禮住持淨慈復移居福泉遷住天童禮素崇
B27n0151_p0133b17║古誼高絜簡儉不苟笑言其說法則風雅流麗讀之非解人亦
B27n0151_p0133b18║復神動嘗誦楞嚴經諸可還自然非汝不汝還者非汝而誰句
B27n0151_p0133b19║下忽作偈曰不汝還者復是誰殘紅流在釣魚磯日斜風定無
B27n0151_p0133b20║人掃燕子銜將水際飛冬至上堂云黃鐘纔起時九數從頭數
B27n0151_p0134a01║相將幽谷鶯啼次第雕梁燕語田父祭勾芒叢祠敲社鼓農父
B27n0151_p0134a02║狎牛郎村姑教蠶婦光陰老盡世間人冬至寒食一百五其他
B27n0151_p0134a03║玅語類如此尤邃於易乾湻諸儒大闡道學禮與之遊晦翁朱
B27n0151_p0134a04║子問母不敬禮叉手示之楊慈湖問不欺之力答曰此力分明
B27n0151_p0134a05║在不欺不欺能有幾人知要明象兔全提句看取陞階正笏時
B27n0151_p0134a06║禮領剎五前後八九載餘多逍遙於梁渚西上而群衲聚扣與
B27n0151_p0134a07║住院無異將入寂謂侍者曰誰與我造無縫塔或請其式曰盡
B27n0151_p0134a08║力畫不出乃怡然脫去世壽八十有四闍維收舍利無算袝於
B27n0151_p0134a09║應庵華塔之左尤焴序其語錄嗣法弟子橫川珙石林鞏
B27n0151_p0134a10║南宋臨安靈隱寺沙門釋德光傳（光化吉）
B27n0151_p0134a11║釋德光賜號佛照臨江彭氏子也志學之年即依郡之光化吉
B27n0151_p0134a12║薙髮受具一日入室吉問曰不是心不是佛不是物是箇甚麼
B27n0151_p0134a13║光罔措通夕不寐次日復登方丈請曰昨蒙垂問既不是心不
B27n0151_p0134a14║是佛又不是物畢竟是甚麼望乞慈悲指示吉乃震威喝曰這
B27n0151_p0134a15║沙彌更要我與你下註腳拈棒劈脊一擊於是有省次謁月庵
B27n0151_p0134a16║杲應庵華百丈震皆無所入適大慧住明州阿育王四海英才
B27n0151_p0134a17║鱗集光亦造焉入室大慧舉竹篦問曰喚作竹篦則觸不喚作
B27n0151_p0134a18║竹篦則背不得下語不得無語光擬對大慧便棒光豁然大悟
B27n0151_p0134a19║從前所得到此瓦解冰消侍久之宋孝宗慕光道價降詔命住
B27n0151_p0134a20║靈隱一日召問對答稱旨留宿內觀堂後示寂塔於東庵
B27n0151_p0134b01║南宋江州東林寺沙門釋道顏傳
B27n0151_p0134b02║釋道顏字卍庵潼川鮮于氏子也初參圓悟但登堂未能造其
B27n0151_p0134b03║玄奧圓悟將還蜀以書遺大慧曰顏彩繪已特未點眼耳他日
B27n0151_p0134b04║未可量也於是朝夕質疑於慧方大悟徹聲光遐溢黑白咸被
B27n0151_p0134b05║其化僧問如何是佛顏曰誌公曰學人問佛何答誌公顏曰誌
B27n0151_p0134b06║公不是閒和尚如何是法顏曰黃絹幼婦外孫韲臼曰是甚章
B27n0151_p0134b07║句顏曰絕妙好辭曰如何是僧顏曰釣魚船上謝三郎曰何不
B27n0151_p0134b08║直說顏曰玄沙和尚凡所說法簡易如此
B27n0151_p0134b09║南宋福州西禪寺沙門釋鼎需傳
B27n0151_p0134b10║釋鼎需字懶庵福之林氏子也幼業儒舉進士振振有聲年二
B27n0151_p0134b11║十五因閱遺教經忽省曰幾為儒冠悞也即欲舍俗母氏難以
B27n0151_p0134b12║親迎在期需笑絕之曰夭桃紅杏一時吩咐春風翠竹黃華此
B27n0151_p0134b13║去永為道侶遂依保壽樂為大僧徧參名宿歸里結庵羗峰三
B27n0151_p0134b14║年嘗以即心即佛話問學者時妙喜庵於洋嶼晦庵光在侍特
B27n0151_p0134b15║以書招之曰此問庵主手段與諸方別可來少款如何需不答
B27n0151_p0134b16║光以計邀至值妙喜為眾入室需欲隨喜而已妙喜因舉僧問
B27n0151_p0134b17║馬祖如何是佛祖云即心是佛你作麼生需下語喜詬曰汝見
B27n0151_p0134b18║解如此敢妄為人師耶乃鳴鼓訐為邪解需淚交頤不敢仰視
B27n0151_p0134b19║自默計曰我既為所排而西來不傳之旨豈正此耶遂求入弟
B27n0151_p0134b20║子之列一日妙喜問曰內不放出外不放入正恁麼時如何需
B27n0151_p0135a01║擬開口喜拈竹篦劈脊三擊之需大悟厲聲曰如此已多了也
B27n0151_p0135a02║喜復擊之需禮拜喜笑曰今日方知吾不汝欺也即以偈曰頂
B27n0151_p0135a03║門豎亞摩醯眼肘後斜懸奪命符瞎卻眼卸卻符趙州東璧掛
B27n0151_p0135a04║葫蘆自此名喧叢席始稱具眼宗匠云
B27n0151_p0135a05║南宋建寧沙門釋道謙傳
B27n0151_p0135a06║釋道謙建寧人未詳氏族初依佛果無所入妙喜住徑山謙亦
B27n0151_p0135a07║在侍令往長沙通書於張紫巖乃自謂參禪二十年尚無個入
B27n0151_p0135a08║處又有此行豈不荒廢乎將辭之同寮宗元叱日不可豈以在
B27n0151_p0135a09║路參禪不得耶汝去吾與俱往一日在途泣曰一生參禪無得
B27n0151_p0135a10║力處今奔波若此何得相應元曰你但將諸方參得悟得并圓
B27n0151_p0135a11║悟妙喜與說得底都不要理會途中我可替者盡替汝只有五
B27n0151_p0135a12║事替不得須自承當曰何為五事元日著衣吃飯遺矢放尿䭾
B27n0151_p0135a13║個死屍路上行謙於言下大徹不覺手舞足蹈元曰汝此回方
B27n0151_p0135a14║可通書吾先歸矣後半載返雙徑妙喜於山門外亭一見便曰
B27n0151_p0135a15║建州子這回自別也
B27n0151_p0135a16║南宋平江覺海寺沙門釋法因傳
B27n0151_p0135a17║釋法因姑蘇嵎山朱氏子也少泊塵俗無意出纏年二十四始
B27n0151_p0135a18║披緇服不終五夏遽爾遊方謁慧日雅於東林慧日舉靈雲見
B27n0151_p0135a19║桃花悟道因緣問之擬對日曰不是不是忽有所契呈偈曰巖
B27n0151_p0135a20║上桃花開花從何處來靈雲纔一見回首舞三臺慧日戒曰子
B27n0151_p0135b01║雖見已入微更猛著鞭當明大法於是居蘆阜三十年不與世
B27n0151_p0135b02║接四方仰之學者奔赴就其鑪鞴因亦不辭煆煉隨機說法宋
B27n0151_p0135b03║建炎末盜起江左乃順流東歸覺海緇白踵門問道嘗謂眾曰
B27n0151_p0135b04║汝等當飽持定力弗憂晨炊干求外務也晚年放浪自若稱曰
B27n0151_p0135b05║五松散人
B27n0151_p0135b06║南宋眉州中巖寺沙門釋蘊能傳（澄苟　崇真）
B27n0151_p0135b07║釋蘊能號慧目姓呂氏眉人也少習儒博究經史年二十二校
B27n0151_p0135b08║書村落偶於山寺見禪冊在几閱之似有得遂裂衣冠投僧圓
B27n0151_p0135b09║具一鉢遐遊首參寶勝澄甫禪師徵詰酬酢所趣頗異逕往荊
B27n0151_p0135b10║湖方謁永安喜真如喆德山繪諸公造詣益邁次抵大溈參瑃
B27n0151_p0135b11║禪師問曰桑梓何處曰西川瑃日聞西川有普賢菩薩示現是
B27n0151_p0135b12║否曰今日親瞻慈像瑃曰白象何在曰爪牙已見瑃曰會轉身
B27n0151_p0135b13║麼能提具繞禪牀一帀瑃帀曰不是能趨出一日瑃問僧黃巢
B27n0151_p0135b14║過後有人收得寶劍麼僧豎起拳瑃曰菜刀子僧曰爭奈受用
B27n0151_p0135b15║不盡瑃喝出次問能亦豎拳瑃曰也是菜刀子能便近前一築
B27n0151_p0135b16║曰殺得人即休瑃笑曰三十年弄騎馬今日被驢撲由是聲播
B27n0151_p0135b17║諸方返蜀初主報恩次居中巖室中嘗問崇真氈頭曰如何是
B27n0151_p0135b18║你空劫已前面目真忽領悟對曰且低聲遂呈偈日萬年倉裏
B27n0151_p0135b19║曾饑饉大海中住儘長渴當時尋時尋不見今日避時避不得
B27n0151_p0135b20║能印可之能住持三十餘年說法不許人錄臨終書偈辭眾端
B27n0151_p0136a01║坐而化闍維時暴風忽起煙之所至皆雨舍利道俗斸地亦有
B27n0151_p0136a02║得者心舌不壞
B27n0151_p0136a03║
B27n0151_p0136a04║
B27n0151_p0136a05║
B27n0151_p0136a06║
B27n0151_p0136a07║
B27n0151_p0136a08║
B27n0151_p0136a09║
B27n0151_p0136a10║