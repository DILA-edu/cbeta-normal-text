B27n0151_p0136a11║新續高僧傳四集卷第十五
B27n0151_p0136a12║衡陽喻謙昧庵氏編輯
B27n0151_p0136a13║習禪篇第三之五（正傳十三人　附見三人）
B27n0151_p0136a14║南宋餘杭靈隱寺沙門釋之善傳
B27n0151_p0136a15║　明州天童寺沙門釋曇華傳
B27n0151_p0136a16║　婺州智者寺沙門釋真慈傳
B27n0151_p0136a17║　福州鼓山寺沙門釋安永傳（安分）
B27n0151_p0136a18║　臨安淨慈寺沙門釋曇密傳
B27n0151_p0136a19║　明州天童寺沙門釋咸傑傳
B27n0151_p0136a20║　夔州臥龍山沙門釋祖先傳（法薰）
B27n0151_p0136b01║　臨安靈隱寺沙門釋崇嶽傳
B27n0151_p0136b02║　臨安徑山寺沙門釋師範傳
B27n0151_p0136b03║　名山天寧寺沙門釋禪惠傳
B27n0151_p0136b04║　巴川宣密院沙門釋顯嵩傳（淨業）
B27n0151_p0136b05║　平江靜慈寺沙門釋法全傳
B27n0151_p0136b06║　臨安徑山寺沙門釋道沖傳
B27n0151_p0136b07║
B27n0151_p0136b08║
B27n0151_p0136b09║
B27n0151_p0136b10║
B27n0151_p0136b11║南宋餘杭靈隱寺沙門釋之善傳
B27n0151_p0136b12║釋之善字妙峰姓劉氏吳興人參佛照光於鄮山照舉風幡語
B27n0151_p0136b13║妙峰直截了當機鋒不讓遂印可贈偈曰今日與君通一線斬
B27n0151_p0136b14║釘截鐵起吾宗乃遊匡廬面壁妙高峰下十載出世慧因洪福
B27n0151_p0136b15║萬年諸剎會天童虛席時鄭清之秉鈞軸謂非妙峰莫屬因勉
B27n0151_p0136b16║其行妙峰答曰老僧踰耄矣尚夜行不休乎鄭公高之晚住靈
B27n0151_p0136b17║隱上堂云久參高士眼空四海鼻孔撩天見也見得親說也說
B27n0151_p0136b18║得親行也行得親用也用得親只是未識老僧拄杖子在何以
B27n0151_p0136b19║故將成九仞之山不進一簣之土妙峰平生善誘一經指授輙
B27n0151_p0136b20║神融意悟端平二年九月示寂壽八十四臘七十一荼毘舍利
B27n0151_p0137a01║不可數計塔靈隱西岡鄭清之為之銘
B27n0151_p0137a02║南宋明州天童寺沙門釋曇華傳
B27n0151_p0137a03║釋曇華字應庵蘄州汪氏子也生而奇傑不類凡兒年十七依
B27n0151_p0137a04║於東禪薙髮首謁遂師略得染指法味於是徧參知識靡所契
B27n0151_p0137a05║證聞圓悟住雲居煆煉學者華往禮焉因依之悟乃痛與錐剳
B27n0151_p0137a06║值悟返蜀指見虎邱隆趨侍一載頓明大事已而訪此庵元命
B27n0151_p0137a07║分座於是開堂妙嚴遷歸宗時大慧在梅陽有僧傳華示眾語
B27n0151_p0137a08║大慧見之極口稱歡復寄偈曰坐斷金輪第一峰千妖百怪盡
B27n0151_p0137a09║潛蹤年來又得真消息報道楊岐正脈通虎邱忌日拈香曰生
B27n0151_p0137a10║平沒興撞著這無意智老漢做盡伎倆湊泊不得從此卸卻干
B27n0151_p0137a11║戈隨分著衣吃飯二十年來坐曲彔牀懸羊頭賣狗肉知他有
B27n0151_p0137a12║甚憑據雖然一年一度燒香日千古令人恨轉深世稱華興杲
B27n0151_p0137a13║二甘露門嘗戒徒眾曰衲僧著草鞋住院何事口如黿蛇惡窟
B27n0151_p0137a14║乎宋隆興元年六月十三日奄然而化塔於東山
B27n0151_p0137a15║南宋婺州智者寺沙門釋真慈傳
B27n0151_p0137a16║釋真慈字元庵潼州李氏子也總角即慕空寂好遊伽藍懇父
B27n0151_p0137a17║母依成都之正法院圓頂受具足大小乘戒潔肅冰雪解慧日
B27n0151_p0137a18║隆耽嗜貝文徧遊講肆聽圓覺修多羅至四大各離今者妄身
B27n0151_p0137a19║當在何處畢竟無體實同幻化因而有省頌曰一顆明珠在我
B27n0151_p0137a20║這裏撥著動著放光動地呈似諸座講師無能識者歸舉受業
B27n0151_p0137b01║師師以狗子無佛性話詰之慈曰百千公案無出此頌也師乃
B27n0151_p0137b02║叱出因而南遊廬阜掛錫圓通時卍庵為西堂為眾入室舉僧
B27n0151_p0137b03║問雲門撥塵見佛時如何門曰佛亦是塵慈聞豁然隨聲便喝
B27n0151_p0137b04║以手指胸曰佛亦是塵復呈頌曰撥塵見佛佛亦是塵問了答
B27n0151_p0137b05║了直下翻身勸君更盡一杯酒西出陽關無故人又頌塵塵三
B27n0151_p0137b06║昧曰鉢裏飯桶裏水別寶崑崙坐潭底一塵塵上走須彌明眼
B27n0151_p0137b07║波斯笑彈指笑彌指珊瑚枝上清風起卍庵頷之於是聲揚四
B27n0151_p0137b08║表道洽殊途出主智者誨誘學者大屠龍之手焉
B27n0151_p0137b09║南宋福州鼓山沙門釋安永傳（安分）
B27n0151_p0137b10║釋安永字木庵姓吳氏閩人也永生具道質行止肅然身泊愛
B27n0151_p0137b11║纏心懷遐舉弱冠薙髮高標物外聞有別傳之道乃謁懶庵於
B27n0151_p0137b12║雲門入室之際庵顧而問曰不問有言不問無言世尊良久不
B27n0151_p0137b13║得向良久處會隨後便喝永倐然契悟作禮曰不因今日問幾
B27n0151_p0137b14║喪目前機懶庵許之辛卯住當山上堂舉睦州示眾云諸人未
B27n0151_p0137b15║得箇入處須得箇入處既得箇入處不得忘卻老僧永曰恁麼
B27n0151_p0137b16║說話面皮厚多少木庵則不然諸人未得箇入處須得箇入處
B27n0151_p0137b17║既得箇入處直須颺下箇入處始得凡所說法簡明如此時有
B27n0151_p0137b18║安分庵主少與永共肄業於安國後永偕依懶庵不契辭謁大
B27n0151_p0137b19║慧於徑山行次錢塘江干仰瞻宮闕忽聞街司喝侍郎來分忽
B27n0151_p0137b20║大悟偈曰幾年箇事掛胸懷問盡諸方眼不開肝膽此時俱裂
B27n0151_p0138a01║破一聲江上侍郎來竟回西禪懶庵迎之付以伽黎衣自爾不
B27n0151_p0138a02║規所寓後庵居劍門化被嶺表學者從之
B27n0151_p0138a03║南宋臨安淨慈寺沙門釋曇密傳
B27n0151_p0138a04║釋曇密字混源天台盧氏子也生即英敏穎異匪凡幼失所天
B27n0151_p0138a05║志懷高邁初依邑之資福道榮研窮竺教十六圓具登大僧籍
B27n0151_p0138a06║大小律部瑩無瑕疵精習天台教觀而於頓漸偏圓性具理毒
B27n0151_p0138a07║之旨如指諸掌一日歎曰教乘之妙無得而稱但未離於名言
B27n0151_p0138a08║終非見性不若更衣從別傳之學倘有隙見足快生平聞大慧
B27n0151_p0138a09║唱道徑山頂笠謁之又訪雪巢一此庵元諸公皆無省發於是
B27n0151_p0138a10║從閩而之泉南投教忠光因職維那聞忠舉香嚴擊竹因緣豁
B27n0151_p0138a11║然契悟呈偈忠詰玄沙未徹之語對酧無滯始囑曰子此後方
B27n0151_p0138a12║可見大慧也於是受教辭往梅陽服勤四載慧嘗命分座出住
B27n0151_p0138a13║淨慈大宏教忠之道戶外履常滿示寂塔於寺西北隅
B27n0151_p0138a14║南宋明州天童寺沙門釋咸傑傳
B27n0151_p0138a15║釋咸傑字密庵福州鄭氏子也其母夢廬山老僧入舍遂舉傑
B27n0151_p0138a16║自幼穎異過人及壯鬀髮進具徧參知識最後謁應庵華於衢
B27n0151_p0138a17║州明果庵一日問曰如何是正法眼答曰破沙盆應庵頷之說
B27n0151_p0138a18║偈曰大徹投機句當陽廓頂門相從今四載徵結洞無痕雖未
B27n0151_p0138a19║付衣鉢氣宇吞乾坤卻把正法眼喚作破沙盆後出住衢州烏
B27n0151_p0138a20║巨庵次遷祥符蔣山華藏未幾詔主徑山及靈隱上堂牛頭橫
B27n0151_p0138b01║說豎說不知有向上關棙子有般漆桶漢東西不辨南北不分
B27n0151_p0138b02║如何是向上關棙子何異開眼尿牀我有一轉語不在向上向
B27n0151_p0138b03║下千手大悲摸索不著老僧今日布施大眾去矣良久曰達摩
B27n0151_p0138b04║大師無當門齒上堂卓柱杖曰迷時秪迷這箇復卓一下曰悟
B27n0151_p0138b05║時秪悟這箇迷悟兩忘糞掃堆頭重添搕𢶍莫有東涌西沒全
B27n0151_p0138b06║機獨脫處道得一句底麼若道不得老僧自道去也擲柱杖曰
B27n0151_p0138b07║三十年後又舉金峰示眾曰老僧二十年前有老婆心二十年
B27n0151_p0138b08║後無老婆心僧問如何是有老婆心峰曰問凡答凡問聖答聖
B27n0151_p0138b09║僧又問如何是無老婆心峰曰問凡不答凡問聖不答聖傑曰
B27n0151_p0138b10║我當時若見他恁麼說好向他道你若自瞥地去自然不落這
B27n0151_p0138b11║聖凡窠臼也又舉婆子燒庵話畢傑曰這箇公案叢林中多有
B27n0151_p0138b12║拈提者老僧今日裂破面皮不免對眾納敗闕一上定要諸方
B27n0151_p0138b13║檢點明白乃召眾曰這婆子住處深隱水泄不通徧向枯木上
B27n0151_p0138b14║糝花寒巖中發燄這僧孤身迥迥慣入洪波等閒坐斷潑天潮
B27n0151_p0138b15║頭到底自無涓滴仔細檢點將來敲枷打鎖則不無若謂佛法
B27n0151_p0138b16║二人俱未夢見今老僧與麼提持畢竟意歸何處良久曰一把
B27n0151_p0138b17║柳絲收不得和煙搭在玉欄杆上堂卓拄杖曰盡大地喚作一
B27n0151_p0138b18║句子擔枷帶鎖不喚作一句子業識茫茫兩頭俱透脫得了淨
B27n0151_p0138b19║倮倮赤洒洒不可把達摩一宗掃地而盡所以雲門大師道盡
B27n0151_p0138b20║乾坤大地無纖毫過患猶是轉句不見一法始是半提更須知
B27n0151_p0139a01║有全提良久曰劍去久矣方乃刻舟
B27n0151_p0139a02║南宏夔州臥龍山沙門釋祖先傳（法熏）
B27n0151_p0139a03║釋祖先字破庵廣安王氏子也幼歲出家力參祖道夜不安寢
B27n0151_p0139a04║一衲隨身聞密庵大宏臨濟之宗遂往參謁密庵深加勘發一
B27n0151_p0139a05║日密庵上堂示眾忽有省後密庵住靈隱命之分座偶有道者
B27n0151_p0139a06║問曰猢猻捉不住奈何先曰用捉作甚麼如風吹水自然成文
B27n0151_p0139a07║有講楞嚴座主求示先說偈曰見猶離見非真見還盡八還無
B27n0151_p0139a08║可還木落秋空山骨露不知誰識老瞿曇時有石田法薰往參
B27n0151_p0139a09║先舉世尊拈花迦葉微笑話詰之薰對曰焦甎打破連底凍赤
B27n0151_p0139a10║眼撞著火柴頭先頷之後付以法
B27n0151_p0139a11║南宋臨安靈隱寺沙門釋崇嶽傳
B27n0151_p0139a12║釋崇嶽字松源龍泉吳氏子也幼卓犖不凡長慕出世法年二
B27n0151_p0139a13║十三棄家依埽塔服謁大慧杲於徑山杲稱應庵華為人徑捷
B27n0151_p0139a14║岳聞之即行晨夕咨請應庵大喜以為法器勸令祝髮棟梁吾
B27n0151_p0139a15║道隆興二年得度於杭之西湖白蓮精舍參方最久後謁密庵
B27n0151_p0139a16║傑聞室中問僧不是心不是佛不是物話忽大悟遂得心印因
B27n0151_p0139a17║密庵還靈隱命居首座久之出世首住平江澄照次居江陰光
B27n0151_p0139a18║孝饒之薦福明之香山最後居虎邱道化盛行得法者眾寧宗
B27n0151_p0139a19║慶元三年詔住靈隱三易寒暑以老乞退居寺之東庵嘉泰二
B27n0151_p0139a20║年八月四日手書別公卿垂語示學者曰有大力量人因甚擡
B27n0151_p0139b01║腳不起又曰開口不在舌頭上遺囑弟子以闡法是務乃書偈
B27n0151_p0139b02║曰來無所來去無所去瞥轉玄關佛祖罔措跏趺而逝壽七十
B27n0151_p0139b03║一臘四十塔全身於北高峰之原得法者香山光睦雲居善開
B27n0151_p0139b04║南宋臨安徑山沙門釋師範傳
B27n0151_p0139b05║釋師範字無準梓潼雍氏子也年九歲依陰平山道欽出家讀
B27n0151_p0139b06║書過目成誦紹熙六年始遊成都謁正法堯問坐禪工夫堯曰
B27n0151_p0139b07║禪是何物坐的是誰範於是晝夜體究一日偶提前話有省明
B27n0151_p0139b08║年出遊廣浙謁佛照於育王照問何處人曰劍州又問帶得劍
B27n0151_p0139b09║來麼範便喝佛照笑曰這烏頭子也亂做師貧無資薙髮故人
B27n0151_p0139b10║目之曰烏頭子破庵居靈隱範侍次有一道者問破庵猢猻子
B27n0151_p0139b11║捉不住奈何庵曰用捉作麼如風吹水自然成文範於言下大
B27n0151_p0139b12║悟未幾同月石溪公遊天台雁宕時雪峰雲住瑞巖留之分座
B27n0151_p0139b13║夜夢一偉人手持把茅授與範次日明州清涼寺專使來迎方
B27n0151_p0139b14║入院見伽藍神牌書茅姓其衣冠與夢所見無異住三年遷焦
B27n0151_p0139b15║山次雪竇復主阿育王久之補雙徑無何召入大內修政殿說
B27n0151_p0139b16║法稱旨賜金襴衣加佛鑑禪師之號範住徑山其殿宇再燬於
B27n0151_p0139b17║火皆復新之又去寺四十里築室百楹額曰萬年正續次於其
B27n0151_p0139b18║西數百步結庵為歸藏之所又建重閣其上藏朝廷所賜御翰
B27n0151_p0139b19║其先世居蜀遇亂絕嗣乃於山中設祠祀其所生祖父事聞於
B27n0151_p0139b20║朝賜額曰圓照以徵其孝思宋湻祐戊申築室明月池上榜曰
B27n0151_p0140a01║退耕是年三月旦日疾作遂升座謂眾曰山僧既老且病無力
B27n0151_p0140a02║與諸人東語西語今勉強出來將從前說不到的盡情向諸人
B27n0151_p0140a03║傾吐遂起身披衣曰是多少便歸方丈十五日集眾親書遺表
B27n0151_p0140a04║書數十言而與客言笑如平時至夜書偈曰來時空索索去時
B27n0151_p0140a05║赤條條更要問端的天台有石橋移頃而逝停龕二七日遺表
B27n0151_p0140a06║上聞帝遣中使降香賜幣帛塔於圓照
B27n0151_p0140a07║南宋名山天寧寺沙門釋禪惠傳
B27n0151_p0140a08║釋禪惠名山人家世儒服屢舉不第元符間郡守呂由誠以僧
B27n0151_p0140a09║敕戲之遂棄家從釋力參祖道得大開悟初出住邑之天寧寺
B27n0151_p0140a10║出入必策馬乘輿諸耆宿言以佛法貴乎苦行固不宜乘輿馬
B27n0151_p0140a11║服綺繡惠答以偈曰文殊駕師子普賢跨象王新來一個佛騎
B27n0151_p0140a12║馬也無妨凡所說法機鋒敏捷有語錄數卷
B27n0151_p0140a13║南宋巴川宣密院沙門釋顯嵩傳（淨業）
B27n0151_p0140a14║釋顯嵩銅梁李氏子也飽參倦遊出住巴川之宣密院三十年
B27n0151_p0140a15║跡不出閫紹興中集眾說偈曰八十年中常浩浩宏開肆貨摩
B27n0151_p0140a16║尼寶也無一個共商量不是山僧收捨早言訖端坐而逝茶毘
B27n0151_p0140a17║舍利無算時有淨業者石照文氏子少業屠有羊方乳二羔將
B27n0151_p0140a18║殺之二羔銜其刀跪伏於門若乞母命業感歎棄家為僧力參
B27n0151_p0140a19║宗匠忽大悟作偈曰昨日羅剎心今朝菩薩面羅剎與菩薩不
B27n0151_p0140a20║隔一條線
B27n0151_p0140b01║南宋平江靜濟寺沙門釋法全傳
B27n0151_p0140b02║釋法全字無庵崑山陳氏子也生有偉質溫粹不凡幼請父母
B27n0151_p0140b03║從道川禪師為僧參請精勤志明大事一日行靜濟寺殿前偶
B27n0151_p0140b04║觸首為柱忽大悟傍觀者見其光彩飛動而不自知自此徧遊
B27n0151_p0140b05║名山叢席道價益高乾道中將示寂眾求遺偈全瞪目下視眾
B27n0151_p0140b06║又請遂援筆書無無二字端坐而逝闍維得舍利五色塔於金
B27n0151_p0140b07║斗峰
B27n0151_p0140b08║南宋臨安徑山沙門釋道沖傳
B27n0151_p0140b09║釋道沖字癡絕武信荀氏子也首參杭之妙果曹源生大悟玄
B27n0151_p0140b10║旨出主嘉禾之天寧次遷蔣山雪蜂無何移住四明天童三年
B27n0151_p0140b11║詔補靈隱時京兆尹建法華寺特奏請沖開山允之未赴宋理
B27n0151_p0140b12║宗降敕命主杭州雙徑沖謂眾曰不赴法華則不信違徑山之
B27n0151_p0140b13║命則不恭既失恭與信何以為後學法遂先就法華開堂月餘
B27n0151_p0140b14║即銜旨登徑山於是一眾響合歡聲若雷當住靈隱時朝命改
B27n0151_p0140b15║靈隱菜圃為閻妃香火院沖不肎署文字後命養老虎邱臨入
B27n0151_p0140b16║滅乃手書記敘得法之由上堂說法辭眾入方丈囑後事至夜
B27n0151_p0140b17║分正坐與眾論道移時蛻然而逝時理宗三年三月十五日也
B27n0151_p0140b18║壽八十二僧臘六十一荼毘舍利瑩然弟子分塔二處一於菖
B27n0151_p0140b19║蒲田玉芝庵一於金陵玉山庵沖嘗游鼓山題詩大頂峰詩曰
B27n0151_p0140b20║野徑斜連石澗傍草根呢呢語寒螿郊原經雨多秋意庭院無
B27n0151_p0141a01║人自夕陽風捲暮雲歸碧嶂葉隨野水入寒塘數家籬落楓林
B27n0151_p0141a02║外枳殼垂青菊綻黃識云湻祐辛酉立秋後三日刻於石
B27n0151_p0141a03║
B27n0151_p0141a04║
B27n0151_p0141a05║
B27n0151_p0141a06║
B27n0151_p0141a07║
B27n0151_p0141a08║
B27n0151_p0141a09║
B27n0151_p0141a10║