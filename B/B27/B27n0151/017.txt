B27n0151_p0146a01║
B27n0151_p0146a02║
B27n0151_p0146a03║
B27n0151_p0146a04║
B27n0151_p0146a05║
B27n0151_p0146a06║
B27n0151_p0146a07║
B27n0151_p0146a08║
B27n0151_p0146a09║
B27n0151_p0146a10║
B27n0151_p0146a11║新續高僧傳四集卷第十七
B27n0151_p0146a12║衡陽喻謙昧庵氏編輯
B27n0151_p0146a13║習禪篇第三之七（正傳二十人　附見九人）
B27n0151_p0146a14║元慶元育王山沙門釋如珙傳
B27n0151_p0146a15║　餘杭徑山寺沙門釋行端傳
B27n0151_p0146a16║　泉州開元寺沙門釋玅恩傳（契祖　真首座　杰道者）
B27n0151_p0146a17║　燕都西劉村寺沙門釋行秀傳
B27n0151_p0146a18║　餘杭淨慈寺沙門釋原玅傳
B27n0151_p0146a19║　保定興聖寺沙門釋德富傳
B27n0151_p0146a20║　明州佛巖寺沙門釋天倫傳
B27n0151_p0146b01║　吳興霞霧山沙門釋清珙傳
B27n0151_p0146b02║　錢塘靈隱寺沙門釋法林傳
B27n0151_p0146b03║　義烏雲黃山寶林寺沙門釋紹大傳
B27n0151_p0146b04║　徑山興聖萬壽寺沙門釋正源傳
B27n0151_p0146b05║　金華天龍寺沙門釋守貴傳（大道平　千巖長）
B27n0151_p0146b06║　錢塘妙果寺沙門釋水盛傳
B27n0151_p0146b07║　泰安靈巖寺沙門釋普就傳
B27n0151_p0146b08║　泰安靈巖寺沙門釋智慧傳
B27n0151_p0146b09║　泉州開元寺沙門釋如照傳（道符　廣漩）
B27n0151_p0146b10║　鄒縣大明禪院沙門釋海印傳
B27n0151_p0146b11║　餘杭鳳皇山聖果寺沙門釋珠明傳
B27n0151_p0146b12║　餘杭吳山聖水寺沙門釋明本傳（惟則）
B27n0151_p0146b13║　兗州布金山大雲寺沙門釋行全傳（德友）
B27n0151_p0146b14║
B27n0151_p0146b15║
B27n0151_p0146b16║
B27n0151_p0146b17║
B27n0151_p0146b18║
B27n0151_p0146b19║
B27n0151_p0146b20║
B27n0151_p0147a01║
B27n0151_p0147a02║
B27n0151_p0147a03║
B27n0151_p0147a04║
B27n0151_p0147a05║
B27n0151_p0147a06║
B27n0151_p0147a07║
B27n0151_p0147a08║
B27n0151_p0147a09║
B27n0151_p0147a10║
B27n0151_p0147a11║元慶元育王山沙門釋如珙傳
B27n0151_p0147a12║釋如珙字橫川姓林氏永嘉人也生有特性不嘗肉食叔父正
B27n0151_p0147a13║則乃為之落髮初見石田於靈隱時國清斷橋延典藏鑰及遷
B27n0151_p0147a14║淨慈命為首座元至元十年有旨授珙育王懋暢宗風行修精
B27n0151_p0147a15║實指示法門深入玄玅斅人行履自明去來一日忽自謂曰今
B27n0151_p0147a16║年六十六死日將至火之乎土之乎西堂唯庵貫云古鄮山中
B27n0151_p0147a17║有一片地荒草淒然足安舍利因疊石為塔而自銘焉詞曰天
B27n0151_p0147a18║生一穴藏我枯骨骨朽成土土能生物結箇葫蘆挂趙州壁永
B27n0151_p0147a19║脫輪迴起三世佛將歿書訣而化時至元二十六年三月十八
B27n0151_p0147a20║日也
B27n0151_p0147b01║元餘杭徑山寺沙門釋行端傳
B27n0151_p0147b02║釋行端字原叟姓何氏臨海人也年十二從叔父得度於餘杭
B27n0151_p0147b03║化城苦求大法至忘寢食而生有夙慧文字不由師授自能通
B27n0151_p0147b04║曉初參藏叟珍珍問何處人答云台州珍便喝端展坐具珍又
B27n0151_p0147b05║喝乃於言下豁然有省珍既寂復依淨慈石林鞏為記室與虛
B27n0151_p0147b06║谷東嶼晦機為莫逆交大德庚子主湖之資福遂以瓣香歸藏
B27n0151_p0147b07║叟居五載學人奔湊名聞京國賜號慧文正辯復遷中竺靈隱
B27n0151_p0147b08║徑山諸剎屢承恩寵三錫金襴延祐丙辰有旨設水陸大會於
B27n0151_p0147b09║金山命端主其事事訖入覲於便殿從容奏對深契聖衷更賜
B27n0151_p0147b10║普照之號拂衣南旋止於良渚西庵二十年足不越閫慕其道
B27n0151_p0147b11║者鱗萃幾無所容至正辛巳八月四日坐書偈云本無生死焉
B27n0151_p0147b12║有去來冰河發燄鐵樹花開投筆垂一足而化壽八十八臘七
B27n0151_p0147b13║十六留龕七日顏貌如生塔於徑塢曰寂照分爪髮別建塔於
B27n0151_p0147b14║化城
B27n0151_p0147b15║元泉州開元寺沙門釋玅恩傳（契祖　真首座　杰道者）
B27n0151_p0147b16║釋玅恩者全州倪氏子去家入桑門清苦自勵始終無斁脅不
B27n0151_p0147b17║沾席者四十二年恩初事游參歷謁宗匠旋入雪峰湘室湘器
B27n0151_p0147b18║之至使分坐退歸善見居深自晦匿元至元二十二年泉州僧
B27n0151_p0147b19║錄劉鑑義建言行省合開元百二十院為一禪剎明年秋以恩
B27n0151_p0147b20║為弟一世上堂云是法非思量分別之所能解三家村裏十字
B27n0151_p0148a01║街頭穢語諠囂惡言漫罵總是面門放光助佛揚化其奈學此
B27n0151_p0148a02║道者如人畫龍真龍見時卻又驚怕何以如此識真者寡恩履
B27n0151_p0148a03║行純實語言無華而人服之叢林法敝以之具興有作人必式
B27n0151_p0148a04║之曰是開山剏也嘗夢五百僧求依止黎明傳武林南山羅漢
B27n0151_p0148a05║以災燬乃構殿於寺其雕塑瓖偉閩中無出其右者二十九年
B27n0151_p0148a06║春應詔入京錫紫伽黎進號帝師三十年春三月望日辭眾以
B27n0151_p0148a07║弟子契祖補其處越三日而寂偈曰不須翦剃不用澡浴一堆
B27n0151_p0148a08║紅燄千足萬足既火而雨設利斂其骨藏西山諡廣明通慧普
B27n0151_p0148a09║濟禪師著有上生經解及語錄行世契祖者出泉之同安嘉禾
B27n0151_p0148a10║張氏宋寶祐中侍元智法師智奇其材以龍象期之元至元二
B27n0151_p0148a11║十九年恩始以西禪淨淑致之上坐嘗寢疾恩餽藥資卻之以
B27n0151_p0148a12║偈曰正坐虛消人信捨生身受此鐵圍殃冶金熱炭都吞盡那
B27n0151_p0148a13║更教人入鑊湯恩由是益愛其為人及授以席凜凜自持蓋開
B27n0151_p0148a14║元以六百載同門異爨之宅集百有二十院之眾一旦合之恩
B27n0151_p0148a15║既褒然首舉造大僧堂闡此願力聿弘制作極盛之後殊難為
B27n0151_p0148a16║繼乃祖受茲重託矢以肫誠將以敬恪朝夕懃懇二十有八年
B27n0151_p0148a17║達官貴人蒞斯寺者瞻其儀範尊禮有加謂為福慧人也彙其
B27n0151_p0148a18║事跡以聞詔賜佛心正悟之號祖善說法語渾然天成時真首
B27n0151_p0148a19║座亦能詞頌有聲叢林閒偶以卜隱頌要祖作之祖口占曰自
B27n0151_p0148a20║斷胸中更莫疑行藏那許鬼神知直饒天下藏天下未是羚羊
B27n0151_p0148b01║挂角時真歎服有杰道者頗清狂出言無度恒掃除巷市所至
B27n0151_p0148b02║羣穉相與譁[口*芙]之杰篲而走人或尊養之終必以褻語絕其人
B27n0151_p0148b03║去所服衣常垢甚忽取而澣之曰明日行矣明日求僧粥不予
B27n0151_p0148b04║曰幸予我不再至還置粥於几危坐而化祖為闍維曰一生杰
B27n0151_p0148b05║十打硬參禪街頭巷角如風似顛若無末上一解不直半文錢
B27n0151_p0148b06║杰道者誰信寒灰有煖煙泉人至今誦之延祐六年秋八月二
B27n0151_p0148b07║十二日無疾卒壽九十塔於西山寺
B27n0151_p0148b08║元燕都西劉村沙門釋行秀傳
B27n0151_p0148b09║釋行秀字萬松姓蔡氏河內解人也父真才氣俊爽好善多能
B27n0151_p0148b10║雅信因果皇統初宦游洛水喜永年風物之盛因而家焉秀年
B27n0151_p0148b11║十五即求出家父母不能奪其志禮邢州淨贇業五大部試於
B27n0151_p0148b12║有司在選者二百人與老僧靖恩皆為眾所屬望恩自以為不
B27n0151_p0148b13║如不能出其右秀聞而讓之試之日獨獻律賦而歸考官孫椿
B27n0151_p0148b14║年讀其文乃大歎服請冠其髮而妻之以子秀拒之曰與其挂
B27n0151_p0148b15║名吏曹曷若取牃祠部明年受具足戒遂遊燕歷潭柘慶壽諸
B27n0151_p0148b16║剎晚歸西劉村寺西劉村者今廣濟寺也秀初出家時參萬壽
B27n0151_p0148b17║勝默光禪師半載無所入復於元沙未徹語有疑行腳至磁州
B27n0151_p0148b18║大明請益雪巖滿禪師力參二十七日於滿言豁然大悟滿以
B27n0151_p0148b19║衣偈付之旋還中都居萬壽金章宗景其道行請入內廷敷座
B27n0151_p0148b20║說法宮嬪羅拜建普度會香花闃咽萬眾雲屯復奉詔命住大
B27n0151_p0149a01║都仰山更移錫報恩洪濟元太宗庚寅迺奉勅主萬壽已而退
B27n0151_p0149a02║居從容庵幽室獨處冥然入定心相俱清生平勵行苦志勤修
B27n0151_p0149a03║弗倦數典名藍發揚洞旨宗風茀茀動人神髓至是疲於津梁
B27n0151_p0149a04║蓋將終焉至元元年丙午後四月四日示疾七日書偈別眾悠
B27n0151_p0149a05║然坦化世壽八十有一僧臘六十建塔於西劉村寺前今乾石
B27n0151_p0149a06║橋北磚塔是也
B27n0151_p0149a07║元餘杭淨慈寺沙門釋原妙傳
B27n0151_p0149a08║釋原妙字高峰吳江人出家淨慈參斷橋倫倫示以生從何來
B27n0151_p0149a09║死從何去窮究未契立死限三年脅不至席口體俱忘或提單
B27n0151_p0149a10║遺巾發篋置鐍終歲矻矻若無見聞時雪巖欽寓南屏北磵夙
B27n0151_p0149a11║夜孳孳以剖決此心見父母未生以前本來面目一旦冰消豁
B27n0151_p0149a12║然逈露無依無欲得大解脫境界扣之靈隱石田天童癡絕徑
B27n0151_p0149a13║山無準莫不印證原妙聞之欣然懷香往謁方問訊即推出閉
B27n0151_p0149a14║門再往稍得就近欽忽罵曰阿誰與你拖箇死屍來聲未絕繼
B27n0151_p0149a15║之以掌如是者三而原妙叩禮逾虔一日忽覩五祖演像讚云
B27n0151_p0149a16║百年三萬六千朝返覆原來是此身驀然驚破死屍之疑明日
B27n0151_p0149a17║詣欽又問阿誰話頭舉杖方下原妙喝住曰今日卻不得如此
B27n0151_p0149a18║拂袖便出自此機鋒不讓遂辭入天目立死關於師子巖三十
B27n0151_p0149a19║餘載影不出山弘悟普度名冠元世所著有高峰語錄
B27n0151_p0149a20║元保定興聖寺沙門釋德富傳
B27n0151_p0149b01║釋德富姓謝氏易人也年七歲力求出家父母感異夢遂捨入
B27n0151_p0149b02║興聖寺依真空薙髮受具戒力究大法一日經行次忽大悟自
B27n0151_p0149b03║是名播叢林宋皇慶初萬山壽方大興水陸齋會請富開堂說
B27n0151_p0149b04║法七眾咸集富方升座說偈忽於座上放大光明徧照空際現
B27n0151_p0149b05║諸瑞相良久方隱事聞於朝賜通辯大師之號並金僧伽黎衣
B27n0151_p0149b06║及後示滅有白光從頂出照耀四達荼毗得舍利數十顆建塔
B27n0151_p0149b07║焉
B27n0151_p0149b08║元明州佛巖寺沙門釋天倫傳
B27n0151_p0149b09║釋天倫字仲方姓張氏象山人也幼而岐嶷投廣德天寧竺源
B27n0151_p0149b10║薙落源曰汝志宏遠堪任大法無為我滯時晦機在淨慈倫遂
B27n0151_p0149b11║往見之纔入門機云湖山靄靄湖水洋洋浸爛鼻孔塞破眼睛
B27n0151_p0149b12║因甚不知倫云通身無影像步步絕行蹤機令更道拂袖便出
B27n0151_p0149b13║機俾居侍司復掌藏鑰憚其繁雜聞吳興桃花塢尤僻邃乃縛
B27n0151_p0149b14║茅焉一日灌園忽四山雲暝驟雨疾風摧折林木霹靂一聲胸
B27n0151_p0149b15║中疑礙頓釋乃曰大奇大奇攝轉空虛顛倒騎蟭螟吞卻五須
B27n0151_p0149b16║彌曩於南屏室中屢叩終不為我道使當時說破安有今日邪
B27n0151_p0149b17║元泰定丁卯出主慶德東泉遷明之佛巖將終謂淨覺曇曰今
B27n0151_p0149b18║日何日曰小盡曰不宜明日五月朔吾即行矣應期而化
B27n0151_p0149b19║元吳興霞霧山沙門釋清珙傳
B27n0151_p0149b20║釋清珙字石屋受具後與淨慈平山林同得法於道場及庵遂
B27n0151_p0150a01║隱居吳興霞霧山以清苦自守不干檀越偶至絕食飲水而已
B27n0151_p0150a02║為人慈祥恤物作為祇陀多警法語元至正初道問流聞洽於
B27n0151_p0150a03║朝野敕降香幣以旌異之皇后亦賜金襴法衣珙殊不為意至
B27n0151_p0150a04║正壬辰秋與眾訣書偈而逝偈曰青山不着臭屍骸死後何須
B27n0151_p0150a05║掘土埋顧我也無三昧火光前絕後一堆柴闍維舍利五色高
B27n0151_p0150a06║麗國王仰其道行表達於朝詔諡佛慈慧照更命有司移文江
B27n0151_p0150a07║浙命淨慈林取珙舍利予館伴歸國所著有石屋語錄詩不多
B27n0151_p0150a08║見瘦松集載其山居詩云僧因產業致差科官吏句追恥辱多
B27n0151_p0150a09║我有山田三畝半盡行發付與檀那其高致可概見矣
B27n0151_p0150a10║元錢塘靈隱寺沙門釋法林傳
B27n0151_p0150a11║釋法林字竹泉別號了幻姓黃氏寧海人也依法庵太虛出家
B27n0151_p0150a12║因看睦州語有省白太虛曰從生至死祗是者箇不由別人也
B27n0151_p0150a13║時東嶼海在淨慈招分半座居蒙堂不出戶者九年行省左丞
B27n0151_p0150a14║相脫歡請主萬壽還中竺元至元間復遷靈隱宗風大振順帝
B27n0151_p0150a15║聞之賜以金襴法衣時龍翔虛席累召不赴遂避會稽山中至
B27n0151_p0150a16║正十五年二月二日索筆書偈云七十二年虛空打撅末後一
B27n0151_p0150a17║句不說不說遂奄然而逝
B27n0151_p0150a18║元義烏雲黃山寶林寺沙門釋紹大傳
B27n0151_p0150a19║釋紹大字桐江姓吳氏世居嚴之桐江因以為號父善母李氏
B27n0151_p0150a20║紹神觀孤潔不樂塵壒一觸世氛唯恐涴之乃入里中鳳山寺
B27n0151_p0150b01║為沙彌稍長祝髮升壇納滿分戒私自忖曰化龍之魚肎伏蹏
B27n0151_p0150b02║涔耶即日杖策而出上雙徑山謁大辯陵授以達摩單傳心印
B27n0151_p0150b03║相與詰難者久之復自忖曰如來大法天地所不能覆載其止
B27n0151_p0150b04║如斯而已乎遽辭去𠪱三吳之墟宿留建業經匡廬泝大江之
B27n0151_p0150b05║西還止湖湘漢沔間名藍所在必往參焉諸尊宿亦多以深入
B27n0151_p0150b06║遠到期之已而歎曰吾今而後知法之無異味也乃歸見陵陵
B27n0151_p0150b07║使給侍左右益加奮勵脇不沾席者數載朝叩夕咨所以悟疑
B27n0151_p0150b08║辨惑者無一髮遺憾遂得自在無畏法陵喜傳授有人每形之
B27n0151_p0150b09║於言時東嶼海以天目真派唱道淨慈為法擇人如沙中淘金
B27n0151_p0150b10║鮮有慊其意者獨於紹別見推許邀主藏室居久之又自忖曰
B27n0151_p0150b11║心法既明而世出世智不可不竟手繙貝葉寒暑俱忘每夜敷
B27n0151_p0150b12║席於地映佛前長明鐙讀一大藏教凡六千二百二十九卷往
B27n0151_p0150b13║復三過皆通其旨趣紹猶以為未達乃取儒家及老氏諸子之
B27n0151_p0150b14║書擇其菁華而擩嚌之自是內外之學粹然無滓元至順壬申
B27n0151_p0150b15║廣教都總管府新立未久采諸輿論命出世巖之烏龍山景德
B27n0151_p0150b16║禪寺興廢補壞善譽流衍至正辛巳行宣政院遷主金華山智
B27n0151_p0150b17║者廣福禪寺寺當孔道且近郡城持節往來多朝中華貴及文
B27n0151_p0150b18║學之士恒入山問道故持法者頗難其人自紹蒞此無貴無賤
B27n0151_p0150b19║靡不嚮風悅服四方學子翕然坌集至無所容一時法會號為
B27n0151_p0150b20║極盛戊戌秋院中復徇群請移住義烏雲黃山寶林禪寺堅不
B27n0151_p0151a01║欲行使者三返然後承命明年己亥八月朔覺體不自適至七
B27n0151_p0151a02║日日將沒鳴鼓集眾告以永訣即斂目危坐或請書偈擲筆歎
B27n0151_p0151a03║曰縱書到彌勒下生寧復離此耶翛然而化服沙門衣五十八
B27n0151_p0151a04║春秋享年七十有四越五日獲舍利羅如紺珠齒牙貫珠不壞
B27n0151_p0151a05║弟子永明戒茂建塔藏焉紹廣額高眉正容悟物使人妄意自
B27n0151_p0151a06║消生平以弘法為務敲喝兼施未嘗少懈有求文者操筆立書
B27n0151_p0151a07║貫穿經論而歸之弟一義諦間游泳性情發為詩詞和沖簡遠
B27n0151_p0151a08║有唐人遺風至於有所建造甃石運甓躬任其勞以為眾倡手
B27n0151_p0151a09║未嘗握金帛瓶缽外無長物所服布袍十餘年不易臨寂維那
B27n0151_p0151a10║發遺篋欲行唱衣故事唯紙衾一具而已大息而去三會語有
B27n0151_p0151a11║錄與金華宋文憲濂相友善嘗共閱蠅頭小字雖年耋眼明如
B27n0151_p0151a12║月濂為驚異又錄近作詩一卷寄之故其終也濂為銘其塔歷
B27n0151_p0151a13║序苦行及證悟之由以昭來者具芝園續集
B27n0151_p0151a14║元徑山興聖萬壽寺沙門釋正源傳
B27n0151_p0151a15║釋正源字竺遠姓歐陽氏世居南康蓋歐陽文忠之苗裔也生
B27n0151_p0151a16║之夕母感梵僧入夢知非凡俗稍長即歸禪院魚鐘清徹心性
B27n0151_p0151a17║俱馴年二十七始受具戒大辯虛谷陵以道德名冠東南源
B27n0151_p0151a18║往參之皆得其法而去初見陵時以龍潭滅紙炬語問之源應
B27n0151_p0151a19║之曰焦石可破層冰曰破後奚為復應之曰探索乃知陵詰曰
B27n0151_p0151a20║所知者何事方思屬對陵遽舉杖擊之悚然默喻由是智開識
B27n0151_p0151b01║融外內無礙雄談慧辯動靜皆空叩之者無窮歸之者有容近
B27n0151_p0151b02║者化而信遠者慕而宗又能飾之以文持之以勤位尊而不以
B27n0151_p0151b03║為榮德盛而守之以謙所居道場培修增飾佛殿僧寮悉臻完
B27n0151_p0151b04║備主徑山時亂兵所至遺骼暴露衋焉閔之盡為焚瘞其在靈
B27n0151_p0151b05║隱屢經兵燹樓閣煨燼唯居室獨存若有神相其建功動物可
B27n0151_p0151b06║見如此元帝聞其賢錫以佛慧慈照普應禪師之號五主名藍
B27n0151_p0151b07║皆方鎮大臣遣使邀致蓋法之孚於人者深也元至正二十一
B27n0151_p0151b08║年六月二十六日預告期至書偈而化壽七十有二得法弟子
B27n0151_p0151b09║廣化圓伊等分爪髮於道場舍利叢生靈異顯著越明年奉遺
B27n0151_p0151b10║骨藏徑山而徵宋文憲濂為之銘云
B27n0151_p0151b11║元金華天龍寺沙門釋守貴傳（大道平　千巖長）
B27n0151_p0151b12║釋守貴字無用別字水庵姓甄氏浦江人也父力農業日事耕
B27n0151_p0151b13║樵嘗使貴行饁田間志頗不樂乃同里中童子入鄉塾讀書元
B27n0151_p0151b14║至治癸亥年十八矣趨邑中康侯山習浮圖法羣僧各分檀越
B27n0151_p0151b15║家值其齋會輒持鼓螺應之貴又弗樂也泰定乙丑乃翩然往
B27n0151_p0151b16║浙水西日以問道為事適千巖長縛禪於龍華山寺貴往叩之
B27n0151_p0151b17║授以向上一機冥參默究時有所契龍華與天龍院鄰天龍沙
B27n0151_p0151b18║門大道平方務起廢力挽千巖主之丁卯春正月笑隱訢言千
B27n0151_p0151b19║巖行業於行宣政院將俾出世住大禪坊千巖竟遁逃不見使
B27n0151_p0151b20║者久之夜渡濤江東走烏傷伏龍山貴復與之俱山有廢剎千
B27n0151_p0152a01║巖為一新之遂命貴領其徒至正丙戌復還天龍往參中峰本
B27n0151_p0152a02║斷巖義梁山寬反覆叩答不異千巖退而太息曰千江雖殊明
B27n0151_p0152a03║月則一吾今後無疑矣戊子之夏退居嘉興建庵為佚老庚寅
B27n0151_p0152a04║秋七月十日夢大道來別曰吾已棄人間世矣貴大驚急棹舟
B27n0151_p0152a05║往視之大道果告寂因名所居庵為應夢黃文獻公為記其事
B27n0151_p0152a06║云自是復住持天龍其寺素無恒產募齋民二千家每臨食輒
B27n0151_p0152a07║取一小甌聚之養四眾大道既建大殿三門兩序及造佛菩薩
B27n0151_p0152a08║阿羅漢諸像貴繼其後殫志畢慮增設僧室及演法堂堂上為
B27n0151_p0152a09║閣以安吳越錢氏所造大悲尊象又購寺側地以為蔬畦而寺
B27n0151_p0152a10║制所有者大小咸備鐘魚響應經唄兼舉隱然如大伽藍辛丑
B27n0151_p0152a11║八月二十日作偈一首副以高麗淨瓶寄別江浙行省丞相達
B27n0151_p0152a12║識帖穆爾明日命浴索筆書曰一蝸臭殼內外穢惡撒手便行
B27n0151_p0152a13║虛空振鐸天龍一指今猶昨擲筆而化丞相聞之大加歎異弟
B27n0151_p0152a14║子善法為造慈濟塔院於天龍西岡奉靈骨藏焉貴平生不蓄
B27n0151_p0152a15║長物寒暑唯一布衣戒行甚峻嘗落一齒其左右櫝藏中生舍
B27n0151_p0152a16║利羅五色燁然日見增長世壽七十有二僧臘五十又四貴與
B27n0151_p0152a17║宋文憲濂同鄉里濂與千巖交最密故於貴之行業知之甚悉
B27n0151_p0152a18║因銘其塔其詞曰伏龍之山懸巖千尺誰陟其巔奮身一擲軀
B27n0151_p0152a19║命既絕萬緣頓息絕後復生真體軒兀如摩尼珠其光五色照
B27n0151_p0152a20║耀東南不落名迹天龍一指斯為獨得無用之用動而常寂化
B27n0151_p0152b01║為樓閣莊嚴淨域苟以為是涉乎相執以空為楮以無為筆焯
B27n0151_p0152b02║德示後用垂千億
B27n0151_p0152b03║元錢塘妙果寺沙門釋水盛傳
B27n0151_p0152b04║釋水盛字竺源自號無住翁姓范氏樂平人也母氏徐生盛時
B27n0151_p0152b05║祥光照室及成童以嬉戲為佛事年十七依羅山院僧常初就
B27n0151_p0152b06║塾師講習文義而盛每從靜坐習禪定且刺指濡血書金剛經
B27n0151_p0152b07║常呵之曰汝不先明文理顧能深入禪關耶盛曰學佛了明生
B27n0151_p0152b08║死豈若儒者拘守章句乎及受度謁月庭忠於蔣山而孤舟濟
B27n0151_p0152b09║方居首庭以皖山誨蒙山者誨之盛撫几歎曰吾已見二老矣
B27n0151_p0152b10║乃端坐一室以三百六十骨節八萬四千豪竅及河山大地咸
B27n0151_p0152b11║攝入一念始覺變易繼凝定雙眸與念為一汗從背出亦不知
B27n0151_p0152b12║所楚後三四日見色聞聲漸撼搖不動乃自信法決可證因取
B27n0151_p0152b13║所携帙以火焚之且發願云吾生非深入佛海當入無間獄也
B27n0151_p0152b14║聞者驚歎俄過匡廬止東林聞有僧所見不異雲門盛往叩焉
B27n0151_p0152b15║僧以無誠心讓之盛復自厲曰今夕必就蒲茵上死爾即正襟
B27n0151_p0152b16║趺坐加精進力如臨萬人敵如操灘上舟不遑他接夜半參至
B27n0151_p0152b17║極切孤危之際捐命一躍不覺如出荊棘所履之地忽爾平沈
B27n0151_p0152b18║而秋空素月娟娟獨照返觀自身湛湛澄澄唯一念之不忘猶
B27n0151_p0152b19║以墜於斷滅益進弗懈或靜或動未嘗間斷洎歸羅山方全體
B27n0151_p0152b20║頓見十方世界舉皆現前參之諸祖契證如鏡照鏡坦然明白
B27n0151_p0153a01║自以為開悟及掌藏鑰東林偶閱妙喜明心見性非桑門事之
B27n0151_p0153a02║辭又復致疑不能釋者數日或謂之曰法離脣吻道絕言詮子
B27n0151_p0153a03║何太滯也於是胸中又蕩然如洗然不敢謂已至也越五年重
B27n0151_p0153a04║晤濟於蔣山濟曰蒙山嘗言栽松道者不具二緣而生達摩葬
B27n0151_p0153a05║熊耳後隻履西歸果神通耶抑法如是也盛云此形神俱妙而
B27n0151_p0153a06║已濟云不然子他日當知之復往無為見無能教以濟所舉之
B27n0151_p0153a07║言質之無能云為汝弗解故也盛忽大省盡脫去玄玅知解𠪱
B27n0151_p0153a08║觀從前所悟如通宵一夢夢時非無及至覺後絕無所得矣無
B27n0151_p0153a09║能撫其背而祝之曰爾後當大弘吾宗也盛復辭去游四明天
B27n0151_p0153a10║童已而歸息浮梁之鳳游山時海印如方長薦福請分座說法
B27n0151_p0153a11║久之往隱於南巢巢民柳氏割山地建蘭若延盛居之地當五
B27n0151_p0153a12║峰之下舊有龍潭五及盛至悉乘風雷徙去元天曆己巳起主
B27n0151_p0153a13║西湖之妙果寺弘闡宗旨震憾四方學侶雲蒸有不遠數千里
B27n0151_p0153a14║而來者郡守戍將虛己求道日不暇給時軍書[〦/(句-口+方)]午令僧充役
B27n0151_p0153a15║盛請於郡守劉公特免其科繇未幾返南巢故隱而嚮慕者愈
B27n0151_p0153a16║眾宗藩宣讓王累遺使者欲邀致之以老病固辭至正丁亥夏
B27n0151_p0153a17║四月二十四日黎明召四眾戒勗之且云世尊有言我今背痛
B27n0151_p0153a18║將入涅槃吾其時矣引紙書偈端坐而逝初盛嘗自營葬塔於
B27n0151_p0153a19║山下是夜有光如匹練交燭通貫頃之散布峰頂復合於塔中
B27n0151_p0153a20║彌三夕乃止巢之居民數十里聚觀駭之弟子慧月慧觀等奉
B27n0151_p0153b01║遺骨瘞焉壽七十三臘五十三盛制行峻絕有壁立萬仞之意
B27n0151_p0153b02║每垂三關語以示人多有不契其機者然其淬礪學徒必使洞
B27n0151_p0153b03║明諸佛心宗行解相應以正悟之境自照久之如透水月華萬
B27n0151_p0153b04║浪千波觸之不散方不被生死陰魔所惑此蓋一生實證實悟
B27n0151_p0153b05║故以之誨人真切如此所著語錄虞公邵菴既為之序而行之
B27n0151_p0153b06║宋文憲公濂復捃其事而銘其塔
B27n0151_p0153b07║元泰安靈巖寺沙門釋普就傳
B27n0151_p0153b08║釋普就字古巖姓劉氏真定人幼不茹葷年十有五即厭俗境
B27n0151_p0153b09║獨慕空門徑往封龍山禪房禮讚公落髮親災道範博通經律
B27n0151_p0153b10║登壇受具𠪱謁林棠寶積雲峰禪伯體妙窮元南詢之典日益
B27n0151_p0153b11║加矣又於鵲里崇孝清安老宿一叩大事因緣為汝槌拂之下
B27n0151_p0153b12║發明此事後依靈巖足庵肅棲止八載及肅主萬壽亦不憚馳
B27n0151_p0153b13║驅遠道追隨鍛鍊日精了無窒礙遂付衣頌且謂之曰質性樸
B27n0151_p0153b14║真純有古風將來足振吾宗因還寶積閉關十載出詣靈巖便
B27n0151_p0153b15║充首座大德六年月庵海告退寺眾即請繼席大德丁未受旨
B27n0151_p0153b16║護持山門產業前後一新總統褒賜號曰妙嚴宏法大禪師匡
B27n0151_p0153b17║扶七載退隱靈棲庵復歸封龍山禪房再易春秋皇慶元年仲
B27n0151_p0153b18║冬更還靈棲時祖庭少林闕席寺中僧侶不遠千里持疏而來
B27n0151_p0153b19║請接主座續佛慧命蓋自達摩西來密付單傳青州之下四傳
B27n0151_p0153b20║萬松就為雪庭足庵嫡派正令全提付託得人末後一著心月
B27n0151_p0154a01║孤圓延祐元年覺達為之銘云
B27n0151_p0154a02║元泰安靈巖寺沙門釋智慧傳
B27n0151_p0154a03║釋智慧字涌泉姓李氏袁人也善緣夙具年十六禮長清方山
B27n0151_p0154a04║足庵肅落髮受具為大比丘隨眾習五大部經告香請益禪宗
B27n0151_p0154a05║奧典雜勘公案微有省悟至元二十年侍安山月泉執持巾瓶
B27n0151_p0154a06║依止三載參寶峰順於信心銘言語道斷非去來今處豁然穎
B27n0151_p0154a07║脫成一偈曰言詞盡淨絕機關凡聖情忘造者難木馬穿雲消
B27n0151_p0154a08║息斷依前綠水對青山寶峯欣然以衣頌付之自是諸方名宿
B27n0151_p0154a09║無不參叩皆蒙許可始出世於泗水安山至大元年主鵲里崇
B27n0151_p0154a10║孝數載接踵靈巖以名山事煩退居雲臺至順元年復主肥城
B27n0151_p0154a11║空杏五處名藍皆著勤勞壽七十餘僧臘五十五至順二年嵩
B27n0151_p0154a12║山法王覺亮為之壽塔銘云
B27n0151_p0154a13║元泉州開元寺沙門釋如照傳（道符　廣漩）
B27n0151_p0154a14║釋如照字元明一號寂室出晉江蔡氏初從袒膊院道符出家
B27n0151_p0154a15║符業白良苦照化之更嘗世難不一變志元至元二十年祝髮
B27n0151_p0154a16║受具再踰年而合剎議定開元袒膊並為一家延玅恩開山照
B27n0151_p0154a17║實左右之已而辭去負簦游方咨訪甚力天慧內發深有所悟
B27n0151_p0154a18║嘗典客雪峰刺血書法華經及歸故業復血書華嚴楞嚴恩益
B27n0151_p0154a19║禮之及恩遷化契祖繼席命之知藏未幾出主安溪泰山巖不
B27n0151_p0154a20║數月歸者如市百廢具興大德延祐八年祖命還山已有付屬
B27n0151_p0154b01║意及祖寂宣政命照補其處照不宿怨無親疏卑尊一遇以誠
B27n0151_p0154b02║而延接四方亹亹若不及其說明白嚴正大厭服人佛成道日
B27n0151_p0154b03║上堂曰雪滿於山星回於天一見便見更待六年瞿曇瞿曇無
B27n0151_p0154b04║端引得眾生起顛倒東土望西天又曰雪窖生埋幸可憐六年
B27n0151_p0154b05║曾不動機緘眼皮爆綻三更後明破星兒即不堪道譽上聞錫
B27n0151_p0154b06║佛果弘覺之號至順二年四月十七日無疾𣹆化年七十有四
B27n0151_p0154b07║臘四十有九闍維藏靈骨於故塔弟子廣漩字空海晉江蘇氏
B27n0151_p0154b08║子性不肉食幼而聰慧初從照受楞巖匝月悉能誦照奇之度
B27n0151_p0154b09║為僧益致力禪奧心光炯炯達旦不寐爾後雖宿衲無能當其
B27n0151_p0154b10║辯者嘗游方以試真珠華頌見知雪峰甫之龍華尋知藏鑰所
B27n0151_p0154b11║為頌多驚策語其詠鼠有云尋光來佛後竊食犯僧殘後還寺
B27n0151_p0154b12║遷首座一夕濡筆大書曰百年大夢今方醒遂隱几而化其弟
B27n0151_p0154b13║子大圭著紫雲開士傳者別有傳
B27n0151_p0154b14║元鄒縣大明禪院沙門釋海印傳
B27n0151_p0154b15║釋海印泰安人居鄒縣大明禪院幼有異徵常夢梵僧指示經
B27n0151_p0154b16║中奧旨一見瞭然年長進具偶事游訪便悟真如一日呼弟子
B27n0151_p0154b17║曰吾幻身非久住世書偈畢端坐而化三日其貌如生院上紫
B27n0151_p0154b18║霧光明貫天際邑人見之稱為真佛
B27n0151_p0154b19║元餘杭鳳凰山聖果寺沙門釋珠明傳
B27n0151_p0154b20║釋珠明杭人也幼投聖果出家嘗問石屋參狗子無佛性䛡後
B27n0151_p0155a01║每入室石屋曰汝不如狗子珠纔擬問石屋搖手曰須似狗子
B27n0151_p0155a02║去珠體究有年一日至廚下見狗子盆中食頓省不如狗子䛡
B27n0151_p0155a03║即以手招狗笑語曰得似爾又何如遂作偈曰擺尾垂頭咳唩
B27n0151_p0155a04║聲餘多餿飯飽喉嚨從今識得家無客一任人來不管門以所
B27n0151_p0155a05║得謁石屋再相詰難機鋒銛利後歸聖果涵養自適意無他願
B27n0151_p0155a06║惟以補路栽松是為活計有留三偈以記所願人作千年計吾
B27n0151_p0155a07║為一路松半生心在此老大小橋封興廢隨他去難為自在心
B27n0151_p0155a08║山靈知我意勿使有枯根自愧人緣少相交盡凍冰客來學得
B27n0151_p0155a09║避答話恐無能一日對徒眾云汝等隨侍總不知我心事徒云
B27n0151_p0155a10║師有心事何不指示珠曰與汝說得豈是我心事即微笑而寂
B27n0151_p0155a11║元餘杭吳山聖水寺沙門釋明本傳（惟則）
B27n0151_p0155a12║釋明本字幻住晚號中峰姓孫氏錢塘人幼好梵唄長乃出家
B27n0151_p0155a13║初依吳山聖水聞高峰原妙居天目山師子巖立死關以待參
B27n0151_p0155a14║學明本往叩之原妙欣許知為大器久之明本誦金剛經恍有
B27n0151_p0155a15║開解者謂識量依通雖於義趣通解終非悟也已而薙染時原
B27n0151_p0155a16║妙閉關獨居誓不接納獨見本授以䛡頭由是給侍死關晝服
B27n0151_p0155a17║力役夜事禪定十年而學成豁然超脫宗旨別傳九流諸子罔
B27n0151_p0155a18║不淹貫激揚提唱機鋒翕靃圓轉不窮時稱大辯焉元貞間高
B27n0151_p0155a19║峰將遷化以大覺禪寺相屬辭之登皖山游廬阜至金陵結庵
B27n0151_p0155a20║廬州弁山及平江鴈蕩已而還山領師子院宰相大臣以五山
B27n0151_p0155b01║主席交聘俱力辭因日避走南北間朝廷聞其名特賜金襴伽
B27n0151_p0155b02║梨進號佛慈圓照廣慧禪師元統二年並詔明本所著廣錄三
B27n0151_p0155b03║十卷收入佛藏揭徯斯為之序至治三年八月安坐而逝壽六
B27n0151_p0155b04║十一臘三十七文宗敕詞臣製碑諡曰智覺塔曰法雲明本身
B27n0151_p0155b05║履長大倍於時人所遺麻履二尚藏寺中寂時荼毘於天目虞
B27n0151_p0155b06║集銘其塔趙孟頫書其淨土詩初松雪極致敬禮馮海粟意殊
B27n0151_p0155b07║不然及示梅花詩六十首明本和之復成百詠及九言一首馮
B27n0151_p0155b08║由是歎服加禮焉今有爪髮舍利塔在聖水寺弟子惟則字天
B27n0151_p0155b09║如廬陵人髫年出家初參海印後得法中峰有語錄四卷
B27n0151_p0155b10║元兗州布金山大雲寺沙門釋行全傳（德友）
B27n0151_p0155b11║釋行全姓房氏清河人也生有宿慧既長受具戒於州之廣教
B27n0151_p0155b12║院歷游講肄通曉律義創刻宗門碧巖經律文字往來奉高山
B27n0151_p0155b13║中結茅晏坐於天勝寨上默究玄理兗州節度左副元帥張進
B27n0151_p0155b14║遂興葺布金山之大雲寺請主席焉全至扇厥清風法化大行
B27n0151_p0155b15║落髮弟子二十有五人中有德友者兗州雙村王氏子也元時
B27n0151_p0155b16║盜起避地泰山聞全駐錫天勝即往炷香既蒙示及去師不遠
B27n0151_p0155b17║因於師子峰下抱節育道或三日一湌五日一飯若此者三稔
B27n0151_p0155b18║忽聞鴉鳴而悟入曰從今後更疑著天下老和尚鼻孔也全以
B27n0151_p0155b19║德友機緣契證載其道資付託有人晚歲辭退復還鄉井時稱
B27n0151_p0155b20║其來如著衫去如脫屣云