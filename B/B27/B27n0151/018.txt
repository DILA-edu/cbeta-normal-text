B27n0151_p0156a01║
B27n0151_p0156a02║
B27n0151_p0156a03║
B27n0151_p0156a04║
B27n0151_p0156a05║
B27n0151_p0156a06║
B27n0151_p0156a07║
B27n0151_p0156a08║
B27n0151_p0156a09║
B27n0151_p0156a10║
B27n0151_p0156a11║新續高僧傳四集卷第十八
B27n0151_p0156a12║衡陽喻謙昧庵氏編輯
B27n0151_p0156a13║習禪篇第三之八（正傳十一人　附見五人）
B27n0151_p0156a14║明杭州靈隱寺沙門釋可光傳
B27n0151_p0156a15║　金陵鍾山寺沙門釋班的答傳
B27n0151_p0156a16║　宜興龍池寺沙門釋永寧傳
B27n0151_p0156a17║　處州福林禪院沙門釋智度傳
B27n0151_p0156a18║　杭州淨慈寺沙門釋智及傳（廣智）
B27n0151_p0156a19║　四明寶陀寺沙門釋慧照傳
B27n0151_p0156a20║　溫州雁蕩山羅漢寺沙門釋正智傳（大觀）
B27n0151_p0156b01║　五臺山靈鷲庵沙門釋寶金傳
B27n0151_p0156b02║　五臺山壽安禪林沙門釋具生傳
B27n0151_p0156b03║　杭州天目山沙門釋印原傳（智矐）
B27n0151_p0156b04║　虎邱雲巖寺沙門釋文琇傳（無盡慧　滅宗起）
B27n0151_p0156b05║
B27n0151_p0156b06║
B27n0151_p0156b07║
B27n0151_p0156b08║
B27n0151_p0156b09║
B27n0151_p0156b10║
B27n0151_p0156b11║明杭州靈隱寺沙門釋可光傳
B27n0151_p0156b12║釋可光字慧眼不知何許人久棲靈隱嘗述達摩西來意留二
B27n0151_p0156b13║十字意如織錦迴文往復讀之成四十韻以接中下之機文曰
B27n0151_p0156b14║終始圓明淨智身寂照忘空理緣清性離真極妙常始圓明淨
B27n0151_p0156b15║智身寂照忘空理緣清性離真極妙常終圓明淨智身寂照忘
B27n0151_p0156b16║空理緣清性離真極妙常終始明淨智身寂照忘空理緣清性
B27n0151_p0156b17║離真極妙常終始圓淨智身寂照忘空理緣清性離真極妙常
B27n0151_p0156b18║終始圓明智身寂照忘空理緣清性離真極妙常終始圓明淨
B27n0151_p0156b19║身寂照忘空理緣清性離真極妙常終始圓明淨智寂照忘空
B27n0151_p0156b20║理緣清性離真極妙常終始圓明淨智身照忘空理緣清性離
B27n0151_p0157a01║真極妙常終始圓明淨智身寂忘空理緣清性離真極妙常終
B27n0151_p0157a02║始圓明淨智身寂照空理圓清性離真極妙常終始圓明淨智
B27n0151_p0157a03║身寂照忘理緣清性離真極妙常終始圓明淨智身寂照忘空
B27n0151_p0157a04║緣清性離真極妙常終始圓明淨智身寂照忘空理清性離真
B27n0151_p0157a05║極妙常終始圓明淨智身寂照忘空理緣性離真極妙常終始
B27n0151_p0157a06║圓明淨智身寂照忘空理緣清性真極妙常終始圓明淨智身
B27n0151_p0157a07║寂照忘空理緣清性離極妙常終始圓明淨智身寂照忘空理
B27n0151_p0157a08║緣清性離真妙常終始圓明淨智身寂照忘空理緣清性離真
B27n0151_p0157a09║妙常終始圓明淨智身寂照忘空理緣清性離真極常終始圓
B27n0151_p0157a10║明淨智身寂照忘空理緣清性離真極妙
B27n0151_p0157a11║【圖】
B27n0151_p0157a12║
B27n0151_p0157a13║
B27n0151_p0157a14║
B27n0151_p0157a15║明金陵鍾山寺沙門釋班的答傳
B27n0151_p0157a16║釋班的答者亦作版的達中印度迦維羅衛國人姓剎帝利氏
B27n0151_p0157a17║原名薩曷梭室里此云具生吉祥幼性恬靜長乃出家於迦濕
B27n0151_p0157a18║彌羅國蘇囉薩寺初習通教明經律論辯析精詳雖老師宿德
B27n0151_p0157a19║多遜謝不及然以言論非究竟法乃篤修禪定不出山者十數
B27n0151_p0157a20║年嘗慕東方有五臺清涼山為文殊應見之所當往瞻禮遂發
B27n0151_p0157b01║足從信度河歷突厥屈支高昌諸國東行數萬里所涉國土其
B27n0151_p0157b02║王及臣庶多請受戒法越四寒暑始達甘肅當元至正時帝后
B27n0151_p0157b03║王公頗崇佛旨仰其高躅不憚重譯而來遣人迎至京師居吉
B27n0151_p0157b04║祥法雲寺一時衲子翕然從化而智光亦得投禮受業焉元主
B27n0151_p0157b05║間詢以事或對或否禮接雖隆而機語不契因往清涼遂爾初
B27n0151_p0157b06║志明室龍興奄有區夏杖錫來朝太祖嘉其遠至召見奉天門
B27n0151_p0157b07║奏對稱旨錫以善世禪師之號特頒銀章使總天下釋教命於
B27n0151_p0157b08║鍾山剏庵居之復諭禮部有願從受戒法者勿禁車駕每幸鍾
B27n0151_p0157b09║山必過其室諮論道要往往移晷時賜詩篇勞問甚至丙辰秋
B27n0151_p0157b10║具啟願遊名山弘敷法旨遂遊寶陀羅伽山登天目師子巖㴑
B27n0151_p0157b11║彭蠡躋匡廬渡長淮禮四祖五祖塔而還謁太祖於華蓋殿天
B27n0151_p0157b12║語溫接寵賚彌厚每舉其懿德碩行宣諭僧眾使效法焉於時
B27n0151_p0157b13║從受法者八萬餘人施金幣不可數計悉以散布囊無寸儲一
B27n0151_p0157b14║日召弟子智光孤麻囉室里等曰五臺清涼是吾初願今因緣
B27n0151_p0157b15║已畢無他念矣可將此梵書一帙與吾遺骸分至彼處以足吾
B27n0151_p0157b16║志汝其善護吾法勿少懈怠以辛酉夏五月二十四日示寂事
B27n0151_p0157b17║聞賜祭闍維獲五色舍利無算塔於聚寶門外並建廟宇車駕
B27n0151_p0157b18║臨視賜名西天寺表所自來也後數十年至宣德乙卯大學士
B27n0151_p0157b19║楊榮始為之銘文詞斐然具見別集
B27n0151_p0157b20║明宜興龍池寺沙門釋永寧傳
B27n0151_p0158a01║釋永寧字一源別號幻虛子姓朱氏淮東通州人世為宦族母
B27n0151_p0158a02║隴西李氏寧生而黠慧舅氏吉安郡守愛之欲以為嗣年六歲
B27n0151_p0158a03║入鄉校始習經籍即能暗記了明大意然非所樂聞人誦佛號
B27n0151_p0158a04║心嚮往之注耳以聽九歲有離俗之思請於二親初弗之許後
B27n0151_p0158a05║見其志堅乃使依模上人於利和廣慧寺利和州之望剎宋有
B27n0151_p0158a06║淮海肇禪師說法度人聲聞當世前一夕寺眾夢迎禪師旦而
B27n0151_p0158a07║寧至寺眾異之謂肇禪師乘願再來者也年十二游揚之雍熙
B27n0151_p0158a08║寺會主僧來峰泰編禪林類聚成寧覽之笑曰此古人糟粕檢
B27n0151_p0158a09║點何為河南王童童奇其幼而器之屬僧錄司給牒薙度為沙
B27n0151_p0158a10║彌尋受具足戒自是厥後蓬累出游浙河東西見諸宿老下語
B27n0151_p0158a11║無所契中峰海方柄法蘇之萬壽留之經年乃入穹窿山謁克
B27n0151_p0158a12║翁紹紹察其志不凡俾掌藏室時年已十九既而欲歸鄉省覲
B27n0151_p0158a13║至毗陵約明極昶於焦子山精脩禪定稍涉睡昏則戴沙運甓
B27n0151_p0158a14║懸版坐空如是者五年明極曰藏主見解且至宜往參人遂至
B27n0151_p0158a15║淮西大湖山求印可於無用無用門庭嚴峻方入戶厲聲叱之
B27n0151_p0158a16║合爪立於門外久之乃許入見詰其居處知在通州便問淮海
B27n0151_p0158a17║近日虛盈若何寧曰沃日滔天不存涓滴無用未之許退就禪
B27n0151_p0158a18║室徹夜不寐一日聞無用舉雲門一念不起語聲未絕而有省
B27n0151_p0158a19║急趨入堂無用便欣然知其領悟令造偈拈趙州寧立就曰趙
B27n0151_p0158a20║州狗子無佛性萬家森羅齊乞命無底藍兒盛死蛇多添少減
B27n0151_p0158b01║無餘賸無用嗒然一笑復舉證道偈問之曰閃飛電來全身不
B27n0151_p0158b02║顧擬議之間聖凡無路寧曰火迸星飛有何擬議覿面當機不
B27n0151_p0158b03║是不是無用喝曰東瓜山前吞匾擔捉將清風剝去皮寧不覺
B27n0151_p0158b04║汗下曰今日方知用處無用閉着口自是侍左右者三年因以
B27n0151_p0158b05║斷厓義所贊己像親署一書授寧曰汝緣在浙逢龍即住逢池
B27n0151_p0158b06║便居寧遂還浙時虛谷陵元叟端瀨翁慶幻住本天如則各據
B27n0151_p0158b07║名山遞展化機寧往叩擊皆相脗合而幻住尤譽之弗置元祐
B27n0151_p0158b08║庚申延至廣德縛茅於大洞中洞左有實相寺馬祖弟子澄公
B27n0151_p0158b09║道場也寧為重新之同時有無一全遯迹於石溪石溪與大洞
B27n0151_p0158b10║相望人稱廣德二甘露門云至治癸亥宜興之龍池請寧建立
B27n0151_p0158b11║禪居寧以名符懸記欣然赴之作室百堵命曰禹門興化庵先
B27n0151_p0158b12║是山顛有龍池其深叵測龍出每大水居民苦之寧乃呪黿受
B27n0151_p0158b13║三歸依戒不復為害久之復厭凡近思涉幽邃乃窮絕巘構室
B27n0151_p0158b14║以居至壁立如削處斵木為棧鉤環連鎖棲版空中足不越戶
B27n0151_p0158b15║限者二年學侶聞風遐邇奔赴帝師大寶法王稔其道行降號
B27n0151_p0158b16║曰弘教普濟禪師泰定乙丑州西九里有地曰青山僧副延寧
B27n0151_p0158b17║主之為創寺一區以九里名之至順庚午出世李山禪寺瓣香
B27n0151_p0158b18║酬恩歸之無用俄有詔集桑門千七百人閱毗盧大藏經一七
B27n0151_p0158b19║日寧升座敷正法天降甘露壬申退歸龍池時元叟主雙徑月
B27n0151_p0158b20║江印主雲峰皆虛首座招之並辭不赴元統甲戌浙西江東道
B27n0151_p0159a01║廣教總管具疏請主常之天寧萬壽州守戍將敦勸尤力左右
B27n0151_p0159a02║亦謂大法火冷灰寒不可自安暇逸乃蹶然起赴而寺嘗被災
B27n0151_p0159a03║方議經營至則為新釋迦佛殿造菩薩天神諸像雄冠諸剎踰
B27n0151_p0159a04║八年有司以聞詔錫本覺妙明真淨之號至正壬午江南行宣
B27n0151_p0159a05║政院命主大華藏寺寧舉龍門膺代之明年復命補天童景德
B27n0151_p0159a06║堅以疾辭退歸龍池宜興銅官山舊有北嶽菩提院燬於火會
B27n0151_p0159a07║昌士人潘敬之重構焉寧以九里寺助建法堂丈室之屬戊子
B27n0151_p0159a08║有旨趣入覲說法於龍光殿賜金襴法衣紐以玉環加號曰佛
B27n0151_p0159a09║心了悟大禪師帝師亦有絳袍毳帽之贈無何奉旨函香至五
B27n0151_p0159a10║臺山曼殊大士為見祥光應之明年陛辭南還道過維揚鎮南
B27n0151_p0159a11║王波羅普化率妃嬪迎之入宮稟受大戒賜以白金盂及僧伽
B27n0151_p0159a12║黎衣遣司馬護還龍池庚子出領善卷寺故廢壞寧為修葺塗
B27n0151_p0159a13║塈丹雘且甓其寶坊明年募善士萬人為萬善會及瘞兵後枯
B27n0151_p0159a14║骨無萬數壬寅退歸龍池癸卯大旱詢鄉民之請結界誦咒作
B27n0151_p0159a15║法將終大雨如瀉歲乃有秋眾愈知敬堅留不拾強住麻蕻慈
B27n0151_p0159a16║慧未幾成大叢林有明洪武初元復歸龍池將不復出明年己
B27n0151_p0159a17║酉夏六月示微疾屬弟子宗珦裁紙為衣曰吾將逝矣自興化
B27n0151_p0159a18║庵移龕至絕巘所居一日昧爽起沐浴更紙衣索筆書偈曰七
B27n0151_p0159a19║十八年守拙明明一場敗闕泥牛海底翻身六月炎炎飛雪擲
B27n0151_p0159a20║筆而化黑白戀慕執紼之人盈萬荼毗有五色光舍利無算弟
B27n0151_p0159b01║子志舜志思等分餘骨就龍池太平齊山紫雲麻蕻五處建塔
B27n0151_p0159b02║藏焉壽七十八臘六十五寧氣貌雄偉身長七尺有餘吐音鴻
B27n0151_p0159b03║亮其接物也不以貴賤異心所至無不傾向右丞相呆兒只左
B27n0151_p0159b04║丞相別不花趙文敏孟頫尤所賓禮者也所為文偈了不經意
B27n0151_p0159b05║引紙行墨空義自彰有四會語行世寂後七年弟子仁性親撰
B27n0151_p0159b06║行業記徵宋文憲濂銘其塔云
B27n0151_p0159b07║明處州福林禪院沙門釋智度傳
B27n0151_p0159b08║釋智度字白雲姓吳氏麗水人也父德大母葉氏具有善願度
B27n0151_p0159b09║生而靈穎逈異凡近年十五灑然有出塵之趣欲就浮屠學父
B27n0151_p0159b10║母方珍愛峻辭拒之因不火食者累日若將滅性父母知不可
B27n0151_p0159b11║奪使歸禪智寺禮空中假薙髮受具戒習禪定於楞伽庵每趺
B27n0151_p0159b12║坐達旦如是者數年已而歎曰六合之大如此穨然滯一室可
B27n0151_p0159b13║乎遂出游七閩徧歷諸山無有契其意著復還郡之白雲山因
B27n0151_p0159b14║澄禪師道場遺址築福林院為憩息之所日取楞嚴圓覺二經
B27n0151_p0159b15║鈔疏讀之既熟不假師授章旨自通久居此山遂以為號已而
B27n0151_p0159b16║復歎曰拘泥文字如油入麥粉了無出期德山所謂窮諸玄義
B27n0151_p0159b17║若一豪置於大虛者信不誣也乃去之出游浙河之西見靈石
B27n0151_p0159b18║芝於淨慈未幾又上天目山參斷崖義譚鋒銛利莫之敢攖時
B27n0151_p0159b19║無見睹說法天台華頂峰大振圓悟之道更踰濤江叩之曰西
B27n0151_p0159b20║來密意何如無見曰待娑羅峰點頭乃與汝言度儗答無見遽
B27n0151_p0160a01║喝度曰娑羅峰頂白浪滔天花開芒種後葉落立秋前無見頷
B27n0151_p0160a02║之服勤數載乃翩然辭還無見囑之曰昔南嶽十五歲出家受
B27n0151_p0160a03║大鑒記莂後得馬祖授之以心法鍼芥相投豈在多言勿掉三
B27n0151_p0160a04║寸舌誑人須真正見解著於行履方為報佛深恩度佩服之弗
B27n0151_p0160a05║敢忘然既有所證入儼然如白雲在天卷舒無礙又走長沙見
B27n0151_p0160a06║無方普入雲居見小隱大當機問答無異華頂元至正甲申縣
B27n0151_p0160a07║令長徇緇素之請迎還福林與毒種曇成山欽互相策勵如恐
B27n0151_p0160a08║失之甲午復隱楞迦庵壬寅王府參軍胡公深安復請至福林
B27n0151_p0160a09║甲辰御史中丞章公溢招致龍泉之普慈徒侶景從雲輸川委
B27n0151_p0160a10║至八千餘指而檀施日集食用無缺乙巳移茅山丙午遷武峰
B27n0151_p0160a11║元季亂擾復隱岑樓明室龍興首崇正教洪武己酉始建法會
B27n0151_p0160a12║於蔣山有詔起天下名僧敷宣大法而度與焉初猶力辭戍將
B27n0151_p0160a13║疆起之度曰心境雙忘隨緣去住復何拘礙遂行將至而會散
B27n0151_p0160a14║乃還杭杭人奉居虎跑歷夏及秋便趨華頂明年春二月示微
B27n0151_p0160a15║疾浩然有歸志四眾堅留之度曰落葉歸根吾所願也遂旋福
B27n0151_p0160a16║林五日忽沐浴易衣索筆書偈曰無世可辭有眾可別大虛空
B27n0151_p0160a17║中何必釘撅擲筆而逝時洪武庚戌三月一日也壽六十七臘
B27n0151_p0160a18║五十二闍維之夕送者千餘人火餘得五色舍利及齒牙數珠
B27n0151_p0160a19║弟子仁喆瘞骨院西善女子唐淨德為建塔其上度靜謐寡言
B27n0151_p0160a20║機用莫測臨眾無切督之威嚴厲之色唯以實相示人所至人
B27n0151_p0160b01║皆欽慕如見古德或持香華供養或繪像事之不可數計蓋信
B27n0151_p0160b02║心為一切功德之母苟能信奚道之不造法之不明自圓悟八
B27n0151_p0160b03║傳至於無見究其所得所證何莫不由於此度自幼齡即能信
B27n0151_p0160b04║道決可脫離死生一息不少怠所以卒能徹究心源縱橫自在
B27n0151_p0160b05║平昔教人隨機開導無懈容無蔓辭有問則言否則終日澄坐
B27n0151_p0160b06║而已金華宋濂為之銘曰華頂之峰有道所居隨時演法大音
B27n0151_p0160b07║鏗如當機一喝見者驚愕言出霆奔無蟄不作振錫而歸我亦
B27n0151_p0160b08║何心舉首睇之白雲在岑乘運而游或出或處落葉歸根古今
B27n0151_p0160b09║一軌塵緣既盡翛然而化擲筆坐蛻如人赴家世相有滅其性
B27n0151_p0160b10║常在誰謂師兦青山不改
B27n0151_p0160b11║明杭州淨慈寺沙門釋智及傳（廣智）
B27n0151_p0160b12║釋智及字以中別號西麓自題所居曰愚菴姓顧氏吳人也謁
B27n0151_p0160b13║廣智於龍翔微露文彩廣智大驚有聚上人者呵之曰子才俊
B27n0151_p0160b14║爽若此不思負荷大法甘作詩騷奴僕乎無盡鐙偈所謂黃葉
B27n0151_p0160b15║飄飄者何謂也智及噤不能答即歸海雲胸中如礙巨石目不
B27n0151_p0160b16║交睫者踰月忽見秋葉吹墜於庭豁然有省雖喜不自勝不取
B27n0151_p0160b17║證明眼恐涉偏執乃走見徑山山勘之智及應機不滯遂命執
B27n0151_p0160b18║侍久之乃掌藏室元至正壬午行院欽其道譽推主昌國隆教
B27n0151_p0160b19║轉普慈未幾行省左丞相達識公延主淨慈復請遷徑山一日
B27n0151_p0160b20║達識帖睦爾翩然來游直趨方丈便問淨名丈室容三萬二千
B27n0151_p0161a01║獅子座淨慈丈室容多少智及云一塵不立丞相云與麼覿體
B27n0151_p0161a02║相違智及揭簾云請丞相鑑乃笑謝曰作家宗師不勞再勘明
B27n0151_p0161a03║洪武癸丑詔有道碩僧十餘人集天界寺褎然居首以病不能
B27n0151_p0161a04║一對賜還穹窿山即海雲所在也戊午八月忽示疾至九月四
B27n0151_p0161a05║日索筆書偈而逝荼毗火燄化成五色有氣襲人如沈香遺骨
B27n0151_p0161a06║紺澤類青琉璃色設利羅交輟於其上其徒奉以藏海雲山陰
B27n0151_p0161a07║又分爪髮歸徑山瘞焉
B27n0151_p0161a08║明四明寶陀寺沙門釋慧照傳
B27n0151_p0161a09║釋慧照字大千姓麻氏永嘉人也父均母黃氏家有積慶照生
B27n0151_p0161a10║寶之勝摩尼珠童年聰俊雅慕超凡聞人誦習經偈便合爪諦
B27n0151_p0161a11║采年十五往依沙門了定於縣之瑞光院了定者族從兄也長
B27n0151_p0161a12║老良公知為法器即𩮜落為弟子明年稟持犯於處之天甯蟬
B27n0151_p0161a13║蛻萬緣誓究大乘不思議事首謁晦機熙於杭之淨慈未契圓
B27n0151_p0161a14║證一日閱真淨語至頭陀石擲筆峰處默識懸解流汗浹背時
B27n0151_p0161a15║東嶼海以石林鞏正派提倡於蘇之薦嚴杖錫從之反覆勘辯
B27n0151_p0161a16║靈機響應遂留執侍照以為心法既通不閱脩多羅藏無以闡
B27n0151_p0161a17║揚正教聳天人之聽乃主藏室於郡之萬壽及東嶼遷淨慈邀
B27n0151_p0161a18║照分坐表儀四眾元大歷戊辰始主樂清之明慶嘗集諸僧伽
B27n0151_p0161a19║而誨之曰佛法欲得現前莫存知解縛禪看教未免皆為障礙
B27n0151_p0161a20║何如一物不立而起居自在乎所以德山之棒臨濟之喝亦有
B27n0151_p0161b01║甚不得已爾聞者說懌至正乙未遷四明之寶院先是寺以搆
B27n0151_p0161b02║訟廢照謂訟興在乎辨難太迫一處之以寬慈絕弗與較且曰
B27n0151_p0161b03║我佛得無諍三昧所以超出群品我為佛子可不遵其教眾服
B27n0151_p0161b04║其化未幾行宣政院署照住阿育王山由是雲侶景附不遠千
B27n0151_p0161b05║里照亦善誘孳孳不遺餘力因垂三關語以驗學者其一曰猛
B27n0151_p0161b06║虎伺殺為性何以不食其子其二曰虛空無向背何緣有南北
B27n0151_p0161b07║東西其三曰飲乳等四海水積骨如毗富羅山何者是汝最初
B27n0151_p0161b08║父母語皆峻切惜未有契其機者居九年退於妙喜泉上築室
B27n0151_p0161b09║曰夢庵因自號為夢世叟掩關獨處凝塵滿席澹然無慮明洪
B27n0151_p0161b10║武癸丑十月朔詔門弟子曰吾將西歸越七日沐浴更衣索紙
B27n0151_p0161b11║書記恬然化滅壽八十五𠪱夏七十經三日茶毗牙齒數珠不
B27n0151_p0161b12║壞餘成舍利羅五色爛然是年十二月九日葬靈骨於夢庵之
B27n0151_p0161b13║後有語錄若干卷宋文憲濂為之碑文詞甚清朗載在私集曰
B27n0151_p0161b14║護法錄
B27n0151_p0161b15║明溫州雁蕩山羅漢寺沙門釋正智傳（大觀）
B27n0151_p0161b16║釋正智字臥雲姓陳氏福寧人也初出家時受剃度於泰順之
B27n0151_p0161b17║南峯寺後得法於大觀慧實傳月亭中興台教之學蓋佛法自
B27n0151_p0161b18║梁以前無宗教之別大通中達摩西來始崇教外別傳之旨而
B27n0151_p0161b19║智者大師獨宏止觀於天台學者宗之斯台教之名立焉永嘉
B27n0151_p0161b20║佛法肇於無相大師實因止觀發明大事印證曹溪號一宿覺
B27n0151_p0162a01║是則宗教旨歸初無有異也厥後青原南嶽宗風大鬯永嘉之
B27n0151_p0162a02║學薪盡不傳而天台亦漸微弱不復演揚止觀專以講義為台
B27n0151_p0162a03║教矣蓋千餘年然後得月亭大師振中興之烈正智則月亭之
B27n0151_p0162a04║正傳也智嗣大觀慧慧嗣晦谷珂初大觀雖習教典而實研精
B27n0151_p0162a05║止觀常立庵天台絕頂覃思冥契又崇別教之旨徧歷諸方叢
B27n0151_p0162a06║席斟酌印可始歸嗣晦谷有從來心印本無文之囑既登祖位
B27n0151_p0162a07║乃思出大鑪錘合宗教為一於是著宗教不二之說略云宗者
B27n0151_p0162a08║悟佛之心教者明佛之理復訂法系正派以世其傳就雁山能
B27n0151_p0162a09║仁寺宣揚法要一時龍象雲集然入室者為正智一人而已正
B27n0151_p0162a10║智姿儀魁壘外示冲和崇重毘尼律身峻絕雖宏解經義而託
B27n0151_p0162a11║根止觀行解雙圓既得法於大觀了悟宗乘屢登法席李尚書
B27n0151_p0162a12║誌曹學士學佺張大令文光俱延之講堂躬親聽受最後講楞
B27n0151_p0162a13║嚴於永嘉之宏濟寺時大參石公萬程備兵東甌欽師道範懷
B27n0151_p0162a14║香謁之因即講次從容問難殊未了悟馳書請益因命筆答之
B27n0151_p0162a15║曰覿面相逢猶遭鈍置若更商確筆端當令師子脫頤後聞木
B27n0151_p0162a16║魚聲又以相叩智舉敲空有響擊木無聲語復之乃贊歎而去
B27n0151_p0162a17║智以雁蕩古剎湮沒殆盡而羅漢寺有應真飛蹟且密邇能仁
B27n0151_p0162a18║望大觀作道場處鑪煙可接乃重營蘭若遊客衲子棲息得所
B27n0151_p0162a19║而道風馥郁被於遐邇矣講觀之餘雅好登臨搜奇剔異樵牧
B27n0151_p0162a20║所不到悉能及晚歲道譽益隆諸方參學緇素禮謁每食踰千
B27n0151_p0162b01║指更營雁湖絕巘以居天光雲影置身漢表每一憑眺心跡俱
B27n0151_p0162b02║清歲乙酉魯藩建邸臨海仰其風範致書勞問內史顧公超因
B27n0151_p0162b03║奏請即雁湖建立禪院復肅啟禮請再四智不報明年大兵尋
B27n0151_p0162b04║至追討逋伏而雁蕩悉罹兵燹人始服其先見云丁亥九月示
B27n0151_p0162b05║微疾至二十九日謂門人曰吾歸矣沐浴更衣然後順化世壽
B27n0151_p0162b06║七十有四僧臘四十有九三日荼毗得舍利皆五色以癸巳八
B27n0151_p0162b07║月十九日塔於羅漢寺側與大觀塔合方大觀欲合宗教為一
B27n0151_p0162b08║也門戶競爭教以宗為掠虛宗以教為摭實其實宗為口頭之
B27n0151_p0162b09║宗教亦紙上之教使果悟佛之心明佛之理則原自無分又何
B27n0151_p0162b10║從擬合故開口亂道蛇入竹筒論不自大觀起也惟大觀欲融
B27n0151_p0162b11║而一之耳惜乎大觀滅而智亦西歸永嘉之熖誰續哉李象坤
B27n0151_p0162b12║匊庵為作塔銘寄慨深遠有以夫銘曰千潭一月千月一攝閉
B27n0151_p0162b13║門造車出門合轍彼宗與教胡為中裂峩峩觀公建大鑪爇砂
B27n0151_p0162b14║屑並融不假摶捏或鼎或彝任其鑄出臥公親承宏揚煜爍法
B27n0151_p0162b15║座屢登弘辯罄折國王敬禮宰臣欽懾講觀不二頓漸豈別蓉
B27n0151_p0162b16║峯巍峩雁湖澄澈與虛為鄰孤操嶄絕昔棲其巔今瘞其嵲無
B27n0151_p0162b17║縫塔中寂光不滅
B27n0151_p0162b18║明五臺山靈鷲菴沙門釋寶金傳
B27n0151_p0162b19║釋寶金字璧峯姓石氏永壽人也父通甫宅心從厚人號長者
B27n0151_p0162b20║母張氏嗜善弗怠有沙門授觀音像曰謹事之生智慧兒未幾
B27n0151_p0163a01║兒生白光貫屋幼多疾因歸釋氏依雲寂溫剃落受具後窮性
B27n0151_p0163a02║相學言辭落落若貫珠聞者動容已而歎曰三藏玄言皆標月
B27n0151_p0163a03║指如來心法果如是乎遂棄所學更習禪觀謁如海真於縉雲
B27n0151_p0163a04║海問曰萬法歸一一歸何處所答不契遂疑之三年一日擷蔬
B27n0151_p0163a05║於囿忽凝坐久之海問曰子定耶金曰定動不關海曰定動不
B27n0151_p0163a06║關是何景象金示之以筐海非之金撲筐於地拱而立海又非
B27n0151_p0163a07║之金低頭不語海把其臂曰速道速道金翻手觸海仆地海起
B27n0151_p0163a08║徐曰未在此塵勞蹔息耳必使心路絕祖關透然後大法可明
B27n0151_p0163a09║爾後工夫益切遁峨嵋山下柏葉為食脇不至席者三年一念
B27n0151_p0163a10║不生前後際斷照體獨立物我相如自是入定或累日乃起一
B27n0151_p0163a11║日聞伐木聲忽悟汗下如雨乃曰妙喜謂大悟十八豈欺我哉
B27n0151_p0163a12║後歸白之海海方可之無用云坐下出三虎一彪爾其彪耶爾
B27n0151_p0163a13║緣在北當詣朔方必弘吾道金乃北遊至五臺棲靈鷲菴檀信
B27n0151_p0163a14║爭湊會歲儉恐其饑所施益多金慮饑民乏食勸施者分粟賑
B27n0151_p0163a15║之元至正間歲旱帝詔祈雨金入城大雨千里帝贈千金不受
B27n0151_p0163a16║益敬禮之賜號寂照圓明大師金每聞己過必稽首感懷嘗曰
B27n0151_p0163a17║生我者父母教我者師友生而無聞幾如牛馬生而有聞可至
B27n0151_p0163a18║聖賢父母生其身師友能成其德也世有喜佞而惡諫者下愚
B27n0151_p0163a19║人也有明肇興崇尚佛旨洪武戊申金應詔入都奏對奉天殿
B27n0151_p0163a20║道揚法典簡在帝心命居天界日接龍顏譬曉法義賜以紫衣
B27n0151_p0163b01║金缽及御製詩有玄關悟盡成正覺之語一日示疾著衣危坐
B27n0151_p0163b02║唱別弟子智信請留一語金曰三藏法寶尚為故紙吾言何為
B27n0151_p0163b03║怡然而逝荼毗得舍利五色燦爛齒舌舍珠皆不壞門人收之
B27n0151_p0163b04║建塔文岫山普光寺嘗製華嚴字母佛事梵音清雅四十二奏
B27n0151_p0163b05║盛行於世
B27n0151_p0163b06║明五臺山壽安禪林沙門釋具生傳
B27n0151_p0163b07║釋具生者本名具生吉祥中天竺迦維衛國人行二字略也剎
B27n0151_p0163b08║地利種三藏五明無不徹究自謂言語非究竟法乃入雪山習
B27n0151_p0163b09║定十有二年得奢摩他求證於迦羅室利尊者尊者可之元末
B27n0151_p0163b10║明初浮海東來求禮五頂所經信度高昌諸域國王而下莫不
B27n0151_p0163b11║敬畏緇白承風遠道相從四越寒暑始達甘肅有明洪武二年
B27n0151_p0163b12║乃底臺山卓錫壽安禪林恒山之民翕然向化七年帝嘉其行
B27n0151_p0163b13║詔住蔣山開化石城法侶雲蒸雖狠戾之夫仰其慈相善心油
B27n0151_p0163b14║然而生四方檀施填門塞路祥視之漠然悉舉所有以濟饑寒
B27n0151_p0163b15║八年春帝賜以詩有笑談般若生紅蓮之句十四年有足疾不
B27n0151_p0163b16║良於行敕御醫療之乃附奏欲歸五臺莫解其意一日又白眾
B27n0151_p0163b17║曰今將為五臺之行有能從我者乎弟子中有一人願從因舉
B27n0151_p0163b18║病足示之曰汝無此一足安能從我至午命沐跏趺而坐弟子
B27n0151_p0163b19║請最後垂訓乃舉念珠示之弟子曰教我念佛耶因擲珠於地
B27n0151_p0163b20║長呼而化荼毗煙焰所及皆薰成舍利綴於松枝若貫珠然門
B27n0151_p0164a01║人建塔於西林菴所著有示眾法語三卷並譯七枝戒本傳於
B27n0151_p0164a02║世蒲菴釋見心復為之碑銘
B27n0151_p0164a03║明杭州天目山沙門釋印原傳（智曤）
B27n0151_p0164a04║釋印原字古先姓藤氏日本國人也世居相州為國貴族生有
B27n0151_p0164a05║異徵垂髫時輒刻木為佛陀像持以印空父奇之曰是兒於菩
B27n0151_p0164a06║提有緣宜使之離俗學究竟法甫八歲歸桃溪悟公執童子役
B27n0151_p0164a07║年十三即鬀髮受具足戒自時厥後徧歷諸師戶庭無所證入
B27n0151_p0164a08║乃慨然曰中夏為佛法淵藪盍往求之於是浮海南游飄然西
B27n0151_p0164a09║渡初至天台參無見覩於華頂峰覩語之曰爾緣不在斯中峯
B27n0151_p0164a10║本以高峰上足說法杭之天目山鑪火正赤往來學徒無不受
B27n0151_p0164a11║其鍛鍊此真汝導師也原遂往謁中峰一見遽命給侍左右屢
B27n0151_p0164a12║呈見解中峰呵之曰根塵不斷如纏縛何原退而悲泣飲食皆
B27n0151_p0164a13║廢中峰憐其誠懇乃謂之曰人惟此身包羅萬象迷則生死悟
B27n0151_p0164a14║則涅槃生死之迷固是未易驅斥涅槃之悟猶是入眼金塵當
B27n0151_p0164a15║知般若如大火聚近之則焦首爛額唯存不退轉一念生與同
B27n0151_p0164a16║生死與同死自然與道相符若當未悟之際千釋迦萬慈氏傾
B27n0151_p0164a17║四海大水入汝耳根總是虛妄塵勞皆非究竟原聞之不覺通
B27n0151_p0164a18║身汗下無晝無夜未嘗暫捨積之又久一夕忽有所省見前境
B27n0151_p0164a19║界一白無際急趨丈室告中峰曰原已撞入銀山鐵壁去也中
B27n0151_p0164a20║峰曰既入銀山鐵壁來此何為由是矚機生悟超然領解十二
B27n0151_p0164b01║時中觸物圓融無纖豪滯礙未幾辭去往謁虛谷靈古林茂東
B27n0151_p0164b02║嶼海月江印此四公者道譽隆隆各據高座展化一方見其證
B27n0151_p0164b03║悟親切機鋒穎利莫不以叢林師子兒稱之會清拙澄將入日
B27n0151_p0164b04║本建立法幢原送至四明澄曰子能同歸以輔我乎原曰雲水
B27n0151_p0164b05║之蹤無住無心何不可之有即攝衣升舟其後澄之行化遐邇
B27n0151_p0164b06║皆原之力也已而出世甲州慧林瓣香酬恩卒歸之中峰黑白
B27n0151_p0164b07║來依猶萬水赴壑古山源議革城州等持教寺為禪物論非原
B27n0151_p0164b08║無以厭伏眾心竟迎原主之俄住州之真如又遷萬壽又遷相
B27n0151_p0164b09║之淨智及謝去更行化於奧州原之族兄藤君新建普應寺延
B27n0151_p0164b10║原為開闢住持方起而應之關東連帥源公建長壽院於相州
B27n0151_p0164b11║復請開山兼主圓覺原又赴之未幾遷建長其說法度人孜孜
B27n0151_p0164b12║弗懈無異慧林時後退歸長壽有終焉之志歲在甲寅春正月
B27n0151_p0164b13║忽示疾至二十三日夜參半召門人曰吾今日逝矣爾等恪守
B27n0151_p0164b14║常訓使法輪弗替可也黎朋賓明候問起居應接如平昔及午
B27n0151_p0164b15║呼侍者曰時至矣可持觚翰來及至復曰吾塔已成唯未書額
B27n0151_p0164b16║爾乃手書心印二字入室端坐泊然入滅世壽八十僧臘六十
B27n0151_p0164b17║又八弟子奉全身瘞焉初原以流通大法建立梵宮為事若丹
B27n0151_p0164b18║州之勝願津州之保壽江州之普門信州之盛興房州之天寧
B27n0151_p0164b19║皆蔚然成大蘭若而建長之西復創廣德庵命其徒守之故先
B27n0151_p0164b20║後所度比丘一千餘人平生端嚴若神雖燕坐之時儼若臨眾
B27n0151_p0165a01║目光炯炯射人見者若未易親炙及聆其誨語溫若陽春莫不
B27n0151_p0165a02║心悅誠服有求法語偈頌者濡毫之間洋洋數百言曾不經意
B27n0151_p0165a03║皆契合真如猶不自以為是取語錄並外集投於火中曰吾祖
B27n0151_p0165a04║不立文字但傳心印留此糟粕何為門人欲為畫像且索贊語
B27n0151_p0165a05║原乃自作一圓相題其上曰妙相圓明如如不動觸處相逢是
B27n0151_p0165a06║何面孔其方便為人皆類此同時有智曤者亦日本國人勢州
B27n0151_p0165a07║源氏宇多天王九世孫其母禱於大士夢吞金色光而孕生時
B27n0151_p0165a08║祥光盈室九歲出家依平鹽教院授之書一覽輒能記誦稍長
B27n0151_p0165a09║繪死屍九變之相獨坐觀想知色身不異空華慨然有求道之
B27n0151_p0165a10║志年十八為大僧禮慈觀律師受具足戒尋學顯密二教垂三
B27n0151_p0165a11║年恐執滯名相建修期道場以求玄應滿百日夢遊中國疏山
B27n0151_p0165a12║石頭二剎一龐眉僧持達摩像授之曰爾善事之既寤拊髀歎
B27n0151_p0165a13║曰洞明吾本心者其唯禪觀乎遂更名疏石字夢窗謁無隱範
B27n0151_p0165a14║於建仁寺繼至相州巨福山山之名剎曰建長緇錫之所萃止
B27n0151_p0165a15║時一山寕主之一山見曤甚相器重令為侍者朝夕便於咨決
B27n0151_p0165a16║俄游奧州聞有講天台止觀者往聽之曰斯亦何礙實相乎自
B27n0151_p0165a17║是融攝諸部昭揭一乘之旨雖辯才無礙然終以心地未明倀
B27n0151_p0165a18║倀然若無所歸洊修懺摩法期至七日感神人見空中益加振
B27n0151_p0165a19║拔時一山自建長遷主圓覺寺曤復蓬累而往備陳求法之故
B27n0151_p0165a20║至於泣涕一山曰我宗無語言亦無一法與人曤曰願慈悲方
B27n0151_p0165b01║便開示一山曰本來廓然清淨雖慈悲方便亦無如是者三返
B27n0151_p0165b02║曤疑悶不自聊結跏澄坐視夜如晝目絕不交睫久之往萬壽
B27n0151_p0165b03║禪寺見佛國高峰日扣請如前高峰曰一山云何曤述其問答
B27n0151_p0165b04║語甚悉高峰厲聲曰汝何不云和上漏逗不少曤於言下有省
B27n0151_p0165b05║辭歸舊隱常牧山唯分陰是競誓不見道不止嘉元三年夏五
B27n0151_p0165b06║月一夕坐久偶作倚壁勢身忽仆去豁然大悟平生礙膺之物
B27n0151_p0165b07║冰解雪融心眼爛然如月佛祖玄機一時爛破乃作偈自慶有
B27n0151_p0165b08║等閒擊碎虛室骨之句亟見高峰求印高峰喜曰西來密意汝
B27n0151_p0165b09║今已得之善自護持以書卷付之退接甲州龍山庵高峰招住
B27n0151_p0165b10║上野州之長樂寺力辭不赴卓庵濃州古溪都元帥平公之母
B27n0151_p0165b11║覺海夫人慕曤道行欲一見之竟遁入五臺山縛吸江庵已而
B27n0151_p0165b12║潛入海嶼夫人遣使跡之使出世雲巖寺曤復辭構泊船庵於
B27n0151_p0165b13║臥龍山退耕庵於總州有終焉之意正中二年國主後醍醐天
B27n0151_p0165b14║王命宮使起曤領南禪禪寺入見王賜坐因自陳志在煙霞出
B27n0151_p0165b15║非所願王曰吾心非有他欲朝夕向道耳不得已應命王時幸
B27n0151_p0165b16║臨之相與談論或竟日乃去將及期王遜位曤亦引退道經勢
B27n0151_p0165b17║州會新建善應寺成延之開山未幾棄去抵相州樞府郡公迫
B27n0151_p0165b18║主淨智寺尋歸錦屏山營瑞泉蘭若元德元年圓覺四眾必欲
B27n0151_p0165b19║致曤為勉強一出又復棄去二年羽州守藤道蘊初創慧林寺
B27n0151_p0165b20║延曤涖之元宏元年達官貴人有以見長請者曤復辭二年瑞
B27n0151_p0166a01║光寺又求為弟一代主三年王既復辟召曤入見以介子都督
B27n0151_p0166a02║親王之邸更為靈龜山臨川禪院命曤為之長賜以國師之號
B27n0151_p0166a03║建武元年秋王妃薨王留曤宮中十餘日罷政而講法因請宣
B27n0151_p0166a04║說大戒執弟子之禮彌謹及還強之再入南禪王親率羣臣至
B27n0151_p0166a05║山見羣僧入定靜不聞聲次第行食秩然有序王甚嘉之曤每
B27n0151_p0166a06║登席提唱音聲閎朗詞意警策王益喜賜田若干畝以飯僧先
B27n0151_p0166a07║是近臣有毀斥禪宗者王以問曤曤曰自性三寶何必強生分
B27n0151_p0166a08║別王以為然至是益知禪學為貴謗言無自而入已而退處兜
B27n0151_p0166a09║率內院而建仁禪寺又欲起之曤笑而不答𠪱應二年攝州守
B27n0151_p0166a10║革西芳教寺為禪僉謂非曤無以厭眾望遂振錫而往舉揚達
B27n0151_p0166a11║摩氏之道聽者改容為建無縫閣以水晶寶塔安置舍利萬顆
B27n0151_p0166a12║其中他若奇勝之地多冠以亭榭以憇四方游士規制燦然可
B27n0151_p0166a13║觀嘗夢王作沙門相乘寶車往靈龜山已而即世征夷大將軍
B27n0151_p0166a14║源公造天龍資聖禪寺以助冥福聘曤住持遂與前夢協阿州
B27n0151_p0166a15║守源公新立補陀院曤亦徇其意為之說法即還天龍康永元
B27n0151_p0166a16║年春太倉天王親往受戒願為弟子三年建八幡菩薩靈廟於
B27n0151_p0166a17║寺側貞和元年王復帥群臣來聽法敷宣之際有二星降於庭
B27n0151_p0166a18║光如白日賜以金襴紫衣二年春令弟子志元補其處退歸雲
B27n0151_p0166a19║居庵冬復召之入宮加以正覺之號觀應元年春兩宮國母請
B27n0151_p0166a20║曤於仙洞受五戒二年春曤謂左右曰天龍宮室幸皆就緒唯
B27n0151_p0166b01║僧堂猶闕當力為之及堂成可容七百人廷議重曤名德復強
B27n0151_p0166b02║入天龍為行百丈清規聲振朝野王復加以心宗普濟之號且
B27n0151_p0166b03║遺之手書略曰道振三朝名飛四海主天龍席再轉法輪乘佛
B27n0151_p0166b04║祖權數摧魔壘人以為榮曤年已高又復引退兜率內院九月
B27n0151_p0166b05║朔召門弟子曰吾世壽七十又七僧臘亦六十矣旦夕將西歸
B27n0151_p0166b06║凡有所疑可商討焉於是集座下者如雲曤隨機開示皆充然
B27n0151_p0166b07║有得而退越七日示疾兩宮游臨問起居曤為陳攝心正因精
B27n0151_p0166b08║神不少衰作偈別大將軍源公復書辭世頌一首至晦日鳴鼓
B27n0151_p0166b09║集眾翛然而逝塔於內院之後所度弟子萬有五千餘人其嗣
B27n0151_p0166b10║法者天龍則志元妙葩建長則慈永南禪則通徹周澤曤儀觀
B27n0151_p0166b11║高朗慧學淵深舉揚正教如密雲廣布甘雨頻澍凡具生性者
B27n0151_p0166b12║隨其根器小大皆獲成就上自國王宰臣下至士庶莫不頂禮
B27n0151_p0166b13║敬信如見七佛出世香華供養唯恐或後夫佛法之流於日本
B27n0151_p0166b14║者台衡秘密為最盛禪宗雖僅有之將寥寥中絕矣千光院榮
B27n0151_p0166b15║西禪師以黃龍九世孫握佛祖正印唱最上一乘飇馳霆鍧逢
B27n0151_p0166b16║者膽落達摩氏之道藉以中興其示寂之時且曰吾滅後五十
B27n0151_p0166b17║年禪宗當大興今印原承天目之正傳見道分明契悟精深則
B27n0151_p0166b18║其懸記之言已有可徵而智曤又以高峰之胤上纂無學元公
B27n0151_p0166b19║以繼佛鑑範之傳禪學勃興若合符節斯亦驗矣然而自天目
B27n0151_p0166b20║泝而上之至楊岐十有二世楊岐黃龍則同宗慈明者也其道
B27n0151_p0167a01║固同矣道同則凡嗣其學者先後奮發殆有不言而喻者乎明
B27n0151_p0167a02║金華宋濂既為印原銘其塔又於明洪武八年秋七月因日本
B27n0151_p0167a03║使臣之請奉勅撰智曤碑文俱見鑾坡別集
B27n0151_p0167a04║明虎邱雲巖寺沙門釋文琇傳（無盡慧　滅宗起）
B27n0151_p0167a05║釋文琇字南石姓李氏崑山人出家邑之紹隆庵參法要於行
B27n0151_p0167a06║中仁居虎邱得言外旨有續傳燈錄四會語行世慧無盡者不
B27n0151_p0167a07║知何許人洪武間為虎邱藏主文琇稱其戒簡冰清禪誦勤勇
B27n0151_p0167a08║刺血書大乘經攻苦行澹備行三寶中事孜孜弗懈學教觀於
B27n0151_p0167a09║古庭聽楞嚴於融室又從行中究別傳之旨及示身火聚灰燼
B27n0151_p0167a10║出舍利如粟其行德之顯驗如此又僧起字滅宗初住天台華
B27n0151_p0167a11║頂山來主虎邱專力宗門不省俗事臨終盡出平生文字火之