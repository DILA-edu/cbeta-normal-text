B27n0151_p0167b01║
B27n0151_p0167b02║
B27n0151_p0167b03║
B27n0151_p0167b04║
B27n0151_p0167b05║
B27n0151_p0167b06║
B27n0151_p0167b07║
B27n0151_p0167b08║
B27n0151_p0167b09║
B27n0151_p0167b10║
B27n0151_p0167b11║新續高僧傳四集卷第十九
B27n0151_p0167b12║衡陽喻謙昧庵氏編輯
B27n0151_p0167b13║習禪篇第三之九（正傳十二人　附見十三人）
B27n0151_p0167b14║明金陵靈谷寺沙門釋道謙傳（居頂　淨戒）
B27n0151_p0167b15║　金陵靈谷寺沙門釋能義傳
B27n0151_p0167b16║　金陵靈谷寺沙門釋三峰傳
B27n0151_p0167b17║　燕京潭柘山龍泉寺沙門釋德始傳
B27n0151_p0167b18║　五臺山顯通寺沙門釋迦也失傳
B27n0151_p0167b19║　衡山南嶽寺沙門釋開緣傳（寶珠　圓昂）
B27n0151_p0167b20║　泉州開元寺沙門釋道超傳（秋鑑　祖淵　絕塵　無際　月溪　澤忠）
B27n0151_p0168a01║　五臺山普濟寺沙門釋淨澄傳
B27n0151_p0168a02║　衡山南臺寺沙門釋無礙傳
B27n0151_p0168a03║　雲南歸化寺沙門釋善堅傳（鐵封）
B27n0151_p0168a04║　金陵大報恩寺沙門釋永寧傳
B27n0151_p0168a05║　雲南雞足山聖峰寺沙門釋德住傳（興徹　祖復）
B27n0151_p0168a06║
B27n0151_p0168a07║
B27n0151_p0168a08║
B27n0151_p0168a09║
B27n0151_p0168a10║
B27n0151_p0168a11║明金陵靈谷寺沙門釋道謙傳（居頂　淨戒）
B27n0151_p0168a12║釋道謙字巽中一號牧庵南昌人生質明敏幼離塵溷學通內
B27n0151_p0168a13║外玅徹真如元季住杭之報國寺明初詔至京師泐公方主天
B27n0151_p0168a14║界分座演法尋授左闡教住靈谷洪武二十九年十一月示微
B27n0151_p0168a15║疾端坐而逝又居頂字元極黃巖人幼學出世法聰慧過人得
B27n0151_p0168a16║西邱之正傳性相雙融行解兼至初住四明翠山次遷婺之雙
B27n0151_p0168a17║林所至振興洪武間選赴京師召對稱旨授僧錄住靈谷說法
B27n0151_p0168a18║傳經其道大行成祖亦屢加恩賚永樂間無疾而化又淨戒定
B27n0151_p0168a19║巖者亦字幻居吳興人年十一出家後至金陵值覺源曇住天
B27n0151_p0168a20║界命居維那脅不暖席一日曇舉桶篐語問之擬議未即荅曇
B27n0151_p0168b01║厲聲曰早遲八刻了也言下大悟復游東南名流加敬洪武丙
B27n0151_p0168b02║子授左覺義兼住雞鳴永樂初敕居靈谷遷右闡教永樂戊戌
B27n0151_p0168b03║六月二日亭午起坐索筆書偈而逝火後有頂骨牙齒數珠不
B27n0151_p0168b04║壞事聞遣官致祭宣德四年追諡惠濟禪師
B27n0151_p0168b05║明金陵靈谷寺沙門釋能義傳
B27n0151_p0168b06║釋能義字無言四明人本世家子素志清苦不事華麗旁無長
B27n0151_p0168b07║物以一缽自隨居鍾山閒房非行誼高潔者不與之接日惟禪
B27n0151_p0168b08║定為事暇則與學侶演說經藏要義成祖雅重之召對無虛月
B27n0151_p0168b09║每入大內即命講說楞嚴大義居靈谷授僧錄以奉詔北來卒
B27n0151_p0168b10║於慶壽僧舍
B27n0151_p0168b11║明金陵靈谷寺沙門釋三峯傳
B27n0151_p0168b12║釋三峯字於密亦號漢月梁溪蘇氏子也年十五出家越十年
B27n0151_p0168b13║受具戒於靈谷古心時古心參禪說戒遶座數百人見峯來大
B27n0151_p0168b14║喜曰此子乃法中王豈但我座前子乎居一年辤去古心親送
B27n0151_p0168b15║之曰靈谷有靈汝當再至峯回顧者三乃往三峰後參天童為
B27n0151_p0168b16║首座年四十受天童衣拂法弟子遍江淛自此靈谷宗派皆承
B27n0151_p0168b17║三峯矣
B27n0151_p0168b18║明燕京潭柘山龍泉寺沙門釋德始傳
B27n0151_p0168b19║釋德始字無初日木國信州神氏子幼性端靜見羣兒嬉戲輒
B27n0151_p0168b20║引去遇僧過門則色喜父母知其志遣從近寺一公祝髮稍長
B27n0151_p0169a01║詣天寧探索羣籍荏苒三冬悉通大意已而歎曰文字之學不
B27n0151_p0169a02║能洞了人之性源遂捨所學附海舶抵中土謁靈隱慧禪師深
B27n0151_p0169a03║悟單傳之旨及東歸國人景仰尊為禪祖聞古幽州山川之勝
B27n0151_p0169a04║結侶來游因憇慶壽時獨庵衍治寺事與德有舊延致丈室與
B27n0151_p0169a05║激揚臨濟宗旨識者稱之衍欲以寺事付德德殊謙讓未遑乃
B27n0151_p0169a06║禮峨嵋時獻王咨問法要禮遇勤厚始出世無為道望彌崇明
B27n0151_p0169a07║永樂初獨庵進階大子少師邀之論道六年春應董平坡之請
B27n0151_p0169a08║居再歲即謝事十年壬辰將闢靜室為佚老計而帝眷方隆詔
B27n0151_p0169a09║畀龍泉寺事德既欽承明旨早夜孜孜以繕修為務凡棟宇蠹
B27n0151_p0169a10║敝者易之階圮頹壞治之丹堊剝落者新之比舊有加焉先是
B27n0151_p0169a11║獻王致鎌金百鎰為造西方三聖像金彩莊嚴曲盡其妙德平
B27n0151_p0169a12║昔尤喜卹貧賑乏薄於奉己厚於待人以故四坐道場囊無餘
B27n0151_p0169a13║蓄褚衾瓦缽蕭然自怡臨終端坐而逝荼毘時獲舍利百餘顆
B27n0151_p0169a14║晶熒圓潔觀者歎異
B27n0151_p0169a15║明五臺山顯通寺沙門釋迦也失傳
B27n0151_p0169a16║釋迦也失者天竺迦維衛國人世尊之族也道行非凡神通難
B27n0151_p0169a17║測仰曼殊之蹤來遊清涼明永樂十二年至顯通寺冬十一月
B27n0151_p0169a18║明帝遺太監侯顯詔至京師入大內免拜賜坐於大善殿奏對
B27n0151_p0169a19║稱旨勅主能仁方丈制書慰勞賜予甚厚明年頒賜金印寶誥
B27n0151_p0169a20║號曰妙覺圓通慧慈普應輔國顯教灌頂弘善西天佛子大國
B27n0151_p0169b01║師無何辤還五臺一定七日乃起至於宣廟尤加欽崇禮逾常
B27n0151_p0169b02║格後於宣德六年辤歸西域
B27n0151_p0169b03║明衡山南嶽寺沙門釋開緣傳（寶珠　圓昂）
B27n0151_p0169b04║釋開緣字無盡順天人明嘉靖間與僧寶珠同遊南嶽初棲明
B27n0151_p0169b05║月峯又得花藥僧元章山莊於水參峰之麓居四十餘年草衣
B27n0151_p0169b06║木食悟佛心印年七十坐化弟子圓昂字遜庵衡陽人祝髮花
B27n0151_p0169b07║藥寺參南嶽無盡遂嚴戒律習教明宗玅通玄悟曾在南嶽建
B27n0151_p0169b08║雲龍寺以萬曆壬辰入寂葬小松山武陵龍德孚銘其塔曰南
B27n0151_p0169b09║嶽胡來西天胡去丕振宗風洪沾法雨五葉有傳一葦可渡無
B27n0151_p0169b10║生無滅何去何住勗哉後人永修禪土
B27n0151_p0169b11║明泉州開元寺沙門釋道超傳（秋鑑　祖淵　月溪　絕塵　無際　澤忠）
B27n0151_p0169b12║釋道超字雲外姓李氏安平人也生有夙根幼懷高志當辤親
B27n0151_p0169b13║入山日家人為具牲醴餞別超蹙然曰既欲出塵當除腥穢如
B27n0151_p0169b14║此俗習尚不能遠何論他耶或為譬解強之竟不食禮開元秋
B27n0151_p0169b15║鑑為師年二十入京師依大功德寺祖淵職藏三載心迹皎然
B27n0151_p0169b16║後游東浦參無際月溪二老授以無字公案染疾還山狀甚沈
B27n0151_p0169b17║瘵禱於觀世音夜夢白衣授赤丸使吞之驚寤而嘻是日果有
B27n0151_p0169b18║老人負囊至療之而愈一日看黃蘗語錄殊有會心憾無明眼
B27n0151_p0169b19║提撕莫由省覺復又自念如來六年苦行方得成道迺思辟穀
B27n0151_p0169b20║唯欽水樂饑一意參窮歷十八日而身心輕瑩如有悟入時太
B27n0151_p0170a01║守熊公以開元日壞命超掌院事竄匿山谷求之再四始為一
B27n0151_p0170a02║出及熊卒乃復辤去參絕塵於秀林塵問佛祖關要超即事酬
B27n0151_p0170a03║答辯若瀉流塵印可之猶自以為未也乃謁澤忠於棲真機緣
B27n0151_p0170a04║符契方得無疑自爾歸來息影山阿獨處兀坐千日為期明天
B27n0151_p0170a05║順壬午開元缺席推選未當久懸不決聞於郡丞孔公孔命使
B27n0151_p0170a06║持簡請超蒞止超益深遯至成化甲午翻然歸院為眾說戒已
B27n0151_p0170a07║而度夏天立巖中忽焉示疾臨終書偈曰天地之數五十有五
B27n0151_p0170a08║邈焉中立超佛越祖本無生滅何用指注擊碎虛空何處不遇
B27n0151_p0170a09║要行便行著甚分付擲筆坐化時成化十一年五月十八日也
B27n0151_p0170a10║荼毗窆靈骨舊塔有雲外語錄一卷
B27n0151_p0170a11║明五臺山普濟寺沙門釋淨澄傳
B27n0151_p0170a12║釋淨澄字孤月姓張氏宛平人也始生時有二僧踵門而至厥
B27n0151_p0170a13║父喜告以舉子且請名焉僧曰此兒非常可名清正無何父母
B27n0151_p0170a14║相繼𧬄零丁孤寂因有絕塵志偶至雙城路逢老僧相與問訊
B27n0151_p0170a15║為道所願求之落髮及詳詰來緣具明夙因知此所遭者乃初
B27n0151_p0170a16║立名僧也嗟歎久之於是就金河寺剃度初習經業未愜心性
B27n0151_p0170a17║示以念佛法門則拳拳服膺奉持不爽未幾其師竟寂更參知
B27n0151_p0170a18║識得五臺壽寧寺僧清善為易其名曰淨澄隨之詣臺執業甚
B27n0151_p0170a19║勤自覺工候未純即走古華嚴日夜磨鍊幾及一載一日凝滯
B27n0151_p0170a20║頓開如去重負乃還燕京求證於廣恩月溪陳其所悟溪詰數
B27n0151_p0170b01║語汗下不能對溪曰汝得信念爾令參狗子無佛性語疑情頓
B27n0151_p0170b02║發數日忽有省久之溪可其悟即付以卷拂南游渡黃河舟沒
B27n0151_p0170b03║所有俱失手觸浮木攀之不沈隨波漂流遇救得出自此勘破
B27n0151_p0170b04║生死發願拯溺苦海茫茫欲登覺岸何異此境於是入蜀川飛
B27n0151_p0170b05║雪山獨居三年深心究參嘗於造飯中得定既覺來時飯生白
B27n0151_p0170b06║醭一日方坐聞聲曰祖順踏破腳了三日後人到印對前言無
B27n0151_p0170b07║差在百里之外蓋靜極徹聽也澄好敷坐地上寒濕傷足不良
B27n0151_p0170b08║於行荷至後山安養久之漸差又一日敷坐木牀正爾湛寂忽
B27n0151_p0170b09║聞爆竹聲豁然心空自是方得一切時中洞然明妙乃辤眾詣
B27n0151_p0170b10║圓覺法鑑處陳其所悟覺曰子向後更當何如澄曰隨分覺曰
B27n0151_p0170b11║若然則饑湌渴飲去也澄曰終不作如是見解覺頷之後參廣
B27n0151_p0170b12║福雲谷谷見其一向孤逈乃問如何是無字意澄曰風行草偃
B27n0151_p0170b13║水到渠成又問大地陸沈虛空粉碎向何處安身立命澄曰雲
B27n0151_p0170b14║消山嶽露日出海天清谷肎之遂付衣鉢明天順初元言返清
B27n0151_p0170b15║涼道聲遠震代王請詣內掖問道感白光襲室之異為捨資建
B27n0151_p0170b16║剎五臺山華嚴谷額曰普濟事之唯謹後坐化斯寺著有清凉
B27n0151_p0170b17║錄及山居詩為世傳誦詩云寰中獨許五臺高無位真人伴寂
B27n0151_p0170b18║寥一任諸方風浩浩常空兩眼視雲霄甘貧林下思悠悠竹榻
B27n0151_p0170b19║橫眼枕石頭格外生涯隨分足都緣胸次為無求自住丹崖綠
B27n0151_p0170b20║水旁了無榮辱與閒忙老僧不會還源旨一任山青葉又黃
B27n0151_p0171a01║明衡山南臺寺沙門釋無礙傳
B27n0151_p0171a02║釋無礙者信陽人也而遺其姓字一衲百結如粟穗明宏治初
B27n0151_p0171a03║來衡嶽坐天柱峰下獅子巖日啖苦菜不穀食者三十年堅苦
B27n0151_p0171a04║動眾為建寺居之明劉陽有無礙山房記略云南臺者荒址也
B27n0151_p0171a05║因無礙而再闢乃今開閣依崖壁穹林幽舍為南山一勝矣南
B27n0151_p0171a06║軒晦庵二先生嘗倡和雪中其詩曰相望幾蘭若勝處是南臺
B27n0151_p0171a07║斯南臺之勝宋乾道間見之矣無礙持一缽至天柱峰下獅子
B27n0151_p0171a08║巖巖中僅容木榻無礙坐木榻啖野菜不穀食者七年邑中人
B27n0151_p0171a09║苦之乃謀所以居之者宏治間大崖李世卿遊衡山記所稱有
B27n0151_p0171a10║僧巖居食生菜見人嘿嘿者即無礙也野雲孤鶴飄飄然無與
B27n0151_p0171a11║於斯世者似其人也昔臥山房千崖冰雪雪芝挂崖石乃無礙
B27n0151_p0171a12║赤腳踏懸崖取之饟余余為賦雪芝以答之倐三十年冰雪如
B27n0151_p0171a13║昨也茲與諸君對牀上方乃於斯人至激余衷彼其所求何堅
B27n0151_p0171a14║苦刻勵也其徒明通欲傳無礙堅苦之行謂余三度寒臘於茲
B27n0151_p0171a15║山房當有留於山房者茲漫識之
B27n0151_p0171a16║明雲南歸化寺沙門釋善堅傳（鐵封）
B27n0151_p0171a17║釋善堅字古庭姓丁氏滇城南廓人也誕生之夜紅光盈室異
B27n0151_p0171a18║香彌戶鄰里驚歎甫及齔齡便乞出家年當就傅入五華寺禮
B27n0151_p0171a19║慈宗為師命名善賢初習禪觀坐持不輟慈甚異之勉誦聖號
B27n0151_p0171a20║年十六走金陵謁無際示萬法歸一語參究精誠兀兀達旦脅
B27n0151_p0171b01║不至席一日看圓覺經至身心俱幻處砉然自釋因太息曰離
B27n0151_p0171b02║此身心誰當其幻年十九復禮柏巖更名善堅逾年受具足於
B27n0151_p0171b03║古杭戒壇明正統十年始造金臺乃恍然曰目前境界非我所
B27n0151_p0171b04║留死去生來安可息也遂爾心地豁明尋復參無際證明大事
B27n0151_p0171b05║一見喜曰吾法自子大行於世賜號古庭付之法服為臨濟二
B27n0151_p0171b06║十三世且命之曰先師慧命勿令斷絕堅聆其言如怖驚雷兩
B27n0151_p0171b07║手掩耳頫首而退後住錫皖桐浮渡山華嚴寺大興法會道望
B27n0151_p0171b08║日崇已而返滇建歸化寺滇南禪風由此復振嘗移母柩就葬
B27n0151_p0171b09║拈香遙咒冀得超登俄而祥雲彌空冉冉西向久之方息見者
B27n0151_p0171b10║驚愕歎為誠感以明弘治六年癸丑七月二十日集眾說偈瞑
B27n0151_p0171b11║然而逝年八十餘臘七十立塔寺南滇人敬禮至今不衰明季
B27n0151_p0171b12║諡曰栴檀尊者今更名法幢寺所著有語錄名山雲水諸集鐵
B27n0151_p0171b13║封慧固者昆明石氏子稺年出家壯歲受具曉夜精勤戒行冰
B27n0151_p0171b14║潔恆持金剛經久而不怠因之發明晚參古庭遂得印證時有
B27n0151_p0171b15║異人兼善幻術試之累驗欲以授鐵鐵婉卻之謂佛法真諦不
B27n0151_p0171b16║生不滅身心俱幻何有於術年七十餘述偈坐化
B27n0151_p0171b17║明金陵大報恩寺沙門釋永寧傳
B27n0151_p0171b18║釋永寧字西林姓郭氏六合人也幼出家禮報恩無瑕玉為師
B27n0151_p0171b19║生性耿介獨自持重言動不妄眾所推服年二十即持金剛經
B27n0151_p0171b20║至老不輟明武宗駕幸南都駐蹕斯寺大宗伯慮寺僧無可承
B27n0151_p0172a01║旨者遴選皆不稱先是寧與東林惠遠素稱莫逆兩人狀貌魁
B27n0151_p0172a02║偉喬白巖為大司馬久與寧善宗伯大喜即以遠為僧錄右覺
B27n0151_p0172a03║義以寧為報恩寺提點及駕臨寺登殿禮佛百官朝罷諭作誦
B27n0151_p0172a04║經佛事命呈疏草宗伯議須翰林寧曰佛疏別有體制須僧當
B27n0151_p0172a05║行可耳因舉遠具疏草呈武宗覽之喜曰朕家有此僧耶宗伯
B27n0151_p0172a06║即以僧錄印付遠寧隨侍游覽應對稱旨自建道場至起蹕陪
B27n0151_p0172a07║讌七日竟無一失宗伯由是益重之嘉靖十年眾舉為住持綜
B27n0151_p0172a08║理寺事二十年遷僧錄右覺義又五年轉左覺義先是江南佛
B27n0151_p0172a09║法未大行寧居僧秩切以法門為憂每謂僧侶見輕於士林者
B27n0151_p0172a10║以其無學故取辱名教玷污法門耳乃請雲谷法師住三藏殿
B27n0151_p0172a11║教諸習禪者始知有禪宗數年雲谷去隱棲霞適守愚師南來
B27n0151_p0172a12║寧復延致選僧眾數十人日開講席親領聽受從此始知向佛
B27n0151_p0172a13║法掌僧錄印二十五年諸山奉法惟謹嘉靖四十四年正月十
B27n0151_p0172a14║六日示寂先數日持僧錄印謁禮部大宗伯請以老辤大宗伯
B27n0151_p0172a15║慰留不允寧歸即封其印明日示疾竟不藥但誦金剛經不絕
B27n0151_p0172a16║十五夜舉眾圍繞號佛遂悠然而化壽八十有三臘七十有奇
B27n0151_p0172a17║弟子奉葬於智安寺憨山釋德清再傳徒子也嘗撫清囑眾曰
B27n0151_p0172a18║我身後寺事無大小聽此兒主張人服其知人
B27n0151_p0172a19║明雲南雞足山聖峰寺沙門釋德住傳（興徹　祖復）
B27n0151_p0172a20║釋德住字寶山姓張氏劍川人也童行超然不為俗染明嘉靖
B27n0151_p0172b01║癸亥入雞足山受度初居聖峯究心宗學忽一笠飄然行腳中
B27n0151_p0172b02║州至伏牛山主僧北人格於語音閉門不納山因立一足亭亭
B27n0151_p0172b03║門外寂然一定經七晝夜立處不偏不倚不移尺寸寺僧嘗布
B27n0151_p0172b04║灰驗其左右眾始歎異後額其處曰雲南鐵足羅漢云及還滇
B27n0151_p0172b05║隱幻住庵值聖峰災與妙峰分道叩募復恢舊基重搆新宇年
B27n0151_p0172b06║至耄耋始化興徹者字大空洱海人依定堂祝髮誓習立禪終
B27n0151_p0172b07║日不坐終夜不寢後往孤鳥寺參天竺復掩關蕩山學楞嚴於
B27n0151_p0172b08║印光一定三日光訊曰得法喜乎曰如是如是翹一足示之而
B27n0151_p0172b09║無欹斜光首肎之既而入獅子山一日報眾違別香煙起處聞
B27n0151_p0172b10║空中梵聲漸向西去又祖復字野山姓朱氏其先出自晉藩遠
B27n0151_p0172b11║承國蔭復雖生於華胤而厭棄俗榮明萬曆初遊匡廬茅山周
B27n0151_p0172b12║覽名勝尋稅髮至滇會楚雄歲旱復為祈雨甘霖立霈士民德
B27n0151_p0172b13║之乃建紫頂禪林未幾入永昌臺山更剏金光梵宇赴京請藏
B27n0151_p0172b14║以鎮此山嘗爇香指上焚禱佛前十之八九平生不設臥具翹
B27n0151_p0172b15║然達旦故人號為立禪足不蹈戶者數年及聞明社傾覆清兵
B27n0151_p0172b16║入關遂絕粒但飲清水儳焉三七說偈而化遺言𫎓身香桶有
B27n0151_p0172b17║桶篐三裂吾當再來之識後其篐二裂寺僧竟封其塔