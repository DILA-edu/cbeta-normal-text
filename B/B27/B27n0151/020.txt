B27n0151_p0173a01║
B27n0151_p0173a02║
B27n0151_p0173a03║
B27n0151_p0173a04║
B27n0151_p0173a05║
B27n0151_p0173a06║
B27n0151_p0173a07║
B27n0151_p0173a08║
B27n0151_p0173a09║
B27n0151_p0173a10║
B27n0151_p0173a11║新續高僧傳四集卷第二十
B27n0151_p0173a12║衡陽喻謙昧庵氏編輯
B27n0151_p0173a13║習禪篇第三之十（正傳十人　附見三人）
B27n0151_p0173a14║明攝山棲霞寺沙門釋法會傳
B27n0151_p0173a15║　燕京吉祥院沙門釋明信傳
B27n0151_p0173a16║　新城壽昌寺沙門釋慧經傳
B27n0151_p0173a17║　青陽九華山沙門釋性蓮傳
B27n0151_p0173a18║　會稽華嚴寺沙門釋志若傳
B27n0151_p0173a19║　廬山雲中寺沙門釋法忠傳
B27n0151_p0173a20║　燕京大慈壽寺沙門釋覺湻傳
B27n0151_p0173b01║　杭州東天目昭明寺沙門釋如雲傳（曉本　性沖）
B27n0151_p0173b02║　金臺龍華寺沙門釋廣禎傳
B27n0151_p0173b03║　會城斗光寺沙門釋洪上傳（不語僧）
B27n0151_p0173b04║
B27n0151_p0173b05║
B27n0151_p0173b06║
B27n0151_p0173b07║
B27n0151_p0173b08║
B27n0151_p0173b09║
B27n0151_p0173b10║
B27n0151_p0173b11║明攝山棲霞寺沙門釋法會傳
B27n0151_p0173b12║釋法會字雲谷姓懷氏嘉善胥山人也幼有逸志頗厭塵囂投
B27n0151_p0173b13║邑大雲寺出家初習瑜珈會每歎曰欲了生死乃碌碌衣食邪
B27n0151_p0173b14║年十九決志操方乃登壇受具聞天台小止觀法門專精修習
B27n0151_p0173b15║時法舟濟禪師續徑山之道掩觀於郡之天寧會往參扣呈其
B27n0151_p0173b16║所修舟曰止觀之要不依身心氣息內外脫然子之所修流於
B27n0151_p0173b17║下乘豈西來意耶學道必以悟心為主會悲仰請益舟授以念
B27n0151_p0173b18║佛審實話頭直令重下疑情會依所教日夜參究寢食俱廢一
B27n0151_p0173b19║日就食食盡亦不自知碗忽墮地猛然有省恍如夢覺復請益
B27n0151_p0173b20║舟乃印可閱宗鏡錄大悟唯心之旨從此一切經教及諸祖公
B27n0151_p0174a01║案了然如覩故物於是韜晦叢林陸沈賤役偶讀鐔津集見明
B27n0151_p0174a02║教大師護法深心初禮觀世音尊日夜稱名十萬聲會願效其
B27n0151_p0174a03║行遂載觀世音像徹宵不寐禮拜經行終身不懈時江南佛法
B27n0151_p0174a04║禪道絕然無聞會初至金陵寓天界毘盧閣下行道見者稱異
B27n0151_p0174a05║魏王聞之乃請於西園叢桂庵供養會住此入定三日夜居無
B27n0151_p0174a06║何西林永寧請住報恩寺之三藏殿會危坐一龕絕無將迎足
B27n0151_p0174a07║不越閫者三年人無知者偶有權貴人遊至寺見會端坐以為
B27n0151_p0174a08║無禮謾辱之會拽杖之攝山棲霞棲霞者本梁時開山武帝鑿
B27n0151_p0174a09║千佛嶺累朝賜供贍田地但道場荒廢殿堂為虎狼所穴會愛
B27n0151_p0174a10║其幽深遂誅茅於千佛嶺下塊然獨處影不出山時有盜侵之
B27n0151_p0174a11║竊去所有夜行至天明未能離庵左右人獲之送至會食以飲
B27n0151_p0174a12║食盡其所有持去由是聞者感化太宰五臺陸公初仕祠部主
B27n0151_p0174a13║政訪古道場偶遊棲霞見會氣宇不凡雅重之信宿山中欲重
B27n0151_p0174a14║興其寺以會為住持會堅辤舉嵩山善以應命善盡復寺故業
B27n0151_p0174a15║建禪堂開講席江南叢林實肇於此會之力也道場既開往來
B27n0151_p0174a16║者眾會乃移居於山之最深處曰天開巖弔影如初一時士大
B27n0151_p0174a17║夫聞風造謁會目無貴賤不問道俗入室必擲蒲團於地令其
B27n0151_p0174a18║端坐反觀本來甚至終日竟夜無一語臨別必叮嚀曰無空過
B27n0151_p0174a19║日再見必問別後用心難易若何非深造有得則茫無以應蓋
B27n0151_p0174a20║慈念愈切繩糾益嚴雖無門庭設施見者望崖不寒而慄了凡
B27n0151_p0174b01║袁公未第時參謁山中相對默默坐三日夜但示以唯心立命
B27n0151_p0174b02║之旨奉教唯謹事詳省身錄丙寅冬愍禪道絕響乃集五十三
B27n0151_p0174b03║人結坐禪期於天界力拔憨山入眾同參指示向上一路會垂
B27n0151_p0174b04║老悲心益切雖最小沙彌一以慈眼視之遇之以禮凡動靜威
B27n0151_p0174b05║儀無不耳提面命循循善誘見者人人以為親已尋常示人特
B27n0151_p0174b06║揭唯心淨土法門居恆安重寡言定力攝持孤山清修四十餘
B27n0151_p0174b07║年終身禮誦未嘗一夕輟居鄉三載所蒙化者以千萬計一夜
B27n0151_p0174b08║四鄉之人見庵中火發及明趨視會已寂然矣時萬曆三年乙
B27n0151_p0174b09║亥正月五日也壽七十有五臘五十荼毗葬於寺右憨山感其
B27n0151_p0174b10║發跡入道因緣親蒙開示禮塔於棲真因募建塔亭述其見聞
B27n0151_p0174b11║而為之傳推為中興禪道之祖惜機語失錄無以發揚秘妙云
B27n0151_p0174b12║明燕京吉祥院沙門釋明信傳
B27n0151_p0174b13║釋明信字無極姓宋氏沙河人也垂髫毿毿即捨塵凡禮順德
B27n0151_p0174b14║天寧深為師稍長以生死為憂年十三即請本師以行腳事往
B27n0151_p0174b15║牛山入大火聚精勤刻苦日夜煆煉者二十餘年塵勞雖覺蹔
B27n0151_p0174b16║謝然未有所悟入因覲歸順德至西山上棧坪迥絕人跡潛居
B27n0151_p0174b17║六載一食朝昏諸念頓息頃之即參諸方北走京師登壇受具
B27n0151_p0174b18║復隱銀山之中峰避影三載日以橡栗為食專注禪觀時忽心
B27n0151_p0174b19║境皆空根塵頓脫豁然開悟自覺當體無依時翠峰據臨濟正
B27n0151_p0174b20║宗令開法於都門因求印證機緣契合尋即謝去隱於京西金
B27n0151_p0175a01║山吉祥院以長養為懷堅持孤硬澹然若無所寓衲衣鷇食二
B27n0151_p0175a02║十餘年內府太監張暹南聞而謁之捐金重新梵宇諸方學者
B27n0151_p0175a03║日益景從居無何念家山寥落有歸與之歎杖策西遊祖塔以
B27n0151_p0175a04║謝度脫未幾尋歸吉祥滅影人世而水雲四來道風益振一日
B27n0151_p0175a05║無恙召眾說偈危坐而逝明萬曆二年二月七日也壽六十有
B27n0151_p0175a06║三臘三十有奇弟子奉荼毗禮收靈骨葬於西嶺之隱寂石洞
B27n0151_p0175a07║憨山為之碑記
B27n0151_p0175a08║明新城壽昌寺沙門釋慧經傳
B27n0151_p0175a09║釋慧經字無明姓裴氏崇仁人也初生時母產難祖父誦金剛
B27n0151_p0175a10║經遂得婉因名經經生而聰穎儀形蒼古若逸鶴凌空天性澹
B27n0151_p0175a11║然無他嗜好九歲入鄉校便問浩然之氣何如塾師異之年十
B27n0151_p0175a12║七棄帖括慨然有向道之志及冠偶入居士舍見案頭金剛經
B27n0151_p0175a13║閱之輙終卷欣然若獲故物即與居士言其意居士奇之由是
B27n0151_p0175a14║不茹葷酒決志出世父母亦聽之蘊空中禪師說法於廩山往
B27n0151_p0175a15║依之執侍三載凡聞所教不違如愚獨於金剛經四句偈頗疑
B27n0151_p0175a16║之他日偶見傅大士頌云若論四句偈應當不離身不覺灑然
B27n0151_p0175a17║因述偈有遍界放光明之句以是知為夙習般若重發也時年
B27n0151_p0175a18║二十有四又嘗閱大藏至宗眼品始知有教外別傳之旨至於
B27n0151_p0175a19║五宗差別竊疑之迷悶數月若無聞見時以為癡久之有省由
B27n0151_p0175a20║是切志參究遂辤廩山欲隱遁乃訪峩峰見其林壑幽邃誅茅
B27n0151_p0175b01║以居不明大事誓不空返居三歲人無知者因閱傳鐙見僧問
B27n0151_p0175b02║興善如何是道善曰大好山經罔措疑情頓發日夜提撕至忘
B27n0151_p0175b03║寢食一日因移石堅不可舉極力推之豁然大悟即述偈曰欲
B27n0151_p0175b04║參無上菩提道急急疏通大好山知道始知山不好翻身跳出
B27n0151_p0175b05║祖師關因呈廩山山亦知為法器經軀體孱弱若不勝衣及住
B27n0151_p0175b06║山極力砥礪躬自耕作鑿石墾田不憚勤苦每聞空山吅叫若
B27n0151_p0175b07║物憑之乃夜獨山行居不閉戶誦讀如恒年二十有七猶未薙
B27n0151_p0175b08║髮人或勸之曰待具僧相乃爾至是始染剃受具自是以往影
B27n0151_p0175b09║不出山者二十有四年邑之寶方乃宋寶禪師故剎也請經重
B27n0151_p0175b10║興始應命先之廩山掃師塔而後往有倐然三十載忘卻來時
B27n0151_p0175b11║道之句時年五十有一萬曆戊戌歲也既住寶方益增精進凡
B27n0151_p0175b12║作務必以身先形枯骨立不厭其勞不數年百堵維新四方衲
B27n0151_p0175b13║子聞風而至然久住山中未得行腳終隘見聞乃荷錫遠遊過
B27n0151_p0175b14║南海訪雲棲復之中原入少林禮初祖塔問西來單傳之旨尋
B27n0151_p0175b15║往京都謁達觀深器重之入五臺參端峰峰門庭孤峻一見而
B27n0151_p0175b16║契乃請益數則乞其指示若臨濟道佛法無多子玄沙謂靈雲
B27n0151_p0175b17║未徹趙州云臺山為汝看破之類遂相印許峰返詰之經答以
B27n0151_p0175b18║頌語詳別錄最後趙州頌云暗藏春色明露秋光有眼莫鑑縱
B27n0151_p0175b19║智難量到家不上長安路一任風花雪月揚峰為首肯觀經語
B27n0151_p0175b20║忌十成機貴回互知洞上宗由此必振而經亦倦遊矣乃返錫
B27n0151_p0176a01║寶山開堂說法以博山來為首座師資雅合激揚宗旨遐邇嚮
B27n0151_p0176a02║風來者益眾戊申邑之壽昌為西竺禪師所創久頹眾請經居
B27n0151_p0176a03║之舊傳有讖經與竺同鄉同姓以經為竺再來云經住壽昌不
B27n0151_p0176a04║攀外援隨緣任用數年之間所費萬計道場莊嚴煥然鉅麗叢
B27n0151_p0176a05║林所宜纖悉畢具雖千指圍繞而隨機善誘各得其宜每遇病
B27n0151_p0176a06║僧親調藥餌不澤淨穢必盡心力而為之胸次浩然耳目若無
B27n0151_p0176a07║睹聞年已七旬猶溷跡勞侶耕鑿不息嘗先出後歸以身作則
B27n0151_p0176a08║故三剎歲入可供三百眾四十餘年曾無一息自安雖臨廣眾
B27n0151_p0176a09║未嘗以師道自居至於應酬偈誦法語川流雲湧誠所謂般若
B27n0151_p0176a10║光明如摩尼圓照無思而應益王欽其道德深加褒美嘗歎曰
B27n0151_p0176a11║去聖時遙幸遺此老其見重若此以萬曆戊午正月十七日示
B27n0151_p0176a12║寂壽七十有一臘四十餘先是丁巳臘月七日自田中歸語大
B27n0151_p0176a13║眾曰吾自此不復砌石矣眾愕然除夕上堂云今年只有此時
B27n0151_p0176a14║在試問諸人知也無至戊午正月三日示微恙遂不食云老僧
B27n0151_p0176a15║非病會當行矣大眾環侍驩若平生七日以偈示博山次第寫
B27n0151_p0176a16║寶方壽昌遺規并遺書遠近道俗自作舉火偈至期乃索筆大
B27n0151_p0176a17║書今日分明指示擲筆端坐而逝荼毘火光五色心燄如蓮花
B27n0151_p0176a18║其細瓣如竹葉頂骨諸牙不壞餘者其白如玉重如金文成五
B27n0151_p0176a19║色憨山為之塔銘稱其昭然生死實踐可知洵不虛矣
B27n0151_p0176a20║明青陽九華山沙門釋性蓮傳
B27n0151_p0176b01║釋性蓮字無垢姓王氏僊源人生而不凡幼時嬉翫效作佛事
B27n0151_p0176b02║有明中葉政教龐雜象法浸微外道羣聚宣揚其說蓮每往觀
B27n0151_p0176b03║聽輒謂眾曰此夢語也其如生死何年二十二遂散家財棄妻
B27n0151_p0176b04║子之金陵攝山棲霞寺從素庵節薙染受具依棲講席習諸經
B27n0151_p0176b05║論義置卷歎曰吾為生死大事出家此豈能了大事乎復棄去
B27n0151_p0176b06║得故鄉之牛頭山誅茆以休刀耕火種專以己躬事下念久之
B27n0151_p0176b07║未有所入又棄去至清河謁法堂授以念佛三昧乃深信入尋
B27n0151_p0176b08║參遍融於都下一見器之因留入室久之妙峯開法於蘆芽蓮
B27n0151_p0176b09║特往見多所陶冶復歸故鄉之大山四方緇白聞風而至歎曰
B27n0151_p0176b10║吾輩出家當盡歷名山遍參知識豈拘墟近見障此生平乎乃
B27n0151_p0176b11║復棄去多方行腳備嘗辛苦如是者七年偶冬日涉河冰裂作
B27n0151_p0176b12║聲墮水寒徹忽然有省生平之疑泮然自釋即卓錫於池陽之
B27n0151_p0176b13║杉山十方衲子日益麕集遂開梵剎以接待為事至者無他技
B27n0151_p0176b14║但精潔粥飯荼湯了無禪道佛法觀者諦信不疑九華道場迎
B27n0151_p0176b15║為叢林主蓮治已精苦忘身為眾凡化惡性必委曲周旋俟其
B27n0151_p0176b16║大信而後已行之廿年遠近傾心凡有所須應時如響足跡所
B27n0151_p0176b17║至一食一宿之地皆為道場若池陽之杉山九華之金剛峰觀
B27n0151_p0176b18║音山之金堂大山之草庵蓮嶺之靜室金陵之花山餘若秦頭
B27n0151_p0176b19║峯婆娑壠岑峰洞白沙山吉祥諸天隨地各建蘭若數十所以
B27n0151_p0176b20║修隱靜者居之咸以其徒主其業丙申仲春應眾請來皖山不
B27n0151_p0177a01║數月百廢具舉三祖道場燦然復盛遐邇風動乃復歸九華越
B27n0151_p0177a02║明年皖山四眾固請重蒞蓮首肯曰去即去矣尚須三日明日
B27n0151_p0177a03║偶過九龍訪一庵主四顧欣然乃謂眾曰吾至此山大事畢矣
B27n0151_p0177a04║眾不喻其意二日示微疾竟終此塔於蘭若之右時萬曆丁酉
B27n0151_p0177a05║九月三日也年五十有四臘二十有五其弟子查汝定持其行
B27n0151_p0177a06║實乞憨山為之銘云
B27n0151_p0177a07║明會稽華嚴寺沙門釋志若傳
B27n0151_p0177a08║釋志若字耶溪姓姚氏山陰人也母晏氏嘗禱於白衣觀音祈
B27n0151_p0177a09║生佳兒夢跣足頭陀謂之曰吾與汝作獅子兒覺而舉若性機
B27n0151_p0177a10║穎幼喜念佛合掌趺坐貌如老僧父早喪母孀居七歲母病日
B27n0151_p0177a11║夜悲泣母臨終囑曰汝宿僧也無負本願言訖而逝若以遺命
B27n0151_p0177a12║尋禮會稽華嚴賢出家年十七始薙染居常切念生死即之牛
B27n0151_p0177a13║頭山矢念參究未幾從荊山法師聽法華經於天台即隱山中
B27n0151_p0177a14║憤求向上單棲六載偶觸境有省年二十六聞雪浪恩開法於
B27n0151_p0177a15║南都乃瓢笠而往先從棲霞素菴受具遂依雪浪座下執業十
B27n0151_p0177a16║有二載研窮諸經論深造玄奧明萬曆己丑攜李剏慧華庵沈
B27n0151_p0177a17║司馬岳水部延若居之庚寅陸太宰五臺管僉憲東溟劉柱史
B27n0151_p0177a18║子威請講楞嚴於吳門壬辰講法華於杭之靈隱明年講楞伽
B27n0151_p0177a19║於淨慈壬寅棲息武林飛來峯北有永福寺故址廢入民間潘
B27n0151_p0177a20║太常贖建佛閣禪堂既成以若居之三吳兩淛皆宗若教化隨
B27n0151_p0177b01║在列剎開演諸經論者三十餘處坐禪五十餘期稱一代師匠
B27n0151_p0177b02║云寂於萬曆丁巳某月九日壽六十有四臘四十有七先一日
B27n0151_p0177b03║示微疾手書遺憨山囑弟子曰我留最後供必為獻之明日索
B27n0151_p0177b04║浴自起更衣端坐而逝生平清節自守應世皭然三衣之外無
B27n0151_p0177b05║長物臨化脫然無罣礙蓋乘夙慧般若根深人未易察也憨山
B27n0151_p0177b06║為擷其芳菲以詔後來
B27n0151_p0177b07║明廬山雲中寺沙門釋法忠傳
B27n0151_p0177b08║釋法忠字敬堂姓曹氏歙人也母程氏生而穎異幼好端坐不
B27n0151_p0177b09║隨兒戲稍長頗厭塵苦不治家人生產年十九遊錢塘靈隱寺
B27n0151_p0177b10║遇雲水僧大機即求出家為染剃執侍三載未幾登壇受具即
B27n0151_p0177b11║依講肆久之多所參承然未自信遂行腳至少林依大千潤禪
B27n0151_p0177b12║師扣單傳之旨已而走長安謁徧融月心指示心要尋歸五臺
B27n0151_p0177b13║時憨山妙峰同居北臺龍門忠訪之於冰雪中一見心相印契
B27n0151_p0177b14║留居期年萬曆壬午妙峰之蘆芽與忠同往遂開叢林諸所創
B27n0151_p0177b15║立忠有力焉居三載棄去入伏牛火場調煉三業南還登匡廬
B27n0151_p0177b16║愛其幽勝誅茅於講經臺居三載復還五老峰匿彩四年一日
B27n0151_p0177b17║登仰天坪乃匡山絕頂喜其高勝遂居之零丁數禩漸緝屋宇
B27n0151_p0177b18║久之衲子漸集忠手植松十餘萬本冀成叢林忠恒坦夷無緣
B27n0151_p0177b19║飾御眾不立規矩凡細務必以身先至老不倦隨緣自守一衲
B27n0151_p0177b20║之外無長物粒米莖菜必與共之視眾如一平等行慈無論智
B27n0151_p0178a01║愚浸久默化而不自知故來者如歸凡所言論慨切痛至無不
B27n0151_p0178a02║心領神會寂於萬曆庚申秋七月二十一日先示微疾臨化端
B27n0151_p0178a03║坐謂其徒曰吾見紅日當空金蓮遍地吾其行矣言訖默然壽
B27n0151_p0178a04║八十臘六十荼毗收靈骨塔於桃花峰下憨山為之銘
B27n0151_p0178a05║明燕京大慈壽寺沙門釋覺湻傳
B27n0151_p0178a06║釋覺湻字古風姓宋氏新城人也父欽母張氏生性恬澹不茹
B27n0151_p0178a07║葷酒兒時好趺坐頗厭嬉逐及長不治生產即善觀空修離欲
B27n0151_p0178a08║行天然穎悟每集諸善男子作般若圓覺法會湻為之長年二
B27n0151_p0178a09║十七棄家遠遊如京師登堂受白衣戒寶藏成師開法於王城
B27n0151_p0178a10║湻往參謁有所感契即從披剃執弟子業居最下版雖執爨負
B27n0151_p0178a11║薪未嘗不以身先堅苦三載始受具足從守心無礙聽華嚴圓
B27n0151_p0178a12║覺楞嚴諸經於四大分離妄身何處之語有所領契自爾隨處
B27n0151_p0178a13║建立華嚴圓覺道場歲無虛日王城感化若迦維改觀洋洋中
B27n0151_p0178a14║外如此者十餘年明嘉靖辛酉司禮監黃錦錦衣焦重修普安
B27n0151_p0178a15║寺迎湻居之幾二十載湻唯據丈室不事干請延一江大千止
B27n0151_p0178a16║庵諸法師弘天台賢首兩宗隆慶壬申宮中始崇佛道就普安
B27n0151_p0178a17║建吉祥道場湻主壇筵精誠感格恩渥頒隆齋饋盡從中出神
B27n0151_p0178a18║宗初元兩宮聖母為社稷祈福凡建齋堂多就湻所嘗賜千佛
B27n0151_p0178a19║錦袈裟萬曆丙子建大慈壽寺成即遷湻為住持命度沙彌一
B27n0151_p0178a20║人為弟子及敕校續入大藏湻首領之凡所弘闡無不稱旨居
B27n0151_p0178b01║常接納四眾但舉圓覺知幻即離不作方便離幻即覺亦無漸
B27n0151_p0178b02║次之偈及楞嚴如幻三昧或拈提古人向上公案以警發之暇
B27n0151_p0178b03║則行住坐臥每咄咄作私語見聞即之改容舉莫識其為密行
B27n0151_p0178b04║者生平所行不離當處而大播宗風竟莫究其涯涘一夕召諸
B27n0151_p0178b05║弟子告以微疾端坐三日熙然集眾念佛隨聲寂然而逝時萬
B27n0151_p0178b06║曆九年辛巳四月十有七日也壽七十有一臘四十有奇得度
B27n0151_p0178b07║弟子十五人本在為欽依僧錄善世領大慈壽住持奉葬於寺
B27n0151_p0178b08║後聖母悼之賜金建塔而憨山為之銘焉
B27n0151_p0178b09║明臨安東天目昭明寺沙門釋如空傳（曉本　性沖）
B27n0151_p0178b10║釋如空字無趣姓施氏秀水人幼性端凝長企清潔自號靜齋
B27n0151_p0178b11║留心內典博覽經論志慕禪學同友法舟參訪八年乃至東山
B27n0151_p0178b12║謁野翁曉本授以一歸何處䛡夜聞雞鳴有省復叩決之曉本
B27n0151_p0178b13║印可如空始落髮受戒便付衣法偈曰非法非非法非性非非
B27n0151_p0178b14║性非心非非心付汝心法竟曉本浙人初習教觀後登東峰於
B27n0151_p0178b15║念佛是誰體究有得恍然於西來大意乃歎曰有水皆含月無
B27n0151_p0178b16║山不帶雲禪者宗之如空得法後即住敬長萬曆庚辰八月六
B27n0151_p0178b17║日辤世有偈生來死去空華死去生來一夢皮囊付與丙丁白
B27n0151_p0178b18║骨斷橋隨眾呵呵明月清風今弄壽九十歲弟子性冲字無幻
B27n0151_p0178b19║為編語錄行世後住徑山亦自有語錄
B27n0151_p0178b20║明金臺龍華寺沙門釋廣禎傳
B27n0151_p0179a01║釋廣禎字瑞菴姓孫氏金臺人也生性奇譎不齒羣兒見者異
B27n0151_p0179a02║之心喜念佛時喃喃作諷經語龍華榮菴茂居僧錄左闡教有
B27n0151_p0179a03║重行偶過從孫氏禎甫七歲見而奇之因乞為沙彌遂命與上
B27n0151_p0179a04║足璽為弟子少長即喜以聲音為佛事調練三業精修六時年
B27n0151_p0179a05║三十登壇受具大通法師教化昌隆禎事之多聞法要隆慶改
B27n0151_p0179a06║元大宗伯舉為龍華住持禎大開法社延禪講宗師集四方學
B27n0151_p0179a07║侶披閱大藏闡少室天台兩宗後來諸方師匠中興曹洞若大
B27n0151_p0179a08║千潤者多發跡於斯妙峯登微時以大藏因緣謁禎禎為引重
B27n0151_p0179a09║公卿間道風大著妙峯為法門推崇亦藉資焉神宗登極尤尚
B27n0151_p0179a10║法化海內名藍知識多出其門丁丑春妙峯與憨山隱居清涼
B27n0151_p0179a11║禎傾心慕之遊五頂搜訪於冰雪中居無何杖錫南遊禮普陀
B27n0151_p0179a12║入天台隱於通玄峯頂鳥棲鷇食於焉三載專精一行三昧有
B27n0151_p0179a13║所發悟尋謝去回䇿東吳禮長干舍利泝長江陟九華登匡廬
B27n0151_p0179a14║馴黃龍白鹿揖五老而望香爐遶文殊經臺三匝滌除玄覽以
B27n0151_p0179a15║休過黃梅求印證焉復遊天目武當抵南嶽求悟法華三昧處
B27n0151_p0179a16║回入伏牛練磨眾中居三月乃歸萬曆九年辛巳春妙峰與憨
B27n0151_p0179a17║山建大會於清涼禎與雙林平無遮允齊入法社壬午春會罷
B27n0151_p0179a18║復與憨山結隱太行冬初始還故居甲申奉慈聖命同妙峰飯
B27n0151_p0179a19║僧秦晉伊洛諸名山因出關走蘆芽渡河登華嶽覽長安閱雁
B27n0151_p0179a20║塔留影尋草堂羅什翻經處結夏圭峰望太白太乙略崤函而
B27n0151_p0179b01║東再入伏牛訪嵩少參鼻祖單傳哭潤公扣白馬以歸居頃之
B27n0151_p0179b02║復奉慈旨賫大藏往天台廬嶽復之清涼還報禎喟然歎曰一
B27n0151_p0179b03║介微僧數叨慈命撫心顧德愧何以當乃引疾獨居屏絕人跡
B27n0151_p0179b04║居常自足無意於世生平後己先人不以物為事戒珠心月秋
B27n0151_p0179b05║露空寒貌古神清長松孤鶴瞹然可親凜然可敬達觀嘗稱之
B27n0151_p0179b06║曰吾門之龍華猶如秦鏡真能照人肝膽其賞鑒如此禎抱疾
B27n0151_p0179b07║期年一日召諸弟子曰吾賴為佛子愧無補法門但耿耿此心
B27n0151_p0179b08║不敢辜負佛恩耳生謂我不足死當我有餘爾其勉之予行矣
B27n0151_p0179b09║言訖而逝時萬曆十有七年五月二十三日也壽六十有二臘
B27n0151_p0179b10║三十有奇葬於京西北海之隆禧寺左憨山為之銘
B27n0151_p0179b11║明會城斗光寺沙門釋洪上傳（不語僧）
B27n0151_p0179b12║釋洪上字梵庵姓趙氏普安人也家世儒素洪生之夕其母夢
B27n0151_p0179b13║白鶴飛翔集於屋瓦寤而婉子以為祥也未幾失怙孑然孤幼
B27n0151_p0179b14║殷殷奉母長歷世變遠避入滇漸達騰越依毘盧寺大藏祝髮
B27n0151_p0179b15║時明天啟六年也欲窮我空之理離生死之苦闡心勤求食寢
B27n0151_p0179b16║俱廢因讀楞嚴有省虔禮觀音一夕定中見金身菩薩千眼所
B27n0151_p0179b17║視千手所指森然叢集方驚愕間菩薩乃分一手眼授之出定
B27n0151_p0179b18║獨覺異香滿室自是心地清涼精進倍蓰復參妙峰野愚指示
B27n0151_p0179b19║理諦皆得證明遊尋甸鍾靈見山巒環拱林壑幽秀乃刈草為
B27n0151_p0179b20║庵獨處數載始回黔改宅為寺名曰慈雲以飯游侶及再至滇
B27n0151_p0180a01║會城薦紳延主斗光大弘法席己亥春遷錫易隆即示微疾留
B27n0151_p0180a02║偈示眾偈曰十方三世總無明會徹無明無不明隨緣應物無
B27n0151_p0180a03║他事只在當人善用心寂年六十三荼毘骨瑩白有光又不語
B27n0151_p0180a04║僧者不知何許人亦無由得其名字姓系常居盤山峰頂石巖
B27n0151_p0180a05║中灰頭土面厄坐如枯人有謁者略不一顧或叩之再三終不
B27n0151_p0180a06║語因以不語名之憨山德清游盤山時入巖禮請屹不為動問
B27n0151_p0180a07║之不語清知非常人相與對坐直視默然寂寂無聲久之僧從
B27n0151_p0180a08║定起煮茶唯取一甌自飲清亦取一甌自酌而飲飲後斂茶具
B27n0151_p0180a09║枯坐如故清亦端坐又久之起炊飯飯[(鼻-廾+羊)*(虱-(乏-之+虫)+?)]取一盌一匙自食清
B27n0151_p0180a10║亦取具同食食後復坐如故清亦如之夜中僧出巖外經行清
B27n0151_p0180a11║亦隨之足音或東西相應明日清知飲時飲食時食僧同飲啜
B27n0151_p0180a12║如故入夜經行亦復如是忽焉七日終未一語然已契其懇至
B27n0151_p0180a13║相喻言外居久之僧起問清曰仁者何來清曰南方來曰來此
B27n0151_p0180a14║何為曰訪隱者僧曰隱者面目不過爾爾清曰入門早已勘破
B27n0151_p0180a15║欲得一語以窺其究竟僧乃笑曰余住此三十年今日始遇一
B27n0151_p0180a16║道侶願小留清亦安之不復言去清一夜經行忽然頂門一聲
B27n0151_p0180a17║轟如乍雷山河大地身心世界豁然頓空其境非尋常目前可
B27n0151_p0180a18║喻約五寸香許漸覺有身心漸覺腳下實地漸見山河大地一
B27n0151_p0180a19║切境相還復如故身心輕快不可言喻舉足如風迅歸巖中僧
B27n0151_p0180a20║乃問曰今夜經行何其久耶清舉所得境相相告僧曰此色陰
B27n0151_p0180b01║境耳非是本有我住此三十餘年非陰雨風雪夜夜經行此境
B27n0151_p0180b02║但不著則不被他昧卻本有清深肎其說即禮謝就坐同居月
B27n0151_p0180b03║餘妙峰登遣使尋至巖中始興辤而去歸以語其所知猶自歎
B27n0151_p0180b04║曰此路邊境界蓋不語僧猶不語也今無可傳已
B27n0151_p0180b05║
B27n0151_p0180b06║
B27n0151_p0180b07║
B27n0151_p0180b08║
B27n0151_p0180b09║
B27n0151_p0180b10║