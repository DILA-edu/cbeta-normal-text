B27n0151_p0180b11║新續高僧傳四集卷第二十一
B27n0151_p0180b12║衡陽喻謙昧庵氏編輯
B27n0151_p0180b13║習禪篇第三之十一（正傳九人　附見三人）
B27n0151_p0180b14║明徑山化城寺沙門釋法鎧傳
B27n0151_p0180b15║　四明天童寺沙門釋圓悟傳
B27n0151_p0180b16║　雲南竹林寺沙門釋密行傳
B27n0151_p0180b17║　荊南普仰寺沙門釋正誨傳（了凡旹）
B27n0151_p0180b18║　雲南水目山寶華寺沙門釋洪如傳
B27n0151_p0180b19║　湖州上柏山報恩禪院沙門釋天隱傳
B27n0151_p0180b20║　寧鄉大溈山同慶寺沙門釋如學傳（圓上座）
B27n0151_p0181a01║　漳州南山報敂禪院沙門釋亘信傳
B27n0151_p0181a02║　夾山沙門釋本豫傳（方來）
B27n0151_p0181a03║
B27n0151_p0181a04║
B27n0151_p0181a05║
B27n0151_p0181a06║
B27n0151_p0181a07║
B27n0151_p0181a08║
B27n0151_p0181a09║
B27n0151_p0181a10║
B27n0151_p0181a11║明徑山化城寺沙門釋法鎧傳
B27n0151_p0181a12║釋法鎧字忍之亦號澹居姓趙氏江陰人也世稱巨族母夢僧
B27n0151_p0181a13║趺坐於堂上而生鎧故幼性穎悟知有夙慧長習舉子業才名
B27n0151_p0181a14║奕奕乃塵視世榮志性命之學父母方為聘室鎧愀然不樂父
B27n0151_p0181a15║卒乃杖策孤遊登太和山遇羽士授長生之術過武昌遇講良
B27n0151_p0181a16║知學者皆掉頭棄去一日入僧舍見金剛經讀至如來說諸心
B27n0151_p0181a17║皆為非心忽有省乃曰是吾所歸也還過浮山坐三曲洞瀝血
B27n0151_p0181a18║寫孝經癸巳遊皖城達觀禪師過江上鎧往參再謁乃見求度
B27n0151_p0181a19║未許達登馬祖庵鎧偕阮自華至達夜夢披白鎧人侍其側及
B27n0151_p0181a20║見鎧著白衣懇求剃度達許之因命今名薙髮受具時年三十
B27n0151_p0181b01║有三未幾入天目誅茅於分經臺弔影藏修單提向上蔬食不
B27n0151_p0181b02║糝敝衣露肘每降妄心燃香爇臂如是者三載大有開發石帆
B27n0151_p0181b03║岳公入山見鎧蓬首垢面腰鐮采薪因太息曰真道人也久之
B27n0151_p0181b04║下天目復過宣城掩關於西樂乃習荷重負肩試經行以苦筋
B27n0151_p0181b05║骨調昏睡其道益進後出關行腳至匡廬每過叢林坐廊下忽
B27n0151_p0181b06║焉達旦辛丑至都門省達於慈壽初入室便問生死大事願師
B27n0151_p0181b07║指示達即痛棒如是者再一日又問永嘉云了得業障本來空
B27n0151_p0181b08║只如師子尊者二祖肇公等是了得也未聲未絕達連捧之鎧
B27n0151_p0181b09║猛省但點首而已自是見地隱密壬寅秋南還入浮山會聖巖
B27n0151_p0181b10║乃宋遠錄公與歐陽六一因碁說法處久為俗業皖城澹宇阮
B27n0151_p0181b11║公謀復之請鎧以居重新遠公塔瀝血書梵網經日課金剛般
B27n0151_p0181b12║若為母壽戊申應太史觀我吳公請住持浮山大華嚴寺居常
B27n0151_p0181b13║以本分為念四方衲子至者唯示直捷處乃集諸祖入道緣梓
B27n0151_p0181b14║之初達刻大藏以雙徑寂照為刻場後靈龕亦歸之鎧欲滿其
B27n0151_p0181b15║願遂往庚戌至山見霧濕濃濃宜求爽塏下有化城故址為宋
B27n0151_p0181b16║佛日宣禪師道場太史具區馮公議修復為藏版處鎧簡得手
B27n0151_p0181b17║札示左方伯本如吳公為按址畫界奪諸豪右仍為佛地又贖
B27n0151_p0181b18║臨安太平寺田百畝以資供贍於是藏事有歸甲寅吳公開府
B27n0151_p0181b19║於蜀鎧以刻藏因緣往議之遂登峩嵋禮普賢乙卯春同直指
B27n0151_p0181b20║若谷徐公出蜀是年秋還徑山頗疲於津梁辛西秋七月遍辤
B27n0151_p0182a01║諸檀越過白門以藏事託本如吳公冬十月歸雙徑一日倚杖
B27n0151_p0182a02║立堂下顧謂眾曰羚羊挂角不出十二眾罔測至晚爇香禮佛
B27n0151_p0182a03║沐浴更衣趺坐默然至旦忽脫去天啟辛酉十二月十三日也
B27n0151_p0182a04║壽六十有一臘二十有八弟子元亮具狀走匡山乞憨山為之
B27n0151_p0182a05║塔銘
B27n0151_p0182a06║明四明天童寺沙門釋圓悟傳
B27n0151_p0182a07║釋圓悟字覺初亦號密雲姓蔣氏宜興人也父曦母潘氏家世
B27n0151_p0182a08║田作悟生而淵穆不逐塵戲八歲便知佛號稍長樵耕給養歸
B27n0151_p0182a09║則獨處頗切世相無常之想既冠誦經懌然默記嘗負薪入市
B27n0151_p0182a10║釋肩橫陳積柴面前側立竟日若不見人壯歲置妻孥從龍池
B27n0151_p0182a11║山禹門寺幻有傳祝髮數載勤勞多所未徹一日過銅官山頂
B27n0151_p0182a12║秋爽天高豁焉開朗凝膺渙釋時傳已入都北來覲之二禩而
B27n0151_p0182a13║歸禮天台探禹穴海門周公汝登唱道東南以宗傳證聖學與
B27n0151_p0182a14║悟深相契結祭酒陶公望齡司空王公舜鼎交參扣擊悟之道
B27n0151_p0182a15║法徧於東海自茲始也傳歸龍池且老以衣付悟由是六坐道
B27n0151_p0182a16║場龍池通玄金粟黃檗育王天童臨濟之傳稱中興焉初之金
B27n0151_p0182a17║粟也夢旂亭下有大井可飲千人一丈者指曰是師住處蓋金
B27n0151_p0182a18║粟故千人井悟居六年食指盈萬果符斯兆天童古剎歲久荒
B27n0151_p0182a19║蕪悟為完飾高簷觸雲連閣四周金田香界隨地湧出又壤接
B27n0151_p0182a20║海宇輪舶交至南詔北貊重譯炷香近古以來所未有也崇禎
B27n0151_p0182b01║癸巳天步方艱物多疵癘國戚田弘遇奉御香祈福普陀隨齎
B27n0151_p0182b02║紫衣賜悟又以南都大報恩寺屬悟住持以老病辤逾年寂於
B27n0151_p0182b03║天台通玄還塔天童南山下清室龍興嗣法弟子道忞於順治
B27n0151_p0182b04║乙亥應召入京奏悟道行天語咨嗟有生不同時之歎又進曾
B27n0151_p0182b05║鯨所繪遺像呈入御覽復命供奉王國材臨摹二幀世祖雅善
B27n0151_p0182b06║丹青親為著墨賜藏天童諭所編語錄採入大藏其眷慕如是
B27n0151_p0182b07║康熙四十四年賜諡曰慧定禪師
B27n0151_p0182b08║明雲南竹林寺沙門釋密行傳
B27n0151_p0182b09║釋密行字寂忍姓谷氏宜良人也父思節母時氏均有善念寂
B27n0151_p0182b10║行年十四即捨入竹子山竹林寺從順語剃度隨侍三年漸通
B27n0151_p0182b11║經論乃辤往雲臺拜讀楞嚴年十九忽感念無常欲離生死有
B27n0151_p0182b12║僧自雞足來為道最上乘禪聆之心喜懇乞開示因導以趙州
B27n0151_p0182b13║狗子語歷究五載了無着處後遇濟凡謂之曰參禪到無可奈
B27n0151_p0182b14║何處方是得力處如戰士失卻寶刀赤手徒搏奮鬥直前奪取
B27n0151_p0182b15║敵人手中器械方能殺出去也即於言下有省往參破山一日
B27n0151_p0182b16║砌下偶見蜈蚣以石擊斷破山見兩截齊動因問曰他性命在
B27n0151_p0182b17║那頭密行曰一舉兩得破山曰否否即呈偈曰者個蜈蚣大煞
B27n0151_p0182b18║奇戰場不帕斷頭皮攔腰一擊重開眼正是當場施毒時山肎
B27n0151_p0182b19║之乃付以源流嗣曹溪正派且書偈曰蚊子喁喁上鐵牛無容
B27n0151_p0182b20║下嘴處難酬紛紛一夏歸山後遇虎逢龍且出頭後駐錫衡州
B27n0151_p0183a01║南雲寺更弘法於雲南會城妙音慈雲諸剎寂年五十八有語
B27n0151_p0183a02║錄數卷
B27n0151_p0183a03║明荊南普仰寺沙門釋正誨傳（了凡旹）
B27n0151_p0183a04║釋正誨字無跡初祝髮時名永燈姓劉氏當陽人也母李氏幼
B27n0151_p0183a05║從外祖之宜都十歲捨入石寶山有塾師館於寺與眾課讀多
B27n0151_p0183a06║解文義以未了梵呪為憾年十六西遊憩聖水寺見習瑜伽者
B27n0151_p0183a07║喟然歎曰法固如是耶去之復歸石寶讀書益力年二十見僧
B27n0151_p0183a08║持緇門警訓者誦之泣下作偈曰善財與我原同性不證菩提
B27n0151_p0183a09║誓不休遂詣荊南訪天柱於普仰寺柱器之為更名正誨留居
B27n0151_p0183a10║三年遍閱大藏柱寂乃遊伏牛尋其遺跡因之兩都重登講席
B27n0151_p0183a11║慈聖太后聞其清譽賜以千金修葺玉泉復請三藏存之寺中
B27n0151_p0183a12║初當陽舊有度門寺荒廢已久人多不知誨在普仰時天柱曾
B27n0151_p0183a13║口授北宗五十六字云在度門秀國師碑後誨自都歸便訪度
B27n0151_p0183a14║門去玉泉七里見古寺破落有石黝然曰大通秀國師之碑在
B27n0151_p0183a15║榛莽中撫之悽然集工修治因於塔前興復度門寺曰吾將老
B27n0151_p0183a16║此為北宗之裔自是養晦此中專志淨土崇禎元年正月先期
B27n0151_p0183a17║告逝端坐說偈曰人間去住是尋常處處名山古道場一念不
B27n0151_p0183a18║生三世佛誰能直下可承當有僧問曰究竟若何誨以手撫案
B27n0151_p0183a19║曰究竟到彼岸遂寂塔於楞伽峰麓秀國師之傍尋陵王憲使
B27n0151_p0183a20║維章為之記誨所著有識略莊子注及詩文諸稿弟子了凡當
B27n0151_p0183b01║陽靳氏子總角時依報恩寺廣通出家長習經論策杖南詢遇
B27n0151_p0183b02║誨機教相叩言中見諦付與大法更名乘旹遂續北宗正派著
B27n0151_p0183b03║有楞嚴講錄傳世
B27n0151_p0183b04║明雲南水目山寶華寺沙門釋洪如傳
B27n0151_p0183b05║釋洪如字無住姓鄧氏定遠人也志行孤絜頗契幽遯家居自
B27n0151_p0183b06║課恆持金剛經嘗入白雲崖折茶枝插地咒曰吾道有成則榮
B27n0151_p0183b07║無成則萎後乃日見秀發漸至合抱洪如曉夕窮研亦有心得
B27n0151_p0183b08║乃禮大千受染復參徹庸命居福城飯眾一夕忽聞鐘聲倏爾
B27n0151_p0183b09║灑落了明大事即成偈曰通身是遍界是處處逢何曾避後侍
B27n0151_p0183b10║庸走金陵請藏歷叩諸方更謁天童六雪及還滇剏寶華寺於
B27n0151_p0183b11║水目山弘施法化宗風凜然道價之盛冠絕一時寂年七十三
B27n0151_p0183b12║臘四十塔於水目山所著有蒼山集空明集苦海慈航集及宗
B27n0151_p0183b13║門語錄南鐙續燄諸編
B27n0151_p0183b14║明湖州上柏山報恩禪院沙門釋天隱傳
B27n0151_p0183b15║釋天隱荊溪閔氏子早歲失怙奉母居貧不能力學種圃以養
B27n0151_p0183b16║年二十始自檢束蔬食盟心然未識三寶歸向唯對神立誓若
B27n0151_p0183b17║邪念忽起則默誦小人間居為不善章頓然念息一日聽講楞
B27n0151_p0183b18║嚴一切眾生皆由不知常住真心性淨明體用諸妄想此想不
B27n0151_p0183b19║真故有輪轉因自警惕欲圖解脫適幻有禪宿來自清涼山唐
B27n0151_p0183b20║凝庵太常吳安節通政延居龍池山道風遠鬯乃往歸之雖處
B27n0151_p0184a01║塵寰無心世味母知其志堅遂允出家萬歷戊戌初從芟染看
B27n0151_p0184a02║趙州無字䛡無有入處更參未生前本來面目工候急切晝三
B27n0151_p0184a03║夜三及百餘日偶展楞嚴見佛咄阿難云此非汝心於是如善
B27n0151_p0184a04║財入彌勒樓閣頓空豁境界疑情放下明年春隨幻有入城至
B27n0151_p0184a05║顯親禪堂問永嘉大師道忽然如托空時如何幻有一喝復顧
B27n0151_p0184a06║隱曰我代爾修行去隱禮拜便會得賓主照用之句復入石城
B27n0151_p0184a07║天界寺謁松雲貌古臘高精勤定課寒暑不移親炙久之獲益
B27n0151_p0184a08║良多又訪文齋於能仁寺敏而能文出語新奇令人心暢辛丑
B27n0151_p0184a09║還山掩關兩載終日蒲團正在忘絕境界之際忽聞驢鳴恍然
B27n0151_p0184a10║而悟頓釋前疑有偈曰忽聞驢子叫驚起當人笑萬別與千差
B27n0151_p0184a11║非聲非色鬧自是見解圓通了無滯礙偶聞風拂松梢雨打窗
B27n0151_p0184a12║紙口占云風聲與水聲不必論疏親一耳聞為快何曾有二音
B27n0151_p0184a13║甲辰四月八日解關趨覲幻有於燕都普照時已殘冬命呈所
B27n0151_p0184a14║見偈曰人說北地寒我道南方暖寒暖不知人窮人知寒暖異
B27n0151_p0184a15║日復徵云祇如四料簡汝如何會隱以四法界荅之幻有首肎
B27n0151_p0184a16║時古輝老宿博通三藏講經於白塔寺因思古德云通宗不通
B27n0151_p0184a17║教開口便胡道通教不通宗如蛇入竹筒宗教兩俱通如日處
B27n0151_p0184a18║虛空宗教俱不通如犬吠茅叢於是更歷教海會慈聖太后建
B27n0151_p0184a19║無遮大會於臺山靜淵主法席隱亦與焉更與妙峰居塔院數
B27n0151_p0184a20║月每當請益忻羨真誠苦行建樹德業浩然無窮後回京復與
B27n0151_p0184b01║密雲南游浙中謁幻也於天童高風逸韵世所罕及丁未還龍
B27n0151_p0184b02║池明年命隱秉拂隱辭之癸丑命理院事復辭因假嶺南靜室
B27n0151_p0184b03║掩關幻有以偈寄之云老衲於今不坐關既無住也幸無間何
B27n0151_p0184b04║曾進又何曾出只在尋常天地間及聞幻有寂破關匍匐歸詣
B27n0151_p0184b05║龕前已而曳杖入關居久之為凝庵居士強之始出遂歸龍池
B27n0151_p0184b06║庚申欲編歷諸方偶得山南幽處名磐山荊溪極深谷也誅茆
B27n0151_p0184b07║為庵自冬洎春大雪綿綿積五十餘日人跡罕到徘徊四顧唯
B27n0151_p0184b08║饑禽野獸而已儲盡糧空煙爨欲絕因卓杖語侍曰若老僧數
B27n0151_p0184b09║盡即埋此山他日自然成就伽藍地也後果藉檀信經營十二
B27n0151_p0184b10║載竟成叢席崇禎七年秋八月移主湖州上柏山報恩禪院示
B27n0151_p0184b11║眾云老僧多病不能提持佛法賴土木瓦石為諸人轉大法輪
B27n0151_p0184b12║發諸人大機大用切不可當面錯過若錯過只知事從眼前過
B27n0151_p0184b13║不覺老從頭上來蓋隱年已六十矣當掩關嶺南時顧九疇大
B27n0151_p0184b14║史問如何是奪人不奪境曰白雲封我圓光戶恰似無人坐室
B27n0151_p0184b15║中如何是奪境不奪人曰風送白雲歸洞去祇留一箇野僧間
B27n0151_p0184b16║如何是人境兩俱奪曰了知四大原非我白雲聚散本無蹤如
B27n0151_p0184b17║何是人境俱不奪曰幾度白雲來伴我就裏和衣帶月眠得法
B27n0151_p0184b18║弟子通問箬庵入室呈頌云千玄萬妙隔重重個裏無私總不
B27n0151_p0184b19║容一種沒絃琴上曲寒崖吹落五更風隱曰玄妙即不問如何
B27n0151_p0184b20║是不隔底句通問擬議隱便捧之復示頌曰千波萬浪隔重重
B27n0151_p0185a01║識得源頭處處通根境脫然全體用拈來物物始從容
B27n0151_p0185a02║明寧鄉大溈山同慶寺沙門釋如學傳（圓上座）
B27n0151_p0185a03║釋如學字無為晚號五峰姓任氏臨潼人降生之辰白光滿室
B27n0151_p0185a04║與佛生同日故蓮胎含素鶴骨出塵有自來也年二十恃怙并
B27n0151_p0185a05║失薙髮五臺從天齊師觀修淨業晝夕思維向上以了生死斯
B27n0151_p0185a06║心未安決志行訪始謁熊耳無言即往圓戒於澄律師依止律
B27n0151_p0185a07║堂勤披藏卷復徧游金剛臺虎跑伏牛終南行力艱深境界疊
B27n0151_p0185a08║更自得解釋歷抵黃檗匡廬雲門徑山還至龍池參密雲悟深
B27n0151_p0185a09║契法旨及從入天台通玄親承煆煉屢臨血捧機不放過久之
B27n0151_p0185a10║入室請辭悟握拂云喚作拂子則觸不喚作拂子則背不得拈
B27n0151_p0185a11║起不得放下不得下語不得無語不得錯舉若不錯舉即分付
B27n0151_p0185a12║汝學即躍起云不要不要悟云猶是亂叫亂跳更試舉看乃轉
B27n0151_p0185a13║身云學今去也悟即付之承受記別去後省悟於金粟崇禎辛
B27n0151_p0185a14║未來主大溈同慶斬石誅茅僅蔽風雪從侶朋興宗緒丕振癸
B27n0151_p0185a15║酉出山將行化於五臺至金陵為余集生中丞請說法祗陀林
B27n0151_p0185a16║吼聲弘亮四眾驚服東南望為大法幢無何自期厭世是秋七
B27n0151_p0185a17║月二十二日示寂先以手書入山屬法於養拙明使主溈山示
B27n0151_p0185a18║眾偈云痛舉鉗鎚為阿誰可憐漆桶自狐疑為伊結下來生債
B27n0151_p0185a19║五夜霜花開玉墀依法闍維塔於大溈羊城陶汝鼐為之銘先
B27n0151_p0185a20║是崇禎戊辰有圓上座者騎犢披榛把茆晏坐覘枯杏復芽之
B27n0151_p0185b01║異明年大宗伯李公騰芳來訪白牛尋源黃木與圓公一宿樹
B27n0151_p0185b02║下而去屬同遊者陶子汝鼒作記胡子懋選造庵得前令周公
B27n0151_p0185b03║瑞豹所請復官田三十餘畝供香積咸欽聚石之風頗憶畫灰
B27n0151_p0185b04║之語俄而學至纔舉南宗遽還中印時有金銅瑞像宮繡幢幡
B27n0151_p0185b05║齎自行僧出於大內諸方聞者莫不謂大溈之山興復有日也
B27n0151_p0185b06║明漳州南山報劬禪院沙門釋亘信傳
B27n0151_p0185b07║釋亘信字行彌姓蔡氏浯人也父惟和母李氏夢大星入懷及
B27n0151_p0185b08║誕亘小字福星年十二聞梅山止安九族生天語欣然慕之欲
B27n0151_p0185b09║報劬勞白於母母不聽後病熱極危許捨出家即愈年十七從
B27n0151_p0185b10║止安薙髮嘗見雪山書壽昌塔銘知有宗門事尋居漳之長泰
B27n0151_p0185b11║石獅巖偶值中秋止安到巖方設餅煮茶忽舉德山棒臨濟喝
B27n0151_p0185b12║雲門餅趙州茶是同是別竟日思惟欲云同機用各別若云別
B27n0151_p0185b13║道豈有二終未能決一日負米登山忽忘身世成一偈曰行住
B27n0151_p0185b14║原非我棒喝不是他一箇雲門餅好下趙州茶方知古人真參
B27n0151_p0185b15║實悟語不我欺乃發足游參首造鼓山叩博山無異令看父母
B27n0151_p0185b16║未生前語頓起疑情值獅林師出因詢林曰適來所問是何意
B27n0151_p0185b17║旨林曰一塊石一塊磚兩相撞乃從結茅於芙蓉山居頃之復
B27n0151_p0185b18║回鼓山受具時年二十四八月解制乃還溫陵掩關於葵山牛
B27n0151_p0185b19║眠室晝夜提撕二七不眠亦不依倚後聞密雲晤開堂於黃檗
B27n0151_p0185b20║以書乞示即取來書轉語作復云但見橫尸遍野即便知恩有
B27n0151_p0186a01║地亘已爽然若失已而復掩關於南安圭峰報親寺之東庵曾
B27n0151_p0186a02║憶僧傳晤以薰風自南來語勘驗學者思之未得值六月掃地
B27n0151_p0186a03║關中汗下沾衣忽爾清風徐來舉體慶快乃怕掌曰好箇出身
B27n0151_p0186a04║處時人不知時人一知汗透滿衣適金粟費隱繼席黃檗乃馳
B27n0151_p0186a05║書陳其所見答云未見有本分語而通本分消息遂啟關直詣
B27n0151_p0186a06║黃檗問費曰昔臨濟會下兩堂首座相見同時下一喝僧問臨
B27n0151_p0186a07║濟還有賓主也無濟云賓主歷然祇如兩堂首座未下一喝時
B27n0151_p0186a08║還有賓主也無費云兩眼對兩眼禮之而退費問如何是汝本
B27n0151_p0186a09║分句亘曰今日晴費云我不問晴再道昨日雨費云汝自己親
B27n0151_p0186a10║切上何不道一句亘舉拳費云離卻此手別道一句亘曰鼻孔
B27n0151_p0186a11║大頭垂費肎之亘擬再進語費連捧揮出立於侍寮如卓地露
B27n0151_p0186a12║柱生平所得所悟前後際斷及結冬費先垂語舉古人云欲識
B27n0151_p0186a13║佛性義當觀時節因緣時節若至如迷忽悟如忘忽憶試向此
B27n0151_p0186a14║處作一偈看亘呈偈曰數載覓心不見心承師捧下且翻身一
B27n0151_p0186a15║生伎倆從斯喪贏得條條一個人自是機緣峻峭當仁不讓乙
B27n0151_p0186a16║亥臘月八日始付拂子時年三十二崇禎九年溫陵檀越請住
B27n0151_p0186a17║南安大羅山棲隱禪院戊寅春往金粟省費復回黃檗助隱元
B27n0151_p0186a18║建興大殿壬午冬費遣專使齎源流祖衣付之舉示眾云此是
B27n0151_p0186a19║小僧生平直不藏曲須知當敗闕處正是得力處湊泊不上處
B27n0151_p0186a20║正是立地處久立其自敘艱幸如此有語錄三卷
B27n0151_p0186b01║明夾山沙門釋本豫傳（方來）
B27n0151_p0186b02║釋本豫字林臯一號晦夫姓陳氏崑山人年十九脫白誦金剛
B27n0151_p0186b03║經有省得法於磬山修棲黃山指象處三年偶偕普門觀瀑布
B27n0151_p0186b04║普云此泉在心內在心外豫云內外且置試道此泉從何處來
B27n0151_p0186b05║普云原來此中人也兩人從此心契豫後踞夾山法席其道大
B27n0151_p0186b06║顯嘗取唐宋尊宿語錄各加品評為宗門誡範歲在丙戌豫計
B27n0151_p0186b07║日期至說偈委衣順化方來字曉宗沁水人佐普門開闢黃山
B27n0151_p0186b08║頗著勤勞後嗣其法繼主慈光來梵行精嚴初依伏牛山得鍊
B27n0151_p0186b09║囈語法與普門契合普門素精等韵燄口唯來獨得其秘丙戌
B27n0151_p0186b10║秋一日告眾將別無疾化去