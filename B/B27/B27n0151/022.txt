B27n0151_p0186b11║新續高僧傳四集卷第二十二
B27n0151_p0186b12║衡陽喻謙昧庵氏編輯
B27n0151_p0186b13║習禪篇第三之十二（正傳十二人　附見九人）
B27n0151_p0186b14║清峨湄毘盧院沙門釋克誠傳（貫之　性藏　實如）
B27n0151_p0186b15║　寧鄉大溈密印寺沙門釋正明傳（慧山海）
B27n0151_p0186b16║　四明天童寺沙門釋通賢傳
B27n0151_p0186b17║　四明天童寺沙門釋通容傳
B27n0151_p0186b18║　四明天童寺沙門釋道忞傳
B27n0151_p0186b19║　錢塘淨慈寺沙門釋正嵒傳（方孝）
B27n0151_p0186b20║　孤嶼江心寺沙門釋本瑩傳
B27n0151_p0187a01║　瑞安仙巖寺沙門釋超志傳
B27n0151_p0187a02║　四明天童寺沙門釋本畫傳
B27n0151_p0187a03║　荊南東山天齊禪院沙門釋明智傳（實妙）
B27n0151_p0187a04║　雲南水目山寶華寺沙門釋普行傳（學蘊）
B27n0151_p0187a05║　富民九峯山西華寺沙門釋慧宗傳（心安　道瑞）
B27n0151_p0187a06║
B27n0151_p0187a07║
B27n0151_p0187a08║
B27n0151_p0187a09║
B27n0151_p0187a10║
B27n0151_p0187a11║清峨湄毘盧院沙門釋克誠傳（貫之　性藏　實如）
B27n0151_p0187a12║釋克誠南涪人順治時明經也年四十棄家為僧居峩眉山毘
B27n0151_p0187a13║盧院與伏虎寺貫之相親善居山三十年一瓶一缽他無長物
B27n0151_p0187a14║貫之犍為人少出家從三濟得法講經於伏虎寺重築堂廡廓
B27n0151_p0187a15║廣寺基臨終偈云年經七十六自愧無長處私誓深如海道心
B27n0151_p0187a16║高似佛生生任我行世世人天路萬物常圍繞那些隨分足性
B27n0151_p0187a17║藏字紫芝渝城人年十五祝髮主白水寺三十年九開禪祗有
B27n0151_p0187a18║語錄數卷康熙癸丑撫軍延至江左乙卯寂於楊州上方寺其
B27n0151_p0187a19║別眾偈云年光五十七世緣今已畢東海石頭枯大峩如鐵壁
B27n0151_p0187a20║實如峩眉人居伏虎寺貫之四傳弟子也受法於可聞著有雜
B27n0151_p0187b01║集若干卷
B27n0151_p0187b02║清寧鄉大溈密印寺沙門釋正明傳（慧山海）
B27n0151_p0187b03║釋正明字養拙姓常氏蒲版人生秉異姿澹懷世網年踰志學
B27n0151_p0187b04║獨懷幽趣初夏日沒仰見青天忽焉歎曰世界許闊如何拘此
B27n0151_p0187b05║壞我善因誓心捨去年二十落髮於南海普陀參學金粟黃檗
B27n0151_p0187b06║不事文學唯以苦行磨礪性靈一日見僧讀萬峰錄語以萬法
B27n0151_p0187b07║歸一恍然大悟後嗣法五峯每當入室如破桶底如滅燭光種
B27n0151_p0187b08║種密印皆悟後事嘗云迷因悟有悟以迷生迷悟兩忘聖凡路
B27n0151_p0187b09║絕又曰入得三界混於常流識得箇事無處停留又曰有耳不
B27n0151_p0187b10║聞有口不說歷代祖師兦鋒結舌五峯偕之西來付以溈山結
B27n0151_p0187b11║茅為廬蓻粟以食揮麈論道宗風漸開四方之士雲集響應主
B27n0151_p0187b12║溈十餘載嘗與百人俱頓成叢林每藉草參禪就钁說法靈祐
B27n0151_p0187b13║之統賴以不墜順治己丑春知世緣將盡留僧伽黎屬門人慧
B27n0151_p0187b14║山栩然入化塔於溈山前阜慧山海既承其積力抗彼前修而
B27n0151_p0187b15║隨眾作務不礙悲流故楗槌之筵嘗圍四眾毘尼所攝歲授千
B27n0151_p0187b16║徒螟蜮不災其界魔軍自摧於境以是因緣重修勝境順治乙
B27n0151_p0187b17║未紺殿琳宮妙相嵯峩矣
B27n0151_p0187b18║清四明天童寺沙門釋通賢傳
B27n0151_p0187b19║釋通賢字浮石姓趙氏當湖人也生有奇稟性厭薰腥稍長志
B27n0151_p0187b20║學便懷出世年十九潛越南海禮紹宗薙染因歸省父母以獨
B27n0151_p0188a01║子苦留稍自蓄髮貌為慰解後投武原普淨菴乘白重相剃度
B27n0151_p0188a02║受沙彌戒於雲棲蓮圓具於海寧湛然澄隨侍嘉禾東塔聞同
B27n0151_p0188a03║堂舉七賢女尸陀林䛡有省歸葬二親復參證於雲門及聞金
B27n0151_p0188a04║粟密道風崇峻決志歸依明崇禎幸未密遷天童隨入侍寮未
B27n0151_p0188a05║幾思出掩關武原請辭密語之日汝三年關後可隨處開堂厚
B27n0151_p0188a06║自保重去經二載密過嘉禾破關執侍一日集眾以拂子屬賢
B27n0151_p0188a07║日付汝為眾去自是當湖青蓮請賢開法甲申冬主席遯邨報
B27n0151_p0188a08║昌順治戊子遷海門廣慧甲午牧雲謝事天童延賢主持丁酉
B27n0151_p0188a09║遷嘉禾棲真己亥遷宜興善權庚子住虞山福城退老西山支
B27n0151_p0188a10║公之白馬磵丁未七月二十五日入滅世壽七十有五塔於徑
B27n0151_p0188a11║山之鵬搏峰下著有語錄行世
B27n0151_p0188a12║清四明天童寺沙門釋通容傳
B27n0151_p0188a13║釋通容字費隱姓何氏福清人幼孤叔父送之鎮東衛依慧山
B27n0151_p0188a14║出家年已十四矣初參壽昌經有省後參博山來顯聖澄俱以
B27n0151_p0188a15║法器目之依澄最久常命代座說法自謂吾斯未信痛念大事
B27n0151_p0188a16║因緣不覺流涕閱密雲禪師語錄傾心嚮慕往謁於越之吼山
B27n0151_p0188a17║寓次橫機不讓密唯痛棒頭腦幾裂一時知見猛然頓釋自是
B27n0151_p0188a18║隨侍通玄黃檗益入閫奧受屬後隨住黃檗旋之金粟未幾又
B27n0151_p0188a19║遷天童清理南山墖院恢復東谷贖還侵田三百餘畝方容之
B27n0151_p0188a20║初入院也徧謁祖塔扶杖過東谷見塔宇刊落影堂淪墟荒碑
B27n0151_p0188b01║殘碣偃臥階戺間皆先師銘詞香積田數紀載詳盡文旨斐然
B27n0151_p0188b02║嘗有居民擬操巨斧擊仆宋周益公碑銘不中反中其首因病
B27n0151_p0188b03║創死容衋然傷之未幾得孫觀察子秀張大將軍杰吳參戎岱
B27n0151_p0188b04║為之計匡復闢荊榛摧井竈草薙而禽獼之並按碑問諸侵蝕
B27n0151_p0188b05║法產者於是太白之陰寶藏之林興璿之英七十二祖之靈無
B27n0151_p0188b06║復卷婁之垢藏甌寠之曼聲至今論繼述功於容稱最後主徑
B27n0151_p0188b07║山投老石門之福嚴清順治辛丑二月十九日示寂逾數載始
B27n0151_p0188b08║化獲舍利無算分供諸方著有語錄二十卷弟子徹綱從石劍
B27n0151_p0188b09║常分得舍利子一大如菽歸蜀昭覺起窣堵波於圓悟之左破
B27n0151_p0188b10║山之右今猶鼎峙云
B27n0151_p0188b11║清四明天童寺沙門釋道忞傳
B27n0151_p0188b12║釋道忞字木陳號夢隱潮陽林氏子也薙染於匡廬開先若昧
B27n0151_p0188b13║明受戒具於憨山清順治時賜號弘覺禪師更寺名曰弘法錫
B27n0151_p0188b14║以勅印賚予甚盛勅曰朕惟佛會拈華妙心傳於迦葉禪行面
B27n0151_p0188b15║壁宗旨付於神光六葉既敷千華競秀蔭法雲於真際火宅晨
B27n0151_p0188b16║涼耀慧日於康衢重昏夜曉以至眴目揚眉擎拳舉指皆合宗
B27n0151_p0188b17║門之妙諦得教外之靈機誠非他學可知亦豈意生所度眷言
B27n0151_p0188b18║道行冀覿高蹤實悟真如必先玄覺咨爾禪僧道忞嗣法天童
B27n0151_p0188b19║傳宗臨濟克證無生之旨機自玄明允通向上之關悟稱真諦
B27n0151_p0188b20║嘗稽載籍祈會性真間覽玄文深嘉妙義故時於聽政之暇詢
B27n0151_p0189a01║爾以法道之微乃名言之不緐克隨機而得解玄關幽鍵感即
B27n0151_p0189a02║能通遙源濬波酌之不竭傳一鐙於種智了萬法於真空廣量
B27n0151_p0189a03║出於凡心元明踰於宿學引之於有高謝四流推之於無俯弘
B27n0151_p0189a04║六度信乎凡之可以證聖惟覺足以悟迷非同測海窺天固已
B27n0151_p0189a05║登堂入室堪主法門之席允稱禪眾之尊是用封爾為弘覺禪
B27n0151_p0189a06║師錫之勅印於戲慈周萬有大身徧於十方利濟四生本覺超
B27n0151_p0189a07║乎三世俾舉代咸登仁壽之域在隨方而啟般若之門其益懋
B27n0151_p0189a08║爾勤修庶弘開夫正梵式承嘉命丕闡宗風欽哉以康熙甲寅
B27n0151_p0189a09║六月示寂壽七十又九荼毘頂骨五采齒無損痕塔於平陽黃
B27n0151_p0189a10║龍峰下所著有紀年專譜語錄詩文集及北遊錄
B27n0151_p0189a11║清錢塘淨慈寺沙門釋正嵒傳（方孝）
B27n0151_p0189a12║釋正嵒字豁堂亦號隨山姓郭氏仁和人夙秉異姿不近莙膩
B27n0151_p0189a13║長無俗緣息絕塵念落髮稟戒三德同具絜己親師積功劬學
B27n0151_p0189a14║博通世典綜貫三乘匯眾派以同流悟大化之無盡力崇正法
B27n0151_p0189a15║見推耆宿參三峰於淨慈略呈所見三峰曰依識解為超生死
B27n0151_p0189a16║根猶北適南轅我無此逐日長進之禪自是頂伽脫盡睛翳消
B27n0151_p0189a17║除自甘澹泊智刊情亡一生蕭散不接權貴蘆花泛月響震魚
B27n0151_p0189a18║龍屐齒登山春歸奚錦迨廢宗之詿誤致法席之零丁運屬明
B27n0151_p0189a19║夷咎來元妄從容就逮振錫圜門勸化無方感悟羇囚道幽益
B27n0151_p0189a20║顯化火宅之凶燄來徒役之皈依鬼神呵護頓見吉祥天龍迴
B27n0151_p0189b01║翔永圍法座紳衿崇仰檀越追蹤頻來問訊之書更滿入山之
B27n0151_p0189b02║屨嵒迺睹白雲以高臥侶浮鷗而賦詩一任蘧廬之化永矢物
B27n0151_p0189b03║外之情方擇地以終休意泊然而委順以康熙庚戌七月二十
B27n0151_p0189b04║日示寂壽七十四臘五十五所著語錄拈頌啟疏詩偈雜著若
B27n0151_p0189b05║干卷得法弟子十有五人建塔於慧日峰左名曰宏濟越明年
B27n0151_p0189b06║其徒戒青為之行狀乞馮溥銘焉文詞華麗見於寺志方孝字
B27n0151_p0189b07║舜瞿姓王氏江都人也投白雲院雪石薙染受具於天寧永禮
B27n0151_p0189b08║參豁堂得悟遂受記莂康熙十一年繼席淨慈住寺三十年建
B27n0151_p0189b09║堂築室以拾趿而升一望山半無闕焉寂於康熙三十九年九
B27n0151_p0189b10║月二十六日壽七十六臘五十四毛奇齡為之塔誌並見寺志
B27n0151_p0189b11║清孤嶼江心寺沙門釋本塋傳
B27n0151_p0189b12║釋本瑩字大雲姓王氏重慶人幼清警絕俗年十九依蓮城鎮
B27n0151_p0189b13║國師剃度已受具戒於德山嵩踰年往參破山隨命給侍值山
B27n0151_p0189b14║遷化門徒散處瑩慕江南之勝乃出三峽度瀟湘𠪱金陵㴑錢
B27n0151_p0189b15║塘所至叢林耆宿靡不參請康熙初海宇載寧佛法復興宏覺
B27n0151_p0189b16║國師提唱平陽庚戌春瑩走謁之一見契合執役五載遂授衣
B27n0151_p0189b17║拂已而聞雁山奇秀欲住誅茅偶因失道迴憇江心顧瞻釋迦
B27n0151_p0189b18║古像恍若再來私謂此地為真歇了祖道場荒蕪五百餘載儻
B27n0151_p0189b19║再立剎竿吾願畢矣寺有住持曰元奇一見契若水乳走懇當
B27n0151_p0189b20║道請主院事時變亂初平物力維艱堂廡傾圮從事修飾所費
B27n0151_p0190a01║實緐但把茅覆頂道以人傳徒事鋪張亦為物礙乃塗泥編竹
B27n0151_p0190a02║斗室蕭然敗衲破罌吟咏自得客至清談竟日夜則焚香趺坐
B27n0151_p0190a03║而已癸巳冬返杭之東園東園者瑩舊隱處也居園三年忽告
B27n0151_p0190a04║眾曰我西歸矣眾驚問故瑩莞爾曰緣盡則行何常之有說偈
B27n0151_p0190a05║而逝偈曰五十一年惺惺寂寂日面月面山青水碧乙丑正月
B27n0151_p0190a06║二十六日也年五十有一臘三十有二荼毘收舍利無算弟子
B27n0151_p0190a07║元日迎靈骨塔於永嘉蓮花峰下周天錫為之銘文具山志
B27n0151_p0190a08║清瑞安仙巖寺沙門釋超志傳
B27n0151_p0190a09║釋超志字天目姓李氏青浦人也父文所母許氏夙懷道念秉
B27n0151_p0190a10║性祥柔及生超志異香滿室鄰里慶之方在髫年夜夢祖墓幻
B27n0151_p0190a11║成棲閣離離輝映有老人指曰中紫金上座者爾祖也自此知
B27n0151_p0190a12║有仙佛境想又夏夜乘涼露坐忽見天裂中如浮舟霞光燦爛
B27n0151_p0190a13║閃爍奪目驚為異瑞明崇禎甲申天下改革海內多故喟然曰
B27n0151_p0190a14║吾無濟世才青紫非吾願乃別其親飄然作水雲游戊子從亮
B27n0151_p0190a15║融剃度冬於棲真林野受具足戒時年二十三己丑參羅漢自
B27n0151_p0190a16║閒一見相契充為侍司庚寅執巾瓶隨至崇明慈濟寺尋登堂
B27n0151_p0190a17║集眾付以大法嗣住天台崇法寺甲午夏訪雁蕩玉甑名勝遂
B27n0151_p0190a18║抵永嘉禮無相師塔謁密印法幢過仙巖徘徊林麓若不能去
B27n0151_p0190a19║久之挂笠漁潭天王寺萬兵憲代尚讀其語錄稱歎不已因贈
B27n0151_p0190a20║以詩詩云花香鳥語小窻南灌頂醍醐我自酣長怪東南兩天
B27n0151_p0190b01║目精靈幻出老瞿曇遂與尚總鎮好仁潭瑞令希閔李中丞光
B27n0151_p0190b02║春合詞請住仙巖時荒垣壞壁草沒人脛僅左屋數椽乃提楖
B27n0151_p0190b03║栗一枝入山選勝戊戌浴佛日有以腥酒亂清規者超志誡之
B27n0151_p0190b04║弗聽突有虎從叢薄中躍出眾始驚潰志以禪律兼化烏藤白
B27n0151_p0190b05║拂玉律金科隨機接引而道風四鬯靈應響臻三十年來佛盧
B27n0151_p0190b06║禪肆複閣紆寮輝生林壑晨鐘暮鼓軌則清嚴與東南諸名藍
B27n0151_p0190b07║相伯仲矣寺後偪巖嵌石狀若龍虎森列乃鑿壁剜山入地數
B27n0151_p0190b08║級甃砌其下以為靜室寂後其弟子奉靈骨藏焉王錫琯為之
B27n0151_p0190b09║銘
B27n0151_p0190b10║清四明天童寺沙門釋本畫傳
B27n0151_p0190b11║釋本畫字天嶽別號寒泉子姓蕭氏蘄春人幼性聰慧年方四
B27n0151_p0190b12║周聽塾師誦書隨聲咿唔曰我亦能誦試之果然因令從讀日
B27n0151_p0190b13║數百言穎異邁儔稍長隨父避寇匡盧恍若舊遊白父出家就
B27n0151_p0190b14║大林慧剃染銳志苦學偶爾嬰疾乃禮誦習禪以資靜攝因閱
B27n0151_p0190b15║鐙錄藏身處滅蹤迹沒蹤迹處莫藏身懷疑不已一日曉起宿
B27n0151_p0190b16║鳥飛鳴有省時往參雪嶠信於開先問某也墜地二十年未知
B27n0151_p0190b17║墜地事機語契合從茲服膺後依山翁忞於布木臺會天童密
B27n0151_p0190b18║雲示寂相隨過四明迺於龕前受具足戒明年忞繼席畫嘗於
B27n0151_p0190b19║侍立次問大慧謂參禪貴得命根斷若命根未斷時如何忞喝
B27n0151_p0190b20║曰汝識何為命根乃豁然而悟後再參信於雲門書雲門大樹
B27n0151_p0191a01║授之又參箬菴問於夾山玉林琇於大雄皆器重之忞住台州
B27n0151_p0191a02║廣潤時招畫至忞即升座告眾授以衣拂後結茅於黃石嵒三
B27n0151_p0191a03║年移牧石菴首開法於龍門遷海會歷杭之佛曰清流越之平
B27n0151_p0191a04║陽嘗再至焉為日最久康熙丙子延居天童年已七十六矣聖
B27n0151_p0191a05║祖南巡賜宸翰石硯諸物至山畫對使賦詩恭謝盛典癸未冬
B27n0151_p0191a06║營壽藏於東谷乙酉春搆歸來菴退休命弟子偉載乘主院事
B27n0151_p0191a07║是冬書偈云辭世向誰辭西方太遠哉不如遺蛻葬山阿日聽
B27n0151_p0191a08║長松響天籟伏枕數日吉祥而逝壽八十五臘七十三有六會
B27n0151_p0191a09║語錄及牧石吟詩卷直木堂晚雲樓諸集
B27n0151_p0191a10║清荊南東山天齊禪院沙門釋明智傳（實妙）
B27n0151_p0191a11║釋明智字息為姓李氏江陵人父曰明恒母氏齊方在孕時夢
B27n0151_p0191a12║一籜冠道人假屋修鍊期以游南嶽復來及智將生之夕其母
B27n0151_p0191a13║復夢道人頂笠負囊入室知有夙因生而三月母病絕乳智雖
B27n0151_p0191a14║在襁褓而有殊性不乳他人食以米汁年十一寄學觀音寺秋
B27n0151_p0191a15║時患痢三月病幾不起家人始許捨身乃從剃度師命禮大士
B27n0151_p0191a16║號昕夕無間久之夢白衣神賜淨水一盞飲之頓覺身心清涼
B27n0151_p0191a17║醒而告師因勉以精進勿自放逸康熙十二年癸丑三藩告變
B27n0151_p0191a18║吳三桂屯兵衡陽建號稱帝騷亂湖湘王師南下會於荊漢兩
B27n0151_p0191a19║壁相望但隔一江智年才舞刁與師困守刀林鎗雨無所恐怖
B27n0151_p0191a20║二十年滇南平息民氣方蘇法會漸啟始從天皇寺蓮月受具
B27n0151_p0191b01║足戒每欲參游以師衰老見阻未幾枕石自常德過寺與語而
B27n0151_p0191b02║善開示參悟法門侍至更深但以仔細磋磨為切實工夫二十
B27n0151_p0191b03║八年大愽厂夫來寺度冬朝夕請益與厂閱密祖錄至三峰所
B27n0151_p0191b04║論一淨瓶內貯毒蛇蜈蚣蠍子三種試拈出善者來厂命下語
B27n0151_p0191b05║不契正逼問間智忽猛省當胸一掌跳出厂隨擊一篦智曰也
B27n0151_p0191b06║非善的晚復開示看青州布衫坐香三日如身在空中瀰漫無
B27n0151_p0191b07║路正恐怖間被厂一篦擊來渾身醒豁即作禮致謝由是機悟
B27n0151_p0191b08║敏捷應答無爽一日聞童子誦經至無眼耳鼻舌身意處恍如
B27n0151_p0191b09║脫桶因說偈曰學道參禪須要急磨穿鐵硯始稱奇明明歷歷
B27n0151_p0191b10║非他物識得方知性不疑遂懷香謁天鐘大扣大鳴應聲如響
B27n0151_p0191b11║即承印可四十二年沙市檀越請居東山因思此地既非法席
B27n0151_p0191b12║絕少叢林且屬通衢往來遊侶無從棲止乃事叩化一盞之食
B27n0151_p0191b13║聚集千家竟得贍足南北衲子始以東山為憇息之所是冬天
B27n0151_p0191b14║鐘示疾以法付之四十六年冬至公安華嚴寺參軼山留堂習
B27n0151_p0191b15║坐五日夜半如重病加身百骸俱散但見黑雲覆蓋如處暗室
B27n0151_p0191b16║俄而天開一綫四面漸朗皓月當空置身太虛不覺世界身心
B27n0151_p0191b17║合成一片喜不自禁自呈所悟山曰此乃工用邊事正好著力
B27n0151_p0191b18║自此方信禪有深淺機有大小更於康熙己丑跪誦法華華嚴
B27n0151_p0191b19║楞嚴諸經一字一扣十餘年間魚聲遠應香雲彩結人天感動
B27n0151_p0191b20║施信景從復建大悲閣重葺寮廡鑄鐘刻像莊嚴備飾每歲結
B27n0151_p0192a01║制放戒齋供不絕著有語錄三卷弟子實妙字語微生而穎異
B27n0151_p0192a02║初依極樂寺明郢後參智盡得東山之法智寂褒其遺語乞陳
B27n0151_p0192a03║進士文燦為之序實妙繼席東山多循舊規禪風不墜機薪既
B27n0151_p0192a04║盡應火斯傳又得徒悅賢亦能嗣響
B27n0151_p0192a05║清雲南水目山寶華寺沙門釋普行傳（學蘊）
B27n0151_p0192a06║釋普行字非相姓孫氏景東長摩人也父尚志母章氏夜夢老
B27n0151_p0192a07║僧投寄寤而誕生知為再來五歲而孤隨母往田遙望水目山
B27n0151_p0192a08║脊白雲垂覆綠樹參天因指問此何處母告之曰佛寺也若觸
B27n0151_p0192a09║所感即請偕往其母難之然聆其語意已符夙兆年十五母沒
B27n0151_p0192a10║乃投雞足從德周削髮戒德日進後謁無住示以參究即有悟
B27n0151_p0192a11║入年五十五始受具無住繼席寶華既弘戒法復鬯宗乘道聲
B27n0151_p0192a12║所施緇白皈依宰官敬護其最著者降毒龍於洱海導幽魄於
B27n0151_p0192a13║楪榆感通所及非常情可測康熙庚午秋預知期至拈香沐浴
B27n0151_p0192a14║竟自入龕一偈寂然壽八十七臘七十三學蘊知空者亦參無
B27n0151_p0192a15║住而受法於開峰密行者也蘊本洱海王氏子年十四入寂光
B27n0151_p0192a16║寺剃度初從大力野愚徹庸及西蜀了凡諸宿參究雖並承其
B27n0151_p0192a17║教而於萬法歸一之旨四五年間疑情不釋後聽亮如講法華
B27n0151_p0192a18║諸經參不是心䛡又十餘年苦無入處建玉霖軒閉關習靜禮
B27n0151_p0192a19║萬佛名經至三卷南無二字忽心身脫落內外圓明如一輪皎
B27n0151_p0192a20║月即說偈曰虛空是佛身我本世間人我性與空合非佛亦非
B27n0151_p0192b01║人隨參無住即首肎之欲付以法俄而辭去明桂藩之至滇也
B27n0151_p0192b02║命晉王李定國平楚雄永昌叛軍凱旋時學蘊遇於道中因止
B27n0151_p0192b03║晉王至雞山請免山中徭役晉王允之復隨至昆明表貢山果
B27n0151_p0192b04║明帝嘉之賜勅寂光為護國興明之寺鼎革後入九臺把茅三
B27n0151_p0192b05║載而大方廣法席巍然起於萬山密箐中開峰老人神契百城
B27n0151_p0192b06║之外忽命僧持卷至山蘊欣受之由是開法領眾常數百人忽
B27n0151_p0192b07║一日屬諸門人曰三日後我當滅度天降微雨即其時也至期
B27n0151_p0192b08║果雨眾集有侍僧問曰和尚向來說禪說教呵佛呵祖正恁麼
B27n0151_p0192b09║時作麼生蘊震威一喝捋須於口繞殿三匝復座翹一足而寂
B27n0151_p0192b10║壽七十七僧行六十五著有語錄及草堂集
B27n0151_p0192b11║清富民九峯山西華寺沙門釋慧宗傳（心安　道瑞）
B27n0151_p0192b12║釋慧宗宇靈藥姓趙氏澧人也幼孤依叔撫立年十八禮龍潭
B27n0151_p0192b13║智弘祝髮聞密雲開法金粟乃從之圓具授以萬法歸一語參
B27n0151_p0192b14║之期月服膺拳拳既而密遷天童慧居小北河鋤園種蔬每於
B27n0151_p0192b15║青煙數點綠菜一畦舉鍤芸芸別有會心一日扶鋤矗立殭然
B27n0151_p0192b16║定去寮侶尋至喚曰如此作麼生慧舉鋤喝曰非汝境界即說
B27n0151_p0192b17║偈呈密云我生真面月處處不曾藏塞滿虛空界隨緣自主張
B27n0151_p0192b18║密曰所主張者何慧曰棒下無生忍當仁不讓師密連棒之退
B27n0151_p0192b19║而有省偶值修築眾多疾病慧主藥寮凡經治無不立愈遂號
B27n0151_p0192b20║靈藥一日密拈梅一枝與慧慧擲之曰莫惑人密喝之因作偈
B27n0151_p0193a01║曰東南嶺下一枝梅葉落枝枯切莫推九九逢春寒豔發也應
B27n0151_p0193a02║令汝摘花魁慧禮謝之已而負笈遠遊徧跡名勝及返滇主席
B27n0151_p0193a03║五華復開石屏之天寧寧州之海鏡且重修靈照康熙壬寅更
B27n0151_p0193a04║剏富民九峯山之西華寺法席逾盛道聲益弘至庚戌四月二
B27n0151_p0193a05║十八日示寂先三日上堂垂語云人世無常終當有盡吾道從
B27n0151_p0193a06║虛體寂為真又別眾偈云東倒西歪世人難猜了無一法何必
B27n0151_p0193a07║安排語方竟侍僧報曰侍者心安已坐化矣慧曰何太忙擲杖
B27n0151_p0193a08║而逝得年六十六臘四十塔於九峯之陽有語錄數卷又知止
B27n0151_p0193a09║道瑞者廣安王氏子亦參密雲而有悟者也年十六時依邑中
B27n0151_p0193a10║奉聖寺惟遠得度嘗赴講席聞楞嚴七處微心之旨頓起疑情
B27n0151_p0193a11║發志參方數禮名德謁語風於徑山叩密雲於天童時密年已
B27n0151_p0193a12║七十矣龍象威儀棒喝如雨一日於眾中出問曰如何是木人
B27n0151_p0193a13║看花鳥密云但自無心於萬物何妨萬物常圍遶因之有省退
B27n0151_p0193a14║而遊普陀諸勝復歸奉聖掩關三年時聞象崖演法五龍乃出
B27n0151_p0193a15║而往叩象曰聞道汝南方去來道瑞曰江山雖有別古鏡甚分
B27n0151_p0193a16║明象曰帶得何物來道瑞展兩手相示象諾之後付法源有一
B27n0151_p0193a17║鐙分點百千鐙之囑遂於諸方開導弘布宗乘順治癸巳至滇
B27n0151_p0193a18║居曲靖東山報恩寺禪聲懋鬯道骨凜然後於迤東及會城重
B27n0151_p0193a19║興古剎十餘所至康熙壬戌六月十日乃舉拂說偈曰臨末稍
B27n0151_p0193a20║頭一句子十方諸佛口難宣老僧露箇真消息凡聖從茲識本
B27n0151_p0193b01║源語畢擲拂泊然而化舁歸交水龍華寺荼毘陰雲四合雨似
B27n0151_p0193b02║傾盆俄而八表開霽送者數千人悅澤而歸塔於寺右其上火
B27n0151_p0193b03║光夜明旬日方息
B27n0151_p0193b04║
B27n0151_p0193b05║
B27n0151_p0193b06║
B27n0151_p0193b07║
B27n0151_p0193b08║
B27n0151_p0193b09║
B27n0151_p0193b10║