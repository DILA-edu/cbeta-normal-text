B27n0151_p0211b11║新續高僧傳四集卷第二十五
B27n0151_p0211b12║衡陽喻謙昧庵氏編緝
B27n0151_p0211b13║習禪篇第三之十五（正傳十三人　附見九人）
B27n0151_p0211b14║清杭州理安寺沙門釋性音傳
B27n0151_p0211b15║　潤州金山江天寺沙門釋實徹傳（際雲）
B27n0151_p0211b16║　杭州理安寺沙門釋明鼎傳
B27n0151_p0211b17║　燕京西山普覺寺沙門釋元日傳
B27n0151_p0211b18║　杭州雲林寺沙門釋德元傳（德琳）
B27n0151_p0211b19║　四川雙桂福國院沙門釋真旻傳
B27n0151_p0211b20║　杭州理安寺沙門釋明羲傳
B27n0151_p0212a01║　烏程陽山梵音院沙門釋通授傳
B27n0151_p0212a02║　成都昭覺寺沙門釋了元傳（際定）
B27n0151_p0212a03║　杭州理安寺沙門釋實月傳（實道）
B27n0151_p0212a04║　西蜀廣行寺沙門釋自光傳
B27n0151_p0212a05║　揚州高旻寺沙門釋際聖傳（天慧徹　了貞）
B27n0151_p0212a06║　天台國清寺沙門釋道宗傳（妙祥瑞　淨鑒　文定靜）
B27n0151_p0212a07║
B27n0151_p0212a08║
B27n0151_p0212a09║
B27n0151_p0212a10║
B27n0151_p0212a11║清杭州理安寺沙門釋性音傳
B27n0151_p0212a12║釋性音字迦陵別號吹餘姓李氏瀋陽人母氏許夢日輪墮懷
B27n0151_p0212a13║感而生音面如圓月童時就學初受章句於性命之說即能詰
B27n0151_p0212a14║問及長不樂世緣長懷高行禁於父兄不伸厥志年二十四始
B27n0151_p0212a15║投高陽毘盧真一求薙髮尋受具戒真一示以本來面目諙默
B27n0151_p0212a16║參有省辤一南遊時濟洞尊宿法席相望音皆謁叩多未能契
B27n0151_p0212a17║及見夢菴於理安便入記室安每有垂問橫機不讓竟授衣拂
B27n0151_p0212a18║已而辤去道經六安愛雪峯山水之勝頗欲棲止康熙丁亥夢
B27n0151_p0212a19║菴主柏林寓書招之入京分座臨眾勘驗真切簡要莫不推服
B27n0151_p0212a20║戊子夏夢庵寂諸山耆舊請音繼席乃遯之西山緇素復以大
B27n0151_p0212b01║千佛寺敦逼出世據座提唱廣眾翹仰為法為人勦知刊見於
B27n0151_p0212b02║是方來英俊奔趨恐後座前環繞三千餘指禪風斯鬯殷勤六
B27n0151_p0212b03║載得益如林未幾攜錫補處柏林纔及三稔而杭之理安虛席
B27n0151_p0212b04║以待又往應之方欲避酬答憩山阿江右許方伯兆麟以廬山
B27n0151_p0212b05║歸宗請為棲息之地忻然赴之未逾年而有京都大覺之命雍
B27n0151_p0212b06║正元春忽謝院事飄然而南一瓢一笠山棲水宿居無定止四
B27n0151_p0212b07║方徵書交至卻之弗顧四年秋復還歸宗獨居靜室涼風九月
B27n0151_p0212b08║偶示微疾舉疏山造塔事遂段作頌有此處埋老僧不得羊腸
B27n0151_p0212b09║鳥道自庚辛之語為後來遷塔燕都西山大覺先兆以雍正四
B27n0151_p0212b10║年九月二十九日示寂禮親王彙其事蹟奏聞敕贈圓通妙智
B27n0151_p0212b11║大覺禪師著有十會語錄二十卷語要指要各一卷外集宗鑑
B27n0151_p0212b12║法林七十二卷是名正句八卷宗統一絲十二卷雜毒海八卷
B27n0151_p0212b13║清潤州金山江天寺沙門釋實徹傳（際雲）
B27n0151_p0212b14║釋實徹字大曉姓黃氏崇明人也參學諸方自以為了此大事
B27n0151_p0212b15║因往臨安徑山忽染大病覺前所得胥歸無用病愈復荷擔出
B27n0151_p0212b16║行重參知識無有能發疑情者乃入鐘山石洞誓不復出獨處
B27n0151_p0212b17║崖中屢有悟處適游侶相訪歎其精進謂古人悟後必當見人
B27n0151_p0212b18║力勸之出乃往鐘山親炙香林月潭一日灑掃舉篲應機問答
B27n0151_p0212b19║契合付以南磵源流嘗入終南住石洞二年一夕立洞外天無
B27n0151_p0212b20║星月雲霧晦冥忽見電光一爍豁然開悟後主金山席復移常
B27n0151_p0213a01║州天寧乾隆二十二年重幸江南賜紫是歲四月卒年七十三
B27n0151_p0213a02║弟子際雲序其語錄刊之際雲字天濤嘉定王氏子母唐氏善
B27n0151_p0213a03║病娠雲乃瘥剃染後參扣宗匠發明宗乘雲以邇來禪學尠求
B27n0151_p0213a04║真際不惜腕力提命周至遇知見纏縛者必廣引佛祖言教斷
B27n0151_p0213a05║之不至釋然不止乾隆三十五年臘後十日示寂建塔於丹徒
B27n0151_p0213a06║七里甸南
B27n0151_p0213a07║清杭州理安寺沙門釋明鼎傳
B27n0151_p0213a08║釋明鼎字調梅號粟庵晚歲自稱恬退翁姓馮氏黃梅人幼讀
B27n0151_p0213a09║書輒嗜禪味企慕空門父憐而成其志髫齡入匯源禮石白落
B27n0151_p0213a10║髮年二十秉戒於萬杉大楚深究本分遍參宗匠若金粟碧若
B27n0151_p0213a11║包山柯皆有啟迪復走淛之理安參夢菴格格問黃鶴樓公案
B27n0151_p0213a12║未及答遽棒之曰打破黃鶴樓當下大悟於時客塵觀盡妙氣
B27n0151_p0213a13║來宅康熙丙戌遂承記莂明年夢菴方主京師柏林專使持書
B27n0151_p0213a14║至隨之入燕無何夢菴入滅鼎載柩南還卜葬於吳之石林廬
B27n0151_p0213a15║塔五載壬辰婁江士庶請主永寧明年入京師集雲堂較刻宗
B27n0151_p0213a16║鑑法林錄憲廟在藩邸時自拈佛祖公案相諮詢機緣深契留
B27n0151_p0213a17║內久之夏禮臺山回登白塔峰頂跏趺而坐時方陰霾雲漏日
B27n0151_p0213a18║光斜射殿頂鼎舉頭一見身世頓空自此證到宗旨徹通甲午
B27n0151_p0213a19║主磬山席殫精七年多所造就庚子移居理安歉歲辛劬支持
B27n0151_p0213a20║八載世宗即位宣取來京住柏林寺嘗召見便殿問答皆稱旨
B27n0151_p0213b01║賜紫衣如意轉輪藏等物且諭之曰天然如意常轉法輪寵遇
B27n0151_p0213b02║之隆歎為希有癸丑柏林告退翛然南邁還守石林若將終焉
B27n0151_p0213b03║乙卯刊修大藏奉詔來京命董厥事校讎稽攷不辭勞勩乾隆
B27n0151_p0213b04║三年藏經告成莊親王為奏請卓錫萬壽並掌僧錄辛未閏五
B27n0151_p0213b05║月示疾命坐告眾說偈曰海上橫撑沒底船神頭鬼面已多年
B27n0151_p0213b06║而今捩轉娘生鼻一任諸方取次傳安趺而化時乾隆十六年
B27n0151_p0213b07║七月朔日也壽七十二臘五十四塔於磬山著有四會語錄十
B27n0151_p0213b08║四卷及詩偈別錄得法弟子二十餘人實瑄述其行狀莊親王
B27n0151_p0213b09║為撰塔銘
B27n0151_p0213b10║清燕京西山普覺寺沙門釋元日傳
B27n0151_p0213b11║釋元日字青巖姓丁氏鹽城人幼從永寧寺嚴深忍得度年十
B27n0151_p0213b12║九受具於金陵寶華定庵基己卯參虎邱節巖琇琇曰并卻咽
B27n0151_p0213b13║喉道一句日曰學人沒氣力復詰問擬議間即棒出日因有省
B27n0151_p0213b14║庚辰叩天童天岳晝以一念不生是如何晝曰何處得此消息
B27n0151_p0213b15║日喝晝棒之癸未春游天台養道臥雲庵飛怪石折腳鐺邊悟
B27n0151_p0213b16║心境一如之旨然終不自肎乙酉夏復參靈隱諦暉輅亦有啟
B27n0151_p0213b17║發壬辰冬參松江雲蜂薪傳瀾師資深契洞徹法源遂以衣缽
B27n0151_p0213b18║付之康熙五十四年始出主山陽之東林五十八年己亥冬復
B27n0151_p0213b19║唱道於天長毘尼雍正十二年召見賜紫及寶盂玉如意命至
B27n0151_p0213b20║天童乾隆元年建報恩道場命日監理遂開法於西山普覺寺
B27n0151_p0214a01║單提向上以本色鉗鎚為事一時僧侶雲集禪規律範事理彰
B27n0151_p0214a02║然而和碩怡親王寧郡王信嚮誠篤執禮甚恭日處盈恒虛在
B27n0151_p0214a03║豐崇儉深得古尊宿應緣之道年六十餘著有語錄數卷
B27n0151_p0214a04║清杭州雲林寺沙門釋德元傳（德琳）
B27n0151_p0214a05║釋德元字在瞻號耐亭姓丁氏吳興人生而端靜風采不凡總
B27n0151_p0214a06║角即禮龐山妙智寺西嵐禪宿為驅烏入塾肄藝倣書屬句恆
B27n0151_p0214a07║度越餘子一時名流為之刮目年二十受具於覺海寺歸而嚴
B27n0151_p0214a08║淨毘尼暇則游神典籍杜門宴寂即有叩戶者樞不為轉也既
B27n0151_p0214a09║而憬悟文字非究竟法大事不可不明乃杖笠出遊參巨濤於
B27n0151_p0214a10║雲林一見器之留侍巾瓶妙密鉗椎精求累載將有所得及聞
B27n0151_p0214a11║萬法歸一語恍然契悟遂獲印可乾隆庚午出主華亭船子道
B27n0151_p0214a12║場學徒輻湊檀護歸崇乃於隨機化物之餘復營土木鼎新殿
B27n0151_p0214a13║宇西林舊面忽焉改觀唱導三載幾欲化成會巨濤浸倦寄聲
B27n0151_p0214a14║𧦝助遄返鷲峰過雁流雲曾無繫戀乾隆十八年繼主法席純
B27n0151_p0214a15║廟南巡翩然戾止德元仰承天問答語雍容上協皇情寵錫紫
B27n0151_p0214a16║衣及香金諸方榮之無何維摩善病欲息勞肩因謝院事唯以
B27n0151_p0214a17║泉聲林影時助吟詠以永禪悅雖有詩稿語錄多未付梓寂於
B27n0151_p0214a18║乾隆庚辰九月十五日塔天聖院左蓮峰下德琳字玉山吳江
B27n0151_p0214a19║人亦受法於巨濤乾隆二十八年雲林虛席為淅撫熊學鵬所
B27n0151_p0214a20║延引入室據座大唱道聲力挽頹綱三十年車駕重臨太后鑾
B27n0151_p0214b01║輿亦復隨至累承渥賞時琳兼主法喜寺香金石佛亦得分賜
B27n0151_p0214b02║已而辤退掩關習靜沈沈闇室寂寂蒲團若將終焉三十七年
B27n0151_p0214b03║夏為兩眾要請更住雲林上堂云絲綸收拾未多時今日無端
B27n0151_p0214b04║一竿持應向煙波深處裏金鱗衝出莫來遲有玉山語錄壽六
B27n0151_p0214b05║十餘塔於雲林山麓
B27n0151_p0214b06║清四川雙桂福國院沙門釋真旻傳
B27n0151_p0214b07║釋真旻字透月姓蕭氏湘鄉人生質孱弱幼多病苦十齡就傳
B27n0151_p0214b08║略通大義家貧廢學然見僧心喜年十八始有出家之念乙巳
B27n0151_p0214b09║隨兄貿遷入蜀無意經營及聞父喪感世無常歸真益切丁未
B27n0151_p0214b10║侍母至寶藏歸依幻師命名依寓戊申乃從剃落一日請益幻
B27n0151_p0214b11║言問者是誰獨自默誦分明是我又道是誰沈吟久之頗有入
B27n0151_p0214b12║處時幻初建寶藏以為坐靜親依者十餘輩皆猛勇精進行持
B27n0151_p0214b13║禮拜中夜方息因自策勵大法未明身不貼席嘗靜中忽然渾
B27n0151_p0214b14║身不見惟覺一空境界頃之便失疑礙益甚舉白幻幻曰此乃
B27n0151_p0214b15║塵勞歇息返本還源將近好處勿喜勿懼由是工力益加無敢
B27n0151_p0214b16║怠逸念茲在茲渾忘人我每逢出汲往往逾井遇人問故始覺
B27n0151_p0214b17║轉步偶聽曉鐘警醒倉卒起身頭撞殿柱覺眉際上火星迸裂
B27n0151_p0214b18║方悟得問者是誰胸臆暢達復看一歸何處及本來面目皆釋
B27n0151_p0214b19║然無疑及再勘證幻復示曰本分一著大抵如斯還有向上之
B27n0151_p0214b20║關因舉僧問趙州曰蠢動含靈狗子何無佛性答以有業識故
B27n0151_p0215a01║其僧即於此悟去且道所悟安在旻不能對仍前憤究壬子仲
B27n0151_p0215a02║秋行持中夜出至丹墀見天河竟端無限慶快始信天地同根
B27n0151_p0215a03║萬物一體不我欺也古德為人無不切直乃自生紆曲耳黎明
B27n0151_p0215a04║白幻幻為之助喜是冬進具聞示苦行法欣然欲效之及然香
B27n0151_p0215a05║略無所苦因自翦燭然頂初若冰清頃之忍痛惟覺無頭有老
B27n0151_p0215a06║僧誚之曰可惜然錯了所在然著心就好了旻疑其言必有由
B27n0151_p0215a07║來後讀經知藥王焚身世尊因地捨頭目髓腦欲成菩提方憶
B27n0151_p0215a08║前覺無頭亦拾頭故自信發心苟誠雖小苦行必有勝益方知
B27n0151_p0215a09║老僧語亦廓達空之類也甲寅春幻寂後充職西堂戊午建方
B27n0151_p0215a10║丈并西廊旻有力焉庚申編橋雲語錄成欲附嘉禾南藏旻任
B27n0151_p0215a11║其事道過石南銀杏士人方議重修銀杏覊遲久之九月舟至
B27n0151_p0215a12║漢陽就歸元度冬辛酉春下江浙至嘉禾楞嚴詢附藏之事見
B27n0151_p0215a13║經版多蠧意不謂然遂下杭至靈隱壬戌春謁天臺更觀華頂
B27n0151_p0215a14║勝跡遊寧紹諸名剎遂至大梅梅以三問乞下轉語一一契合
B27n0151_p0215a15║贈以訾物卻之而去浮海禮普陀復至楞嚴橋雲語錄印出分
B27n0151_p0215a16║送江浙名藍十月還蜀達銀杏四眾具啟延主丈席乙丑修造
B27n0151_p0215a17║殿宇又為紳衿召赴寶藏丙子復應銀杏戊寅主雙桂訂修藏
B27n0151_p0215a18║經兼葺殿閣早作宵息不忘寧處廿餘年中四處法位所有語
B27n0151_p0215a19║錄雜偈都二十卷弟子了深為之編刻今有傳本
B27n0151_p0215a20║清杭州理安寺沙門釋明羲傳（實勝）
B27n0151_p0215b01║釋明羲字佛日號煦園姓陳氏洪都人幼禮繩金塔寺普照堂
B27n0151_p0215b02║毓明為師年十九依翠巖鞭雷受戒承示機要參究兩載殊無
B27n0151_p0215b03║所得聞江浙宗風甚盛棹舟南下徧訪知識始抵餘杭值越鑑
B27n0151_p0215b04║唱道之初命充紀錄一日上堂僧問元沙不肎靈雲意旨如何
B27n0151_p0215b05║鑑曰君子千里同風義聞之如貧得寶竊歎發明古人用處如
B27n0151_p0215b06║揭日也相依數月竟書南澗流源并衣拂授之無何毓與鑑相
B27n0151_p0215b07║繼謝去義念正法陵遲典型凋喪不有振起後學何從鑽仰弘
B27n0151_p0215b08║法之志自是而堅遊五臺抵燕山遭際憲廟培隆祖道愛月居
B27n0151_p0215b09║士訪尋高詣以備顧問柏林調梅以義名入告留止歲餘出主
B27n0151_p0215b10║江右雲居五載及調梅移錫萬壽招之入京舉為座元時修檀
B27n0151_p0215b11║柘山志幾成而理安之啟至義居祖席兢兢十載謹守舊規不
B27n0151_p0215b12║敢失墜而性復嚴潔有黃龍真淨之風人或望崖而退乾隆辛
B27n0151_p0215b13║未春翠華臨幸應對稱旨賜額曰樹最勝幢御書心經塔及采
B27n0151_p0215b14║帛數種是歲饑寺眾匱食憂以成疾乾隆十七年壬申八月十
B27n0151_p0215b15║七日示寂壽七十臘五十一塔於蓮花峯之陽著有語錄八卷
B27n0151_p0215b16║外集八卷並見刊本又實勝字法南號竹菴益陽鄧氏子幼入
B27n0151_p0215b17║鄉塾善病禮同縣華嚴悟宗薙染侍學六載苦無所入并力農
B27n0151_p0215b18║田年二十四詣德山半瞿受具明年參石塘吼天示萬法歸一
B27n0151_p0215b19║語猛力精究復走江浙再上湘南叩衡嶽祝聖曉堂已而詣吉
B27n0151_p0215b20║安龍鬚山陶谷庚子三月至博山四月至杭遊淨慈靈隱至理
B27n0151_p0216a01║安為退翁所賞凡遇勞苦身任不辤壬寅隨至京比還受記莂
B27n0151_p0216a02║未幾開法東安瑞徵庚戌修建堂殿像飾鐘鼓靡不具新癸丑
B27n0151_p0216a03║召見天機契合命主理安甲寅受虞山普仁之請乙卯入京命
B27n0151_p0216a04║住慧福乾隆元年詔主竹林七年壬戌移主磬山丁卯復歸益
B27n0151_p0216a05║陽趨拜親墓叩悟宗相違三十年俱不相識唯挽手泣下而已
B27n0151_p0216a06║以乾隆十七年壬申二月十七日示寂偈云南北支離三十年
B27n0151_p0216a07║七花八裂得人嫌今朝自唱還鄉曲珍重時人莫浪傳壽六十
B27n0151_p0216a08║三臘三十九塔於退翁之右
B27n0151_p0216a09║清烏程陽山梵音院沙門釋通授傳
B27n0151_p0216a10║釋通授字印中號松際姓嚴氏烏程人年十二喪母稍長閱盂
B27n0151_p0216a11║蘭盆經因慨曰先慈雖無重業奈泉路茫茫何痛念者久之後
B27n0151_p0216a12║見雲棲一筆句詞瞿然曰吾志決矣是夜即投道場山慧如慈
B27n0151_p0216a13║脫白慈修苦行久一方敬信然所訓誨授頗不合偶徘徊巖石
B27n0151_p0216a14║間有老僧至自天臺藉草而坐與授語大器之謂曰子英年高
B27n0151_p0216a15║志幸忽向醋甕中淹殺授承激發遂起參尋之志望庵作禮遙
B27n0151_p0216a16║謝慈公而去至武塘謁一關主主令看誰字一日途中正疑此
B27n0151_p0216a17║事忽聞牧童相調曰騎牛去覓牛授聆之覺有入處因念行腳
B27n0151_p0216a18║終歲塵征徒形勞痡嘗聞弁山有黃龍洞徐探得之日坐其中
B27n0151_p0216a19║久之跡漸露遠近兢觀棄去之武林受具於龍門秀峰峰令見
B27n0151_p0216a20║抱璞乃往叩之璞曰汝但休得一分心便是學得一分佛法授
B27n0151_p0216b01║云古人道莫執忘形與死心此個難醫病轉深又作麼生璞曰
B27n0151_p0216b02║休去授返烏程擬尋靜室夜夢至一山茂林修竹青嶂四圍有
B27n0151_p0216b03║人招之曰陽山也可居盍居諸明日以問人有居士曰此去五
B27n0151_p0216b04║十餘里有陽山然虎狼出沒之地耳授曰盍往觀之居士欣肰
B27n0151_p0216b05║與之偕行及登山四顧宛如夢境喜曰吾得活埋地矣就樹趺
B27n0151_p0216b06║坐值雨雪連綿經旬斷火鄉人以為此僧凍餒死矣雪霽攜餱
B27n0151_p0216b07║往視見授怡然枯坐大奇之相與捨貲具材構庵以居後得法
B27n0151_p0216b08║於神鼎雲外除夕上堂云年窮月窮日窮時窮山窮水窮寺僧
B27n0151_p0216b09║窮窮堂頭說窮法窮學者解窮義直得事窮理窮旨亦窮一窮
B27n0151_p0216b10║窮到無窮處萬象回春瑞氣濃所以道窮則變變則通明明再
B27n0151_p0216b11║向枝頭看新歲梅花舊歲同著有語錄若干卷
B27n0151_p0216b12║清成都昭覺寺沙門釋了元傳（際定）
B27n0151_p0216b13║釋了元字道魁姓童氏黃陂人齔齡失恃幼不耐學略習技勇
B27n0151_p0216b14║氣豪志毅情似傲物然性愛僧道喜覽名山乾隆丙寅至漢臯
B27n0151_p0216b15║十方庵禮明禪師薙染聞成都昭覺宗風遠振徑上川西就昭
B27n0151_p0216b16║覺守仁稟具足戒一日入室問丹霞掩耳高沙彌拂袖意旨如
B27n0151_p0216b17║何仁曰非汝境界且向父母未生前速道一句元方佇思仁一
B27n0151_p0216b18║喝忽爾如夢驚覺拂袖便出明年癸酉正月上元乃受付屬仁
B27n0151_p0216b19║名際定應城陳氏子年三十六始出塵濁便勤參叩嘗謁馬祖
B27n0151_p0216b20║寺翠庵晝夜提撕終無入處偶因入林采薪有樹橫臥草中絆
B27n0151_p0217a01║之而仆倐焉豁悟身世皆空遂說偈曰仆地忽然忘所曉從今
B27n0151_p0217a02║再不尋他討一交跌落一肩柴萬象森羅都笑倒已而辭回丹
B27n0151_p0217a03║景山掩關持誦法華三年己未至昭覺參潛修機緣契合俄而
B27n0151_p0217a04║繼席乾隆戊寅仁寂了元盡禮闍維入塔復檢潛修語錄稿逐
B27n0151_p0217a05║一編較輯成卷袟刊入嘉興楞嚴藏室並收集破山明以下六
B27n0151_p0217a06║代祖師語錄隨舟載至高旻寺入正源錄部後遊吳越諸名勝
B27n0151_p0217a07║登天童禮密祖過育王覲舍利謁補陀覩潮音真相壬辰春返
B27n0151_p0217a08║昭覺遂接席嘗作警策偈示眾云欲明出世法信力為根本本
B27n0151_p0217a09║不從他得腳跟須把穩習氣盡蠲除靈光孤逈逈頂門開正眼
B27n0151_p0217a10║方見吾無隱一喝分賓主離名無等等堪歎夢中人不悟無生
B27n0151_p0217a11║忍參禪志不堅徒捉波中影工夫未現前念念成魔境著空守
B27n0151_p0217a12║寂靈可悲復可憫自昧本來心云何得解脫依舊入輪迴遠離
B27n0151_p0217a13║諸大覺孤負丈夫身借衣逃生活痛策諸禪侶莫隨風擺撥發
B27n0151_p0217a14║奮自忘疲精修無漏學諙頭得力時萬境難搖奪撲落大虛空
B27n0151_p0217a15║原來是者個其頌明星悟道云六年空抱死疑團此夜方知徹
B27n0151_p0217a16║骨寒驀地舉眸開口笑從今返覆誑人天見見之時見非是見
B27n0151_p0217a17║見猶離見見不能及葉落青山染翠容丹霞映水露金風九霄
B27n0151_p0217a18║雲盡孤峰麗萬壑蒼蒼一點紅又頌庭前柏樹子云認得中時
B27n0151_p0217a19║卻未中承虛接響意朦朧不因柏子庭前樹爭解金雞覿面風
B27n0151_p0217a20║福康安之督川也陛辤時高宗面諭之曰四川昭覺僧了元者
B27n0151_p0217b01║善知識也汝善護持之蓋潛德幽光聲聞于天及福至川宿新
B27n0151_p0217b02║都明日晨發私念了元聖眷如此果有道否欲試之陽命騶從
B27n0151_p0217b03║導自山門而陰乘便輿入於寺東門比至則僧眾集於東門鵠
B27n0151_p0217b04║立以竢福心訝之初欲自諱及見了元問訊不覺折服相與攜
B27n0151_p0217b05║手入寺訂交而去後往來無間云
B27n0151_p0217b06║清杭州理安寺沙門釋實月傳（實道）
B27n0151_p0217b07║釋實月字智朗號漁陸姓李氏白門人年十九投江寧觀音慧
B27n0151_p0217b08║開誦習三年受具於六安大悲院曇瑞明年謁天目晦日磐山
B27n0151_p0217b09║若水後依雲峰素蓮習天台賢首諸經論久而厭其枝蔓乃飛
B27n0151_p0217b10║錫至理安見佛日以從上誵訛公案徵詰投機許之入室丙寅
B27n0151_p0217b11║付以偈有十八磵邊一句子於今分付在江南之語且云稱宗
B27n0151_p0217b12║師者須具自他眼方可為人若但明自己不明他人與學者酬
B27n0151_p0217b13║酢終不能揀魔辨異子宜勉之月唯唯是歲遁跡臨江辨利有
B27n0151_p0217b14║暱彩埋光之意竹村茅居士請居定香古剎至則百廢具舉座
B27n0151_p0217b15║下食指已盈二千而香積乏粒出則分衛四衢入則宣揚三藏
B27n0151_p0217b16║亦略無倦色癸酉奉命住理安正綱飭紀大振石磬之音四方
B27n0151_p0217b17║參叩殆無虛日激揚本分兼講阿含方等般若華嚴法華唯識
B27n0151_p0217b18║諸經所依皆一時英俊乾隆丁丑以還訖於乙卯三次幸臨奉
B27n0151_p0217b19║對無爽宸衷載懌錫予有加御書識安心竟四字予之其額猶
B27n0151_p0217b20║存月平生一衲之外無餘物有贈衣者輒以予人幼時未嘗習
B27n0151_p0218a01║文學晚忽貫通諸子百家武林詞客皆樂與之遊將示寂告眾
B27n0151_p0218a02║偈曰金剛王寶劍一斷一切斷山雲與水漚誰斷誰至斷時乾
B27n0151_p0218a03║隆三十六年八月十日也壽六十一臘四十二塔於蓮花峰之
B27n0151_p0218a04║陽有語錄四卷及禪宗必要南磵吟草示眾偈諸卷實道字正
B27n0151_p0218a05║宗號無隱岳陽人七歲薙染年十八參雪鑑遂秉戒後聞理安
B27n0151_p0218a06║迦陵音道風藉甚相隨十有一載嘗以臨濟家舍途中公案詰
B27n0151_p0218a07║之疑情頓發偶於香版下豁然開悟懷香入室為眾秉拂授以
B27n0151_p0218a08║大法莊親王嚮其道範令主京都大千佛寺衲子歸之復振錫
B27n0151_p0218a09║廬山歸宗已而繼席理安以癸酉十月二十日示寂亦塔於蓮
B27n0151_p0218a10║花峰壽六十三臘四十五
B27n0151_p0218a11║清西蜀廣行寺沙門釋自光傳
B27n0151_p0218a12║釋自光字際月常寧人也幼性恬淡志在山水超然塵表年十
B27n0151_p0218a13║八就縣中七佛庵得度時康熙己未歲也受具後參遊至蜀初
B27n0151_p0218a14║憇蓉城復依昭覺潛潛示以晴空雲跡水曲風痕無中覓有虛
B27n0151_p0218a15║裏尋空總括萬象為唯一之密機了性之玄猷光聞聲即悟獲
B27n0151_p0218a16║授心印於是勵行祖道警發末學仰厥風徽莫不悅懌及年登
B27n0151_p0218a17║大耋精勌神疲退隱彭縣廣行寺更錫化成院寂於乾隆四十
B27n0151_p0218a18║五年庚子壽百有二歲先夕夜半晏坐丈室召諸弟子問曰今
B27n0151_p0218a19║月何在曰在天心古月何在眾莫能對光莞爾命筆偈曰宇宙
B27n0151_p0218a20║原無壞幻質本非堅夜沈星畔月依舊照山川擲管垂目而寂
B27n0151_p0218b01║弟子道魁為銘其塔塔在化成院北
B27n0151_p0218b02║清揚州高旻寺沙門釋際聖傳（天慧徹　了貞）
B27n0151_p0218b03║釋際聖字了凡姓薛氏海寧人也父覺原母曰慈蔭老人後就
B27n0151_p0218b04║養於寺修念佛三昧坐化者際聖初生不啼五歲始能言年十
B27n0151_p0218b05║二讀戰國策云生王之頭不若死土之壟也即有觸發年二十
B27n0151_p0218b06║四讀蘭峰語錄念生死事怦怦心動不覺流涕掩卷悽然惘惘
B27n0151_p0218b07║出門至耀巖山徜佯半載始投中巖慧薙染復受具於圓妙乃
B27n0151_p0218b08║事參求雍正五年謁怡然於杭州大雄山崇福寺入禪堂時天
B27n0151_p0218b09║慧居首座令參萬法歸一一歸何處經數月無入處泫然久之
B27n0151_p0218b10║一日方舉前話胸中若有物脫落了無一念可得天慧曰參禪
B27n0151_p0218b11║須參活句問如何是活句曰瞻之在前忽焉在後殊未達徘徊
B27n0151_p0218b12║庭間聞彈指聲忽有省左顧右盼無非自家受用處舉呈天慧
B27n0151_p0218b13║乃詰之曰既知萬法歸一畢竟一歸何處又不能對天慧曰汝
B27n0151_p0218b14║今得處與萌芽相似須更加精進乃兀坐枯寂七晝夜忘寢食
B27n0151_p0218b15║聞人舉肇法師會萬法為自己語忽有會天慧問曰喚作竹篦
B27n0151_p0218b16║則觸不喚作竹篦則背不觸不背當作何觀感際聖曰谿聲盡
B27n0151_p0218b17║是廣長舌山色無非清淨身天慧曰未也更道乃曰摩醯首羅
B27n0151_p0218b18║三隻眼天慧曰孰是正眼際聖一偈天慧曰見處雖是生死岸
B27n0151_p0218b19║頭猶未了得其警策如是明年居崇福依迅機得疾甚劇趺坐
B27n0151_p0218b20║頃力不能支平日所得處俱不相應疾愈益自勵度夏江甯香
B27n0151_p0219a01║林寺一日見金剛解云得之於心應之於手歡悅無量出隨眾
B27n0151_p0219a02║工作上瓦於檐相次遞舉忽爾忘失從前三際俱斷瓦猶在手
B27n0151_p0219a03║不知所以眾訶之際聖曰非爾境界自此一切不疑語人曰雖
B27n0151_p0219a04║古佛現身說法不復參叩矣十一年憲廟念大法陵遲禪林凋
B27n0151_p0219a05║喪思所振之詔訪玉林正派天慧應召入京進見詢向上事應
B27n0151_p0219a06║機無滯憲廟殊未深許掩關拈華寺重加策發久之忽大徹進
B27n0151_p0219a07║對契旨賜紫衣歸江東住磬山聖月寺乃招際聖入院警語重
B27n0151_p0219a08║提勘發尤殷嘗於辯論時目際聖曰汝向中間說際聖曰說即
B27n0151_p0219a09║不中天慧曰顢頇佛性圇囫真如然由此服膺愈深精進更勇
B27n0151_p0219a10║旋住揚州福緣寺禮佛次舉頭見露拄遂大徹了知情與無情
B27n0151_p0219a11║悉皆成佛及還磬山天慧屢舉古德淆譌公案試之一一透脫
B27n0151_p0219a12║無滯天慧既主高旻乃命分座說法已而去之天目復之天台
B27n0151_p0219a13║華頂乾隆十年天慧將示寂疾甚遣使齎衣缽遺書敦促繼席
B27n0151_p0219a14║高旻道問傍流遐邇慕德自是歷主鎮江嘉山真州壽寧常州
B27n0151_p0219a15║開利而終歸於高旻每結制衲子雲集開悟者歲得三五人二
B27n0151_p0219a16║十年江東大饑諸山緇侶多赴高旻食指數千恒虞不給親出
B27n0151_p0219a17║叩募劬勞備至明年春大疫寺僧多病徧候寒熱視食與藥夜
B27n0151_p0219a18║以繼晝夏五月朔患心疾以席傳弟子了貞病七日安坐而逝
B27n0151_p0219a19║以乾隆二十一年五月七日寂後十二年建塔於鎮江九華山
B27n0151_p0219a20║麓了貞字昭月余氏沛人也幼多疾父母捨於銅山曹都依潔
B27n0151_p0219b01║生薙染嘗誦法華至止止不須說我法妙難思掩卷長思頓發
B27n0151_p0219b02║參方之願年二十投皇藏峪弘濟律師受具依止學律孜孜三
B27n0151_p0219b03║載偶聞講金剛經舉古頌曰本來無名字權立號金剛頓明深
B27n0151_p0219b04║旨尋來揚州棲息高旻際聖命參不是心不是佛不是物年餘
B27n0151_p0219b05║無人處一夕放香次偶舉話頭身心忽空直至天曉諦觀內外
B27n0151_p0219b06║了無一物舉呈際聖際聖曰懸崖撒手自肎承當絕後再甦欺
B27n0151_p0219b07║君不得言下灑然當結制時晝夜苦參脅不霑席及解制了凡
B27n0151_p0219b08║升座舉云一鐙光現百千鐙忽如善財入彌勒樓閣身心世界
B27n0151_p0219b09║融成一片貞隨述偈曰一鐙化作百千鐙彌勒樓閣幾萬層雀
B27n0151_p0219b10║嗓鴉鳴干甚事昂頭天際自青青際聖肎之為記別時年二十
B27n0151_p0219b11║八矣明年竟紹厥席高旻自天慧來鉗錘猛厲為諸方冠學子
B27n0151_p0219b12║非忘身為法者往往望風裹足一傳至了凡揚鐙續燄日新不
B27n0151_p0219b13║已及貞以少年英特駕諸耆宿上咸憂高旻宗風將不振乃貞
B27n0151_p0219b14║純提向上不少假借每結制入堂開示淋漓激切聞者淚下或
B27n0151_p0219b15║自陳所得證辯津津輒一言斬截使人沮喪愧恨重加策發終
B27n0151_p0219b16║獲契證者不尠故三十年來海內叢林知有生死大事者必以
B27n0151_p0219b17║高旻為歸總督高公夙與貞契三十六年剏修浮圖高有助焉
B27n0151_p0219b18║已而欲以洲田五千畝施寺貞辤曰幸有薄田可共饘鬻不願
B27n0151_p0219b19║益之以滋累人問其故貞曰利者爭之府也往時諸寺院以洲
B27n0151_p0219b20║田致訟者累數十年禍不得息可無懲乎且高烏能久居此耶
B27n0151_p0220a01║其後受田者果訐訟反覆人以是服其明寺南故有漕渠五百
B27n0151_p0220a02║丈後改渠北行舊渠為漁捕所集貞過而憫之請於官截渠為
B27n0151_p0220a03║放生池植柳檜培隄構梵宮其上以僧守之丹陽萬壽杭州崇
B27n0151_p0220a04║福延貞主席或一至焉規模聿新輒復捨去而歸老於高旻以
B27n0151_p0220a05║乾隆五十年十月七日示寂手書偈云四十九年無一字我今
B27n0151_p0220a06║縱說也徒然離相離名離自性輸他古廟舊臺邊年五十七僧
B27n0151_p0220a07║臘三十七
B27n0151_p0220a08║清天台國清寺沙門釋道宗傳（妙祥瑞　淨鑒　文定靜）
B27n0151_p0220a09║釋道宗字耀冶姓胥氏寶應人也幼失怙恃愮愮無告復多痰
B27n0151_p0220a10║疾癙憂以痒聞村庵梵唄圓音遙觸心性俱清遂思軼俗年十
B27n0151_p0220a11║九依寶蓮庵恒鑑薙染泥室三載爇香兩臂持誦法華昕夕無
B27n0151_p0220a12║間已而出侍高旻寶林隨入天台誅茅華頂乾隆四十九年繼
B27n0151_p0220a13║席國清十有三稔退居吳江橫塘之東諸方禪子叩關不已乃
B27n0151_p0220a14║剏建陽山重敷講筵四眾景仰樂道不倦嘉慶十三年春中歸
B27n0151_p0220a15║自天台偶示微瘽語其徒曰吾於甲子日子時去矣因書偈曰
B27n0151_p0220a16║三喚三應卻似渠是文殊兮非文殊從今省識本來面始覺塵
B27n0151_p0220a17║埃半點無有語錄數卷同時有妙祥瑞者臨海金氏子亦參寶
B27n0151_p0220a18║林有悟首眾國清三載乾隆四十七年春三月示疾返妙峰庵
B27n0151_p0220a19║長坐不臥與眾含笑作別端坐而化有語錄一卷附刊寶林集
B27n0151_p0220a20║後宗弟子通靜字文定別號葦渡寧海韓氏子少依治平寺染
B27n0151_p0220b01║削年二十始進具遂造維揚高旻謁寶林有所證入後參宗授
B27n0151_p0220b02║玄旨為入室真子遂付衣拂主席國清三載退隱四明掩關十
B27n0151_p0220b03║年再住國清閱歲十六門庭殿宇煥然改觀道光五年秋示疾
B27n0151_p0220b04║冬十一月朔集眾訓勉乃示偈曰來無所來去無所去東土不
B27n0151_p0220b05║留西方不住只在此山中雲深不知處安坐而逝又淨鑒號月
B27n0151_p0220b06║舟年二十受具參訪名山勤行禪觀精持密語世緣所入隨取
B27n0151_p0220b07║隨捨時值國清中興百度待理劬勞尤甚道光十九年九月朔
B27n0151_p0220b08║示疾預自諏吉曰吾於四日寅時入龕巳時入壙至期香沐肅
B27n0151_p0220b09║衣端坐說偈而化年七十有九時無用禪師以偈讚之猶能首
B27n0151_p0220b10║肎而氣息微矣