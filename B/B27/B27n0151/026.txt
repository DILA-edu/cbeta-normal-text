B27n0151_p0220b11║新續高僧傳四集卷第二十六
B27n0151_p0220b12║衡陽喻謙昧庵氏編輯
B27n0151_p0220b13║習禪篇第三之十六（正傳八人　附見十二人）
B27n0151_p0220b14║清什邡羅漢寺沙門釋達澈傳（月容）
B27n0151_p0220b15║　雲南水目山寶華寺沙門釋祖真傳（續果）
B27n0151_p0220b16║　潤州金山江天寺沙門釋大定傳
B27n0151_p0220b17║　金陵天寧寺沙門釋不二傳（焦山長老）
B27n0151_p0220b18║　安陸西來寺沙門釋秀野傳（裕如　純備）
B27n0151_p0220b19║　九華山百歲宮沙門釋寶悟傳（寶初　寶月　寶印）
B27n0151_p0220b20║　荊州如來庵沙門釋朗明傳（月明　永明　妙明）
B27n0151_p0221a01║　衡陽岐山仁瑞寺沙門釋無來傳（懶放）
B27n0151_p0221a02║
B27n0151_p0221a03║
B27n0151_p0221a04║
B27n0151_p0221a05║
B27n0151_p0221a06║
B27n0151_p0221a07║
B27n0151_p0221a08║
B27n0151_p0221a09║
B27n0151_p0221a10║
B27n0151_p0221a11║清什邡羅漢寺沙門釋達澈傳（月容）
B27n0151_p0221a12║釋達澈字禮汀出潘氏丹徒人也幼孱弱善病驚風父母憂之
B27n0151_p0221a13║寄投小九華山海師為徒每歲隨親至廟見山水幽勝留連不
B27n0151_p0221a14║捨因繫念空門顧以養親責在不得遂志乾隆丁亥父母相繼
B27n0151_p0221a15║謝世欲見超昇比方古德己丑溯舟入蜀躡峨湄達嘉陽登凌
B27n0151_p0221a16║雲逾東山憑臨丘壑遠眺岷源頓忘身世辛卯夏乃禮東山淨
B27n0151_p0221a17║碧薙髮接入凌雲丁酉受具於新都寶光月容初事參求開示
B27n0151_p0221a18║[諒-小+日]切令看未生前本來面目經冬歷夏疑情勃發誓究高深乃
B27n0151_p0221a19║回凌雲獨棲靜室杜門三載足不履閫歷盡魔苦始放光明嘗
B27n0151_p0221a20║自念云假使爇鐵頂上旋終不退此菩提心從前心識痛自勦
B27n0151_p0221b01║絕放身捨命不起豪末覺察如是坐才一時萬籟俱清槁木死
B27n0151_p0221b02║灰了無知觸爇香寸餘窗外風動樹搖瓦落有聲鏘然一驚而
B27n0151_p0221b03║蘇渾身灑說恍如五里霧中鐙光燦燦一切景物從新發生迥
B27n0151_p0221b04║非舊况前日疑障如推門落臼不待擬議略無隔閡慶幸無已
B27n0151_p0221b05║始信佛祖言教真心決志久苦不退以悟為期者為不虛也秋
B27n0151_p0221b06║初晉省謁月容於什邡羅漢寺便訊所得因云何不將汝平素
B27n0151_p0221b07║行持道將一句然言外契合已超然塵表三日月容付以衣缽
B27n0151_p0221b08║邑令任侯寶光善度及薦紳衲子敦勸不已容復集眾詞旨悲
B27n0151_p0221b09║切愴然有感敬謹承命黽勉經紀十有餘載督課功程應持苦
B27n0151_p0221b10║心足為後規別詳碑記嘉慶七年壬戌七月朔日自言將入湼
B27n0151_p0221b11║槃弟子聞之有悲哀者澈曰止止曷聽吾偈因唱偈曰大道無
B27n0151_p0221b12║去來皆因妄分別因此分別心與道相懸隔萬法由一心一心
B27n0151_p0221b13║是一切一動一切動一靜一切滅諸學二乘者執定生滅說如
B27n0151_p0221b14║然鐙謂生如吹鐙謂滅鐙自本非動由汝心妄決若人欲了此
B27n0151_p0221b15║唯一是玅訣了卻生滅心自然生死絕欲識佛性義熟誦吾斯
B27n0151_p0221b16║偈又謂一念悟即佛一念迷即眾生即今急切不能開悟者皆
B27n0151_p0221b17║因無明結習煩惱暗蔽以致觸事窒塞須當掃除是非人我一
B27n0151_p0221b18║切不善之心奮發猛勇精進不怠久之又久自能斷卻切莫因
B27n0151_p0221b19║循自誤未得謂得未證謂證後顧茫然悔之晚矣好自修持慎
B27n0151_p0221b20║勿放逸明日為我六泉母難之日有一段特地公案難得饒舌
B27n0151_p0222a01║眾莫之測次日眾方相邀齊詣丈室為澈祝壽則已跏跗化矣
B27n0151_p0222a02║澈以己巳七月三日生以壬戌七月三日滅生滅一日殆所謂
B27n0151_p0222a03║無去來與
B27n0151_p0222a04║清雲南水目山寶華寺沙門釋祖真傳（續果）
B27n0151_p0222a05║釋祖真字容光系出尹氏其母夢白蓮入口寤而生五歲隨母
B27n0151_p0222a06║入圓通寺見佛像森嚴問何因而得母告以為僧修行可成正
B27n0151_p0222a07║覺真即請曰兒願作僧成佛母甚異之年十九入水目山落髮
B27n0151_p0222a08║徧參廣印禪師懸岩頭陀金山長老淮峰和尚得其法要歸居
B27n0151_p0222a09║水目會歲大旱真築九龍臺禱雨誦咒方始甘霖立霈田禾萎
B27n0151_p0222a10║者復起枯者復榮民賴以生道光丙午春忽告其徒曰吾將歸
B27n0151_p0222a11║矣如期坐化塔於水目續果者鶴慶北山丁氏子五歲出家祝
B27n0151_p0222a12║髮興福寺乘戒俱圓咸豐丙辰歲示寂年已九十三矣先夕謂
B27n0151_p0222a13║其徒曰大難將至吾寺為賊踞且為賊毀矣宜先避之寂未踰
B27n0151_p0222a14║月杜文秀陷大理滇西俱郡縣鶴慶亦為所佔
B27n0151_p0222a15║清潤州金山江天寺沙門釋大定傳
B27n0151_p0222a16║釋大定字密源姓鄧氏黃陂人也父學浩母蔡氏雷雨中見寶
B27n0151_p0222a17║塔湧見其前感而有身故生有自來幼而素食有志遺塵及嚴
B27n0151_p0222a18║慈見背詣隨州仁聖寺禮本分剃度同參大千知為道器時善
B27n0151_p0222a19║誘之定為沙彌即精進猛勇脇不沾席咸豐五年定年三十二
B27n0151_p0222a20║從襄陽淨信寺映川圓具遭逢寇亂三為賊虜皆因緣得脫避
B27n0151_p0222b01║兵年餘居徙無常入蜀至寶光寺參妙香不契乃徧歷終南五
B27n0151_p0222b02║臺九華普陀維揚之高旻毘陵之天寧皆定問道處最後至金
B27n0151_p0222b03║山見觀心慧令參念佛是誰有省定本名大頂觀問名時聆音
B27n0151_p0222b04║未悉誤為大定乃曰一定多少時對曰不墮諸數觀笑曰可謂
B27n0151_p0222b05║大定矣自是始更名大定久之命為領袖同治甲戌觀示寂時
B27n0151_p0222b06║定已還鄂居歸元寺迎之還山初不言住持事既至丈室首座
B27n0151_p0222b07║惟請繼席堅辤不允惟偕眾僧環跪不起定不得已許之然性
B27n0151_p0222b08║枯淡居二年即退仍禪誦不倦雖老不假給侍躬自縫浣或略
B27n0151_p0222b09║失威儀即跪佛前痛自責勵學者為之感泣室中惟一禪床常
B27n0151_p0222b10║坐一日如彈指頃尚言恐有走漏愧古人多矣其真詣如此光
B27n0151_p0222b11║緒癸卯年已八十眾請開期弘法登壇乞戒者五百餘人極一
B27n0151_p0222b12║時法會之盛丙午七月偶患疾延醫視之定笑曰我本無病奚
B27n0151_p0222b13║用藥為猶兀坐自若高居士者本五戒弟子辤之他往定曰勿
B27n0151_p0222b14║去恐汝回時不及見或以為戲言至八月三日有請益者初不
B27n0151_p0222b15║之答哀懇再三乃厲聲曰汝真欲參禪祗須到底毋懈若中道
B27n0151_p0222b16║而退前功盡棄言詞痛切聞者墮淚明日五鼓呼侍者扶起端
B27n0151_p0222b17║坐至日午頭稍低側或呼曰老宿平時脊梁如鐵今何乃爾定
B27n0151_p0222b18║聞即舉頭泊然而寂明光緒三十二年八月日也壽八十三臘
B27n0151_p0222b19║五十有五坐五十二夏茶毘火滅遠見其面目如常儼然入定
B27n0151_p0222b20║近視則薪盡無餘獲舍利無數塔於五峰山之陽生平教人真
B27n0151_p0223a01║參實悟不貴口頭利滑偶拈古人論說皆得其要嘗遊普陀與
B27n0151_p0223a02║一座主論二六時中安身立命之處喟然歎曰真妄相待縱饒
B27n0151_p0223a03║證真亦是對待邊事豈究竟耶聞者感服弟子慈本狀其行事
B27n0151_p0223a04║乞釋敬安為之銘
B27n0151_p0223a05║清金陵天寧寺沙門釋不二傳（焦山長老）
B27n0151_p0223a06║釋不二者不詳所出或曰鄂渚人天寧西堂僧也出家後得戒
B27n0151_p0223a07║於歸元寺參金山天寧發明心地職居班首提獎後進不遺餘
B27n0151_p0223a08║力多所成就咸豐間年逾七十獨處靜室專習禪定兼究大乘
B27n0151_p0223a09║一日閱經見樓上司香往來頻數招而問之曰碌碌者何為也
B27n0151_p0223a10║曰今日大寒略事灑掃將迎新春不二聞之若有所思忽笑謂
B27n0151_p0223a11║之曰明年大寒我將去矣爾為我記之司香應諾因書其語於
B27n0151_p0223a12║樓上壁間久亦忘之踰年大寒節至司香者登樓見壁上字隱
B27n0151_p0223a13║隱可辨遂憶前事逕造西堂見不二方檢華嚴曰師自看經今
B27n0151_p0223a14║日大寒節矣不二曰幸去歲有約非爾來幾忘之乃沐浴更衣
B27n0151_p0223a15║曰幸為我白眾吾不待矣及眾至已趺坐而寂火化得舍利如
B27n0151_p0223a16║菽又焦山長老者歸元真一之師也嘗遊終南荏苒十載言旋
B27n0151_p0223a17║江南道出漢水偶示微恙止於夏口遣召真一曰吾命在旦夕
B27n0151_p0223a18║末後大事煩汝結束舁至歸元即從脫化返葬焦山
B27n0151_p0223a19║清安陸西來寺沙門釋秀野傳（裕如　純備）
B27n0151_p0223a20║釋秀野未知何許人初出家時受具於天童後參百丈得衣拂
B27n0151_p0223b01║於智老為奇然正派蓋傳臨濟者也躡屩名藍熠燿佛鐙上至
B27n0151_p0223b02║王公下逮士庶逖聽道聲罔不崇仰江庵淨土皆譚玄之地普
B27n0151_p0223b03║門廣濟亦說法之場主安陸西來二十餘年提闡上乘入室者
B27n0151_p0223b04║多嘗東遊江浙大小百餘城每啟講筵環而聽者水赴雲從堂
B27n0151_p0223b05║除充塞幾不能容年登七十安禪而化門人最正錄遺語十卷
B27n0151_p0223b06║武昌太守劉餘霖為之序又裕如禪師道履孤危戒香馥郁傳
B27n0151_p0223b07║德山衣缽棲公安報本寺數十年壽近古稀無疾而化天鐘有
B27n0151_p0223b08║偈讚之曰霜葉飄飄萬木枯哲人云逝至堪吁含生智眼方昏
B27n0151_p0223b09║濁業海誰携出險途又黃牛峽孚濟寺純備德者得法於天圓
B27n0151_p0223b10║亦傳臨濟煆煉向上著有語錄博達道隆為之序
B27n0151_p0223b11║清九華山百歲宮沙門釋寶悟傳（寶初　寶月　寶印）
B27n0151_p0223b12║釋寶悟者嘉興人出家百歲宮具足後精進毘尼嚴行頭陀行
B27n0151_p0223b13║兼修定慧參金山天寧高旻崇福諸宗師皆獲印可咸豐時推
B27n0151_p0223b14║居金山首座演唱要玅被所薰發者不可勝計同治十年退處
B27n0151_p0223b15║宜興銅官山專事禪觀不涉外緣生平耿介自持不蓄徒子有
B27n0151_p0223b16║歸依者婉辤謝之至於遠來請益則循循善誨至老不倦光緒
B27n0151_p0223b17║初元大定主金山迎悟至寺振播宗風衲子聞而至室不能容
B27n0151_p0223b18║時年逾七十不倦津梁每對眾說必爇香為度一日講筵方罷
B27n0151_p0223b19║向眾禮退偃息片刻即驚坐化時光緒元年二月六日也留偈
B27n0151_p0223b20║甚多舉其略云春華錦繡翠玲瓏雪嶺高撑映碧空靈山一別
B27n0151_p0224a01║重相晤歸來猶住九華峯一點靈丹萬物通六根應用去無蹤
B27n0151_p0224a02║八面玲瓏空皎潔覺來何處不相逢密密無蹤切要親識神停
B27n0151_p0224a03║處冷冰冰孤明徹隱無分曉纔有纖毫即是塵清風明月徧恒
B27n0151_p0224a04║沙七寶山河共一家照見五蘊皆空相分明却是鏡中花青山
B27n0151_p0224a05║疊翠只數重綠竹黃花鳥語風眼前盡是西來意點頭自肎道
B27n0151_p0224a06║無窮淨覺精嚴最上乘何須探索苦追尋徧滿虛空真實際個
B27n0151_p0224a07║裏無私徹底清殿閣清幽古樹深巧鳥常啼雪裏春頓入玄機
B27n0151_p0224a08║談玅趣寰宇長留清勝因洞裏宗風古寺家煙雲老鶴散天花
B27n0151_p0224a09║般若光中談秘密相邀同喫趙州茶時江南有寶初寶月寶印
B27n0151_p0224a10║與悟齊名皆以向上接人為一時宗匠號為四寶同時楚北有
B27n0151_p0224a11║四明曰朗明永明月明玅明皆弘演化道輝映南北咸同間佛
B27n0151_p0224a12║法衰而復振賴此數子
B27n0151_p0224a13║清荊州如來庵沙門釋朗明傳（月明　永明　玅明）
B27n0151_p0224a14║釋朗明者沔陽人早歲離俗超然塵表具戒於歸元寺真一既
B27n0151_p0224a15║窮律論更求奧旨參金山天童甯常亦歷年所值粵寇蜂起竊
B27n0151_p0224a16║據金陵乃孑身南旋沔陽有廣長社舊為叢林時漸廢弛朗明
B27n0151_p0224a17║還里毅然興之遊侶復至後居荊州如來庵與戒凡輩激揚向
B27n0151_p0224a18║上勤修罔懈光緒初年踰八十集眾諷佛合掌而化朗律身甚
B27n0151_p0224a19║嚴言行不苟道俗敬憚月明永明亦倡道於沔與朗明同門又
B27n0151_p0224a20║偕至荊州宏宣法化後皆歸寂沔陽玅明亦沔陽人少習舉子
B27n0151_p0224b01║業妻以縊死乃感無常懺悔求度受戒於荊州水月林亦至金
B27n0151_p0224b02║山發明心性以文學贍優名人達士多相往還結社論禪聲譽
B27n0151_p0224b03║遠播然不樂見官長常州觀察三謁三拒觀察怫然直斥其名
B27n0151_p0224b04║妙殊不為意時人以是高之晚歲還鄉居廣長社方丈復棲荊
B27n0151_p0224b05║州如來庵更受龍山之請光緒中與眾言別安禪而化藏於龍
B27n0151_p0224b06║山人稱楚北四明與江南四寶皆禪中之錚錚者
B27n0151_p0224b07║清衡陽歧山仁瑞寺沙門釋無來傳（懶放）
B27n0151_p0224b08║釋無來字恒志姓譚氏衡山人也父安祥母陳氏來性純孝得
B27n0151_p0224b09║父母歡雖在童年而好善之心過於成人往往誘勸鄉里小兒
B27n0151_p0224b10║母作惡劇及居喪哀毀斷食以家貧耕牧自給力作逾眾祁寒
B27n0151_p0224b11║溽暑無少怠而不索值與則受之忘則置之人或侮辱處之怡
B27n0151_p0224b12║然誑之亦即信若不知世間有人我愛憎事見人一德一善稱
B27n0151_p0224b13║道不衰聞訾人過或走或不語如犯尊長然從不矢口道人惡
B27n0151_p0224b14║鄰里有鬥者見其至輒釋然曰休休毋使譚善人知每於中途
B27n0151_p0224b15║為人負物負至則行不取一錢人咸異之又嘗為僧寺傭耕種
B27n0151_p0224b16║三載晝事田作夜則禮佛達旦身無長物惟一衣一裳浣時蹲
B27n0151_p0224b17║樹下俟以晞一日裁舊被布為袴僧疑其竊遍以語人其徒知
B27n0151_p0224b18║者不平勸之他往來曰止汝不合言師之過吾作衣時未及白
B27n0151_p0224b19║致師疑而得謗人之名皆吾過也語畢泣下其僧及眾人聞之
B27n0151_p0224b20║皆感歎里人至今傳其事時法空成中興衡陽羅漢寺衲子多
B27n0151_p0225a01║歸之來往見成驚為再來人親為剃染從培元寺無漏律師受
B27n0151_p0225a02║具聞彬州法雲耀本分接人往請益秘不說因長跪痛哭言詞
B27n0151_p0225a03║哀懇耀憫之謂曰無上妙道非積刼勤苦不能得汝且澄神寂
B27n0151_p0225a04║照收其放心再為爾說來聞如獲至寶日夕研究目不交睫者
B27n0151_p0225a05║數年忽於定中聞破竹聲有省歎曰覓心尚不可得寧有收放
B27n0151_p0225a06║心乎久之與其弟恒忍徧參江浙名宿皆蒙印可旋於海上病
B27n0151_p0225a07║瘧甚厲日夕寒熱飲食不進猶禪誦自若有南嶽僧同病呻吟
B27n0151_p0225a08║不已來憐之自四明負之歸沿途乞食每行運衣具置前店復
B27n0151_p0225a09║還負病僧如此者日往返數十次行不過十餘里年餘始抵衡
B27n0151_p0225a10║來亦病劇養病祝聖寺專業禪定坐數日如彈指頃適惟一自
B27n0151_p0225a11║懷安圓明寺歸頗得文靜老人心法見來躭味禪悅恐未能宏
B27n0151_p0225a12║法利生因謂之曰佛法廣大如太虛洪納若巨海須博識多聞
B27n0151_p0225a13║徹濬法源豈枯坐能了昔有比丘自過去迦葉佛時入定至梁
B27n0151_p0225a14║普通時出定尚未了證况子也耶始留心宗教福嚴自成演教
B27n0151_p0225a15║外別傳之旨一日誘之論義奉衣缽示曰此是大庾嶺頭提不
B27n0151_p0225a16║起的來曰既提不起如何在汝手中成曰若不在我手中又烏
B27n0151_p0225a17║知提不起來於言下大悟自是機鋒神捷如迅雷掣電不可觸
B27n0151_p0225a18║犯然韜晦不炫前後掩關羅漢寺六載室置一龕依之行道欲
B27n0151_p0225a19║睡以首觸柱因失明而慧光灼灼不疲津梁衡陽紫雲衡山萬
B27n0151_p0225a20║壽並立禪關延來主講多所策發距紫雲三十里有歧山壁立
B27n0151_p0225b01║萬仞俯瞰湘衡上有仁瑞寺為清初懶放禪師開闢放固明末
B27n0151_p0225b02║進士不屈為僧與定南王孔有德有舊王高其節檄於此建招
B27n0151_p0225b03║提終其隱寺田千餘畝土豪覬覦之咸豐間粵寇起託充軍饟
B27n0151_p0225b04║遂占其業寺以頹廢紫雲定禪師傷之葺茆守其基有默庵法
B27n0151_p0225b05║師闡化經此喜其幽敻人迹罕至迎來居之學者裹糧相從不
B27n0151_p0225b06║一年清風遠灑雲奔水赴乃伐木開林依巖結宇鑿石而飲耕
B27n0151_p0225b07║雲而飯來說法其中靈山一會儼然未散惟法幢復樹波旬震
B27n0151_p0225b08║懾流言四散來屹立不動一以慈心向之山故多虎樵牧寡近
B27n0151_p0225b09║自是遠伏鄉人相率入山伐木聲丁丁不絕院僧憂之約眾互
B27n0151_p0225b10║巡一日獲斧樹者數人將要山鄰諭之來悉縱歸僧眾皆曰村
B27n0151_p0225b11║野非慈心能化不禁寧保異日之不至乎已復有數十人大肆
B27n0151_p0225b12║樵採縛巡山僧於樹負薪以行突一虎咆哮而出響應山谷眾
B27n0151_p0225b13║驚仆若死乃不敢復至鄉人語曰歧山寺虎巡山歧山僧常閉
B27n0151_p0225b14║關山富蘭蕙有僧采之來見呵曰汝為釋子不以戒定薰心而
B27n0151_p0225b15║以草木供玩好從我何為轉眼異世能無懼乎聞者泣下嘗剝
B27n0151_p0225b16║棗紅顆滿地百餘人無私啖一枚者其嚴肅如此一日沙彌以
B27n0151_p0225b17║大蛇搏樹上雛鳥眾隨來往觀揮以長竿蛇怒目而視來急止
B27n0151_p0225b18║其竿叱曰汝由嗔受惡形猶不知悔而以強凌弱抑知更有強
B27n0151_p0225b19║於汝能弱汝者乎蛇即下來為說法蛇引頸似聽法狀久之乃
B27n0151_p0225b20║去眾驚問故來曰吾聞至人無心入禽鳥不亂其群近虎狼能
B27n0151_p0226a01║馴其威吾無他彼時不見有蛇不見有鳥亦不見吾不見之處
B27n0151_p0226a02║湘陰易太史堂俊贈之詩云聽講蛇無毒巡山虎有威蓋紀實
B27n0151_p0226a03║也時法侶雲從日食千指而資生艱難或饘鬻不繼乃分衛乞
B27n0151_p0226a04║食僕僕風雪中常顛蹶足破血流猶裹扶前導自忘其疲卒能
B27n0151_p0226a05║隨機誘勸皆獲法喜所至香花盈路眾賴以贍同治甲戊穆宗
B27n0151_p0226a06║哀詔至衡來哭之痛或問之曰世外人非有君臣之誼何傷感
B27n0151_p0226a07║如是來曰洪逆倡亂十餘年生民塗炭自大行皇帝登極化紅
B27n0151_p0226a08║巾為赤子吾輩得優游林下一旦天崩地坼山川草木莫不雨
B27n0151_p0226a09║血况有情者乎是時已有順寂意以殿宇未成為念厥後嘗徧
B27n0151_p0226a10║求繼者且告眾曰三眾火宅早求出離勿使此生空無所得吾
B27n0151_p0226a11║不惜他日死於道路但恨般若智燈無人續焰吾身如秋葉枯
B27n0151_p0226a12║藤不久住也眾大驚曰師豈不垂憐眾生而獨得解脫耶來曰
B27n0151_p0226a13║吾視菩提涅般如夢幻豈厭生死諸佛聖人為調伏眾生示現
B27n0151_p0226a14║滅度法皆如是吾當乘願再來汝且無留戀光緒元年正月乃
B27n0151_p0226a15║謂首座鐙曰暫以大法累師吾有前因在朗州當往了之眾堅
B27n0151_p0226a16║留不可臨行遍禮佛像若永訣者八月由長沙抵朗禮者盈門
B27n0151_p0226a17║頃之病痢醫來不嘗藥曰眾生病吾亦病眾生無病吾無病語
B27n0151_p0226a18║畢吉祥而逝時元年乙亥九月十六日也壽六十有三臘二十
B27n0151_p0226a19║有七寂後七日入龕顏色不變異香滿室有一初受優婆夷戒
B27n0151_p0226a20║者疑曰既得道胡病死偶步庭際見來現金色身於空中俄頃
B27n0151_p0226b01║而隱乃大慟詣龕前懺禮朗人神之欲留龕眾以遺命當歸不
B27n0151_p0226b02║許乃奉龕歸衡陽經過寺院前一夕皆夢來至還山之日林壑
B27n0151_p0226b03║昏昧猿鳥悲鳴弟子得心法者二十餘人得度皈戒者又數十
B27n0151_p0226b04║人合詞同念為起塔於岐山懶放塔下葬後十有七年釋敬安
B27n0151_p0226b05║述其狀云
B27n0151_p0226b06║
B27n0151_p0226b07║
B27n0151_p0226b08║