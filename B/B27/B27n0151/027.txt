B27n0151_p0226b09║
B27n0151_p0226b10║
B27n0151_p0226b11║新續高僧傳四集卷第二十七
B27n0151_p0226b12║衡陽喻謙昧庵氏編輯
B27n0151_p0226b13║明律篇第四之一（正傳十人　附見九人）
B27n0151_p0226b14║宋餘杭昭慶寺沙門釋允堪傳
B27n0151_p0226b15║　錢塘靈芝寺沙門釋元照傳
B27n0151_p0226b16║　台州赤城寺沙門釋有嚴傳（妙生）
B27n0151_p0226b17║遼魝州磐山甘泉普濟寺沙門釋非覺傳（等偉）
B27n0151_p0226b18║金燕京左街淨垢寺沙門釋法律傳
B27n0151_p0226b19║南宋四明湖心寺沙門釋元肇傳（道言　思敏）
B27n0151_p0226b20║　新城碧沼寺沙門釋宗利傳
B27n0151_p0227a01║　桃源厲氏庵沙門釋睎顏傳（惟月）
B27n0151_p0227a02║　錢塘七寶院沙門釋用欽傳（行詵　慧亨）
B27n0151_p0227a03║元餘姚極樂寺沙門釋戒度傳（旨公　智印）
B27n0151_p0227a04║
B27n0151_p0227a05║
B27n0151_p0227a06║
B27n0151_p0227a07║
B27n0151_p0227a08║
B27n0151_p0227a09║
B27n0151_p0227a10║
B27n0151_p0227a11║宋餘杭昭慶寺沙門釋允堪傳
B27n0151_p0227a12║釋允堪錢塘人也未詳其姓氏年九歲客指小桂令賦詠曰始
B27n0151_p0227a13║生巖谷畔早有月中香客奇之從天台崇教慧公祝髮學無不
B27n0151_p0227a14║通專精律部續南山宗仁宗慶曆二年建戒臺於杭之昭慶寺
B27n0151_p0227a15║自茲以後復依律建壇蘇之開元秀之精嚴竝宏法會傳戒度
B27n0151_p0227a16║僧晚歲退居西湖菩提寺撰會正記以釋南山律鈔辯論精詳
B27n0151_p0227a17║更著十二部經解法門贊序諸文弟子元照祖述師法纂著益
B27n0151_p0227a18║緐照別有傳堪邃學窮理老而彌篤啟迪後秀津津不倦以宋
B27n0151_p0227a19║嘉祐六年十一月二十六日寂於昭慶建墖於菩提仁宗時賜
B27n0151_p0227a20║號曰真悟大師徽宗崇寧元年更諡智圓大師釋元復贊曰三
B27n0151_p0227b01║無漏學以戒為先至人不生宗其誰傳援筆作記宏範人天寥
B27n0151_p0227b02║寥千古寶月空懸
B27n0151_p0227b03║宋錢塘靈芝寺沙門釋元照傳
B27n0151_p0227b04║釋元照字湛然餘杭唐氏子也少依祥符東藏慧鑑年十八通
B27n0151_p0227b05║法華試經得度專學毘尼及見神悟謙師講天台教觀博究群
B27n0151_p0227b06║宗以律為本迺從廣慈授菩薩戒慧定珠圓威儀中度綱領條
B27n0151_p0227b07║貫罔不兼備後嗣法允堪南山一宗蔚然大振常披伽黎杖錫
B27n0151_p0227b08║持盋乞食於市苦行清修遐邇感應重造明州五臺戒壇壇成
B27n0151_p0227b09║有一老人神氣超邁眉須皓白進而啟曰願獻三珠用賀新壇
B27n0151_p0227b10║叩其姓氏笑而不答飄然竟去因置珠壇心屢有光異其後壇
B27n0151_p0227b11║主嘗會十師開大法戒夜分有一僧登壇忽覩圓光外徹中見
B27n0151_p0227b12║善財童子僧乃驚𧦝眾起視之悉皆環禮自是益昭虔懇而珠
B27n0151_p0227b13║光所見神異非一世所罕聞元豐間繼真悟主昭慶晚居靈芝
B27n0151_p0227b14║三十年攝𪗋講授眾逾五百每言生宏律範死歸安養平生所
B27n0151_p0227b15║得惟此法門有義天遠來求法為授菩薩戒登壇六十餘會度
B27n0151_p0227b16║者幾及萬人所至伽藍必為結界政和六年丙申九月一日集
B27n0151_p0227b17║眾諷行願品趺坐而化葬寺之西北諡大智律師墖曰戒光著
B27n0151_p0227b18║有資持記以釋南山行事鈔濟緣記以釋羯磨疏行宗記以釋
B27n0151_p0227b19║戒疏住法記以釋遺教疏報恩記以釋盂蘭盆疏觀無量壽佛
B27n0151_p0227b20║經彌陀經諸義疏及定尼戒本凡百餘卷嘗謂其徒曰欲化當
B27n0151_p0228a01║世無如講說若垂來茲必資著述故口誦手書孜孜不輟累歲
B27n0151_p0228a02║積學老而忘疲其精詣所至福應斯閎珠光祥善有自來矣照
B27n0151_p0228a03║有題白雲庵詩曰道人倦逢迎結庵就巖穴靜愛山頭雲空濛
B27n0151_p0228a04║如積雪隨風亦卷舒觸石更明滅卻憶古人詩祗可自怡悅照
B27n0151_p0228a05║嘗持缽乞食無為居士楊傑頌之曰持缽出持缽歸佛言常在
B27n0151_p0228a06║四威儀初時入㕓人不識虛空自有鬼神知又釋元復贊云毘
B27n0151_p0228a07║尼秘藏終南著稱中微誰振大智崛興儀合萬行論集諸乘芝
B27n0151_p0228a08║園西邁天樂來迎
B27n0151_p0228a09║宋台州赤城寺沙門釋有嚴傳（妙生）
B27n0151_p0228a10║釋有嚴字樝菴姓胡氏臨海人六歲依靈鷲從師年十四進具
B27n0151_p0228a11║往東山學於神照契一心三觀之旨修法華三昧尋主赤城寺
B27n0151_p0228a12║紹聖中隱故山東峯盧於樝木之旁因以為號有嚴嚴護戒律
B27n0151_p0228a13║一缽之外不蓄分寸所修三昧每見瑞應專事淨業其所論述
B27n0151_p0228a14║多激勸往生建中靖國元年孟夏一日入定若天神降空中曰
B27n0151_p0228a15║師戒珠圓淨業成矣又夢池中大蓮華天樂圍繞乃作自餞詩
B27n0151_p0228a16║示眾後七日跏趺而化妙生者會稽人習律學勤修淨土之業
B27n0151_p0228a17║與大通善本居杭之象塢共明此道一夕會門人誦彌陀經就
B27n0151_p0228a18║榻端坐焚香合掌㗳然而寂
B27n0151_p0228a19║遼薊州磐山甘泉普濟寺沙門釋非覺傳（等偉）
B27n0151_p0228a20║釋非覺姓劉氏良鄉人律行高卓早有大名會車駕幸燕重其
B27n0151_p0228b01║道德詔入大內說法特賜紫衣授右街僧錄判官並錫號曰儀
B27n0151_p0228b02║範大師年七十二示化大昊天寺歸葬甘泉僧臘四十有七太
B27n0151_p0228b03║康三年癸亥七月十七日弟子等偉為立塔等偉者姓李氏析
B27n0151_p0228b04║津人太康元年從覺剃落居慧濟寺未幾受戒肄習經律學者
B27n0151_p0228b05║交推大安中主福田寺及薊之香林蘭若壽昌三年宣毘尼諸
B27n0151_p0228b06║部於慧濟寺京師義學群以律主許之明年三學寺奉命慎擇
B27n0151_p0228b07║主者偉以勤謹應選尋授善濟大德偉力整頹弊居多弘益三
B27n0151_p0228b08║載儉持供費之外有錢五千餘貫乾統初以課最聞朝旨嘉之
B27n0151_p0228b09║賜紫加號慈辯三年宣充三學殿主易號嚴慧乾統七年夏四
B27n0151_p0228b10║月旬又七日示寂後二日茶毘舌根不燼如青蓮色其徒敬詮
B27n0151_p0228b11║以㲲灰分葬歸骨於盤山甘泉附於先塋年五十七臘三十南
B27n0151_p0228b12║抃為之記並繫以銘亦具山志
B27n0151_p0228b13║金燕京左街淨垢寺沙門釋法律傳
B27n0151_p0228b14║釋法律姓張氏安固人幼出家於甘泉普濟寺禮均上人為師
B27n0151_p0228b15║年十七試經得度時天慶七年也專志聽習以律為宗天眷三
B27n0151_p0228b16║年主燕京左街淨垢寺遂授善慶大德牃皇統二年奉宣開建
B27n0151_p0228b17║普度壇度僧尼十萬餘人八年又奉宣越本宗上試十顯所答
B27n0151_p0228b18║無不中理選定充平州三學律主改授精正大德牃官講滿特
B27n0151_p0228b19║賜紫嚴肅大師牃本寺大眾共議署狀請為提點供濟僧眾不
B27n0151_p0228b20║避寒暑六時行道未嘗或闕孜孜十載令聞四溢請住寺者五
B27n0151_p0229a01║中都駐蹕福田福勝香河勝福當山香水大定二年復充都下
B27n0151_p0229a02║煗湯院提點設濟饑民以大定六年六月十五日告寂壽六十
B27n0151_p0229a03║八臘五十二荼毘送者千餘人烈燄之際有五色雲團繞於上
B27n0151_p0229a04║齒舌不壞塔於寺西門人宗律比丘善隆敘其始末乞沙成之
B27n0151_p0229a05║為之銘曰性資上智宗律為風清高厲行紫牒庇躬傳戒十萬
B27n0151_p0229a06║僧尼溥蒙宣顯奉試理無不通化辦濟眾久而愈恭燌之祥見
B27n0151_p0229a07║齒舌弗鎔勒銘幽石聊記芳蹤時大定七年三月也
B27n0151_p0229a08║南宋四明湖心寺沙門釋元肇傳（道言　思敏）
B27n0151_p0229a09║釋元肇姓陸氏明州人蚤歲習律閱大藏誦蓮經萬過刺血書
B27n0151_p0229a10║蓮經一部寫律宗諸疏三部操行謹嚴精進無懈建炎四年金
B27n0151_p0229a11║兵破明州肇時住湖心寺金虜強之北行行至南徐謂左右曰
B27n0151_p0229a12║吾將西歸矣即聞笙歌聲西望念佛而化道言會稽人靈芝元
B27n0151_p0229a13║照弟子也照詳律儀著述頗富言從之究心毘尼盡獲所學晚
B27n0151_p0229a14║修淨業臨滅前數日見二神長丈餘謂言何不繫念於是大集
B27n0151_p0229a15║道俗稱佛名三晝夜忽升座說法為眾懺悔至曉即座而化又
B27n0151_p0229a16║思敏者亦依靈芝照增受戒法既嚴操行兼志淨修如是者二
B27n0151_p0229a17║十年偶疾約眾諷觀經十餘日見佛光滿室臨終唱佛聲出眾
B27n0151_p0229a18║表酷暑留龕七日異香郁然
B27n0151_p0229a19║南宋新城碧沼寺沙門釋宗利傳
B27n0151_p0229a20║釋宗利會稽高氏子方在齔歲受業於天華既具戒游姑蘇就
B27n0151_p0229b01║神悟學經論即入普賢懺室要期三載感亡母示兆得生善處
B27n0151_p0229b02║又見普賢從空而過益矢精誠朝夕罔懈已而復往靈芝謁大
B27n0151_p0229b03║智律師增受戒法既闡律學更究淨修照言生平所得唯此二
B27n0151_p0229b04║法門者利依而行之皆有所獲嘗於定中神遊西方見寶池蓮
B27n0151_p0229b05║華祇林境界因而自喜愈堅所志尋詣新城碧沼寺專修念佛
B27n0151_p0229b06║三昧閱十年復遊天台雁蕩天封皆建淨土道場晚歸天華造
B27n0151_p0229b07║無量壽佛閣建炎末入味道山題所居曰一相庵紹興十四年
B27n0151_p0229b08║正月謂弟子曰我見白蓮華徧滿空中越三日復曰佛來矣即
B27n0151_p0229b09║書偈曰吾年九十頭雪白世上應無百歲客一相道人歸去來
B27n0151_p0229b10║金臺坐斷乾坤窄端坐而寂是日近山人見異僧滿山不知所
B27n0151_p0229b11║自云
B27n0151_p0229b12║南宋桃厡厲氏庵沙門釋睎顏傳（惟月）
B27n0151_p0229b13║釋睎顏字聖徒奉化人幼齡出家試經得度從久法受觀法文
B27n0151_p0229b14║藻高妙後進愛慕晚歲自省餘習未淨乃住桃源厲氏專心念
B27n0151_p0229b15║佛十餘年謂人曰淨土之道豈有一法可得但於修中不見一
B27n0151_p0229b16║法則寂光上品無證而證題所居小軒曰憶佛平生於戒律尤
B27n0151_p0229b17║兢兢自持嘗步菜畦見諸蟲甚微囓蝕痕跡隱隱可辨恐擇之
B27n0151_p0229b18║不精懼傷物命逐不茹蔬但啖海苔以供朝夕寂時預別道俗
B27n0151_p0229b19║沐浴焚香西向作觀忽稱佛來合掌而化惟月者不詳所出居
B27n0151_p0229b20║諸暨化城明律學修淨業一日有異僧來迎後二日微疾急𧦝
B27n0151_p0230a01║同侶道寧曰吾見彌陀佛高八丈駐空中可以行矣言訖而化
B27n0151_p0230a02║南宋錢塘七寶院沙門釋用欽傳（行詵　慧亨）
B27n0151_p0230a03║釋用欽不詳所出初依大智學律操持獨謹聞智示眾曰生弘
B27n0151_p0230a04║毘尼死歸安養出家學道能事斯畢始標心淨土一志不退後
B27n0151_p0230a05║居錢塘七寶院日課佛三萬聲嘗遊神淨域見種種異相謂侍
B27n0151_p0230a06║者曰吾明日西行即集眾唱佛黎明趺坐而化行詵亦學律於
B27n0151_p0230a07║大智者也初受具時誦四分戒本三日而通徹後依智講求儀
B27n0151_p0230a08║範住明慶寺且二十年偶寢疾設西方佛像向之念叩而瞑慧
B27n0151_p0230a09║亨字清照亦依靈芝習律已而住杭州延壽寺專修淨業垂六
B27n0151_p0230a10║十年建寶閣繪神像最稱殊特有江居士自任者欽亨戒範信
B27n0151_p0230a11║仰尤至夢寶座從空而下一人曰亨律師當升此座未幾孫居
B27n0151_p0230a12║士預啟別亨如期而化亨往炷香問訊歸而謂其徒曰孫君已
B27n0151_p0230a13║去吾亦行矣說偈坐脫
B27n0151_p0230a14║元餘姚極樂寺沙門釋戒度傳（旨公　智印）
B27n0151_p0230a15║釋戒度者不詳所出初脫白時投棲心寺學四分律操持謹嚴
B27n0151_p0230a16║兢兢罔懈晚居餘姚極樂寺一意西歸嘗和陶淵明歸去來辭
B27n0151_p0230a17║以見志病中作書別士大夫命眾誦觀經至法身觀厲聲號佛
B27n0151_p0230a18║凝然坐瞑旨公者字別宗餘杭人戒德甚嚴嘗創觀室於龍山
B27n0151_p0230a19║之陽修念佛三昧雖經離亂曾不少廢臨終無疾沐浴端坐而
B27n0151_p0230a20║寂智印者居霅川祇園初學毘尼止作兼持語言無妄常修淨
B27n0151_p0230b01║觀罔間晨昏病中集眾諷彌陀經合掌端坐一卷方終奄然而
B27n0151_p0230b02║化
B27n0151_p0230b03║
B27n0151_p0230b04║
B27n0151_p0230b05║
B27n0151_p0230b06║
B27n0151_p0230b07║
B27n0151_p0230b08║
B27n0151_p0230b09║
B27n0151_p0230b10║