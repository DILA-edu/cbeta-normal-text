B27n0151_p0230b11║新續高僧傳四集卷第二十八
B27n0151_p0230b12║衡陽喻謙昧庵氏編輯
B27n0151_p0230b13║明律篇第四之二（正傳十四人　附見四人）
B27n0151_p0230b14║明華亭興聖寺沙門釋原真傳（紹宗）
B27n0151_p0230b15║　杭州昭慶寺沙門釋樸原傳（廣霌　成玉）
B27n0151_p0230b16║　燕都普慶寺沙門釋法聞傳
B27n0151_p0230b17║　燕都西山戒臺寺沙門釋道孚傳
B27n0151_p0230b18║　金陵天隆寺沙門釋如馨傳
B27n0151_p0230b19║　五臺山清涼寺沙門釋承芳傳
B27n0151_p0230b20║　金陵極樂寺沙門釋性相傳
B27n0151_p0231a01║　燕都古愍忠寺沙門釋永海傳
B27n0151_p0231a02║　金陵寶華山隆昌寺沙門釋寂光傳
B27n0151_p0231a03║　太原永明寺沙門釋遠清傳
B27n0151_p0231a04║　姑蘇報國寺沙門釋性祇傳
B27n0151_p0231a05║　廣陵福田律院沙門釋性福傳
B27n0151_p0231a06║　潭州三角山沙門釋如幻傳
B27n0151_p0231a07║　雲南雞足山大覺寺沙門釋真利傳（明鑑）
B27n0151_p0231a08║
B27n0151_p0231a09║
B27n0151_p0231a10║
B27n0151_p0231a11║明華亭興聖寺沙門釋原真傳（紹宗）
B27n0151_p0231a12║釋原真字用藏姓朱氏上海人也得度於華亭興聖寺戒行高
B27n0151_p0231a13║潔明洪武十八年微疾浴已書偈曰四十二年無作無修有生
B27n0151_p0231a14║有滅大海一漚真歸無歸心空淨遊趺坐而寂紹宗字一原號
B27n0151_p0231a15║遂初姓陳氏亦上海人也年十三依里中安國寺受具戒行精
B27n0151_p0231a16║嚴明洪武中應召有事廬山奏對稱旨賜金縷僧伽黎擢右講
B27n0151_p0231a17║經遷右善世後端坐而化敕遣中使致祭會者數千人其徒奉
B27n0151_p0231a18║舍利遺骨塔於安國舊院
B27n0151_p0231a19║明杭州昭慶寺沙門釋樸原傳（廣霌　成玉）
B27n0151_p0231a20║釋樸原字智湻菩提節庵守弟子也正統間請主昭慶奉詔開
B27n0151_p0231b01║壇說法為天下傳戒宗師後主靈芝己亥辭於朝眾沐浴而逝
B27n0151_p0231b02║時正統十一年丙寅秋七月也英宗遣禮部郎中趙勗賜祭其
B27n0151_p0231b03║文曰爾宿悟善緣堅持梵行邇膺寵命為釋宗師方闡法音導
B27n0151_p0231b04║人為善倐云示寂良可悼嗟靈其如存服此諭祭越百年有廣
B27n0151_p0231b05║霌者字日庵嘉靖三十四年興復昭慶奉部剳開壇說戒僧眾
B27n0151_p0231b06║如歸不減慶歷之盛後二十餘年有成玉者字藍田掩關數載
B27n0151_p0231b07║眾稱關主萬曆丙子丁亥之間皇太后疊賜畫像於昭慶且賜
B27n0151_p0231b08║經建閣因得放戒十六年登壇開闡一時龍象若雲棲淨妙真
B27n0151_p0231b09║修蓮池諸大德均於是得戒
B27n0151_p0231b10║明燕都普慶寺沙門釋法聞傳
B27n0151_p0231b11║釋法聞姓嚴氏陝西人號曰實相圓明光教律師初西安王奉
B27n0151_p0231b12║藩秦隴逖聽高風延至西安城南義善寺於是邠岐涇渭緇侶
B27n0151_p0231b13║雲集自春徂冬講筵不絕負簦從學者蓋千數焉玄德上聞徵
B27n0151_p0231b14║詣闕廷詔居太原教寺賜遼世金書戒本求戒者皆從之若歸
B27n0151_p0231b15║一時王公大臣莫不瞻仰丰裁思接光采比之景星鳳皇見瑞
B27n0151_p0231b16║明時傾慕之沈於斯可覩
B27n0151_p0231b17║明燕都西山戒臺寺沙門釋道孚傳
B27n0151_p0231b18║釋道孚字知幻姓蔣氏江浦人也初依金陵靈谷寺雅慕清絜
B27n0151_p0231b19║不和情俗年三十薙染受具發願參方展程之日即自誓曰此
B27n0151_p0231b20║行不踏曹溪路不敢回頭見故鄉卒踐其言明正統間孚方北
B27n0151_p0232a01║遊睿宗崇尚內典尤重清修聞聲嘉賞有詔賜紫敕建戒臺每
B27n0151_p0232a02║歲四月一日至十日閎敷壇席𣸧契帝心又以僧眾既多隆污
B27n0151_p0232a03║莫辨勅建淨染二門於此山中以驗涇渭其篤信者則受淨戒
B27n0151_p0232a04║不篤信者則觸染法但眾生愚昧多著染法因奏毀之一歸淨
B27n0151_p0232a05║流孚儀表雄特頂題隆起帝見奇之稱為鳳頭祖師孚應聲曰
B27n0151_p0232a06║亦鵝頭耳敢附鳳耶帝歎其謙德彌近藹光嘗召入大內詳詢
B27n0151_p0232a07║佛法試以凡情不動聲色由是欽崇戒德益加敬仰賜號萬壽
B27n0151_p0232a08║祖師春秋八十有五法臘五十有五寂後建墖茲山雲封猶在
B27n0151_p0232a09║明金陵天隆寺沙門釋如馨傳
B27n0151_p0232a10║釋如馨字古心姓楊氏漂水人也年少家居篤信釋氏及近不
B27n0151_p0232a11║惑乃厭塵俗初投攝山棲霞寺禮素葊法師從事薙染遂受沙
B27n0151_p0232a12║彌戒復欲近圓本師示以須得清淨十僧方能得戒由是叩諸
B27n0151_p0232a13║宗匠輒究戒緣因讀華嚴識菩薩住處忻然有得謂文殊所在
B27n0151_p0232a14║常住清涼抗心希蹤步禮五臺當見文殊為我授戒因辭法侶
B27n0151_p0232a15║躬親跋沙三遭寒暑方眺寶峰漸至靈境夙夜虔勤懇求切至
B27n0151_p0232a16║一日景值餘暉客途闃寂恍怫之間見一老嫗形枯髮白捧敝
B27n0151_p0232a17║伽黎出自林中適前問曰汝來何求曰求見文殊媼曰此衣兦
B27n0151_p0232a18║兒所遺爾來求戒便應爾贈言訖竟去衣遂著身頃復呼曰比
B27n0151_p0232a19║丘比丘文殊在茲馨方驚愕已失所在如㝱初覺頓悟五篇三
B27n0151_p0232a20║聚心地法門視大小乘律如胸中自在流注歡幸之忱無可為
B27n0151_p0232b01║喻爾後南旋中興法戒專持梵律皎若冰霜明萬曆間金陵幽
B27n0151_p0232b02║棲寺洪恩雪琅敕修長干塔諸務嚴備唯頂屢舉舉不能正深
B27n0151_p0232b03║用為憂蜀僧巨川求匠架木倍工益力終未能成唯日夜翹企
B27n0151_p0232b04║冀佛慈應一夕㝱感神諭云優波離尊者至始克如願翼日馨
B27n0151_p0232b05║露頂跣足杖錫持鉢偏袒而入洪恩一見乃悟夙因召眾摳迎
B27n0151_p0232b06║傾誠請助馨纔舉喝翔然升去塔頂便合乃以㝱警向眾宣明
B27n0151_p0232b07║群情忻躍大加敬禮咸指馨為優波離再世由是法會雲興遂
B27n0151_p0232b08║開戒於棲霞甘露靈隱天寧諸剎自元季以來律學荒蕪馨嘗
B27n0151_p0232b09║嘅然謂佛法住世功在毘尼訪求梵網徧參律法至是坐道場
B27n0151_p0232b10║三十餘所徒眾累萬聲聞於天明神宗嘉茲譽問延至五臺賜
B27n0151_p0232b11║紫衣錫杖為開皇壇說戒敷座之日五色瑞雲結蓋盤空亭午
B27n0151_p0232b12║方散帝心悅豫題額萬壽戒壇賜號慧雲律師緇素歸依稟戒
B27n0151_p0232b13║躋壇者不可勝計三壇既畢復錫千佛珠衣拜表辭謝而聖眷
B27n0151_p0232b14║隆渥宏獎未已以萬曆四十三年乙卯十一月十四日示寂壽
B27n0151_p0232b15║七十有五臘二十又七染道三十有四瘞於天隆玉環山帝聞
B27n0151_p0232b16║遷化思慕清輝乃詔燕都愍忠寺圖其遺像供於大內濡染宸
B27n0151_p0232b17║翰為題贊曰瞻其貌知其人入三昧絕六塵昔波離今古心其
B27n0151_p0232b18║見欽崇如此馨風規簡夷神觀凝肅坐室中如在定者雖左右
B27n0151_p0232b19║近侍不敢妄啟至訓誨提獎機用玅密逈超情臆故白四授具
B27n0151_p0232b20║三聚妙圓皆弘於斯世稱中興律祖云
B27n0151_p0233a01║明五臺山清涼寺沙門釋承芳傳
B27n0151_p0233a02║釋承芳者與古心比肩法門不相先後及在昭慶聞古心弘戒
B27n0151_p0233a03║靈隱芳以弟子禮謁之求戒先夕古心感異兆若有神人告之
B27n0151_p0233a04║文殊化身南來受戒古心意不謂芳當之也三壇既畢芳以疾
B27n0151_p0233a05║未至古心忽憶前夢來昭慶問疾即於榻上說沙彌十戒為摩
B27n0151_p0233a06║頂已戒得威力身不由己勇猛精進扶疾而起盥潄更衣下榻
B27n0151_p0233a07║求具更為集僧具儀傳授菩薩大戒疾亦隨愈尋還五臺慈聖
B27n0151_p0233a08║太后又夢感神言文殊菩薩肉身還山物色及芳遂詔主五臺
B27n0151_p0233a09║傳戒芳辭曰纔登戒品行持未全有本師在不敢妄承乃移命
B27n0151_p0233a10║古心期以三年古心告退付屬於芳使繼法席
B27n0151_p0233a11║明金陵極樂寺沙門釋性相傳
B27n0151_p0233a12║釋性相字蓮宗姓高氏江寧人也父貧樵薪自給無以為家嘗
B27n0151_p0233a13║採荻江渚昏夜莫依棲蘆林中席地獨臥蟁蚋交集不以為苦
B27n0151_p0233a14║蓋形同土木兦懷自適雖未染道跡已別具忍力矣稍長遂厭
B27n0151_p0233a15║樊籠就攝山棲霞寺禮素庵法師薙染為僧復稟具足於慧雲
B27n0151_p0233a16║律師雖同參法侶共出一門而聞道早晚更相尊師有可為無
B27n0151_p0233a17║實亦若虛下問不恥况在高明由是以律嚴己以謙下人處卑
B27n0151_p0233a18║彌光聲聞自遠慧雲遷化相乃焚修墖院禮誦華嚴寒暑不輟
B27n0151_p0233a19║四眾推許請宏法牒臨壇演戒亹亹忘疲晚主金陵極樂寺示
B27n0151_p0233a20║寂寢寮世壽僧臘均未詳建塔玉環山右與慧雲相次本相志
B27n0151_p0233b01║也
B27n0151_p0233b02║明燕都古愍忠寺沙門釋永海傳
B27n0151_p0233b03║釋永海字大會丹徒人也生有異稟不慕世榮壯志益邈雅超
B27n0151_p0233b04║塵想因於郡平等寺落髮披緇時慧雲精求毘尼躡屩清涼契
B27n0151_p0233b05║念文殊中興律法海竊慕之遂從受具既納戒已專務律學唯
B27n0151_p0233b06║崇本相德範深湻道俗欽仰迺接芳躅步禮五臺誓心見佛誠
B27n0151_p0233b07║意默通終契靈秘明萬曆初海自五臺赴京慈聖太后素崇佛
B27n0151_p0233b08║法夜㝱神人告曰鳥巢禪師從五臺山來也明旦遣內監訪之
B27n0151_p0233b09║果得海如神所詔因請卓錫愍忠寺帝聞賜紫充講經大德先
B27n0151_p0233b10║是僧相瑢於正統間重修斯寺已奉勅改額崇福至是欲復愍
B27n0151_p0233b11║忠舊稱別衍法派然相瑢再傳弟子明玉方修葺院宇延接名
B27n0151_p0233b12║流碩德耆年眾望所歸海既欽其道範深相契合而玉之仰海
B27n0151_p0233b13║高風如景星慶雲傾慕無已况以宮闈之符兆帝廷之寵錫乎
B27n0151_p0233b14║於是兩派分傳萃之一寺然崇福自玉後不再振海則闡化既
B27n0151_p0233b15║久綿演尤眾卒復舊號遂為古愍忠一代祖云世壽僧臘均不
B27n0151_p0233b16║得詳唯荼毘靈塔年號猶存蓋示寂於崇禎初元而萬曆至崇
B27n0151_p0233b17║禎已五十餘載其春秋亦高矣所著五百問戒經釋盛行於世
B27n0151_p0233b18║明金陵寶華山隆昌寺沙門釋寂光傳
B27n0151_p0233b19║釋寂光字三昧姓錢氏廣陵人也母感異夢而生年二十一禮
B27n0151_p0233b20║淨源始出塵俗初從雪浪習賢首教觀既徹宗乘徧參名宿紫
B27n0151_p0234a01║柏雲棲皆相器重具戒於慧雲益精毘尼及邀帝眷弘戒五臺
B27n0151_p0234a02║遂升副座助其教授蓋其行解軼倫詞旨玄鬯律學中興光有
B27n0151_p0234a03║力焉尋以道貴潛修功深宥密乃閉關於小天台面壁治心玅
B27n0151_p0234a04║觀有得謂理窮虛悟學歸實踐因發腳𠪱衡嶽登廬阜江州眾
B27n0151_p0234a05║信延住東林池中白蓮不種自生符遠公再來之讖又於塔龕
B27n0151_p0234a06║中得晉太尉陶侃所奉文殊金像憨山目驗為之作記刻石復
B27n0151_p0234a07║徇眾請移錫衡山雉潭相傳潭下有龍時見怪形光為說戒竟
B27n0151_p0234a08║自馴伏晉藩聞之遣使迎迓戾止清涼為建龍華大會宏敷戒
B27n0151_p0234a09║席藩妃齋肅供紫伽黎回駐維揚興石塔寺掘地得舍利小金
B27n0151_p0234a10║塔及斷碣有坡公石塔得三昧之語名號符合驚為夙記嘗演
B27n0151_p0234a11║戒於金陵大報恩寺浮屠放光者二十餘夜都人請興寶華寺
B27n0151_p0234a12║山舊為寶師道塲妙峰立銅殿於山巔光至開千華大社學侶
B27n0151_p0234a13║雲集院宇重新崇禎壬午荊王請興溈仰道場癸未奉詔主修
B27n0151_p0234a14║報恩宏光改元金陵設壇讖薦特賜紫衣白金勅文武百官迎
B27n0151_p0234a15║謁於寺稱國師焉以乙酉六月四日寂於山寺先三日命侍者
B27n0151_p0234a16║進曆指示化期曰吾為大明律師說法利生垂四十年吾願畢
B27n0151_p0234a17║矣當與眾別屆期命具湯浴更衣跏趺誡眾號佛端坐而逝光
B27n0151_p0234a18║道相清粹丰骨凜然慈藹接物孜孜不倦慨世末道污輕蔑毘
B27n0151_p0234a19║尼乃服膺師傳專宏律法足跡徧海內臨壇演戒百有餘所最
B27n0151_p0234a20║後魯王請宏戒於越之大能仁寺又主嘉興三塔寺壇潞王請
B27n0151_p0234b01║登昭慶古佛戒壇尤為勤瘁修建梵宇凡十數處所至感應皆
B27n0151_p0234b02║不可思議出於意念之表壽六十有六坐夏四十有一立塔華
B27n0151_p0234b03║山千華社龍山額曰光明金剛諡淨智律師所著梵網直解四
B27n0151_p0234b04║卷及十六觀經懺法清乾隆時釋福聚奏請以梵網直解編入
B27n0151_p0234b05║大藏從之
B27n0151_p0234b06║明太原永明寺沙門釋遠清傳
B27n0151_p0234b07║釋遠清字澄芳新安人也夙具畸姿雅懷高素既謝塵俗徧遊
B27n0151_p0234b08║名勝初習賢首精通教觀負簦南來至止越邦時慧雲律師方
B27n0151_p0234b09║說戒於武林靈隱夜㝱有人語云明日有文殊化身來乞戒可
B27n0151_p0234b10║方便為彼授之翌旦清率眾趨壇執弟子禮慧雲驚異問所從
B27n0151_p0234b11║來云自北五臺向雖宏法尚未近圓久慕道風今欲歸依慧欣
B27n0151_p0234b12║然應許興辭而退及法期已届大眾登壇清獨未至慧復憶前
B27n0151_p0234b13║㝱方便攝授因遣人探詢清果有恙不可以風慧雲感彼神語
B27n0151_p0234b14║不吝慈悲統眾就之一時三壇方便授受清既得戒懷寶而歸
B27n0151_p0234b15║徑造五臺精研律部善達意旨開遮無礙尤善屬文嘗謂古有
B27n0151_p0234b16║戒壇自明以來歲久封錮欲興此舉非叩帝閽其道末由乃具
B27n0151_p0234b17║文疏略述梗槩因內宦奏之時神宗御極雅重佛法覽疏大悅
B27n0151_p0234b18║遂奉旨南下詔慧雲赴五臺振茲法雷弘爾象教並敕兩街及
B27n0151_p0234b19║內使御馬監張然齎衣盋錫杖賜之說戒三年勅建聖光永明
B27n0151_p0234b20║寺更賜紫衣金帛恩榮重渥莫與比數迺值寇盜戎馬騷動慧
B27n0151_p0235a01║雲講演一期竟爾南歸命清繼席遂終三載無違聖諭法戒大
B27n0151_p0235a02║興果符神兆世壽僧臘均無可攷唯靈塔一區長峙五臺
B27n0151_p0235a03║明姑蘇報國寺沙門釋性祇傳
B27n0151_p0235a04║釋性祇字茂林姓沈氏長興人也方生之夕母㝱異僧託宿驚
B27n0151_p0235a05║而臨蓐呱呱在抱骨相不凡甫能言效誦佛號琅琅可辨性好
B27n0151_p0235a06║清絜不茹腥羶常欲出家父母愛而不許未幾二親相繼謝世
B27n0151_p0235a07║祗年才十七聞里中有彌陀古院慨然自決徑往投之薙髮披
B27n0151_p0235a08║緇及踰弱冠抗志苦行遠參耆宿初從雲棲首入淨土次依天
B27n0151_p0235a09║台聞谷老人更習禪觀明萬曆時慧雲法師建壇於金陵靈谷
B27n0151_p0235a10║祇杖錫歸之既受圓具攻討律文徧探群書由是清標三聚[諒-小+日]
B27n0151_p0235a11║誨五篇遂開化四眾於吳越之間學者聞風趨向負笈景從祇
B27n0151_p0235a12║量識淺深循循啟導故宏律三十餘載稟戒歸依者不可稱數
B27n0151_p0235a13║吳中士夫欽其戒德每請利濟幽孤其甘露瓶中水嘗自溢人
B27n0151_p0235a14║以為功德之應祇深自韜晦若弗敢承其真實無妄如此法緣
B27n0151_p0235a15║既終西邁方始壽六十有八臘四十有八建塔吳門西園所著
B27n0151_p0235a16║四分摭略及五百問解學者珍之
B27n0151_p0235a17║明廣陵福田律院沙門釋性福傳
B27n0151_p0235a18║釋性福字東滄姓趙氏通江人也生有奇稟默感通神初從二
B27n0151_p0235a19║峩山法空長老𩮜染自訪知識南尋煙水遂受具足於金陵慧
B27n0151_p0235a20║雲既得戒體益精律行常持穢跡金剛經神咒日夜不輟先是
B27n0151_p0235b01║福謁南海躡跡普陀棲止圓通殿三載一日散步林間見白鴉
B27n0151_p0235b02║銜片紙墮地拾而視之乃斯經也因翻藏攷覈一心受持日誦
B27n0151_p0235b03║萬回以為恒課至是虔禮如故一夕慧雲靜夜起行見殿宇微
B27n0151_p0235b04║光閃爍近前視之唯聞咒聲迺叩所從福具以告慧雲嗟歎久
B27n0151_p0235b05║之乃曰汝自後可號金剛大德福每於壇內持咒時則金剛杵
B27n0151_p0235b06║飛舞空中盋盂中水無火自沸金剛輪亦自旋轉不已及持咒
B27n0151_p0235b07║畢其杵方墜盋水自平輪轉亦止嘗咒盋中水和泥為丸可療
B27n0151_p0235b08║疾病有求之者莫不效應其靈感如是一日有人為畫金剛杵
B27n0151_p0235b09║畫竟其人遂失所在相傳為神由是名動江左道俗驚歎明萬
B27n0151_p0235b10║曆時傳戒於荊楚淮揚諸郡緇素受化者不可勝計舊住蜀江
B27n0151_p0235b11║長龍山曇華寺繼徙廣陵福田律院金剛輪杵具供院中壽六
B27n0151_p0235b12║十有九臘四十有一造塔寺旁覆全體焉明社既屋清兵南下
B27n0151_p0235b13║進軍江寧道出廣陵昏夜塔中有光見者疑為寶藏啟而視之
B27n0151_p0235b14║端坐如生乃移供院內塔右過者莫不駭異膜拜而去
B27n0151_p0235b15║明潭州三角山沙門釋如幻傳
B27n0151_p0235b16║釋如幻字勉庵姓林氏蒲田人也父環家世儒術望崇鄉里幻
B27n0151_p0235b17║生而倜儻負奇氣幼習帖括善屬文詞年十四即列諸生有聲
B27n0151_p0235b18║庠序里有夏生治時者通內典幻與遊從最善一日謂幻曰君
B27n0151_p0235b19║脣掀齒露非壽者相幻驚問何為而可生曰聞之誦觀音大士
B27n0151_p0235b20║禱無不應持其號久自當驗幻遂依持勤懇三載而容貌改觀
B27n0151_p0236a01║威儀簡重未幾倭夷寇閩父母俱喪於兵幻大泣曰人命固如
B27n0151_p0236a02║是乎何戀戀鄉井為遂拂衣遨遊江湖間二載入廬山參徧融
B27n0151_p0236a03║融問曰大德何處人來欲何為幻曰小子閩人為求長生融曰
B27n0151_p0236a04║有長必有短何不學無生曰何為無生曰汝試剃除鬚髮屏息
B27n0151_p0236a05║諸緣咬嚼一句無義味話久久自得下落乃可為爾道無生幻
B27n0151_p0236a06║即染剃因名如幻相與依棲時年已逾冠矣頃之乃之蘄水馬
B27n0151_p0236a07║牙山參無為藏主居三載退而隱處斗方山中五易寒暑遂荷
B27n0151_p0236a08║策北遊上都依暹理兩宿聽諸經奧義皆深器之已而有田將
B27n0151_p0236a09║軍者蘄人也見其雅量因漫之以世諦幻笑謝曰海龍肎入溝
B27n0151_p0236a10║渠遂拽杖歸九峰衲子駢集每以楞嚴為眾發明心要翰林郭
B27n0151_p0236a11║公正域以居母憂謁幻於九峰甚相得因進而請曰竊見當世
B27n0151_p0236a12║譚禪者動以棒喝機鋒為向上自多及察其操存則猶有未盡
B27n0151_p0236a13║者又不若守教乘精戒律離欲苦行以慈利物之為得耳幻曰
B27n0151_p0236a14║然非禪之過乃學禪之過也奈何去聖愈遠法門日衰誠若公
B27n0151_p0236a15║言可為流涕幻律身清苦生平無嗜好人有所施輒以施人每
B27n0151_p0236a16║有所往唯一缽三衣楚藩沈君與幻交最密弟子欲置香火地
B27n0151_p0236a17║以券白沈公幻聞乃大斥之曰方寸福田不力耨區區安向沈
B27n0151_p0236a18║官人乞請耶乃拽杖去九峰走武曲憇吉陽寺閉關誦華嚴經
B27n0151_p0236a19║三載往潭州三角山為馬祖門人總印所闢不數年煥然一新
B27n0151_p0236a20║法席大振一日謂眾曰趙州八十尚行腳我豈乏草屩一具邪
B27n0151_p0236b01║遂拂袖之匡廬入黃龍寺留講楞嚴至二卷終幻謂眾曰姑舍
B27n0151_p0236b02║是無論且有末後與大眾商量即示恙六日告終眾請留偈幻
B27n0151_p0236b03║曰辭世本無偈痴人覓夢蹤虛空無面目面目問虛空弟子又
B27n0151_p0236b04║問靈骨可更之蘄乎幻曰愛重娑婆苦無情極樂天何須懷舊
B27n0151_p0236b05║影寂照滿三千言訖遂逝壽五十有九臘三十門人火浴以骨
B27n0151_p0236b06║瘞於黃龍山釋德清為之銘
B27n0151_p0236b07║明雲南雞足山大覺寺沙門釋真利傳（明鑑）
B27n0151_p0236b08║釋真利字和雅姓石氏昆明人幼棄錦襦改從僧服始侍徹明
B27n0151_p0236b09║漸通經論及長有志參方遂底金陵得戒於古心研窮儀範便
B27n0151_p0236b10║識津梁復受教於三槐蘊璞諸師神智煥發辯如泉湧所至名
B27n0151_p0236b11║山屢主講席聿開法會得律徒數千人楚岷王奉以為師及還
B27n0151_p0236b12║滇駐錫雞足更剏律堂滇之法戒弘於真利壽八十餘無疾坐
B27n0151_p0236b13║化有陶公寄懷詩云吳楚煙波幾萬重金鱗掉尾許誰同歸來
B27n0151_p0236b14║罷鈞雞山窟高唱漁歌捲碧筒又明鑑無臺大理李氏子年十
B27n0151_p0236b15║八禮聖峯寺白齋出家後隱波羅崖草衣木食戒行冰清七日
B27n0151_p0236b16║忘餐亦無饑色復事游參究明宗旨李中溪贈詩云貝葉翻三
B27n0151_p0236b17║藏曇花作一鐙又云袖雲一旦別羅月幾時圓萬歷十五年九
B27n0151_p0236b18║月九日沐浴端坐誦準提咒而逝荼毘之日室有異香