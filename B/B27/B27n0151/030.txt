B27n0151_p0245a01║
B27n0151_p0245a02║
B27n0151_p0245a03║
B27n0151_p0245a04║
B27n0151_p0245a05║
B27n0151_p0245a06║
B27n0151_p0245a07║
B27n0151_p0245a08║
B27n0151_p0245a09║
B27n0151_p0245a10║
B27n0151_p0245a11║新續高僧傳四集卷第三十
B27n0151_p0245a12║衡陽喻謙昧庵氏編輯
B27n0151_p0245a13║明律篇第四之四（正傳十四人　附見八人）
B27n0151_p0245a14║清金陵寶華山隆昌寺沙門釋實𤤯傳（心開）
B27n0151_p0245a15║　鳳山龍興寺沙門釋溥[瓗-山]傳
B27n0151_p0245a16║　維揚石墖寺沙門釋學倫傳（瑞亭）
B27n0151_p0245a17║　燕京瑞應寺沙門釋性證傳
B27n0151_p0245a18║　宿遷極樂庵沙門釋興祥傳（不器）
B27n0151_p0245a19║　淮安普應寺沙門釋溥範傳
B27n0151_p0245a20║　毘陵永寧寺沙門釋學潛傳
B27n0151_p0245b01║　淮陰聞思寺沙門釋溥訓傳
B27n0151_p0245b02║　徽州韵松山寺沙門釋寂融傳（心空）
B27n0151_p0245b03║　江甯古林寺沙門釋海華傳（心融　隆野　印合）
B27n0151_p0245b04║　燕京潭柘山岫雲寺沙門釋澄林傳
B27n0151_p0245b05║　金陵寶華山隆昌寺沙門釋常松傳
B27n0151_p0245b06║　儀徵隆覺寺沙門釋洪建傳（佛定）
B27n0151_p0245b07║　燕京潭柘山岫雲寺沙門釋明壽傳
B27n0151_p0245b08║
B27n0151_p0245b09║
B27n0151_p0245b10║
B27n0151_p0245b11║清金陵寶華山隆昌寺沙門釋實𤤯傳（心開）
B27n0151_p0245b12║釋實𤤯字珍輝姓陳氏霍邱人父玉林母汪氏幼負嶔奇不偕
B27n0151_p0245b13║俗戲聞僧誦經宛如宿習塾師授學過目不忘觀其行止歎非
B27n0151_p0245b14║凡品乃自請於親願超塵網父母知其志堅終不可奪許詣近
B27n0151_p0245b15║邑大悲庵心開祝髮初演華嚴涅盤諸法悉通大義年二十五
B27n0151_p0245b16║慕華山儀範辤開南下旬有五日始渡大江底龍潭院負笈登
B27n0151_p0245b17║山林中一徑晨光晻映周回顧盻髣如舊遊乃自驚愕俄而歎
B27n0151_p0245b18║曰轉地凡夫以何因緣頓臨斯地及受具足精求律意早夜孜
B27n0151_p0245b19║孜不遑寧息遮制軌範取次領悟其最深者莫如智圓律師所
B27n0151_p0245b20║著會真記當時讀者謂其菁粹超出六十家釋義之外𤤯綜其
B27n0151_p0246a01║旨趣為之貫徹非夙抱慧姿殫志研慮能如斯乎主僧閔緣闚
B27n0151_p0246a02║其學識擢之教授開迪新知道歸正的心力既竭色相俱空時
B27n0151_p0246a03║閔緣告謝遜以法席三辤不獲始敢拜受謹慎操行惟恐失墜
B27n0151_p0246a04║每逢聖壽建設道場延釐介福制府將軍以下文武百僚來山
B27n0151_p0246a05║瞻禮晝夜齋宿間與酬答開示要旨莫不敬信歸誠悅懌康熙
B27n0151_p0246a06║六十一年壬寅春仲方示微疾知世緣將盡付衣文海注念淨
B27n0151_p0246a07║域號佛百聲奄然順化春秋四十有八僧臘二十一茶毘時火
B27n0151_p0246a08║光如五色雲霞散布山陬三日收遺灰藏之一葉庵左
B27n0151_p0246a09║清鳳山龍興寺沙門釋溥[瓗-山]傳
B27n0151_p0246a10║釋溥[瓗-山]字儁雯別號借堂姓王氏毘陵人也齠齔嬉游效誦佛
B27n0151_p0246a11║號懽心作禮出自天然長涉詩書頗通大義父母既沒聽僧誦
B27n0151_p0246a12║經至無智無得慨然有志超脫塵凡時年十四投邑崇聖院瑞
B27n0151_p0246a13║可𩮜落專事禮誦不涉外緣淨修十載思得圓具乃登寶華山
B27n0151_p0246a14║受戒定庵安居學律並侍書翰己卯冬遂受記莂委較尼戒道
B27n0151_p0246a15║譽宣鬯遠方乞請遂宏法於虹州廣慈寺及釋迦寺乙未秋復
B27n0151_p0246a16║為鳳山士大夫所請入主大龍興寺寺殿傾圮荒榛滿目鳳地
B27n0151_p0246a17║僻小值明季兵燹之餘井邑蕭條檀施殊尠[瓗-山]胼手胝足苦心
B27n0151_p0246a18║勞力卒能修葺院宇培養林木使灌莽叢薄之地蔚成招提勝
B27n0151_p0246a19║境且以餘力建僧寮廚庫視吳越都會商富聚集布金祗園者
B27n0151_p0246a20║難易迥別[瓗-山]矢志純一堅固不回駐錫茲山十有三載成斯盛
B27n0151_p0246b01║業信非偶然寂於雍正五年丁未十一月二十五日壽六十有
B27n0151_p0246b02║一臘三十又七塔於本山之陽
B27n0151_p0246b03║清維揚石墖寺沙門釋學倫傳（瑞亭）
B27n0151_p0246b04║釋學倫字撫生別號幻堂姓梁氏海昌人也賦性明敏穎異絕
B27n0151_p0246b05║人童年入學授以經史輒能了徹及既成立頗志事功嘗授江
B27n0151_p0246b06║西吉安永豐守備㝱感神語因棄官去削氏為僧初依清河西
B27n0151_p0246b07║來庵瑞亭研精大藏已而聞人言離戒修行猶無足欲立無翼
B27n0151_p0246b08║欲飛乃爽然自矢渡江禮寶華定庵持四分律復參上乘遠遊
B27n0151_p0246b09║天台瞻仰阿育王舍利墖赤耀如丸采騰虛際心竊自異未幾
B27n0151_p0246b10║還山即受記莂持律精進已越五臘自以立誓書經願力未畢
B27n0151_p0246b11║孑身至維揚準提庵閉戶禁足刺血寫華嚴經既成始徇紳耆
B27n0151_p0246b12║之請主席西城石墖寺舊為三昧宏戒之所遭歲荒凶鞠為茂
B27n0151_p0246b13║草矢願重興天人共應復修般舟三昧闡發戒光勝緣會集癸
B27n0151_p0246b14║巳之春重修大悲閣布薩堂落成苾芻麕至丁未冬復建白石
B27n0151_p0246b15║戒壇置飯僧田數百畝樓殿寮廡秩秩有序視昔之蓁莽塞路
B27n0151_p0246b16║瓦礫礙行者煥然改觀矣倫嘗說戒於泰州之朝海時州人婦
B27n0151_p0246b17║有怪疾知為宿愆十年祈神弗能解一日自言非撫生法師不
B27n0151_p0246b18║能救因為懺悔豁然如失甲辰春應鹽城永寧之請時𠎝暘不
B27n0151_p0246b19║雨屢禱不應倫䖍懇祈佛甘霖大注是秋海潮泛溢溺者無算
B27n0151_p0246b20║倫持大悲懺百日幽濟慈航凡造請所至四眾改觀臨眾應機
B27n0151_p0247a01║老而無倦追隨請益者日填堂宇以雍正戊申夏四月示寂世
B27n0151_p0247a02║壽七十有三僧臘二十八坐夏二十三墖於揚州城北建龍寺
B27n0151_p0247a03║西
B27n0151_p0247a04║清燕京瑞應寺沙門釋性證傳
B27n0151_p0247a05║釋性證字檀波姓熊氏為南昌右族父時英母陳氏並崇佛旨
B27n0151_p0247a06║雅甘澹素誕生之夕母㝱幢幡飄搖自天而降雖在襁褓即異
B27n0151_p0247a07║凡童幼習詩書略通大義父母並逝年逾有室讀禮將終更賦
B27n0151_p0247a08║悼亡乃遊京師聊寫憂思寓龍華寺見藏經閣日尋內典遂大
B27n0151_p0247a09║感悟慨然有出塵之志就德潤薙染詣寶華定庵圓戒退而結
B27n0151_p0247a10║茆保定三臺村修杜多行康熙壬辰歲左都揆公招主龍華明
B27n0151_p0247a11║年聖壽諷經祝釐揆公捐俸重新梵宇事聞賜名瑞應并書法
B27n0151_p0247a12║雲真際四字以顯異之先是寺中舊植文光果樹至是始實雙
B27n0151_p0247a13║果並蒂馳獻行在天顏大悅為製文光果詩從臣屬和傳為盛
B27n0151_p0247a14║事寺遂因此得名證進道堅勇頂禮達旦過午不食冬必露頂
B27n0151_p0247a15║夏必重衣每春傳戒歲以為常寂於康熙六十年正月二十五
B27n0151_p0247a16║日壽六十有三臘二十有七塔於都城鷹房南
B27n0151_p0247a17║清宿遷極樂庵沙門釋興祥傳（不噐）
B27n0151_p0247a18║釋興祥字桂昌姓熊氏吉安人也母㝱老僧投錫驚寤而生幼
B27n0151_p0247a19║好靜坐性根不凡年近富強父母並逝遂北游淮郡剃度於菩
B27n0151_p0247a20║提社隱名受具於寶華山見月尋依極樂湛一荏苒十載忽焉
B27n0151_p0247b01║辤去南參報恩大覺國師凡名山大川流覽幾遍或謂風塵奔
B27n0151_p0247b02║走與匿迹潛修兩相縣殊不知道無不在感無不通動即靜機
B27n0151_p0247b03║事為心印其中真諦非可泛測祥胸無蘊宰故自去來而不方
B27n0151_p0247b04║物後還山力般舟行百日豁然超曠會委逢源不可埃岸適有
B27n0151_p0247b05║不器禪士來自都門謂念佛不離參禪參禪不礙持戒百千三
B27n0151_p0247b06║昧不出心地一法祥即恍然曰戒體圓明德性空寂反觀本源
B27n0151_p0247b07║空性亦滅了無持犯是即心地法門若存一念見開知覺便名
B27n0151_p0247b08║破戒況餘念耶器與湛一聞言首肯默印心許遂居首座自是
B27n0151_p0247b09║嚴究毘尼精研廣律服勤十載甲子冬湛一寂後繼主法席四
B27n0151_p0247b10║方緇流喁然嚮化日盈千指祥克己以廉接物以寬務持大體
B27n0151_p0247b11║至於殿閣輪奐田園增廣猶其餘也以康熙六十年辛丑十一
B27n0151_p0247b12║月八日示寂壽八十四坐夏四十七傳戒二十七期塔於縣北
B27n0151_p0247b13║五華頂
B27n0151_p0247b14║清淮安普應寺沙門釋溥範傳
B27n0151_p0247b15║釋溥範字友曇姓王氏嶧人也家本仕族少通儒術年甫及冠
B27n0151_p0247b16║聞僧說戒是心作佛是佛是心頓悟玄旨遂薙染於三皇寺復
B27n0151_p0247b17║登寶華得戒於定庵精究毘尼依止五夏出參名宿宿遷極樂
B27n0151_p0247b18║寺湛一見而器之留為輔教侍錫講筵隨之還山繼席極樂高
B27n0151_p0247b19║建法幢力行律制嘗與四眾結社修懺講演教觀勉敦苦行遐
B27n0151_p0247b20║邇歸從更徇眾請移錫普應至則重新梵宇嚴謐寺規行解相
B27n0151_p0248a01║應功修無間寂後弟子徹洞奉為普應初祖壽八十七臘六十
B27n0151_p0248a02║七闍維建窣堵於喜見塔北雙標相望湖山之間自饒幽勝
B27n0151_p0248a03║清毘陵永寧寺沙門釋學潛傳
B27n0151_p0248a04║釋學潛字靈躍平湖人也幼習章句資稟穎悟獨於貝葉上乘
B27n0151_p0248a05║一覽弗遺深嗜篤好若有寂根每譚禪理時參妙解年十九祝
B27n0151_p0248a06║髮於姑蘇真諦寺因受具焉操行嚴密寒暑無間[歷-止+心]覽名山尋
B27n0151_p0248a07║求佛祖證度之地餐風味道披雪傳空徹悟本來歸於自在遂
B27n0151_p0248a08║於獅林得法開永寧律宗焉毘陵舊有興寧律寺創自李唐宋
B27n0151_p0248a09║元而後疊遭兵燹敗堵數椽傾圮將盡前人勝蹟蕩然無餘潛
B27n0151_p0248a10║遊笠過此惻然閔之宏願振興思纘前業昕夕劬勤持守律法
B27n0151_p0248a11║潔修精進遠邇翕然僧眾歸依規模式擴高甍廣座堂殿鼎新
B27n0151_p0248a12║巍樓重宇上薄霄漢就其下作波羅提木叉之壇圍以文石甃
B27n0151_p0248a13║以古甎閎敞瑰麗卓然大觀為常郡諸蘭若所未有始於康熙
B27n0151_p0248a14║庚寅迄於乾隆己未經營締構三十餘年未嘗稍懈故能興廢
B27n0151_p0248a15║柘荒追隆往哲乾隆十二年戊辰潛年八十有二設龕召眾講
B27n0151_p0248a16║法說偈欣然入龕跏坐而寂
B27n0151_p0248a17║清淮陰聞思寺沙門釋溥訓傳
B27n0151_p0248a18║釋溥訓字宏範姓彭氏射陵人也性質敏穎不類凡童幼依近
B27n0151_p0248a19║邑延壽寺為僧略習經典頗解吟咏出語天成人多異之年二
B27n0151_p0248a20║十聞獨愚宏法楚州詣壇圓具精研律部博綜梵文嘗謂律學
B27n0151_p0248b01║雖嚴心宗不可不究乃出參名宿識碧巖於吳門性緣契合遂
B27n0151_p0248b02║畀首座驗龍蛇於棒下辨龜兔於鏡中大事既明翛然自了因
B27n0151_p0248b03║於天平山之陽縛茆為弇乃占偈曰井上枯藤鼠囓多爭榮豈
B27n0151_p0248b04║若住山阿臨溪短屋留雲處香吐松華映碧羅又手握吹毛劍
B27n0151_p0248b05║一橫誅茆那惜路重重深黃淺碧從茲盡顯出當陽個裏人語
B27n0151_p0248b06║能見道音亦入古由是詞人傳誦聲播兩淮及聖祖南巡雅好
B27n0151_p0248b07║吟賞有司引訓至袁浦承恩召見奏對應機宸衷大悅隨扈廣
B27n0151_p0248b08║陵茱萸灣仍命和韵御書聞思寺額及金剛經賜之拜受還山
B27n0151_p0248b09║意殊坦然是歲首夏略示微疾五月朔旦辤眾而逝迨鑾衛北
B27n0151_p0248b10║旋再過楚州猶繫聖懷指名垂詢芳芬未沫塵響不存人事有
B27n0151_p0248b11║終勝因難再俗眾惜之方外何榮
B27n0151_p0248b12║清徽州韻松山寺沙門釋寂融傳（心空）
B27n0151_p0248b13║釋寂融字蓮城姓張氏宛陵人也家本望族生具福相幼性敏
B27n0151_p0248b14║悟夙好詩書長甘澹泊歸志清淨從益念剃落殫心教典靡不
B27n0151_p0248b15║通貫年二十登華山受具足於見月隨侍巾拂數易寒暑亦見
B27n0151_p0248b16║器重出參名宿得禮心空於翠微師資道合兩相印許遂傳以
B27n0151_p0248b17║毘尼授之法衣於是刻苦自持勉勵行修乃於韻松嶺頭別築
B27n0151_p0248b18║一亭冬湯夏茗利濟行者遠道流傳譽問宣昭邑宰陳公聞而
B27n0151_p0248b19║敬之請主韻松西鄉檀越又乞駐錫翠微道化覃延勝會無遮
B27n0151_p0248b20║兩地戒法一時振興往歲太邑祭祀皆用鹿羞獵火焚炎響窮
B27n0151_p0249a01║山谷飛毛雨血惻焉傷之融為請於陳公卒得免焉里人深感
B27n0151_p0249a02║之暮年仍還韻松多與士林賦詩往還每於贈答隨機誘迪故
B27n0151_p0249a03║文學之士多願皈依後邑宰王公又創瓣香禪室以供養之融
B27n0151_p0249a04║年逾八十鶴髮童顏望之起敬其修誦操行老而彌篤示期垣
B27n0151_p0249a05║化日月不爽建塔山左程繩武為撰銘
B27n0151_p0249a06║清江甯古林寺沙門釋海華傳（心融　隆野　印含）
B27n0151_p0249a07║釋海華字藏林姓鄧氏宿人也將娩之夕母夢眾僧受食中有
B27n0151_p0249a08║老衲眷盼久之遲回不去覺而舉子知有宿因宜祈佛果遂求
B27n0151_p0249a09║法名於里南大聖寺心融心曰俗子投佛意期蔭怙若華藏林
B27n0151_p0249a10║無畏風霜因名字焉華生而岐嶷幼有雅趣性不嬉狎獨懷靜
B27n0151_p0249a11║絜嘗隨母入寺見僧威儀戀戀不還親嘉其志又感前兆命依
B27n0151_p0249a12║心融祝髮一切經典受授不再時有隆野弘法夏邑偕從與席
B27n0151_p0249a13║期畢復之彭城值雲崖老宿譚莊老於墖山眾多與之華獨謂
B27n0151_p0249a14║學無內外內外在人欲大其心志妙其有無此二學可表裏而
B27n0151_p0249a15║不可偏尚吾道大成如海納百川同一鹽味眾莫能易自是周
B27n0151_p0249a16║遊瀛宇循覽天中達哲邵英悉皆訪謁凡住處案頭唯寶舊訓
B27n0151_p0249a17║熟讀精討志在力行聞祗峰法主闡楞嚴於古徐功德林不憚
B27n0151_p0249a18║千里研窮數月不能無疑負笈南下直指金陵參月潭於圓覺
B27n0151_p0249a19║再繹楞嚴前疑洞釋明崇禎十年丁丑冬請戒於古林印含喜
B27n0151_p0249a20║其敏達命司記錄書翰文詞代之裁治靡不雅鍊時心融南詢
B27n0151_p0249b01║欲華偕行印謂華曰律是慧基非智不奉學未彌臘豈宜他事
B27n0151_p0249b02║猥以心命不敢重違同造天童密雲禪師令看父母未生前語
B27n0151_p0249b03║數月未徹無何心融印含相繼寂滅華還古林除職維那偶提
B27n0151_p0249b04║前說頓破羣疑大清順治三年西竺老人居碧峰新舊數千指
B27n0151_p0249b05║獨識華於言論之表稱其戒行嚴密學德俱深壬辰春犍椎集
B27n0151_p0249b06║眾繼席古林是秋歲旱乏食眾以大豆雜充午缽有私市麥食
B27n0151_p0249b07║以供方丈者華斥之曰大眾忍饑我獨果腹是陷我於不義侍
B27n0151_p0249b08║者感悚復躬親勞作實導平等眾益親附學徒雲臻以康熙十
B27n0151_p0249b09║八年己未入滅壽七十二臘四十九塔於古林後山
B27n0151_p0249b10║清燕京潭柘山岫雲寺沙門釋澄林傳
B27n0151_p0249b11║釋澄林字洞初姓張氏武清人也賦性慈祥不傷生物初投京
B27n0151_p0249b12║師觀音閣薙染復從潭柘振寰受具足徧[歷-止+心]講肆討論性相兼
B27n0151_p0249b13║叩禪宗參究心要雖出入宗教而律身端嚴語不妄發衣缽自
B27n0151_p0249b14║隨過午不湌時瞿骨妙偉皆深器之謂有優波離之風復歸潭
B27n0151_p0249b15║柘輔導止安為尊證者四十一年規範後進不威而嚴儀度汪
B27n0151_p0249b16║汪大眾化之廊寮接語莫敢傾側一日靜坐聞棚上羣鼠窸窣
B27n0151_p0249b17║少焉益甚尋復寂然林心怪之命侍者破棚十數死鼠累累墜
B27n0151_p0249b18║下口有餘粒知中毒藥乃至米庫復見羣鼠往來馳逐林作色
B27n0151_p0249b19║曰何不治之而飽鼠腹耶司庫對曰已和毒餌彼東西跳梁者
B27n0151_p0249b20║將自斃也林乃痛加訶責以違律傷慈擯之然後知棚頂鼠聲
B27n0151_p0250a01║猶呼籲見告其德行感物如此康熙六十一年壬寅繼席岫雲
B27n0151_p0250a02║建楞嚴壇成宣講梵網明辯以晰開人心意雍正六年戊申十
B27n0151_p0250a03║一月五日示疾誡其弟子曰末路比丘乞食維艱叢林接眾恆
B27n0151_p0250a04║產為要比歲負貸二千餘金撙節苦辛幸償夙逋欲增飯僧田
B27n0151_p0250a05║愧未及耳事在得人我無他願言訖無聲溘然坐化春秋六十
B27n0151_p0250a06║有二坐夏三十有八塔於寺左
B27n0151_p0250a07║清金陵寶華山隆昌寺沙門釋常松傳
B27n0151_p0250a08║釋常松字閔緣姓陳氏金壇人也性厭緐囂頗耽幽僻幼入塾
B27n0151_p0250a09║學宛自成人塾師異之謂宜養其靜志儕之士林然家世農耕
B27n0151_p0250a10║務勤稼穡松雅甘苦辛不慕浮榮年及弱冠懇請離塵父母許
B27n0151_p0250a11║之遂造九華甘露庵從因實𩮜度聞華山見月中興毘尼即登
B27n0151_p0250a12║寶華受具足戒立德辨道心樹益高松隱老人欲深闚法器試
B27n0151_p0250a13║以鉗錘迺愈自磨礪歷掌維那一堂之內分別三根上者喻以
B27n0151_p0250a14║純旨深思自得中材導以正途循序而進又其次者曲垂教言
B27n0151_p0250a15║引之漸入三者不同成功則一故化有程式人無棄材新舊學
B27n0151_p0250a16║子榮出其門松隱謝世命傳祖衣康熙五十二年春值聖祖萬
B27n0151_p0250a17║壽上京祝釐駕幸道場獎其儀範日賜御饌并錫紫依玉器數
B27n0151_p0250a18║事奉之還山時浙督赫公將軍鄂公皆相引重敬禮有加九華
B27n0151_p0250a19║田產亦為之勒石警眾用垂久遠寂於康熙五十七年戊戌八
B27n0151_p0250a20║月九日春秋五十有五僧臘二十有三坐夏二十有二
B27n0151_p0250b01║清儀徵隆覺寺沙門釋洪建傳（佛定）
B27n0151_p0250b02║釋洪建字冶牧姓馮氏夏邑人也母方孕時即厭腥羶見人肉
B27n0151_p0250b03║食便作歐逆誕降三日母夢兒言曰誤入汝家意欲舍去母因
B27n0151_p0250b04║急留倉皇驚覺晨起視兒果病不乳其母禱於大士願寄為僧
B27n0151_p0250b05║弗藥有喜遂禮近鄉洪福寺慶庵為師七歲入寺剃染初習經
B27n0151_p0250b06║典漸能領悟十有餘載勤修不懈年已及冠始具三壇於白雲
B27n0151_p0250b07║佛定入室造請叩求經義研習切韻威儀中度文質彬彬既而
B27n0151_p0250b08║南遊躬踐寶華學律於定庵五易寒暑既通律部欲透禪關扣
B27n0151_p0250b09║諸宗匠杭之理安紹之顯聖寧之祖印吳越知識次第參訪康
B27n0151_p0250b10║熙戊子重上華山供職羯磨三年復徇維揚士紳之請主席隆
B27n0151_p0250b11║覺盡心訓導大宏法戒三十餘年孜孜無倦是以道俗歸崇檀
B27n0151_p0250b12║施恐後維揚交如汪公施金三千創建戒壇於寺之左使數畝
B27n0151_p0250b13║古剎易色改觀望之如祇園精舍其勝緣所結豈偶然哉
B27n0151_p0250b14║清燕京潭柘山岫雲寺沙門釋明壽傳
B27n0151_p0250b15║釋明壽字本然姓杜氏宛平人也幼依普濟寺休如落髮初尋
B27n0151_p0250b16║經緒漸明宗教康熙四十年得戒於潭柘山止安五篇七聚并
B27n0151_p0250b17║窮研討精修銳進罕有及者遂躋首座闡心教授十有六年位
B27n0151_p0250b18║列尊證凡式範後學規模叢林靡不詳盡時和碩康親王避暑
B27n0151_p0250b19║山寺一見契合夜坐清譚深入玄理退後語人稱為純品嘗因
B27n0151_p0250b20║事出山歸不過時主僧責訶之重加屈辱恬然受之略不芥蔕
B27n0151_p0251a01║知為入室真子乃付重任授以衣缽及居丈室不立侍者巾瓶
B27n0151_p0251a02║鑪椀躬親拂拭一日無恙勿集眾曰我時至矣汝輩當念光陰
B27n0151_p0251a03║迅速人命無常趁此努力無遺後悔合掌而逝時乾隆丙辰三
B27n0151_p0251a04║月十九日也壽六十有七坐夏三十有五塔於錦屏山南
B27n0151_p0251a05║
B27n0151_p0251a06║
B27n0151_p0251a07║
B27n0151_p0251a08║
B27n0151_p0251a09║
B27n0151_p0251a10║