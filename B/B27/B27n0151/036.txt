B27n0151_p0277a09║
B27n0151_p0277a10║
B27n0151_p0277a11║新續高僧傳四集卷第三十六
B27n0151_p0277a12║衡陽喻謙昧庵氏編輯
B27n0151_p0277a13║靈感篇第六之一（正傳十一人　附見二人）
B27n0151_p0277a14║宋汴京景德寺沙門釋志言傳
B27n0151_p0277a15║　福州聖泉寺沙門釋紹鐙傳
B27n0151_p0277a16║　上海靜安寺沙門釋智儼傳
B27n0151_p0277a17║　溫州沙門釋了興傳
B27n0151_p0277a18║　天台常寧寺沙門釋處謙傳
B27n0151_p0277a19║　四明雪竇棲雲寺沙門釋知和傳
B27n0151_p0277a20║金燕都潭柘寺沙門釋開性傳
B27n0151_p0277b01║元邢州開元寺沙門釋廣恩傳
B27n0151_p0277b02║　潭州天臺山沙門釋彭彭傳
B27n0151_p0277b03║　大理沙門釋左黎傳（連精）
B27n0151_p0277b04║　晉寧東山盤龍寺沙門釋宗照傳（空庵）
B27n0151_p0277b05║
B27n0151_p0277b06║
B27n0151_p0277b07║
B27n0151_p0277b08║
B27n0151_p0277b09║
B27n0151_p0277b10║
B27n0151_p0277b11║宋汴京景德寺沙門釋志言傳
B27n0151_p0277b12║釋志言姓許氏壽春人落髮京東景德寺七俱眡院事清璲為
B27n0151_p0277b13║師璲尚苦行諷誦尤勤言忽造前跪請願為弟子璲見其狀貌
B27n0151_p0277b14║奇古直視不瞬心異之為授具戒然動止無常笑語失度或袒
B27n0151_p0277b15║裼裹裎旁若無人或書空咄咄佇立不去時行市廛從屠酷遊
B27n0151_p0277b16║飲啗無所擇眾以為狂璲獨曰此異人也人有入寺捨施者輒
B27n0151_p0277b17║先知其至不俟款扉指名取供溫州人林仲芳自其家以衲衣
B27n0151_p0277b18║來獻舟始及岸遽來取去仁宗嘗延入禁中徑登坐結趺賜之
B27n0151_p0277b19║食食終而未嘗揖也王公士庶欲與接者召即赴然莫與交一
B27n0151_p0277b20║言或陰卜休咎乞書數字則揮翰落紙洒若雲煙初不可曉其
B27n0151_p0278a01║後往往多驗仁宗春秋漸高皇儲未定默遣內侍至言所索書
B27n0151_p0278a02║言手書付之中有十三郎字人莫測所謂後英宗以濮王第十
B27n0151_p0278a03║三子入繼大統眾始驚服大宗正守節持紙求言書言不顧固
B27n0151_p0278a04║請得潤州字未幾守節薨贈丹陽郡王見寺童義懷撫其背曰
B27n0151_p0278a05║德山臨濟懷既落髮住天衣說法大為學者所宗其前知類此
B27n0151_p0278a06║普淨院施浴夜漏初盡門未啟方迎佛而浴室有人聲往視則
B27n0151_p0278a07║言在焉有具饌薦鱠者並食之臨流而吐化為小鮮群泳而去
B27n0151_p0278a08║海客遇風且沒見僧操䊺引舶而濟客至都下遇言忽謂之曰
B27n0151_p0278a09║非我汝奈何客熟視之真引舟僧也與曹州居士趙棠善後棠
B27n0151_p0278a10║棄官隱居番禺人傳棠與言數以偈頌相寄往還萬里數日即
B27n0151_p0278a11║達棠死亦盛夏身不壞言將死作頌不可曉已而曰我從古始
B27n0151_p0278a12║成就逃多國土今南國矣仁宗聞之遣內侍就真身安置寺中
B27n0151_p0278a13║榜曰顯化禪師後有善厚者禮之見額上熒然有光審諦之得
B27n0151_p0278a14║舍利
B27n0151_p0278a15║宋福州聖泉寺沙門釋紹鐙傳
B27n0151_p0278a16║釋紹鐙姓陳氏古田人生時異香滿室紫胞覆首幼不茹腥七
B27n0151_p0278a17║歲入塾聰穎絕倫授以經書如覩舊物十年辭親出家禮潭州
B27n0151_p0278a18║開福璡為師精通法華試經得度受具之後瓶錫遊方造當陽
B27n0151_p0278a19║玉泉芳禪師法席一見針芥相投頓忘荃蹄及還鄉里深自蹈
B27n0151_p0278a20║晦郡守嚮道延主陀𡽹塔院緇素歸敬一日示疾索浴更衣鳴
B27n0151_p0278b01║鐘集眾乃說頌曰吾年五十三去住本無貪臨行事若何不用
B27n0151_p0278b02║口喃喃儼然示寂瞑目無聲已踰兩宵偶聞鐘音忽然而甦自
B27n0151_p0278b03║是身心澈瑩超然生死元豐中福州大旱太守孫公仰其靈跡
B27n0151_p0278b04║延之禱雨經筵既啟甘霖立沛孫公欣慕遷居文殊爾後每逢
B27n0151_p0278b05║旱魃郡中官吏輒相祈求府主許公察院王公左司葉公皆先
B27n0151_p0278b06║後致敬恭請諷經燈一詣壇誠心持咒雖晴烘烈日曾不崇朝
B27n0151_p0278b07║遠眎天色已油然作雲俄而霈然三農霑足人民忭舞年復大
B27n0151_p0278b08║有故自燈禱雨十數年間甘澤所降從不愆期遐邇欽企視若
B27n0151_p0278b09║神僧後移主聖泉凡三坐道場提撕後學警策尤多上堂僧問
B27n0151_p0278b10║如何是聖泉境燈曰目前無異草曰如何是境中人燈曰往來
B27n0151_p0278b11║無罣礙曰人境已承指向上宗乘事若何燈曰驢足未去馬足
B27n0151_p0278b12║又來因言般若門中縱說百千玅義不增一豪直饒結舌兦鋒
B27n0151_p0278b13║豈減少分若論玄之又玄終非沙門鳥道魚蹤早傷塗轍何也
B27n0151_p0278b14║蓋為出此入彼去者不至其方來者不得其所舉一明三莫窮
B27n0151_p0278b15║厥趣更不用續鳧截鶴夷岳盈壑霄壤相望去道轉遠正當與
B27n0151_p0278b16║爾時衲僧門下作何觀感良久乃曰昨夜三更月到窗
B27n0151_p0278b17║宋上海靜安寺沙門釋智儼傳
B27n0151_p0278b18║釋智儼者忘其姓宇俗稱鰕子和尚居靜安寺舊俗七月望日
B27n0151_p0278b19║為中元節村郭設會寺僧赴請殆盡唯儼在寺有胥村人來寺
B27n0151_p0278b20║因請偕之會所舟行見捕鰕者儼從買一斗索水啖之謂漁者
B27n0151_p0279a01║曰返乃予汝錢諾之及詣齋家但席地一飯而已無䞋施還時
B27n0151_p0279a02║漁者索錢儼赧然徐云還汝鰕何如復索水飲隨吐活鰕盈斗
B27n0151_p0279a03║人始異之將示寂斂蒲草為萬餘繩懸諸廊廡曰吾將作大緣
B27n0151_p0279a04║事即坐蛻人競施錢懸之繩繩皆滿遂建佛閣或曰寺地近海
B27n0151_p0279a05║弄潮者多儼得錢輒買魚鰕活之人益以此相敬仰施捨不絕
B27n0151_p0279a06║而放生日盛今靜安寺猶稱鰕子道場云
B27n0151_p0279a07║宋溫州沙門釋了興傳
B27n0151_p0279a08║釋了興姓宋氏平陽人參歷諸方得法於荊溪尋公嘗夜誦經
B27n0151_p0279a09║有虎伏於寺側若有聽受久之不去鄉人經此者見其目光炯
B27n0151_p0279a10║炯乃不敢近然虎不傷人里中神之會官築垂楊埭祭用牛牛
B27n0151_p0279a11║受刀奔至庵前喘息求救而逐者踵至興詰所由來乃解袈裟
B27n0151_p0279a12║付之曰但條折此衣散置其下則埭址可固勿用牛也果如所
B27n0151_p0279a13║言其埭遂成放牛山中時將建塔興謂牛曰汝能為我鍊泥乎
B27n0151_p0279a14║牛俛首受役塔成七日而牛死興曰此牛已生善道矣宋天禧
B27n0151_p0279a15║改元興竟坐化迺作偈曰不願生天及淨國祇明心地本圓常
B27n0151_p0279a16║毘盧妙性非來去耀古騰今遍十方經七日目光不滅
B27n0151_p0279a17║宋天台常甯寺沙門釋處謙傳
B27n0151_p0279a18║釋處謙姓潘氏永嘉人也母感異兆見瑞雲入懷娠三年而生
B27n0151_p0279a19║九歲依常甯契能出家能得教旨於昱法師講道不倦天台自
B27n0151_p0279a20║智者以來以鑪拂傳授為信至能已四十世乃慨然曰得法在
B27n0151_p0279b01║心豈在器乎乃藏之天台道塲遂不復傳宋大中祥符元年封
B27n0151_p0279b02║泰山詔天下寺觀得度一人謙遭際覃恩乃得度牃往學於天
B27n0151_p0279b03║竺慈雲復謁神照大明圓頓之旨然三指供佛用祈妙悟未幾
B27n0151_p0279b04║擢居首座神照以止觀一袠授之已而言歸鄉邑卒繼契能之
B27n0151_p0279b05║席道不在器斯言乃驗後遷慈雲妙果赤城講道益振少師李
B27n0151_p0279b06║端慤請主白蓮北海郡王奏謙高行詔錫號為神悟禪師王丞
B27n0151_p0279b07║相安石與朝賢競為謌詩以贊其德郡大旱謙至龍湫祈雨俄
B27n0151_p0279b08║而大風黑雲從湫起驟雨如注後十餘年將歸永嘉郡守士庶
B27n0151_p0279b09║固留乃於巾子山慧林精舍講小般若時趙內翰陳舍人與杭
B27n0151_p0279b10║之無擇禪師以寶閣淨住南屏天竺諸勝前後相乞請者不絕
B27n0151_p0279b11║遂十坐道場𠪱四十年講演無間登其門者三千人宋熙甯乙
B27n0151_p0279b12║卯四月丙晨興沐浴更衣集眾諷普賢行法阿彌陀經乃曰吾
B27n0151_p0279b13║得無生日用久矣今以無生而生淨土即入定寂然塔於南屏
B27n0151_p0279b14║之右無為揚傑為之銘詞甚清絜見於別集
B27n0151_p0279b15║宋四明雪竇栖雲庵沙門釋知和傳
B27n0151_p0279b16║釋知和姓張氏崑山人從南嶽辨遊叢林以為飽參元符間住
B27n0151_p0279b17║雪竇中峰栖雪兩庵山之前曰妙高臺有石突出下臨無地其
B27n0151_p0279b18║旁古藤一枝覃施而葉莫莫和攀厥柔條盤屈成龕常偃坐其
B27n0151_p0279b19║中名曰藤龕獨處二十年初與普交同參泐潭盟曰他日吾二
B27n0151_p0279b20║人當踞孤峰絕頂目視霄漢為世外人不可若今時藉名官府
B27n0151_p0280a01║屈節自汙及交開法天童訪舊至山和竟不接和雖絕物然有
B27n0151_p0280a02║志於道者多往見之主雪竇者嫉其名出己上郡守嘗詢和於
B27n0151_p0280a03║主者主者曰常僧耳和遂題偈於壁徙居伏錫山偈曰竹筧兩
B27n0151_p0280a04║三升野水窗前五七片間雲老僧浩計只如此留與人間作見
B27n0151_p0280a05║聞其二曰十方世界眼前寬拋卻雲庵過別山三事衲衣穿處
B27n0151_p0280a06║補一條藜杖伴清間其三曰自從南嶽來雪竇二十餘年不下
B27n0151_p0280a07║山兩處住庵身已老更尋幽谷養衰殘其四曰黃皮裹骨一常
B27n0151_p0280a08║僧壞衲蒙頭百慮澄年老嬾能頻對客攀蘿又上一崚嶒後又
B27n0151_p0280a09║遷二靈傳鐙錄稱和住二靈三十年恐非蓋其去雪竇時已年
B27n0151_p0280a10║近衰殘讀題偈可知宣和七年四月十二日示寂聞和棲藤龕
B27n0151_p0280a11║時常有二虎擾側元大德間栖雲庵毀虎為人患至元二年復
B27n0151_p0280a12║建庵祀和其患頓息或謂妙高臺有伏虎洞為虎在雪竇之證
B27n0151_p0280a13║而傳鐙錄謂在二靈但以為知和故事不必辨其何山其言似
B27n0151_p0280a14║是豈知虎為和馴自有神異和能往虎亦能往二靈之有馴虎
B27n0151_p0280a15║又何足疑
B27n0151_p0280a16║金燕都潭柘山寺沙門釋開性傳
B27n0151_p0280a17║釋開性姓侯氏懷柔人也九歲依都城嘉福寺戒振為沙彌年
B27n0151_p0280a18║十五受具戒天眷初參佛日於汴梁未幾豁悟心法作頌呈日
B27n0151_p0280a19║日首肎之付以法乃潛南行𠪱齊魯時昭禪師居越峰將造之
B27n0151_p0280a20║是夕有神人冠服甚偉語昭曰廣慧大士明日來當掃館宇以
B27n0151_p0280b01║待詰旦開性至眾咸異之後主大剎金大定間僧善誨十餘輩
B27n0151_p0280b02║請主潭柘開念古祖道場禪學掃地二百餘年吾將起廢遂往
B27n0151_p0280b03║經畫眾以規模弘大懼難遽集開曰患誠不至耳誠至奚患無
B27n0151_p0280b04║成方鑿石間忽有大石崩墜眾悉駭避開恬不顧石飛落去開
B27n0151_p0280b05║才咫尺眾皆異之以為志願精慤致神祐也十有一年工始告
B27n0151_p0280b06║止大定十五年六月晦日沐浴易衣說偈而化壽七十二臘五
B27n0151_p0280b07║十七荼毘後建塔於潭柘虎首之陽著有語錄三編手訂寺中
B27n0151_p0280b08║規則至今遵守無敢遺焉
B27n0151_p0280b09║元邢州開元寺沙門釋廣恩傳
B27n0151_p0280b10║釋廣恩字萬安姓賈氏洺水人生有佛性年且冠求出家從經
B27n0151_p0280b11║城法雲壑祝髮又從暉公受具戒學禪臨城山閱數載游歷諸
B27n0151_p0280b12║方還至棗疆與大姓霍氏契因結庵於其所居自謂行不堅潔
B27n0151_p0280b13║誠負佛恩乃辟穀持大悲章句不出戶庭者五年一日霍氏兒
B27n0151_p0280b14║供鮮桃二枚隆冬食之遂多靈異其鄰火自卻攘暴自禁鷄啄
B27n0151_p0280b15║香而爇牛受戒而馴至於愈奇疾扶危困復冽泉於涸井溢浙
B27n0151_p0280b16║米於眾供皆前世所希見嘗誦經傳古義妙理超然領悟飯僧
B27n0151_p0280b17║以億萬計持犯不間齋敬等視甘陵有塔基欲為治之發土得
B27n0151_p0280b18║石記恩名焉且獲舍利即其地建大道場會開元虛席郡僚率
B27n0151_p0280b19║闔屬緇素請恩住持蓋自貞祐癸酉中州板蕩所在蕭條說綱
B27n0151_p0280b20║罟而保郡縣者無幾人逮戊寅己卯以來大兵頻歲南出而邢
B27n0151_p0281a01║為衝馹使絡繹穹帳遷卓郡或不能容以故九流流寓行客往
B27n0151_p0281a02║返逆旅無所投恩皆為之館穀他郡則父逋逃於前子窺隙於
B27n0151_p0281a03║後獨此一方以恩之故晏如也玄風所扇遐邇懷芳元勳懿戚
B27n0151_p0281a04║豪門貴族不愛金寶重幣以圓照塔因故基而崇起之眾不靳
B27n0151_p0281a05║力工不秘巧輦饟不憚數千里艱險萬狀皆得平達隨度施用
B27n0151_p0281a06║靡不如意曾未十稔屹然崒嵂突地矗空雖瑤光永寧之盛未
B27n0151_p0281a07║易過此癸卯仲冬十有八日示寂春秋四十有九臘三十著有
B27n0151_p0281a08║密蓮集度具戒僧千餘寺眾恒不啻萬指紀律如一弟子萬松
B27n0151_p0281a09║述其行狀乞房山劉百熙為之碑銘御弟忽必列以旨諭五路
B27n0151_p0281a10║兵馬史萬戶天澤立石
B27n0151_p0281a11║元潭州天臺山沙門釋彭彭傳
B27n0151_p0281a12║釋彭彭不知何許人自言姓彭或叩其名亦曰彭因呼為彭彭
B27n0151_p0281a13║志乘亦稱為彭祖師者是也相傳初來湘西時年才七歲為人
B27n0151_p0281a14║牧牛異於凡童嘗牽牛至一處指其山曰此似天臺後遂名其
B27n0151_p0281a15║山曰天臺山偶於山阿手植一松上出九枝旁敷晻藹遂居其
B27n0151_p0281a16║下牛亦馴伏隨宿山中復以杖插一穴牛入穴中但見其尾主
B27n0151_p0281a17║家以牧牛不歸方疑為盜跡之至山阿見彭彭酣臥其下牛入
B27n0151_p0281a18║穴拽之出責之彭彭殊不為意臥自若主者牽牛歸牛望天臺
B27n0151_p0281a19║而吼俄而牛死主者深惡之彭彭遂乞食鄉里求依僧寺長老
B27n0151_p0281a20║為之剃度每於諷誦聲入心通大有悟入然不樂寺居仍寄松
B27n0151_p0281b01║下歲旱彭彭語鄉人曰以粢供我當得水鄉人與之粟彭彭振
B27n0151_p0281b02║錫山麓泉隨湧出村田水滿鄉人神之呼為振錫泉亦稱龍湫
B27n0151_p0281b03║會螟蝱為災田禾盡稿鄉人復求彭彭作法禳除乃命向暮田
B27n0151_p0281b04║畔然火一炬𧦝我名號其害當已行之果驗人皆信仰奉為尊
B27n0151_p0281b05║者鄉人每有急難災殃輒往祈請嘗有一孕婦產難七日家人
B27n0151_p0281b06║來求彭彭因告之曰使產婦聞我名號持清淨戒故多生以來
B27n0151_p0281b07║不殺眾生令婦聞之生信慕心孩當生下如言而行須臾兒生
B27n0151_p0281b08║舉家驚喜其他靈異不可盡述曾手持折枝插地祝曰若成正
B27n0151_p0281b09║覺枝當復生後生楓樹二株上合下分迄今存焉元大德丙午
B27n0151_p0281b10║彭彭忽焉蛻化後人為建雙楓寺奉肉身寺中三百餘年至明
B27n0151_p0281b11║隆慶丁卯不戒於火棟宇俱燼而尊者遺身如故後寺重修至
B27n0151_p0281b12║今香火不絕
B27n0151_p0281b13║元大理沙門釋左黎傳（連精）
B27n0151_p0281b14║釋左黎者姓王氏滇西人出家後執行精苦多有異迹常持秘
B27n0151_p0281b15║咒咒諸怪物及惡病無不立驗元室龍興綏定六詔黎隨段氏
B27n0151_p0281b16║入覲上京會成宗手疽醫莫能治黎乃咒水洗之患即瘥可欲
B27n0151_p0281b17║再試之預屈一窟可容八人人持一鼓擊於地中偽言有怪使
B27n0151_p0281b18║黎治之黎應命而至細察其聲果在此間端坐其上持咒喃喃
B27n0151_p0281b19║少頃鼓聲俱寂開窟視之八人已死由是敬服封為國師後歸
B27n0151_p0281b20║大理謂段氏王曰點蒼玉局峯上每月望夜常聞天樂之音王
B27n0151_p0282a01║曰安得致此黎曰能取之耳至期當候其地天樂果至雞鳴時
B27n0151_p0282a02║但見群鶴翔空而下有玉琵琶箏琴竹笛之器人不得其音遂
B27n0151_p0282a03║秘之云又連精定遠人通密教元至正間滇中大旱梁王迎之
B27n0151_p0282a04║祈請乃於淨瓶中出一小𧉮雨隨大降王贈以金帛卻之歸日
B27n0151_p0282a05║役鬼荷擔步如行空不知所往連所隱處即今雲山
B27n0151_p0282a06║元晉寧東山盤龍寺沙門釋宗照傳（空庵）
B27n0151_p0282a07║釋宗照字蓮峯晉寧段氏子也生有異性天資絕倫年十八禮
B27n0151_p0282a08║雲峰薙染每以七日斷絕思想參究一日聞伐木丁丁瞿然朗
B27n0151_p0282a09║悟杖錫操方徧覽名山𠪱抵巨匠初謁空庵許為法器後叩中
B27n0151_p0282a10║峯乃邀證印了達宗源發明祖義元至正間還滇間游晉寧東
B27n0151_p0282a11║山喜其深秀謂似曹溪風景乃建盤龍寺山舊有龍池建寺後
B27n0151_p0282a12║龍乃他徙黑井有毒龍興水暴溢每壞鹽竈損民居照為書咒
B27n0151_p0282a13║沈水其害遂息又寧州有虎噬人照為噀水咒符驅虎速去次
B27n0151_p0282a14║日居人果見虎去一方無患自是兩地感德納貢畊牛為寺引
B27n0151_p0282a15║鹽歲以為常以元至正二十一年八月望日沐浴書偈趺坐而
B27n0151_p0282a16║逝身體溫柔七日如生有彩雲覆菴虹氣貫天者三日門人立
B27n0151_p0282a17║塔於寺後照以八月望日寂至今居民每至中秋咸致敬禮香
B27n0151_p0282a18║花繽紛林巒若市明季更諡曰大慧禪師