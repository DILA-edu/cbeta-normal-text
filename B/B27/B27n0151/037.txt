B27n0151_p0282b01║
B27n0151_p0282b02║
B27n0151_p0282b03║
B27n0151_p0282b04║
B27n0151_p0282b05║
B27n0151_p0282b06║
B27n0151_p0282b07║
B27n0151_p0282b08║
B27n0151_p0282b09║
B27n0151_p0282b10║
B27n0151_p0282b11║新續高僧傳四集卷第三十七
B27n0151_p0282b12║衡陽喻謙昧庵氏編輯
B27n0151_p0282b13║靈感篇第六之二（正傳十四人　附見十人）
B27n0151_p0282b14║明四明阿育王山廣利寺沙門釋崇裕傳
B27n0151_p0282b15║　台州國清寺沙門釋曇噩傳（榮枯木）
B27n0151_p0282b16║　四明瑞雲山清涼寺沙門釋僧茂傳（啟原）
B27n0151_p0282b17║　襄陽承恩寺沙門釋覺成傳
B27n0151_p0282b18║　昆明大德寺沙門釋道源傳
B27n0151_p0282b19║　金陵法藏寺沙門釋杜聖傳（大千　董伽　法光）
B27n0151_p0282b20║　曲靖真峰山沙門釋鏡中傳（匾屯　志登）
B27n0151_p0283a01║　杭州佛慧寺沙門釋圓果傳
B27n0151_p0283a02║　四川峨湄山沙門釋萬世傳（牟羅漢）
B27n0151_p0283a03║　雲南雞足山西來寺沙門釋如唐傳（大智）
B27n0151_p0283a04║　雲南笻竹寺沙門釋圓旭傳（陝西僧）
B27n0151_p0283a05║　九江廬山寺沙門釋法禪傳
B27n0151_p0283a06║　雲南雞足山大覺寺沙門釋周理傳
B27n0151_p0283a07║　薊州淨業寺沙門釋至明傳
B27n0151_p0283a08║
B27n0151_p0283a09║
B27n0151_p0283a10║
B27n0151_p0283a11║明四明阿育王山廣利寺沙門釋崇裕傳
B27n0151_p0283a12║釋崇裕字約之姓陳氏毗陵人也母夢龐眉異僧乘輿而入直
B27n0151_p0283a13║叩寢門覺而生子四歲始能學步七歲入小學資識明敏迥超
B27n0151_p0283a14║群童年十六解通儒家言然體素尩羸十日九疾父母以其兆
B27n0151_p0283a15║應冀邀靈釋氏命從壽昌院東林曉為沙彌院有大梨三十年
B27n0151_p0283a16║不花及裕來花開滿枝結實大如斝東林知為祥徵度為大僧
B27n0151_p0283a17║受具足戒俄而出登雙徑山謁寂照端鞠明究曛唯以觀心為
B27n0151_p0283a18║務越二年未有證入偶游東坡池操觚成偈寂照見之喜云此
B27n0151_p0283a19║龍象器也命為侍者使便於咨叩乃未幾復走天目山見佛慧
B27n0151_p0283a20║義佛慧授以萬法歸一語裕淬礪益力佛慧亦期其有立所以
B27n0151_p0283b01║警發者甚至又二年急於求證復步中天竺山參廣智訢一造
B27n0151_p0283b02║戶庭如膠投漆合即決以超脫死生廣智為舉臨濟無位真人
B27n0151_p0283b03║之言且詰之云爾還知否裕不覺下拜廣智云爾何所見而作
B27n0151_p0283b04║禮裕曰拜者非是他人廣智云從門入者豈家珍耶裕曰慎[母-(、/、)+〡]
B27n0151_p0283b05║欺人廣智首肎者久之越五年元文宗詔建大龍翔集慶於金
B27n0151_p0283b06║陵召廣智開山裕復往依焉選主藏室留左右者十餘年盡傳
B27n0151_p0283b07║其法張御史中丞起巖嘗問廣智曰選佛場中僧伽如此眾多
B27n0151_p0283b08║其有弗悖般若者乎廣智云戒律精嚴言行不相背唯崇裕一
B27n0151_p0283b09║人自受度以來脅不沾席者三十載矣張公深加贊歎自是聲
B27n0151_p0283b10║施爛然日起叢林中朵兒只國王時以浙江行省右丞相領行
B27n0151_p0283b11║宣政院事遴選諸方住持命裕出主太平南禪報恩光孝禪寺
B27n0151_p0283b12║瓣香之祝蓋嗣廣智云裕既履主席接物以誠緇素翕然一日
B27n0151_p0283b13║令圬人塗壁壁中隆然如有物抉之獲悉達多太子像為佛骨
B27n0151_p0283b14║刻成因召工傅以黃金金忽迸裂設利從中涌出以小香殿奉
B27n0151_p0283b15║之風聲所播檀施雲集日新月異數載之間百廢具舉帝師大
B27n0151_p0283b16║寶法王聞之錫以扶宗弘辯禪師之號尋遷九江圓通崇勝禪
B27n0151_p0283b17║寺寺在宋初有神僧道濟德公將示寂纍青石為塔語其徒曰
B27n0151_p0283b18║此塔若紅即吾再來暨圓機旻公來鎮法席塔色果紅人多異
B27n0151_p0283b19║之旻公號為古佛及其臨終復爾懸記有三百年後大興佛事
B27n0151_p0283b20║之讖裕入院之夕眾僧夢旻公至而其塔燁然有光者彌月人
B27n0151_p0284a01║尤異之先是寺之師子巖大樹皆枯澗泉亦渴至是樹則重榮
B27n0151_p0284a02║泉則再湧識者謂自旻公至是正符三百年之數其能感物蓋
B27n0151_p0284a03║非偶然寺當災毀後唯佛殿法堂尚存餘皆瓦礫裕會歲入節
B27n0151_p0284a04║其浮資庀材鳩工創僧寮旃壇林以居學子新梵音閣造大士
B27n0151_p0284a05║像他若黥音樓經藏寶閣及塔院莫不竭力經營輪奐並美時
B27n0151_p0284a06║榮國公火爾赤以重臣總戎江西慕其慈行洊請敷演大法申
B27n0151_p0284a07║弟子禮受持五戒而退有明初興崇尚佛旨洪武元年開善世
B27n0151_p0284a08║院統攝釋教選大浮屠主諸名藍移裕住四明阿育王山寺居
B27n0151_p0284a09║五山之一繼席頗難其人聞裕至香華接踵天樂遠聞萬口稱
B27n0151_p0284a10║頌及其接引未悟單提向上之功棒唱縱橫逢者膽落兩序之
B27n0151_p0284a11║眾自慶獲所憑依相與勠力振廢起衰備臻完美五年春太祖
B27n0151_p0284a12║飭儀曹建廣薦法會於鍾山遣使者徵裕已年七十餘矣至則
B27n0151_p0284a13║召見便殿咨以佛法裕以偈獻覽之大悅命書天界寺額賜賚
B27n0151_p0284a14║有加後數年弟子師秀乞宋文憲濂銘其塔文具芝園前集
B27n0151_p0284a15║明台州國清寺沙門釋曇噩傳（榮枯木）
B27n0151_p0284a16║釋曇噩字無夢亦號夢堂晚題所居曰西庵姓王氏慈溪人也
B27n0151_p0284a17║依淨慈雪庭傳薙髮受具台衡賢首慈恩諸文晝夜研磨不知
B27n0151_p0284a18║有饑渴寒暑及雪庭遷靈隱仍侍左右雪庭寂後元叟端來補
B27n0151_p0284a19║其處風規嚴峻非宿學莫敢闖其門噩直前諮叩自一轉至於
B27n0151_p0284a20║六七轉語機鋒交觸無畏端頷之命掌內記與羣侶辯論莫不
B27n0151_p0284b01║推敬元至元初出主慶元寶聖遷鄞之開壽台之國清後居瑞
B27n0151_p0284b02║龍一日颶風驟雨殿宇俱仆噩所居亦就壓人意其虀粉矣掘
B27n0151_p0284b03║覆索之一巨木橫支榻上噩危坐其下若有神物為之呵護者
B27n0151_p0284b04║噩凡四坐道場不久即退嘗游越中詩人劉夢熙唐處敬輩集
B27n0151_p0284b05║曹娥祠噩敝衣坐船尾眾方分韻賦詩殊不相顧俄而作禮曰
B27n0151_p0284b06║有剩韵乞布施一字拈蕉字與之噩即應聲賦詩云平明飯罷
B27n0151_p0284b07║促高梢撑出五雲門外橋離越王城一百里到曹娥渡十分潮
B27n0151_p0284b08║白翻晴雪浪花舞綠弄晚風蒲葉搖西北陰沈天欲雨臥聽篷
B27n0151_p0284b09║韵學芭蕉眾驚曰公非噩夢堂乎遂邀入社明洪武三年詔徵
B27n0151_p0284b10║奏封閔其年耄勅令還山日本國王慕其道行屢發疏請欲迎
B27n0151_p0284b11║致之噩堅不往凡遇噩手寫經論必重購之而去且詫其放異
B27n0151_p0284b12║光云越四年謂其徒曰吾有一物無頭無面要得分明涅槃後
B27n0151_p0284b13║看言訖斂目趺坐而終同時有榮枯木者鄞人也幼甘蔬食持
B27n0151_p0284b14║誦法華父母不許出家強為婚娶將醮之夕逃臥雪中幾死外
B27n0151_p0284b15║兄陸甲遇之解衣以衣扶歸溫以湯火乃甦初事海會梅峰壽
B27n0151_p0284b16║復謁淨慈東嶼海祝髮受具澄神禪觀昕夕無間若中峰斷崖
B27n0151_p0284b17║布衲大梁無方古林諸老宿皆恭禮之受其策發雪窗住育王
B27n0151_p0284b18║時重其戒行精嚴招居副座元至正丁酉勉徇眾請開法海會
B27n0151_p0284b19║道俗信向寺賴以興明洪武四年預鍾山法會明年東遷又明
B27n0151_p0284b20║年示寂龕留七日顏貌不變
B27n0151_p0285a01║明四明瑞雲山清涼寺沙門釋僧茂傳（啟原）
B27n0151_p0285a02║釋僧茂字實庵別號松隱姓鄭氏奉化人也父孝母胡氏世業
B27n0151_p0285a03║儒術頗崇道誼茂生有異稟嘗在幼齡中夜跏趺習為禪觀母
B27n0151_p0285a04║殊不悅推之使仆輒達旦不瞑年十六依餘杭傳法寺希顏鬀
B27n0151_p0285a05║落受大戒於昭慶惠律師歸杭希顏使司食物瑣務乃歎曰離
B27n0151_p0285a06║家為求道耳奈何羈絏於此耶遂潛行大江西見南磵泉於雲
B27n0151_p0285a07║居泉命入堂夙夜操持無少間缺一夕松月下照起步簷隙間
B27n0151_p0285a08║巖泉泠泠然微有覺觸遽叩之泉泉曰此間尋常設施不足發
B27n0151_p0285a09║子大機大用古林茂禪師為橫川正宗見道最真今住饒之永
B27n0151_p0285a10║福子盍往依之即擔簦啟行既至古林問曰爾來欲何為茂曰
B27n0151_p0285a11║正為生死大事求出離爾古林曰子明知四大五蘊是死生本
B27n0151_p0285a12║根何緣入此革囊方擬議間古林以杖叩之豁然而省從此悟
B27n0151_p0285a13║入機辯峻絕縱橫自如古林器其為人命居首座未幾古林遷
B27n0151_p0285a14║建康保寧挾茂與俱踰年回浙會月江印涖湖之道場法席之
B27n0151_p0285a15║盛震於東南請茂分座一音演唱四眾悅服元至正壬午行宣
B27n0151_p0285a16║政院命長明之瑞雲山清涼寺學侶奔奏機鋒敏妙兔走鶻落
B27n0151_p0285a17║瞬目即逝有沙門至問對未竟以手拍地而笑茂曰鈍根何煩
B27n0151_p0285a18║拈出沙門一噓茂厲聲喝之竟相視莫逆釋然而去其應機接
B27n0151_p0285a19║物皆刊落支流直造根源故所證如是茂居清涼一十五載始
B27n0151_p0285a20║退東堂影不出山塊然獨處時元明良方主天童迎歸此軒舉
B27n0151_p0285b01║揚法要一日示微疾左右具觚翰請書偈乃以手指心曰我此
B27n0151_p0285b02║中廓然也何偈之有端坐憑几右手掘拳以額枕而逝時甲辰
B27n0151_p0285b03║八月二十七日也壽八十五臘七十經七昏旦容貌明潤其頂
B27n0151_p0285b04║猶溫以香華旛幢導引靈龕於太白山陽茶毘火方舉有物飄
B27n0151_p0285b05║灑晴空似雪非雪如雨非雨視之非無即之非有霏微繽紛離
B27n0151_p0285b06║地即隱盤旋列焰之上至火滅乃已蓋天花云其弟子獲舍利
B27n0151_p0285b07║如機珠建塔瑞雲之西藏焉著有語錄一編宋文憲濂為之銘
B27n0151_p0285b08║曰我聞如來演說般若天雨寶花繽紛而下巖巖普照諸佛之
B27n0151_p0285b09║子依佛倣佛乃亦有此豈非天龍及護法者欲警有情使之四
B27n0151_p0285b10║灑感應之機非由外鑠風動籟鳴實自中作曷以明之法因心
B27n0151_p0285b11║悟表彼空華以無著故何有四大何有五蘊一空之餘諸法銷
B27n0151_p0285b12║霣如大寶鏡罔不含攝隨物賦形了無餘跡晏坐雲峯學侶川
B27n0151_p0285b13║赴孰不清涼如飲甘露有窣堵波中藏設利佛光煒然羣昏咸
B27n0151_p0285b14║賴又安固沓石山山交寺比丘尼啟原者字太初姓張氏日本
B27n0151_p0285b15║人也九歲祝髮學禪吳元年航海入中國歷游海內禪林明洪
B27n0151_p0285b16║武丙辰入安固抵沓石山梅公洞見四山浮翠兩石相沓遂住
B27n0151_p0285b17║錫焉先是巨蟒虎狼怪異甚多原至禪誦其中忽一夜山下居
B27n0151_p0285b18║民見峰頂火炬人馬南飛而去其怪遂息民因巖洞築庵師事
B27n0151_p0285b19║之復建山交寺徒眾四百人時明師討叛啟原與徙為亂軍所
B27n0151_p0285b20║獲總兵富爵異之相與譚空結聚乃獲免永樂丙戌其徒為立
B27n0151_p0286a01║塔於寺旁以為退修之所丁亥三月朔日入塔端坐而逝年七
B27n0151_p0286a02║十有五著有語錄三卷相傳正德間有人開塔見頭髮披垂指
B27n0151_p0286a03║甲長曲聞風雷震乃閉之
B27n0151_p0286a04║明襄陽承恩禪寺沙門釋覺成傳
B27n0151_p0286a05║釋覺成襄陽僧也少懷幽隱決志棄俗超然高蹈寄跡桑門泛
B27n0151_p0286a06║讀經論玅解天成發語驚人若有神悟每執事辨理刊斷禍福
B27n0151_p0286a07║矚於機先事後按之莫不符驗然獨處茅茨蕭條物外不輕許
B27n0151_p0286a08║諾湘藩仰其風徽更番迎迓底於荊郡又復偕至京師覺成請
B27n0151_p0286a09║別止上方山敷坐講說平易可親雖玄機密運晦匿自深而弘
B27n0151_p0286a10║旨提挈宣譚曲盡由是海內聞風四部雲集萬指堵環已而言
B27n0151_p0286a11║返舊里興復承恩寺更於別墅自造壽塔中有藏石不令人知
B27n0151_p0286a12║後無疾化去門人即就其塔瘞焉後三十年襄王薨卜壤於此
B27n0151_p0286a13║欲毀其塔為兆域舉鍤發土掘起一碑視其文曰地本襄王地
B27n0151_p0286a14║住我三十年襄王來葬此移吾向東邊觀者驚異歎為神僧於
B27n0151_p0286a15║是依遷靈骨奠址東方更造新塔規制嚴廓勝於舊矣事載襄
B27n0151_p0286a16║陽縣志
B27n0151_p0286a17║明毘明大德寺沙門釋道源傳
B27n0151_p0286a18║釋道源字福裕毘明人明永樂初居大德寺研窮全藏間習文
B27n0151_p0286a19║蓻尤工書法嘗以金銀泥粉寫華嚴經一部貯以銅匣供之五
B27n0151_p0286a20║華寺明末兵燹寺僧懼其殘毀以銅匣沈之昆明湖中每於夕
B27n0151_p0286b01║月宵露數見異光浮生水面清總督范承勳聞之疑有寶物令
B27n0151_p0286b02║人汩取乃得銅匣而失其蓋口有蝸螺數萬盤繞護持經卷故
B27n0151_p0286b03║有浸潤而無漂沒至嘉慶辛酉漁人網得其蓋獻之巡撫其上
B27n0151_p0286b04║鐫有道源篆文乃歎其精愫彌綸感通靈玅書經功德之不可
B27n0151_p0286b05║思議如此復藏大德寺清之末葉新說盛行大德寺改為學校
B27n0151_p0286b06║銅匣入圖書館其經猶存二卷餘則不知遺自何時可歎也
B27n0151_p0286b07║明金陵法藏寺沙門釋杜聖傳（董伽　法光　大千）
B27n0151_p0286b08║釋杜聖趙人師事董伽雅致幽間密行深異伽亦趙人生於鶴
B27n0151_p0286b09║巢董氏撫之遂蒙其姓既改僧服猶以為號示不忘也幼慕禪
B27n0151_p0286b10║宗感觀世音法施得省面目常持大悲咒明洪武間遊南都太
B27n0151_p0286b11║祖召對賜藏并敕建法藏寺聖既相依盡傳其咒時有虎傷人
B27n0151_p0286b12║乞聖咒之虎果潛去民乃安居後遊燕都成祖召對復賜大藏
B27n0151_p0286b13║南歸又法光者為定堂弟子賦性孤高不染世緣獨處深山遇
B27n0151_p0286b14║白虎掉尾而來見之輒伏年八十餘無疾坐化又大千者大同
B27n0151_p0286b15║人七歲出家明中葉來滇駐錫曲靖玉龍庵年五十矣夜誦經
B27n0151_p0286b16║虎嘗守戶後壽百齡與淨蓮號大千者同名異籍或以為一謬
B27n0151_p0286b17║矣
B27n0151_p0286b18║明曲靖真峯山沙門釋鏡中傳（志登　匾囤）
B27n0151_p0286b19║釋鏡中明正統間棲止曲精真峯山下苦行四十餘年夜以念
B27n0151_p0286b20║珠撒地一一探之仍纍然成貫竟夜不寐以此為恆無一夕間
B27n0151_p0287a01║侍者怪之叩其所以但言不苦不真吾以伏魔耳一夕有盜入
B27n0151_p0287a02║室攫取衣盋鏡中欣然與以飲食遣之使去乃盜挾所竊出戶
B27n0151_p0287a03║而走如墮雲霧腰纏背負且行且探長夜漫漫不勝其苦比曉
B27n0151_p0287a04║猶旋遶廊廡相顧愕然自還其物羅拜以去後建寺卜地得一
B27n0151_p0287a05║龍湫以法咒之龍果他去遂成平地今泉出山巔一道瀑布流
B27n0151_p0287a06║於樹杪或云即龍所徙處也又有志登者永昌馬氏子童年剃
B27n0151_p0287a07║染戒行孤潔常修禪定構葊龍泉門外時有盜十二人夜入寢
B27n0151_p0287a08║室志登定中兀然不動盜周視之見案上蔬食羅列皆自出新
B27n0151_p0287a09║炊所設盂箸亦如人數正驚異間志登徐起云昨已預知諸君
B27n0151_p0287a10║至故命徒略備草具用慰飢渴耳乃為開示因緣果報及諸妙
B27n0151_p0287a11║義群盜聞之皆悔泣願求自懺後有匾囤和上者不知何許人
B27n0151_p0287a12║常居雞足百節橋土龕中日唯種圃夜則趺坐每以草席為囤
B27n0151_p0287a13║跏趺其中故人呼為匾囤或云持緊那羅王咒嘗有刼盜相擾
B27n0151_p0287a14║殊不為意及擾之甚乃瞿然曰何乃如是遂默持咒是夜劫客
B27n0151_p0287a15║數人旋迴囤旁若夢若癡遵循不能去及明羣盜跪請歸誠囤
B27n0151_p0287a16║以指揮之始散去又鼓山有妖魅夜出迷人行路相戒囤以咒
B27n0151_p0287a17║制之其患遂息今有降妖坊立於法華庵旁
B27n0151_p0287a18║明杭州佛慧寺沙門釋圓果傳
B27n0151_p0287a19║釋圓果字祇園一字幻空少為鳳陽衛守陵指揮使已而棄官
B27n0151_p0287a20║捨身入五臺山淹貫經論頓悟直指東遊至姑蘇登座說法天
B27n0151_p0287b01║華晝下繽紛如雨嘉靖三十四年倭寇犯浙剽掠至北新關果
B27n0151_p0287b02║時居杭之佛慧寺巡撫胡宗憲聞果道高延之出山問退寇之
B27n0151_p0287b03║策果曰三日後賊當自退後三日軍士見雲中有神兵數千擊
B27n0151_p0287b04║倭倭卒退竄人以為果之力也臨化之日屬弟子十年後荼毘
B27n0151_p0287b05║至期舁棺至野忽自出火灰燼無遺道俗觀者千人咸見雲中
B27n0151_p0287b06║樓閣宮殿並是金銀瑠璃之色白鶴孔雀鸚鵡舍利迦陵頻伽
B27n0151_p0287b07║種種奇妙與經所說無有差別俄而天樂振空移時方滅
B27n0151_p0287b08║明四川峨湄山沙門釋萬世傳（牟羅漢）
B27n0151_p0287b09║釋萬世者不知何許人一笠一缽游跡無定嘗居峨湄山晝夜
B27n0151_p0287b10║趺坐恒數日不食兀然不動不可方物明巴陵進士楊一鵬初
B27n0151_p0287b11║授成都府推官登覽太峩摳衣直上興致勃然見尊者高踞佛
B27n0151_p0287b12║床殊不為禮忽睨而笑曰汝猶記下地時行路遠啼哭數日夜
B27n0151_p0287b13║吾摩其頂而止邪一鵬追憶兒時語遂大驚禮拜聒語達旦臨
B27n0151_p0287b14║別屬曰三十年後見汝於淮上後一鵬開府汝安一日向暮有
B27n0151_p0287b15║野僧擊鼓稱峩湄山僧萬世尊者寄書發函得詩七章索寄書
B27n0151_p0287b16║僧已失所在俄而流賊焚鳳陽列祖陵一鵬坐失救論死西市
B27n0151_p0287b17║及臨刑無他語但稱好師傅數聲而已由是世尊名大著後不
B27n0151_p0287b18║知所終樵夫牧䜿往往於峩山頂上見之其寄一鵬詩後二章
B27n0151_p0287b19║秘不傳傳者五章其詞曰謫向人間僅一周而今限滿恐難留
B27n0151_p0287b20║清虛有約無相負好覓當年范蠡舟業風吹破進賢冠生死關
B27n0151_p0288a01║頭住腳難六百年來今一遇莫將大事等閒看浪游生死豈男
B27n0151_p0288a02║兒教外直傳別有師富貴神仙君兩得尚牽韁鎖戀狂癡難將
B27n0151_p0288a03║蟒玉拒無常勳業終歸土一方欲問後來神玅處碧天齊擁紫
B27n0151_p0288a04║金光頒來法令不容違仙律森嚴敢洩機楚水吳山相共聚與
B27n0151_p0288a05║君同跨片霞飛又牟羅漢者名安亦眉山人也初為兵隸倅廳
B27n0151_p0288a06║行役岷山陟上清坡苦飢忽遇髯者笑指曰汝飢盍不食柏子
B27n0151_p0288a07║因摘柏子投其口顧髯者不復見矣自是不火食易僧服往來
B27n0151_p0288a08║峩眉岷江道上疾行如飛奔馬不及人呼為牟羅漢一日江水
B27n0151_p0288a09║暴漲舟不可引或戲指其笠曰乘此以渡可乎牟遂置笠水面
B27n0151_p0288a10║趺坐其上浮江以濟觀者異之
B27n0151_p0288a11║明雲南雞足山西來寺沙門釋如唐傳（大智）
B27n0151_p0288a12║釋如唐者關中人初至滇棲雞足山羅漢崖下日諷法華久之
B27n0151_p0288a13║泉自崖根迸出眾多歎異乃為造寺曰西來寺本所自也如唐
B27n0151_p0288a14║性本慈祥善心化物每於食後以手承盋立向階前念佛一聲
B27n0151_p0288a15║則林中羣鳥翩翻隨至集肩而食殊行甚多後不測所終有大
B27n0151_p0288a16║智者燕人也行腳至白崖每見雞輒與食常以布囊成米肘後
B27n0151_p0288a17║纍纍如斗大人戲之曰老僧何為飼人雞欲其肥邪不然於爾
B27n0151_p0288a18║何與大智喟然曰人家畜雞而不飼以米者欲其多食蟲蟻乃
B27n0151_p0288a19║肥耳吾以米易之正為諸蟲度厄也一日徧謝市中所相識者
B27n0151_p0288a20║曰吾往矣眾叩所之曰不遠眾隨之去至一蟻垤傍閉目端坐
B27n0151_p0288b01║口吐白氣如虹向西而逝
B27n0151_p0288b02║明雲南笻竹寺沙門釋圓旭傳（陝西僧）
B27n0151_p0288b03║釋圓旭字萬松通海人少機敏負奇氣既捨俗務修持宗乘教
B27n0151_p0288b04║觀靡不博通周覽名山行蹤所至勝境殆遍嘗慨然慕濟顛之
B27n0151_p0288b05║為人故任性飄忽倜儻怪特久亦自得明崇禎間還滇憇於笻
B27n0151_p0288b06║竹起居不常飲食無節狀類瘋狂時入酒樓高歌起舞旁若無
B27n0151_p0288b07║人人或戲之則發人隱私語多奇中嘗衣婦女襦帬遨遊市廛
B27n0151_p0288b08║亦不知所自來市人環觀所著帬服頃忽不見莫測所以每一
B27n0151_p0288b09║入定即危坐道旁數日不移風雨卒至亦不知避瞑息如故一
B27n0151_p0288b10║日徧辭所識還山沐浴焚香禮佛告眾作別眾未之信唱偈坐
B27n0151_p0288b11║化陝西僧者其名字不詳明萬曆間遊雞足入迦葉殿取土主
B27n0151_p0288b12║神負之而走寺僧大駭逐而奪之僧曰尊者道場何可容此牲
B27n0151_p0288b13║酒污我清淨我已牒官府明斥此神下山矣寺僧以其誕妄爭
B27n0151_p0288b14║持不已乃委像而去寺僧欲舁之歸重不能舉是夕夢神謝曰
B27n0151_p0288b15║我已被逐下山復何面目久居此乎今卜他所幸勿相留明晨
B27n0151_p0288b16║忽聞山下居民鼓樂來山詢之曰是夜土主神示夢欲來山下
B27n0151_p0288b17║卜居故村老相約迎之耳蓋陝西僧先具詞於大理巡道告神
B27n0151_p0288b18║酒醴牲牢污辱名山乞法治之巡道曰彼神也我何能禁僧曰
B27n0151_p0288b19║但乞允我詞我自能治遂批移下山故僧來負之神亦從命吁
B27n0151_p0288b20║異矣
B27n0151_p0289a01║明九江廬山寺沙門釋治禪傳
B27n0151_p0289a02║釋法禪者楚中僧也少有異趣獨懷幽致夙聞廬山林谷絕勝
B27n0151_p0289a03║欲於其間拓地數畝覆茅以居而苦乏貲託缽九江市中有西
B27n0151_p0289a04║城王西溪者方欲延僧諷誦金經期以三年奉資三百聞法禪
B27n0151_p0289a05║初來有建庵志與之相約兩情欣許法禪從此朝夕無懈心維
B27n0151_p0289a06║口誦寒暑苒荏忽焉三易而王已拮据才與百金法禪高邁略
B27n0151_p0289a07║不與校金少願宏不稱所懷亦既已矣法禪性復好施所得幾
B27n0151_p0289a08║何強半捨去仍持空缽往還江干會分封藩王行抵九江湖浪
B27n0151_p0289a09║風激舟不得前起夫牽纜役者逃匿強僧應募法禪與焉時眾
B27n0151_p0289a10║舫齊發風逆水急進寸退尺獨僧纜挽之若駛足行如飛王見
B27n0151_p0289a11║驚駭進詢其故法禪茫然不知所對再四徵詰良久方悟乃曰
B27n0151_p0289a12║貧僧素無他術唯諷金剛經三年因述前事王喟然歎曰金剛
B27n0151_p0289a13║靈應乃如是哉賜銀三百使終其願天啟辛酉歲遂隱於廬山
B27n0151_p0289a14║云
B27n0151_p0289a15║明雲南雞足山大覺寺沙門釋周理傳
B27n0151_p0289a16║釋周理出杜氏蕎甸人初字徹融後講華嚴於青蓮寺釋理微
B27n0151_p0289a17║玅與中庸義多所發明陶公不退乃請易融為庸理生時白氣
B27n0151_p0289a18║出屋鄉人異之然啼聲輟作三日不止忽有二僧聞聲登門為
B27n0151_p0289a19║之摩頂因請賜名命曰慧九是夕啼止家人相慶九歲而孤集
B27n0151_p0289a20║於茶蓼年十一入雞足山禮大覺徧周為師先夕徧夢大蓮花
B27n0151_p0289b01║生於殿庭日中理至適符其兆徧乃忻然為之落髮然語音蹇
B27n0151_p0289b02║澀期期不明因禮誦觀音三年一夕夢白衣入室授藥三丸命
B27n0151_p0289b03║吞之自是發言略無滯塞後至姚城參密藏大師遂有省發屢
B27n0151_p0289b04║躋講座為眾欽仰延主妙峰山有龍湫人莫敢犯歲時宰牲投
B27n0151_p0289b05║之以祀明崇禎辛未夏日方亭午忽雷雨暴興山林撼動大眾
B27n0151_p0289b06║驚駭侍者持杖立前欲導之行理曰將何為曰龍作孽須避耳
B27n0151_p0289b07║理叱之俄而水溢階庭浸及几案理不為動端坐持誦若無所
B27n0151_p0289b08║見須臾雨止天霽前後林巒五十餘里壞山拔木不可勝紀惟
B27n0151_p0289b09║寺宇靜室略無損傷遐邇嗟異知有神護是夕定中見一王者
B27n0151_p0289b10║乘空而至告語求書乃書善德祠予之又見老嫗引一女子形
B27n0151_p0289b11║容妖冶理呵之曰汝前生作孽今尚如此當截汝首即劍光閃
B27n0151_p0289b12║爍飛射而出嫗與女郎哀伏於前因為說戒遣之而去自是境
B27n0151_p0289b13║物安寧明崇禎甲戌遊叩諸方請藏南都時密雲說法天童入
B27n0151_p0289b14║室請益相視莫逆欲留不可辭歸滇南弘法妙峰古庭而後二
B27n0151_p0289b15║百餘年祖鐙再續實賴斯人著有曹溪一滴谷響集夢語摘要
B27n0151_p0289b16║及語錄若干卷寂年五十七僧行四十六
B27n0151_p0289b17║明薊州淨業寺沙門釋至明傳
B27n0151_p0289b18║釋至明字無暗姓袁氏介休人出家千佛庵禀具五臺顯通寺
B27n0151_p0289b19║參徧融憨山達觀於言下各有所得居盤山五盆溝者十有五
B27n0151_p0289b20║年苦心堅忍了然生死嘗絕糧五日掩關獨坐王孝廉邦均者
B27n0151_p0290a01║夙懷善念雅好施與夜夢神人告之曰盤山五盆溝有修行人
B27n0151_p0290a02║絕糧是汝師也質明孝廉問之薪者蹤跡之境幽路險寂無人
B27n0151_p0290a03║聲扣門見之曰師絕糧耶曰何以知之以夢告因請為弟子再
B27n0151_p0290a04║拜乞一言明曰平常心是道由是相知後應孝廉請出住靜業
B27n0151_p0290a05║闡毘尼演修多羅教會歲饑人多求度明見輒許之老穉剃度
B27n0151_p0290a06║者幾千人雖寺無儲蓄而廚中供具無缺學侶請益者譬引曲
B27n0151_p0290a07║喻必解悟而後已崇禎末示寂留偈曰幻身本無實真如本自
B27n0151_p0290a08║然崑崙成粉碎生死不相關塔於菴左智朴為之銘具山志德
B27n0151_p0290a09║意頌以詩曰白雲深處結精藍無限幽情祗自耽魔懾真風消
B27n0151_p0290a10║幻障龍欽高蹈徙澄潭清操不讓巖松古妙義猶如水月涵我
B27n0151_p0290a11║欲詢師師已邈臨風空對薜蘿龕舊傳五盆多魔魅故云