B27n0151_p0301b09║
B27n0151_p0301b10║
B27n0151_p0301b11║新續高僧傳四集卷第三十九
B27n0151_p0301b12║衡陽喻謙昧庵氏編輯
B27n0151_p0301b13║遺身篇第七之一（正傳九人　附見四人）
B27n0151_p0301b14║南宋臨安淨慈寺沙門釋德輝傳
B27n0151_p0301b15║　華亭青龍庵沙門釋妙普傳
B27n0151_p0301b16║元上海柘澤寺沙門釋德林傳
B27n0151_p0301b17║明長沙柏林寺沙門釋明星傳（曼荼羅尊者　參靈）
B27n0151_p0301b18║　上海施水庵沙門釋善信傳
B27n0151_p0301b19║　金陵寶華寺沙門釋普照傳
B27n0151_p0301b20║　荊州沙門釋明秀傳（明富）
B27n0151_p0302a01║　富陽栗塢山沙門釋康齋傳（歸化比丘尼）
B27n0151_p0302a02║　薊州林亭庵沙門釋朗然傳
B27n0151_p0302a03║
B27n0151_p0302a04║
B27n0151_p0302a05║
B27n0151_p0302a06║
B27n0151_p0302a07║
B27n0151_p0302a08║
B27n0151_p0302a09║
B27n0151_p0302a10║
B27n0151_p0302a11║南宋臨安淨慈寺沙門釋德輝傳
B27n0151_p0302a12║釋德輝者不詳何許人宋嘉泰初住淨慈四年寺燬德輝亦隨
B27n0151_p0302a13║火化去其辭世偈云一生無利亦無名圓頂方袍自在行道念
B27n0151_p0302a14║只從心上起禪機偶向舌根生百千萬刼假非假六十三年真
B27n0151_p0302a15║不真今向無明叢裏去不留一物在南屏預書壁間按淨慈寺
B27n0151_p0302a16║於宋建炎初燬於火鞠為荊榛高宗巡幸詔佛智道容住持欲
B27n0151_p0302a17║重修之殿宇煇煌金彩絢麗為一時之冠
B27n0151_p0302a18║南宋華亭青龍庵沙門釋妙普傳
B27n0151_p0302a19║釋妙普號性空漢州人久依黃龍死心密受心印品格高古氣
B27n0151_p0302a20║宇宏邁因慕船子遺風抵秀水結庵於青龍之野別無長物唯
B27n0151_p0302b01║吹鐵笛以自娛好吟咏嘗賦山居詩云心法雙忘猶隔妄色塵
B27n0151_p0302b02║不二尚餘塵百鳥不來春又過不知誰是住庵人示眾偈云學
B27n0151_p0302b03║道猶如守禁城晝防六賊夜惶惶中軍主將能行令不動干戈
B27n0151_p0302b04║治太平宋建炎初賊徐明叛道經烏鎮肆意殺戮民懼逃亡普
B27n0151_p0302b05║聞歎曰眾生塗炭吾盍救之乃荷策而行直詣賊所賊見其偉
B27n0151_p0302b06║異疑必奸詭詢其來處答曰禪者問何所之云往密印寺也賊
B27n0151_p0302b07║怒欲斬之普曰生死易了奚以怒為吾死必矣願得一飯以為
B27n0151_p0302b08║送終賊奉肉羹普供佛出生如常儀曰孰當為我文以祭賊笑
B27n0151_p0302b09║不答普索紙筆大書曰嗚呼惟靈勞我以生則大塊之過役我
B27n0151_p0302b10║以壽則陰陽之失乏我以貧則五行不正困我以命則時日不
B27n0151_p0302b11║吉吁哉至哉出塵之道悟我之性與其妙心則其妙心孰與為
B27n0151_p0302b12║鄰上同諸佛之真化下合凡夫之無明纖塵不動本自圓成妙
B27n0151_p0302b13║矣哉妙矣哉日月未足以為明乾坤未足以為大磊磊落落無
B27n0151_p0302b14║罣無礙六十餘年和光混俗四十二臘逍遙自在逢人則喜見
B27n0151_p0302b15║佛不拜笑矣乎笑矣乎可惜少年郎風流太光彩坦然歸去付
B27n0151_p0302b16║春風體似虛空終不壞尚饗遂舉筯飫肉賊徒大笑食已曰刼
B27n0151_p0302b17║數既遭離亂我是快活烈漢如今正好棄時便請一刀兩段乃
B27n0151_p0302b18║大呼斬斬賊駭異稽首謝過令衛而出於是民之廬舍少長無
B27n0151_p0302b19║恙者普之惠也紹興冬自造大盆鑿穴塞之修書寄雪竇持曰
B27n0151_p0302b20║吾將水葬矣壬戌持至見普自若乃作偈嘲之曰咄哉老性空
B27n0151_p0303a01║剛欲饟魚鱉胡不索性去祇管向人說普笑曰遲兄證明耳徧
B27n0151_p0303a02║告遐邇示以法要乃說偈曰坐脫立亡不如水葬一省柴燒二
B27n0151_p0303a03║免開礦撒手便行不妨快暢是誰知音船子和尚高風難繼百
B27n0151_p0303a04║千年一曲漁歌少人唱遂趺坐盆中口吹鐵笛順潮而下眾皆
B27n0151_p0303a05║隨至海濱普始去其塞其水洄漩眾擁觀水涓涓侵入乃乘流
B27n0151_p0303a06║而往歌曰六十餘年返故鄉沒蹤跡處妙難量真風徧寄知音
B27n0151_p0303a07║者鐵笛橫吹作散場人望目斷尚聞笛聲嗚咽於蒼茫之間遙
B27n0151_p0303a08║見以笛擲空而沒眾號泣競圖像事之後三日見於沙上跏趺
B27n0151_p0303a09║如生道俗迎歸留五日闍維舍利大如菽有二鶴徘徊空際火
B27n0151_p0303a10║盡始去塔於青龍庵
B27n0151_p0303a11║元上海柘澤寺沙門釋德林傳
B27n0151_p0303a12║釋德林東甌人元至正十三年獨來上海居柘澤寺寺因兵火
B27n0151_p0303a13║歲久荒廢林禪坐其中饑寒絕不嬰心一笠一飄偃然自足越
B27n0151_p0303a14║歲夏五月忽語人曰疇能施我一龕九月一日將此身焚却人
B27n0151_p0303a15║未之信至期市薪繞龕趺坐於內合掌說偈竟火自身起觀者
B27n0151_p0303a16║始瞿然咨嗟而去
B27n0151_p0303a17║明長沙柏林寺沙門釋明星傳（曼荼羅尊者　參靈）
B27n0151_p0303a18║釋明星長沙人也幼有異骨性慈惠好施與出家為柏林寺沙
B27n0151_p0303a19║彌時嘗飯一乞者主僧甚吝惡其所為斥逐出寺乞者知之招
B27n0151_p0303a20║明星入山授以異術祈晴禱雨屢著靈應明隆慶二年戊辰歲
B27n0151_p0303b01║大旱三月不雨人心皇皇大吏憂之明星以祈禱請且言三日
B27n0151_p0303b02║不雨當火其身乃築壇置薪其上令登之明星虔誠作法終三
B27n0151_p0303b03║日日更烈大吏怒其妄命舉火火作離壇咫尺忽大風揚塵雨
B27n0151_p0303b04║隨風至傾注平疇歲大熟踰年火化年九十餘故世稱明星長
B27n0151_p0303b05║老後人為建寺祀焉每遇旱災輿蓋止寺雖烈日必有片雲覆
B27n0151_p0303b06║之又曼荼羅尊者長沙周氏子名福因為僧號故志乘直稱周
B27n0151_p0303b07║福俗呼周仙亦號周公真人其實密宗龍象也初具戒時精持
B27n0151_p0303b08║律儀行頭陀行當是時禪風盛興多剽竊語錄貌為解悟故野
B27n0151_p0303b09║狐禪為世詬病福殊不屑也研讀大乘方等陀羅尼密部初無
B27n0151_p0303b10║定所後於黑麋峰下縛竹為庵四威儀中專精密學嚴淨壇場
B27n0151_p0303b11║名曼荼羅靜隱深山修持數十年不與人道世人亦鮮知者一
B27n0151_p0303b12║日謂其徒曰化緣將盡當遵佛制合就火浴使入山取柴積高
B27n0151_p0303b13║丈許浴沐更衣端坐其上命徒舉火皆畏憚莫敢近福持木魚
B27n0151_p0303b14║誦咒朗朗火忽自然迸烈復告徒曰若歲逢旱魃可呼我名當
B27n0151_p0303b15║降霖雨自明萬曆以來鄉人禱雨但稱周仙或呼周爺事多靈
B27n0151_p0303b16║應相傳雨至時恍於風雨中雜木魚誦咒聲如火化時同時有
B27n0151_p0303b17║參靈者姓瞿氏長沙東鄉人也俗呼瞿和尚志或作餐苓目為
B27n0151_p0303b18║神仙者非也明萬曆間出家古華山寺年七歲相傳為沙彌時
B27n0151_p0303b19║喜聞奇異事一日聞人拜誦觀音號忽合掌曰大慈大悲救苦
B27n0151_p0303b20║救難為僧伽者應發如是心也及壯遠遊西蜀得傳密印受持
B27n0151_p0304a01║瑜伽大教王經遂獲總持三昧復回長沙隱集龍山中四十餘
B27n0151_p0304a02║年長爪披髮見者疑為仙也清順治初始出山集薪白沙河畔
B27n0151_p0304a03║沐浴舉火坐誦瑜伽經如曩日忽風雷大作須臾身化四眾感
B27n0151_p0304a04║慕是年八月建寺集龍山中造像供奉每有旱潦疫癘士庶祈
B27n0151_p0304a05║求莫不應驗至今香火甚盛至同治丁卯鄉紳念託神佑列具
B27n0151_p0304a06║事蹟以請乃敕封溥護真人蓋沿志書餐苓而誤或又以為佛
B27n0151_p0304a07║門仙子謬矣
B27n0151_p0304a08║明上海施水庵沙門釋善信傳
B27n0151_p0304a09║釋善信字無疑姓吳氏嘉定人也年二十九出家上海施水庵
B27n0151_p0304a10║依智德為師初不識字唯特佛號久之教以經論便能了悟一
B27n0151_p0304a11║日索浴入龕歘然火起自焚其身寺僧為起塔繪像
B27n0151_p0304a12║明金陵寶華山寺沙門釋普照傳
B27n0151_p0304a13║釋普照未知何許人亦不祥其姓氏初梁武帝時有釋寶誌者
B27n0151_p0304a14║屢見神異卓錫斯山故舊有誌公庵明嘉靖時圮廢已久荊榛
B27n0151_p0304a15║叢雜狼虎窟之人不敢近照乃審跡尋址燔其林莽搆廬而居
B27n0151_p0304a16║纂修其緒虎猶羣聚高據洞穴照斷臂祭之虎乃散去人謂誠
B27n0151_p0304a17║心所感自是游跡復通誌公之業賴以弗湮至萬曆間其徒明
B27n0151_p0304a18║律復張拓之後妙峯液銅為殿卜吉山中明律以菴基山場田
B27n0151_p0304a19║畝悉獻之而寶華山之名始著
B27n0151_p0304a20║明荊門沙門釋明秀傳（明富）
B27n0151_p0304b01║釋明秀宇碧天川人也自蜀入楚止於荊門四十餘年一日沐
B27n0151_p0304b02║浴禮佛謂其徒曰吾西去矣趺坐禪榻合掌喃喃火自內出焚
B27n0151_p0304b03║及胸際猶號佛不絕須臾而化蓋平日止一敝榻橫陳牆下不
B27n0151_p0304b04║與窗壁相連其下常積薪蒸便於取爨故與其徒話別時未見
B27n0151_p0304b05║伏火不虞其自焚也及燄迸烽烈始相駭異知其積誠有素信
B27n0151_p0304b06║非偶然又居士張富明者荊門人萬曆中治龕象山呼佛自焚
B27n0151_p0304b07║明富不習文義臨化作打破虛空一偈觀者比於碧天云
B27n0151_p0304b08║明富陽栗塢山沙門釋康齋傳（歸化比丘尼）
B27n0151_p0304b09║釋康齋亦忘其姓字蜀人也明崇禎間至富陽栗塢山枯坐石
B27n0151_p0304b10║洞中一日忽語里人曰貧僧欲去願乞薪一束里中爭捨之遂
B27n0151_p0304b11║厝薪空地及期趺坐其上以油布帽覆首吐三昧火自焚觀者
B27n0151_p0304b12║如堵火已發忽舉帽向人呼曰大眾信女中有生氣相沖火不
B27n0151_p0304b13║得化請各退避眾詢之果有孕婦雜人叢中既被指斥赧然辟
B27n0151_p0304b14║去復以帽自覆火遂大舉須臾而盡其徒收骨入洞中又歸化
B27n0151_p0304b15║薪傳庵比丘尼者昆明人亦未詳其名氏明崇禎季年欲募薪
B27n0151_p0304b16║自焚眾未之信及佛誕日詣歸化東積薪為臺自登其上趺坐
B27n0151_p0304b17║念佛乃命秉炬移時而化當日見者感歎讚揚交於巷塗後人
B27n0151_p0304b18║仰之為之建庵名曰薪傳復為立塔以示崇向一時名士騷人
B27n0151_p0304b19║聞其苦行多相題詠今所傳者有四絕云今日優曇花茂發淨
B27n0151_p0304b20║梵王宮生悉達只從者裏便承當性火真空阿剌剌痼冷沈寒
B27n0151_p0305a01║骨一束十方普見光明燭靈龜託殼已多時無位真人火中浴
B27n0151_p0305a02║萬仞祥光匝地飄漫空枝葉一肩挑今朝匾擔兩頭折千日擔
B27n0151_p0305a03║柴一日燒剎剎塵塵懸寶鑑鑑中熌爍飛急電三千世界盡遭
B27n0151_p0305a04║焚九品蓮花開爛熳
B27n0151_p0305a05║明薊州林亭庵沙門釋朗然傳
B27n0151_p0305a06║釋朗然寶坻人住林亭口小庵中性質魯鈍行止甚端里人頗
B27n0151_p0305a07║重之一日入盤山遇老僧授以念佛法門歸而行之三年不懈
B27n0151_p0305a08║感內火自焚其身不壞狀若古銅鏗然有聲今供庵中智朴有
B27n0151_p0305a09║詩示諸禪者詩曰禪者分衛歸備言邨中事有僧曰朗然根性
B27n0151_p0305a10║乏聰利聲聲憶佛名只提六箇字誓願見彌陀晝夜無遷次堅
B27n0151_p0305a11║行三載周果滿從前志智火自內燔六根光明熾頃之煙燄消
B27n0151_p0305a12║端嚴良可視是非堅密身畢竟難思議末世精進幢小子勉而
B27n0151_p0305a13║識腳跟下未明光陰莫虛棄須自檢點看生死非兒戲