B27n0151_p0305b01║
B27n0151_p0305b02║
B27n0151_p0305b03║
B27n0151_p0305b04║
B27n0151_p0305b05║
B27n0151_p0305b06║
B27n0151_p0305b07║
B27n0151_p0305b08║
B27n0151_p0305b09║
B27n0151_p0305b10║
B27n0151_p0305b11║新續高僧傳四集卷第四十
B27n0151_p0305b12║衡陽喻謙昧庵氏編輯
B27n0151_p0305b13║遺身篇第七之二（正傳十一人　附見九人）
B27n0151_p0305b14║清杭州理安寺沙門釋行杲傳（侍者）
B27n0151_p0305b15║　江甯華山沙門釋海潤傳（長涇僧　羅墅僧）
B27n0151_p0305b16║　荊門沙門釋無名傳
B27n0151_p0305b17║　衡陽法輪寺沙門釋淡遠傳（香英）
B27n0151_p0305b18║　杭州雲林寺沙門釋止安傳（定世）
B27n0151_p0305b19║　南嶽祝聖寺沙門釋齋子傳（慧明）
B27n0151_p0305b20║　江南金山寺沙門釋了庵傳（絡絲僧）
B27n0151_p0306a01║　房山上方黃龍庵沙門釋成淵傳
B27n0151_p0306a02║　宜昌慈雲寺沙門釋惺參傳（顯遠）
B27n0151_p0306a03║　荊州資聖寺沙門釋性空傳
B27n0151_p0306a04║　常州天寧寺沙門釋常慧傳（香火道人）
B27n0151_p0306a05║　清燕京隆安寺沙門釋真源傳
B27n0151_p0306a06║
B27n0151_p0306a07║
B27n0151_p0306a08║
B27n0151_p0306a09║
B27n0151_p0306a10║
B27n0151_p0306a11║清杭州理安寺沙門釋行杲傳（侍者）
B27n0151_p0306a12║釋行杲字汝風姓張氏吳門人初依蒼雪博習經論後參箬庵
B27n0151_p0306a13║問於夾山舉風穴見南院因緣命杲頌之乃頌曰師資合處芥
B27n0151_p0306a14║投鍼嶽未為高海未深看去作家鑪鞴在能消躍冶不祥金箬
B27n0151_p0306a15║庵見之喜曰此則機緣三十年來罕有契其旨者今日始愜吾
B27n0151_p0306a16║意遂承記莂繼席南澗三載退居潤州靜室康熙戊午正月三
B27n0151_p0306a17║日往鶴林與天樹植訣別植曰新年頭何得說末後語杲曰實
B27n0151_p0306a18║非戲言朽骨火後祈颺大江無違我願由是相別至廿四日鄰
B27n0151_p0306a19║庵火起杲但整衣侍者曰火猛且近奈何盍速出杲曰吾時節
B27n0151_p0306a20║至矣侍者曰師如是弟子敢離左右遂同證火光三昧門人依
B27n0151_p0306b01║命葬之大江龍門有語錄一卷
B27n0151_p0306b02║清江甯華山沙門釋海潤傳（長涇僧　羅墅僧）
B27n0151_p0306b03║釋海潤字西一山陽人不詳姓氏康熙二十九年春三月始來
B27n0151_p0306b04║江甯棲於華山或問作何行業曰念佛問來茲何為曰為生死
B27n0151_p0306b05║事故四月朔日卓午當去問去何之曰至日自見耳及期眾忽
B27n0151_p0306b06║見山頂火光燭天亟趨視見潤跏趺貴人峯火從眼耳口鼻中
B27n0151_p0306b07║迸出照其軀良久其身端直火盡不傾時無錫長涇有一庵僧
B27n0151_p0306b08║椎魯無他長唯念佛而已一日告眾曰吾明日當去至明日問
B27n0151_p0306b09║其徒曰日中否徒曰未曰姑遲之少頃復問徒曰中矣乃踞座
B27n0151_p0306b10║跏趺口中出火焚其身又武進羅墅庵僧姓周氏專修淨土一
B27n0151_p0306b11║意念佛自知時至託缽出募但乞薪一束眾多與之數日積如
B27n0151_p0306b12║山至期來觀者千餘人口中出火自焚鄉人即其處建庵立塔
B27n0151_p0306b13║名化身庵
B27n0151_p0306b14║清荊門沙門釋無名傳
B27n0151_p0306b15║釋無名者自言姓秦不知其名遂以無名名之往來荊蜀間隱
B27n0151_p0306b16║見無常年八十餘語未來事多奇中鄉人異之然心懷利濟喜
B27n0151_p0306b17║造橋梁每入市叩募因果分明所作有萬善橋遠近德之康熙
B27n0151_p0306b18║十三年甲寅九月積薪荊門城南手執木魚登柴趺坐命僧舉
B27n0151_p0306b19║火觀者如堵乃舉首向眾曰萬善橋基址未堅四十年後當有
B27n0151_p0306b20║重修語未終火已及身猶叩魚聲聲朗誦化後一日有自北道
B27n0151_p0307a01║來者見僧飄颻山中至城聞人談瘋僧自焚事乃相驚異後四
B27n0151_p0307a02║十年康熙甲午宋思聖來宰是州見萬善橋微傾捐廉修之其
B27n0151_p0307a03║工始堅然思聖初不知前事也瘋僧所言正驗斯亦奇矣
B27n0151_p0307a04║清衡陽法輪寺沙門釋淡遠傳（香英）
B27n0151_p0307a05║釋淡遠者石隱弟子也衡陽附生王仁綱因訟田稅倍額入獄
B27n0151_p0307a06║感神僧靈異得出歸直詣寺訪之羣僧迎勞愈驚禮為弟子石
B27n0151_p0307a07║隱不可事具石隱傳乃命淡遠偕仁綱居鹽菜山一日促仁綱
B27n0151_p0307a08║歸家期日訪之仁綱歸而死將斂淡遠緇衣振錫誦咒柩前而
B27n0151_p0307a09║去以是傳其慧通縣大疫求治於淡遠曰非律也求之益堅乃
B27n0151_p0307a10║命疫家各然香禱佛香起室中病者皆見神僧環室走俄而盡
B27n0151_p0307a11║愈麞兔殘寺中園蔬淡遠祝之曰此寺居山僻乞食艱難賴藝
B27n0151_p0307a12║蔬以供眾山主檀越何弗護視乎明日麞兔數十伏死籬外淡
B27n0151_p0307a13║遠蹙然曰母犯園蔬足矣罰之太過即見麞兔蹶然皆起預示
B27n0151_p0307a14║死日積薪自焚既化得舍利斗許死之日或遇之朱石渡且寄
B27n0151_p0307a15║語寺中云香英者居燕山庵持戒行不營田圃寺外隙地可十
B27n0151_p0307a16║餘畝其徒請種巨勝取油以供佛鐙止之不可及實告之及穫
B27n0151_p0307a17║又告笮油又告皆不應已儲油甖中繘斷盡傾香英哂曰何如
B27n0151_p0307a18║徒請其故曰有求則有妄自是寺旁居人多化其教安分守素
B27n0151_p0307a19║不事強求一日集眾趺坐披衣持缽以香然趾已而燄起燭於
B27n0151_p0307a20║室自朝至日昃然及腹誦咒如故及胸投缽而化火掣如電其
B27n0151_p0307b01║日或遇之集福寺問其行曰西鄉寄聲其徒如言往則將入塔
B27n0151_p0307b02║矣詢其死時正道中共語時也
B27n0151_p0307b03║清杭州雲林寺沙門釋止安傳（定世）
B27n0151_p0307b04║釋止安宜興人久居雲林恆服勤務作操劬苦不言勞勩而性
B27n0151_p0307b05║真樸拙與物無欺常見寺庫空乏資糧無辦主僧終年託𥁊奔
B27n0151_p0307b06║走四方不足供眾且棟宇傾朽無緣重興安獨憂之每當食而
B27n0151_p0307b07║歎或未之喻乃慨然自誓捨身明法因斂薪高積危坐其上與
B27n0151_p0307b08║眾訣曰止安去後願天人感應使雲構增輝香厨充滿遂擲炬
B27n0151_p0307b09║自焚朗聲誦佛怡然無恐觀者如堵莫不讚歎驚為尠見昔元
B27n0151_p0307b10║漳州開元寺釋定世因峒賊之攻祝城不陷生焚以答僧恆白
B27n0151_p0307b11║為詩以美之若止安者欲振興佛寺發茲弘願後先相視誠無
B27n0151_p0307b12║愧色時乾隆五年閏六月三日也
B27n0151_p0307b13║清南嶽祝聖寺沙門釋齋子傳（慧明）
B27n0151_p0307b14║釋齊子姓王氏江西人削髮祝聖寺執行苦役日持布囊乞一
B27n0151_p0307b15║盞飯終日沿門不語不笑但叩鈴音表其悲願一日往鐵佛寺
B27n0151_p0307b16║門拾柴為蓬刺牽住因舉火燒蓬火然端坐蓬中手敲木魚佛
B27n0151_p0307b17║聲不絕火近腹魚響甚厲又慧明結茨南坪日啖苦菜曾參曉
B27n0151_p0307b18║堂話無生理忽一日移龕攢柴浴身入龕火化
B27n0151_p0307b19║清江南金山寺沙門釋了庵傳（絡絲僧）
B27n0151_p0307b20║釋了庵者不知何許人為人誠愨不事浮華出家後歷訪名山
B27n0151_p0308a01║參究甚切別有入處深自退藏莫闚其際晚遊漢臯居士嚴君
B27n0151_p0308a02║買園奉之彌專淨志居久之忽得疾謂嚴君曰可歸我江南乃
B27n0151_p0308a03║為具舟送之金山禪房清寂頗資調攝復來江寧棲於城寺一
B27n0151_p0308a04║日積薪庭前危坐其上連稱佛號召眾舉火眾莫之應厲聲促
B27n0151_p0308a05║之或授以炷香取向鼻間吹之火從鼻端出然至面及衣而下
B27n0151_p0308a06║薪烈火熾唱佛不絕隱隱聞聲向西而邁頃之化為煙燼先是
B27n0151_p0308a07║了庵自漢歸有遺身志每與徒眾言吾寂後當磨骨為粉捨之
B27n0151_p0308a08║江中以結蟲魚語甚懇至其徒諾之然猶不虞其如此也至是
B27n0151_p0308a09║乃益驚歎不敢有違竟如其言蓋在乾隆時云又絡絲僧者遺
B27n0151_p0308a10║其名字蓋杭人也幼事絡絲棄而為僧人稱絡絲僧云嘗獨居
B27n0151_p0308a11║破庵晝夜誦佛不絕口顧無以自存乃謂其舊主人曰但飯我
B27n0151_p0308a12║仍為主絡絲主人從之既得食則手軋軋而口喃喃他無所事
B27n0151_p0308a13║如是者數年一日携零紙滿筐向吳居士西泠欲易錢百餘文
B27n0151_p0308a14║西泠固高士與僧有夙契慨然曰需錢何為予自可供之而顧
B27n0151_p0308a15║以此相易耶予又何需此僧徐答曰居士前我弗敢隱今日我
B27n0151_p0308a16║將西歸擬市柴一擔耳西泠曰果爾予即供之僧合掌謝因將
B27n0151_p0308a17║柴歸並期西泠屆時一臨為作證明西泠諾之至時西泠至庵
B27n0151_p0308a18║前則僧已積柴為座趺坐其上四面火燄俱熾僧於火光中舉
B27n0151_p0308a19║手向西泠作別狀忽以手拭面頓見黃金色俄焉化盡西泠喟
B27n0151_p0308a20║然歎曰善哉古賢奇蹤再見於今日矣觀者數百人咸感嗟不
B27n0151_p0308b01║已
B27n0151_p0308b02║清房山上方黃龍庵沙門釋成淵傳
B27n0151_p0308b03║釋成淵字水月姓胡氏龍南人也母氏董素懷善念淵生而開
B27n0151_p0308b04║悟幼即捨身東華山依慧敬為師復畢規律於白圭座下即行
B27n0151_p0308b05║脚江南循海而東游學十餘年參叩不疲至浙江天台山得法
B27n0151_p0308b06║於廣潤寺鏡堂長老沈契深悟於楞伽精義多有啟發推為後
B27n0151_p0308b07║秀翹楚因繼法席十有三載一日謂其徒曰叢宇接續正待來
B27n0151_p0308b08║賢吾將卸肩汝曹善護之乾隆元年翩然北上息止都闉宣武
B27n0151_p0308b09║城南松柏庵僧流羽客時相叩訪振振有聲達官長者車跡盈
B27n0151_p0308b10║門復厭去之投足上方結茅峯下文殊達公親其丰采心竊慕
B27n0151_p0308b11║之請主黃龍淵時年已七十而精神康勝涵養亦醕居山七年
B27n0151_p0308b12║幽室闇居莫測所以乾隆十一年秋八月望日節屈中秋人看
B27n0151_p0308b13║明月而淵忽不見罔識所向闢戶視之一瓢一笠而外復遺一
B27n0151_p0308b14║偈曰秋月圓明歸元消息踏破虛空不留形跡云云羣相嗟異
B27n0151_p0308b15║越明年丁卯春有薪采沈氏子於山北翠微峯上見之危然端
B27n0151_p0308b16║坐蓋淵去時至是已六越月矣聞薪者語咸趨峯下邈不得徑
B27n0151_p0308b17║攀藤以升環繞法體焚香頂禮雖經霜雪面目宛然山中居民
B27n0151_p0308b18║聞風麕集莫不歡喜讚歎驚為希有翠微去黃龍五里餘素多
B27n0151_p0308b19║虎狼樵跡罕到非結伴不敢近淵超然而來嘿然而化所謂遺
B27n0151_p0308b20║身向道自了生死者非與乃積柴峰頂舉火以浴而頂門汗出
B27n0151_p0309a01║異香飄蕩斂其骨藏焉建塔以表之真州方嶟為之記文具山
B27n0151_p0309a02║志
B27n0151_p0309a03║清宜昌慈雲寺沙門釋惺參傳（顯遠）
B27n0151_p0309a04║釋惺參字心恒姓劉氏監利人也性純篤好施與事親孝能曲
B27n0151_p0309a05║盡其道年四十父母並謝痛念無常專心求度乃薙染於當陽
B27n0151_p0309a06║玉泉禮靜然為師靜然名顯遠少穎悟讀書數行俱下清辯入
B27n0151_p0309a07║神而持詣精苦不避艱辛晨汲晚樵視為玅用處之怡然惺承
B27n0151_p0309a08║其教澤服膺已深既稟具戒並荷衣法嘗游荊州以苦行導化
B27n0151_p0309a09║開如來延慶水月三寺為叢社復往宜昌創慈雲寺弘我法旨
B27n0151_p0309a10║四眾歸之主持數年退居萬年寺平昔嚴持戒德虔誦金剛經
B27n0151_p0309a11║一日詔其徒曰汝侍吾有年能知金剛經之功德不可思議果
B27n0151_p0309a12║報亦不可思議乎經云一切諸佛及諸阿耨多羅三藐三菩提
B27n0151_p0309a13║皆從此經出吾行住坐臥不離此經者蓋念人生難得樂土難
B27n0151_p0309a14║生吾今年七十有六不願久溷塵濁行將西歸與汝別矣因命
B27n0151_p0309a15║徒眾積柴於寺疊纍漸高乃從容就之向薪東西拜登之說偈
B27n0151_p0309a16║曰當初不來於今何去慧鐙不滅靈臺一炬風掃枝頭月映潭
B27n0151_p0309a17║底眾善護法生死何異須叟火自內發香煙結蓋上入霄漢觀
B27n0151_p0309a18║者千數百人莫不讚歎收靈骨獲舍利子七塔於慈雲寺前時
B27n0151_p0309a19║嘉慶戊寅秋七月既望也又清慧者在重慶遇之詰其何往曰
B27n0151_p0309a20║欲禮峨嵋因謂僧曰汝至荊州憩宜昌否僧曰正往宜昌然則
B27n0151_p0309b01║可相煩耳吾有念珠芒屩二事乞投慈雲方丈及僧至寺而惺
B27n0151_p0309b02║已涅槃方驚神異回睹二物固無恙也此僧於惺亦曾相契云
B27n0151_p0309b03║清荊州資聖寺沙門釋性空傳
B27n0151_p0309b04║釋性空者遺其姓氏住資聖寺寺建自唐天寶間於邑中為最
B27n0151_p0309b05║古性空虔誦華嚴經晨昏不間數十年如一日清嘉慶丁卯積
B27n0151_p0309b06║薪自焚烈燄中見阿羅漢相異香三日不散
B27n0151_p0309b07║清常州天寧寺沙門釋常慧傳（香火道人）
B27n0151_p0309b08║釋常慧字朗照霍山人少從池州青陽九華山淨度寺出家光
B27n0151_p0309b09║緒初元受具戒於甘露十七年四月九日始來常州天寧歸心
B27n0151_p0309b10║淨土專誠念佛刻苦精勤閱十五載無一息稍懈後遷普同院
B27n0151_p0309b11║仍持苦行至老不衰寺內有閉關僧慧每為護關亦經多期日
B27n0151_p0309b12║誦法華見藥王焚身因弘茲願捨身救世宣統三年時事改革
B27n0151_p0309b13║天下多故道德日喪欲實行其志昌明佛法挽回人心化爭競
B27n0151_p0309b14║為慈祥弭貪嗔於未發天地殺機庶有止息耿耿此懷久不得
B27n0151_p0309b15║遂甲寅四月十七日夜半於院牆東畔積薪如小座端趺於上
B27n0151_p0309b16║舉火自化時年六十有九慧有一徒為鄉寺主數日前屬之曰
B27n0151_p0309b17║余欲焚身煩爾舉燎徒漫應之終不果來當火起時往觀者眾
B27n0151_p0309b18║見其合掌端坐於火光中蓋焚已過半矣乃袈裟成灰而銅鉤
B27n0151_p0309b19║猶懸於肩下的然不墜蓋其道心堅決視死如歸故能周身火
B27n0151_p0309b20║發節節然燒痛苦俱忘分寸不移非具真解脫得大自在詎能
B27n0151_p0310a01║端凝不動從容以去如此乎樹旁設香案罏火未燼想見虔誠
B27n0151_p0310a02║禮佛然後就化當時見者莫不敬仰嗟歎發起信心羣競施捨
B27n0151_p0310a03║於焚身處建塔其上狄葆賢為記其事又香火道人丹陽朱氏
B27n0151_p0310a04║子為縣中昌國寺司香虔心念佛人咸敬信之忽一日於城市
B27n0151_p0310a05║中告相識者曰我當化去助我一束薪或笑之曰汝示滅耶若
B27n0151_p0310a06║不自焚我為汝舉火道人欣然諾之至期四眾咸集道人中坐
B27n0151_p0310a07║徐起坐積薪上命眾舉火眾不忍乃自焚焉昌國主僧奔赴其
B27n0151_p0310a08║前道人心忽飛出主僧突而前滅其火納其心身皆不壞乃加
B27n0151_p0310a09║金其上當火時人皆見道人在雲中鳴魚西去地方有警或預
B27n0151_p0310a10║見道人坐雲中若擊木魚狀者
B27n0151_p0310a11║清燕京隆安寺沙門釋真源傳
B27n0151_p0310a12║釋真源字崇壽姓王氏大興人也賦質孱弱幼而多病因許捨
B27n0151_p0310a13║身祈佛福佑遂爾靃然初依廣渠城闔隆安寺隆起祝髮同治
B27n0151_p0310a14║四年受具於都城南法源寺寶珠既嫻律度止作兼持儀容秩
B27n0151_p0310a15║秩晚歲專志淨修翹首西方禮誦不輟自期安養會庚子之變
B27n0151_p0310a16║九國聯軍進逼都城兩官西狩海內騷然初拳徒倡亂讎視祆
B27n0151_p0310a17║教多假佛寺以處黨侶故聯軍入京擒斬拳民焚毀寺宇而隆
B27n0151_p0310a18║安與焉當火起時寺眾紛紛避去源獨慨然曰忘身為教代有
B27n0151_p0310a19║高人不尚苦行誰明弘旨且學佛所以了生死澈心性此而不
B27n0151_p0310a20║決生復何為不如壹念西方與佛俱盡竟證火光於毘盧殿中
B27n0151_p0310b01║時年五十有四
B27n0151_p0310b02║
B27n0151_p0310b03║
B27n0151_p0310b04║
B27n0151_p0310b05║
B27n0151_p0310b06║
B27n0151_p0310b07║
B27n0151_p0310b08║