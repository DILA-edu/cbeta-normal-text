B27n0151_p0316a01║
B27n0151_p0316a02║
B27n0151_p0316a03║
B27n0151_p0316a04║
B27n0151_p0316a05║
B27n0151_p0316a06║
B27n0151_p0316a07║
B27n0151_p0316a08║
B27n0151_p0316a09║
B27n0151_p0316a10║
B27n0151_p0316a11║新續高僧傳四集卷第四十二
B27n0151_p0316a12║衡陽喻謙昧庵氏編輯
B27n0151_p0316a13║淨讀篇第八之二（正傳二十一人　附見二十二人）
B27n0151_p0316a14║南宋仙潭無量壽佛閣沙門釋若愚傳（則章）
B27n0151_p0316a15║　溫州車溪壽聖寺沙門釋如湛傳
B27n0151_p0316a16║　餘杭天竺寺沙門釋齊玉傳
B27n0151_p0316a17║　臨安禪符寺沙門釋思淨傳
B27n0151_p0316a18║　潤州焦山寺沙門釋師體傳
B27n0151_p0316a19║　澱山湖白蓮寺沙門釋子元傳
B27n0151_p0316a20║　松江延慶寺沙門釋道因傳（法因）
B27n0151_p0316b01║　永嘉資福院沙門釋道琛傳
B27n0151_p0316b02║　南湖禪寺沙門釋妙雲傳（有朋）
B27n0151_p0316b03║　上虞化度寺沙門釋智廉傳（惟渥　沖益）
B27n0151_p0316b04║　菁山常照寺沙門釋慧明傳（祖南　晞湛）
B27n0151_p0316b05║　洪州黃櫱山寺沙門釋了義傳（法持　曇懿）
B27n0151_p0316b06║　錢塘法安寺沙門釋思聰傳（太微）
B27n0151_p0316b07║　烏鎮嘉會寺沙門釋若觀傳（師安　顯超）
B27n0151_p0316b08║　霅川千步寺沙門釋有開傳（如寶　瑩珂）
B27n0151_p0316b09║遼萬寧上方山寺沙門釋守常傳（禪悅）
B27n0151_p0316b10║金燕都香林寺沙門釋祖朗傳（淨觀　利先）
B27n0151_p0316b11║元薊州雲泉寺沙門釋妙文傳（善住　文慧）
B27n0151_p0316b12║　嘉定西隱寺沙門釋悅可傳（祖輝　如鑑）
B27n0151_p0316b13║　泰山沙門釋大行傳（叩頭僧）
B27n0151_p0316b14║　餘杭淨慈寺沙門釋蒙潤傳
B27n0151_p0316b15║
B27n0151_p0316b16║
B27n0151_p0316b17║
B27n0151_p0316b18║
B27n0151_p0316b19║
B27n0151_p0316b20║
B27n0151_p0317a01║
B27n0151_p0317a02║
B27n0151_p0317a03║
B27n0151_p0317a04║
B27n0151_p0317a05║
B27n0151_p0317a06║
B27n0151_p0317a07║
B27n0151_p0317a08║
B27n0151_p0317a09║
B27n0151_p0317a10║
B27n0151_p0317a11║南宋仙潭無量壽佛閣沙門釋若愚傳（則章）
B27n0151_p0317a12║釋若愚海鹽馬氏子學教於辨才淨法師居龍井久之後於湖
B27n0151_p0317a13║之仙潭欲營室以接游侶建無量壽佛閣誘人誦佛來者嘗數
B27n0151_p0317a14║百人三十年中與會諸賢沒時多有瑞應有奏愚道行者賜號
B27n0151_p0317a15║法鑑又則章與愚友善同修淨行章既沒愚夢神人告曰汝同
B27n0151_p0317a16║學則章得普賢行願三昧已生淨土彼方待汝覺而呼浴更衣
B27n0151_p0317a17║命眾諷佛誦經端坐默聽忽云淨土見前吾其往矣書偈而化
B27n0151_p0317a18║偈曰本自無家可得歸雲邊有路許誰知溪光搖落西山月正
B27n0151_p0317a19║是仙潭夢斷時又曰空裏千花羅網夢中七寶蓮池踏得西歸
B27n0151_p0317a20║路穩更無一點狐疑時靖康元年九月也年七十二闍維得舍
B27n0151_p0317b01║利無數
B27n0151_p0317b02║南宋溫州車溪壽聖寺沙門釋如湛傳
B27n0151_p0317b03║釋如湛姓焦氏永嘉人也母夢寶塔矗雲驚而舉子幼年試經
B27n0151_p0317b04║得度首謁東靈欽師及普慈暉師所學未就乃與空相融之車
B27n0151_p0317b05║溪依卿師時眾已多無所容唯小室如斗不以為隘盛暑埋大
B27n0151_p0317b06║甕實以寒泉與四友背甕環坐以挹其爽後參慧覺於橫山晝
B27n0151_p0317b07║夜潛心盡得教觀之妙初主車溪壽聖講餘課法華一部佛號
B27n0151_p0317b08║二萬聲平時少睡夏月坐草莽中口誦法華袒身露臂任蟁聚
B27n0151_p0317b09║集略不拂搔或謂年高宜息苦行湛曰飛蟲之類安得妙乘所
B27n0151_p0317b10║冀啖我血聞我經以此為緣耳後人因表其處為饟蟁臺晚歲
B27n0151_p0317b11║謝事間居小庵日薰淨業宋紹興庚申七月端坐念佛而逝闍
B27n0151_p0317b12║維得五色舍利著靜業記釋觀經疏護國記釋光明疏又述金
B27n0151_p0317b13║剛會解假名集建炎初述聲聞會異其末題云匈奴去杭入秀
B27n0151_p0317b14║兵火沿塘刼掠蜂起命在不測聊書此為記時事人以為與章
B27n0151_p0317b15║安當寇盜縱橫而著湼槃玄義其事相類
B27n0151_p0317b16║南宋餘杭天竺寺沙門釋齊玉傳
B27n0151_p0317b17║釋齊玉號覺慧姓莫氏霅川人家世顯宦獨棄俗榮蚤親釋學
B27n0151_p0317b18║日記數千言始參祥符神智後依慧辨一日赴僧次有施予者
B27n0151_p0317b19║辭遜之或問故答曰誠不欲以五千之利而喪一日之功慈辨
B27n0151_p0317b20║得通相三關之旨秘不授人齊玉屢叩之不已乃於密室跪鑪
B27n0151_p0318a01║以授初出居苕溪寶藏每於歲終大興淨社遷橫山立丈六像
B27n0151_p0318a02║率眾薰修中夜告眾曰我輩未念佛時心隨塵境作諸不善犯
B27n0151_p0318a03║一吉羅尚受九百千歲地獄之苦况犯篇聚重罪乎今若念佛
B27n0151_p0318a04║則可一念能減八十億刼生死之罪况又父母生我令我出家
B27n0151_p0318a05║理當度脫以報重恩今若破戒墜陷父母有知豈不失望大眾
B27n0151_p0318a06║聞之無不傾誠懺悔舉身自撲至損額失聲者宣和六年遷居
B27n0151_p0318a07║上竺先是慈辨之去繼之者或不振學徒謀曰得玉公乃興郡
B27n0151_p0318a08║守翁彥國聞之乃具禮以迎講道敷化不異慈辨嘗中夜頂像
B27n0151_p0318a09║行道一僧失規責之曰汝無知乃畜生耳已而悔曰彼雖不肖
B27n0151_p0318a10║詆為畜生有玷三寶自是三年對佛悔過建炎元年秋謂弟子
B27n0151_p0318a11║修慧密印曰吾牀前夕寶塔現慧曰流通法華之瑞證也玉曰
B27n0151_p0318a12║所願見阿彌陀佛耳即集眾念佛頃之舉首加敬曰佛已來接
B27n0151_p0318a13║也端坐合掌而化葬於山西草堂之側諡妙辨塔曰慧寂所著
B27n0151_p0318a14║普賢行法經疏及自釋祖源記無量經疏雜諸記安般守尊法
B27n0151_p0318a15║門尊勝懺法諸集
B27n0151_p0318a16║南宋臨安祥符寺沙門釋思淨傳
B27n0151_p0318a17║釋思淨姓喻氏錢塘人受法華於德藏瑛法師復潛心淨觀專
B27n0151_p0318a18║志念佛日課觀經大觀初於郡北關創精舍飯僧三百萬因擴
B27n0151_p0318a19║舍為寺以待徒侶宣和初遇亂經造賊壘願以身代一城之命
B27n0151_p0318a20║賊悚然為之少戢素善畫佛每畫先於淨室爇香念佛注想久
B27n0151_p0318b01║之乃下筆一日畫丈六像忽見佛光良久乃滅眾皆瞻禮世因
B27n0151_p0318b02║𧦝為喻彌陀或問淨何不參禪答曰平生只解念彌陀不解參
B27n0151_p0318b03║禪可奈何但得五湖風月在太平不用起干戈紹興七年冬端
B27n0151_p0318b04║坐想佛經七日忽起然香於鑪歸坐加足而化頂上經七日猶
B27n0151_p0318b05║暖異香不散
B27n0151_p0318b06║南宋潤州焦山寺沙門釋師體傳
B27n0151_p0318b07║釋師體字或庵姓羅氏台人也賦性醕樸不隨塵俗初在天台
B27n0151_p0318b08║丞相錢公象先請主天封師體即宵遁去宋乾道中訪瞎堂遠
B27n0151_p0318b09║於虎邱吳人請主報覺師體欣然從之曰先師教我逢老壽止
B27n0151_p0318b10║今信矣蓋報覺舊名老壽庵也既悟夙因聿修淨德芳聲遠鬯
B27n0151_p0318b11║契結時賢侍郎曾公相就問道及曾公守潤請主焦山飛錫戾
B27n0151_p0318b12║止緇侶翕然湻熙六年己亥八月四日示微疾手書並硯一別
B27n0151_p0318b13║曾公逮中夜書偈辭眾擲筆而寂年七十有二
B27n0151_p0318b14║南宋澱山湖白蓮寺沙門釋子元傳
B27n0151_p0318b15║釋子元崑山茅氏子母氏柴夜夢佛入門詰旦生元因小字佛
B27n0151_p0318b16║來蚤歲出家投延祥寺習止觀定中聞鴉聲大悟自後棲心安
B27n0151_p0318b17║養自號萬事休逆順境中未嘗動念慕廬山遠公蓮社遺風恒
B27n0151_p0318b18║以歸依三寶受持五戒誘人謂念彌陀五聲足證五戒結普淨
B27n0151_p0318b19║緣欲令世人淨五根得五力出五濁也乃集大藏要言編懺儀
B27n0151_p0318b20║為法界眾生禮佛求度後於澱山湖創立白蓮懺堂同修淨業
B27n0151_p0319a01║述圓融四土三觀選佛圖開示蓮宗眼目乾道二年詔至德壽
B27n0151_p0319a02║殿演說淨土法門賜號慈照宗主三月二十三日於鐸城倪普
B27n0151_p0319a03║建宅告諸徒曰吾化緣已盡時當行矣合掌辭眾奄然而寂茶
B27n0151_p0319a04║毘舍利無數集有彌陀節要一卷
B27n0151_p0319a05║南宋松江延慶寺沙門釋道因傳（法因）
B27n0151_p0319a06║釋道因字草庵姓薛氏明州人年十七受具戒徧歷講壇屢參
B27n0151_p0319a07║禪室讀四明十不二門指要鈔有省歷主永明寶雲廣受治平
B27n0151_p0319a08║延慶乾道三年四月十七日別徒眾曰華嚴世界洞徹湛明甚
B27n0151_p0319a09║適我懷今將行矣乃令舉所述彌陀讚諷觀經至上品上生即
B27n0151_p0319a10║斂念坐寂三日手足猶暖弟子法因字刳心慈溪顧氏子學於
B27n0151_p0319a11║草庵盡其旨要時稱為小因主廣壽寺三十年冥心淨業晝夜
B27n0151_p0319a12║講演未嘗少懈偶以檀施捨金為贈至不得卻始受少分或勸
B27n0151_p0319a13║新所室何患無用法因曰此軀尚無常何事外物為紹熙四年
B27n0151_p0319a14║八月示疾於定中見淨土二菩薩謂左右曰吾覩法華道場與
B27n0151_p0319a15║平時所見異甚吾將行矣乃書偈曰我與彌陀本無二二與不
B27n0151_p0319a16║二並皆離我今如此見彌陀感應道交難思議挺然端坐而滅
B27n0151_p0319a17║南宋永嘉資福院沙門釋道琛傳
B27n0151_p0319a18║釋道琛賜號圓辯姓彭氏樂清人也母夢紫氣縈身而生年十
B27n0151_p0319a19║八具戒初學律儀未幾去從息庵於法明微言玅旨一聞便領
B27n0151_p0319a20║後至南湖依圓照既歸鄉出主廣濟十二年遷廣慈宋建炎三
B27n0151_p0319b01║年車駕幸永嘉有旨以林靈素故居為資福院丞相呂頤浩以
B27n0151_p0319b02║琛應詔嘗以僧伽黎質米於市夜見流光煜煜旦即奉還山居
B27n0151_p0319b03║無水指工鑿井得古磚有天康字泉涌其下嘗專修念佛三昧
B27n0151_p0319b04║忽感悟曰唯心淨土一而已矣良以彌陀悟我心之寶剎我心
B27n0151_p0319b05║具彌陀之樂邦雖遠而近不逾一念雖近而遠過十萬億譬如
B27n0151_p0319b06║青天皓月影臨萬水水不上升月不下降水月一際自然照映
B27n0151_p0319b07║偶於定中是一老宿顧謂之曰吾四明也便驚喜作禮曰琛於
B27n0151_p0319b08║一家習氣法相未能通達乞垂指教尊者首肯之及覺心地豁
B27n0151_p0319b09║然自是言教觀者皆稟為正則宋紹興十二年圓照退老舉琛
B27n0151_p0319b10║以代寺經虜寇焚蕩之餘琛誠心感格施者自歸歲月之間棟
B27n0151_p0319b11║宇悉備因行法華三昧感生異光慧辯益弘郡大旱請禱雨琛
B27n0151_p0319b12║以時政苛猛為言守大感寤出囚徒數百人是夕大雨有久病
B27n0151_p0319b13║為說法施食病多愈與雪竇大圓禪師道交最深嘗為說經王
B27n0151_p0319b14║義及六即義聯翩三日一語不重紹興三十三年十二月十六
B27n0151_p0319b15║日集眾諷經晝夜不絕眾聞異香盈室乃沐浴更衣書偈曰唯
B27n0151_p0319b16║心淨土本無迷悟一念不生即入初住令諷安樂行未終嗒然
B27n0151_p0319b17║坐兦留龕彌月顏體如生葬於崇法塔側
B27n0151_p0319b18║南宋南湖禪寺沙門釋妙雲傳（有朋）
B27n0151_p0319b19║釋妙雲字慈室姓楊氏明州人從學於清修久法師通達教觀
B27n0151_p0319b20║紹興十九年繼主清修歷慈溪南湖尋退居溪口吳氏庵一日
B27n0151_p0320a01║往別吳君歸而沐浴趺坐謂侍人曰吾有瓣香藏之三十年今
B27n0151_p0320a02║吾將行其可焚矣及香煙正熾起而白佛求生安養合掌就化
B27n0151_p0320a03║有朋字牧庵金華人性強記謁車溪卿法師晝夜叩謁盡得其
B27n0151_p0320a04║道主仙潭講止觀時天衣持法師分衛至境入寺就聽竦然曰
B27n0151_p0320a05║我所未聞設禮而去湖人薜氏婦早死時見怪於室其家為齋
B27n0151_p0320a06║千僧誦金剛般若請朋演說經旨婦憑語曰謝翁姑一卷經今
B27n0151_p0320a07║乃解脫矣翁曰千僧同誦何言一卷曰朋法師所誦者是乾道
B27n0151_p0320a08║四年十二月三日坐青玉軒請行人諷觀經至真法身觀令大
B27n0151_p0320a09║眾唱佛名留偈坐逝
B27n0151_p0320a10║南宋上虞化度寺沙門釋智廉傳（惟渥　冲益）
B27n0151_p0320a11║釋智廉不詳所出居化度寺稟性質樸是非不挂脣齒初徧參
B27n0151_p0320a12║宗門晚乃一意西方慶元元年秋八月無病忽別眾曰我定中
B27n0151_p0320a13║見阿彌陀佛身長七八尺紫金相好見白豪光大眾圍繞而說
B27n0151_p0320a14║法復白佛言諸善人等當起大信心修諸善法來生我國說已
B27n0151_p0320a15║即隱復曰我既見佛往生必矣乃書偈曰雁過長空影沈寒水
B27n0151_p0320a16║無滅無生蓮華國裏回身西向而逝年八十二惟渥錢塘人杜
B27n0151_p0320a17║門不出閱大藏三過誦華嚴法華至二萬卷晚但誦彌陀無疾
B27n0151_p0320a18║而化冲益錢塘淨光寺僧也刺血書淨土七經復金書法華依
B27n0151_p0320a19║止觀坐禪法念彌陀佛無稍懈一日感疾不服藥拈香對佛奄
B27n0151_p0320a20║然而寂
B27n0151_p0320b01║南宋菁山常照寺沙門釋慧明傳（祖南　晞湛）
B27n0151_p0320b02║釋慧明字無晦鹽官人出家祥符寺了一心三觀之旨晚居常
B27n0151_p0320b03║照寺日誦法華以為常課楞嚴圓覺諸經亦循環諷讀持彌陀
B27n0151_p0320b04║號日數萬聲慶元五年春示疾召徒屬曰吾學大乘求生淨土
B27n0151_p0320b05║今必遂矣或清留頌曰我臨終猶謎語乎無已但書骨頭只煨
B27n0151_p0320b06║過即累足而逝茶毘得五色舍利無數祖南居南岳刺血書彌
B27n0151_p0320b07║陀經五百卷金剛一百卷法華經一部𠪱二十有七年孳孳不
B27n0151_p0320b08║捨至血枯骨立號佛之聲不絕一日至丈室升座而體中舍利
B27n0151_p0320b09║迸出晞湛山陰人少為儒生忽厭世榮出家與瑩行人建無量
B27n0151_p0320b10║壽佛殿於淨社持誦甚虔坐不背西久之常見異相一夕誦經
B27n0151_p0320b11║未已正坐而化
B27n0151_p0320b12║南宋洪州黃檗山沙門釋了義傳（法持　曇懿）
B27n0151_p0320b13║釋了義字木訥鍾離少師之曾孫也年十五舉進士過金陵見
B27n0151_p0320b14║保寧璣公聞法開悟即從剃染隨所至處扁曰昨夢念念西方
B27n0151_p0320b15║未嘗間斷後偕同參至黃檗居久之誦持愈勤一夕別其侶吾
B27n0151_p0320b16║西歸矣復見佛菩薩授以金臺越三日爇香宴坐含笑而化法
B27n0151_p0320b17║持居化度寺修彌陀懺三年誦觀經彌陀如意輪咒日禱佛前
B27n0151_p0320b18║願垂接引唱佛之聲聞於百步忽見佛身立於池上即自言曰
B27n0151_p0320b19║我已得生中品矣悠然而逝曇懿居錢塘淨住寺初以醫為業
B27n0151_p0320b20║晚年禮法華修念佛三昧出平日所蓄供佛飯僧造像設浴如
B27n0151_p0321a01║是者二十年後微疾屏藥石延僧唱佛以助往生明日見蓮華
B27n0151_p0321a02║大如屋又一日見梵僧臨榻問訊夜半眾聞佛聲漸微視之泊
B27n0151_p0321a03║然
B27n0151_p0321a04║南宋錢塘法安寺沙門釋思聰傳（太微）
B27n0151_p0321a05║釋思聰者錢塘法安寺僧也少喜作文及讀大乘諸經有會遂
B27n0151_p0321a06║息心淨土日誦蓮經二部兼持佛名未嘗語及世事一日忽謂
B27n0151_p0321a07║弟子曰夜見佛來當不久居此也弟子曰夢境何憑或恐魔來
B27n0151_p0321a08║相戲奈何曰吾去後但視吾胸前可驗也越二夕命聲磬唱佛
B27n0151_p0321a09║名喜曰佛來矣奄然而化視胸前一掌許有文紅潤如蓮華太
B27n0151_p0321a10║微者兒時亦出家法安寺者也初授彌陀經便能背誦及受具
B27n0151_p0321a11║發願扃門念佛為不退僧嘗縱步後山忽聞笛聲豁然開悟因
B27n0151_p0321a12║蓄一笛以自怡有凌監簿者亦修淨業稱微為淨土鄉長一日
B27n0151_p0321a13║叩門曰淨土鄉弟相見微曰可相見於淨土今日誦佛正忙耳
B27n0151_p0321a14║詰朝人怪其不赴粥往視之見笛缽禪椅先經火燼趺坐於地
B27n0151_p0321a15║而化
B27n0151_p0321a16║南宋烏鎮嘉會寺沙門釋若觀傳（師安　顯超）
B27n0151_p0321a17║釋若觀居烏鎮嘉會寺結十萬人同唱佛號期先得生安養者
B27n0151_p0321a18║相次汲引同入蓮界晚誦法華光明經數十萬部偶爾示疾索
B27n0151_p0321a19║筆書偈而滅師安者受業烏鎮普淨寺通華嚴宗旨修彌陀懺
B27n0151_p0321a20║觀想淨土二十年昕夕不廢居恒多病臨終忽精爽異常時謂
B27n0151_p0321b01║弟子曰佛菩薩已降吾將行矣即端坐而化顯超博州人受金
B27n0151_p0321b02║總持三藏持穢迹金剛咒法濟病解冤計所得施五萬緡盡入
B27n0151_p0321b03║永壽寺產後病中見佛菩薩前迎蓮華徧滿伎樂雜奏弟子哀
B27n0151_p0321b04║懇願留住世救苦眾生俄而病已復居十五年行咒救人一日
B27n0151_p0321b05║忽聞天樂異香並見空中即面西跏趺悠然順寂
B27n0151_p0321b06║南宋霅川千步寺沙門釋有開傳（如寶　塋珂）
B27n0151_p0321b07║釋有開居霅川千步寺專修淨業旦暮不忘嘗於歲旦請眾唱
B27n0151_p0321b08║佛諷經至西方世界即瞑目長逝如寶亦霅川僧也棲止覺華
B27n0151_p0321b09║寺肄習經論具有會心聞古德有以浴僧功德回向淨土者遂
B27n0151_p0321b10║治浴室以供眾僧閱二十年建西方佛像誓求往生年八十一
B27n0151_p0321b11║與眾言別聞鐘鳴眾方驚異即向西合掌凝望而化塋珂者嘗
B27n0151_p0321b12║受業霅川瑤山酒炙無所擇一日忽自念梵行虧缺且墮惡道
B27n0151_p0321b13║向同侶取戒珠禪師所編往生傳讀之大有感發擇一室面西
B27n0151_p0321b14║設坐絕食念佛越三日夢佛及大士告曰汝壽尚有十年且當
B27n0151_p0321b15║自勉珂白佛閻浮濁惡易失正念所願早生安養承事眾聖佛
B27n0151_p0321b16║言汝志如是後三日當迎汝至期命眾誦彌陀經曰佛及聖眾
B27n0151_p0321b17║俱至寂然無聲
B27n0151_p0321b18║遼萬寧上方山寺沙門釋守常傳（禪悅）
B27n0151_p0321b19║釋守常號懺悔上人明所志也姓曹氏新安人幼攻外典學逐
B27n0151_p0321b20║年進文采煥發有聲閭里而性耽恬靜不慕浮榮因詣六聘山
B27n0151_p0322a01║以鐵頭陀為師年十九受具就學無方經明行修譽流自遠學
B27n0151_p0322a02║侶數十人相從講說顧以力行誦持為倡導主席上方幾四十
B27n0151_p0322a03║年日課大悲無所間斷弘法傳戒已十餘輩新徒累千津梁後
B27n0151_p0322a04║學孳孳不倦以咸雍六年遷化茲山春秋六十一夏臘四十二
B27n0151_p0322a05║其年三月望日塔於上方山院大安六年三月弟子王海溫述
B27n0151_p0322a06║其遺躅乞乾文閣直學士王虛中為之誌文具山志又禪悅字
B27n0151_p0322a07║天空昌平鄭氏子童年依安樂寺道首上人祝髮日夕課誦年
B27n0151_p0322a08║學漸富始於靈峰淨老人受具太宗癸卯初來上方居臥雲庵
B27n0151_p0322a09║息影林阿二十餘載蔬食苦行常修百舟三昧久之玄德昭聞
B27n0151_p0322a10║上達帝聰徵召入京悅辭以衰朽而詔書三至未敢恝然扶掖
B27n0151_p0322a11║就道既底都闉便承恩渥欽企戒行就宮奉養迺闡諷護國仁
B27n0151_p0322a12║王般若經九旬不怠帝用勞止賜號曰遐齡益壽禪師及辭歸
B27n0151_p0322a13║太宗御製讚云古人修隱尚游訪涉水登山步林莽禪衣露濕
B27n0151_p0322a14║煙霞明拄杖橫施風月爽湌霞服氣度春秋白雲秋水空悠悠
B27n0151_p0322a15║有時危坐入禪定不關名利輕王侯湯湯逝水盡流東塵寰萬
B27n0151_p0322a16║慮皆為空識得浮生若漚幻百般憂恨自消融頓息塵緣坐來
B27n0151_p0322a17║靜劈破鴻濛見真性常生不死度流年萬古高風起人敬以海
B27n0151_p0322a18║陵王正隆丙辰九月甲子示寂偈曰名利光如水月慧辯恰似
B27n0151_p0322a19║鏡痕今朝消除夢幻法界出入天門春秋九十有七法臘六十
B27n0151_p0322a20║有二弟子超賢奏聞賜白鏹三百兩為之建塔文華殿大學士
B27n0151_p0322b01║馮國相為文樹碣紀之亦具山志
B27n0151_p0322b02║金燕都香林寺沙門釋祖朗傳（淨觀　利先）
B27n0151_p0322b03║釋祖朗姓李氏薊人也蚤歲出家清操自矢金大定中𠪱主崇
B27n0151_p0322b04║壽香林諸寺真祐間賜號圓通大師日誦彌陀幾萬聲年七十
B27n0151_p0322b05║有四將示寂告其徒曰吾緣盡矣其徒訝之踰七日口占偈曰
B27n0151_p0322b06║咄者皮袋常為患害繼祖無能念佛何賴來亦無來去亦無礙
B27n0151_p0322b07║四大五陰一時敗壞且道猶有不敗者乎良久云浮雲散盡月
B27n0151_p0322b08║昇空極樂光中常自在遂跏趺而卒淨觀住嘉興寂光庵修淨
B27n0151_p0322b09║土懺法十餘年謂弟子曰我後二十七日行矣至期見紅蓮華
B27n0151_p0322b10║復見黃華滿空有童子坐於華上招之而去三日入龕端坐視
B27n0151_p0322b11║之若生利先居新城法慧寺日誦法華兼持佛號每至中夜其
B27n0151_p0322b12║聲哀切願早脫去往生極樂晚歲屢感祥兆偶示疾命眾唱佛
B27n0151_p0322b13║凝眸西向而望若有所覩輾然而逝
B27n0151_p0322b14║元薊州雲泉寺沙門釋妙文傳（善住　文慧）
B27n0151_p0322b15║釋妙文姓孫氏蔚人也年方九齡捨身佛寺既冠始抵燕京依
B27n0151_p0322b16║大德明公學圓頓之道後居薊之雲泉寺操行精勤力崇儉樸
B27n0151_p0322b17║廩有餘粟歲荒以賑饑民薊人德之累主講席大宏方等高唱
B27n0151_p0322b18║圓宗晚年退居逸老專修念佛三昧元延祐六年示疾令弟子
B27n0151_p0322b19║諷佛名遽起趺坐聲息泊然年八十三又善住字雲屋姑蘇人
B27n0151_p0322b20║掩關一室六時念佛病久不易終時異香滿室著有安養傳谷
B27n0151_p0323a01║響集行世文慧者嘉禾青龍寺僧也善作詩已而專志淨業至
B27n0151_p0323a02║老益勵一日示疾聞空中有聲云中品生遂逝
B27n0151_p0323a03║元嘉定西隱寺沙門釋悅可傳（祖輝　如鑑）
B27n0151_p0323a04║釋悅可字中庭主嘉定西隱寺築十六觀堂以修淨業緇白多
B27n0151_p0323a05║歸之聲光爛然徹於九重延祐間賜號廣慧大師至正中無疾
B27n0151_p0323a06║坐逝茶毘齒舌不壞祖輝者居明州城中佛閣逢人但云阿彌
B27n0151_p0323a07║陀佛鄞縣尉王用享敬事之一日詣其家告別云我明日行矣
B27n0151_p0323a08║明日送者俱會即入龕端坐乞甘瓜一枚啖盡怡然含笑而瞑
B27n0151_p0323a09║如鑑亦居明州止於塔山嘗讀大藏兩度翻閱頗窮研索時人
B27n0151_p0323a10║難之長誦蓮經專誠諷佛晝夜不懈晚歲庵居持誦尤虔及示
B27n0151_p0323a11║疾乞鄰庵諸僧同聲唱讚面西跏趺而逝
B27n0151_p0323a12║元泰山沙門釋大行傳（叩頭僧）
B27n0151_p0323a13║釋大行齊州人入泰山草衣木食行法華三昧感普賢見身遂
B27n0151_p0323a14║覺心眼洞明見十方諸佛猶如明鏡中象至元間詔入宮闕賜
B27n0151_p0323a15║號開國法師常精進菩薩後數十年有叩頭僧者不知何許人
B27n0151_p0323a16║嘗捿泰安靈派侯祠夜則跏趺達旦不寐晝則周遊城市叩頭
B27n0151_p0323a17║勸人為善人以是呼之嘗語人曰我參方五十年矣蓋載內胎
B27n0151_p0323a18║生卵生濕生化生唯人為貴具此靈性便可立地成佛莫使寶
B27n0151_p0323a19║山𠪱盡虛過一生後遊清源預告寂期而化
B27n0151_p0323a20║元餘杭淨慈寺沙門釋蒙潤傳
B27n0151_p0323b01║釋蒙潤字玉岡姓顧氏海鹽人也年十四棄家依古源於白蓮
B27n0151_p0323b02║嘗禮護伽藍神土偶輒仆若答拜然左右皆驚源授以經應口
B27n0151_p0323b03║成誦命禮一祥祝髮尋進具從源受天台家金剛錍十不二門
B27n0151_p0323b04║諸書會源入滅遂師事竹堂傳以卒其業因苦學嬰奇疾修觀
B27n0151_p0323b05║音懺既獲靈應疾愈而心倍明南天竺之演福湛堂澄命居首
B27n0151_p0323b06║席凡所闡揚詞鬯旨顯匑匑老宿咸推服焉出主當湖德藏講
B27n0151_p0323b07║法華經聽者日千餘人遷主演福宗風益振居六載退歸白蓮
B27n0151_p0323b08║誓不出山修念佛三昧依之者益眾行宣政院強起主下天竺
B27n0151_p0323b09║時寺新燬惟普賢殿巋然荊棘瓦礫中因慨然曰茲寺成於慈
B27n0151_p0323b10║雲一殿尚存則祖師願力有在乃首加葺治次第搆諸堂舍然
B27n0151_p0323b11║不以經度程督之勞廢教事晝夜演說無倦色率同志修法華
B27n0151_p0323b12║三昧感見瑞光居三年復遷主淨慈以涉世將迎乖其素志復
B27n0151_p0323b13║歸白蓮老焉臨終之夕呼弟子榮示止觀之法且告之曰吾生
B27n0151_p0323b14║緣殆盡茲惟其時驟稱阿彌陀佛數百聲泊然而逝至正二年
B27n0151_p0323b15║十二月六日也壽六十八臘五十四荼毘得舍利無數塔於風
B27n0151_p0323b16║篁嶺下