B27n0151_p0324a01║
B27n0151_p0324a02║
B27n0151_p0324a03║
B27n0151_p0324a04║
B27n0151_p0324a05║
B27n0151_p0324a06║
B27n0151_p0324a07║
B27n0151_p0324a08║
B27n0151_p0324a09║
B27n0151_p0324a10║
B27n0151_p0324a11║新續高僧傳四集卷第四十三
B27n0151_p0324a12║衡陽喻謙昧庵氏編輯
B27n0151_p0324a13║淨讀篇第八之三（正傳八人　附見十人）
B27n0151_p0324a14║明餘杭淨慈寺沙門釋可授傳
B27n0151_p0324a15║　黔中永祥寺沙門釋興宗傳（周續　慧鑑　儒施　真懷　真全）
B27n0151_p0324a16║　通州靜嘉寺沙門釋本明傳（性專　祖香）
B27n0151_p0324a17║　嘉興天寧寺沙門釋僧秀傳（月潭）
B27n0151_p0324a18║　會稽沙門釋明證傳（靜明尊者）
B27n0151_p0324a19║　梵村雲棲寺沙門釋袾宏傳
B27n0151_p0324a20║　懷慶龍岡寺沙門釋如遷傳
B27n0151_p0324b01║　杭州資福院沙門釋廣徹傳（體寬）
B27n0151_p0324b02║
B27n0151_p0324b03║
B27n0151_p0324b04║
B27n0151_p0324b05║
B27n0151_p0324b06║
B27n0151_p0324b07║
B27n0151_p0324b08║
B27n0151_p0324b09║
B27n0151_p0324b10║
B27n0151_p0324b11║明餘杭淨慈寺沙門釋可授傳
B27n0151_p0324b12║釋可授字無旨號休庵姓李氏臨海人也年十九從九巖萬壑
B27n0151_p0324b13║觀受具後參普覺明於靈隱有省命充堂司四眾悅服尋還石
B27n0151_p0324b14║門白巖真主真如延居上座元至元六年出主大雄山之安聖
B27n0151_p0324b15║授凡四坐道場皆以淨土法門為佛事且曰此即禪定之功也
B27n0151_p0324b16║惡可強分同異哉明洪武六年杭之中天竺以府侯之命請主
B27n0151_p0324b17║寺事行至錢塘江濱淨慈諸舊相與謀曰此大善知識胡可失
B27n0151_p0324b18║也天竺尚可致吾屬獨不能耶帥眾邀於道擁居其位授屢卻
B27n0151_p0324b19║不聽強應之時當歲儉問道如雲糗糧方患不繼而施者踵至
B27n0151_p0324b20║居二載遂退臥竹院忽示微疾端坐西向爪合連稱佛號至聲
B27n0151_p0325a01║漸微而寂茶毘齒牙貫珠不壞設利羅光色精瑩如金銀水徧
B27n0151_p0325a02║瀉於地宋景濂銘其塔
B27n0151_p0325a03║明黔中永祥寺沙門釋興宗傳（周續　慧鑑　儒施　真懷　真全）
B27n0151_p0325a04║釋興宗者大理人忘其族姓童年出家明成化間始遊黔中止
B27n0151_p0325a05║永祥寺日誦法華經一字一拜無一夕間持此四十年膝所著
B27n0151_p0325a06║處木版為穿人呼拜經師年七十克期鳴鼓告眾而逝後有周
B27n0151_p0325a07║續字傳鐙葉偷人幼依雞足山大覺寺徧周出家壯遊名勝參
B27n0151_p0325a08║叩耆宿既而還山專修淨業晨夕諷號念念不輟忽一日聞牆
B27n0151_p0325a09║角西有語聲云當得中品往生遂集眾告語合掌立化手扶竹
B27n0151_p0325a10║杖指握數珠操持不墜及荼毘時珠亦不燬視之乃木質也慧
B27n0151_p0325a11║鑑鎮南州白土城人初住雞足念佛三年後遊獅子林契其幽
B27n0151_p0325a12║闐遂止息焉晝夜跏趺三十載不設牀席然鐙頂上計三千餘
B27n0151_p0325a13║盞髦髮盡淨而頂骨絜白瑩然似玉後終於石鐘世壽八十餘
B27n0151_p0325a14║云又有儒施字大力宜良人也本所庵弟子初入雞足四林密
B27n0151_p0325a15║茂人跡罕到乃闢地結茅山中初無習靜者建立靜室自儒施
B27n0151_p0325a16║始性素樸直行止敦厚有古人風本修苦行更習禪那晚年兼
B27n0151_p0325a17║以淨土導人孳孳不勌將示寂日自云見西方一池生大蓮花
B27n0151_p0325a18║水清蕖碧花葉無數一花一人端坐其中己亦與焉歡欣無既
B27n0151_p0325a19║因合掌向西而逝真懷字沖虛昆明黃氏子初投盤龍寺後遊
B27n0151_p0325a20║峩眉五臺棲臺九載學諸經論參蘊璞憨山翻然省悟知所從
B27n0151_p0325b01║入及還雞足建不二軒以居晚住傳衣十五年專修淨業將寂
B27n0151_p0325b02║七日預邀山中耆宿告別忽焉遷化又真全者燕人也明萬歷
B27n0151_p0325b03║間至雞足留大覺寺篤志清修嘗造一木缸日夜趺坐其中二
B27n0151_p0325b04║十餘年無稍懈至崇禎丁丑冬夜坐缸中大聲號佛黎明寂然
B27n0151_p0325b05║同侶視之始知已化去矣
B27n0151_p0325b06║明通州靜嘉寺沙門釋本明傳（性專　祖香）
B27n0151_p0325b07║釋本明者姓字里居未詳所出少時寄跡空門梵行清潔勤於
B27n0151_p0325b08║講誦晚歲輟講居通州靜嘉寺專心淨業六時精虔歷年弗替
B27n0151_p0325b09║偶示微恙自知時至與眾告別安然順化異香七日性專字守
B27n0151_p0325b10║庵姓張氏崑山人早歲薙髮遍訪知識謁妙峯受戒預法華講
B27n0151_p0325b11║席聞聲領悟誓行頭陀行十二時中唯誦法華深入禪定嘗於
B27n0151_p0325b12║空中見西方寶池成琉璃色深廣無際以白妙峯妙曰此觀行
B27n0151_p0325b13║初成之相不生取著是善境界專遂深秘不言石城有百尺彌
B27n0151_p0325b14║勒像嘉靖間經兵燹金蝕專為新之又構石殿與像稱感見瑞
B27n0151_p0325b15║光夜明如日二十三年秋延傳燈法師講小本彌阿經有請易
B27n0151_p0325b16║彌勒上生經者專曰不然吾聞彌陀與彌勒一身一智慧力無
B27n0151_p0325b17║畏亦然將使眾同悟本性彌陀即本性彌勒先遊蓮華淨土然
B27n0151_p0325b18║後預龍華勝會耳嘉靖二十五年仲冬示寂前數日衣褶中生
B27n0151_p0325b19║靈芝一本大於拳色紅白祖香者新喻人居山東龍潭寺精修
B27n0151_p0325b20║淨業有居士王傑者築庵延之香語傑云吾當歸去眾留之曰
B27n0151_p0326a01║歸安養鄉耳及期坐化舉龕入山火出自焚
B27n0151_p0326a02║明嘉興天寧寺沙門釋僧秀傳（月潭）
B27n0151_p0326a03║釋僧秀字碧峯誠樸無華極有戒行每聞雞鳴即起誦經禮佛
B27n0151_p0326a04║無間寒暑嘉靖時居嘉興天寧寺法化流行道侶蓁蓁壬寅秋
B27n0151_p0326a05║臥病月餘終日酣睡自言甚適忽一日起沐浴衣新衣跏趺端
B27n0151_p0326a06║坐誦佛數十聲已而止𧦝佛字又數十聲顧與徒眾言別而寂
B27n0151_p0326a07║三日神色不變左手捻中指作字右手仰展指節尚柔而頸骨
B27n0151_p0326a08║挺然月潭者楊氏子出家五臺山受具足戒隆慶辛未始來婁
B27n0151_p0326a09║弇州居士築庵處之萬𠪱丙戌示疾水飲五日絕水二日使人
B27n0151_p0326a10║誦無量壽佛經聽已坐化僧臘九十八壽百一十三歲
B27n0151_p0326a11║明會稽沙門釋明證傳（靜明尊者）
B27n0151_p0326a12║釋明證字無塵會稽魏氏子性醕厚簡默望之若愚少不食腥
B27n0151_p0326a13║羶常欲出家偶過鄰寺遇五臺老僧如舊相識便求皈依僧曰
B27n0151_p0326a14║汝三年後始可薙髮當先苦行學諸經典乃往叢林勤力作務
B27n0151_p0326a15║嘗學楞嚴咒日讀一字偶誤摩作磨經三日改正自旦至暮僅
B27n0151_p0326a16║守一言夜禮佛號徹曉不寐三年咒成大喜狂嘯登樹言往西
B27n0151_p0326a17║方墮地幾絕良久方甦臥病七日周身痛楚病愈宛如隔世動
B27n0151_p0326a18║靜言語頓殊平昔及期五臺僧果至為明祝髮受具戒焉且屬
B27n0151_p0326a19║明終身誦法華明初未嘗學問展經朗誦無滯已而華嚴湼槃
B27n0151_p0326a20║諸經悉得成誦乃謂老僧曰吾欲乞食以供養報是夜忽失老
B27n0151_p0326b01║僧所在後明日誦法華一部途中嘗負小冊樹下道旁趺誦不
B27n0151_p0326b02║輟日唯二湌更不雜食三經衣缽之外一無所畜人有施予隨
B27n0151_p0326b03║得隨捨每諷人出家不擇賢愚人或訕之明乃歎曰賢者應度
B27n0151_p0326b04║代佛揚化愚者應度輪迴免墮所度弟子凡二十餘輩或入其
B27n0151_p0326b05║門儼如客僧不致一言誦經危坐拂衣便去或留之則曰疏乃
B27n0151_p0326b06║益親人問法但微笑不多言晝夜持念脇不至席如是者三十
B27n0151_p0326b07║年自知期至往謁雲棲還至澗中謂侍者曰汝往報眾徒我明
B27n0151_p0326b08║日當去明日亭午諸徒咸集但聞異香馥馥空中誦聲朗朗合
B27n0151_p0326b09║掌而逝雲棲大師聞之欣然率眾為之舉火時萬歷癸巳年也
B27n0151_p0326b10║靜明尊者名真定姓諸氏越人少孤貧無所依為人質直寡言
B27n0151_p0326b11║語過錢塘傭於戴居士交吾家積貲十五年交吾謂之曰汝物
B27n0151_p0326b12║足以昏配成家業矣真定不答謂人曰戴翁勸吾成家何為吾
B27n0151_p0326b13║意欲出家但不遇明師耳一日見無塵欣然自慶曰是吾師矣
B27n0151_p0326b14║瓣香歸禮無塵示以一切捐捨苦行念佛求生淨土嘗慕華嚴
B27n0151_p0326b15║法華諸經不能展誦無塵云不能口誦當以身誦精勤禮拜能
B27n0151_p0326b16║所性空即身心誦經也因空所有造像齋僧施薑茗以利行者
B27n0151_p0326b17║躬親樵汲二十餘年已而入山結茆一心禮念日夜無間恒伐
B27n0151_p0326b18║薪易米供諸靜室時雲棲創築值大雪真定負米送之往還百
B27n0151_p0326b19║餘里旦去暮歸不霑粒水蓮師歎曰大菩薩來送供眾中恐難
B27n0151_p0326b20║消受真定曰富貴贈百斛此一粥之需何足言蓮師曰苦行得
B27n0151_p0327a01║米衝雪擔來勝富貴百斛多矣開荒種蔬不問僧俗悉施與之
B27n0151_p0327a02║有盜其樹者引避不及倉卒墜樹真定反撫慰之負所伐樹至
B27n0151_p0327a03║其家且曰欲用薪木可告我當為致之萬曆戊子大飢疫民死
B27n0151_p0327a04║載道真定痛如骨肉有過其門者推食與之嘗拾金五兩坐守
B27n0151_p0327a05║十日無問者乃益己金為之誦經施食以祐失金者生平所蓄
B27n0151_p0327a06║盡助善緣隱德密行人所罕知身無完布伏臘一衲弟子或慮
B27n0151_p0327a07║其寒則曰吾晝寒掘地夜寒拜經唯苦汗出寧畏泠邪年七十
B27n0151_p0327a08║二忽有微疾延至澗中有客送夾纊不肎受苦勸乃披之已而
B27n0151_p0327a09║笑曰可見世人喜穿綿比衲衣之暖不同病愈問眾曰今日何
B27n0151_p0327a10║日曰十二月四日曰明日午時我將行至夜半喚人扶起面西
B27n0151_p0327a11║而坐問何時曰子時五日也我去矣眾徒曰師既言午時何不
B27n0151_p0327a12║如期曰我龕與柴俱在江干轉回三四十里天寒雨雪往返不
B27n0151_p0327a13║及未得入龕恐累汝耳俄而高聲誦佛佛聲漸微而化真定積
B27n0151_p0327a14║薪三載遺命荼毘經十日火滅牙齒頂骨手足指節悉皆不壞
B27n0151_p0327a15║色如車渠塔於庵前山頂弟子如嵩為理安重開山祖自有傳
B27n0151_p0327a16║明梵村雲棲寺沙門釋袾宏傳
B27n0151_p0327a17║釋袾宏字佛慧號蓮池姓沈氏古杭仁和人世為名族父德鑑
B27n0151_p0327a18║匑匑宿儒人稱明齋先生母周氏淑性善容慈惠愛物宏生而
B27n0151_p0327a19║穎異幼習帖括年十七入縣學屨試冠諸生學行文藝鳴於一
B27n0151_p0327a20║時顧澹於世味視科第蔑如也與從遊講論必折歸佛理棲心
B27n0151_p0327b01║淨土家戒殺生瓜蔬必祭居常太息曰光陰過隙人壽幾何吾
B27n0151_p0327b02║年三十而後當超然長往與世無求無何婦張氏生一子殤婦
B27n0151_p0327b03║亦亡已勘破世緣不欲續娶母強之為議婚湯氏年二十七居
B27n0151_p0327b04║父喪三年服闋又丁母憂因涕泣曰親恩罔極正吾答報時也
B27n0151_p0327b05║明嘉靖乙丑除夕命湯點茶捧至案盞裂乃笑曰因緣無不散
B27n0151_p0327b06║之理明年訣湯曰恩愛不常生死莫代吾往矣汝自為計湯亦
B27n0151_p0327b07║灑然曰君請先吾自至耳宏乃作一筆句詞竟投西山無門洞
B27n0151_p0327b08║性天理祝髮乞昭慶寺無塵玉律師就壇受具居頃之一瓢一
B27n0151_p0327b09║杖遍遊諸方嘗北詣五臺夜禮文殊感見異光至伏牛隨眾煉
B27n0151_p0327b10║磨入京師參徧融笑巖皆有開發過東昌忽有悟作偈曰二十
B27n0151_p0327b11║年前事可疑三千里外遇何奇焚香擲戟渾如夢魔佛空爭是
B27n0151_p0327b12║與非以母服未闋乃懷木主以遊每食必供哀慕無已至金陵
B27n0151_p0327b13║瓦官寺病幾絕時即欲就荼毘因念曰吾一息尚存耳乃止病
B27n0151_p0327b14║間歸越中多禪期宏與會者五終不知鄰座名字隆慶辛未乞
B27n0151_p0327b15║食梵村見雲棲山水幽寂有終焉之志山故伏虎禪師剎也楊
B27n0151_p0327b16║國柱陳如玉為結茅三楹以居之宏弔影寒巖絕粒七日倚壁
B27n0151_p0327b17║危坐村多虎環山四十里歲傷數十人居民苦之因發悲願為
B27n0151_p0327b18║諷經施食虎患遂止歲亢旱村民乞禱雨宏笑謝曰吾但知念
B27n0151_p0327b19║佛無他術也眾堅請不已乃擊木魚循田念佛時雨隨注如足
B27n0151_p0327b20║所及民感異之相與庀材木荷鋤钁競發其地得柱礎而指之
B27n0151_p0328a01║曰此雲棲寺故物也師福吾土吾儕願鼎新之以永其福不日
B27n0151_p0328a02║成蘭若外無崇門中無大殿惟禪堂安僧法堂奉經像餘取蔽
B27n0151_p0328a03║風雨耳自此法道大振海內衲子歸心遂成叢林時教綱滅裂
B27n0151_p0328a04║禪道不明往往掠影宗門撥無淨土有若狂象宏大懼之又因
B27n0151_p0328a05║思念佛一門橫截生死普攝三根於是單提淨土著阿彌陀經
B27n0151_p0328a06║疏鈔十餘萬言總持圓頓諸經融會事理指歸一心一時緇素
B27n0151_p0328a07║歸心淨土若水赴壑謂佛設三學以化羣生戒為基本基本不
B27n0151_p0328a08║立定慧何依思行利導必固根本乃令眾誦梵網戒經及比丘
B27n0151_p0328a09║諸戒品因著沙彌要略具戒便蒙梵網經疏發隱以發明之初
B27n0151_p0328a10║宏發跡參方又憶昔見高峰語錄謂自來參究此事最極精銳
B27n0151_p0328a11║無逾此者向懷之行腳欲併匡山永明而一之更錄古德機緣
B27n0151_p0328a12║中語編之曰禪關策進合刊之以示參究之訣蓋禪淨雙修不
B27n0151_p0328a13║出一心萬歷戊子歲大疫日斃千人太守余良樞請宏詣靈芝
B27n0151_p0328a14║寺禳之疫遂止梵村舊有朱橋潮汐衝塌行者病涉宏議倡造
B27n0151_p0328a15║無論貧富貴賤人施銀八分而止或慮工大施微不易集事乃
B27n0151_p0328a16║不日累千金鳩工築基每下一椿持咒百遍潮汐不至者數日
B27n0151_p0328a17║橋竟成嘗著放生文傳誦海內慈聖皇太后見之嗟歎不已遣
B27n0151_p0328a18║內侍賚紫伽黎咨問法要宏書偈進曰尊榮豪貴者由宿植善
B27n0151_p0328a19║因因勝果必隆今成大福聚深達罪福相果中更植因喻如錦
B27n0151_p0328a20║上華重重美無盡如是修福已復應慎觀察修福不修慧終非
B27n0151_p0328b01║解脫因福慧二俱修世出第一義眾生真慧性皆以雜念昏修
B27n0151_p0328b02║慧之要門但一心念佛念極心清淨心淨土亦淨蓮臺最上品
B27n0151_p0328b03║於中而受生見佛悟無生究竟成佛道三界無倫匹是名大尊
B27n0151_p0328b04║貴慈聖善之嘗講圓覺經於淨慈聽者日數萬指因贖寺前萬
B27n0151_p0328b05║工池為放生池復增拓之歲費百餘金山中設放生所救贖飛
B27n0151_p0328b06║鳥禽蟲充牣其中歲費粟二百石以養之亦有警語使守者依
B27n0151_p0328b07║期對禽畜宣白即羽族善鳴噪者聞讚唄聲寂然而聽宣罷乃
B27n0151_p0328b08║鼓翅飛鳴其感應如此道風日播一時賢士卿若大司馬宋公
B27n0151_p0328b09║應昌太宰陸公光祖宮諭張公元汴司成馮公夢禎陶公望齡
B27n0151_p0328b10║及門問道者以百計皆扣關擊節靡不心折監司守相下車伏
B27n0151_p0328b11║謁胥忘形屈勢空其所有非精誠感物何能至是以萬𠪱四十
B27n0151_p0328b12║三年七月四日示寂世壽八十有一僧臈五十塔於寺左嶺下
B27n0151_p0328b13║宏天性樸實無緣飾虛懷應物貌溫粹弱不勝衣而聲若洪鐘
B27n0151_p0328b14║胸無崖岸而守若嚴城善藏其用文理密察經濟洪纖不遺鍼
B27n0151_p0328b15║芥即畫叢林日用量施利酌厚薄覈因果明福罪養老病條理
B27n0151_p0328b16║井然其自律甚嚴嘗以三十二條自警垂老躳浣濯服瑣細不
B27n0151_p0328b17║勞侍者終身衣布縷一麻幃乃五十年前物猶不忍棄他可知
B27n0151_p0328b18║已平等大悲攝化一切非佛言不言非佛行不行佛屬末世護
B27n0151_p0328b19║持正法者依四安樂行宏實以之憨山為作墓銘且尊為法門
B27n0151_p0328b20║周孔推崇至矣將終時前數日入城別諸弟子及故舊但曰吾
B27n0151_p0329a01║將他往還山具茶湯與眾話別中元設盂闌盆為薦先宗乃告
B27n0151_p0329a02║人曰今歲我不與會有簿記密題云雲棲寺直院僧代為堂上
B27n0151_p0329a03║蓮池追薦沈氏宗親始知其懸記也其了明去來如是繼妻湯
B27n0151_p0329a04║氏後宏祝髮建孝義庵為女叢林主先一載而化亦塔於寺右
B27n0151_p0329a05║所著經疏外有雜錄竹窗三筆等二十餘種行於世
B27n0151_p0329a06║明懷慶龍岡寺沙門釋如遷傳
B27n0151_p0329a07║釋如遷字大方別號松谷姓李氏岐山人父鐸母張氏生遷於
B27n0151_p0329a08║落星里幼誦佛號戔戔自喜每至佛寺則如舊居愛戀忘歸蚤
B27n0151_p0329a09║入社學肄儒業頗不樂每對父母呈出世志年十七禮郡無蹤
B27n0151_p0329a10║本為師剃染居三載發念遊方遠訪知識決擇己躬下事首參
B27n0151_p0329a11║悅菴喜授具指示向上一路尋入青峰山弔影獨棲有所開悟
B27n0151_p0329a12║聞大章宗師開法少林往求印證明嘉靖辛酉謁章於立雪庭
B27n0151_p0329a13║遂留依止朝夕入室陶鎔機緣乃承記莂有鍼頭玉線海底鐵
B27n0151_p0329a14║牛日夜辛勤記伊保守之囑由此知洞上宗風五位正偏之旨
B27n0151_p0329a15║至是猶未泯也遷得法已復歷徧海內名山還至京師參諸講
B27n0151_p0329a16║席深窮性相宗旨後至懷慶鄭世子讓國潛修白業聞遷至致
B27n0151_p0329a17║禮參請深相印契乃建精舍於龍岡延遷宴息四方學子聞風
B27n0151_p0329a18║遠至萬歷丁亥應大都慈雲菴請舉揚宗旨戊子千佛寺請講
B27n0151_p0329a19║諸經日遶萬指庚寅奉慈聖懿旨於慈壽寺開淨土法門在會
B27n0151_p0329a20║者千二百眾欽造鍍金大佛像賜大藏經御書大法寶藏四字
B27n0151_p0329b01║甲午春請回龍岡屐閣供置以萬歷戊戌秋八月十有一日示
B27n0151_p0329b02║微疾端然而逝世壽六十有一僧臘四十有奇塔於寺西原後
B27n0151_p0329b03║二十二年萬曆己未其弟子海雲走匡廬謁憨山始為之志銘
B27n0151_p0329b04║稱其孤標凜凜如立雪長松衲子參請拈提宗教不假辭色應
B27n0151_p0329b05║機接物純一至誠有先德典型諒哉言乎
B27n0151_p0329b06║明杭州資福院沙門釋廣徹傳（體寬）
B27n0151_p0329b07║釋廣徹字通天未詳何許人遊方至餘杭與金省吾中丞有一
B27n0151_p0329b08║日之雅向之乞靜宇數楹為清梵地時張元洲尚書家廟傍有
B27n0151_p0329b09║資福院者綠蔭沈沈人足罕至聞中丞有高僧慨然許之廣徹
B27n0151_p0329b10║居焉日諷金經夜則籠燭繞巷誦佛達旦省吾一夕夜歸遇之
B27n0151_p0329b11║塗為書其籠紗曰沙門廣徹念佛通天如是數年萬歷中卒於
B27n0151_p0329b12║所居又體寬者初為燕都拈花寺禪堂司水日不暇給中夜拜
B27n0151_p0329b13║誦歷二十年所履之地履磚為破豁然大悟呈白方丈為之印
B27n0151_p0329b14║可未幾即付以法席大弘淨化