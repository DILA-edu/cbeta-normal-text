B27n0151_p0336a01║
B27n0151_p0336a02║
B27n0151_p0336a03║
B27n0151_p0336a04║
B27n0151_p0336a05║
B27n0151_p0336a06║
B27n0151_p0336a07║
B27n0151_p0336a08║
B27n0151_p0336a09║
B27n0151_p0336a10║
B27n0151_p0336a11║新續高僧傳四集卷第四十五
B27n0151_p0336a12║衡陽喻謙昧庵氏編輯
B27n0151_p0336a13║淨讀篇第八之五（正傳十二人　附見十七人）
B27n0151_p0336a14║清諸暨大雄寺沙門釋大勍傳（如會）
B27n0151_p0336a15║　常熟南洙靜室沙門釋崇文傳（大真　道樞　具宗）
B27n0151_p0336a16║　台州大慈寺沙門釋靈睿傳（恒轉）
B27n0151_p0336a17║　江寧天界半峯寺沙門釋成時傳（林谷　萬緣）
B27n0151_p0336a18║　虞山普仁院沙門釋行策傳（指南）
B27n0151_p0336a19║　金陵大報恩寺沙門釋普見傳
B27n0151_p0336a20║　雲南鹿溪淨樂庵沙門釋性香傳（寂舜）
B27n0151_p0336b01║　大理雨珠庵沙門釋弘宗傳（性遇　洪舒　德曙　法華尊者）
B27n0151_p0336b02║　燕都廣濟寺沙門釋正會傳（振寰）
B27n0151_p0336b03║　鄮山阿育王寺沙門釋實賢傳（明宏　明德）
B27n0151_p0336b04║　淮安聞思寺沙門釋常智傳
B27n0151_p0336b05║　長沙泐潭寺沙門釋衍義傳（三尹）
B27n0151_p0336b06║
B27n0151_p0336b07║
B27n0151_p0336b08║
B27n0151_p0336b09║
B27n0151_p0336b10║
B27n0151_p0336b11║清諸暨大雄寺沙門釋大勍傳（如會）
B27n0151_p0336b12║釋大勍字仲符姓邊氏紹興人髫年出家於諸暨大雄寺及長
B27n0151_p0336b13║聞雲棲道聲因渡江禮焉深相契合傾心淨業晚歲憇錫大善
B27n0151_p0336b14║禪堂雅好華嚴日誦一函順治六年十一月示疾親書封龕記
B27n0151_p0336b15║語屬諸後事至期起坐着衣西向稱佛而寂如會字妙圓姓譚
B27n0151_p0336b16║氏順天人少有奇志便鄙肉食年廿九始出家誓行頭陀脇不
B27n0151_p0336b17║沾席初至南方唯事苦行後為道侶所感發壹意念佛遂得豁
B27n0151_p0336b18║忘身世見人不作寒溫語必猛厲貇切誨誡湻湻孤志獨行不
B27n0151_p0336b19║蓄長物順治五年秋過淮安清江浦眾共留之未幾以一衲贈
B27n0151_p0336b20║萬德庵主人且囑之曰吾不久將去特一事相託主人曰比來
B27n0151_p0337a01║未久何遽言去曰西方去耳可以遺身付江流中施諸魚蟲主
B27n0151_p0337a02║人辤不敢曰然則荼毘後以骨和粉投之大江何如主人曰諾
B27n0151_p0337a03║臨化之日先命購香燭眾莫測其意至夜四鼓大呼主人曰速
B27n0151_p0337a04║啟門為我熱香然燭主人為然香燭竟視之寂然矣年七十一
B27n0151_p0337a05║清常熟南洙靜室沙門釋崇文傳（大真　道樞　具宗）
B27n0151_p0337a06║釋崇文受業雲棲之門住常熟南洙邨靜室因目喪明專心諷
B27n0151_p0337a07║佛夜每登座施瑜伽食三年不輟以順治十五年三月望日示
B27n0151_p0337a08║寂先夕遣其徒報城中舊友曰明日將西歸可來話別如期集
B27n0151_p0337a09║者三十餘人文坐於牀命徒眾誦彌陀經一卷誦畢而瞑室中
B27n0151_p0337a10║香氣三日不散大真字新伊武陵周氏子亦從雲棲受具戒後
B27n0151_p0337a11║繼紹覺主蓮居著唯識合響建大悲壇修事理二懺年七十一
B27n0151_p0337a12║示微疾集居士弟子屬以護持正法更衣趺坐持珠與眾同稱
B27n0151_p0337a13║佛號頃之聲息俱寂鼻垂玉筯過尺許踰時頂猶熱云道樞仁
B27n0151_p0337a14║和人通天台教篤志靜業不親世緣嘗夢神僧偕登玉屏峯頂
B27n0151_p0337a15║順治十三年六月微疾語眾曰吾夜夢神僧趨而來豈昔之登
B27n0151_p0337a16║玉屏峯者耶人靜時忽見幡蓋盈空蓮花布地即誦經諷佛安
B27n0151_p0337a17║詳而逝顏色不變異香郁然具宗無錫人講天台止觀修念佛
B27n0151_p0337a18║三昧誨人不倦順治十六年示疾具湯沐浴著一履誦彌陀經
B27n0151_p0337a19║復唱佛書廓落虛靈無往來處二語擲筆而逝
B27n0151_p0337a20║清台州大慈寺沙門釋靈睿傳（恒轉）
B27n0151_p0337b01║釋靈睿字攝庵姓鍾氏臨海人年二十四迎女之夕猛然棄家
B27n0151_p0337b02║往天台路逢一僧指示曰此往大慈續智者一鐙俄失所在心
B27n0151_p0337b03║異之遂入大慈寺落髮受具後至東甌修大悲懺有老僧手持
B27n0151_p0337b04║古木香罏自稱宋懺主慈雲大師以木罏遺睿亦不知所往由
B27n0151_p0337b05║是虔期六期心地發明若有神助睿性至孝其父母墓在西郊
B27n0151_p0337b06║外晚築度親臺於大固山之麓朝夕望壟而拜康熙己未四月
B27n0151_p0337b07║將示疾作書示友人期以五月朔日將歸去至時誡侍僧曰人
B27n0151_p0337b08║命將終當擊鐘誦佛增其正念口占偈曰百年聚首剎那時分
B27n0151_p0337b09║手從教任所之仰藉普門三昧力願持精爽向蓮地端居順化
B27n0151_p0337b10║恒轉者靖江人住鎮山苦志清修誦經號佛無他事康熙二十
B27n0151_p0337b11║年七月將入滅先十日豫知時至戒諸徒侶屬以正法至二十
B27n0151_p0337b12║九日沐浴更衣入龕端坐合掌而逝時年六十有八
B27n0151_p0337b13║清江寧天界半峯寺沙門釋成時傳（林谷　萬緣）
B27n0151_p0337b14║釋成時字堅密姓吳氏歙人也少為諸生年二十八忽軼塵網
B27n0151_p0337b15║投跡空門兼綜禪教參訪略徧及見蕅益法師遂終身依止卒
B27n0151_p0337b16║傳其道歙人延居仰山山中猛獸為時所馴伏不復為害自撰
B27n0151_p0337b17║齋天法儀感應天神人多見者後居江甯天界半峯弘靈峯之
B27n0151_p0337b18║遺教勤修淨業日有恒課雖甚寒暑不少懈以康熙十七年十
B27n0151_p0337b19║月十五日寂於半峯三日異香繞室林谷者紹興人住羅山之
B27n0151_p0337b20║西南破衲麻鞋翛然無悶唯勸人念佛一日見白雲中有佛來
B27n0151_p0338a01║迎遂化去土人名其庵曰白雲萬緣者長興喬氏子為人愚鈍
B27n0151_p0338a02║人呵之弗嗔也譽之弗喜也專持佛號數十年康熙二年秋七
B27n0151_p0338a03║月忽自縛草龕有殷任之者與緣善將之蘇謂緣曰既縛龕俟
B27n0151_p0338a04║我歸當為置茵褥緣曰恐不及待耳至九月果示疾但飲白水
B27n0151_p0338a05║六日日方午自入草龕趺坐而化
B27n0151_p0338a06║清虞山普仁院沙門釋仁策傳（指南）
B27n0151_p0338a07║釋行策字截流姓蔣氏宜興人父曰全昌匑匑老儒頗耽內典
B27n0151_p0338a08║與憨山清相友善清已寂三年昌復夢其杖錫而來入室听然
B27n0151_p0338a09║俄而生子小字夢憨策既長父母相繼逝始有志出世年二十
B27n0151_p0338a10║三投武林理安寺依箬庵問五載脅不至席頓徹法源住報恩
B27n0151_p0338a11║寺遇息庵瑛勸修淨業又遇錢塘樵石法師引閱台教乃同入
B27n0151_p0338a12║淨室修法華三昧宿慧淹通窮究教義康熙二年結庵於杭州
B27n0151_p0338a13║法華山西溪河渚間專修淨業因名所居曰蓮柎庵九年住虞
B27n0151_p0338a14║山普仁院倡興蓮社學者翕然宗之寂於康熙二十一年七月
B27n0151_p0338a15║十九日時有孫翰者病死一晝夜忽蘇語人曰吾見閻羅伏迎
B27n0151_p0338a16║西歸大師問之為截流吾以光明所燭遂得放還同日有吳氏
B27n0151_p0338a17║子者亦病死復活具白所見並如翰言又指南者常熟人居東
B27n0151_p0338a18║塔吳王庵終日默坐念佛人予之錢即轉施捨性坦率於一切
B27n0151_p0338a19║處無少繫戀有芝塘里善士數人素歸心焉康熙三十年六月
B27n0151_p0338a20║入城謁南因謂之曰來月五日與諸檀施別矣眾如期往南無
B27n0151_p0338b01║他語唯勸以念佛坐語頓寂
B27n0151_p0338b02║清金陵大報恩寺沙門釋普見傳
B27n0151_p0338b03║釋普見字一微姓李氏黑井人也年十四依徹庸祝髮習誦毘
B27n0151_p0338b04║尼殷勤十載會師請藏江南隨侍金陵時大報恩寺方丈缺席
B27n0151_p0338b05║法徒頗眾殊難其繼僉謂枚卜之法始於虞廷詢為至公曷昉
B27n0151_p0338b06║行之唯普見三拈三得眾皆歎異遂繼厥席時年二十四居院
B27n0151_p0338b07║三歲歸妙峯山篤志精修及開別峯庵日誦金剛經一十五卷
B27n0151_p0338b08║如是者五十餘年一日微疾謂侍僧曰可傳知內外執事三日
B27n0151_p0338b09║後吾將逝矣至期鳴鼓集眾禮佛踞座云當日馬祖道離四句
B27n0151_p0338b10║絕百非是有是無諸人速道一語眾無對普曰老僧自道去也
B27n0151_p0338b11║昔趙州左跏趺而逝今老右跏趺而逝乃左足垂下寂然而終
B27n0151_p0338b12║壽八十一臘五十八
B27n0151_p0338b13║清雲南鹿溪淨樂庵沙門釋性香傳（寂舜）
B27n0151_p0338b14║釋性香字飄然尋甸人薙髮於鹿溪淨樂庵後從五雲法師聽
B27n0151_p0338b15║講專習唯識相宗著有圖相兼究梵網心地法晚歲精修篤尚
B27n0151_p0338b16║淨業清康熙辛酉避兵西去為賊所傷趺坐儼然人至撫之方
B27n0151_p0338b17║知化去丁卯冬庵災洪鐘巨棟鎔毀灰燼礎石亦裂而香所存
B27n0151_p0338b18║一盋一爐及石章三事竟於赤礫中掘出鏗鏗有聲宛然無恙
B27n0151_p0338b19║以為異感今宜興盋廣宣爐田石章猶為僧徒寶重云又寂舜
B27n0151_p0338b20║字無語洱海陳氏子年十四依雞足徹庸薙染侍讀五載後行
B27n0151_p0339a01║腳富民居慈勝後山隱靜四十餘年足不下山履止端嚴志尚
B27n0151_p0339a02║淨潔神龍潛伏水患不興雄雉馴化棲止座席康熙庚申無疾
B27n0151_p0339a03║安祥拈偈而逝
B27n0151_p0339a04║清大理雨珠庵沙門釋弘宗傳（性遇　洪舒　德曙　法華尊者）
B27n0151_p0339a05║釋弘宗字曉了姓戴氏昆明人年少舉於鄉及成進士仕至翰
B27n0151_p0339a06║林侍讀後棄官隱雞山碧雲寺改僧服𠪱參知識旦暮精修嘗
B27n0151_p0339a07║游大理海東魯川見有崖泉滴珠如雨剏庵以居名曰雨珠息
B27n0151_p0339a08║影山阿二十餘年專修靜業一日焚香禮佛忽命沙彌致別諸
B27n0151_p0339a09║山師友及舊知檀越持珠嚴坐念佛而逝壽七十餘僧行二十
B27n0151_p0339a10║九有雨珠饒舌集行世又性遇字賢宗昆明李氏子幼而慧悟
B27n0151_p0339a11║卓爾不羣父見其行止孤僻捨依正覺既從染剃勤修道業受
B27n0151_p0339a12║具於野愚及正覺本公示寂性遇感念法乳廬墓三載時司馬
B27n0151_p0339a13║傅公嚮其德行延主慧光恆以淨土化人諸山仰慕聞名起敬
B27n0151_p0339a14║誦禮之暇尤工書法寺中聯額多其筆跡清康熙甲辰歲示微
B27n0151_p0339a15║疾合掌而逝年六十四僧行五十洪舒字印文楚雄楊氏子年
B27n0151_p0339a16║十八投法光剃度住雞足石鐘後閣禁足篤誦彌陀七十餘年
B27n0151_p0339a17║未嘗一日間重建教義閣從者數百人年九十而化德曙字敬
B27n0151_p0339a18║止太和孫氏子世業儒素性契幽間且工吟詠善繪事每遊名
B27n0151_p0339a19║藍累夕留連不忍捨去及年近知命乃禮雲峯心安祝髮受戒
B27n0151_p0339a20║盡棄前業專志淨修後示微疾吉祥而化著有詩文偈頌并和
B27n0151_p0339b01║宗本山居百韻法華尊者不知何許人清康熙間至滇居無定
B27n0151_p0339b02║所日背持法華以為恆業寒暑無間因以名之寂於辛酉及闍
B27n0151_p0339b03║維時有貝子見煙氣上騰若見人形遣使馳騎致訊人以為感
B27n0151_p0339b04║召神速羣相歎息
B27n0151_p0339b05║清燕京廣濟寺沙門釋正會傳（振寰）
B27n0151_p0339b06║釋正會字道光姓劉氏永寧人母李氏慈心愛物勤苦自持會
B27n0151_p0339b07║生而性質剛直樸實持重志趣高超有不可一世之意年十二
B27n0151_p0339b08║便爾離塵為安國寺果從所撫及長披度從能隱法師聽講楞
B27n0151_p0339b09║嚴經聽未竟忽焉開敏識力慧心自異羣侶清順治七年玉光
B27n0151_p0339b10║老人說戒廣濟會拜受焉爾時緇眾雲集日給浩繁會因辤去
B27n0151_p0339b11║歸至汾上見田廬榛莽耆舊凋零斷井頹垣離離禾黍低個久
B27n0151_p0339b12║之蓋兵燹之餘流冠蠭聚燕趙衛晉殘破尤甚乃思南遊從事
B27n0151_p0339b13║參究於是泛長江浮震澤往來金陵鐵甕間徘徊於玉峯鑑湖
B27n0151_p0339b14║之上登高四望滿目烽煙憑弔欷歔悵然自失由是復折而北
B27n0151_p0339b15║歷齊宋魯魏遂造五臺時順治十八年也其在臺山退然自處
B27n0151_p0339b16║不異於人人亦尠知者嘗獨尋幽勝自為禪悅時逢暮春磵豁
B27n0151_p0339b17║草綠徐步梵園荒蔓四圍路徑皆沒方舉袖拂草藉茵為坐忽
B27n0151_p0339b18║見空中金光數丈瑞雲晻映間若文殊寶相半隱半露頃之屹
B27n0151_p0339b19║然前立會驚愕下拜俄而一片紫霞從東飛來與之西去金光
B27n0151_p0339b20║遂滅因以白眾眾多疑之然會生平無戲言知不誣也既感瑞
B27n0151_p0340a01║應益自憤發行般舟三昧百日持誦精進勇猛無前回向西方
B27n0151_p0340a02║直欲與佛齊肩康熙元年復入廣濟為西堂首座十年說戒信
B27n0151_p0340a03║安又應宗師府萬壽戒壇兩期無少暇十五年雲光遊盤山不
B27n0151_p0340a04║返廣濟虛席幾一載監院乃迎會入主方丈以振寰為闍黎振
B27n0151_p0340a05║寰者燕臺華胄恬澹性成而虔於禮誦嫻於詞令辛酉歲聖祖
B27n0151_p0340a06║幸臨迎至藏經閣下便問何處法臘幾何會但對曰晉人年七
B27n0151_p0340a07║十聖祖熟視之曰殊健在及入丈室顧問般若經卷數會未及
B27n0151_p0340a08║應闍黎代對之甚悉蓋聖祖萬機餘暇頗究心內典知此經本
B27n0151_p0340a09║八百卷乃試問之闍黎初對以六百卷及再詰問乃曰二百卷
B27n0151_p0340a10║實相般若亦在此中由是嘉歎知為積學
B27n0151_p0340a11║清鄮山阿育王寺沙門釋實賢傳（明宏　明德）
B27n0151_p0340a12║釋實賢字思齊號省庵姓時氏常熟人少甘蔬食出家後參念
B27n0151_p0340a13║佛是誰有省曰吾夢覺矣掩關真寂寺三年晝覽藏文晚課佛
B27n0151_p0340a14║號詣鄮山禮阿育王塔大合緇白廣修供養發四十八願卒感
B27n0151_p0340a15║舍利生輝作勸發菩提心文激厲四眾誦者多為涕下雍正十
B27n0151_p0340a16║一年臘月八日告弟子曰明年四月吾其去矣獨閉一室日課
B27n0151_p0340a17║佛名十萬聲至期書偈辤眾斷食斂目危坐五鼓具浴更衣面
B27n0151_p0340a18║西寂然送者麋至忽張目曰吾去即來生死事大各淨乃心連
B27n0151_p0340a19║聲誦佛少焉即瞑雍正十二年四月十四日也明宏字梅芳杭
B27n0151_p0340a20║人弱冠家人將為取女逃去薙髮於紹興柯橋彌陀庵尋事參
B27n0151_p0340b01║訪習天台教觀坐禪有省後閱藏於天台萬年寺久之兩目勞
B27n0151_p0340b02║損乃專志誦佛寒暑無間嘗曰我因失明得大利益平時一缽
B27n0151_p0340b03║一杖居無常處人所施與輒濟貧乏實賢與之交稱其得真解
B27n0151_p0340b04║脫決生淨生雍正五年九月實賢於梵天寺結玅蓮法會招宏
B27n0151_p0340b05║入社時宏雖病而持名不少衰移住無錫齋僧館病轉劇一日
B27n0151_p0340b06║徧告檀樾以明日將行眾如期往即起坐號佛而化明德字聖
B27n0151_p0340b07║眼海寧馬氏子四歲出家梵天寺性孤僻不好世務偶得喘疾
B27n0151_p0340b08║日甚猶延僧開淨業堂實賢亦與焉德聞眾唱佛聲恒默隨之
B27n0151_p0340b09║已而自知時至乞賢開示賢曰當淨捨萬緣了脫生死在此一
B27n0151_p0340b10║時宜急著力德遂偕眾持佛名復發四宏誓願語極懇切至夜
B27n0151_p0340b11║半佛聲方竭即轉身垂目而逝時雍正七年十二月二十六日
B27n0151_p0340b12║也
B27n0151_p0340b13║清淮安聞思寺釋常智傳
B27n0151_p0340b14║釋常智字聞思沭陽人幼而安重喜聆梵唱見大士像心瞿然
B27n0151_p0340b15║起敬既長披緇即入聞思寺秉具一日課誦至心經無罣礙胸
B27n0151_p0340b16║中凝結渙然若釋因矢志渡江徧游名剎參諸知識久之無所
B27n0151_p0340b17║契慨然謂其侶曰禪以戒行為基淨土為本吾何事跋涉而不
B27n0151_p0340b18║務實行乎遂還聞思專修淨業及履主席宣弘戒法真誠不懈
B27n0151_p0340b19║凡人有過必循循開迪其有不遜亦委曲譬曉終無慍色故學
B27n0151_p0340b20║子依依不忍捨去嘗結社修懺預知時至別諸同社集眾傳衣
B27n0151_p0341a01║命湯沐浴跏趺而化至荼毘時有隱隱紫色狀如蓮花自龕前
B27n0151_p0341a02║火光中燦然湧出其精誠所結戒光圓滿信不誣也
B27n0151_p0341a03║清長沙泐潭寺沙門釋衍義傳（三尹）
B27n0151_p0341a04║釋衍義字湛修姓董氏秦人也初出家居長安薦福寺聞麓山
B27n0151_p0341a05║檀祖名振錫來湘而檀已滅因訪泐潭遺址結茅星垣晝夜靜
B27n0151_p0341a06║坐恆持誦大悲觀世音咒不輟有問之者曰欲祛虎患故持此
B27n0151_p0341a07║耳是時湘中鄉僻白額晝行直入人家受禍者眾士民苦之莫
B27n0151_p0341a08║能驅逐及聞義言多相效法大悲呪聲徧於山陬虎竟潛蹤其
B27n0151_p0341a09║害遂已四方檀護不期而至清康熙癸亥胡副將景雲協助資
B27n0151_p0341a10║力恢復舊基更啟新宇義復作泐潭八景詩序立之碑石以紀
B27n0151_p0341a11║名勝八景之中唯蓮沼最廣長逾三里曲岸灣環寬亦里許額
B27n0151_p0341a12║曰海會蓮池今呼荷花池是也義晚歲息此專修淨業故王潞
B27n0151_p0341a13║贈句云六字消長晝千秋老上人學者至今傳誦雍正甲寅夏
B27n0151_p0341a14║義年已八十矣以念佛參禪原本不二乃示眾曰六十年前學
B27n0151_p0341a15║講禪好箇木人能豎拂六十年後學念佛切實只能七八句直
B27n0151_p0341a16║到臨終十念成念念無生念念佛說有談空兩俱非清淨界中
B27n0151_p0341a17║無一物有禪有淨帶角虎壽祖非是欺人語肉眼能觀大海眾
B27n0151_p0341a18║親見彌陀來接汝是日六月六日為義生辰復謂眾曰今日乃
B27n0151_p0341a19║予末後真誕期有會者麼眾默然義曰是真送別也遂坐化時
B27n0151_p0341a20║當炎暑坐龕七日面如生塔於寺後平岡著有泐潭剩語四卷
B27n0151_p0341b01║留影文集四卷禪餘詩草十卷清季寺廢改建校舍及軍藥局
B27n0151_p0341b02║遺跡泯滅不可復覩思古者為浩歎同時有三尹者世稱護國
B27n0151_p0341b03║禪師平江李氏子從軍數載幾經戰場見橫尸徧野不覺失聲
B27n0151_p0341b04║曰人生如是何苦自殘因辤歸祝髮為僧游參南北名山十餘
B27n0151_p0341b05║年還長沙丁吳藩之變官軍雲集閭里騷然三尹請於安親王
B27n0151_p0341b06║又入穆將軍幕府哀懇陳述禁止暴掠人民安堵故世以護國
B27n0151_p0341b07║稱之晚歲結茅星岳山檀樾為剏梵宇曰棲賢林年逾七十無
B27n0151_p0341b08║疾而化
B27n0151_p0341b09║
B27n0151_p0341b10║