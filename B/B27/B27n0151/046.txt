B27n0151_p0341b11║新續高僧傳四集卷第四十六
B27n0151_p0341b12║衡陽喻謙昧庵氏編輯
B27n0151_p0341b13║淨讀篇第八之六（正傳十二人　附見七人）
B27n0151_p0341b14║清淮安誕登寺沙門釋萬清傳
B27n0151_p0341b15║　潤州焦山寺沙門釋福毅傳
B27n0151_p0341b16║　杭州文殊庵沙門釋道徹傳
B27n0151_p0341b17║　吳山接引接庵沙門釋廣志傳（實圓）
B27n0151_p0341b18║　姑蘇龍興寺沙門釋明悟傳（德峻）
B27n0151_p0341b19║　杭州大椿禪院沙門釋道證傳（梅松）
B27n0151_p0341b20║　錢塘祇園庵沙門釋聞言傳（法真）
B27n0151_p0342a01║　天目山禪原寺沙門釋實定傳（際會　佛安）
B27n0151_p0342a02║　江寧靈谷寺沙門釋緒守傳
B27n0151_p0342a03║　海寧護國禪院沙門釋千一傳（徹迷）
B27n0151_p0342a04║　杭州孤舟庵沙門釋實裕傳
B27n0151_p0342a05║　海寧延恩寺沙門釋諦勇傳
B27n0151_p0342a06║
B27n0151_p0342a07║
B27n0151_p0342a08║
B27n0151_p0342a09║
B27n0151_p0342a10║
B27n0151_p0342a11║清淮安誕登寺沙門釋萬清傳
B27n0151_p0342a12║釋萬清字侶石晚號山夫姓唐氏楚人也將誕母夢老僧戴笠
B27n0151_p0342a13║執杖入其室明發生兒髫年聞持大悲咒者數過即成誦比從
B27n0151_p0342a14║塾師學輒慧根潛發嘗從菩提靈祖乞開示歸而研於私室昏
B27n0151_p0342a15║夜危坐倦則面牆年二十求出家投洪福寺禮應知薙染授以
B27n0151_p0342a16║楞嚴讀之至波斯匿王章觀河驗見處有省尋詣寶華定庵圓
B27n0151_p0342a17║具既而曰持犯束身而已心地發明非大匠曷由啟迪遂南下
B27n0151_p0342a18║參碩揆志於靈隱謁天嶽晝於天童叩湘翁法於顯聖皆有引
B27n0151_p0342a19║入庚午秋仲歸洪福應知舉趙州無字䛡勘之清應聲頌云趙
B27n0151_p0342a20║州一無字古今難辨別縱使能辨別稱錘是生鐵又舉古宿云
B27n0151_p0342b01║者一片田地分付來多少時我立地代汝購去汝作麼生清復
B27n0151_p0342b02║頌云大業不因謀乾坤鐵篴秋卻妨有欺作無意割鴻溝應知
B27n0151_p0342b03║但瞑目危坐無言蓋心肎之遂付衣拂應知寂後眾請繼席有
B27n0151_p0342b04║廢必興頓改舊觀因閱天台止觀誓行般舟三昧凡九十日至
B27n0151_p0342b05║庚辰冬復閉處一室倐焉三載偶乘昏倦就榻假寐遽躍然擲
B27n0151_p0342b06║其衾褥於外曰古人秉睿哲之資尚脅不至席矧在推魯若不
B27n0151_p0342b07║倍進道業何日而辨人皆歎服乙酉春聖祖南幸清迓候漕河
B27n0151_p0342b08║奏對明敏御書誕登寺額賜之辛酉永寧虛席勉狥眾請住院
B27n0151_p0342b09║三載即辤退丙申沐陽官耆延之清涼禪院結制弘戒法會之
B27n0151_p0342b10║盛一時稱最仍返誕登丁酉嘉平朔復閉戶獨居專修淨土有
B27n0151_p0342b11║終焉之志己亥歲大歉僧眾絕糧以頭碎扉強而出之是歲梢
B27n0151_p0342b12║稔因竭餘財建大雄殿及藏樓禪堂方丈廚院次弟落成更置
B27n0151_p0342b13║西莊土田二千餘畝雍正庚戌傳席門人掩關幽室精進淨修
B27n0151_p0342b14║癸丑冬世宗崇獎佛旨召赴闕下與論洞宗應語響捷次日復
B27n0151_p0342b15║詢之曰傳燈錄所說汝宗至太陽警元幾絕得投子義青出而
B27n0151_p0342b16║振之今隆替若何清以被毀之故據實奏之為之駭異乃諭之
B27n0151_p0342b17║曰朕為汝重建投子汝可中興其道為開山祖乎尋賜紫衣盂
B27n0151_p0342b18║杖恩數優渥字而不名明年奉命主靈谷乾隆元年投子廟告
B27n0151_p0342b19║成題曰慈濟二百年久廢祖庭一日興復出於一言使洞鐙再
B27n0151_p0342b20║朗泉石增煇非有夙因曷由致此明年夏初殿脊傾倒有聲若
B27n0151_p0343a01║雷又夢見英端瑞首四字謂其徒曰吾勿起矣吾老矣安得英
B27n0151_p0343a02║且瑞乎開其端而剏其首耳後當有興者因書偈曰虛度七十
B27n0151_p0343a03║三年宛如雲過大千雲既歸壑太虛朗然浴餘易衣坐化時乾
B27n0151_p0343a04║隆二年八月二十三日移時頂熱如焚壽七十三臘五十三塔
B27n0151_p0343a05║於丈人峯下清氣貌雄偉廣顙豐頤垂老面如滿月鬚髮如銀
B27n0151_p0343a06║目炯炯有光人見而敬之五坐道場皆有語錄所著詩文偈頌
B27n0151_p0343a07║或勸刻之清曰佛祖教書何止汗牛今多置之矧吾言乎徒禍
B27n0151_p0343a08║棗栗性好放生所活尤眾
B27n0151_p0343a09║清潤州焦山寺沙門釋福毅傳
B27n0151_p0343a10║釋福毅字敏修姓李氏武昌人年十五祝髮抵漢陽歸元寺受
B27n0151_p0343a11║具志慕宗乘至焦山參碩庵行載載命看無字䛡十餘年無所
B27n0151_p0343a12║入病幾死忽猛省遂印可後主焦山五州山及揚州平山金陵
B27n0151_p0343a13║圓覺荊州承天湖州弁山所至均沾法利乾隆二年復主焦山
B27n0151_p0343a14║會鎮江大旱福毅託缽維揚募米二萬四千餘石以賑之儲大
B27n0151_p0343a15║文為之記詳山志後居瓜洲報本庵年八十五無疾而化塔於
B27n0151_p0343a16║潤州黃山之南
B27n0151_p0343a17║清杭州文殊庵沙門釋道徹傳
B27n0151_p0343a18║釋道徹錢塘人出家於半山嶺安隱寺初參崇福高旻諸老宿
B27n0151_p0343a19║發明本有已而專修淨業居杭之文殊庵中結期閉處室無長
B27n0151_p0343a20║物入關數日得疾困甚忽自奮曰念佛正為了生死奈何以病
B27n0151_p0343b01║輟邪持名號益切俄而金光照室見佛摩頂病霍然已遂得念
B27n0151_p0343b02║佛三昧行住坐臥了無異念如是三年以三月望出關升坐說
B27n0151_p0343b03║法謂眾曰吾將西歸其在鶉火之中乎及盂蘭會時眾理前語
B27n0151_p0343b04║徹曰可少待明日延崇福僧屬以住持又明日方午別眾入龕
B27n0151_p0343b05║瞑坐寂然頃之復蘇謂眾曰與諸君遠別可無一言娑婆之苦
B27n0151_p0343b06║不可說不可說極樂之樂不可說不可說儻勞記念但念彌陀
B27n0151_p0343b07║不久當相見錯過此生輪轉長夜痛哉痛哉語訖而逝時乾隆
B27n0151_p0343b08║十九年也
B27n0151_p0343b09║清吳山接引庵沙門釋廣志傳（實圓）
B27n0151_p0343b10║釋廣志字爾立會稽人結茅天台黃金洞專修淨業姑蘇殷天
B27n0151_p0343b11║成延主吳山接引庵三十餘年隨機化導指歸淨土嘗結期念
B27n0151_p0343b12║佛晝夜不絕聲其弟子造之見其經行之地大書阿彌陀佛放
B27n0151_p0343b13║金色光訝之以問志志曰汝自本光發見耳乾隆二十六年四
B27n0151_p0343b14║月望要弟子四人詣庵供佛臨別謂曰明日當來送我及期眾
B27n0151_p0343b15║至焚香誦經稱佛千聲端坐而寂實圓松江人少有逸志年十
B27n0151_p0343b16║八父母為迎取有日矣夜走一寺求主僧為剃髮其父母求得
B27n0151_p0343b17║之閉之一室日常趺坐不食不寢無已乃聽出家松江城有僧
B27n0151_p0343b18║設關拜華嚴經未竟化去為終事焉已而至金山行般舟三昧
B27n0151_p0343b19║久之居常州天甯寺入念佛堂晝夜唱佛不絕乾隆二十八年
B27n0151_p0343b20║三月示微疾集眾諷佛盡捨橐中金三日沐浴具威儀隨眾入
B27n0151_p0344a01║堂趺坐唱佛而寂
B27n0151_p0344a02║清姑蘇龍興寺沙門釋明悟傳（德峻）
B27n0151_p0344a03║釋明悟字丙元黃岡人早歲出家仁壽庵徧參諸方了悟心法
B27n0151_p0344a04║歷主吳江長慶蘇州珠明石門崇慶臯亭佛日諸寺晚居龍興
B27n0151_p0344a05║精修淨業晝夜無間乾隆十七年正月九日語眾曰吾當去矣
B27n0151_p0344a06║不及觀上元鐙也果於十四日作偈有自入湼盤門不露真消
B27n0151_p0344a07║息之語因取湯沐浴易衣稱佛至午而寂德峻字廣聞一字蒼
B27n0151_p0344a08║巖姑蘇人出家於城中妙隱庵參訪既徧歸而閉守盤溪小靈
B27n0151_p0344a09║隱精勤數年專課淨業定中兩度見佛遂造丈六彌陀像刻淨
B27n0151_p0344a10║土或問導人念佛時赴眾請演瑜珈法屢有徵應所得施金未
B27n0151_p0344a11║嘗啟封每出所藏作諸善勝乾隆二十八年九月微示喘疾召
B27n0151_p0344a12║諸學徒環稱佛名者七日臨化命眾焚香端坐不倚垂手瞑目
B27n0151_p0344a13║年八十有五
B27n0151_p0344a14║清杭州大椿禪院沙門釋道證傳（梅松）
B27n0151_p0344a15║釋道證杭人住郡東大椿禪院稟性真實專修淨土每日三時
B27n0151_p0344a16║爇香為度長跪佛前虔持名號年至八十獨自精勤信往之願
B27n0151_p0344a17║耄而彌至一日謂眾曰來年二月十二日我將西歸為我識之
B27n0151_p0344a18║至期無恙或戲言曰今日是師所識日也何尚未舉錫證驚曰
B27n0151_p0344a19║今果花朝耶即命弟子取水沐沿更衣焚香邀集四眾齊聲誦
B27n0151_p0344a20║佛有傾趺坐竟化有同參曰梅松者亦修淨土住妙嚴寺中夜
B27n0151_p0344b01║聞有人呼曰道證已去何不一送梅松驚覺即趨視撫其背曰
B27n0151_p0344b02║平日相知臨去何無消息雖然我亦不久於塵世矣歸三日亦
B27n0151_p0344b03║坐化事在乾隆三十年
B27n0151_p0344b04║清錢塘祇園庵沙門釋聞言傳（法真）
B27n0151_p0344b05║釋聞言字超然姓費氏桐鄉人幼小之時不食腥羶好趺跏坐
B27n0151_p0344b06║七歲入靈隱山祇園庵出家為人湻樸謹言力行受具於雲林
B27n0151_p0344b07║碩揆志朝夕提策言曰言也鈍根不善參究唯知念佛耳志曰
B27n0151_p0344b08║念佛亦可了生死言奉教唯謹尤精戒律二六時中唯持名號
B27n0151_p0344b09║不問他事乾隆二年六月二日忽召眾曰我行矣說偈而逝法
B27n0151_p0344b10║真字朗如高安人得度於灌溪元文平時潛心淨修一日與禪
B27n0151_p0344b11║者論及無字意蓄疑久之豁然有省詣海幢禮正月老人機語
B27n0151_p0344b12║契合遂受記莂乾隆二十年主席海幢提倡宗乘兼宏淨願晚
B27n0151_p0344b13║歲謝事掩關寺之東偏專課佛號寒暑不懈者八年以乾隆三
B27n0151_p0344b14║十八年九月十二日示寂先夕召弟子屬身後事及日午自舉
B27n0151_p0344b15║淨土文香盡二寸而沒
B27n0151_p0344b16║清天目山禪原寺沙門釋實定傳（際會　佛安）
B27n0151_p0344b17║釋實定字聞學姓張氏上海人也少喜趺坐長有出世志年二
B27n0151_p0344b18║十餘父母俱喪入天台山薙髮萬年寺受戒於湖州萬壽寺初
B27n0151_p0344b19║入堂見心空及第額不覺自失至夜聞引禮唱罪從心起將心
B27n0151_p0344b20║懺一時念慮俱清期滿入侍寮見六祖壇經閱之如獲故物尋
B27n0151_p0345a01║至餘杭聖因寺參澹如看一歸何處有省及考工次問一歸何
B27n0151_p0345a02║處應聲曰南高峰頂浪滔天問如何是此境界定無語乃重加
B27n0151_p0345a03║策發行住無間已而復入天台上騰空嶺雲霧四塞忽見日輪
B27n0151_p0345a04║湧出身心廓然自此動靜二相截然不生回視古德差別機緣
B27n0151_p0345a05║洞無隔礙及再見澹如遂為印可傳法為上首後澹如主天目
B27n0151_p0345a06║禪原寺定隨侍數載澹如既寂乾隆十八年定乃繼主天目二
B27n0151_p0345a07║十一年退居蒙堂已而歷主紹興之吉祥江陰之香山尋至姑
B27n0151_p0345a08║蘇居靈巖山下華藏庵又時入城住文星閣居士彭際清從受
B27n0151_p0345a09║菩薩優婆塞戒嘗言達本之人功未齊於諸聖得生淨土果行
B27n0151_p0345a10║方圓故晚歲提倡念佛法門著淨土詩百八首言諸佛法身含
B27n0151_p0345a11║裹十方世界居常稱心而談隨機赴感如泉原湧地高下平滿
B27n0151_p0345a12║晴雲映空卷舒無迹聞其玅旨罔不鬯懌以乾隆四十三年正
B27n0151_p0345a13║月三日說偈而寂有蓮華池上見彌陀之句示得所歸也定於
B27n0151_p0345a14║有為佛事未嘗措意而治業資生具有條理眾頗訝之及聞末
B27n0151_p0345a15║後脫去始知其生平密行不可測度然讀淨土詩誠足信矣中
B27n0151_p0345a16║峰正令頻唱彌陀楚石宗風徧揚淨土顯唯心之玅諦證不退
B27n0151_p0345a17║之真修以今視昔寧有異焉彼掠影宗門撥無因果者觀其去
B27n0151_p0345a18║來可以自反矣所著語錄頌偈詩集共十卷世壽六十七僧臘
B27n0151_p0345a19║四十四其徒際會字旅亭亦修念佛三昧臨化作偈別眾吉祥
B27n0151_p0345a20║而逝佛安字誓願姑蘇人年三十餘見鄰家剖彘出其腑有文
B27n0151_p0345b01║曰𣍘操瞿然發心投上津天坐庵為僧已而居北濠大王廟以
B27n0151_p0345b02║念佛為課得錢輒買香花放諸魚鳥乾隆四十一年三月有疾
B27n0151_p0345b03║召客為別自稱佛號其徒和之日午舉手曰行矣視之竟寂
B27n0151_p0345b04║清江甯靈谷寺沙門釋緒守傳
B27n0151_p0345b05║釋緒守初名法守字道揆號卑牧姓凌氏烏程人年十九出家
B27n0151_p0345b06║投邑中寶雲寺受具於餘杭靈隱諦暉參淮安誕登侶石清復
B27n0151_p0345b07║還寶雲忘身為道雍正甲寅清方開法靈谷憶緒前侍機契招
B27n0151_p0345b08║之至則喟然歎曰今之一見非十年前境界也其氣度行藏殊
B27n0151_p0345b09║足令人敬羨因授之衣拂乾隆元年清復奉敕主慈濟緒遂繼
B27n0151_p0345b10║席靈谷三十餘年不入城市唯事薰修辛未春恭迓鑾輅召對
B27n0151_p0345b11║行座賜御書福字華藏圖垂詢三絕碑綸韵溫溫緒以實對並
B27n0151_p0345b12║呈榻本重泐諸石丁丑春翠華復幸寺宇重光御書淨土指南
B27n0151_p0345b13║四字刻之碑額緒復紀以詩云來日苦無多去日良可惜浮生
B27n0151_p0345b14║六十年忽忽此一日飢餐倦即眠何者為佛力悟徹去來今即
B27n0151_p0345b15║是波羅密兩度覲天顏幾世能修得一領破袈裟香氣御爐襲
B27n0151_p0345b16║峩峩三賢碑刦灰幾經歷一朝煥彩光恩許重摹勒勝蹟豈常
B27n0151_p0345b17║湮禪房留寶墨淨土指南字煌煌聖人筆鳳舞而龍飛銀鈎兼
B27n0151_p0345b18║鐵畫長此大光明不寂亦不滅三十一年丙戌秋傳席於世璞
B27n0151_p0345b19║退休靜室明年八月十一日示微疾留偈而化壽六十有七有
B27n0151_p0345b20║語錄詩稿世璞字玉潛號茅庵烏程沈氏子四歲出家二十受
B27n0151_p0346a01║具得法於緒既繼斯席不涉世緣專志持誦十年中蒙賜石刻
B27n0151_p0346a02║梅花湻化閣帖以輝山寺寂於乾隆丁酉六月十七日年五十
B27n0151_p0346a03║一亦有語錄詩稿數卷
B27n0151_p0346a04║清海寧護國禪院沙門釋千一傳（徹迷）
B27n0151_p0346a05║釋千一字遠人姓王氏海寧人也素懷清絜雅慕禪修因投邑
B27n0151_p0346a06║中護國禪院落髮受具於西湖昭慶寺謹持律儀誠心薰念志
B27n0151_p0346a07║樂寂靜顏其室曰廬山僻處潛修其中乾隆戊戌秋自知時至
B27n0151_p0346a08║適道侶過訪欣然相訝曰公來洽好正我西歸之期可一借證
B27n0151_p0346a09║明也遂沐浴更衣焚香趺坐說偈而化是日瞻禮者眾塔於院
B27n0151_p0346a10║左又同院僧徹迷嘉禾人姓鍾氏性樸質語多戇直人多忽之
B27n0151_p0346a11║不樂與近中年始投海寧護國院依定高染剃執侍數載但知
B27n0151_p0346a12║念佛求生淨土後侍師至延恩方重修大殿專任勤敂無少懈
B27n0151_p0346a13║惰然念佛不輟出入持珠雖目營指畫終日喃喃人亦未之奇
B27n0151_p0346a14║也一日謂同寮曰我將與諸君別矣眾問何往曰西方去相與
B27n0151_p0346a15║共笑之後數日復從外至又呼同寮曰我今日真去也眾亦不
B27n0151_p0346a16║為意傾之披衣禮佛合掌端坐復高唱曰我去矣遂寂然無響
B27n0151_p0346a17║眾連呼之不應趨而視之則已化矣時乾隆五十六年也
B27n0151_p0346a18║清杭州孤舟庵沙門釋實裕傳
B27n0151_p0346a19║釋實裕字谷聲廬江人也年六歲讀書苦不上口禱於大士前
B27n0151_p0346a20║歸而展卷若宿習年十八怙恃俱失投師出家明年游學湖州
B27n0151_p0346b01║龍華寺日中為眾收糧僕僕塵市夜則就佛鐙前讀法華經久
B27n0151_p0346b02║之成誦每下山輒誦一通還亦如之嘗與同寮僧偕行裕以誦
B27n0151_p0346b03║經故行稍卻前行僧為虎所銜裕徐行且誦弗知也已而參龍
B27n0151_p0346b04║華止谷晝夜策發身心頓空又依理安迦陵參趙州無字聞香
B27n0151_p0346b05║版聲有省因舉示迦陵迦陵問趙州因甚道箇無裕曰一人傳
B27n0151_p0346b06║虛萬人傳實後詣大雄山參靈鷲深相契許付以衣拂徧游名
B27n0151_p0346b07║山始還餘杭上皋亭山頂居人馮氏為築孤舟庵以棲焉幽處
B27n0151_p0346b08║深山息心禪誦日夕禮華嚴未嘗就枕席者凡三十六年當兩
B27n0151_p0346b09║足跪處深陷寸許繞室經行處亦履跡宛然有馬氏子負米蔬
B27n0151_p0346b10║至山其徒他出從門外聞諷誦聲闚之裕方遶佛朗朗諷已便
B27n0151_p0346b11║坐聲息俱無馬氏子念久立日且暮不如自外啟扃入又為浙
B27n0151_p0346b12║米具炊治蔬與裕飯飯已馬氏子去其徒歸見餘食問所從來
B27n0151_p0346b13║裕曰適為我治饌者非汝耶又誰邪既而其徒至馬氏家乃知
B27n0151_p0346b14║昨所供食者馬氏子也其徒嘗採菌與裕共食中毒嘔逆裕竟
B27n0151_p0346b15║無恙居常見人未嘗䛡寒暄詢以宗教無所不貫尤精宗鏡錄
B27n0151_p0346b16║崇福寺延主方丈堅卻之年七十六示疾說偈曰生也如是死
B27n0151_p0346b17║也如是死生去來如是如是趺坐而寂當七十初度遠近集者
B27n0151_p0346b18║數百人就裕授五戒者三十餘人其善教及物如是
B27n0151_p0346b19║清海寧延恩寺沙門釋諦勇傳
B27n0151_p0346b20║釋諦勇字定高姓蔡氏海寧人也幼失怙恃靡所瞻依孤弱窮
B27n0151_p0347a01║苦幾𠪱艱辛稍長感觸塵網便思超脫欲仗三寶藉報雙親遂
B27n0151_p0347a02║於州中護國院出家精持律儀馥郁戒香嗣法福嚴啟建蓮社
B27n0151_p0347a03║恒以誦禮苦心勸導緇白景仰從之如歸及移住延恩鼎新殿
B27n0151_p0347a04║宇雖工作緐興執持不間嘉慶丙辰秋示微疾自知時至預請
B27n0151_p0347a05║安國得法師封龕至期沐浴更衣微聲念佛泊然而逝
B27n0151_p0347a06║
B27n0151_p0347a07║
B27n0151_p0347a08║
B27n0151_p0347a09║
B27n0151_p0347a10║