B27n0151_p0361a01║
B27n0151_p0361a02║
B27n0151_p0361a03║
B27n0151_p0361a04║
B27n0151_p0361a05║
B27n0151_p0361a06║
B27n0151_p0361a07║
B27n0151_p0361a08║
B27n0151_p0361a09║
B27n0151_p0361a10║
B27n0151_p0361a11║新續高僧傳四集卷第四十九
B27n0151_p0361a12║衡陽喻謙昧庵氏編輯
B27n0151_p0361a13║興福篇第九之一（正傳十一人　附見十二人）
B27n0151_p0361a14║宋餘杭靈隱寺沙門釋幻旻傳
B27n0151_p0361a15║　南詔水目山寺沙門釋普濟傳（淨妙澄　皎淵　阿標頭陀）
B27n0151_p0361a16║　潤州金山寺沙門釋瑞新傳
B27n0151_p0361a17║　南宋溫陵開元寺沙門釋敦照傳（體瑛　祖機　法均　本一　善演　嗣祖）
B27n0151_p0361a18║　四明延慶寺沙門釋子親傳（文表）
B27n0151_p0361a19║　溫陵開元寺沙門釋了性傳（守靜）
B27n0151_p0361a20║　臨安靈隱寺沙門釋道昌傳
B27n0151_p0361b01║　臨安淨慈寺沙門釋可宣傳（妙崧）
B27n0151_p0361b02║　黃山雲嶺禪院沙門釋雲林傳
B27n0151_p0361b03║　明州天童寺沙門釋祖智傳
B27n0151_p0361b04║　福州雪峯寺沙門釋天錫傳
B27n0151_p0361b05║
B27n0151_p0361b06║
B27n0151_p0361b07║
B27n0151_p0361b08║
B27n0151_p0361b09║
B27n0151_p0361b10║
B27n0151_p0361b11║宋餘杭靈隱寺沙門釋幻旻傳
B27n0151_p0361b12║釋幻旻姓葉氏玉山人童時出俗入興教蘭若師僧省覃既納
B27n0151_p0361b13║戒乃訪道四方來虎林見慧明於靈隱即服膺所說盡得其法
B27n0151_p0361b14║久之命監寺而寺大火方究典守眾懼禍及或有遁去旻獨曰
B27n0151_p0361b15║我總寺事罪盡在我爾曹不必懼也吏不窮詢止坐爨者人咸
B27n0151_p0361b16║偉之及慧明告終旻帥眾白府請慧照聰鎮其寺仍以監寺輔
B27n0151_p0361b17║之戮力和與復其寺不十年所葺屋廬嶷然千餘間蓋偉於舊
B27n0151_p0361b18║慶厤中朝廷聞其名賜之紫衣其後又賜號普照及慧照謝世
B27n0151_p0361b19║遺書舉旻自代官疑其事更命他僧主之旻事其僧愈恭無豪
B27n0151_p0361b20║髮見於聲彩知府龍圖季公知之乃以上天竺精舍命旻以長
B27n0151_p0362a01║老居之及觀文孫公蒞杭特遷主靈隱升席之日孫公重旻衣
B27n0151_p0362a02║冠貴游不翅百人預會爇香聽其說法而道俗老少摩肩趨者
B27n0151_p0362a03║萬計是日人聲馬跡溢滿山谷法席之盛罕有其倫旻天性寬
B27n0151_p0362a04║平慈恕居寺六年規制整飭燦然大備嘉祐己亥仲冬忽感微
B27n0151_p0362a05║疾先日招契嵩與語將授以寺語氣詳正無異平昔十三日鷄
B27n0151_p0362a06║鳴問夜何其即起漱洗安坐而盡壽六十一僧臘四十一塔於
B27n0151_p0362a07║呼猿澗直北寺垣之內契嵩為之銘
B27n0151_p0362a08║宋南詔水目山寺沙門釋普濟傳（淨妙澄　皎淵　阿標頭陀）
B27n0151_p0362a09║釋普濟者姓楊氏姚安人曾與淨妙澄同開水目山山舊無泉
B27n0151_p0362a10║普濟以杖卓之泉隨湧出人呼卓錫泉云澄本滇池高氏子世
B27n0151_p0362a11║輔大理段氏襲爵國公因讀楞嚴至見猶離見見不能及處有
B27n0151_p0362a12║省竟叩玄凝獲大解悟即從剃染後開水目山段氏為建剎乃
B27n0151_p0362a13║贈淨妙之號皎淵字本月亦高氏子襲大理段氏國公而嗣法
B27n0151_p0362a14║普濟者也嘗問濟云如何免得生死濟曰誰將生來淵擬議濟
B27n0151_p0362a15║以扇擊几有聲遂悟及住水目弘化後進朝野尊仰寂示偈云
B27n0151_p0362a16║諸法因緣生我說是因緣因緣盡故滅我作如是說擲筆而逝
B27n0151_p0362a17║阿標頭陀者洱海人未知姓氏嘗以心經無智亦無得義問皎
B27n0151_p0362a18║淵淵為開示法要昕夕勤究罔敢懈息時段氏王為水目建寺
B27n0151_p0362a19║阿標為工匠都養日則奔走勤勞夜則繫繩寺梁遂獲靈通常
B27n0151_p0362a20║挈筐入市日行二三百里食頃便至人竊窺之但見閉戶默坐
B27n0151_p0362b01║置筐于前諸物自盈見者喧傳阿標立化世稱水目四祖
B27n0151_p0362b02║宋潤州金山寺沙門釋瑞新傳
B27n0151_p0362b03║釋瑞新者不知何許人宋慶曆八年金山火明年瑞新來治寺
B27n0151_p0362b04║事閔茲天災念彼靈境不忍荒廢抗心修復乃擇山陽亢爽之
B27n0151_p0362b05║區勸州人士為水陸堂積錢百三十萬不日而堂成曾鞏為之
B27n0151_p0362b06║記歎其穹堂奧殿瓖傑之觀非佛之法足以動天下蓋新之材
B27n0151_p0362b07║且辨有以動人故成此不難也然則新之學行砥礪識慧明通
B27n0151_p0362b08║發揚佛旨堅人信仰又可知矣新為青原九世福昌善禪師弟
B27n0151_p0362b09║子嘗與同侶論父母未生以前身在何處因作偈曰曠大刼來
B27n0151_p0362b10║無處所若論生滅盡成灰又曰猛虎不顧几上肉洪鑪豈鑄囊
B27n0151_p0362b11║中錐皆徵玄悟宋皇祐初主金山席建水陸堂五年卒當慶曆
B27n0151_p0362b12║時王荊公安石為鄞令與瑞新交有答十遠詩以寄意詩曰遠
B27n0151_p0362b13║水悠悠碧遠山天際蒼中有山水人寄我十遠章我時在高樓
B27n0151_p0362b14║徙倚觀八荒亦復有遠意千載不能忘及其經游宿寺也記云
B27n0151_p0362b15║質明與其長老瑞新上石望𤫩瓏巖須猿吟者久之又有書瑞
B27n0151_p0362b16║新道人壁者蓋新移主金山之龍游安石訪之而新已歿
B27n0151_p0362b17║南宋溫陵開元寺沙門釋敦照傳（體瑛　祖機　法均　本一　善演　嗣祖）
B27n0151_p0362b18║釋敦照者不知何許人宋建炎二年來主泉之開元舊有戒壇
B27n0151_p0362b19║形式卑陋不合古制照祥儀度檢南山圖經太息久之因與其
B27n0151_p0362b20║徒體瑛祖機法均準彼故文重作新規凡五級輪廣高深之數
B27n0151_p0363a01║尺度手量校雔律法必有依據既成恐來者不識矩矱疑出私
B27n0151_p0363a02║意使崇灌為之敘表其法刻之石其略曰按圖經壇五級者五
B27n0151_p0363a03║分法身也位北而響南者生善滅惡也第一級高一肘者制心
B27n0151_p0363a04║一處也第二級一肘有半法輪王壇量者紹法王位也第三級
B27n0151_p0363a05║高二指者真俗二諦也界方七尺者七覺意也下二級闊陿隨
B27n0151_p0363a06║宜不表法也四階道者便陟降也中尊象者佛在臨其上也上
B27n0151_p0363a07║三珠中天建壇釋梵所獻者戒珠瑩也佛後四位一樓至二豆
B27n0151_p0363a08║田邪三馬蘭邪西土請五壇主四南山師此方弘律祖也東西
B27n0151_p0363a09║相望十座者十師位也下級十金剛者不壞也四圍神象者護
B27n0151_p0363a10║久住也下列龕穴者準灌頂經護三歸者各十二神合之得三
B27n0151_p0363a11║十六護五戒者各五神合之得二十五故六十有一龕也上級
B27n0151_p0363a12║四王環十六神者並以本願在處護法也龕列二十八宿出沒
B27n0151_p0363a13║照臨同護也欄柱金翅啖龍者制除業惑也其欄柱下多師子
B27n0151_p0363a14║者出家稟具魔外無敢犯如彼威伏百獸也內有九龍擎珠效
B27n0151_p0363a15║祗園鐘臺下龍水沐者灌頂相也中置法界輪者以法界境開
B27n0151_p0363a16║悟受者萬法唯心無始倒迷飜惡成善也為屋而塗繪者俾登
B27n0151_p0363a17║之生敬也照生平嚴守毗尼以身範物學者宗之嘗為僧正屢
B27n0151_p0363a18║弘法戒其徒萬人極一時之盛甘露壇本宋真宗天禧三年普
B27n0151_p0363a19║度僧眾例得為之照法圖經復明其義志慮深矣又本一者亦
B27n0151_p0363a20║泉之開元清涼院主也才足達機勤能任事又以至誠感物故
B27n0151_p0363b01║施者多歸之宋紹興二十五年開元寺災舊有象清涼山萬菩
B27n0151_p0363b02║薩者與寺俱燼歷年未復及湻熙二年本一來主是院慨然以
B27n0151_p0363b03║興修為己任始改為藏以康萬聖而疑象山為輪不合法制質
B27n0151_p0363b04║諸李訦訦曰昔開福惟勁剏藏法忉利天琢石象海與須彌山
B27n0151_p0363b05║上建大輪運其宮闕後有尊者室利嚩囉自五天來是其作此
B27n0151_p0363b06║其左驗明甚山而輪之又何害焉因奔走諸檀施者材匠悉擇
B27n0151_p0363b07║其良指揮斵雕為八面面千象極其精妙紹熙二年春迺成糜
B27n0151_p0363b08║金錢八千緍訦為之記其略曰造化機緘闔闢盒張顯其玅用
B27n0151_p0363b09║不窮運而無息故天地之旋日月之行星辰雷風迴移鼓蕩陰
B27n0151_p0363b10║消陽息暑作寒縮一氣循環周而復始旦夜夜旦生死死生古
B27n0151_p0363b11║古今今相推相代而人與天地萬物一氣俱為無窮也必有道
B27n0151_p0363b12║焉超越乎造化機緘之外不為彼轉而能轉彼則其玅用亘天
B27n0151_p0363b13║亘地貫古貫今不可磨滅也是以諸佛菩薩於無住心建大法
B27n0151_p0363b14║輪云云記未刻而本一卒慶元四年其門人善演刻之又嗣祖
B27n0151_p0363b15║者泉之惠安黃氏子受業開元七佛宋嘉泰中苦志經營復修
B27n0151_p0363b16║寺院祖性頴異初承徑山宗旻學派內外經籍皆深造有得出
B27n0151_p0363b17║語驚人後居北山瑞象巖刻北山勝槩四字於霹靂石陳讜所
B27n0151_p0363b18║題也嘉定十年真德秀知州事聞祖名致之出世承天嗣龍翔
B27n0151_p0363b19║南雅法未幾示滅
B27n0151_p0363b20║南宋四明延慶寺沙門釋子親傳（文表）
B27n0151_p0364a01║釋子親姓潘氏樂成人也幼從西坡覺祝髮年二十聽妙經於
B27n0151_p0364a02║七寶戩并圓大戒戩問無量義處定與法華三昧是同是異親
B27n0151_p0364a03║曰說默雖異是同戩深器之辭歸故居未幾與其徒文表重興
B27n0151_p0364a04║白巖壽聖嘗示眾云台宗三觀十乘乃治心法要至簡至精最
B27n0151_p0364a05║近最易除我見去妄情莫尚乎空辨邪正曉偏圓莫尚乎假融
B27n0151_p0364a06║事理明體德莫尚乎中惟在信之堅行之勿退他日必至佛祖
B27n0151_p0364a07║之所澈證其或好異厭故悅新則徒勞其心苦其身何益於己
B27n0151_p0364a08║何益於人宋湻熙初乃之鄞卓錫延慶重興講堂一日無疾說
B27n0151_p0364a09║法而逝弟子奉靈骨歸葬白巖
B27n0151_p0364a10║南宋溫陵開元寺沙門釋了性傳（守淨）
B27n0151_p0364a11║釋了性出安溪黃氏賦性慷爽見義勇為凡所行事發於至性
B27n0151_p0364a12║使物我了然明其無私因以了性自名及學佛尤以導人作福
B27n0151_p0364a13║為念每見寺塔頹廢梁道傾圮必竭力成之而後已人感其真
B27n0151_p0364a14║實無一毫私偽翕然響應故所謀必濟所造多就宋紹興中開
B27n0151_p0364a15║元東西木塔災至湻熙初了性次第建之矗若雙標弟子守淨
B27n0151_p0364a16║晉江翁氏子從性學禪時性方造鎮國塔來則訢訢左右不去
B27n0151_p0364a17║紹熙間淨建資聖塔復新厥廟及巖堂庵橋凡十有七開禧末
B27n0151_p0364a18║陳模作資聖塔記略及之然了性所造東西塔彌陀殿安溪龍
B27n0151_p0364a19║津橋晉江安濟橋郡志具詳之矣而其構承天僧堂釋太初子
B27n0151_p0364a20║愚為之記世所稱簡嚴有法者庶乎近之
B27n0151_p0364b01║南宋臨安靈隱寺沙門釋道昌傳
B27n0151_p0364b02║釋道昌字月堂姓吳氏歸安人幼投鹿苑禮澄公為師年十三
B27n0151_p0364b03║祝髮受具堅持淨節不異成人踰年行腳不禪寒暑尋訪耆宿
B27n0151_p0364b04║究取上乘時妙湛佳湖州道場聲譽甚盛昌往謁之一日問妙
B27n0151_p0364b05║湛曰不起一念時還有過也無妙湛曰須彌山爾作麼生會昌
B27n0151_p0364b06║於言下領略自是機峰捷出有辯無礙罷參歸霅川土人莫倚
B27n0151_p0364b07║施米麥豆六百斛懇之主何山左丞葉公寄棲下山與昌甚契
B27n0151_p0364b08║每魚鼓相從伊蒲共饌為方外忘形之交繼主平江瑞光移穹
B27n0151_p0364b09║窿又遷四明居育王山皆創成法席一新寺宇先是妙湛住淨
B27n0151_p0364b10║慈有大通所傳雲門大師摩衲已八代相授至是妙湛對雪峰
B27n0151_p0364b11║大眾以此衣授昌眾謂不失其宗人以為榮葉公帥建康時蔣
B27n0151_p0364b12║山新經戎燼屋僅數椽葉公奏請昌住此山不數年樓閣化城
B27n0151_p0364b13║若自天降寶祖規制盡復舊觀翠華駐臨安靈隱方丈虛席詔
B27n0151_p0364b14║補其處時丞相湯公慕昌踐履篤實德臘俱高欲以激昂有眾
B27n0151_p0364b15║為奏授佛行大師之號時年已七十餘矣乃以耄辭選林泉幽
B27n0151_p0364b16║勝為出塵之所退居其間因以月堂號所居杜門謝客以娛晚
B27n0151_p0364b17║景會淨慈闕主十方衲子懇府帥王公入山敦請昌不得已乃
B27n0151_p0364b18║承命復出辛卯歲正月忽擊鼓辭眾遠近咸集無不泣留侍者
B27n0151_p0364b19║宗本求語昌曰吾平生拈古頌古其語已多尚何言哉端然而
B27n0151_p0364b20║化年八十有二僧臘六十九葬於寺之東隅松隱曹勳為之銘
B27n0151_p0365a01║南宋臨安淨慈寺沙門釋可宣傳（妙崧）
B27n0151_p0365a02║釋可宣字石橋姓許氏嘉定人也為橘州曇公之弟道行卓見
B27n0151_p0365a03║海內欽企元寧宗雅聞其名賜號佛日嘉定丁亥丞相魯國公
B27n0151_p0365a04║請居徑山宣謂學人重趼而來者窮其日力食息無所乃創室
B27n0151_p0365a05║百間又自裒其囊合緍市田千畝接待於雙谿之上寧宗嘉其
B27n0151_p0365a06║意御書化城寺額錫之眉山楊汝明有記及示寂建塔化城同
B27n0151_p0365a07║時少林妙崧者建寧徐氏子首參育王佛照光有省元嘉定三
B27n0151_p0365a08║年以尚書省牒四至出主淨慈未幾謝去後十二年辛巳復以
B27n0151_p0365a09║淨慈虛席詔崧住持凡二十年前後建置閎勝甲於湖山都人
B27n0151_p0365a10║駭歎謂出神力嘉定十四年以千秋節召入內廷奏對稱旨賜
B27n0151_p0365a11║號佛行并紫方袍後復被旨遷主徑山二月二十日奄然坐化
B27n0151_p0365a12║南宋黃山雲嶺禪院沙門釋雲林傳
B27n0151_p0365a13║釋雲林者不詳其里姓宋湻祐甲辰來游黃山結茅其間此地
B27n0151_p0365a14║初名佛嶺唐大曆中志滿禪師露宿嶺上山蟲衛繞數日不知
B27n0151_p0365a15║饑渴人以為佛也故名嶺為遊山者發足初地在郡城西北三
B27n0151_p0365a16║十里自歙至太平亦多取道焉但經行十餘里無居人行者苦
B27n0151_p0365a17║之及建禪院巋然林表四時薑茗取攜甚便遊侶德之時事變
B27n0151_p0365a18║遷故院湮廢及雲林戾止知為龍象修真舊地乃造華嚴樓以
B27n0151_p0365a19║居為開山始祖因以雲名其嶺林有歸山詩云滄海塵生望不
B27n0151_p0365a20║還虛空粉碎步方艱時人欲識今行履一衲蕭然雲嶺間又答
B27n0151_p0365b01║友云搔首何須更問天此心灰盡不重然休將瑣瑣塵寰事換
B27n0151_p0365b02║我山中枕石眠味其旨趣高蹈遠引無慚禪德方遺民鳳寄林
B27n0151_p0365b03║詩云竹杖芒鞵去未能鞅塵十丈苦相仍去來今了三生事輸
B27n0151_p0365b04║爾寒巖晏坐僧鳳為文信國客與謝臯羽結汐社林蓋方謝舊
B27n0151_p0365b05║友云
B27n0151_p0365b06║南宋明州天童寺沙門釋祖智傳
B27n0151_p0365b07║釋祖智字別山姓楊氏順慶人也年十四得度初聞僧誦六巖
B27n0151_p0365b08║語悅之時巖住蘇之穹窿亟往從焉因閱華嚴經彌勒樓閣入
B27n0151_p0365b09║已還閉之語恍如夢覺越二年徧叩浙翁琰無際派高原泉湻
B27n0151_p0365b10║菴淨妙峰善最後見無準範於雪竇知是法器待之彌峻時或
B27n0151_p0365b11║棒喝交并語不少貸智欲擬答禁不能發由是知解都喪久之
B27n0151_p0365b12║作而言曰吾生平皆守死法今始行活路既而範移徑山命智
B27n0151_p0365b13║分座嘉熙戊戌洞庭天王虛迎智主之寶祐丙辰天童寺燬制
B27n0151_p0365b14║相吳公潛判州事奏智道行被旨攜一缽一囊至縛茅以居時
B27n0151_p0365b15║州地久旱祈禱輒應人情奔湊不三載百廢具舉天童迺復舊
B27n0151_p0365b16║觀庚辰九月朔旦忽示眾云雲淡月華新木脫山露骨有天有
B27n0151_p0365b17║地來幾個眼睛活越十日夜分重別大眾叉手而逝世壽六十
B27n0151_p0365b18║有一坐四十七夏塔於中峰密菴禪師之右玉局文復之為之
B27n0151_p0365b19║銘云
B27n0151_p0365b20║南宋福州雪峯寺沙門釋天錫傳
B27n0151_p0366a01║釋天錫字樗拙姓尤氏晉江人幼而失怙羈孤坎壈有願空門
B27n0151_p0366a02║年十五始裂縫掖從僧道本雉髮紹定己丑登具戒後忘寢廢
B27n0151_p0366a03║食研窮經傳質難𦡱庵之門辨惑善堂之室盡獲圓頓秘奧梵
B27n0151_p0366a04║音風發淨侶霧滃從聽無地多席門外布毳珠珍波流雲委嘗
B27n0151_p0366a05║造鎮國塔頂極其精麗戒壇蠹朽更易一新開山真覺禪師有
B27n0151_p0366a06║先塋一區於蘭若西徧地號柘林久委榛荊乃夷地剏廬構崇
B27n0151_p0366a07║閣五楹上崇佛像下列法祖每歲香會期以五月至者如市又
B27n0151_p0366a08║闢硌确為田以贍菴眾顏盤居為題句曰雲根琢盡構禪室石
B27n0151_p0366a09║髓流來溉旱田蓋紀實也會白松虛席眾迎主之坐未溫席在
B27n0151_p0366a10║位移文括沒緇徒即拂衣而去從俗自戢柳楊橋毀顏公馳書
B27n0151_p0366a11║勉完之迨尹京回馭靈隱以殿緣祈公公抵泉屈天錫一臨講
B27n0151_p0366a12║席距千萬指殿既就事上國傳耀由是聲譽日新戶屨常滿結
B27n0151_p0366a13║繫要迎無虛日得親炙者幸甚焉性介而敏貌溫而厲機鋒踸
B27n0151_p0366a14║踔其徒率多依之菴東臯千柏而下別無寺儲而香廚飽飫不
B27n0151_p0366a15║告乏絕道範既隆信施自至也以景定癸亥十月九日示寂壽
B27n0151_p0366a16║五十五臘三十五七日荼毗其徒維方拾舍利於煙燼殖歸承
B27n0151_p0366a17║天永通塔咸湻二年丙寅維方更摭餘聞次為行傳比丘大全
B27n0151_p0366a18║為立石以垂久遠文具寺志