B27n0151_p0390a01║
B27n0151_p0390a02║
B27n0151_p0390a03║
B27n0151_p0390a04║
B27n0151_p0390a05║
B27n0151_p0390a06║
B27n0151_p0390a07║
B27n0151_p0390a08║
B27n0151_p0390a09║
B27n0151_p0390a10║
B27n0151_p0390a11║新續高僧傳四集卷第五十三
B27n0151_p0390a12║衡陽喻謙昧庵氏編輯
B27n0151_p0390a13║興福篇第九之五（正傳十一人　附見十九人）
B27n0151_p0390a14║明杭州淨慈寺沙門釋智源傳
B27n0151_p0390a15║　燕京法華寺沙門釋德聚傳（祖能）
B27n0151_p0390a16║　當陽玉泉山寺沙門釋廣鏔傳（碧潭　靜璽　道泰　悟景　普旺　青普）
B27n0151_p0390a17║　燕京廣濟寺沙門釋普慧傳（且住）
B27n0151_p0390a18║　潤州焦山普濟寺沙門釋妙福傳（慧印　樂一）
B27n0151_p0390a19║　宜都顯明山寺沙門釋道慶傳（妙性　明鏡）
B27n0151_p0390a20║　昆明妙湛寺沙門釋悟本傳（淨月）
B27n0151_p0390b01║　潤州金山靈觀閣沙門釋定清傳
B27n0151_p0390b02║　通海東華山寺沙門釋慧心傳（真澄）
B27n0151_p0390b03║　峨湄普賢寺沙門釋慧宗傳（寶曇　無窮）
B27n0151_p0390b04║　洱海般若寺沙門釋真語傳（圖省　定堂　南嵩）
B27n0151_p0390b05║
B27n0151_p0390b06║
B27n0151_p0390b07║
B27n0151_p0390b08║
B27n0151_p0390b09║
B27n0151_p0390b10║
B27n0151_p0390b11║明杭州淨慈寺沙門釋智源傳
B27n0151_p0390b12║釋智源字古淵姓袁氏仁和人也七歲即欲出家宣德己酉七
B27n0151_p0390b13║月捨入千佛寺禮性空善受具正統丁巳趨京師試經得度領
B27n0151_p0390b14║牒禮部尋參雨庵於功德寺有契侍香室中轉司藏鑰甲子還
B27n0151_p0390b15║杭部劄令主真珠景泰甲戌還住萬壽天順戌寅住持千佛建
B27n0151_p0390b16║寶閣飾佛相設立石橋浮屠僧廬樓閣殫竭心力時有安福八
B27n0151_p0390b17║詠名士文學多以詩紀之成化戊子移住中天竺振舉傾頹雲
B27n0151_p0390b18║水畢聚甲午移住淨慈修葺大雄應真諸殿柱蠹者易之像有
B27n0151_p0390b19║塵晦者金碧輝諸且建東西坊門以揭南山翠屏之勝自是宗
B27n0151_p0390b20║風益暢更集名衲百餘人憤激力參學者多有悟入淨慈自五
B27n0151_p0391a01║代潛壽而下百代相繼事久年湮懼無所攷乃徵名流為文刻
B27n0151_p0391a02║諸石建亭殿左以示來者復剏塔院於西隱額曰萬峰深處癸
B27n0151_p0391a03║卯春屏煩遠囂靜閱大藏逾年而周蓋源自甲戌以來二十年
B27n0151_p0391a04║間四住名山所至鼎興煥然改觀及領淨慈十有二載年已七
B27n0151_p0391a05║十四臘五十四矣乃謂弟子曰古德言功成者退天之道也吾
B27n0151_p0391a06║其隱乎來自何所去自何所西方極樂是吾淨土因作壽藏朱
B27n0151_p0391a07║鏞為之銘焉具見寺志
B27n0151_p0391a08║明燕京法華寺沙門釋德聚傳（祖能）
B27n0151_p0391a09║釋德聚字寶峰姓趙氏家世金陵祖謫戍玉田遂為玉田人將
B27n0151_p0391a10║生之夜母夢黃光彌戶己心異之童時有老衲見而相之曰此
B27n0151_p0391a11║兒骨相不凡將為法門大器未可以塵俗限也甫五齡嘗于空
B27n0151_p0391a12║中見樓閣隱隱之狀年及就傅父母捨之盤山少林寺從隨公
B27n0151_p0391a13║出家隨公者聚母舅也宣德戊申聞僧錄右街大雲興公邃于
B27n0151_p0391a14║道宣廟寵渥極盛璽書褒獎名重天下往師之講求宗旨夙夜
B27n0151_p0391a15║孜孜服勞不懈正統丁巳荷簦吳下受具而還庚申內監劉順
B27n0151_p0391a16║以私宅請為梵剎英廟賜名法華命德聚主之即以修舉為己
B27n0151_p0391a17║任殿堂廊廡次第完具天順壬午重來盤山慨然歎曰吾少時
B27n0151_p0391a18║于此往還曾幾何時已五十餘年矣感化為魏晉古剎毀于兵
B27n0151_p0391a19║燹久不能復吾徒碌碌無益于教雖老奚為乃捐己資以圖興
B27n0151_p0391a20║建勤敂三年眾緣鳩集崇臺廣宇丹白炫然像飾莊嚴咸臻精
B27n0151_p0391b01║妙事聞于朝賜名廣濟以同門白巖森禪師主之成化己丑復
B27n0151_p0391b02║還少林愛其峯巒幽秀谿澗縈廻因傾囊橐飭其頹敝式廓規
B27n0151_p0391b03║制東作觀音堂西作明月堂中作方丈左右僧舍更傍龍池作
B27n0151_p0391b04║竹塢蔬圃以為息老地其徒文擴求柯潛為之記勒諸石文具
B27n0151_p0391b05║山志又祖能字蘊空號松軒道人三河孫氏子九歲出家師香
B27n0151_p0391b06║林如庵翁後至京師依可堂善復游汴洺香山禮天龍潭公傳
B27n0151_p0391b07║付心法仍還香林重新殿宇已而退居白巖自號白巖叟姚太
B27n0151_p0391b08║守叔謙常與往還一日步入峻峽石齒礙足躓而傷肩了無慍
B27n0151_p0391b09║色蓋契其道誼不憚跋涉時人重兩賢之交樂道其事叢林至
B27n0151_p0391b10║今傳之能生平恬退以法自任成化丙戌十月二十日示寂歸
B27n0151_p0391b11║葬香林西北隅
B27n0151_p0391b12║明當陽玉泉山寺沙門釋廣鏔傳（碧潭　靜璽　道泰　悟景　普旺　青普）
B27n0151_p0391b13║釋廣鏔字銳葊少從兄廣銘祝髮于玉泉元至正十八年天下
B27n0151_p0391b14║鼎沸荊襄孔道數離兵患鏔才十齡兄弟相携隱匿岩阿雖處
B27n0151_p0391b15║亂世而志高峻福慧兼修及銘謝去愈自蹈晦明室龍興海宇
B27n0151_p0391b16║漸寧洪武六年乃與碧潭還寺一望瓦礫感傷無已因相與葺
B27n0151_p0391b17║廢以居墾荒而食碧潭字淨淵勵行精修理教俱澈元英宗時
B27n0151_p0391b18║主玉泉賜號佛慧慈照並襲紫衣天曆間謝院事遭元季喪亂
B27n0151_p0391b19║僧侶流兦潭處之怡然及與鏔言旋故寺重尋舊址竭力經營
B27n0151_p0391b20║意圖恢復終以老病于洪武二十年奄然而逝著有語錄詩集
B27n0151_p0392a01║亦散佚無傳鏔慨老成凋喪荒院淒涼冀得法力再求興建明
B27n0151_p0392a02║太祖定鼎金陵褒崇佛典道侶方盛乃飛錫而來得具足戒即
B27n0151_p0392a03║參慧日宗泐諸宗師遊歷名山十有八載復歸玉泉頗事修飭
B27n0151_p0392a04║略具規模永樂中得請于朝宣諭住持隨力開懇終歲勤動不
B27n0151_p0392a05║辤勞瘁迄于宣德之時徒侶漸眾勝施方來有靜璽道泰悟景
B27n0151_p0392a06║普旺青普諸賢左提右挈或庇材具或督工技或事募集或掌
B27n0151_p0392a07║藏收綱紀井然俱就條理如是辛劬歷三十載始成叢社正統
B27n0151_p0392a08║初元乃承敕許講經說戒于是道播海外譽馳寰區緇眾奔赴
B27n0151_p0392a09║日食萬指然亂後寺籍散失田產難稽鏔所鋤懇纔及舊日百
B27n0151_p0392a10║分之一而檀助日多終足集事以成化十七年九月朔日召弟
B27n0151_p0392a11║子靜璽屬累既畢舉手言別坦然坐化世壽一百一十有三歲
B27n0151_p0392a12║僧臘七十有四塔于南庵之左青普豫章張氏子于天順時主
B27n0151_p0392a13║院事景泰初謝去專事淨修以西方為歸寂于成化二年二月
B27n0151_p0392a14║朔旦興復之功青有力焉靜璽昭邱劉氏子既接鏔席維持象
B27n0151_p0392a15║教直闡心宗禪誦之暇補修未備聿嚴像飾頗勤營謀寶鼎花
B27n0151_p0392a16║瓶并勞經紀監造關塋尤深虔謹寂于弘治十六年三月二十
B27n0151_p0392a17║六日塔於獅子山下
B27n0151_p0392a18║明燕京廣濟寺沙門釋普慧傳（且住）
B27n0151_p0392a19║釋普慧字喜雲潞人也明天順初至燕京與彭城伯張守忠惠
B27n0151_p0392a20║安伯張元善大學士李東陽萬安相友善重建西劉村寺宗風
B27n0151_p0392b01║丕振名聞九重賜額廣濟後遂奉為初祖云先是景泰間有得
B27n0151_p0392b02║佛像及石礎於土中者知為西劉村寺故址宋末有劉望雲者
B27n0151_p0392b03║自謂天台劉真人之苗裔得煉氣法一日有僧號且住者過之
B27n0151_p0392b04║望雲出迎僧以佛理砭之雲深折服執其手曰且為我說法因
B27n0151_p0392b05║為之建寺曰西劉村寺說法二十年元末為兵火焚燬蕩然無
B27n0151_p0392b06║遺至是慧重為興築金碧輝映水雲會萃都闉寶坊斯為第一
B27n0151_p0392b07║慧天姿明敏性復沈靜雖曰默默而機鋒所觸犀利莫當涅盤
B27n0151_p0392b08║後塔於玉泉山二聖庵側成化六年庚寅帝遣禮部郎中孫洪
B27n0151_p0392b09║諭祭於萬壽戒壇詔曰爾早通釋典克持戒律正期闡揚宗風
B27n0151_p0392b10║何遽一疾而逝爰昭錫典特賜以祭爾靈有知尚其歆茲弟子
B27n0151_p0392b11║大海洪為立碑塔院用垂久遠洪弟子明仁明宗皆能祖述宗
B27n0151_p0392b12║旨不墜禪風
B27n0151_p0392b13║明潤州焦山普濟寺沙門釋妙福傳（慧印　樂一）
B27n0151_p0392b14║釋妙福者未知何許人明弘治間來焦山普濟寺寺左有石磯
B27n0151_p0392b15║迤而出者踰十丈地勢卑下潮汐往來汪洋汗濫不可涯涘福
B27n0151_p0392b16║為募工增土築而高之歲久乃成平地于是削木陶瓦為庵數
B27n0151_p0392b17║楹其地崒起中流四面皆水因名水晶庵明楊文襄公一清與
B27n0151_p0392b18║福友善為留玉帶以鎮之明武宗嘗幸一清第會福在座為引
B27n0151_p0392b19║見之因命福為三山都綱及福遷化歷數傳守者墮廢日以傾
B27n0151_p0392b20║頹破壁敗垣蒿榛塞目像偶露立見者惻然久之有僧慧印與
B27n0151_p0393a01║其徒樂一亦福之系也一日遊方歸尋其舊地昔之莊嚴已隳
B27n0151_p0393a02║埋穿漏雜荒礫中莫可認識黯然神傷立志興復乞善募眾冒
B27n0151_p0393a03║暑衝寒鈴柝忘疲於是七眾感慕檀施泉湧乃撤敝去朽培窪
B27n0151_p0393a04║拓隘更謀高出作月波樓建曉清堂悟嵐軒胼胝竭[厥/疋]十有餘
B27n0151_p0393a05║載始可告成蓋作於康熙丁丑之春藏于己卯之秋冷士𡼴為
B27n0151_p0393a06║之記云
B27n0151_p0393a07║明宜都顯明山寺沙門釋道慶傳（妙性　明鏡）
B27n0151_p0393a08║釋道慶字壽堂初出家師事淨滿研窮性相頓契圓明弘治甲
B27n0151_p0393a09║寅歲翔遊荊楚有善士曹宣者為法求賢尋訪高侶偶相逢遌
B27n0151_p0393a10║䛡於逆旅諮詢殷殷參入玄際宣心折服因奉邑檄請至宜都
B27n0151_p0393a11║有寺距城西四十餘里山曰顯明寺曰街蹬慶至力崇儉樸屏
B27n0151_p0393a12║絕塵緣唯以明因果識罪福倡率徒眾一方化之且以餘力重
B27n0151_p0393a13║建殿宇左則方丈右則禪堂及山門廊寮次第興築久之遂成
B27n0151_p0393a14║叢林居恆千指誦聲不輟己卯歲造寶塔三極其壯麗又修華
B27n0151_p0393a15║嚴會百三十會前後建築幾二十餘年以弘法為務與眾談般
B27n0151_p0393a16║若引入圓妙稱為明登上人後寂于寺同時有妙性者率徒明
B27n0151_p0393a17║鏡至尖山龍興寺勤修道行拓葊以居時戶部中徐君漢經與
B27n0151_p0393a18║李中倫感其清德宏厥勝施遂構棟梁大啟爾宇更捨菽粟以
B27n0151_p0393a19║供香積師弟焚修三十餘年皆老于此云
B27n0151_p0393a20║明昆明妙湛寺沙門釋悟本傳（淨月）
B27n0151_p0393b01║釋悟本字真空姓秦氏嵩明邵甸人童穉進修超然塵表得法
B27n0151_p0393b02║白齋禪師慧機洞徹律法精嚴疏食飲水禪悅自甘道俗信仰
B27n0151_p0393b03║為建邵甸普賢寺持盋呪語攝神龍於崖下泉源清冽異於他
B27n0151_p0393b04║處但供香廚不盉腥味若遊人汲之烹鮮煮膾則竟夕不能入
B27n0151_p0393b05║口或濯足滌穢其患立見後於昆明官渡復創妙湛寺著有韵
B27n0151_p0393b06║略易通編白齋名淨月曲靖胡氏子年十九出家日唯一食積
B27n0151_p0393b07║久道重人以白齋稱之弘治間𠪱遊海內及回滇入雞足山初
B27n0151_p0393b08║登峯頂結葊淨憇徒侶攀躋室不能容乃於明歌平處創寺掘
B27n0151_p0393b09║地得碑有迦葉入定八大明王歌頌相送之說即聖峰寺也
B27n0151_p0393b10║明潤州金山靈觀閣沙門釋定清傳
B27n0151_p0393b11║釋定清者廣德人也好勤苦早暮不休髮不暇翦亦不櫛沐兩
B27n0151_p0393b12║髦毿毿頂結如氈歲久積高尺餘纍若疊螺見者異之號曰秀
B27n0151_p0393b13║頭清少入僧籍傳臨濟宗初廣德有老僧來金陵募造佛像清
B27n0151_p0393b14║與俱來老僧每出無所得清出輒充牣而歸歸悉與老僧後老
B27n0151_p0393b15║僧頗為私藏清遂棄去聞祖堂山幽棲寺林谷深秀往棲焉幽
B27n0151_p0393b16║棲去城南三十餘里梁武時舊剎也殿廡傾側清見而閔之慨
B27n0151_p0393b17║然以興復為己任缽杖所至檀施恐後三歲功成費幾巨萬已
B27n0151_p0393b18║而見金山之陽有閣焉榜曰靈觀歷歲既久岸石崩頹高閣陵
B27n0151_p0393b19║夷蕩然無存惟敗垣𣀩砌蒙蔽椔翳土木偶軀剝蝕風雨清愀
B27n0151_p0393b20║然傷之乃募財庀工借石他山取木喬林累岸為基崇高七仞
B27n0151_p0394a01║開拓舊址為閣六楹重簷覆宇雄偉壯麗杗棟桷榱繪以青碧
B27n0151_p0394a02║扉闥窗壁漆堊塗塈華光神像金粉彩色備極尊嚴眩耀目精
B27n0151_p0394a03║始於弘治己卯八月越明年八月閣成所費數千百金皆孑身
B27n0151_p0394a04║為之清質狀樸野語言拙澀未嘗以巧令干人人無貧富見者
B27n0151_p0394a05║皆樂為施與每出募歸輒躬薪水以助役夜則入山號佛精誠
B27n0151_p0394a06║不懈平生惟疏食飲水滋味不入口一衲數載寒暑不易足惟
B27n0151_p0394a07║草履而已先後所募鎡貨累億萬錢未嘗一毫自私人多感歎
B27n0151_p0394a08║故鉅工易成僧宗文者楚石上人再傳弟子乞王徽為之記勒
B27n0151_p0394a09║諸石云
B27n0151_p0394a10║明通海東華山寺沙門釋慧心傳（真澄）
B27n0151_p0394a11║釋慧心字妙空姓馬氏通海人母夢遊寺持金像歸覺而育子
B27n0151_p0394a12║父早世慧心才數齡採薪織屨歸以奉母途中拾遺金百兩偵
B27n0151_p0394a13║其主而還之母有疾割膚和藥母沒廬墓每感異徵後之秀山
B27n0151_p0394a14║湧金寺禮智曉祝髮專壹懃懇拜誦法華感圓通得定七日方
B27n0151_p0394a15║起即發言中理莫不驚異道聲嘖嘖達於婦孺每入城市前後
B27n0151_p0394a16║讙𧦝皆致敬禮嘗遇大疫流行慧心為之諷經祈求足跡所至
B27n0151_p0394a17║病者俱起去縣數里曰東華山舊有湫窟倚邪灣曲可通人跡
B27n0151_p0394a18║有怪狀甚獰暴樵牧至者每為電火焚擊一方患之慧心獨杖
B27n0151_p0394a19║策入窟趺坐其中未幾果見怪物狀如龍蛇張爪皷鬣若將吞
B27n0151_p0394a20║噬雷雨大作七日方霽忽有偉服三人進而告之曰神龍所據
B27n0151_p0394b01║何苦在茲顧不懼害耶慧心曰吾欲服此孽耳語竟遂失三人
B27n0151_p0394b02║所在鄉人以為數日不出必攖其害聚眾百人持炬而入見慧
B27n0151_p0394b03║心兀坐如故咸以為神即於其上建寺居之又於雞足盤龍兩
B27n0151_p0394b04║地飯僧數達二億暮年遊笻竹喜其山林幽勝乃重葺之不日
B27n0151_p0394b05║燦然寂時年六十五僧行四十塔後三日忽發異香移時乃散
B27n0151_p0394b06║真澄字所庵尋甸張氏子年十五慕玉龍法光道範常思見之
B27n0151_p0394b07║見園中柿熟欲將為贄攀樹摘取緣枝墮地神魂驚越昏昏如
B27n0151_p0394b08║夢竟赴光所與光問答歷歷在目及甦乃知身臥墮處遂悟生
B27n0151_p0394b09║死不在色身即往禮光受五戒年十八復投曲江見古梅始從
B27n0151_p0394b10║薙染已而遍參名山乃至北都居千佛寺依徧融多所發明遂
B27n0151_p0394b11║嗣其法後住五台山弘敷教席為近代法師之冠及回雞足建
B27n0151_p0394b12║那蘭陀寺於金龍潭
B27n0151_p0394b13║明峨湄普賢寺沙門釋慧宗傳（寶曇　無窮）
B27n0151_p0394b14║釋慧宗字別傳雲夢人明嘉靖中遊峩湄山觀普賢像因敬生
B27n0151_p0394b15║悟留居四十年剏造銅殿復範金為普賢像一諸佛銅像六十
B27n0151_p0394b16║五諸佛大銅像三鑄銅鐘三重二萬五千兩初寶曇國師當洪
B27n0151_p0394b17║武時敕主峨湄山重建鐵瓦殿造普賢金像留蜀十五年道化
B27n0151_p0394b18║行相傳為斷崖再世後召還寂于天界寺太祖嘗賜御詩二章
B27n0151_p0394b19║云斷崖知是再來僧今日還修未了因借問山中何所有清風
B27n0151_p0394b20║明月最相親山中靜閱歲華深舉世何人識此僧不獨峨湄幻
B27n0151_p0395a01║銀色從教大地變黃金又無窮禪師從通天學苦行彌堅身炷
B27n0151_p0395a02║四十八火表其所願刺血書華嚴經兩部峩眉縣東大佛寺銅
B27n0151_p0395a03║造大士像高三丈餘者即無窮所募建也萬曆中官齎帑金為
B27n0151_p0395a04║之寺前後賜賚甚多有金書金剛經若干卷又金書貝葉經一
B27n0151_p0395a05║函非中土所有尤可寶云
B27n0151_p0395a06║明洱海般若寺沙門釋真語傳（圓省　定堂　南嵩）
B27n0151_p0395a07║釋真語字默庵姓李氏賓川人也生有善性幼喜事佛明嘉靖
B27n0151_p0395a08║癸丑禮師正宗薙髮剏止止庵真語初不識字及授經論禮誦
B27n0151_p0395a09║華嚴日夜不輟七易寒暑慧性頓開口誦心惟便通玅義後李
B27n0151_p0395a10║中溪請弘法崇聖寺遂躋講席化道既廣歸來日眾因於白崖
B27n0151_p0395a11║建徧照寺又於洱海創般若寺萬松庵以處徒侶著有觀世音
B27n0151_p0395a12║經註行世萬曆十七年慈聖太后遣妙峯齎藏供雞足山賜真
B27n0151_p0395a13║語紫衣坐化時壽七十五塔於萬松深處同時有圓省者甘州
B27n0151_p0395a14║人年十六出家初棲伏牛山後歷五臺峩眉嘉靖間來滇至雞
B27n0151_p0395a15║足睹華首幽勝思建寺憇止亦與李中溪相值機緣契合遂為
B27n0151_p0395a16║興築今放光寺是也圓省居山三十餘年德馨遠鬯時神宗頒
B27n0151_p0395a17║藏賜敕供奉又定堂名本帖或作本銕尋甸楊氏子嘉靖時禮
B27n0151_p0395a18║秀嵩山白齋得度參萬法歸一旨有省篤實精進遊學三十餘
B27n0151_p0395a19║載始歸曲靖將至之夕按察使唐豫夢感神僧及見本銕謂為
B27n0151_p0395a20║再來人重修東山梵剎居之又於清水塘建勸善樓後憇雞足
B27n0151_p0395b01║金龍潭十八年屢見龍爪出沒椒樹生光故創庵名椒花後更
B27n0151_p0395b02║額曰寂光寺化日書偈窅然解去南嵩者不知何許人依印光
B27n0151_p0395b03║出家習杜多行雞足檀花箐素為盜藪嵩獨坐結茅路旁晝夜
B27n0151_p0395b04║經行三十餘年盜多感化勉為善人近鄉檀越欲為建寺嵩拈
B27n0151_p0395b05║香祝曰若此地當興神示靈異須臾金光照徹林埜皆黃久之
B27n0151_p0395b06║始散因建金華庵復於庵東石洞中禮佛十三年由是大聖翔
B27n0151_p0395b07║龍等九剎相繼剏立皆感金華之異遐邇信仰故法會日興道
B27n0151_p0395b08║侶雲從將寂之日命門人具饌邀諸二眾沐浴盆中趺而化超
B27n0151_p0395b09║然來去眾皆嗟歎荼毘時人皆覺有異香云
B27n0151_p0395b10║