B27n0151_p0402b11║新續高僧傳四集卷第五十五
B27n0151_p0402b12║衡陽喻謙昧庵氏編輯
B27n0151_p0402b13║興福篇第九之七（正傳九人　附見三人）
B27n0151_p0402b14║明五臺山聖光寺沙門釋福登傳
B27n0151_p0402b15║　雲南雞足山傳衣寺沙門釋寂觀傳
B27n0151_p0402b16║　四川黃龍寺沙門釋觀止傳
B27n0151_p0402b17║　曲靖玉泉寺沙門釋海量傳（來秀　性壽）
B27n0151_p0402b18║　鼓山白雲峰湧泉寺沙門釋大艤傳
B27n0151_p0402b19║　潤州金山寺沙門釋洪肇傳
B27n0151_p0402b20║　湘鄉荊紫山寺沙門釋無學傳
B27n0151_p0403a01║　杭州上天竺寺沙門釋萬靈傳（萬富）
B27n0151_p0403a02║　端州慶雲禪院沙門釋道邱傳
B27n0151_p0403a03║
B27n0151_p0403a04║
B27n0151_p0403a05║
B27n0151_p0403a06║
B27n0151_p0403a07║
B27n0151_p0403a08║
B27n0151_p0403a09║
B27n0151_p0403a10║
B27n0151_p0403a11║明五臺山聖光寺沙門釋福登傳
B27n0151_p0403a12║釋福登字妙峰姓續氏平陽人續鞠居之裔也生秉奇姿脣掀
B27n0151_p0403a13║齒露鼻昂喉結七歲失怙恃為里人牧羊年十二祝髮攜一瓢
B27n0151_p0403a14║至蒲坡行乞村市夜棲文昌閣廡下閣為山陰王所建一日王
B27n0151_p0403a15║晨出遊值登裵回階間見而異之謂閣僧曰是子五官皆露而
B27n0151_p0403a16║神凝骨堅他日造詣殊未可量曷善視之頃之地大震屋宇傾
B27n0151_p0403a17║覆登壓於下三日不死王聞益奇之因修中條棲巖蘭若使居
B27n0151_p0403a18║焉登乃閉關習禪取棘刺列四旁以絕依倚不設牀坐晝夜鵠
B27n0151_p0403a19║立三年心忽開悟始至介休山聽講楞嚴遂受具戒策杖南走
B27n0151_p0403a20║徧參知識浮南海禮普陀而歸復於中條深處誅茆辟穀日飲
B27n0151_p0403b01║勺水又三年大有會心山陰王建梵宇於南山延登居之登每
B27n0151_p0403b02║念二親幽靈未妥卜吉遷葬刺舌血書華嚴經一部欲報劬勞
B27n0151_p0403b03║藉感人天復下山設無遮大會結文殊萬聖緣時明神宗御極
B27n0151_p0403b04║皇儲久虛遣官武當禱祈請乞禮視高媒登聞之乃曰吾徒凡
B27n0151_p0403b05║所為皆為國報本今宜專誠盡忠為皇上祈子乃啟會至百二
B27n0151_p0403b06║十日九邊八省緇白奔赴者道路不輟事畢一缽飄然結庵蘆
B27n0151_p0403b07║芽期年皇長子生奉勅就蘆芽建華嚴寺造萬佛鐵塔于山巔
B27n0151_p0403b08║加賜金帛命往秦晉中州飯僧已忽念故山往修萬固寺三載
B27n0151_p0403b09║塔殿樓閣煥然一新渭川河水病涉宣府西院議建大河橋登
B27n0151_p0403b10║應命至度之水闊沙深乃建橋二十三孔亦竟成嘗願範金成
B27n0151_p0403b11║三大士像以銅為殿送三名山各就其顯化之地祀焉己亥春
B27n0151_p0403b12║杖錫潞安謁瀋王王適造滲金普賢像送峨嵋登言銅殿事王
B27n0151_p0403b13║問費幾何登曰每座須萬金王欣然願造峨嵋者即具緇重送
B27n0151_p0403b14║登至荊州聽其監製用取足於王殿高廣丈餘滲金雕鏤諸佛
B27n0151_p0403b15║菩薩像精妙絕倫世所未有殿成送至峨嵋大中丞霽宇王公
B27n0151_p0403b16║撫蜀聞登至請見問心要有契公即願助南海者乃采銅於蜀
B27n0151_p0403b17║就匠氏於荊門工成載至龍江時普陀僧力拒之不果往遂卜
B27n0151_p0403b18║地於南都之華山奏聖母賜建殿宇安置遂成一大剎登乃造
B27n0151_p0403b19║五臺者所施皆出於民間未幾亦就乙巳春躬送至五臺議建
B27n0151_p0403b20║臺懷顯通寺上聞遣御馬太監王忠聖母遣近待太監陳儒各
B27n0151_p0404a01║賚帑金往視卜地建殿安奉以丙午夏五月興工鼎新創立大
B27n0151_p0404a02║殿前後六層周匝樓閣重重列聳規模壯麗賜額大護國聖光
B27n0151_p0404a03║永明寺工竣先事峨嵋繼事南海會倭夷搆難海氛未靖中途
B27n0151_p0404a04║而止乃三卜三吉至得寶華山詣京都奏請特敕許之賜予有
B27n0151_p0404a05║加慈聖太后更賜造寺金及藏經佛像幢幡之屬落成乃之五
B27n0151_p0404a06║臺鳩工庀材帝與太后復賜內帑建寺賜額建華嚴七處九會
B27n0151_p0404a07║道場所費悉出內帑初五臺山路崎嶇行者苦之至是平鋪石
B27n0151_p0404a08║片三百餘里谿有津梁道有亭院以相接待迄今利賴造橋於
B27n0151_p0404a09║阜平縣賜名曰普濟築庵于龍關外勅曰惠濟院渴飲病醫皇
B27n0151_p0404a10║慈施捨歲費帑金御書著妙峰額之于院隨頒龍藏起閣供之
B27n0151_p0404a11║更創七如來殿又於阜平立長壽莊為太后祈福建殿閣七層
B27n0151_p0404a12║賜慈祐圓明額以尊異之他如修會城道路石橋皆人力所不
B27n0151_p0404a13║能登一一成之人服其神忽以微疾還山一日鳥雀翻飛繞簷
B27n0151_p0404a14║喧噪逐之不去登曰百鳥哀鳴吾將行矣即命治龕眾見紅光
B27n0151_p0404a15║接引端然而逝壽七十有三帝聞賜葬祭建塔于永明之西御
B27n0151_p0404a16║書封號真正佛子妙峯高僧之塔太后賜金千兩布五百匹供
B27n0151_p0404a17║葬事登起于孤微刻志苦修終身脅不著席一衲外無長物足
B27n0151_p0404a18║跡所至屢有建立動費億萬天子聖母王侯卿相皆樂助其成
B27n0151_p0404a19║豈偶然哉
B27n0151_p0404a20║明雲南雞足山傳衣寺沙門釋寂觀傳
B27n0151_p0404b01║釋寂觀字法界姓陳氏葉榆人生性純篤丱角喪母哀泣幾滅
B27n0151_p0404b02║見俗演目連乃愀然曰欲報劬勞之恩非此莫能盡心因思出
B27n0151_p0404b03║家往白於父父有難色固請許之往蕩山禮印光得度光學富
B27n0151_p0404b04║理超貫激宗教既得寂觀知為後勁命名錫字開示殊深久之
B27n0151_p0404b05║乃辭光曰南歷百城差別之竟已見東邁萬里難獲之法可求
B27n0151_p0404b06║詎敢坐迷所寶辜負此生光改顏而遣之曰吾道行矣遂徧游
B27n0151_p0404b07║名山乃至燕都叩徧融入室請益至再至三俱承印可時葉榆
B27n0151_p0404b08║薦紳欽其名德累致書祈請卻之不赴後聞光寂乃回淔過響
B27n0151_p0404b09║山遇虎眓目視之虎頫首而去後居雞足傳衣寺時寺燬于火
B27n0151_p0404b10║乃危坐松下檀越感應不日興復規制弘備更勝於昔當眾務
B27n0151_p0404b11║緐殷之日手不釋卷而事無墮廢風徽遠矣
B27n0151_p0404b12║明四川黃龍寺沙門釋觀止傳
B27n0151_p0404b13║釋觀止者未知何許人善講經論願力弘深天啟初遊岩渠見
B27n0151_p0404b14║黃龍寺廢荒慨然以興復為己任法輪默運信捨景從殿宇樓
B27n0151_p0404b15║閣赫然屹立學侶雲蒸更宏精舍破山明公曾為之記其略曰
B27n0151_p0404b16║自鷲嶺分證而冷光熱燄莫可勝紀然幢幢列剎相望者無越
B27n0151_p0404b17║黃龍也寺去城北二十里建自隆慶時興而復廢至天啟三年
B27n0151_p0404b18║觀止法師于是作師子吼地搖人震道逗羣機遠近響應則殿
B27n0151_p0404b19║閣堂宇煥然一新咸乘師之疇昔願輪所致也顧慮法久生弊
B27n0151_p0404b20║始問記于予予固未學敢以鼠尾續貂然事關象教興廢又誼
B27n0151_p0405a01║不可辤祇可向冷冷孤光處撥燄寥寥疎影裏洞機聊寫墨滴
B27n0151_p0405a02║以災刼石永同金剛不朽云爾
B27n0151_p0405a03║明曲靖玉龍寺沙門釋海量傳（來秀　性壽）
B27n0151_p0405a04║釋海量字大千南陽人七歲披緇日務勤勞不及文字恆守師
B27n0151_p0405a05║訓誦拜華嚴以為常課歷久不輟每獲勝因凡所到處必感檀
B27n0151_p0405a06║施明崇禎初年杖錫南來底滇曲靖有三岔荒山樵牧罕到豺
B27n0151_p0405a07║虎夜嘷量於此處刈草覆葊復事華嚴魚梵響處二虎伏聽夜
B27n0151_p0405a08║則擊柝遶山達旦虎亦隨之行與俱行止與俱止量殊坦然虎
B27n0151_p0405a09║亦習之略不加害山居無水汲道甚遙未幾有泉從地湧出行
B27n0151_p0405a10║之期年樵者跡之始見茅庵乃大驚異羣相問訊具道所以伏
B27n0151_p0405a11║虎出泉莫不感歎膜拜而去遐邇聆之皈崇日眾大創禪林今
B27n0151_p0405a12║玉龍寺是也久之欲遊雞足道過祿豐至獅子口時野盜出沒
B27n0151_p0405a13║行人畏之量復架茆壘石出盋中餘粒以饟來者由是商旅驛
B27n0151_p0405a14║使望而投歸因開山建剎直指姜公為題其額曰文殊寺且贈
B27n0151_p0405a15║以詩群盜慕化皆知斂跡竟成坦途又於縣西避處半山之中
B27n0151_p0405a16║建淨蓮寺山亦乏水量就道禮經未及期月果出甘泉但不可
B27n0151_p0405a17║洗穢煮腥犯則立竭寂時壽已百齡僧臘九十三又來秀字雲
B27n0151_p0405a18║聚亦河南人苦行自持初棲雞足後於四觀峰剏金頂山居數
B27n0151_p0405a19║十年精勤不懈戒德少倫至崇禎末耆壽而化後有性壽三宗
B27n0151_p0405a20║者蜀僧也亦於崇禎初至滇卓錫白馬山方儗建寺開基之日
B27n0151_p0405b01║忽見祥光中成獅形金色燦爛大小不一因感黔國沐公賜諭
B27n0151_p0405b02║題額助修善緣遂成巨剎今傳經寺是也寂年七十九塔於寺
B27n0151_p0405b03║側稱開山祖云
B27n0151_p0405b04║明鼓山白雲峯湧泉寺沙門釋大艤傳
B27n0151_p0405b05║釋大艤一名元來字無異姓沙氏龍舒人也早歲禮五臺落髮
B27n0151_p0405b06║往參無明於寶方閱傳鐙有省往見無明復茫然自失居久之
B27n0151_p0405b07║隨無明至玉山聞護法神倒劃然絕解以偈呈無明無明曰子
B27n0151_p0405b08║到門矣一日見人升樹恍如大徹走至無明所問曰近日何如
B27n0151_p0405b09║艤曰卻有一條活路只是不許人知曰因甚不許人知對曰不
B27n0151_p0405b10║知不知無明乃舉婆子燒庵及龍吟霧起公案艤皆頌出無明
B27n0151_p0405b11║曰今日方知吾不汝欺也後隱信州博山學侶輻輳遂成叢席
B27n0151_p0405b12║天啟丁卯鼓山僧眾方議合一剏作叢林曹能始觀察與鄉人
B27n0151_p0405b13║聯詞延艤主之至則立規飭繩四眾翕然徒侶累千遂為始祖
B27n0151_p0405b14║上堂春日乍寒乍暖春風倐有倐無若從此處會去佛法天地
B27n0151_p0405b15║懸殊不從此處會又向何處去纔涉思惟成群作隊不思惟處
B27n0151_p0405b16║又如何行人更在青山外居六月而歸崇禎庚午九月十八日
B27n0151_p0405b17║示寂建塔博山鼓山僧徒更塔衣缽於香爐峰前艤嘗登喝水
B27n0151_p0405b18║巖吟曰雲磴如鱗砌扶笻縱步行水從龍口出松倚石痕生濃
B27n0151_p0405b19║樹藏嘉羽層巒疊翠屏懶譚西祖意獨對遠山明
B27n0151_p0405b20║明潤州金山寺沙門釋洪肇傳
B27n0151_p0406a01║釋洪肇字縉雲姓高氏蜀人也性質聰瑩思力敏卓髫齔之歲
B27n0151_p0406a02║芟染於鳳凰寺被甲律儀下帷經閣年十六參學南詢遍歷講
B27n0151_p0406a03║席受戒於憨山聽法於巢松一雨蓮峰二楞力修梵行操持罔
B27n0151_p0406a04║懈既而歎曰正法道要唯在解脫拘滯文字其能濟乎乃走少
B27n0151_p0406a05║室參學於無言方丈之室侍立三載簟瓢之供日常一食於是
B27n0151_p0406a06║密參宗要身心豁然薝蔔沁香醐醍喻味乃摩頂受偈依派傳
B27n0151_p0406a07║宗道法既明有無俱徹辤杖履飛錫吳門會潤州金山伽藍乍
B27n0151_p0406a08║謝教鐘中否縉紳士子僉契慈緣稽首請赴卓錫之日幡幢飛
B27n0151_p0406a09║翔白黑忭舞洪肇念本慈悲心懷信義權實安定通觀平等斗
B27n0151_p0406a10║尺無私衣止一衲檀施雲委悉充常住菩提之域枳棘滌除般
B27n0151_p0406a11║若之杭橫流已濟群情充洽眾志咸服門徒贊誦不絕於口以
B27n0151_p0406a12║大徹堂為寶誌肇興水陸之地而像法久湮前修未纘乃造水
B27n0151_p0406a13║陸變像六十四軸備其儀文建水陸閣庋焉更於堂之前楹創
B27n0151_p0406a14║立準提閣以奉香像建置周密信施駢羅精舍攸躋度城斯感
B27n0151_p0406a15║凡碩士令名道樞鼎望莫不響風參請仰叩洪鐘肇應受融明
B27n0151_p0406a16║機對敏給奉儀形者荷師子之威凜戒說者悅甘露之澤雲雷
B27n0151_p0406a17║拯其萬數藥草溉其根莖共喻法因均承善誘鐙傳雨潤虛往
B27n0151_p0406a18║實歸戶外之屨爛其滿矣肇密教內修肅嚴外度興復三有安
B27n0151_p0406a19║喻四因兼以創搆聿興勤劬過瘁因仍成病猶自振飾乃太息
B27n0151_p0406a20║曰吾性植虛恬願耽雲壑因緣大眾墜影塵勞雖日飯萬人創
B27n0151_p0406b01║楹千舍未足以益我性真曷若孤松片雲蕭然靜寄無言自合
B27n0151_p0406b02║無相誰離哉崇禎五年歲在壬申七月七日子夜拈偈辤眾正
B27n0151_p0406b03║目端身日建辰晷趺坐示滅年四十有七臘三十有九明年四
B27n0151_p0406b04║月九日同衣福城謹護法體歸藏靈龕建墖京口寶蓋山陽明
B27n0151_p0406b05║潘一桂為作誌銘追書本行勒之貞珉詞曰大德名化為天人
B27n0151_p0406b06║師舟筏三昧鐙巨毘尸慈雲覆身福河灌頂識解脫機破煩惱
B27n0151_p0406b07║穽興慈運悲萬物調景往而不著行而不永器為外假形為煙
B27n0151_p0406b08║聚隨世生滅我無去住慧光無盡法身不遷塔樹勿翦永對鑪
B27n0151_p0406b09║煙
B27n0151_p0406b10║明湘鄉荊紫山寺沙門釋無學傳
B27n0151_p0406b11║釋無學姓王氏歙人也早歲為諸生後讀書齊雲巖閱華嚴合
B27n0151_p0406b12║論有省遊黃山履險幾墜觸悟機棄家投廬山依敬堂披緇受
B27n0151_p0406b13║具後參諸方善自深藏若不識字者唯憨心知之薦往會稽見
B27n0151_p0406b14║湛然澄心心印合復謁雪嶠參谷泉入龍潭既得法要笑曰吾
B27n0151_p0406b15║決志自了不隨眾起倒也因携一瓢至南嶽徒侶雲集西至湘
B27n0151_p0406b16║鄉荊紫峰縛茅以居署其庵曰單丁破納晏坐六年四方奔赴
B27n0151_p0406b17║乃為演法授戒南入九疑劉侍御興秀為築室以居閉門獨處
B27n0151_p0406b18║而從者麕至湘人士苦迎出山無學示偈云世亂嬾出山病多
B27n0151_p0406b19║難開口閒坐深澗中高拱兩隻手已而入常寧訪阿育王塔猺
B27n0151_p0406b20║民多信仰明崇禎癸未夏歸荊紫冬張獻忠陷長沙無學歎曰
B27n0151_p0407a01║際此刼火焚如正吾橫擔獨步時耳因占偈曰五十三年獨養
B27n0151_p0407a02║機與人同宿不相知者番獨自出山去鳥道音書寄與誰端坐
B27n0151_p0407a03║而寂蓋荊紫鼻祖也
B27n0151_p0407a04║明杭州上天竺寺沙門釋萬靈傳（萬富）
B27n0151_p0407a05║釋萬靈宇心臺姓邵氏仁和人萬曆甲申同侶世榮投華藏房
B27n0151_p0407a06║靈源師祝髮食貧守苦備嘗險阻拮据自勞以營堂搆嘗建別
B27n0151_p0407a07║業曰靜處齋有終焉之志會大士殿圮議鼎新之靈與同志航
B27n0151_p0407a08║海採木功成錢師相麟武虞銓部德園黃學使貞父俱崇護之
B27n0151_p0407a09║崇禎壬申八月二十日手書遺示嘗三捨缽資為雲棲飯僧至
B27n0151_p0407a10║此復建道場七晝夜命徒眾聚而念佛取曆擇日曰二十九日
B27n0151_p0407a11║午時吾從此逝矣屆期更衣吉祥而逝壽六十二臘四十八萬
B27n0151_p0407a12║富字春山姓錢氏霅人也禮上竺意正為師居秋香閣苦行清
B27n0151_p0407a13║修丙申閣燬于火遂肇基普門之旁創興傑構不殫勞勩會上
B27n0151_p0407a14║竺正殿傾圮復與同侶十有四人共謀鼎新終遂所願後以齒
B27n0151_p0407a15║高多病謝去先是富築準提閣退息其中禮法華諸經晨昏靡
B27n0151_p0407a16║間誦佛號日以萬計走天童受密雲大師戒越三年預知期至
B27n0151_p0407a17║呼徒屬曰除夕吾正七也命浴浴罷猶手持貫珠輪誦而逝時
B27n0151_p0407a18║七十有二
B27n0151_p0407a19║端州慶雲禪院沙門釋道邱傳
B27n0151_p0407a20║釋道邱字離際亦號栖壑順德龍山柯氏子母陳氏感神僧入
B27n0151_p0407b01║夢驚而舉子故生時室有異光玅齡薙染後侍憨山於寶林典
B27n0151_p0407b02║通內外心澈教禪乃度嶺至金陵親雪浪一雨深究宗趣復如
B27n0151_p0407b03║杭參蓮池授以淨土法門付之衣缽更入江右侍博山無異久
B27n0151_p0407b04║之又入匡廬會同參家宗保禪師於金輪遂歸廣州道路傳聞
B27n0151_p0407b05║爭相趨謁陳秋清梁未央延住白雲蒲澗學侶輳輻共坐枯木
B27n0151_p0407b06║種蓻自給嘗訪六祖路出端州望鼎湖山水秀麗策杖而入知
B27n0151_p0407b07║為福地迺開山焉光是地主梁少川與清波延僧搆庵其中共
B27n0151_p0407b08║結淨社聞道邱至奉為住持竟成大剎內有涅槃臺慶雲禪院
B27n0151_p0407b09║寮舍僧房非萬金不就道邱譚笑成之噫異矣昔憨山嘗遊此
B27n0151_p0407b10║峯懸記曰不久當有至人于茲開山紀以詩曰蓮花瓣瓣湧滄
B27n0151_p0407b11║溟寶殿高高傍七星白晝雲封無犬吠夜深說法有龍聽至是
B27n0151_p0407b12║果驗寺無擔石之儲而眾至數百有齎金請置田者卻而不受
B27n0151_p0407b13║開山十年未嘗困乏因白蓮盛開索筆書蓮花頌而寂