B27n0151_p0414b01║
B27n0151_p0414b02║
B27n0151_p0414b03║
B27n0151_p0414b04║
B27n0151_p0414b05║
B27n0151_p0414b06║
B27n0151_p0414b07║
B27n0151_p0414b08║
B27n0151_p0414b09║
B27n0151_p0414b10║
B27n0151_p0414b11║新續高僧傳四集卷第五十七
B27n0151_p0414b12║衡陽喻謙昧庵氏編輯
B27n0151_p0414b13║興福篇第九之九（正傳十一人　附見十七人）
B27n0151_p0414b14║清五臺山清涼寺沙門釋老藏傳
B27n0151_p0414b15║　仙溪城峰禪院沙門釋一空傳
B27n0151_p0414b16║　漳州南山萬善庵沙門釋無疑傳（行勉）
B27n0151_p0414b17║　杭州靈隱寺沙門釋弘禮傳（戒顯　濟玹）
B27n0151_p0414b18║　公安報慈寺沙門釋濟亮傳（問石　原直　樹可徹　雪幹遠）
B27n0151_p0414b19║　大溈山寺沙門釋明應傳（要旨輝　敬元足　浮雪正　天樞鉉　遠目敬）
B27n0151_p0414b20║　臨安迎恩寺沙門釋淨極傳（普灼　妙庵　性融　悟禎）
B27n0151_p0415a01║　金陵靈谷禪寺沙門釋宗運傳（際曙）
B27n0151_p0415a02║　杭州靈隱寺沙門釋性證傳
B27n0151_p0415a03║　仁和艮山崇福寺沙門釋超海傳
B27n0151_p0415a04║　四明阿育王山沙門釋持荃傳
B27n0151_p0415a05║
B27n0151_p0415a06║
B27n0151_p0415a07║
B27n0151_p0415a08║
B27n0151_p0415a09║
B27n0151_p0415a10║
B27n0151_p0415a11║清五臺山清涼寺沙門釋老藏傳
B27n0151_p0415a12║釋老藏者本曰老藏丹貝蒙古大喇嘛行二字略也初入衛籍
B27n0151_p0415a13║為趙氏居京師禮崇國寺僧為導師又嘗師土波沙門藍建巴
B27n0151_p0415a14║始至清涼居中頂及羅睺結念所依數歲不去後復遠涉土波
B27n0151_p0415a15║蒙古於其國語言文字靡不通曉更自清涼山歸崇國寺時清
B27n0151_p0415a16║室龍興世祖入關定鼎燕都褒崇佛法雅慕高僧己亥歲詔眾
B27n0151_p0415a17║推選清涼山住持僉舉丹貝庚子卓錫茲山辛亥受缽蒞眾重
B27n0151_p0415a18║葺經堂遠接水雲廣護人天不分畛域聖祖御宇鑾輿西狩遂
B27n0151_p0415a19║幸斯山至菩薩頂則金碧煇煌筍虡璀璨花臺寶幢尊嚴峻肅
B27n0151_p0415a20║異於他處獎賚有加既而奉命監修五頂精藍悉力殫思恭恪
B27n0151_p0415b01║從事甲子復以陳請山顛大殿改覆碧琉璃瓦自山入都跋履
B27n0151_p0415b02║艱辛遂成勞瘵偃臥崇國乃邀恩眷日遣御醫調治終莫能瘳
B27n0151_p0415b03║及其滅也賜金存恤闍維塔於鳳林谷生平樸質沖澹器宇疎
B27n0151_p0415b04║朗玅解文義兼工書法其於學也專事薰修蓋息心淨行之流
B27n0151_p0415b05║以康熙二十三年甲子五月示寂春秋五十有三僧臘四十有
B27n0151_p0415b06║四乙丑夏其徒丹巴將泐碣山阿述其行狀乞翰林院侍讀學
B27n0151_p0415b07║士錢塘高士奇為之銘文具山志
B27n0151_p0415b08║清仙溪城峰禪院沙門釋一空傳
B27n0151_p0415b09║釋一空字朗然姓郭氏莆陽人也幼失怙恃依叔氏居恒持齋
B27n0151_p0415b10║素年十九叔為謀婚娶強使肉食因走入壺山石泉寺從閒公
B27n0151_p0415b11║大德剃染勤苦精能靡間朝昏聞閒公所舉機緣懷疑不決常
B27n0151_p0415b12║提父母未生前語一日歸山擲石敲門有省乃發志參方首造
B27n0151_p0415b13║鼓山叩雪關染指法昧返莆尋天壺舊址縛茅而居率徒力作
B27n0151_p0415b14║樵薪種荼以給餔餟昕夕焚修不墮厥規復參黃檗隱元為典
B27n0151_p0415b15║庫鑰傾心恤眾道譽籍甚會時學開法漳之廣嚴卷裓相從酬
B27n0151_p0415b16║酢投契水乳相合承其屬累時移天壽福廬皆竭力輔贊法化
B27n0151_p0415b17║大行莆龜洋禪寺唐無了慧忠二禪師故剎久歷刼火荒殘殊
B27n0151_p0415b18║甚空受眾請率徒躬耕不憚劬辛每以向上相提撕不數載百
B27n0151_p0415b19║廢俱振祖道重光晚歲移住仙溪城峰院兵燹之後山門寥落
B27n0151_p0415b20║營求締構煥然一新衲子麕至望風恐後甲辰三月方值誕辰
B27n0151_p0416a01║即告眾曰吾今六十有一臘四十餘生平向钁頭邊成辦箇事
B27n0151_p0416a02║實非草草今且休矣不數日遂示寂康熙甲辰四月七日也空
B27n0151_p0416a03║雖尚貞樸汰除浮薄潛鞭密練不愧古人居龜洋時旦坐方丈
B27n0151_p0416a04║有虎跑伏階前空為說三皈依竟攝尾去又一日經行客寮有
B27n0151_p0416a05║巨蛇長丈餘當道侍者欲擊之空止之曰彼以毒來我以慈受
B27n0151_p0416a06║亦為授三皈依蛇逡巡退眾皆異之平昔拈頌機緣言皆見諦
B27n0151_p0416a07║吟咏篇什亦多天真流暢知其所得深矣塔于天壺東岡釋超
B27n0151_p0416a08║弘作銘
B27n0151_p0416a09║清漳州南山萬善庵沙門釋無疑傳（行勉）
B27n0151_p0416a10║釋無疑姓林氏浯海人中歲厭俗禮印指披剃於金門寶月性
B27n0151_p0416a11║姿純實篤杜多行雪峰亘開法羅山無疑知院事拮据劬苦以
B27n0151_p0416a12║身率眾時承激發知有向上事逮亘移住芙蓉乃結茅於三秀
B27n0151_p0416a13║中峯耕種自足不染外緣俄遭寇亂同安石尾相繼淪陷僵尸
B27n0151_p0416a14║填城野偕其徒行勉達已拾厥遺骸聚而瘞之於同安城北立
B27n0151_p0416a15║兆域以識曰同歸所壬辰漳城被圍幾七月城中人相食及清
B27n0151_p0416a16║兵南下轉戰百里積骸如山無疑復領徒眾行勉觀素輩收胔
B27n0151_p0416a17║錄髑於烈日苦雨中備嘗辛艱亦立同歸所於南山寺更建萬
B27n0151_p0416a18║善庵香鐙鐘梵以利幽冥遠近聞之皆感泣涕漣以為真大士
B27n0151_p0416a19║行願也及乙未歲仙遊陷被屠無疑力起犇赴掩霾如前計十
B27n0151_p0416a20║年中所瘞尸骸何止萬眾斯生民之慘變而苦行悲願其功德
B27n0151_p0416b01║誠不可思議同安有甘露遺址檀越陳公慕其道誼延之鼎新
B27n0151_p0416b02║又嘗住輪山圓通寺重修大殿足壯觀瞻一時雲水至者如歸
B27n0151_p0416b03║俄而示疾數日淹化行勉者浯海蔡氏子年二十薙髮於寶月
B27n0151_p0416b04║庵因讀石室語錄有省遂造青林參重眉服勞數載值世顛連
B27n0151_p0416b05║人罹非命乃隨其師躬掩埋之役戮力為多又募砌石尾城通
B27n0151_p0416b06║溪石路數里以便跋涉重眉主漳之隆壽復依為化士遂付以
B27n0151_p0416b07║偈山居四十年所居亦數易俱以力耕悟道晚隱溫陵金粟刻
B27n0151_p0416b08║苦不懈無改於初及將入滅寢疾於示現庵沐浴更衣而化亦
B27n0151_p0416b09║塔於甘露
B27n0151_p0416b10║清杭州靈隱寺沙門釋弘禮傳（戒顯　濟玹）
B27n0151_p0416b11║釋弘禮字具德姓張氏紹興人初為鍛工好與黃冠游有紫陽
B27n0151_p0416b12║洞蘇道者教以息養方本天台小止觀與首楞嚴合因讀是經
B27n0151_p0416b13║而發正信投普陀寶華庵仲雅祝髮既受具乃參三峰漢月藏
B27n0151_p0416b14║禪師因承記莂授以臨濟正宗是宗在明初法運中微漢月初
B27n0151_p0416b15║從折竹洞悟徹盡法淵後乃得源流於金粟悟而其始終加護
B27n0151_p0416b16║者則在綱宗綱宗者全提五家宗旨而於臨濟則從一句中分
B27n0151_p0416b17║寶主玄要照用堂奧森嚴使學者不滯鑑覺洞抉佛祖心髓弘
B27n0151_p0416b18║禮聞之亟往參叩時漢開法安隱以本來面目示之苦求未得
B27n0151_p0416b19║偶窺鏡見影被同侶一推猛然有省由是精進服勤左右歷三
B27n0151_p0416b20║峰鄧尉者十有七載徹悟宗旨遂承衣拂三峰既歿同參潭吉
B27n0151_p0417a01║忍著五宗救弘禮贊助居多書成而闡揚綱宗三峰道法始曉
B27n0151_p0417a02║然於天下雖當時辨難三峰者持論不無異同是書一出淆譌
B27n0151_p0417a03║立判矣潭又告寂弘禮歸隱雲門御史念臺劉公請主廣孝寺
B27n0151_p0417a04║陶鍊學人名動諸方繼遷安隱顯寧復應江北請說法泰興之
B27n0151_p0417a05║慶雲秦郵之地藏維揚之天寧嗣居佛日靈隱會稽華嚴徑山
B27n0151_p0417a06║先後十坐道場開大法門雷震海內在天寧日湖海浩歸衲侶
B27n0151_p0417a07║犇奏所謂五千衲子下揚州者紀其實也靈隱方興巨工事同
B27n0151_p0417a08║開剏大殿火重新之施者坌集購大木於深山人力罕致一夕
B27n0151_p0417a09║雷雨暴洪汛漲浮湧畢達缺一石礎感神示夢因之募得故功
B27n0151_p0417a10║成鉅麗甲於天下又以其餘葺浙之廣孝安隱法相靈峰諸寺
B27n0151_p0417a11║而徑山頻以興復請乃以靈隱付其徒晦山而自往徑山將興
B27n0151_p0417a12║法席為弟子巨渤封塔再至天寧臨行機語皆似息機投老者
B27n0151_p0417a13║既至七日刻晷為筵熱香禮佛五鼓易衣端然坐逝時康熙丁
B27n0151_p0417a14║未十月十九日也壽六十八僧臘四十七塔於靈隱慧日軒吳
B27n0151_p0417a15║梅村祭酒偉業為之銘著有弘宗說正訛說二書弟子晦山戒
B27n0151_p0417a16║顯太倉王氏子弱齡游泮有聲庠序甲申之難作文告廟入金
B27n0151_p0417a17║陵禮三昧祝法受具參天童雪橋遇靈隱弘禮於皋亭大悟雲
B27n0151_p0417a18║門拄杖諙遂得法初隱廬山開法雲居歷主東湖薦福黃梅四
B27n0151_p0417a19║祖臨皋安國武昌寒溪荊州護國撫州疏山化行江楚道望大
B27n0151_p0417a20║著所至興建不後其師康熙丁未繼席靈隱著有禪門鍛鍊說
B27n0151_p0417b01║十三篇現果錄佛法本草及語錄詩文集若干卷又五嶽濟玹
B27n0151_p0417b02║者古越吳氏子亦弘禮弟子生時人聞空中音樂三歲誦心經
B27n0151_p0417b03║如宿記成童出家依石屋年十七遊方登講肆詞如瓶瀉受具
B27n0151_p0417b04║天童密參西來大意便有入處歸越沙溪將盥觸翻水盆得大
B27n0151_p0417b05║灑脫出而遍叩謁弘禮於顯寧遂授以法其倡化諸剎皆玹佐
B27n0151_p0417b06║揚之力為多出世安隱遇火重興之道譽流聞相率敦請如福
B27n0151_p0417b07║善夕照隆平諸剎先後戾止津梁不倦及靈隱虛席遂補其處
B27n0151_p0417b08║振緒飭綱紹芳先哲和碩康親王慕其高範敬禮有加焉
B27n0151_p0417b09║清公安報慈寺沙門釋濟亮傳（問石　原直　樹可徹　雪幹遠）
B27n0151_p0417b10║釋濟亮字灰如姓王氏萍鄉人也父本儒素母簡氏亦有善德
B27n0151_p0417b11║世積醕和感徵吉兆故亮生有夙因幼習誦讀便喜內典鄉塾
B27n0151_p0417b12║之後樂近僧徒因告二親願出塵網竟弗之許年三十乃託商
B27n0151_p0417b13║游楚舟次繡林始從自性老宿薙落俄而受戒大溈訪道吳門
B27n0151_p0417b14║首依大樹證公遵教參究久之大有發明蓋已升其堂矣後歷
B27n0151_p0417b15║天童三峰徧謁諸老咸以法器目之亮殊以大慧未圓悟時深
B27n0151_p0417b16║警策已而聞問石唱道天隆遂往依之服膺拳拳三易寒暑曲
B27n0151_p0417b17║盡大法所謂五家宗旨不傳之密俱從定力得之如指諸掌更
B27n0151_p0417b18║無所疑因仍反楚住于夾山是時問石亦應楚藩之請道重湖
B27n0151_p0417b19║南北間亮則屏息於碧巖青嶂若弗聞也者待其退席白雲乃
B27n0151_p0417b20║走僧致詢白雲門庭高峻不輕授人顧於亮眷眷弗捨若風穴
B27n0151_p0418a01║之於首山焉亮終自韜晦時思引退乃靈巖挽之於前檗庵推
B27n0151_p0418a02║之於後而原直且激勵之使之出世原直道眼空闊不可一世
B27n0151_p0418a03║於亮獨傾倒篤摯勉令升座九峰萬眾歎服未幾應公安報慈
B27n0151_p0418a04║之請寺本創自唐時藏嶼禪師曆宋迄元宗風蔚然殿宇宏麗
B27n0151_p0418a05║明季鼎革燼于兵燹雖圓通一殿古制猶存亦僅支梁棟而廊
B27n0151_p0418a06║廡寮舍蕩然俱空自亮率彼高足憇錫于茲法幢既建檀施旋
B27n0151_p0418a07║集曾不踰期而法堂禪關香積之厨次第具舉雖築垣植樹事
B27n0151_p0418a08║必躬親蓋弛笠之時但見莖草晏坐之際蔚為寶坊矣後為湖
B27n0151_p0418a09║南撫軍衡齋周公請赴白雲亮亦自以為得法之地力為興復
B27n0151_p0418a10║慈風所扇神人悅助舉已失之土田久廢之殿閣於荒煙蔓草
B27n0151_p0418a11║中恢擴崇隆悉復舊觀謂少酬夙願而亮亦勤瘁矣公安二聖
B27n0151_p0418a12║寺者剏始安遠二公佛東圓悟亦嘗於此演唱宗乘廢毀已甚
B27n0151_p0418a13║亮久懷興葺乃建立就緒適值南詔之變兵抵江介亮年臘已
B27n0151_p0418a14║高弟子迎歸報慈一時悍弁武卒入其境者莫不展敬迴怒為
B27n0151_p0418a15║悲其馴感暴惡如此亮性剛介嚴冷輕名重道志堅行密去留
B27n0151_p0418a16║無所執恡所至之地如威鳳卒止百鳥翔集契嵩善嗔慈明喜
B27n0151_p0418a17║罵亮蓋兼之而徒眾益盛遠近趨風隨其根器各有所造以清
B27n0151_p0418a18║康熙辛酉冬十一月二十九日示寂壽八十臘四十九荼毘得
B27n0151_p0418a19║舍利數十所著語錄四卷塔于寺西原弟子樹可徹雪幹遠復
B27n0151_p0418a20║繼其志重修大雄殿藏經閣不數載興廢舉墜光復舊物皆足
B27n0151_p0418b01║砥柱末法唱導叢林雪後繼席報慈樹又徇神山之請興復祖
B27n0151_p0418b02║庭矣
B27n0151_p0418b03║清潭州大溈山寺沙門釋明應傳（要旨輝　敬元足　浮雪正　天樞鉉　遠目敬）
B27n0151_p0418b04║釋明應字易庵姓蔣氏龍標人也將誕之夕母夢白象到門驚
B27n0151_p0418b05║寤而娩紫胞裏體父異之因名象蔕雖在髫齒頗甘素茹既終
B27n0151_p0418b06║親養決志出家投武攸蓮花庵祝髮謁大溈慧山海圓具執侍
B27n0151_p0418b07║左右參三不是諙有省乃行脚吳越徧謁尊宿久之覺真湻之
B27n0151_p0418b08║氣終以溈阜為優遂還山不出間檢傳證至雲門章次頓舉平
B27n0151_p0418b09║昔疑滯渙釋無餘從此精修孳孳昕夕苒苒寒暑十有五載服
B27n0151_p0418b10║勤既久因受記莂首眾代講初開法朗州西禪風行沅澧清康
B27n0151_p0418b11║熙庚戌應上湘白雲古貌嚴冷略進枯株提倡死心叟之為人
B27n0151_p0418b12║昭示來學矩範一肅甲寅更主龍山別立堂奧諸方頌之丁巳
B27n0151_p0418b13║大溈虛席寺眾㪟請五讓乃就既至百廢具舉宗風大振聲施
B27n0151_p0418b14║愈遠已而白雲性宗上人再請蒞席晚節卓然策勵門子不少
B27n0151_p0418b15║弛假道譽益崇感其邑宰及諸檀護敬禮優加殿宇廔廊一革
B27n0151_p0418b16║其故號為中興方及落成遽示微疾封龕舉火俱自留偈時康
B27n0151_p0418b17║熙乙丑孟夏十六日也年五十有八臘三十有七著有法錄數
B27n0151_p0418b18║卷初至白雲山鳴七日卒符其兆塔於白雲山下西甯陶太史
B27n0151_p0418b19║之典為之銘焉嗣法弟子曰要旨輝曰敬元足曰浮雪正曰天
B27n0151_p0418b20║樞鉉曰遠目敬皆能纘紹不愧師承輝為豫章冷氏子初禮大
B27n0151_p0419a01║冶青山薙染受具後偕敬元參大溈慧復隨易庵於白雲發明
B27n0151_p0419a02║大事同承記莂辛亥輝主白雲院事行道六載遠鬯禪芬後闢
B27n0151_p0419a03║青峰因巖結構輪奐鼎新傑然物表著有法言數卷足師曾住
B27n0151_p0419a04║壺天之歸雲褒忠之白雲婁席之大悲上湘之三峰大施鉗鎚
B27n0151_p0419a05║造就方來及赴龍山紹厥先緒輯錄永鐙巨典垂諸來葉厄坐
B27n0151_p0419a06║孤峰匑匑一紀而大溈㪟迫及主其席摘蠹拯敝百度更新三
B27n0151_p0419a07║聖殿水雲堂次第告成復修禪譜山志期年之間功績昭昭亦
B27n0151_p0419a08║有語錄數卷正字浮雪衡陽劉氏子從善權薙染圓具於古梅
B27n0151_p0419a09║參易庵受記隨至白雲興復之功多所贊助實鉉字天樞臨川
B27n0151_p0419a10║張氏子始投衡陽青獅峰省元薙染詣岳麓肺上人受具首謁
B27n0151_p0419a11║易庵於龍山承記莂後六坐道場其住白雲龍山尤多繼述有
B27n0151_p0419a12║語錄四卷實敬字遠目別號漚花道人邵陽周氏子六齡從淨
B27n0151_p0419a13║明祝髮年十一侍易庵窮究玄理聽墮盌聲有省詣易庵求證
B27n0151_p0419a14║便問萬法歸一曰水歸原在海又問一歸何處曰月落不離天
B27n0151_p0419a15║自是機峰秀發清康熙時於上湘闢蘿月庵剏鳳林寺皆前所
B27n0151_p0419a16║未有己卯住白雲前後十餘載重修大殿塑大像置百人香火
B27n0151_p0419a17║田雍正十一年加封佑祖大圓靈覺禪師齋僧五百實敬躬逢
B27n0151_p0419a18║其盛吁亦難矣
B27n0151_p0419a19║清臨安迎恩寺沙門釋淨極傳（普灼　妙庵　性融　悟禎）
B27n0151_p0419a20║釋淨極字達一姓曹氏兗州人也明崇禎甲戌遊南嶽從學明
B27n0151_p0419b01║落髮後參諾諾大師有悟清康熙癸卯入滇初至臨安修迎恩
B27n0151_p0419b02║寺庚戌居雞足重建迦葉殿寂于戊午冬年五十餘普灼字中
B27n0151_p0419b03║也太和人祝髮於雞足傳依悟性敏達繼謁無住受具於大理
B27n0151_p0419b04║崇聖寺掩關十年德感郡人重興其寺一覽煥然歸者日眾不
B27n0151_p0419b05║可勝計寂年六十六僧行四十妙庵字石樓昆明張氏子年十
B27n0151_p0419b06║二詣笻竹得度性極穎異質近生知𠪱參名宿授以狗子無佛
B27n0151_p0419b07║性語失志勤攻遂有悟入機辯如流德業精雅士庶欽重數興
B27n0151_p0419b08║古剎寂年五十九僧臘三十五又性融三昧廣濟周氏子童時
B27n0151_p0419b09║見朝黃梅者即起信心願往從之及長禮普陀回舟放洋遇颶
B27n0151_p0419b10║風波濤大作船眾漂沒獨性融負屍得度望海禮拜因感無常
B27n0151_p0419b11║欲超塵網父母既喪詣黃梅求度因事不果後至黔遇本空始
B27n0151_p0419b12║從剃度乙未遊滇參無住遂入定遠白馬山結茅潛修時土官
B27n0151_p0419b13║李仁捨宅為庵延性融居之復於獅子窩開建妙吉祥寺數十
B27n0151_p0419b14║年間紺殿嶷然法物備具清康熙甲子歲綏遠將軍蔡公為請
B27n0151_p0419b15║大藏作鎮名山寂年六十無疾告終又悟禎字友山姚安高氏
B27n0151_p0419b16║子出自華胄性契禪修因棄職出家創建曇華寺精修梵行數
B27n0151_p0419b17║十餘年凡經古剎名藍偶見破壞者無不矢願重修必使棟宇
B27n0151_p0419b18║增華佛像光輝而後已積誠所感卒償其願清康熙己巳秋吉
B27n0151_p0419b19║祥而寂
B27n0151_p0419b20║清金陵靈谷禪寺沙門釋宗運傳（際曙）
B27n0151_p0420a01║釋宗運字于南師事南屏豁堂晝夜密參豁公印可即付以法
B27n0151_p0420a02║大興靈谷弘開講演時經兵燹之餘山中幽寂陰雨啾啾夜聞
B27n0151_p0420a03║鬼哭運至攝以道力利濟幽宴其聲遂絕值歲荒獨錫走句曲
B27n0151_p0420a04║為眾乞食賴以樂飢豁堂嘗挂吏議繫于圜室運聞倉皇就道
B27n0151_p0420a05║竭力營救事乃得解當其將至靈谷也值明室鼎革寺宇荒涼
B27n0151_p0420a06║眾皆出亡有僧夜夢伽藍神語曰將有大知識來興此山一旦
B27n0151_p0420a07║無量殿上忽放異光鐘樓大鐘不叩自鳴是日運至其感應如
B27n0151_p0420a08║此後重修毘盧殿惟務德感不事攀求而善緣自集寺傍種桃
B27n0151_p0420a09║萬樹當春如紅霞照耀掩映林谷望若仙闕或以為羽南者誤
B27n0151_p0420a10║也又際曙字曉蒼山陽人康熙辛未入主靈谷經營葺理百廢
B27n0151_p0420a11║具興重修寺志丁亥春聖祖南巡翠華幸寺雍容奏語深承帝
B27n0151_p0420a12║眷御書聯額賞賚有差為一代異數云
B27n0151_p0420a13║清杭州靈隱寺沙門釋性證傳
B27n0151_p0420a14║釋性證字無新姓鄧氏錢江人早歲從靈隱易庵薙髮相依日
B27n0151_p0420a15║久重其樸誠以法器待之密傳衣缽證復韜采匿光徧叩老宿
B27n0151_p0420a16║具聞法要值靈隱重築廢宇締構煩艱工徒千指仰食缾盋丹
B27n0151_p0420a17║雘既畢首復宋直指堂於是飛來峰坊廻龍橋密因閣冷泉石
B27n0151_p0420a18║門諸勝皆一時煥新而棲雲介如古心憨山率樂就寺弘法講
B27n0151_p0420a19║席之盛甲於東南晚歲靈鷲隙起潛叩檀護盡力保持幸免摧
B27n0151_p0420a20║剝改易輪殿重新韓蘄王翠亭歲補九里松晚猶不倦更護飛
B27n0151_p0420b01║來竹樹於斫伐之際存古禪堂於崩敗之餘改廻龍橋於山洪
B27n0151_p0420b02║未發之日五易大殿柱所費不貲致峨眉老僧萬里寄語凡所
B27n0151_p0420b03║建樹出自實行嘗對人言我來時赤條條去時豈容一絲自挂
B27n0151_p0420b04║故破衲而外無長物也生平於持名反念默自體會不復以機
B27n0151_p0420b05║鋒自顯化去之日徐疊雙趺有六十四年打攪常住之偈可謂
B27n0151_p0420b06║踐履純篤矣以康熙乙亥五月五日示寂塔于北峰之麓陳繼
B27n0151_p0420b07║儒為作行業記
B27n0151_p0420b08║清仁和艮山崇福寺沙門釋超海傳
B27n0151_p0420b09║釋超海字四航福巖僧也傳臨濟三十三世福巖與崇福本同
B27n0151_p0420b10║宗派康熙丙申里人吳岐生吳道深親詣石門㪟請至再海始
B27n0151_p0420b11║應命飛錫翩翩惠然戾止雖喬木陰濃新綠可愛而棟宇傾頹
B27n0151_p0420b12║規制狹小海有道聲徒侶朋來累千餘指室不能容於是宏構
B27n0151_p0420b13║禪堂剏大悲閣重葺殿房丈室廚庫以次興修六載告成壬寅
B27n0151_p0420b14║六月翛然引退旋主餘杭龍泉雍正乙巳士眾同詞請歸崇福
B27n0151_p0420b15║以雍正戊申四月朔日示寂世壽六十有七塔于院西南清宮
B27n0151_p0420b16║港傍有語錄一卷為侍者普兢所編皆海主石門福巖餘杭龍
B27n0151_p0420b17║泉及崇福時法語海雖明禪宗而接眾論道以淨律為先可謂
B27n0151_p0420b18║不忘本矣寺剏於宋燬於元建於明永樂至清初荒廢已甚佛
B27n0151_p0420b19║像沒於草中海為中興云
B27n0151_p0420b20║清四明阿育王山沙門釋持荃傳
B27n0151_p0421a01║釋持荃字嵩來六齡芟染初依鎮海海雲庵雖屬沙彌已露頭
B27n0151_p0421a02║角年十六為大僧始參學於育王秋遠一見器之留掌書記大
B27n0151_p0421a03║藏之外兼及百家穎悟貫通頗窮玅理迨秋老謝世荃以次相
B27n0151_p0421a04║繼主席初育王久經殘燬一望蕭然舍利殿外僅方丈數楹荃
B27n0151_p0421a05║苦心焦慮締構經營荒煙蔓草間忽見金碧煇煌遠近緇白咸
B27n0151_p0421a06║深讚頌宗風大闡學侶雲集乾隆十六年春翠華南幸荃隨班
B27n0151_p0421a07║奉迓於武林乃聖眷東顧稠人廣眾中獨奇荃儀表召至馬前
B27n0151_p0421a08║垂訊殷殷酬荅無爽賞賚有差回鑾後又賜御書心經一卷二
B27n0151_p0421a09║十一年再覲天顏特賜紫衣他物稱之荃自遭際恩榮益知策
B27n0151_p0421a10║勵復造承恩堂以大其賜精進修持老而更篤寂於乾隆己卯
B27n0151_p0421a11║十一月二十日著有語錄一卷弟子證性編而刻之今見傳本