B27n0151_p0421b01║
B27n0151_p0421b02║
B27n0151_p0421b03║
B27n0151_p0421b04║
B27n0151_p0421b05║
B27n0151_p0421b06║
B27n0151_p0421b07║
B27n0151_p0421b08║
B27n0151_p0421b09║
B27n0151_p0421b10║
B27n0151_p0421b11║新續高僧傳四集卷第五十八
B27n0151_p0421b12║衡陽喻謙昧庵氏編輯
B27n0151_p0421b13║興福篇第九之十（正傳十四人　附見四人）
B27n0151_p0421b14║清江甯古林寺沙門釋普璠傳
B27n0151_p0421b15║　虞山福興寺沙門釋然理傳
B27n0151_p0421b16║　維揚智珠寺沙門釋性賢傳
B27n0151_p0421b17║　姑蘇治平寺沙門釋性言傳
B27n0151_p0421b18║　鎮海瑞巖寺沙門釋宗輝傳
B27n0151_p0421b19║　燕京潭柘岫雲寺沙門釋圓琳傳
B27n0151_p0421b20║　龍城雙鳳山朝陽寺沙門釋語蓮傳（吼天）
B27n0151_p0422a01║　孤嶼江心寺沙門釋通榛傳
B27n0151_p0422a02║　燕京龍泉寺沙門釋真如傳（月天寬）
B27n0151_p0422a03║　衡山曉霞峯沙門釋續桂傳
B27n0151_p0422a04║　當陽玉泉寺沙門釋惠證傳（寂清）
B27n0151_p0422a05║　衡陽太和菴沙門釋果法傳（清和澄）
B27n0151_p0422a06║　新化四願禪寺沙門釋慈源傳
B27n0151_p0422a07║　長沙定湘王廟沙門釋續成傳
B27n0151_p0422a08║
B27n0151_p0422a09║
B27n0151_p0422a10║
B27n0151_p0422a11║清江甯古林寺沙門釋普璠傳
B27n0151_p0422a12║釋普璠字魯玉姓趙氏黃梅人也賦性孤高不偕流俗早歲薙
B27n0151_p0422a13║染受具後務絕世緣獨精戒法而心思敏達每讀經論別有悟
B27n0151_p0422a14║入故于宗律二門融會貫通獨標玄旨緇素之士奉為津梁清
B27n0151_p0422a15║雍正九年有富人閔君仰其清望諮訪要玅既聆法語便爾心
B27n0151_p0422a16║折因請易青石戒壇築礬成之雕刻精工時世罕匹其善氣感
B27n0151_p0422a17║物類如此主席十三年雖就衰老猶勤焚修以清乾隆元年二
B27n0151_p0422a18║月二日示寂世壽七十有七戒臘四十二塔于山後
B27n0151_p0422a19║清虞山福興寺沙門釋然理傳
B27n0151_p0422a20║釋然理字智宏姓趙氏本宋宗室藩守蓉城世居江陰父子祥
B27n0151_p0422b01║母裘氏理生有夙緣幼而頴異依近邑廣福寺大乘為度師年
B27n0151_p0422b02║二十五秉戒於寶華閔緣鑽研律蔀精進不已後至姑蘇入真
B27n0151_p0422b03║諦利咸室分主婁東海寧大施法雨化導彌多雍正元年應虞
B27n0151_p0422b04║山福興之請時殿堂圮廢廊廡蕭然榛草蔓延香煙斷絕千年
B27n0151_p0422b05║古剎代有高僧荒蕪若此心焉傷之遂立弘誓殫志修復而歲
B27n0151_p0422b06║值凶歉一粥難支又前者棄產負糧追呼日迫幸檀越不遠化
B27n0151_p0422b07║施相應陶太史汪宮贊皆力為護持虞山趙氏同出江陰亦竭
B27n0151_p0422b08║貲相濟二十年中頹者葺之廢者興之昔日榛莽煥焉改觀甲
B27n0151_p0422b09║子冬年已六十門人方思為壽理力止之謂四相皆空何有壽
B27n0151_p0422b10║者士林聞之益加敬仰乾隆十一年丙寅以院事付其徒至善
B27n0151_p0422b11║乃退居於破山西偏一鑪一經翛然自遠不知所終
B27n0151_p0422b12║清維揚智珠寺沙門釋性賢傳
B27n0151_p0422b13║釋性賢字德增姓嵇氏安東人也遠祖中散世為名族父祥生
B27n0151_p0422b14║有隱德母孫氏夢慶雲入懷遂覺有身產時異香滿室三日不
B27n0151_p0422b15║乳舉家怪之禱佛福佑俄而就哺稍長不茹辛羶兒童嘻戲輒
B27n0151_p0422b16║拜偶像慧根夙具有志出塵父母奇之不拂其意年十一於廟
B27n0151_p0422b17║灣祇園寺禮子敏為師寺故以瑜伽教徇世俗請吹螺唱唄日
B27n0151_p0422b18║紛如也賢廁其間鬱鬱不得慨然曰吾聞如來救世明心見性
B27n0151_p0422b19║顧如是耶吾其行矣年二十一始詣寶華受具足戒於文海一
B27n0151_p0422b20║見器之令侍瓶巾左右服勤薰心砭骨數易寒暑欲徧參知識
B27n0151_p0423a01║乃造虎邱謁洞明慧悟超凡勇往精詣洞徹宗旨雍正十二年
B27n0151_p0423a02║憲廟特召文海入都立壇演戒賢從襄事恩賜絳衣臨壇作證
B27n0151_p0423a03║期畢圓明園引見奉命內庭參禪賞賚優渥高宗御極拜勅還
B27n0151_p0423a04║山復至寶華時維揚有吉祥院者地臨河濱窪隘嚻塵為游氓
B27n0151_p0423a05║逼處日就荒廢郡有檀護汪交戴南翁輩請賢住錫至再至三
B27n0151_p0423a06║㪟勸無已乃慨然自任敗壁頹垣榛莽塞路賢至為之掃除經
B27n0151_p0423a07║紀殿閣寮廡依次修建基址式廓曾不數載遂成巨剎乾隆十
B27n0151_p0423a08║六年辛未聖駕南巡率眾迎候蒙賜智珠寺額天章璀璨炳曜
B27n0151_p0423a09║日星復承恩眷頒賜內帑梵宇巍峩益臻鉅麗於是創造戒壇
B27n0151_p0423a10║並構精藍五處增擴齋田四百餘畝資給稟戒禪眾食指數千
B27n0151_p0423a11║寂然無譁賢言貌伉朗風骨森峻而居心和易接物以誠引導
B27n0151_p0423a12║後進有教無類人多愛而敬之依依不忍捨去其自律甚嚴恬
B27n0151_p0423a13║然澹退而眾心嚮慕不言而信今為智珠鼻祖云
B27n0151_p0423a14║清姑蘇治平寺沙門釋性言傳
B27n0151_p0423a15║釋性言字理筠姓徐氏平湖人也母俞氏善心慈物雅信釋經
B27n0151_p0423a16║含苦茹素祈佛得子故稟性柔和穎異過人童機玅應靈感獨
B27n0151_p0423a17║先幼誦儒書終懷逸思及二親終養益驚旅寄嘗喟然曰幻軀
B27n0151_p0423a18║浮業四大非真堅如鐵石寧不消磨乃投德藏寺雨曇受染雍
B27n0151_p0423a19║正九年登寶華山稟具於文海馥[有*惑]戒芬威儀棣棣深見器許
B27n0151_p0423a20║授以院事及文海奉詔入都大起皇壇弘戒法源言輔弼贊助
B27n0151_p0423b01║厥功甚鉅隨海還山分席天隆勤劬三載乾隆二十五年江蘇
B27n0151_p0423b02║巡撫陳公請主治平古剎時蔓草荒煙淒清滿目言至始為闢
B27n0151_p0423b03║除蕪萊勝地重輝廢寢忘餐不辤勞瘁乾隆壬午聖駕南巡乙
B27n0151_p0423b04║酉之歲再幸江南前後迎謁奏對稱旨御賜聯額恩施爛然及
B27n0151_p0423b05║文海謝沒復來寶華嗣主法席經營五祀祖道增輝以乾隆己
B27n0151_p0423b06║丑春二月九日示寂世壽六十有一僧臘四十有八坐夏三十
B27n0151_p0423b07║有四茶毘時金光燭天雲霞四布門人收遺骨塔焉
B27n0151_p0423b08║清鎮海瑞巖寺沙門釋宗輝傳
B27n0151_p0423b09║釋宗輝宇淨月清乾隆戊午重建總持寺鐘樓積精竭力不日
B27n0151_p0423b10║告成復修大殿墻垣廊廡煥然一新輝初得法於育王秋遠碧
B27n0151_p0423b11║公傳臨濟宗三十四世後住靈芝領院事歷有年所剏立法堂
B27n0151_p0423b12║增置寺產是冬開法靈芝普慶禪院止作兼持未幾移錫瑞巖
B27n0151_p0423b13║寺值殘荒輝一入院百廢具舉叢林為之改觀平生願力弘深
B27n0151_p0423b14║常懷利濟得瑜伽三昧廣興法施一衲之外他無長物衣缽之
B27n0151_p0423b15║貲悉以修葺橋梁平治道路郵亭破院尤盡心焉乙亥春復住
B27n0151_p0423b16║鎮海普慶於正月九日掩關自閟三載乃出即呈偈曰入此禪
B27n0151_p0423b17║關一剎那竟忘三載疾如梭尋空到得無空際放下空空便出
B27n0151_p0423b18║窩乾隆二十四年復為育王嵩公及鄞鎮諸檀護所請卓錫阿
B27n0151_p0423b19║育王山廣利禪寺輝晚年喜為韵語天資敏捷揮豪立就其臨
B27n0151_p0423b20║機說法具正知見真足津梁末世所著芝峰語錄一編謝誾祚
B27n0151_p0424a01║為之序謂其能於叩募之暇閉關之餘了明心性悟四大皆空
B27n0151_p0424a02║之理成六塵不染之身而其登堂說法復能指示玄詮令當下
B27n0151_p0424a03║機鋒人人猛省益信古人所傳頑石點頭花雨諸天為不虛也
B27n0151_p0424a04║清燕京潭柘岫雲寺沙門釋圓琳傳
B27n0151_p0424a05║釋圓琳字琮璋姓張氏宛平人也幼依京師龍姥宮受染長乃
B27n0151_p0424a06║具足於岫雲洞初潛心律學不避寒暑屢歲荒旱食止秫粥眾
B27n0151_p0424a07║多苦之殊難下咽琳獨泊如始發願力增置香租聞都中西方
B27n0151_p0424a08║寺講演楞嚴躬往聽受偶因疾作不能隨眾深以為惜已而復
B27n0151_p0424a09║參迦陵調梅二宗匠機峰迅利洞徹本源均見稱許岫雲印徹
B27n0151_p0424a10║方監院事招之還山復進引禮兼綜內外四十餘年三易丈席
B27n0151_p0424a11║屢承推舉乃退避不遑惟用志苦修殫思建置殿堂寮舍百廢
B27n0151_p0424a12║具興岫雲名勝遂甲於畿輔歲在甲子高宗幸臨覽秀賞奇歎
B27n0151_p0424a13║為靈境御賜額聯兼題詩句宸章燦發照映泉石而佛樓道場
B27n0151_p0424a14║嚴整陳設欽命琳為總理其見重如此嘗念步禮五臺游侶跋
B27n0151_p0424a15║涉恆苦饑渴設亭施茶用廣接待力行三年靈感種種事詳清
B27n0151_p0424a16║涼山志又有十方緇素窮苦無告者殊堪悲憫乃建安樂延壽
B27n0151_p0424a17║堂於寺左使得就養朝暮入堂導眾課誦專修淨業丁丑堂成
B27n0151_p0424a18║設無量壽會和碩莊親王為之記庚辰歲發願航海趿屩普陀
B27n0151_p0424a19║過餘杭淨慈寺因修濟公墖立五百尊者名號牌及歸過廣陵
B27n0151_p0424a20║鹺運高公仰慕清望請留瓶缽於慧因寺度夏復求送佛於寶
B27n0151_p0424b01║華拜經臺用式儀表冬乃還山為皇太后萬壽啟建道塲於萬
B27n0151_p0424b02║壽寺祝延聖禧甲申歲聖駕復幸山中次前韻詩一章賜銀三
B27n0151_p0424b03║百兩玉佛塔一尊皇太后加賜銀器供具一堂自有叢林以來
B27n0151_p0424b04║不居丈席而荷天恩之渥疊未之前聞其任院事前後增廣租
B27n0151_p0424b05║地二百餘頃雖資出檀施非盛德感人何以致此直督方公吉
B27n0151_p0424b06║林德公皆為文以紀之而德公則記重修大悲壇方公則專記
B27n0151_p0424b07║延壽堂增置養贍地者一時朝貴傾心聖后眷德猶以避席為
B27n0151_p0424b08║高視後之爭主方丈騖馳京省纏訟經年者可同日語耶
B27n0151_p0424b09║清龍城雙鳳山朝陽寺沙門釋語蓮傳（吼天燦）
B27n0151_p0424b10║釋語蓮湘鄉李氏子誕生之夕母淩氏夢蛇入室齠齡薙染於
B27n0151_p0424b11║冠梓園最樂禪院能達後主翠竹山蓮池庵生平耿介素履端
B27n0151_p0424b12║方年三十始從大溈山吼天燦受具一日侍坐吼天示以宗要
B27n0151_p0424b13║三月弗契忽夜夢一尊者自稱準提問云汝意云何蓮曰不見
B27n0151_p0424b14║一物尊者云如是如是次日參吼天吼天亦云如是如是蓮頓
B27n0151_p0424b15║開悟嘗說法於雪峰最樂堂直指人心不惑於物後於湘上雙
B27n0151_p0424b16║鳳山剏朝陽寺開堂說戒法雨蒸蒸殆徧衡湘晚歲天機浩然
B27n0151_p0424b17║禪悅之餘吟詠自適嘗與鄧筆山張紫雨劉麟書諸人結社為
B27n0151_p0424b18║文字交著有語錄詩草若干卷詩中警句如將心寄明月放眼
B27n0151_p0424b19║看青山魚知入定潛沙澗花解離塵上釣船為世傳誦其開示
B27n0151_p0424b20║後學警提親切不倦津梁嘗說偈曰四弘誓願惟持己一片婆
B27n0151_p0425a01║心只為人若要佛法留後代直行天性不欺心張正笏序其語
B27n0151_p0425a02║錄稱其中兩語路從平處險人向靜中忙此即心不在注腳可
B27n0151_p0425a03║為求放心者作一棒喝惟楔出楔其旨莫玅於此即讀宗門家
B27n0151_p0425a04║言亦須解此方為有益斯誠定論吼天亦號放翁曾主大溈後
B27n0151_p0425a05║住宗鏡六座道場為湘中老宿讀書通性命之旨以詞賦著稱
B27n0151_p0425a06║楚黔之間所與遊者皆一時達人蓮其高弟也乾隆三十二年
B27n0151_p0425a07║吼天寂訃至蓮哭之哀上供云龍門山水路迢迢水自低兮山
B27n0151_p0425a08║自高痛觀萬卉皆垂淚恰似心田插下刀讀此可知其慨矣
B27n0151_p0425a09║清孤嶼江心寺沙門釋通榛傳
B27n0151_p0425a10║釋通榛字茂霞別號全愚姓姜氏永嘉人也家世儒素代有聞
B27n0151_p0425a11║達榛幼而穎悟五歲失怙母氏憫其孤貧嘗戲謂之曰汝願棲
B27n0151_p0425a12║空門為苾蒭不耶榛即欣然領諾知其具有佛性送入江心寺
B27n0151_p0425a13║時正庵禪師方主席見其行止端詳審為法器遂與剃度及正
B27n0151_p0425a14║庵寂因嗣席焉時年二十二虔意焚修晨鐘暮梵積行不怠初
B27n0151_p0425a15║西塔荒圮惄焉傷之矢願重興乾隆五十四年制府伍公中丞
B27n0151_p0425a16║琅公福公先後來甌感其精誠共捐廉俸守宰以下同獻金帛
B27n0151_p0425a17║寶殿更新伍公三至江心嘉其志也至龍翔興慶兩剎均自捨
B27n0151_p0425a18║衣資興築補葺不假斗粟尺布之助而事自集以是人服其勤
B27n0151_p0425a19║晚卜塔於福昌寺左寂乃藏焉陳豐為之銘文具山志
B27n0151_p0425a20║清燕京龍泉寺沙門釋真如傳（月天寬）
B27n0151_p0425b01║釋真如字清遠姓李氏利川人世守農田襁褓時姊負之墮峭
B27n0151_p0425b02║壁中而懸藤護之竟無恙少與羣兒登金山之巔戲曰此處當
B27n0151_p0425b03║建梵宇後果如其言剏金沙寺稍長竟脫白於金沙寺有月祖
B27n0151_p0425b04║者與真如同出李氏從父行也尋於寺中受具足戒年二十隨
B27n0151_p0425b05║月祖朝五臺至雒陽病殆野老延圃治之而愈頻行謂之曰後
B27n0151_p0425b06║當弘法利生善自護持珍重別去過保陽參宗慶長老與制府
B27n0151_p0425b07║梁公肎堂一見而知為法器入都往來法華鐵山諸寺會長椿
B27n0151_p0425b08║主人還天目延之主席寺有苦井化為醴泉時人歎異驚為瑞
B27n0151_p0425b09║應聲譽蒸蒸而名巨鄉若朱文正珪戴文端衢亨阮文達元蔣
B27n0151_p0425b10║副憲祥墀陳侍郎嵩慶諸子皆樂與酬答諮問法語而張船山
B27n0151_p0425b11║吳蘭雪蔣笙階又以詩偈唱和無虛日蔡君鏡舫號稱善人見
B27n0151_p0425b12║長椿院宇就圮出橐重修比及三年殿寮彩絢而主人亦歸自
B27n0151_p0425b13║天目真如退息壽佛寺眾與俱往蔡君即請主其寺又三年始
B27n0151_p0425b14║得城南古剎於荒煙蔓草間并得寺契於張氏蔡君復為鳩工
B27n0151_p0425b15║庀材佛閣僧房廚庫廊垣次第落成乃移錫住之時嘉慶十年
B27n0151_p0425b16║正月也居久之恐修持或懈宗風未隆乃發十大願揭之寺壁
B27n0151_p0425b17║有僧不出寺寺不募緣之語又謂明心悟道禪那為宗而讀華
B27n0151_p0425b18║嚴始知富貴瞻法相乃見精誠於是退處靜室閱藏數春而宗
B27n0151_p0425b19║教一貫矣已而南遊高旻天寧金山至天目而還蓋自中興龍
B27n0151_p0425b20║泉已四十二年矣寂于道光乙巳三月九日壽七十有二臘五
B27n0151_p0426a01║十有七塔于寺院著有語錄及彌陀偈其發人深省者有云念
B27n0151_p0426a02║頭空處更須空到得空空處處通若是有些空不了茫茫業識
B27n0151_p0426a03║亂如蓬又月天寬者玉田孫氏子年二十九始事薙染得戒具
B27n0151_p0426a04║于盤山未幾參大覺莊親王稱其真心實行遐邇信瞻遭遇聖
B27n0151_p0426a05║恩頒發帑金重興大覺一時禪子感厥盛會歎為希有壬申三
B27n0151_p0426a06║月九日示疾坐化住大覺九年奉命兼理印務謹守祖法無愧
B27n0151_p0426a07║人天有語錄二卷頌古甚多有女子出定頌云一切時中不起
B27n0151_p0426a08║念塵勞妄想何須斷回光返照兩無私見不及時無可見
B27n0151_p0426a09║清衡山曉霞峯沙門釋續桂傳
B27n0151_p0426a10║釋續桂字蘊空人稱香山長老衡陽李氏子髫齡歸依祈佛慧
B27n0151_p0426a11║命聰穎過人及長好游名山尋勝入古滇居壽佛宮十載始言
B27n0151_p0426a12║旋道光甲申衡山曉霞峯延之主席其時院堂神像皆朽懷剝
B27n0151_p0426a13║落桂傾囊修之丁亥謝去退歸東山咸豐辛亥改建寺寮式廓
B27n0151_p0426a14║舊基僧房佛殿巋乎煥焉壬子年已七十懼朋輩為壽走匿雁
B27n0151_p0426a15║峯踰月而歸偶看金剛經偈至一切有為法如夢幻泡影浩然
B27n0151_p0426a16║歎曰我一生辛苦皆為法所纏縛今已矣重陽後一日正襟趺
B27n0151_p0426a17║坐集徒焚香一笑而寂
B27n0151_p0426a18║清當陽玉泉寺沙門釋惠證傳（寂清）
B27n0151_p0426a19║釋惠證字達順或云一名眼順生有殊質秀拔倫表髫齡入玉
B27n0151_p0426a20║泉從真如出家依年進具參靜然顯遠頓悟玄旨乾隆五十三
B27n0151_p0426b01║年戊申繼主玉泉言行兼修禪講並弘近遠眾生多沾惠慈寺
B27n0151_p0426b02║旁有大士閣年久廢落證懷耿耿思復舊觀嘉慶初元當陽汪
B27n0151_p0426b03║令知崇佛旨證候其來寺從容語及慨焉聽許不數年間高閣
B27n0151_p0426b04║巍巍聳出林際十年遠安緇白以清溪法席迎之大開講席力
B27n0151_p0426b05║振三學徒侶雲從登堂入室頗不乏人以嘉慶十六年三月二
B27n0151_p0426b06║日示偈有但得本來心任他塵與客遂悠然而寂塔象王峰下
B27n0151_p0426b07║清初有寂清者字映月居宜都佑聖宮值兵燹之餘廟宇灰燼
B27n0151_p0426b08║寂清披荊翦棘夙夜不遑重修殿堂更廣庭廡輪奐斯新美不
B27n0151_p0426b09║勝頌化時僧臘七十有三
B27n0151_p0426b10║清衡陽太和菴沙門釋果法傳（清和澄）
B27n0151_p0426b11║釋果法字名則姓徐氏贛人也幼罹寇亂轉徙衡中依太和慧
B27n0151_p0426b12║明出家精持律儀謹言慎行目不邪視務力勤嗇刻意苦行辛
B27n0151_p0426b13║劬三十年重葺殿堂式廓舊模視法初來時院宇頹敝香廚無
B27n0151_p0426b14║一日之積不啻倍蓰後因碧巖開西禪叢席且欲捐其田租百
B27n0151_p0426b15║石以助勝緣再傳弟子清和澄稟承懿範贊襄尤多時出餘貲
B27n0151_p0426b16║修道設亭以利行者西禪之捐卒成其手
B27n0151_p0426b17║清新化四願禪寺沙門釋慈源傳
B27n0151_p0426b18║釋慈源字悟道亦號守拙姓曾氏新化人父傳唯母張氏夙抱
B27n0151_p0426b19║悲懷事佛惟謹誕源之夕祥光爥隅里人異之幼侍母食同甘
B27n0151_p0426b20║蔬菜母沒經堂佛像親絜供奉不異存日嘗自陳明水一盂祝
B27n0151_p0427a01║曰此水不腐吾當歸依瞬焉五載清潔如初丙子父喪告終乃
B27n0151_p0427a02║禮邑中法華菴松華披剃旋具戒於福嚴怡復依南嶽祝聖默
B27n0151_p0427a03║葊仁親炙既久得力獨多深造堂奧遂承心印稱南宗高足丙
B27n0151_p0427a04║戌還新獨蠲鉅貲修葺城南承熙寺寺為宋章惇平蠻後所剏
B27n0151_p0427a05║建年湮荒蕪至是闢為叢林法席重暉僧侶雲集衡之悟真邵
B27n0151_p0427a06║之尊美皆禮之首座參同異焉甲午說法邵陽師子峯龍華寺
B27n0151_p0427a07║集者數百人丙申復依仁於祝聖日誦法華以為常課丙午卓
B27n0151_p0427a08║錫資東錦石峯舊有古寺曰慧龍日就隤廢而山水之勝甲於
B27n0151_p0427a09║一郡源因拓其前址廓其新式棟宇有輝金像赫赩額曰四願
B27n0151_p0427a10║從所志也寺中規制一如叢社道風翕然溢於資流寂於光緒
B27n0151_p0427a11║三十四年七月十三日年五十七臘二十八塔於錦石峯下衡
B27n0151_p0427a12║山戴鰲為之銘
B27n0151_p0427a13║清長沙定湘王廟沙門釋續成傳
B27n0151_p0427a14║釋續成字覺道姓徐氏善化人也家世力農澹懷樸素幼而祝
B27n0151_p0427a15║髮入邑中城隍廟為沙彌性明敏主僧如靜教之經論便能了
B27n0151_p0427a16║解知為法器久之竟付衣盋當咸同間粵寇竊發曾國藩治兵
B27n0151_p0427a17║衡湘一時豪雋浮湘上下多與成為方外交及亂定安輯撫卹
B27n0151_p0427a18║諸善舉成率隱與有力而尤以興復祖庭為志職初上林寺被
B27n0151_p0427a19║摧毀改為印卷局而省會遂無叢林成慨然動念請於巡撫王
B27n0151_p0427a20║文韶卒申所願講席復啟祖道重光開福寺舊為叢席寺田為
B27n0151_p0427b01║田戶所奪日形衰削田戶隸曾國藩部下積功至總兵主僧無
B27n0151_p0427b02║可如何成乃倡捐巨貲贖歸侵田立石以警來者麓山寺田亦
B27n0151_p0427b03║為人侵據成亦殫力清還見義勇為不辤勞勩谷山住持改傳
B27n0151_p0427b04║法為薙度法門訟之成為曉譬谷山退院其訟遂息成廣顙方
B27n0151_p0427b05║頤謙下洽眾鄉夫村童望而展敬以光緒甲申仲春示寂壽六
B27n0151_p0427b06║十一臘五十四塔桐溪寺南
B27n0151_p0427b07║
B27n0151_p0427b08║
B27n0151_p0427b09║
B27n0151_p0427b10║