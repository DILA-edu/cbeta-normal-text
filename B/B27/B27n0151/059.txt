B27n0151_p0427b11║新續高僧傳四集卷第五十九
B27n0151_p0427b12║衡陽喻謙昧庵氏編輯
B27n0151_p0427b13║興福篇第九之十一（正傳十六人　附見十二人）
B27n0151_p0427b14║清新都寶光寺沙門釋覺賢傳（真印）
B27n0151_p0427b15║　燕京圓廣寺沙門釋顯珠傳
B27n0151_p0427b16║　燕京潭柘岫雲寺沙門釋普德傳
B27n0151_p0427b17║　沔陽甘露寺沙門釋悟丘傳（昌珩）
B27n0151_p0427b18║　江陵章華寺沙門釋松青傳
B27n0151_p0427b19║　新都寶光寺沙門釋宗興傳（本立　清福　達摩波羅）
B27n0151_p0427b20║　東天目山昭明寺沙門釋頓覺傳（圓參　慈壽）
B27n0151_p0428a01║　東安麒麟寺沙門釋無彼傳
B27n0151_p0428a02║　成都昭覺寺沙門釋通朗傳
B27n0151_p0428a03║　潤州焦山定慧寺沙門釋常照傳（肇圓）
B27n0151_p0428a04║　江甯古林寺沙門釋昌心傳（虛舟真　輔仁友）
B27n0151_p0428a05║　南海檳榔嶼極樂寺沙門釋地華傳（奇量）
B27n0151_p0428a06║　漢陽圓照寺沙門釋體海傳
B27n0151_p0428a07║　燕京潭柘岫雲寺沙門釋覺海傳
B27n0151_p0428a08║　維揚福緣寺沙門釋日照傳
B27n0151_p0428a09║　梓潼永利寺沙門釋圓鏡傳（海瑞）
B27n0151_p0428a10║
B27n0151_p0428a11║清新都寶光寺沙門釋覺賢傳（真印）
B27n0151_p0428a12║釋覺賢字妙勝姓曹氏母氏梁夢僧入室趺坐寤而生子兒時
B27n0151_p0428a13║嘻戲即陳佛事年十二落紺旌陽柟木院禮常為師從塾師讀
B27n0151_p0428a14║聞講中庸天命性道章旨悉心體會頗有所省每日晡時從塾
B27n0151_p0428a15║返院皆有定晷獨此向暮不見其歸常甚怪之使人覔得出數
B27n0151_p0428a16║里外常詰其故且謂熟路日行何至迷失賢言方聆性道未契
B27n0151_p0428a17║恉歸心有所在循塗而走竟忘南北常師由此奇之嘗誦金剛
B27n0151_p0428a18║經至諸心皆為非心是名為心必反覆數四若別有悟入者常
B27n0151_p0428a19║師聞之曰此不凡器也清嘉慶癸酉受戒於寶光繼彰由是力
B27n0151_p0428a20║涉經論兼窮教外別傳心印丙子南遊謁江天寺志學偕至餘
B27n0151_p0428b01║杭跋山涉水渴飲饑餐忽有所得求證於志志欲擴其知識不
B27n0151_p0428b02║囿一隅乃曰今天寧之恆贊圓明之真月高旻之方聚皆有道
B27n0151_p0428b03║者也汝盍往參之賢如其言往還三寺勤劬數載互相啟發盡
B27n0151_p0428b04║聞法要癸未歸蜀奉養慈親藥鼎湯罏備極勞瘁及母壽告終
B27n0151_p0428b05║補藏諷經於開元寺欲資冥福冀得超登忽忽三年更下江天
B27n0151_p0428b06║與志學諸耆宿往復議論則超然塵𣹆之外矣復至寶光寺有
B27n0151_p0428b07║經樓而無藏經人多惜之賢與州人李祖德善勸其資助得數
B27n0151_p0428b08║千金攜之北上未幾橐載數十篋以歸贊歎之聲徹於遠近會
B27n0151_p0428b09║月耀勌勞方思退處以席讓賢遂主寶光盡心誘掖凡所造請
B27n0151_p0428b10║先後接踵達二千餘人病者藥之寒者衣之望風投止僧至如
B27n0151_p0428b11║歸戊戌建蓮社堂創普同塔養生送死各得其所戊申築藏經
B27n0151_p0428b12║樓崇高五丈規制閎廓更東造問本堂西營靜照亭以翼輔之
B27n0151_p0428b13║己酉修羅漢堂咸豐五年戊午重新佛殿高壯稱經樓於是殿
B27n0151_p0428b14║堂樓閣礙日凌雲比美江南而賢亦老矣是秋九月九日示寂
B27n0151_p0428b15║其弟子真印者字蓮叢亦號自信姓王氏彭人也年二十禮明
B27n0151_p0428b16║鈺薙髮習經三載受具於寶光月耀道光癸巳妙勝賢自闕請
B27n0151_p0428b17║經至見真印朝夕禮誦華嚴深契之因以初祖不立文字之旨
B27n0151_p0428b18║令其參悟夜聞鐘聲有省詰旦語賢賢曰此非究竟引之以向
B27n0151_p0428b19║上事戊戌發脚南遊底維揚謁古燈參領妙諦己亥至定海禮
B27n0151_p0428b20║普陀復詣常州謁恆贊雪巖二老了悟華嚴法義庚子旋蜀後
B27n0151_p0429a01║賢始付以正法眼藏賢寂之明年李藍亂蜀寶光寺眾星散真
B27n0151_p0429a02║印收而主之仍以冬夏結制弘法造就末學咸豐十一年辛酉
B27n0151_p0429a03║建七佛殿同治二年癸亥賊氛熾甚人心惶恐而真印固視若
B27n0151_p0429a04║無事且以餘金建尊勝念佛堂嘗謂人曰當以慈航消彼逆燄
B27n0151_p0429a05║而攝其沈淪眾生免於災害人多仰之甲子更主郫縣東林義
B27n0151_p0429a06║林二寺置香田三百餘畝丙寅至成都重修大悲寺寺為康熙
B27n0151_p0429a07║時主僧所敗乃以三千金反其土地堂室一一新之復建千佛
B27n0151_p0429a08║大雄觀音接引四殿禪觀戒三堂經樓方丈山門及僧寮數十
B27n0151_p0429a09║九載落成費金三萬省會招提中號為巨觀將軍崇文勤公素
B27n0151_p0429a10║重其行履故護持有加得以竣事光緒二年丙子彭中緇素請
B27n0151_p0429a11║主龍興寺至則為修觀佛樓及丈室廊廡寺為預知禪師道場
B27n0151_p0429a12║開建叢林功久未訖真印主茲三寺專以弘闡宗旨為己任平
B27n0151_p0429a13║生苦行不可思議以光緒五年己卯十一月四日示寂宏戒三
B27n0151_p0429a14║十期得戒弟子二千餘人以壬午仲冬塔于寶光西南隅雪堂
B27n0151_p0429a15║含澈為之銘云
B27n0151_p0429a16║清燕京圓廣寺沙門釋顯珠傳
B27n0151_p0429a17║釋顯珠字慶然別號竹心姓朱氏昌平人父德庫母牛氏家本
B27n0151_p0429a18║寒素幼依州城東嶽廟永亮薙髮受具於潭柘岫雲棟昌既精
B27n0151_p0429a19║律儀泛及經論止持兼至性相雙融嘗言一夕入定心契法微
B27n0151_p0429a20║髣髴有象若黃衲瞿曇趺坐相對演述上乘由是諸妄袪釋五
B27n0151_p0429b01║蘊俱空又嘗還顧本形蛻化枯骨因念眾生種種苦厄作如是
B27n0151_p0429b02║觀偶往菜畦詢於老圃菜有心否答以菜本無心言下有悟得
B27n0151_p0429b03║大解脫燕都阜成闉外有圓廣寺明隆慶萬曆間曾事修葺閱
B27n0151_p0429b04║歲三百棟宇傾廢珠來其會慨然有志誓復招提廣祈法喜得
B27n0151_p0429b05║粟萬斛金銀五百凡諸布施靡不具足已涉願海終見伽藍僧
B27n0151_p0429b06║夏方盛遽爾就寂光緒三十四年八月六日也戶部侍郎鐵嶺
B27n0151_p0429b07║楊儒為撰碑銘刻之石以貽來者
B27n0151_p0429b08║清燕京潭柘岫雲寺沙門釋普德傳
B27n0151_p0429b09║釋普德字慈雲姓傅氏大興人也母賈氏慈心愛物茹素奉佛
B27n0151_p0429b10║生子三長次皆以痘殤德最小尤鍾愛及痘發復瀕于危乃虔
B27n0151_p0429b11║心禱佛願度為僧竟獲安九歲禮藥王廟奇峰為師未入寺而
B27n0151_p0429b12║峰寂因從同參長者學經典寺有塾師教授童蒙日就正之兼
B27n0151_p0429b13║誦儒書頗解文義年十九始祝髮道光二十五年冬登潭柘山
B27n0151_p0429b14║秉尸羅於西峰由是親近善友棲息禪堂精研毘尼舉止威儀
B27n0151_p0429b15║昕夕無懈眾以清才目之後膺維那充收掌和輯僧伽權衡出
B27n0151_p0429b16║入秋豪不爽復擢引禮至教授羯磨二十年間備歷辛勤尤以
B27n0151_p0429b17║謹慎小心不昧因果為本故一生廉介自持不寶珍翫不苟財
B27n0151_p0429b18║利嘗曰珍奇異物人之所欲遠之則無害仁義道德人之所尚
B27n0151_p0429b19║行之則致祥吾輩身登戒品當力除貪嗔勉修梵德庶報佛恩
B27n0151_p0429b20║耳翊教寺海然察其功行知為法門砥柱以所得敕封闡教禪
B27n0151_p0430a01║師達天理祖衣卷付之為賢首宗三十四世達天第五傳也自
B27n0151_p0430a02║得法後益加策勵同治六年為眾推舉繼席岫雲倡導清修法
B27n0151_p0430a03║侶雲從食指恆逾二千法喜之盛異於曩日每念梵宇傾圮風
B27n0151_p0430a04║雨飄搖遊眾往來無所棲止於是先立剎竿以壯觀瞻次修齋
B27n0151_p0430a05║堂以供僧飯繼而東西諸殿南樓禪寮左右廊廡方丈靜室上
B27n0151_p0430a06║則舍利塔大悲殿外則龍潭觀音洞少師室闕者補之舊者新
B27n0151_p0430a07║之金碧輝煌參天耀日其他則有黎園奉福寺城內翊教寺皆
B27n0151_p0430a08║下院也并嚴藻繪蔚為大觀二者尤以奉福為香火出納財產
B27n0151_p0430a09║總匯之區每當秋月春風游客往來檀越憇息得信宿之安免
B27n0151_p0430a10║奔馳之勞人多便之普德幼性穎異絕倫雙眸炯炯如曉星言
B27n0151_p0430a11║笑不苟素喜事佛雖在塵俗常默默端坐如僧伽識者知為再
B27n0151_p0430a12║來人事母尤孝所得䞋資悉以供養不使年老有所缺乏既居
B27n0151_p0430a13║丈室更持平等六時行道一意念佛法眼所照職事得人故能
B27n0151_p0430a14║興廢起衰所作皆辦
B27n0151_p0430a15║清沔陽甘露寺沙門釋悟丘傳（昌珩）
B27n0151_p0430a16║釋悟丘字開梅姓徐氏沔陽人也壯歲出家行苦頭陀游徧名
B27n0151_p0430a17║山道出金陵總督陸公企慕碩範延之府中諮問法旨淹留近
B27n0151_p0430a18║旬始得辤去給傳護送餽遺甚豐悟婉卻之躡屩五臺因至燕
B27n0151_p0430a19║都提督向公想望尤殷聞芳躅匪遙已擁篲除道執弟子禮入
B27n0151_p0430a20║室請益備極崇敬名公巨子嚮其風聲多相造謁悟不樂塵嚻
B27n0151_p0430b01║復辤之而歸沔陽有廢廟曰水府蓋六府之一天子之監設於
B27n0151_p0430b02║諸侯者雲夢大澤不以封當有王官職司水虞後世祀之因名
B27n0151_p0430b03║水府年湮禮失淪為僧居又頹敗焉悟倡修之以待游侶更闢
B27n0151_p0430b04║廣長社為十方叢林侁侁學子皆得所止咸豐間至仙桃鎮喜
B27n0151_p0430b05║其地望為川陸通衢水雲流行築基剏甘露寺會粵亂方殷匪
B27n0151_p0430b06║盜蠭起斯寺落成即罹兵燹乃悟志不渝剔除餘燼復構美材
B27n0151_p0430b07║深慈弘願感召人天卒遂厥初殿閣重新禪客奔赴同治初年
B27n0151_p0430b08║湘軍屢捷江漢載清又以新堤巨鎮重湖孔道殊無梵宇不便
B27n0151_p0430b09║游僧更剏萬佛寺使湖湘衲子發足參訪中途煩勞得所止憇
B27n0151_p0430b10║悟戒德貞堅性尤耿介不屑干請每有興舉信施麕集如期而
B27n0151_p0430b11║至精誠所格有自來矣同時有昌珩字慧山者荊門朱子子也
B27n0151_p0430b12║九歲出家棲于玉泉受具于荊州東山寺遠叩名宿深有契合
B27n0151_p0430b13║接席東山三弘宗法慨念寺古風霜飄蝕院宇頺敝金像剝落
B27n0151_p0430b14║乃事修葺首毘盧殿次藏經樓且重造門外石礄嚴飾佛相足
B27n0151_p0430b15║資觀感以咸豐癸丑四月十八日示寂塔于旗鼓山麓周柳溪
B27n0151_p0430b16║為之銘春秋五十四僧臘三十五
B27n0151_p0430b17║清江陵章華寺沙門釋松青傳
B27n0151_p0430b18║釋松青字空萬姓蔡氏安陸人幼性誠實喜聆因果年方舞勺
B27n0151_p0430b19║便從剃落棲於沙津清涼寺弱冠稟戒於舊口蓮華寺專精毘
B27n0151_p0430b20║尼篤志勤修嘗受華嚴法華涅槃大乘諸經知法華經藏深固
B27n0151_p0431a01║幽遠無人能到唯佛與佛乃能究竟諸法實相故矢志弘揚淨
B27n0151_p0431a02║土以念佛為本及從事游參諸方尊宿僉以法器目之咸豐九
B27n0151_p0431a03║年始來東山時章華法席欲墜沙市耆舊馬印川李星垣輩舉
B27n0151_p0431a04║松為住持請於江陵令張公一見即相贊許曰松禪師神氣靜
B27n0151_p0431a05║穆不染浮囂是誠有道者及入院見敗宇頹垣荒榛滿目慨然
B27n0151_p0431a06║以興復為己任始事叩募有以穢物予之松絕不與校坦然無
B27n0151_p0431a07║忤雖重耳受塊師德乾唾方之蔑然人以是服其雅量感厥真
B27n0151_p0431a08║誠欣欣樂助不二載佛像廟貌煥然一新三年退謝盡其所餘
B27n0151_p0431a09║遺之繼席一衣一缽飄然長往首登五臺旋踐峨嵋四年復返
B27n0151_p0431a10║沙津仍棲東山四眾叩請更還本寺因念規制麤定將專志淨
B27n0151_p0431a11║修閉關七載一日寺僧上市馬君印川問曰松禪師何日出關
B27n0151_p0431a12║耶寺僧曰未也馬君曰吾昨於行路見之非邪遂從至寺見封
B27n0151_p0431a13║識如故乃歎其神異久之而去松生平篤厚語不妄發六時禮
B27n0151_p0431a14║誦五十餘年無一日虛度歸依弟子數百人嘗建涅槃會垂數
B27n0151_p0431a15║十秋光緒二十六年佛涅槃日忽喟然曰余於斯會止於今矣
B27n0151_p0431a16║明年春果示疾二月十九日合掌向西說偈而逝壽七十六臘
B27n0151_p0431a17║六十三茶毘時五色火光似蓮花飛舞遠近觀者覩此異相嗟
B27n0151_p0431a18║咨無已塔於本寺舊藏
B27n0151_p0431a19║清新都寶光寺沙門釋宗興傳（本立　清福　達摩波羅）
B27n0151_p0431a20║釋宗興字世昌姓張氏崇慶人也父萬錡有隱德母鄭氏夢撫
B27n0151_p0431b01║松枝而生興賦有殊性髫年秀發幼禮上光嚴寺心維薙度初
B27n0151_p0431b02║習課誦即問其師曰出家如此還有事否心維大異之年二十
B27n0151_p0431b03║四始受具於寶光慈心上光嚴寺者亦稱上古寺禪林雖啟毘
B27n0151_p0431b04║尼無聞及興得戒歸一方觀感始重律儀更勵苦行不憚勤瘁
B27n0151_p0431b05║經營締造寺貌聿新舊有龍藏歲久蠧蝕頗多殘缺興為之寫
B27n0151_p0431b06║補凡數十百卷累時經歲幾易寒暑乃告完備及登主席百廢
B27n0151_p0431b07║具舉規制弘大無異叢林達士名流咸與親近已而發志南游
B27n0151_p0431b08║參訪名宿光緒癸卯冬歸所證益深寶光本立馳函相促即付
B27n0151_p0431b09║以法畀之重任先是寶光古剎建自唐時垂數千年號為富蓄
B27n0151_p0431b10║人多覬覦清之季世新學流行奪寺設校所在告控本立處此
B27n0151_p0431b11║難於應付知興精敏彊幹善解方便必能操縱裕如兼品德清
B27n0151_p0431b12║高眾所推敬故繼席之後外侮不侵寺中資積賴以無損本立
B27n0151_p0431b13║字道生遂寧熊氏子十歲出家受具寶光圓公親侍有年嘗事
B27n0151_p0431b14║遊參遠謁海岩結茆匡廬南禮普陀北叩清涼足跡半天下及
B27n0151_p0431b15║回蜀初棲成都大慈寺後主寶光癸卯冬以席畀興甲辰春三
B27n0151_p0431b16║月七日即示寂然寺僧以付託得人卒攘外患至今念之興居
B27n0151_p0431b17║數稔更新造舍利石塔初寶光舊有舍利塔即神州塔寺錄所
B27n0151_p0431b18║載寶光塔者肇自周靈王四十一年即西域阿育王之四十三
B27n0151_p0431b19║年育王以所得舍利造八萬四千塔其在震旦者十有九寶光
B27n0151_p0431b20║其一也唐僖宗幸蜀寺中忽放異光掘出石函得如來舍利十
B27n0151_p0432a01║有三瑩徹明洞不可方物遂建浮圖號曰寶光今清福真修大
B27n0151_p0432a02║師遠渡重洋求佛勝跡逕暹羅出緬甸底印度印度者古天竺
B27n0151_p0432a03║國也復進千餘里拜楞伽山見唐玄奘舊所經行處還至錫蘭
B27n0151_p0432a04║都城會梵僧達摩波羅方重修佛塔塔藏佛骨舍利百餘顆清
B27n0151_p0432a05║福虔誠祈請至再至三乞得十之一以歸又得玉佛六尊及貝
B27n0151_p0432a06║葉經若干秩皆別有記載清福既以舍利三玉佛二供奉寶光
B27n0151_p0432a07║興乃增修一塔與古塔雙標並峙後先輝映其功德皆不可思
B27n0151_p0432a08║議戊申秋傳法靜照退隱古寺其時古寺亦重煥殿宇興力居
B27n0151_p0432a09║多生平勇於為善惟力是視不敢自逸積勞忘軀癸丑冬示疾
B27n0151_p0432a10║甲寅三月十七日寂于古寺塔之寺西寶光徒眾念其勤勞議
B27n0151_p0432a11║迎衣缽建塔以示觀感嶺南張元鈺為之記嘗寄鈺詩一百四
B27n0151_p0432a12║首蓋仿寒山隨意吟咏以見道者
B27n0151_p0432a13║清東天目山昭明寺沙門釋頓覺傳（圓參　慈壽）
B27n0151_p0432a14║釋頓覺字智海永康人幼於雲栖西方庵披𩮜道光二十九年
B27n0151_p0432a15║受具足於天目山維章咸豐初受記莂於雲林寺引泉庚辛之
B27n0151_p0432a16║間粵寇入浙焚毀寺院舊日僧侶水流雲散同治初年吳越漸
B27n0151_p0432a17║平歸棲靈隱六年陳令小齋任於潛屬興西目招其友人玉輝
B27n0151_p0432a18║回山一肩擔荷遂闢勝境時東目荒蕪尤甚探詢前派渺無蹤
B27n0151_p0432a19║跡復得其徒靜能助之披翦荊榛掃除瓦礫一囊一缽重開新
B27n0151_p0432a20║宇往復數載歷盡艱辛十一年移錫普照寺又新之以光緒五
B27n0151_p0432b01║年己卯六月十九日示寂塔于東山白雲窩弟子圓參字靜能
B27n0151_p0432b02║桐城張氏子賦性剛直心行穩密幼歲學書丁年從軍於干戈
B27n0151_p0432b03║擾攘中勘破浮生放下毒具歸心佛門初投臨安湧蓮庵悟勝
B27n0151_p0432b04║出家同治六年於祇園寺受戒遂得法於智海聞百丈云修行
B27n0151_p0432b05║以念佛為穩當深信念佛法門朝夕不倦有問者曰念佛是誰
B27n0151_p0432b06║圓參應聲答之曰覿面呈君君不見錯過蓬萊路八千監持院
B27n0151_p0432b07║事十有餘載不憚塵勞多方叩募故東目中興殿棟煒煌雖曰
B27n0151_p0432b08║頓覺剏始實成於圓參為多後十餘年又得慈壽為之繼述乃
B27n0151_p0432b09║臻完備慈壽字松華號幻栖漢陽黃氏子九歲於江夏龍池堂
B27n0151_p0432b10║禮福善披剃初學瑜伽見日落時便淒然淚下十五聞雷聲得
B27n0151_p0432b11║念佛法門光緒三十年受具戒於黃州安國寺慧明始事游參
B27n0151_p0432b12║嘗於真寂寺耆舊堂有宏上人問不去不來時䛡疑情如窒忽
B27n0151_p0432b13║聞牆外人聲豁然有省遂述偈云十年參叩事更奇無端平地
B27n0151_p0432b14║忽生疑一聲打破疑團後萬玅千玄總自欺即閱宗鏡序真源
B27n0151_p0432b15║湛寂性海澄清絕名相之端無能所之迹云云似有證據焉
B27n0151_p0432b16║清東安麒麟寺沙門釋無彼傳
B27n0151_p0432b17║釋無彼字高岸姓陳氏清泉人也身幹雄偉胸懷磊落有古豪
B27n0151_p0432b18║士風曾以軍功授藍翎千總髮逆平定還鄉省親聞衡陽羅漢
B27n0151_p0432b19║寺法空成說法有省乃歎曰世相無常榮名非寶吾當於茲披
B27n0151_p0432b20║精進鎧除煩惱賊矣成因為剃染命從東林律師圓具後佐恒
B27n0151_p0433a01║志開法岐山紫雲無彼持律精苦常以杜多行自勵聞九疑巖
B27n0151_p0433a02║谷幽邃攜杖孤往道過東安麒麟觀因留習定士民嚮其梵行
B27n0151_p0433a03║爭營淨宇衲子從者如雲遂成叢林晚年專修淨業入太華山
B27n0151_p0433a04║縛茅以居而檀施所集輪奐斯崇戒定薰修蛇虎馴伏其慈心
B27n0151_p0433a05║密行感物若是未幾邑人迎還麒麟閣開闡毘尼四眾從之乞
B27n0151_p0433a06║戒者凡百有七十餘人寂於光緒二十一年十一月二十七日
B27n0151_p0433a07║世壽七十有七僧臘三十有五弟子遵其遺命奉龕歸太華建
B27n0151_p0433a08║塔釋敬安狀其道行以昭來許
B27n0151_p0433a09║清成都昭覺寺沙門釋通朗傳
B27n0151_p0433a10║釋通朗字明照姓楊氏崇寧人母季氏夢僧追虎入室驚覺而
B27n0151_p0433a11║娩心異之幼時隨母入法忍寺見尊者挖心出佛像指問何人
B27n0151_p0433a12║母告曰心中有佛故對曰兒心亦然稍長即思出塵禮普照寺
B27n0151_p0433a13║普榮披剃道光癸卯赴昭覺道公見而器之付正法眼藏備歷
B27n0151_p0433a14║執事調護水利報効輸將弗殫艱險幾二十年願力甚鉅其職
B27n0151_p0433a15║西堂時已建成都準提閣殿宇同治癸酉夏繼主昭覺勤儉自
B27n0151_p0433a16║持清償積逋為數巨萬甲戌以後重葺天王殿五嶽宮修治北
B27n0151_p0433a17║路官道塔院彩繪莊嚴足人信仰戊寅翻刻釋迦譜以宣佛果
B27n0151_p0433a18║一時名公巨鄉皆為蓮社制府丁公稚璜嘗相過從若有夙契
B27n0151_p0433a19║偶至方丈問曰此為丈室和尚又在何處朗曰制府今在何處
B27n0151_p0433a20║相視輾然又問坐禪如何朗曰隨時而坐曰坐時如何曰前有
B27n0151_p0433b01║龍眼橋後有威鳳山中間方丈室復以拂子一拂云不即不離
B27n0151_p0433b02║若即若離丁公曰真善知識也嗟歎者久之為奏頒龍象神通
B27n0151_p0433b03║題額贈之以表異焉廉訪如公亦深於禪宗者聞丁公言造寺
B27n0151_p0433b04║諮厥要旨且問如何是究竟法朗曰得安樂時即安樂如公笑
B27n0151_p0433b05║曰恁般安樂朗曰廉訪自能分曉如公不禁憮然曰昨與丁公
B27n0151_p0433b06║言深得禪中三昧殆不虛也乃攜手上經樓問此樓創自何人
B27n0151_p0433b07║曰康熙時修自丈雪曰可重建矣朗曰早有斯志但力未足耳
B27n0151_p0433b08║公舉一莖草建梵剎竟之旨朗曰釋諦須實地公首肎助銀三
B27n0151_p0433b09║千兩成之一日自云佛誕之後即吾歸期時光緒乙酉四月十
B27n0151_p0433b10║七日丑時大眾聞佛聲西去壽六十五臘五十八得戒弟子千
B27n0151_p0433b11║餘人得法者二十四人朗性剛直操行堅決智慧皆從閱𠪱中
B27n0151_p0433b12║出人目為伏虎再來云
B27n0151_p0433b13║清潤州焦山定慧寺沙門釋常照傳（肇圓）
B27n0151_p0433b14║釋常照字昌道號雲颿姓夏氏海陵人也根植菩提生而敏慧
B27n0151_p0433b15║九歲厭腥領鑒澄遠年及舞勺通經史大義不逐嘻遊值洪揚
B27n0151_p0433b16║之亂家人流離孑焉塊處有衣紫者奇其俊峭欲臝負之以為
B27n0151_p0433b17║其子照不屑也因以計說年十五乃歸依春庭於觀音庵受薙
B27n0151_p0433b18║經翻貝葉口誦如瀉香動木樨心清得玅弱冠受具於焦山大
B27n0151_p0433b19║須神秉雋悟智理雙融典習律教中邊俱徹須器其量識授以
B27n0151_p0433b20║衣盋乃本其誓願期濟羣惑辤師行脚苦志參方望名藍而戾
B27n0151_p0434a01║止入虛白而知空偶息金山從觀心慧研窮一乘復返焦岩執
B27n0151_p0434a02║事監院鎧披堅忍幢樹精進清課六時調御四眾及主丈席提
B27n0151_p0434a03║倡戒乘鐘磬凜徹於鷲峰杖拂謹嚴乎鹿苑慈雲罨覆覺樹虇
B27n0151_p0434a04║蕍甘露霑濡慧珠瑩澈密持功行殫心梵籍嘗註金剛般若經
B27n0151_p0434a05║若干卷尚待梓行二十年間雖事著述不墜事功創建海雲枯
B27n0151_p0434a06║木諸殿堂整設僧寮嚴飾佛像朝暉燦其雕棟寶燄見其金身
B27n0151_p0434a07║吁亦勤矣清光緒三十二年十二月十三日示寂僧臘五十有
B27n0151_p0434a08║三塔於夾山竹林寺右弟子肇圓字峰屏丹陽束氏子年十九
B27n0151_p0434a09║感因緣幻化人事無常猒塵捨家投句容寶塔德生剃度逾年
B27n0151_p0434a10║受具焦山芥航旋參金山高旻寶華天寧諸叢林得善知識往
B27n0151_p0434a11║復尋究默識潛通數年之間竟爾直透三關了明最上又以道
B27n0151_p0434a12║貴朗澈事在躬行遂歸焦山專禮華嚴夙夜兢兢寒暑無懈照
B27n0151_p0434a13║知為龍象付傳心印繼主法席辛勤十載院宇增修寺寮嚴肅
B27n0151_p0434a14║退後示微疾索浴更衣安然坐化塔於夾山西坡
B27n0151_p0434a15║清江甯古林寺沙門釋昌心傳（虛舟真　輔仁友）
B27n0151_p0434a16║釋昌心字定願一號宇堂姓查氏涇人也父光遠母氏徐心生
B27n0151_p0434a17║有異相廣顙豐頤賦性直爽語言無妄幼歲出家于九華山百
B27n0151_p0434a18║歲宮及長來古林從虛舟真受具留侍依缽才十八日即遭髮
B27n0151_p0434a19║賊之亂金陵既陷寇勢洶洶莫攖其峰因隨虛舟避禍田莊行
B27n0151_p0434a20║則扶之涉則負之匍匐山谷幾瀕于危稍得棲息雖徧地干戈
B27n0151_p0434b01║猶日飯僧百餘人蓋患難相從多不忍捨然烽火數驚他人或
B27n0151_p0434b02║往往散去自求生計獨心侍虛舟左右奉養惟謹因感其道誼
B27n0151_p0434b03║於田莊授記莂未幾滁來諸邑悉為寇據虛舟避之宿州心遂
B27n0151_p0434b04║檢師所付牒錄簿書藏之莊地不敢一日離雖身在賊中偽為
B27n0151_p0434b05║瞽者行乞道旁然兵氛攘擾艱於得食日噉蘆菔數枚而已同
B27n0151_p0434b06║治甲子官軍收復金陵迺躬詣宿境迎還虛舟而兵燹之餘寺
B27n0151_p0434b07║宇焚燬荊蒿滿砌瓦礫塞途于是結茅為廬累磚作爨始構三
B27n0151_p0434b08║楹終興百堵數年之間殿宇堂室規制麤備以清光緒十二年
B27n0151_p0434b09║丙戌夏四月二十六日示寂寂後十餘年而有庚子九月八日
B27n0151_p0434b10║庫藥火災之變其三傳弟子輔仁友者方清賦田間聞訊歸來
B27n0151_p0434b11║見火藥衝突地皆易位昔日莊嚴化為烏有餘煙斷木碎石破
B27n0151_p0434b12║瓴充塞滿前而傷兦僧眾號泣悲嗁響應山谷見者愴懷聞者
B27n0151_p0434b13║隕涕友為稟懇劉督部忠誠公命由司局給資撫卹友竭力經
B27n0151_p0434b14║營晝夜勤劬跣足從事善信傾心施予雲集不及三稔殿宇金
B27n0151_p0434b15║容煥然朗耀規模崇遠視前有加友好為文先代行事多所採
B27n0151_p0434b16║輯乃於愍忠法源世系派別辨析幽微戔戔不已撰述祖庭彙
B27n0151_p0434b17║誌以證明之噫可謂有心者矣
B27n0151_p0434b18║清南海檳榔嶼極樂寺沙門釋地華傳（奇量）
B27n0151_p0434b19║釋地華字妙蓮號雲池姓馮氏歸化人父曰書泰以茂才出家
B27n0151_p0434b20║怡山衣缽餘財盡資放生母楊氏亦稟優婆夷戒故家世善緣
B27n0151_p0435a01║福根有自光緒三年戊寅省親怡山因誡之曰汝出家時至矣
B27n0151_p0435a02║緣在鼓山甚勿錯過遂投石鼓禮奇量剃度逾年得本山懷忠
B27n0151_p0435a03║授具戒自是志願深閎威儀簡重然以淨土為歸時鼓山大殿
B27n0151_p0435a04║頹壞志懷修復乃虔誠竭慮獨往臺灣僕僕海霧苦心感物隨
B27n0151_p0435a05║叩獲應用集施䞋歸築殿堂甲申量公退老付以法席四眾翕
B27n0151_p0435a06║然乙酉華年四十復杖錫南遊歷抵羣島卒從所願歸而重建
B27n0151_p0435a07║龜山崇熙寺由是聲譽日騰清暉懋發因念法隨地展道以人
B27n0151_p0435a08║弘南洋島嶼自弛禁後番舶雲屯商旅臻輻煙火緐盛非有佛
B27n0151_p0435a09║教曷興善感而剏建梵剎之舉已怦怦於心矣且華往還島嶼
B27n0151_p0435a10║僑商稔習信慕日多曾請住廣福宮食其祖賦宮即島中公所
B27n0151_p0435a11║也優禮如此辛卯之歲爰度厥地經之營之勝緣廣及檀捨雲
B27n0151_p0435a12║從不日之間屹屹紺宮已雄峙海隅乃顏曰極樂寺南洋之有
B27n0151_p0435a13║叢林自茲始也華為開山祖云閩省白塔寺者古剎也剝蝕荒
B27n0151_p0435a14║殘華見而傷之乃搜集缽餘益以樾助卒重修之且築迴龍閣
B27n0151_p0435a15║焉漳州崇福寺眾仰其清望請主法席未幾引退歸極樂建普
B27n0151_p0435a16║同塔甲辰至京師請藏經二於是極樂崇福俱得一藏炎荒遐
B27n0151_p0435a17║服法寶光臨前所未有時年已六十一矣以寺事付本忠而返
B27n0151_p0435a18║鼓山又重修天王殿南山寺之頹亦若待華鼎新者復主其事
B27n0151_p0435a19║土木方竣竟以微疾寂于閩之崇熙寺世壽六十有二
B27n0151_p0435a20║清漢陽圓照寺沙門釋體海傳
B27n0151_p0435b01║釋體海字惟清姓李氏孝感人也生感神奇器宇不羣自甘素
B27n0151_p0435b02║茹遂託空門同治時受戒于漢陽歸元寺遍游名藍歷抵宗匠
B27n0151_p0435b03║如定念觀心青光寶悟諸老宿咸許入室罏鞲所施機鋒敏捷
B27n0151_p0435b04║定慧交融嘗登九華把茅以棲已而捨去浮海詣補陀還遊兩
B27n0151_p0435b05║浙掛錫大雄雖足跡半天下而無所留滯後於天甯老人窮五
B27n0151_p0435b06║家宗旨得大解脫隨心自在光緒七年旋楚卜地於漢臯仁里
B27n0151_p0435b07║得善士信心為之築基初名鹿野苑四海英才聞風而至檀越
B27n0151_p0435b08║施予有感必應曾不數年一片荒壞化為寶坊事若神功因更
B27n0151_p0435b09║其稱曰圓照寺俄而歸元緇眾迎海首席一日示眾有若識白
B27n0151_p0435b10║祖旨後面翠微峰之語蓋接引初機顯指實地也由是道譽遠
B27n0151_p0435b11║流名聞京國龍泉主僧慕其高風遣使相迓遂陟首都闡揚心
B27n0151_p0435b12║印一音唱演四眾歸懷佛日再中不可言喻海知報緣將盡幻
B27n0151_p0435b13║質匪堅乃重詣五臺再訪二林十五年春言旋漢臯諸剎交迎
B27n0151_p0435b14║俱辤不赴示恙湘館說偈而逝偈曰說法本無法傳心本無心
B27n0151_p0435b15║一切幻化境見物即見心時光緒十五年六月二十四日也春
B27n0151_p0435b16║秋五十有五
B27n0151_p0435b17║清燕京潭柘岫雲寺沙門釋覺海傳
B27n0151_p0435b18║釋覺海字慧寬姓郭氏臨清人也生而岐嶷賦性聰穎髫年多
B27n0151_p0435b19║病瘦骨嶙嶙因甘澹泊不茹辛腥稍長銳志讀書而厭絕塵嚻
B27n0151_p0435b20║超然有軼俗之致父母知有夙緣不以世務督責送之大佛寺
B27n0151_p0436a01║禮闊然禪師祝髮研心經咒深求佛旨謹身清淨年二十一始
B27n0151_p0436a02║發足游參遍𠪱名勝因詣京西潭柘山岫雲寺稟尸羅於心純
B27n0151_p0436a03║同治癸卯授書記更誦法華楞嚴維摩報恩諸經旁及三壇儀
B27n0151_p0436a04║範歷教授闍黎訓誡後學悉中規矩復思禪宗教義奧恉弘深
B27n0151_p0436a05║不得良師未易窺測負笈京師賢良寺任以維那益加精進未
B27n0151_p0436a06║幾慈雲眷念召之還山證果倍蓰光緒戊子年傳授衣缽繼席
B27n0151_p0436a07║領眾宏濟之懷孜孜不倦傳戒十壇津梁益遠深味古德語重
B27n0151_p0436a08║修天王觀音龍王藥師諸殿及廳堂朝房靜室石路龍潭塔院
B27n0151_p0436a09║餘力復及下院翊教寺後閣輪奐並美金碧交映晚歲見阜城
B27n0151_p0436a10║門外海潮觀音庵年久荒廢頹垣破宇惄焉傷之發願興起傾
B27n0151_p0436a11║囊萬金鳩工庀材傑然崇構光彩一新皆覺海之功歷歷可徵
B27n0151_p0436a12║者宣統三年秋冬之交示微恙乃傳席覺正養疴靜室一日誡
B27n0151_p0436a13║眾曰道在心不在事法由己非由人當勉力以達神用人以為
B27n0151_p0436a14║解脫之詞也明年春二月疾甚念佛西去世壽七十僧臘五十
B27n0151_p0436a15║弟子建窣堵波於山之南塔崖下
B27n0151_p0436a16║清維揚福緣寺沙門釋日照傳
B27n0151_p0436a17║釋日照字信林姓孫氏生而穎異託迹桑門年十二依福善庵
B27n0151_p0436a18║谷山薙染內外經典銳志研求光緒二十年受具於金陵寶華
B27n0151_p0436a19║浩淨律學精勤威儀無忒旋於焦山講筵諦聽真義金山宗匠
B27n0151_p0436a20║參叩玄旨由是教觀雙明禪心獨印復聞通智法師講楞嚴於
B27n0151_p0436b01║維揚萬壽寺徑往相依止息十年忽生惺悟刺指書華嚴經八
B27n0151_p0436b02║十一卷法華經七卷血痕猶在悲願益深更禮阿育王釋迦舍
B27n0151_p0436b03║利然指兩度信心潑潑了無慟苦嘗慨念祖庭棟屋頹敗力任
B27n0151_p0436b04║修建煥然改觀尋徇眾請主席揚州福緣八載辛勤重造山門
B27n0151_p0436b05║河堤禪堂經樓淨室廊廡七十餘間將次落成忽遇狂飇樓閣
B27n0151_p0436b06║傾覆忿不欲生赴水幾沒以救得甦復感檀助劬勞三載卒復
B27n0151_p0436b07║舊模以辛酉九月三日示寂春秋四十有八僧臘三十有六照
B27n0151_p0436b08║戒行森嚴生平無倦楞嚴十卷晨夕諷誦寒暑罔間於禪教蓮
B27n0151_p0436b09║宗皆得其奧念佛利生望人甚深開導法化如瓶瀉水傾心造
B27n0151_p0436b10║福財不私蓄尤為僧所難云
B27n0151_p0436b11║清梓潼永利寺沙門釋圓鏡傳（海瑞）
B27n0151_p0436b12║釋圓鏡姓魏氏梓潼人也父曰芝梧夙有善心故鏡生而聰慧
B27n0151_p0436b13║妙解天成年六歲捨入永利度為沙彌時道光初元也苦志求
B27n0151_p0436b14║學酷嗜經義六時梵唄深契禪定經論宏旨俱能了澈四方游
B27n0151_p0436b15║侶多相質證皆悅懌以去時廟宇頹敗常虞傾圮鏡乃勞勤自
B27n0151_p0436b16║勵兼事耕耨數年經營集資千百重修正殿增葺兩廊紺文金
B27n0151_p0436b17║相煥然有赫復以餘力置香田百餘畝差供僧眾晚歲鑿池寺
B27n0151_p0436b18║後約方十畝栽種蓮藕春餘夏初新荷出水便饒幽勝迨及花
B27n0151_p0436b19║時香風習習扇於數里四圍芙蕖亭亭玉立䓿萏初放光映曉
B27n0151_p0436b20║霞的實將成粉涵秋露池上古柏蒼翠芳艸芊芊鏡往來其間
B27n0151_p0437a01║自契禪悅鬚髮皤然神明清朗略無塵意寂時壽已百有八歲
B27n0151_p0437a02║今徒眾繁衍與蓮花並盛又海瑞姓楊氏姚人幼從祥雲水目
B27n0151_p0437a03║山剃度光緒十一年依滇城南歸化寺清光受具復侍藥師院
B27n0151_p0437a04║清虛五載盡得其法還山後慨寺宇凋零遂發悲願苦志堅持
B27n0151_p0437a05║卒使水目寶華兩寺次第興修金碧相映舊時銅像赫赫生輝
B27n0151_p0437a06║縣中每以正月八日香會甚盛欲壯觀瞻使人信仰則此功德
B27n0151_p0437a07║不可泯也以庚申九年三月十六日示寂弟子達禪彙其行誼
B27n0151_p0437a08║備採擇云