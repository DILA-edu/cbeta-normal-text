B27n0151_p0442b11║新續高僧傳四集卷第六十一
B27n0151_p0442b12║衡陽喻謙昧庵氏編輯
B27n0151_p0442b13║雜識篇第十之二（正傳十人　附見三人）
B27n0151_p0442b14║南宋泉州開元尊勝院沙門釋太初傳（宗達）
B27n0151_p0442b15║　江西羅湖沙門釋曉瑩傳
B27n0151_p0442b16║　臨安靈隱寺沙門釋智融傳
B27n0151_p0442b17║　元雲南蒼山寺沙門釋圓護傳
B27n0151_p0442b18║　餘杭淨慈寺沙門釋希陵傳
B27n0151_p0442b19║　四明仗錫延勝寺沙門釋炳同傳（善來）
B27n0151_p0442b20║　泰安靈巖寺沙門釋福海傳（覺達）
B27n0151_p0443a01║　泰安靈巖寺沙門釋思泉傳
B27n0151_p0443a02║　泉州開元寺沙門釋大圭傳
B27n0151_p0443a03║　渭南洪福寺沙門釋子成傳
B27n0151_p0443a04║
B27n0151_p0443a05║
B27n0151_p0443a06║
B27n0151_p0443a07║
B27n0151_p0443a08║
B27n0151_p0443a09║
B27n0151_p0443a10║
B27n0151_p0443a11║南宋泉州開元尊勝院沙門釋太初傳（宗達）
B27n0151_p0443a12║釋太初字子愚溫陵人也世業儒修蔚為里望初生有奇氣幼
B27n0151_p0443a13║而倜儻及為詩文不落凡俗已而棄家入開元尊勝以佛律己
B27n0151_p0443a14║盡去塵習當世士大夫多推重之南劍報恩虛席郡守陳宓以
B27n0151_p0443a15║書致初而真德秀復以大溈山延之匡眾垂二十年聚徒千人
B27n0151_p0443a16║其道博大無異古德秀既參大政圅使往還諮詢要玅致仕歸
B27n0151_p0443a17║日與之游從容論道晏坐清香略無倦意初以純實接學者始
B27n0151_p0443a18║會儒釋之通使得其門而入終示吾道之圓以為之歸故人樂
B27n0151_p0443a19║聞其說而服其義之精深同時有宗達者字無外泉之晉江人
B27n0151_p0443a20║善出世學與初相友亦有詩聲郡人王顯世趙彥慧韓雲瑞翁
B27n0151_p0443b01║定皆一時名流初與達同結為社文字酬唱無虛日達居開元
B27n0151_p0443b02║之普賢與尊勝鄰近證契尤密真德秀守郡時嘗以崇福延達
B27n0151_p0443b03║達殊落落惟精心研核窮究藏典考訂佛頂說圓璿之未至者
B27n0151_p0443b04║如以刼波羅為㲲非髑髏天之類率正舊譌者焉初嘗出導氏
B27n0151_p0443b05║一章曰夜氣者名牛山經以受學者然初不輕作文作則傳播
B27n0151_p0443b06║一時如承天僧堂記簡嚴有體叢林多誦之又評蔡襄洛陽樓
B27n0151_p0443b07║記當點竄三字至今猶傳其語知非深於文法者不能道也夫
B27n0151_p0443b08║儒釋之不相入者以不知其道故無文以發之則其理不顯初
B27n0151_p0443b09║之牛山經蓋能會其通也是故真德秀以正心誠意之學而與
B27n0151_p0443b10║之游王顯世為德秀以德行薦者且與之善以其文能明道道
B27n0151_p0443b11║合則交深有在言語文字之外者佛但微笑孔欲無言亦如是
B27n0151_p0443b12║也
B27n0151_p0443b13║南宋江西羅湖沙門釋曉瑩傳
B27n0151_p0443b14║釋曉瑩字仲溫未知何許人亦不詳其氏族既離塵俗歷訪叢
B27n0151_p0443b15║席頓明大事四眾推重晚歸羅湖杜門卻掃不與世接惟以平
B27n0151_p0443b16║昔所見聞諸方尊宿提倡向上及道侶譚說發揮宗教之言或
B27n0151_p0443b17║殘碑蠹簡有關要旨者皆採輯成編曰羅湖野錄其間文詞之
B27n0151_p0443b18║粹美機鋒之勁捷氣格之宏曠可以輔翼宗乘垂訓後學故讀
B27n0151_p0443b19║者挹其風味不啻與命世宗匠賢士大夫雍容酬答晤對一堂
B27n0151_p0443b20║誠足助爾禪悅發人清省也
B27n0151_p0444a01║南宋臨安靈隱寺沙門釋智融傳
B27n0151_p0444a02║釋智融姓邢氏名澄世居汴京以醫入仕南渡居臨安萬松嶺
B27n0151_p0444a03║號草庵邢郎中官至成和郎出入禁庭賞賚殊渥年五十棄官
B27n0151_p0444a04║謝妻子祝髮入靈隱寺諸公貴人挽之不可又游諸方徑山康
B27n0151_p0444a05║廬經行殆徧聞靈山之勝遂投迹為終焉計獨行獨坐或至移
B27n0151_p0444a06║晷人不知其能畫也山中多蛇忽作二奇鬼於壁一吹火向空
B27n0151_p0444a07║一蹋蛇而掣其尾蛇患遂除而時有火警又於火端作土梟梟
B27n0151_p0444a08║聲為之革嘗畫龍首半體禱旱輒應遇其適意嚼蔗折草蘸墨
B27n0151_p0444a09║以作坡岸巗石尤為古勁間作物象不過數筆寥寂蕭散生意
B27n0151_p0444a10║飛動或極力摹寫亦有形似而遽不及遠甚樓攻媿鑰嘗寄匹
B27n0151_p0444a11║紙求畫融久不與攻媿以詩迫促之曰古人惜墨如惜金老融
B27n0151_p0444a12║惜墨如惜命又云人非求似韵自足物已忘形影猶映地蒸宿
B27n0151_p0444a13║霧日未高雨帶寒煙山欲瞑融始為之作歲寒圖融作詩不多
B27n0151_p0444a14║語意清絕每自言若得為僧三十秋瞑目無言萬事休紹熙四
B27n0151_p0444a15║年五月卒壽八十僧臘如其言
B27n0151_p0444a16║元雲南蒼山寺沙門釋圓護傳
B27n0151_p0444a17║釋圓護字念菴大理人也因讀證道歌有悟段氏稱為弘辯大
B27n0151_p0444a18║師護初號無念後遊大方見中峯便以羅什捧盋永嘉無念無
B27n0151_p0444a19║生之旨扣之護曰我之無念異乎其所聞什師過在絕念不起
B27n0151_p0444a20║永嘉過在任念自起二者皆有念也我無念者心體靈明湛寂
B27n0151_p0444b01║不動如水鑑像如鏡顯物未嘗毫髮隱也惟洞徹法源者叵測
B27n0151_p0444b02║未易與纏情縛識者語也峯乃肎之為作無念字說並授三聚
B27n0151_p0444b03║淨戒而歸廣錄稱為護藏主也嘗夢神人授書法與松雪老人
B27n0151_p0444b04║筆意同入三昧為世所珍聞其右手自肘至腕瑩白如玉然則
B27n0151_p0444b05║筆力之精玅信非偶然故人稱為玉腕禪師所著有磨鏡法並
B27n0151_p0444b06║所書證道歌碑及佛都二字大徑數尺皆其真蹟
B27n0151_p0444b07║元餘杭淨慈寺沙門釋希陵傳
B27n0151_p0444b08║釋希陵字西白姓何氏義烏人也年十九落髮東陽資壽依東
B27n0151_p0444b09║叟隱於淨慈掌內記後侍石林鞏兼外記徑山雲峰高尤敬之
B27n0151_p0444b10║分座設法凜凜諸老之遺風元世祖召見作法施儀適合上旨
B27n0151_p0444b11║賜號佛鑒成宗加號大圜仁宗更加號慧照三朝聖眷恩寵無
B27n0151_p0444b12║比至正壬戌四月十二日手書付屬說偈而逝諡大辨塔曰寶
B27n0151_p0444b13║華著有瀑布集及語錄行世
B27n0151_p0444b14║元四明仗錫延勝寺沙門釋炳同傳（善來）
B27n0151_p0444b15║釋炳同字野翁姓張氏新昌人得法於大川濟宋兦之日避迹
B27n0151_p0444b16║仗錫十二年出主華藏三載復還仗錫牓其室曰晚泊閉戶書
B27n0151_p0444b17║法華經有老來非厭客靜裏欲書經之句一時遺老黃則堂文
B27n0151_p0444b18║本心黃東發舒閬風周伯弼咸與之遊晚主雪竇以寄幻顏所
B27n0151_p0444b19║居元大德六年示寂壽八十臘六十八提刑牟獻銘其塔有送
B27n0151_p0444b20║僧之華頂見溪西詩高高峰頂屹雲中八十溪翁也眼空相見
B27n0151_p0445a01║莫言行腳事累他雙耳又添聾善來號石門象山樊氏子亦得
B27n0151_p0445a02║法大川濟常作翦刀頌曰渾鋼打就冷光浮兩刃交鋒未肎休
B27n0151_p0445a03║直截當機為人處何曾動著一絲頭至元十七年主雪竇二十
B27n0151_p0445a04║五年四月大火惟涅槃堂存善來復之三年而成
B27n0151_p0445a05║元泰安靈巗寺沙門釋福海傳（覺達）
B27n0151_p0445a06║釋福海字普耀自名所居曰月庵姓楊氏翼城人也誕生之夕
B27n0151_p0445a07║異光照室爰在稚年性好浮圖里閈寺曰香雲每戲往則累日
B27n0151_p0445a08║忘歸父兄知其志乃捨入香雲依講主成公時才五齡誦讀不
B27n0151_p0445a09║再略無遺忘歲戊午年十六始披剃受具戒罄獲成公平昔之
B27n0151_p0445a10║業有龍象稱乃納履而西入安西伯達禪師處窮究無懈久之
B27n0151_p0445a11║伯達訝其敏悟以趙州柏樹子檢量海機鋒勁捷辭理明晰遂
B27n0151_p0445a12║承記莂且云他日祖道必賴此子宏揚常自度云雖達毗盧宜
B27n0151_p0445a13║宗普賢聞寶應嵩巗與復庵唱道聲高器量沈雅禪風大振存
B27n0151_p0445a14║誠敬謁遂入嵩巗室參訪之暇思留翰墨重九有句云賴有黃
B27n0151_p0445a15║花封巖頂又添紅葉壯嵩陽嵩巗聞之曰海維那異日當為嵩
B27n0151_p0445a16║山法主至元丙子聞復庵受萬壽寺疏遂北上入復庵室見其
B27n0151_p0445a17║穎悟特達即以衣頌付之及復庵退居齊河以書召之俾應嵩
B27n0151_p0445a18║山法王請果符其兆至元庚辰春倡演大法使綱頹載振紐絕
B27n0151_p0445a19║復維叢席規矩井井有序猶以臺門殿堂棟宇榱桷宜壯瞻眎
B27n0151_p0445a20║乃鑿西堂堧垣後崖廣基以起海會延十方雲侶金碧燦爛實
B27n0151_p0445b01║嵩陽之勝跡也丙戌夏龍門寶應汝陽香山二疏交至乃就香
B27n0151_p0445b02║山欽綸命也自指門登座至大德丁酉凡十二臘其創者四圍
B27n0151_p0445b03║石基正門丈室水擊來麰之具厥三所焉寺處山顛唯雨水是
B27n0151_p0445b04║賴海以己資僦運給用始終如一昕夕課程傳誦不怠度苾蒭
B27n0151_p0445b05║千餘指大德戊戌移席靈巗至則曰危哉巗乎名非妄得遽命
B27n0151_p0445b06║匠師鏨鑿廣平隆殿堂於久替新丈室於將敗簷牙棟桷無不
B27n0151_p0445b07║備焉大德壬寅挂錫南陽丹霞山古跡成燼府北叢竹廣袤三
B27n0151_p0445b08║頃寺產也比丘眾野處其中海傾囊鳩工作塹深廣成尋以禦
B27n0151_p0445b09║諸畜舉磬魚竈釜於瓦礫之餘手足胼胝不辭勞苦竹利遂充
B27n0151_p0445b10║日用已而詢眾泣請返錫香山未幾應召入都主萬壽禪寺大
B27n0151_p0445b11║德乙巳勅賜元寶萬五千緍王公通施亦二萬緡以之濟眾贏
B27n0151_p0445b12║羨計焉至大己酉春正月戊戌以疾示寂茶毗靈骨分瘞靈巗
B27n0151_p0445b13║香山法王丹霞皆壽塔焉壽六十有八僧臘五十一皇慶二年
B27n0151_p0445b14║孫榮孠為之銘桂庵覺達為之書丹並篆額覺達字彥通桂庵
B27n0151_p0445b15║其別號也尉氏李氏子幼穎悟年十三禮龍門寶應嵩巗為師
B27n0151_p0445b16║披剃之後登壇受具施以鉗鎚便有入路嘗造燕京之萬壽復
B27n0151_p0445b17║庵一見待若故人授以衣缽復參林泉心清目冷室奧門深屏
B27n0151_p0445b18║退紅塵消殘白日百煆千煉刮垢磨光林泉付以衣頌至元二
B27n0151_p0445b19║十二年出世椵谷山龍巗禪寺人懷優足物慶豐榮四載而退
B27n0151_p0445b20║居燕山藥師小剎粥魚有序齋鼓依時寒谷生春燼灰發焰及
B27n0151_p0446a01║寶峰退院靈巗虛席遽疏禮請辭讓再三殷勤六祀百廢具興
B27n0151_p0446a02║渡河而南至於法王暫為小隱又為法侶延居香山普門闡化
B27n0151_p0446a03║無窮浮生有數達既能文頗復擅書所傳塔碑多出達手筆力
B27n0151_p0446a04║質勁今有存者
B27n0151_p0446a05║元泰安靈巖寺沙門釋思泉傳
B27n0151_p0446a06║釋思泉姓何氏象元人早失恃怙甇然孑立年十有六禮寶峯
B27n0151_p0446a07║順為師泉氣宇不凡既習經業兼究玄旨大愜順心瞻禮四方
B27n0151_p0446a08║首詣燕都報恩林泉爇香叩請窮研數載頗有悟入後至萬壽
B27n0151_p0446a09║東川總統入室誠祈亦有啟迪偶值餘暇旁通醫書嘗遊上都
B27n0151_p0446a10║依經作法捨施妙藥居數十稔頗厭京塵直詣山東靈巗充職
B27n0151_p0446a11║首座廣種桃杏徧滿山谷依元舍藥不恡囊貲人多德之同侶
B27n0151_p0446a12║思亨姓趙氏愛凌人亦寶峯順弟子也披度後負笈游學博通
B27n0151_p0446a13║諸經又以餘力兼窮儒典善讀廣韵能曉切音道高貌古德厚
B27n0151_p0446a14║人欽諸路釋教都總統仰厥譽聞加號圓明慈覺大師而昭文
B27n0151_p0446a15║館大學士榮祿大夫又加號曰明宗廣教大師思泉亦受慈濟
B27n0151_p0446a16║大師之號於昭文館大學士萬山司徒蓋當時加號出自朝廷
B27n0151_p0446a17║國師而外更出自達官抑昭文館或謂屬之司徒即朝官司僧
B27n0151_p0446a18║教者乎而亨歷充燕京萬壽山東靈巗教讀皆著道聲云
B27n0151_p0446a19║元泉州開元寺沙門釋大圭傳
B27n0151_p0446a20║釋大圭字恒白號夢觀姓廖氏晉江人也父曰休庵家世儒學
B27n0151_p0446b01║圭初亦習帖括苦志勤學稍長善屬文有聲於時父忽詔之曰
B27n0151_p0446b02║吾為佛不果吾以汝捨佛汝其毋違圭乃禮開元廣漩得度凡
B27n0151_p0446b03║三歷職而至分座秉拂宣政院檄主承天謝不起客有勸之者
B27n0151_p0446b04║示以偈云幾年學得舞腰肢到處身將竿木隨底事逢場羞作
B27n0151_p0446b05║戲只愁笑倒鄧禪師又云水牯還生水牯兒入田不放鼻頭低
B27n0151_p0446b06║秋來禾麥多成稗空負先農一把犂乃相視一笑而罷嘗築室
B27n0151_p0446b07║開元之西曰夢觀堂吟詠自怡素性爽特學博識端為文似柳
B27n0151_p0446b08║為詩似陶吳鑒稱其為圓機之士能貫儒釋而一之真知言哉
B27n0151_p0446b09║所著有夢觀集紫雲開士傳今讀其書自唐迄元傳七十二人
B27n0151_p0446b10║以匡護始以契祖終祖之嗣曰始照曰崇會其行事皆有可傳
B27n0151_p0446b11║而圭乃自記曰照吾嘗侍其旁掌其記會吾嘗分其坐知之固
B27n0151_p0446b12║甚詳然必為之傳則私而諛矣故繫其名於祖傳以俟作者傳
B27n0151_p0446b13║之於戲可想見圭之為人
B27n0151_p0446b14║元渭南洪福寺沙門釋子成傳
B27n0151_p0446b15║釋子成字彥美別號妙明子霸陵人出家於渭南洪福寺遇魚
B27n0151_p0446b16║嚴老人祥公處得法闡揚大乘經論元至正間詔封傳大乘戒
B27n0151_p0446b17║賜紫閏大國師其性愛書史喜翰墨樂遊學好著述每與賢士
B27n0151_p0446b18║大夫詩詞唱和一聯一句落在叢席人多傳之如鸚鵡詩云學
B27n0151_p0446b19║得人言字字明便能巧語為通情不知身在樊籠裏猶向堂前
B27n0151_p0446b20║弄舌輕晝寢云夢魂不管擎書手一帙南華墮枕邊閑遊云家
B27n0151_p0447a01║家明月誰無分處處青山我有緣水心亭云綠芰青荷香滿池
B27n0151_p0447a02║環亭冷浸碧琉璃高軒矮榻無纖暑臥看清波浴鷺鷥其長篇
B27n0151_p0447a03║短偈例皆如此尤能洞明本宗佛法白水鄉貢屈蟠與縣大夫
B27n0151_p0447a04║張昂請註心經五日而成萬二千言辭理精當歎為難能又嘗
B27n0151_p0447a05║綴述本色法事文集僅二百首語句雄麗旨意渾成同侶得之
B27n0151_p0447a06║珍秘不出抑為艱得無意多傳後以兵火數驚避居終南石室
B27n0151_p0447a07║契此山林怡我禪性嘗與來客問難詰折事盡終始遂錄成軸
B27n0151_p0447a08║名曰折疑論首之以序問終之以會名凡二十篇言簡而理當
B27n0151_p0447a09║文約而義豐涵泳六經略備諸子每一篇之中其引類證斷決
B27n0151_p0447a10║折疑理甚明白今見傳本金臺大慈恩寺西域師子比丘為之
B27n0151_p0447a11║述註