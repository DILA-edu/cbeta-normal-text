B27n0151_p0447b01║
B27n0151_p0447b02║
B27n0151_p0447b03║
B27n0151_p0447b04║
B27n0151_p0447b05║
B27n0151_p0447b06║
B27n0151_p0447b07║
B27n0151_p0447b08║
B27n0151_p0447b09║
B27n0151_p0447b10║
B27n0151_p0447b11║續高僧傳四集卷第六十二
B27n0151_p0447b12║衡陽喻謙昧庵氏編輯
B27n0151_p0447b13║雜識篇第十之三（正傳十五人　附見十九人）
B27n0151_p0447b14║明海鹽福臻寺沙門釋梵琦傳（梅雪）
B27n0151_p0447b15║　虎邱雲巗寺沙門釋至仁傳（心覺　德珉）
B27n0151_p0447b16║　福州鼓山湧泉寺沙門釋宗繁傳（善緣）
B27n0151_p0447b17║　泉州開元東塔院沙門釋正派傳（無斷）
B27n0151_p0447b18║　燕京萬福寺沙門釋淨倫傳（覺明　覺義　波羅）
B27n0151_p0447b19║　荊州普仰寺沙門釋滿秀傳（正海　死心）
B27n0151_p0447b20║　雲南昆明寺沙門釋廣慧傳（天祥）
B27n0151_p0448a01║　杭州雲居聖水寺沙門釋照兼傳（清蔭　寂章）
B27n0151_p0448a02║　荊州天皇寺沙門釋寒灰傳（常鎮　碧空）
B27n0151_p0448a03║　永嘉西岑紫芝峯沙門釋性靜傳
B27n0151_p0448a04║　福州鼓山湧泉寺沙門釋智誾傳
B27n0151_p0448a05║　金陵棲賢庵沙門釋性潔傳
B27n0151_p0448a06║　雲南石寶山寶巗寺沙門釋思明傳（大錯　警秀）
B27n0151_p0448a07║　杭州雲居聖水寺沙門釋德璩傳（德一　德言）
B27n0151_p0448a08║　福州雪峯寺沙門釋超弘傳
B27n0151_p0448a09║
B27n0151_p0448a10║
B27n0151_p0448a11║明海鹽福臻寺沙門釋梵琦傳（梅雪）
B27n0151_p0448a12║釋梵琦字楚石小字曇耀象山人嘗閱楞嚴至緣見因明暗成
B27n0151_p0448a13║無見恍然有悟元叟端倡道雙徑琦往問之言發非聲色前不
B27n0151_p0448a14║物其意如何叟就以詰之琦擬答叟叱之使出自是胸疑如填
B27n0151_p0448a15║巨石會元英宗詔粉黃金為泥書大藏經以琦善書選至闕下
B27n0151_p0448a16║一夕聞樓鼓動汗如雨下拊几笑曰徑山鼻孔今日入吾手矣
B27n0151_p0448a17║因成偈有捨得紅鑪一點雪卻是黃河六月冰之句旋入雙徑
B27n0151_p0448a18║叟見其氣宇充然謂曰西來密意喜子得之矣元泰定中出主
B27n0151_p0448a19║海鹽之福臺尋遷永祚明洪武初詔名浮屠於蔣山建廣薦會
B27n0151_p0448a20║琦首應詔躋席說法圓音高唱萬籟俱清帝心悅懌賜宴文樓
B27n0151_p0448b01║親承顧問既還出帑金以賜之館於天界寺忽謂噩夢堂曰吾
B27n0151_p0448b02║將去也曰子欲何之曰西方爾因訉之曰西方有佛東方無佛
B27n0151_p0448b03║邪琦厲聲一喝泊然而化荼毘齒牙舌根數珠咸不壞舍利黏
B27n0151_p0448b04║綴遺骨纍纍如珠所著有楚石語錄及和永明山居詩并見寺
B27n0151_p0448b05║志又梅雪亦閱楞嚴次見一毫端現寶王剎有疑後至江陰覩
B27n0151_p0448b06║乾明寺佛閣壯麗頓釋疑情淨慈休休翁證之其所著亦有和
B27n0151_p0448b07║永明詩寄幻集
B27n0151_p0448b08║明虎邱靈巗寺沙門釋至仁傳（心覺　德珉）
B27n0151_p0448b09║釋至仁字行中姓吳氏番陽人晚號澹居子又號熙怡子父仲
B27n0151_p0448b10║華江州廣文仁五歲其親使拜報恩寺真純牧公七歲得度西
B27n0151_p0448b11║土控空上人赴英宗召便道憇報恩見而歎曰再世人天師也
B27n0151_p0448b12║令參厚叟於雙徑叟喜謂曰仁書記虎而翼者也出世蘄之德
B27n0151_p0448b13║章越之雲頂崇報吳之萬壽明洪武三年來往虎邱之雲巗道
B27n0151_p0448b14║涵德隆四眾雲集旁通外經尤邃於易發為詞章嚴簡而有法
B27n0151_p0448b15║務在匡宗不以此自多嘗撰黃州蘇文忠祠堂記虞道園稱其
B27n0151_p0448b16║文言謹奧有西漢風張潞公寄以詩曰今代能仁叟高風播海
B27n0151_p0448b17║涯宋文憲亦曰虎邱尊者名浮屠見性炯若摩尼珠被召至京
B27n0151_p0448b18║以佛旨為書而對太祖大喜洪武十五年三月十九日示寂壽
B27n0151_p0448b19║七十四臘六十七又心覺源住虎邱名德推重郡人易恒詩有
B27n0151_p0448b20║白雲尋老衲有約不須招之句又姚少師廣孝詩所謂聞道蟾
B27n0151_p0449a01║公似贊公一瓶一缽寄山中者是也與高啟徐賁為詩友德珉
B27n0151_p0449a02║字伯貞號在牕嘉興人洪熙間住虎邱工詩
B27n0151_p0449a03║明福州鼓山湧泉寺沙門釋宗繁傳（善緣）
B27n0151_p0449a04║釋宗繁字獨芳姓陳氏閩人也年十六從鼓山光嚴得度出嶺
B27n0151_p0449a05║參天界寺芳林明洪武壬戌舉住舒州浮山己巳閩郡僧綱舉
B27n0151_p0449a06║送教府考選中程主席當山繁富於文學尤擅詩名與郡人唐
B27n0151_p0449a07║震王褒周元王偁為友多所唱和有詩集行世寂於壬午葬祖
B27n0151_p0449a08║塔善緣字了心侯官姚氏子七歲依城東寶峰庵無塵出家參
B27n0151_p0449a09║鼓山藍田後住南京靈谷寺禮僧錄闡教幻居大師永樂三年
B27n0151_p0449a10║鼓山虛席領檄主之建千佛閣五年春詔設廣薦大會於蔣山
B27n0151_p0449a11║徵天下名僧善緣應詔入京說法稱旨恩賚甚渥賜號成就秋
B27n0151_p0449a12║歸舉任都綱後寺燬於火善緣重興殿閣及諸寮舍宣德庚戌
B27n0151_p0449a13║還珠閣壞更為募建明年落成十月示微疾十九日沐浴更衣
B27n0151_p0449a14║口述生平行業命侍僧書之所積金穀悉委其徒命剏大殿三
B27n0151_p0449a15║門語終而寂塔於獅峰著有靈源集蓋取鼓山前代老宿事實
B27n0151_p0449a16║編為敘傳及名人文藝為山志之權輿後黃用中徐興公相繼
B27n0151_p0449a17║纂輯即本於善緣
B27n0151_p0449a18║明泉州開元東塔院沙門釋正派傳（無斷）
B27n0151_p0449a19║釋正派字覺非姓蔡氏晉江人也生有夙慧苦志勤學出家後
B27n0151_p0449a20║居東塔院博洽諸經兼以文蓻助我禪悅時有無斷老宿棲止
B27n0151_p0449b01║寺中淹通內外典籍素見重於王遵嚴諸文學正派承其啟迪
B27n0151_p0449b02║別有會心無斷深契之一時名籍甚郡司寇詹咫亭以直言歸
B27n0151_p0449b03║結室北山巢雲延正派居之禮意殷殷山中唱和有竹下烹茶
B27n0151_p0449b04║雲入袖松間倚杖鶴窺人之句後遊吳越名藍勝境咸有題詠
B27n0151_p0449b05║人多傳誦咫亭復邀朋輩及諸名德結楞嚴社每會人立一義
B27n0151_p0449b06║多方參辨唯正每奪其標有云慙愧未能成底事逡巡難得似
B27n0151_p0449b07║前人可見派之素履不以文害志也臨終示偈曰勿毀勿讚本
B27n0151_p0449b08║無涯岸雲度長空月浮碧漢世壽七十九
B27n0151_p0449b09║明燕京萬福寺沙門釋淨倫傳（覺明　覺義　波羅）
B27n0151_p0449b10║釋淨倫字大巍姓康氏昆明人也幼性敏慧卓越不凡明正統
B27n0151_p0449b11║庚申禮大華無極泰出家受禪學戊辰謁大方天順癸未參古
B27n0151_p0449b12║庭於浮山一日問答間偶呈偈曰叢林處處播春風此日尋師
B27n0151_p0449b13║到別峯末後聲前句非句寫在山河大地中庭喜遂入室授法
B27n0151_p0449b14║為臨濟二十四世薄團深穩極盡玄玅成化乙酉卓錫都城創
B27n0151_p0449b15║萬福禪林宗風鬯懋緇白來者無虛日癸卯登五臺弘治庚戌
B27n0151_p0449b16║復遊五臺壬子歸竹室閉戶讀藏薰室自脩所著有竹室集多
B27n0151_p0449b17║宗門語同學有覺明覺義者明字絕機李氏子義字徹堂倪氏
B27n0151_p0449b18║子皆滇城人也俱為無邊海弟子偕參古庭一日相與言笑忽
B27n0151_p0449b19║焉語歇並坐化去乃共為一穴造塔其上額曰雙月淨倫為詩
B27n0151_p0449b20║紀之曰塔目何緣題作雙月名道人高行信湛評虛懷比比冰
B27n0151_p0450a01║霜清小朗大朗為弟兄三十青黃節不更只觀百歲如長庚日
B27n0151_p0450a02║嘗一缽和羅羹庵前孰趁春風畊有時對月陶幽情有時坐石
B27n0151_p0450a03║談無生此身不啻一點晴雲輕身外何時能營營虛空無縫藏
B27n0151_p0450a04║枯形卻把雲根苦鑿成巗壑含虛兩鏡明海天瀉影雙珠擎碧
B27n0151_p0450a05║雞午夜空山鳴溪頭眠雪泥牛驚肎似南陽一片䛡頭行千古
B27n0151_p0450a06║萬古遺嘉聲又波羅禪師姓趙氏大理人初居蒼山嘗登懸崖
B27n0151_p0450a07║西向禮佛洞明經地後謁諸方印心於古庭歸而禮佛如故一
B27n0151_p0450a08║日經行巖上屹然立化七日不踣鄉人香燭禱之輕如一葉遂
B27n0151_p0450a09║就荼毘得堅固子七瘞於浮圖後人名其壁曰波羅巗山勢巇
B27n0151_p0450a10║嶮登者凜然風吹草木皆作禮佛聲所立之石足紋宛然塔於
B27n0151_p0450a11║蕩山院宇猶存
B27n0151_p0450a12║明荊州普仰寺沙門釋滿秀傳（正海　死心）
B27n0151_p0450a13║釋滿秀字天柱自號倉谷老人初依北宗出家傳大通下二十
B27n0151_p0450a14║八世後參伏牛發明心要龍池老人以衣授之於時有兩宗並
B27n0151_p0450a15║立之目以秀北宗人南宗法也及主荊南普仰寺暢厥宗風復
B27n0151_p0450a16║區南北有禪者正誨自宜都來與語契之煆鍊三載即付以北
B27n0151_p0450a17║宗正誨別有傳其南宗法派則傳之正海云以明隆慶戊辰說
B27n0151_p0450a18║法示寂門人取舍利建塔奉之有倉谷集若干卷行世後有死
B27n0151_p0450a19║心者黃崗諸生袁文煒也削髮京師崇國寺公安袁宏道兄弟
B27n0151_p0450a20║偕之作吳越遊已而歸楚愛大別山水卓錫藏經閣明萬曆時
B27n0151_p0450b01║止龍灣之南聖壽寺宏道有贈死心詩具別集時遼陽用兵死
B27n0151_p0450b02║心感而賦詩云烽火城邊百將營百家鈴鐸萬家聲中原子弟
B27n0151_p0450b03║花千朵絕塞將軍草一莖膏血總輸還列陣文章無補漫談兵
B27n0151_p0450b04║只今海內干戈起未必禪房夜夜清死心頗好吟詠惜多散佚
B27n0151_p0450b05║明雲昆明寺沙門釋廣慧傳（天祥）
B27n0151_p0450b06║釋廣慧字野愚嵩明人幼習詩書才情開敏既通文理尤契玄
B27n0151_p0450b07║機後得法於水月禪師便事遊參行腳江南數十載始歸滇胸
B27n0151_p0450b08║懷廓落居無定所而學藝日進雅望益崇著有頌古百則漚花
B27n0151_p0450b09║集諸編其他題詠頗富有雞足山觀風一絕云遊徧蒼崖盡法
B27n0151_p0450b10║身誰云門內更藏真相逢欲問拈花事千古空傳獻笑人聚洲
B27n0151_p0450b11║王太史以師禮事之後於昆明示寂闍維獲舍利手骨赤如珊
B27n0151_p0450b12║瑚辭世偈云一句原無踏倒太初非凡非聖萬象如如後有天
B27n0151_p0450b13║祥者不知何許人居大理城中通志載其詩有聞角一絕云十
B27n0151_p0450b14║年遊子在天涯半夜秋風又憶家恨殺葉榆城上角曉來吹入
B27n0151_p0450b15║小梅花又題龍關水樓云此樓登眺好終日俯平湖葉盡村村
B27n0151_p0450b16║樹花殘岸岸蘆漁翁晴獨釣沙鳥晚相呼何處微鐘動雲藏島
B27n0151_p0450b17║寺孤有禪外意
B27n0151_p0450b18║明杭州雲居聖水寺沙門釋照兼傳（清蔭　寂章）
B27n0151_p0450b19║釋照兼字守泉姓陳氏海鹽人幼而機警性復慷慨以利濟為
B27n0151_p0450b20║心九歲出家為小沙彌從塾師受四子書讀孟子至盡心章恍
B27n0151_p0451a01║然曰心藏佛者也性即佛也見性則見佛見佛則無佛而後可
B27n0151_p0451a02║以證道乃屏雜家專究釋典又念人生斯世須有功德及物慈
B27n0151_p0451a03║航普濟願力深廣未克一時了償因欲量力拯救隨緣施捨拔
B27n0151_p0451a04║去疾苦則事易舉於是禪習之餘更習醫方詳繹內經靈素洞
B27n0151_p0451a05║曉脈理活人不可勝計嘉靖中運分宜用事瘡痍遍世忠良莫
B27n0151_p0451a06║保照慨然欲如京師面短之同侶咸謂非僧家所宜乃止然每
B27n0151_p0451a07║中夜趺坐北向長吁不置云嘗闢外麓山房延接名流更設藥
B27n0151_p0451a08║局以宏胞與與人談論洋洋灑灑終日無倦容見有疾則愀然
B27n0151_p0451a09║為之不樂若大病之臨身也茶毗後瘞安樂山塔弟子清蔭字
B27n0151_p0451a10║宏泉嘉興蔡氏子少聰敏薙髮外麓襲照業以醫鳴於時而修
B27n0151_p0451a11║持益力因往平窰聞谷大師所受具足戒歸請徑山義航法師
B27n0151_p0451a12║說楞嚴般若諸經有楚才者重建圓通閣未畢而歿蔭為勉力
B27n0151_p0451a13║成之復倡修大雄殿木商倪作霖曾受病幾瀕於危為蔭所全
B27n0151_p0451a14║活因施三百金購大木以畢其願及蔭寂塔於西山月桂峰下
B27n0151_p0451a15║後數十年開拓禪房猶用其遺材不盡云又寂章字密印桐鄉
B27n0151_p0451a16║毛氏子自幼披剃受具足於靈隱具德禪師以醫能救濟眾生
B27n0151_p0451a17║遂紹宏泉之業且謂人曰不能作人天師何弗精岐黃術可想
B27n0151_p0451a18║見其為人
B27n0151_p0451a19║明荊州天皇寺沙門釋寒灰傳（常鎮　碧空）
B27n0151_p0451a20║釋寒灰不知何許人善誦梵唄杭聲高引字句清圓響入重霄
B27n0151_p0451b01║令人聞之竦然起敬萬曆間來棲天皇嘗以香水和金汁寫金
B27n0151_p0451b02║剛經從朝至暮手不遑息偶近黃昏几上無鐙若有微光筆不
B27n0151_p0451b03║停書便入初夜因饑思食纔一轉瞬即呈黑暗𧦝火視之字畫
B27n0151_p0451b04║端嚴無異平日同時有常鎮字玉葊者當陽李氏子也好學不
B27n0151_p0451b05║倦於孔墨莊老無所不讀一日閱佛書悟三界無安猶如火宅
B27n0151_p0451b06║悚然學出世法與碧空禪師水乳交融乃說髮焉鎮風度端凝
B27n0151_p0451b07║神采挺秀士大夫咸推重之每講摩訶止觀大智度論涅槃諸
B27n0151_p0451b08║經聽者萬指嘗有偈云珠泉白日淨塔影半空沈門外長安路
B27n0151_p0451b09║雲中智者心時南大理寺卿陳夕矚贈詩有詩能譚上界我亦
B27n0151_p0451b10║恉西方之句居寺三十五載德流緇素名播中外以萬曆九年
B27n0151_p0451b11║十月十七日示寂塔於大通寺後其辭世偈云彌陀此日來山
B27n0151_p0451b12║僧此日去登高一乂天撒手雲深處雲深處沒毀譽吾道一貫
B27n0151_p0451b13║之原來是忠恕
B27n0151_p0451b14║明永嘉西岑紫芝峰沙門釋性靜傳
B27n0151_p0451b15║釋性靜字普緣武林人也初淨髮於西湖久之弗怡攜所貯手
B27n0151_p0451b16║掣茶策杖天台千丈瀑下及五泄龍湫遍試之至永嘉聞西岑
B27n0151_p0451b17║紫芝峰下有鑑泉為張又新守郡時烹茶水亟荷瓶往至則一
B27n0151_p0451b18║泓冰冽出旗鎗瀹鬬不在中櫺惠山下逌然曰吾老是山矣遂
B27n0151_p0451b19║卓庵其旁穀雨團黃競芽走大羅諸絕巘摘盈簏肩歸以意製
B27n0151_p0451b20║之越宿茶成注諸甌令雪黑浮香撲案啜之一時遐邇噪紫紫
B27n0151_p0452a01║芝峯下僧茶特異凡高人墨客名緇勝羽及薦紳先生赴如奔
B27n0151_p0452a02║泉靜不殊彼我操單持滌鐺注缶人人自以新遘盧玉川癖歸
B27n0151_p0452a03║而吸他茶便不爾或詩渴酒醒亟詣雙杵荼煙下乞一杯如醍
B27n0151_p0452a04║醐灌頂性簡率冬夏一方布袍修幹鶴𦡱留髭伐髮或兼旬孏
B27n0151_p0452a05║薙毿毿被兩耳晨昏無恒課而魚磬自若不輕度弟子而道侶
B27n0151_p0452a06║日相問訊所居不過茅茨而盛飾一無量壽佛像窮極莊嚴客
B27n0151_p0452a07║至伺陸竈水沸開雲腳浮乳花引滿別去不講道說偈而禪味
B27n0151_p0452a08║醰醰直從舌根證入林殿閣任先劉方伯元受邵水部金門周
B27n0151_p0452a09║雪朗陳三有兩孝廉咸與之遊皆深徹佛旨謂靜乃透悟如趙
B27n0151_p0452a10║州喚喫荼者不是過也而自起鑪竈獨闢心傳熱鐺熾炭煆十
B27n0151_p0452a11║指如舌錐其餽遠則署曰普緣荼得之者珍異如摩尼珠優曇
B27n0151_p0452a12║花不必曹溪一花五葉而後侈盛也靜以明萬曆庚申住此山
B27n0151_p0452a13║至己丑十月十有一日示寂郭仙庵荼毗葬紫芝峯下李象坤
B27n0151_p0452a14║為作茶祖禪師塔銘文詞清麗自載別集
B27n0151_p0452a15║明福州鼓山湧泉寺沙門釋智誾傳
B27n0151_p0452a16║釋智誾字雪關姓傅氏上饒人齔齡捨身徧習經論便解文義
B27n0151_p0452a17║稍長讀壇經火燒海底句心大疑之往參博山山示以船子藏
B27n0151_p0452a18║身語默究久之偶見槽廠拽磨忽磨鼻脫去有省作偈呈山山
B27n0151_p0452a19║曰子可參禪也一日指衲衣令作頌誾援筆立成五頌山曰汝
B27n0151_p0452a20║偈固佳但風骨大露須知宗門語句如滿口含冰不曾道著水
B27n0151_p0452b01║字復曰子根太利須是死却全心始得誾再拜受教即閉關六
B27n0151_p0452b02║載中懸大鏡對之趺坐纔覺業識心動便指摘鏡中人久之收
B27n0151_p0452b03║放自然作雪關歌山見之擊節稱善乃為啟關壬申曹能始觀
B27n0151_p0452b04║察請開法當山解制上堂曰九十日期已滿閉門作活事不曾
B27n0151_p0452b05║揑殺獼猴子重疊山關未易過大抵末法禪期真參罕遇縱他
B27n0151_p0452b06║意樹抽枝未見心花成片雖然如是冷冷豈無一粒豆煼有不
B27n0151_p0452b07║跨石門扶持祖風者乎如無且向蘆花深處宿月明穿過釣魚
B27n0151_p0452b08║臺未幾示寂建塔博山誾亦能詩詠天鏡巗云扁秘靈奇久鴻
B27n0151_p0452b09║濛忽啟藏巗吞江霧白泉灑洞門涼鏡可容天面窗惟貯月光
B27n0151_p0452b10║道人何所見一鳥過滄浪惜多佚兦
B27n0151_p0452b11║明金陵棲賢庵寺沙門釋性潔傳
B27n0151_p0452b12║釋性潔字潤庵別號樂愚博野人失其姓氏童年依城西寺瑜
B27n0151_p0452b13║伽師剃落習讀經論年二十隨香者步至五臺山見師子窟法
B27n0151_p0452b14║席之勝乃求依止時空印喜其年少氣勁許之入堂三年之中
B27n0151_p0452b15║華嚴大鈔與諸經論聽習已周究竟佛法大旨不在文字知見
B27n0151_p0452b16║因棄前日所蘊敝衲一肩孤身萬里歷抵諸祖道場禪講尊旨
B27n0151_p0452b17║一視無餘拂衣竟去仍歸五臺空印視之曰南方行腳一遭一
B27n0151_p0452b18║領破衲也不曾換卻性潔曰師不與換誰能換得空印頷之萬
B27n0151_p0452b19║曆庚子隨侍空印至燕京止明因寺啟楞嚴法席踰年南行止
B27n0151_p0452b20║雙徑凌霄峰下而同侶觀衡禪師方出天臺直造徑山相訪見
B27n0151_p0453a01║之大喜是時茶熟要衡入山摘茶衡曰住山人貪心亦不除多
B27n0151_p0453a02║茶何為潔曰你也得飲衡曰我祗待人以茶飲我潔一喝衡曰
B27n0151_p0453a03║幸汝不似我般人已而衡去潔亦結社匡山栖賢寺未幾復持
B27n0151_p0453a04║缽白門縛茅於謝公墩右雖在城市蕭然獨處瓦罐茶鐺更清
B27n0151_p0453a05║於巗穴深處真火宅中一團冰雪有為煩熱所逼一與相接頓
B27n0151_p0453a06║入清涼從此高人名士多就之消其俗燄即廛肆若山林未捨
B27n0151_p0453a07║人間已超然世外矣而大司馬李公殿元劉公密契尤深而印
B27n0151_p0453a08║入心源者則宗伯凌公侍御陳公已形影無間於是易茆茨以
B27n0151_p0453a09║甍棟儼然一功德林因自栖賢來亦額曰栖賢志不忘也潔居
B27n0151_p0453a10║此二十餘年煙霞城市變幻無時心目間唯匡廬在望而已以
B27n0151_p0453a11║崇禎十五年九月二十九日示寂卜塔於牛首山中啟穴則有
B27n0151_p0453a12║山之耆宿號慧明者先在其中乃二函同葬共作一塔亦如多
B27n0151_p0453a13║寶釋迦分坐一塔以示十世古今終始不離於當念十方剎海
B27n0151_p0453a14║自他不隔於毫端者也癸未釋觀衡為之銘具顓愚集
B27n0151_p0453a15║明雲南石寶山寶巗居沙門釋思明傳（大錯　警秀）
B27n0151_p0453a16║釋思明者劍川向湖村趙氏子本名啟華以諸生試高等食廩
B27n0151_p0453a17║餼將貢太學而明兦因入寶巗披薙自號思明以寄意焉往來
B27n0151_p0453a18║三迤間行腳無定晚出黔蜀不知所終所著詩曰一衲吟草已
B27n0151_p0453a19║佚獨雞山傳其題壁一律云浮杯萬里涉煙波白衲團團破似
B27n0151_p0453a20║蓑龍象箇中知己少江湖方外故人多幾年行腳誰能識一曲
B27n0151_p0453b01║陽春獨自歌到處隨緣堪挂錫無邊風景寄松蘿又有大錯者
B27n0151_p0453b02║丹徒錢邦𦬊也明季官雲南巡撫品節學問冠絕流輩明桂藩
B27n0151_p0453b03║稱帝建號永曆邦𦬊竭力翊衛為結李定國劉文秀白文選以
B27n0151_p0453b04║阻抑孫可望其功最多帝倉卒奔緬甸相從不及乃削髮改僧
B27n0151_p0453b05║服自號大錯往來滇黔晚至衡嶽死即塔焉雞足山志徐霞客
B27n0151_p0453b06║創稿簡略未刊大錯居山一年大有增補為滇中山志善本所
B27n0151_p0453b07║著蕉書及詩文集皆散佚劍川趙聯元搜輯編為遺稿四卷其
B27n0151_p0453b08║詠梅柳詩舊有傳本已刊入雲南叢書又警秀字補樵永昌人
B27n0151_p0453b09║年十一遭亂被掠至江南為宦家子心猒浮華入南嶽福嚴寺
B27n0151_p0453b10║為僧初師原直後從見月及主德山尋親至滇父母早世作履
B27n0151_p0453b11║霜詠而還著有湘煙集倚鳴禪師語錄
B27n0151_p0453b12║明杭州雲居聖水寺沙門釋德璩傳（德一　德言）
B27n0151_p0453b13║釋德璩字寶雨姓陳氏嘉禾人璩他本或作[王*虔]而字姓籍地事
B27n0151_p0453b14║跡皆同知一人也璩方七歲隨父入杭至雲居聖水禪寺見紺
B27n0151_p0453b15║宇宏麗寶龕嚴飾道心激發如逢夙遊捨之出家欣焉樂從初
B27n0151_p0453b16║禮慕雲後參覺明十年之間兩師繼寂璩未披緇遽膺寺務勤
B27n0151_p0453b17║瘁敏達咸嗟異之年二十三受戒於聞谷大師持之嶄嶄惟謹
B27n0151_p0453b18║及赴新伊古德講席數年得提示之要於是攜屐挈缽西走豫
B27n0151_p0453b19║章訪匡氏之遺廬踞紫霄之絕巘空濛寂歷如遇真如久之乘
B27n0151_p0453b20║風放武昌摩赤壁長江盪胸大崖聳目廓然有洗空一切之意
B27n0151_p0454a01║迴櫂白門花巗彷彿南宗點滴在師軍持一揮手間即得所至
B27n0151_p0454a02║境與年忘尋以歲歉還棲寺中蓋冥心參訪又幾許年復杯浮
B27n0151_p0454a03║閩渤延睇武夷攬九華三谿之勝三年而遇漢冲林君鼓琴而
B27n0151_p0454a04║樂之盡得其傳遂稱絕調願受教者無虛時過萬玉山房有聲
B27n0151_p0454a05║從巖谷冷冷而出不知其在十指間也璩為人伉爽能任事與
B27n0151_p0454a06║人交歷久無倦容更好為之下遇橫逆則坦然受之不與校世
B27n0151_p0454a07║人以是益重之性誠慤每登壇作法必有奇應常為延平令陸
B27n0151_p0454a08║君道胤追薦亾母夜風雨滅燭有光自天照壁如日見者驚歎
B27n0151_p0454a09║馮之煥父參軍楚南槥返自燕未抵家門夜半於逆旅蹴同行
B27n0151_p0454a10║者夢中使起曰吾家有使召我及歸詢之方百日仗璩設薦故
B27n0151_p0454a11║也儀真守將楊新亡母迎璩資往見母冉冉駕空躡梁而來新
B27n0151_p0454a12║投地哀號望璩頂禮微師吾誰與見母生天上也著有如雲集
B27n0151_p0454a13║又德一字達方仁和郎氏子禪學之餘兼精詩賦一時名流樂
B27n0151_p0454a14║與往還年登大耋趺坐而化有詩集一卷德言字心學精岐黃
B27n0151_p0454a15║工詩能文總河陳鵬年少宰湯右曾仇兆鰲往復唱和有趺翠
B27n0151_p0454a16║樓詩集一卷
B27n0151_p0454a17║明福州雪峯寺沙門釋超弘傳
B27n0151_p0454a18║釋超弘字如幻姓劉氏惠安人也父佑官潮州府學教授家世
B27n0151_p0454a19║儒素生而聰邁髫齒能文手不竚慮十九為諸生屢試冠其曹
B27n0151_p0454a20║受知賞於黃相國石齋才學重於時年二十七嬰劇疾知四大
B27n0151_p0454b01║匪堅生死事大偶讀維摩詰經益信有宗門向上詣遂有絕塵
B27n0151_p0454b02║之思喜從方外遊值雪峯亘往還黃檗道出惠安邂逅瞻拜便
B27n0151_p0454b03║蒙激發於是矢志皈㐆尚覊俗緣荏苒歲月世情愈澹明季喪
B27n0151_p0454b04║亂清兵入關天下改革頒令薙髮弘乃慨然辭父母捨妻子就
B27n0151_p0454b05║平山寺從徹際脫白然戎馬滿郊所在糜沸久之途徑稍通乃
B27n0151_p0454b06║卷裓趨漳依亘師於南山寺止於侍寮痛下鉗鎚多有省悟亘
B27n0151_p0454b07║所居泉之招慶延福會城之芙蓉雪峯弘皆執侍左右殷勤十
B27n0151_p0454b08║載拈頌機答無爽玄旨一日亘問簷前雨聲點點滴向何處眾
B27n0151_p0454b09║所酬對俱未契弘曰否則落在師鼻孔裏亘首肎之丁酉歲隨
B27n0151_p0454b10║之慶城竟授以衣拂戊戌春歸溫陵不常厥居盤桓山水間笠
B27n0151_p0454b11║杖蕭然久之出主靈應寺無香儲恒苦不給因自持缽以資饘
B27n0151_p0454b12║粥乙巳霞舒蘇家諸檀樾延居楊梅山雪峯院亦真覺禪師舊
B27n0151_p0454b13║剎也與衲子數輩刀耕火種暇則為說大義道望蔚然距雪峯
B27n0151_p0454b14║二里許有慧泉古基壬子蘇君爾源剏建精藍迎弘居之從此
B27n0151_p0454b15║逍遙兩寺與名流達者詩偈書疏往來酬答十有四載戊午春
B27n0151_p0454b16║年已七十四矣知期將至謂其徒曰曉露春霜光陰無幾可預
B27n0151_p0454b17║建一卵塔身後毋為爾累即啟土督役復自撰銘中夏工就每
B27n0151_p0454b18║言中示意不久於世至十月初始有疾眾進藥食則卻之曰世
B27n0151_p0454b19║緣已盡食無益也客至則執留之曰相見無多日吾當與子訣
B27n0151_p0454b20║笑言不衰二十日沐浴更衣吉祥而逝壽七十四夏三十二著
B27n0151_p0455a01║述甚富今所傳者瘦松集八卷及語錄二卷
B27n0151_p0455a02║
B27n0151_p0455a03║
B27n0151_p0455a04║
B27n0151_p0455a05║
B27n0151_p0455a06║
B27n0151_p0455a07║
B27n0151_p0455a08║
B27n0151_p0455a09║
B27n0151_p0455a10║