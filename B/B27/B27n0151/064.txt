B27n0151_p0463a11║新續高僧傳四集卷第六十四
B27n0151_p0463a12║衡陽喻謙昧庵氏編輯
B27n0151_p0463a13║雜識篇第十之五（正傳十二人　附見十七人）
B27n0151_p0463a14║清當陽玉泉寺沙門釋道嚴傳（道乾　遍見　弘禮　性愷　聖義）
B27n0151_p0463a15║　海寧安國寺沙門釋大涵傳
B27n0151_p0463a16║　房山上方山寺沙門釋常岫傳（大觀　知幻　達聞）
B27n0151_p0463a17║　太平白雀雨花寺沙門釋聖通傳（東悟本）
B27n0151_p0463a18║　南嶽曉霞峰沙門釋文惺傳（大成）
B27n0151_p0463a19║　潤州焦山寺沙門釋智先傳（德鏡　行載）
B27n0151_p0463a20║　杭州雲居聖水寺沙門釋𧧌湛傳（通淵　元玢　實懿）
B27n0151_p0463b01║　福州雪峯寺沙門釋海印傳
B27n0151_p0463b02║　杭州淨慈寺沙門釋明幢傳
B27n0151_p0463b03║　杭州雲林寺沙門釋義果傳（上志）
B27n0151_p0463b04║　棲水大善寺沙門釋篆玉傳
B27n0151_p0463b05║　長沙華林寺沙門釋文楷傳（文暢）
B27n0151_p0463b06║
B27n0151_p0463b07║
B27n0151_p0463b08║
B27n0151_p0463b09║
B27n0151_p0463b10║
B27n0151_p0463b11║清當陽玉泉寺沙門釋道嚴傳（道乾　遍見　弘禮　性愷　聖義）
B27n0151_p0463b12║釋道嚴字悅可姓趙氏當陽人也幼入玉泉玅齡秀發清康熙
B27n0151_p0463b13║間參蓮月老人久之印可並荷衣法甲申歲繼主寺席廣宣律
B27n0151_p0463b14║教講席之暇博覽羣籍幽契山水怡養性靈游興所至輒喜題
B27n0151_p0463b15║詠有堆藍紀勝詩云堆藍秀峙依羣岡草自茙茙花自香浩蕩
B27n0151_p0463b16║風光駒過隙一天春色興偏長又題鐵塔云瀉影飛騰出眾崗
B27n0151_p0463b17║遊人遙指玉山旁一朝雲起疑天墮卻得浮圖撑上蒼篇什雖
B27n0151_p0463b18║富佚散甚多故無專集率眾二十餘年翹翹後進咸就陶成以
B27n0151_p0463b19║康熙五十年二月八日示寂偈云寄跡玉陽七十一談玄自有
B27n0151_p0463b20║波羅蜜翻身吞卻金剛圈豈待獲麟始絕筆塔於寺左青龍山
B27n0151_p0464a01║同時有道乾者字健若一名超乾亦參蓮月機契向上康熙三
B27n0151_p0464a02║十六年接主玉泉慧辯瀉流往從如水雖宏提倡不廢吟哦舊
B27n0151_p0464a03║傳一律云靈機本自出天然繭足南詢不計年乘興訪梅探白
B27n0151_p0464a04║雪間來覓菊步青蓮昔時已結法王社今日重開秘密筵最後
B27n0151_p0464a05║極譚無所示拈花唯有此心傳後循迹人世不知所終遍見字
B27n0151_p0464a06║慧日者昭邱楊氏子也幼而志學具染紫紫參鑑葊惺決擇向
B27n0151_p0464a07║上擔荷正法闡揚弘旨誨人不倦嘗有偈曰藍峰玉水兩幽清
B27n0151_p0464a08║苔護前朝造鑊名幾度裴𧙪思聖化一番錘鍊勝天成元鐘墮
B27n0151_p0464a09║地山魂斷宋塔干宵鶴影驚只有今宵亭上月依稀猶見古人
B27n0151_p0464a10║情退老紫紫庵結印而逝又弘禮字廓曙枝江人青年落髮師
B27n0151_p0464a11║玉泉道隆圓具後往參蓮月老人數載精求發明心地康熙癸
B27n0151_p0464a12║丑主上方法席增置水田以供香積建講經臺修東禪堂善論
B27n0151_p0464a13║說喜吟哦曾題朝曦閣云巉岩一片草[卄/淒][卄/淒]古閣斜陽石徑迷
B27n0151_p0464a14║十載憑臨惟此跡青山一路鳥空啼寂於雍正五年三月二日
B27n0151_p0464a15║塔地藏院後又性愷字天茨江陵徐氏子丱角剃落從師誦讀
B27n0151_p0464a16║穎悟邁眾長通經史兼善草隸蓮月弘法天皇往造焉機契日
B27n0151_p0464a17║深直臻堂奧自是定慧雙圓詩歌自得與許瑤圃時相唱和其
B27n0151_p0464a18║次韵有僧非巢父偏鄰許世無陳蕃嬾姓徐之句有聲士林康
B27n0151_p0464a19║熙丁亥主玉泉嘗贈聖義上座詩云藕葉衣同老松花食自甘
B27n0151_p0464a20║水惟思噴玉山祗愛堆藍牧笛昭邱北漁歌敖塚南尋常無限
B27n0151_p0464b01║意歲晚自難堪有遺語文集行世聖義名興宣出當陽淯溪雷
B27n0151_p0464b02║氏三歲為道嚴弟子復受記莂續燄玉泉講座高談議論風生
B27n0151_p0464b03║嘗說摩訶止觀法音一展聽者萬指雍正六年主清溪上堂云
B27n0151_p0464b04║浪跡天涯數十秋枕流漱石懶垂鉤此番若得金鱗至不枉衝
B27n0151_p0464b05║波冒險遊乾隆初退歸玉泉稱三寶而寂塔於青龍山承道嚴
B27n0151_p0464b06║派文字亦近之
B27n0151_p0464b07║清海寧安國寺沙門釋大涵傳
B27n0151_p0464b08║釋大涵字雁黃姓潘氏吳江人也九歲出家習誦梵典聰穎過
B27n0151_p0464b09║人能通大義既長入靈巖從師繼起游南嶽禪理文心俱極超
B27n0151_p0464b10║妙有名於時俗僧忌之謀折其足乃夜遁走大雪中饑則搏雪
B27n0151_p0464b11║食之自號齧雪子後住雁蕩山又入黃山因字雁黃其在黃山
B27n0151_p0464b12║聞伐木聲丁丁靜中有悟盜擊之不死後居海寧安國寺陳中
B27n0151_p0464b13║丞元龍撫粵西招之游羅浮歸至肇慶鼎湖山示微疾說偈而
B27n0151_p0464b14║化塔在桂林棲霞寺傍著有黃山草西湖草補陀南參集彈指
B27n0151_p0464b15║集桂羅壯游集鹽官剩草皆已刻陳元龍為之塔誌見於別乘
B27n0151_p0464b16║清房山上方山寺沙門釋常岫傳（大觀　知幻　達聞）
B27n0151_p0464b17║釋常岫字蒼林一號松阿姓巴氏黃巖人少習經史頗能屬文
B27n0151_p0464b18║嘗為人手書尺素詞足達意遂交譽之因讀內典契心空門歸
B27n0151_p0464b19║依印空長老為之剃度千佛寺從大演義公習梵教年二十於
B27n0151_p0464b20║廣濟受玉光大師規律畢即參游五臺南海諸名勝已而棲隱
B27n0151_p0465a01║上方五載忽焉南旋結小廬於越溪遂寂其間著有松阿集弟
B27n0151_p0465a02║子迎其骨塔於六聘北隅乾隆丁巳四月傅雯為之銘文詞修
B27n0151_p0465a03║絜詳具山志又大觀道目者閩南人值海氛不淨舊林難問倦
B27n0151_p0465a04║飛莫還偶來上方林谷蒼秀不覺神悟遂構一茅名歸一庵相
B27n0151_p0465a05║將入室內侍以觀音殿主席見招至則重建堂宇修治道橋叢
B27n0151_p0465a06║院規制略備丁未冬復由上方歸隱棲賢興建梅山勤勞八載
B27n0151_p0465a07║丙寅秋托缽北來自浙及燕重履雲洞山靈投合若不忍捨賦
B27n0151_p0465a08║還山詩十首用記始末依然出山看雲南下弟子知幻字筠客
B27n0151_p0465a09║嘉興仲氏子也幼習儒學長厭世累拜新城鎮能仁寺淡月上
B27n0151_p0465a10║人薙髮依道目圓具隨入參堂精誠穎悟神契於道康熙丁卯
B27n0151_p0465a11║道目見其純篤知為法器付以上方觀音主席既而入山應物
B27n0151_p0465a12║獨標清風歲寒挺特偶遇詩客亦唱亦和但不落恒谿嘗有偈
B27n0151_p0465a13║云懶經營疏榮辱深知世事有定數名利眼前花伎倆水上浮
B27n0151_p0465a14║食充飢衣遮寒無得無失樂餘年清風明月不相關至道無難
B27n0151_p0465a15║罔費草鞋錢直須澗飲林棲絕掛攀撥轉瞳神祖翁鼻孔總撩
B27n0151_p0465a16║天居山三十五載以康熙辛丑七月十日示寂塔於紫萬峰下
B27n0151_p0465a17║又達聞字自如者六齡入山從師講授漸了文義及長更耐辛
B27n0151_p0465a18║勞獨處約苦居山五十餘年朝夕孜孜日課有恒嘗以上方自
B27n0151_p0465a19║東漢以來千七百餘年未聞有志引為遺憾乾隆辛未淹關假
B27n0151_p0465a20║死軒搦管直書於平日所集斷碑殘碣名勝人物建置物產詩
B27n0151_p0465b01║文風景一一詳之成山志四卷壬申而稿成江寧吳仁敵為序
B27n0151_p0465b02║而刊之
B27n0151_p0465b03║清太平白雀雨花寺沙門釋聖通傳（東悟本）
B27n0151_p0465b04║釋聖通字貫一晚號拙存姓王氏常熟人生有靈兆少懷逸志
B27n0151_p0465b05║長就外傅略加指授即便成誦因病廢業遂專心學佛往依城
B27n0151_p0465b06║中長壽庵履貞薙染素風老人為寺尊宿喜其穎異詩法書畫
B27n0151_p0465b07║皆所教導年十九圓戒於三峰川回以法器目之復思參叩發
B27n0151_p0465b08║明大事首謁虎邱洞明尊者授無夢無想䛡如雲開見日獲覩
B27n0151_p0465b09║舊物雖力究苦研脇不沾席負簦兩載徧訪諸方殊少所契會
B27n0151_p0465b10║川倡道維揚上方趨往依止深相印合川再主三峰倚畀甚重
B27n0151_p0465b11║付以大法及川遷化即命繼席乾隆時翠華南幸駐蹕雲林感
B27n0151_p0465b12║荷聖恩重光祖德因建大殿築山門以承先志輝煥林際先是
B27n0151_p0465b13║白雀寺火曾就燼餘更事鼎剏及東城方塔燬又應眾請力完
B27n0151_p0465b14║勝果并主智林次弟修舉勞不知疲年且七十矣慮諸弟子將
B27n0151_p0465b15║以新春為壽癸未殘臘避居郡之北禪寺甲申正月九日偶示
B27n0151_p0465b16║微疾奄然順化壽七十臘五十有一塔於白雀聖通夙具慧心
B27n0151_p0465b17║深明誼諦因人說法成就眾多而文詞微妙闡發菩提信口吟
B27n0151_p0465b18║詠亦得玄旨其事素風老人尤謹辛未迎就白雀寺孝養有加
B27n0151_p0465b19║病時親調藥餌殷勤累月略無倦容及其滅也喪葬如法復為
B27n0151_p0465b20║校刻息影齋詩鈔行世聖通於法語外亦有著述但存錄頗少
B27n0151_p0466a01║今所見者有自題畫牡丹詩云紛紛紅紫鬬春風國色天香一
B27n0151_p0466a02║瞬空何似毫端呈色相一枝影見墨痕中又謝顧鈍伯山以蘭
B27n0151_p0466a03║卷見貽點染幽芳巧逼真恍從九畹吐花新淋漓墨幻山中意
B27n0151_p0466a04║濃澹香舍硯北春縱筆橫施皆有法間塗漫灑亦通神安排棐
B27n0151_p0466a05║几供清玩看取烟生湘水濱隨流本者字東悟姓陳氏吳人也
B27n0151_p0466a06║父曰久康母虞山高氏嘗禱於神乞子而生二女神示兆曰此
B27n0151_p0466a07║子足傳宗矣本生而聰穎幼好讀書性至孝母篤信佛故本矢
B27n0151_p0466a08║志不字託迹空門絜養蒸蒸久而彌敬得法於維摩山為費隱
B27n0151_p0466a09║禪師四世法裔嘗禮峩眉游補陀歷九華朝五臺四至京師所
B27n0151_p0466a10║止之處如摩尼圓照令人欽慕于石梅闢智林法苑立淨業於
B27n0151_p0466a11║塵埃之表晚復卓錫燕都齊化郭外靈官庵蒲團靜攝間為吟
B27n0151_p0466a12║詠以寫性真或繪佛像山水花卉藉資禪悅而瀟灑活潑之致
B27n0151_p0466a13║時流露於楮墨著有語錄南帙九卷及鑒雲留跡諸集都十餘
B27n0151_p0466a14║卷其自題荊州寓庵求畫西湖云移將江浙置荊州咫尺西湖
B27n0151_p0466a15║任所遊神入妙時天地闊意融通處水山優雲烟每斂開林道
B27n0151_p0466a16║霞彩頻興擁殿樓一帶芳隄春正好三潭印月又堪秋又題智
B27n0151_p0466a17║林莊嚴閣圖融融麗日洞天幽一種清華近寶樓香篆去從朝
B27n0151_p0466a18║彩接白雲來自曉風收泉流竹葉將成筏霞覆桐枝欲化虯瑞
B27n0151_p0466a19║氣滿峰花滿麓直教斗室作神洲乾隆庚午輔國公如嵩乾庵
B27n0151_p0466a20║為作鑒雲錄銘
B27n0151_p0466b01║清南嶽曉霞峰沙門釋文惺傳（大成）
B27n0151_p0466b02║釋文惺字阿諾姓周氏湘潭人也祝髮清涼寺初不曉文字一
B27n0151_p0466b03║旦豁然兼解文藝法語皆得正詮開席南嶽曉霞峰因號曉霞
B27n0151_p0466b04║著南嶽遊仙記後為嶽麗繼席日與其徒研窮第一義諦箋妙
B27n0151_p0466b05║法蓮華經間嘗弄翰賦詩句琢字削不工不止有嶽麓雜詠曉
B27n0151_p0466b06║霞詩集並阿諾語錄三卷其救蛾詩云入夜風雨狂竹窗吹破
B27n0151_p0466b07║紙銀缸影亂搖飛蛾拂鐙蘂趁去復飛來焦頭不畏死吾見恐
B27n0151_p0466b08║爾燎爾撲胡為喜滅燄息徜徉免爾墮油裏又捕瓜螢居山樂
B27n0151_p0466b09║清貧種瓜趁時節瓜瓣藤未抽螢火先食葉天胡降爾殃羣聚
B27n0151_p0466b10║類蟊𧕏朝食葉萎焦暮食根莖折爾腹亦靈明爾心何毒烈珠
B27n0151_p0466b11║露僅可餐林花亦可齧胡獨害瓜苗頓令瓜種絕吾輩望秋成
B27n0151_p0466b12║助長意不輟護生固吾事相視忍驅滅掘地愧先賢遠離無秘
B27n0151_p0466b13║訣佛旨禪心詞意悱然又出山云路下藤蘿不可攀諸峯回首
B27n0151_p0466b14║白雲間扶笻極目湘江水一帶長虹走亂山亦饒有致又釋大
B27n0151_p0466b15║成者字竺庵醴陵人少披剃於南嶽後行腳四方居天目山最
B27n0151_p0466b16║久及老欲歸故山清順治丁酉移錫南嶽毘廬洞廣濟寺著有
B27n0151_p0466b17║會聖堂集
B27n0151_p0466b18║清潤州焦山寺沙門釋智先傳（德鏡　行載）
B27n0151_p0466b19║釋智先字古樵原名興上姓張氏儀徵人年十一投焦山元孚
B27n0151_p0466b20║出家參問石乘無得一日登山失足傾仆遂翻然有省博綜內
B27n0151_p0467a01║典兼善文翰住焦巖四十年從事興復始終不倦鳩工庀材百
B27n0151_p0467a02║廢具舉四方之眾至者如歸嘗寫大士像刻石自為之贊纂山
B27n0151_p0467a03║志未削稾而卒弟子德鏡字鑑堂姓劉氏山陽人智先創藏閣
B27n0151_p0467a04║功未竟德鏡嗣之以繼述為己任悉臻完善其徒行載字碩庵
B27n0151_p0467a05║姓段氏泰州人與江都謝家樹山陰潘寧同輯焦山志就智先
B27n0151_p0467a06║初藁而續成之載幼時出家於清淨庵有橋在庵東半里載常
B27n0151_p0467a07║至橋下取柴十數年未嘗過橋其天性恬靜如此
B27n0151_p0467a08║清杭州雲居聖水寺沙門釋𧧌湛傳（通淵　元玢　實懿）
B27n0151_p0467a09║釋𧧌湛字休復究心禪理博綜典籍率弟子明倫算輯寺志葢
B27n0151_p0467a10║寺自唐咸通中玉田道膺禪師由涿州至江西雲居山既而至
B27n0151_p0467a11║杭結茅於斯而不忘雲名仍以名庵至明以聖水寺并入乃稱
B27n0151_p0467a12║寺𧧌湛草剏寺志未臻完善而寂後有通淵字崙山海昌人復
B27n0151_p0467a13║掇拾舊聞雍正己酉仁和邑令荊門胡公罷官居寺甄綜薈萃
B27n0151_p0467a14║遂成完帙實懿師事通淵髫年讀書寺中一病幾危通淵醫之
B27n0151_p0467a15║而瘳遂不還家諷唄齋薰兼精歧黃顧以寺志數百年失修開
B27n0151_p0467a16║闢有自顛末無稽恐山靈騰誚梅魂獻嘲既辭都綱自徹緣障
B27n0151_p0467a17║肆力搜討追蹤清芬凡建置人物靈異詩文有可傳誦者都為
B27n0151_p0467a18║六卷復刊中峰梅花百詠二卷及實懿水明山樓集四卷其和
B27n0151_p0467a19║楊知誨趺翠山樓避暑詩云高處塵襟謝恬吟不自休門臨山
B27n0151_p0467a20║路近榻傍竹窗幽雨氣迷江樹秋聲入寺樓晚涼應可納欹坐
B27n0151_p0467b01║且遲留又元玢字玉山有愁囊集一卷行世
B27n0151_p0467b02║清福州雪峯寺沙門釋海印傳
B27n0151_p0467b03║釋海印字端章號葆光姓張氏德人也父性純母氏陳生甫一
B27n0151_p0467b04║周即失所恃育於外祖母家年十七喪父乃有空門之志丁丑
B27n0151_p0467b05║就開元雲齊閣出家禮道岸為師己卯受戒於鼓山為公自是
B27n0151_p0467b06║奮勵參究凡宗門碩德莫不願入其門未幾叩雪峯道余機譚
B27n0151_p0467b07║心契最垂珍賞甲申道余示疾召印至山屬以衣拂遂繼厥席
B27n0151_p0467b08║是時道余方寂院宇零落景物淒清印堅忍艱苦賴以不墮嘗
B27n0151_p0467b09║參無夢無想主人在何處一句久無所入一夕經行次聞風撼
B27n0151_p0467b10║林樹聲覺心身慶快口占偈云一夜金風飄嶺上蕭蕭木葉盡
B27n0151_p0467b11║凋殘徹悟未生真面目不將藥汞認金丹前日疑情一時渙釋
B27n0151_p0467b12║甲寅丁巳之間三居法座行證昭孚晚歲殫精著述撰心鏡合
B27n0151_p0467b13║明四卷融會易理發明教典為引儒入釋之徑時年已八十矣
B27n0151_p0467b14║預知時至自作塔銘語錄有雲閣法語及戴雲法語詩則有愧
B27n0151_p0467b15║軒草
B27n0151_p0467b16║清杭州淨慈寺沙門釋明幢傳
B27n0151_p0467b17║釋明幢字果樹蕪湖人也而忘其姓氏幼從薙染康熙季年始
B27n0151_p0467b18║遊京邑參禮五臺還至燕山略事棲息譚言玄玅詞意藹然名
B27n0151_p0467b19║動公卿雍正六年以莊親王教居德勝庵十年於武英殿行走
B27n0151_p0467b20║奉旨閱視藏經十二年正月又以莊親王手教命住法源寺四
B27n0151_p0468a01║月八日皇戒壇畢引見命留內庭十月世宗恩賜紫衣四襲并
B27n0151_p0468a02║特賜永明禪師像三𭘻及罏硯如意缽杖紅磁盤語錄法書緞
B27n0151_p0468a03║袍四時法服十二月奉恩命出住浙江淨慈寺十三年二月十
B27n0151_p0468a04║日永覺禪師南下幢隨之行時杭州織造長白隆公奉旨送幢
B27n0151_p0468a05║入院至則重飭寺規親釐百務幾復舊觀而六時宏唱益暢宗
B27n0151_p0468a06║風江南鐘版之盛道俗參學之眾自此始也
B27n0151_p0468a07║清杭州雲林寺沙門釋義果傳（上志）
B27n0151_p0468a08║釋義果字巨濤姓章氏丹徒人年十一父母命出家於焦山及
B27n0151_p0468a09║長薙染操行清苦自名薅草行人陳太守滄州甚器重之受具
B27n0151_p0468a10║於燕京西山潭柘寺德彰後至杭侍雲林諦暉執勤九載略無
B27n0151_p0468a11║倦容命參不是話久之入堂便問不是心不是佛不是物是何
B27n0151_p0468a12║語未竟暉迎擊一篦因有省即呈偈云一擊敲開海底天塵塵
B27n0151_p0468a13║剎剎盡歸源當場拈出無私句鐵馬嘶風躍九淵暉頷之旋受
B27n0151_p0468a14║付屬雍正時繼席雲林未幾入長安於法門多所保護乾隆戊
B27n0151_p0468a15║午復主院事道望益崇汪光祿感其精懇捨貲建築廢墜一新
B27n0151_p0468a16║寂於乾隆二十三年六月壽六十四有語錄及薅艸行人詩集
B27n0151_p0468a17║沈廷瑞為之序又聞竹上志者秀水人亦得衣缽於諦暉主禾
B27n0151_p0468a18║中天寧二載尋接雲林席雍正十年秋饑寺僧絕糧志為眾持
B27n0151_p0468a19║缽朝夕市廛卒賴以濟而心身俱瘁示疾徂化年六十五臘四
B27n0151_p0468a20║十九有忍菴賸語果亦留心文學增修雲林寺志八卷錢塘舉
B27n0151_p0468b01║人厲鴞為之纂集焉
B27n0151_p0468b02║清棲水大善寺沙門釋篆玉傳
B27n0151_p0468b03║釋篆玉字讓山號嶺雲姓萬氏仁和人也年十七投淨慈寺薙
B27n0151_p0468b04║染受戒昭慶嗣雷巖傳臨濟第三十五世正宗貫通義疏精研
B27n0151_p0468b05║戒律清雍正十二年遊京師和碩莊親王招住海淀法界觀心
B27n0151_p0468b06║佛堂十三年四月侍郎海望帶領引見奉旨偕永覺超盛考察
B27n0151_p0468b07║智覺法派時已加封妙圓正修之號帝心儀之也還住萬峰禪
B27n0151_p0468b08║誦之餘游情翰墨雅善鼓琴工行草書時復吟句生峭自喜夫
B27n0151_p0468b09║佛本行經言太子方入學即問師六十四種梵書大樹王子彈
B27n0151_p0468b10║琴對佛香風萎花為首楞嚴絕妙好詞天親無著以造論之才
B27n0151_p0468b11║一轉而為寒拾青蘿吠犬東坡追步不及張無盡以居士反附
B27n0151_p0468b12║契嵩以傳詩有別才豈非性海中光明藏哉萬峰地連宗鏡面
B27n0151_p0468b13║對雷峯旋螺而入拾級而躋浮嵐暖翠近挹几筵玉與詩壇老
B27n0151_p0468b14║宿遠瞻頫眺別構數楹結社其中烹葵燒筍薦伊蒲之饌施龍
B27n0151_p0468b15║天之食清唫抱𨞢韻播蓻林雖片席地與五山十剎莊嚴樓閣
B27n0151_p0468b16║相聳峙則詩禪兩絕也乾隆十六年德清令李芳榕延住棲水
B27n0151_p0468b17║大善寺當六飛初幸江浙大府遴高僧十人迎鑾以備顧問玉
B27n0151_p0468b18║在其列及回鑾馭送至碧天橋垂問[諒-小+日][諒-小+日]即遣內臣賜銀錠十
B27n0151_p0468b19║亦異數也寺故貧瘠損衣縮食為僧眾粥飯猶恐不繼然居寺
B27n0151_p0468b20║十載不萌退志二十五年桐鄉令陳虞盛請住秀溪之龍翔亦
B27n0151_p0469a01║猶大善也然樂其間靜若將終焉乾隆三十二年重九日作偈
B27n0151_p0469a02║曰來無一物去無一物快恬七九逍遙自得遂爾入滅壽六十
B27n0151_p0469a03║三臘四十六所著南屏續志一卷詩十卷葬南屏杭世駿為之
B27n0151_p0469a04║銘
B27n0151_p0469a05║清長沙華林寺沙門釋文楷傳（文暢）
B27n0151_p0469a06║釋文楷字志甫亦號不二志衡山人初出家時依南嶽清涼阿
B27n0151_p0469a07║諾惺而胸臆灑落趨向高遠固已器之矣惺於禪暇究心詩文
B27n0151_p0469a08║不異老儒楷隨侍三十餘年時有啟誨更苦志探求遂盡傳其
B27n0151_p0469a09║學復事遊參遍歷江淮吳越使勝地風景叢林雅範皆以奚囊
B27n0151_p0469a10║貯之今詩集有過高旻招隱江天寺諸作可想見矣乾隆甲戌
B27n0151_p0469a11║夏歸自金陵靜居白雲與同參文暢聽松觀瀑徜徉塵外偶爾
B27n0151_p0469a12║揮翰吟嘯終以守巖穴為念乾隆三十一年丙戌秋為緣六法
B27n0151_p0469a13║長延繼華林勝地八景殊少題留楷幽棲數稔禪居多暇作八
B27n0151_p0469a14║絕以紀之獨尊峰云突兀勢參天巖幽林亦窅快登此獨尊四
B27n0151_p0469a15║顧羣山小裴休橋云橋古號裴休度來非略約四時澗水清照
B27n0151_p0469a16║徹行人腳望日臺云臺石矗幽岑朝𣌀遙入望扶桑忽吐紅滾
B27n0151_p0469a17║滾金毬漾片雲石云怪石列岡陵宛如雲一片奇根本自殊終
B27n0151_p0469a18║不因風轉伏虎巖云峭壁一巉崖二虎曾自伏猶遺哮吼音訪
B27n0151_p0469a19║道人難復仰天湖云湓湖勢儼然山頂自開掘祇可宕心胸范
B27n0151_p0469a20║蠡舟難越呼龍潭云潭深莫亂呼只恐龍驁起大地灑甘泉誰
B27n0151_p0469b01║知龍釀水滴水巗云岩下散明珠山頭懸瀑布朝朝雜鳥語滴
B27n0151_p0469b02║滴增奇趣楷初學詩與文暢同請業於𡵺嶁東林簡南禪師及
B27n0151_p0469b03║庚寅夏同門將刻楷所作詩文而暢已先寂於白雲楷哭之哀
B27n0151_p0469b04║因并暢詩刊之曰合刊詩草暢字不偶亦湘人也春日懷文楷
B27n0151_p0469b05║詩已入國朝詩選其遊西林詩云伏霞盡處有青岑曲折寧辤
B27n0151_p0469b06║仄徑深崖樹疎疎行古殿廚泉悄悄界東林采薪頻入增山曉
B27n0151_p0469b07║游客希來便陸沈不是天龍曾衛護樓臺未必到於今西林有
B27n0151_p0469b08║峯名青岑昔為禪林今易數主未能長護持也楷暢并有語錄
B27n0151_p0469b09║詩則昔人稱為聲律正宗不愧唐禪亦最上乘也
B27n0151_p0469b10║