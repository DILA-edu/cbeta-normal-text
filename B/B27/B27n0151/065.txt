B27n0151_p0469b11║新續高僧傳四集卷第六十五
B27n0151_p0469b12║衡陽喻謙昧庵氏編輯
B27n0151_p0469b13║雜識篇第十之六（正傳十一人　附見十八人）
B27n0151_p0469b14║清長沙鐵佛寺沙門釋無跡傳
B27n0151_p0469b15║　金陵靈谷寺沙門釋彌垠傳（彌澍）
B27n0151_p0469b16║　杭州雲林寺沙門釋悟森傳（見初品　蓮月　寶林鑑品　高峰　體純潔　研庵謙）
B27n0151_p0469b17║　丹徒焦山定慧寺沙門釋清恒傳（覺鐙　覺詮）
B27n0151_p0469b18║　銅梁壽隆寺沙門釋悟賢傳（真空　智曇）
B27n0151_p0469b19║　峩湄臥雲庵沙門釋源通傳（六義　涌泉　德輝）
B27n0151_p0469b20║　公安今古寺沙門釋如慧傳
B27n0151_p0470a01║　當陽玉泉寺沙門釋隆昇傳（培潤滋　香山瀠）
B27n0151_p0470a02║　金陵靈谷寺沙門釋禰修傳（光遠）
B27n0151_p0470a03║　成都昭覺寺沙門釋照常傳
B27n0151_p0470a04║　四明天童寺沙門釋敬安傳（精一）
B27n0151_p0470a05║
B27n0151_p0470a06║
B27n0151_p0470a07║
B27n0151_p0470a08║
B27n0151_p0470a09║
B27n0151_p0470a10║
B27n0151_p0470a11║清長沙鐵佛寺沙門釋無跡傳
B27n0151_p0470a12║釋無跡字寄塵又號八九山人湘潭彭氏子幼寄佛寺便從薙
B27n0151_p0470a13║度性質穎異穉年誦經即會其旨既長工書畫喜吟詠時袁簡
B27n0151_p0470a14║齋太史搜羅名流刊入詩話極一時風雅之盛獨取其淨壇風
B27n0151_p0470a15║掃地清課月為鐙之句以為得禪悅味然無跡雖好吟哦殊無
B27n0151_p0470a16║留稿今不多見初居南嶽稱衡麓山人清嘉慶時浮湘至長沙
B27n0151_p0470a17║城下棲鐵佛寺寺為唐法華尊者道場相傳為衡山王神捨鐵
B27n0151_p0470a18║造佛尊者以錫卓地得鐵數百鈞遂冶之造三佛像及大悲陀
B27n0151_p0470a19║羅尼塔故名鐵佛無跡居之因號湘濱道人後往閩粵又曰航
B27n0151_p0470a20║海道人隨地易名不拘於物嘗與人言曰予以琴韵詩詞為聲
B27n0151_p0470b01║音佛事以臨書描畫為禪關䛡頭雖世間學即超世間法也凡
B27n0151_p0470b02║所游處達官文士悉欣慕之晚游吳復之閩客將軍幕府無疾
B27n0151_p0470b03║而化遂葬其地清之末葉新學盛行校宇林立多假佛地寺為
B27n0151_p0470b04║學堂侵占今農校廓張寺已湮沒唯鐵佛猶存
B27n0151_p0470b05║清金陵靈谷寺沙門釋彌垠傳（彌澍）
B27n0151_p0470b06║釋彌垠字福溪吳人博通經史事親以孝盧雅雨都轉深器重
B27n0151_p0470b07║之延入幕中觀內典有省厭俗出家於牛首山祖堂寺得法祇
B27n0151_p0470b08║園繼主靈谷三載乾隆甲辰春高宗駐蹕寺中賜無量壽經石
B27n0151_p0470b09║刻娑羅樹如意寂於靈谷著有語錄詩集又彌澍字滄洪德化
B27n0151_p0470b10║人生有佛緣幼而聰慧嘗遊古寺恍如舊居祝髮故里受具華
B27n0151_p0470b11║山亦參祇園嗣其法為彌垠同門弟也初居九江龍池寺已振
B27n0151_p0470b12║宗風乾隆甲寅夏繼席鍾山篤志清修不酬俗事時陳東甫方
B27n0151_p0470b13║伯慕其雅度延之入署澍辭以偈云十年塵夢悟華胥曾奪驪
B27n0151_p0470b14║龍頷下珠自入山來皆雪意更於何處覓紅鑪好風吹入白雲
B27n0151_p0470b15║關有約來朝暫出山不是在山雲懶出出山那及在山間其高
B27n0151_p0470b16║尚如此主靈谷五載嘉慶己未春偶因微疾而寂年五十八著
B27n0151_p0470b17║有語錄詩偈
B27n0151_p0470b18║淨杭州雲林寺沙門釋悟森傳（見初品　蓮月　寶林鑑品　高峰　體純潔　研庵謙）
B27n0151_p0470b19║釋悟森字道光姓陳氏華亭人雅性靜默獨喜禪坐嘗與懷清
B27n0151_p0470b20║老人參論得其稱許遂受記莂歷訪名山十有餘載嘉慶二十
B27n0151_p0471a01║年復來雲林延為首座後靜養於普賢閣終日潛處杜門不出
B27n0151_p0471a02║著有詩稿語錄若干卷道光九年九月四日書偈而逝弟子見
B27n0151_p0471a03║初字懶堂精篆刻晶玉陳㬅生司馬甚契之品蓮月字藕船江
B27n0151_p0471a04║都徐氏子早歲脫白既冠受具戒相既圓堅持無犯研窮教典
B27n0151_p0471a05║竟入悟門嘗棲雲林止觀入神玅通畫意專工蘭竹得所南翁
B27n0151_p0471a06║之旨揚州吳貫之號稱八怪名擅一時樂與森交且精琴理所
B27n0151_p0471a07║作詩詞書法別有逸趣獲證於志安秀老人嘉慶十四年繼主
B27n0151_p0471a08║雲林三年退養於千佛閣禁足禮華嚴經時雖鼓琴弄翰而禪
B27n0151_p0471a09║理功深心多解脫譚笑而逝壽六十又六寶林鑑者嘉興人幼
B27n0151_p0471a10║通釋典負笈求師得具於玉山扣厥心要通明一切因承其法
B27n0151_p0471a11║習誦之餘學寫梅蘭親炙一泉老人久之亦工畫法頗有時名
B27n0151_p0471a12║乾隆五十五年出主勝果寺年七十始告退弟子品高峯者杭
B27n0151_p0471a13║州陳氏子既承師資兼得筆法所謂明月梅花師若弟子者不
B27n0151_p0471a14║是過也嘉慶十年繼席勝果閱十五載以病乞退寂於道光元
B27n0151_p0471a15║年春秋五十有七又體純師名潔字粹白吳江柳氏子生質不
B27n0151_p0471a16║凡自拔塵表幼依雲林妙應閣昇達象禪師脫白後隨至京都
B27n0151_p0471a17║潔性好學內外文辭莫不精研一時名士大夫慕其風徽多與
B27n0151_p0471a18║往還互相酬唱結為詩社已而南旋養靜靈山凡故舊出京過
B27n0151_p0471a19║訪往往辭謝欲杜門避世不為名高唯鎮浙將軍薩宥阿請決
B27n0151_p0471a20║禪要嘗許過從潔雖偶躭幽韵自暢禪機而性心無礙枯寂空
B27n0151_p0471b01║山與放浪豪吟者非可同日語也道光六年夏示疾旬餘即作
B27n0151_p0471b02║偈曰卌年功德兩茫然想被前程業識牽今用金剛王寶劍一
B27n0151_p0471b03║揮斬絕生死緣生來死去總分明老病猶能自遣情忽地一聲
B27n0151_p0471b04║參已透便應一一了無生一點向人瞞不得石龜說殼事何如
B27n0151_p0471b05║可堪常寂光中樂定裏身心了幻虛萬事雲煙縈滿眼百年榮
B27n0151_p0471b06║辱不關心平居自信塵緣淨久約慈航直到今靈明湛寂家中
B27n0151_p0471b07║寶罔象撈空海底鍼祇上任君拈頌得圓機逗徹意何深松鬣
B27n0151_p0471b08║驚風鳴萬壑梅梢得月影逾幽緣心若不離緣緣何啻虛空釘
B27n0151_p0471b09║橛頭寂年六十六又研庵名儀謙字見能桐鄉沈氏子依仁和
B27n0151_p0471b10║法海禪院嵩年剃度受具於聖因寺中立尋入雲林為記室禪
B27n0151_p0471b11║餘工寫山水可登巨然之堂德山老人付以法物嘉慶丙子推
B27n0151_p0471b12║繼祖席未幾寺災自觀音閣延及行宮大殿俱為灰燼於是誓
B27n0151_p0471b13║志興修苦行叩募浙撫入奏內廷頒發帑銀萬兩而儀謙亦購
B27n0151_p0471b14║大木於楚歸而重興土木道光八年落成謙仍主院事更請沈
B27n0151_p0471b15║太史聽篁續脩寺志
B27n0151_p0471b16║清丹徒焦山定慧寺沙門釋清恒傳（覺鐙　覺銓）
B27n0151_p0471b17║釋清恒字巨超別號借庵姓陳氏海寧人也幼而聰秀受讀塾
B27n0151_p0471b18║中風致楚楚便異羣兒稍解文義探求玄理玅契禪機即厭世
B27n0151_p0471b19║味受具後得法於焦山澄洮繼席定慧誦課之餘輒肄及詩古
B27n0151_p0471b20║文辭涵泳心性儀徵阮文達公元丹徒王徵君豫相與莫逆往
B27n0151_p0472a01║還酬唱時有所作多見傳詠因之士大夫皆樂與之遊然性甘
B27n0151_p0472a02║澹泊雖境極清苦耐寒忍饑貧衲乞請絕口不言有借庵詩草
B27n0151_p0472a03║行世塔於五州山弟子二覺鐙字秋屏覺銓字性源並承清法
B27n0151_p0472a04║相繼住持兼工吟詠各有遺稿鐙尤有才能理得連山東州佚
B27n0151_p0472a05║產山中香火至今賴之
B27n0151_p0472a06║清銅梁壽隆寺沙門釋悟賢傳（真空　智曇）
B27n0151_p0472a07║釋悟賢字愚嶺姓周氏銅梁人也襁褓多疾寄養空門稍長因
B27n0151_p0472a08║披衲城北壽隆寺資性穎悟超卓倫輩諷誦餘間兼習文翰六
B27n0151_p0472a09║寅波崙皆所棲止嘗游東南歷覽名區禪機既暢吟詠益工因
B27n0151_p0472a10║與同里廖先達王明誠左昌華吳乃賡合州孝廉張乃孚禹湛
B27n0151_p0472a11║巴縣龔有融諸名士結社賦詩極一時韵事著有六寅唱和集
B27n0151_p0472a12║及自定詩草一卷銅梁雅秀僧中以愚嶺為清代首稱云又真
B27n0151_p0472a13║空字問渠大足彭氏子為智曇五傳弟子好讀經史手不停披
B27n0151_p0472a14║工書法耽吟咏喜與文人唱和著有嶼峒吟一卷智曇自楚來
B27n0151_p0472a15║銅卓錫計都每以所餘造橋修路利濟行人真空師其法善叩
B27n0151_p0472a16║善施樂利尤溥且至性天成篤於孝友有古德遺風
B27n0151_p0472a17║清峩湄臥雲庵沙門釋源通傳（六義　涌泉　德輝）
B27n0151_p0472a18║釋源通湖南人年二十學道峨湄山絕頂臥雲庵中居恒唯一
B27n0151_p0472a19║蒲團寒暑不易蓋三十餘年研闡釋典華嚴楞嚴諸經尤熟讀
B27n0151_p0472a20║默識了然心目隨舉扣之卷數篇第指說無譌山中衲子多其
B27n0151_p0472b01║徒黨道風所扇歸依者眾年八十八無疾而化六義者峩眉人
B27n0151_p0472b02║居萬年寺毘盧殿即廣濬彈琴處恒誦蓮花七軸靈文朝夕不
B27n0151_p0472b03║爽臘踰七十而鶴髮松姿和藹可親人服其德涌泉居龍門院
B27n0151_p0472b04║參悟有年通五經古文善詩畫年八十一笑而逝揚廷瑞題其
B27n0151_p0472b05║所居曰一笑堂德輝者川北名家子中歲棄家居峩眉之息心
B27n0151_p0472b06║所博極梵典著有語錄若干卷及甄奧賦注釋賦為明蜀巡撫
B27n0151_p0472b07║廖大亨作詞句多不可曉德輝為之疏析云
B27n0151_p0472b08║清公安今古寺沙門釋如慧傳
B27n0151_p0472b09║釋如慧者姓姜氏高陽人俗稱許老蓋其字也父文章母楊氏
B27n0151_p0472b10║慧生有善根性靈獨異幼齡多疾蠲除腥味持心茹素已逾廿
B27n0151_p0472b11║載年三十始削髮從師託迹公安今古寺禮俊旃禪宿傳臨濟
B27n0151_p0472b12║正宗梵經咒語昕夕課誦爾後出世報慈寺三乘奧旨胸次灑
B27n0151_p0472b13║然力行既深道心徹悟山光悅性無非靈機潭影澄空早已參
B27n0151_p0472b14║透是以登壇說法花雨齊飛贈答揮毫烟雲並落即事摛詞便
B27n0151_p0472b15║成韵語因人作偈話出迷津兼術精青鳥風鑑獨神喜譚靈龜
B27n0151_p0472b16║玅言微中著有金繩指迷錄一卷文人墨士多相傳寫名公巨
B27n0151_p0472b17║子尤深信仰嗣法弟子遂以付梓荊湘間猶有傳本云
B27n0151_p0472b18║清當陽玉泉寺沙門釋隆昇傳（培潤滋　香山瀠）
B27n0151_p0472b19║釋隆昇字雲樵姓陳氏江陵人也舊為望族代有簪纓昇生而
B27n0151_p0472b20║穎異不昧靈根幼入玉泉歸投柱公言行超卓氣宇灑然嘗從
B27n0151_p0473a01║聊溪周先生學詩文經義靡不淹通既玅詞翰尤擅草隸一時
B27n0151_p0473a02║騷人墨客多與往還道光十四年始從東山寺慧山珩受具習
B27n0151_p0473a03║演經律兼悟禪觀機鋒敏妙辯論風生遂受柱公衣拂主席玉
B27n0151_p0473a04║泉乙卯宏法講經啟迪來哲孳孳不卷丙辰領眾六合盈二千
B27n0151_p0473a05║指清初以來未曾有也丁巳退處經樓焚修自課同治十年辛
B27n0151_p0473a06║未二月三日示寂塔於河西旗鼓山著有語錄詩文若干卷皆
B27n0151_p0473a07║佚而不傳弟子培潤滋者石門何氏子貌古神清言語簡重道
B27n0151_p0473a08║心堅固真實不苟同治五年受昇屬付六年主席上方聿弘戒
B27n0151_p0473a09║法九年杖錫峨湄參雙桂宗乘並徹已而歸山專修淨業以約
B27n0151_p0473a10║自持至葺治殿宇嚴飾神像備極尊崇光緒二十七年辛丑二
B27n0151_p0473a11║月二日沐浴更衣集眾示曰幻身六十六虛空復何有不往兜
B27n0151_p0473a12║率陀徑超安樂土諸子莫悲傷吾今暫回首努力赴前節各自
B27n0151_p0473a13║尋門走振起滹沱宗常作師子吼大道更何言願伸補天手寂
B27n0151_p0473a14║後塔於伏牛山其徒香山仁瀠者宜昌東山劉氏子也少習舉
B27n0151_p0473a15║子業通經史善書翰中年忽悟無常禮玉泉曉公出家受具於
B27n0151_p0473a16║荊州承天寺復得滋公衣拂主席上方光緒十年宏戒傳徒得
B27n0151_p0473a17║法者眾乙酉退居淯溪日課金剛丁酉冬十月十七日示疾涅
B27n0151_p0473a18║般壽七十有二臘三十五著有文集三卷今已失傳自題壽塔
B27n0151_p0473a19║云孤雁旅孤洲孤洲水常流眾鳥高飛盡唯爾獨鳴秋塔在淯
B27n0151_p0473a20║溪寺前
B27n0151_p0473b01║清金陵靈谷寺沙門釋禰修傳（光蓮）
B27n0151_p0473b02║釋禰修字德鐙姓袁氏金陵人披剃天印山東霞寺受具華山
B27n0151_p0473b03║繼衣缽於靈谷慈善成性悲愍感物平昔扶持忠義周恤喪兦
B27n0151_p0473b04║引為己事視若固然當咸豐初年洪秀全竊據金陵負隅死守
B27n0151_p0473b05║官軍於朝陽門外掘長壕困之日事攻戰凡陣兦及軍營病沒
B27n0151_p0473b06║者多厝寺傍禰修悉書其姓名於冊使後有所稽攷枯骸在野
B27n0151_p0473b07║拾而葬之事平請於曾文正國藩重建龍神祠主寺三十餘年
B27n0151_p0473b08║寇至不去舊有寺志十四卷深自護持不敢失墜光緒乙亥傳
B27n0151_p0473b09║法光蓮靜修一室人罕得見寂於庚辰九月二十一日年六十
B27n0151_p0473b10║六葬玉帶橋之南光蓮字利華泰州郃氏子八歲出家初事岱
B27n0151_p0473b11║岳寺僧為師後於華山受具徧遊天臺九華南海光緒紀元五
B27n0151_p0473b12║月朔禰修夜起見香鑪有光狀若蓮花五日而光蓮至寺禰修
B27n0151_p0473b13║異之因授以衣拂墾荒竹重造山門及金剛殿以節省餘資未
B27n0151_p0473b14║嘗募叩生平苦志清脩與物以誠無疾言厲色尤好勸人為善
B27n0151_p0473b15║光緒戊戌二月九日示寂年七十四亦葬玉帶槁南
B27n0151_p0473b16║清成都昭覺寺沙門釋照常傳
B27n0151_p0473b17║釋照常字朗西姓稅氏溫江人也父登第母杜氏夙孕靈根早
B27n0151_p0473b18║通慧業質挺蓮植居近禪房年才十八界空萬千清同治壬申
B27n0151_p0473b19║披薙於羅禪古寺初習梵經便窮微旨俄而太師性長與師祖
B27n0151_p0473b20║寂澄相繼謝世遂主寺事新矩既崇舊規仍守增輝院宇培植
B27n0151_p0474a01║林園費無旁貸務必躬親禪修之餘兼工文藝左蘇右黃積墨
B27n0151_p0474a02║橫錦超王邁倪繪素生姿好學多材為時稱詡光緒丁亥附近
B27n0151_p0474a03║市場更易商旅無依乃竭願力別造廣廈且築樓近水起閣傍
B27n0151_p0474a04║山沱江左右暉映霞表地靈人傑於焉聚集後依文殊院香巗
B27n0151_p0474a05║律師受具香來木樨花滿祇樹戊午主昭覺法席彌復專精儗
B27n0151_p0474a06║作雲遊徧留雪爪己未謁普賢道場膺大佛殿方丈已而辭去
B27n0151_p0474a07║躡屩南海負簦北燕歷盡塵勞庶成佛果庚申七月乘杯西蜀
B27n0151_p0474a08║駐錫東川棲止羅漢古洞竟於十月七日坐化壽六十有七川
B27n0151_p0474a09║東蘇兆奎為之銘
B27n0151_p0474a10║清四明天童寺沙門釋敬安傳（精一）
B27n0151_p0474a11║釋敬安字寄禪姓黃氏湘潭人也其先世為山谷苗裔宋時由
B27n0151_p0474a12║江西遷茶陵明季乃徙湘潭之石潭世業農父宣杏母胡氏嘗
B27n0151_p0474a13║禱白衣大士夢蘭而生數歲時好聞仙佛事常終日喃喃若有
B27n0151_p0474a14║所吟誦七歲失母諸姊皆嫁父或他適則以安兄弟寄食鄰家
B27n0151_p0474a15║日昃不返即嗁號蹤迹之里人為之惻然年十一始就塾師授
B27n0151_p0474a16║論語未終篇父又沒零了孤苦極厥慘傷其弟以幼依族父安
B27n0151_p0474a17║獨無所得食嘗為人牧牛輒攜書於牛背誦之一日與羣兒避
B27n0151_p0474a18║雨村中聞讀唐詩至少孤為客早句潛然淚下塾師周雲帆駭
B27n0151_p0474a19║問其由以父沒不能讀對雲帆甚憐之曰爾為我炊爨洒掃可
B27n0151_p0474a20║乎即下拜雲帆喜甚每語人曰此兒耐苦讀後必有所樹立余
B27n0151_p0474b01║老不及見耳無何雲帆病沒安遂散去然猶不廢業聞里中豪
B27n0151_p0474b02║家欲覓一僮伴兒讀即欣然往就至則使供驅役自讀輒遭訶
B27n0151_p0474b03║叱因悲歎以為屈身為讀書計既違所願豈可為區區衣食為
B27n0151_p0474b04║人奴乎即辭去習工藝鞭撻尤甚絕而復甦者數一日見籬間
B27n0151_p0474b05║白桃花忽為風雨摧敗不覺失聲大哭因慨然動出塵想遂投
B27n0151_p0474b06║湘陰法華寺出家禮東林長老為師時同治七年也冬初復詣
B27n0151_p0474b07║南嶽祝聖寺從賢楷律師受具首參恒志於岐山專司苦行諸
B27n0151_p0474b08║職暇則隨眾坐禪越五年頗有省時精一首座為維那間以詩
B27n0151_p0474b09║自娛安諷之曰出家人不究本分上事乃學世諦文字耶因笑
B27n0151_p0474b10║曰汝髫齡精進他日成佛未可量至文字般若三昧恐今生未
B27n0151_p0474b11║能證得後省舅氏至巴陵登岳陽樓友人分韵賦詩安獨澄神
B27n0151_p0474b12║趺坐下視湖光一碧萬頃忽得洞庭波送一僧來句歸述於郭
B27n0151_p0474b13║菊蓀謂有神助且言其有宿根力勸之學授唐詩三百篇一目
B27n0151_p0474b14║成誦後精一見安所作大奇之精一名思參長沙張氏子天資
B27n0151_p0474b15║聰穎幼從塾課便解文義淡於科第而好佛書見庭中桃花因
B27n0151_p0474b16║風飄落悟世無常乃從剃度具足復還長沙置慈雲精舍於城
B27n0151_p0474b17║南迎母養之與人論說詞簡易明引導後學當機立判故於安
B27n0151_p0474b18║前激後勸卒玉其成然安自以為讀書少用力尤苦一字未愜
B27n0151_p0474b19║如負重累至忘寢食有一詩至數年始成者念生死事切時以
B27n0151_p0474b20║禪定為正業一日靜坐參父母未生前語冥然入定內忘身心
B27n0151_p0475a01║外遺世界坐一日如彈指頃猝聞溪聲有悟嗣後徧遊吳越凡
B27n0151_p0475a02║海市秋潮見未曾有遇嶽谷幽邃輒歗詠其中饑渴時飲泉和
B27n0151_p0475a03║柏葉下之喜以楞嚴圓覺雜莊騷以謌人目為狂嘗冒雪登天
B27n0151_p0475a04║台華頂峰雲海盪胸振衣長嘯睡虎驚立咆哮攫前以慈心視
B27n0151_p0475a05║之虎威亦解又曾於深山遇一巨蟒御風行頭大如斗舌電尺
B27n0151_p0475a06║餘因念佛亦無怖旋養疴皋亭山中中夜聞剝啄聲甚急啟關
B27n0151_p0475a07║月明如晝四顧無人如是者數數次夕伺叩門聲急開戶見一
B27n0151_p0475a08║黑眚若圓球滾滾而去安嗾羣犬逐之窮追至山腰厲聲曰擾
B27n0151_p0475a09║我何為我豈汝怖苟有所求當為汝度之遂號佛達旦怪尋滅
B27n0151_p0475a10║病亦尋癒其住四明最久窺天童雪竇窮攬霞嶼月湖之勝郡
B27n0151_p0475a11║中文學呂文舟徐酡仙胡魯封馬文齋沈問梅皆相與酬唱生
B27n0151_p0475a12║平好善疾惡觸境而生嘗渡曹峨江謁孝女廟叩頭流血同行
B27n0151_p0475a13║者曰奈何以比丘禮女鬼安曰汝不聞波羅提木叉孝順父母
B27n0151_p0475a14║諸佛聖人皆從孝始吾觀此女與佛身等禮拜亦何過焉甲申
B27n0151_p0475a15║八月返櫂長沙年三十有四行腳已閱十霜明年還石潭省先
B27n0151_p0475a16║塋宿莽縱橫不可復識望窮山慟哭村老聞之為指其葬處始
B27n0151_p0475a17║復憶識蓋去鄉里已二十餘年積思幽潛故悲不自勝也自是
B27n0151_p0475a18║往來衡湘時有著述同縣王湘綺先生為當代詩人見安所作
B27n0151_p0475a19║末嘗不稱善有陳伯嚴羅順循皆擅詞翰曾綜其詩十卷刻之
B27n0151_p0475a20║乞湘綺先生為之序