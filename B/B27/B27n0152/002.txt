B27n0152_p0498b11║大覺普濟禪師北集卷之二
B27n0152_p0498b12║嗣法門人行岳編
B27n0152_p0498b13║嗣法孫超琦彙
B27n0152_p0498b14║上堂
B27n0152_p0498b15║順治十六年己亥閏三月初一日萬善殿奉
B27n0152_p0498b16║御旨請上堂欽差世襲三品倚賴李自昌官住僧淨行
B27n0152_p0498b17║寂芳引座師至法座前左右顧視召眾云會麼若也
B27n0152_p0498b18║會得山僧未離江南陞座已竟說法已竟所謂塵說
B27n0152_p0498b19║剎說眾生說無間說是真語者實語者如語者如或
B27n0152_p0498b20║未然看向第二門頭施展去也便登座拈香云此一
B27n0152_p0499a01║瓣香親受靈山記莂𤋲向爐中祝嚴
B27n0152_p0499a02║佛心天子成等正覺次拈香云此一瓣香華藏海會早
B27n0152_p0499a03║已敷宣𤋲向爐中祝嚴
B27n0152_p0499a04║太后百福具備保助
B27n0152_p0499a05║皇躬大揚法化次拈香云此一瓣香靈山一會儼然未
B27n0152_p0499a06║散𤋲向爐中祝嚴
B27n0152_p0499a07║坤甯配
B27n0152_p0499a08║天東西承翊團圞頭共展上上機斂衣就座上首白椎
B27n0152_p0499a09║云法筵龍象眾當觀第一義師應聲微笑乃云宋時
B27n0152_p0499a10║有箇端禪師因見弄師子發明心地遂合彩為衣作
B27n0152_p0499a11║師子狀人都呼他為端師子者箇禪師逆行順行作
B27n0152_p0499a12║瘋作顛一日至一船邊求附舟官船人云我是高郵
B27n0152_p0499a13║去的船端云我就高郵去當時高郵有個秦少游居
B27n0152_p0499a14║士是一代聞人久知端師子之名聞其來率縉紳士
B27n0152_p0499a15║庶迎請說法端上堂云天上無雙月人間只一僧一
B27n0152_p0499a16║堂風冷澹千古意分明端禪師恁麼舉揚可謂龍袖
B27n0152_p0499a17║拂開全體現象王行處絕狐蹤然而簡點將來未免
B27n0152_p0499a18║村裏師子耳山僧則不然四時錯行日月代明天地
B27n0152_p0499a19║持覆緇素歡騰且道與古人是同是別若有人出來
B27n0152_p0499a20║道恁麼拈提亦是乾打閧耳山僧但向他道將謂無
B27n0152_p0499b01║人證明阿呵呵我為法王於法自在要上便上要下
B27n0152_p0499b02║便下下座復左右顧視云更聽舉則古話昔日梁武
B27n0152_p0499b03║帝問初祖達麼大師云如何是聖諦第一義祖云廓
B27n0152_p0499b04║然無聖帝云對朕者誰祖云不識師高聲召云大眾
B27n0152_p0499b05║達磨大師面目現在
B27n0152_p0499b06║上堂上首白椎竟是日名德頗多師左右顧視云世
B27n0152_p0499b07║尊拈花迦葉微笑百萬人天次第成佛
B27n0152_p0499b08║御駕儼臨命登萬善寶座揭露正法眼藏涅槃妙心作
B27n0152_p0499b09║家禪侶盡出相見問仁皇好道啟大會於重玄祖令
B27n0152_p0499b10║當行建法幢於今日從上宗猷如何展演師云進前
B27n0152_p0499b11║來與汝道進云金輪頂上無生曲唱徹皇都調更新
B27n0152_p0499b12║師云一句聳人進云萬善殿中為雨露五龍亭上起
B27n0152_p0499b13║清風師云其願如是進云只如仰答聖明一句又作
B27n0152_p0499b14║麼生道師豎拄杖云天台華頂萬年藤報德酬恩心
B27n0152_p0499b15║鐵石進云金堤柳拂千枝瑞上苑花開萬國春師云
B27n0152_p0499b16║也許闍黎其激楊問即今萬善堂中頂禮萬佛寶號
B27n0152_p0499b17║但知其名未審居何國土師云上座醉那僧义手向
B27n0152_p0499b18║前云總在者裏與和尚相見也師便打僧喝師又打
B27n0152_p0499b19║進云不勞重舉師復打問法雨南來潤帝畿佛門龍
B27n0152_p0499b20║象樂皈依請師解奏無生曲直指咸合四眾知師云
B27n0152_p0500a01║橫按鏌鋣全正令進云清淨本然為甚忽生山河大
B27n0152_p0500a02║地師云昨日有人恁麼道三十棒趂出也進云雲空
B27n0152_p0500a03║山自靜風動氷生紋師云也好與一棒問雲月是同
B27n0152_p0500a04║溪山各異只如洞上宗風如何是正起時便倒師云
B27n0152_p0500a05║進前來喫棒進云如何是正倒時便起師云自知好
B27n0152_p0500a06║惡進云如何是起倒同時師便打進云如何是起倒
B27n0152_p0500a07║不立師云不知痛養僧云萬籟有心聞不得孤巖無
B27n0152_p0500a08║耳卻曾知師云過那邊著問摩尼寶珠人不識如來
B27n0152_p0500a09║藏裏親收得如今拋向面前為甚麼不能當頭薦取
B27n0152_p0500a10║師云莫壓良為賤進云罔象到時光燦爛離婁行處
B27n0152_p0500a11║浪滔天師云許你肯喫苦問五祖門下有一神秀大
B27n0152_p0500a12║師既為人天師範因甚麼不得衣𭽽師云為他通身
B27n0152_p0500a13║是佛進云盧行者又係獦獠因甚麼卻得衣𭽽師云
B27n0152_p0500a14║為他不會禪道進云伶俐不妨隨處有癡愚端的世
B27n0152_p0500a15║間稀師便打師廼云九年面壁計較未成立雪齊腰
B27n0152_p0500a16║苦勞徒爾三拜依位直可如禮也懺罪解縛鞭影高
B27n0152_p0500a17║飛無性性空松風聒耳本來無一物追金琢玉兩枝
B27n0152_p0500a18║嫩桂五葉芬敷異口同音千山一月乃至笑巖老祖
B27n0152_p0500a19║挺生神京建立臨濟宗旨禹門浪闊突兀孤危事是
B27n0152_p0500a20║恁麼事人須恁麼人但得恁麼入何愁恁麼事且道
B27n0152_p0500b01║如何是恁麼事舉袈裟云如天普葢似地普擎好風
B27n0152_p0500b02║齊着力盡向此中吹上首復白椎云諦觀法王法法
B27n0152_p0500b03║王法如是法師普臨出眾作禮師云為甚當塲不戰
B27n0152_p0500b04║進云鐘鳴皷響和尚陞堂閙轟轟向甚麼處去師云
B27n0152_p0500b05║且喜殿後有功進云未是某甲去處師云好與三十
B27n0152_p0500b06║棒進云謝和尚慈悲師云晴天不走
B27n0152_p0500b07║上堂上首白椎竟問窮諸玄辯若一毫置於太虛竭
B27n0152_p0500b08║世樞機似一滴投於巨海者般漢曾有為人處也無
B27n0152_p0500b09║師云有進云如何是他為人處師云填溝塞壑進云
B27n0152_p0500b10║當時入門便棒又作麼生師云莫謗他好進云秪如
B27n0152_p0500b11║後代兒孫還有知恩報恩者麼師便打進云箇中若
B27n0152_p0500b12║不知端的先宗那得到如今師打云有功者賞問仙
B27n0152_p0500b13║客乘雲泛紫畿欣逢聖主話玄微五旬金殿垂恩重
B27n0152_p0500b14║又許扁舟渡雪谿未審其中秘密還得大家知也無
B27n0152_p0500b15║師云天高地厚進云雷音已震青霄外四海咸聞第
B27n0152_p0500b16║一機師云日光月華進云秪如昔日波斯匿王問釋
B27n0152_p0500b17║迦老子聖義諦中還有世俗諦否若言是有智不應
B27n0152_p0500b18║一若言是無智不應二一二之義其事云何為復是
B27n0152_p0500b19║知而故問為復是真疑現前師云普進云釋迦老子
B27n0152_p0500b20║答波斯匿王道大王昔於㡣光佛時曾問此義吾今
B27n0152_p0501a01║無說汝亦無聞無說無聞是真聖義諦是名一理二
B27n0152_p0501a02║義一二之義其事如是為復是全赴來機為復攝權
B27n0152_p0501a03║歸實師云一任疑著進云設使
B27n0152_p0501a04║今上皇帝如波斯匿王恁麼問時和尚又作麼生答師
B27n0152_p0501a05║云莫向四威儀中相見進云可謂如王寶劍隨王意
B27n0152_p0501a06║千古同符作者心師云愈令心如石僧禮退師廼云
B27n0152_p0501a07║釋迦文佛降生之月朔旦良辰奉
B27n0152_p0501a08║旨重陞寶座舉揚大法通琇打點些佛法出來供養汝
B27n0152_p0501a09║諸大眾及乎陞到座上觀諸大眾通身是法一一毛
B27n0152_p0501a10║孔出無量口一一口出無量音聲一一音聲宣無量
B27n0152_p0501a11║妙義人人爾法法爾盈虛空徧法界無有一毫𧇊欠
B27n0152_p0501a12║處無有一毫空缺處通琇更作麼擔水河頭賣直如
B27n0152_p0501a13║河伯見海若恍然自失耳伏惟大眾各自珍重所集
B27n0152_p0501a14║功德上祝
B27n0152_p0501a15║聖壽無疆一氣不言含有象萬靈何處謝無私上首復
B27n0152_p0501a16║白椎下座
B27n0152_p0501a17║佛誕圓滿
B27n0152_p0501a18║御建道塲日上堂師拈香云此一瓣香從
B27n0152_p0501a19║今上皇帝至孝至仁至信心中流出𤋲向爐中供養
B27n0152_p0501a20║釋迦文佛上祝
B27n0152_p0501b01║皇太后萬福下保天下太平庶民安樂悉如
B27n0152_p0501b02║睿旨上首白椎云法筵㡣象眾當觀第一義問人王特
B27n0152_p0501b03║比法王尊法王有仗人王護此意云何師云帝有拄
B27n0152_p0501b04║杖子進云手指上下目顧四方為復是自性宗通為
B27n0152_p0501b05║復是師承稟受師云總不是進云道林久植圓果熟
B27n0152_p0501b06║靈根深種覺花香師云汝喫得拄杖子麼進云和尚
B27n0152_p0501b07║證明師云已放過間乾苞瑞極坤孕靈圖諸佛未曾
B27n0152_p0501b08║出世那知人人鼻孔撩天師云頭不梳臉不洗與汝
B27n0152_p0501b09║相見了也進云龍吟霧起虎嘯風生諸佛既出世後
B27n0152_p0501b10║因甚杳無消息師云六月滿林霜進云正當此日釋
B27n0152_p0501b11║迦老子於嵐毘尼園中示現受生種種神變乃至三
B27n0152_p0501b12║千大千世界一切微塵世界嵐毘尼園中悉現如是
B27n0152_p0501b13║受生種種神變時節自顯耶法爾融通耶師云一任
B27n0152_p0501b14║疑着進云只今萬善道場圓成眾福十方調御皆悉
B27n0152_p0501b15║證明未審以何為驗師卓拄杖云以此為驗進云可
B27n0152_p0501b16║謂三春果滿菩提樹九夏花開菡蓞香師云禮拜了
B27n0152_p0501b17║退問舌頭上無十字關腳跟下斷五色線請問和尚
B27n0152_p0501b18║如何是舌頭上無十字關師云恁麼的人來與他茶
B27n0152_p0501b19║喫進云如何是腳跟下斷五色線師云恁麼的人來
B27n0152_p0501b20║教他地下坐着進云打破十字關掃斷五色線師打
B27n0152_p0502a01║云你替他各喫三十棒進云恁麼則說滿天下無口
B27n0152_p0502a02║過行遍天下無蹤跡師云更要第二杓師廼云諸佛
B27n0152_p0502a03║為一大事因緣出現於世法華會上說已說到一切
B27n0152_p0502a04║眾生具有如來智慧德相但以妄想執着而不證得
B27n0152_p0502a05║諸佛菩薩所示禮誦講演莊嚴供養音樂梵唄燃燈
B27n0152_p0502a06║懸旛仁民澤物種種法門行俱行到常樂我淨涅槃
B27n0152_p0502a07║會上和盤托出真如性海華藏玄門七處九會圓融
B27n0152_p0502a08║極其圓融行布極其行布作殊勝中殊勝佛事於四
B27n0152_p0502a09║十九日中令一切人一切時一切處悉見釋迦文佛
B27n0152_p0502a10║王宮降生顯大威光現諸神變廣利眾生滿菩提願
B27n0152_p0502a11║若僧若俗折旋俯仰動靜閒忙無一空過者且果滿
B27n0152_p0502a12║功圓一句作麼生道一人有慶兆民賴之上首再白
B27n0152_p0502a13║椎下座
B27n0152_p0502a14║御建
B27n0152_p0502a15║孝獻皇后陟天道塲請上堂師拈香云者一炷香從
B27n0152_p0502a16║皇太后
B27n0152_p0502a17║皇上至信至仁至慈中流出𤋲向爐中供養
B27n0152_p0502a18║十方三世常住三寶又拈香云者一炷香𤋲向爐中祝
B27n0152_p0502a19║嚴
B27n0152_p0502a20║皇太后懿躬萬福又拈香云者一炷香焫向爐中祝嚴
B27n0152_p0502b01║皇帝萬歲萬歲萬萬歲又拈香云者是
B27n0152_p0502b02║皇上昔日親為
B27n0152_p0502b03║孝獻皇后覿面提持向上一着今日要僧琇向人天眾
B27n0152_p0502b04║前證明令天下臣民無遠無近見者聞者盡發菩提
B27n0152_p0502b05║心齊成正覺廣利有情斂衣就座上首白椎云法筵
B27n0152_p0502b06║㡣象眾當觀第一義曉雲謀問口吞佛祖還同入泥
B27n0152_p0502b07║入水有王有賓因甚卻在千峯頂上師云正要闍黎
B27n0152_p0502b08║恁麼舉進云直得宗風永振萬類瞻依師云知恩報
B27n0152_p0502b09║恩進云記得古人云大死的人卻活時如何不許夜
B27n0152_p0502b10║行投明須到意旨如何師云棒打石人頭嚗嚗論實
B27n0152_p0502b11║事進云古今作家曾無異調師云過玄潤問古人道
B27n0152_p0502b12║人王即人王尊法王即法王尊即今
B27n0152_p0502b13║天子臨筵㡣象交叅為是人王尊耶法王尊耶師云逢
B27n0152_p0502b14║人但恁麼舉進云堯天舜日家家樂大展宗風在此
B27n0152_p0502b15║時師云好一對聯進云秪如世尊涅槃槨示雙趺
B27n0152_p0502b16║皇后賓天有何示現師便喝進云一句迥超千聖外千
B27n0152_p0502b17║山鎖斷萬重關師云自領三十棒雪痕成問昔日傅
B27n0152_p0502b18║大士講經揮尺一下下座是何意旨師云瞻之仰之
B27n0152_p0502b19║進云古者道隔牆見角便知是牛大士恁麼提持因
B27n0152_p0502b20║甚人皆罔措師便喝進云秪如今日奉薦
B27n0152_p0503a01║皇后又當如何設施師豎起拄杖進云㡣得水時添意
B27n0152_p0503a02║氣虎逢山勢長威𤢆師云人歸大國方知貴進云學
B27n0152_p0503a03║人今日小出大遇師云退還樸淳問奇特因緣必須
B27n0152_p0503a04║奇特處舉揚過量佛事須是過量人前發揮秪如興
B27n0152_p0503a05║教坦禪師云我有三十棒寄打雪竇意旨如何師云
B27n0152_p0503a06║明眼難瞞進云作家宗師天然有在師豎拄杖云倚
B27n0152_p0503a07║天長劍逼人寒進云行湻則不然誰知別舘池塘裏
B27n0152_p0503a08║一對鴛鴦畫不成師云放汝三十棒棲雲岳問
B27n0152_p0503a09║綸音踵至法錫重來恭遇
B27n0152_p0503a10║靈筵復登寶座未審直截一句作麼生道師云證明
B27n0152_p0503a11║皇后成佛進云恁麼則水晶簾外三更月透過金波第
B27n0152_p0503a12║一枝師云但願天風齊著力見聞隨喜悟無生進云
B27n0152_p0503a13║樂邦[穢-止+山]土渾餘事樓閣門開竟日閑師云樂則同歡
B27n0152_p0503a14║山曉皙問兩侍巾缾未聞一字今日景山卻成特地
B27n0152_p0503a15║未審昔日是今日是師舉杖作打勢云恁麼則放過
B27n0152_p0503a16║不可皙𢚩走退以手作掩耳勢師云較些子師廼云
B27n0152_p0503a17║應以佛身得度者即現佛身而為說法應以菩薩身
B27n0152_p0503a18║得度者即現菩薩身而為說法應以
B27n0152_p0503a19║皇后身得度者即現
B27n0152_p0503a20║皇后身而為說法應以莊嚴作佛事者即現莊嚴相而
B27n0152_p0503b01║為說法應以音聲作佛事者即現音聲相而為說法
B27n0152_p0503b02║應以寂默作佛事者即以寂默相而為說法召大眾
B27n0152_p0503b03║云會麼知音不用頻頻舉達者應知暗點頭上首復
B27n0152_p0503b04║白椎下座
B27n0152_p0503b05║孝獻皇后陟天道塲圓滿請上堂上首白椎竟師拈拄
B27n0152_p0503b06║杖云趙州有言曰向南來者與他下載向北來者與
B27n0152_p0503b07║他上載通琇道南方說法打瞎人眼北方說法點開
B27n0152_p0503b08║人眼今日大施門開堪霑雨露者出來骨巖峯纔出
B27n0152_p0503b09║師云與汝一隻眼進云
B27n0152_p0503b10║御建道塲時圓日圓功德圓
B27n0152_p0503b11║孝獻皇后福圓慧圓果地圓未知和尚手中拄杖子還
B27n0152_p0503b12║圓否師云急走過峯禮拜云一人有慶兆民頼之便
B27n0152_p0503b13║退師云自領去頴庵與出師云菩薩子來也禮拜云
B27n0152_p0503b14║具眼師云布施我一隻耳朵進云設似有和尚又著
B27n0152_p0503b15║向甚麼處師云情知拈不出進云秪如擊塗毒鼓解
B27n0152_p0503b16║虎項鈴雖是好手未為作家總不恁麼又且如何師
B27n0152_p0503b17║云進前來與汝道進云愚者不及智者過之師云自
B27n0152_p0503b18║領去曉雲謀問昔日趙州今朝和尚師便喝進云有
B27n0152_p0503b19║所譽者有所試矣師云被你兩番鈍置進云卻是行
B27n0152_p0503b20║謀罪過師云急走遇雪痕成問有則奇特因緣今古
B27n0152_p0504a01║未曾舉著學人露箇消息和尚還許也無師云醜拙
B27n0152_p0504a02║殺人成喝師云好喝進云非師不委師便喝棲雲岳
B27n0152_p0504a03║問昔人大庾嶺頭功德點眼秪垂一足今日景由殿
B27n0152_p0504a04║裏道塲圓滿和尚又且如何津濟師云文不加點進
B27n0152_p0504a05║云天人羣生類普承此恩力師云大展九拜超體問
B27n0152_p0504a06║南方火爐邊有箇無賓主句今日要請和尚宣揚師
B27n0152_p0504a07║云你是什麼人敢舉此話進云千山勢到嶽邊止萬
B27n0152_p0504a08║派聲歸海上消師打云放過不可同定出作禮起師
B27n0152_p0504a09║揮杖云打斷你記來的問頭進云且喜和尚具眼師
B27n0152_p0504a10║便喝進云是法寂滅相不可以言宣和尚今朝說法
B27n0152_p0504a11║為何師云禮拜著進云七七圓滿萬善果週即今
B27n0152_p0504a12║董皇后還來聽法也未師云明頭合暗頭合進云一超
B27n0152_p0504a13║直入如來地妙高峯頂任縱橫師云一句也不肯忘
B27n0152_p0504a14║玄慶問古人道不逢別者不開拳一遇知音便分付
B27n0152_p0504a15║且道分付箇甚麼師云你不是知音進云道場圓後
B27n0152_p0504a16║董皇后向甚麼處安身立命師云天地同久進云箇中
B27n0152_p0504a17║消息子料得少人知師卓拄杖又僧出師云前日禮
B27n0152_p0504a18║懺大眾到萬善殿根見山僧問云不着佛求不着法
B27n0152_p0504a19║求不着僧求眾等所禮何事你試道看進云謝和尚
B27n0152_p0504a20║報國之恩師云也要勞而有功進云城東老母與佛
B27n0152_p0504b01║同生不欲見佛且道有何長處師云道聽塗說師廼
B27n0152_p0504b02║云普賢稱讚佛功德諸功德聚無有比聲聞菩薩莫
B27n0152_p0504b03║能知唯佛與佛相委悉若欲具足佛功德唯脩普賢
B27n0152_p0504b04║十大願過去諸佛如是行未來諸佛如是行現在諸
B27n0152_p0504b05║佛如是行
B27n0152_p0504b06║皇太后如是行
B27n0152_p0504b07║皇上如是行
B27n0152_p0504b08║孝獻皇后如是行山僧如是行大眾如是行顧視左右
B27n0152_p0504b09║云我不敢輕大眾緇素人人是佛驀卓拄杖復舉趙
B27n0152_p0504b10║州問南泉云知有底人向甚麼處去泉云山前檀越
B27n0152_p0504b11║家作一頭水牯牛師召眾云會麼若也會得廓清五
B27n0152_p0504b12║蘊永絕三途當時趙州見南泉恁麼道進云謝師指
B27n0152_p0504b13║示泉云昨夜三更月到牕山僧如實告報非父不生
B27n0152_p0504b14║其子上首再白椎下座
B27n0152_p0504b15║御建西苑廣濟兩山結制莊嚴
B27n0152_p0504b16║孝獻皇后仙馭道塲請上堂師拈香云者一炷香從
B27n0152_p0504b17║皇太后
B27n0152_p0504b18║皇上百福光中涌出焫向爐中成般若光明雲莊嚴
B27n0152_p0504b19║孝獻皇后清淨法身圓滿報身千百億化身斂衣就座
B27n0152_p0504b20║上首白椎竟師拈拄杖云此來冀北接上上機閉門
B27n0152_p0505a01║打睡我不人欺茲遇
B27n0152_p0505a02║皇恩浩蕩選佛塲寬既雲來上林復鱗集廣濟今日一
B27n0152_p0505a03║齊結制山僧出來應箇時節有不會佛法的禪子對
B27n0152_p0505a04║眾激揚看純如咨問三要印開朱點窄則且置作麼
B27n0152_p0505a05║生是未容擬議主賓分師云未向前來與汝三十棒
B27n0152_p0505a06║了也咨便喝師云好喝遲了八刻進云恁麼則峯頭
B27n0152_p0505a07║霜夜月任運落千溪師云輕輕擲一釣錦鱗衝浪飛
B27n0152_p0505a08║頴庵與問施大鉗鎚開大爐鞲銅頭鐵額且拈向一
B27n0152_p0505a09║邊忽遇和尚一鼻孔出氣的又作麼生鍛鍊師云慣
B27n0152_p0505a10║釣鯨鯢卻逢跛鼈進云大眾分明記取師云自領去
B27n0152_p0505a11║雪痕成問把住牢關佛祖無他棲泊大開爐鞲几聖
B27n0152_p0505a12║一任交叅今日奉
B27n0152_p0505a13║勅開爐和尚如何相為師云一棒一條痕一掌一握血
B27n0152_p0505a14║進云有一人不受鉗鎚不假鍛鍊又作麼生師云好
B27n0152_p0505a15║與棒喫成便喝師云好喝進云不是男兒多意氣只
B27n0152_p0505a16║因曾踏上頭關師云蝦跳不出斗超體問古人道賊
B27n0152_p0505a17║來須打客來須待今日兩山結制大眾咸臻和尚如
B27n0152_p0505a18║何施設師云三時赴堂有飯四時止靜有香進云秪
B27n0152_p0505a19║如有一等皮毛脫落高臥千峯有一等擎頭戴角橫
B27n0152_p0505a20║行四海此一種人到來和尚又作麼生相接師云一
B27n0152_p0505b01║箇燒炕一箇燒茶進云知音不在千杯酒一盞清茶
B27n0152_p0505b02║也醉人師舉杖作打勢云放過不可師乃云眾賣花
B27n0152_p0505b03║兮獨賣松青青顏色不如紅鷲嶺風高嵩雪寒利人
B27n0152_p0505b04║自利好生觀三頓風顛叅堂去騎虎頭兮把虎尾枝
B27n0152_p0505b05║葉不存真實殊閑神野鬼一紙驅碔砆剝落列璠璵
B27n0152_p0505b06║滿床盡撒雪珍珠圓悟應庵雷灌耳源遠流長澤廣
B27n0152_p0505b07║被千仞巖前榜死關脈愈延兮蓄愈嚴向上提持不
B27n0152_p0505b08║會禪室中真子荷真傳一絲九鼎賴人肩鐵脊氷懷
B27n0152_p0505b09║代有賢金臺挺生過量傑柳巷閑門接上哲禹門孤
B27n0152_p0505b10║聳絕躋攀戴角擎頭把住關石磬高懸識者知龜毛
B27n0152_p0505b11║付與小廝兒先宗面目向人提將大海傾大海去驀
B27n0152_p0505b12║卓拄杖喝一喝起身再拈香云上來結制演法所集
B27n0152_p0505b13║良因伏願
B27n0152_p0505b14║皇太后壽嶽等於須彌福瀛逾於大海
B27n0152_p0505b15║皇上冤親等度滿菩提願
B27n0152_p0505b16║孝獻皇后現身救苦如觀世音聞名與樂如無量壽頓
B27n0152_p0505b17║令地獄停苦囹圄虛空萬國九州一切臣民現前大
B27n0152_p0505b18║眾各各知恩上首再白椎下座
B27n0152_p0505b19║上堂上首白椎竟師拈拄杖云第一句中薦得堪與
B27n0152_p0505b20║佛祖為師第二句中薦得堪與人天為師第三句中
B27n0152_p0506a01║薦得自救不了臨濟大師昔日被人問个如何是第
B27n0152_p0506a02║一句當下氷消瓦解直饒盡力道箇三要印開朱點
B27n0152_p0506a03║窄未容擬議主賓分未免欺秦瞞漢顧視左右云眾
B27n0152_p0506a04║中有不受人惑的麼頴庵與問第一句薦得堪與佛
B27n0152_p0506a05║祖為師如何是第一句師便喝進云第二句薦得堪
B27n0152_p0506a06║與人天為師如何是第二句師云重言不當吃進云
B27n0152_p0506a07║第三句薦得自救不了如何是第三句師云轉見不
B27n0152_p0506a08║堪進云若無舉鼎拔山力千里烏騅不易騎師云且
B27n0152_p0506a09║放過玄定問一不成一五不成五師云洞山在你腳
B27n0152_p0506a10║下進云一花五葉果熟香飄師云你那裏學得來進
B27n0152_p0506a11║云西來祖意元無意東土傳心豈有心師云自領去
B27n0152_p0506a12║師廼云你有拄杖子我與你拄杖子你無拄杖子我
B27n0152_p0506a13║奪你拄杖子召大眾云一種是聲誰會得有堪聽有
B27n0152_p0506a14║不堪聽再白椎下座
B27n0152_p0506a15║臘月旦上堂僧問今朝臘月一某甲得箇消息欲向
B27n0152_p0506a16║和尚吐露和尚還許否師云許僧擬議師打退行咨
B27n0152_p0506a17║問棒下無生忍行咨知恩報恩作麼生是臨機不見
B27n0152_p0506a18║師師便打咨掀香案師連棒打退行與問昔日臨濟
B27n0152_p0506a19║大師一日謂普化克符云我欲於此建立黃檗宗旨
B27n0152_p0506a20║汝且承褫我二人珍重下去意旨如何師云兩眼對
B27n0152_p0506b01║兩眼進云明眼人難瞞師云放汝三十棒師乃云昨
B27n0152_p0506b02║夜老趙州與跛雲門打做一團分身無數遍一切處
B27n0152_p0506b03║直令盡大地若緇若俗開眼也着合眼也着大眾會
B27n0152_p0506b04║麼普大眾不會麼庭前栢樹子驀卓拄杖喝一喝下
B27n0152_p0506b05║座
B27n0152_p0506b06║元旦上堂師拈香云者一炷香從聞思脩入三摩地
B27n0152_p0506b07║上同諸佛慈濟下洽羣生悲仰三十二應似帝網交
B27n0152_p0506b08║羅四無量心如河海競注焫向爐中供養
B27n0152_p0506b09║今上皇帝現天子身作大法檀斂衣就座上首白椎云
B27n0152_p0506b10║法筵㡣象眾當觀第一義師起立云第一義諦當陽
B27n0152_p0506b11║舉似召大眾云齋時聞皷鳴齊上殿誦無量壽如來
B27n0152_p0506b12║再白椎云諦觀法王法法王法如是便下座
B27n0152_p0506b13║己亥春詔迎入京供養西苑
B27n0152_p0506b14║世祖問心在七處不在七處師云覔心了不可得
B27n0152_p0506b15║世祖問悟道的人還有喜怒哀樂也無師云喚什麼作
B27n0152_p0506b16║喜怒哀樂
B27n0152_p0506b17║世祖問山河大地從妄念而生妄念若息山河大地還
B27n0152_p0506b18║有也無師云如人睡醒夢中之事是有是無
B27n0152_p0506b19║世祖問如何用工師云端拱無為
B27n0152_p0506b20║世祖問如何是大師云光被四表格于上下
B27n0152_p0507a01║世祖問本來面目如何叅師云如六祖所言叅云六祖
B27n0152_p0507a02║如何說師云祖言不思善不思惡正恁麼時如何是
B27n0152_p0507a03║本來面目
B27n0152_p0507a04║世祖問思善思惡時如何師云好善但好善惡惡但惡
B27n0152_p0507a05║惡正好善惡惡時即叅者好善惡惡是我作用我不
B27n0152_p0507a06║思善不思惡時面目聻所謂要一切處叅第一要動
B27n0152_p0507a07║裏叅動中得力靜中愈勝古人所謂從緣薦得相應
B27n0152_p0507a08║捷也
B27n0152_p0507a09║世祖問如何是孔顏樂處師云憂心悄悄慍于羣小
B27n0152_p0507a10║世祖退命近侍傳語云恨相見之晚
B27n0152_p0507a11║庚子秋
B27n0152_p0507a12║世祖馬上有省連
B27n0152_p0507a13║詔敦請至京
B27n0152_p0507a14║世祖就見西苑丈室相視而笑日窮玄奧
B27n0152_p0507a15║世祖見一矮戒子指問師師云長者長法身短者短法
B27n0152_p0507a16║身
B27n0152_p0507a17║世祖喜謝
B27n0152_p0507a18║奉
B27n0152_p0507a19║旨進頌
B27n0152_p0507a20║深殿焚香永心齋笑坐忘大圓鏡智淨應物妙無方
B27n0152_p0507b01║又
B27n0152_p0507b02║慈幃色養適侍坐快談玄法界塵塵佛同光照大千
B27n0152_p0507b03║雨夜奉
B27n0152_p0507b04║旨書
B27n0152_p0507b05║心同虛空界示等虛空法證得虛空時無是無非法
B27n0152_p0507b06║虛空作麼生證
B27n0152_p0507b07║心隨萬境轉轉處實能幽隨流認得性無喜亦無憂
B27n0152_p0507b08║見聞覺知是流性作麼生認
B27n0152_p0507b09║一念不生全體現六根纔動被雲遮全體現時如何
B27n0152_p0507b10║畧約不是趙州橋明月清風安可比
B27n0152_p0507b11║旨為保母說法
B27n0152_p0507b12║師秉拂云保母善知識凡生世間未免形累菩薩有
B27n0152_p0507b13║隔蘊之迷况其次耶既篤信真宗應洞明自性十方
B27n0152_p0507b14║無壁落四面亦無門淨倮倮赤灑灑虛空撲落地露
B27n0152_p0507b15║柱絕塵奔現前大眾異口同音誦持大悲神咒七遍
B27n0152_p0507b16║萬德洪名一千聲用助新逝保母徧遊佛土圓證菩
B27n0152_p0507b17║提
B27n0152_p0507b18║世祖賓天拈香
B27n0152_p0507b19║師云報身如夢幻世界若空華唯過量大人去來無
B27n0152_p0507b20║礙進如意云此是
B27n0152_p0508a01║皇上生生用不盡的現前大眾專精持念究竟堅固大
B27n0152_p0508a02║陀羅尼大悲藥師往生神咒發願回向
B27n0152_p0508a03║
B27n0152_p0508a04║
B27n0152_p0508a05║
B27n0152_p0508a06║
B27n0152_p0508a07║
B27n0152_p0508a08║
B27n0152_p0508a09║
B27n0152_p0508a10║大覺普濟禪師北集卷之二終