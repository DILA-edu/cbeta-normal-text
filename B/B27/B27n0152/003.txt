B27n0152_p0508a11║大覺普濟玉林禪師語錄卷之三
B27n0152_p0508a12║書記音緯等編
B27n0152_p0508a13║嗣法孫超琦彙
B27n0152_p0508a14║示眾
B27n0152_p0508a15║住吳興報恩示眾舉密庵禪師上堂舉婆子燒庵話
B27n0152_p0508a16║云者個公案叢林中少有拈提者傑上座裂破面皮
B27n0152_p0508a17║不免納敗一上也要諸方簡點迺召大眾云者婆子
B27n0152_p0508a18║洞房穩密水洩不通偏向枯木上糝華寒巖中發焰
B27n0152_p0508a19║個僧孤孤迥迥慣入洪波等閒坐斷潑天潮到底身
B27n0152_p0508a20║無涓滴水仔細簡點將來敲枷打鎻則不無二人若
B27n0152_p0508b01║是佛法未夢見在烏臼與麼提持意歸何處良久云
B27n0152_p0508b02║一把柳絲收不得和煙撘在玉闌干師云風流婆子
B27n0152_p0508b03║本分衲僧一個高高山頂立一個深深海底行被密
B27n0152_p0508b04║庵禪師路見不平把來束作一團擲在糞掃堆頭一
B27n0152_p0508b05║場狼藉雖然密禪師也該三十苕帚柄何故他家各
B27n0152_p0508b06║有通宵路那可皷是生非尊已慢人乃呵呵大笑云
B27n0152_p0508b07║三足香爐一腳踢翻了還有扶起者麼若人出手但
B27n0152_p0508b08║輕輕與他道死貓頭那許你正眼覷著
B27n0152_p0508b09║示眾舉先和尚上堂舉石霜云休去歇去一念萬年
B27n0152_p0508b10║去寒灰枯木去古廟香爐去一條白練去冷秋秋地
B27n0152_p0508b11║去雲峰又道不休不歇去業識茫茫去七顛八倒去
B27n0152_p0508b12║十字街頭鬧浩浩地坐臥去三家村裡盈衢塞路荊
B27n0152_p0508b13║棘裡遊戲去刀山劒樹劈腹剜心鑊湯爐炭皮穿骨
B27n0152_p0508b14║爛去如此舉揚大似三歲孩兒輥繡毬尚云你看二
B27n0152_p0508b15║大老各資一路山僧則不然今日將三條𥰓纜𦂳𦂳
B27n0152_p0508b16║縛卻擲在無底坑裡也不許休去歇去也不許不休
B27n0152_p0508b17║不歇去動著則三十棒有個旁不甘者出來道磬山
B27n0152_p0508b18║老漢有甚長處喝一喝云丈夫自有衝天志那向古
B27n0152_p0508b19║人行處行師云老漢氣吞今古把斷要津饒他戴角
B27n0152_p0508b20║擎頭管教無路可走但未見海納百川在某上座則
B27n0152_p0509a01║要潑開門戶從他休去歇去也得不休不歇去也得
B27n0152_p0509a02║各各保護渠立腳穩密免使不恒其德或承之羞有
B27n0152_p0509a03║不甘的麼拈拄杖云不見道智與師齊減師半德
B27n0152_p0509a04║示眾舉洛浦安禪師在臨濟為侍者濟嘗對眾稱之
B27n0152_p0509a05║曰臨濟門下一隻箭誰敢當鋒浦自謂已足一日侍
B27n0152_p0509a06║立次有座主叅濟濟問有一人於三乘十二分教明
B27n0152_p0509a07║得有一人不於三乘十二分教明得且道此二人是
B27n0152_p0509a08║同是別主曰明得即同明不得即別浦曰者裡是什
B27n0152_p0509a09║麼所在說同說別濟顧浦曰汝又作麼生浦便喝濟
B27n0152_p0509a10║送座主回問浦曰汝豈不是適來喝老僧者浦曰是
B27n0152_p0509a11║濟便打後辭濟濟問向什麼處去浦曰南方去濟以
B27n0152_p0509a12║拄杖畫一畫云過得者個便去浦迺喝濟便打浦作
B27n0152_p0509a13║禮而去濟明日陞堂曰臨濟門下有個赤梢鯉魚搖
B27n0152_p0509a14║頭擺尾向南方去不知向誰家虀甕裡淹死浦遊歷
B27n0152_p0509a15║罷直往夾山住庵經年不訪夾山山迺修書令僧馳
B27n0152_p0509a16║往浦接得便坐卻再展手索僧無對浦便打曰歸去
B27n0152_p0509a17║舉似和尚僧回舉似山曰者僧若開書三日內必來
B27n0152_p0509a18║若不開書斯人救不得也浦三日後果至見來山不
B27n0152_p0509a19║禮拜迺當面义手而立山曰雞棲鳳巢非其同類出
B27n0152_p0509a20║去浦云自遠趨風請師一接山云目前無闍黎此間
B27n0152_p0509b01║無老僧浦便喝山曰住住且莫草草匆匆雲月是同
B27n0152_p0509b02║溪山各異截斷天下人舌頭則不無闍黎爭教無舌
B27n0152_p0509b03║人解語浦佇思山便打浦因茲服膺師云盡道浦為
B27n0152_p0509b04║侍者時濟嘗對眾稱之只見錐頭利不見鑿頭方濟
B27n0152_p0509b05║大師曰我門下有隻箭誰敢當鋒須知者兩句也有
B27n0152_p0509b06║揚也有抑浦聞此遂謂已足豈是他家種草一日侍
B27n0152_p0509b07║立次有座主叅濟濟問主有一人於三乘十二分教
B27n0152_p0509b08║明得有一人不於三乘十二分教明得且道此二人
B27n0152_p0509b09║是同是別香餌辯龍蛇主曰明得即同明不得即別
B27n0152_p0509b10║浦曰者裡是什麼所在說同說別濟顧浦曰汝又作
B27n0152_p0509b11║麼生一鉤釣兩個浦便喝𨁝跳濟送座主回問浦曰
B27n0152_p0509b12║汝豈不是適來喝老僧者得恁麼老婆心切可惜不
B27n0152_p0509b13║遇其人若見濟如是問但云鷂子過新羅管教刮目
B27n0152_p0509b14║相待浦曰是竟被捺死濟便打殺人刀活人劍後辭
B27n0152_p0509b15║濟多能者勞濟問向什麼處去不輕放過浦曰南方
B27n0152_p0509b16║去只知與麼去濟以拄杖畫一畫曰過得者個便
B27n0152_p0509b17║截路清谿冷炤人浦迺喝露出從前醜態濟便打末
B27n0152_p0509b18║後牢關幾人透得浦作禮而去向外跑濟明日陞堂
B27n0152_p0509b19║曰臨濟門下有個赤梢鯉魚搖頭擺尾向南方去不
B27n0152_p0509b20║知向誰家虀甕裡淹死可謂明且遠矣浦遊歷罷直
B27n0152_p0510a01║往夾山住庵不曾識一人經年不訪夾山將謂氣高
B27n0152_p0510a02║佛祖山迺修書令僧馳往我求童蒙浦接得便坐卻
B27n0152_p0510a03║著賊也再展手索僧無對一任忙亂浦便打曰歸去
B27n0152_p0510a04║舉似和尚夾山知你你未知夾山僧回舉似使乎使
B27n0152_p0510a05║乎山曰者僧若開書三日內必來若不開書斯人救
B27n0152_p0510a06║不得也止許評洛浦浦三日後果至何不當時把臨
B27n0152_p0510a07║濟一棒討個落處得追造黃檗之風便可坐斷一切
B27n0152_p0510a08║人舌頭免至此又上人門戶見夾山不禮拜只是從
B27n0152_p0510a09║前意氣山曰鷄棲鳳巢非其同類出去遠牽羅網打
B27n0152_p0510a10║鯨鯢浦曰自遠趨風請師一接何曾親見臨濟來若
B27n0152_p0510a11║見他與麼道但云太尊貴生便出夾老還敢正視麼
B27n0152_p0510a12║山曰目前無闍黎此間無老僧好與三十掌浦便喝
B27n0152_p0510a13║先鋒有作山曰住住且莫草草匆匆雲月是同谿山
B27n0152_p0510a14║各異截斷天下人舌頭則不無闍黎爭教無舌人解
B27n0152_p0510a15║語打不辭倦浦若當時不重重蹉過臨濟豈至重新
B27n0152_p0510a16║屈膝於人一向被人指摘難怪他作死馬醫便迺佇
B27n0152_p0510a17║思舊日棒痕痛也山便打也是捉死虎的手段浦因
B27n0152_p0510a18║茲服膺臨濟門頭更須卻步何故第一句薦得方可
B27n0152_p0510a19║與佛祖為師大凡叅學須是門門有路一腳到底始
B27n0152_p0510a20║得不可執自己見枉費鉗錘使人判定終身直被爛
B27n0152_p0510b01║草繩絆死安能繼白拈步履然不是從前多扼捺又
B27n0152_p0510b02║誰能一點便回頭有謂臨濟不如曹洞妄欲以此證
B27n0152_p0510b03║之咦豈不見笑大方
B27n0152_p0510b04║行化歸監院請示眾師曰大丈夫立地處佛祖不能
B27n0152_p0510b05║覷神鬼不能知打拂一下云有時攝恒沙世界入一
B27n0152_p0510b06║毫中何遠何近何去何來何我何人何僧何俗復打
B27n0152_p0510b07║一拂云有時從一毫中演出恒沙世界或現大身或
B27n0152_p0510b08║現小身或現多身或現一身有遠有近有去有來有
B27n0152_p0510b09║師僧有檀護大作佛事廣生利益有時有遠近去來
B27n0152_p0510b10║而實無有時無遠近去來而實有欲識恁麼人者且
B27n0152_p0510b11║道向有遠近去來處識之邪向無遠近去來處識之
B27n0152_p0510b12║邪向有而無處識之邪向無而有處識之邪若向有
B27n0152_p0510b13║處識之是人不在有處若向無處識之是人不在無
B27n0152_p0510b14║處若向有而無無而有處識之是人又不在者兩處
B27n0152_p0510b15║若向諸處識之是人又不在諸處乃顧視左右云畢
B27n0152_p0510b16║竟向什麼處識是人良久云有人識得則覿面與你
B27n0152_p0510b17║先師拂子一任橫拈倒用行人不能行之事報人不
B27n0152_p0510b18║能報之恩若未識得則某上座更為提持向上綱宗
B27n0152_p0510b19║要大眾續祖傳燈全憑道力以報檀護令雲問元冲
B27n0152_p0510b20║錢居士賢子賢孫相繼助成法席無窮善利臨濟大
B27n0152_p0511a01║師示眾云大凡演唱宗乘一句中須具三玄門一玄
B27n0152_p0511a02║門須具三要路有權有實有炤有用師召大眾云要
B27n0152_p0511a03║會玄要炤用權實的句麼去日庭梅甫綻歸來屋後
B27n0152_p0511a04║桃開
B27n0152_p0511a05║示眾舉佛眼禪師上堂召大眾云或有人喚上座上
B27n0152_p0511a06║座便應設使不應心中也須領覽今時學人便道應
B27n0152_p0511a07║的是也領覽的是也若如此會便是入地獄漢子師
B27n0152_p0511a08║云明眼宗師天然有在眼禪師復云是即且置且道
B27n0152_p0511a09║面前是阿誰喚你是有人喚耶是無人喚耶還裁斷
B27n0152_p0511a10║得麼若是有人喚山精鬼魅喚你時天魔外道喚你
B27n0152_p0511a11║時如何辯白若道無人喚你又不聾不騃如何得無
B27n0152_p0511a12║人喚者個十二時中生死路頭事諸人明得麼有人
B27n0152_p0511a13║喚生迷亂無人喚遭繫絆若能行生死斷萬兩金終
B27n0152_p0511a14║不換師云雖是雪上加霜實乃赤心片片然而有人
B27n0152_p0511a15║喚無人喚且未暇論如今人多道應的是也領覽的
B27n0152_p0511a16║是也如何得不作入地獄漢子若向者裡下得一轉
B27n0152_p0511a17║語則一任你穿衣喫飯任運過時應機接物道有人
B27n0152_p0511a18║喚也得道無人喚也得若也未能則認定開口動舌
B27n0152_p0511a19║的為主人公妄以穿衣喫飯擔柴運水為神通妙用
B27n0152_p0511a20║後日閻羅老子將鐵棒打鬼𦜇臀莫言無人道過師
B27n0152_p0511b01║說頌曰龍門老面如秋月皎大家高著眼莫只埋荒
B27n0152_p0511b02║草
B27n0152_p0511b03║中夏示眾舉僧問洞山本大師寒暑到來如何迴避
B27n0152_p0511b04║本云何不到無寒暑處去僧云什麼處是無寒暑處
B27n0152_p0511b05║本云寒時寒殺闍黎熱時熱殺闍黎師徵問大眾曰
B27n0152_p0511b06║既是無寒暑處為甚又寒時寒殺熱時熱殺既是寒
B27n0152_p0511b07║時寒殺熱時熱殺如何道是無寒暑處若有知得古
B27n0152_p0511b08║人落處下得一轉語的某上座分半院與他住如若
B27n0152_p0511b09║不然直饒日間有務作汗流背脊夜間無帳張蚊齩
B27n0152_p0511b10║體膚也未入報恩門在大丈夫兒豈其加此速道速
B27n0152_p0511b11║道
B27n0152_p0511b12║因眾叅玄沙是汝虎公案師示眾云天龍逆風而揚
B27n0152_p0511b13║塵玄沙騎賊馬殺賊識得玄沙手眼親方纔經得人
B27n0152_p0511b14║拳踢且道既識得古人手眼親為甚又要經拳踢咄
B27n0152_p0511b15║咄咄九萬里鵬徒趁逐三千年鶴慢翱翔
B27n0152_p0511b16║示眾舉法眼禪師問僧甚處來曰泗州禮拜大聖來
B27n0152_p0511b17║眼曰今年大聖出墖否曰出眼卻問旁僧曰汝道伊
B27n0152_p0511b18║到泗州不到浮山遠云者僧到即到泗州只是不見
B27n0152_p0511b19║大聖道場全云者僧見即見大聖不曾識法眼東禪
B27n0152_p0511b20║觀云者僧到也到泗州見也見大聖識也識法眼秪
B27n0152_p0512a01║是自討頭不見師云者一隊老禿奴病在膏肓只顧
B27n0152_p0512a02║道那僧不見誰知卻是自不識那僧有人出來道和
B27n0152_p0512a03║尚恁麼道也是扶弱不扶強新報恩隨聲便打且道
B27n0152_p0512a04║是肯他是不肯他
B27n0152_p0512a05║因僧叅玄沙是汝虎公案多呈偈頌示眾師拈杖云
B27n0152_p0512a06║今日呈偈頌的都出來一僧出師舉杖云是什麼僧
B27n0152_p0512a07║擬𥪡拳師便打又僧出師如前問進云和尚拄杖師
B27n0152_p0512a08║亦打又僧出師亦如前問僧云先師大法師連棒打
B27n0152_p0512a09║退迺卓拄杖云故國清甯闢四門了無巇險礙人行
B27n0152_p0512a10║堪嗟演若多狂亂直徑徧令迂曲生擲拄杖休去
B27n0152_p0512a11║示眾舉法眼禪師令僧取土添蓮盆僧取土到眼曰
B27n0152_p0512a12║橋東取橋西取曰橋東取眼曰是真實是虛妄師云
B27n0152_p0512a13║我當時若見取起臭河泥塞卻渠口
B27n0152_p0512a14║望日示眾師云大眾連日辛苦我今為眾說法迺問
B27n0152_p0512a15║云堂中大眾俱在麼曰俱在眾職事俱在麼曰俱在
B27n0152_p0512a16║各寮大眾俱在麼曰俱在師迺云天氣乍寒乍熱伏
B27n0152_p0512a17║惟眾慈善自保護
B27n0152_p0512a18║示眾舉法眼禪師問覺上座船來陸來曰船來眼曰
B27n0152_p0512a19║船在甚麼處曰船在河裡覺退眼問旁僧曰你道適
B27n0152_p0512a20║來者僧具眼不具眼師云賊過點兵
B27n0152_p0512b01║示眾舉玄沙禪師上堂云是汝諸人見有險惡見有
B27n0152_p0512b02║大蟲刀劍諸事逼汝身命便生無限怕怖恰似世間
B27n0152_p0512b03║畫師一般自畫作地獄變相作大蟲刀劍了好好地
B27n0152_p0512b04║看了卻自生怕怖汝今諸人亦復如是百般見有汝
B27n0152_p0512b05║自幻出自生怕怖亦不是別人與汝為過汝今欲覺
B27n0152_p0512b06║此幻惑麼但識汝金剛眼睛若識得不曾教汝有纖
B27n0152_p0512b07║塵可得露現何處更有虎狼刀劍脅嚇得汝直至釋
B27n0152_p0512b08║迦如是伎倆亦覔出頭處不得所以我向汝道沙門
B27n0152_p0512b09║眼把定世界函葢乾坤不漏絲髮何處更有一物為
B27n0152_p0512b10║汝知見知麼如是出脫如是奇特何不究取師云說
B27n0152_p0512b11║盡自己心笑破他人口有為玄沙作主者與報恩拄
B27n0152_p0512b12║杖子相見
B27n0152_p0512b13║羯磨夜示眾師云有一無名字漢與大眾同證戒有
B27n0152_p0512b14║識得的麼良久自代云胡張三黑李四
B27n0152_p0512b15║示眾舉德山禪師因僧敲門山問那個僧云獅子兒
B27n0152_p0512b16║山便開門僧便禮拜山騎卻項云者畜生那裡去來
B27n0152_p0512b17║師云者僧能彊能弱亦非虛張聲勢但惜末後欠振
B27n0152_p0512b18║作被德山老漢略施精采即便勘倒若待伊騎項云
B27n0152_p0512b19║云踊身掀翻管教欺敵而亡豈不頭正尾正還有人
B27n0152_p0512b20║虎口奪食麼切忌雙喪
B27n0152_p0513a01║示眾舉金峰和尚云老僧二十年前有老婆心二十
B27n0152_p0513a02║年後無老婆心僧問如何是二十年前有老婆心峰
B27n0152_p0513a03║云問凡答凡問聖答聖曰如何是二十年後無老婆
B27n0152_p0513a04║心峰云問凡不答凡問聖不答聖師云個老漢全提
B27n0152_p0513a05║正令獨握綱宗左右逢源前後無睽可謂得向上鉗
B27n0152_p0513a06║錘不落時人窠窟然檢點將來也是自起自倒
B27n0152_p0513a07║示眾舉翠巖真禪師上堂云臨陣抗敵不懼生死者
B27n0152_p0513a08║將軍之勇也入山不懼虎兕者獵人之勇也入水不
B27n0152_p0513a09║懼蛟龍者漁人之勇也作麼生是衲僧之勇拈拄杖
B27n0152_p0513a10║曰者個是拄杖子拈得把得動得三千大千世界一
B27n0152_p0513a11║時搖動若拈不得把不得動不得文殊自文殊解脫
B27n0152_p0513a12║自解脫叅師云翠巖老人恁麼舉揚雖然竭力提撕
B27n0152_p0513a13║未免傷神費氣新報恩則不然坐致太平者仁主之
B27n0152_p0513a14║大勇也道高虎擾德重龍馴者至人之大勇也袖手
B27n0152_p0513a15║恁几云衲僧之大勇又作麼生竹戶松龕濃睡穩華
B27n0152_p0513a16║開花落聽東風從他伎倆有時盡我此平懷何所窮
B27n0152_p0513a17║猶有多才能的思逞英豪麼一任𨁝跳
B27n0152_p0513a18║示眾舉曹山行腳到烏石山靈觀禪師處問如何是
B27n0152_p0513a19║毘盧師法身主觀曰我若向汝道即別有也曹山舉
B27n0152_p0513a20║似洞山山曰好個話頭秖欠進語何不問為什麼不
B27n0152_p0513b01║道曹又去進前語觀曰若言我道即啞卻我口若言
B27n0152_p0513b02║我不道即蹇卻我舌曹山歸舉似洞山山深肯之師
B27n0152_p0513b03║云觀老與麼答話好則好矣然而也是君子善知識
B27n0152_p0513b04║若待曹山再來云為什麼不道打落渠嘴非惟洞山
B27n0152_p0513b05║聞之不敢正視亦使曹山脫略見聞不只個般傳言
B27n0152_p0513b06║送語
B27n0152_p0513b07║示眾舉中峰大師拈臨濟謂三聖曰吾遷化後不得
B27n0152_p0513b08║滅卻吾正法眼聖曰爭敢滅卻濟曰他後有人問你
B27n0152_p0513b09║如何秖對聖便喝濟云誰知吾正法眼向者瞎驢邊
B27n0152_p0513b10║滅卻峰云認他財為己物將官路當人情濟之心亦
B27n0152_p0513b11║濫矣三聖當時見他道不得滅卻吾正法眼便與掩
B27n0152_p0513b12║卻臭口猶較些子遽云爭敢滅卻噫以聖較濟又何
B27n0152_p0513b13║止濫而已哉師云尖加矢上還他中峰好手雖然如
B27n0152_p0513b14║是只見錐利不見鑿方
B27n0152_p0513b15║示眾舉雪峰問僧甚麼處來僧云浙中來峰云船來
B27n0152_p0513b16║陸來僧云二途俱不涉峰云爭得到者裡僧云有什
B27n0152_p0513b17║麼隔礙峰打趁去僧過十年後再來峰又問甚處來
B27n0152_p0513b18║僧云湖南峰云湖南與者裡相去多少僧云不隔峰
B27n0152_p0513b19║竪起拂子云還隔者個麼僧云若隔即不到也峰又
B27n0152_p0513b20║打趁出此僧住後凡見人便罵峰一日有同行聞特
B27n0152_p0514a01║去訪迺問兄到雪峰有何言句便如是罵他遂舉前
B27n0152_p0514a02║話迺被同行詬叱與他說破當時悲泣嘗向中夜焚
B27n0152_p0514a03║香遙禮師云者僧頗是奇特可惜有頭無尾若見雪
B27n0152_p0514a04║峰拈棒打便接住聳一聳管教明牕下安排那堪始
B27n0152_p0514a05║既不能十年後又重納敗闕徒然背後罵人煩他同
B27n0152_p0514a06║行點破因之悲泣禮拜何處更有丈夫氣概今日拄
B27n0152_p0514a07║杖在新報恩手裡雪峰也合喫三十同行也合喫三
B27n0152_p0514a08║十者僧三十也依舊少不得有知得落處的麼卓拄
B27n0152_p0514a09║杖下座
B27n0152_p0514a10║示眾舉雪峰在德山作飯頭一日飯遲峰曬飯巾次
B27n0152_p0514a11║見德山自托鉢至法堂前峰遂問者老漢鐘未鳴皷
B27n0152_p0514a12║未響托鉢向甚麼處去山便回方丈峰舉似巖頭頭
B27n0152_p0514a13║云大小德山未會末後句在山聞令侍者喚巖頭間
B27n0152_p0514a14║汝不肯老僧那頭遂密啟其意山迺休去明日陞堂
B27n0152_p0514a15║果與尋常不同頭至僧堂前撫掌大笑云且喜老漢
B27n0152_p0514a16║會末後句他後天下人不奈伊何雖然如是也只得
B27n0152_p0514a17║三年活師云承虛接響者蹉過德山抑疆扶弱者埋
B27n0152_p0514a18║沒巖頭山僧老實告報諸方師勝資彊還他德山父
B27n0152_p0514a19║子喝一喝云好手手中呈好手知音知外有誰知
B27n0152_p0514a20║示眾舉法眼禪師指凳子云識得凳子周匝有餘雲
B27n0152_p0514b01║門偃云識得凳子天地懸殊天衣懷云識得凳子榆
B27n0152_p0514b02║楠木做大慧杲云識得凳子好鬀頭洗腳師云諸大
B27n0152_p0514b03║老與麼各出好手放過則盡可居寶華王座仔細簡
B27n0152_p0514b04║點將來合各與三十矮凳腳
B27n0152_p0514b05║示眾舉慧力昌禪師因僧問佛力法力即不問如何
B27n0152_p0514b06║是慧力昌曰蹋倒人我山扶起菩提樹師云新報恩
B27n0152_p0514b07║則不然有問如何是慧力但向他道喫官酒臥官街
B27n0152_p0514b08║當處死當處埋且道與古人是同是別
B27n0152_p0514b09║因課誦示眾師云邇來魔彊法弱亦以上無嚴師故
B27n0152_p0514b10║容邪謬之徒插足宗門多是學宗旨論宗旨一味妄
B27n0152_p0514b11║穿妄鑿從上綱宗何嘗夢見所以言言會旨步步迷
B27n0152_p0514b12║宗即如一等無慚愧漢妄稱自己亦是臨濟兒孫開
B27n0152_p0514b13║口便道垂慈必有法無法不垂慈臨濟宗有玄有要
B27n0152_p0514b14║有權有實有炤有用有主有賓把叢林正務及兩堂
B27n0152_p0514b15║課誦皆曰此只是應點故事可將就些必當少念佛
B27n0152_p0514b16║方像祖師門下客吁嗟乎我不知此等人面皮厚多
B27n0152_p0514b17║少若道是泛常故是有礙祖道則直當不念何得云
B27n0152_p0514b18║少念及將就些若如此隨順俗套將就故事豈是大
B27n0152_p0514b19║丈夫作人天眼目與佛祖為師者之所為耶我今誠
B27n0152_p0514b20║實指示此輩暗短流俗阿師且莫誇是祖師門下客
B27n0152_p0515a01║莫虛稱會宗旨欲明宗旨莫當面蹉過莫拈一放一
B27n0152_p0515a02║好教你知報恩者裡即兩堂課誦便有玄有要有權
B27n0152_p0515a03║有實有炤有用某上座有時一聲佛如金剛王寶劍
B27n0152_p0515a04║有時一聲佛如踞地獅子有時一聲佛如探竿影草
B27n0152_p0515a05║有時一聲佛不作一聲佛用亦有殺亦有活亦有縱
B27n0152_p0515a06║亦有奪亦有主亦有賓亦如清涼池亦如大火聚饒
B27n0152_p0515a07║人左之右之時進時退或邪或正或是或非或行解
B27n0152_p0515a08║相應不相應或見地透脫不透脫不消別施勘驗只
B27n0152_p0515a09║者兩堂課誦都料簡詳悉也凡在報恩者切莫以課
B27n0152_p0515a10║誦出坡等為虛應故事須知無不是佛祖之秘密法
B27n0152_p0515a11║無不是佛祖之總持門無不是佛祖之不傳心要無
B27n0152_p0515a12║不是佛祖之自利利人捷徑若道別有宗旨別有佛
B27n0152_p0515a13║法別有好知解更欲假借趙州念佛潄口之說以圖
B27n0152_p0515a14║避懶則謗他趙州為不要人念佛又以報恩念佛作
B27n0152_p0515a15║念佛會則真可憐生你若果是個人能各出手眼別
B27n0152_p0515a16║樣設施為人去某上座自識得你不要你類我你等
B27n0152_p0515a17║若道必要恁麼我又不恁麼也秪如我恁麼無不具
B27n0152_p0515a18║玄要權實炤用主賓縱奪你作麼生會敢妄擬議邪
B27n0152_p0515a19║凡為魔所攝毒氣深入者一任你別去學佛法學宗
B27n0152_p0515a20║旨多生分別異樣簡擇他日眼開自知負墮真實學
B27n0152_p0515b01║道者切須立定腳跟努力行持莫為魔惑其或獅子
B27n0152_p0515b02║蟲定不輕縱以亂清規
B27n0152_p0515b03║示眾舉溈山祐禪師上堂云老僧百年後向山下作
B27n0152_p0515b04║一頭水牯牛左脇下書五字曰溈山僧某甲當恁麼
B27n0152_p0515b05║時喚作溈山僧又是水牯牛喚作水牯牛又是溈山
B27n0152_p0515b06║僧畢竟喚作甚麼即得仰山出作禮而退後來雲居
B27n0152_p0515b07║膺代云師無異號資福寶曰當時作此○相拓呈之
B27n0152_p0515b08║新羅和尚云作此[○@牛]相拓呈之又曰同道方知芭蕉
B27n0152_p0515b09║徹作此【圖】相拓呈之又云說也說了也註也註了也
B27n0152_p0515b10║悟取好迺說偈云不是溈山不是牛一身兩號實難
B27n0152_p0515b11║酬離卻兩頭應須道如何道得出常流師頌云萬疊
B27n0152_p0515b12║波濤一勺水只因至淺人難委直饒各逞弄潮能輸
B27n0152_p0515b13║與悠然赤尾鯉山僧恁麼道也是羨他溈仰父子投
B27n0152_p0515b14║機可為千古榜樣如今眾中還有多能的麼試請出
B27n0152_p0515b15║來呈伎倆看
B27n0152_p0515b16║示眾舉雪峰在德山作飯頭一日飯遲德山擎鉢下
B27n0152_p0515b17║法堂峰曬飯巾次見德山乃曰鐘未鳴皷未響托鉢
B27n0152_p0515b18║向甚麼處去德山便歸方丈峰舉似巖頭頭云大小
B27n0152_p0515b19║德山未會末後句在山聞令侍者喚巖頭問汝不肯
B27n0152_p0515b20║老僧那巖密啟其意山迺休去明日上堂果與尋常
B27n0152_p0516a01║不同巖至僧堂前撫掌大笑曰且喜老漢會末後句
B27n0152_p0516a02║他後天下人不奈伊何雖然也只得三年活師云德
B27n0152_p0516a03║山巖頭卻被雪峰看破
B27n0152_p0516a04║示眾師驀踢出一鞵云諸人向者裡道一句看一僧
B27n0152_p0516a05║云某甲雖與人合席不與人同被師便喝良久顧左
B27n0152_p0516a06║右云只者一句人也難道便拽杖歸方丈
B27n0152_p0516a07║示眾舉雪竇禪師舉雪峰敲觀和尚門觀云誰峰云
B27n0152_p0516a08║鳳凰兒觀云作甚麼峰云鵮老觀觀便開門雪峰方
B27n0152_p0516a09║入被觀把住云道道峰擬議被觀推出住後示眾云
B27n0152_p0516a10║我當時若入得老觀門你者一隊噇酒糟漢向甚處
B27n0152_p0516a11║摸索有老宿云雪峰徒有此語當時入不得如今也
B27n0152_p0516a12║入不得竇云者孤恩負德漢有什麼交涉當時入不
B27n0152_p0516a13║得豈是教你入今既摸索不著累他雪峰俱在老觀
B27n0152_p0516a14║門下師云拈提公案如雪竇老真可謂與古人心心
B27n0152_p0516a15║相契眼眼相覷不惟不肯埋沒雪峰亦要人透觀老
B27n0152_p0516a16║之機且道為雪峰當年出得個什麼語山僧若作雪
B27n0152_p0516a17║峰纔見渠把住云道道便云看者漢手忙腳亂管教
B27n0152_p0516a18║觀老進不得退不得雖然亦須救取老觀
B27n0152_p0516a19║示眾舉睦州陳尊宿喚僧大德僧回首州云擔板漢
B27n0152_p0516a20║雪竇拈云睦州只是具一隻眼者僧喚既回頭甚卻
B27n0152_p0516b01║成擔板晦堂云雪竇亦只具一隻眼者僧一喚便回
B27n0152_p0516b02║為甚不成擔板妙喜云者兩個老漢可與睦州把手
B27n0152_p0516b03║共行師徵云雪竇道者僧喚既回因甚卻成擔板晦
B27n0152_p0516b04║堂道者僧一喚便回為甚不成擔板各各抑揚不等
B27n0152_p0516b05║如何妙喜道兩人總與睦州把手共行辯別得的與
B27n0152_p0516b06║山僧拄杖子相見
B27n0152_p0516b07║示眾舉趙州至一庵主處曰有麼有麼主𥪡起拳州
B27n0152_p0516b08║曰水淺不是泊船處便去師代庵主云氣急殺人又
B27n0152_p0516b09║至一庵主處曰有麼有麼主亦𥪡起拳州曰有殺有
B27n0152_p0516b10║活有縱有奪便作禮師代庵主便與蹋倒
B27n0152_p0516b11║示眾舉百靈一日路次見龐居士乃曰昔日南嶽得
B27n0152_p0516b12║力句曾舉向人麼士云曾舉來靈云舉向甚人士以
B27n0152_p0516b13║手自指云龐公靈云直是妙德空生贊之不及師云
B27n0152_p0516b14║只此一句堪與佛祖為師士卻問阿師得力句是誰
B27n0152_p0516b15║得知靈便戴笠子而去士云善為道路靈更不回首
B27n0152_p0516b16║師云鷂子過新羅師復云好個龐居士只叅得便宜
B27n0152_p0516b17║禪妙喜云百靈輸他龐公一著何故當時若不得個
B27n0152_p0516b18║破笠遮卻髑髏有甚面目見他龐公故憨者妙喜作
B27n0152_p0516b19║此逐塊見解失卻一隻眼也驀喝一喝
B27n0152_p0516b20║示眾舉玄沙禪師云鐘中無皷響皷中無鐘聲鐘皷
B27n0152_p0517a01║不交叅句句無前後師云者是古人說的如來禪若
B27n0152_p0517a02║也會他時閻老子打算飯錢有分直饒不會得正好
B27n0152_p0517a03║呌來與衲僧洗腳日道衲僧有甚長處山僧更與點
B27n0152_p0517a04║出敲鐘便鐘鳴擊皷便皷響鐘皷互交叅前後開人
B27n0152_p0517a05║眼咄
B27n0152_p0517a06║示眾舉殃崛摩羅因持鉢至一長者門其家婦人正
B27n0152_p0517a07║值產難長者曰瞿曇弟子汝為至聖當有何法能免
B27n0152_p0517a08║產難殃崛語長者曰我乍入道未知此法待我回問
B27n0152_p0517a09║世尊卻來相報及返具事曰佛佛告殃崛汝速去報
B27n0152_p0517a10║言我從賢聖法來未曾殺生殃崛奉佛言疾往告之
B27n0152_p0517a11║其婦聞得當時分娩師云且道世尊者兩語是個什
B27n0152_p0517a12║麼道理得恁麼靈驗救得人家產難驀喝一喝云莫
B27n0152_p0517a13║做夢山僧為汝諸人說個譬喻恰似人來買生薑世
B27n0152_p0517a14║尊乃與他一大把人參其時將去竟作生薑受用帶
B27n0152_p0517a15║累古今多少人亂齩嚼吞了吐不得吐了吞不得如
B27n0152_p0517a16║今者裡有不亂齩嚼的出來山僧與汝三十拄杖何
B27n0152_p0517a17║故世尊當年折本山僧今日與他上利
B27n0152_p0517a18║掩室示眾舉舍利弗因入城遙見月上女出城弗心
B27n0152_p0517a19║口思惟此姊見佛不知得忍否我試問之纔近便問
B27n0152_p0517a20║甚麼處去女曰如舍利弗與麼去弗云我方入城汝
B27n0152_p0517b01║當出城云何言如舍利弗與麼去女云諸佛弟子當
B27n0152_p0517b02║依何住弗云諸佛弟子當依大涅槃而住女云諸佛
B27n0152_p0517b03║弟子既依大涅槃而住而我如舍利弗與麼去師云
B27n0152_p0517b04║咄哉月上女徒然往見世尊也只成得新婦子禪看
B27n0152_p0517b05║他與舍利弗醻酢豈不見也見得到說也說得好然
B27n0152_p0517b06║而簡點將來正在舍利弗意中若具丈夫之作纔見
B27n0152_p0517b07║問甚麼處去便與劈面一掌直教兩眼流星安敢正
B27n0152_p0517b08║視姑置是事且道山僧今在甚麼處住若與舍利弗
B27n0152_p0517b09║月上女一般見解未有喫棒分在若能別出好手又
B27n0152_p0517b10║落山僧圈繢中三十棒自領去所以道不要你識得
B27n0152_p0517b11║山僧但識得自己也得雖然如是今時有等虛稱知
B27n0152_p0517b12║識妄居師位者往往錯會自己二字上孤先聖下賺
B27n0152_p0517b13║後人喝一喝云事是過量事人須過量人不是過量
B27n0152_p0517b14║人難知過量事
B27n0152_p0517b15║示眾師云透脫末後牢關雲庵正罵洞達歷祖綱宗
B27n0152_p0517b16║妙喜猶呵汝等諸人趣向者個法門大須仔細前谿
B27n0152_p0517b17║水急魚行澀後嶺風高鳥泊難
B27n0152_p0517b18║死關示眾師云有一無手阿師握天目山來報恩禪
B27n0152_p0517b19║堂把高峰中峰斷崖三大老靈骨揑得粉碎撒滿在
B27n0152_p0517b20║諸人睂毛鼻孔上汝等諸人為甚晚晚坐香盡皆開
B27n0152_p0518a01║眼瞌睡不瞌睡的道將一句來
B27n0152_p0518a02║示眾舉道吾禪師每執木劍作舞僧問手中劍甚處
B27n0152_p0518a03║得來吾遂擲於地僧取置吾手中吾云甚處得來僧
B27n0152_p0518a04║無對吾云容汝三日下取一轉語僧亦無對吾迺橫
B27n0152_p0518a05║劍肩上作舞云恁麼始得師拈云吠虛逐塊韓盧半
B27n0152_p0518a06║醒半醉漢子終不免大家草裡輥道吾若於者僧纔
B27n0152_p0518a07║欲取劍便一腳踢翻儻其知非不惟合彼頓易皮毛
B27n0152_p0518a08║自亦頭正尾正那堪不示本分草料木劍竟成戲具
B27n0152_p0518a09║示眾舉大慧杲禪師上堂舉高亭初叅德山隔江問
B27n0152_p0518a10║訊德山以手招之高亭忽然開悟迺橫趣而去更不
B27n0152_p0518a11║回顧後開法嗣德山慧云高亭橫趨而去許伊是個
B27n0152_p0518a12║靈利衲僧若要法嗣德山即未可何故猶與隔江在
B27n0152_p0518a13║師云高亭與麼法嗣德山早已不是靈利衲僧徑山
B27n0152_p0518a14║恁麼道閻老子打算草鞵錢終不放過在
B27n0152_p0518a15║示眾舉雲門道直得觸目無滯達得名身句身一切
B27n0152_p0518a16║法空山河大地是名名亦不可得喚作三昧性海俱
B27n0152_p0518a17║備猶是無風匝匝之波直得亡知於覺覺即佛性矣
B27n0152_p0518a18║喚作無事人更須知有向上一竅在大慧禪師云潑
B27n0152_p0518a19║油救火渾閒事雪上加霜愁殺人師云慈悲之故而
B27n0152_p0518a20║有落草之譚
B27n0152_p0518b01║示眾舉僧問睦州如何是展演之言州云量才補職
B27n0152_p0518b02║如何是不展演之言州云伏惟尚饗大慧禪師云睦
B27n0152_p0518b03║州古佛善應來機雖然如是只得八成或有人問徑
B27n0152_p0518b04║山如何是展演之言即向他道問十答百有甚麼難
B27n0152_p0518b05║如何是不展演之言喝一喝云且莫矢窖沸師云大
B27n0152_p0518b06║慧老人土上加泥直饒道得十成是猶五十步而笑
B27n0152_p0518b07║百步也若有問新報恩如何是展演之言不說一字
B27n0152_p0518b08║如何是不展演之言其聲如雷
B27n0152_p0518b09║送亡僧回示眾師云莫道亡僧遷化去松青草綠澗
B27n0152_p0518b10║華香春風八面難迴避擬議思量落二三
B27n0152_p0518b11║起不臥七示眾師拈拄杖云古者道大事未明如喪
B27n0152_p0518b12║考妣大事已明如喪考妣你看大事已明尚是如喪
B27n0152_p0518b13║考妣况大事未明者乎所以云叅須實叅悟須實悟
B27n0152_p0518b14║直須廢寢忘餐向一念未生前識取自己廣大心體
B27n0152_p0518b15║豈容魔外家亂承當個昭昭靈靈識神為主人公大
B27n0152_p0518b16║事未明如喪考妣人共曉得你道大事已明為甚亦
B27n0152_p0518b17║如喪考妣若透過者關方見過佛祖可與佛祖為師
B27n0152_p0518b18║如或不然直饒大徹大悟如雲開月朗夜暗燈明識
B27n0152_p0518b19║自本心見自本性未免見齊佛祖減他佛祖半德悟
B27n0152_p0518b20║境不忘礙正知見如雪巖高峰等於白日空閒廊忘
B27n0152_p0519a01║知見之處中夜睡著泯無夢想之時依舊打作兩撅
B27n0152_p0519a02║剗地又透不過既透不過生死岸頭便是樣子所以
B27n0152_p0519a03║從上來目為向上一路未後牢關顧左右云山僧恁
B27n0152_p0519a04║麼舉揚合喫三十拄杖今日倒行此令去也以拄杖
B27n0152_p0519a05║旋風打散
B27n0152_p0519a06║示眾舉木平和尚初叅洛浦遂問如何是一漚未發
B27n0152_p0519a07║已前事浦云移舟諳水脈舉棹別波瀾平不契次叅
B27n0152_p0519a08║蟠龍亦如前問龍云移舟不別水舉棹即迷源平因
B27n0152_p0519a09║此悟入雲峰悅云木平若於洛浦言下會去猶較些
B27n0152_p0519a10║子可惜許向蟠龍死水裡淹殺後有問如何是木平
B27n0152_p0519a11║對曰不勞斤斧果然只在者裡諸禪德大凡發足超
B27n0152_p0519a12║方也須甄別邪正識辯真偽帶些眼筋始得然雖如
B27n0152_p0519a13║是賊過後張弓師云大凡學道須有省悟自有省悟
B27n0152_p0519a14║方知古人之省悟你看木平問洛浦如何是一漚未
B27n0152_p0519a15║發已前事浦云移舟諳水脈舉棹別波瀾平不契又
B27n0152_p0519a16║問蟠龍龍云移舟不別水舉棹即迷源平因此悟入
B27n0152_p0519a17║師顧左右云二大老恁麼答話且道還有優劣也無
B27n0152_p0519a18║若道無為甚一能令人悟一不能令人悟若道有優
B27n0152_p0519a19║劣優劣在甚處咄到岸休爭筏歸家罷問程雲峰悅
B27n0152_p0519a20║禪師拈云木平若於洛浦言下會去猶較些子可惜
B27n0152_p0519b01║許向蟠龍死水裡淹殺師云雲峰便爾休去不妨是
B27n0152_p0519b02║一等為人迺露出馬腳云後有問如何是木平對曰
B27n0152_p0519b03║不勞斤斧果然在者裡可惜雲峰化久了山僧要問
B27n0152_p0519b04║他又有問木平如何是不動尊平云浪浪蕩蕩又作
B27n0152_p0519b05║麼生有為雲峰作主的麼良久𥪡拄杖云雪竇祖師
B27n0152_p0519b06║忍俊不禁從棒頭躍出念兩句補闕真言云三汲浪
B27n0152_p0519b07║高魚化龍癡人猶戽夜塘水
B27n0152_p0519b08║示眾師云道高一尺魔高一丈有識者共須簡辯庶
B27n0152_p0519b09║可驅邪歸正昔日高峰大師懷香詣北磵墖頭叅雪
B27n0152_p0519b10║巖欽禪師打頭須遇作家峰方問訊插香巖便打出
B27n0152_p0519b11║閉卻門此乃從上宗師爪牙峰垂淚至僧堂熟睡一
B27n0152_p0519b12║拳驚不醒次日粥罷復上須是恁麼巖問其從前做
B27n0152_p0519b13║處令看無字從頭開發做工夫一徧屈曲垂慈峰自
B27n0152_p0519b14║謂如暗得燈如懸得救沙裡無油事可哀巖又令日
B27n0152_p0519b15║日上方丈一轉要見工夫次第如人行路日日要見
B27n0152_p0519b16║工程不可今日也恁麼明日也恁麼鵓鳩樹上啼巖
B27n0152_p0519b17║每日見峰入門便問今日工夫如何因見說得有緒
B27n0152_p0519b18║後竟不問看他有放有收一入門便問阿誰與你拖
B27n0152_p0519b19║者死屍來聲未絕便以痛拳打出每日但恁麼問恁
B27n0152_p0519b20║麼打看他是何等手眼豈如魔外妄為人師也學問
B27n0152_p0520a01║人誰與你拖者死屍來卻要人先認昭昭靈靈的識
B27n0152_p0520a02║神為主人公坑陷好人家男女如把刮㬾金針作人
B27n0152_p0520a03║眼中之刺狂妄謬亂害人不淺貧人妄號帝王罪不
B27n0152_p0520a04║容誅况假冒法王妄行法王之令耶峰後挂撘徑山
B27n0152_p0520a05║憶著萬法歸一一歸何處話疑情頓發工夫成片直
B27n0152_p0520a06║得東西不辯寢食俱忘從朝至暮從暮至朝澄澄湛
B27n0152_p0520a07║湛卓卓巍巍純清絕點一念萬年境寂人忘如癡如
B27n0152_p0520a08║兀至第六日隨眾在三墖諷經擡頭忽睹五祖演和
B27n0152_p0520a09║尚真讚打破拖死屍句子魂飛膽喪絕後再甦何啻
B27n0152_p0520a10║放下百二十斤擔子又云直得虛空粉碎大地平沉
B27n0152_p0520a11║物我俱忘如鏡照鏡百丈野狐狗子佛性青州布衫
B27n0152_p0520a12║女子出定話從頭密舉驗之無不了了般若妙用自
B27n0152_p0520a13║信不誣真叅實悟迺是如斯大眾你看高峰錄中前
B27n0152_p0520a14║後自述悟繇甚是分明迺如魔外因自己叅杜撰長
B27n0152_p0520a15║老亦曾被問甚麼人拖著你者死屍來又被連牽問
B27n0152_p0520a16║道即此問話者又是誰人便錯會道長老要我識得
B27n0152_p0520a17║者拖死屍的者問話的瞎做幾日工夫見神見鬼道
B27n0152_p0520a18║忽然間似手一提者邊提過那邊便曉得者拖死屍
B27n0152_p0520a19║的者問話的妄謂此回真得心體了如是認識神為
B27n0152_p0520a20║自己如認驢鞍橋作阿爺下頷邪謬之甚妄云高峰
B27n0152_p0520b01║打破拖死屍句子日間夢中作得主亦與我一般遂
B27n0152_p0520b02║道守住個昭昭靈靈的識神便是悟得主人公也凡
B27n0152_p0520b03║叅禪如此認著識神便是初進步了遂妄頌高峰打
B27n0152_p0520b04║破拖死屍句子謂之有主初進步咄自己墮在迷津
B27n0152_p0520b05║豈可更塗汙先聖曷不思高峰是何等工夫何等省
B27n0152_p0520b06║發許魔外混濫贓誣的他分明道拖死屍句子驀然
B27n0152_p0520b07║打破豈同你認識神云曉得者拖死屍的者問話的
B27n0152_p0520b08║他分明道魂飛膽喪絕後再甦如放下百二十斤擔
B27n0152_p0520b09║子豈同你守住個昭昭靈靈的他分明道百丈野狐
B27n0152_p0520b10║狗子佛性青州布衫女子出定話從頭密舉驗之無
B27n0152_p0520b11║不了了豈同你被人問著柏樹子乾矢橛話便不能
B27n0152_p0520b12║對心中疑惑的他分明道打破拖死屍句子直得虛
B27n0152_p0520b13║空粉碎大地平沉物我俱忘如鏡照鏡故能隨處作
B27n0152_p0520b14║主如何誣他道是認識神魔外自驚怪道似手一提
B27n0152_p0520b15║者邊提過那邊忽曉得者拖死屍的者問話的守住
B27n0152_p0520b16║個昭昭靈靈如斯邪解真是妄認識神真是強作主
B27n0152_p0520b17║宰真是第二念真是麻纏紙裏正是教中所謂生死
B27n0152_p0520b18║根本認賊為子迷中之迷如何狂妄未得謂得未證
B27n0152_p0520b19║謂證造大妄語云悟得主人公也此一番得常住心
B27n0152_p0520b20║體也咄認識為心最為蹉路敢胡亂云有主初進步
B27n0152_p0521a01║葢罪盈敗露故如此自呈罪狀須知雪巖和尚正恐
B27n0152_p0521a02║人認識為心不知自性本空故問云誰與你拖者死
B27n0152_p0521a03║屍來聲未絕便痛棒打出此等大機大用鵞王擇乳
B27n0152_p0521a04║素非鴨類終日與麼問與麼打教人進不得退不得
B27n0152_p0521a05║驅耕夫之牛奪饑人之食高峰卒未易凑泊直待工
B27n0152_p0521a06║窮力極命根子卒地折爆地斷親見本來面目與大
B27n0152_p0521a07║地情與無情同成正覺方透巖老之機者裡豈許認
B27n0152_p0521a08║識神耶高峰看破巖老機用方解好手手中呈好手
B27n0152_p0521a09║看他悟後下徑山省欽悟了決須見人欽一見便問
B27n0152_p0521a10║阿誰與汝拖個死屍到者裡猶自放憨峰便喝獅子
B27n0152_p0521a11║踞地欽拈棒不輕放過峰便把住云今日打某甲不
B27n0152_p0521a12║得吾猶昔人非昔人也欽曰為甚打不得真金不百
B27n0152_p0521a13║鍊爭見灮輝峰拂袖便出草鞋𤢆似虎拄杖活如龍
B27n0152_p0521a14║非徹見本源者安能有如是機用翌日欽問萬法歸
B27n0152_p0521a15║一一歸何處養子方知父母慈峰云狗䑛熱油鐺函
B27n0152_p0521a16║葢乾坤欽曰你那裡學者虛頭來大義滅親峰曰正
B27n0152_p0521a17║要和尚疑著頭正尾正欽休去惟有個老較些子今
B27n0152_p0521a18║時魔外不必言即以一悟便休及見人透得一機便
B27n0152_p0521a19║輕許可者安能具如是心眼高峰累蒙巖翁鍛鍊明
B27n0152_p0521a20║得公案不受人瞞及乎開口心下又覺得渾了於日
B27n0152_p0521b01║用中尚不得自繇如人欠債相似疑殺許多無眼狗
B27n0152_p0521b02║吠叢逐塊不知羞若知有見地不脫之過者必堪一
B27n0152_p0521b03║笑巖後問日間浩浩作得主麼南山起雲北山下雨
B27n0152_p0521b04║峰云作得主如實供通此處共須著眼愧今知音者
B27n0152_p0521b05║少山僧不妨分明揭示此正高峰既悟了如貧得寶
B27n0152_p0521b06║守而弗失虛空粉碎大地平沉物我俱忘之境時時
B27n0152_p0521b07║現前故巖又問夢中作得主麼峰亦云作得主豈非
B27n0152_p0521b08║一切處能轉物不為物轉耶魔外迺敢配合自己妄
B27n0152_p0521b09║認識神咄你能把高峰錄中前後所載悟繇盡情毀
B27n0152_p0521b10║去否高峰錄徧布寰中人人盡見其所述悟處你豈
B27n0152_p0521b11║可以自己邪見塗汙得他巖又問正睡著時無夢無
B27n0152_p0521b12║想無見無聞主在甚麼處此從上真師資向上一關
B27n0152_p0521b13║千佛萬祖靡不透過此關方可與佛祖為師方纔見
B27n0152_p0521b14║過於師可以傳受故云末後一句始到牢關若一見
B27n0152_p0521b15║不再見始覺即合本覺者自然透脫無疑否則雖云
B27n0152_p0521b16║出格漢尚難頓超未免重疑如世尊覩明星徹悟昔
B27n0152_p0521b17║年張無盡雖然是俗人他一見便知其立地處解道
B27n0152_p0521b18║始覺即合本覺又如善財入彌勒樓閣云入已還閉
B27n0152_p0521b19║又如靈雲見桃花大悟玄沙云諦當甚諦當敢保未
B27n0152_p0521b20║徹而靈雲卻是透過重關的故玄沙眼明舌利相見
B27n0152_p0522a01║卻又云汝恁麼方始徹頭如斯頓超能有幾人若夫
B27n0152_p0522a02║百丈再叅馬祖臨濟重上黃檗興化打克賓白雲徵
B27n0152_p0522a03║演祖及兜率雪巖等盡是葢古葢今大老未嘗不於
B27n0152_p0522a04║此重新鈍置故高峰見地未脫礙正知見一時透不
B27n0152_p0522a05║得數年後聞鄰單墮枕作聲疑團方破如在綱羅中
B27n0152_p0522a06║跳出日前所疑誵訛公案差別因緣恰如泗洲見大
B27n0152_p0522a07║聖遠客還故鄉元來只是舊時人不改舊時行履處
B27n0152_p0522a08║安邦定國天下太平一念無為十方坐斷此是何等
B27n0152_p0522a09║境界迺魔外敢以自己避溺投火邪見配合道高峰
B27n0152_p0522a10║到此方纔知從前認的是識神到此方識神空連主
B27n0152_p0522a11║人公也沒有了妄頌云無主末後工咄魔外如捉狗
B27n0152_p0522a12║糞塊塊皆臭高峰如析旃檀片片俱香何得舉自狗
B27n0152_p0522a13║糞比他旃檀他打破拖死屍句子直得物我俱忘何
B27n0152_p0522a14║曾認識神豈待到此方自知非葢因外道承嗣的杜
B27n0152_p0522a15║撰長老無簡魔辯外手眼不能指其邪謬竟至誣罔
B27n0152_p0522a16║高峰魔魅學者帶累無數好人家男女明眼者得不
B27n0152_p0522a17║痛心酸鼻山僧恐轉轉悞賺不得不出手指出葢種
B27n0152_p0522a18║種邪見魔外悉具先認昭昭靈靈識神為主人公此
B27n0152_p0522a19║是外道常見次避溺投火以識神空脫落身心連主
B27n0152_p0522a20║人公也沒得為究竟此是外道斷見有主初進步無
B27n0152_p0522b01║主末後工非魔外自頌斷常見乎嗟嗟識神空身心
B27n0152_p0522b02║脫落無本可據連主人公也不可得此避溺投火邪
B27n0152_p0522b03║見教所深呵於教乘極則事尚遠之遠矣况在宗門
B27n0152_p0522b04║為末後工乎魔外又矢上加尖云有無俱打脫石女
B27n0152_p0522b05║撞金鐘此正外道矯亂見遂以矯亂見妄配洞上回
B27n0152_p0522b06║互旨巧辯飾非邪見叠出不知高峰大師是何等知
B27n0152_p0522b07║識何等悟徹許你以自己邪見玷汙他真如捧糞撒
B27n0152_p0522b08║天自汙其手然而分別邪正簡魔辯異原是不難何
B27n0152_p0522b09║以言之徹悟本來正知正見者道有不是有道無不
B27n0152_p0522b10║是無道有也纖塵不立道無也萬象森羅若邪知惡
B27n0152_p0522b11║解外道始則認識神弄精魂以有為有後則身心脫
B27n0152_p0522b12║落連主人公也不可得以無為無故我呵為斷常邪
B27n0152_p0522b13║見外道此天下後世明眼者所共呵豈我一人之言
B27n0152_p0522b14║哉葢過量人自然逈異魔外自然千聖同途當知高
B27n0152_p0522b15║峰打破拖死屍句子時直得虛空粉碎大地平沉物
B27n0152_p0522b16║我俱忘如鏡照鏡後被雪巖問正睡著時無夢無想
B27n0152_p0522b17║無見無聞主在甚處又無言可答無理可伸直待聞
B27n0152_p0522b18║墮枕大悟此正白雲端翁云有數禪客皆有悟入處
B27n0152_p0522b19║教伊說亦說得有來由舉因緣問伊亦明得下語亦
B27n0152_p0522b20║下得只是未在直饒五祖老漢也不能不大疑私自
B27n0152_p0523a01║計曰既悟了說亦說得明亦明得如何卻未在遂叅
B27n0152_p0523a02║究累日方省悟放下從前寶惜自云吾因茲出一身
B27n0152_p0523a03║白汗便明得下載清風又不見兜率悅得法洞山出
B27n0152_p0523a04║世鹿苑後以平生所得舉似清素老人素曰可以入
B27n0152_p0523a05║佛而不能入魔悅曰何謂也素曰豈不見古人道末
B27n0152_p0523a06║後一句始到牢關如是累月素迺印可仍曰文示子
B27n0152_p0523a07║者皆正知見然子離文太早不能盡其妙吾今點破
B27n0152_p0523a08║使子受用得大自在如此者歷歷可攷故高峰正與
B27n0152_p0523a09║五祖兜率等先聖後聖若合符節且分明道依然還
B27n0152_p0523a10║是舊時人不改舊時行履處豈容外道云高峰前來
B27n0152_p0523a11║認的是識神今日一悟方知前來認的不是高峰分
B27n0152_p0523a12║明道安邦定國天下太平一念無為十方坐斷豈同
B27n0152_p0523a13║外道妄休妄歇忽然身心脫落主人公都無立去半
B27n0152_p0523a14║炷香又漸漸覺來不可住著外道入門既蹉一蹉永
B27n0152_p0523a15║蹉妄休妄歇忽然無身心立去半炷香邪謬最甚虛
B27n0152_p0523a16║空粉碎大地平沉話尚爾錯會迺敢云如高峰枕子
B27n0152_p0523a17║墮地時高峰公案塗汗不得誠顯然矣更謬亂把非
B27n0152_p0523a18║有非無即有即無的矯亂見足在後要有無俱打脫
B27n0152_p0523a19║石女撞金鐘可發一笑邪人說正法正法亦邪思以
B27n0152_p0523a20║外道矯亂見配合石頭回互旨誰知邪正終不容混
B27n0152_p0523b01║今人被此等套語所瞞儘聰明的一點好名心不忘
B27n0152_p0523b02║貪他贊為悟道大妄語成地獄招報不少我是以不
B27n0152_p0523b03║容不明判痛呵之庶外道知非人既不可欺心亦豈
B27n0152_p0523b04║可欺如斯矯亂見識全以識情用事莫道生死到來
B27n0152_p0523b05║用不著一睡睡去就用不著了况以此種種魔見增
B27n0152_p0523b06║長魔業甚至云一切習氣總是自心發現無差別無
B27n0152_p0523b07║覊絆使人殺盜婬妄靡所不至喫得肉飽對人譚禪
B27n0152_p0523b08║一盲引眾盲相牽入火坑三塗一報五千刦出得頭
B27n0152_p0523b09║來是幾時凡被外道魔魅的各宜覺察莫以善因而
B27n0152_p0523b10║招惡果所冀正知正見者大家出手曲喻無知見義
B27n0152_p0523b11║不為非勇士諂他邪鬼禍良深
B27n0152_p0523b12║
B27n0152_p0523b13║
B27n0152_p0523b14║
B27n0152_p0523b15║
B27n0152_p0523b16║
B27n0152_p0523b17║
B27n0152_p0523b18║
B27n0152_p0523b19║
B27n0152_p0523b20║大覺普濟玉林禪師語錄卷之三終