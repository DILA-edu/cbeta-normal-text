B27n0152_p0536b11║大覺普濟玉林禪師語錄卷之五
B27n0152_p0536b12║書記音緯等編
B27n0152_p0536b13║嗣法孫超琦彚
B27n0152_p0536b14║小叅
B27n0152_p0536b15║小叅舉僧問睦州如何是急州云通伱一問進云如
B27n0152_p0536b16║何是急中急州云朝向西瞿耶尼暮向北鬱單越師
B27n0152_p0536b17║云者老漢恁麼答話非但頂門具金剛正眼抑且腳
B27n0152_p0536b18║下有通天活路然而說佛法各有時節因緣新報恩
B27n0152_p0536b19║則不然若有人問如何是急但向道近日厨中少油
B27n0152_p0536b20║沒醬更問如何是急中急但向道錢糧既難處戶役
B27n0152_p0537a01║更難何且道新報恩恁麼答話與古人是同是別有
B27n0152_p0537a02║知得落處的出來道看顧左右云若知落處則便知
B27n0152_p0537a03║得大法的人無時無處不可扶竪佛祖綱宗叢林富
B27n0152_p0537a04║足也好叢林澹薄也好住現成叢林有遺米遺銀也
B27n0152_p0537a05║好住苦難叢林有遺債遺累也好初復叢林要墾土
B27n0152_p0537a06║掘地搬石運水也好叢林完備安閒樂道也好若未
B27n0152_p0537a07║知落處便迺汩沒塵勞住富足叢林色色週全前人
B27n0152_p0537a08║有遺米遺銀也苦住苦難叢林事事虧欠前人有遺
B27n0152_p0537a09║債遺累也苦眾兄弟大家在者裡撑老漢難撑之門
B27n0152_p0537a10║行老漢難行之事切須甘澹薄忘勞苦必要究明大
B27n0152_p0537a11║法一朝力竭工圓便見無油菜裡也走出老漢來亂
B27n0152_p0537a12║石堆裡也走出老漢來土木堆裡也走出老漢來便
B27n0152_p0537a13║見老漢說誠實言向眾兄弟道正月廿二早某上座
B27n0152_p0537a14║把如來正法眼藏分明揭示大眾了也且道如何是
B27n0152_p0537a15║今早分明揭示的正法眼藏卓拄杖云心不負人面
B27n0152_p0537a16║無慚色
B27n0152_p0537a17║眾禮千佛懺小叅師云昨晚丈室坐久展手剔燈忽
B27n0152_p0537a18║見三千諸佛在指甲中揚聲大呌小長老謂之曰伱
B27n0152_p0537a19║者等不情漢大眾連夜在殿裡伱何得隱在者裡亂
B27n0152_p0537a20║呌喚諸佛復高聲曰阿㖿阿㖿伱還不知大眾道禮
B27n0152_p0537b01║我等懺罪誰知止增益罪過小長老驚視之曰因甚
B27n0152_p0537b02║如此諸佛曰伱莫驚異試問禮佛大眾還見我等是
B27n0152_p0537b03║怎樣面孔是那樣身相若總未見而云禮拜豈不造
B27n0152_p0537b04║大妄語應墮地獄佛語未竟護法韋䭾尊神擎山持
B27n0152_p0537b05║杵從牕眼走入白諸佛曰諸佛世尊莫作是說近有
B27n0152_p0537b06║一等狂禪和開口便道無佛無祖撥無因果招殃惹
B27n0152_p0537b07║禍今佛更道禮佛者增益罪過未免為豁達空者張
B27n0152_p0537b08║本永造無間業去也諸佛曰咄我等各分身萬億在
B27n0152_p0537b09║一切人八萬四千毛孔中橫入竪出又豈可道無佛
B27n0152_p0537b10║若作是解更入地獄如箭射兩相理論不已小長老
B27n0152_p0537b11║夜深欲睡鳴指一下一齊逐退今日不可不對眾決
B27n0152_p0537b12║斷召眾云若道禮佛還曾見佛也未若道無佛可禮
B27n0152_p0537b13║如何說無佛的道理於此透去一任伱道有佛可禮
B27n0152_p0537b14║也得無佛可禮也得小長老敢保伱禮佛諸佛不敢
B27n0152_p0537b15║正眼視著說無佛諸佛不敢正耳聽著不然盡是造
B27n0152_p0537b16║大妄語當墮地獄的漢子莫言無人說過驀拈杖云
B27n0152_p0537b17║者兩種人喫得痛棒皆可因邪打正更有一等知有
B27n0152_p0537b18║佛而甘心不見佛懶惰不禮佛正如焦芽敗種那有
B27n0152_p0537b19║喫棒分擲下拄杖
B27n0152_p0537b20║小叅師拈拄杖云千日並照那有一毫隱晦處虛空
B27n0152_p0538a01║通達那有一毫隔礙處某上座在母腹中便轉大法
B27n0152_p0538a02║輪出頭斯世阿誰謾得到磬山見先師和尚亦有甚
B27n0152_p0538a03║奇特處敢誑謔人諸方珍重傳受辛苦叅討的五家
B27n0152_p0538a04║宗旨一齊勘破縱顛縱狂輕佛慢祖自號無師子不
B27n0152_p0538a05║意先師肯我是狂竟付生平不輕付之拂子拜違荊
B27n0152_p0538a06║谷掩室江千因蓉城請先和尚先師不赴請寄書某
B27n0152_p0538a07║上座言有末後付囑某某因破關來見先師义手問
B27n0152_p0538a08║云狂兒國土父不容過者個峯頭還是老漢住處麼
B27n0152_p0538a09║先師云且站下腳與你道某便掀倒香案而出先師
B27n0152_p0538a10║高聲云將拄杖來某遙聽得笑云劍去久矣一日先
B27n0152_p0538a11║師上堂維那擬白椎某便喝住云待我問了話白椎
B27n0152_p0538a12║問云昔日黃檗道大唐國裡無禪師如今大明國裡
B27n0152_p0538a13║還有麼先師拈拄杖作打勢云看棒某便喝先師亦
B27n0152_p0538a14║喝某復喝一喝轉聲云不是狂兒多意氣秖因曾透
B27n0152_p0538a15║上頭關便出先師又喝某亦喝遙聞維那重白椎某
B27n0152_p0538a16║迺高聲云歎死氣吁嗟乎仰山道的誰是知音先師
B27n0152_p0538a17║示寂便欲縛屋萬峯誰意有此不了公案眾居士等
B27n0152_p0538a18║堅請為先師了卻某上座既到者裡必欲眾兄弟洞
B27n0152_p0538a19║明大法不向他人行處行若不奮大人志氣不知道
B27n0152_p0538a20║出當情向瞎老禿口角邊覔涕唾喫聽他說黃道黑
B27n0152_p0538b01║只管記憶恩惟日久月深多成異解或認穿衣喫飯
B27n0152_p0538b02║的為自性或以暫歇塵勞為究竟直饒得見法身竿
B27n0152_p0538b03║頭進步那邊會得者邊行履見與師齊減師半德要
B27n0152_p0538b04║透末後牢關未在未在且道知有末後一著如兜率
B27n0152_p0538b05║悅張無盡時如何咄雲庵老子在你腳下且置是事
B27n0152_p0538b06║昔日白雲已肯演祖悟處迺未幾時忽語之曰有數
B27n0152_p0538b07║禪客自廬山來皆有悟入處教伊說亦說得有來繇
B27n0152_p0538b08║舉因緣問伊亦明得教伊下語亦下得秖是未在祖
B27n0152_p0538b09║於是大疑私自計曰既悟了說亦說得明亦明得如
B27n0152_p0538b10║何卻未在遂叅究累日忽然省悟從前寶惜一時放
B27n0152_p0538b11║下走見白雲雲為手舞足蹈祖亦一笑而已如今妄
B27n0152_p0538b12║為師範的老禿奴還有個般手眼鍛鍊人麼奔南走
B27n0152_p0538b13║北漫稱叅學的無慚愧漢還受得明眼作家如是鉗
B27n0152_p0538b14║錘麼若不識古人者個作畧則馬祖喝黃檗棒興化
B27n0152_p0538b15║罰擯一齊意思問放過為師者見人畧有些見處便
B27n0152_p0538b16║與他一個冬瓜印子學者無大人志氣要人許可便
B27n0152_p0538b17║入邪師圈繢豈不大可哀哉盲引眾盲解說五家宗
B27n0152_p0538b18║旨分而不分不分而分面皮厚多少本子上念將去
B27n0152_p0538b19║口傳耳受去欲扶持從上綱宗真可憐生還曾夢見
B27n0152_p0538b20║古人汗臭氣麼一僧出眾云和尚又作麼生道師云
B27n0152_p0539a01║若有所道何異邪解僧禮拜師連棒打云切忌謗我
B27n0152_p0539a02║迺顧左右云纔見某上座欲提持此事便推翻香案
B27n0152_p0539a03║抝折拄杖令某上座無開口處猶較些子若如此總
B27n0152_p0539a04║受人謾了也更討甚麼盌拽杖歸方丈
B27n0152_p0539a05║晚叅師舉法舟禪師因陸五臺問畫前元有易否舟
B27n0152_p0539a06║云若無將甚麼畫臺云畫後如何舟云元無一畫臺
B27n0152_p0539a07║云現有六十四卦何得云無舟云莫著文字臺云請
B27n0152_p0539a08║師離文字發一爻看舟召臺臺應諾舟云者一爻從
B27n0152_p0539a09║何處起師云某昔在磬山見此機緣隨有頌云倒垣
B27n0152_p0539a10║破屋住幽林徹後通前不掩門轉北回南接影響可
B27n0152_p0539a11║憐咫尺隔千岑雖然如是仔細簡點將來法禪師止
B27n0152_p0539a12║知珍重自己見處難令居士輩現大人相今日叔芳
B27n0152_p0539a13║居士同九環居士應時及節請轉法輪畫前畫後無
B27n0152_p0539a14║用煩詞設向某上座道請師離文字發一爻看但云
B27n0152_p0539a15║今日堂中謝茶何故殺人刀活人劍
B27n0152_p0539a16║小叅師拈杖云斯世斯時出世為人的如麻似粟山
B27n0152_p0539a17║僧為甚也肯居此位行此令須知出世為人不是泛
B27n0152_p0539a18║泛然的諸人還知諸佛諸祖出世的本因麼莫是有
B27n0152_p0539a19║佛法與人商量故出世耶莫是有禪道傳授與人故
B27n0152_p0539a20║出世耶莫是顓為與叢林作佛事故出世耶若道佛
B27n0152_p0539b01║祖恁麼出世非但自己入拔舌犂耕地獄亦累佛祖
B27n0152_p0539b02║入地千尺無出頭分要明佛祖出世本因須是自知
B27n0152_p0539b03║慚愧始得當知因人不知慚愧故佛祖出頭強作主
B27n0152_p0539b04║宰釋迦老子因人埋沒已久四十九年曲曲折折廣
B27n0152_p0539b05║額屠兒到來颺下屠刀云我是千佛會中一數者裡
B27n0152_p0539b06║還可有秘密要妙說似他麼世尊盡力道也只道得
B27n0152_p0539b07║個吾今為汝保任此事終不虛也秖因與麼人少所
B27n0152_p0539b08║以曲折處多至於拈華微笑謂之單傳正法眼藏也
B27n0152_p0539b09║引他明眼人至今好笑後來諸佛諸祖見人少知慚
B27n0152_p0539b10║愧勉彊為人或閉門或面壁或擎拳或截指或垂一
B27n0152_p0539b11║機或示一字或入門便喝或入門便棒者裡須是個
B27n0152_p0539b12║人始得秖如棒喝交馳你如何凑泊若下個親見作
B27n0152_p0539b13║家語便要人放過只是個無慚愧漢南院禪師問風
B27n0152_p0539b14║穴云南方一棒作麼生商量穴云作奇特商量穴卻
B27n0152_p0539b15║問和尚此間一棒作麼生商量院拈杖云棒下無生
B27n0152_p0539b16║忍臨機不見師穴於言下大徹玄旨先和尚在法濟
B27n0152_p0539b17║院中拈云風穴悟則不無怎奈落在第二頭了也若
B27n0152_p0539b18║山僧作南院待他開口道和尚此問一棒作麼生商
B27n0152_p0539b19║量劈脊便棒管教伊七通八達師召眾云還會麼雖
B27n0152_p0539b20║先和尚恁麼提持簡點將來自合喫棒興化禪師在
B27n0152_p0540a01║三聖會裡為首座嘗曰我南方行腳一遭拄杖頭不
B27n0152_p0540a02║曾撥著一個會佛法的人三聖聞得問曰你具箇甚
B27n0152_p0540a03║麼眼便恁麼道化便喝聖曰須是你始得後大覺聞
B27n0152_p0540a04║舉遂曰作麼生得風吹到大覺門裡來化後到大覺
B27n0152_p0540a05║為院主一日覺召院主我聞你道向南方行腳一遭
B27n0152_p0540a06║拄杖頭不曾撥著一個會佛法的人你憑個甚麼道
B27n0152_p0540a07║理與麼道化便喝覺便打化又喝覺又打化來日從
B27n0152_p0540a08║法堂過覺召院主我直下疑你昨日者兩喝化又喝
B27n0152_p0540a09║覺又打化再喝覺又打化曰某甲於三聖師兄處學
B27n0152_p0540a10║得個賓主句總被師兄折倒了也願與某甲個安樂
B27n0152_p0540a11║法門覺曰者瞎漢來者裡納敗闕脫下衲衣痛與頓
B27n0152_p0540a12║棒化於言下薦得臨濟先師在黃檗處喫棒道理師
B27n0152_p0540a13║咄云直饒悟得臨濟喫棒道理正好喫棒且道何等
B27n0152_p0540a14║人下個甚麼語免得此棒皮下有血的出眾下一語
B27n0152_p0540a15║看良久卓拄杖云拄杖子𨁝跳出來道和尚棒教誰
B27n0152_p0540a16║喫師驀置杖几上呵呵大笑云教中道破戒之人木
B27n0152_p0540a17║頭無異石頭無異若在祖師門下縱戒德精嚴行履
B27n0152_p0540a18║潔白而大法不明要如某上座手中木子也大遠在
B27n0152_p0540a19║便歸方丈
B27n0152_p0540a20║懸板小叅師云虛空雖久此板彌堅天地雖弘此板
B27n0152_p0540b01║彌大徧法界無內無外亘古今不變不遷晝夜六時
B27n0152_p0540b02║出微妙音成殊勝事聾者聆之耳根圓聞瞽者睹之
B27n0152_p0540b03║目根圓見病者繇之得瘥苦者繇之停酸一切縛著
B27n0152_p0540b04║者莫不繇之解脫然而全憑有福慧人一念信心一
B27n0152_p0540b05║念肯心彰著如是不思議事當知錢居士鑄此報恩
B27n0152_p0540b06║禪寺香積堂大板頓令十方世界齊成大板恒沙佛
B27n0152_p0540b07║土舉凡香積堂大板一時成就新報恩擊此大板而
B27n0152_p0540b08║此板無刻無地不鳴如斯見徹方顯我宗檀越逈異
B27n0152_p0540b09║尋常我宗真個道出常情不同流俗見解不是粥飯
B27n0152_p0540b10║師僧且道既是十方世界都成大板喚甚作十方世
B27n0152_p0540b11║界既是十方世界又如何說個都成大板的道理到
B27n0152_p0540b12║者裡須是舉一明三目機銖兩所以道事是過量事
B27n0152_p0540b13║人須過量人但得過量人自明過量事鳴板云知音
B27n0152_p0540b14║不用頻頻舉識者應知暗點頭
B27n0152_p0540b15║晚叅師一夕至東堂顧視左右震威一喝而出復至
B27n0152_p0540b16║大堂驀打一僧僧喝師云再喝喝看僧擬議師又打
B27n0152_p0540b17║大眾坐香完師命撾鼓陞堂卓拄杖舉臨濟大師云
B27n0152_p0540b18║我有時一喝如金剛王寶劍有時一喝如踞地獅子
B27n0152_p0540b19║有時一喝如探竿影草有時一喝不作一喝用師云
B27n0152_p0540b20║且道新報恩適來在東堂一喝是金剛王寶劍耶是
B27n0152_p0541a01║踞地獅子耶是探竿影草耶是一喝不作一喝用耶
B27n0152_p0541a02║卓拄杖復舉臨濟大師云我有時先照而後用有時
B27n0152_p0541a03║先用而後照有時照用同時有時照用不同時師云
B27n0152_p0541a04║適來新報恩在此與麼打那僧是先照後用耶是先
B27n0152_p0541a05║用後照耶是照用同時耶是照用不同時耶眾擬議
B27n0152_p0541a06║師以拄杖旋風打散
B27n0152_p0541a07║晚叅師拈拄杖云我此山中一物也無石頭大的大
B27n0152_p0541a08║小的小內外諸人每日出坡三兩度驀有個漢出來
B27n0152_p0541a09║道和尚前言不應後語但向他道非汝境界顧左右
B27n0152_p0541a10║云若也會得許你不齩一粒米大碗喫飯不挂一縷
B27n0152_p0541a11║𮈔終日著衣若也不會不是逐色隨聲即落解脫深
B27n0152_p0541a12║坑到者裡切須仔細良久卓拄杖云叅
B27n0152_p0541a13║晚叅師云禪和家蹋向人前盡道做工夫叅話頭阿
B27n0152_p0541a14║呵呵莫做夢又每每道有個見處有些省發阿呵呵
B27n0152_p0541a15║莫做夢驀竪拄杖召眾云到山僧者個所在作麼主
B27n0152_p0541a16║透過顧左右云莫做夢擲拄杖出堂
B27n0152_p0541a17║晚叅師拈拄杖云當初龐居士到百尺竿頭將謂見
B27n0152_p0541a18║過於人開口便道不與萬法為侶者是什麼人幸而
B27n0152_p0541a19║其時諸方有人若遇如今狐狼野子之屬盲引眾盲
B27n0152_p0541a20║見有百尺竿頭坐的便道你已死了須透祖師機緣
B27n0152_p0541b01║方是死中得活便教人胡穿亂鑿今日透者一則明
B27n0152_p0541b02║日透那一則若甚麼討甚葢天葢地好龐老耶然而
B27n0152_p0541b03║也要當人肯人作家爐韝肯求大手眼人鍛鍊始得
B27n0152_p0541b04║你看龐居士見石頭問不與萬法為侶者是什麼人
B27n0152_p0541b05║頭驀掩其口於此有個會處慚惶不少未到大休大
B27n0152_p0541b06║歇田地到江西馬大師處仍舊問云不與萬法為侶
B27n0152_p0541b07║者是什麼人馬大師蹋向前一步云待汝一口吸盡
B27n0152_p0541b08║西江水方與汝道龐居士到者裡方纔命根子卒地
B27n0152_p0541b09║折爆地斷放開窮肚皮海納百川七縱八橫千通萬
B27n0152_p0541b10║達發一言令人不敢正耳聽著立一行令人不敢正
B27n0152_p0541b11║眼視著師召眾云馬大師進那一步諸人還見到也
B27n0152_p0541b12║未若也見到方可與山僧拄杖子相見若未見到豈
B27n0152_p0541b13║可衲子不如他俗人有麼有麼驀竪拄杖云吸盡西
B27n0152_p0541b14║江且止只如山僧拄杖子作麼生吞良久卓杖云劍
B27n0152_p0541b15║為不平離寶匣藥因救病出金瓶擲杖出堂
B27n0152_p0541b16║小叅舉南泉和尚云王老師自小養一頭水牯牛擬
B27n0152_p0541b17║向溪東牧不免食他國王水草擬向溪西牧亦不免
B27n0152_p0541b18║食他國王水草不如隨分納些些總不見得師顧大
B27n0152_p0541b19║眾云好諸禪德歸堂喫茶
B27n0152_p0541b20║仲春晚叅師云古者道靈雲見處不在桃花上且道
B27n0152_p0542a01║他見處作麼生眾無語師云正所謂如將名品果子
B27n0152_p0542a02║殼也去了核也去了送人口邊人不解喫
B27n0152_p0542a03║元旦早叅師云年新月新日新時新殿新鑊新執事
B27n0152_p0542a04║新好諸仁者各各志氣新行業新見識新揭露本地
B27n0152_p0542a05║風光無邊與人軃跟令諸外道家也知五祖演和尚
B27n0152_p0542a06║道百年三萬六千朝反覆元來是者漢與世尊道天
B27n0152_p0542a07║上天下惟我獨尊不是認昭昭靈靈的識神咄離相
B27n0152_p0542a08║離名人不稟吹毛用了急須磨
B27n0152_p0542a09║晚叅師拈拄杖云昔日石霜節誠禪師因僧問古者
B27n0152_p0542a10║道捲簾當白晝移榻對青山如何是捲簾當白晝霜
B27n0152_p0542a11║曰過淨瓶來僧曰如何是移榻對青山霜曰卻安舊
B27n0152_p0542a12║處著石霜恁麼答話報恩則不然有問如何是捲簾
B27n0152_p0542a13║當白畫向他道念言語漢若更云如何是移榻對青
B27n0152_p0542a14║山劈頭打云再犯不容且道與古人是同是別良久
B27n0152_p0542a15║云久立珍重
B27n0152_p0542a16║小叅師拈拄杖云昔日浮山遠禪師上堂云天得一
B27n0152_p0542a17║以清地得一以甯君王得一以治天下衲僧得一禍
B27n0152_p0542a18║患臨身擊禪牀下座師云遠禪師恁麼為人可謂一
B27n0152_p0542a19║句逈超千聖道粉骨碎身未足醻然而報恩則不然
B27n0152_p0542a20║衲僧得一如龍得水似虎靠山到者裡有個看孔著
B27n0152_p0542b01║楔的出來道與麼拈提也是徐六喻擔板山僧重重
B27n0152_p0542b02║與他三十拄杖何故當今之世討個洞明三玄五位
B27n0152_p0542b03║堪形喜怒主賓的頗不易得豈可有功不賞
B27n0152_p0542b04║小叅師拈拄杖云昔日雪峯在德山作飯頭一日因
B27n0152_p0542b05║飯遲德山自持鉢落堂峯曬飯巾見之迺云鐘未鳴
B27n0152_p0542b06║鼓未響者老漢托鉢向甚麼處去德山低頭歸方丈
B27n0152_p0542b07║峯舉似巖頭頭云大小德山未會末後句在山令侍
B27n0152_p0542b08║者喚至方丈云你不肯老僧那頭密啟其意山迺休
B27n0152_p0542b09║明日上堂果與尋常不同頭拍手云且喜老漢會末
B27n0152_p0542b10║後句雖然如是只得三年活者則公案舉揚者甚多
B27n0152_p0542b11║山僧在報恩及海會亦曾舉過數徧然點出古人心
B27n0152_p0542b12║眼之全終莫過臨濟大師如何是臨濟大師舉揚者
B27n0152_p0542b13║則公案處不見道大凡演喝宗乘一句中具三玄一
B27n0152_p0542b14║玄中具三要有權有實有照有用驀卓拄杖云選佛
B27n0152_p0542b15║若無如是眼宗門那得到如今
B27n0152_p0542b16║晚叅問某甲疑情發不起求和尚慈悲開示師云莫
B27n0152_p0542b17║妄想問見不能見言不能及正恁麼時作麼生師云
B27n0152_p0542b18║伎死禪和問喚作竹篦子則觸不喚作竹篦子則背
B27n0152_p0542b19║畢竟喚作什麼師高聲云道甚麼進云是某本叅不
B27n0152_p0542b20║明師云老老大大舉話也不會問僧問趙州萬法歸
B27n0152_p0543a01║一一歸何處為甚麼州云青州布衫重七斤師云舌
B27n0152_p0543a02║頭拖地師迺云古人云我若一向舉揚宗教直得法
B27n0152_p0543a03║堂前草深一丈山僧若舉揚宗教纔見你門簇簇上
B27n0152_p0543a04║來便一齊打出猶較些子那容站在者裡支支離離
B27n0152_p0543a05║也須大家知些好惡始得顧左右驀拈拄杖云晴乾
B27n0152_p0543a06║小肯走大眾一齊走散
B27n0152_p0543a07║小叅師云昔日香嚴禪師垂語云若論此事如人上
B27n0152_p0543a08║樹口銜樹枝腳不蹋枝手不攀枝樹下忽有人問如
B27n0152_p0543a09║何是祖師西來意不對他又違他所問若對他又喪
B27n0152_p0543a10║身失命當恁麼時作麼生即得如今人盡道達磨大
B27n0152_p0543a11║師無當門齒殊不知香嚴老子倍甚有人識得先聖
B27n0152_p0543a12║赤心片片山僧當將山河大地捏作一個大饅頭以
B27n0152_p0543a13║為供養高聲召大眾驀歸方丈
B27n0152_p0543a14║晚叅問不是心不是佛不是物師拈拄杖云速道速
B27n0152_p0543a15║道僧擬議師便打云念言語漢問生死不明求和尚
B27n0152_p0543a16║開示師云莫寐語良久師顧眾云不是心不是佛不
B27n0152_p0543a17║是物念言語漢生死不明莫寐語還有進前與山僧
B27n0152_p0543a18║相見得的麼眾無語師云渾家不是不進步無奈當
B27n0152_p0543a19║門荊棘生
B27n0152_p0543a20║晚叅師拈拄杖云本是釣魚船上客偶除鬚髮著袈
B27n0152_p0543b01║裟祖佛位中留不得夜來依舊宿蘆花大眾還知明
B27n0152_p0543b02║覺大師落處麼若知明覺大師落處便知玄沙和尚
B27n0152_p0543b03║立地處知得玄沙和尚立地處便知一切佛祖立地
B27n0152_p0543b04║處便出得迷悟兩關便可與佛祖為師便可以主持
B27n0152_p0543b05║大法明判古今如或不然則高峯大師打破拖死屍
B27n0152_p0543b06║句子直得魂飛膽喪絕後再甦不啻如放下百二十
B27n0152_p0543b07║斤擔子後被雪巖欽和尚問無夢無想主在甚麼處
B27n0152_p0543b08║卻又無言可對無理可伸多少杜撰阿師便道前來
B27n0152_p0543b09║不是悟後來纔是悟雖是一唱三和下里巴音賞識
B27n0152_p0543b10║多其奈正法未滅定有不肯的如某上座我不輕於
B27n0152_p0543b11║大眾大眾當自珍惜今乙酉四月十有六日是先父
B27n0152_p0543b12║比丘振陵老人二十週忌又是大眾結夏安居次日
B27n0152_p0543b13║特為晚叅舉揚正法眼藏涅槃妙心供養大眾莊嚴
B27n0152_p0543b14║老人自性若道某上座有所說法依舊覿面千山若
B27n0152_p0543b15║道不曾說法更是白雲萬里驀喝一喝和聲卓拄杖
B27n0152_p0543b16║一下
B27n0152_p0543b17║山茨禪師訃聞小叅師云二僧南嶽來大膽逞誕妄
B27n0152_p0543b18║誑惑理安人又來報恩院報恩眼不昏一笑為截斷
B27n0152_p0543b19║打鼓分明示眾知賊來須打客須款頭首職事明日
B27n0152_p0543b20║山茨和尚前好生下湯飯普集大眾禮拜供養
B27n0152_p0544a01║長至日舉勇首座立僧小叅問十方聚會四海雲臻
B27n0152_p0544a02║一陽未兆之機乞師當陽拈出師云普天匝地楚僧
B27n0152_p0544a03║問陽德初回如何展演師云瀟湘連底凍師迺云如
B27n0152_p0544a04║何是正法眼破砂盆只者一轉語三玄五位縱橫父
B27n0152_p0544a05║子體用殊特目前包裹天長地久日月齊明一鏃破
B27n0152_p0544a06║三關雲從龍風從虎恁麼會得可與建法幢立宗旨
B27n0152_p0544a07║然而未明向上一竅在且道如何是向上一竅問取
B27n0152_p0544a08║堂中首座勇
B27n0152_p0544a09║舉峯西堂秉拂師云昔日趙州云我在南方火爐邊
B27n0152_p0544a10║有個無賓主話至今無人舉著噁直饒道閉門打睡
B27n0152_p0544a11║接上上機也未若如斯提持今時人聞舉著向上一
B27n0152_p0544a12║路末後牢關未嘗不商量浩浩地如人說藥真藥現
B27n0152_p0544a13║前都不能識淵明云平疇交遠風良苗亦懷新東坡
B27n0152_p0544a14║云非古之耦耕植杖者不能道非吾世農不知此語
B27n0152_p0544a15║之妙吾於趙州亦云少問煩峯西堂對眾拈出
B27n0152_p0544a16║小叅師云昔日南陽忠國師好說老婆禪雖前輩多
B27n0152_p0544a17║有為他作主的然而畢竟有招人簡點處秖如一日
B27n0152_p0544a18║喚侍者侍者應諾三喚三應迺云將謂吾孤負汝元
B27n0152_p0544a19║來汝孤負吾者樣婆氣怎使得山僧者裡呼喚人纔
B27n0152_p0544a20║應劈嘴便打且道與古人是同是別以拄杖旋風打
B27n0152_p0544b01║散
B27n0152_p0544b02║解制小叅師拈拄杖云古者道識得拄杖子一生叅
B27n0152_p0544b03║學事畢又有道識得拄杖子正好著草鞵行腳卓拄
B27n0152_p0544b04║杖云者裡識得拄杖子的出來與山僧相見僧出師
B27n0152_p0544b05║云進前來僧退後師打云擬釣鯨鯢澄巨浸卻嗟蛙
B27n0152_p0544b06║步𩥇泥沙師乃云昔日洛浦在臨濟嘗見稱於濟曰
B27n0152_p0544b07║臨濟門下一隻箭誰敢當鋒一日辭濟濟以拄杖畫
B27n0152_p0544b08║一畫云過得者個便去浦便喝濟便打浦作禮而去
B27n0152_p0544b09║濟曰臨濟門下有個赤梢鯉魚搖頭擺尾向南方去
B27n0152_p0544b10║不知向誰家虀甕裡淹死且道洛浦當時作個什麼
B27n0152_p0544b11║去就不招臨濟貶剝免墮夾山虀甕所以有志之士
B27n0152_p0544b12║遇著人不輕放過須要入得他爐韝受得他鉗錘不
B27n0152_p0544b13║可得一機一境彊作主宰況在當時明眼人多解使
B27n0152_p0544b14║無舌人語若今人以耳為目的知識不知話頭落處
B27n0152_p0544b15║只道某人在某處曾經讚歎過的便迺百計羅籠粧
B27n0152_p0544b16║粧點點扭扭捏捏師不成師資不成資豈不賺人亦
B27n0152_p0544b17║是學者急於人肯不知將你作個人故如實相為豈
B27n0152_p0544b18║不見興化謂克賓維那曰汝不久為喝導之師賓曰
B27n0152_p0544b19║不人者保社化曰會了不入不會不入賓曰總不恁
B27n0152_p0544b20║麼化便打迺白眾曰克賓維那法戰不勝罰饡飯一
B27n0152_p0545a01║堂齋時化自白椎曰克賓維那法戰不勝不得喫飯
B27n0152_p0545a02║便趁出院後來真淨文和尚頌云丈夫當斷不自斷
B27n0152_p0545a03║興化為人徹底漢已後從他眼自開棒了罰錢趁出
B27n0152_p0545a04║院興化真淨二大老不忝臨濟之後且透頂透底一
B27n0152_p0545a05║句作麼生道長憶當年瞌睡虎濟宗千古賴傳持
B27n0152_p0545a06║晚叅舉僧問風穴禪師魚隱深潭時如何穴云湯盪
B27n0152_p0545a07║火燒師云者僧設個問頭頗有些來歷勿同弄虛圖
B27n0152_p0545a08║口頭熱閙的風穴不負來機如何卻道湯盪火燒眾
B27n0152_p0545a09║答不契師云不是龍門客切忌遭點額阿那個是龍
B27n0152_p0545a10║門客一齊點下以拄杖旋風打散
B27n0152_p0545a11║晚叅師云晚間虛空落地壓破十萬八千禪子眼皮
B27n0152_p0545a12║一個個七華八裂現前大眾得何善巧方便軃避得
B27n0152_p0545a13║過良久云十字街頭石敢當跳進門來道和尚莫玩
B27n0152_p0545a14║人喪德師驀喝一喝云不識好惡
B27n0152_p0545a15║晦日晚叅師顧左右云三冬一月去水牯尚顢頇坐
B27n0152_p0545a16║香人瞌睡露柱腿生酸諸上座好生觀青山𨁝跳溪
B27n0152_p0545a17║聲住柴牀木枕語喃喃
B27n0152_p0545a18║望日早叅師云禪林秋晚學道之士貴乎一切真實
B27n0152_p0545a19║顓為生死不爭人我是發心真實切問近思不學虛
B27n0152_p0545a20║頭是叅問真實一一從胸襟流出蓋天蓋地是醻唱
B27n0152_p0545b01║真實好賢樂善成人道業是領眾真實省虛文務誠
B27n0152_p0545b02║敬是禮貌真實誡浮華崇節儉是日用真實遠奸佞
B27n0152_p0545b03║近仁厚是交接真實明因果識罪福去害除弊是任
B27n0152_p0545b04║事真實甘澹泊恥謀求是家風真實更有一處真實
B27n0152_p0545b05║一發與諸人道破大抵還他肌骨好不搽紅粉也風
B27n0152_p0545b06║流
B27n0152_p0545b07║舉森首座立僧小叅師拈拄杖云山僧有時一句子
B27n0152_p0545b08║在諸人日用中諸人若向日用處會未免觸途成滯
B27n0152_p0545b09║山僧有時一句子無你諸人用心處諸人若向無用
B27n0152_p0545b10║心處會未免當面蹉卻山僧有時一句子八角磨盤
B27n0152_p0545b11║空裡走誵人若作八角磨盤空裡走會轉見白雲萬
B27n0152_p0545b12║里所以道一句中具三玄一玄中具三要有權有實
B27n0152_p0545b13║有照有用千日並照不足喻其明千雷並吼不足喻
B27n0152_p0545b14║其威第一句中薦得方可與佛祖為師且道如何是
B27n0152_p0545b15║第一句卓拄杖云問取堂中森首座
B27n0152_p0545b16║小叅師云趙州勘婆婆子燒庵巖頭末後句者三則
B27n0152_p0545b17║語都道是誵訛公案料掉沒交涉誵訛在人公案有
B27n0152_p0545b18║何誵訛又道是向上關出格機道聽途說識甚好惡
B27n0152_p0545b19║山僧不惜眉毛如實告報諸方者三個老古錐一人
B27n0152_p0545b20║秪做得個筋節巡照一人秪做得個奢遮鋪堂一人
B27n0152_p0546a01║秪做得個伶俐行者用得者三個執事的任你住叢
B27n0152_p0546a02║林住靜室在在高臥羲皇若用不得者三個執事則
B27n0152_p0546a03║便是流俗長老碌碌一生他時銜鐵負鞍莫言無人
B27n0152_p0546a04║道過卓拄杖云劍為不平離寶匣藥因救病出金瓶
B27n0152_p0546a05║問為甚要者個巡照師云籬門倩誰關進云為甚要
B27n0152_p0546a06║者個鋪堂師云飯後濃斟一盞茶須是恁麼進云為
B27n0152_p0546a07║甚要者個行者師云傾溺壺執浴巾少他不得
B27n0152_p0546a08║晚叅問吞乾四大海踢破五須彌時如何師云三十
B27n0152_p0546a09║棒一棒也較不得師乃云早間森首座領眾請法出
B27n0152_p0546a10║僧道鐘動喫齋召眾云大包方外細徹毫端帆正轉
B27n0152_p0546a11║湘衡開九面出家兒造次顛沛不離衣鉢之側端能
B27n0152_p0546a12║與露柱同披一領袈裟與山僧同一鉢盂烹饗胡為
B27n0152_p0546a13║有人自疑自別咫尺關山不大可哀乎昔日少林面
B27n0152_p0546a14║壁二祖立雪齊腰鼻祖尚訶為輕心慢心徒勞無益
B27n0152_p0546a15║斷臂安心出羣得髓瞻彼前修豈同裨販打一拂云
B27n0152_p0546a16║精金百煉自光瑩藥汞從教誇躍冶
B27n0152_p0546a17║早叅師云殺父殺母向佛懺悔殺佛殺祖向誰懺悔
B27n0152_p0546a18║昔日雲門道什麼驀喝一喝顧視左右云汝等諸人
B27n0152_p0546a19║在此門中不從佛學方有少分衲僧氣槩若云叅禪
B27n0152_p0546a20║學道持戒修行做樣粧模說迷說悟莫道受他四事
B27n0152_p0546b01║供養便喫施主一滴水盡須銜鐵負鞍各各不思善
B27n0152_p0546b02║不思惡大𢈔嶺上相見復喝一喝云不是與人難共
B27n0152_p0546b03║合大都緇素要分明
B27n0152_p0546b04║解冬小叅問答不錄師乃云盡大地撮來粟米大不
B27n0152_p0546b05║會打鼓普請看古人恁麼道如將百二十斤擔子加
B27n0152_p0546b06║在諸人肩上若是承當得的各各安家樂業如或未
B27n0152_p0546b07║然一任東觸西觸
B27n0152_p0546b08║小叅師云山僧飯時石盂裡簡起齋主一粒米吞卻
B27n0152_p0546b09║三千大千世界知好惡的各各現大人相不知好惡
B27n0152_p0546b10║的拋向三石鑊中好生齩嚼驀卓拄杖喝一喝
B27n0152_p0546b11║行遂請小叅師云今日檀越設齋願聞法要山僧應
B27n0152_p0546b12║時從緣與大眾相見大眾要為濟下兒孫須明臨濟
B27n0152_p0546b13║宗旨如何是臨濟宗旨不見興化禪師見同叅來纔
B27n0152_p0546b14║上法堂化便喝叅亦喝化又喝叅亦喝化近前拈棒
B27n0152_p0546b15║叅又喝化云你看者瞎漢猶作主在叅擬議化直打
B27n0152_p0546b16║下法堂侍者請問適來那僧有甚觸忤和尚化云他
B27n0152_p0546b17║適來也有權也有實也有照也有用及乎我將手向
B27n0152_p0546b18║伊面前橫兩橫到者裡卻去不得似者般瞎漢不打
B27n0152_p0546b19║更待何時圓悟云甚處是興化將手向伊面前畫兩
B27n0152_p0546b20║遭處若向者裡洞明可以負荷臨濟正法眼藏如或
B27n0152_p0547a01║泥木未分未免瞎驢隨大隊誠哉是言也一日化示
B27n0152_p0547a02║眾云今日不問如何若何便請單刀直入興化與你
B27n0152_p0547a03║證明時有旻德長老出作禮起便喝化亦喝德又喝
B27n0152_p0547a04║化又喝德作禮歸眾化云適來若是別人三十棒一
B27n0152_p0547a05║棒也不較何故為他旻德會一喝不作一喝用且道
B27n0152_p0547a06║那裡是他一喝不作一喝用直饒倜儻分明要見旻
B27n0152_p0547a07║德則易要見興化則難一日僧問四方八面來時如
B27n0152_p0547a08║何化云打中間的僧禮拜化云昨日赴個邨齋中途
B27n0152_p0547a09║遇一陣卒風暴雨卻向古廟裡軃避得過妙喜云古
B27n0152_p0547a10║廟裡頭迴避得楮錢堆裡暗嗟吁閒神野鬼多驚怕
B27n0152_p0547a11║只為渠儂議梵書且道者道真言從上幾人會得所
B27n0152_p0547a12║以馬祖會下出八十餘員善知識盡是一方唱導之
B27n0152_p0547a13║師得大機大用者不過幾人濟北之道若非興化力
B27n0152_p0547a14║振綱宗焉有今日化一日謂克賓維那曰汝不久為
B27n0152_p0547a15║唱導之師賓云不人者保社化云會了不人不會不
B27n0152_p0547a16║人云總不與麼化便打復云克賓維那法戰不勝罰
B27n0152_p0547a17║錢五貫設饡飯一堂次日化自白椎曰克賓維那法
B27n0152_p0547a18║戰不勝不得喫飯即便出院真淨文云文天當斷不
B27n0152_p0547a19║自斷興化為人徹底漢已後從他眼自開棒了罰錢
B27n0152_p0547a20║趁出院且道興化憑何得者個藥頭一棒一喝逈出
B27n0152_p0547b01║常情不見昔日在三聖會裡為首座嘗曰我向南方
B27n0152_p0547b02║行腳一遭拄杖頭不曾撥著一個會佛法的人三聖
B27n0152_p0547b03║聞得間云你具個甚麼眼便恁麼道化便喝聖云須
B27n0152_p0547b04║是你始得後大覺聞舉遂云作麼生得風吹到大覺
B27n0152_p0547b05║門裡來化後到大覺為院主一日覺喚院主我聞你
B27n0152_p0547b06║道向南方行腳一遭拄杖頭不曾撥著一個會佛法
B27n0152_p0547b07║的人你憑個甚麼道理與麼道化便喝覺便打化又
B27n0152_p0547b08║喝覺又打化來日從法堂過覺召院主我直下疑你
B27n0152_p0547b09║昨日者兩喝化又喝覺又打化再喝覺又打化云某
B27n0152_p0547b10║甲於三聖師兄處學得個賓主句總被師兄折倒了
B27n0152_p0547b11║也願與某甲個安樂法門覺云者瞎漢來者裡納敗
B27n0152_p0547b12║闕脫下納衣痛打一頓化於言下薦得臨濟先師於
B27n0152_p0547b13║黃檗處喫棒的道理此豈特薦得臨濟於黃檗處喫
B27n0152_p0547b14║棒的道理實迺明德自在臨濟處喫棒的事不見興
B27n0152_p0547b15║化於臨濟為侍者洛浦來叅濟問甚處來浦云鑾城
B27n0152_p0547b16║來濟云有事相借問得麼浦云新戒不會濟云打破
B27n0152_p0547b17║大唐國覔個不會的人也無叅堂去化隨後問曰適
B27n0152_p0547b18║來新到是成禠他不成禠他濟云我誰管你成禠不
B27n0152_p0547b19║成禠化云和尚秖解將死雀就地彈不解將一轉語
B27n0152_p0547b20║蓋覆卻濟云你又作麼生化云請和尚作新到濟遂
B27n0152_p0548a01║云新戒不會化云卻是老僧罪過濟云你語藏鋒化
B27n0152_p0548a02║擬議濟便打至晚濟又云我今日問新到是將死雀
B27n0152_p0548a03║就地彈就窠子裡打及至你出得語又喝起了向青
B27n0152_p0548a04║雲裡打化云草賊大敗濟便打所以開堂日拈香云
B27n0152_p0548a05║此一炷香本為三聖師兄三聖於我太孤本為大覺
B27n0152_p0548a06║師兄大覺於我太賒不如供養臨濟先師興化拈出
B27n0152_p0548a07║者炷香真可謂冤有頭債有主所以道病多諳藥性
B27n0152_p0548a08║大都自己曾病過曾受救過為人之際著著有出身
B27n0152_p0548a09║之路如或不然動著便自傷鋒犯手焉能為人解黏
B27n0152_p0548a10║去縛雖然如是從前汗馬無人識秖要重論蓋代功
B27n0152_p0548a11║山僧更為頌出踞虎頭把虎尾第一句下明宗旨簡
B27n0152_p0548a12║點將來是甚醜舉止驀卓拄杖喝一喝下座
B27n0152_p0548a13║馬檀越同諸上善人送韋䭾入山請小叅問諸佛無
B27n0152_p0548a14║不垂慈為甚韋䭾三洲感應師云中峯青苔壁一點
B27n0152_p0548a15║雲生時師迺云拈一莖草建輝煌梵剎成紫金光聚
B27n0152_p0548a16║事是恁麼事人須恁麼人但得恁麼人何愁恁麼事
B27n0152_p0548a17║驀竪拄杖云者是黑漆拄杖喚甚麼作紫金光聚者
B27n0152_p0548a18║是紫金光聚喚甚麼作黑漆拄杖若向者裡透得世
B27n0152_p0548a19║間法也超越出世間法也超越如或未然更聽山僧
B27n0152_p0548a20║重說偈言三文大光錢買得個油糍喫向肚裡了當
B27n0152_p0548b01║下便不饑
B27n0152_p0548b02║晚叅師顧副寺云庫房有佛法麼寺擬議師云何不
B27n0152_p0548b03║道有葦渡楫作禮師云如何是庫房裡佛法進云柴
B27n0152_p0548b04║米油鹽醬醋茶師云道得八寸三分進云求和尚慈
B27n0152_p0548b05║悲師云何不道愁米又愁柴顧真印晉云庫房有佛
B27n0152_p0548b06║法麼晉作禮師云何不道無進云好大庫房為甚無
B27n0152_p0548b07║師云舊穀既沒新穀未升師休去
B27n0152_p0548b08║晚叅師拈拄杖云近日叢林多好商量公案極爛熟
B27n0152_p0548b09║的是女子出定趙州勘婆出定不出定且置那裡是
B27n0152_p0548b10║趙州勘破婆子處一僧云看錮鏴打鐵師云昨有人
B27n0152_p0548b11║恁麼道自領三十棒去也一僧云剎竿頭上仰蓮心
B27n0152_p0548b12║師便喝進云也須和尚證明師云隨語生解問臨濟
B27n0152_p0548b13║大師道有一無位真人未審是何面目師云笑須三
B27n0152_p0548b14║十年問某甲做工夫疑情發不起時如何師云高聲
B27n0152_p0548b15║問將來僧復埋前問師云山僧近日患聾柴頭請益
B27n0152_p0548b16║師云樵柴樵著無根的即來向我道師擲拄杖云善
B27n0152_p0548b17║財叅後誰相訪樓閣門開竟日閑
B27n0152_p0548b18║晚叅師云點即不到一語傷慈到即不點言言壁立
B27n0152_p0548b19║亦到亦點月朗秋空不到不點風橫海嶺大眾問此
B27n0152_p0548b20║結冬憑何不負生平良久驀喝一喝問答不錄師迺
B27n0152_p0549a01║云拈華微笑肇祖開宗數千年來源深流遠青出於
B27n0152_p0549a02║藍代不乏人或拈或頌或抑或揚日月光天德山河
B27n0152_p0549a03║著地靈殊不知清光萬古穿鑿浮雲讚歎也讚歎不
B27n0152_p0549a04║及評論也評論不及抑之如打水平江揚之如負土
B27n0152_p0549a05║足嶽今日一老僧呈似二偈一拈華偈云佛法本無
B27n0152_p0549a06║法粥飯家常話以水相澆水騙人又拈華一外道問
B27n0152_p0549a07║佛偈云左山右水露堂堂默付密傳豈商量悟者方
B27n0152_p0549a08║知人骨髓難把虛空將斗量他本不嫻文墨以水澆
B27n0152_p0549a09║水四字卻搔著山僧癢處所謂此言雖小可以喻大
B27n0152_p0549a10║發明昔日事卻甚相當今日出來更要問你喚僧出
B27n0152_p0549a11║云你在靈山見世尊拈華時如何進云是他敗闕師
B27n0152_p0549a12║迺堅拂召眾云大眾道看良久云一絲寒撒千江外
B27n0152_p0549a13║漠漠魚龍動地雷
B27n0152_p0549a14║臘八小叅問釋迦今日成道一切人幾時成道師云
B27n0152_p0549a15║釋迦未生時問能所雙亡有無不立人何三昧師云
B27n0152_p0549a16║堦下漢進云既無三昧可入何故世尊又現三身師
B27n0152_p0549a17║云上堦來與汝道師乃云娑婆世界中生此第一濟
B27n0152_p0549a18║世大人臘月初八夜開此第一濟世法門涅槃之法
B27n0152_p0549a19║如世𠁼字顯現之門亦如摩醯首羅王眼知好惡衲
B27n0152_p0549a20║僧切莫造次更聽山僧重說偈言萬里晴江飛寸鐵
B27n0152_p0549b01║潮平風正石帆高家家簾捲梅花曉看擲華亭載月
B27n0152_p0549b02║篙
B27n0152_p0549b03║解制小叅舉金峯和尚上堂云山僧二十年前有道
B27n0152_p0549b04║心二十年後無道心時有僧問如何是二十年前有
B27n0152_p0549b05║道心峯云問凡答凡問聖答聖如何是二十年後無
B27n0152_p0549b06║道心峯云問凡不答凡問聖不答聖師云山僧春來
B27n0152_p0549b07║亦有個口號壬辰年以前有道心壬辰年以後無道
B27n0152_p0549b08║心若有人問如何是壬辰年以前有道心人要恁麼
B27n0152_p0549b09║我不許恁麼如何是壬辰年以後無道心人要恁麼
B27n0152_p0549b10║我便許恁麼
B27n0152_p0549b11║晚叅問有句無句如藤倚樹時如何師云描也描得
B27n0152_p0549b12║好畫也畫得精進云樹倒藤枯句歸何處師隨聲便
B27n0152_p0549b13║打鋪堂問一聞千悟的人因甚命根不斷師云飯與
B27n0152_p0549b14║無眼的喫問一念未生前如何受用師云切忌軃跟
B27n0152_p0549b15║進云親見相尚又作麼生師云三十棒一棒也較不
B27n0152_p0549b16║得師乃云諸人未發問前曾無些子隔礙既發問後
B27n0152_p0549b17║便有許多參差且道本無隔礙為甚卻討許多參差
B27n0152_p0549b18║各與三十棒還有免得的麼良久驀卓拄杖下座大
B27n0152_p0549b19║眾一齊走散
B27n0152_p0549b20║檀越請小叅問今日小叅師將何法普施師云此間
B27n0152_p0550a01║無老僧目前無闍黎問文殊七佛之師為甚麼出女
B27n0152_p0550a02║子定不得師云多少人疑著進云罔明初地菩薩為
B27n0152_p0550a03║甚麼出得女子定師云闍黎作家進云且道文殊過
B27n0152_p0550a04║在甚麼處聲未絕師便打問不思善不思惡正恁麼
B27n0152_p0550a05║時如何是學人本來面目師云多少人向者裡得路
B27n0152_p0550a06║多少人向者裡墮坑僧喝師云好喝早遲八刻僧擬
B27n0152_p0550a07║議師便打師乃舉昔日文殊至諸佛集處值諸佛各
B27n0152_p0550a08║還本處惟有一女人近彼佛坐入於三昧文殊乃白
B27n0152_p0550a09║佛云何此人得近佛坐而我不得佛告文殊汝但覺
B27n0152_p0550a10║此女令從三昧起汝自問之文殊遶女人三帀鳴指
B27n0152_p0550a11║一下乃托至梵天盡其神力而不能出世尊云假使
B27n0152_p0550a12║百千文殊亦出此女子定不得下方過四十二恆河
B27n0152_p0550a13║沙國土有罔明菩薩能出此女子定須臾罔明大士
B27n0152_p0550a14║從地涌出作禮世尊世尊敕罔明出罔明卻至女子
B27n0152_p0550a15║前鳴指一下女子於是從定而出師迺云有大智者
B27n0152_p0550a16║必有大行世尊輕敲鼓板曼殊大撫琵琶對此知所
B27n0152_p0550a17║去取得意形聲之外者不無對此玄黃昡目隨人上
B27n0152_p0550a18║下者不無栽者培而傾者覆天何心哉
B27n0152_p0550a19║晚叅問某甲閱楞嚴至七處徵心有個會處師云咄
B27n0152_p0550a20║此非汝心作麼生會進云某甲無心師云齩人矢橛
B27n0152_p0550b01║不是好狗問光陰似箭日月如梭如何了生脫死師
B27n0152_p0550b02║云莫厚顏師乃云莫謂無心云是道無心猶隔一重
B27n0152_p0550b03║關又有道說甚一重直是千重萬重既然如是畢竟
B27n0152_p0550b04║如何明心見性良久云山僧昨在報恩示眾云古之
B27n0152_p0550b05║天地日月猶今之天地日月天地日月無古今之異
B27n0152_p0550b06║禪道佛法亦不應有古今之分為甚麼古之知識千
B27n0152_p0550b07║百世之下凜凜常在人目前後之知識當世現在每
B27n0152_p0550b08║淹淹如九泉下人古之學者一回瞥地耀古輝今今
B27n0152_p0550b09║之學者今日有些會處明日有些會處及乎生死到
B27n0152_p0550b10║來依舊手忙腳亂蓋道無問異同異在人今之發心
B27n0152_p0550b11║未嘗不如古人叅究未嘗不如古人刻苦未嘗不如
B27n0152_p0550b12║古人用心到無用心處亦未嘗不如古人但古人到
B27n0152_p0550b13║無用心處決不望崖而退百尺竿頭更能進步所以
B27n0152_p0550b14║道懸崖撒手自肯承當絕後再甦欺君不得今人到
B27n0152_p0550b15║千峯絕頂不惟不進步反退轉身來云吾已死而得
B27n0152_p0550b16║活了以了不可得為究竟以擎拳竪指為透祖師關
B27n0152_p0550b17║盡是懸崖縮腳種種自欺去他古人遠之遠矣卓拄
B27n0152_p0550b18║杖云有志之士自知好惡
B27n0152_p0550b19║晚叅師拈扇子云跛腳阿師道扇子𨁝跳上三十三
B27n0152_p0550b20║天築著帝釋鼻孔東海鯉魚打一棒雨似盆傾端的
B27n0152_p0551a01║有恁麼事麼僧進語不契師迺云怪不得天下旱便
B27n0152_p0551a02║歸關室
B27n0152_p0551a03║晚叅舉趙州勘婆話師云僧問臺山路如何云驀直
B27n0152_p0551a04║去僧便去如何云好個師僧又恁麼去也前來師僧
B27n0152_p0551a05║也恁麼後來趙州也恁麼那裡是勘破處一僧作禮
B27n0152_p0551a06║云打鼓普請看師云儱侗禪和如麻似粟一僧云昨
B27n0152_p0551a07║日晴今日雨師云三十棒且待別時一僧云車不橫
B27n0152_p0551a08║推理無曲斷師云多少人恁麼道打出去也師乃云
B27n0152_p0551a09║聽取山僧重說頌言十五日前用錐便十五日後用
B27n0152_p0551a10║鉤捷正當十五日鉤錐一齊歇一個失錢遭罪一個
B27n0152_p0551a11║弄巧成拙是他過量人荒草深深入
B27n0152_p0551a12║晚叅師云看破玄沙因我得禮汝話的出來吐露眾
B27n0152_p0551a13║答不契師云仁義盡從貧處斷世情偏向有錢家
B27n0152_p0551a14║晚叅師云金剛正眼洞明爍破山河朵朵仔細簡點
B27n0152_p0551a15║將來像甚街坊破落戶驀卓拄杖云大眾復舉玄沙
B27n0152_p0551a16║和尚因僧禮拜沙云因我得禮汝師云玄沙恁麼為
B27n0152_p0551a17║人如來禪許他會祖師禪未夢見在大雄則不然三
B27n0152_p0551a18║入人室謝大眾殷勤
B27n0152_p0551a19║晚叅舉玄沙因我得禮汝話一僧出云某甲到者裡
B27n0152_p0551a20║卻不會師云三十棒一棒也不較師乃云凡叅究古
B27n0152_p0551b01║人言句不得儱侗顢頇欲得不儱侗顢頇須是本叅
B27n0152_p0551b02║透脫眾中有知古人落處的出來道看眾無語師云
B27n0152_p0551b03║頂上一輪滿清光何處無
B27n0152_p0551b04║元旦小叅問元正啟祚萬物咸新如何是咸新的句
B27n0152_p0551b05║師云拄杖抽條丈二長進云兒童歌白雪老衲笑春
B27n0152_p0551b06║風師云須是恁麼進云一拳打破虛空去迸出紅輪
B27n0152_p0551b07║大地新師打一棒云卻成分外師乃云夜來南閻浮
B27n0152_p0551b08║提情與無情悉皆成佛山僧拄杖出來證明汝諸人
B27n0152_p0551b09║終日喫飯不曾齩著一粒米終日著衣不曾掛著一
B27n0152_p0551b10║縷𮈔攪長河為酥酪變大地作黃金供養汝諸人不
B27n0152_p0551b11║為分外阿呵呵好大哥陽氣發來無硬地西溪戶戶
B27n0152_p0551b12║理梅鋤
B27n0152_p0551b13║解制小叅知浴問某甲一口吞盡山河大地諸佛還
B27n0152_p0551b14║有站身處也無師云恁麼施主得安樂師乃云道人
B27n0152_p0551b15║降世無非與人作同事攝粗衣蔽體糲食充饑此外
B27n0152_p0551b16║復有何事毫釐繫念三塗業因瞥爾情生萬劫羈鎖
B27n0152_p0551b17║如人飲水冷煖自知前日同眾坐三因僧舉鳶飛戾
B27n0152_p0551b18║天魚躍於淵山僧徵云作麼生說察的道理如今有
B27n0152_p0551b19║人下得語麼眾答話畢師云山僧自道取黑
B27n0152_p0551b20║住緗溪扣氷小叅師拈拄杖云百草頭釋迦努目閙
B27n0152_p0552a01║市裡彌勒攢眉三家邨裡廖胡子惡發衝破三十三
B27n0152_p0552a02║天琉璃殿角壓碎南海波斯大拇指且道什麼人解
B27n0152_p0552a03║救得良久卓拄杖云叅
B27n0152_p0552a04║晚叅師橫按拄杖云今日維那三十棒書記三十棒
B27n0152_p0552a05║知客三十棒侍者三十棒知客云和尚三十棒阿誰
B27n0152_p0552a06║喫師云山僧過在甚麼處客喝師便打客禮拜師顧
B27n0152_p0552a07║左右云㖿我不合錯怪你們便擲杖入室侍者作禮
B27n0152_p0552a08║師云還覺腦門痛麼者云和尚聻師云山僧轉見顛
B27n0152_p0552a09║倒者作禮云某甲觸忤和尚師便喝
B27n0152_p0552a10║晚叅師云見道易脩道難脩道易守道難守道易行
B27n0152_p0552a11║道難古德盡云行道難於守脩見山僧則不然道而
B27n0152_p0552a12║行難守之未善也守難脩之未善也脩難見之未善
B27n0152_p0552a13║也且見道一句作麼生道眾答語畢師云靈雲曾吐
B27n0152_p0552a14║無私句一見桃花更不疑
B27n0152_p0552a15║晚叅師云明道者多行道者少大小祖師話作兩橛
B27n0152_p0552a16║明而不能行明的事向那裡去也諸人十二時中行
B27n0152_p0552a17║的事作麼生良久云遶庵一水聲常住擁榻千峯勢
B27n0152_p0552a18║欲翔
B27n0152_p0552a19║晚叅問德山入門便棒臨濟入門便喝不動棒喝還
B27n0152_p0552a20║有為人處也無師云有僧禮拜師打云你作棒會那
B27n0152_p0552b01║行堂問不會脩行乞求開示師云飯與無舌人喫師
B27n0152_p0552b02║乃云衲僧家須立志生死不明如何度日古人一則
B27n0152_p0552b03║公案不明廢寢忘餐山僧昨舉油糍公案大眾若透
B27n0152_p0552b04║不得如何受人利養乃見多人不能分疏或作道理
B27n0152_p0552b05║會者說道理法身普徧便日日不應赴堂或作神出
B27n0152_p0552b06║鬼沒會不是精不是怪終不然出陽神既不是此二
B27n0152_p0552b07║種古德畢竟到莊上不到莊上若說到莊上侍者因
B27n0152_p0552b08║甚不知若說不到莊上莊主為甚謝臨屈一僧禮拜
B27n0152_p0552b09║云請和尚尊重師便打復卓拄杖顧視左右云不是
B27n0152_p0552b10║與人難共合大都緇素要分明
B27n0152_p0552b11║江上敔山庵小叅師云今時人學道如在洪波大海
B27n0152_p0552b12║中中有吞舟之魚旁有羅剎鬼國岸有罔人脩羅天
B27n0152_p0552b13║際真人遺不鐵葉方寸許有智之士穩坐飛渡始得
B27n0152_p0552b14║如或捕影撈空難免羅剎鬼國等難古德云禪乃無
B27n0152_p0552b15║文字之教教乃有文字之禪端能明教定許會禪若
B27n0152_p0552b16║不會禪焉能明教何以言之教乃佛語禪乃佛心不
B27n0152_p0552b17║明佛心而會佛語有是理乎秖如圓覺經云居一切
B27n0152_p0552b18║時不起妄念於諸妄心亦不息滅住妄想境不加了
B27n0152_p0552b19║知於無了知不辯真實如今人於此等言句容易看
B27n0152_p0552b20║得過殊不知醍醐毒藥毫釐有差天地懸隔未人道
B27n0152_p0553a01║者居一切時如何不起妄念既不起妄念如何於諸
B27n0152_p0553a02║妄心亦不息滅此如茫茫大海中渾無著落者是也
B27n0152_p0553a03║有等一知半解得少為足者便道逢飯喫飯要困便
B27n0152_p0553a04║困淫坊酒肆不礙菩提逆行順行一切不管所謂豁
B27n0152_p0553a05║達空撥因果莽莽蕩蕩招殃禍此如不葬吞舟之腹
B27n0152_p0553a06║即墮羅剎脩羅之手山僧不惜眉毛為人頌出竹露
B27n0152_p0553a07║團光漾碧湍幽人琴罷倚闌干隔溪風轉苕花白對
B27n0152_p0553a08║對青蟲撲水寒
B27n0152_p0553a09║晚叅師云者幾時忽然澹薄日日喫粥舉如意云山
B27n0152_p0553a10║僧作得如許一箇胡餅供養汝諸大眾受用得的好
B27n0152_p0553a11║生吞取不虛同此結冬若吞不得豈可食到口邊被
B27n0152_p0553a12║人奪卻良久高聲召大眾云人莫不飲食也鮮能知
B27n0152_p0553a13║味也
B27n0152_p0553a14║晚叅師云看看山僧一口吞卻諸上座了也諸上座
B27n0152_p0553a15║還聞得山僧矢臭氣麼良久驀掩關室門
B27n0152_p0553a16║除夕晚叅師云末後一句始到牢關把斷要津不通
B27n0152_p0553a17║凡聖且道是甚麼樣人提持得箇般事昔日雪峯在
B27n0152_p0553a18║德山作飯頭一日飯遲德山托鉢下法堂峯曬飯巾
B27n0152_p0553a19║次見之乃云鐘未鳴鼓未響者老漢托鉢向甚麼處
B27n0152_p0553a20║去德山便低頭歸方丈峯舉似巖頭頭云大小德山
B27n0152_p0553b01║未會末後句在山聞之喚巖頭問云汝不肯老僧那
B27n0152_p0553b02║巖頭密啟其意師云今時齷齪漢不識好惡也要學
B27n0152_p0553b03║議論末後句山僧要問他密啟其意是記者之辭巖
B27n0152_p0553b04║頭當日向德山進的語作麼生良久喝一喝云不入
B27n0152_p0553b05║祖師室學語空啾啾
B27n0152_p0553b06║晚叅師云還有入得報恩門見得報恩人的麼良久
B27n0152_p0553b07║云若不放過倩人撑門驀入室
B27n0152_p0553b08║晚叅師云雪竇既云百丈於喝下大悟還端的也無
B27n0152_p0553b09║為▆又云獨許靈雲是作家既嫌本無迷悟為甚又
B27n0152_p0553b10║道喝下大悟端的也無今時人輕易議論三玄三要
B27n0152_p0553b11║還知一句中具三玄一玄中具三要麼有志之士切
B27n0152_p0553b12║莫造次
B27n0152_p0553b13║師歸報恩檀越請小叅師云祖師西來別無奇特秖
B27n0152_p0553b14║要當人信得自己是佛見自本來面目祖師門下客
B27n0152_p0553b15║若不離心意識絕聖凡路如何得見本來面目所以
B27n0152_p0553b16║祖師又示人向未生前薦取堪笑堪嗟十箇五雙口
B27n0152_p0553b17║說未生前秖向生後著倒上等外道以了不可得為
B27n0152_p0553b18║究竟無面目為真面目此在生後著倒了也下等外
B27n0152_p0553b19║道以運轉施為為本來面目此在生後著倒了也中
B27n0152_p0553b20║等外道以覔時則無用時則有為本來面目此在生
B27n0152_p0554a01║後著倒了也不見臺山婆子他雖是個婦人宛有丈
B27n0152_p0554a02║夫之作僧問臺山路向甚處去婆云驀直去僧便去
B27n0152_p0554a03║婆云好箇師僧又恁麼去也趙州老漢不肯孤負他
B27n0152_p0554a04║謂眾云臺山婆子我與汝勘破了也此如千年古鏡
B27n0152_p0554a05║經磨而愈見光明百鍊精金遇煆而彌呈光彩多少
B27n0152_p0554a06║隨邪逐惡依語生解者胡拈妄舉還知錯下一轉語
B27n0152_p0554a07║墮五百生野狐身麼所以道識法者懼茲因知浴真
B27n0152_p0554a08║實為眾君瑞范居士至誠助揚舉揚如上般若伏冀
B27n0152_p0554a09║人人具正知見共報佛恩
B27n0152_p0554a10║元旦知浴領檀越請小叅師左右顧視云汝諸大眾
B27n0152_p0554a11║成佛以來已經無量阿僧祗劫大眾知麼若也知得
B27n0152_p0554a12║則舉足下足其地堅固金剛所成上妙寶輪以為嚴
B27n0152_p0554a13║飾寶池瓊閣奇樹珍禽樂具充溢無有苦緣壽命無
B27n0152_p0554a14║量光明無量法親無量如或未知則不矜久脩不薄
B27n0152_p0554a15║初學一念回光即同諸聖雖然如是且道善財入樓
B27n0152_p0554a16║閣門為甚人已還閉所以道如來不出世祖師不西
B27n0152_p0554a17║來汝等成佛已經無量阿僧祗劫驀拈拄杖卓一卓
B27n0152_p0554a18║喝一喝
B27n0152_p0554a19║解制小叅師云達摩不來東土二祖不往西天釣魚
B27n0152_p0554a20║船上謝三郎出嶺不得本無迷悟數如麻獨許靈雲
B27n0152_p0554b01║是作家倚石盧公因事長智還有知恁麼中不恁麼
B27n0152_p0554b02║不恁麼中卻恁麼的衲僧麼出來與拄杖子相見問
B27n0152_p0554b03║答畢師迺云久長難得人佛法無多子
B27n0152_p0554b04║晚叅師云僧問雲門一念不生還有過也無門云須
B27n0152_p0554b05║彌山大眾還知好惡麼後來雪竇顯禪師問智門云
B27n0152_p0554b06║一念不生為甚麼有過門召近前竇近前門便打竇
B27n0152_p0554b07║擬開口門又打大眾還知棒頭落處麼良久云龍躍
B27n0152_p0554b08║桃花浪癡人戽夜塘
B27n0152_p0554b09║晚叅僧問面目現在為甚摸索不著師云你為甚麼
B27n0152_p0554b10║粧獃師語未竟僧喝便行師云你為甚麼又粧伶俐
B27n0152_p0554b11║僧無語師召出責令進語進云和尚莫瞞盰師連夜
B27n0152_p0554b12║趁出
B27n0152_p0554b13║六月廿三晚叅師云一夏秖餘六七日水芙蓉老木
B27n0152_p0554b14║蓮肥誰為鐵脊氷懷客共話先宗上上機昔日白雲
B27n0152_p0554b15║老祖因僧問如何是佛祖云鑊湯無冷處汝諸大眾
B27n0152_p0554b16║還會麼若向者裡知恩有地頭上漫漫腳下漫漫開
B27n0152_p0554b17║眼也著合眼也著所以岐祖迎禮先石霜伸問云猝
B27n0152_p0554b18║路相逢時如何霜云你且躲避我要去那裡去欲與
B27n0152_p0554b19║向上人把臂同行慎勿以輕心慢心乘之疎雲不解
B27n0152_p0554b20║盈千嶂明月徒教滿萬川
B27n0152_p0555a01║眾僧叅師拍案云被人一拍粉碎時如何一僧禮拜
B27n0152_p0555a02║而立師云死一僧展兩手師云了一僧作禮云何幸
B27n0152_p0555a03║如此師云盡力道只道得一半進云請和尚道師云
B27n0152_p0555a04║父母所生口終不為汝道一僧云道過了也一僧云
B27n0152_p0555a05║謝師指示師云盡力領話也只領得一半
B27n0152_p0555a06║初秋檀越請小叅問有中說無無中說有不從外有
B27n0152_p0555a07║不從內得作麼生薦取師云西江竪立廬山倒卓師
B27n0152_p0555a08║迺云一夏來不肯用心的三十棒肯用心的也三十
B27n0152_p0555a09║棒有見處的也三十棒無見處的也三十棒久親近
B27n0152_p0555a10║的也三十棒不久親近的也三十棒卓拄杖召眾云
B27n0152_p0555a11║常將折筋攪滄溟要汝魚龍知性命忽有個人出來
B27n0152_p0555a12║道江西齊居士數千里來特請舉揚法要為甚不打
B27n0152_p0555a13║開布袋卻迺把住要津師乃大笑云呵呵呵不見道
B27n0152_p0555a14║圓通不開生藥鋪單單只賣死貓頭不知那箇無思
B27n0152_p0555a15║算喫著通身冷汗流驀卓拄杖喝一喝下座
B27n0152_p0555a16║九月朔日早叅問如何是佛法的的大意師云入門
B27n0152_p0555a17║便棒僧擬進語師打云得恁麼不知痛癢僧喝師云
B27n0152_p0555a18║棺材裡嘆死氣進云高著眼師便打師迺云古德道
B27n0152_p0555a19║金佛不度爐木佛不度火泥佛不度水真佛內裡坐
B27n0152_p0555a20║可謂慈悲之故而有落草之談又有云金佛度爐木
B27n0152_p0555b01║佛度火泥佛度水真佛聻土上加泥又一重顧視左
B27n0152_p0555b02║右云若也循言逐句未免落塹墮坑如或別有生機
B27n0152_p0555b03║何異鏤水刻雪良久卓拄杖云山僧倒行此令去也
B27n0152_p0555b04║以拄杖旋風打散
B27n0152_p0555b05║草堂老人諱師作佛事至代六道眾生禮佛小叅舉
B27n0152_p0555b06║南泉因兩堂爭貓兒泉乃提起云大眾道得即救取
B27n0152_p0555b07║道不得即斬卻也眾無對泉便斬之晚趙州外歸泉
B27n0152_p0555b08║舉似州州乃脫草履安頭上而去泉云子若在即救
B27n0152_p0555b09║得貓兒師云南泉舉貓問眾云道得即不斬道不得
B27n0152_p0555b10║即斬當時合下甚麼語師驀喝一喝拈拄杖云有者
B27n0152_p0555b11║見南泉後來斬卻貓便向斬處著倒錯了也有者見
B27n0152_p0555b12║趙州頂鞋而出便向頂鞋處著倒錯了也所以道獅
B27n0152_p0555b13║子齩人韓獹逐塊饒你道南泉者一刀何等痛快成
B27n0152_p0555b14║什麼語詁饒你道趙州頂草鞋也是勞而無功得恁
B27n0152_p0555b15║隨邪逐惡聽取重說偈言南泉矢上更加尖秖為人
B27n0152_p0555b16║天見未圓兩堂大笑呵呵去何煩更把草鞋拈
B27n0152_p0555b17║小叅師云時屆新春山僧為諸大眾舉出從上宗師
B27n0152_p0555b18║爪牙令各各奮發新鮮志氣昔日五祖演和尚舉達
B27n0152_p0555b19║磨大師命門人云時將至矣汝等盍各言所得時道
B27n0152_p0555b20║副云如我所見不執文字不離文字而為道用祖云
B27n0152_p0556a01║汝得吾皮尼總持云我今所解如慶喜見阿閦佛國
B27n0152_p0556a02║一見更不再見祖云汝得吾肉道育云四大本空五
B27n0152_p0556a03║陰非有而我見處無一法可當情祖云汝得吾骨最
B27n0152_p0556a04║後慧可大師出禮三拜依位而立祖云汝得吾髓五
B27n0152_p0556a05║祖云當時若見四人恁麼各與三十棒只如白雲也
B27n0152_p0556a06║合喫二十九棒留一棒與汝諸人其間若有知痛癢
B27n0152_p0556a07║者不惟不孤負先聖亦乃得見白雲脫或未然堂中
B27n0152_p0556a08║喫粥喫飯也須爛嚼多見囫圇吞卻師驀卓拄杖高
B27n0152_p0556a09║聲召云大眾法王自有真耳
B27n0152_p0556a10║解制後一日檀越請小叅師云古之人生死心切把
B27n0152_p0556a11║成佛作祖視作一件無大至大的事死盡世間心全
B27n0152_p0556a12║力了辦所以入此門來築著磕著一念回光即同諸
B27n0152_p0556a13║聖不負達磨老子十萬里程遙遙而來今之人生死
B27n0152_p0556a14║心不切世間心不死把成佛作祖視同兒戲入此門
B27n0152_p0556a15║來有撞彩之心又如買菜一般將兩文錢要買把青
B27n0152_p0556a16║菜度朝夕好滑的尚要搭一文低的甚至兩文都是
B27n0152_p0556a17║低的甚至囊空恐羞澀連兩文也捨不得買了一回
B27n0152_p0556a18║又要退去所以雖有明眼人指點根器未常不好工
B27n0152_p0556a19║夫未常不上路望崖及門往往沉偏退小愈近愈遠
B27n0152_p0556a20║愈易愈難所以高峯大師道巴得搆也決定不遠也
B27n0152_p0556b01║只是不得生心動念有八萬四千煩惱魔在汝六根
B27n0152_p0556b02║門頭伺候汝纔舉心便為魔著身行魔行口說魔語
B27n0152_p0556b03║不是小事雖然自己蹉路有明眼人不肯終不能成
B27n0152_p0556b04║魔業魔有魔主惟是前輩中亦有得少為足自欺欺
B27n0152_p0556b05║師者以盲遇盲牽入火坑見人一念不生不知全然
B27n0152_p0556b06║是妄道也許你有箇真實入處瞥生一念不知正是
B27n0152_p0556b07║敗傷卻道死中得活醒時即有睡去即無提起即有
B27n0152_p0556b08║放下即無不知動靜打作兩橛正欠悟在卻道功米
B27n0152_p0556b09║齊子諸聖多會說法廣刻語錄尚要脩枯木禪在成
B27n0152_p0556b10║什麼語話如此師徒皆由最初叅學時生死心不切
B27n0152_p0556b11║世間心不死功力不專純遂至於斯譬如五穀為種
B27n0152_p0556b12║之美者若善收待時遲之歲月亦為不妨若已經布
B27n0152_p0556b13║種苗而不實便成焦芽敗種永為棄物不見道佛法
B27n0152_p0556b14║無多子久長難得人所以報恩者裡斷而後進不輕
B27n0152_p0556b15║安單及見肯心做工夫一期兩期不了畢求退者甚
B27n0152_p0556b16║為動心如世間孝子無可報親恩以三尊之法度其
B27n0152_p0556b17║二親既發心已至心一意年載之中難省能省難捨
B27n0152_p0556b18║能捨齋僧供佛請揚法要是之謂孝既聞佛法信知
B27n0152_p0556b19║父母不死只在當人腦後一回識得巍巍堂堂無可
B27n0152_p0556b20║掩諱是為大孝之大孝卓拄杖云昨日一僧坐七不
B27n0152_p0557a01║透脫驀地思親求歸敬養山僧打他不孝今日居士
B27n0152_p0557a02║薦親山僧讚他大孝為甚一樣思親有孝有不孝殊
B27n0152_p0557a03║不知山僧說居士孝正是說師僧不孝說師僧不孝
B27n0152_p0557a04║正是說居士孝復卓拄杖云惟此一事實餘二則非
B27n0152_p0557a05║真
B27n0152_p0557a06║戊戌上巳荊溪眾檀護請師入主磬山小叅師竪拂
B27n0152_p0557a07║云龜毛拂子利如錐舉出離情作者知生平不輕全
B27n0152_p0557a08║許可拈香須𪭺虎鬚兒拈香云此一瓣香供養即此
B27n0152_p0557a09║磬山堂上得度得法本師開山老和尚用報無恩之
B27n0152_p0557a10║恩斂衣就座云阿呵呵自具一雙瘦冷腳未曾輕踐
B27n0152_p0557a11║等閒山乃指香案云先師建立者箇公案經十餘載
B27n0152_p0557a12║佛祖不敢正眼覷著昔年卻被某上座徹底翻轉先
B27n0152_p0557a13║師直得吼聲如雷數十年來要人代他雪屈今日剛
B27n0152_p0557a14║得眾檀護出手扶起所謂佛法付與王臣於今見之
B27n0152_p0557a15║某上座於此座上顯現先師全身去也驀拈拄杖卓
B27n0152_p0557a16║一卓喝一喝下座
B27n0152_p0557a17║晚叅師云雪峯云鐘未鳴鼓未響托鉢向甚處去德
B27n0152_p0557a18║山低頭歸方丈汝諸大眾作麼生會一僧云請和尚
B27n0152_p0557a19║尊重師云自領去乃顧視左右云直饒不瞞旰儱侗
B27n0152_p0557a20║道是理長則就好與雪峯一坑埋卻道是腦後見腮
B27n0152_p0557b01║好與巖頭一坑埋卻畢竟作麼生會良久驀喝一喝
B27n0152_p0557b02║歸方丈
B27n0152_p0557b03║早叅舉六祖大師無相為體無念為本無住為宗師
B27n0152_p0557b04║云既云無相為體何不即以無相為宗既云無念為
B27n0152_p0557b05║本何不即以無念為宗當知無相為體道非無相無
B27n0152_p0557b06║念為本道非無念會得六祖落處方完得本來面目
B27n0152_p0557b07║完得本來面目方會得六祖落處祇如不思善不思
B27n0152_p0557b08║惡正恁麼時如何是諸上座本來面目一僧纔出師
B27n0152_p0557b09║便喝
B27n0152_p0557b10║晚叅師云古者道因我得禮汝是勞大眾耶是放大
B27n0152_p0557b11║眾閒耶眾擬議師便喝
B27n0152_p0557b12║眾坐七晚叅問答不錄師云坐七的前年成佛不坐
B27n0152_p0557b13║七的先前年成佛
B27n0152_p0557b14║晚叅眾問話畢師云坐七的後年不成佛不坐七的
B27n0152_p0557b15║又後年不成佛
B27n0152_p0557b16║早叅眾問話畢師云幾個師僧如上杭州在北新關
B27n0152_p0557b17║與人爭說是按察司前幾個師僧如患瘧未好見人
B27n0152_p0557b18║喫饅頭也要齩幾口良久云向上一路千聖不傳過
B27n0152_p0557b19║去佛祖如是說現在佛祖如是說未來佛祖如是說
B27n0152_p0557b20║有者又道千聖不然又道熱碗鳴聲競欲接竹點天
B27n0152_p0558a01║未免影響之徒視同兒戱不見大梅道惑亂人未有
B27n0152_p0558a02║了日在任他非心非佛我只管即心即佛鳳毛麟趾
B27n0152_p0558a03║好生取則驀休去
B27n0152_p0558a04║晚叅侍者報眾集師云眾集作麼進云請和尚說法
B27n0152_p0558a05║師云無者閒工夫
B27n0152_p0558a06║晚叅僧問如何是動中得力處師便喝僧禮拜師云
B27n0152_p0558a07║伶俐衲僧問如何是某甲本來面目師云昨日有人
B27n0152_p0558a08║恁麼問三十棒打出去也進云謝和尚指示師云識
B27n0152_p0558a09║甚好惡師迺云僧問臨濟大師如何是佛法大意大
B27n0152_p0558a10║師便喝僧禮拜大師云者箇師僧卻堪持論高聲召
B27n0152_p0558a11║大眾云還知麼腦後見腮莫與往來
B27n0152_p0558a12║晚叅師云香嚴逼人上樹五祖笑牛過窗多人道聽
B27n0152_p0558a13║途說少有就路還家超羣龐老子善現不堪誇
B27n0152_p0558a14║晚叅舉趙州叅潼關關問你還知有潼關麼州云知
B27n0152_p0558a15║有關云有公驗者即得過師令眾下語眾下語畢師
B27n0152_p0558a16║復舉州云忽遇鑾駕來時如何令眾代潼關進語眾
B27n0152_p0558a17║進語畢師自代云萬歲萬歲萬萬歲復令眾代州作
B27n0152_p0558a18║主或云敗將不斬或云有功者賞或云請起或云被
B27n0152_p0558a19║師鈍置師云兩位賞罰太早一位太儒氣一位太僧
B27n0152_p0558a20║氣眾請師自代師云小心祇候
B27n0152_p0558b01║祈雨晚叅師云虛空容易下雨扇子好生𨁝跳眾進
B27n0152_p0558b02║語畢請師自代師云盡大地人頭破作七分行契禮
B27n0152_p0558b03║拜云恩大難酬師大笑
B27n0152_p0558b04║晚叅師云登山須到頂入水須到底登山不到頂不
B27n0152_p0558b05║見宇宙之寬廣入水不到底不知滄海之淵深牛過
B27n0152_p0558b06║窗櫺見譏于演祖口銜樹枝致語于香嚴懷州牛喫
B27n0152_p0558b07║禾益州馬腹脹天下覔醫人炙猪左膊上所供並是
B27n0152_p0558b08║詣實事是恁麼事人須恁麼人不是恁麼人難明恁
B27n0152_p0558b09║麼事驀打一拂喝一喝
B27n0152_p0558b10║元宵前一日早叅師垂問未交驚蟄因甚雷鳴一僧
B27n0152_p0558b11║云驚天驚地師云禍不入慎家之門
B27n0152_p0558b12║晚叅眾立良久師云今日鈍置你大眾一上
B27n0152_p0558b13║晚叅師云玄沙山行遇虎侍者報虎為甚玄沙云是
B27n0152_p0558b14║汝虎維那云禍不入慎家之門一僧云今日堂中大
B27n0152_p0558b15║有人喪身失命一僧云家有白澤之圖決無如是妖
B27n0152_p0558b16║怪一僧云心生種種法生心滅種種法滅一僧云去
B27n0152_p0558b17║來不以相動靜不以心去此二途請師一接師云將
B27n0152_p0558b18║謂師復顧那云好箇禍不入慎家之門且道玄沙眼
B27n0152_p0558b19║中有虎恁麼道無虎恁麼道那進語遲師便喝師左
B27n0152_p0558b20║右顧視震威一喝拍案一下休去
B27n0152_p0559a01║晚叅師云大通智勝佛十劫坐道場為甚麼不成佛
B27n0152_p0559a02║一僧云金屑雖貴落眼成翳師便喝眾久立師云洎
B27n0152_p0559a03║合停囚長智
B27n0152_p0559a04║早叅師問眾云露柱幾時成佛道得的與他果子喫
B27n0152_p0559a05║一僧云待無眾生即成佛師迺云將謂停囚長智
B27n0152_p0559a06║檀越為父七袠祝壽請小叅眾問話畢師云達磨西
B27n0152_p0559a07║來不立文字直指人心見性成佛曹溪老祖云說箇
B27n0152_p0559a08║直指早曲了也召大眾云看腳下
B27n0152_p0559a09║佛誕慧義師等同吉山諸檀越溪筠旨同錢塘諸檀
B27n0152_p0559a10║越請小叅眾問話畢師云夜來諸神白山僧云今日
B27n0152_p0559a11║盡大地情與無情一時成佛我等上同欲界色界無
B27n0152_p0559a12║色界等諸天同人虛空藏三昧被山僧震威一喝逡
B27n0152_p0559a13║巡而退隨見虛空神白云今日十方虛空一時成佛
B27n0152_p0559a14║我等下同一切諸天同人塵塵三昧山僧復與一喝
B27n0152_p0559a15║直令虛空神與地神眉毛廝結走入釋迦文佛鼻孔
B27n0152_p0559a16║中告世尊云我等皈依世尊敬信如來于周昭王甲
B27n0152_p0559a17║寅年四月八日示生一手指下一手指地周行七步
B27n0152_p0559a18║目顧四方云天土天下唯我獨尊我等亦于今日成
B27n0152_p0559a19║佛乃被報恩一喝直得無言可對無理可伸世尊言
B27n0152_p0559a20║我不云乎我成佛以來已經無量阿僧祗劫但以方
B27n0152_p0559b01║便示現受生等然汝等今日自言成佛亦有箇推托
B27n0152_p0559b02║處何不道石頭城與武林郡諸檀越雖各各本來是
B27n0152_p0559b03║佛卻于癸卯年四月八日要前溪無住道者證明於
B27n0152_p0559b04║是虛空神及地神歡喜踴躍分身千百億人一切人
B27n0152_p0559b05║毛孔中東涌西沒西涌東沒直令知與不知信與不
B27n0152_p0559b06║信者一時同證菩提師驀喝一喝打拂一下召大眾
B27n0152_p0559b07║云大凡演唱宗乘一句中具三玄一玄中具三要有
B27n0152_p0559b08║權有實有照有用大眾作麼生會舉步看他上流切
B27n0152_p0559b09║莫隨於庸鄙下座
B27n0152_p0559b10║大覺普濟玉林禪師語錄卷之五終