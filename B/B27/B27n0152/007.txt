B27n0152_p0574b11║大覺普濟玉林禪師語錄卷之七
B27n0152_p0574b12║書記音緯等編
B27n0152_p0574b13║嗣法孫超琦彙
B27n0152_p0574b14║法語
B27n0152_p0574b15║示不妄是知山
B27n0152_p0574b16║三家邨裏走出來別無長處一身呆鬀髮未經八十
B27n0152_p0574b17║日秪合鋤山與斫柴何事隨堂學坐究驀然撞采笑
B27n0152_p0574b18║開口此事本來太易易打七得來未唧𠺕重喫鳥藤
B27n0152_p0574b19║動萬千最難學是報恩禪要令山僧滿口許須教佛
B27n0152_p0574b20║祖無住處超宗異目亦非難好把身心同鐵鑄
B27n0152_p0575a01║示松水禪人
B27n0152_p0575a02║凡有所重即成窠臼此學者萬古之龜鑑汝今痛念
B27n0152_p0575a03║生死須猛著精彩親見含裹十方廣大心體不可在
B27n0152_p0575a04║一念不生時執方便為究竟尊宿指示人叅父母未
B27n0152_p0575a05║生前話迺真屈曲垂慈耳核實而諭直饒借未生前
B27n0152_p0575a06║為人路親見本來面目正好朝打三千暮打八百况
B27n0152_p0575a07║佇思停機乎
B27n0152_p0575a08║示寂庵洽徒
B27n0152_p0575a09║須會古人無背面句一而不一異而不異穿鑿顢頇
B27n0152_p0575a10║
B27n0152_p0575a11║東嶺西嶺木南山北山泥忽焉相支拄喚作碧梧枝
B27n0152_p0575a12║此偈謂題新屋也可謂題一切人一切物一切聖賢
B27n0152_p0575a13║一切旁生異類一切世界一切殊勝莊嚴一切極惡
B27n0152_p0575a14║濁苦毒境緣也可凡一切法率以此偈題之但不知
B27n0152_p0575a15║得意忘言者誰耳
B27n0152_p0575a16║學道人切忌見小利慕微名惟忘名忘利不憚艱苦
B27n0152_p0575a17║則道德學問自然葢古葢今不求名而名大不求利
B27n0152_p0575a18║而利普
B27n0152_p0575a19║示誠先沈居士
B27n0152_p0575a20║四大各歸妄身本空前境不來妄心本無且道居士
B27n0152_p0575b01║面目何在咄莫謂無心云是道無心正隔萬重關若
B27n0152_p0575b02║向者裡見得透吐得氣便可與雲門老子把臂同行
B27n0152_p0575b03║將三門來燈籠上是甚熱碗鳴聲如或不然跛腳阿
B27n0152_p0575b04║師跳在居士眼皮上呈十八變還見麼
B27n0152_p0575b05║示濟芝覺徒
B27n0152_p0575b06║看書當先究明五家宗旨次及諸祖語錄宗旨洞明
B27n0152_p0575b07║語錄徧覽方可看教如來禪祖師禪無不了了方可
B27n0152_p0575b08║涉厯外典若躐等趨末不遵吾訓後日悔之何及從
B27n0152_p0575b09║上綱宗及一切公案不可儱侗會去須是著著透露
B27n0152_p0575b10║知有古人說不到處自出得手眼方是看得語錄之
B27n0152_p0575b11║人
B27n0152_p0575b12║示不退勇徒
B27n0152_p0575b13║汝見地操履我久放得下宗門大綱汝亦自有宿慧
B27n0152_p0575b14║但心麤氣浮二病可慮最深我所言非世間麤浮之
B27n0152_p0575b15║謂但志願不宏大簡鍊不細密未免重所有忽所無
B27n0152_p0575b16║就所易棄所難其弊必至於便己適意孤陋寡聞此
B27n0152_p0575b17║迺得本人第一等病也此二病不除則於佛祖為人
B27n0152_p0575b18║千差萬別詳細法門安能旁通曲盡盡善盡美近世
B27n0152_p0575b19║之儱侗硬判鹵莽杜撰百病皆根於此也古德云通
B27n0152_p0575b20║宗不通教開口便亂道推此思之不大可畏歟然而
B27n0152_p0576a01║恆德擇交更為𦂳要中之𦂳要傳云不恆其德或承
B27n0152_p0576a02║之羞又云汎愛眾而親仁毋友不如己者至哉言也
B27n0152_p0576a03║當時時自己簡察一依我言沉思密行不守一隅一
B27n0152_p0576a04║切處一切時靡不壁立萬仞將來必成法門中大光
B27n0152_p0576a05║明幢為天下後世人之瞻依眼目如或不然則得之
B27n0152_p0576a06║大者全成之己者小豈非孤負本來戒之勉之
B27n0152_p0576a07║示骨巖峯書狀
B27n0152_p0576a08║時刻簡點寂光真境常得現前麼所作所為一一如
B27n0152_p0576a09║紅爐點雪麼相不相應努力向父母未生前去愈退
B27n0152_p0576a10║愈親切日久日純一古人道我數十年打成一片又
B27n0152_p0576a11║云我數十年尚有走作或云我時常只守箇閒閒地
B27n0152_p0576a12║所以山僧每示人得地之後須定多於慧子必聞之
B27n0152_p0576a13║熟矣因昨乞語更示此
B27n0152_p0576a14║示西江淵徒
B27n0152_p0576a15║以鏡智為宗出三種生非向父母未生前親證自己
B27n0152_p0576a16║本來面目安能於此等語無心契合
B27n0152_p0576a17║示岳侍者
B27n0152_p0576a18║愈退愈進愈晦愈明岳子侍我死關誠枯木侶示此
B27n0152_p0576a19║二語令其他日自續末後句
B27n0152_p0576a20║荊山寄示退庵白松不退骨巖四上座
B27n0152_p0576b01║先師塔後孤閒霞表嶺梅三放院中來者每告說戒
B27n0152_p0576b02║匡宗苦無其主因以十年來心相契合者先付四人
B27n0152_p0576b03║俾充領眾頭首秉拂弘範庶四眾知道法所在如我
B27n0152_p0576b04║無異退庵重祖衣一頂偈曰灰頭土面不常情退步
B27n0152_p0576b05║誰知己分親欲識闍黎負荷重看拈衣角利天人象
B27n0152_p0576b06║初命名行豐字曰白松祖衣一頂偈曰閙市拾金人
B27n0152_p0576b07║不識同牀作夢許誰明謙謙君子無矜伐歷代衣盂
B27n0152_p0576b08║卻在身不退勇祖衣一頂偈曰辦己切時捐寢食為
B27n0152_p0576b09║人真處絕疎親三玄三要吹毛利掌下無生不讓人
B27n0152_p0576b10║骨巖峯祖衣一頂偈曰齩碎棘蓬百味足枕笛橫眠
B27n0152_p0576b11║三腳驢珍重半肩擔祖服利人自利雪霜持戊子正
B27n0152_p0576b12║月十五日渦淮旅堂
B27n0152_p0576b13║示行岳行巖
B27n0152_p0576b14║行岳行巖向以居士身叅我報恩丈室見其志趣超
B27n0152_p0576b15║邁即示以本分草料雖未直下知歸然一往向進似
B27n0152_p0576b16║有夙因別去多載時往來我心乙酉之秋余掩室草
B27n0152_p0576b17║庵躬事慈老人二子同至皆頓絕諸緣懇祈芟染因
B27n0152_p0576b18║憐其誠即就草庵為之披鬀岳子以丁亥冬事我淮
B27n0152_p0576b19║北暨歸大雄不二年了畢大事曾說偈證之巖子許
B27n0152_p0576b20║久不見相見大雄令人刮目老厥數年報恩雖執事
B27n0152_p0577a01║事煩無時刻虛棄因露從上爪牙接之一間未達每
B27n0152_p0577a02║忘寢食徹晝夜迺至大事已明如䘮考妣古來外形
B27n0152_p0577a03║骸而求一生圓證菩提者其庶幾矣二子者塵埃中
B27n0152_p0577a04║辦道同時節既至剗草發悟同繼往開來同光祖道
B27n0152_p0577a05║是余所望也
B27n0152_p0577a06║示茆溪森上座
B27n0152_p0577a07║茆溪森上座一見投機結制後十日偶閱宗門統要
B27n0152_p0577a08║出公案十則令上座拈頌端能不負先聖有益後賢
B27n0152_p0577a09║因說偈證之偈曰青竿一擲碧潭渾再擲千峯雷雨
B27n0152_p0577a10║腥寄語南山白額虎我欲推篷最上層
B27n0152_p0577a11║示還樸湻上座
B27n0152_p0577a12║從上接人不問巧拙窮達貴其徹悟本來而已輓近
B27n0152_p0577a13║才能是重欲求法道復古其可得乎湻上座拍盲坐
B27n0152_p0577a14║究窮法源底機契大雄拔之領眾一夏來逆順喜怒
B27n0152_p0577a15║與之折旋俯仰累禁拳踢上座雖過樸過真天性使
B27n0152_p0577a16║然而果能擴利生之願充弘道之志則悲智交融自
B27n0152_p0577a17║他俱利庶不虛余厚望也
B27n0152_p0577a18║示寂庵洽上座
B27n0152_p0577a19║道德才學人罕獲全而宗師接人顓以了道為主洽
B27n0152_p0577a20║上座了道已久付囑獨後葢上座優於道德吾深望
B27n0152_p0577b01║其兼贍才學也每見其侍立愈久愈恭爰示曰水就
B27n0152_p0577b02║溼火就燥常情為然吾子性根近處不難殫精竭力
B27n0152_p0577b03║性之所難應黽勉至所未至誠如吾言則荷負佛祖
B27n0152_p0577b04║命脈非子而誰
B27n0152_p0577b05║示德巖紹上座
B27n0152_p0577b06║德巖未造龍淵見山不是山見水不是水德巖既造
B27n0152_p0577b07║龍淵見山依舊是山見水依舊是水且道與古人吹
B27n0152_p0577b08║滅紙燭時悟去還有差別也無莫怪阿師柔易甚他
B27n0152_p0577b09║年當顯虎丘宗
B27n0152_p0577b10║示韞荊璧上座
B27n0152_p0577b11║璧上座多年叅學真切為己不肯輕發躁露迨叅我
B27n0152_p0577b12║大雄一見得之累呼入室因命尅期取證不一目捉
B27n0152_p0577b13║敗趙州驚人之句皆從實地中流出舉古人公案驗
B27n0152_p0577b14║之悉能不為語縛且志願遠大惟視人如己豁達大
B27n0152_p0577b15║度大為佛祖出氣可耳
B27n0152_p0577b16║示慧楨孚上座
B27n0152_p0577b17║孚上座久歷諸方但以執事勞冗不能顓究本分再
B27n0152_p0577b18║叅大雄俾列清務純一自為一旦投機差別因緣時
B27n0152_p0577b19║流誵訛錯會者皆迎刃而解所謂上林新篁他日成
B27n0152_p0577b20║材未可量也
B27n0152_p0578a01║示慧樞地上座
B27n0152_p0578a02║凡學道歷劫操脩多有偏重故出頭斯世未免秉質
B27n0152_p0578a03║亦有所重惟有智之士脩去所重增進所難始成過
B27n0152_p0578a04║量德器地上座以勁直猛烈之性於山僧竹篦下明
B27n0152_p0578a05║百丈捲席因緣然此猛烈勁直是上座德性亦是上
B27n0152_p0578a06║座偏重處致廣大而盡精微極高明而道中庸不難
B27n0152_p0578a07║高明廣大者當盡心於精微中庸也
B27n0152_p0578a08║示全庵進上座
B27n0152_p0578a09║進上座事我十年不動竿頭每為齩破拇指夏初入
B27n0152_p0578a10║大雄室聞舉一歸何處話直下透脫須念自利易利
B27n0152_p0578a11║人難深心大心終身誓居學地所謂證無量聖身猶
B27n0152_p0578a12║未是泊頭處也
B27n0152_p0578a13║示道昌桂上座
B27n0152_p0578a14║人各有性情性情不同良如人面上人性情虛通田
B27n0152_p0578a15║地穩密諸祖公案皆全力究竟吾有坐箴曰行解相
B27n0152_p0578a16║應無愧爾祖宗說兩徹有利天人願與上坐共之
B27n0152_p0578a17║示住靜諸子
B27n0152_p0578a18║今人無論他事不如古人即住靜多可愧愧夫子曰
B27n0152_p0578a19║隱居以求其志孟子曰窮則獨善其身非但世外高
B27n0152_p0578a20║蹤雖人間賢聖如舜歷山傳版築伊尹有莘諸葛南
B27n0152_p0578b01║陽勞心苦形樂道忘世何嘗作君相想若夫風穴七
B27n0152_p0578b02║載單丁汾陽入請高臥高祖龍鬚曹溪獵網上至少
B27n0152_p0578b03║林面壁迦葉頭陁試看先宗是何標格至於或一人
B27n0152_p0578b04║西山或徧行天下或荷衣松食或拳枕涕頤潛光匿
B27n0152_p0578b05║彩代有異人一時莫及千古如生自重之士取法乎
B27n0152_p0578b06║上至德妙道不隆而隆列祖芳標先賢懿躅去人豈
B27n0152_p0578b07║遠哉偶令孚子輩住靜示此
B27n0152_p0578b08║示嵿侍司
B27n0152_p0578b09║禪和家善用心難善用心的得正悟難得正悟的打
B27n0152_p0578b10║脫見地難打脫見地的不走作難翻此四難為四易
B27n0152_p0578b11║則自利利他一切了辦
B27n0152_p0578b12║古人道數十年尚有走作或云我數十年方打成一
B27n0152_p0578b13║片成片者無論矣未成片者但把曹溪云什麼物恁
B27n0152_p0578b14║麼來隨時覺察管教衲僧行處如火消冰
B27n0152_p0578b15║示𡿄侍司
B27n0152_p0578b16║在堂中不要學佛學法辯古明今當獨眼孤撑無佛
B27n0152_p0578b17║無祖無人無己放出葢天葢地志氣來東弗于逮橫
B27n0152_p0578b18║身西瞿耶尼展腳南瞻部洲啜飯北鬱單越撒溺語
B27n0152_p0578b19║默超越常情動止逈殊舊習天人捧華無路人鬼覷
B27n0152_p0578b20║捕無門果能如是不變不雜等閒舉起鈍刀子也能
B27n0152_p0579a01║殺也能活也能照人肝膽也能稱人伎倆把從上千
B27n0152_p0579a02║七百老古錐遺下一言半句或是作家相見或是出
B27n0152_p0579a03║格提持或嚴密或危險或泥中有刺或沙裏無油或
B27n0152_p0579a04║人目為誵訛或人目為奇特千歧萬別逢著個鈍刀
B27n0152_p0579a05║子自然如庖丁之解牛由基之繞樹豈他穿窬擔板
B27n0152_p0579a06║亂統支離者可同年而語哉然猶未也并知山僧與
B27n0152_p0579a07║麼庭訓亦是憐兒不覺醜方是有氣性衲子祖師云
B27n0152_p0579a08║行解相應名之曰祖又曰明道者多行道者少如斯
B27n0152_p0579a09║料簡豈是等閒今時有等無忌憚者擬為佛祖苗裔
B27n0152_p0579a10║得些見地全不脩省難免道力不勝業力又安望其
B27n0152_p0579a11║透末後句向上關哉戒之勉之
B27n0152_p0579a12║示松巖居士
B27n0152_p0579a13║諸佛未出世人人鼻孔撩天出世後杳無消息所供
B27n0152_p0579a14║並是詣實省化主不肯興教風雪鵝王擇乳素所鴨
B27n0152_p0579a15║類三十棒寄打雪竇不逢別者不開拳松巖道人問
B27n0152_p0579a16║道草堂往返雄峯栢山備歷艱險示以青絹扇子話
B27n0152_p0579a17║實相期以向上也庚寅正月丙辰萱庭閒坐紙筆便
B27n0152_p0579a18║書此與之
B27n0152_p0579a19║示錦山鐘侍司
B27n0152_p0579a20║娑婆世界中指東為西倒視堅遠一回猛省應正念
B27n0152_p0579b01║廓然日惺又惺馬上續殘夢迺古今達人通病絕凡
B27n0152_p0579b02║證聖秖爭此際斯言以一知半解為足者見之定當
B27n0152_p0579b03║詬罵慎弗輕以示人
B27n0152_p0579b04║示健禪人
B27n0152_p0579b05║古德削骨還父削肉還母方現全身為親說法此間
B27n0152_p0579b06║學者須是削骨還父削肉還母克現全身方能聞我
B27n0152_p0579b07║說法
B27n0152_p0579b08║送雲居嵿徒首眾磬山
B27n0152_p0579b09║金谷雄峯輔弼深磬庭先去覓知音剛而無虐寬而
B27n0152_p0579b10║栗接箇英靈繼祖燈
B27n0152_p0579b11║示濟芝覺徒
B27n0152_p0579b12║英靈衲子得地之後當念茲在茲不為外緣所轉久
B27n0152_p0579b13║依清眾時侍良師逆順卷舒咳唾掉臂脗合從上三
B27n0152_p0579b14║頭六臂無面目漢直饒如此若有毫髮許佛法介於
B27n0152_p0579b15║胸中依然成箇流俗阿師所謂此中難得其人斯言
B27n0152_p0579b16║不欺人也覺堂主入道已久不能久事山僧今年逾
B27n0152_p0579b17║四十當捨小就大官天地府萬物寓形骸象耳目與
B27n0152_p0579b18║山僧遊戱於大寂滅海日久歲深渾忘彼此分一葦
B27n0152_p0579b19║以航後世切勿仍前暌隔丁酉解制後因乞假養病
B27n0152_p0579b20║一月示此切囑
B27n0152_p0580a01║示量空寬
B27n0152_p0580a02║量空上座行寬叅我大雄即許入室追隨南北動靜
B27n0152_p0580a03║無違識自性量證入不惑命總院事供養舉世有志
B27n0152_p0580a04║法侶同見性成佛此上座素願素行也惟忘年忘德
B27n0152_p0580a05║行人難行忍人難忍透人難透牢關令天下後世知
B27n0152_p0580a06║有向上真宗成株大樹普蔭一切庶幾濟上沿流愈
B27n0152_p0580a07║遠愈長是所望也
B27n0152_p0580a08║示慧濟舟
B27n0152_p0580a09║慧濟舟子別我數年歸職堂司呈拈古十餘則真無
B27n0152_p0580a10║背面常在我側也惟忘其所得與山僧眉毛廝結透
B27n0152_p0580a11║從上難透牢關令大地高尚衲僧同入洪爐烹燮庶
B27n0152_p0580a12║不負自己叅悟與山僧多載毒掌惡罵也
B27n0152_p0580a13║示道仁本
B27n0152_p0580a14║道仁本徒古歙實行僧也識自本心叅我大雄劈頭
B27n0152_p0580a15║與一棒乃秖覺棒甘不覺棒苦何故以得處牢實見
B27n0152_p0580a16║人遲也再叅報恩與他潑面一盞茶迺秖覺茶熱不
B27n0152_p0580a17║覺茶冷何故事我日淺也今侍我室中當不計時日
B27n0152_p0580a18║必令頓空始覺之迹契自本覺庶使山僧一棒一潑
B27n0152_p0580a19║令不虛行耳
B27n0152_p0580a20║示超源
B27n0152_p0580b01║恁麼也是生後不恁麼也是生後恁麼不恁麼也是
B27n0152_p0580b02║生後計窮力盡切忌瞌睡切忌起念坐如木人坐行
B27n0152_p0580b03║如木人行著衣喫飯如木人著衣喫飯不開口無人
B27n0152_p0580b04║道你啞不揚眉無人道你瞎如此一片管教㘞地有
B27n0152_p0580b05║日
B27n0152_p0580b06║示霜曉白
B27n0152_p0580b07║行白今年八十九明年八十八後年八十七再後年
B27n0152_p0580b08║八十六後年後年八十五四再後年再後年一百九
B27n0152_p0580b09║十三信不及石上霜花信得及水上東山笑破顏
B27n0152_p0580b10║示法樹格
B27n0152_p0580b11║超格今年九歲半明年九歲半後年九歲半再後年
B27n0152_p0580b12║九歲半後年後年九歲半信得及露柱燈籠閒作伴
B27n0152_p0580b13║信不及往雞足山拜請迦葉師兄細打算
B27n0152_p0580b14║示復行者
B27n0152_p0580b15║清淨三業讀誦大乘讀而無讀誦而無誦見思路絕
B27n0152_p0580b16║言語道斷盡十方世界是沙門一隻眼雪峯多口不
B27n0152_p0580b17║得趙州插足不入秖愁活不得死不怕死不得活
B27n0152_p0580b18║示久入室諸子
B27n0152_p0580b19║欲為佛祖嫡嫡兒孫不可自恕最初行解須正中間
B27n0152_p0580b20║行解須圓末後行解須無住非無住行解終不圓行
B27n0152_p0581a01║解圓定無住此三如鼎足缺一未見其為完器也仲
B27n0152_p0581a02║尼曰若聖與仁則吾豈敢抑為之不厭誨人不倦則
B27n0152_p0581a03║可謂云爾已矣曾子曰以能問於不能以多問於寡
B27n0152_p0581a04║有若無實若虛犯而不校昔者吾友嘗從事於斯矣
B27n0152_p0581a05║此聖賢之無住也仲尼曰如有周公之才之美使驕
B27n0152_p0581a06║且吝其餘不足觀也已盆成括仕於齊孟子曰死矣
B27n0152_p0581a07║盆成括盆成括見殺門人問曰夫子何以知其將見
B27n0152_p0581a08║殺曰其為人也小有才未聞君子之大道也則足以
B27n0152_p0581a09║殺其軀而已矣此聖賢之警惕人無住也入世間聖
B27n0152_p0581a10║賢尚然况出世間聖賢乎老盧云以無住為宗不其
B27n0152_p0581a11║然乎
B27n0152_p0581a12║示謙侍司
B27n0152_p0581a13║三世諸佛客作漢歷代祖師客作漢三乘十二分教
B27n0152_p0581a14║閒言語千七百則公案閒言語叅禪問道錯用心明
B27n0152_p0581a15║心見性錯用心謙上座腦後具眼麼正好一掌拍瞎
B27n0152_p0581a16║大雄頭陀書於湘溪報恩堂之古梅下
B27n0152_p0581a17║示嘉行者
B27n0152_p0581a18║如何是道天下太平古德此語事上也得理上也得
B27n0152_p0581a19║所謂一句中具三玄一玄中具三要有權有實有照
B27n0152_p0581a20║有用明眼衲僧如何話會因事每舉此話問人有僧
B27n0152_p0581b01║云棒打石人頭行者云某則不然但道東荒西亂因
B27n0152_p0581b02║乞示筆此以識閒居法喜之樂
B27n0152_p0581b03║示如西堂
B27n0152_p0581b04║不識一丁氣疎放堆堆欲滅磬山宗他年若箇輕相
B27n0152_p0581b05║觸一喝從教雙耳聾
B27n0152_p0581b06║示超範
B27n0152_p0581b07║香嚴上樹話透則百丈屏卻咽喉唇𠯳話溈山父母
B27n0152_p0581b08║未生前話大慧竹篦子話一切俱透若竹篦子話錯
B27n0152_p0581b09║會未生前話錯會屏卻咽喉話錯會則上樹話自然
B27n0152_p0581b10║錯會僧問趙州如何得不錯路州云識心見性即不
B27n0152_p0581b11║錯路吾安得見性者與之揀魔辯異令人人不錯路
B27n0152_p0581b12║耶惟學者專為生死以見性為則可耳所以道叅禪
B27n0152_p0581b13║無秘訣秖要生死切又云直透萬重關莫住青霄裡
B27n0152_p0581b14║斯言盡之矣
B27n0152_p0581b15║示湻首座（有跋）
B27n0152_p0581b16║世出世間閒為第一如何得閒大忘人世世如何忘
B27n0152_p0581b17║莫貪徒侶云何寡徒自忘其道道云何忘本來高曠
B27n0152_p0581b18║終身頭陀九年面壁叱去盡漏自來腰雪開宗繼祖
B27n0152_p0581b19║絕塵奔逸
B27n0152_p0581b20║美發湻子期行年五十回閩有一偈可使終身行
B27n0152_p0582a01║之隨處得樂者拈出示之加意奉持庶不負生平
B27n0152_p0582a02║叅學云乙巳天目丈室手示
B27n0152_p0582a03║示徧濟上座
B27n0152_p0582a04║先明題目方做文章求證本來莫學佛法
B27n0152_p0582a05║示琴水韶西堂
B27n0152_p0582a06║生平自嫌能古執何期古執復驚吾我亦生性苦寒
B27n0152_p0582a07║耐何期苦寒我所無眼空不識岱華峻情盡安知風
B27n0152_p0582a08║雨荼教河深入腳不溼禪域窮幽見日枯臨機每出
B27n0152_p0582a09║驚人句評古時堪入畫圖三年與眾寢食共四座有
B27n0152_p0582a10║誰澹永如春風八面木石活鐵骨橫空香自孤
B27n0152_p0582a11║示磬山以誠濟監院時發心句曲丏
B27n0152_p0582a12║有一粒米自受用不盡供養一切人不盡何不返而
B27n0152_p0582a13║求之向外走作麼若曰老老大大說如來禪則一任
B27n0152_p0582a14║長裙新婦拖泥走
B27n0152_p0582a15║開山誕禮祖示諸山
B27n0152_p0582a16║師云今日開山誕何幸諸山集要為佛祖兒孫須讀
B27n0152_p0582a17║得開山語錄過看他前面悟處作麼生後面重疑又
B27n0152_p0582a18║作麼生枕子落地處又作麼生錄中自述悟處前後
B27n0152_p0582a19║詳悉繼往開來反覆呈露若本宗人透脫向上豈容
B27n0152_p0582a20║魔外家妄說打破拖死屍句子為認昭昭靈靈識神
B27n0152_p0582b01║枕子落地時方纔破識神聞渠斷常矯亂之頌所謂
B27n0152_p0582b02║有王初進步無主末後功云云焉得不如千百矛刺
B27n0152_p0582b03║眼尚肯與之如膠漆成莫逆乎眾禮謝
B27n0152_p0582b04║示濟芝首座
B27n0152_p0582b05║引者風顛漢叅堂去是䑛犢是䧟虎行數里疑此事
B27n0152_p0582b06║是黃楊木禪是別有長處約住與一掌與前時隨後
B27n0152_p0582b07║便掌有誵譌沒誵譌癸丑行覺再叅書此三則徵之
B27n0152_p0582b08║離羣索居不虛過乎
B27n0152_p0582b09║
B27n0152_p0582b10║大覺普濟玉林禪師語錄卷之七終