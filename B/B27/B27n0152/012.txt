B27n0152_p0633a01║
B27n0152_p0633a02║
B27n0152_p0633a03║
B27n0152_p0633a04║
B27n0152_p0633a05║
B27n0152_p0633a06║
B27n0152_p0633a07║
B27n0152_p0633a08║
B27n0152_p0633a09║
B27n0152_p0633a10║
B27n0152_p0633a11║大覺普濟玉林禪師語錄卷之十二
B27n0152_p0633a12║嗣法孫超琦彙
B27n0152_p0633a13║雜著
B27n0152_p0633a14║題栯堂詩後
B27n0152_p0633a15║念念心心不得住胡為自抱百年憂虛空有體須親
B27n0152_p0633a16║證定慧無門莫妄修睡起碧天三丈日詩成青樹一
B27n0152_p0633a17║聲鳩雙林大士分明說會取橋流水不流虛空有體
B27n0152_p0633a18║須親證此等呆語圓悟大慧外幾人敢道至詩成青
B27n0152_p0633a19║樹一聲鳩即升作者之壇矣古人詞理俱勝可合後
B27n0152_p0633a20║賢猛省
B27n0152_p0633b01║書真淨禪師頌後
B27n0152_p0633b02║資糧更不著些些歧路年㴱恐轉賒直下痛施三頓
B27n0152_p0633b03║棒夜來依舊宿蘆華真淨和尚作此語頌黃檗接臨
B27n0152_p0633b04║濟見者靡不為之快然詎知此老極恨恨邪
B27n0152_p0633b05║錄餘杭道中詩
B27n0152_p0633b06║舉目千矛刺淚流若為問路白雲頭大人君子今何
B27n0152_p0633b07║在長歎一聲天地秋餘杭道中不知誰書此詩於壁
B27n0152_p0633b08║題曰行腳紀事非目擊其中人者不知此詩之悲也
B27n0152_p0633b09║書禹門先師翁詩後
B27n0152_p0633b10║五峰雲頂古文殊盡日跏趺總笑余半點苦寒禁不
B27n0152_p0633b11║得躊躇未了又躊躇此禹門師翁臺山卜居詩也師
B27n0152_p0633b12║翁證處穩密超脫故微言澹語中煞有吼意琇生也
B27n0152_p0633b13║晚何幸目聽洪音
B27n0152_p0633b14║書自偈
B27n0152_p0633b15║荒庭黃柴高三尺抱膝繩床术石頑檜影搖牕斜日
B27n0152_p0633b16║冷愛閒有客到柴關臨濟大師云我有時奪人不奪
B27n0152_p0633b17║境有時奪境不奪人有時人境兩俱奪有時人境俱
B27n0152_p0633b18║不奪夾山和尚答僧語云猿抱子歸青嶂後鳥銜花
B27n0152_p0633b19║落碧巖前後來法眼老人云我三十年只作境會昨
B27n0152_p0633b20║因客至得句岳子應作何等觀丁亥十一月甲午荊
B27n0152_p0634a01║山旅堂書示
B27n0152_p0634a02║書溈山語
B27n0152_p0634a03║行腳高士須向聲色裡睡眠聲色裡坐臥始得山谷
B27n0152_p0634a04║云東坡文字語言歷刦贊揚有不能盡吾於溈山亦
B27n0152_p0634a05║云戊子春二日荊[利-禾+氐]書
B27n0152_p0634a06║跋古德語
B27n0152_p0634a07║諸佛未出世人人鼻孔撩天出世後為甚麼杳無消
B27n0152_p0634a08║息三十棒寄打雪竇斯言函以下玉綴以隋珠供於
B27n0152_p0634a09║百寶浮屠之上當夜夜放千道奇光灮中時現二龍
B27n0152_p0634a10║發大音聲金聲玉振千佛萬祖于其音中示生音中
B27n0152_p0634a11║涅槃己丑中秋日手記
B27n0152_p0634a12║閱筆語
B27n0152_p0634a13║吾自泰山頹後久失嚴誨近復畏友凋喪亦少忠告
B27n0152_p0634a14║舟中偶閱靈源禪師筆語扶弱攻病如承面訓恍然
B27n0152_p0634a15║臨千尺寒潭眉目爽豁又如蓮華國土行步步嚴淨
B27n0152_p0634a16║俾人自遠庚寅三月癸酉潛子道人手書於野水蝸
B27n0152_p0634a17║室
B27n0152_p0634a18║題雪竇頌古
B27n0152_p0634a19║埜鴨子知何許馬祖見來相共語話盡雲山水月情
B27n0152_p0634a20║依然不會還飛去卻把住道道頌出雪竇真能於法
B27n0152_p0634b01║自在匪夷所思猶戽夜塘以盡所欲言而妙此卻把
B27n0152_p0634b02║住道道以不完題而妙盡所欲言如千雷並吼易不
B27n0152_p0634b03║完題如千日並炤難偶閱之直欲擊破唾壺
B27n0152_p0634b04║跋石頭庵主偈
B27n0152_p0634b05║萬機休罷付癡憨蹤迹時容野鹿叅不脫麻衣拳作
B27n0152_p0634b06║枕幾生夢在緣蘿庵晉王導云人言我憒憒後當思
B27n0152_p0634b07║我憒憒人各有能有不能石頭庵主之高蹈我不能
B27n0152_p0634b08║也雪竇云他年或要兒孫無端須入荒草獨邁千古
B27n0152_p0634b09║之人孰知立言迺爾
B27n0152_p0634b10║跋大慧頌古
B27n0152_p0634b11║相體裁衣量水打碓毫髮不差且居門外昨夜三更
B27n0152_p0634b12║月到牕話後人逐塊亂頌無論蹉過南泉趙州還曾
B27n0152_p0634b13║夢見大慧乎雨牕偶書
B27n0152_p0634b14║書月祖偈
B27n0152_p0634b15║自笑當年畫模則幾番紅了幾番黑如今謝主老還
B27n0152_p0634b16║鄉那管生平得未得今人輕易敢稱笑巖後裔余略
B27n0152_p0634b17║舉此偈示之請莫造次
B27n0152_p0634b18║書巖子紙
B27n0152_p0634b19║大雄道人廿年來炊冰煮雪接納諸方能三十夏不
B27n0152_p0634b20║憚寒苦者敢保出他人一頭地巖子能否
B27n0152_p0635a01║雲門一字三句臨濟一句三玄曹洞五位何嘗不然
B27n0152_p0635a02║續貂者妄以兼中到主中主為最勝并濟上人境俱
B27n0152_p0635a03║奪亦妄擬議真乃見笑大方謹白叅玄人綱宗莫鹵
B27n0152_p0635a04║莾
B27n0152_p0635a05║多見人在殼漏子裡譚葢天葢地之道徒自欺耳葢
B27n0152_p0635a06║天葢地者能把殼漏子作荼毒皷撾
B27n0152_p0635a07║書楚紙
B27n0152_p0635a08║近年少至性衲子葢稍有見處不能出頭天外全體
B27n0152_p0635a09║受用多以名利熏心學文字語言還知但患不成佛
B27n0152_p0635a10║不怕佛不解說法麼
B27n0152_p0635a11║書眉子紙
B27n0152_p0635a12║老親開年七十日有定課誦持無虛刻惟性畏啖熱
B27n0152_p0635a13║飯食頃得久侍譚笑每設長几半圖書半果饌余因
B27n0152_p0635a14║老親多作幾字老親因余多進粥兩盂然余年十二
B27n0152_p0635a15║而孤老親危寡守子成立予年十九而僧老親愈孤
B27n0152_p0635a16║危復守少子成立老親深於憂患四十年於茲矣瞻
B27n0152_p0635a17║望顏色讀書畫字每不竟紙家弟新從江上來亦在
B27n0152_p0635a18║[〦/(句-口+方)]是日甲辰
B27n0152_p0635a19║又
B27n0152_p0635a20║辛卯七月庚子中堂捲簾橫案老親白髮如雪坐臨
B27n0152_p0635b01║風用醃雪華下飯一滿盂半案皆紙筆研墨作數字
B27n0152_p0635b02║覺吾生平樂事無過此者
B27n0152_p0635b03║述戒殺
B27n0152_p0635b04║人未見性當遵佛語佛所示人率性事也勿食肉勿
B27n0152_p0635b05║著蠶絲蓋天地同根萬物一體殺他利己稍有仁心
B27n0152_p0635b06║者鮮不恭敬波羅提木叉時當晚季稱為見性者多
B27n0152_p0635b07║見穿紬著綿一衣當殺千生一絮亦傷萬命非逆行
B27n0152_p0635b08║菩薩從果地中來纔披能令羣靈當下解脫者吾為
B27n0152_p0635b09║汝危之
B27n0152_p0635b10║書尊宿語
B27n0152_p0635b11║如何是西來意師便打山谷云人胸中久不用古今
B27n0152_p0635b12║澆灌之則俗塵生其間炤鏡覺面目可憎對人亦語
B27n0152_p0635b13║言無味閱黃檗機用不坐睡者定佳
B27n0152_p0635b14║書案頭紙
B27n0152_p0635b15║續佛慧命人不住院子不覽經書迦葉以下百丈以
B27n0152_p0635b16║上古佛去人端不甚遠
B27n0152_p0635b17║世尊降王宮纔生下一手指天一手指地周行七步
B27n0152_p0635b18║目顧四方曰天上天下惟我獨尊此是何等氣槩年
B27n0152_p0635b19║十九入山苦行多歷年所年三十臘月八日明星出
B27n0152_p0635b20║時廓然大悟成等正覺嘆曰奇哉一切眾生具有如
B27n0152_p0636a01║來智慧德相但以妄想執着不能證得與向來惟我
B27n0152_p0636a02║獨尊是同是別
B27n0152_p0636a03║達摩大師天竺香至王子也二十七祖知其密跡試
B27n0152_p0636a04║與諸兄辯香至王所賜寶珠發明心要傳法受記至
B27n0152_p0636a05║震旦設大法藥直接上根普通七年武帝詔請問如
B27n0152_p0636a06║何是聖諦第一義答曰廓然無聖又問對朕者誰答
B27n0152_p0636a07║曰不識雪竇云清風帀地有何極廓然無聖又云不
B27n0152_p0636a08║識如何道清風帀地有何極所以道見與師齊減師
B27n0152_p0636a09║半德悟心之士達摩大師面目現在
B27n0152_p0636a10║六祖大師聞金剛經感悟叅五祖和第一座偈五祖
B27n0152_p0636a11║命三皷入室徵其所悟啟五祖曰一切萬法不離自
B27n0152_p0636a12║性何期自性本自清淨何期自性本不生滅何期自
B27n0152_p0636a13║性本自具足何期自性本無動搖何期自性能生萬
B27n0152_p0636a14║法所以道見性如見掌中珠
B27n0152_p0636a15║千峰萬峯頭石屋半間草其衣木其食吾本分如是
B27n0152_p0636a16║古人云一道神光萬境閒或庶幾焉易曰有他吝戒
B27n0152_p0636a17║之哉
B27n0152_p0636a18║雜書
B27n0152_p0636a19║有生可殺即不倦會得此語者是名屠兒是名戒子
B27n0152_p0636a20║偶書
B27n0152_p0636b01║山僧鈍根人也病中每多得力篤志辦道者切莫為
B27n0152_p0636b02║形氣所使此語囑見道者倍湥或問見道者虛空粉
B27n0152_p0636b03║碎大地平沉內無身心外無世界何形氣之足云噫
B27n0152_p0636b04║一證永證更不走作此果地人也誠復何修如或未
B27n0152_p0636b05║然見道者自知豈容門外者擬議哉
B27n0152_p0636b06║趙州云老僧使得十二時道者須使得十二時始得
B27n0152_p0636b07║雖然非四十年不雜用心者豈易言哉
B27n0152_p0636b08║將頭臨白刃猶若斬春風本性如是得本者盡合如
B27n0152_p0636b09║是非得本後涵養純一切莫輕言
B27n0152_p0636b10║大慧老人云大悟十七八遍小悟不記其數人多駭
B27n0152_p0636b11║之不意末學怪異至此山僧直云大悟不記其數不
B27n0152_p0636b12║知更若為駭耳
B27n0152_p0636b13║一棒打殺與狗子喫老漢未會末後句在葢激揚法
B27n0152_p0636b14║道則呵佛侮師有眼者自知好惡若世諦較量存心
B27n0152_p0636b15║報復縱橫巧辯各私其私咄識法者懼
B27n0152_p0636b16║偶坐客寮中諸子環侍日二三新發志者不覺叨呾
B27n0152_p0636b17║殊甚堂內頭首咸在復譚及堂中事維那進云請和
B27n0152_p0636b18║尚落堂迺云者是什麼所在遂起身歸草庵若人會
B27n0152_p0636b19║得個轉語許他終日著衣不挂一縷絲終日喫飯不
B27n0152_p0636b20║齩一粒米他時後日免被閻老子打算
B27n0152_p0637a01║鐔津文集宗鏡錄石門文字禪三老自有一段精光
B27n0152_p0637a02║在語言文字之外語言文字遂傳不朽著書立言可
B27n0152_p0637a03║易言哉
B27n0152_p0637a04║二祖云覔心了不可得初祖云與汝安心竟者是老
B27n0152_p0637a05║胡搭冬瓜印子邪還具殺活機邪有錄云二祖言下
B27n0152_p0637a06║大悟有錄刪去此語且道錄者具眼刪者具眼
B27n0152_p0637a07║那裡是趙州勘破婆子處婆子燒庵時為者僧出得
B27n0152_p0637a08║個甚麼語巖頭密啟其意如何是密啟的句向者裡
B27n0152_p0637a09║答得倜儻分明纔是本分衲僧
B27n0152_p0637a10║僧問楊歧人法俱遣未是衲僧極則佛祖雙亡猶是
B27n0152_p0637a11║學人疑處未審和尚如何為人歧云你秪要勘破新
B27n0152_p0637a12║長老歧祖是臨濟兒孫為甚不行棒行喝卻作恁麼
B27n0152_p0637a13║語話
B27n0152_p0637a14║覺範老人一生吟誦才學逾人迺發揮宗要議論正
B27n0152_p0637a15║法不無配合誵訛見惜古今明眼其深聞之弊耶師
B27n0152_p0637a16║資未盡其妙耶抑所見然耶
B27n0152_p0637a17║祖宗遞代傳持痛呵文字者固多不撥文字者亦不
B27n0152_p0637a18║少如西天之龍樹馬鳴東土之永明明教各各皆全
B27n0152_p0637a19║璧無疵得個甚麼道理克如日月並行而不悖令見
B27n0152_p0637a20║聞無不仰服
B27n0152_p0637b01║超宗異目方可利他齊眉並躅秪宜自利否則一言
B27n0152_p0637b02║以蔽之曰險
B27n0152_p0637b03║姦雄乃得志遂使羣心搖赤風蕩中原烈火無遺巢
B27n0152_p0637b04║一人計不用萬里空蕭條此王昌齡嘆人間世詩不
B27n0152_p0637b05║謂今日出世間法亦爾可勝扼腕
B27n0152_p0637b06║龍池龍分蟄老龍嘆聲噎童年不省事學步亦倉卒
B27n0152_p0637b07║不肖類如斯尚是好消息幻祖送先磬山嶺南掩室
B27n0152_p0637b08║松門分袂迺曰汝去老僧無說話人矣先老人常舉
B27n0152_p0637b09║以為恨昔年江千死關者十閱月亦為生平之愧幸
B27n0152_p0637b10║先師暨某尚免離早之誚因有此詩以示來者
B27n0152_p0637b11║牛頭禪師日負米供眾迺其言曰若有一法過于涅
B27n0152_p0637b12║槃我說皆如夢幻儻不如是即淨佛國土悉名狥物
B27n0152_p0637b13║喪己
B27n0152_p0637b14║題墨書法華
B27n0152_p0637b15║普天帀地是部法華應如是書如是持一點一畫是
B27n0152_p0637b16║部法華應如是書如是持一楮一墨是二親面目應
B27n0152_p0637b17║如是書經如是度親作如是說多寶墖平地湧出山
B27n0152_p0637b18║僧迺卓筆一下
B27n0152_p0637b19║題藥師日課語
B27n0152_p0637b20║予辭恩絕塵不暇披覽偶入藏閱藥師如來本願功
B27n0152_p0638a01║德不覺斫額失聲願人人入如來願海也或問何於
B27n0152_p0638a02║此經驚歎如是告之曰予見世人順境淪溺者不一
B27n0152_p0638a03║富貴可畏甚於貧賤今此如來使人所求如願遂從
B27n0152_p0638a04║此永不退道直至菩提則欲於王臣長者一切人中
B27n0152_p0638a05║作同事攝不乘如來願航何從濟乎大凢修持須量
B27n0152_p0638a06║己量法直心直行誠能厭惡三界堅志往生則專依
B27n0152_p0638a07║阿彌陀經收攝六根淨念相繼所謂執持名號一心
B27n0152_p0638a08║不亂決定往生此內秘菩薩行外現聲聞乘先自利
B27n0152_p0638a09║而後利人者之所為也若於現前富貴功名未能忘
B27n0152_p0638a10║情男女飲食之欲未知深厭則於往生法門未易深
B27n0152_p0638a11║信即信矣身修淨土而心戀娑婆果何益乎則求其
B27n0152_p0638a12║不離欲鈎而成佛智處於順境不致淪胥者固無如
B27n0152_p0638a13║修持藥師願海者之殊勝難思也癸巳之夏山居不
B27n0152_p0638a14║甯偶奉親歸養江上晏如程君以刻成藥師日課見
B27n0152_p0638a15║示此出人意表是輕流傳已久編成日課未之聞也
B27n0152_p0638a16║乃得之吾江之善士為之助喜信能修持久久不懈
B27n0152_p0638a17║知不獨功名富貴轉女成男離危辿吉如如意珠隨
B27n0152_p0638a18║願成就即得於一切成就處直至菩提永無退轉何
B27n0152_p0638a19║幸如之人間亦有揚州鶴但泛如來功德船
B27n0152_p0638a20║題尊宿錄
B27n0152_p0638b01║禹門閑譚晚話流傳已久不審解讀者幾人後人翻
B27n0152_p0638b02║刻失真倍可浩歎然獨閑譚晚話而已哉會當有願
B27n0152_p0638b03║讀全錄者
B27n0152_p0638b04║三師說
B27n0152_p0638b05║吾有三師父師母師師師父師生我眼師師開我眼
B27n0152_p0638b06║母師護我眼父師身示無常此生我眼者也師師了
B27n0152_p0638b07║我生死此開我眼者也母師最我證果此護我眼者
B27n0152_p0638b08║也三師皆有大因緣使我悚然省豁然開惻然痛吾
B27n0152_p0638b09║何修而得此三善知識師也噫吾於荊溪磬山開此
B27n0152_p0638b10║眼於江上水關忘此眼於吳興草堂保此眼不知何
B27n0152_p0638b11║年得真不負三師也有客躡而問曰忘矣何用保為
B27n0152_p0638b12║曰此非汝所知也保矣更俟何年不負師曰此非汝
B27n0152_p0638b13║所知也待汝證果地涅槃與汝共報難報之恩可也
B27n0152_p0638b14║雖然父師母師出離之緣皆賴師師師乎師乎粉骨
B27n0152_p0638b15║碎身未足酬將此身心奉塵剎潛子苫次草述抹四
B27n0152_p0638b16║字令岳子輩重一錄過庶幾隨時見之或令人時一
B27n0152_p0638b17║誦之非僅子才西方公案也時乙未九月戊戌
B27n0152_p0638b18║跋風穴上堂
B27n0152_p0638b19║欲識闍黎麼左邊一拍曰者裡是欲識老僧麼右邊
B27n0152_p0638b20║一拍曰者裡是千雷並吼千日並照斯言足以當之
B27n0152_p0639a01║雖然如是猶是迦葉兒孫有客趨前曰要與佛祖為
B27n0152_p0639a02║師隨分些些總不見潛子自領七盞茶何故祖禰殃
B27n0152_p0639a03║及
B27n0152_p0639a04║題憨山大師示普瑞沙彌法語
B27n0152_p0639a05║明神宗朝依教修行善知識三曰雲棲曰憨山曰紫
B27n0152_p0639a06║栢皆行其所信不行其所疑如是自利如是利他愚
B27n0152_p0639a07║智欽崇古今瞻仰是亦不為無補于法門矣乃後之
B27n0152_p0639a08║名利熏心者造大妄語動稱悟道上下相罔賣拂賣
B27n0152_p0639a09║衣雖竊有佛祖兒孫之名并無人天師範之實一盲
B27n0152_p0639a10║引眾盲相牽入火坑自墮良重何言利生識好惡者
B27n0152_p0639a11║可不知所决擇潛道人
B27n0152_p0639a12║丁酉記幸
B27n0152_p0639a13║六月二十有四日寅刻上正寢禮堂頭先老人訖步
B27n0152_p0639a14║前庭梅蔭深密雞冠華成林徘徊久之行者供坐具
B27n0152_p0639a15║設典籍讀風穴首山汾陽三傳動容曰此法未滅斯
B27n0152_p0639a16║世猶可在嘆曰何幸此生覩是極則事林玹琇侍者
B27n0152_p0639a17║時權金峰客可部署先磬山入墖海會
B27n0152_p0639a18║跋睦州讚
B27n0152_p0639a19║雲門臨濟一龍一夔嗣存叅運皆公使之叢林米嶺
B27n0152_p0639a20║眾不滿百僉一典客覺有難色即袖手去古寺閒房
B27n0152_p0639b01║織履養毋自含其光欽其遺風秋滿鬚髮唯不少貶
B27n0152_p0639b02║是真弘法有陳尊宿不可無石門此贊今之屈曲人
B27n0152_p0639b03║間圖熱鬧為弘法者真乎否耶久假而不歸莫知其
B27n0152_p0639b04║非矣哀哉
B27n0152_p0639b05║書先賢偈
B27n0152_p0639b06║十方同聚會箇箇學無為此是選佛場心空及第歸
B27n0152_p0639b07║禪人看公案多不透脫為書此偈若曰此老生之常
B27n0152_p0639b08║談吾末如之何也已
B27n0152_p0639b09║記夜坐
B27n0152_p0639b10║壬辰豐徒遷海會報恩乏住持乃奉先老人居正寢
B27n0152_p0639b11║法堂供先禹門七年于茲矣一日晚叅畢坐栢庭燈
B27n0152_p0639b12║月輝映清氣逼人圓證堂有僧再出問話忽憶先翁
B27n0152_p0639b13║三箇別字之語恍然親承謦欬戊戌七月八日潛子
B27n0152_p0639b14║手記
B27n0152_p0639b15║書祖師偈
B27n0152_p0639b16║心同虛空界示等虛空法證得虛空時無是無非法
B27n0152_p0639b17║岱宗夫如何齊魯青未了有能一口吞盡者書此與
B27n0152_p0639b18║之己亥三月七日古城道中潛道人
B27n0152_p0639b19║自書報恩堂集古箴
B27n0152_p0639b20║麻衣草履食惟接氣日中一食樹下一宿行為天下
B27n0152_p0640a01║法言為天下則不解佛祖所長乃爾難到己亥五月
B27n0152_p0640a02║望前書於星河舟中
B27n0152_p0640a03║書示月庭邇
B27n0152_p0640a04║江國春風吹不起鷓鴣啼在深花裡乳峰老人三十
B27n0152_p0640a05║二相八十種好見此老一光者百千諸佛同時現前
B27n0152_p0640a06║透此老一言勝透一大藏教咄山僧未免向佛頭上
B27n0152_p0640a07║淋漓墨汁
B27n0152_p0640a08║讀笑祖行繇
B27n0152_p0640a09║圓翁似清素關嶺即洞山陸沉㴱隱者幾人屈己叅
B27n0152_p0640a10║一墖耀千古兒孫莫自瞞
B27n0152_p0640a11║丙申三誓
B27n0152_p0640a12║重佛祖慧命故立此三誓一非透向上關者即精明
B27n0152_p0640a13║教理誓不獎借一非透向上關者即精通文學誓不
B27n0152_p0640a14║獎借一非透向上關者即富有福德誓不獎借
B27n0152_p0640a15║自勵四誓
B27n0152_p0640a16║一誓不與本分間隔作一佛事迺至一穪一禮一誓
B27n0152_p0640a17║不與本分間隔為一人迺至交一言一誓不與本分
B27n0152_p0640a18║間隔閱一書作一字一誓不與本分間隔一坐立一
B27n0152_p0640a19║譚笑
B27n0152_p0640a20║跋天目禮禪師頌臨濟三頓棒
B27n0152_p0640b01║禍福無門口自招三遭瞎棒打驢腰誰知敗國亡家
B27n0152_p0640b02║恨萬古春風吹不消禮公本是臨濟兒孫恁麼作頌
B27n0152_p0640b03║要與臨濟相見尚隔一山在
B27n0152_p0640b04║又
B27n0152_p0640b05║禍福無門口自招三遭瞎棒打驢腰誰知敗國亡家
B27n0152_p0640b06║恨萬古春風吹不消有為古人作主者但向道無你
B27n0152_p0640b07║喫棒分在
B27n0152_p0640b08║跋虛上座血書華嚴經
B27n0152_p0640b09║問虛上座此書經至誠心從何處流出向者裡透得
B27n0152_p0640b10║一語則盡大地是部華嚴經舉足動步咳唾掉臂無
B27n0152_p0640b11║一不是書經時節四大名山趺坐遊徧恒沙菩薩常
B27n0152_p0640b12║在目前虛上座但辦肯心决不相賺宣尼云道之不
B27n0152_p0640b13║明也我知之矣智者過之愚者不及也道之不行也
B27n0152_p0640b14║我知之矣賢者過之不肖者不及也戒之勉之
B27n0152_p0640b15║虛上座血書華嚴經欲四名山各供一部見我時
B27n0152_p0640b16║已書二部有四卷觀其形神枯稿又喜血繪佛菩
B27n0152_p0640b17║薩像因其請題進之於真佛真法真道勸其不以
B27n0152_p0640b18║有限精力從流忘反故少贊多規潛道人
B27n0152_p0640b19║記眾叅
B27n0152_p0640b20║晚叅問眾子溈山是有名典座侍立百丈次因甚爐
B27n0152_p0641a01║中撥火不出眾答話畢峰子進云請和尚代一語迺
B27n0152_p0641a02║云莫道溈出盡大地人撥不出眾踴躍作禮退乃召
B27n0152_p0641a03║云且來為甚百丈撥出一星來眾再答畢岳子進云
B27n0152_p0641a04║再請和尚代一語乃云燒卻多少人眉毛涪翁云諸
B27n0152_p0641a05║少年以文章翰墨見強尚有中州時舉子習氣未除
B27n0152_p0641a06║耳又云雍容休丘之下清江白石之間老子於諸公
B27n0152_p0641a07║亦有一日之長眾子退吾忽不覺失笑復命岳子記
B27n0152_p0641a08║之并示云者則公案雪巖老祖云一團冷燄正騰輝
B27n0152_p0641a09║足稱千秋絕調山僧此語亦庶幾步武然先磬山不
B27n0152_p0641a10║在敢作此無顧忌語後生可畏焉知來者不如今者
B27n0152_p0641a11║誠哉是言也舟次臨清州辛丑三月十有二日
B27n0152_p0641a12║辛丑夏重歸報恩旅堂閒書
B27n0152_p0641a13║近日學者有二病一等弄聰明習外學一等守愚抱
B27n0152_p0641a14║拙般若不清楚二者皆不可與言道不識一丁者必
B27n0152_p0641a15║如六祖方可不撥文字者必須遠同西天龍樹馬鳴
B27n0152_p0641a16║近同永明明教始得無過山僧更與下頂門一針諦
B27n0152_p0641a17║觀雪巖高峰中峰三祖語錄可保汝會心印單傳去
B27n0152_p0641a18║題壁
B27n0152_p0641a19║本學古人莫視流俗閱趙州語錄自勵
B27n0152_p0641a20║題趙州十二時歌
B27n0152_p0641b01║非古佛無此家風非過量大人不能歌此家風但恐
B27n0152_p0641b02║會得全者少耳人人當一字一禮莫易視莫易視透
B27n0152_p0641b03║得向上關棙者當可我語
B27n0152_p0641b04║題海會磬山兩長老稿
B27n0152_p0641b05║樸直耐久迺自利利人之樞機否則至道不凝宏業
B27n0152_p0641b06║莫守海會磬山豐嵿二子咸具此二美故余每事重
B27n0152_p0641b07║托亦欲相從者見賢思齊也因呈兩山小叅示眾之
B27n0152_p0641b08║語示此以見余慰祖庭祖墖之得人也壬寅燈節前
B27n0152_p0641b09║一日潛頭陀書於大雄之面壁巖
B27n0152_p0641b10║偶言
B27n0152_p0641b11║東坡云醉時是醒時語吾於今之言未生前者亦云
B27n0152_p0641b12║題慧楨孚首座墖（有跋）
B27n0152_p0641b13║十年守祖墖不知冰雪寒百世侍祖墖同遊法海寬
B27n0152_p0641b14║孤清譽素著簡永德難刊人有不為者有為良可觀
B27n0152_p0641b15║墖在斷祖墖側小布水之西二十步許在中祖墖
B27n0152_p0641b16║東逾一大布水一小石磵三百步遠近壬子癸行
B27n0152_p0641b17║龍轉亥入首坐乾向巽庚辰庚戌分金乙巳六月
B27n0152_p0641b18║大士成道前一日入墖二十五日墖成并識
B27n0152_p0641b19║跋保甯勇禪師頌古
B27n0152_p0641b20║煉得通紅打一鎚週遭無數火星飛十成好箇金剛
B27n0152_p0642a01║鑽攤向門前賣與誰夜坐偶憶此頌不惟枯木頭陀
B27n0152_p0642a02║通身毛孔皆笑直教大地山河草木昆蟲悉皆起舞
B27n0152_p0642a03║愍愚說
B27n0152_p0642a04║凢學道人百年壽滿坐脫立亡報緣未盡行道偶失
B27n0152_p0642a05║天神擁護如宣律師輩真修持者尚然况絕學無為
B27n0152_p0642a06║者乎余髫年在俗聞禮普陀朝九子峰者有捨身洋
B27n0152_p0642a07║捨身巖之說心竊非之以為齊東野人之語不足信
B27n0152_p0642a08║也脫白後迺聞在在有之此真愚夫愚婦之所為聖
B27n0152_p0642a09║智之所共愍因於祖山千丈巖險峻處立愍愚之牆
B27n0152_p0642a10║并刻愍愚之說於上俾學道者人人得正修路云丁
B27n0152_p0642a11║未夏又四月二十有三日天目潛頭陀手述於開山
B27n0152_p0642a12║墖院之後軒
B27n0152_p0642a13║跋古
B27n0152_p0642a14║成株大樹蓋覆天下人去汝師黃檗非千我事引者
B27n0152_p0642a15║風顛漢叅堂去百丈云一句子百味具足知言哉
B27n0152_p0642a16║讀趙州十二時歌
B27n0152_p0642a17║師云試看先宗是何標格又云行解相應意到句到
B27n0152_p0642a18║第一句中薦得可與佛祖為師又云靈山一會儼然
B27n0152_p0642a19║未散又云非踏向上關者莫輕看此等歌偈
B27n0152_p0642a20║跋趙州三佛話
B27n0152_p0642b01║金佛不度爐木佛不度火泥佛不度水真佛內裡坐
B27n0152_p0642b02║南嶽磨磚江西鹽醬不是過也又云非四十年不雜
B27n0152_p0642b03║用心者不知斯言簡盡
B27n0152_p0642b04║題新報恩淳長老語錄
B27n0152_p0642b05║透脫向上者發言吐氣自與尋常不同如此方可自
B27n0152_p0642b06║利方可利人所謂見過佛祖方與佛祖齊肩天目生
B27n0152_p0642b07║平不妄語也己酉菊亭手題
B27n0152_p0642b08║題萬善同歸冊
B27n0152_p0642b09║有萬菩薩為將來即成之佛有百萬生為將來萬佛
B27n0152_p0642b10║之弟子是萬菩薩乘夙願輪展廣大方便行人所不
B27n0152_p0642b11║易行捨人所不易捨各施淨資一分二釐推廣藥師
B27n0152_p0642b12║大願救濟百萬生靈不惟令其死者得生危者得安
B27n0152_p0642b13║苦者得樂束縛者得解脫且復為之加持藥師如來
B27n0152_p0642b14║萬德洪名阿彌陀如來萬德洪名使之障盡福生早
B27n0152_p0642b15║生佛國以俟將來萬佛成等正覺出為諸佛弟子同
B27n0152_p0642b16║滿菩提同轉法輪廣利沙刦有情克為此萬佛倡首
B27n0152_p0642b17║者宣城居士仙行可法名超萬天目老人見其願洪
B27n0152_p0642b18║行溥眾擎易舉施少功大為之隨喜讚歎時己酉仲
B27n0152_p0642b19║冬三日
B27n0152_p0642b20║書諸祖偈
B27n0152_p0643a01║本來付有法付了言無法各各須自悟悟了無無法
B27n0152_p0643a02║輕悟藐法者急着眼聽（二祖）
B27n0152_p0643a03║心自本來心本心非有法有法有本心非心非本法
B27n0152_p0643a04║如來拈華頭陀微笑不其然乎（四祖）
B27n0152_p0643a05║通達本心法無法無非法悟了同未悟無心亦無法
B27n0152_p0643a06║雪祖在雙徑觸著栢樹子方與佛祖同一鼻孔出氣
B27n0152_p0643a07║單傳心印莫易視之（五祖）
B27n0152_p0643a08║無心無可得說得不名法若了心非心始解心心法
B27n0152_p0643a09║非枕子落地者欲八祖室得乎（六祖）
B27n0152_p0643a10║心同虛空界示等虛空法證得虛空時無是無非法
B27n0152_p0643a11║所謂一句中具三玄一玄中具三要明眼者辨取（七
B27n0152_p0643a12║祖）
B27n0152_p0643a13║題不退勇禪師語錄
B27n0152_p0643a14║此予報恩學徒中真叅實悟行解相應自利利他一
B27n0152_p0643a15║切真實者也諸方久欽其名必思覩其實諸知交刻
B27n0152_p0643a16║其語錄公世即入之古尊宿錄中當無辯也所謂廉
B27n0152_p0643a17║頗藺相如至今凜凜有生氣不其然乎
B27n0152_p0643a18║佛事
B27n0152_p0643a19║掃笑巖祖墖
B27n0152_p0643a20║像存智化墖倚元城耳提面命師語慇懃二十餘年
B27n0152_p0643b01║未掃寒雲　御筵信供感檀越恩一禮再禮未盡厥
B27n0152_p0643b02║誠側立茅屋晨香夕燈志吾志者心乃祖心
B27n0152_p0643b03║奉　詔後將南還重掃笑巖祖墖
B27n0152_p0643b04║墖建帝都名滿天下某雖不敏敢言在在處處見祖
B27n0152_p0643b05║音容且道今日到來又作麼生兩度爐焚　御賜香
B27n0152_p0643b06║先忌拈香
B27n0152_p0643b07║恭惟本師老和尚行慎無人地見絕惟我時清風拂
B27n0152_p0643b08║萬有直鉤橫太虛敲空今古震拊石往來迷事師混
B27n0152_p0643b09║蕘牧擊碓密傳衣
B27n0152_p0643b10║又
B27n0152_p0643b11║憶昔甲申年通某牛馬齒才逾三帙經營老和尚墖
B27n0152_p0643b12║事住宜興海會寺四月二十初度亦在海會自茲未
B27n0152_p0643b13║常久住報恩今甲寅嵗通某牛馬齒已開第七帙葺
B27n0152_p0643b14║理先樂庵老祖骨墖住宜興善權寺四月二十初度
B27n0152_p0643b15║卻到大雄未審天目諸執能如報恩向日諸法契各
B27n0152_p0643b16║執其執使我往來出入無固無必否也去年初度適
B27n0152_p0643b17║在千丈巖閉死關影堂上供未能親拈片香今年初
B27n0152_p0643b18║度在此大雄得就影堂九禮足下恍然壬申癸酉間
B27n0152_p0643b19║時刻執持左右時乃說偈曰童蒙昔日翛然至將謂
B27n0152_p0643b20║窮幽海與深自見掀鬚發微哂方知冰雪久同分
B27n0152_p0644a01║為南澗和尚封龕
B27n0152_p0644a02║末後一句𡛳到牢關閒閒高竪黃金脊炳著神光爍
B27n0152_p0644a03║大千
B27n0152_p0644a04║入墖
B27n0152_p0644a05║憶自壬申秋七月迄今丙申之秋與吾兄同事先師
B27n0152_p0644a06║稱法門弟兄二十有四年于茲矣論道辯德時形喜
B27n0152_p0644a07║怒不知者以為弟兄不相得殊不知祖師門下客同
B27n0152_p0644a08║條生不同條死未許承虛者接嘴昔日兄索弟序語
B27n0152_p0644a09║錄未能序題南磵未能題今日吾兄茶毘入墖諸後
B27n0152_p0644a10║事卻不辭黽勉為之何故箇中幾客堪相罵猶恨年
B27n0152_p0644a11║來罵稍慳
B27n0152_p0644a12║奠白車上座
B27n0152_p0644a13║三年不省人間事不意人間事許多栢子庵中鼎上
B27n0152_p0644a14║座倒騎鐵馬唱吳歌驀喝一喝
B27n0152_p0644a15║鎮知屋火
B27n0152_p0644a16║師秉炬云者火從汝十餘年真實心中流出將來光
B27n0152_p0644a17║天燭地去也遂投炬適大雨師歸方丈問眾雨從何
B27n0152_p0644a18║來一僧云大家一身溼師云是何言歟復云新遷化
B27n0152_p0644a19║上座為汝等說乾嚗嚗禪也不知
B27n0152_p0644a20║上理安和尚供
B27n0152_p0644b01║狼虎堆中兄有重開山之功數年來善繼善述奉兄
B27n0152_p0644b02║命要弟完先師末後公案惟兄法力共勷大事
B27n0152_p0644b03║恒月火（諱行在以佛子獨守寺十七年臘八日化送者僧俗千人）
B27n0152_p0644b04║大眾念心經畢師拈炬云行在行在適來大眾為汝
B27n0152_p0644b05║舉揚般若要緊處忘了幾句卻要山僧重新指示迺
B27n0152_p0644b06║舉炬云是大神咒是大明咒是無上咒是無等等咒
B27n0152_p0644b07║能除一切苦真實不虛故說般若驀擲下炬
B27n0152_p0644b08║洞如耆德
B27n0152_p0644b09║性空三昧火自焚實相身今日是我洞如老法兄向
B27n0152_p0644b10║火燄裡轉大法輪令大地情與無情俱證究竟堅固
B27n0152_p0644b11║大定現前大眾異口一音同誦首楞嚴王咒
B27n0152_p0644b12║奠量空寬都監
B27n0152_p0644b13║尋常示人了生脫死見人坐脫立亡卻又不喜為甚
B27n0152_p0644b14║如此一靈皮袋皮袋一靈此處正堪不借借何須趁
B27n0152_p0644b15║俊快平生
B27n0152_p0644b16║奠願素來禪師（素叅學住山數十年領眾西苑復奉　旨隨老和尚南還進道
B27n0152_p0644b17║大事了畢以年老示寂本由有願再來）
B27n0152_p0644b18║艱辛歷盡禁苑春回跂慕上乘幽林結果來時無口
B27n0152_p0644b19║滿日青山師舉香云願素來公記得麼𰟓香云一回
B27n0152_p0644b20║相見一回新
B27n0152_p0645a01║為無瑕上座火
B27n0152_p0645a02║師執炬云無瑕上座你為人好出家好投叢林好叢
B27n0152_p0645a03║林中執事好入眾好自為好恒常好耐煩好今日去
B27n0152_p0645a04║得好他日來得好去得好且止來得好有何為驗以
B27n0152_p0645a05║火炬打圓相云沒處去
B27n0152_p0645a06║為浮峰晦曇和尚火
B27n0152_p0645a07║兩蒙惠顧相期一到浮峰何期今日到來卻值吾兄
B27n0152_p0645a08║證入無聲三昧舉炬云不吝為兄順風吹火
B27n0152_p0645a09║為慧雲首座火
B27n0152_p0645a10║叢林難復古天喪老成人十載監三院嵗寒不變身
B27n0152_p0645a11║方期遊坦道何事遄歸真舉炬云到者裡丙上座驀
B27n0152_p0645a12║地出來道甚麼所在許世諦流布看取盡大地火發
B27n0152_p0645a13║人人腳跟下莫踏殺三世諸佛師卻立云今日正當
B27n0152_p0645a14║第一座說法卻放丙上座出一頭地
B27n0152_p0645a15║為報恩西方丈立僧首座棲雲岳子奠茶
B27n0152_p0645a16║周監寺來謗道汝死合與三十拄杖念其遠來姑爾
B27n0152_p0645a17║放過若有道我今日為汝𤋲好香點好茶此尤妄也
B27n0152_p0645a18║想汝更當絕倒不嫌噴飯滿案呵呵
B27n0152_p0645a19║為棲雲岳首座起龕
B27n0152_p0645a20║吾子數十年精修為纖微瑕疵可謂賢矣大眾送汝
B27n0152_p0645b01║茶毘
B27n0152_p0645b02║秉炬
B27n0152_p0645b03║舉炬云吾子精修數十年尚不肯住可謂賢于人遠
B27n0152_p0645b04║矣助汝把火
B27n0152_p0645b05║為大雄如西堂火
B27n0152_p0645b06║秉炬云人求了死生斯人生死了木佛穩度爐寒光
B27n0152_p0645b07║被四表
B27n0152_p0645b08║豫章齊聞樨苕城嚴蔚宗二居士計聞命禪侶
B27n0152_p0645b09║十二人為作永日道場設香拈香
B27n0152_p0645b10║各在天一方計音同日至江西老文學遯世無愧悔
B27n0152_p0645b11║訓子與若孫溫飽有餘味忘年著草鞋究竟歸宿地
B27n0152_p0645b12║壽考預知終自利亦他利吳興明孝要善繼賢父祖
B27n0152_p0645b13║有才不大展跼蹐甘荼苦山居省人事慶弔素不舉
B27n0152_p0645b14║一杯天目泉清梵滿雲隖佛法作人情二公笑起舞
B27n0152_p0645b15║
B27n0152_p0645b16║
B27n0152_p0645b17║
B27n0152_p0645b18║
B27n0152_p0645b19║
B27n0152_p0645b20║大覺普濟玉林禪師語錄卷之十二終
B27n0152_p0646a01║大覺國師下十四世孫崇福寺住持機心募𠜇
B27n0152_p0646a02║同治十三年歲次甲戌嘉平月　吉旦
B27n0152_p0646a03║板存杭城昭慶寺慧空經房印造流通
B27n0152_p0646a04║
B27n0152_p0646a05║
B27n0152_p0646a06║
B27n0152_p0646a07║
B27n0152_p0646a08║
B27n0152_p0646a09║
B27n0152_p0646a10║