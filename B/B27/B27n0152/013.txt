B27n0152_p0646a11║大覺普濟能仁國師年譜卷上
B27n0152_p0646a12║得度小師嗣法孫超琦輯錄
B27n0152_p0646a13║明神宗皇帝萬曆四十二年甲寅
B27n0152_p0646a14║師江南常州府江陰縣人族姓楊楊氏為延陵大
B27n0152_p0646a15║族代有顯人世業儒父字振陵母繆氏夢白衣老
B27n0152_p0646a16║嫗如世邈觀音像捧童子自牖送入遂娠師按師
B27n0152_p0646a17║自著振陵公傳云族老僕楊興橫為豪有力者所
B27n0152_p0646a18║陷將致之死先大父坐中堂呼老人曰孺子來汝
B27n0152_p0646a19║雅自負今某僕受誣且死汝年踰三十未有子可
B27n0152_p0646a20║不以救人為事乎老人諾而出直人邑庭邑侯方
B27n0152_p0646b01║赫然怒欲斃僕於杖下庭中譁然然無敢證其誣
B27n0152_p0646b02║者老人突出直陳不數言邑侯動容稱快遂釋之
B27n0152_p0646b03║而抶豪有力者然自是深中豪忌矣未幾會邑中
B27n0152_p0646b04║例摘奸上直指使豪陰竄大父名籍中時直指號
B27n0152_p0646b05║嚴酷不可犯下其事邑中逮且急老人與仲叔謀
B27n0152_p0646b06║爭以身代老人曰汝父所至愛又邑中弟子員不
B27n0152_p0646b07║可代代父吾事也乃奔告邑侯曰因某事今某人
B27n0152_p0646b08║遂陷吾父至此邑侯驚曰奈何老人曰願以身代
B27n0152_p0646b09║邑侯許之至留都時直指方深惡代者輙以非刑
B27n0152_p0646b10║斃之是日連斃數人老人適當其次提之急老人
B27n0152_p0646b11║厲聲大呼曰吾代吾父者也直指顧聞孝子名疾
B27n0152_p0646b12║召上訊問知其誣立麾之出聞者咸大異以為若
B27n0152_p0646b13║有天助是年留都歸果舉一子因名之救興生即
B27n0152_p0646b14║不肖某實是年四月二十申時也又按太師母謂
B27n0152_p0646b15║師諸弟子云未得子時日計家口人省一文積累
B27n0152_p0646b16║行放生業遂得師未幾次子穉圭公生人咸羨為
B27n0152_p0646b17║放生所感按章居士請師自題肖像云這長汀子
B27n0152_p0646b18║布袋阿師兩大人求他時耑行放生業年來扣氷
B27n0152_p0646b19║築月惟以放生為事云
B27n0152_p0646b20║四十三年乙卯
B27n0152_p0647a01║師二歲是春振陵公同仲弟西蓮文學詣古杭歸
B27n0152_p0647a02║依雲棲蓮大師振陵公法名廣馥西蓮公法名廣
B27n0152_p0647a03║𠣘代師求法名大潛故師每稱潛子
B27n0152_p0647a04║四十四年丙辰
B27n0152_p0647a05║師三歲不言不笑或坐或臥端默自如
B27n0152_p0647a06║四十五年丁巳
B27n0152_p0647a07║師四歲始語即能隨祖母課佛朝暮不爽聞見稱
B27n0152_p0647a08║異
B27n0152_p0647a09║四十六年戊午
B27n0152_p0647a10║四十七年己未
B27n0152_p0647a11║師六歲按師自著振陵老人傳曰貧族婣黨先大
B27n0152_p0647a12║父所素周急者老人歲時存問一如先大父時某
B27n0152_p0647a13║猶憶六七歲時承命率家僮餽遺往來心甚樂之
B27n0152_p0647a14║神宗萬曆四十八年
B27n0152_p0647a15║　光宗皇帝泰昌元年　庚申
B27n0152_p0647a16║師七歲是年入鄉校岐嶷穎異語不妄發見稱於
B27n0152_p0647a17║童子師
B27n0152_p0647a18║熹宗皇帝天啟元年辛酉
B27n0152_p0647a19║二年壬戌
B27n0152_p0647a20║三年癸亥
B27n0152_p0647b01║師十歲在鄉校一長者令諸晚學各閉目一回返
B27n0152_p0647b02║觀念起眾人各言起何念師良久云某甲返觀無
B27n0152_p0647b03║念可得
B27n0152_p0647b04║四年甲子
B27n0152_p0647b05║五年乙丑
B27n0152_p0647b06║師十二歲是年四月十六日振陵公示寂按師振
B27n0152_p0647b07║陵公傳云公年四十七忽示疾時仲叔遠舘江之
B27n0152_p0647b08║北召季叔曰吾事雲棲久矣今可於本師像前為
B27n0152_p0647b09║我芟染於是延僧眾於三月晦代懺摩四月朔懸
B27n0152_p0647b10║雲棲大師像為得戒本師而以耆宿某代說戒某
B27n0152_p0647b11║代秉刀某某輩為證明且命不肖斂以僧儀身著
B27n0152_p0647b12║袈裟手懸數珠違者不孝示不肖弟兄曰不讀書
B27n0152_p0647b13║即出家斯為我子一日晨起進湯藥不納問曰不
B27n0152_p0647b14║樂乎曰樂樂如是三應而寂（於四月初一芟染四月十六涅槃）不
B27n0152_p0647b15║肖生而愚蒙十餘齡聞生死無常不知為何說見
B27n0152_p0647b16║老人體氣強徤飲食兼人一旦示寂猛然而逝無
B27n0152_p0647b17║常之駭罔極之痛不可言喻是老人生我之慈父
B27n0152_p0647b18║即教我出世之最初接引導師也師已篤信淨業
B27n0152_p0647b19║自此益知身世無常時誦金剛般若見經言久植
B27n0152_p0647b20║善根方能信心此經竊自慶慰七月十五詣西庵
B27n0152_p0648a01║薦先禮誦梁皇懺法遂惕然曰覩此而不知畏者
B27n0152_p0648a02║定輪轉惡趣矣自振陵公示寂師事母同守制讀
B27n0152_p0648a03║書負米其理家政按師與京兆戴公書云我年十
B27n0152_p0648a04║二而主家政又按師牡丹香記云余幼孤讀書負
B27n0152_p0648a05║米兩者日不暇給此外一無所知今日別山禪師
B27n0152_p0648a06║惠花二株清芬滿室此病僧耳根圓通也侍者錄
B27n0152_p0648a07║之以記我拙
B27n0152_p0648a08║六年丙寅
B27n0152_p0648a09║七年丁卯
B27n0152_p0648a10║懷宗皇帝崇禎元年戊辰
B27n0152_p0648a11║師十五歲見天琦禪師語錄知有參究誰字法門
B27n0152_p0648a12║然以久信淨業以清靜自居不能起大疑情參究
B27n0152_p0648a13║不甚猛厲
B27n0152_p0648a14║二年己巳
B27n0152_p0648a15║三年庚午
B27n0152_p0648a16║四年辛未
B27n0152_p0648a17║師十八歲按師別錄自敘云是年冬十一月母氏
B27n0152_p0648a18║強為師婚自此打失從前淨境雖不甚淪溺靜中
B27n0152_p0648a19║檢點穢念時生因參起念的是誰凡一參究念即
B27n0152_p0648a20║冰釋
B27n0152_p0648b01║五年壬申
B27n0152_p0648b02║師十九歲按師別錄云欲專一參究託讀書之名
B27n0152_p0648b03║借榻廣因寺經半載餘至七月十五方始歸家坐
B27n0152_p0648b04║觀夫婦一如二屍坐既久即欲起念亦不可得因
B27n0152_p0648b05║打翻溺器驀地有省遂决志出家隔歲曾見先師
B27n0152_p0648b06║示陽山法兄語驚異嘆息謂當世有如是大人遂
B27n0152_p0648b07║往師焉按復京兆戴公書云先慈於某年方十有
B27n0152_p0648b08║二歲為父為母為師撫某成立某年十有九小舍
B27n0152_p0648b09║弟年方十有二某斷無出家之理而出家萬牛難
B27n0152_p0648b10║挽者專為度盡冤親別無所為按師九華人士誕
B27n0152_p0648b11║日懷洞如尊宿偈有杖履不輕離碧嶂扁舟送我
B27n0152_p0648b12║入南山之句又按先磬山贈楊西蓮居士送姪芟
B27n0152_p0648b13║染詩有遠帆因送姪投師別語叮嚀自可師之句
B27n0152_p0648b14║睿乃先磬山族姪西蓮居士師之仲叔也同送師
B27n0152_p0648b15║入磬山是則七月十五於廣因歸家獲省發决意
B27n0152_p0648b16║辭親割愛入磬山矣於七月三十地藏誕辰先磬
B27n0152_p0648b17║山即親為薙落示偈云昨日為儒今日僧轉凡成
B27n0152_p0648b18║聖不多能翻思昔日靈山老也是其年得越城名
B27n0152_p0648b19║師曰某某字師曰林玹後示師掩關偈有一把無
B27n0152_p0648b20║鬚鎖深藏在玉林遂更字玉林芟染後復示偈有
B27n0152_p0649a01║十九已捐妻擲下文場筆一片赤心腸多生種奇
B27n0152_p0649a02║絕之語自是日則執勞方丈夜則入堂坐香一夕
B27n0152_p0649a03║未開靜即進方丈山曰今夜香完何早師曰自是
B27n0152_p0649a04║我不去坐也山云見甚道理不去坐師云即今亦
B27n0152_p0649a05║無不坐山驀拈案上石屋錄問云者個是甚麼師
B27n0152_p0649a06║云卻請和尚道山云你不道教老僧道師云情知
B27n0152_p0649a07║和尚不敢道山云石屋錄有甚不敢道師云隨他
B27n0152_p0649a08║去也山云賍負老僧師這裡透不過直得大淚如
B27n0152_p0649a09║雨一晚目不交睫立於單側至五皷山呼曰不用
B27n0152_p0649a10║急我為你舉則古話當初有個龐居士初見人時
B27n0152_p0649a11║孤逈逈便問人不與萬法為侶者是誰馬祖當時
B27n0152_p0649a12║為甚蹋進一步云待汝一口吸盡西江水即與汝
B27n0152_p0649a13║道師云某有一頌不侶萬法的為誰誰亦不立始
B27n0152_p0649a14║親渠有意馳求轉暌隔無心識得不相違山云不
B27n0152_p0649a15║問你不侶萬法要你會一口吸盡西江水師於言
B27n0152_p0649a16║下大悟乃拂袖而出按師別錄云山翌日指香爐
B27n0152_p0649a17║問師云吞卻這箇香爐看師云和尚起蚤猶眼花
B27n0152_p0649a18║在山云悟則不無還假脩證否師云不假脩證山
B27n0152_p0649a19║云南嶽道脩證不無如何汝言不假脩證師云不
B27n0152_p0649a20║染汙即是脩證別無脩證山頷之師復進謂山曰
B27n0152_p0649b01║早知如是不用出家山云與麼則還俗去師云可
B27n0152_p0649b02║道我即今是僧麼山頷之山後凡有徵詰皆當機
B27n0152_p0649b03║不讓山深肻有再來之稱
B27n0152_p0649b04║六年癸酉
B27n0152_p0649b05║師二十歲磬山有示師法語云既為大僧當行大
B27n0152_p0649b06║事立志要高願力要深膽氣要大心行要細心行
B27n0152_p0649b07║若細念念入微見到一念未生之前則不被境緣
B27n0152_p0649b08║奪去而為麤心浮氣之所動作也膽氣若大始可
B27n0152_p0649b09║擔荷潑天門戶他日普化羣品能以無畏說法也
B27n0152_p0649b10║願力若深百千法門學而不厭縱遇諸魔障難於
B27n0152_p0649b11║中不動毫端了了分明一一順受勇猛精進也立
B27n0152_p0649b12║志若高則無速求見聞知解塞自悟門不到徹頭
B27n0152_p0649b13║徹尾大休大歇田地决不肻應點時流埋沒自己
B27n0152_p0649b14║也若四種成就豈是泛常小根小莖秪圖熱閙門
B27n0152_p0649b15║庭不揣道力未充德業未辦見地不徹學問不廣
B27n0152_p0649b16║背己逐物徒衒虛名而已也是夏侍磬山遇烏瞻
B27n0152_p0649b17║山休夏六月十九小叅師有三玄三要問答又見
B27n0152_p0649b18║人擬答十智同真師焚香求老和尚隨問隨答問
B27n0152_p0649b19║答語俱備載磬山報恩全錄
B27n0152_p0649b20║七年甲戌
B27n0152_p0650a01║師廿一歲按是春宜興檀越入磬山請老和尚小
B27n0152_p0650a02║叅尚驀竪拄杖云大眾急著眼看卓一下云天得
B27n0152_p0650a03║之以覆育地得之以生成君王得之恩被萬物羣
B27n0152_p0650a04║臣得之報國祐民且道衲僧家得之又如何施設
B27n0152_p0650a05║師時侍側驀掀倒香案云截斷天下人舌頭便出
B27n0152_p0650a06║堂尚擲下拄杖擎兩手作脩羅勢振威一喝便下
B27n0152_p0650a07║座顧視兩旁一眾失色尚復轉身召云大眾便歸
B27n0152_p0650a08║方丈師隨後禮拜云適來觸怒和尚尚云好與三
B27n0152_p0650a09║十拄杖隨聲拈棒師迎上掌云即今便打說甚好
B27n0152_p0650a10║與尚亦打師約住拄杖尚注視師即聳拄杖云須
B27n0152_p0650a11║還者老漢始得竟休去尚擲下拄杖大眾作禮至
B27n0152_p0650a12║晚尚與玉峯洪師焚香對坐喚師云今夜洪師叔
B27n0152_p0650a13║在此為汝證明我且問你譬如大將出征自家副
B27n0152_p0650a14║將可好衝陣的師云和尚作者個說話掉臂竟退
B27n0152_p0650a15║尚笑呼云來老僧亦要說些老婆禪峯云他驟然
B27n0152_p0650a16║一來四眾無不驚張的師兄下了座都還照顧不
B27n0152_p0650a17║來不出禮送尚云當初黃檗起來打維那我今日
B27n0152_p0650a18║轉身召大眾你道是同是別峯唯唯尚乃謂師云
B27n0152_p0650a19║你一向要坐關我今許你也翌日事尚飯畢擬收
B27n0152_p0650a20║盌出尚舉拂子語師云此拂收放自繇隨處用得
B27n0152_p0650b01║特付與你師收盌竟出尚迺懸拂禪牀角師後有
B27n0152_p0650b02║出山意乃白尚云某他去結廬求賜一扁尚大書
B27n0152_p0650b03║報恩堂三字與師復作禮云昔者師執龜毛拂謂
B27n0152_p0650b04║某云此拂收放自繇隨處用得特付與你某時放
B27n0152_p0650b05║之公所一任大眾觀瞻今思事無一向作偈收之
B27n0152_p0650b06║尚云偈聻師拈拂便打尚笑云兒大欺爺聲未絕
B27n0152_p0650b07║師云不勞贊和連打兩拂而退至秋師往江上省
B27n0152_p0650b08║親磬山示師偈云母在澄江江上住為緣省覲出
B27n0152_p0650b09║山去秋風飄飄秋水清幽鳥喃喃送離語丈夫不
B27n0152_p0650b10║獨念劬勞要施十方普法雨森羅萬象盡霑恩情
B27n0152_p0650b11║與無情咸歡愉佛祖命脈在汝躬葢天葢地僧中
B27n0152_p0650b12║龍光吞日月開頂目他年必樹臨濟宗不比尋常
B27n0152_p0650b13║人碌碌一刀未斷猶𦆟𦆟又云魔強法弱在當世
B27n0152_p0650b14║努力掀播自家的玄中玄要中要拈來說與鄉隣
B27n0152_p0650b15║道切莫輕忽出家兒出家自有僧中寶汝親見得
B27n0152_p0650b16║箇中圓白髮也須剪卻了（云云）師省親後即於江
B27n0152_p0650b17║上水墩靜室掩關磬山示師掩關偈云虛空關不
B27n0152_p0650b18║住天地本無門一把無鬚鎻深藏在玉林半肩擔
B27n0152_p0650b19║祖印雙足蹋靈雲出入原無礙休言定幾春按師
B27n0152_p0650b20║荊山旅堂紀事云憶甲戌秋先師遷住吳興報恩
B27n0152_p0651a01║余時獨處江干野色無垠天光連水曾和老人寄
B27n0152_p0651a02║示偈云師闢山頭宇我撑水上門腳同蹋實地眼
B27n0152_p0651a03║獨空叢林小兒無繩尺曠蕩之言不謂至今多人
B27n0152_p0651a04║成誦（云云）
B27n0152_p0651a05║八年乙亥
B27n0152_p0651a06║師二十二歲是春在江干水關磬山有懷琇侍者
B27n0152_p0651a07║偈云我懷琇侍者見道夙根深兩載巾瓶事三春
B27n0152_p0651a08║鐵石心頭頭皆顯妙一一本天真繼我誰為後如
B27n0152_p0651a09║斯得幾人連書促師歸報恩師不應一晚臨舟坐
B27n0152_p0651a10║月頓忘迷悟按師偶書中云幻祖送先磬山嶺南
B27n0152_p0651a11║掩室松門分袂乃曰汝去老僧無說話人矣先老
B27n0152_p0651a12║人常舉以為恨昔年江干𭭾關者十閱月亦為生
B27n0152_p0651a13║平之愧師自甲戌解夏後省親八月即掩關江上
B27n0152_p0651a14║至明年乙亥五月是十閱月也蓉城眾士請磬山
B27n0152_p0651a15║山不赴請親題小像寄師云山不是山水不是水
B27n0152_p0651a16║坐破蒲團豈有定止千巖萬壑之中虎狼羣隊之
B27n0152_p0651a17║裏要尋個張牙露爪的驀然撞著捋虎鬚不是我
B27n0152_p0651a18║兮便是你復手示云老僧在報思不愁無錢糧不
B27n0152_p0651a19║愁院子不成只是飲食日減精神日不如前而汝
B27n0152_p0651a20║不在深以為憂當知我必不久人世得書即來有
B27n0152_p0651b01║最要語分付特此至囑師以滅磬山宗自任得書
B27n0152_p0651b02║破關過報恩見老和尚不作禮近前义手云狂兒
B27n0152_p0651b03║國土父不容過這個峯頭還是老漢住處麼尚云
B27n0152_p0651b04║你且站下腳與你道師驀掀倒香案而出尚高聲
B27n0152_p0651b05║云將拄杖來師遙應云劍去久矣是年與先磬山
B27n0152_p0651b06║機緣不一備載磬山報恩二錄師在記室寮密邇
B27n0152_p0651b07║方丈一日偶失笑聲高山召師呵責師懺謝乞行
B27n0152_p0651b08║行補過為眾收供時有信士沈君夜夢神人啟之
B27n0152_p0651b09║曰明晨有肉身大士來汝家次日見師到戶呼闔
B27n0152_p0651b10║門羅拜欵以盛饌師後常笑謂侍僧曰我當日收
B27n0152_p0651b11║供二十九日喫齋者三十月滿山仍令歸寮信知
B27n0152_p0651b12║先磬山家範嚴毅師之尊師受誨又若是至九月
B27n0152_p0651b13║廿三山示寂師瞻視湯藥目不交睫日夕不離單
B27n0152_p0651b14║次及將逝坐臥恒倚師懷恐師不勝勞力令侍僧
B27n0152_p0651b15║代師師辭之山顧謂師曰我終身靠著汝矣師後
B27n0152_p0651b16║示寂清江之日舉此話謂侍僧曰我四十年主持
B27n0152_p0651b17║法門應先磬山末後所記耳山臨寂遺命師方丈
B27n0152_p0651b18║侍龕俟叢林完備歸葬宜興按南磵問和尚行由
B27n0152_p0651b19║云時磬山報恩兩地執事一則欲迎龕歸宜興一
B27n0152_p0651b20║則要停龕在報恩主無一定時間和尚謂師曰我
B27n0152_p0652a01║自住監寺兄在方丈侍龕諸兄弟如前各領執事
B27n0152_p0652a02║於是杭州司理黃公祈遠唐孝廉暨近地檀越同
B27n0152_p0652a03║為啟請師於方丈侍龕後因事師避入徑山凌霄
B27n0152_p0652a04║之大山室復結茆大麓頂之最高深處問和尚亦
B27n0152_p0652a05║去東明按師與京兆戴公書云我廿二嵗主叢林
B27n0152_p0652a06║即侍龕時兼攝院事也
B27n0152_p0652a07║九年丙子
B27n0152_p0652a08║師二十三歲在凌霄室時雪嶠和尚住靜語風師
B27n0152_p0652a09║見雪勘婆頌特往謁之禮拜起便喝雪擬議師拂
B27n0152_p0652a10║袖出諸檀越連書請師還山師不應時報恩執事
B27n0152_p0652a11║四散庶事難支龕不可守至冬季叔方沈文學持
B27n0152_p0652a12║諸檀護書徒步上大麓頂責以先命力請還山師
B27n0152_p0652a13║義不可辭乃翻然歸報恩遂從眾請以繼席焉按
B27n0152_p0652a14║師戊戌春仲小紀云我年二十有三繼席報恩歲
B27n0152_p0652a15║丙子之冬季也師自是以法門為己任全機大用
B27n0152_p0652a16║揀異辯魔提掇綱宗一掃穿鑿瞞盰之弊荒殘破
B27n0152_p0652a17║院百廢具舉由此報恩法道風行海內矣
B27n0152_p0652a18║十年丁丑
B27n0152_p0652a19║師廿四歲望風趨叅者麏至寺無恒產二時仰給
B27n0152_p0652a20║檀門師於春初即往雲間行化得錢廷尉元冲居
B27n0152_p0652b01║士施資春盡回山故行化歸示眾有去日庭梅甫
B27n0152_p0652b02║綻歸來屋後開桃之語佛誕度僧上堂報恩新長
B27n0152_p0652b03║老今年纔廿四黃面老瞿曇是他最小子古往今
B27n0152_p0652b04║來多少坐曲彔牀的大善知識凡於四月八日播
B27n0152_p0652b05║弄瞿曇老小的矢臭氣則有分還曾夢見瞿曇的
B27n0152_p0652b06║師麼者裏緇素得出不論剃髮不剃髮不虛親到
B27n0152_p0652b07║報恩者裏緇素不出直饒新報恩親手為他剷草
B27n0152_p0652b08║也是對面白雲千萬里喝一喝下座師以昔來寺
B27n0152_p0652b09║址湫隘建造不能容眾乃更革向至廓闢新基於
B27n0152_p0652b10║舊址之前是年建法堂五楹於大殿基之後建方
B27n0152_p0652b11║丈五楹次法堂之後庶可左右以次落成是冬師
B27n0152_p0652b12║復行化至烏戌總憲唐存翁及顧長白等眾檀越
B27n0152_p0652b13║啟請師為古山寺伽藍神索靖明王說戒師於座
B27n0152_p0652b14║前說三皈五戒竟復為說法開導下座神為一方
B27n0152_p0652b15║人民乞靈之所積歲宰殺不息神因有兆於耆老
B27n0152_p0652b16║故諸檀請師為說歸戒自是不以血食祭賽得斷
B27n0152_p0652b17║淫祠復作勸止殺童羊偈
B27n0152_p0652b18║十一年戊寅
B27n0152_p0652b19║師二十五歲秋中行化至金陵得司禮監慈引居
B27n0152_p0652b20║士施資歸於九月十五建禪堂七楹於法堂之右
B27n0152_p0653a01║建禪悅堂五楹於法堂之左其方丈左右之圓證
B27n0152_p0653a02║堂棲賢堂亦以次而成師雖興土木之役一師古
B27n0152_p0653a03║人儉樸不事高廣華靡畚土運木之勞日惟先人
B27n0152_p0653a04║而往故棟宇一新未嘗浪費檀資披事殷繁時刻
B27n0152_p0653a05║不廢叅請於是僧俗樂從者眾叢林日盛一日矣
B27n0152_p0653a06║十二年己卯
B27n0152_p0653a07║師二十六歲是年出外化長生米過清溪明道蔡
B27n0152_p0653a08║封翁謂就開封寺陞座演法到楊家塢行進行豐
B27n0152_p0653a09║緇白弟子謂陞座演法至平湖東林禪院眾請小
B27n0152_p0653a10║叅師云巖石眠來久渾忘雪擁寒入廛緣底事請
B27n0152_p0653a11║續個末後句看是日緇素下語頗多師復自代云
B27n0152_p0653a12║一任說多般行化歸蔡封翁請演法入新方丈
B27n0152_p0653a13║十三年庚辰
B27n0152_p0653a14║師二十七歲內外規嚴矩肅方來者悉正因叅學
B27n0152_p0653a15║之士然叢林在經營創始之際二時齋粥每或不
B27n0152_p0653a16║繼有瑞林上座勇於為眾往南潯抄募以緣不從
B27n0152_p0653a17║心乃赴潯溪而沒時豈凡金方伯家居意謂有如
B27n0152_p0653a18║是為眾之僧主法者定非尋常知識率潯溪眾信
B27n0152_p0653a19║攢聚僧糧并送瑞之靈龕回山師特為陞座舉揚
B27n0152_p0653a20║風勵一眾上堂云自慚少福住幽林淡薄辛勤歲
B27n0152_p0653b01║月深散眾欲眠峯頂石捐身為道自何心仔細看
B27n0152_p0653b02║來竭誠為眾的也有肻心檀護也有只要我輩專
B27n0152_p0653b03║精學道若不一聞千悟直須忘苦忘樂忘生忘死
B27n0152_p0653b04║歷盡艱難方能透脫復顧左右云世出世法非憑
B27n0152_p0653b05║一點真心不能成就故有此真心也可以自利有
B27n0152_p0653b06║此真心也可以利人有此真心也可以自利而利
B27n0152_p0653b07║人可以利人而自利徹此心源便見瑞林面目清
B27n0152_p0653b08║勝化儀自在報體淨滿金方伯與潯溪眾信凡受
B27n0152_p0653b09║瑞林所化生一念淨信莫不皆成佛道卓拄杖下
B27n0152_p0653b10║座
B27n0152_p0653b11║十四年辛巳
B27n0152_p0653b12║師二十八歲是年大殿成是春出辯魔示眾時諸
B27n0152_p0653b13║方共論高峯祖無夢無想主人公話雖各各有頌
B27n0152_p0653b14║有語互相是非而祖始終悟道因緣灼知落處者
B27n0152_p0653b15║稀即有真實徹悟不坐擔板偏枯邪解者而亦以
B27n0152_p0653b16║祖始終自述悟由或移前作後或以悟為述葢以
B27n0152_p0653b17║一悟為休不知有悟後重疑之故也至有以昭昭
B27n0152_p0653b18║靈靈認識為心之妄見配合祖打破拖死屍句子
B27n0152_p0653b19║直得虛空粉碎大地平沉之悟謂之有主初進步
B27n0152_p0653b20║以身心脫落主人公亦無之豁達空見配合祖枕
B27n0152_p0654a01║子落地透脫末後牢關之悟謂之無主末後工故
B27n0152_p0654a02║師不得不為出手以明正之娓娓幾萬餘言申其
B27n0152_p0654a03║邪正自此稍不敢以祖覩真讚打破拖死屍句子
B27n0152_p0654a04║是認識神影子之非悟然究竟卒無知師所辨之
B27n0152_p0654a05║旨師旨既不能辨則死關祖始終悟道因緣亦終
B27n0152_p0654a06║晦矣因思大慧祖之言曰如今浩浩說禪者總如
B27n0152_p0654a07║是楊岐正傅不過一兩人而已應庵華祖云這個
B27n0152_p0654a08║說話多年在肚皮裏信知在今天下無人理會得
B27n0152_p0654a09║况師今日之事乎葢師之心亦良苦矣於是作懷
B27n0152_p0654a10║古四偈并辨魔自序以閣筆懷達摩大師難難難
B27n0152_p0654a11║是利人難猛念嵩山面壁寒中毒五番甘隱忍待
B27n0152_p0654a12║來刃臂覔心安懷六祖慧命𮈔懸九鼎危同塵混
B27n0152_p0654a13║俗自知時蟠桃千載一回熟頗耐尋常風雪欺懷
B27n0152_p0654a14║生法師當時若有人堪語何忍惟將石作徒一傅
B27n0152_p0654a15║眾咻成話欛至今明眼許誰乎懷明教嵩和尚祖
B27n0152_p0654a16║宗圖記傅千古增妬流言盡一時假使舌根隨火
B27n0152_p0654a17║燼是非畢竟有誰知辯魔自序云山僧心行至真
B27n0152_p0654a18║至直直故遇魔外不容不辯真故因羣魔慌爭不
B27n0152_p0654a19║容不明發其實跡一二盡此至真至直之心無非
B27n0152_p0654a20║為天下後世之人一任人依我明辯之言求真叅
B27n0152_p0654b01║實悟直至悟境不存作過量大人也可依羣魔欺
B27n0152_p0654b02║瞞之說打頭蹉卻路認識為心後便避溺投火曳
B27n0152_p0654b03║尾掃跡成轉輾謬亂外道也可山僧聊盡自心云
B27n0152_p0654b04║爾豈與魔輩嘵嘵令門外者類尋常是非看耶復
B27n0152_p0654b05║自敘數言作春秋之獲麟是冬答天童密和尚書
B27n0152_p0654b06║（按判魔中云天童老人見師答書即以已直說悉
B27n0152_p0654b07║毀板不有今之所存後人重為刻者）
B27n0152_p0654b08║十五年壬午
B27n0152_p0654b09║師二十九歲上年辛巳無秋春夏大饑僧眾赴堂
B27n0152_p0654b10║秪有青梅七箇故峯公住報恩小叅有先師乍住
B27n0152_p0654b11║遇年荒七箇青梅也赴堂之語又按蔡封翁寺記
B27n0152_p0654b12║云寺初乞食供眾會己午歲㐫某與同志倡長生
B27n0152_p0654b13║糧賴以不匱是實錄也師於甲戌秋省親先磬山
B27n0152_p0654b14║示師偈有汝親見得箇中圓白髮也須剪卻了之
B27n0152_p0654b15║句後太師母於先磬山所起法名通光至是年冬
B27n0152_p0654b16║於江上十方庵先磬山像前芟染秉具迎歸報恩
B27n0152_p0654b17║草堂奉養一如東山周母之白蓮峯矣師有偈云
B27n0152_p0654b18║脩行在行不在說萬事應須猛割截這回似斬一
B27n0152_p0654b19║握𮈔一斬一切俱了畢頂上圓光含十虛從今更
B27n0152_p0654b20║不重埋沒非是山僧輕度親十載先師曾記莂剎
B27n0152_p0655a01║那具足丈夫儀法名通灮號悟徹不向他人行處
B27n0152_p0655a02║行管教步步蓮華國
B27n0152_p0655a03║十六年癸未
B27n0152_p0655a04║師三十歲藏經閣成藥師殿成普同墖成師自繼
B27n0152_p0655a05║席以來僧糧建造每自出行化雖在年富力強其
B27n0152_p0655a06║勞苦有不勝言者然猶視為枝末惟不負方來策
B27n0152_p0655a07║進內外究明大事為急務一舉一動莫不以此切
B27n0152_p0655a08║劘至三八晦朔升堂入室之際必舉古驗今激揚
B27n0152_p0655a09║勉勵欲一一令知好惡時有謂師下視諸方譏呵
B27n0152_p0655a10║當世又亦以高峯祖打破拖死屍句子直得虛空
B27n0152_p0655a11║粉碎大地平沉為非悟左袒邪說以誣祖及師故
B27n0152_p0655a12║是夏復出判魔直筆
B27n0152_p0655a13║大清順治元年甲申（是歲江南猶稱崇禎十七年）
B27n0152_p0655a14║師三十一歲按寺記云甲申前殿與諸寮以次成
B27n0152_p0655a15║貫以長廊通以橫衢登以拾級蔽以脩衖晝行其
B27n0152_p0655a16║間堂有規寮有務無露頂裸衣詬諍偶語之僧夜
B27n0152_p0655a17║行其中堂有巡香路有巡照寮有輪巡雖鋤山萟
B27n0152_p0655a18║圃力田重務亦必刻香危坐放叅始臥課誦必撘
B27n0152_p0655a19║僧伽黎晦望則闔院羯磨誓神發露故衲子非真
B27n0152_p0655a20║叅密行者悉望崖而退諸方以是嘆叢林清肅道
B27n0152_p0655b01║風嚴峻報恩為一時典型也寺初乞食雲間信士
B27n0152_p0655b02║姚士曇與其姪世柱又買長生田若干畝存寺供
B27n0152_p0655b03║眾（云云）師自廿四歲丁丑至三十一歲甲申八載
B27n0152_p0655b04║中殿堂寮舍僧園物務以悉周備其間世故變更
B27n0152_p0655b05║歲時豐歉復不一然按師小叅云斯世斯時出世
B27n0152_p0655b06║為人的如麻似粟山僧為甚也肻居此位行此令
B27n0152_p0655b07║須知出世為人不是泛泛然的莫是有佛法與人
B27n0152_p0655b08║商量故出世耶莫是有禪道與人故出世耶莫是
B27n0152_p0655b09║顓為興叢林作佛事故出世耶若道佛祖恁麼出
B27n0152_p0655b10║世非但自己入拔舌犁耕地獄亦累佛祖入地千
B27n0152_p0655b11║尺無出頭分（云云）故師雖為建立叢林於出世為
B27n0152_p0655b12║人之心志乃在此而不在彼也即師弟子如退庵
B27n0152_p0655b13║重白松豐不退勇骨巖峯寂庵洽韞荊璧全庵進
B27n0152_p0655b14║濟芝覺諸公皆於師早年爐鞲中出於是見師當
B27n0152_p0655b15║日出世之微意豈鹿鹿僅以建立為心者可同年
B27n0152_p0655b16║而較哉
B27n0152_p0655b17║順治二年乙酉
B27n0152_p0655b18║師三十二歲是年奉先磬山龕於丈室已經十周
B27n0152_p0655b19║報恩叢林亦已完緒乃卜基建墖於寺左寶峯之
B27n0152_p0655b20║麓是年六月十有一日奉全身以墖焉師於墖旁
B27n0152_p0656a01║坐臥者四十九日師自是不復上堂惟隨時五叅
B27n0152_p0656a02║提掇按師小紀云吾年二十有三繼席報恩三十
B27n0152_p0656a03║有二而閒居歲在乙酉夏閏六月之既望也秋間
B27n0152_p0656a04║上船子庵再往雲棲天竺徑山法華山諸處隨喜
B27n0152_p0656a05║返雲覆庵度歲是歲寶華朝宗和尚有書與師云
B27n0152_p0656a06║不肖生不逢時遭法門變局已不利于俗眼矣生
B27n0152_p0656a07║平德薄習氣偏多又不足以浩歸天下衲子自揣
B27n0152_p0656a08║無補法門而當此祖道凋零魔風熾盛之日非得
B27n0152_p0656a09║一間出名宿何以迴狂瀾于既倒所以日夜焦思
B27n0152_p0656a10║引領而望者此也壬午冬初忽見佳刻諸種合掌
B27n0152_p0656a11║欣歡喜而不寐葢以當世有人祖道不復終晦矣
B27n0152_p0656a12║是冬即有普說請益二錄（寶華有廣報恩辨魔語）正以千里
B27n0152_p0656a13║同風不謀而合令魔輩見之而魄喪耳滿擬三週
B27n0152_p0656a14║掃墖定獲面譚途路難行今已遣僧代祭矣當此
B27n0152_p0656a15║亂世晤會難期畧述數行少伸同志又以傳燈錄
B27n0152_p0656a16║自元至今未續近來凡遇士大夫無不諄諄道及
B27n0152_p0656a17║此乃法門大故幸不吝筆舌共為皷舞或有為法
B27n0152_p0656a18║而興起者未可知也臨楮不盡欲言伏惟慈諒不
B27n0152_p0656a19║一師復書云我輩不能於尊宿林林之日向孤峯
B27n0152_p0656a20║絕頂蟠結草庵呵佛罵祖去乃以雞肋之力撑持
B27n0152_p0656b01║大廈之危辯魔斥異誠大不幸然以高祖始終悟
B27n0152_p0656b02║由竟無灼知落處者其他尚忍言哉不謂當斯世
B27n0152_p0656b03║而有室遠人邇如吾兄者區區之心亦無憾矣向
B27n0152_p0656b04║讀尊刻恨不一晤獲手書知盛心亦然不知何日
B27n0152_p0656b05║天假之緣也燈錄非明眼大才而更心直手公不
B27n0152_p0656b06║以佛法作人情者安可為之得吾兄任此真法門
B27n0152_p0656b07║之大幸也諸惟為道為眾生自重不宣答示神鼎
B27n0152_p0656b08║澤法姪書
B27n0152_p0656b09║順治三年丙戌
B27n0152_p0656b10║師三十三歲是年前溪令安籍記僧師往大雄山
B27n0152_p0656b11║結茅冬出大雄獨上西天目禮高峯祖墖過雙清
B27n0152_p0656b12║庄留題一絕去兩峯青拍肩雙溪寒共語中有一
B27n0152_p0656b13║徑清昔人此遐舉登死關祖墖掃除四十九日雙
B27n0152_p0656b14║清住持白車鼎公送被席米菜之屬供師師發願
B27n0152_p0656b15║世界清平我來脩復祖墖
B27n0152_p0656b16║順治四年丁亥
B27n0152_p0656b17║師三十四歲是春重至宜興磬山龍山諸處入磬
B27n0152_p0656b18║山有偈云隱居風範依然在說法堂前任草生莫
B27n0152_p0656b19║謂門庭能閴寂從來此道少人行遂由溧陽往金
B27n0152_p0656b20║陵隨喜華山蘭若於牛首祖堂聽素華法主講唯
B27n0152_p0657a01║識有禪者識是師遂去寓吉山古寺度夏按師有
B27n0152_p0657a02║吉山旅堂對客絕句云衣冠日垢敝樵牧復何疑
B27n0152_p0657a03║對客堆堆坐癡獃王老師又按師自題肖像云丁
B27n0152_p0657a04║亥春夏倚杖吉山旅堂不半載然余每飯不忘吉
B27n0152_p0657a05║山而吉山遠近諸檀越亦未嘗忘余此中山幽人
B27n0152_p0657a06║厚洵江南首善之地也（云云）至秋往蕪湖適報恩
B27n0152_p0657a07║棲雲岳公與嵩雪倫淨圓果三人尋師至蕪湖遂
B27n0152_p0657a08║相從浦口渡江北行至鳳陽懷遠縣荊山下住止
B27n0152_p0657a09║北地廟多庵少惟此庵供觀音羅漢住庵止一僧
B27n0152_p0657a10║亦甚樸厚遂寓庵中度歲棲募糧邑中嵩拔茅為
B27n0152_p0657a11║薪淨圓果令持書回報恩問太師母安并寄理安
B27n0152_p0657a12║和尚書時骨巖峯公挾袱訪師已年餘同葦渡楫
B27n0152_p0657a13║自淮上聞風趨至師前乃十二月朔旦也楫回淮
B27n0152_p0657a14║上峯留度歲師宿破牀三人地臥按峯公錄舉師
B27n0152_p0657a15║於荊山度歲一日師問峯云如何是日間浩浩時
B27n0152_p0657a16║作得主峯云曲不藏直如何是夢中作得主峯云
B27n0152_p0657a17║真不掩偽正睡著時無夢無想無見無聞主人公
B27n0152_p0657a18║在甚麼處峯連下數語師全不肻一日至師前師
B27n0152_p0657a19║復問峯云家無二主師云一個驢子繫在橛上峯
B27n0152_p0657a20║通身輕快遂大聲云有語了師云速道速道峯云
B27n0152_p0657b01║時值天寒請和尚保重師云此中難得禪和到與
B27n0152_p0657b02║你一盞茶喫峯云看這老漢一場敗闕師云何不
B27n0152_p0657b03║早恁麼道峯禮拜於是見師折旋俯仰無斯須不
B27n0152_p0657b04║以此事提掇後進者即岳公事師行腳凡放袱處
B27n0152_p0657b05║即持𭽽執㸑得少間刻香令坐香消輙為錐劄乃
B27n0152_p0657b06║於途次發明本分葢師生平為法之心乃如是夫
B27n0152_p0657b07║順治五年戊子
B27n0152_p0657b08║師三十五歲欲往臺山恐太師母年老憂思報恩
B27n0152_p0657b09║大眾懸慮書法偈四章授退庵重白松豐不退勇
B27n0152_p0657b10║骨巖峯以臘次先後命峯收偈於正月十五日南
B27n0152_p0657b11║歸報恩師與岳倫二人北上至徐州水大不能徒
B27n0152_p0657b12║往作望臺山詩而返荒濶三千里高閒一萬人當
B27n0152_p0657b13║年水畔石遲我未歸身按師古清涼寺題壁記云
B27n0152_p0657b14║戊子二月戊辰（乃初三）月泉道人北還憇茲古清
B27n0152_p0657b15║涼寺八十二老僧留飯甚樂吾亦可以不往臺山
B27n0152_p0657b16║矣追隨往返岳子倫行者但前夕丁卯夜雨早發
B27n0152_p0657b17║閘口破履粘泥如蹋雪饑行十里良苦峯公於二
B27n0152_p0657b18║月望後到報恩三月朔師亦至大雄數年前有一
B27n0152_p0657b19║前坵居士求剃度師攝受之以石菖蒲一盆供師
B27n0152_p0657b20║丈室內有水晶應真一軀丙戌冬師行腳出外有
B27n0152_p0658a01║小兒竊像歸家至夜分小兒腹痛發狂自言我是
B27n0152_p0658a02║第四尊羅漢大雄和尚乃第三尊羅漢現身汝何
B27n0152_p0658a03║竊我像歸污穢地不急送歸不能生矣其父母兄
B27n0152_p0658a04║弟詢知小兒竊像原由即晚辦香資齋供送像歸
B27n0152_p0658a05║大雄寺之僧眾初不知盆中像為人竊去耳自此
B27n0152_p0658a06║閧動一方日逐男女成羣瞻禮是像凡有病者禱
B27n0152_p0658a07║之即愈莫不詫為神異師自江北歸大為呵叱次
B27n0152_p0658a08║早俟眾赴堂乃持像投入龍淵師自乙酉夏先磬
B27n0152_p0658a09║山入墖以來或避人或避地或掩扃或行腳未嘗
B27n0152_p0658a10║久住報恩故諸方叅請者可望而不可見可仰而
B27n0152_p0658a11║不可即是春歸大雄即為結夏諸方角立者駢集
B27n0152_p0658a12║師一日垂問佛未出世時道將一句來時先師初
B27n0152_p0658a13║在眾進語云和盤托出師云山僧今日困又一僧
B27n0152_p0658a14║云蒼天蒼天師云客作漢直打出顧謂先師曰你
B27n0152_p0658a15║這一轉語做得我維那次日結夏即令首眾師因
B27n0152_p0658a16║閱統要舉公案十則令眾拈頌時𦭎溪森公在眾
B27n0152_p0658a17║頌世尊初生云月上山城征馬急雨過新水芰荷
B27n0152_p0658a18║香自此洞庭秋色好煙波聲裏鬬漁郎師擊節稱
B27n0152_p0658a19║賞乃令典客於是年五月囑棲雲岳來雲巖七月
B27n0152_p0658a20║十五解夏𦭎溪森美發湻寂庵洽德岩紹韞荊璧
B27n0152_p0658b01║慧楨孚慧樞地全庵進道昌桂九人同時記莂以
B27n0152_p0658b02║森為首座湻為西堂冬歸報恩結制命勇任首座
B27n0152_p0658b03║豐任都監峯任西堂一時方來雲擁龍象蹴蹋非
B27n0152_p0658b04║復舊時景像矣是年閏四月廿八退庵重公坐脫
B27n0152_p0658b05║於報恩監院寮師為建墖於寺東大覺璉禪師放
B27n0152_p0658b06║生覃上
B27n0152_p0658b07║順治六年己丑
B27n0152_p0658b08║師三十六歲報恩方丈命白松豐公主持師自往
B27n0152_p0658b09║大雄限三十二人共住令書記與然緯公任院事
B27n0152_p0658b10║四來乞單者不可遏悉致怨于緯公公亦弗惜也
B27n0152_p0658b11║報恩寺北行六七里為扣水堂於左岸鑿方池十
B27n0152_p0658b12║餘畝作放生所師親自率眾開鑿日無甯晷鳴鄒
B27n0152_p0658b13║蔡封翁與吳興居士嚴爾珪復置田若干畝以饍
B27n0152_p0658b14║僧為護生久計故師欲乘閒開池成全護生功德
B27n0152_p0658b15║師以重新報恩酬先磬山恩德興復大雄報太師
B27n0152_p0658b16║母恩德興建扣水報先父師振陵公恩德振陵公
B27n0152_p0658b17║久歸雲棲晨昏課彌陀如來太師母生平持觀音
B27n0152_p0658b18║名號大雄早暮課觀音如來報恩則朝藥師暮彌
B27n0152_p0658b19║陀亦各有願力人所不知也是年述太師母傳贊
B27n0152_p0658b20║又自著潛子傳贊云潛子不知何如人自得法先
B27n0152_p0659a01║磬山力以大法為己任嗣住報恩數載雖百廢具
B27n0152_p0659a02║舉未嘗一事營心數千指日環擁叅請未嘗有一
B27n0152_p0659a03║元字腳與人其許入室者愈臻玄奧愈爽然自失
B27n0152_p0659a04║久追隨者多忘身為道高年碩德之侶主法不讓
B27n0152_p0659a05║人情時有認昭昭靈靈以為得本以識神空為末
B27n0152_p0659a06║後無疑者明辯其為狼跋其胡載疐其尾復有死
B27n0152_p0659a07║於棒下以心如墻壁為明道眼等者直斥其為將
B27n0152_p0659a08║成九仞之山未進一簣之土皆苦其盲引眾盲非
B27n0152_p0659a09║好辯也人不知而不慍其志潛值世危亂其時潛
B27n0152_p0659a10║布袋和尚贈以偈云一鉢千家飯孤身萬里遊青
B27n0152_p0659a11║目覩人少問路白雲頭其行潛遂稱潛子贊曰汝
B27n0152_p0659a12║何人斯其三代之直歟抑乘願而來續垂絕之脈
B27n0152_p0659a13║者歟人徒描汝之形像汝只瞠目而熟視其潛子
B27n0152_p0659a14║歟
B27n0152_p0659a15║順治七年庚寅
B27n0152_p0659a16║師三十七歲師示寂庵洽公云東嶺西嶺木南山
B27n0152_p0659a17║北山泥忽焉相支拄喚作碧梧枝此偈謂題新屋
B27n0152_p0659a18║也可謂題一切人一切物一切賢聖一切旁生異
B27n0152_p0659a19║類一切世界一切殊勝莊嚴一切極惡濁苦毒境
B27n0152_p0659a20║緣也可凡一切法率以此偈題之但不知得意忘
B27n0152_p0659b01║言者誰耳潤州竹林法屬築關室以待師師次收
B27n0152_p0659b02║黃牛偈以辭之去歲曾將今歲期睡餘支枕自躊
B27n0152_p0659b03║躇掩關秪合深山角王舍城邊終不宜使再至必
B27n0152_p0659b04║欲期師一往師泛小舟藏於遠渚流連龍潭銅井
B27n0152_p0659b05║窮前溪之源過雲堂永福禪院有舟居二首（其一）
B27n0152_p0659b06║淡蕩寒烟古木孤懸雲浪輕帆只在尋常行處杳
B27n0152_p0659b07║然萬壑千巖（二）一葉千溪水三盂六月霜逢人不
B27n0152_p0659b08║舞棹高臥對斜陽使者三往返師三致書以卻之
B27n0152_p0659b09║舟中有閱筆語閱山谷書問懷睿公宿雲堂永福
B27n0152_p0659b10║禪院諸紀懷睿公云亡友睿公隱江千一丘一壑
B27n0152_p0659b11║一飲一食外百無所知延陵茄賤於草山居或一
B27n0152_p0659b12║二年不見或數年不知味聞者每舉以為笑高臥
B27n0152_p0659b13║華山十餘年不能望見眉目者何限因送我入磬
B27n0152_p0659b14║山慨然一出庚寅春晚余三卻竹林之請藏舟河
B27n0152_p0659b15║渚啖乾菜飯旨甚恍見古人淡永之致
B27n0152_p0659b16║順治八年辛卯
B27n0152_p0659b17║師三十八歲住大雄崇福按書楚紙紀云近年少
B27n0152_p0659b18║至性衲子葢稍有見處不能出頭天外全體受用
B27n0152_p0659b19║多以名利熏心學文字語言還知但患不成佛不
B27n0152_p0659b20║怕佛不解說法麼是夏六月絕糧按師紀云絕糧
B27n0152_p0660a01║累日眾進安眾長策山僧自若也午餘臥閱書諸
B27n0152_p0660a02║子侍次言及糓麥二熟前預計因拋卷長吟穀麥
B27n0152_p0660a03║二熟前預計住山可省篾三條諸子笑而去師見
B27n0152_p0660a04║諸方受用侈靡因書戒殺述云人未見性當遵佛
B27n0152_p0660a05║語佛所示人率性事也勿食肉勿著蠶絲葢天地
B27n0152_p0660a06║同根萬物一體殺他利己稍有仁心者鮮不恭敬
B27n0152_p0660a07║波羅提木义時當晚季稱為見性者多穿綢著綿
B27n0152_p0660a08║一衣當殺千生一絮亦傷萬命非逆行菩薩果地
B27n0152_p0660a09║中來纔披能令羣靈當下解脫者吾為汝危之是
B27n0152_p0660a10║年迎太師母於大雄之報恩堂按師紀云老親開
B27n0152_p0660a11║年七十日有定課誦持無虛刻惟性畏啖熱飯食
B27n0152_p0660a12║頃得久侍談笑每設長几半圖書半果饌余因老
B27n0152_p0660a13║親多作幾字老親因余多進粥兩盂又云辛卯七
B27n0152_p0660a14║月庚子中堂捲簾橫案老親髮白如雪坐臨風用
B27n0152_p0660a15║醃雪花下飯一滿盂半案皆紙筆研墨作數字覺
B27n0152_p0660a16║我生平樂事無過此者
B27n0152_p0660a17║順治九年壬辰
B27n0152_p0660a18║師三十九歲是年春報恩豐公屢求退院師許之
B27n0152_p0660a19║時扣氷已託骨巖峰公主持亦求退於是師兼理
B27n0152_p0660a20║三院事有本是金峰苦行身芒鞋拄杖舞還新之
B27n0152_p0660b01║句按師西樓聞雪紀云壬辰夏報恩之住持供先
B27n0152_p0660b02║老人方丈重歸侍寮首脩殿公務攝客司諸禪極
B27n0152_p0660b03║不安潛子有餘樂也（云云）是冬荊溪海會寺重請
B27n0152_p0660b04║師堅確懇至以向有先磬山髮墖在彼乃令豐公
B27n0152_p0660b05║代赴請是冬有僧自負久叅動氣爭執師鳴皷集
B27n0152_p0660b06║眾示云你無明從自負來且問你盡大地是火坑
B27n0152_p0660b07║得何三昧不被燒卻僧云何處不稱尊師云者樣
B27n0152_p0660b08║逐塊何得放肆痛與一頓擲棒令別下語僧云通
B27n0152_p0660b09║身在裏許師驀拈棒僧無語師云頭破作七分僧
B27n0152_p0660b10║又無語師云你者鈍漢與人爭競閒氣作麼於山
B27n0152_p0660b11║僧驀拈棒別下語來僧無語師打云者裡何不道
B27n0152_p0660b12║奪卻棒打和尚莫言不道汝既不能我便放過一
B27n0152_p0660b13║著你向頭破作七分下一語來僧又無語師云者
B27n0152_p0660b14║鈍漢放肆作麼𢀸於機下正是𭭾漢乃向[〦/(句-口+方)]僧云
B27n0152_p0660b15║者僧犯何約進云破口約乃擯出
B27n0152_p0660b16║順治十年癸巳
B27n0152_p0660b17║師四十歲按是年浴室對鏡偈自序云向侍先磬
B27n0152_p0660b18║山聞溈山荒寂有願四旬體胖曳杖往住二十年
B27n0152_p0660b19║於茲矣適浴室臨鏡因此有偈不是溈山舊住僧
B27n0152_p0660b20║年來四十骨稜稜金𡶶𡶶下堪鋤石待個英靈剔
B27n0152_p0661a01║祖燈又自題肖像云曲阿人荊溪釋成全報恩祖
B27n0152_p0661a02║庭重興大雄古剎身惟一關性喜作客事逐緣興
B27n0152_p0661a03║書空咄咄題此贊時年四十張侍郎靜涵居士欲
B27n0152_p0661a04║師擇一人主江上十方庵師復書云承以十方庵
B27n0152_p0661a05║繼住者見問彼中賢緇想皆在居士玄鑑中此間
B27n0152_p0661a06║不易其人虛辱長者之命奈何奈何大抵覔一好
B27n0152_p0661a07║說俗禪者易覔一善能接待者難海內狼藉殆遍
B27n0152_p0661a08║非師承有據手眼明正者潔淨杯土不如不玷汙
B27n0152_p0661a09║之為愈也山中楮墨不備眾護法書不更裁謝晤
B27n0152_p0661a10║間幸叱致復嗣遠著公書（著公乃久侍弟子聞有謂師養親過禮以書上
B27n0152_p0661a11║師師故復之）草堂老人凢為吾弟子者當稱太師母餘
B27n0152_p0661a12║稱者非王制僧拜父母佛制父母不拜僧尊王制
B27n0152_p0661a13║應曰此吾父母也拜之父母應尊佛制曰此佛子
B27n0152_p0661a14║也當返拜之故曰出家父母反拜反者還也非反
B27n0152_p0661a15║常之反也此雲棲再三申諭之通論凡為人子為
B27n0152_p0661a16║人親者所當力行不悖者也至八旬與三嵗之說
B27n0152_p0661a17║因度姨示敬非為母訓也非示為人弟子者待太
B27n0152_p0661a18║師母之禮也若佛為母說法而有此言何以免斯
B27n0152_p0661a19║世無父之誚母師老人遵慈訓嘗在佛前作禮或
B27n0152_p0661a20║時展禮則老人反拜殷勤暗合佛制然答拜則老
B27n0152_p0661b01║人于僧俗皆然又不獨不肖而已至于朔望不開
B27n0152_p0661b02║扉新正半月靜坐不見人皆老人不欲以太師母
B27n0152_p0661b03║之尊勞人敬禮妙全王法佛法竊以草庵養親不
B27n0152_p0661b04║甚違世出世間佛祖聖賢之訓觀來書似不悉草
B27n0152_p0661b05║庵規範畧述廣聞或更有至論卓見幸不辭詳復
B27n0152_p0661b06║或為一考雲棲諸書及經律供養父母等訓互相
B27n0152_p0661b07║叅定亦學問中一快事也是年太師母憶江干親
B27n0152_p0661b08║故欲往勸導存問師於五月初旬奉太師母還江
B27n0152_p0661b09║上住止敔山庵按師書自偈寄與齊高居士云到
B27n0152_p0661b10║處耕荒翻石笋今來坐月友寒煙半間老屋安親
B27n0152_p0661b11║膝五合香粳倩客煎古德云萬事隨緣是安樂法
B27n0152_p0661b12║吾江上報恩堂室難施席庭不容葢得以閉門卻
B27n0152_p0661b13║掃此正禪寂膝下者之殊勝緣也與齊高居士寄
B27n0152_p0661b14║紙索書舉此拙偈儻會意忘言則安樂法當自得
B27n0152_p0661b15║之題程晏如藥師日課至秋太師母仍還報恩草
B27n0152_p0661b16║堂於是冬十二月十六日遂示寂世壽七十一芟
B27n0152_p0661b17║染秉具者十夏師於龕側席地跏趺粒米不沾唇
B27n0152_p0661b18║惟啜白水不見人不言語者七日七夜秪一侍僧
B27n0152_p0661b19║徹臥者立師側亦七日七夜至足膝黃水長流不
B27n0152_p0661b20║暫去大眾以師哀毀過禮亦封鍋閉厨師聞之垂
B27n0152_p0662a01║示云我作哪吒太子時如何時雲居嵿公為第一
B27n0152_p0662a02║座進云樂則同歡師遂啜米飲令眾開鍋麻衣草
B27n0152_p0662a03║履寢苫枕塊跪捧二時及藥食者百日至期滿始
B27n0152_p0662a04║往江上卜葬地
B27n0152_p0662a05║
B27n0152_p0662a06║
B27n0152_p0662a07║
B27n0152_p0662a08║
B27n0152_p0662a09║
B27n0152_p0662a10║大覺普濟能仁國師年譜卷上終