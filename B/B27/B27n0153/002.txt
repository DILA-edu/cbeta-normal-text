B27n0153_p0705a08║
B27n0153_p0705a09║欽定四庫全書
B27n0153_p0705a10║　法藏碎金錄卷二宋　晁逈　撰
B27n0153_p0705a11║一念照了一念之菩提也一念宴息一念之湼槃也三
B27n0153_p0705a12║心日夕趣向依止欲念念常然故或默或語而匪疾
B27n0153_p0705a13║匪徐夫如是雖曰微細善緣儻積習純熟何憂失之
B27n0153_p0705a14║淪墜哉
B27n0153_p0705a15║深根固蒂長生久視道家保身之要也生滅滅已寂滅
B27n0153_p0705a16║為樂釋氏清心之要也上智明了可以足用
B27n0153_p0705b01║吾老矣而能生一智執一志何謂也外順世間法無固
B27n0153_p0705b02║無必以此為無所礙之智內學出世間法有初有終
B27n0153_p0705b03║以此為不可奪之志志與智交相濟久而彌堅吾之
B27n0153_p0705b04║道其殆庶幾乎
B27n0153_p0705b05║開示悟入大事之因緣也由乎師觀練薰修大事之功
B27n0153_p0705b06║用也由乎己若止務空言則必貽後悔
B27n0153_p0705b07║摩訶止觀有語云躡躡而入玄聖蘧廬有語云溶溶而
B27n0153_p0705b08║進人多閑好禪談罕見實知妙用
B27n0153_p0705b09║天台教止觀二法法華經悟入兩字入字最後濟覺之
B27n0153_p0705b10║力也予自得此精意不能剖析而言
B27n0153_p0705b11║有客謂予曰甞觀吾子落筆成言不求功名不求富貴
B27n0153_p0705b12║奚獨如此蒙竊惑焉予對曰夫拜將拜相處世之榮
B27n0153_p0705b13║名學仙學禪出塵之妙事各從所好復何疑哉
B27n0153_p0705b14║予引古佛名號人多笑其迦談因思以理和會之也莊
B27n0153_p0705b15║子云至德之人無聲之中獨聞和焉豈非觀音佛之
B27n0153_p0705b16║法門乎又云宇泰定者發乎天光豈非定光佛之名
B27n0153_p0706a01║相乎予於二者覺有至㣲朕兆苟或膠固致詰予當
B27n0153_p0706a02║默然而已
B27n0153_p0706a03║予甞歷覽釋教經論所說有二生滅一寂滅若具引本
B27n0153_p0706a04║書即文繁隔越難為直指予今節略裁成俾人易曉
B27n0153_p0706a05║二生滅者其一是分叚生滅即今一切眾生相續有
B27n0153_p0706a06║情是也其一是變易生滅即所謂阿羅漢菩提薩埵
B27n0153_p0706a07║隨意生身出沒自由是也一寂滅者謂如來覺利自
B27n0153_p0706a08║他兼濟功畢入于圓寂不復生滅是也
B27n0153_p0706a09║古人有言為善最樂吾亦有言學禪最樂此理大同而
B27n0153_p0706a10║小異自淺而及深者也為善世間法學禪出世間法
B27n0153_p0706a11║知者自知說則難說
B27n0153_p0706a12║予老矣人多見稱言其面色紅潤神氣清健此以發外
B27n0153_p0706a13║而可知也而不知予入道深密抗心高遠此以積中
B27n0153_p0706a14║而不知也
B27n0153_p0706a15║予覽羅什荅慧遠書加之一偈其首云既已捨染樂心
B27n0153_p0706a16║得善攝否若得不馳散深入實相否予愛此語但能
B27n0153_p0706b01║深入實相安住妙境何假叅禪問法耶
B27n0153_p0706b02║高僧傳云晉司徒王謐致書於廬山慧遠有語自陳曰
B27n0153_p0706b03║年始四十衰同耳順遠答書曰古人不愛尺璧而重
B27n0153_p0706b04║寸陰觀其所存似不在長年檀越乘佛理以御心復
B27n0153_p0706b05║何羨於遐齡耶予因思之壽長不及於道勝况諸悠
B27n0153_p0706b06║悠之事豈勝於道乎
B27n0153_p0706b07║釋道常（此字本是雷風卦名予避廟諱權改）秦姚興敦逼欲奪其法服令
B27n0153_p0706b08║居翼賛之任固辭得免乃嘆曰古人有言曰益我貨
B27n0153_p0706b09║者損我神生我名者殺我身於是竄影岩壑畢命幽
B27n0153_p0706b10║藪蔬食味禪緬迹人外予因思向子平云富不如貧
B27n0153_p0706b11║貴不如賤殆相類乎
B27n0153_p0706b12║顧此法但能識心達本無微細之疑忘情契理到純熟
B27n0153_p0706b13║之地其道成矣安用繁云
B27n0153_p0706b14║塊處清閑自誨曰迹務退藏避虛名之為累心勿馳散
B27n0153_p0706b15║入實相以增深善緣既獲冥符餘景豈宜空過古人
B27n0153_p0706b16║輕尺璧重寸陰良有以也
B27n0153_p0707a01║浮雲或聚或散豈碍太虛之清曠浮漚或成或破豈損
B27n0153_p0707a02║寒潭之湛淨浮想或起或滅豈壞真心之靈照念念
B27n0153_p0707a03║不息人皆有之勿以其然遂虧進道
B27n0153_p0707a04║予以決志辭榮閑居佚老躋仁壽之域樂育無彊闚眾
B27n0153_p0707a05║妙之門勝進不退翛然自得何必求之
B27n0153_p0707a06║身如翔鴻不可籠心如蓮華不著水身心所樂已出世
B27n0153_p0707a07║間何况純修別有妙處
B27n0153_p0707a08║晉書隱逸傳云𥞇康從孫登游三年問其所圖終不荅
B27n0153_p0707a09║康每嘆息將別謂曰先生竟無言乎登乃曰子識火
B27n0153_p0707a10║乎火生而有光不用其光而果在於用光人生而有
B27n0153_p0707a11║才不用其才其果在於用才故用光在乎得薪所以
B27n0153_p0707a12║保其耀用才在乎識真所以全其年今子才多識寡
B27n0153_p0707a13║難乎免於今之世矣子無求乎康不能用果遭非命
B27n0153_p0707a14║乃作幽憤詩曰昔慙柳下今愧孫登予詳識真二字
B27n0153_p0707a15║愛之重之以為明哲保身之法也賢達詣道之見也
B27n0153_p0707a16║有智之士可不務乎
B27n0153_p0707b01║莊老之書理有明㨿嗜欲深而天機淺道德高而下士
B27n0153_p0707b02║笑真隱寡偶自古而然塊處逍遙亦足為樂
B27n0153_p0707b03║今有文士目莊子曰碎金多采先生之語以資應用章
B27n0153_p0707b04║句耳予亦眈味其書求理綴文以為助道之品入此
B27n0153_p0707b05║法藏碎金錄中名同而實異者也
B27n0153_p0707b06║又晉隱逸傳云董京字威輦至洛陽行吟常宿白社中
B27n0153_p0707b07║時乞於市得殘碎繒絮結以自覆全帛佳緜則不肯
B27n0153_p0707b08║受或見推排罵辱曾無怒色孫楚貽書勸仕京不從
B27n0153_p0707b09║答以古詩其末有句云萬物皆賤惟人為貴動以九
B27n0153_p0707b10║州為狹靜以圜堵為大予詳最後二句明知足常足
B27n0153_p0707b11║𩿾鷃逍遙之意也又詳其少欲忍辱涉于梵行得非
B27n0153_p0707b12║高僧高士倫類相參而流轉乎
B27n0153_p0707b13║范喬字伯孫稟德真粹立操高潔以父粲有疾侍養衡
B27n0153_p0707b14║門至于白首凡一舉孝廉八薦公府再舉清白異行
B27n0153_p0707b15║又舉寒素一無所就予覧此愛之重之古人純孝高
B27n0153_p0707b16║節有如此者與夫名實相違者異矣
B27n0153_p0708a01║譙秀字元彥巴西人也祖周以儒學著稱顯名蜀朝秀
B27n0153_p0708a02║少而靜默不交於世知天下將亂預絕人事雖內外
B27n0153_p0708a03║宗親不與相見郡察孝廉州舉秀才皆不就遇亂避
B27n0153_p0708a04║難宗族依憑之者以百數秀年出八十眾人欲代之
B27n0153_p0708a05║負擔秀曰各有老弱當先營護吾氣力猶足自堪豈
B27n0153_p0708a06║以垂朽之年累諸君也年九十餘卒予讀秀傳美其
B27n0153_p0708a07║有清節有先見推分克己無所干擾而獲康強壽考
B27n0153_p0708a08║乃福報之使然乎
B27n0153_p0708a09║莊子云大浸稽天而不溺大旱金石流土山焦而不熱
B27n0153_p0708a10║注云無往而不安則所在皆適死生無變於己况溺
B27n0153_p0708a11║熱之間哉故至人之不嬰乎禍難非避之也推理直
B27n0153_p0708a12║前而自然與吉會又晉書隱逸辛謐傳云賢人君子
B27n0153_p0708a13║雖居廟堂之上無異於山林之中斯窮理盡性之妙
B27n0153_p0708a14║豈有識之者耶是故不嬰於禍難者非為避之但冥
B27n0153_p0708a15║心至趣而與吉會耳予以二書意同乃合而書之
B27n0153_p0708a16║索襲字偉祖敦煌人也虛靖好學不應州郡之命舉孝
B27n0153_p0708b01║廉賢良方正皆以疾辭敦煌太守陰澹奇而造焉經
B27n0153_p0708b02║日忘返澹曰世人之所有餘者富貴也目之所好者
B27n0153_p0708b03║五色也耳之所玩者五音也而先生棄眾人之所𭣣
B27n0153_p0708b04║𭣣眾人之所棄味無味於恍惚之際兼重玄於眾妙
B27n0153_p0708b05║之內宅不彌𤱔而志忽九州形居塵俗而棲心天外
B27n0153_p0708b06║因詳陰澹之言予以為古之賢人君子道德內充而
B27n0153_p0708b07║自得者其實沛然滿足不可以常情擬議也
B27n0153_p0708b08║張忠字巨和中山人也永嘉之亂隱于泰山恬靖寡欲
B27n0153_p0708b09║清虛服氣餐芝餌石修導養之法以至道虛無為宗
B27n0153_p0708b10║其教以形不以言弟子受業觀形而退年在期頥視
B27n0153_p0708b11║聽無爽予味先生所授之道有似禪師密傳心印者
B27n0153_p0708b12║也又以為窒嗜慾之源居清曠之域壽長神王固當
B27n0153_p0708b13║然歟
B27n0153_p0708b14║宋纖字令艾少有遠操沈靖不與世交隱居于酒泉南
B27n0153_p0708b15║山不應州郡辟命酒泉太守馬岌具威儀鳴鐃鼓造
B27n0153_p0708b16║焉纖拒而不見岌歎曰名可聞而身不可見德可仰
B27n0153_p0709a01║而形不可覩先生人中之龍也年八十篤學不倦後
B27n0153_p0709a02║張祚遣使者備禮徵為太子友尋遷太子太傅頃之
B27n0153_p0709a03║上䟽曰臣受生方外心慕太古生不喜存死不悲沒
B27n0153_p0709a04║素有遺屬屬諸知識在山投山臨水投水處澤露形
B27n0153_p0709a05║勿告我家今當命終乞如素願遂不食而卒年八十
B27n0153_p0709a06║二諡曰玄虛先生予詳達人大觀形骸為外物族類
B27n0153_p0709a07║為妄緣不以形累性不以族嬰情與夫大禪師臨終
B27n0153_p0709a08║勿塔勿悲之言何異之有
B27n0153_p0709a09║郭瑀字元瑜敦煌人也少有超俗之操精通經義雅辯
B27n0153_p0709a10║談論多才藝善屬文隱于臨松薤谷鑿石窟而居服
B27n0153_p0709a11║柏實以輕身張天錫遣使者孟公明持節以蒲輪玄
B27n0153_p0709a12║纁備禮徵之遺瑀書曰先生潛光九臯懷真獨遠心
B27n0153_p0709a13║與至境冥符志與四時消息豈知蒼生倒懸四海待
B27n0153_p0709a14║拯者乎孔聖車不停軌墨子駕不俟旦皆以黔首之
B27n0153_p0709a15║禍不可以不救先生懷濟世之才故遣使者虛左授
B27n0153_p0709a16║綏鶴企先生乃眷下國公明至山瑀指翔鴻以示之
B27n0153_p0709b01║曰此鳥也安可籠哉遂深逃絕迹予讀瑀傳愛張天
B27n0153_p0709b02║錫遺瑀書云心與至境冥符此一句入道之門也
B27n0153_p0709b03║祁嘉字孔賓酒泉人也少清貧好學年二十餘夜牕中
B27n0153_p0709b04║有聲呼曰祁孔賓祁孔賓隱去來隱去來修飾人間
B27n0153_p0709b05║事甚苦不可諧所得未毛銖所喪如山崖旦而逃去
B27n0153_p0709b06║西至敦煌依學官誦書遂愽通經傳精究大義西游
B27n0153_p0709b07║海渚教授門生百餘人張重華徵為儒林祭酒天錫
B27n0153_p0709b08║謂為先生而不名之竟以壽終予讀祁嘉傳異其牕
B27n0153_p0709b09║中呼者盖神人也所言得喪利害之殊堪為鑒誡耳
B27n0153_p0709b10║吾今逼大耋之年已老之身舉止輕健不為惡欲之所
B27n0153_p0709b11║敗已老之心觀照明了不為邪見之所昧必因宿習
B27n0153_p0709b12║何憂後緣此真實語非增上慢
B27n0153_p0709b13║晉書謝鯤傳中多說鯤規諫王敦之事是時朝望被害
B27n0153_p0709b14║皆為其憂而鯤推理安常時進正言而敦不能用予
B27n0153_p0709b15║讀鯤傳愛此推理安常凡四字蔚為心要夫自古及
B27n0153_p0709b16║今有無數之人無數之情無數之事是非曲直得失
B27n0153_p0710a01║利害憂恚苦樂種種不同理之常而大者也若以道
B27n0153_p0710a02║斷但推而安之都為夢幻如觀羣動終歸乎空不用
B27n0153_p0710a03║鼓發於言下㽞滯於胸中此乃無礙法門之最也予
B27n0153_p0710a04║嘗為安順大常略論意亦如此今重言之
B27n0153_p0710a05║出世大聖人具有一切智能行一切行不住一切相此
B27n0153_p0710a06║是佛功德以世間法如何擬議
B27n0153_p0710a07║夫齋戒沐浴清淨身之法也滌除䟽瀹清淨心之法也
B27n0153_p0710a08║必若識真拔俗退居進道之士可用此外內二清淨
B27n0153_p0710a09║潔其身心以為資助爾
B27n0153_p0710a10║顧此法自悟自得契真不殊可目之曰同文印覺他利
B27n0153_p0710a11║他照闇相繼可目之曰無盡燈在上上之智謹授受
B27n0153_p0710a12║之理不可輕也
B27n0153_p0710a13║我自立一科法言欲得己心至空至明以為體善利萬
B27n0153_p0710a14║物不求其報以為用亦不分屬名家
B27n0153_p0710a15║論語云子張問行子曰言忠信行篤敬雖蠻貊之邦行
B27n0153_p0710a16║矣言不忠信行不篤敬雖州里行乎哉子張書諸紳
B27n0153_p0710b01║予因思內典教中有語云眾生無邊誓願度煩惱無
B27n0153_p0710b02║邊誓願斷法門無盡誓願學無上佛道誓願成如此
B27n0153_p0710b03║言句豈止書紳銘肌鏤骨可也
B27n0153_p0710b04║解脫門三親切方便而出纏縛良以次第相成也湼槃
B27n0153_p0710b05║路一直截坦蕩而歸寂滅不由岐逕致迂也我如是
B27n0153_p0710b06║言人謂我何
B27n0153_p0710b07║予詳教中所說之意謂小乘著空是心住於相而起見
B27n0153_p0710b08║障盖言空之為法執亦成礙而况外道之學別作異
B27n0153_p0710b09║計種種邪妄為病也可知矣
B27n0153_p0710b10║自顧晚年信道彌篤南華經髓遊逍遙之墟西聖書心
B27n0153_p0710b11║泛寂滅之海盡攝大千沙界無蔕芥於胸中深入不
B27n0153_p0710b12║二法門非剖析於言下所好如此誰為同人
B27n0153_p0710b13║法華經云諸佛世尊唯以一大事因緣故出現於世其
B27n0153_p0710b14║下陳列欲令眾生開示悟入佛之知見予嘗率意立
B27n0153_p0710b15║言云開示由乎師悟入由乎己其後因覧唐李繁著
B27n0153_p0710b16║書十六篇名曰玄聖蘧廬內有心宗第十一不動第
B27n0153_p0711a01║十二夢覺第十三聞思第十四有說云經言開示悟
B27n0153_p0711a02║入而不說開示悟入之方因著此四篇開心宗之性
B27n0153_p0711a03║示不動之體悟夢覺之真入聞思之寂予詳四篇所
B27n0153_p0711a04║述咸有妙旨就中悟夢覺之真入聞思之寂暗合予
B27n0153_p0711a05║即今朝夕趣向事理親切由是忻然自得以為天獎
B27n0153_p0711a06║冥符爾不復一一具載之也
B27n0153_p0711a07║白樂天有自詠詩云鬬閑僧尚閙較瘦鶴猶肥予因自
B27n0153_p0711a08║思抑亦如此仍敘餘意可資清談爰自引年挂冠攝
B27n0153_p0711a09║生修道居深迹晦絕無汎交行健聽聰覺有所得乃
B27n0153_p0711a10║復為兩句以擬前詩云介居僧尚襍警聽鶴猶聾
B27n0153_p0711a11║初讀老莊之書入大觀之理見世間夢幻盪胸中蔕芥
B27n0153_p0711a12║後讀釋梵之書得上乘之法啟我明徹之智無窮而
B27n0153_p0711a13║不昧銳我堅利之志無窮而不壞根力次第有如此
B27n0153_p0711a14║者
B27n0153_p0711a15║法止一乘日常三省幻身虛假雖悟有涯之生本覺空
B27n0153_p0711a16║明未歸無念之體然於淨信不忘真修
B27n0153_p0711b01║文殊表信觧之智普賢明周徧之德合而為一是謂毗
B27n0153_p0711b02║盧遮那華嚴名曰三聖圓融觀信妙矣哉
B27n0153_p0711b03║予覺晚年益甘道味酷好含華隱曜𭣣視反聽優游何
B27n0153_p0711b04║有之鄉放曠自得之塲從造物者為師友而世間幻
B27n0153_p0711b05║累其如予何宜乎三徑就荒一室不掃凝塵滿席其
B27n0153_p0711b06║心湛然
B27n0153_p0711b07║圓覺經義有云從本起末為出攝末歸本為入又云迷
B27n0153_p0711b08║之則出悟之則入予因知悟入二字理合相連又知
B27n0153_p0711b09║既能覺悟而乃攝其妄念入于無念斯為法要而况
B27n0153_p0711b10║聞中靈應助發道緣豈非天瑞冥符資其宿習俾我
B27n0153_p0711b11║䇿勵何法喜之深乎
B27n0153_p0711b12║夫恬愉相資成長久之道喜怒不節傷陰陽之和顧己
B27n0153_p0711b13║暮年尤宜知明而力勝也
B27n0153_p0711b14║予覧二教之書有所愜當而能唯變所適推而廣之釋
B27n0153_p0711b15║氏經旨予愛其見空而度苦厄一見其空則一一皆
B27n0153_p0711b16║空矣自然目之所及見其無全物無全事無不是空
B27n0153_p0712a01║何能障礙于目哉老氏經旨予愛其知常而益明了
B27n0153_p0712a02║一見其常則一一皆常矣自然心之所及知其天時
B27n0153_p0712a03║之慘舒晦明人身之災福苦樂世故之順逆成敗無
B27n0153_p0712a04║不是常何能刺鯁于心哉二者對治可以足用
B27n0153_p0712a05║身心之法舉要而言一真是本名之為道萬緣是末名
B27n0153_p0712a06║之為累不可棄本逐末以累妨道如此達觀謂之初
B27n0153_p0712a07║學
B27n0153_p0712a08║人之學禪率多隨其影和其嚮效為語立為文予之學
B27n0153_p0712a09║禪無不貫於心達于性發以智濟以力其理如此何
B27n0153_p0712a10║必繁云
B27n0153_p0712a11║有道友嘗說考驗修行功課之法令置白黑二碁子每
B27n0153_p0712a12║有一善念投一白子入於一器中每有一惡念投一
B27n0153_p0712a13║黑子別入一器中至夜比較其數即知善惡之念增
B27n0153_p0712a14║減多少矣予竊謂此法太迂闊誰能細碎致煩予又
B27n0153_p0712a15║自思但性急耳除有觸境小忿未能頓除外且無故
B27n0153_p0712a16║心造惡之念不當如斯拘執筭數也唯知務在靜勝
B27n0153_p0712b01║於動最為要切宜於日夕四威儀中不計情境如何
B27n0153_p0712b02║隨分量力常習靜念而已不可廢也
B27n0153_p0712b03║莊子所說有以死生為小變我與變俱而無失為大常
B27n0153_p0712b04║此則深契佛書所明理性真常之道夫如是則知身
B27n0153_p0712b05║外悠悠愈不足以介意也昭然矣
B27n0153_p0712b06║莊子云百里奚爵祿不入於心故飯牛而牛肥使秦穆
B27n0153_p0712b07║公忘其賤與之政也有虞氏死生不入於心故足以
B27n0153_p0712b08║動人吾因思之若或即今有人二者不入於心吾當
B27n0153_p0712b09║推而尊之曰至人真人道人也
B27n0153_p0712b10║予省己方期耄及似覺智生切欲內習絕倫離人而獨
B27n0153_p0712b11║立外順晦迹虛緣而葆真確乎彌堅怡然自得
B27n0153_p0712b12║荀卿有言曰志意脩則驕富貴道義重則輕王公予謂
B27n0153_p0712b13║此世間法也予別作二句語云達觀深則遺情累內
B27n0153_p0712b14║習至則還天真此出世間法也
B27n0153_p0712b15║中乘之人能觀根本十二緣轉為生死輪不煩更述予
B27n0153_p0712b16║今又觀枝末三緣結為煩惱網謂身緣家緣世緣是
B27n0153_p0713a01║也續說三者該括盡矣此緣此理古今大常既知大
B27n0153_p0713a02║常足以消遣
B27n0153_p0713a03║昔老𣆀於新沐之餘凝然遊心於物之初且云不能知
B27n0153_p0713a04║不能言我亦於新悟之餘凝然遊心於聞之初亦不
B27n0153_p0713a05║能知不能言引類而書以明殊勝
B27n0153_p0713a06║佛書云湏菩提解空第一予於觀空之智亦得少分然
B27n0153_p0713a07║而不入斷滅又知有不空如來藏也
B27n0153_p0713a08║一切凡夫終日念念營致五欲樂具不知萬中有一真
B27n0153_p0713a09║大丈夫廻向一乘妙法如此勝事與誰交談
B27n0153_p0713a10║楞嚴經云情想均等不飛不墜生於人間想明斯聰情
B27n0153_p0713a11║幽斯鈍竊詳此語信不虛矣予今年近八旬而覺耳
B27n0153_p0713a12║聰心爽每於清宵靜臥虛白堂中或聞左右前後兒
B27n0153_p0713a13║孫列宇言音所及辨其誰何故有效白體詩云介居
B27n0153_p0713a14║僧尚襍警聽鶴猶聾之句是知想明斯聡予得萬一
B27n0153_p0713a15║因思貫休之詩有以楞嚴為禪髓樂天之詩有以壇
B27n0153_p0713a16║經為佛心凡此類例予最稱美
B27n0153_p0713b01║予觀世界倫類都是眾多幻化因緣生滅假合而成其
B27n0153_p0713b02║中情氣各各微細分別遂有紛擾無窮之事新陳相
B27n0153_p0713b03║續隨時運任造化古今常然無如之何然而到了虛
B27n0153_p0713b04║妄唯有一種妙說目曰一真法界非但少有到者抑
B27n0153_p0713b05║亦少有知之予愛如此而言曲盡其理
B27n0153_p0713b06║莊子襍篇有云長生安體樂意之道予愛此語因而簡
B27n0153_p0713b07║省聯貫目之曰長安樂之法竊謂此三者無賢不肖
B27n0153_p0713b08║皆愛之雖愛之之心同而致之之道異所以利害相
B27n0153_p0713b09║反矣予若形于文言則淺近而犯時忌人能自以意
B27n0153_p0713b10║取則深遠而得天機今故不復具陳智者詳之可也
B27n0153_p0713b11║予自謂心遊𭹹瑋之書所以慕高遠目想清曠之域所
B27n0153_p0713b12║以遺繁華於道雖非大成於理亦為小善
B27n0153_p0713b13║道集虛吾所信仁者靜吾所師無聲之聲聲成文非因
B27n0153_p0713b14║叩寂無學之學學日益止務棲真不作聖心安住妙
B27n0153_p0713b15║境有如此者謂之何哉
B27n0153_p0713b16║唐圭峰密禪師有指示學人最後安心方便之法先有
B27n0153_p0714a01║敘述之言云諸修行人但將不認不隨之智照於身
B27n0153_p0714a02║心自然覺疾病時痛惱時或暫安樂時侍者乖意時
B27n0153_p0714a03║喜事適情時所有種種念慮千般萬類皆如幻化影
B27n0153_p0714a04║像皆是他緣靈靈一心如鏡之明未曾不照斯為真
B27n0153_p0714a05║我我既本無病健無死生誰能勞神而憂他妄緣乎
B27n0153_p0714a06║已曾千萬億刧妄憂之竟何所益非惟無益仍展轉
B27n0153_p0714a07║招於妄苦今但自保靈明免遭妄執所繫即捨此身
B27n0153_p0714a08║趣後身時無所慮也（云云）予詳密公之言雖僧俗不同
B27n0153_p0714a09║而緣累一也乃至族之蕃衍因而緣亦增多固當如
B27n0153_p0714a10║是但依此教誠以覺智斷之慎勿一向憂撓若能如
B27n0153_p0714a11║此便是得親切法門也
B27n0153_p0714a12║觀諸文字之中有使棲心棲神棲真棲禪大約秪是檢
B27n0153_p0714a13║情攝念之意有如鳥之棲宿不飛不動是也予以為
B27n0153_p0714a14║明正學人但於一切時中隨分止息思慮凝然宴寂
B27n0153_p0714a15║而已復何疑焉
B27n0153_p0714a16║列子所說周之尹氏大治產心營世事慮鍾家業資財
B27n0153_p0714b01║有餘心形俱疲夜則昬[佫-口+思]而寐夢為人僕趨走作役
B27n0153_p0714b02║而尹氏之趨役者晨昬弗息有老役夫筋力竭矣而
B27n0153_p0714b03║使之彌勤夜亦昬憊熟寐夢為國君其樂無比此章
B27n0153_p0714b04║立理大約齊物以明覺夢不異苦樂各適一方未足
B27n0153_p0714b05║分勝負予於此外別得新意以為尹氏家雖富盛心
B27n0153_p0714b06║有營運之勞故有夢中之苦役夫身雖貧賤而心無
B27n0153_p0714b07║營運之勞故有夢中之樂若復有人晝無役夫之勞
B27n0153_p0714b08║苦夜無尹氏之勞苦其享福也何如哉予又獨斷以
B27n0153_p0714b09║為勞心之苦苦甚於勞身之苦也如何分勝負
B27n0153_p0714b10║五鼓夢迴緣念未起靈響清徹聞和逹聰凝聽靜專頗
B27n0153_p0714b11║資禪悅安住妙境何勝如之
B27n0153_p0714b12║阿育王經云優波笈多宿世為獼猴學緣覺坐禪證阿
B27n0153_p0714b13║羅漢果又玄聖蘧廬心法篇云東都有人養鸚鵡以
B27n0153_p0714b14║其慧甚而施於僧僧教之能念經徃徃架上不言不
B27n0153_p0714b15║動問其故對云身心俱不動為求無上道及其死焚
B27n0153_p0714b16║之有舍利洛人為之作塔予詳二者得道皆自宴寂
B27n0153_p0715a01║中入夫如是則華嚴經云心佛及眾生是三無差別
B27n0153_p0715a02║信不虛語矣唯人為萬物之貴者苟不知此道乃猨
B27n0153_p0715a03║鳥之不若也知之者安可自輕棄乎
B27n0153_p0715a04║晉劉毅對武帝之言比帝為漢之桓靈尤為不遜晉武
B27n0153_p0715a05║能笑而容之此事有人君之量情之所難也因思為
B27n0153_p0715a06║人臣者忍受惡言於理差易而不自抑制於理可乎
B27n0153_p0715a07║受人凌辱畏其勢而忍之者不足為忍無可畏之勢
B27n0153_p0715a08║而能忍之者真為忍也
B27n0153_p0715a09║教中說煩惱即菩提予甞比方而可曉夫人之為惡一
B27n0153_p0715a10║變成善譬如盜賊亦有勸諭感悟𮋒然改圖便為良
B27n0153_p0715a11║民者即盜賊本良民也煩惱即菩提固當無二
B27n0153_p0715a12║無益之言自戒勿發無益之事自戒勿思
B27n0153_p0715a13║世間法以讓為德然亦有不可讓者故儒書有云君子
B27n0153_p0715a14║不爭必也射乎又曰當仁不讓於師出世間法尤不
B27n0153_p0715a15║可讓古德有偈云十方法界諸有情念念以證善逝
B27n0153_p0715a16║果彼既丈夫我亦爾何得自輕而退屈
B27n0153_p0715b01║談者曰蠅能緣物不能緣火若能緣火與火為一人能
B27n0153_p0715b02║緣事不能緣道若能緣道與道為一
B27n0153_p0715b03║聞人談論但且虛受悅服慎勿鋒起求勝詳究取捨在
B27n0153_p0715b04║我而已
B27n0153_p0715b05║老子曰不爭而善勝予欲加此而行非止不爭亦不取
B27n0153_p0715b06║其善勝之勝
B27n0153_p0715b07║有故人甞說人自無始以來情性相合欲遣其情有如
B27n0153_p0715b08║親戚之人同居已久相別之際戀戀難去予以為世
B27n0153_p0715b09║間法貴乎情日厚出世間法貴乎情日薄然聖人忘
B27n0153_p0715b10║情者非木石之無情也無偏愛之仁耳故有緣之慈
B27n0153_p0715b11║以親親而慈其慈小無緣之慈不以親親而慈其慈
B27n0153_p0715b12║大
B27n0153_p0715b13║予甞自立兩句語云欲可從于人不可從于物上句取
B27n0153_p0715b14║儒書以欲從人則可以人從欲鮮濟之義是屈己以
B27n0153_p0715b15║濟事也下句取佛書若能轉物即同如來之義是不
B27n0153_p0715b16║令真隨妄轉也
B27n0153_p0716a01║予自說云因言會意謂之悟道忘情詣理謂之修道至
B27n0153_p0716a02║寂洞照謂之得道
B27n0153_p0716a03║易遯卦【圖】上九肥遯無不利肥者饒裕之義也以其無
B27n0153_p0716a04║應於內故曰肥遯予今以人心比之若有人其心既
B27n0153_p0716a05║靜而能無應於外亦可謂之肥靜矣內心外迹厥理
B27n0153_p0716a06║何殊
B27n0153_p0716a07║孔子曰克己復禮天下歸仁焉予擬之別立句克情復
B27n0153_p0716a08║性眾妙歸本焉
B27n0153_p0716a09║予自立言云神氣相守道家存有心息相依禪功造微
B27n0153_p0716a10║其理一揆吾能貫之
B27n0153_p0716a11║竊為口訣二句云湏有智斷方修止觀因自觧云有智
B27n0153_p0716a12║照了乃能决定信有斷猛利乃能决定行
B27n0153_p0716a13║諦觀無明如醉醉人起諸惡展轉為過咎以至禍敗無
B27n0153_p0716a14║明生眾支展轉為因緣以至老死
B27n0153_p0716a15║佛書云寂滅者名為一心謂無念也自一起念則為二
B27n0153_p0716a16║矣予因獨斷人二心為念字似得此理
B27n0153_p0716b01║佛書云本覺曰如心住曰如不變易曰如予因觸類演
B27n0153_p0716b02║之曰性與理合曰如物我混一曰如
B27n0153_p0716b03║予謂小乘初學者也大乘功成者也故釋迦佛云我念
B27n0153_p0716b04║過去諸佛方便力皆以小乘引誘然後令入究竟一
B27n0153_p0716b05║乘是也予又謂亦如世間法童法蒙與老成之學量
B27n0153_p0716b06║次第不同矣
B27n0153_p0716b07║覺了一切法如幻化者如悟杯中蛇影豁然而疾愈知
B27n0153_p0716b08║其疾妄想結成也
B27n0153_p0716b09║唐陸象先甞謂人曰天下本無事祗是庸人擾之始為
B27n0153_p0716b10║繁耳予又以為心間本無事率由妄念擾之始為煩
B27n0153_p0716b11║耳
B27n0153_p0716b12║入道之門湏用止觀二法何以故夫理障礙正知見事
B27n0153_p0716b13║障續諸生死非大觀之法安能除理障非大止之法
B27n0153_p0716b14║安能除事障
B27n0153_p0716b15║楞嚴經有云非因緣非自然予常疑其兩無所歸一日
B27n0153_p0716b16║忽自悟夫因緣者虛妄假合凡夫世間法也自然者
B27n0153_p0717a01║撥無因果外道不了義也唯出世了義不堕二邊耳
B27n0153_p0717a02║亦可自謂得無師智也
B27n0153_p0717a03║老子云不見可欲使心不亂此小乘之力也若見可欲
B27n0153_p0717a04║而心亦不亂此大乘之力也亦如牛頭山慧融禪師
B27n0153_p0717a05║云有二種用心一者不見一切物得空唯見於空不
B27n0153_p0717a06║見一切物二者一切物得空了了見一切有不住於
B27n0153_p0717a07║有了了見一切空不住於空是也
B27n0153_p0717a08║昔晉王濟有馬癖和嶠有錢癖杜預有左傳癖予亦有
B27n0153_p0717a09║耽味禪悅遺忘機心之癖
B27n0153_p0717a10║習偽智矯性狥時損天真取世資考其得失至人弗為
B27n0153_p0717a11║也
B27n0153_p0717a12║有客謂予曰欲求妙道從何門而入予因决擇徑直而
B27n0153_p0717a13║答曰當須悟人法二空斷事理二障學止觀二法去
B27n0153_p0717a14║沈掉二病四者純熟有進無退勿問符應久而自知
B27n0153_p0717a15║此法簡要親切而言之也
B27n0153_p0717a16║學法之人有聞談道而豁然頓悟者亦是宿世修習之
B27n0153_p0717b01║功而不自知也譬如學世間文章曾經諷誦歲深遺
B27n0153_p0717b02║忘或有舉其端緒復能記之又如久別之人相逢不
B27n0153_p0717b03║識彼若話及姓字此乃忽爾悟焉亦猶是也
B27n0153_p0717b04║世間愽聞強記洪筆麗藻之士視其暴威武而不識姓
B27n0153_p0717b05║名點畫者何如哉達人大觀窮理盡性視其懵然不
B27n0153_p0717b06║知者亦類於此
B27n0153_p0717b07║禮以檢其迹樂以和其心予又別得無體之禮檢攝之
B27n0153_p0717b08║至者南華莊真人所著書中述其心齋是也無聲之
B27n0153_p0717b09║樂和暢之妙者襄陽龐居士所集詩中述其智樂是
B27n0153_p0717b10║也（此樂音落）
B27n0153_p0717b11║人多止好神仙之事而不知禪功造極者合至神之神
B27n0153_p0717b12║為仙中之仙也
B27n0153_p0717b13║枹朴子曰辭千金之重聘忽卿相之貴位者無所修為
B27n0153_p0717b14║猶尚如此况加以知神仙之道必不肯役身於世矣
B27n0153_p0717b15║予以為脫落世網致禪功之深妙者比諸神仙又增
B27n0153_p0717b16║殊勝也
B27n0153_p0718a01║外身出纏小自在內身出纏太自在如如不動寂為體
B27n0153_p0718a02║了了常知照為用
B27n0153_p0718a03║智者知也深知其理勿復悞為行者行也力行其道勿
B27n0153_p0718a04║復虛過
B27n0153_p0718a05║楞伽阿跋多羅寶經云緣自得勝進相遠離言說文字
B27n0153_p0718a06║虛妄趣無漏界自覺地光明輝發是名宗通此一科
B27n0153_p0718a07║合論語云古之學者為己又經云說種種教法以巧
B27n0153_p0718a08║方便隨順眾生令得度脫是謂說通此一科又合論
B27n0153_p0718a09║語云今之學者為人於其本教又合自覺覺他自利
B27n0153_p0718a10║利他
B27n0153_p0718a11║脫世網避畏途簡妄緣甘靜居小寂滅之樂也塵事無
B27n0153_p0718a12║所拘勞慮悉已除心如大虛清遠恬愉大寂滅之樂
B27n0153_p0718a13║也但趣此境何必廣求異論哉
B27n0153_p0718a14║詳佛法所明之理有二殊勝與凡情對背有以親為踈
B27n0153_p0718a15║謂五蘊皆空形相是外物此智之深者也有以踈為
B27n0153_p0718a16║親謂一切眾生皆如己子此仁之大者也此智與仁
B27n0153_p0718b01║何如哉苟有敏識不當輕議
B27n0153_p0718b02║予以不貪之故獲善利者三不涉畏途不履危機一也
B27n0153_p0718b03║量入自足身閑氣和資養生之道二也習靜悟空深
B27n0153_p0718b04║知理性之法三也
B27n0153_p0718b05║二姓之親因媒而成親成而留媒不遣媒反為擾一真
B27n0153_p0718b06║之道因智而合道合而留智不遣智反為礙
B27n0153_p0718b07║古德云有所知者有所不知無所知者無所不知予甞
B27n0153_p0718b08║設喻以明此理上八字有似夜有其燭燭不及而有
B27n0153_p0718b09║所不見下八字有似晝無其燭燭不用而無所不見
B27n0153_p0718b10║形質全具人之外美繫乎天耳目手足是也行實全具
B27n0153_p0718b11║人之內美繫乎人道德仁義是也其外幸而全具不
B27n0153_p0718b12║能內修以相稱誠堪自惜誠堪自責且夫外不全具
B27n0153_p0718b13║無如之何內不全具可以修補而鮮克能然堪惜堪
B27n0153_p0718b14║責豈虛語哉
B27n0153_p0718b15║世人但見有之有不見有之空如此者無數或見有之
B27n0153_p0718b16║空不見空之有如此者甚多既見有之空又見空之
B27n0153_p0719a01║有如此者甚少若能空有並見智行相資䐇合深入
B27n0153_p0719a02║謂之得道
B27n0153_p0719a03║名器權利虛中之虛壽康給足虛中之實詳擇所急馴
B27n0153_p0719a04║致天倪踰量躁求道家深忌
B27n0153_p0719a05║心者身之本也心不生滅則身不生滅定矣故荷澤法
B27n0153_p0719a06║門有語云雖備修萬行唯以無念為宗無念即無生
B27n0153_p0719a07║之法也千經萬論但廣敷揚法之根源止在無念念
B27n0153_p0719a08║增緣起乃入輪廻
B27n0153_p0719a09║古人云燕雀焉知鴻鵠之志此於世間法中志之大者
B27n0153_p0719a10║也予因擬之別有語云醯鷄焉知雲龍之志此出世
B27n0153_p0719a11║間法中志之大者也
B27n0153_p0719a12║人物志云晉楚帶劒遞相詭反注云自晉視楚則笑其
B27n0153_p0719a13║右自楚視晉則笑其左因思好道德者避權利之地
B27n0153_p0719a14║修安樂之行無傍觀之榮免切身之苦好富貴者大
B27n0153_p0719a15║笑之好富貴者據權利之地失安樂之行得傍觀之
B27n0153_p0719a16║榮被切身之苦好道德者亦竊笑之與帶劍相笑其
B27n0153_p0719b01║事雖殊其理相類
B27n0153_p0719b02║予好推求妙理念念增新落筆成文編綴未已有如心
B27n0153_p0719b03║府之內眾寶莊嚴又如百鍊之金轉加明淨以此自
B27n0153_p0719b04║慰不亦然乎
B27n0153_p0719b05║萬事貴乎得中夫日過午則昃月過盈則虧物過盛則
B27n0153_p0719b06║衰器過滿則溢必然之理也世人升高位積羨財不
B27n0153_p0719b07║務得中貪極致禍者多矣宜乎自戒之也唯有學道
B27n0153_p0719b08║之志貫㣲臻極精修密詣使太過此則無妨
B27n0153_p0719b09║世間法不失其正者究竟猶虛若更邪偽紛擾此又虛
B27n0153_p0719b10║中之虛也不知至真至妙之理枉用其心與物化滅
B27n0153_p0719b11║者但可嗟憫而已何足貴乎
B27n0153_p0719b12║妙法功行勿憚難成譬如瓦礫易取珠玉難求自然之
B27n0153_p0719b13║理也若不登山涉海安得此寶莫同瓦礫輕視之耳
B27n0153_p0719b14║得之則其利甚愽
B27n0153_p0719b15║後漢孟敏字叔達荷甑墮地不顧而去郭林宗見而問
B27n0153_p0719b16║之答曰甑已破矣顧之何益林宗異之勸令學業果
B27n0153_p0720a01║著其名予謂斯人明理而有斷者也為事敏達稱其
B27n0153_p0720a02║名焉以此推之人所失當以既往不咎勿復介懷有
B27n0153_p0720a03║若更追思不已亦猶顧惜破甑何所益乎
B27n0153_p0720a04║佛教說因果道教說自然說因果則有懲勸說自然則
B27n0153_p0720a05║無懲勸夫萬事若皆謂自然撥無因果則陷人於不
B27n0153_p0720a06║修而虛生浪死多入惡趣之中也殊不知於其自然
B27n0153_p0720a07║亦有因果試舉一端以明之耳人有樹蓻之功則有
B27n0153_p0720a08║采收之利自然之理也樹蓻者豈非因乎采收者豈
B27n0153_p0720a09║非果乎
B27n0153_p0720a10║人有未壯之子而為薄徒所誘習以成非罹于深刑者
B27n0153_p0720a11║多矣唯幼敏而殊常者乃能不近薄徒人有可欲之
B27n0153_p0720a12║心而為塵境所誘習以成迷堕于惡趣者亦多矣唯
B27n0153_p0720a13║夙悟而殊常者乃能不逐塵境配而設喻殆相類乎
B27n0153_p0720a14║予欲自規并勸學道之人修四常行謂常不障常不礙
B27n0153_p0720a15║常不動常不退上二行在乎智明而量大也次二行
B27n0153_p0720a16║在乎志堅而力勝也
B27n0153_p0720b01║昔向子平所言富不如貧貴不如賤予又知顯不如隱
B27n0153_p0720b02║盖以隱近道家之旨老聃大聖人史氏止謂之隱君
B27n0153_p0720b03║子然而隱者亦有竊吹濫巾之士釣聲華希寵利而
B27n0153_p0720b04║已若能名迹俱隱乃為真隱古人有詩云始知真隱
B27n0153_p0720b05║者不必在山林又有云禪師示我真隱心月在中峰
B27n0153_p0720b06║葛洪井又出處一貫為通隱古人有詩云禪門有通
B27n0153_p0720b07║隱喧寂共忘機如此之類是也
B27n0153_p0720b08║凡一百二十六章
B27n0153_p0720b09║
B27n0153_p0720b10║
B27n0153_p0720b11║【圖】
B27n0153_p0720b12║
B27n0153_p0720b13║
B27n0153_p0720b14║
B27n0153_p0720b15║
B27n0153_p0720b16║
B27n0153_p0721a01║詳校官監察御史（臣）王爾烈
B27n0153_p0721a02║檢討（臣）何思鈞覆勘
B27n0153_p0721a03║
B27n0153_p0721a04║
B27n0153_p0721a05║
B27n0153_p0721a06║
B27n0153_p0721a07║