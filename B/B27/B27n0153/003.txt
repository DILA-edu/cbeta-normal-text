B27n0153_p0721a08║
B27n0153_p0721a09║欽定四庫全書
B27n0153_p0721a10║　法藏碎金錄卷三宋　晁逈　撰
B27n0153_p0721a11║論語云子絕四毋意毋必毋固毋我予詳義理謂孔子
B27n0153_p0721a12║絕去四事與常人異也毋意者常人師心狥惑自任
B27n0153_p0721a13║己意孔子以道為度故不任意毋必者常人行藏不
B27n0153_p0721a14║能隨時用舍好自專必孔子用之則行舍之則藏故
B27n0153_p0721a15║無專必毋固者常人之情可者與之不可者拒之好
B27n0153_p0721a16║堅固其所行也孔子則無可無不可故無固行毋我
B27n0153_p0721b01║者我謂身也多制作自異以擅其身孔子則述古而
B27n0153_p0721b02║不自作處羣萃而不自異和光同塵唯道是從故不
B27n0153_p0721b03║有其身予於四者似得百分之一每希馴致其道未
B27n0153_p0721b04║甞縱心所欲此近無意昔仕宦之日不苟求進用此
B27n0153_p0721b05║近無必友交汎交不偏執一此近無固好為文立理
B27n0153_p0721b06║而無所自衒此近無我因思儒宗孔聖四絕之德比
B27n0153_p0721b07║夫釋氏經教有陳大乘四法大乘四行同歸善利抑
B27n0153_p0721b08║亦何殊哉予今又以四絕之德各以其類分而合之
B27n0153_p0721b09║其一其四無意無我混而為一以屬於內其二其三
B27n0153_p0721b10║無必無固混而為一以屬於外內習出世之法事事
B27n0153_p0721b11║無意無我外順世間之法事事無必無固若能觸類
B27n0153_p0721b12║融攝果決盡然此為樞會可目之曰無礙法門矣
B27n0153_p0721b13║白樂天有詩云慙將理自奪不是㤀情人竊思理奪二
B27n0153_p0721b14║字正是予切用之法夫御世之道求理而已出世之
B27n0153_p0721b15║道理可廢乎以理奪情率由智勝以理復性率由力
B27n0153_p0721b16║勝若能智力兼備理性相符真學指歸曲𥁞善矣
B27n0153_p0722a01║達摩說大乘四行其三曰無所求行予甚慕之奈何迫
B27n0153_p0722a02║於情累未能免此雖求之在我而可否在彼既或應
B27n0153_p0722a03║或違須無固無必因別持一行勿以順逆自起忻恚
B27n0153_p0722a04║自為所求無固必行
B27n0153_p0722a05║梁氏刪定止觀第一內有說云意之所起即修三昧謂
B27n0153_p0722a06║之覺意三昧行者心數起時反照不見動轉根原故
B27n0153_p0722a07║名覺意又窮諸法本皆由意造故以意為言端未對
B27n0153_p0722a08║境覺知異乎木石名為心次心籌量名為意照了分
B27n0153_p0722a09║別名為識如是辯別墮心想見倒中予讀此一科愛
B27n0153_p0722a10║之重之尤喜精要因而崇重其名立為一法以備自
B27n0153_p0722a11║修目曰覺智平意識法門凡有意識所起即時以覺
B27n0153_p0722a12║智平之而自斷曰教中說身心於真性皆為幻垢則
B27n0153_p0722a13║表意識諸念又屬身心之餘事乃是重重疏遠之妄
B27n0153_p0722a14║顛倒之見不知此理則無智者也既知此理豈可與
B27n0153_p0722a15║無智之人混同汩沒當觀意識是真我之賊來即殺
B27n0153_p0722a16║之不復容縱在我明鑑利刃而已
B27n0153_p0722b01║昔向子平讀易至損益二卦因而發歎謝絕塵寰又老
B27n0153_p0722b02║子有日損日益之言予漸老矣夙好棲真禪寂而鈍
B27n0153_p0722b03║根重障既不能速成圎頓之理若不策勵精修勝進
B27n0153_p0722b04║更俟何時乃約己而自立損益二法門用為入道樞
B27n0153_p0722b05║要但省己不當復為者一一而日損之憂恚二病居
B27n0153_p0722b06║先也省己即今切用者一一而日益之明住二妙居
B27n0153_p0722b07║先也自出於心固難縷述
B27n0153_p0722b08║楞嚴經中所說如來命文殊師利法王子較量二十五
B27n0153_p0722b09║無學諸大菩薩及阿羅漢各陳從初入道法門何者
B27n0153_p0722b10║最為圎通令將來學者易得成就時文殊辨白最許
B27n0153_p0722b11║觀音聞中入流圎照三昧其對佛偈中有六句云我
B27n0153_p0722b12║今白世尊佛出娑婆界此方真教體清淨在音聞欲
B27n0153_p0722b13║取三摩提實以聞中入予愛重此法形於贊詠多矣
B27n0153_p0722b14║又獨聞靈響殊常清妙凝聽融怡乃是天賜神奇吉
B27n0153_p0722b15║祥助發樂欲俾成大事因緣也何慶如之自今了達
B27n0153_p0722b16║天時人事世態物情徃古以來不可齊一但委順而
B27n0153_p0723a01║過勿介於懷凡諸魔境我當以觀空覺妄之智平定
B27n0153_p0723a02║於外唯此佛境我當以聞和攝念之力修詣於內決
B27n0153_p0723a03║定不退轉不復別求入道法門也
B27n0153_p0723a04║予甞作心禱六符詩云恬和端潔及虛明六妙均融道
B27n0153_p0723a05║法成願考此祥皆密契不求知己浪傳名今復追解
B27n0153_p0723a06║其意意欲己心恬靜和暢端真潔清虛白明了妙妙
B27n0153_p0723a07║相應若得心之體用如此畢備不必廣求禪學之法
B27n0153_p0723a08║亦不求眾人知己也
B27n0153_p0723a09║白氏詩云自從苦學空門法消𥁞平生種種心予因此
B27n0153_p0723a10║語曉悟學空之理乃是無礙法門何以故夫學人有
B27n0153_p0723a11║明智有果斷諦觀在外隨時過去者事事盡空不執
B27n0153_p0723a12║其事則身無礙也在內隨時過去者念念盡空不執
B27n0153_p0723a13║其念則身無礙也身心外內無礙無縛更去何處別
B27n0153_p0723a14║求解脫譬如雲翔之鳥在空中自然自在人若不能
B27n0153_p0723a15║以空破有自取罣閡乃是凡愚知見於己有何所利
B27n0153_p0723a16║所以佛許須菩提解空第一斯人足可景慕若能於
B27n0153_p0723b01║空不著空此又妙之又妙也
B27n0153_p0723b02║衡山石頭希遷大師有僧問如何是解脫師曰誰縛汝
B27n0153_p0723b03║又問如何是淨土師曰誰垢汝又問如何是涅槃師
B27n0153_p0723b04║曰誰將生死與汝予知禪家問答有茲體勢最為切
B27n0153_p0723b05║當予能觸類適變則而象之設使有人問予如何得
B27n0153_p0723b06║心地清涼當答曰誰令汝熱惱又問如何得心地安
B27n0153_p0723b07║靜予答曰誰令汝煩動予非但能學其語類又能悟
B27n0153_p0723b08║其法意直臻要妙之處盖明一切煩惱起滅只由於
B27n0153_p0723b09║己己能照了諸法性空不以為礙便是菩提涅槃之
B27n0153_p0723b10║體用豈待如來慧以三昧必無此理智者當如是解
B27n0153_p0723b11║勿與愚人混同也𮨇此法至簡至易其如知之者至
B27n0153_p0723b12║少行之者至難矣
B27n0153_p0723b13║今自清審決擇居常進道之功莫若齋心服形收視反
B27n0153_p0723b14║聽退藏於密直在其中住無所住得無所得堅久之
B27n0153_p0723b15║志日復一日其餘法塵煩動亦宜稍稍休息矣
B27n0153_p0723b16║國家法要則有任賢勿貳去邪勿疑予因擬之而立言
B27n0153_p0724a01║曰身心法要則有任真勿貳去邪勿疑二者大同唯
B27n0153_p0724a02║改一字而已
B27n0153_p0724a03║學法之人或未能深入妙境但且師老子之日損莊子
B27n0153_p0724a04║之鞭後蘧子之知非顏子之改過若能致力悉備自
B27n0153_p0724a05║然暗合于道
B27n0153_p0724a06║子今申明圓覺楞嚴二經之旨趣夫圓覺經一味精純
B27n0153_p0724a07║要妙專說心起之真妄悟修之頓漸以利鈍根故分
B27n0153_p0724a08║辨學法之次第楞嚴經於真心正法之外又說種種
B27n0153_p0724a09║事相有邪有魔有升有墮令人曉會不至差殊
B27n0153_p0724a10║梁氏刪定止觀第五內有語云若善修三昧道力所持
B27n0153_p0724a11║何罪不滅何業不轉予於此法素有信心樂欲每覽
B27n0153_p0724a12║如是語句令人倍加策發
B27n0153_p0724a13║即此第五卷內又有語云夫慧解真正則不為諸相所
B27n0153_p0724a14║惑然後鞭心入理業不能礙若本無解心又發意邪
B27n0153_p0724a15║僻見相生愛則魔得其便入示吉㐫生為鬼禪死墮
B27n0153_p0724a16║鬼界必然之理也予知有一類之人多作此見是思
B27n0153_p0724b01║引證為戒因復采而書之
B27n0153_p0724b02║又有語云當安忍內外諸障使不滯礙又不起法愛自
B27n0153_p0724b03║然流入清淨之地得無上報得自在業返本還源智
B27n0153_p0724b04║照圓極故名無上普門示現無徃不應故名自在予
B27n0153_p0724b05║愛斯言蔚為妙法若能詳求其理力行其道此可足
B27n0153_p0724b06║用何勞博訪空談
B27n0153_p0724b07║又第六內有語云夫幻術法猶能變轉示人亦如流金
B27n0153_p0724b08║結氷變化不一定力所轉理固宜然予因思入道至
B27n0153_p0724b09║論必須致力但無為與有為異耳
B27n0153_p0724b10║天時之順序天文之垂象本乎天也據理則有常而或
B27n0153_p0724b11║有不常人身之安否人事之得失本乎人也據理則
B27n0153_p0724b12║有常而或有不常是則常中有不常古今如此亦可
B27n0153_p0724b13║以為大常矣予甞為安處大常略論今復意及而書
B27n0153_p0724b14║之姑務修己此意乃自然而然也
B27n0153_p0724b15║予嘗自作禪門法語四言五句二十字云正修行心以
B27n0153_p0724b16║破為修以住為行非正修行其心反是
B27n0153_p0725a01║周易正義序云江南義疏十有餘家皆辭尚虛玄若論
B27n0153_p0725a02║住內住外之空就能就所之說斯乃義涉於釋氏非
B27n0153_p0725a03║為教於孔門也又後漢書西域傳論佛教云詳其清
B27n0153_p0725a04║心釋累之訓空有兼遣之宗道書之流也此皆儒書
B27n0153_p0725a05║正經之疏正史之語該說所及證據公矣但以內外
B27n0153_p0725a06║之法理難相參故各行其教焉後人更相排斥未為
B27n0153_p0725a07║通論
B27n0153_p0725a08║人有所作之夢洎至明日或有忽然聞見與所夢相應
B27n0153_p0725a09║者世俗謂之解夢吾因此似得二理一則表事有所
B27n0153_p0725a10║定一則表神有所通必若澄心至清則能知未來之
B27n0153_p0725a11║事其理不虛也
B27n0153_p0725a12║吾有一事終未曉其由甞與人對談或至一處所忽然
B27n0153_p0725a13║記憶有似己曾如此言己曾如此見倐然復忘之耳
B27n0153_p0725a14║自壯歲及老年相識故舊歷遇五經及第人于澈直
B27n0153_p0725a15║集賢院范貽孫知制誥路振此三人亦說其事與吾
B27n0153_p0725a16║暗合因追思而記之
B27n0153_p0725b01║孔子罕言命與仁易稱窮理盡性以至於命竊詳命者
B27n0153_p0725b02║正是佛書所說理性之法也人鮮能及之又仁為五
B27n0153_p0725b03║德之首正是佛書所說能仁之事此亦人鮮能及故
B27n0153_p0725b04║皆罕言非全不言也又對門人云未知生焉知死未
B27n0153_p0725b05║能事人焉能事鬼盖為力行世教不欲言人所不及
B27n0153_p0725b06║之理非不知也達識之士宜體至聖密意
B27n0153_p0725b07║今為已立法者二夫處世之法如謝鯤之率性也推理
B27n0153_p0725b08║安常而已出世之法如阿難之迴心也息緣反照而
B27n0153_p0725b09║已
B27n0153_p0725b10║楞嚴經云空生大覺中如海一漚發圓覺經云無邊虛
B27n0153_p0725b11║空覺所顯發予今引此二經配而明之盖言見空見
B27n0153_p0725b12║色皆不離覺性之中也又色空二法相對立名空相
B27n0153_p0725b13║在覺性之中亦為障礙故般若心經云空即是色盖
B27n0153_p0725b14║言但有空相空即色也色即為其障礙矣
B27n0153_p0725b15║予甞獨斷以其無為而大者謂之道有為而小者謂之
B27n0153_p0725b16║術道之神妙無為而自然也術之神妙有為而精至
B27n0153_p0726a01║也學其道者可名道士學其術者可名術士道德技
B27n0153_p0726a02║術不可同日而言
B27n0153_p0726a03║古人有云寧我負人無人負我此乃姦雄之魁圖取之
B27n0153_p0726a04║志大也予別有語正與此背却云寧人負我無我負
B27n0153_p0726a05║人此勸仁智之士趣受之理大也又云寧天負我無
B27n0153_p0726a06║我負天此則但信福善禍淫之格言勿疑其應與未
B27n0153_p0726a07║應也
B27n0153_p0726a08║昔子夏唯學素王之道而義與利交戰於胷中終義勝
B27n0153_p0726a09║而肥所學之道必成也今予兼學法王之道而信與
B27n0153_p0726a10║疑交戰於胷中終信勝而喜所學之道豈有不成哉
B27n0153_p0726a11║冲虛至德真經云孔子能廢心而用形注中所解之意
B27n0153_p0726a12║謂對接世務止用形迹而已其心則泊然不動也予
B27n0153_p0726a13║謂臨世間之法固當如此如此則事濟而不勞矣又
B27n0153_p0726a14║貫休寄山中伉禪師詩云舉世遭心使吾師獨使心
B27n0153_p0726a15║萬緣冥目盡一句不言深其詩意謂舉世之人被心
B27n0153_p0726a16║所役使而伉師獨能制服其心也予又謂學出世之
B27n0153_p0726b01║法亦宜如此如此則道成而不悞矣
B27n0153_p0726b02║了三空之盡空知一真之至真此大觀也即時而萬念
B27n0153_p0726b03║都息此大止也若能練之純熟道學成矣何必更尚
B27n0153_p0726b04║多談妄求異見哉
B27n0153_p0726b05║人所分別者名相也不可分別者體性也若能不著名
B27n0153_p0726b06║相而直歸體性者何諍論之有
B27n0153_p0726b07║經教中說一種外道作無所有想如兔無角謂一切法
B27n0153_p0726b08║亦復如是經教中又有說未得謂得名增上慢予觀
B27n0153_p0726b09║今之談禪者多云知之則已更何修也故鄙其看經
B27n0153_p0726b10║論求方便者以為滯於名相予謂執此見者可惜悞
B27n0153_p0726b11║人深矣譬如以兵力討賊兵力勝而賊退然後罷兵
B27n0153_p0726b12║理之常也故法要有云如人入賊心不决定不能破
B27n0153_p0726b13║賊破亂想軍亦復如是修行致力其喻如此吾輩看
B27n0153_p0726b14║經論詳求旨趣以濟覺力又不得與課數希洪福尋
B27n0153_p0726b15║文起狂慧者一槩視之也
B27n0153_p0726b16║予今集諸經妙言貫而為文共成四句曰求自然智住
B27n0153_p0727a01║無礙行成不壞業名决定相
B27n0153_p0727a02║古語云臨淵羨魚不如退而結網予以為尋文好禪不
B27n0153_p0727a03║如坐而進道
B27n0153_p0727a04║止觀論有云帖帖安穩楞伽經有云上上升進此二者
B27n0153_p0727a05║皆謂入道之相也
B27n0153_p0727a06║道家流謂黃庭內境敻超外境予以為尚屬有法未出
B27n0153_p0727a07║幻魔之界豈知夫自覺聖智空寂靈明絕妙之境乎
B27n0153_p0727a08║若有悟四相之非我知一真之大同始可與言此境
B27n0153_p0727a09║矣
B27n0153_p0727a10║榮啟期自云有三樂予觀乎域中象外別有三樂焉聲
B27n0153_p0727a11║色之樂樂之下者也名教之樂樂之中者也禪寂之
B27n0153_p0727a12║樂樂之上者也
B27n0153_p0727a13║予但得宴坐之室靜日涉之園幽分恬智以均和合端
B27n0153_p0727a14║虛而進道養太和之氣棲天真之心適我願兮無出
B27n0153_p0727a15║於此
B27n0153_p0727a16║常安了了之心常合深深之息諸念不動靜勝而樂斯
B27n0153_p0727b01║入道之妙門也
B27n0153_p0727b02║莊子內篇齊物論注云夫是非者生於好辯而休乎天
B27n0153_p0727b03║均予詳大意人好橫議分別道家所忌當息其言奈
B27n0153_p0727b04║何所見各異稟於自然固難一揆責之也因思辯是
B27n0153_p0727b05║與非唯有涖官為政分曲直之訟事國治家成䂓誨
B27n0153_p0727b06║之道如此則明是非可矣若或真學之流閒談之際
B27n0153_p0727b07║未能頓絕商確評品斯亦有妨道行者也左氏春秋
B27n0153_p0727b08║云人心如面焉盖言各各不同不可齊一爾若也須
B27n0153_p0727b09║責人心之非令皆歸於是斯則何異須責人貌之陋
B27n0153_p0727b10║令皆同於美乎自今力戒此事為吾日損之一
B27n0153_p0727b11║夫學道之人若能無事靜居清心調息雖云宴坐贏得
B27n0153_p0727b12║養生故圓覺經注中說道場修證之法有云遇善境
B27n0153_p0727b13║界得心輕安謂身心調暢輕利安和神爽氣清支體
B27n0153_p0727b14║柔潤予以為有此愛樹但令本根深固則枝葉自然
B27n0153_p0727b15║茂盛也
B27n0153_p0727b16║予吏隱洛中之留臺忽踰六稔詳周易之樂天知命暨
B27n0153_p0728a01║莊子之安時處順省躬契理庶乎得其少分焉而燕
B27n0153_p0728a02║居之際與令順子孫之隨侍者徃徃談道適意甚歡
B27n0153_p0728a03║於世論則為福猶愛善慶有餘之故也於迦談則為
B27n0153_p0728a04║累未到涅槃無餘之故也
B27n0153_p0728a05║權公之文有云精修密詣蓋明修詣之功也白公之文
B27n0153_p0728a06║有云陰利潛益盖明利益之德也教門功德其在茲
B27n0153_p0728a07║乎
B27n0153_p0728a08║士有學素王之行行有枝葉學空王之心心無罣閡若
B27n0153_p0728a09║令冠以道號方可目為真君
B27n0153_p0728a10║予今指陳佛書之簡要者有二經焉般若心經圎覺了
B27n0153_p0728a11║義經是也般若心經凡三百餘言佛為舍利子說人
B27n0153_p0728a12║空法空破一切相遣虛妄之情盡更有何事予謂以
B27n0153_p0728a13║正智為目見之而悟其理定其志而趣於道此乃妙
B27n0153_p0728a14║法之心也圎覺了義經凡二十八紙佛為文殊菩薩
B27n0153_p0728a15║等各說入道之門與圎成之性合更有何事予謂以
B27n0153_p0728a16║淨行為足行之而還其原臻其極而成於道此乃妙
B27n0153_p0728b01║本之體也若人於此經中自足相資始終如一信觧
B27n0153_p0728b02║修證光嚴住持其人殊勝超絕不可稱量也
B27n0153_p0728b03║方內之教原情而立法方外之教原性而立法二教淺
B27n0153_p0728b04║深有異內外兼濟若能和會而公共不以勝負而交
B27n0153_p0728b05║爭然後臻乎大通也
B27n0153_p0728b06║子好涉獵內典研覃了義自謂種諸善根雖有之矣逮
B27n0153_p0728b07║得己利則未能然
B27n0153_p0728b08║夫妙道非形器言意所能區別其有教門逐末矛盾交
B27n0153_p0728b09║爭者不出名利之場也試思未有書契之時孰分主
B27n0153_p0728b10║宰而求勝乎
B27n0153_p0728b11║教文中有言云靈靈不昧了了常知此乃妙性之本體
B27n0153_p0728b12║也又有言云怗怗安隱躡躡而入此乃進道之法門
B27n0153_p0728b13║也若更習性未已而好多聞博覽此亦於道無所損
B27n0153_p0728b14║於智有所益也
B27n0153_p0728b15║予今年近八旬矣保身自覺安而輕澄心自覺虛而明
B27n0153_p0728b16║養氣自覺和而清得法自覺真而精予有四覺覺如
B27n0153_p0729a01║此不問道之成不成
B27n0153_p0729a02║今之講師率多傳文之狂慧今之禪師率多傳口之空
B27n0153_p0729a03║言唯有該明之士洞曉其理更不疑也
B27n0153_p0729a04║釋梵之書謂人屬地水火風終非堅久故破之耳本為
B27n0153_p0729a05║破虛幻之身而歸於實相也老莊之書謂人稱聖智
B27n0153_p0729a06║仁義終非純一亦破之耳本為破小善之名而歸於
B27n0153_p0729a07║大道也方內之士多駭其言以為破毀身名盖局見
B27n0153_p0729a08║一隅不能會通至理矣
B27n0153_p0729a09║道經云恍兮惚其中有物𥥆兮𡨋其中有精其精甚真
B27n0153_p0729a10║其中有信此則約信相之源而罔測周易云精氣為
B27n0153_p0729a11║物遊魂為變是故知鬼神之情狀此則言生滅之法
B27n0153_p0729a12║而未盡唯內典有一真靈妙三世流轉之說理最詳
B27n0153_p0729a13║悉夫鴻明之士得意忘言然後可以心到
B27n0153_p0729a14║先賢有清畏人知者謂潔己而不求名也吾則妙畏人
B27n0153_p0729a15║知欲進道而亦不求名也
B27n0153_p0729a16║先師孔子晚而好易讀之韋編三絕夫易者窮理𥁞性
B27n0153_p0729b01║之書也予亦晚而好讀上乘內典因而發為演勸筆
B27n0153_p0729b02║不停綴良由見其旨趣極陳理性之法曲盡其妙雖
B27n0153_p0729b03║設教不同而會歸於善是則區區力學不背先師之
B27n0153_p0729b04║道明矣教識洞鑒當以為然
B27n0153_p0729b05║古德有云前念迷是凡後念覺是聖予因思之或有人
B27n0153_p0729b06║念念不迷乃是以覺濟覺以聖繼聖者也若能守此
B27n0153_p0729b07║常覺之念深固長久日新無極者此可為入道之人
B27n0153_p0729b08║也
B27n0153_p0729b09║予於理性漸得會同之意謂出世定慧之均用如世間
B27n0153_p0729b10║禮樂之相須夫禮勝則離故和之以樂樂勝則流故
B27n0153_p0729b11║節之以禮予以為定之過恐成於沉住故照之以慧
B27n0153_p0729b12║慧之過恐成於動亂故制之以定禮樂相須然後盡
B27n0153_p0729b13║美矣定慧均用然後盡善矣擬議二法出於陋衷
B27n0153_p0729b14║內省吾心動不忘於觀照靜不忘於止息今自覺動多
B27n0153_p0729b15║而靜少觀多而止少然不陷於邪觀惡慧昬住癡禪
B27n0153_p0729b16║者也
B27n0153_p0730a01║教文中有言云薄伽常在定無有不定時亦既內省居
B27n0153_p0730a02║常以觀照在念因自謂予心常在慧無有不慧時若
B27n0153_p0730a03║於己分言之慧者燭理之謂也定者忘情之謂也覺
B27n0153_p0730a04║其燭理易而忘情難耳
B27n0153_p0730a05║夫枉道則心苦直道則身危守直道者所以甘於恬退
B27n0153_p0730a06║而不爭趣捷之徑也
B27n0153_p0730a07║自顧既老猶健視日影一分分一寸寸轉移不迴則所
B27n0153_p0730a08║發道心亦宜一念念一息息常在止觀二法方是正
B27n0153_p0730a09║勤之功耳此事常已書之矣而復書之者惜日之志
B27n0153_p0730a10║深也
B27n0153_p0730a11║予素尚禪觀日惜暮年天禧中乃固辭近職求退居散
B27n0153_p0730a12║地遂得分臺於洛都輿論以為勇退人之難事而予
B27n0153_p0730a13║獨恬然以為甚易既而聞有吳中僧蘊賢者年始三
B27n0153_p0730a14║十餘幽棲嵩頂之石室不交聲利幾乎絕食屏迹宴
B27n0153_p0730a15║息已越數稔如此孤潔未之有也予是以精進之志
B27n0153_p0730a16║彌堅焉豈非天資其助歟因自喜曰起予者賢也始
B27n0153_p0730b01║可與言禪已矣
B27n0153_p0730b02║凡分彼我皆是妄心妙一真心元無彼我
B27n0153_p0730b03║浮生可見如夢幻泡影雖有象而終無妙本難窮謂真
B27n0153_p0730b04║信靈明雖無象而常有
B27n0153_p0730b05║古賢著書垂法心存利澤而後人務求言意之齟齬橫
B27n0153_p0730b06║生駁議似是而非者余目之曰文訟
B27n0153_p0730b07║吾著文立意欲如國寶莊嚴為妙器求法練心欲如國
B27n0153_p0730b08║工鍛鍊成真金此比別欲不亦優乎
B27n0153_p0730b09║諦觀常情於彼虛名冗利有取無捨是以麤暴之勇明
B27n0153_p0730b10║入死地而不顧姦偽之智暗踐畏途而不慮必謂至
B27n0153_p0730b11║理無有勝於此乎
B27n0153_p0730b12║洪覆之內無數之人人人所覩各有一天地世界互不
B27n0153_p0730b13║相妨苦其法性歸真又不同分叚之身自然混融攝
B27n0153_p0730b14║入何有彼我哉
B27n0153_p0730b15║夫萬物有象皆於大道無象中生此則無為無不為之
B27n0153_p0730b16║理故聖人之道貴混然無迹凡有迹者雖美善名著
B27n0153_p0731a01║亦未合於大道也
B27n0153_p0731a02║吾日三省吾心自知性之串習尚有悠哉之浮想事之
B27n0153_p0731a03║違忤尚有𢠳然之小忿愛法成縛未免披文染翰之
B27n0153_p0731a04║動作若能𥁞去此累吾亦庶幾於道而獲逍遙也
B27n0153_p0731a05║予於佛法中精勤詳練浸久浸深研覃會同徃徃有得
B27n0153_p0731a06║因知人有兩種悟予謂小者智通大者神通且如古
B27n0153_p0731a07║顏回之改過蘧瑗之知非及諸臨事見機觀書達理
B27n0153_p0731a08║之類此小悟者易到蓋由智之通也又有龐居士詩
B27n0153_p0731a09║云羅漢若悟空擲鉢騰空（闕）緣覺若悟空醒見三生
B27n0153_p0731a10║事止觀論云憶三世事不忘名解脫無減自然覺悟
B27n0153_p0731a11║不同二乘名解脫知見無減予謂此自得聖力而然
B27n0153_p0731a12║耳維摩經中說富樓那為新學比丘說小乘法時維
B27n0153_p0731a13║摩詰謂富樓那言此比丘久發大乘心中忘此意如
B27n0153_p0731a14║何以小法而教導之時維摩詰即入三昧令此諸比
B27n0153_p0731a15║丘自識宿命曾於五百佛所殖眾德本即時豁然還
B27n0153_p0731a16║得本心予謂此假彼聖力而然耳此大悟者難到蓋
B27n0153_p0731b01║由神之通也圭峰密禪師亦有言云迷時煩惱悟時
B27n0153_p0731b02║神變此悟亦是神通之悟也予又思此大悟者已涉
B27n0153_p0731b03║佛境六通之數其宿命通具如上說其漏盡通予因
B27n0153_p0731b04║設喻以為漏盡通如月之除雲雲漸除而光漸出雲
B27n0153_p0731b05║盡除而明盡現又如鑑之除垢垢漸除而明漸現垢
B27n0153_p0731b06║盡除而明盡現亦如始覺小而有所覺有所不覺本
B27n0153_p0731b07║覺大而無所覺無所不覺予剖析雖繁貴其理之曲
B27n0153_p0731b08║盡矣
B27n0153_p0731b09║維摩經云舉足下足皆從道場來予因自思晝心夜心
B27n0153_p0731b10║常遊法苑去
B27n0153_p0731b11║學道之人不能少思寡欲澄神定靈雖未得應圓覺之
B27n0153_p0731b12║妙心亦可入楞嚴之外分矣
B27n0153_p0731b13║予詳華嚴經大意明法性圓通無所不至如教中說須
B27n0153_p0731b14║彌納芥子芥子納須彌之義蓋言大無不包細無不
B27n0153_p0731b15║入者也嘗試論之譬如含識之靈流轉受生先為鯤
B27n0153_p0731b16║鵬非隨其形而增大後為蟭螟非隨其形而減小本
B27n0153_p0732a01║性元一不變易而分洪纖也所以華嚴之義有云一
B27n0153_p0732a02║㣲塵中包含法界以明一真之性本無分叚區限矣
B27n0153_p0732a03║莊子云能體純素謂之真人甞試論之斯乃人中之人
B27n0153_p0732a04║也教文中有以竺乾古先生為仙中仙天中天也盖
B27n0153_p0732a05║以仙人天人已在世人之上而古先生又於其中角
B27n0153_p0732a06║立傑出尤為殊勝者也覆載之內中古之氓紛擾無
B27n0153_p0732a07║筭形與名則然矣以道以實求相應者則不可知不
B27n0153_p0732a08║可見也夫人以幻化之身又常為虛偽之行是則表
B27n0153_p0732a09║裏非真重疊冐名而已深思其理豈不內愧達識公
B27n0153_p0732a10║論當以為然
B27n0153_p0732a11║居常自誨撥去外事外物不用計著務置身心於安穩
B27n0153_p0732a12║之所其有浩浩茫茫不能前知者無必然之理不當
B27n0153_p0732a13║虛勞過慮耳莫若歸乎大委順誦無可柰何之歌而
B27n0153_p0732a14║已矣
B27n0153_p0732a15║了了見一真之體如掌珠圓明悠悠覺萬有之空似天
B27n0153_p0732a16║雲變滅
B27n0153_p0732b01║談賔有云辯不如訥語不如默動不如靜忙不如閒予
B27n0153_p0732b02║愛之重之因作五言二句云不言成吉慶無事是神
B27n0153_p0732b03║仙
B27n0153_p0732b04║繫心一緣文殊之妙德入流亡所觀音之法門合此天
B27n0153_p0732b05║機為吾日用能長且久得意忘言而况獨聞和焉又
B27n0153_p0732b06║𥁞善也名决定相其在茲乎
B27n0153_p0732b07║一切凡夫皆是迷人內有廻心起信詢求妙理者此是
B27n0153_p0732b08║迷中悟人也其中却有細分名義或空務對答流宕
B27n0153_p0732b09║而不返者此又是悟中迷人也若有悟而不迷此是
B27n0153_p0732b10║通人可以學道
B27n0153_p0732b11║吾甞獨斷名義夫非過非不及謂之中也事是理當謂
B27n0153_p0732b12║之正也此二字循名責實難矣哉
B27n0153_p0732b13║夜犬虛警不辨姦良而吠有之矣眾犬傳吠愈遠愈踈
B27n0153_p0732b14║夫昧道束教響和流謗亦𩔗此也
B27n0153_p0732b15║智人有求有樂有憂道人無求無樂無憂
B27n0153_p0732b16║寶積經云常行清澄㣲妙之法予因經意自立其法據
B27n0153_p0733a01║圓覺經有注云心息相依息調心靜竊詳心淨即清
B27n0153_p0733a02║澄之𩔗也息調即㣲妙之𩔗也今以緜緜之息合深
B27n0153_p0733a03║深之心心淨息調日益純熟此則清澄㣲妙之法乃
B27n0153_p0733a04║禪那之本體也
B27n0153_p0733a05║人之常情所慣習者當云習性而又云習氣者何也予
B27n0153_p0733a06║㨿莊子釋文有注云許慎云人心以上氣所徃來予
B27n0153_p0733a07║謂心常御氣而動故心順而喜則氣和平心逆而怒
B27n0153_p0733a08║則氣結滯必然之理也性與氣同體故亦云習氣
B27n0153_p0733a09║多殺以恣充口腹者神仙之人目之為啄腐吞腥善佞
B27n0153_p0733a10║以過求富貴者高尚之士比之以吮癰䑛痔視其美
B27n0153_p0733a11║惡何如哉
B27n0153_p0733a12║予於觀慧大略已知物本無物當復道之混茫空中不
B27n0153_p0733a13║空當入佛之知見
B27n0153_p0733a14║莊子襍篇原憲之觧病孔子之辨窮通與凡情不同故
B27n0153_p0733a15║聖賢適天均而不憂也吾軰靜而省己稟賦之性望
B27n0153_p0733a16║聖賢絕遠幸而有祿不至於樺冠縱履藜羹不糝資
B27n0153_p0733b01║用之屬反優豐於古德足外有餘復何憂乎
B27n0153_p0733b02║純動者躁人也純靜者道人也動靜相濟者吉人也夫
B27n0153_p0733b03║人在仕宦之途固難純靜即須動中息之以靜故白
B27n0153_p0733b04║氏有動靜交相養賦莊子有恬智交相養言論語云
B27n0153_p0733b05║文質彬彬然後君子予擬之而成句云動靜均均然
B27n0153_p0733b06║後吉人
B27n0153_p0733b07║人多盛車服外修潔身之容鮮克尚道義內修潔心之
B27n0153_p0733b08║行其倒置也率皆如此
B27n0153_p0733b09║老子曰君子終日行不離輜重予以為不離輜重則資
B27n0153_p0733b10║用無闕也予亦終日居不離靜室不離靜室則虛極
B27n0153_p0733b11║可致也每念爰從引退但覺恬愉位高金多畏官途
B27n0153_p0733b12║之叵測息調心淨宗禪學以彌深人不我知茲唯自
B27n0153_p0733b13║得
B27n0153_p0733b14║蠶之有𮈔𮈔染成色色之明暗由工之力人之有思思
B27n0153_p0733b15║作成德德之吉㐫由己之識
B27n0153_p0733b16║噫歷觀羣迷趣向背一真無有之鄉營四海他人之事
B27n0153_p0734a01║智者獨斷豈無親踈
B27n0153_p0734a02║予自思之日日深窮天理廣立文意終是分別名相營
B27n0153_p0734a03║為事迹不如靜坐息心也
B27n0153_p0734a04║若欲貫人天而膺福報必在乎陰德密行清心素節圓
B27n0153_p0734a05║滿具足而已矣若欲超色空而入佛境必在乎大止
B27n0153_p0734a06║妙觀淨定真慧圓滿具足而已矣悠悠之說何假多
B27n0153_p0734a07║云
B27n0153_p0734a08║予有四句雅言中含八字深旨上智默而自識中智說
B27n0153_p0734a09║之乃知其言曰欲得保身道訣莫若閒靜介潔要知
B27n0153_p0734a10║出世禪功無如照收凝融
B27n0153_p0734a11║事不師古匪予攸聞心閑道尊仰高風於䟽傅名遂身
B27n0153_p0734a12║退遵格訓於老𣆀非云自矜是足為樂
B27n0153_p0734a13║常患禪宗所說名相階差頗多繁細卒難凑泊一日忽
B27n0153_p0734a14║自悟焉此是漸門權教譬如病有多方故藥有多種
B27n0153_p0734a15║罪有多名故律有多條若無病無罪何用藥律夫大
B27n0153_p0734a16║禮無體因思大道無為大法無說何必須在分別名
B27n0153_p0734b01║相企及階差乎但自守一而已一之之義亦不能更
B27n0153_p0734b02║煩觧說唯空無二當自契焉寶積經云求自然智破
B27n0153_p0734b03║無明殼吾其庶幾
B27n0153_p0734b04║趨捷徑者悞涉穢地足之所汙心無再徃素所更事心
B27n0153_p0734b05║之所惡不當追思亦復如是
B27n0153_p0734b06║佛書說生老病死人所共有夫生死二者今不復言甞
B27n0153_p0734b07║思富貴多欲之人乃至清淨不惑之士於此四數之
B27n0153_p0734b08║中頗見各闕其一富貴多欲之人頗見有病而無老
B27n0153_p0734b09║清淨不惑之士頗見有老而無病較其得失何如哉
B27n0153_p0734b10║予好和會經旨發明義趣竊以為佛書所云正受者有
B27n0153_p0734b11║𩔗毛詩云思無邪左氏春秋云弗納於邪也又以為
B27n0153_p0734b12║物我如如定之體也吉祥止止慧之兆也若執膠柱
B27n0153_p0734b13║則同面墻
B27n0153_p0734b14║般若心經所說觀自在深般若見五蘊皆空華嚴經所
B27n0153_p0734b15║說菩提心如快箭破一切苦的學法者若能如是觧
B27n0153_p0734b16║孺子可教矣
B27n0153_p0735a01║麟之獨角則居瑞之首人之獨覺則居士之上獨覺表
B27n0153_p0735a02║自然之智獨學失外獎之益獨之名理有所不同
B27n0153_p0735a03║孔子曰如有周公之才之美使驕且吝其餘不足觀也
B27n0153_p0735a04║己意才美如周公猶不可驕吝而况不及者乎故孫
B27n0153_p0735a05║叔敖位益高而禮益恭祿愈厚而施愈博所以三相
B27n0153_p0735a06║楚而無罪者不驕吝也
B27n0153_p0735a07║覺之一字予有三說隨其淺深而分也一者覺觸之覺
B27n0153_p0735a08║謂一切含靈凡有自身之所觸無不知也二者覺悟
B27n0153_p0735a09║之覺謂一切明哲凡有事之所悟無不辨也三者覺
B27n0153_p0735a10║照之覺謂一切大聖凡有性之所至無不通也前二
B27n0153_p0735a11║覺名曰俗覺一凡一智後一覺名曰真覺入神之見
B27n0153_p0735a12║亦名正覺大覺圓覺謂十方三世之中無數之物無
B27n0153_p0735a13║不見之也無數之事無不知之也
B27n0153_p0735a14║予嘗窮理盡性自問真性之理根本如何自答曰無邊
B27n0153_p0735a15║法界真空性又問即今之心如何又自答曰有限凡
B27n0153_p0735a16║軀妄想心
B27n0153_p0735b01║世間法出世間法皆以酌中為妙且夫禪門之理大約
B27n0153_p0735b02║心要不勞用意除滅妄想但覺塵念所起勿復恣其
B27n0153_p0735b03║相續而已亦如敵人侵疆不可窮追盡殺但禦扞之
B27n0153_p0735b04║勿縱其深入吾地而已事上亦然上之所欲不可斥
B27n0153_p0735b05║言干忤必不能止也徒以自觸禍機但不將迎求媚
B27n0153_p0735b06║而已
B27n0153_p0735b07║儒家言百行道家言三千功行佛家言萬行大約舉其
B27n0153_p0735b08║眾多之數今詳楞嚴經所說乾慧地十信十住十行
B27n0153_p0735b09║十廻向四加行十地等妙二覺共五十七心足矣
B27n0153_p0735b10║或問予佛之功行如何予對曰能除百千萬刼障䪺超
B27n0153_p0735b11║五十七階心
B27n0153_p0735b12║白氏有詩句云夢中說夢兩重虛今畧就改別作上句
B27n0153_p0735b13║云影外影為三等妄夢中夢是兩重虛白氏又有詩
B27n0153_p0735b14║云紫綬朱紱青布衫顏色不同而已矣予又擬之別
B27n0153_p0735b15║作兩句云三台八座九品官名目不同而已矣
B27n0153_p0735b16║學道之人深入妙境仍不得起見觧之礙譬如燈以照
B27n0153_p0736a01║暗燈且不言其功湯以消氷湯亦不見其跡此喻親
B27n0153_p0736a02║切者也
B27n0153_p0736a03║圓覺經注中述禪那處言心息之相依南華經注中述
B27n0153_p0736a04║心齋處言氣性之自得妙理同也
B27n0153_p0736a05║莊子注云凡非真性皆塵垢也予因觸類而言之曰凡
B27n0153_p0736a06║非實相皆夢幻也
B27n0153_p0736a07║儒書論語云君子無所爭又云君子矜而不爭禮記儒
B27n0153_p0736a08║行篇云道塗不爭險易之利冬夏不爭陰陽之和道
B27n0153_p0736a09║書老子云上善若水水善利萬物而不爭又云夫唯
B27n0153_p0736a10║不爭故無尤又云以其不爭故天下莫能與之爭又
B27n0153_p0736a11║云善勝敵者不爭又云天之道不爭而善勝又云聖
B27n0153_p0736a12║人之道為而不爭大矣哉古先聖哲垂不爭之訓丁
B27n0153_p0736a13║寧周至也如此予今更引佛書和會發明㨿金剛經
B27n0153_p0736a14║須菩提言佛說我得無諍三昧人中最為第一僧肇
B27n0153_p0736a15║注云湏菩提得六萬三昧無諍最勝善防眾生心不
B27n0153_p0736a16║與違諍也予以為湏菩提觧空第一既能洞曉萬緣
B27n0153_p0736b01║虛妄自然不肯爭空其心大定故名無諍三昧竊詳
B27n0153_p0736b02║三教之書大略同矣夫學法之人若能遵儒道書中
B27n0153_p0736b03║不爭之言合佛書中無諍之行此一法首出於萬法
B27n0153_p0736b04║也予於此法亦似得萬分之一爾
B27n0153_p0736b05║證道歌云心是根法是塵則知愛法之心亦是塵也又
B27n0153_p0736b06║有修行方便名為樂欲欲即愛也若非愛欲妙道豈
B27n0153_p0736b07║肯歸心乎由有諸法助發愛性是故能令慧觀相續
B27n0153_p0736b08║俟其勝進純熟拂去愛塵可矣智之通局繫乎人焉
B27n0153_p0736b09║學道之人但且用五勝之法亦可為資助之品矣此予
B27n0153_p0736b10║自立名數謂令五者之力皆勝耳清勝於濁靜勝於
B27n0153_p0736b11║動忘勝於思默勝於語性勝於情五勝習熟乃入道
B27n0153_p0736b12║之漸門也
B27n0153_p0736b13║人倫生化大幻也世事新陳大夢也寒暑徃來大瘧也
B27n0153_p0736b14║中外歷職大采選也官曹决事大襍戱也作是觀者
B27n0153_p0736b15║名為大觀
B27n0153_p0736b16║古人以義而死猶謂之得死所而况以道而退以吏而
B27n0153_p0737a01║隱辭劇就閒棲真養素適願自樂何以加焉亦可謂
B27n0153_p0737a02║得其所矣
B27n0153_p0737a03║予嘗作四禪體要偈因再思之大約物理成壞勢數至
B27n0153_p0737a04║四而極夫心念則生住異滅身相則生老病死器界
B27n0153_p0737a05║則成住壞空此世間必壞之理勢數至四而極者也
B27n0153_p0737a06║亦如四時之次焉禪定之功是出世間必成之理勢
B27n0153_p0737a07║數至四而極亦復如是修行之人但準四禪而行斯
B27n0153_p0737a08║可矣况華嚴論亦言四禪為佛境界不然者何以不
B27n0153_p0737a09║言五禪六禪乎
B27n0153_p0737a10║究觀其妙得二無礙法湏菩提無諍三昧推為最勝外
B27n0153_p0737a11║無礙也維摩詰不二法門貴乎深入內無礙也內外
B27n0153_p0737a12║無礙可至於道因而又得三無之名次第愈勝謂無
B27n0153_p0737a13║諍三昧無生法忍無上菩提是也
B27n0153_p0737a14║有故舊之交以予老退貧居憂其不足而問念者予對
B27n0153_p0737a15║以不然夫資用有闕或可以求而致之也形質有闕
B27n0153_p0737a16║必不可求而致之也不可求致者予一無所闕可以
B27n0153_p0737b01║求致者亦不甚闕其天幸也如此又何憂不足之有
B27n0153_p0737b02║夫鳥雀啄食疾視而遽起畏擊捕之患鴻雁啣蘆而飛
B27n0153_p0737b03║以避矰繳耳人有冐禁行險多取致禍者雀雁之不
B27n0153_p0737b04║若也
B27n0153_p0737b05║飲食味美太多則傷權利過求亦復如是
B27n0153_p0737b06║習乎定則當澄念不動如道經之云徐清是也生乎慧
B27n0153_p0737b07║則當燭理無盡如易卦之云久照是也苟能如此其
B27n0153_p0737b08║道成矣
B27n0153_p0737b09║在分叚形軀盡生分別到虛無靈妙熟可思量彼我之
B27n0153_p0737b10║情夫復何有
B27n0153_p0737b11║白樂天詩云識行妄分別智隱迷是非若轉識為智菩
B27n0153_p0737b12║提其庶幾予詳識之與智同體而異用耳識是智之
B27n0153_p0737b13║迷者也常尋妄境而生愛智是識之悟者也獨辨真
B27n0153_p0737b14║理而有歸
B27n0153_p0737b15║詳究禪宗之法有想妄作入於邪見也無想癡定落於
B27n0153_p0737b16║頑空也若以虛融之體含㣲妙之用乃合中道耳
B27n0153_p0738a01║論精深之理直須到此其或意幽語峻習為宗風者不
B27n0153_p0738a02║必根究反致迷悶其間膠柱之瑟濫吹之竽抑亦甚
B27n0153_p0738a03║眾焉
B27n0153_p0738a04║教文中有言云佛境界如又云魔境界如予因思之此
B27n0153_p0738a05║以陰為魔耳正覺之念即佛境界也邪見之念即魔
B27n0153_p0738a06║境界也固當同體但由人心正邪而已知其要者莫
B27n0153_p0738a07║若破五陰之區宇復一真之本源則混并其二境矣
B27n0153_p0738a08║淳而不敏則失入於愚敏而不淳則失入於猾愚猾畢
B27n0153_p0738a09║備其何以堪淳而復敏既靜且明靜明者定慧之異
B27n0153_p0738a10║名寂照之根性也禪兼照了非守默之癡禪慧復澄
B27n0153_p0738a11║凝非尋文之狂慧
B27n0153_p0738a12║凡一百二十八章
B27n0153_p0738a13║
B27n0153_p0738a14║
B27n0153_p0738a15║
B27n0153_p0738a16║
B27n0153_p0738b01║
B27n0153_p0738b02║
B27n0153_p0738b03║
B27n0153_p0738b04║
B27n0153_p0738b05║
B27n0153_p0738b06║
B27n0153_p0738b07║
B27n0153_p0738b08║法藏碎金錄卷三