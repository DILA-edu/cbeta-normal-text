B27n0153_p0738b09║欽定四庫全書
B27n0153_p0738b10║　法藏碎金錄卷四宋　晁逈　撰
B27n0153_p0738b11║證道歌云無罪福無損益寂寞性中莫問覔予嘗獨斷
B27n0153_p0738b12║此謂真性無物廓然虛明究極三空何有一法罪福
B27n0153_p0738b13║損益皆屬妄情若有橫生疑惑謂其為善無福為惡
B27n0153_p0738b14║無罪為學無日益為道無日損斯則悮矣達理之士
B27n0153_p0738b15║必無此疑
B27n0153_p0738b16║古德有言曰今人看古教不免心中閙欲免心中閙但
B27n0153_p0739a01║知看古教予因擬之而言曰今人學宴坐不免尋思
B27n0153_p0739a02║過欲免尋思過但知學宴坐
B27n0153_p0739a03║諦思內身外事因緣資畜統而言之都為我所悉欲如
B27n0153_p0739a04║意理不當然設使皆然諒難克荷間以不爾却恐易
B27n0153_p0739a05║勝有智之人冝乎消遣
B27n0153_p0739a06║予所趣動靜之境不越兩端趣動境志在內典愛讀鮮
B27n0153_p0739a07║潔句趣靜境志在內身愛入清白處同志深者方明
B27n0153_p0739a08║此說
B27n0153_p0739a09║凡諸有思有為倒置也却行也無思無為正受也勝進
B27n0153_p0739a10║也名相分別則有異也理性臻極則無異也明智之
B27n0153_p0739a11║士當知此法
B27n0153_p0739a12║金剛三昧經云無住菩薩聞佛所說一味真實不可思
B27n0153_p0739a13║議[十/田/寸]念諦聽入清白處身心不動予因援老莊之言
B27n0153_p0739a14║配觧清白二字所謂清者得非老子云熟能濁以靜
B27n0153_p0739a15║之徐清乎所謂白者得非莊子云瞻彼闋者虛室生
B27n0153_p0739a16║白乎但能到此徐清虛白之地亦可謂之入清白處
B27n0153_p0739b01║矣予又思宜作水月觀水月定令其心如水之澄清
B27n0153_p0739b02║月之潔白亦可謂之清白處矣
B27n0153_p0739b03║白傅有詩云攝動是禪禪是動不禪不動即如如此言
B27n0153_p0739b04║定體之深者也予擬之別作二句云破暗用明明是
B27n0153_p0739b05║用非明非暗即惺惺此言慧用之深者也
B27n0153_p0739b06║華嚴論云一念相應一念佛一日相應一日佛但自了
B27n0153_p0739b07║三界業空即是佛矣何必湏歷阿僧祗刧然後成之
B27n0153_p0739b08║乎予謂此說包含密意是權實相兼之教也夫久迷
B27n0153_p0739b09║忽悟悟即覺也覺即佛也一念成佛其理在此必要
B27n0153_p0739b10║稱真合體理湏有漸故以一念一日以言其始若能
B27n0153_p0739b11║積久增多所獲法利即可知矣此乃實教也亦慮志
B27n0153_p0739b12║弱之人患其歷刧緜遠直謂不可希及甘心永退故
B27n0153_p0739b13║偏舉圓頓之說云不湏歷刧所以獎勸之此乃權教
B27n0153_p0739b14║也隨其根器俱可用之耳大士方便如此予之管窺
B27n0153_p0739b15║亦李逸人之知音也
B27n0153_p0739b16║定如大空自然清曠慧如皦日自然光明均定慧以凝
B27n0153_p0740a01║融等空明之混合茲為內習何必多聞
B27n0153_p0740a02║吾愛後漢書中有清心釋累之言吾今行此四字而已
B27n0153_p0740a03║內澄諸念漸清其心外簡諸緣漸釋其累過此以徃
B27n0153_p0740a04║未能自知
B27n0153_p0740a05║人以一心而為靈道以一真而為體諸念雖異同是一
B27n0153_p0740a06║心之緣起眾生雖異同是一真之法界所以千經萬
B27n0153_p0740a07║論多說人空法空必然窮理盡性何彼我之有哉
B27n0153_p0740a08║善惡有報此决定理在陽之報踈而速在陰之報密而
B27n0153_p0740a09║遲敢告仁賢信而無忽
B27n0153_p0740a10║內修本真當如養雞成其木雞之狀是也外順物性當
B27n0153_p0740a11║如養虎不以生物與之之類是也
B27n0153_p0740a12║密禪師語句云靈靈自覺元無物擾擾他緣盡是空又
B27n0153_p0740a13║云勿認紛紛境唯觀了了心白少傳詩云一性自了
B27n0153_p0740a14║了萬緣徒紛紛一宿覺證道歌云一切數句非數句
B27n0153_p0740a15║與吾靈覺何交涉莊子注云凡非真性皆塵垢也夫
B27n0153_p0740a16║學法之人但自了悟靈明之心是謂本源所有念念
B27n0153_p0740b01║妄想皆是塵垢勿令染著久當證知清淨法身也
B27n0153_p0740b02║外身雖見而元無譬如水上之泡暫起而還滅也內身
B27n0153_p0740b03║不見而元有譬如木中之火求之而可得也
B27n0153_p0740b04║此世界者釋教謂之五濁惡世然而不當厭之何以故
B27n0153_p0740b05║夫煩惱者菩提之本根居此世界中若有智力明果
B27n0153_p0740b06║照了練習可以學出世之法也不同在天逸樂因而
B27n0153_p0740b07║自恣反淪墜耳譬如高原陸地不生蓮花蓮花生於
B27n0153_p0740b08║淤泥濁水之中矣
B27n0153_p0740b09║花有榮落果有甘苦木品之常也年有盛衰情有憂樂
B27n0153_p0740b10║人倫之常也人若愛盛懼衰厭憂戀樂偏曲在己未
B27n0153_p0740b11║離於貪
B27n0153_p0740b12║龐居士詩云世人重珍寶我貴剎那靜金多亂人心靜
B27n0153_p0740b13║見真如性予因擬之成四句云人愛貴而富我愛白
B27n0153_p0740b14║而虛富貴榮辱會虛白吉祥居
B27n0153_p0740b15║老子云大道甚夷而民好徑予知其理所以自戒偏邪
B27n0153_p0740b16║之見華嚴經云深心不動成不壞業予知其理所以
B27n0153_p0741a01║務守堅明之志
B27n0153_p0741a02║人多忙中切於辦閑事我獨閑中切於辦忙事此理可
B27n0153_p0741a03║以智識及不可以言說到
B27n0153_p0741a04║兩儀萬物之父母不能免寒暑成歲之怨咨二親諸子
B27n0153_p0741a05║之父母不能免懲責成人之忿恨其理必爾自當釋
B27n0153_p0741a06║然
B27n0153_p0741a07║予嘗自作兩句語云古今無始終虛空無邊際因看老
B27n0153_p0741a08║子云迎之不見其首隨之不見其後此語有似古今
B27n0153_p0741a09║無始終莊子云至精無形至大不可圉此語又似虛
B27n0153_p0741a10║空無邊際子之語但謂時代方所無以窮也經文之
B27n0153_p0741a11║語盖言妙道體用不能詰也
B27n0153_p0741a12║牧羣羊者加之以鞭驅其落後之行懲不及也釣巨魚
B27n0153_p0741a13║者縱之以綸[(冰-水+〡)*ㄆ]其有漸之勢戒欲速也約己進道得
B27n0153_p0741a14║中為妙韋弦自警理亦如斯
B27n0153_p0741a15║周易之樂天知命老子之少思寡欲莊子之安時處順
B27n0153_p0741a16║釋氏之背塵合覺若能四者不失久而彌堅斯亦非
B27n0153_p0741b01║常之人也
B27n0153_p0741b02║佛書華嚴經中說六通謂天眼天耳他心智宿命念神
B27n0153_p0741b03║足通漏盡智道書南華真經中說六徹謂目徹為明
B27n0153_p0741b04║耳徹為聡鼻徹為顫口徹為甘心徹為知知徹為德
B27n0153_p0741b05║徹即通也佛書則無以加矣道書之文予因更增其
B27n0153_p0741b06║二云情徹為聖性徹為神聖屬於外外為世間之法
B27n0153_p0741b07║也神屬於內內為出世之法也
B27n0153_p0741b08║一氣分而為萬物一真分而為萬靈萬物化而還一氣
B27n0153_p0741b09║萬靈復而合一真無數稱我以同為異仍計我所迷
B27n0153_p0741b10║妄何窮
B27n0153_p0741b11║華嚴經云菩提心如快箭破一切苦的予因思漢將軍
B27n0153_p0741b12║李廣出獵見草中石以為虎而射之中石沒矢視之
B27n0153_p0741b13║石也他日射之終不能入矣其故何哉予以廣之前
B27n0153_p0741b14║心是精誠果敢無分別不動之心也所以射而能入
B27n0153_p0741b15║廣之後心是猶豫畜縮有分別已動之心也所以射
B27n0153_p0741b16║而不入夫學道之人發菩提心若能真純决定如李
B27n0153_p0742a01║廣之前心此乃聖心又超彼凡心遠矣破一切苦的
B27n0153_p0742a02║何難之有耶
B27n0153_p0742a03║予今於儒書釋典中各引一端之語可以包舉世間法
B27n0153_p0742a04║及出世間法精要悉備曲禮云愽聞強識而讓敦善
B27n0153_p0742a05║行而不怠此則東魯之教明古君子盛德之全者也
B27n0153_p0742a06║維摩經云能善分別諸法相於第一義而不動此則
B27n0153_p0742a07║西域之教明古先生妙道之全者也若能兼而有之
B27n0153_p0742a08║則內外相應盡善盡美矣學者當知不煩縷述豈容
B27n0153_p0742a09║易而企及哉
B27n0153_p0742a10║內典甚深之道非與世教故為仇敵自是後人分彼我
B27n0153_p0742a11║角勝負而云云也其實竺乾古先生理性之說曲盡
B27n0153_p0742a12║其妙所謂窮理盡性之書焉試舉大意之簡當者且
B27n0153_p0742a13║如世教中仁德本乎施濟而有偏恩之在私愛也謙
B27n0153_p0742a14║德本乎恭順而有飾情之隔純誠也佛法則不爾行
B27n0153_p0742a15║必歸於無緣慈言必歸於决定信包含眾善若洪溟
B27n0153_p0742a16║之納細流混而為一其廣大有如此者博聞洞曉之
B27n0153_p0742b01║士當以斯言為然
B27n0153_p0742b02║道佛二家各述心要其理之大小淺深余今又舉大端
B27n0153_p0742b03║以明之道家謂心如虛舟委順而遊此屬於外外屬
B27n0153_p0742b04║世間之法也佛家謂心如太虛觸境皆如此屬於內
B27n0153_p0742b05║內屬出世之法也
B27n0153_p0742b06║妙道難說深學乃知必須盡破諸結等金剛之堅利不
B27n0153_p0742b07║染五欲比蓮花之清淨受想行識如消湯裏之氷爽
B27n0153_p0742b08║利虛明似得握中之寶若能到此可謂奇人
B27n0153_p0742b09║深於妙法之人當知方便門者是謂有餘說不了義真
B27n0153_p0742b10║實相者是謂無餘湼槃無上菩提
B27n0153_p0742b11║予愛諸佛語心上乘經旨得圓融之寶覺六根混同發
B27n0153_p0742b12║明妙之心華十方照了如斯如勝何以加焉謂之無
B27n0153_p0742b13║上菩提信不虛矣
B27n0153_p0742b14║白樂天有詩其末句云窮通不由己懽戚不由天命即
B27n0153_p0742b15║無奈何心可使泰然且務由己者省躬諒非難勿問
B27n0153_p0742b16║由天者天高難與言予因擬之別作八句云求位不
B27n0153_p0743a01║由己求道不由天位即無以求道可使進焉且務由
B27n0153_p0743a02║己者己能盡心源勿問由天者天高擅化權又擬之
B27n0153_p0743a03║別作八句云順逆不由己喜怒不由他他即無奈何
B27n0153_p0743a04║己可存太和且務由己者克己諒非多勿貴由他者
B27n0153_p0743a05║他心是我魔
B27n0153_p0743a06║智悟不迷智有所見此名智人智人之心達理之聖心
B27n0153_p0743a07║也神徹無礙神無不見此名神人神人之心圓覺之
B27n0153_p0743a08║妙心也又言行相顧儒家之常德也理性相符佛家
B27n0153_p0743a09║之妙道也
B27n0153_p0743a10║儒家立一切法以為規檢目曰名教此於佛家門中有
B27n0153_p0743a11║如相宗道家破一切法貴乎混一復歸虛無此於佛
B27n0153_p0743a12║門中有如空宗若乃立一切法不礙真空破一切法
B27n0153_p0743a13║不妨妙有并包廣大唯佛法之性宗焉
B27n0153_p0743a14║予讀魏志見高柔所上䟽有句云育精養神專靜為寶
B27n0153_p0743a15║頗愛此語因采而書之
B27n0153_p0743a16║進道之方亦資外獎檢迹攝念二者相須自謂浮想猶
B27n0153_p0743b01║存且非邪惡分別名相未能頓除雖不及學禪精奪
B27n0153_p0743b02║趣定之前令萬緣盡閉亦可比奉祭恭肅致齋之日
B27n0153_p0743b03║唯祀事得行
B27n0153_p0743b04║東漢史論有言佛法云清心釋累之訓空有兼遣之宗
B27n0153_p0743b05║所云空有兼遣盖謂著有著空二俱為病故兼遣之
B27n0153_p0743b06║也夫達道之人於有法中不同凡夫之癡愛於空法
B27n0153_p0743b07║中不同小乘之偏局予嘗較量二病著有之病小而
B27n0153_p0743b08║淺著空之病大而深何以故著有多慮或有發慧之
B27n0153_p0743b09║因免成斷滅之見著空定性而無適變之智遂失菩
B27n0153_p0743b10║提之心故無上依經云佛言若有人執我見如湏彌
B27n0153_p0743b11║山大我不驚恠若執著空見如一毛髮我不許可予
B27n0153_p0743b12║謂我見猶可柔服空見絕方便之行也
B27n0153_p0743b13║古聖經典大意頗同自是後人妄分彼此因看論語一
B27n0153_p0743b14║科其有語句聯貫正是佛之智行矣孔子曰默而識
B27n0153_p0743b15║之學而不厭誨人不倦何有於我哉予以為默而識
B27n0153_p0743b16║之䪺悟之理也學而不厭漸修之理也誨人不倦自
B27n0153_p0744a01║覺覺他自利利他之理也何有於我哉亦如佛之真
B27n0153_p0744a02║實語不以飾情而妄謙也
B27n0153_p0744a03║憂與喜相參鍊成之福福必久也魔與定相敵鍊成之
B27n0153_p0744a04║心心必堅也學道之士當知此理
B27n0153_p0744a05║維摩經云是身如芭蕉中無有堅僧肇注云芭蕉之草
B27n0153_p0744a06║唯葉無幹予詳大意止喻人身不堅實也今又別得
B27n0153_p0744a07║新意可喻人心亦不堅實往年自作芭蕉詩句云葉
B27n0153_p0744a08║外應無葉心中更有心盖言草木之葉無有長大於
B27n0153_p0744a09║芭蕉葉者故言葉外應無葉而又抽心其葉漸展復
B27n0153_p0744a10║有葉從中而出故言心中更有心芭蕉葉展重重盡
B27n0153_p0744a11║非堅實世人心生念念悉為虛幻予以身心對比豈
B27n0153_p0744a12║不二理俱然
B27n0153_p0744a13║世間人中二顛倒者十有七八其一少而當勤以圖身
B27n0153_p0744a14║計而反自放逸老而無成故古人有詩云少年經歲
B27n0153_p0744a15║月不觧早媒身晚歲成無益低眉向世人其一老而
B27n0153_p0744a16║當逸以就便安而反自勞役老而彌苦故古人有詩
B27n0153_p0744b01║云可憐八九十齒墮雙眸昬朝露貪名利夕陽憂子
B27n0153_p0744b02║孫唯此二事知之不難而知者尚少何况深妙之事
B27n0153_p0744b03║乎
B27n0153_p0744b04║凡夫之心常動而不住如來之心常住而不動如來之
B27n0153_p0744b05║心有時而動動以應用未用雖動而本體不動如空
B27n0153_p0744b06║中之雲雲動而空不動凡夫之心無時不動動皆過
B27n0153_p0744b07║用未用既動而本體亦動如風中之雲雲動而風亦
B27n0153_p0744b08║動退省狂言庶幾屢中
B27n0153_p0744b09║唐賢梁肅作隋智者修禪道塲碑銘其序有云自縉雲
B27n0153_p0744b10║至左溪玄珠相付向晦宴息而已予據周易隨卦象
B27n0153_p0744b11║曰君子以嚮晦入宴息其義明萬物皆說豫相隨不
B27n0153_p0744b12║勞明鑒故君子象之鄭康成云晦冥也猶人君既夕
B27n0153_p0744b13║之後入於宴寢而止息楞伽經云初中後夜當自覺
B27n0153_p0744b14║悟修行方便圓覺經云欲求如來淨圓覺心應當正
B27n0153_p0744b15║念遠離諸幻先依如來奢摩他行堅持禁戒安處徒
B27n0153_p0744b16║眾宴坐靜室予詳肅之立言假彼文句而已予今引
B27n0153_p0745a01║二經之文以相配合方見向晦宴息之意
B27n0153_p0745a02║垢淨念無容起滅善惡事都莫思量內不覺其一身外
B27n0153_p0745a03║不知其天地予詳入道此語最親
B27n0153_p0745a04║儒佛二聖之道洞達本源者親矣滯泥末流者踈矣何
B27n0153_p0745a05║謂也儒門以禮樂為事禮在檢其迹樂在和其心斯
B27n0153_p0745a06║為儒門之本也夫惟升降揖讓之容采章形器之物
B27n0153_p0745a07║繁會節奏之音鼓舞蹈厲之狀以為禮樂者斯乃儒
B27n0153_p0745a08║門之末者也佛家以定慧為事定以復其性慧以神
B27n0153_p0745a09║其用斯為佛門之本也夫惟取三十二相八十種好
B27n0153_p0745a10║目之曰佛已踈矣至其虛飾土木濫希福報踈之又
B27n0153_p0745a11║踈斯乃佛門末之甚者也
B27n0153_p0745a12║吾觀世人擾擾營為不出循環之趣冉冉遷謝皆歸入
B27n0153_p0745a13║闇之塗因而作偈歎佛曰起滅心不停生化形無數
B27n0153_p0745a14║奇哉大丈夫自在空中住又觀生物無窮知一氣之
B27n0153_p0745a15║冥造含靈相續見一真之常存有能深觧來起予者
B27n0153_p0745a16║始可與言道已矣
B27n0153_p0745b01║觀二儀而為始見一漚之初生指八極以窮邊分一沙
B27n0153_p0745b02║而立界此中稱我不亦小哉
B27n0153_p0745b03║湼槃經云智者言出息入息之頃我當於中精勤脩道
B27n0153_p0745b04║中陰經頌云一意一念頃斷垢自不為垢本勝於我
B27n0153_p0745b05║墜我於三趣今我勝於垢滅汝入湼槃襄陽龐居士
B27n0153_p0745b06║詩云世人重珍寶我貴剎那靜金多亂人心靜見真
B27n0153_p0745b07║如性以此叅詳吾當隨時少分方便增修斷在不疑
B27n0153_p0745b08║矣
B27n0153_p0745b09║僧文詡所談云佛所說法不離五法三印若離於此即
B27n0153_p0745b10║非佛說五法謂無常一也苦二也空三也無我四也
B27n0153_p0745b11║湼槃五也就此五法分為三印無常苦空一印也無
B27n0153_p0745b12║我二印也湼槃三印也予詳其說因而觸類觧釋別
B27n0153_p0745b13║立三法之名以濟其說三法謂之智力果也夫言無
B27n0153_p0745b14║常苦空者破事相也謂世間事非常也是妄也非樂
B27n0153_p0745b15║也是苦也非實也是空也若能見此三者予以為智
B27n0153_p0745b16║又言無我者破心相也謂心本無我妄為主宰乃是
B27n0153_p0746a01║一真流散未得還源者也若事相破則無我無我則
B27n0153_p0746a02║心相破也能破心相予以為力又言湼槃者事與心
B27n0153_p0746a03║外內之相皆破則了無結使罣礙而快樂矣無窮自
B27n0153_p0746a04║然之樂謂之湼槃獲此樂者予以為果其理相符至
B27n0153_p0746a05║人信受故謂之印當法不讓於師幸勿責予管見
B27n0153_p0746a06║佛書中有偈云一切業障海皆從妄想生若欲懺悔者
B27n0153_p0746a07║端坐念實相予以自得因而擬之別作一四句偈云
B27n0153_p0746a08║一切是非藪皆從外聽成我是厭聞者反聽存靈響
B27n0153_p0746a09║既而乘興求已又飜成五言四句詩云收視契無我
B27n0153_p0746a10║冥心合太虛消融浮想盡名曰小無餘
B27n0153_p0746a11║世間富貴之外別有出世富貴而人多不知且夫人之
B27n0153_p0746a12║身中元有無價寶珠若自認得以為己用則所求如
B27n0153_p0746a13║意莊嚴具足此即出世之富也又若能了達自在不
B27n0153_p0746a14║被無明郎主恩愛魔王之所役使此即出世之貴也
B27n0153_p0746a15║此之富貴比夫貪冗利爭虛名自致憂勞悲苦者不
B27n0153_p0746a16║亦勝乎
B27n0153_p0746b01║顧己晚年味道逾至分別諸法尚多見想游戱三昧未
B27n0153_p0746b02║住妙境聊以自娛猶勝別勞心也
B27n0153_p0746b03║學法之人直須頴利便學最上乘法夫英雄之士圖王
B27n0153_p0746b04║不成猶足為霸馳騁之人逐鹿弗獲尚能得兔學上
B27n0153_p0746b05║乘法設使未成必勝人天之福
B27n0153_p0746b06║孔子曰予欲無言子貢曰子如不言則小子何述焉子
B27n0153_p0746b07║曰天何言哉四時行焉百物生焉天何言哉予詳此
B27n0153_p0746b08║意有似維摩詰默然之義因擬之別作四句語云佛
B27n0153_p0746b09║何言哉一乘行焉萬物生焉佛何言哉予又詳孔子
B27n0153_p0746b10║自比於天亦如佛之真實語不同人之飾讓情也
B27n0153_p0746b11║學法者得色空如一之心住凡聖平等之境是也若以
B27n0153_p0746b12║此法為有有復為病
B27n0153_p0746b13║吾得聞中自然之音是樂也又得禪悅自然之味是餌
B27n0153_p0746b14║也又得日新自然之智是過客也此三者與老子之
B27n0153_p0746b15║說不可同日而言之矣
B27n0153_p0746b16║大乘經典中說信解修證之四法理勢當然予因思更
B27n0153_p0747a01║立四法以濟其用謂智志力量是也非智不能知非
B27n0153_p0747a02║志不能求非力量不能成（力量是二事）此舉其大意若更
B27n0153_p0747a03║細說又涉繁文
B27n0153_p0747a04║世間萬法皆以得中為妙乃至出世之法亦當如是予
B27n0153_p0747a05║觀四禪天此是佛境界而在三界之中色界之內詳
B27n0153_p0747a06║究其理夫不及者固不可也過猶不及亦不可也色
B27n0153_p0747a07║界既能超六欲之有染又不入四空之不還得其中
B27n0153_p0747a08║道乃是佛之行處也
B27n0153_p0747a09║莊周之書雅士多讀而其所取不過潤彩毫之華藻資
B27n0153_p0747a10║玉柄之清談而已予則不然別有所得詳其書中所
B27n0153_p0747a11║述聞和見曉超老氏之希夷神靜心明契釋宗之定
B27n0153_p0747a12║慧與予同者復何人哉
B27n0153_p0747a13║列子所說人之身形性命皆非已有乃是天地委積和
B27n0153_p0747a14║氣而生莊子所說大冶鑄金金踊躍曰我且必為鏌
B27n0153_p0747a15║鎁大冶必以為不祥之金譬喻造化中偶得為人輒
B27n0153_p0747a16║自矜而有我造化必以為不祥之人也因而思之更
B27n0153_p0747b01║若計我我所滋蔓無已一切外物逮諸權利皆為已
B27n0153_p0747b02║有豈非重疊不祥乎
B27n0153_p0747b03║時情物態奔勢競利常理必爾不當訝之譬如祁寒附
B27n0153_p0747b04║炎盛暑䕃樾人之所趣其可已乎
B27n0153_p0747b05║白樂天有詩云是非都付夢語默不妨禪予因擬之稍
B27n0153_p0747b06║加增易別為七字句云色空辨相何妨道語默由心
B27n0153_p0747b07║不礙禪
B27n0153_p0747b08║世間之法戒人貪多常宜知足唯有出世之法則獨不
B27n0153_p0747b09║然不許得少為足涉於增上慢而自貽懈怠之咎也
B27n0153_p0747b10║士所著文千章萬句皆以立理為本佛所說法千章萬
B27n0153_p0747b11║句皆以明心為本事有體統可以類知至如才力之
B27n0153_p0747b12║變態神化之應物亦各隨其作用矣
B27n0153_p0747b13║古人善別味者知黑白之鵞辨淄澠之水奇則奇矣有
B27n0153_p0747b14║何所濟予知道中之淡為無味之味禪中之悅為有
B27n0153_p0747b15║味之味較其優劣何如哉
B27n0153_p0747b16║古人有以故車輪為樵㸑者或目之曰勞薪予謂此乃
B27n0153_p0748a01║無情之勞為人所用耳夫有情之勞為人所用又甚
B27n0153_p0748a02║於此而終歸滅絕則同矣
B27n0153_p0748a03║般若心經者心是樞要之義亦如文之樞要者名文心
B27n0153_p0748a04║律之樞要者名律心此則般若之樞要是為智心其
B27n0153_p0748a05║末言神明等呪者盖明正法之語以破邪心之惑如
B27n0153_p0748a06║彼禁呪之義耳故謂之呪予之獨斷欲人易曉
B27n0153_p0748a07║唐張燕公陳州龍興寺碑文云言語之不到者心識心
B27n0153_p0748a08║識之不到者真如予今觸類窮理更增其句於前別
B27n0153_p0748a09║序事云文字之不到者言語因謂心識者真如之影
B27n0153_p0748a10║也言語者心識之影也文字者言語之影也去道彌
B27n0153_p0748a11║遠斯可知矣故輪扁謂齊威公所讀之書古人之糟
B27n0153_p0748a12║粕耳信如是哉所以敏悟之人雖憑文字言語往徃
B27n0153_p0748a13║別得深旨又不可好奇自是失中過當反成見障也
B27n0153_p0748a14║予又謂意為心影言為心響離真即妄終非本體若
B27n0153_p0748a15║得道於言意之表此不同影響之踈也
B27n0153_p0748a16║學佛法之人要入無餘入無餘則其漏有盡營世財之
B27n0153_p0748b01║人常欲有餘有餘則其貪無極
B27n0153_p0748b02║陰物晦㣲影響眹兆不當疑怪過有推窮夫甚於此者
B27n0153_p0748b03║尚不能曉至如日月之出沒雷電之震耀風雨之飄
B27n0153_p0748b04║洒草木之榮落究其所以果知之乎是則疑於小而
B27n0153_p0748b05║不疑於大怪於少而不怪於多人之形軀亦是幻化
B27n0153_p0748b06║若能悟此物物皆如真心湛然外境自謝
B27n0153_p0748b07║維摩經中長者子寶積歎佛偈頌云能善分別諸法相
B27n0153_p0748b08║於第一義而不動予詳其意盖以讚美佛心定慧（闕）
B27n0153_p0748b09║一理事混融成無礙之法界也因擬此別作二句以
B27n0153_p0748b10║為自心量力所依之道云善思委順世間法於本真
B27n0153_p0748b11║心而不動
B27n0153_p0748b12║白氏詩云富貴亦有苦苦在心危憂貧賤亦有樂樂在
B27n0153_p0748b13║心自由予因擬之別作詩云權要亦有苦苦在當憂
B27n0153_p0748b14║責閑慢亦有樂樂在無縈迫
B27n0153_p0748b15║學古入官自知名宦視履考祥自知禍福勿萌貪欲之
B27n0153_p0748b16║心悞問姦人瞽者受其承迎誑惑也
B27n0153_p0749a01║吾重西方聖人大雄氏所說之理無超於此者形容擬
B27n0153_p0749a02║議終莫能及今且以十字稱賛云此法廣大殊勝真
B27n0153_p0749a03║正深遠要妙者也
B27n0153_p0749a04║儒書但說世間云為之事而節制之內典說人身心之
B27n0153_p0749a05║理生滅去來曲盡其妙儒書不能到此慎勿以世間
B27n0153_p0749a06║法比類而非之自貽聾瞽其實不可非也
B27n0153_p0749a07║古之高賢道充於內者物空於外是以一簞一瓢鼎食
B27n0153_p0749a08║任列於他庖一丘一壑天下不易其自樂世人情塵
B27n0153_p0749a09║厚重翳之不見其性而况至虛至靜之中至真至妙
B27n0153_p0749a10║之理霄壤殊絕何由能知
B27n0153_p0749a11║一切法師廣傳佛語以明設教到詳偹處一切禪師直
B27n0153_p0749a12║指佛心以明還源到簡妙處是故長者子寶積歎佛
B27n0153_p0749a13║頌云能善分別諸法相此一句法師之體也又云於
B27n0153_p0749a14║第一義而不動此一句禪師之體也後人當二師之
B27n0153_p0749a15║號不亦難乎
B27n0153_p0749a16║古之病人身變為虎而食其兄者但聞牛哀而已孰不
B27n0153_p0749b01║驚異其事乎今之迷人恃權挾私肉視於人容易殺
B27n0153_p0749b02║其非辜自矜奇特以取殊寵者有之矣乘勢睚眦以
B27n0153_p0749b03║攄宿憾者有之矣斯則心變為虎也鮮有驚異其事
B27n0153_p0749b04║者世情之慣習也如此噫身變不由己心變不由天
B27n0153_p0749b05║夫病者識隨形變本無害人之心止可同於過失若
B27n0153_p0749b06║怙威枉殺有欲心以取寵有忿心以攄憾於理自斷
B27n0153_p0749b07║罪合如何報應影響非無至論
B27n0153_p0749b08║圓覺經句我記妙言當知身心皆為幻垢因知大覺豁
B27n0153_p0749b09║然性空不執身心有何挂礙
B27n0153_p0749b10║老子曰雖有拱𨐧以先駟馬不如坐進此道予因擬之
B27n0153_p0749b11║別作四句語云雖能致位一品營利百倍不如四威
B27n0153_p0749b12║儀中常進妙道
B27n0153_p0749b13║古德有語云戒生定定生慧有經文云尸羅不清淨三
B27n0153_p0749b14║昧不現前此則戒生定之理也又有經文云淨極光
B27n0153_p0749b15║通達寂照含虛空此則定生慧之理也寂照含虛空
B27n0153_p0749b16║又似經文云心精徧圓含裹十方予之管見也如此
B27n0153_p0750a01║摩訶止觀論云憶三世事不忘名觧脫無減又龐居士
B27n0153_p0750a02║詩云緣覺若悞空醒見三生事予以為出纏在纏繫
B27n0153_p0750a03║乎真妄之心也夫明靜之性彌深者雖宿生事亦漸
B27n0153_p0750a04║能記憶昬亂之情益厚者雖今生之事亦轉多遺忘
B27n0153_p0750a05║考其物理固當然乎吾欲澡雪柔挺斷無疑也
B27n0153_p0750a06║一宿覺永嘉集中所說枝條念吾願學人無使滋繁李
B27n0153_p0750a07║逸人華嚴論中說根本智吾願學人務令深固若能
B27n0153_p0750a08║了悟此理是入妙用之門又若能得法出於意表廻
B27n0153_p0750a09║心遊於物初是登勝進之路
B27n0153_p0750a10║一宿覺云初修心人湏識五念一故起念二串習念三
B27n0153_p0750a11║接續念四別生念五即靜念得此五念停息之時名
B27n0153_p0750a12║為一念相應予以為照見五蘊皆空如服藥去病之
B27n0153_p0750a13║始得其一念相應如覺藥勝病之初觀練純深心地
B27n0153_p0750a14║安適又如藥力漸勝厥疾頓瘳
B27n0153_p0750a15║深於神仙之學者見眾人逆知未來之狀既哂且憫曰
B27n0153_p0750a16║滿目紛紛無非行尸走骨深於定慧之學者見眾人
B27n0153_p0750b01║亦知未來之狀既哂且憫曰滿目紛紛無不隨心變
B27n0153_p0750b02║形夫行尸走骨在世之見也人皆可知隨心變形出
B27n0153_p0750b03║世之見也人不能知
B27n0153_p0750b04║第十四祖龍樹尊者嘗至南印度為眾說法遂於坐上
B27n0153_p0750b05║現自在身如滿月輪大眾唯聞法音不覩師相眾中
B27n0153_p0750b06║有長者子名迦那提婆謂其眾曰此是尊者現佛性
B27n0153_p0750b07║體相盖以無相三昧形如滿月佛性之義廓然虛明
B27n0153_p0750b08║言訖輪相即隱尊者復居本坐予因詳究今之像塔
B27n0153_p0750b09║頂上以銅為相輪必因取象於此
B27n0153_p0750b10║菩提者慧解能覺至明之因也涅槃者空寂成功至樂
B27n0153_p0750b11║之果也此二者之名不離煩惱情根本性非同非異
B27n0153_p0750b12║混然為一求之者不可捨動取靜避焚就溺道無不
B27n0153_p0750b13║在在無所有但志於其妙不擇時不擇所自可洞曉
B27n0153_p0750b14║馴致譬如頑鑛出真金淤泥生嘉蓮必然之理更勿
B27n0153_p0750b15║疑也况佛經多說凡諸清淨國土人皆放逸不能修
B27n0153_p0750b16║行不及五濁世中却有勇猛精進出世之力倍勝於
B27n0153_p0751a01║彼故古語謂南閻浮提為選佛塲信不虛矣真學勉
B27n0153_p0751a02║旃
B27n0153_p0751a03║陶淵明讀書不求甚解白樂天亦有詩云書不求甚解
B27n0153_p0751a04║琴聊以自娛予則不然嘗思圭峰密禪師有語句云
B27n0153_p0751a05║觀空直遣空於色觧義湏教解入神予每讀書詳味
B27n0153_p0751a06║文理觸類而長唯變所適徃徃別得新意人患觧少
B27n0153_p0751a07║予患觧多亦常以此為勞然而亦勝別勞心矣
B27n0153_p0751a08║吾觀大雄氏之智力虛明廣大如太清視一切妄想如
B27n0153_p0751a09║游雲游雲其能蔽太清乎解脫自在如象王視一切
B27n0153_p0751a10║妄緣如游絲游絲其能繫象王乎妄相不能蔽妄緣
B27n0153_p0751a11║不能繫智力如此所以謂之大䧺氏懵然不知者乍
B27n0153_p0751a12║聞斯言宜乎大笑之也
B27n0153_p0751a13║自始覺證本覺都名菩提得菩提者湏有大智識失菩
B27n0153_p0751a14║提者良由癡迷蔽翳局束滯泥也自初安樂至寂滅
B27n0153_p0751a15║樂都名涅槃得涅槃者湏有大志力失涅槃者良由
B27n0153_p0751a16║因循放蕩鹵莽滅裂也若能學二心法去二心病此
B27n0153_p0751b01║人無敵於天下也
B27n0153_p0751b02║論者曰至人體道自然心無主宰予謂此言雖嘉其理
B27n0153_p0751b03║未盡予別有二說其一謂世間之法其或人之多僻
B27n0153_p0751b04║浸以成俗雖欲忿嫉規正必不能敵自禍無益何如
B27n0153_p0751b05║卷懷此可心無主宰矣若見其效尤徼利風行草靡
B27n0153_p0751b06║或爭先迎合有靦胡顏而我弗往朋從此則心有主
B27n0153_p0751b07║宰矣其一謂出世之法一切妄緣不可不忘此宜心
B27n0153_p0751b08║無主宰矣一乘真理不可暫忘此宜心有主宰矣智
B27n0153_p0751b09║者詳之可也
B27n0153_p0751b10║予於老莊之旨自得新之又新之理所云視之不見聽
B27n0153_p0751b11║之不聞謂凡夫也至人則不然視於冥冥見夷中之
B27n0153_p0751b12║有曉聽於寂寂聞希中之有和見可見非常見聞可
B27n0153_p0751b13║聞非常聞天地不可同其曉天地不可同其和此以
B27n0153_p0751b14║至寂而成至妙耳苟非其人安可與之交談哉
B27n0153_p0751b15║佛也者離相窮理反情合性之総名也夫人迷一切事
B27n0153_p0751b16║本從自心悟一切事亦從自心起一切事本由自心
B27n0153_p0752a01║止一切事亦由自心佛心則悟而不迷止而不起了
B27n0153_p0752a02║達深遠淨明純熟胸中大空不礙諸有萬行盡善神
B27n0153_p0752a03║化無極其法如此何關外求
B27n0153_p0752a04║廬山歸宗寺慧誠禪師有答僧問之語云祖師西來秪
B27n0153_p0752a05║道見性成佛其餘所說不及此說予因默而識之推
B27n0153_p0752a06║而廣之竊以為世人縱情背性未始覺悟故曰凡夫
B27n0153_p0752a07║也智人明了至理識心達本知其佛是覺義見性見
B27n0153_p0752a08║覺覺了真性便是佛也故曰見性成佛如師之言固
B27n0153_p0752a09║當不煩別說也
B27n0153_p0752a10║諦觀浮世凡諸人倫迷失一真如遂成三差別何以明
B27n0153_p0752a11║之唐相裴休所著之文明菩提心體云十方諸佛一
B27n0153_p0752a12║切眾生與我此心三無差別予謂從無出有自然含
B27n0153_p0752a13║識始有差別之形一也踵事增餙因而辨等次有差
B27n0153_p0752a14║別之名二也乘勢肆意極于私己又有差別之情三
B27n0153_p0752a15║也轉喪鴻蒙漸分罔兩如此三者滔滔皆是必使和
B27n0153_p0752a16║會三差別同歸一真如不亦難乎哉或於萬萬之中
B27n0153_p0752b01║有一不以為難者不亦異乎哉
B27n0153_p0752b02║習定之光聞和之音自然而然天之義也予自謂神遊
B27n0153_p0752b03║於光音天束教之士無庸致詰
B27n0153_p0752b04║圓覺經威德章中有注云一切眾生壽命但為浮想任
B27n0153_p0752b05║持予因擬之別作十二字語云一切世間名數皆是
B27n0153_p0752b06║妄情交立
B27n0153_p0752b07║如來有出世智照了窮盡至聖悉備故推其法為大明
B27n0153_p0752b08║咒如來有出世力奮迅超絕自在無礙故推其名為
B27n0153_p0752b09║大䧺氏世智測度未可輕議
B27n0153_p0752b10║寶積經云知苦斷集證滅修道余詳此四諦之法並依
B27n0153_p0752b11║次敘粗得指歸苦集二諦不必更說既云證滅復云
B27n0153_p0752b12║修道余謂此是自體起用覺利及他亦如既云解脫
B27n0153_p0752b13║又有解脫知見是也
B27n0153_p0752b14║諦思一真法界無始終無邊際自然神妙不知其所以
B27n0153_p0752b15║然孰得指名而形容哉古今智人雖能窮理盡性立
B27n0153_p0752b16║語言文字擬議而目之曰法亦為外事唯有忘情脗
B27n0153_p0753a01║合者是矣此一真散而為萬靈萬靈中秀出者目之
B27n0153_p0753a02║曰人人中秀出者目之曰賢賢中秀出者目之曰聖
B27n0153_p0753a03║聖賢之於一真太虛之電光也聖人之秀出者智力
B27n0153_p0753a04║臻極而能歸合一真之源目之曰道天竺之語又名
B27n0153_p0753a05║佛陀
B27n0153_p0753a06║予在洛中避暑燕居有風泠然而至因私語曰意隨無
B27n0153_p0753a07║事適風愛自然清又閑看史傳難得文行具美者又
B27n0153_p0753a08║私語曰予欲一見具美才賢西漢之文格東魯之儒
B27n0153_p0753a09║行正自不可得也
B27n0153_p0753a10║學法者舉要言之但學道家宗旨清虛澹泊佛家宗旨
B27n0153_p0753a11║微妙寂靜如此足矣其清虛澹泊出前漢書敘傳第
B27n0153_p0753a12║七十說莊子之事其微妙寂靜出楞伽阿跋多羅寶
B27n0153_p0753a13║經及大般若經中是也
B27n0153_p0753a14║佛書立法本乎性儒書立法本乎情道書立法該涉二
B27n0153_p0753a15║書該涉佛書不盡復性之理該涉儒書不耴飾情之
B27n0153_p0753a16║容
B27n0153_p0753b01║吾之所貴者三焉身貴安而輕氣貴和而清心貴靈而
B27n0153_p0753b02║明三者備矣莫之與京何羨重重規冗利久久計虛
B27n0153_p0753b03║名
B27n0153_p0753b04║教文中說大乘菩薩亦有出世貪瞋謂不以得少為足
B27n0153_p0753b05║而乃直趣最上乘位有此貪也又訶責小乘之人智
B27n0153_p0753b06║力狹劣不能如己超邁不羣有此瞋也予亦有在世
B27n0153_p0753b07║貪瞋夫身緣之事欲得壽考且寧子孫逢吉有此貪
B27n0153_p0753b08║也世緣之事又欲得除惡務本去邪勿疑有此瞋也
B27n0153_p0753b09║予知菩提者梵語也原其理具正徧知非世間覺知之
B27n0153_p0753b10║知也涅槃者亦梵語也原其理得寂滅樂非世間悅
B27n0153_p0753b11║樂之樂也
B27n0153_p0753b12║色即是空非無色之空原其至理恐人執色為礙空即
B27n0153_p0753b13║是色非有色之色原其至理恐人執空為礙色空雙
B27n0153_p0753b14║泯心境一如無纖塵可拂方是曠然了達
B27n0153_p0753b15║自念已臨大耋之年尚愛知新之學涉獵書記雍容藝
B27n0153_p0753b16║文吟詠情性諧和律呂時或有作未能頓除盖宿習
B27n0153_p0754a01║之使然也
B27n0153_p0754a02║老子曰名與身孰親我知之矣我當既明且哲深根固
B27n0153_p0754a03║蔕以保其身不取虛名也因復擬之別立五字句者
B27n0153_p0754a04║二其一曰情與性孰親我亦知之我當懲忿窒欲割
B27n0153_p0754a05║慈忍愛以遣其情自全真性也又一曰事與道孰親
B27n0153_p0754a06║我亦知之我當息緣反照背塵合覺無營於事獨歸
B27n0153_p0754a07║妙道也智之適變觸類如此覽之者以為何如哉
B27n0153_p0754a08║莊子云舊國舊都望之暢然注云得舊猶暢然况得性
B27n0153_p0754a09║乎釋文云暢然喜悅貌予嘗涉歷人事因知經旨信
B27n0153_p0754a10║然徃歲使于龍荒回及彊塲遠望䧺州喬樹目明心
B27n0153_p0754a11║喜故行程詩中有橋過涿水心先喜路入䧺州眼更
B27n0153_p0754a12║明之句並經進御蒙降手詔優答焉是知望鄉歸國
B27n0153_p0754a13║猶得暢然喜悅而况還源復性合如何哉
B27n0153_p0754a14║後秦符堅時有僧曰鳩摩羅什與佛陀耶舍接座交談
B27n0153_p0754a15║堅問何謂第一義二師相顧而不答意明不可以言
B27n0153_p0754a16║宣也予謂然則然矣若且隨時而答云元不動者是
B27n0153_p0754b01║第一義元不二者是第一義堅有道眼自可默而識
B27n0153_p0754b02║之若無道眼必當隨答更問如是問答則無有窮盡
B27n0153_p0754b03║譬如年長喪明問物之狀說其形象彼必知之若有
B27n0153_p0754b04║初生即盲未嘗識物問物答狀其問何窮
B27n0153_p0754b05║吾常謂開示悟入雖假於道師觀練薰修不由於朋執
B27n0153_p0754b06║自宜為道日損見善則遷奉以周旋不敢失墜是也
B27n0153_p0754b07║予壯歲之前聞道流所說云學道之人目有神光耳有
B27n0153_p0754b08║靈響予始志於道自耆年之後乃思勤而行之而於
B27n0153_p0754b09║澄神定靈有之矣未得精至將及從心之年而夜視
B27n0153_p0754b10║或時熠熠有光又聞靈響未嘗暫歇歲久益清緊意
B27n0153_p0754b11║其神靈澄定而光響彰聞理必當然難加異議
B27n0153_p0754b12║吾嘗究觀世人心念日夜所到境界大率不離於幻中
B27n0153_p0754b13║分別幻夢中分別夢影外認微陰聲外尋餘響如此
B27n0153_p0754b14║而已若要箇回心來知有深深處妙妙處空空處靈
B27n0153_p0754b15║靈處但恐萬中無一設使萬一有知者若要箇必能
B27n0153_p0754b16║觀照萬境起於一真而妄有又能止息萬念歸於一
B27n0153_p0755a01║如而大同但恐萬中無一
B27n0153_p0755a02║凡一百十六章
B27n0153_p0755a03║【圖】
B27n0153_p0755a04║
B27n0153_p0755a05║
B27n0153_p0755a06║
B27n0153_p0755a07║
B27n0153_p0755a08║法藏碎金錄卷四
B27n0153_p0755a09║
B27n0153_p0755a10║覆校官博士（臣）劉光第
B27n0153_p0755a11║校對官中書（臣）范來宗
B27n0153_p0755a12║謄錄監生（臣）龔　果
B27n0153_p0755a13║
B27n0153_p0755a14║
B27n0153_p0755a15║
B27n0153_p0755a16║
B27n0153_p0755b01║詳校官監察御史（臣）王爾烈
B27n0153_p0755b02║檢討（臣）何思鈞覆勘
B27n0153_p0755b03║
B27n0153_p0755b04║
B27n0153_p0755b05║
B27n0153_p0755b06║
B27n0153_p0755b07║