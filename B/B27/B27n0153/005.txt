B27n0153_p0755b08║
B27n0153_p0755b09║欽定四庫全書
B27n0153_p0755b10║　法藏碎金錄卷五宋　晁逈　撰
B27n0153_p0755b11║賔談可采予皆書之嘗有一雜五品常參官與予談道
B27n0153_p0755b12║引易為證云復卦次以無妄卦者盖緣返本還源方
B27n0153_p0755b13║為無妄予聞之深以為然因檢周易序卦云復則無
B27n0153_p0755b14║妄矣故受之以無妄又無妄卦有注云有妄之道滅
B27n0153_p0755b15║無妄之道成予自思之而見暗合之理楞嚴經云妙
B27n0153_p0755b16║性圓明離諸名想本來無有世界眾生因妄有生因
B27n0153_p0756a01║生有滅生滅名妄滅妄名真予詳之始自真性起一
B27n0153_p0756a02║切情念云為此皆名妄妄情復性性乃真源自然無
B27n0153_p0756a03║妄也內外之教立言明理各有歸趣者也
B27n0153_p0756a04║予嘗讀唐書因采述孫思邈言盧齊卿未來之事予以
B27n0153_p0756a05║為目見二理其一見事有前定之理其一見人有預
B27n0153_p0756a06║知之理及看傳燈錄有菩提達摩付慧可傳法偈云
B27n0153_p0756a07║吾本來茲土傳教救迷情一花開五葉結果自然成
B27n0153_p0756a08║竊詳達摩為一花下至六祖為五葉不復傳衣又是
B27n0153_p0756a09║前定預知之一也
B27n0153_p0756a10║梁氏所刪止觀云明者難晦辨者難默予因觸類增語
B27n0153_p0756a11║云慧者難定是三者皆妨入道學者當知
B27n0153_p0756a12║達理之人所學之法舉要而言且依二法足矣一謂其
B27n0153_p0756a13║動也依伽陁經四句偈首云諸惡莫作眾善奉行一
B27n0153_p0756a14║謂其止也依施肩吾三住銘序云心常御氣氣與神
B27n0153_p0756a15║合二法交濟久當自知
B27n0153_p0756a16║古聖設教宗旨各有攸宜但以淺深不同而已聊舉其
B27n0153_p0756b01║一儒書所云蒙養正晦而明涉於外事其著有迹聖
B27n0153_p0756b02║之淺者也佛書所云定生慧寂而照主於內事其妙
B27n0153_p0756b03║入神聖之深者也
B27n0153_p0756b04║道釋宗旨但其華竺之言有異也考其大畧意同耳且
B27n0153_p0756b05║如莊子有云大覺者予謂釋氏菩提之義也又有云
B27n0153_p0756b06║至樂者即釋氏涅槃之義也
B27n0153_p0756b07║一切凡夫常於四大五蘊六入十二緣中輪迴汩沒終
B27n0153_p0756b08║而復始如循環之無窮其間行得其倫則隨善受報
B27n0153_p0756b09║居高勝處行失其倫則隨惡受報墜諸惡趣自三界
B27n0153_p0756b10║而下凡五岐路其一升諸天其四沉苦海彼聖人者
B27n0153_p0756b11║有大智力特立獨行能超出之故楞嚴經云佛子住
B27n0153_p0756b12║持善超諸有是也以其勇猛神妙強名大雄氏此非
B27n0153_p0756b13║文言之可擬議非心識之可測度中士以降宜乎不
B27n0153_p0756b14║甚信乃至有大咲者也
B27n0153_p0756b15║般若心經云觀自在菩薩行深般若波羅蜜多時照見
B27n0153_p0756b16║五蘊皆空度一切苦厄予因觸類而長唯變所適擬
B27n0153_p0757a01║之而別立語云意無盡居士行深般若波羅蜜多時
B27n0153_p0757a02║照見一真不空成一切妙德夫照見五蘊皆空猶是
B27n0153_p0757a03║半偈義第二義照見一真不空方是全偈義第一義
B27n0153_p0757a04║凡諸上智之人必不陋今榮古
B27n0153_p0757a05║予觀三聖立言言無枝葉質略雄重純正明白而以理
B27n0153_p0757a06║垂範於世者聊舉一端而三家之言次第彌簡儒教
B27n0153_p0757a07║之書三句凡十六字孔子孝經云要君者無上非孝
B27n0153_p0757a08║者無親非聖人者無法道教之書二句凡十三字老
B27n0153_p0757a09║子德經云罪莫大於可欲禍莫大於不知足佛教之
B27n0153_p0757a10║書三句凡十三字釋伽文金剛經云如筏喻者法尚
B27n0153_p0757a11║應捨何况非法噫三聖之書語直事大也如此比夫
B27n0153_p0757a12║今之所作或雕篆侈靡作艶冶輕浮之語或摘裂詭
B27n0153_p0757a13║異作𤨏碎隱微之語自分古律而無益於理道者何
B27n0153_p0757a14║如哉
B27n0153_p0757a15║楞嚴經云瑠璃光法王子觀世間眾生皆是妄緣風力
B27n0153_p0757a16║所轉觀世動時觀身動止觀心動念諸動無二等無
B27n0153_p0757b01║差別此羣動性來無所從去無從至十方微塵顛倒
B27n0153_p0757b02║眾生同一虛妄一世界內所有眾生如一器中貯百
B27n0153_p0757b03║蚊蚋啾啾亂鳴於分寸中鼓發狂閙予參詳之作是
B27n0153_p0757b04║觀者誠為大觀然其大觀之性比一蚊蚋之性亦無
B27n0153_p0757b05║差別故華嚴法界觀有云一塵含容空有遍盖明真
B27n0153_p0757b06║性惟一不同世間法而分限量也彼法王子於虛妄
B27n0153_p0757b07║中猶涉妄有分別妄自尊大之迹耳
B27n0153_p0757b08║予嘗謂明智之士若有洞分法要却以息心為難遂廢
B27n0153_p0757b09║祕密之學深可惜也昔優波笈多宿世為獼猴因學
B27n0153_p0757b10║緣覺坐禪後證阿羅漢果夫輕狂不定莫若獼猴戱
B27n0153_p0757b11║學坐禪猶能成定故唐賢王維遊悟真寺詩云猛虎
B27n0153_p0757b12║同三徑愁猿學四禪是也而况人為萬物之靈氣稟
B27n0153_p0757b13║五行之秀志習妙道豈有不成之理乎
B27n0153_p0757b14║小乘執空反成空病既取空相空復為有此所謂空即
B27n0153_p0757b15║是色也且據三界名為三有夫無色界有四空天列
B27n0153_p0757b16║為三有之數豈非執空相而生空天乎故范曄所論
B27n0153_p0758a01║謂佛法為空有兼遣之宗盖不許著有著空也
B27n0153_p0758a02║禪師之說意多不同然而采聴咸有所益譬如藥性有
B27n0153_p0758a03║𦂳慢凉煖各治一色之病善服食者當自省病受藥
B27n0153_p0758a04║其餘空傳影響濫以師道自處者亦猶不曉方脉之
B27n0153_p0758a05║肓醫也其理如此
B27n0153_p0758a06║人倫在三界之末五濁之世茫茫煩惱海中欲免煩惱
B27n0153_p0758a07║無有是處譬如泅浮洪濤之內欲求無濕可乎若得
B27n0153_p0758a08║遇浮囊浮木抱之勿捨或勉力拍水而浮既濟而先
B27n0153_p0758a09║登於岸者不可多得
B27n0153_p0758a10║予讀三聖之書而能混而為一自成法要所謂殊途而
B27n0153_p0758a11║同歸者也讀佛書圓覺經愛威德章中一句云寂靜
B27n0153_p0758a12║輕安止此一句可以存心可以入道讀儒書周易愛
B27n0153_p0758a13║乾卦中一句云剛健中正止此一句可以辟邪可以
B27n0153_p0758a14║降魔予之讀書志趣如此
B27n0153_p0758a15║思益梵天所問經第三之首談論品云不二者終不為
B27n0153_p0758a16║二雖種種分別為二然其實際無有二相予詳所云
B27n0153_p0758b01║二者非定謂一二三數之二盖言本體元空者有一
B27n0153_p0758b02║一則同也自一起相者為二二則異也即今演說語
B27n0153_p0758b03║言文字以明真性者理本歸一而語言文字種種分
B27n0153_p0758b04║別離於默然真性亦是二也
B27n0153_p0758b05║翰林承旨李尚書維有書垂問云神氣相主為道家之
B27n0153_p0758b06║妙門物我皆如乃禪宗之極致道兄所得其在茲乎
B27n0153_p0758b07║予覽之尤加珍重因而荅之曰神氣相主其殆庶幾
B27n0153_p0758b08║乎物我皆如僕病未能也
B27n0153_p0758b09║予甞見禪師說話有語太質而甚峻者然而其理確的
B27n0153_p0758b10║并緊切而已其語云學禪入道之人湏得毒眼睛硬
B27n0153_p0758b11║脊梁予默而識之以為毒眼睛謂其妙見精深覷破
B27n0153_p0758b12║一切空相不能為障礙如文殊之智是也硬脊梁謂
B27n0153_p0758b13║其道力堅壯辦於大事克荷付囑之重如普賢之行
B27n0153_p0758b14║是也取要而言學人直湏善照了無退敗二者交相
B27n0153_p0758b15║濟最為根本久久成就名曰兩足尊
B27n0153_p0758b16║佛書中有云苦海苦厄蘊又有云甘露門甘露味飯苦
B27n0153_p0759a01║有人能知甘苦之味見空實之相達真妄之理而有
B27n0153_p0759a02║所歸趣者亦不可多得
B27n0153_p0759a03║唐相權德輿送玄上人歸天竺寺序有語云師早誦大
B27n0153_p0759a04║乘微言數萬言曉得觀門之學今則色空如一哀樂
B27n0153_p0759a05║不入矣予非止愛此文而益愛此意因而自得簡要
B27n0153_p0759a06║具足法門當令凡諸憂悲苦惱喜怒疑悔貪愛一切
B27n0153_p0759a07║之情不可盡言者悉不入於心中惟一真性是道矣
B27n0153_p0759a08║何煩多學又自智斷苟不能然試熟思之於己何益
B27n0153_p0759a09║今我真修引諸經㨿於一切時中息微細流注鞭心入
B27n0153_p0759a10║理撮念而住日久功深自到覺知之處
B27n0153_p0759a11║庶品紛然佛教之書目之曰眾生儒教之書目之曰蒼
B27n0153_p0759a12║生道教之書目之曰浮生勞生非謂輕蔑而言之其
B27n0153_p0759a13║實如此者多也
B27n0153_p0759a14║金剛經云離一切相則名諸佛南華真經云能體純素
B27n0153_p0759a15║謂之真人學法者合此二經四句足矣何必廣求經
B27n0153_p0759a16║㨿妄分教門哉
B27n0153_p0759b01║予知觀自在菩薩度一切苦厄竺乾古先生善入無為
B27n0153_p0759b02║皆以深智大力而然予與誰談哉
B27n0153_p0759b03║釋氏教文中有云佛名能仁仁字儒家孔子切言之矣
B27n0153_p0759b04║別書中謂佛為竺乾古先生善入無為無為字道家
B27n0153_p0759b05║老子切言之矣云何後人過有分別
B27n0153_p0759b06║天禧末予在西京判留臺日曾到魏家園見杏實爛熟
B27n0153_p0759b07║自落滿地因悟物理者三焉其一見萬物勢數必有
B27n0153_p0759b08║終極之時人合安時處順是也其二見果之杏實純
B27n0153_p0759b09║熟則味乃甘美人之杏實純熟亦如之其三見老人
B27n0153_p0759b10║食杏愛其全熟者壯夫食杏愛其半熟者童子食杏
B27n0153_p0759b11║方當酸澁亦以為美也人之性識生熟次第其類如
B27n0153_p0759b12║此
B27n0153_p0759b13║有一說云禪是思惟檢攝之義予以為此說最當非思
B27n0153_p0759b14║惟何以得窮理盡性之智非檢攝何以致澄神定靈
B27n0153_p0759b15║之切二妙相成可以入道彼但以問答為事者不亦
B27n0153_p0759b16║謬乎
B27n0153_p0760a01║佛行以怨親平等此最難事予以為其次且能逆順或
B27n0153_p0760a02║義利之類平等抑亦非易
B27n0153_p0760a03║毛俗之猛者虎弱者鼠皆觸機而䧟身止為求所食不
B27n0153_p0760a04║得已此可憫也人而最靈以過貪求觸機自䧟此可
B27n0153_p0760a05║責不足憫也
B27n0153_p0760a06║吾有二洪願其一願智眼善照了諸相如無盡燈長明
B27n0153_p0760a07║長在經毗嵐風不動不滅其一願志力能幹辦大事
B27n0153_p0760a08║如金剛寶至利至堅到真實際不礙不壞混而為一
B27n0153_p0760a09║守而勿失
B27n0153_p0760a10║予自得一法強名曰三合應天機法門三者謂心息音
B27n0153_p0760a11║也其初先見圓覺經注中有八字云心息相依息調
B27n0153_p0760a12║心淨予以為此正是禪那入道之門遂引別書加乎
B27n0153_p0760a13║演潤重其事也心字引莊子云至人之心若鑑取其
B27n0153_p0760a14║寂而照不將迎於物息字又引莊子云真人之息以
B27n0153_p0760a15║踵取其深而細從根本中來其後耳中嘗聞妙音殊
B27n0153_p0760a16║勝不可名狀正是觀音入流之處又契莊子云無聲
B27n0153_p0760b01║之中獨聞和焉每當日暝宴坐心息相依之際而其
B27n0153_p0760b02║妙音清遠聽之而凝湛融怡有以見天然妙吉祥助
B27n0153_p0760b03║其樂欲三者相合所以激勵讚歎形於文言多矣此
B27n0153_p0760b04║則予之自知貴者也
B27n0153_p0760b05║空五蘊度一切苦厄奉三寶成一切妙德若能究觀洞
B27n0153_p0760b06║曉馴致冥符學道之人更有何事
B27n0153_p0760b07║予自作五言四句名曰具足觀修訣云三空一不空悟
B27n0153_p0760b08║入勢孤雄得道加殊稱超天自在公因而自觧之云
B27n0153_p0760b09║三空謂名也身也情也觀此三者外則自外而及內
B27n0153_p0760b10║內則自親而及疏種種因緣終畢歸空此是三空唯
B27n0153_p0760b11║一真空則至精無形大無不包細無不入古今不能
B27n0153_p0760b12║窮此是一不空若能先覺悟是觀也後順入是修也
B27n0153_p0760b13║而又奇特勇猛得道必矣超出人天而造化不能拘
B27n0153_p0760b14║目曰自在公此非戱論
B27n0153_p0760b15║白公有詩句云富貴亦有苦苦在心危憂貧賤亦有樂
B27n0153_p0760b16║樂在身自由又有詩句云閒傾三数酌醉詠十餘聲
B27n0153_p0761a01║便是羲皇代先從心太平予因省己而言之爰以引
B27n0153_p0761a02║年致政闔扉燕居雖非富貴亦非貧賤月尸優祿無
B27n0153_p0761a03║[革*夬]掌之事可以言身自由也日養天和獲逍遙之樂
B27n0153_p0761a04║可以言心太平也二者備矣何以加焉由是較量不
B27n0153_p0761a05║讓白公之所得何况慶幸有餘也
B27n0153_p0761a06║予以退居佚老得三無三有合為六幸矣於族無饑寒
B27n0153_p0761a07║之憂一幸也於心無營欲之事二幸也於時無勢利
B27n0153_p0761a08║之交三幸也於己有壽康之福四幸也於後有肯堂
B27n0153_p0761a09║之緒五幸也於道有悟入之門六幸也此六者幸何
B27n0153_p0761a10║樂如之
B27n0153_p0761a11║予覽唐詩人張𧓍送南海僧遊蜀詩云真修絕故鄉一
B27n0153_p0761a12║衲度暄凉此世能先覺他生豈再忘因見真修之理
B27n0153_p0761a13║不拘處所又喜緣熟必無他虞次覽周賀贈四門蘭
B27n0153_p0761a14║若寂禪師詩云夕雨生眠興禪心少話端信有之矣
B27n0153_p0761a15║夫吉人猶寡辭而况真禪子固無遊談戱論矣
B27n0153_p0761a16║唐賢杜牧集有登池州九峰樓寄張祜詩其句云𥈤在
B27n0153_p0761b01║眼前長不見道非身外更何求予因思之此兩句比
B27n0153_p0761b02║𩔗佛書中衣珠之意有何差別圓智之人自能和會
B27n0153_p0761b03║覺妄遣情明真指體安心入道此六次第吾當分門屬
B27n0153_p0761b04║𩔗集為一書以備己之詳覽
B27n0153_p0761b05║善入無為名曰先生即佛也能體純素名曰真人即仙
B27n0153_p0761b06║也外爭像教不亦踈乎
B27n0153_p0761b07║唐白氏詩中頗有遣懷之作故近道之人率多愛之予
B27n0153_p0761b08║友李公維錄出其詩名曰養恬集予亦如之名曰助
B27n0153_p0761b09║道詞語盖於經教法門用此彌縫其闕而直截曉悟
B27n0153_p0761b10║於人也予記其有詩云此身是外物何足苦憂愛又
B27n0153_p0761b11║有句云已共身心要約定窮通生死不驚忙夫如是
B27n0153_p0761b12║則身外悠悠不合意事何用介懷
B27n0153_p0761b13║世間之事有極力而求者有不可求者由人而不由己
B27n0153_p0761b14║故也人多固必而求之出世之事極力而必可求由
B27n0153_p0761b15║己不由人故也而罕有固必而求之者人之大迷也
B27n0153_p0761b16║如此若有迷中忽悟則疾如反掌
B27n0153_p0762a01║予諦觀三寶之義止在乎心夫佛者覺之義也有出世
B27n0153_p0762a02║之智而能覺悟真理覺即佛也法者行之義也於其
B27n0153_p0762a03║覺悟之中而見種種淨妙之行行即法也僧者和合
B27n0153_p0762a04║之義也能以覺悟之心和合淨妙之行和合即僧也
B27n0153_p0762a05║此說最為精要若不知根源而外取名相者中智以
B27n0153_p0762a06║下逐末之人也此則非予自矜伐顧其理難奪之也
B27n0153_p0762a07║內聽凄鏘之妙音順恊融怡之賞心堅凝浸深無容念
B27n0153_p0762a08║侵勝於天賜之黃金我惜餘年而日尋
B27n0153_p0762a09║照見五蘊皆空可破妄情矣能令一念相應可辦大事
B27n0153_p0762a10║矣若於身外詢求此則悠悠悠悠
B27n0153_p0762a11║楞嚴經中說三無漏學謂戒定慧也予自謂於戒定得
B27n0153_p0762a12║百一於慧得百二何謂也憶念我昔將及縱心之年
B27n0153_p0762a13║知非改過之外特立一法以辦所作且以間日食素
B27n0153_p0762a14║仍於旦旦焚修善禱有暇則時習宴坐逮今越十稔
B27n0153_p0762a15║矣此是於戒定得百分之一而於弄翰之間多住佛
B27n0153_p0762a16║事常立言以自勗致力加倍此是於慧得百分之二
B27n0153_p0762b01║今已密邇大耋而乃加以晝課般若心經外凡諸觸
B27n0153_p0762b02║境情氣之不順者力習制禦以濟乎戒夜增數息觀
B27n0153_p0762b03║門復随時随分不計多少專切寧心以濟乎定庶乎
B27n0153_p0762b04║三學之稍均耳雖未能卓然殊絕然而區區之心務
B27n0153_p0762b05║在宿植善根也如此
B27n0153_p0762b06║宵征緣崖不覺落瞽者吹火不覺着昧懵則貪冒窮極
B27n0153_p0762b07║則變滅失慮奄及亦復如是
B27n0153_p0762b08║夫般若經云心住為如吾因自思年漸老矣宜乎不以
B27n0153_p0762b09║情意之苦樂不限時景之少多不擇處所之喧靜常
B27n0153_p0762b10║湏随分學其心住而已何以故據涅槃經所說大意
B27n0153_p0762b11║一切眾生皆有念心發心念念生滅相續不斷亦名
B27n0153_p0762b12║修道此經又有說云智者言出息入息之頃我當於
B27n0153_p0762b13║中精勤修道又襄陽龐居士詩云世人重珍寶我貴
B27n0153_p0762b14║剎那靜金多亂人心靜見真如性以此參詳則知随
B27n0153_p0762b15║分住心不失真修之理
B27n0153_p0762b16║吾好以無師智分別諸法相忽然得意自立小大二寂
B27n0153_p0763a01║照之說其一小寂照謂學道之初階常湏寂靜其心
B27n0153_p0763a02║照了於理入菩薩境界也其一大寂照成功之極致
B27n0153_p0763a03║而能圓寂普照入佛境界也
B27n0153_p0763a04║圓覺經注云心息相依息調心淨莊子云無聲之中獨
B27n0153_p0763a05║聞和焉二者不可致詰伊予混而為一守而勿失退
B27n0153_p0763a06║藏於密
B27n0153_p0763a07║予之宿志求慶幸之大者三也已遂者二而未遂者一
B27n0153_p0763a08║何謂也老年致政今生悟道若合符契此二者已遂
B27n0153_p0763a09║也萬事前知如指諸掌此一者未遂耳
B27n0153_p0763a10║吾愛習定慧久矣以晚年故切務增修今不擇時景處
B27n0153_p0763a11║所且於生滅心中就少頃即靜念以為不生滅之心
B27n0153_p0763a12║且於虛空法中就随時無盡意而究不虛空之法不
B27n0153_p0763a13║問獲果如何但自致力而已
B27n0153_p0763a14║心之日用莫先乎智止令防一身效一官而不能者尚
B27n0153_p0763a15║多何况周萬物照五蘊度一切苦厄不亦難乎哉不
B27n0153_p0763a16║亦難乎哉
B27n0153_p0763b01║學道之人初入三淨境（先淨三業）次歷四禪天終復一真法界
B27n0153_p0763b02║此乃得道之臻極者也
B27n0153_p0763b03║唐詩人有詩云終日昬昬醉夢間忽聞春盡強登山因
B27n0153_p0763b04║過竹院逢僧話又得浮生半日閑又有詩云南随越
B27n0153_p0763b05║鳥北燕鴻松月三年別遠公無限心中不平事一宵
B27n0153_p0763b06║清話又成空且夫半日一宵接僧談成法藥猶得遂
B27n0153_p0763b07║閒情平宿憾而况予今退居佚老獲終身之閒日覽
B27n0153_p0763b08║佛書道書耽味古聖賢要妙之語其為適悅也何如
B27n0153_p0763b09║哉
B27n0153_p0763b10║予愛般若心經其中語意有云照見五蘊空能除一切
B27n0153_p0763b11║苦此語意以理遣情足矣又愛玄聖蘧廬篇中語意
B27n0153_p0763b12║有云身心俱不動為求無上道此語意存誠入道足
B27n0153_p0763b13║矣
B27n0153_p0763b14║予自演述德行道共三字之意而日用之其初以德者
B27n0153_p0763b15║得也凡一切法善自得於心者而為己德其次以行
B27n0153_p0763b16║者行也既得善法而自行之其終以道者導也不止
B27n0153_p0764a01║獨善於己而復開道於人以成兼濟之利爾
B27n0153_p0764a02║予詳求其貪字之義釋名曰貪探也探入他分因而思
B27n0153_p0764a03║之盖表踰涯而取爾凡人以手探取穴中之物謂之
B27n0153_p0764a04║探此乃見利忘害者也故吳呂蒙有言曰不探虎穴
B27n0153_p0764a05║安得虎子夫如是則探虎穴者不畏乳虎之暴怒探
B27n0153_p0764a06║龍頷者不畏睡龍之忽寤儒書有云君子居易以俟
B27n0153_p0764a07║命小人行險以徼幸盖謂此也佛書又云種種貪欲
B27n0153_p0764a08║故有輪回是知貪欲之弊於有騐法中見有騐之禍
B27n0153_p0764a09║敗於無窮法中入無窮之循環此理深遠要切古聖
B27n0153_p0764a10║人垂訓多矣若非中智以上未可與之輕議焉法門
B27n0153_p0764a11║名義過患品貪在三毒之首夫古賢有以不貪為寶
B27n0153_p0764a12║者其意可知也
B27n0153_p0764a13║老夫耄矣急於勝進方便自立一法名曰近事三學何
B27n0153_p0764a14║謂也力行朝課積習夜坐俾無大過是也夫焚誦肅
B27n0153_p0764a15║容力行朝課此近乎戒恬宴攝心積習夜坐此近乎
B27n0153_p0764a16║定采述修身俾無大過此近乎慧三者不廢可以入
B27n0153_p0764b01║道
B27n0153_p0764b02║三菩提者經䟽中有解釋云三為正也菩提為覺也已
B27n0153_p0764b03║謂佛法為正覺矣予詳教文別得新意亦可名曰三
B27n0153_p0764b04║菩提有說三品菩提謂聲聞菩提小乘也辟支菩提
B27n0153_p0764b05║中乘也佛菩提大乘也唯佛菩提為無上菩提二乘
B27n0153_p0764b06║不及故有語云唯有佛菩提是真歸伏處
B27n0153_p0764b07║因習定希凝寂忽見神光睒爍可曰定光佛因內觀存
B27n0153_p0764b08║照了常聞妙音清徹可曰觀音佛體有大小理無差
B27n0153_p0764b09║殊雖知強名亦非戱論
B27n0153_p0764b10║辦戎事之大大將也有多多方略以御師師和而戰必
B27n0153_p0764b11║克辦佛事之大大士也有種種方便以御意意正而
B27n0153_p0764b12║道必勝非尚屬辭是為求理
B27n0153_p0764b13║我願生生世世作居士身學菩薩行不求報不取相不
B27n0153_p0764b14║退轉自然而然而已
B27n0153_p0764b15║至人學道先須得天錫大明智則於虛幻中無挂礙次
B27n0153_p0764b16║湏得天資勇進力則於真妙中到源底此得非常得
B27n0153_p0765a01║此說不可說
B27n0153_p0765a02║白樂天有詞句云靖節先生樽長空廣文先生飯不足
B27n0153_p0765a03║噫予今陶融太和如飲醇酎自以為不空樽大雅杯
B27n0153_p0765a04║耽味道腴如享太牢自以為法喜食甘露飲去彼取
B27n0153_p0765a05║此既醉又飽沛然充足其如予何
B27n0153_p0765a06║予甞作三言自曉存心訣云心息音混融深智先覺念
B27n0153_p0765a07║無侵随辦及即溫尋用此法存於心此八句予自了
B27n0153_p0765a08║知言簡意偹而興猶未已推而演之云此法正念圓
B27n0153_p0765a09║覺經中圓覺菩薩所學禪那法門又合楞嚴經中觀
B27n0153_p0765a10║音菩薩所學圓照法門合二法門有三清妙其一謂
B27n0153_p0765a11║心之清妙也成恬愉其二謂息之清妙也入深細其
B27n0153_p0765a12║三謂音之清妙也發聰瞻恊用三法而進於道愜心
B27n0153_p0765a13║至當自以為禪師法要無有出其右者奉為祕印乃
B27n0153_p0765a14║目之曰清妙三和合入流三昧
B27n0153_p0765a15║予以晚年內習期乎若坐若臥務安其心或默或語不
B27n0153_p0765a16║離於道亦不求應任彼自然
B27n0153_p0765b01║出世之法不知之者固無筭萬有一知而人多無斷予
B27n0153_p0765b02║謂敏識之士無知則已苟能知之安可自棄何不果
B27n0153_p0765b03║斷而行之哉此法比世間法何者為急且夫人之情
B27n0153_p0765b04║累自古而然有何窮極有何利益終畢了不相干是
B27n0153_p0765b05║以唐圭峰密禪師直示學人方便尤為親切嘗云種
B27n0153_p0765b06║種念慮皆如幻化影像皆是他緣靈靈一心如鑑之
B27n0153_p0765b07║明未曾不照斯為真我誰能勞神而憂他妄緣乎已
B27n0153_p0765b08║曾千萬億刼妄憂之終有何益非惟無益仍展轉招
B27n0153_p0765b09║於妄苦予謂古德訓導懇切無出於師予當佩服遵
B27n0153_p0765b10║守以為祕印勇猛精進脫落癡冥之網羅爾
B27n0153_p0765b11║歷觀內典章句頌歎佛之功德有云善入無為有云善
B27n0153_p0765b12║入空寂有云能善分別諸法相於第一義而不動但
B27n0153_p0765b13║詳語意可見佛心噫學禪之人何必湏問傳言比丘
B27n0153_p0765b14║躡其陳迹徒以法為戱論耶
B27n0153_p0765b15║煩惱障無損於菩提心譬如日月翳於烟雲中而日月
B27n0153_p0765b16║必無損也珠玉落於泥滓中珠玉無損亦如之爾莫
B27n0153_p0766a01║管煩惱障但存菩提心
B27n0153_p0766a02║予謂此法藏碎金錄有如聚畜百藥随方而用種種之
B27n0153_p0766a03║疾而治之也
B27n0153_p0766a04║予所錄碎金之一內有六句語云不怕念起唯恐覺遲
B27n0153_p0766a05║覺速止速二妙相宜知非改過蘧顏可師予今擬之
B27n0153_p0766a06║復為六句之語語或宗經意唯克己其語云不怕忿
B27n0153_p0766a07║生却貴懲速懲勝忿平轉禍為福明明佛子智以自
B27n0153_p0766a08║牧
B27n0153_p0766a09║無念為宗法之樞要不住於相然後臻極上智學人必
B27n0153_p0766a10║知理也
B27n0153_p0766a11║維摩經云菩薩示行瞋恚於諸眾生無有恚門又云示
B27n0153_p0766a12║行瞋恚而常慈忍予因自思時或禁諸違慢不能無
B27n0153_p0766a13║忿怒而乘勢暴發既而悔之本非殘忍今詳經旨亦
B27n0153_p0766a14║可除疑悔之益也
B27n0153_p0766a15║經又云示行諸煩惱而心常清淨又云當知一切煩惱
B27n0153_p0766a16║為如來種譬如不下巨海終不得無價寶珠如是不
B27n0153_p0766b01║入煩惱大海則不能得一切智寶予因參詳法意獨
B27n0153_p0766b02║斷斯事以為智人不當厭煩惱夫有煩惱鍛鍊則必
B27n0153_p0766b03║憤悱䇿發菩提心也若以如意優足則慣習驕恣䧟
B27n0153_p0766b04║於怠惰失菩提心也
B27n0153_p0766b05║因覽維摩經不二法門品妙臂菩薩云觀心相空如幻
B27n0153_p0766b06║化予自得新意法門夫內觀心相空如幻化外觀世
B27n0153_p0766b07║緣亦空如幻化既見內外之事俱非真的誰能堅執
B27n0153_p0766b08║以為挂礙
B27n0153_p0766b09║經又云淨觧菩薩曰有為無為為二若離一切数則心
B27n0153_p0766b10║如虛空以清淨慧無所閡者是為入不二法門予今
B27n0153_p0766b11║和會諸經大意而裁决之夫真性之外一切妄情皆
B27n0153_p0766b12║為塵垢若能悟心宜空虛無容一塵坌汙即是清淨
B27n0153_p0766b13║慧也既能發之以清淨之慧便能應之以清淨之行
B27n0153_p0766b14║此則妙道具足貫統諸法不煩多學也
B27n0153_p0766b15║諦思經教中有二法除過去不復言而見在未來皆為
B27n0153_p0766b16║妙用其一曰無生法忍未有不復有凝寂還真空此
B27n0153_p0767a01║未來也又一曰無礙法門在有即為無圓融得自在
B27n0153_p0767a02║此見在也智者當自了知吾不能曲而暢之耳
B27n0153_p0767a03║夫洞曉無明是障蔽者此謂之明若取相於明則復䧟
B27n0153_p0767a04║於無明非上智孰能知之
B27n0153_p0767a05║予觀白氏詩凡有愜心之理者每好依據而沿草之徃
B27n0153_p0767a06║徃得新意以自規耳白氏詩中有題目云遣懷其詩
B27n0153_p0767a07║七言四韻予今擬其語句聊加變易入於別韻前四
B27n0153_p0767a08║句依舊意述時景之迅遷後四句立新意述世態之
B27n0153_p0767a09║不一而終篇亦斷之以不驚也白氏詩云𦏁和走馭
B27n0153_p0767a10║趂年光不許人間日月長遂使四時都似電爭教兩
B27n0153_p0767a11║鬂不成霜榮銷枯去無非命壯𥁞衰來亦是常已共
B27n0153_p0767a12║身心要約定窮通生死不驚忙予擬之而作詩云𦏁
B27n0153_p0767a13║和走馭趂年華不許人間歲月[賒-示+未]春正艷陽春即老
B27n0153_p0767a14║日方停午日還斜時情莫測深如海世事難齊亂似
B27n0153_p0767a15║麻已共身心要約定古今如此勿驚嗟
B27n0153_p0767a16║真人能體純素如來善入空寂此二者俱為妙道但其
B27n0153_p0767b01║理有淺深耳知者當自知之也
B27n0153_p0767b02║予自㣲細揣摩晚節薰修馴致厥功之狀生觀慧滋多
B27n0153_p0767b03║結善緣漸熟而其久來習氣未盡除新持定力未全
B27n0153_p0767b04║固憂喜戰酣覺喜勢差勝耳唯妙境深處則未能知
B27n0153_p0767b05║之也
B27n0153_p0767b06║人所好者虛名客氣冗具羨財予所好者心印衣珠真
B27n0153_p0767b07║乘寶所各從所好而不相知
B27n0153_p0767b08║白氏有詩句云華簮與高盖復在外物外入莊子宗旨
B27n0153_p0767b09║以軒冕為得志而喪己失性者謂之倒置之民予歷
B27n0153_p0767b10║觀羣趣軒冤之外更加五欲樂具重複冗飾伐德禍
B27n0153_p0767b11║深而不悟者又何如哉
B27n0153_p0767b12║凡夫住有為小乘住無為大乘俱不住上乘
B27n0153_p0767b13║維摩經云菩薩深發一切智心而不忽忘注云什曰志
B27n0153_p0767b14║求佛道其心深固譬如種樹根深難拔故歷刼愈明
B27n0153_p0767b15║不暫失也予因覽此而喜誓將秉心內習堅久不退
B27n0153_p0767b16║後身緣熟必成勝果爾
B27n0153_p0768a01║人心計我我所無不太甚而不當但思為己有不悟終
B27n0153_p0768a02║畢非己有不思為己用不思己用是己有可哂可憫
B27n0153_p0768a03║今畧記大端誓將敷演以為法利
B27n0153_p0768a04║白氏有詩句云是非都付夢語嘿不妨禪予愛此語愜
B27n0153_p0768a05║心精當因而敘述其意云是非都付夢南華真人指
B27n0153_p0768a06║歸也語嘿不妨禪竺乾先生指歸也和會發明西鄂
B27n0153_p0768a07║居士指歸也導揚推演出於深衷勿誚僭差庶幾有
B27n0153_p0768a08║補
B27n0153_p0768a09║維摩經說菩薩不住無為不盡有為予申其意若住無
B27n0153_p0768a10║為則功德不具若捨有為則智慧不具
B27n0153_p0768a11║予詳佛書如字之義經論中各有所解大約意同然未
B27n0153_p0768a12║有能和會直說令人易曉予今發明如之本體是真
B27n0153_p0768a13║性均一之義至人依理學法令其性合於理理合於
B27n0153_p0768a14║性同於本體故曰如如不動此兩如字上輕下重謂
B27n0153_p0768a15║其心之所學如其本如之理
B27n0153_p0768a16║維摩經云如自觀身實相觀佛亦然注云見實相法為
B27n0153_p0768b01║見佛也若謂己與佛接為得見者則以己與佛異相
B27n0153_p0768b02║去遠矣予謂此明一真同歸也
B27n0153_p0768b03║吾今直截用三無漏學依次對治三毒以戒治貪禁貪
B27n0153_p0768b04║心令不生以定治嗔鎮嗔心令不起以慧治癡曉癡
B27n0153_p0768b05║心令不執
B27n0153_p0768b06║吾又倒用此三學為修道次第以慧觀為見道智以定
B27n0153_p0768b07║力為入道功以戒條為助道品勢當然也
B27n0153_p0768b08║維摩經云同真際等法性不可稱不可量予詳大意謂
B27n0153_p0768b09║佛之虛妙也如此
B27n0153_p0768b10║人性緩急各有所稟予以觸境而動𢠳然厲聲雖未能
B27n0153_p0768b11║頓除且隨時而覺今立一法應用對治比之電光谷
B27n0153_p0768b12║響既過即止勿使留礙豁然自規
B27n0153_p0768b13║予今獨斷自立三師維摩經中所言柔順忍立之為戒
B27n0153_p0768b14║師楞嚴經中所言不動尊立之為定師寶積經中所
B27n0153_p0768b15║言自然智立之為慧師
B27n0153_p0768b16║我發二願夫維摩經中所言襍句文飾之事此世間之
B27n0153_p0769a01║事也我願外順從權寶積經中所言清澄微妙之法
B27n0153_p0769a02║此出世之法也我願內修致力
B27n0153_p0769a03║予晚學權輿安於所習習其心清也樂其所欲欲其靈
B27n0153_p0769a04║澈也自強名曰初安樂行
B27n0153_p0769a05║教文有言云在家而出家吾今在家而山居嘗讀圓覺
B27n0153_p0769a06║經愛宴坐靜室此外室也讀莊子愛虛室生白此內
B27n0153_p0769a07║室也此吾外內二室豈讓嵩山太室少室乎
B27n0153_p0769a08║天聖六年十二月十五日夜予於夢中琢磨律詩對屬
B27n0153_p0769a09║盖以宿好該涉而然也偶成七言兩句云芃芃麥壠
B27n0153_p0769a10║驚翬起灼灼桃園舞蝶來既寤尋思獨斷其理夫如
B27n0153_p0769a11║是彫章[金*(米/女)]句緣情合意猶能入夢而常存則知其妙
B27n0153_p0769a12║道天機貫心達性固當經刼而無失因之竊喜必續
B27n0153_p0769a13║勝緣
B27n0153_p0769a14║有念無覺凡人境界有念有覺賢人境界無念有覺聖
B27n0153_p0769a15║人境界無念有覺臻極者上上聖人境界智者可了
B27n0153_p0769a16║知說則難為說
B27n0153_p0769b01║天聖六年十二月十七日夜夢獨看書䇿其中見有義
B27n0153_p0769b02║兔兩字因而節出予記憶大意謂乎涉獵文史得其
B27n0153_p0769b03║義理有如獲兔而歸也寤而思之此乃宿學性習浸
B27n0153_p0769b04║久浸益豈非根深緣熟為來生張本必無差別而枉
B27n0153_p0769b05║入諸趣所以竊喜逾多也
B27n0153_p0769b06║酉陽襍俎云竹六十年一易根易根則結實楛死予昔
B27n0153_p0769b07║於真宗朝同修太祖太宗國史時中書首廳虛位而
B27n0153_p0769b08║史官奉詔就此廳位中畢集修撰予舊日已曾見廳
B27n0153_p0769b09║後有藂竹碧潤尤盛至修史時當大中祥符六年秋
B27n0153_p0769b10║九月此竹結實如粳米粒其後竹乃枯裂親見盡除
B27n0153_p0769b11║之付庖人為薪又聞京中諸處竹皆如此因知前言
B27n0153_p0769b12║不謬信乎物必有數也
B27n0153_p0769b13║荷澤法門唯以無念為宗又曰樂天詩云唯吟一句偈
B27n0153_p0769b14║無念是無生噫無念之理至矣哉大約人之憂悲苦
B27n0153_p0769b15║惱及一切種種之情皆屬緣念所攝學人若能知其
B27n0153_p0769b16║至簡至當之法以照了智見五蘊皆空之後以揔持
B27n0153_p0770a01║力到一念不生之時智力相資久而不退當自覺知
B27n0153_p0770a02║此外無法可及也
B27n0153_p0770a03║圎覺道塲修證儀中有偈句云無累無所欲是名真湼
B27n0153_p0770a04║槃又有句云数息在靜定是名頭陁行予詳句意最
B27n0153_p0770a05║為勝進之法
B27n0153_p0770a06║李白廬山東林寺夜懷詩云我尋青蓮宇獨徃謝城闕
B27n0153_p0770a07║霜清東林鐘水白虎溪月天香生虛空天樂鳴不歇
B27n0153_p0770a08║宴坐寂不動大千入毫髮湛然冥真心曠刼斷出沒
B27n0153_p0770a09║又貫休山居詩云自古浮華能幾幾逝波終日去滔
B27n0153_p0770a10║滔漢王廢苑生秋草吳主荒宮入夜濤滿屋黃金機
B27n0153_p0770a11║不息一頭白髮氣猶高豈知知足金仙子霞外天香
B27n0153_p0770a12║滿毳袍予因思靜勝境中當有自然清氣名曰天香
B27n0153_p0770a13║自然清音名曰天樂予故以所聞靈響自為天簧亦
B27n0153_p0770a14║取天籟之義此盖唯變所適不可致詰也
B27n0153_p0770a15║銳意鉤深每得無師之智強力致遠遂忘進道之勞人
B27n0153_p0770a16║固不知我亦難說
B27n0153_p0770b01║白樂天有詩云此身不欲全強健全健多生人我心又
B27n0153_p0770b02║于良史有詩云僻居人事少多病道心生是知體中
B27n0153_p0770b03║㣲苦未可心情不足
B27n0153_p0770b04║吾自得三天之法可對治三毒之病而廻其次第也存
B27n0153_p0770b05║天真之性常自知其明可以去癡養天和之氣常自
B27n0153_p0770b06║知其平可以去嗔樂天均之分常自知其足可以去
B27n0153_p0770b07║貪用此三法去彼三病其為親切如羿基之射中的
B27n0153_p0770b08║也習之初者則甚難久而精熟自然漸易
B27n0153_p0770b09║萬物自萬物兩儀中空虛本無礙萬念自萬念一心中
B27n0153_p0770b10║空虛亦無礙深悟入者智力第一
B27n0153_p0770b11║儒書生而知之者即今之頓也佛書云宿殖德本者云
B27n0153_p0770b12║歷刼之漸也頓漸之理智圎自曉
B27n0153_p0770b13║予覽太平廣記第一百七十六噐量事類引國史異纂
B27n0153_p0770b14║云盧尚書承慶總章初考內外官有一官督運遭風
B27n0153_p0770b15║失米盧考之三監運損粮考中下其人容止自若無
B27n0153_p0770b16║一言而退盧重其雅量改注曰非力所及考中中既
B27n0153_p0771a01║無喜容亦無愧詞又改曰寵辱不驚考中上予既重
B27n0153_p0771a02║此人雅量又重承慶藻鑑故錄之
B27n0153_p0771a03║凡夫心量不出情塵小乘心量不出法塵大乘上乘出
B27n0153_p0771a04║塵彌遠
B27n0153_p0771a05║予甞諦觀而直說文殊是見理周圓之妙智普賢是契
B27n0153_p0771a06║理周圓之妙行合而為一強名曰毘盧遮那
B27n0153_p0771a07║予詳普眼謂明一切智普賢謂具一切行是也
B27n0153_p0771a08║金剛三昧經云心不幻化則無所見予謂一氣生萬物
B27n0153_p0771a09║即幻化也一真生萬靈亦幻化也一心生萬念亦幻
B27n0153_p0771a10║化也一一知空有何罣礙
B27n0153_p0771a11║以無思之心合無物之音随時随處逾久逾深獨為法
B27n0153_p0771a12║樂不在禪林
B27n0153_p0771a13║予覽太平廣記第一百八十引摭言云費冠卿元和二
B27n0153_p0771a14║年及第以祿不及親永懷罔極之念遂隱於池陽九
B27n0153_p0771a15║華山長慶中殿中侍御史李行修舉冠卿孝節拜右
B27n0153_p0771a16║拾遺制曰前進士費冠卿甞與計偕以文中第祿不
B27n0153_p0771b01║及於榮養恨每積於永懷遂乃屏身丘園絕跡仕進
B27n0153_p0771b02║守其至性十有五年峻節無朋清飈自遠夫旌孝行
B27n0153_p0771b03║舉逸人所以厚風俗而敦名教也宜承高獎以儆薄
B27n0153_p0771b04║夫擢𠫵近侍之榮載佇移忠之効可右拾遺冠卿竟
B27n0153_p0771b05║不應徵命予重費冠卿之思孝李行修之知人唐室
B27n0153_p0771b06║之善敦風唐賢之能演誥四美具矣有補清談采而
B27n0153_p0771b07║書之式資汎覽
B27n0153_p0771b08║予好擬諸文句以為法樂周易乾卦文言曰雲從龍風
B27n0153_p0771b09║從虎聖人作而萬物覩予擬之而為文句曰動為慧
B27n0153_p0771b10║靜為定妙用成而百祥應唐權文公二踈賛曰靜專
B27n0153_p0771b11║動直惟乾之德酌用不窮君子中庸予又擬之為文
B27n0153_p0771b12║句曰定堅慧正惟佛之性酌用不窮佛子深功
B27n0153_p0771b13║美服厚味非寡欲之宜草衣木食非養老之具得其中
B27n0153_p0771b14║者何樂如之
B27n0153_p0771b15║我知三靜關進道之權輿我知四禪天人佛之境界唯
B27n0153_p0771b16║當日省心自到深深處
B27n0153_p0772a01║道勝之智日用新福會之因天獎偹唯茲樂欲為吾願
B27n0153_p0772a02║王
B27n0153_p0772a03║儒書中所云子絕四吾能和會裁决入於二教之理無
B27n0153_p0772a04║意無我合於道書中所云不宰宗旨無固無必合於
B27n0153_p0772a05║佛書中所云無礙法門
B27n0153_p0772a06║有客謂予曰近知一陰陽家流深於三命之學可能召
B27n0153_p0772a07║而問之乎予對曰予自別得三命之理不随俗也常
B27n0153_p0772a08║以為自然之分謂之天命樂天不憂謂之知命推理
B27n0153_p0772a09║安常謂之委命三者偹矣一以貫之不能逆計未來
B27n0153_p0772a10║妄分憂喜復何問哉客既笑且愧唯唯而退
B27n0153_p0772a11║凡一百二十三章
B27n0153_p0772a12║
B27n0153_p0772a13║
B27n0153_p0772a14║
B27n0153_p0772a15║
B27n0153_p0772a16║
B27n0153_p0772b01║
B27n0153_p0772b02║
B27n0153_p0772b03║
B27n0153_p0772b04║
B27n0153_p0772b05║
B27n0153_p0772b06║
B27n0153_p0772b07║
B27n0153_p0772b08║法藏碎金錄卷五