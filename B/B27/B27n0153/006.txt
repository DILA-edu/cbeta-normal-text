B27n0153_p0772b09║欽定四庫全書
B27n0153_p0772b10║　法藏碎金錄卷六宋　晁逈　撰
B27n0153_p0772b11║夫曲士束教不能宏達子好和會敷演庶有開悟焉據
B27n0153_p0772b12║佛書楞嚴經說三無漏學謂戒定慧也予於儒書周
B27n0153_p0772b13║易中各取一句則象其理亦無差別今取損卦之文
B27n0153_p0772b14║一句四字云懲忿窒欲用之以為戒又取繫辭一句
B27n0153_p0772b15║四字云寂然不動用之以為定又取繫辭一句七字
B27n0153_p0772b16║云精義入神以致用用之以為慧唯變所適有何不
B27n0153_p0773a01║可
B27n0153_p0773a02║維摩經云安處道塲圓覺經云宴坐靜室予重茲語句
B27n0153_p0773a03║而怡然愜心
B27n0153_p0773a04║圓覺道塲修證儀第十一并本經清淨慧章注并引華
B27n0153_p0773a05║嚴初地文云得經論智予因自喜看經論生智思入
B27n0153_p0773a06║道之初也
B27n0153_p0773a07║寶積經云諸魔平等煩惱為先又云現住煩惱魔煩惱
B27n0153_p0773a08║無所有又云智者於苦樂不動如虛空善觀察煩惱
B27n0153_p0773a09║我我所俱離予究經文重複言說足表無人無之當
B27n0153_p0773a10║知煩惱性空既過即止無使留礙是其法也又聞之
B27n0153_p0773a11║惟要畧法中說心想住者見有種種色光從身而出
B27n0153_p0773a12║又有經中說自覺聖智境界予因思素聞靈響久而
B27n0153_p0773a13║增勝亦可謂種種妙音從耳而聞乃目之曰自覺妙
B27n0153_p0773a14║音境界莊子首篇名曰逍遙遊予今動則臨文求智
B27n0153_p0773a15║縱觀於法苑英華謂之外逍遙遊靜則反聽聞和凝
B27n0153_p0773a16║神於妙音境界謂之內逍遙遊其趣尚也如此
B27n0153_p0773b01║詳究寤時之想性所存也寐時之夢亦性所存也夢中
B27n0153_p0773b02║所為之事皆己素所習者所見之人多己素所識者
B27n0153_p0773b03║自念世間之法屬意浮沉偶經耳目猶得存於性中
B27n0153_p0773b04║而不失況乎出世之法屬意深切洞貫心府固當存
B27n0153_p0773b05║於性中其可失乎今生結緣既熟必為來生張本定
B27n0153_p0773b06║矣
B27n0153_p0773b07║易曰積善之家必有餘慶予因擬之而言曰學道之心
B27n0153_p0773b08║必有餘應何謂也夫家之積善此外事也善力延及
B27n0153_p0773b09║猶為後嗣之慶心之學道此內志也道力延及豈失
B27n0153_p0773b10║來生之應形聲影響又何疑乎
B27n0153_p0773b11║三教之人皆有修行要法而人不能知不能行正相反
B27n0153_p0773b12║夫居易俟命儒教修行要法也而多冒行於險徑深
B27n0153_p0773b13║根固蔕道教修行要法也而多縱伐於元命息緣反
B27n0153_p0773b14║照釋教修行要法也而多外役於正性順此三法其
B27n0153_p0773b15║為利也可知矣反此三法其為害也可知矣全得之
B27n0153_p0773b16║者上也得其二得其一者次之又次也全不得之者
B27n0153_p0774a01║民斯下矣固無算也
B27n0153_p0774a02║予甞夢中有如侍從遊觀之際不見己之僕馬方在憂
B27n0153_p0774a03║煩忙迫計無所出忽爾夢覺豁然而喜因思楞嚴經
B27n0153_p0774a04║云淨極光通達寂照含虛空却來觀世間猶如夢中
B27n0153_p0774a05║事此喜可知也
B27n0153_p0774a06║幻質無堅定隨化徃靈心有覺須從靜來洞曉詳求斯
B27n0153_p0774a07║為上智
B27n0153_p0774a08║干將之劍利可刜鐘柙其鋒鋩則全也豫章之木高可
B27n0153_p0774a09║凌雲護其根幹則成也聖賢之德蒙養正晦養明恬
B27n0153_p0774a10║養智抑亦全成之道是以莊子辭千金重聘列子避
B27n0153_p0774a11║五漿先饋姑務含華隱曜者意在此也
B27n0153_p0774a12║前言有云三代之將道家所忌予因續為兩句語曰四
B27n0153_p0774a13║大之相智人所避
B27n0153_p0774a14║學道者戒貪瞋癡具聞思修導氣令和引體令柔心靜
B27n0153_p0774a15║而明息細而幽習頭陁行與逍遙遊不驚不怖無喜
B27n0153_p0774a16║無憂幾乎出世名為入流
B27n0153_p0774b01║恬智相養定慧之權輿也定慧均濟恬智之臻極也上
B27n0153_p0774b02║根圓觀當如是解
B27n0153_p0774b03║見聞為外㓂意識為內應內外交締刼吾道寶吾知之
B27n0153_p0774b04║矣自茲戒嚴
B27n0153_p0774b05║伊予內應慧悟增新由己性也道力深固由己志也慶
B27n0153_p0774b06║緣畢會由天應也願出三福成吾一心
B27n0153_p0774b07║予似記憶李白有詩句云野禽啼杜宇山蝶舞莊周後
B27n0153_p0774b08║又見潘佑有感懷詩句云幽禽喚杜宇宿蝶夢莊周
B27n0153_p0774b09║席地一樽酒思與化元浮但莫辜明月何必秉燭遊
B27n0153_p0774b10║予謂才思暗合古今無殊不可恠也
B27n0153_p0774b11║自念餘生得幾何固當隨時隨處於世間法中就隨分
B27n0153_p0774b12║適意於出世法中就隨分冥心夫復奚云
B27n0153_p0774b13║修道之法譬如金不鍊不精水不澄不清燈不燃不明
B27n0153_p0774b14║穀不種不生其理必爾何以不信
B27n0153_p0774b15║逆計而憂憂而無益況未必爾即悟而斷不如去憂觸
B27n0153_p0774b16║境而怒怒而無益況多偶然即悟而斷不如去怒隨
B27n0153_p0775a01║意立法出自然智
B27n0153_p0775a02║出世有法此法難全全同聖賢接武差肩導之以仙而
B27n0153_p0775a03║入於禪仙中之樂高蹈雲烟禪中之樂敻超人天處
B27n0153_p0775a04║世有法此法易致致養情氣含和孕粹導之以醉而
B27n0153_p0775a05║入於睡醉中之樂陶陶茂遂睡中之樂栩栩遨戱酌
B27n0153_p0775a06║用隨宜消憂釋恚
B27n0153_p0775a07║見道學法之人當令照了之智如明鑒之明果決之斷
B27n0153_p0775a08║如利刃之利次第相應久久純熟自到大安樂處
B27n0153_p0775a09║極見聞於外而周知者處世之明聖也反見聞於內而
B27n0153_p0775a10║周知者出世之明聖也
B27n0153_p0775a11║智明斷利力勝志堅四次第全可以入道
B27n0153_p0775a12║周身之防外辦之事固鞭心入理內習之誠篤世故萬
B27n0153_p0775a13║變推為大常
B27n0153_p0775a14║有外官寓書于予有語云仰燕居之申申諒吉祥之止
B27n0153_p0775a15║止此雖奬飾之詞而暗合予意中天機也因之竊喜
B27n0153_p0775a16║而書於此
B27n0153_p0775b01║莊子有云兩臂重於天下予謂一身即可知也而有貪
B27n0153_p0775b02║虛榮冗利據權門畏途恃力固守卒致覆族之禍者
B27n0153_p0775b03║較其輕重何如哉斯為智乎
B27n0153_p0775b04║大妙之道不在名相深智自明辯才難說
B27n0153_p0775b05║立不易方行不由逕允執厥中不失其正口無擇言身
B27n0153_p0775b06║無擇行餐和履順樂天知命見賢思齊同聲相應清
B27n0153_p0775b07║心釋累収視反聽澄神定靈窮理盡性從吾所好於
B27n0153_p0775b08║茲為盛
B27n0153_p0775b09║文中子中說有語云子曰變風變雅作而王澤竭矣變
B27n0153_p0775b10║化變政作而帝制衰矣吾愛其言雅而理大因采而
B27n0153_p0775b11║書之
B27n0153_p0775b12║文中子謂賈瓊等曰諸生何樂賈瓊曰樂閑居子曰靜
B27n0153_p0775b13║以思道可矣予覽之信以為然
B27n0153_p0775b14║文中子謂房玄齡曰好成者敗之本也願廣者狹之道
B27n0153_p0775b15║也予覽此因思陰符經云生者死之根老子云福兮
B27n0153_p0775b16║禍所伏殆相類乎自然之理也
B27n0153_p0776a01║文中子中說云賈瓊曰甚矣天下之知子也子曰爾願
B27n0153_p0776a02║知乎哉姑修焉天將知之而況於人乎予覽此因自
B27n0153_p0776a03║言云予所修唯願天知不願人知也
B27n0153_p0776a04║文中子曰廣仁益智莫善於問乘事演道莫善於對非
B27n0153_p0776a05║明君孰能廣問乎非達臣孰能專對乎其可因旨引
B27n0153_p0776a06║類鈎深致遠無不終乎鼂董公孫之對洋洋乎其對
B27n0153_p0776a07║之宗乎其得王道之綱乎予覽此乃知遠祖西漢大
B27n0153_p0776a08║夫公其才智之大已經文中子盛稱之矣
B27n0153_p0776a09║周易繫辭云精氣為物老子道經云恍兮惚其中有物
B27n0153_p0776a10║窈兮冥其中有精噫精物兩字孔老二氏言之矣此
B27n0153_p0776a11║乃妙用之本體也而釋氏但謂之實相而復教人不
B27n0153_p0776a12║取於相是故人倫不能窮其理鬼神不能見其迹也
B27n0153_p0776a13║唐權文公二疎賛有句云優游衡門棲息化源日飲醇
B27n0153_p0776a14║酎身閑道尊予愛其文美其事然而猶是處世之事
B27n0153_p0776a15║也予重出世之事因而同韻別為四句以擬象之述
B27n0153_p0776a16║己意云觀光妙門探奧真源日味禪悅情忘志存
B27n0153_p0776b01║文中子燕居董常（真宗廟諱權改為常）竇威侍子曰常也（謂董生也）其
B27n0153_p0776b02║殆乎坐忘靜不證理而足用焉思則或妙予詳此說
B27n0153_p0776b03║因知董生幾乎知出世之道也而云靜不證理者言
B27n0153_p0776b04║其行未至未得其所應耳佛書勝思惟經有語云繫
B27n0153_p0776b05║念住一處名為具足禪定心盖明入道之法必以坐
B27n0153_p0776b06║忘為始坐忘即繫念住一處之類也故云足用焉其
B27n0153_p0776b07║於發慧遲速各由力致之分限又云思則或妙者此
B27n0153_p0776b08║欲其窮理盡性而入於神不欲其沉空住寂而已矣
B27n0153_p0776b09║予所億度自証而已
B27n0153_p0776b10║出世之道極于寂照寂雖固不可著空以實無照雖明
B27n0153_p0776b11║不可取相而涉有妙理如是不亦難乎
B27n0153_p0776b12║束教之士多笑迦談予非迦談不盡其意如見由基射
B27n0153_p0776b13║徹札似得麻姑痒處抓是也
B27n0153_p0776b14║老年所學心法隨時隨處且依觀音菩薩聞其音聲而
B27n0153_p0776b15║得解脫又依數息頭陁抖擻煩惱歸於涅槃此皆己
B27n0153_p0776b16║所了知不能委細而說
B27n0153_p0777a01║夫智人安而利之及于國及于天下斯固難者而止及
B27n0153_p0777a02║于身及于家亦鮮矣
B27n0153_p0777a03║文中子曰疑滯者智之蝥忿憾者仁之螣纖恡者義之
B27n0153_p0777a04║蠧予覽之深重其言堪為鑒戒
B27n0153_p0777a05║文中子曰吾不仕故成業予因自思之不致仕無以成
B27n0153_p0777a06║其味道之志古今賢愚雖異其理一也
B27n0153_p0777a07║文中子曰君子不貴得位予覽此因原其意而繼之以
B27n0153_p0777a08║言曰君子貴乎得道
B27n0153_p0777a09║文中子中說云賈瓊曰德不在年道不在位予因而言
B27n0153_p0777a10║之夫青衿之子性或幼敏不可以童蒙小之也白衣
B27n0153_p0777a11║之士志或高簡不可以布素輕之也
B27n0153_p0777a12║文中子曰以靜失之者寡矣予詳此語有似孔子曰以
B27n0153_p0777a13║約失之者鮮矣予謂靜也非止寡失亦可學道而有
B27n0153_p0777a14║得也
B27n0153_p0777a15║或問道之說文中子曰泯其迹絕其心然可以神會難
B27n0153_p0777a16║以事求吾不知其說曰敢問其旨子曰非禮勿言非
B27n0153_p0777b01║禮勿動非禮勿視非禮勿聽或曰此仁者之目也子
B27n0153_p0777b02║曰道在其中矣予詳此說大約古聖之教名言則異
B27n0153_p0777b03║而體用同也文中子所陳雖非內典之文而其理暗
B27n0153_p0777b04║合故云吾不知其說而但引言動視聽必以理者此
B27n0153_p0777b05║如釋氏之戒戒生定定生慧其勢必然故曰道在其
B27n0153_p0777b06║中矣
B27n0153_p0777b07║前言有云得全於詩者得全於酒者予亦自謂得全於
B27n0153_p0777b08║道腴法喜禪悅之味也
B27n0153_p0777b09║文中子曰智者樂其存物之所為乎仁者壽其忘我之
B27n0153_p0777b10║所為乎予詳此說推演仲尼之意也論語云智者樂
B27n0153_p0777b11║鄭曰智者自役得其志故樂仁者壽包曰性靜者多
B27n0153_p0777b12║壽考竊謂斯言隱㣲非夫嗜欲淺志趣遠不能知而
B27n0153_p0777b13║明之也苟當公論不讓於師可也予以為存物是得
B27n0153_p0777b14║理性之深者也易家人卦象曰言有物而行有常此
B27n0153_p0777b15║云存物是此有物之類也得此理性之深者自然得
B27n0153_p0777b16║志而樂矣又以為忘我是去封累之至者也論語云
B27n0153_p0778a01║無固無我此云忘我是此無我之類也去此封累之
B27n0153_p0778a02║至者自然性靜而壽考矣
B27n0153_p0778a03║予頗好觀書立言常在真理而暢悅迨及耋耄之歲退
B27n0153_p0778a04║處恬愉而輕安所以信其果驗而申明之也
B27n0153_p0778a05║文中子謂顏延之王儉任昉有君子之心焉其文約以
B27n0153_p0778a06║則予又云古之文也約而達今之文也繁而塞噫予
B27n0153_p0778a07║也何人晚嵗為文唯求簡當
B27n0153_p0778a08║學妙道者若有智明行果志堅福會悉備臻極何勝如
B27n0153_p0778a09║之予甞屢言意深所及
B27n0153_p0778a10║文中子之食去生與冷酸醎必適果菜非其時不食曰
B27n0153_p0778a11║非天之道也非其土不食曰非地之道也餌藥必輔
B27n0153_p0778a12║性命者曰吾無他疾也予詳此說非唯立教亦善攝
B27n0153_p0778a13║生大約與論語相類予心所至多涉於此豈非宿習
B27n0153_p0778a14║之然乎
B27n0153_p0778a15║芮城府君起家召為御史將行謂文中子曰何以贈我
B27n0153_p0778a16║子曰清而無介直而無執曰何以加焉文中子曰太
B27n0153_p0778b01║和為之表至心為之內行之以恭守之以道予詳此
B27n0153_p0778b02║說曲盡其妙常見世有拔俗者清而多介直而多執
B27n0153_p0778b03║先生之言至矣哉
B27n0153_p0778b04║文中子曰中和之為德盛矣我未見體之而樂也子曰
B27n0153_p0778b05║訾過而好怒唯利是得愚矣哉子曰我未見仁而好
B27n0153_p0778b06║利者也子曰好忿嗜利愛名詭利小人哉予詳此說
B27n0153_p0778b07║因而省己有所樂有所懲有所勸是故取而書之以
B27n0153_p0778b08║為己法
B27n0153_p0778b09║文中子曰輕譽苟毀好憎尚怒小人哉予詳此說意亦
B27n0153_p0778b10║同上垂訓深切謹書諸紳
B27n0153_p0778b11║文中子謂薛収善接小人遠而不疎近而不狎予詳此
B27n0153_p0778b12║說子之知人甚精收之接物甚妙竊以為接君子易
B27n0153_p0778b13║接小人難収於難能而能也善接小人是謂明哲之
B27n0153_p0778b14║深者矣（俗語云畏虎不畏佛倣此）
B27n0153_p0778b15║文中子不相形不禱疾不卜非義予雖愚亦如此
B27n0153_p0778b16║上所錄薛収善接小人予雖言其接物甚妙而言不盡
B27n0153_p0779a01║意夫不善接君子止有過不善接小人必有禍蜀志
B27n0153_p0779a02║關羽張飛之事可知矣
B27n0153_p0779a03║仲長子光曰（子光字不耀元和姓纂有姓仲長）在險而運奇不若宅中
B27n0153_p0779a04║而無為文中子以為知言也予愛之重之因而曲解
B27n0153_p0779a05║文中子所云知言者盖謂知道之言也
B27n0153_p0779a06║文中子曰其名彌消其德彌長其身彌退其道彌進古
B27n0153_p0779a07║之人其知之矣予詳此理固難得知所以傷今而思
B27n0153_p0779a08║古然而焉知來者不如今也
B27n0153_p0779a09║文中子謂北山黃公善醫先寢膳而後針藥汾陰侯生
B27n0153_p0779a10║善筮先人事而後為卦說予服先生精鑒無不及兼
B27n0153_p0779a11║明事理本末垂為教也
B27n0153_p0779a12║洞澈天真之靈廓然虛明陶融太和之氣薰然茂遂於
B27n0153_p0779a13║茲有得孰曰無修
B27n0153_p0779a14║虞世基使謂文中子曰盍仕乎子見其使者曰通也適
B27n0153_p0779a15║有風瞀之疾不暇也飲其使者歌小明而送之世基
B27n0153_p0779a16║聞之曰吾徒特遊矰繳之下亦怨乎若夫子飛冥冥
B27n0153_p0779b01║矣予詳此說有以見先生高尚不仕宿素能然所歌
B27n0153_p0779b02║之詩以表其志小明者小雅之詩其序云小明大夫
B27n0153_p0779b03║悔仕於亂世也噫予仰先生越世清塵邈不可及而
B27n0153_p0779b04║且自喜歷仕重熈之世引年而退不失其正抑又次
B27n0153_p0779b05║焉比夫傴僂入金門者幸無深愧耳然而先生曠達
B27n0153_p0779b06║無所顧避歌詩致意亦涉危言刺譏失於韜晦予所
B27n0153_p0779b07║慎也
B27n0153_p0779b08║予志於無上妙道久矣桑榆之光浸暮金石之誠尤固
B27n0153_p0779b09║必冀天從善願神介景福盡此報身之數不失勝緣
B27n0153_p0779b10║之會是所禱也其可退乎
B27n0153_p0779b11║吾今退身居靜境𠬧心入靜境餘無所求唯願道應至
B27n0153_p0779b12║妙止之以吉祥神聽至靈介之以景福勝緣畢會何
B27n0153_p0779b13║樂如之
B27n0153_p0779b14║明哲保身大雅也聞勤行道上士也二者備矣不亦善
B27n0153_p0779b15║乎予殆庶幾留心於此
B27n0153_p0779b16║韓詩外傳云凡草木花多五出雪花獨六出予之所居
B27n0153_p0780a01║有迎春花桃花因閑觀之二花多五出亦有六七出
B27n0153_p0780a02║者百中之一爾譬如千萬人中或有一人生六指物
B27n0153_p0780a03║理如此不足恠莊子云枝指是也萬一有反常之事
B27n0153_p0780a04║固當無執定之理
B27n0153_p0780a05║曲士有三執著謂意言事三者於迷中成滯固達人有
B27n0153_p0780a06║二脫灑謂身心二者於悟中免拘繫上智當默識吾
B27n0153_p0780a07║不能縷述之也
B27n0153_p0780a08║白氏集中有詩題云期李二十文畧王十八質夫不至
B27n0153_p0780a09║獨宿仙遊寺其詩云文畧也從牽吏役質夫何故戀
B27n0153_p0780a10║囂塵始知解愛山中宿千萬人中無一人予詳詩意
B27n0153_p0780a11║此猶言外境之清勝者而更有內境之清勝者用而
B27n0153_p0780a12║擬之別為四句詩云角勝勞生不足云濫傳僧語亦
B27n0153_p0780a13║非真始知解愛禪中樂萬萬人中無一人
B27n0153_p0780a14║予嘗究觀人倫大槩夢本緣想夢是想之幻化固無窮
B27n0153_p0780a15║極予嘗患未能豁然無想所以未到恬然無夢又謂
B27n0153_p0780a16║言本析理言亦理之幻化亦無窮極嘗患未能冥然
B27n0153_p0780b01║契理所以未到嘿然無言予今有此二病若得二病
B27n0153_p0780b02║俱瘳晁氏之叟其殆庶幾乎
B27n0153_p0780b03║西漢書賛畧有云世稱張湯陷嚴助石顯譖捐之察其
B27n0153_p0780b04║行迹嚴賈出入禁門招權利死皆其所也亦何排陷
B27n0153_p0780b05║之恨哉予嘗披詳本傳此謂嚴助賈捐之也助事武
B27n0153_p0780b06║帝為中大夫在左右與大臣辯論因使淮南與王相
B27n0153_p0780b07║結而還後淮南王來朝厚賂遺助交私論議及王反
B27n0153_p0780b08║事與助相連上欲勿誅而廷尉張湯爭以為助出入
B27n0153_p0780b09║禁門腹心之臣而外與諸侯交私如此不誅後不可
B27n0153_p0780b10║治助遂棄市元帝時捐之上疏言得失召待詔金馬
B27n0153_p0780b11║門數召見言多納用時中書令石顯用事捐之數短
B27n0153_p0780b12║顯以故不得官後稀復見捐之乃與長安令楊興共
B27n0153_p0780b13║議為奏更相延薦欲以興為京兆尹捐之為尚書令
B27n0153_p0780b14║石顯聞知白之上乃下興捐之獄令顯推治而捐之
B27n0153_p0780b15║坐棄市興減死髠鉗為城旦予因究觀人事不必當
B27n0153_p0780b16║鈞軸凡居待問之列不以才之能否行之淑慝已涉
B27n0153_p0781a01║危疑之地矣雖存誠守正猶有忌克而誣謗者焉而
B27n0153_p0781a02║況嚴賈或過貪重賂結諸侯而無嫌或交締偽情恃
B27n0153_p0781a03║抗言之有力所云招權利者盖謂此也死皆其所抑
B27n0153_p0781a04║亦信然是知禍福之來先宜自考履祥不當但委天
B27n0153_p0781a05║命
B27n0153_p0781a06║合身心息三者凝然之相強名曰不動尊聞金泉蟬三
B27n0153_p0781a07║者自然之聲強名曰內觀音吾無師智獲此法印混
B27n0153_p0781a08║而為一用之不匱
B27n0153_p0781a09║白樂天有詩云心不擇時適足不揀地安窮通與遠近
B27n0153_p0781a10║一貫無兩端予愛其語因而擬之別為四句以述己
B27n0153_p0781a11║意云心不擇時息書不擇時觀達理意無礙豁如天
B27n0153_p0781a12║地寬
B27n0153_p0781a13║分叚之身非大身也起滅之心非本心也知此身心者
B27n0153_p0781a14║幾何人哉未有證之者也
B27n0153_p0781a15║予嘗靜思獨斷欲求無上菩提須學無生法忍夫無上
B27n0153_p0781a16║菩提次第之理不離觀也慧也照也無生法忍次第
B27n0153_p0781b01║之理不離止也定也寂也凡諸曲士多笑迦談若不
B27n0153_p0781b02║迦談何由到此
B27n0153_p0781b03║孟子曰養心莫善於寡欲雖有不存焉者寡矣趙氏注
B27n0153_p0781b04║云雖有少欲而亡者謂遭橫暴若單豹臥深山而遇
B27n0153_p0781b05║饑虎之類然而寡少也又章指言清淨寡欲德之高
B27n0153_p0781b06║者予愛此說錄而斷之舉一類諸其理皆爾智者推
B27n0153_p0781b07║究不必條陳
B27n0153_p0781b08║入道從權當依佛事眾人禮念歸有相智人禮念歸無
B27n0153_p0781b09║相知須自知說則煩說
B27n0153_p0781b10║無思之心若存之息自然之音三者相合凝而融之用
B27n0153_p0781b11║為法印得寶多矣
B27n0153_p0781b12║寶積經云於一剎那盡一切相及諸所緣故得名忍又
B27n0153_p0781b13║楞伽阿跋多羅寶經云一切法譬如電光剎那頃現
B27n0153_p0781b14║現已即滅予因檢證剎那之理如電光睒爍之頃也
B27n0153_p0781b15║今詳此寶積經文之意但於至少時間止息心之妄
B27n0153_p0781b16║緣猶可名為法忍而況如此息念時日增多其資勝
B27n0153_p0782a01║利可知矣是故唐太原李逸人作華嚴合經論有云
B27n0153_p0782a02║一念相應一念佛一日相應一日佛予以考求經論
B27n0153_p0782a03║重重相照不覺私喜彌加䇿勵雖造次顛沛之際自
B27n0153_p0782a04║願力學正念之法必有所濟耳洞曉古聖賢善誘之
B27n0153_p0782a05║仁也金剛經云有持戒修福者於此章句能生信心
B27n0153_p0782a06║當知是人不於一佛二佛三四五佛而種善根已於
B27n0153_p0782a07║無量千萬佛所種諸善根予自此方於此法門宿有
B27n0153_p0782a08║至心抑亦知其歷刼以來不於一二三四五剎那時
B27n0153_p0782a09║而歸正念已於無量千萬剎那時歸於正念矣不然
B27n0153_p0782a10║者何以自壯及老志於道也愈切安可自輕自棄哉
B27n0153_p0782a11║博覽智可以資見性內見自然之理靜居力可以資聞
B27n0153_p0782a12║性反聞自然之音二者交濟伊予所得
B27n0153_p0782a13║白氏集中有詩題云題贈定光上人其詩云二十身出
B27n0153_p0782a14║家四十心離塵得徑入大道乘此不退輪一坐十五
B27n0153_p0782a15║年林下秋復春春花與秋氣不感無情人我來如有
B27n0153_p0782a16║悟潛以心照身誤落聞見中憂喜傷形神安得遺耳
B27n0153_p0782b01║目冥然反天真予愛此詩因而別作七言八句述己
B27n0153_p0782b02║意云孟子四十心不動定光四十心離塵我到明年
B27n0153_p0782b03║加一倍如何此際尚因循已喜自逃名宦網猶患長
B27n0153_p0782b04║隨造化鈞記得前賢有詩句祖師元是世間人
B27n0153_p0782b05║四威儀中一剎那頃得心法無住之住猶為妙用而況
B27n0153_p0782b06║習熟時多理可知也
B27n0153_p0782b07║江南才子潘佑有詞句云凝神入混沌浙中詩僧貫休
B27n0153_p0782b08║有詞句云融神出空寂予愛其語該涉道釋凝融出
B27n0153_p0782b09║入之理因而采取相合書之
B27n0153_p0782b10║自定純修之法但於一切時中隨其辦及止習無住之
B27n0153_p0782b11║住足矣金剛經云應生無所住心是也僧肇五論有
B27n0153_p0782b12║云聖人之心住無所住其住解云安住無為名之為
B27n0153_p0782b13║住住無方所故名無住六祖壇經云我此法門無住
B27n0153_p0782b14║為本坐忘論樞翼云不依一物而心常住如此之類
B27n0153_p0782b15║不可具舉佩為密印何煩別求
B27n0153_p0782b16║觀一切境順違無不空勿失無礙法於一切時閑忙無
B27n0153_p0783a01║不可勿失無念法協用堅久吾事濟矣
B27n0153_p0783a02║予以無師智自明無上道以觀練薰修之心入正真圓
B27n0153_p0783a03║妙之覺其名有四意分次第夫洞分至理不入邪見
B27n0153_p0783a04║名曰正覺靈徹而見名曰真覺覺之大成無所不備
B27n0153_p0783a05║名曰圓覺此覺以其馴致臻極所云等覺者是也等
B27n0153_p0783a06║覺之上名曰妙覺即本覺也此覺之理盡性之處其
B27n0153_p0783a07║上更無一法故曰無上道也
B27n0153_p0783a08║陸龜蒙復友生論文書有云僕少不攻文章讀古聖人
B27n0153_p0783a09║書誦其言思行其道而未得者也每涵咀義味獨坐
B27n0153_p0783a10║日昃案上一杯藜羹如五鼎七牢饋於左右加之以
B27n0153_p0783a11║撞金石萬羽籥也予以讀經妙趣得法喜之味又以
B27n0153_p0783a12║習靜靈應聞天簧之音其為殊勝超彼自樂尤深也
B27n0153_p0783a13║動則臨文求理任意記忘無固必靜則冥心息念隨時
B27n0153_p0783a14║多少無固必日復一日不期符應
B27n0153_p0783a15║古人有欲碎其首為保連城璧伊予却愛熟其心令如
B27n0153_p0783a16║百鍊金較量得失何如哉
B27n0153_p0783b01║唐醉吟先生有詩斷句云歸去臥雲人謀身計非誤又
B27n0153_p0783b02║有詩斷句云迴首語秋光東來應不錯人謂先生率
B27n0153_p0783b03║爾成章予謂先生的然有理
B27n0153_p0783b04║予年臻耋耄而所好之學益務精至深遠竊謂抗志肥
B27n0153_p0783b05║遯不嬰矰繳之累故曰冥鴻演道合變不挂名迹之
B27n0153_p0783b06║網故曰猶龍出世無敵不屬造化之鈞故曰大雄冥
B27n0153_p0783b07║鴻賢人之狀也猶龍聖人之狀也大雄神人之狀也
B27n0153_p0783b08║予皆愛之重之畧述形容而言不盡意者也
B27n0153_p0783b09║太宗朝端拱年予偶與進士劉安國同舟出京師安國
B27n0153_p0783b10║酷愛庾信哀江南賦是時凌晨舟行高聲誦之自言
B27n0153_p0783b11║每誦此賦雖日旰未食而不饑予亦素曾披覽美其
B27n0153_p0783b12║雄富晚嵗之學志趣高邈因追思安國好此賦者以
B27n0153_p0783b13║其詞氣鼓動快哉愜心而已矣不知前賢評品有云
B27n0153_p0783b14║南朝徐庾體乃是風雅之變而流宕之勝者也昔予
B27n0153_p0783b15║方壯樂遊文𫟍之洪麗今老矣唯於㣲言妙道回向
B27n0153_p0783b16║深切文章中有白樂天求玄珠賦高邁長明燈頌一
B27n0153_p0784a01║宿覺證道歌每一讀誦非但忘饑有如食其品膳侑
B27n0153_p0784a02║以國樂比較安國所好類乎野人美芹以為至味也
B27n0153_p0784a03║予嘗汎覽羣書及諸文章內有潛心游心棲心息心如
B27n0153_p0784a04║此字者頗愛重之唯願潛心游心常在於覺海棲心
B27n0153_p0784a05║息心不離於禪林亦如池魚籠鳥有江湖山藪之思
B27n0153_p0784a06║也
B27n0153_p0784a07║我之讀易唯變所適取其文句恢為法門剛健中正可
B27n0153_p0784a08║閑邪以成定窮理盡性可鈎深以成慧言外得意有
B27n0153_p0784a09║何不可
B27n0153_p0784a10║定力如天慧用如日月日月得天而能久照慧用得定
B27n0153_p0784a11║力而能盡妙吾何以知厥理之然哉以此
B27n0153_p0784a12║晉時孫登答嵇康之問有說云火用其光人用其才用
B27n0153_p0784a13║光在乎得薪所以保其耀用才在乎識真所以全其
B27n0153_p0784a14║年今子才多識寡難乎免於今之世矣予因之演暢
B27n0153_p0784a15║而言云才識兼備可以為佐時之器定慧均濟可以
B27n0153_p0784a16║辦出世之事
B27n0153_p0784b01║予憶少年日嘗見凡人中有及耆艾之年者遇壯夫發
B27n0153_p0784b02║怒侵凌而能不答且曰我昔年似汝少壯時必不奉
B27n0153_p0784b03║容今則不能也予因思之凡夫年長猶善改徃而況
B27n0153_p0784b04║吾徒太老矣深究內典或對不順之境比彼耆艾忍
B27n0153_p0784b05║事得不加其一等乎
B27n0153_p0784b06║予能諦觀古人今人心之情又得處世出世法之髓非
B27n0153_p0784b07║謂如目前掌中物盡見之但知其理必然也
B27n0153_p0784b08║大耳三藏不能知慧忠國師最後之心者盖以前心是
B27n0153_p0784b09║有念妄心動而有迹故可知之後心是無念真心止
B27n0153_p0784b10║而無迹故不可知之夫有念心如物象可思量也無
B27n0153_p0784b11║念心如虛空不可思量也
B27n0153_p0784b12║吾謂知出世之法者合大喜合力行觀世間法無以比
B27n0153_p0784b13║而未見有大喜力行與我同者
B27n0153_p0784b14║吾今自思所得者已得經論智又得因緣會若除瞋恚
B27n0153_p0784b15║閡更除疑悔盖未及道超升且致心恬泰
B27n0153_p0784b16║或問予閑居何樂予對曰條暢太和之氣適悅天真之
B27n0153_p0785a01║味研覃㣲密之言依游上妙之道以此為樂此外之
B27n0153_p0785a02║樂則不知也
B27n0153_p0785a03║予自㣲細揣摩己之三毒貪癡殆盡矣唯有餘嗔未殄
B27n0153_p0785a04║故宗尚老子之日損周易之懲忿立言自規者多矣
B27n0153_p0785a05║偶看圓覺道塲修證儀第十三第二十葉有注云一
B27n0153_p0785a06║念嗔起具八萬障門因思己漸老矣而於去嗔之法
B27n0153_p0785a07║尤宜力行又看維摩經之初佛國品列五十二菩薩
B27n0153_p0785a08║名號內有喜根菩薩什公注云於實相法中生喜及
B27n0153_p0785a09║隨喜也又有喜王菩薩什公又注云清淨喜故言王
B27n0153_p0785a10║也予謂習喜成性是菩薩行修證儀又說得經論智
B27n0153_p0785a11║是入初地予於內典詳覽已多既得經論智若持歡
B27n0153_p0785a12║喜行可以竊名歡喜地也習之成熟非徒懲忿亦足
B27n0153_p0785a13║銷憂矣
B27n0153_p0785a14║祥瑞冠五靈之首唯有獨覺之麟竒持冠五行之秀唯
B27n0153_p0785a15║有獨覺之人彼上人者不可多得
B27n0153_p0785a16║高邁作寶融寺經藏院所置長明燈頌據序中說其燈
B27n0153_p0785b01║以䥫盆盛膏而序之語句其畧云佛有燃燈名法有
B27n0153_p0785b02║傳燈義長明燈是其蘊乎日中則昃昃則沒長明燈
B27n0153_p0785b03║不沒月滿則虧虧則盡長明燈不盡四維上下虛空
B27n0153_p0785b04║不可思量長明燈功德亦復如是邁願銘頌之數年
B27n0153_p0785b05║間迫賤事未致鄙思一朝忽染目疾瞢瞢然不自審
B27n0153_p0785b06║從何得之也會夜夢神人謂邁曰子於長明燈不有
B27n0153_p0785b07║負乎邁應聲而寤寤而起起而作頌明日而目愈予
B27n0153_p0785b08║謂長明燈以喻佛法即維摩經中無盡燈是也無盡
B27n0153_p0785b09║燈以法喻燈長明燈以燈喻法予竒其說以邁踐言
B27n0153_p0785b10║補過之速有如此者靈應疾愈之速又有如此者可
B27n0153_p0785b11║以警勸信士存至誠結勝緣耳因而采述入於法錄
B27n0153_p0785b12║事以理遣明而深可以為慧用心以道寧純而固可以
B27n0153_p0785b13║為定力久於相濟何有不𠗱
B27n0153_p0785b14║予已自定純修之法錄之於前自為無住法門今又見
B27n0153_p0785b15║寶積經中所說菩薩安住無所住之念非憶非忘所
B27n0153_p0785b16║一安住念即名法界予詳之冥契前法重增忻慰而思
B27n0153_p0786a01║䇿勵也
B27n0153_p0786a02║予得理性之髓而形於言曰破幻妄而見精真習虛靜
B27n0153_p0786a03║而成寂照從簡盡妙立法存誠
B27n0153_p0786a04║冥心靜慮之學深逆計追思之念息二者不失何勝如
B27n0153_p0786a05║之我願書紳常為己法
B27n0153_p0786a06║大般若經第三百八十四內有語云名是分別妄想所
B27n0153_p0786a07║起亦是眾緣和合假立予因此語究觀人世之事灼
B27n0153_p0786a08║然如此彌重教法精深苟能知之而大決了何有休
B27n0153_p0786a09║戚之心乎
B27n0153_p0786a10║予今知足寡欲既合人天之業觀書弄翰又得經論之
B27n0153_p0786a11║智私喜緣熟固非自矜
B27n0153_p0786a12║究彼前聞勇於獨斷身非己有是天地之委形性命非
B27n0153_p0786a13║己有是天地之委順姑務乎心靈靈而不昧息緜緜
B27n0153_p0786a14║而若存何必尋師然後為學
B27n0153_p0786a15║真歸伏處竊仰天人師學而知之粗得經論智油然法
B27n0153_p0786a16║喜與日增新
B27n0153_p0786b01║予知法要不離定慧定可定非常定是對境不動之定
B27n0153_p0786b02║非用力制之之定慧可慧非常慧是見性不迷之慧
B27n0153_p0786b03║非役心求之之慧學定慧者當如是解
B27n0153_p0786b04║景德傳燈錄第二十六內說杭州報恩光教寺通辨明
B27n0153_p0786b05║達禪師紹安上堂有語曰一句染神萬刼不朽予愛
B27n0153_p0786b06║其法語因自推而演之云夫真學之流得第一義諦
B27n0153_p0786b07║薰修浸漬貫心達性是人不可惑之智至信至悟不
B27n0153_p0786b08║可奪之志至堅至固自然生生世世無復忘失矣予
B27n0153_p0786b09║先密訪契勘屢同亦既融怡彌資䇿勵
B27n0153_p0786b10║直上一路絕妙一句罕有知者苟有知者若能御三清
B27n0153_p0786b11║淨輪入三解脫門此勝因緣不是小事
B27n0153_p0786b12║華嚴法界其用也神妙無窮圓覺道塲其體也凝虛不
B27n0153_p0786b13║動言意及此誰與我同
B27n0153_p0786b14║南史何點字子晳性隱退而名重當時齊豫章王曾命
B27n0153_p0786b15║駕造焉點從後門遁去竟陵王子良聞之曰豫章王
B27n0153_p0786b16║尚望塵不及吾當希岫息心也後於法輪寺遇之子
B27n0153_p0787a01║良忻說不已予美其事因成文句云望風懷想雖仰
B27n0153_p0787a02║於清塵希岫息心慮煩於高德
B27n0153_p0787a03║事君有二心不可為忠臣事佛有二心不可為法器唯
B27n0153_p0787a04║當一心於忠一心於法是也
B27n0153_p0787a05║吾今退居養老隨分充足寬床穩枕以便支體清心靜
B27n0153_p0787a06║慮以養神氣如斯可矣誰能委細分別禪機道法以
B27n0153_p0787a07║自煩乎
B27n0153_p0787a08║佛書法華經說安樂之行道書莊子有恬愉之言其理
B27n0153_p0787a09║同出而異名本乎心者也然而不住于相方為盡妙
B27n0153_p0787a10║非止此法他皆倣此
B27n0153_p0787a11║世間法禍機忽發之甚者聞有甘露事出世間法妙蘊
B27n0153_p0787a12║難闚之深者聞有甘露門可畏可愛無大於此上智
B27n0153_p0787a13║之人洞然明了
B27n0153_p0787a14║正其定心北辰之不動均其慧照南日之方中妙覺之
B27n0153_p0787a15║尊體用如是
B27n0153_p0787a16║宋宗炳字少文常遊名山老疾還江陵歎曰老疾俱至
B27n0153_p0787b01║名山恐難遍覩唯澄懷觀道臥以遊之凡所遊履皆
B27n0153_p0787b02║圖之於室予覽之愛見雅趣自謂登山臨水固不能
B27n0153_p0787b03║然澄懷觀道庶乎可及
B27n0153_p0787b04║晝觀良書采㣲妙之言而窮理盡性夜習宴坐入凝寂
B27n0153_p0787b05║之道而澄神定靈伊予晚節未為虛過
B27n0153_p0787b06║晉隗炤善於易臨終書版授其妻曰吾忘後當大荒窮
B27n0153_p0787b07║雖然慎勿賣宅却後五年春當有詔使姓龔來頓此
B27n0153_p0787b08║亭此人負吾金以此版徃責之炤亡後其家大困乏
B27n0153_p0787b09║欲賣宅憶夫言輙止至期果有龔使者止亭中妻遂
B27n0153_p0787b10║齎版徃責之使者初惘然不知所以沉吟良久而悟
B27n0153_p0787b11║謂曰賢夫何善妻曰善於易而未曾為人卜也使者
B27n0153_p0787b12║曰噫可知矣乃命取蓍筮之卦成撫掌而歎曰妙哉
B27n0153_p0787b13║隗生含明隱迹可謂鏡窮達而洞吉凶者也吾不負
B27n0153_p0787b14║金賢夫自有金耳知亡後當窮困故藏金以待太平
B27n0153_p0787b15║所以不告兒婦者恐金盡而困無已也知吾善易故
B27n0153_p0787b16║書版以寄意金有五百斤盛以青瓮覆以銅柈埋在
B27n0153_p0788a01║堂屋東頭去壁一丈入地九尺妻還掘之皆如卜焉
B27n0153_p0788a02║予覽此而歎隗龔易卜精至有如此者而隗生未嘗
B27n0153_p0788a03║為人卜因思此藝若中人以上學之則入正真彼妙
B27n0153_p0788a04║道可致中人以下學之則入邪偽唯姦利是取夫卜
B27n0153_p0788a05║筮之流如隗炤龔使者及嚴君平者幾何人哉而又
B27n0153_p0788a06║知事有前定之理人有預知之理此乃數術有為之
B27n0153_p0788a07║法學之精深猶能神異而況禪觀無為之法苟能盡
B27n0153_p0788a08║妙何以比方乎
B27n0153_p0788a09║忘情之心不住於相如湯消冰冰湯俱盡無可分別觸
B27n0153_p0788a10║境之心未能不動如響應聲即應即止無復有餘二
B27n0153_p0788a11║法詳熟妙用足矣
B27n0153_p0788a12║白樂天詩云昨日制書臨郡縣不該愚谷醉鄉人予謂
B27n0153_p0788a13║此語自述其情而於愚谷醉鄉理有未盡因而別作
B27n0153_p0788a14║二十字推演其意云貌愚愚谷邃道醉醉鄉春愚醉
B27n0153_p0788a15║無迷謬伊予意又新
B27n0153_p0788a16║前賢有以樽長空飯不足形於詠歎者予則不然但醉
B27n0153_p0788b01║道飽德亦自充足此則味外之味也
B27n0153_p0788b02║每覽前輩詞章予心愜當者必采而書之有句云凝神
B27n0153_p0788b03║入混沌予以為學道之初從宴息也又有句云融神
B27n0153_p0788b04║出空寂予以為學道之成得自在也枚卜同人未遇
B27n0153_p0788b05║知者
B27n0153_p0788b06║布武輕安反聞清警益新經論之智密奉天人之師絕
B27n0153_p0788b07║其交遊老於禪觀怡然自得夫復何言
B27n0153_p0788b08║一簞一瓢顏子不改其樂一丘一壑莊子不易其樂去
B27n0153_p0788b09║五鼎而食豐屋而居果得勝茲樂乎
B27n0153_p0788b10║李華作荊州南泉故蘭若和尚慧真塔碑文中語云有
B27n0153_p0788b11║問師修行功德遠近答曰滴水下岩則知朝海予因
B27n0153_p0788b12║而自悟但能剎那際冥心半銖亦是古先生善入無
B27n0153_p0788b13║為之法隱君子歸根復命之道積習經久不止不退
B27n0153_p0788b14║自然有臻極之理
B27n0153_p0788b15║予以開悟於法觸如灌頂沃心佩服其妙言若銘肌鏤
B27n0153_p0788b16║骨諦思所習寧無自慶
B27n0153_p0789a01║見外境而迷者繼踵競進居怨府蹈畏途觸禍機懵然
B27n0153_p0789a02║不知見內境而悟者拂衣獨徃躋壽域棲天真養太
B27n0153_p0789a03║和翛然自得高卑敻絕何啻霄壤
B27n0153_p0789a04║義學禪學理須兼備非義學何以開其智非禪學何以
B27n0153_p0789a05║成其行予之趣向立志如此
B27n0153_p0789a06║史記孔子謂老子其猶龍耶寶積經謂佛為龍中之太
B27n0153_p0789a07║龍予思聖功神化有以見其彌高矣
B27n0153_p0789a08║唐李華作故中岳禪師常越塔記首句云智之深者反
B27n0153_p0789a09║照人之大者無思予愛重其語深入法門欲援證據
B27n0153_p0789a10║觸類滋廣今聊舉一端而已前言有云阿難多聞總
B27n0153_p0789a11║持積嵗不登聖果息緣反照暫時即證無生予謂止
B27n0153_p0789a12║引此一事明之足矣然而不離止觀二法息緣即止
B27n0153_p0789a13║也反照即觀也凡夫之心終日趣外逾遠逾背唯反
B27n0153_p0789a14║照者向真合覺至簡至速者也所云無思即無生也
B27n0153_p0789a15║前言又有云若能忍者即名為有力大人予謂反照
B27n0153_p0789a16║無思者亦可名為深智大人矣
B27n0153_p0789b01║凡一百三十八章
B27n0153_p0789b02║
B27n0153_p0789b03║【圖】
B27n0153_p0789b04║
B27n0153_p0789b05║
B27n0153_p0789b06║
B27n0153_p0789b07║
B27n0153_p0789b08║法藏碎金錄卷六
B27n0153_p0789b09║
B27n0153_p0789b10║覆校官博士（臣）劉光第
B27n0153_p0789b11║校對官中書（臣）范來宗
B27n0153_p0789b12║謄錄監生（臣）宋允辰
B27n0153_p0789b13║
B27n0153_p0789b14║
B27n0153_p0789b15║
B27n0153_p0789b16║
B27n0153_p0790a01║詳校官監察御史（臣）王爾烈
B27n0153_p0790a02║檢討（臣）何思鈞覆勘
B27n0153_p0790a03║
B27n0153_p0790a04║
B27n0153_p0790a05║
B27n0153_p0790a06║
B27n0153_p0790a07║