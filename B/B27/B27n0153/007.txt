B27n0153_p0790a08║
B27n0153_p0790a09║欽定四庫全書
B27n0153_p0790a10║　法藏碎金錄卷七宋　晁逈　撰
B27n0153_p0790a11║禪源都序上卷有語云性如虛空不增不減何假添補
B27n0153_p0790a12║但随時随處息業養神聖胎增長顯發自然神妙此
B27n0153_p0790a13║即是為真悟真修真證也予愛此語簡要純倫追思
B27n0153_p0790a14║己所立言多合此意
B27n0153_p0790a15║予自耆而耋習靜不已或於夜坐剎那見光及聞靈響
B27n0153_p0790a16║愈覺清徹後看維摩經云有以菩提樹而作佛事僧
B27n0153_p0790b01║肇注云佛於下成道樹名菩提此樹光無不照香無
B27n0153_p0790b02║不薰形色微妙随所好而見樹出法音随所好而聞
B27n0153_p0790b03║此如來報應樹也眾生過者自然悟道又看楞嚴經
B27n0153_p0790b04║說二禪界分有光音天因思二經所陳菩提樹光音
B27n0153_p0790b05║天於我猶為外境而况己所見聞以作佛事法喜殊
B27n0153_p0790b06║勝亦可知矣乃述五言六句偈以自讚歎云身是菩
B27n0153_p0790b07║提樹名合光音天如斯妙吉祥信為希有事我無取
B27n0153_p0790b08║相心豈非善境界
B27n0153_p0790b09║李白廬山東林寺夜懷詩有句云宴坐寂不動大千入
B27n0153_p0790b10║毫髮潘佑獨坐詩有句云凝神入混沌萬法成虛空
B27n0153_p0790b11║予愛二才子吐辭精敏之力等入道深密之狀同合
B27n0153_p0790b12║而書之聊資己用
B27n0153_p0790b13║有客謂予曰先生塊居一畝之宮不延三徑之客何以
B27n0153_p0790b14║銷日何以資道予對曰非不欲師友名德而異趣寡
B27n0153_p0790b15║合不逢投分者耳况乎出世之法人罕樂欲獨覺孤
B27n0153_p0790b16║進古今常然譬如大鵬怒飛寧求於接翼獨象無侶
B27n0153_p0791a01║豈惜於離群哉客笑而無答須臾告退
B27n0153_p0791a02║佛書云一切分別無非障礙予因續為二句以廣其意
B27n0153_p0791a03║云一切尋思亦復如是
B27n0153_p0791a04║我思心要但於四威儀中一剎那際常令自心正而一
B27n0153_p0791a05║安而虛靜而明亦足為法利而况久習理可知矣
B27n0153_p0791a06║予讀列子之書見兩科之說其一云齊人有清旦入市
B27n0153_p0791a07║見所鬻之金攫之而去者志在取金不見人也又其
B27n0153_p0791a08║一云愚公欲平所居之山約以子孫相承平而後己
B27n0153_p0791a09║心之至也感神動天天帝率神力以移之予詳所說
B27n0153_p0791a10║雖知寓言而皆以立意為本可資入道之法㨿世間
B27n0153_p0791a11║之理則金不可取山不可平因而別得出世新意若
B27n0153_p0791a12║以此取金之果决不見眾人之所非以此平山之志
B27n0153_p0791a13║願不見眾人之所艱求無上道世世不退豈有不成
B27n0153_p0791a14║者乎
B27n0153_p0791a15║識心達本貫微妙以精深息業養神守靜安而堅固但
B27n0153_p0791a16║無違失勿用希求
B27n0153_p0791b01║晉書陸機陸雲傳後詞其略有云衒美非所罕有常安
B27n0153_p0791b02║韜奇擇居故能全性觀機雲之行已也智不逮言自
B27n0153_p0791b03║以智足安時才堪佐命不知運鍾方否而奮力危邦
B27n0153_p0791b04║生在已而難長死因人而易促覆宗絕祀良可悲夫
B27n0153_p0791b05║予覽諸書再見垂為規戒者未嘗不濟之以言噫老
B27n0153_p0791b06║子云名與身孰親苟有務貪虛名而害身及族者吾
B27n0153_p0791b07║弗與也
B27n0153_p0791b08║究觀法門中道不可落於二邊偏宗於頓則有鹵莽滅
B27n0153_p0791b09║裂失勝進之方便也偏宗於漸則有繁𤨏滯固失直
B27n0153_p0791b10║造之穎利也唯上根圓智之士自能和會法擇而用
B27n0153_p0791b11║之耳
B27n0153_p0791b12║定慧之理吾今直言譬如明珠在盤盤不動而珠光圓
B27n0153_p0791b13║照滿月臨沼沼既澄而月影洞分體此存心何勞問
B27n0153_p0791b14║法
B27n0153_p0791b15║高測韻對第一內有云晉張澄將葬其父郭璞為占墓
B27n0153_p0791b16║地曰葬某處年過百歲位至三司而子孫不蕃於某
B27n0153_p0792a01║處年減半位纔卿校而累代貴盛澄乃葬其年減處
B27n0153_p0792a02║後位至光祿勳年六十四而子孫果昌焉予素不好
B27n0153_p0792a03║襍學偶看此說乃知葬師學世間之法精妙者猶能
B27n0153_p0792a04║如此若有禪師學出世之法能精妙者殊勝可知矣
B27n0153_p0792a05║又見古人之意有以子孫蕃昌最為盛事而且不獨
B27n0153_p0792a06║擅其福應務在慶流後嗣仁德之至者也予因自思
B27n0153_p0792a07║見為太子少保致仕今歲七十有九自覺康寧而資
B27n0153_p0792a08║用粗充即今子孫十七人咸有肯堂之材子四人并
B27n0153_p0792a09║升朝列諸孫十三人十人已為京官延䕃及弟姪姪
B27n0153_p0792a10║孫不遑具載超於晉張澄遠矣於今之世亦無有其
B27n0153_p0792a11║比者自身及族各奉名教而積善之報未易可量其
B27n0153_p0792a12║天幸也如此云何不樂
B27n0153_p0792a13║余深知法要合空假二觀為中道觀起動靜二相為大
B27n0153_p0792a14║寂相予能言之而未能至
B27n0153_p0792a15║予好道之心老而彌壯觀練深熟決定有理觀之深則
B27n0153_p0792a16║出世法洞見源底練之熟則世間法無所障礙言不
B27n0153_p0792b01║可及唯自了知
B27n0153_p0792b02║予之退居養老務在安其身遂其性成其進道之志此
B27n0153_p0792b03║外悠悠不復分別也
B27n0153_p0792b04║會佛法者當存真體用如待真花結真果若立妄能所
B27n0153_p0792b05║如欲假花結真果其理如此
B27n0153_p0792b06║吾所了知者無為之事無生之法無住之相不測之神
B27n0153_p0792b07║不空之真不動之尊若是而已
B27n0153_p0792b08║西漢丞相王嘉屢上封事於哀帝有斥言嬖倖之事切
B27n0153_p0792b09║直忤旨終致召詣詔獄相府掾史涕泣共和藥進嘉
B27n0153_p0792b10║主簿曰將相不對理陳冤相踵以為故事君侯宜引
B27n0153_p0792b11║決嘉不從而繫獄二十餘日不食歐血而死噫由是
B27n0153_p0792b12║言之則知士有高蹈物表不攖世網者安可不以為
B27n0153_p0792b13║貴乎
B27n0153_p0792b14║揚子法言有問神篇云或問神答曰潛天而天潛地而
B27n0153_p0792b15║地天地神明而不測者也心之潛也猶將測之况於
B27n0153_p0792b16║人乎況於事倫乎有注云測于天地之情者潛之乎
B27n0153_p0793a01║心也心測乎天地之情則入乎神矣予今覽之而自
B27n0153_p0793a02║得法意因思潛者謂心游其間也予早年潛心於物
B27n0153_p0793a03║情見其理已多矣晚歲潛心於道奧惟精惟一期有
B27n0153_p0793a04║所至必不枉其存誠也
B27n0153_p0793a05║外順虛緣俾無結閡內觀實相期于混冥有洞曉於斯
B27n0153_p0793a06║言可精修於妙道
B27n0153_p0793a07║晉張翰任心自適或謂之曰卿縱適一時獨不為身後
B27n0153_p0793a08║名耶答曰使我有身後名不如即時一杯酒又梁吳
B27n0153_p0793a09║規頗有才學邵陵王綸引為賓客深相禮遇時張纘
B27n0153_p0793a10║出鎮湘州王餞之於南浦見規在坐意甚不平忽舉
B27n0153_p0793a11║杯曰吳規此酒慶汝得陪今宴規尋起還其子翁孺
B27n0153_p0793a12║見父不悅氣結而卒規恨纘慟男俄而致死規妻慟
B27n0153_p0793a13║夫及子翌日又亡時人謂張纘一杯酒殺吳氏三人
B27n0153_p0793a14║予詳覽二張事迹皆因出意杯酒間翰之曠達自遂
B27n0153_p0793a15║其性也如此纘之輕傲致害於人也如此吳規之器
B27n0153_p0793a16║小哉可哀可咍儒書云不見是而無悶佛書云毀譽
B27n0153_p0793b01║不動如須彌規於此理大遠矣其妻子情苦會集又
B27n0153_p0793b02║如此不知宿因何故也因為六句語告諸大達之士
B27n0153_p0793b03║云我許張翰一杯酒不求千載空垂名不許張纘一
B27n0153_p0793b04║杯酒害及三人俱喪生如何合得酒中趣洪量深深
B27n0153_p0793b05║上智明
B27n0153_p0793b06║八元三傑著名迹以無窮四皓七賢逸身心而自得同
B27n0153_p0793b07║歸不了知者難言
B27n0153_p0793b08║悟精真之本一入理彌深見幻化之皆空觸境無礙作
B27n0153_p0793b09║是觀者謂之聖人
B27n0153_p0793b10║無戀亦無厭始是逍遙人此道書中意行之稍易無怨
B27n0153_p0793b11║亦無親始是平等法此佛書意行之甚難
B27n0153_p0793b12║道家者流姑務長生久視夫處世之長生不及出世之
B27n0153_p0793b13║無生久視於外以勞幻身不如反視於內以證法身
B27n0153_p0793b14║此雖迦談而有真理
B27n0153_p0793b15║道家者流所著方書多以氣之作用為事業條陳淘鍊
B27n0153_p0793b16║閉嚥之法煩於鼓動頗涉有為內有一法名曰委氣
B27n0153_p0794a01║盖取委順之意有說云體和心平神氣調暢或委身
B27n0153_p0794a02║於床或兀然而坐神識沉寂心同大空又有歌訣云
B27n0153_p0794a03║欲知委氣妙寂湛自無思手足縱如醉心神兀似癡
B27n0153_p0794a04║予詳此說最近無為之理因而類舉自立三委三然
B27n0153_p0794a05║之法一曰委氣浩然二曰委心恬然三曰委命自然
B27n0153_p0794a06║恊用為常其妙備矣智者可曉不能剖精析微也
B27n0153_p0794a07║老子曰不可得而親不可得而踈其注云元同無私故
B27n0153_p0794a08║不可得而親汎然和眾故不可得而踈予詳大意此
B27n0153_p0794a09║謂體道之人其德如此又別書中有說至德之人亦
B27n0153_p0794a10║有云不可得而親不可得而踈予以為假此二句而
B27n0153_p0794a11║其理小異不可得而親謂其絕迹而高邈也不可得
B27n0153_p0794a12║而踈謂人景仰而歸之也
B27n0153_p0794a13║華嚴奧旨有語云大止妙觀摩訶止觀論有語云觀練
B27n0153_p0794a14║薰修予愛觀練二字今取而增之自立一名名曰明
B27n0153_p0794a15║觀精練法門觀謂觀照也練謂練習也觀照令其至
B27n0153_p0794a16║明練習令其至精此法最為簡妙何謂也夫佛書所
B27n0153_p0794b01║說入道要切之理小異大同固難具引予今和會宗
B27n0153_p0794b02║旨且約自心現量徑直言之當先觀照一切因緣所
B27n0153_p0794b03║起之情念念相續了知生滅終空然而未能觸境不
B27n0153_p0794b04║動次須用練習繼之但以智斷此皆是魔是賊如夢
B27n0153_p0794b05║如幻視其過去便休勿復追思是也至於大運之事
B27n0153_p0794b06║不必虛憂唯存根本寂靜微妙之體性如是觀練久
B27n0153_p0794b07║於正定其道成矣在己分中此乃以一御多是為百
B27n0153_p0794b08║法之王也
B27n0153_p0794b09║唐賢筆語有作名僧之碑其首句云百億三昧無非度
B27n0153_p0794b10║門於覺照中而得自在予因此語而乃簡徑獨斷令
B27n0153_p0794b11║人易曉大凡種種方便之說可為入道法門而成正
B27n0153_p0794b12║定者皆曰三昧是也
B27n0153_p0794b13║揚子法言有先知篇其篇目之下注云圖難於易求大
B27n0153_p0794b14║於細為之乎其未有治之乎其未亂如斯而已其文
B27n0153_p0794b15║曰先知其幾於神乎其注云幾近也神以知來探未
B27n0153_p0794b16║兆也逆識先知追於神也文又曰敢問先知曰不知
B27n0153_p0795a01║其注云答以不知者神悟則先知非問之所及文又
B27n0153_p0795a02║曰知其道者其如視又其注云舉目便見予詳其說
B27n0153_p0795a03║此謂智斷而得之者有如善射注物十中八九若以
B27n0153_p0795a04║神徹而見之者有如明鑑對物無不洞分
B27n0153_p0795a05║揚子法言十三篇以學行篇為始孝至篇為終學行篇
B27n0153_p0795a06║首句云學行之上也言之次也孝至篇首句云孝至
B27n0153_p0795a07║矣乎一言而該聖人不加焉李軌柳宗元注云夫學
B27n0153_p0795a08║者所以行其性命之本本立而道生是故冠乎眾篇
B27n0153_p0795a09║之首始於學行而終於孝至始終之義人倫之事畢
B27n0153_p0795a10║矣一言而孝兼該百行聖人無以加之是至德也予
B27n0153_p0795a11║覽此書因知昔賢著述蔚有深旨盖明士之所學以
B27n0153_p0795a12║能行為上也人之立德以率孝居先也予於觀書非
B27n0153_p0795a13║止務乎屬辭而切貴乎求理矣
B27n0153_p0795a14║予老矣約已居常性習自立一法名曰交修動靜無遺
B27n0153_p0795a15║時法決定摠持何謂也動則觀書求入道之智靜則
B27n0153_p0795a16║冥心成息念之功不拘晝夜處所無復廢時是也其
B27n0153_p0795b01║餘一切事之違順身之苦樂推為大常之理不以為
B27n0153_p0795b02║礙爾
B27n0153_p0795b03║吾有三大法一曰圓明觀智之大者也二曰堅剛斷力
B27n0153_p0795b04║之大者也三曰馴柔幹志之大者也三大相承歸無
B27n0153_p0795b05║上道何有不至者乎
B27n0153_p0795b06║陳虞寄字次安少篤行造次必於仁厚前後所居官未
B27n0153_p0795b07║曾至秩滿便求解退曰知足不辱予重古人有如此
B27n0153_p0795b08║者故采而書之以其深知道家所忌老子曰知足不
B27n0153_p0795b09║辱又曰禍莫大於不知足是知過貪而不知足者有
B27n0153_p0795b10║辱有禍自然之理聖人之言不虛也
B27n0153_p0795b11║維摩經云毘耶離大城中有長者名維摩詰雖為白衣
B27n0153_p0795b12║奉持沙門清淨律行雖處居家不著三界亦有妻子
B27n0153_p0795b13║常修梵行現有眷屬常樂遠離圓覺道場修證儀第
B27n0153_p0795b14║十六云一切眾生為此無明起諸愛結役使驅馳身
B27n0153_p0795b15║心破裂無明若滅三界都盡以是因緣名出世人予
B27n0153_p0795b16║因覽此而和會獨斷之云若有清信省事之人明了
B27n0153_p0796a01║家緣之繫縛而誓願解釋不必落髭髮被儀制已是
B27n0153_p0796a02║在家出家者也頓悟世情之迷執而志趣超絕不必
B27n0153_p0796a03║具相好現神異已是在世出世者也但其事有始終
B27n0153_p0796a04║理有淺深不同耳
B27n0153_p0796a05║唐圭峰密公有言云外事內身了不相關予又覺氣質
B27n0153_p0796a06║心識亦不相關自覺氣質年年減心識年年增何謂
B27n0153_p0796a07║也氣質屬外非由己善能保守心識屬內則由己善
B27n0153_p0796a08║能觀鍊此必然之理也
B27n0153_p0796a09║若得無戀無厭之道逍遙以平其情又得不生不滅之
B27n0153_p0796a10║法寂定以正其性均濟純熟何樂如之
B27n0153_p0796a11║佛書中有語云寂湛生光道家流語有云虛明含元吾
B27n0153_p0796a12║皆愛之斯樂欲之所至也
B27n0153_p0796a13║我愛學蒙莊高情師友造化竺乾妙旨澡練神明雖未
B27n0153_p0796a14║見功必不成過行有餘力雍容藝文
B27n0153_p0796a15║前言有云習禮之家名為聚訟予謂說禪之家名為起
B27n0153_p0796a16║諍夫禪觀之理無言而自識者上也無心而自得者
B27n0153_p0796b01║上之又上也
B27n0153_p0796b02║達凝明而是體均觀練以為功勿取相而有求當不期
B27n0153_p0796b03║而自至厥理如是伊予了知
B27n0153_p0796b04║吾老矣自為入道精深之法二而決定率從之其一曰
B27n0153_p0796b05║大明之智識其二曰彌堅之志力何謂也大明之智
B27n0153_p0796b06║識者取權公之語云一氣暫聚白公之語云萬緣皆
B27n0153_p0796b07║空用此破相而不昧彌堅之志力者取什公之語云
B27n0153_p0796b08║深入實相密公之語云安住妙境用此復性而不退
B27n0153_p0796b09║二法均濟殊勝第一吾自知之而日用焉未能為人
B27n0153_p0796b10║演說也因復集書其句云一氣暫聚萬緣皆空深入
B27n0153_p0796b11║實相安住妙境上二句了達而無礙也下二句修詣
B27n0153_p0796b12║而無違也
B27n0153_p0796b13║趣虛名之高者萬萬皆然入實相之深者萬萬無一知
B27n0153_p0796b14║而言及復何人哉
B27n0153_p0796b15║前科所集古德四句語以為上二句大明之智識下二
B27n0153_p0796b16║句彌堅之志力予思餘說未盡今復追書補之一氣
B27n0153_p0797a01║暫聚人空也萬緣皆空事空也用此觀照焉深入實
B27n0153_p0797a02║相勝進也安住妙境勝定也用此揔持焉此一法簡
B27n0153_p0797a03║妙備盡無有出其閫域者予當奉行
B27n0153_p0797a04║外見一切有而能空其有內見一切法而不有其法內
B27n0153_p0797a05║外不住相根力日深固虛融成寂照理盡禪宗妙（立名
B27n0153_p0797a06║曰禪門簡要圓成偈）
B27n0153_p0797a07║莊子有說假修混沌金剛經有說真是菩薩予謂去假
B27n0153_p0797a08║就真是為要妙
B27n0153_p0797a09║東晉庾闡嘗為零陵太守有遊衡山詩云北眺衡山道
B27n0153_p0797a10║南瞻五嶺末寂坐抱虛恬運目情四豁翔虬凌九霄
B27n0153_p0797a11║陸鱗困濡沭未體江湖遊安識南溟濶予覽此詩因
B27n0153_p0797a12║見古人之意懷虛靜之趣以樂其內賞清曠之境以
B27n0153_p0797a13║獎其外予愛而書之抑亦自得
B27n0153_p0797a14║吾嘗諦觀大雅明哲之士千百中無一二大覺了達之
B27n0153_p0797a15║士億萬中無一二或有一二然猶得天機而涉淺入
B27n0153_p0797a16║聖域而未優自視視他喜與悲等
B27n0153_p0797b01║予常愛唐賢白樂天有詩句云未得無生心白頭亦為
B27n0153_p0797b02║夭及看韻對第四有說宋蕭惠開嘗為益州刺史有
B27n0153_p0797b03║所取求而不得遂誣告其人訕毀朝政先戮而後奏
B27n0153_p0797b04║孝武稱快及明帝即位惠開同四方反叛後雖歸順
B27n0153_p0797b05║負舋不得志每謂人曰人生不得行胸臆雖百歲猶
B27n0153_p0797b06║為夭未幾發病歐血吐物如胏肝而死因詳白蕭二
B27n0153_p0797b07║人之言各歎人生心無所得雖壽亦為夭而善惡智
B27n0153_p0797b08║愚相背絕遠何啻霄壤之殊也
B27n0153_p0797b09║夫物我皆如不見身相空有兼遣不染法塵真學能然
B27n0153_p0797b10║方為脫洒
B27n0153_p0797b11║天機之淺者以富貴功名為第一天機之深者以志行
B27n0153_p0797b12║理性為第一各從其好兩不相妨
B27n0153_p0797b13║予以深心樂欲晚節彌堅惜分寸光陰常遊法𫟍著百
B27n0153_p0797b14║千章句皆為度門此表存誠固非伐德
B27n0153_p0797b15║唐白樂天詩云自學坐禪休服藥從他時復病沉沉我
B27n0153_p0797b16║身不欲全強徤強徤多生人我心予嘗擬之別作詩
B27n0153_p0798a01║云自學養恬休用智從他名迹日衰㣲我身不欲全
B27n0153_p0798a02║高貴高貴多乘禍敗機
B27n0153_p0798a03║予塊處獨覺因經論智得無所得法住無所住心不可
B27n0153_p0798a04║思不可說其理如此何必群居然後為學
B27n0153_p0798a05║予看佛經有說淨名居士深達實相而又素聞竺乾先
B27n0153_p0798a06║生善入無為予愛之重之而願密盡至誠而奉之從
B27n0153_p0798a07║心法之要也
B27n0153_p0798a08║智明無不周處世之聖人也神徹無不周出世之聖人
B27n0153_p0798a09║也次聖有等賢人也背賢所趣愚人也
B27n0153_p0798a10║入道之法隨用有說因理著名予究其極皆須不取相
B27n0153_p0798a11║不留迹方臻妙處
B27n0153_p0798a12║吾讀易愛鈎深致遠凡四字而能適變為用吾當如無
B27n0153_p0798a13║師智鈎深以求法又當馭不退輪致遠以進道有如
B27n0153_p0798a14║此者不亦樂乎
B27n0153_p0798a15║予詳經論大意若有云我是凡夫佛是聖人豈可以凡
B27n0153_p0798a16║夫之心學聖人之事此名斷滅見又有云我心即佛
B27n0153_p0798b01║本無有異何用更求佛果此名增上慢唯有上智宏
B27n0153_p0798b02║達之人無此二邊障礙
B27n0153_p0798b03║人能善避大權利如避網羅檻穽而行坦夷道路者此
B27n0153_p0798b04║名初修安樂行也人能善避大嗜慾如避囿圂湯火
B27n0153_p0798b05║而遊清涼園沼者此名初入禪定門也了達之士必
B27n0153_p0798b06║信必果
B27n0153_p0798b07║以智慧眼見五蘊皆空此名菩提以方便力解六結盡
B27n0153_p0798b08║散此名解脫既了然而知永不迷也即安然而住永
B27n0153_p0798b09║不動也此名湼槃其諸辯才苦行不能到此圓頓法
B27n0153_p0798b10║門
B27n0153_p0798b11║夫人質性挺特建拔俗之標志力堅深有濟勝之具可
B27n0153_p0798b12║期出世不當自輕
B27n0153_p0798b13║無相之相實相也我思深入而但未至無聲之聲希聲
B27n0153_p0798b14║也我喜獨聞而將大和世智不知妙德自得
B27n0153_p0798b15║酉陽襍俎云許州有一老僧自四十夏以後每寐熟即
B27n0153_p0798b16║喉聲如鼓簧若成均節許州伶人伺其寢即譜其聲
B27n0153_p0799a01║按之絲竹皆合古奏僧覺亦不自知已二十餘年如
B27n0153_p0799a02║此予因自思所聞靈響清徹殊勝因目之曰天簧似
B27n0153_p0799a03║合此理聞之者雖各別言之則皆甚奇亦可謂妙而
B27n0153_p0799a04║不測者也
B27n0153_p0799a05║吾自得三常法立為入道三門期年觀練純深而已涉
B27n0153_p0799a06║一切之境常如不礙己者境常空捍一切之魔常為
B27n0153_p0799a07║不勝己者魔常退平一切之事常比不及己者事常
B27n0153_p0799a08║樂因而歎曰妙哉三常云胡弗臧卓立冠絕為三昧
B27n0153_p0799a09║王
B27n0153_p0799a10║常平等心如地廣大妙觀察智如日光明體用及此是
B27n0153_p0799a11║佛境界
B27n0153_p0799a12║金剛三昧經中說無生禪予愛之重之因而演述夫攝
B27n0153_p0799a13║動之禪是已動之心制之於末也無生之禪是未動
B27n0153_p0799a14║之心鎮之於本也若且以麤法比之則燋頭爛額之
B27n0153_p0799a15║勞豈勝曲突徒薪之智耶
B27n0153_p0799a16║至論以身為外物者非輕其身也但要知身從幻化而
B27n0153_p0799b01║生當知有還源之道不可執妄以累真也以世間法
B27n0153_p0799b02║為外道者非薄其世間法也但要知外事以治世則
B27n0153_p0799b03║非出世之法也不可以不了義為究竟法上智之士
B27n0153_p0799b04║必無致詰
B27n0153_p0799b05║白樂天有詩句云恬然不動處虛白在胸中予因擬之
B27n0153_p0799b06║別作二句云昭然不昧處靈照在胸中白公之詩言
B27n0153_p0799b07║定也予之詩言慧也
B27n0153_p0799b08║孔子所舉一言曰思無邪孟子自謂四十而心不動予
B27n0153_p0799b09║謂思無邪者正也心不動者定也若能以至正成至
B27n0153_p0799b10║定以此為入道法門何以加焉至如佛書所說不許
B27n0153_p0799b11║羣邪干善境界不許八風動妙高山其意大同允為
B27n0153_p0799b12║深切而曲士以迦談障隔如何和會而了達哉
B27n0153_p0799b13║予所居京師道院中有僮豎閑植草花樷生滋多葉似
B27n0153_p0799b14║竹葉花小而碧其蕋黃稍類飛蟲之狀俗謂之碧胡
B27n0153_p0799b15║蝶花予觀其花至晚而斂縮將及夜而盡結視之不
B27n0153_p0799b16║見暨乎晨朝則其花漸出日升彌高而花復盛開因
B27n0153_p0800a01║知物理陰𢡖陽舒自然有盛衰予以其隨昏明而卷
B27n0153_p0800a02║舒近乎智而強名之曰近智花
B27n0153_p0800a03║士之有智不可無學夫佛書所云無學者其理無別若
B27n0153_p0800a04║誤會此器因循自棄尤可惜也予觀三教之書粗見
B27n0153_p0800a05║必學之意儒教之書周易云君子進德修業欲及時
B27n0153_p0800a06║也道教之書老子云上士聞道勤而行之釋教之書
B27n0153_p0800a07║寶積經有敘大士成功之語云猶如大龍所作已辦
B27n0153_p0800a08║捨於重擔逮得己利予因會同𠫵究雖知其文句不
B27n0153_p0800a09║類而必從於學斷可知矣加以老年之志深信於最
B27n0153_p0800a10║後一說不復疑也
B27n0153_p0800a11║天者自然之義也佛者覺義也自然無蔽塞可曰天聰
B27n0153_p0800a12║明豁然大覺悟可曰佛知見人能啟天聰明入佛知
B27n0153_p0800a13║見此為上智安可輕議予之獨斷如此覽之者以為
B27n0153_p0800a14║何如哉
B27n0153_p0800a15║有能觀空見性悟妄識真真心入理决志成道此何人
B27n0153_p0800a16║哉此何人哉吾不可得逢之而交談也
B27n0153_p0800b01║善惡事都莫思量是非言都莫分別亦是資修之一法
B27n0153_p0800b02║然而易知而難行者也
B27n0153_p0800b03║白樂天有詩云已共身心要約定窮通生死不驚忙予
B27n0153_p0800b04║因擬之別為二句曰已共身心要約定險艱情偽不
B27n0153_p0800b05║傷嗟白公所云知天均不定之大常也予之所云知
B27n0153_p0800b06║世緣本妄之大常也
B27n0153_p0800b07║予今省己晚節勤道夫名宦之網障於外能自决開而
B27n0153_p0800b08║恩愛之魔纏於內未善釋縛比其懵學亦既知方自
B27n0153_p0800b09║謂智雖明而力未勝也
B27n0153_p0800b10║予讀道家之書得大達觀已了知情境幻妄不復瑣細
B27n0153_p0800b11║分別讀釋氏之書得最上乘又了知理性淵妙當思
B27n0153_p0800b12║精微悟入唯此法門自能曉會
B27n0153_p0800b13║予好讀內典非以課誦為功必也詳求入道之要讀圓
B27n0153_p0800b14║覺經得禪那數息之門讀楞嚴經得觀音入流之法
B27n0153_p0800b15║隨時而用亦不甚精至雖未到自覺之境而獨聞無
B27n0153_p0800b16║聲之和積歲彌加清勝不知所以然而然也
B27n0153_p0801a01║或問予曰先生於內典之中盛稱楞嚴圓覺何謂也予
B27n0153_p0801a02║對曰廣分性相之差別布在楞嚴專明體用之精真
B27n0153_p0801a03║歸乎圓覺
B27n0153_p0801a04║百骸之動動而去病道家之法用資保命期於康勝百
B27n0153_p0801a05║慮之靜靜而見性禪家之法用資趣定期於妙應伊
B27n0153_p0801a06║此二法吾日用之而人不知也
B27n0153_p0801a07║予以所聞靈響目曰天簧而凝聽逾新終不知其所以
B27n0153_p0801a08║久於詳究似有所得得非積習歸根之靜靜既由中
B27n0153_p0801a09║獨聞無聲之和和非發外理近於此書以明之
B27n0153_p0801a10║列子之書云欲辨夢覺唯黃帝孔丘竊詳二者聖人淳
B27n0153_p0801a11║質之時也而莊子之書云廣成子謂黃帝曰自汝治
B27n0153_p0801a12║天下雲不待族而雨草木不待黃而落（言澤少殺氣多）日月
B27n0153_p0801a13║之光益以荒矣佞人之心翦翦者（淺短狹小之貌）又奚足以
B27n0153_p0801a14║語至道論語云孔子曰聖人吾不得而見之矣得見
B27n0153_p0801a15║君子者斯可矣善人吾不得而見之矣得見有常者
B27n0153_p0801a16║斯可矣噫世質民淳之日猶有此說則知情偽之態
B27n0153_p0801b01║百端浸以久矣理亦是常不必驚嗟可也
B27n0153_p0801b02║魔境佛境不離於心心之所迷者為魔境心之所覺者
B27n0153_p0801b03║為佛境當知魔境如夢從妄想生魔境如幻從邪法
B27n0153_p0801b04║成佛境如大空如晝日清曠明白不可蔽虧學人體
B27n0153_p0801b05║此為定法而觀練之令符契純熟何必多聞博覽然
B27n0153_p0801b06║後為學
B27n0153_p0801b07║元聖蘧廬不動章云童稚觀百戲有舞破陣攻戎城貙
B27n0153_p0801b08║搏牛鯨吞舟皆以為真初則甚懼見之熟則無畏况
B27n0153_p0801b09║乎成人之心知見又熟安有動之哉予詳之頗得其
B27n0153_p0801b10║理乃知不動之心可以習成也
B27n0153_p0801b11║漢祖威加四海武不殺也蕭相功居三傑文無害也所
B27n0153_p0801b12║以創業垂統君臣相得而然也
B27n0153_p0801b13║孔子以不義富貴視如浮雲莊子謂真性之外皆為塵
B27n0153_p0801b14║垢夫如是則悠悠之事何足介意
B27n0153_p0801b15║孔仲尼魯之聖人也五十而讀知命之書蘧伯玉衛之
B27n0153_p0801b16║君子也五十而有知非之言予自謂心師古聖人古
B27n0153_p0802a01║君子久矣而年將八十若不勇猛精進重增觀練知
B27n0153_p0802a02║命知非學道學法更俟何時哉
B27n0153_p0802a03║予素景重子罕不貪之寶并達摩無所求行昔壯歲不
B27n0153_p0802a04║甚貪求而老年自戒彌篤內省於此法門似得百分
B27n0153_p0802a05║之一二今試言之自思於己有八不求不求功名不
B27n0153_p0802a06║求貨利不求富貴不求神仙不求黃白之術不求巫
B27n0153_p0802a07║覡之禱不求卜命之者不求據要之人此語由衷非
B27n0153_p0802a08║為伐德
B27n0153_p0802a09║種種著於有起諸妄想者此名顛倒之見種種落於空
B27n0153_p0802a10║都無所悟者此名斷滅之見無此二病而能洞曉空
B27n0153_p0802a11║趣者此名正真之見
B27n0153_p0802a12║吾以文章為佛事得自然智以音聲為佛事得自然聞
B27n0153_p0802a13║非敢超於天人幾乎逮得己利
B27n0153_p0802a14║吾老矣不能參禪問道但依歸根之靜知常之明湛兮
B27n0153_p0802a15║似或存無必取於相確乎不可拔無輙易其志日復
B27n0153_p0802a16║一日如斯而已矣
B27n0153_p0802b01║照五蘊皆空真見也得一念相應妙慧也真見妙慧久
B27n0153_p0802b02║而相資何必多談橫分名相
B27n0153_p0802b03║內典中有偈云淨極光通達寂照含虛空却來觀世間
B27n0153_p0802b04║猶如梦中事此是菩提之名理菩提之體用菩提者
B27n0153_p0802b05║覺照之義也又有偈云諸行無常是生滅法生滅滅
B27n0153_p0802b06║已寂滅為樂此是湼槃之名理湼槃之體用湼槃者
B27n0153_p0802b07║安樂之義也釋氏經論真乘宗旨雖千章萬句廣大
B27n0153_p0802b08║㣲妙原其臻極之意不離明此二法今予直指盡矣
B27n0153_p0802b09║此外分彼我之品類成私而心乘平等言華竺之教
B27n0153_p0802b10║相不同而力爭勝負者自是世間物情於虛妄中強
B27n0153_p0802b11║生分別唯上根圓智能了知而和會也
B27n0153_p0802b12║杜荀鶴春感詩云浮生七十今三十已是人間半世人
B27n0153_p0802b13║予因擬之而作賦云浮生七十今踰九已是超羣越
B27n0153_p0802b14║世人
B27n0153_p0802b15║處世之法三綱五常大端也出世之法四諦六度大端
B27n0153_p0802b16║也并用交濟其道備矣
B27n0153_p0803a01║予性本愚直今則太老緜歷浸多洞見時情物態求與
B27n0153_p0803a02║己意合者款密交談不可得也愈增歎息不樂者久
B27n0153_p0803a03║之不平之事不願聞知而不可避一旦忽爾自悟而
B27n0153_p0803a04║開懷焉譬如行多露之徑者孰不霑衣入鮑魚之肆
B27n0153_p0803a05║者豈免聞臭事之常者復何怪哉
B27n0153_p0803a06║人之所切名與利予之所切道與義予不戰而成功自
B27n0153_p0803a07║以道義之志勝而為肥也
B27n0153_p0803a08║善入無為西域先生之妙道也能體純素南華真人之
B27n0153_p0803a09║格言也予愛之重之混而為一潛資日用於何弗臧
B27n0153_p0803a10║予謂故交曰名位愈高祿利愈厚我不如君觀練日深
B27n0153_p0803a11║根性日熟君不如我出處進退各從其宜
B27n0153_p0803a12║予有語曰自見真理此為佛眼自𢍆真行此為佛心心
B27n0153_p0803a13║眼同符更求何法
B27n0153_p0803a14║莊子至樂篇說富貴壽者以其不知道而身各有苦其
B27n0153_p0803a15║致三失之名謂外䟽遠也予因推演而言之曰富者
B27n0153_p0803a16║之失其蔽也吝妄保餘財而不得成周急之仁貴者
B27n0153_p0803b01║之失其蔽也貪妄認虛名而不得遂無虞之安壽者
B27n0153_p0803b02║之失其蔽也愚妄歷多憂而不得享永年之樂能反
B27n0153_p0803b03║是者幾何人哉
B27n0153_p0803b04║國語云高位疾顛厚味腊毒杜牧和州絕句詩云歷陽
B27n0153_p0803b05║前事知虛實高位紛紛見䧟人噫予今聊舉其一蘇
B27n0153_p0803b06║秦位高金多如何如何
B27n0153_p0803b07║詩云不忮不求易云無咎無譽是吾心也
B27n0153_p0803b08║崇高富貴居權要但可旁觀逍遙游燕樂清閑茲惟自
B27n0153_p0803b09║得言之無妄久而當知
B27n0153_p0803b10║聞是非之交攻聰不如聾見傾奪之相圖知不如愚吾
B27n0153_p0803b11║之趣向大率如此
B27n0153_p0803b12║易卦出師之初必先以律是知學道之初必先用戒故
B27n0153_p0803b13║予年及大耋而加之焚誦以自撿攝亦非志樂小法
B27n0153_p0803b14║安敢自謂大達而不拘小節乎
B27n0153_p0803b15║詣道之樞味道之腴觀練薰修潛資日用恬愉美妙益
B27n0153_p0803b16║茂禪支有此勝緣豈非宿習
B27n0153_p0804a01║予自深思獨斷身當處世湏避不測之禍機心期出世
B27n0153_p0804a02║須學無生之法要此外世態率皆悠悠故我端居塊
B27n0153_p0804a03║然寡偶
B27n0153_p0804a04║老子云名與身孰親予嘗推而演之云身與心孰親心
B27n0153_p0804a05║與性孰親故予窮理盡於性而後已
B27n0153_p0804a06║如何得一大士適變如大龍克荷如大象法門之利知
B27n0153_p0804a07║無不為內習之力所作已辦吾將師之
B27n0153_p0804a08║老子云杳兮冥其中有精予素聞靈應漻兮清其中有
B27n0153_p0804a09║聲予覺歲久益多殊勝因而自謂不著外聲塵而反
B27n0153_p0804a10║聞聞妙音其心凝然助定力可目為不動尊此即普
B27n0153_p0804a11║賢之一行也而又不著外名相而反思思妙事其心
B27n0153_p0804a12║油然生慧用可目為無盡意此即文殊之一智也
B27n0153_p0804a13║儒家之言云寂然不動道家之言云歸根曰靜禪家之
B27n0153_p0804a14║言云息緣反照人能洞曉三家之言同歸一真之理
B27n0153_p0804a15║吾當目之為會三歸一之智
B27n0153_p0804a16║莊子云富者多積財而不得盡用其為形也亦外矣予
B27n0153_p0804b01║因內省自以為學者多立言而不得盡行其為心也
B27n0153_p0804b02║抑亦如是自今以此為戒且務溫故不必知新今微
B27n0153_p0804b03║細揣摩動心不如息心之利也
B27n0153_p0804b04║孔子家語云楚昭王出游亡烏號之弓左右請求之王
B27n0153_p0804b05║曰楚人亡弓楚得之又何求焉孔子聞之曰惜乎其
B27n0153_p0804b06║志不大也不曰人亡之人得之何必楚也予因思之
B27n0153_p0804b07║凡計我我所之人有積財至多而無毛銖之利以濟
B27n0153_p0804b08║困窮者彼何人哉
B27n0153_p0804b09║予今采集諸經敷演大意別立一說以為消除煩惱之
B27n0153_p0804b10║法不避重復有涉舊述者也有經云諸魔平等煩惱
B27n0153_p0804b11║為先又云現住煩惱魔煩惱無所有又云智者於苦
B27n0153_p0804b12║樂不動如虛空善觀察煩惱我我所俱離又云無障
B27n0153_p0804b13║大悲觀諸眾生所有煩惱皆從虛假妄想而生知諸
B27n0153_p0804b14║煩惱體性自離何以故是諸煩惱等趣了義無少煩
B27n0153_p0804b15║惱可積可集如是隨覺即是菩提煩惱之性即菩提
B27n0153_p0804b16║性又曰煩惱性是佛境界觀煩惱性空是正修行又
B27n0153_p0805a01║有經云欲除煩惱當行正念其所觧云煩惱出私情
B27n0153_p0805a02║耳便應觀察法理以遣之又有經云有一法門名無
B27n0153_p0805a03║量義應普觀察一切諸法性相空寂而諸眾生虛妄
B27n0153_p0805a04║橫計是此是彼是得是失輪迴六趣備是苦毒無量
B27n0153_p0805a05║億刧不能自出復次諦觀一切法諸念念不住新新
B27n0153_p0805a06║生滅無量義者從一法生其一法者即無相也如是
B27n0153_p0805a07║無相名為實相如有通達義已雖有煩惱如無煩惱
B27n0153_p0805a08║出生入死無怖畏想又僧肇五論中有言經云不離
B27n0153_p0805a09║煩惱得湼槃注云悟煩惱性空即為湼槃予今𠫵究
B27n0153_p0805a10║經旨因而直說大約謂煩惱性空勿為窒礙觀如梦
B27n0153_p0805a11║幻不用介懷設使觸境情動如響應聲既應即止是
B27n0153_p0805a12║也且夫愚癡之人被諸煩惱之事有熈熈然者此非
B27n0153_p0805a13║悟道其實如木偶而已若或中根之事而以煩惱為
B27n0153_p0805a14║苦是則智慧不如愚癡也不亦謬乎固當勿存于心
B27n0153_p0805a15║苟不能然學道何用於己有何所利須令智慧力勝
B27n0153_p0805a16║可矣故又有經云以智慧劒破煩惱賊以智慧力裂
B27n0153_p0805b01║煩惱網以智慧火燒煩惱薪以智慧斧伐煩惱樹故
B27n0153_p0805b02║予曾為究觀直說遣情詞云身同夢幻非真有事比
B27n0153_p0805b03║風雲不久留古徃今來盡如此此中堅執大悠悠既
B27n0153_p0805b04║能洞達湏剛斷煩惱魔空過便休予今單用此法
B27n0153_p0805b05║凡夫貪著世間榮利之樂無止足者勞苦或禍敗此致
B27n0153_p0805b06║不復論至如大士學出世之法若耽禪悅此亦為味
B27n0153_p0805b07║病未能盡善脫洒夫知之者幾何人哉欲其决定迴
B27n0153_p0805b08║向不亦難乎
B27n0153_p0805b09║上古聖人有觀察一切音聲前賢為文遂云以音聲為
B27n0153_p0805b10║佛事予自思素聞靈響亦所謂以音聲為佛事而尢
B27n0153_p0805b11║知殊勝夫外音聲而或慆心堙耳致蕩然之動予所
B27n0153_p0805b12║聞內音聲而乃清心驚耳致凝然之靜又前賢作名
B27n0153_p0805b13║僧碑文云師以儒墨者般若之笙簧詞賦者伽陀之
B27n0153_p0805b14║鼓吹故博通外學時復著文在我法中無非佛事予
B27n0153_p0805b15║亦如之晚年著述好為禪家偈頌又與隨順世間文
B27n0153_p0805b16║章不同以此比方沛然多得
B27n0153_p0806a01║大心眾生游如來大寂滅海入如來大光明藏予知此
B27n0153_p0806a02║言孰以為然聞之而大笑者多矣
B27n0153_p0806a03║予於三家之書各得一法儒家之法用明智以保慶仙
B27n0153_p0806a04║家之法用靜安以永命禪家之法用清微以正性三
B27n0153_p0806a05║者并用卓然殊勝
B27n0153_p0806a06║莊子南華真經有說自得之塲此世間法也予已得之
B27n0153_p0806a07║矣楞伽阿跋多羅寶經有說自覺聖智境界此出世
B27n0153_p0806a08║間法也予未覺之爾
B27n0153_p0806a09║采諸經論隨意多少資其智於四威儀隨時多少息其
B27n0153_p0806a10║意老當益壯乎志亦不考求功利
B27n0153_p0806a11║予喜既壽且康應緣具福而獨觀妙音求菩提率以為
B27n0153_p0806a12║常不住於相老而益壯久而彌堅密印已定愈覺清
B27n0153_p0806a13║勝書而自獎難卜同符之交
B27n0153_p0806a14║不嬰榮利之緣已逃世網博考身心之法漸見天機雖
B27n0153_p0806a15║非絕倫粗殊流俗
B27n0153_p0806a16║仁王護國經下卷內說第九善慧地菩薩得無礙觧法
B27n0153_p0806b01║義詞辨演說正法無斷無盡予因自思此碎金錄采
B27n0153_p0806b02║綴增多皆是勝緣妙事不同無記之性亦足私喜也
B27n0153_p0806b03║予因經論智得反照之慧修轉依之業必信必果老心
B27n0153_p0806b04║益壯者惜餘年之迅景也
B27n0153_p0806b05║觀空見性悟妄歸真常習靜明知魔不動當令既照而
B27n0153_p0806b06║寂寂而復照勿或誤會無修枉入因循之失
B27n0153_p0806b07║樂器中有簧者器動即有聲而不見其形人所為也吾
B27n0153_p0806b08║所聞靈響耳中有聲亦不見有物之使爾自然而然
B27n0153_p0806b09║故予強名曰天簧其音成文清妙超勝合奏之樂昔
B27n0153_p0806b10║晉魏絳善和獷悍戎情國所賜以國樂今予善和麤
B27n0153_p0806b11║動心相天所賜以天簧由此樂欲助發愛性深慶善
B27n0153_p0806b12║緣之符會也
B27n0153_p0806b13║入流得觀音之門數息練頭陁之行惟日不足學然後
B27n0153_p0806b14║知聞中吉祥助發樂欲時予自覺夫復何言
B27n0153_p0806b15║予覽杜牧詩和州絕句云江湖醉度十年春牛渚山邊
B27n0153_p0806b16║六問津歷陽前事知虛實高位紛紛見𨺻人予因別
B27n0153_p0807a01║作一句偏對末句所得者三其一云妄緣擾擾知縈
B27n0153_p0807a02║己又云宴居寂寂堪修道又一云明心了了思超世
B27n0153_p0807a03║夫如是則老生之志非昬亂也
B27n0153_p0807a04║生老病死誰逃大播之鈞觀練薰修自有不奪之志我
B27n0153_p0807a05║今如此人其謂何
B27n0153_p0807a06║易蠱卦曰上九不事王侯高尚其事象曰不事王侯志
B27n0153_p0807a07║可則也予詳所觧謂最處事上而不累於位志則清
B27n0153_p0807a08║虛高尚可法則也遯卦曰上九肥遯無不利象曰肥
B27n0153_p0807a09║遯無不利無所疑也予詳所觧謂最處外極無應於
B27n0153_p0807a10║內超然絕志心無疑顧憂患不能累矰繳不能及莊
B27n0153_p0807a11║子第十有注云夫事下然後功高功高然後祿重故
B27n0153_p0807a12║高遠恬淡者遺榮也予今歷覽詳求有以見事之為
B27n0153_p0807a13║上者事之為下者統而論之歸乎獨斷則知顯而居
B27n0153_p0807a14║亢者未足矜隱而自得者尤可重也
B27n0153_p0807a15║若坐若臥時行時止未嘗於一剎那頃志不在道吾之
B27n0153_p0807a16║晚節如此孰謂今生虛過耶
B27n0153_p0807b01║觀古佛之音超動靜之相其音由寂寞而彰調真人之
B27n0153_p0807b02║息融麤細之住其息自根本而來二法交修一志已
B27n0153_p0807b03║定
B27n0153_p0807b04║如何得見一了達至道之人而能洞曉欲色空三界大
B27n0153_p0807b05║虛幻之迹又能克荷開示悟入四字大因緣之事與
B27n0153_p0807b06║之交談結為真友噫吾今生不得見之矣
B27n0153_p0807b07║黃老清靜之言竺乾空妙之法非上上智豈能深知苟
B27n0153_p0807b08║有深知不當自失
B27n0153_p0807b09║予晚節勤道自謂由至誠感真應因立天簧天瑞二殊
B27n0153_p0807b10║勝之名何謂也素聞靈響浸歷星紀矣老年彌覺清
B27n0153_p0807b11║徹聰警以其耳中自然之音不見有物如樂器中簧
B27n0153_p0807b12║故曰天簧日夕常然而於五鼓後夢覺時坐待清旦
B27n0153_p0807b13║聞之尤可愛寂然凝聽而心益專不生緣慮怡然樂
B27n0153_p0807b14║欲而神逾爽不入昏住以其自然符信妙契心法故
B27n0153_p0807b15║曰天瑞自喜宿習所致慶幸之多而不可得而言之
B27n0153_p0807b16║於人也
B27n0153_p0808a01║予以年臻大耋之期日修無上之道靜中宴坐非怠非
B27n0153_p0808a02║速屏氣似不息反聞自性和順積而安以樂英華發
B27n0153_p0808a03║而聲成文斯可聊以自娛何必鼓缶而歌也
B27n0153_p0808a04║吾所聞靈響隱隱如雷初動浩浩如潮將至或如行軒
B27n0153_p0808a05║百子鈴或如風蟬曳緒聲隨時有變新新不停其聰
B27n0153_p0808a06║警清徹聽外聲彌審終莫知所以然
B27n0153_p0808a07║凡一百三十九章
B27n0153_p0808a08║法藏碎金錄卷七
B27n0153_p0808a09║
B27n0153_p0808a10║覆校官博士（臣）劉光第
B27n0153_p0808a11║校對官中書（臣）范來宗
B27n0153_p0808a12║謄錄舉人（臣）高應龍
B27n0153_p0808a13║
B27n0153_p0808a14║
B27n0153_p0808a15║
B27n0153_p0808a16║
B27n0153_p0808b01║詳校官監察御史（臣）王爾烈
B27n0153_p0808b02║檢討（臣）何思鈞覆勘
B27n0153_p0808b03║
B27n0153_p0808b04║
B27n0153_p0808b05║
B27n0153_p0808b06║
B27n0153_p0808b07║