B27n0153_p0808b08║
B27n0153_p0808b09║欽定四庫全書
B27n0153_p0808b10║　法藏碎金錄卷八宋　晁逈　撰
B27n0153_p0808b11║圓覺經中所說禪觀法門粲然該備吾今約己隨宜决
B27n0153_p0808b12║擇其一以為入道之權輿威德章中說三種觀門今
B27n0153_p0808b13║取其三觀之初者經云以淨覺心取靜為行由澄諸
B27n0153_p0808b14║念覺識煩動靜慧發生身心客塵從此永滅便能內
B27n0153_p0808b15║發寂靜輕安由寂靜故十方世界諸如來心於中顯
B27n0153_p0808b16║現如鏡中像此方便者名奢摩他其次辨音章中說
B27n0153_p0809a01║二十五種清淨定輪今亦取其二十五輪之初者經
B27n0153_p0809a02║云唯取極靜由靜力故永斷煩惱究竟成就不起於
B27n0153_p0809a03║坐便入湼槃此名單修奢摩他予詳二說其理一也
B27n0153_p0809a04║予愛所言不起于坐便入湼槃可以且從此去禪源
B27n0153_p0809a05║都序有云隨時隨處息業養神正是此矣
B27n0153_p0809a06║恊用恬愉養天和以適性密扣真寂乘佛理以御心殊
B27n0153_p0809a07║勝法門吾從此入
B27n0153_p0809a08║身居一室安之則具足逍遙身也心住一境安之則具
B27n0153_p0809a09║足禪定心也身心俱安動靜相養宴息法空之坐優
B27n0153_p0809a10║游自得之塲今我能然云何不樂
B27n0153_p0809a11║智曉了性真純學澄凝成證應自立此意如貫四珠委
B27n0153_p0809a12║細名理分配𭣣攝用為法要復何以加
B27n0153_p0809a13║儒家之言率性道家之言養神禪家之言修心其理一
B27n0153_p0809a14║也何煩諍論
B27n0153_p0809a15║昔魏太祖曹操嘗謂蜀先主劉備曰天下英雄唯使君
B27n0153_p0809a16║與操耳予以為此乃世間之事也固不足云若有言
B27n0153_p0809b01║天下大達唯君與我此乃出世之事也何以超此未
B27n0153_p0809b02║知有人言之乎
B27n0153_p0809b03║真學之士若能順天和以調息乘佛理以御心亦可目
B27n0153_p0809b04║之曰調御丈夫矣大雄氏則調御法中大調御可尊
B27n0153_p0809b05║之曰大調御丈夫矣
B27n0153_p0809b06║夫能堅固金石之志詳求寶玉之書窮盡天人之理有
B27n0153_p0809b07║此三善可無愧於心矣（有以佛書為寶書道書為玉書）
B27n0153_p0809b08║予今於圓覺經普賢章辨音章共采四句凡十六字合
B27n0153_p0809b09║為一法約己足用文簡理備可即時而行自以意求
B27n0153_p0809b10║無煩筆解其語云知幻即離不作方便不起於坐便
B27n0153_p0809b11║入湼槃
B27n0153_p0809b12║羣誙誙而趣死獨熙熙而養生智識之殊天壤斯絕不
B27n0153_p0809b13║可說莫能知莊生至樂之言信乎自得而已
B27n0153_p0809b14║情因事觸未能不動當使情之所動動如電光光即時
B27n0153_p0809b15║滅動之所應應如谷響響即時絕動情應觸如斯而
B27n0153_p0809b16║已如斯之善已為難得若能如蘓迷盧山八風不動
B27n0153_p0810a01║此則卓爾絕倫矣
B27n0153_p0810a02║心歸妙理學西域之無生迹避畏途得南華之至樂此
B27n0153_p0810a03║二殊勝復何加焉
B27n0153_p0810a04║似動不動真人深深之息似用不用如來空空之心心
B27n0153_p0810a05║息相依息調心淨混融純熟名曰精修
B27n0153_p0810a06║真隱之深者身心俱隱身隱之深則人倫不能見其迹
B27n0153_p0810a07║心隱之深則鬼神不能察其意陶然得天和䐇然與
B27n0153_p0810a08║道合我願如此孰知之耶
B27n0153_p0810a09║夫達士者不入智籠異羣愚也獨扣道樞知所歸也窮
B27n0153_p0810a10║當益堅勇於拔俗老當益壯勤於行道具四奇節孰
B27n0153_p0810a11║能比方我願師之庶幾踵武
B27n0153_p0810a12║禪源所云隨時隨處息業養神者予因解之云不拘晷
B27n0153_p0810a13║刻之多少不擇處所之喧靜但能攝念安心皆是禪
B27n0153_p0810a14║功分限
B27n0153_p0810a15║雅善之名雖有百分之一亦勝於無何謂也夫鄭衛之
B27n0153_p0810a16║聲曲將終而奏雅猶勝於終不奏雅姦慝之人命將
B27n0153_p0810b01║終而言善猶勝於終不言善
B27n0153_p0810b02║一氣散結而為身一靈分宅而為神神身合而為人人
B27n0153_p0810b03║所起而為事事相續而為世世事無窮紛紜其中種
B27n0153_p0810b04║種不可說一一旋成空唯有萬一真知獨能和而不
B27n0153_p0810b05║同
B27n0153_p0810b06║權利是外貪愛若不能鑒戒而知止足則不免事有變
B27n0153_p0810b07║衰之祻患恩情是內貪愛若不能覺了而求出離則
B27n0153_p0810b08║不免身有生化之輪環迷悟兩端有直有枉迷則天
B27n0153_p0810b09║壤悟則反掌
B27n0153_p0810b10║天地中萬物人倫中萬情世界中萬事吾以道眼觀之
B27n0153_p0810b11║無不知其大槩種種是常何煩分別
B27n0153_p0810b12║吾自諦思黑業殆盡白業增多唯未到無業有覺之深
B27n0153_p0810b13║深處若能到此吾道成矣
B27n0153_p0810b14║予自思即今常修三無漏學粗得百分之一焉何謂也
B27n0153_p0810b15║奉焚課小法又間日食素懲忿窒欲應日損之師以
B27n0153_p0810b16║此為戒學隨時隨處息業養神以此為定學得經論
B27n0153_p0811a01║智因以文章為佛事命筆立言多明觀照之理以此
B27n0153_p0811a02║為慧學
B27n0153_p0811a03║清曠域逍遙遊外境殊勝避世高士知之華嚴法界金
B27n0153_p0811a04║剛淨土內境殊勝出世大士知之知之行之而能深
B27n0153_p0811a05║入造極者不可及也
B27n0153_p0811a06║諦觀人世身有病健勞逸心有憂喜苦樂事有吉凶成
B27n0153_p0811a07║敗相𠫵混然大槩如此若能推理安常亦是達人之
B27n0153_p0811a08║一法耳
B27n0153_p0811a09║夫鯫生不可與議遠圖曲士不可與談大道故予塊然
B27n0153_p0811a10║獨處聊以自娛研味典墳師友聖賢而已
B27n0153_p0811a11║經教中說四大之四色為四虵六根之六入為六賊身
B27n0153_p0811a12║心為幻垢附離真性綂名曰我其理如此而於此外
B27n0153_p0811a13║悠悠更欲求備如意不亦踈乎不亦過乎
B27n0153_p0811a14║自古聖賢發大菩提心學大調御法成大涅槃果彼安
B27n0153_p0811a15║能說俗安能知嘿然自得而已
B27n0153_p0811a16║經教中所說住心一境名為具足禪定心予因自言存
B27n0153_p0811b01║心眾妙名為具足智慧心又有所說繫心一緣以習
B27n0153_p0811b02║定如發箭也發多則中多久久而箭箭不失予因又
B27n0153_p0811b03║言遊心萬法以增慧如分燈也分多則明多久久而
B27n0153_p0811b04║燈燈無盡推類適變伊子能然
B27n0153_p0811b05║吾諦觀人心於世間法不及於情者大約言萬數於出
B27n0153_p0811b06║世法不及於性者又巨萬數噫吾誰與言
B27n0153_p0811b07║自省吾心而有三寡剛而寡欲不由勢利之徑訥而寡
B27n0153_p0811b08║辭不接游戲之談介而寡合不須友汎之交三者無
B27n0153_p0811b09║相妨自便於從道
B27n0153_p0811b10║見在之身慶大耋而康健未來之性願隔生而誠明世
B27n0153_p0811b11║智所圖非吾願也
B27n0153_p0811b12║予以罷留滯於西臺求退居於上國歸乎舊地松菊猶
B27n0153_p0811b13║存易以隱裝衣冠甚偉挂車不出讀書自娛絕無榮
B27n0153_p0811b14║利之心洞究正真之道此唯自得何必人知
B27n0153_p0811b15║予有二不求六自覺名不求虛榮利不求太盈修身自
B27n0153_p0811b16║覺輕澄心自覺明調氣自覺清為文自覺精顧行自
B27n0153_p0812a01║覺平學道自覺生去彼取此莫之與京
B27n0153_p0812a02║人人各有四因緣盖起於身心事世者也自止三數由
B27n0153_p0812a03║於已最下之一則不然何謂也身可使無侵損心可
B27n0153_p0812a04║使無惑亂事可使無繫縛此皆由己者也其唯眾共
B27n0153_p0812a05║成世有可安之理則不由己此固無可奈何而三者
B27n0153_p0812a06║由己亦罕能自保有之噫人之大迷也如此何必讀
B27n0153_p0812a07║書然後乃知而未嘗見人言及於此
B27n0153_p0812a08║予嘗內思自壯及老志辭權利懼貽水炭之懷欲寡私
B27n0153_p0812a09║邪免罹針艾之苦率由己見不俟他言
B27n0153_p0812a10║列子第七楊朱篇第四葉有注云夫不謀其前不慮其
B27n0153_p0812a11║後無戀當今者德之至也予愛其語可以銷憂釋結
B27n0153_p0812a12║予當奉持又能不失中正者也
B27n0153_p0812a13║三歸五戒初法其師出以律四諦六度終濟於曲盡其
B27n0153_p0812a14║妙此從方便門漸進修行路
B27n0153_p0812a15║吾嘗究觀人世大情於其稟賦有限光景之中志在求
B27n0153_p0812a16║取無窮愛欲之事者萬萬皆然萬中有一自保天均
B27n0153_p0812b01║不致大患者已為明哲若又能別得悟入之理此則
B27n0153_p0812b02║巨萬中或有一人乃希世絕倫者也眾人不可得而
B27n0153_p0812b03║知之而此人亦不可得自言之耳
B27n0153_p0812b04║予以觀書得意聊舉三家之所宗孔氏之書云有殺身
B27n0153_p0812b05║以成仁無求生以害仁此以名為宗不顧其身者也
B27n0153_p0812b06║老氏之書云名與身孰親此以身為宗不顧其名者
B27n0153_p0812b07║也釋氏之書云妙性圓明離諸名相此以性為宗不
B27n0153_p0812b08║顧其名與身者也源流實繁難以廣記而備言之爾
B27n0153_p0812b09║予自引年退居日用有定酒藥隨宜扶衰養疾身心隨
B27n0153_p0812b10║時息緣反照以經論為智地以文章為佛事止此四
B27n0153_p0812b11║者餘無所云
B27n0153_p0812b12║夫學道入理之心有如翔禽度空而不留跡又如閑雲
B27n0153_p0812b13║出岫而不著物經教中所說無住法門無礙法門其
B27n0153_p0812b14║自在也如此復何疑乎
B27n0153_p0812b15║處世之道亞聖鄰於至聖出世之道等覺鄰於妙覺唯
B27n0153_p0812b16║變所適始可與言道已矣
B27n0153_p0813a01║予退居養老有清遐高潔之意恬和適悅之味殊勝超
B27n0153_p0813a02║絕之志自知而已
B27n0153_p0813a03║予所見所踐所願不求名譽福報若其理有如影響自
B27n0153_p0813a04║應者抑亦非予所貪也
B27n0153_p0813a05║予承多士美談見推清健自詳內典所說似得輕安只
B27n0153_p0813a06║此清健輕安不羨華腴充盛
B27n0153_p0813a07║自念退身漸老脫俗彌殊無所圖無所拘不好圍碁不
B27n0153_p0813a08║好呼盧立法之言信必書服藥之酒斷缾沽日得新
B27n0153_p0813a09║新經論智知有孤雄大丈夫
B27n0153_p0813a10║自覺隨宜真應之兆久聞靈響清徹透三靜關未得心
B27n0153_p0813a11║華發明照十方剎此善境界鄰妙吉祥
B27n0153_p0813a12║吾志在圓覺經得普眼上根之觀門行在楞嚴經得觀
B27n0153_p0813a13║音入流之法要姑務相濟積習勝緣
B27n0153_p0813a14║剛健中正予取韋編之言以為定觀練薰修予取具典
B27n0153_p0813a15║之言以為慧大築如此餘自詳求之也
B27n0153_p0813a16║真修法門次第有四智觀道斷志守力行此但開端詳
B27n0153_p0813b01║求在己或該己錄意孰增深
B27n0153_p0813b02║清心釋累予取後漢書息業養神予取禪源序二句足
B27n0153_p0813b03║矣用不必多
B27n0153_p0813b04║身心不動坐圓覺道塲權實會歸入法華三昧從吾所
B27n0153_p0813b05║好何必求人
B27n0153_p0813b06║予思壯歲歷官之日嘗見公館之壁上有題詩云猛風
B27n0153_p0813b07║㧞大樹其樹根已露上有寄生草青青猶未悟不審
B27n0153_p0813b08║何人之作也因知物理自昔而然先覺形言警戒多
B27n0153_p0813b09║矣
B27n0153_p0813b10║解脫三門見空虛而有覺涅槃一路云寂滅以無餘廣
B27n0153_p0813b11║說異端吾不取也
B27n0153_p0813b12║偉茲靈響發我天機乘妙妙之聞心入如如之成相欽
B27n0153_p0813b13║哉瑞應蔚為道師
B27n0153_p0813b14║人之多欲三聖同誠周易損卦云懲忿窒欲老子道經
B27n0153_p0813b15║云少私寡欲釋氏涅槃經云離於愛欲垂訓并著豈
B27n0153_p0813b16║合縱心
B27n0153_p0814a01║言行動天地儒教之極致也此法有為寂照含虛空佛
B27n0153_p0814a02║理之極致也此法無為二法俱正其用則別
B27n0153_p0814a03║人間有畏途內外共二皆速死之地也舉世誙誙然趣
B27n0153_p0814a04║之而不能避安知有一路涅槃門乎苟聞斯言大笑
B27n0153_p0814a05║者多矣
B27n0153_p0814a06║南史中有說梁時劉歊者幼敏特高長而博學有文才
B27n0153_p0814a07║不娶不仕隱居學道忽有老人無因而至謂歊曰君
B27n0153_p0814a08║心力堅猛必破死生彈指而去尋之莫知其所予因
B27n0153_p0814a09║追師獨斷其理夫人分叚之身乃一幻累之蘊耳此
B27n0153_p0814a10║人能破之而出所謂有自然智破無明役超於天人
B27n0153_p0814a11║者也豈世網之可嬰乎
B27n0153_p0814a12║孔子學禮辨其俎豆之名品此則典儀之職也孔子賛
B27n0153_p0814a13║易演其卜筮之象數此則執藝之職也然孔子所學
B27n0153_p0814a14║此有司之職乃是體大而不失其正者耳若以妙道
B27n0153_p0814a15║超乎形器之上出乎言意之表固不可同日而論也
B27n0153_p0814a16║而輙問禮於老𥅆故老𥅆荅以他辭形於教誡而孔
B27n0153_p0814b01║子遽有猶龍之歎焉是知宣尼主善為師聞義則服
B27n0153_p0814b02║有如此者
B27n0153_p0814b03║予別得一對治之法矣言簡意備可以足用先思己之
B27n0153_p0814b04║切於身心次及庶事之不如意者摠名為苦而歷觀
B27n0153_p0814b05║甚於己者至多又思己之切於身心次及庶事之得
B27n0153_p0814b06║如意者總名為樂而歷觀不及己者亦至多夫如是
B27n0153_p0814b07║以己方人有何不足
B27n0153_p0814b08║予惜暮年壯心不已所修功德頗異於常作不退輪銘
B27n0153_p0814b09║且志之於己而勿失自警策於胷中作無𥁞燈頌又
B27n0153_p0814b10║傳之於人而漸多期照耀於天下自覺自利覺他利
B27n0153_p0814b11║他言念此生不為虛過
B27n0153_p0814b12║南史內有說梁劉歊志行甚高奇嘗有異人謂歊曰君
B27n0153_p0814b13║心力堅猛必破死生予慨然慕之而志氣雄偉願超
B27n0153_p0814b14║造化抗心希古唯力是視
B27n0153_p0814b15║諦思人倫自凡及聖分為四種知見夫唯貪所欲都無
B27n0153_p0814b16║覺悟此是凡夫知見超凡有覺屑屑然樂於小法或
B27n0153_p0815a01║沈空住寂此是小乘知見夫傑出此類而不落小乘
B27n0153_p0815a02║二邊獨得中道此是大乘知見雖得中道亦不住於
B27n0153_p0815a03║相此是上乘知見出此四等之外更有上上乘知見
B27n0153_p0815a04║無不了知不可以限量對待為比而妙覺周圓此是
B27n0153_p0815a05║佛之知見
B27n0153_p0815a06║南華之書有說逍遙遊盖明大小雖殊而能隨己自足
B27n0153_p0815a07║不越涯分而過貪西域之書有說解脫門盖明次第
B27n0153_p0815a08║皆空而能見理無著免罹虛幻之所縛誓將乘逍遙
B27n0153_p0815a09║遊入解脫門予苟能然豈有不當二教參用有何相
B27n0153_p0815a10║違
B27n0153_p0815a11║士若宿植善根將成勝果練一心之凝寂期五眼之圓
B27n0153_p0815a12║明馭不退輪行無上道有如此者何以加焉
B27n0153_p0815a13║予之引退志本真純三徑就荒願無客到五漿先饋常
B27n0153_p0815a14║畏人知自然而然不可致詰
B27n0153_p0815a15║今得自生巧慧事甚近而意甚新夫化導於人猶為種
B27n0153_p0815a16║種方便而况於己豈不能然此久迷而忽悟者也
B27n0153_p0815b01║自今或值一切不如意事當即時而先覺屹然不動在
B27n0153_p0815b02║我而已苟不能然於己何益
B27n0153_p0815b03║化民成俗之學儒門之事也長生久視之道道門之事
B27n0153_p0815b04║也清心釋累之訓佛門之事也予以此三事為貴名
B27n0153_p0815b05║同而實異者也
B27n0153_p0815b06║今偶得一論一經之中四字各一句采而合之以為道
B27n0153_p0815b07║家心體之四相苟或能然何須廣求入理之法坐忘
B27n0153_p0815b08║論云心安而虛南華經云水靜猶明予謂但令心體
B27n0153_p0815b09║安虛靜明即是真人至人爾忽自追省曾作靜深生
B27n0153_p0815b10║四妙詞其序具述靜中生四妙謂安虛明樂是也今
B27n0153_p0815b11║之所說該涉其四矣且表志趣純深自然暗合故不
B27n0153_p0815b12║避重複而書
B27n0153_p0815b13║若有人功名富貴如唐之裴度郭子儀我不愛之若有
B27n0153_p0815b14║人琢磨道德師友造化合於天倫名出世人我愛之
B27n0153_p0815b15║重之願以至誠效之
B27n0153_p0815b16║持金剛經者若有人了知住無所住心得無所得法者
B27n0153_p0816a01║此名慧業若有人日積課誦之功希求豐報之利者
B27n0153_p0816a02║此名福業二者相去絕遠如霄壤矣
B27n0153_p0816a03║周易云知進退存亡而不失其正者其唯聖人乎老子
B27n0153_p0816a04║云見素抱樸少私寡欲又云知足不辱知止不殆涅
B27n0153_p0816a05║槃經云於世間中得名聖者少欲知足亦名清淨夫
B27n0153_p0816a06║如是則三教之書有何相戾勸戒之道有何不同讀
B27n0153_p0816a07║書之人何不聽信
B27n0153_p0816a08║寶積經云猶如大龍所作已辦涅槃經云如空野象獨
B27n0153_p0816a09║一無侶予因思之大士智力如大龍獨象奇特超絕
B27n0153_p0816a10║也如此若望有朋自遠方來不亦難乎
B27n0153_p0816a11║定如辟立不動也慧如珠明圓照也定慧相合體用備
B27n0153_p0816a12║矣到此體用何必多談
B27n0153_p0816a13║若有人於世間法中不嬰於網𮊁不犯於鍖斧於出世
B27n0153_p0816a14║間法中知出世之道路見入理之門戶如是之人可
B27n0153_p0816a15║謂獨步我自思之誰將晤語
B27n0153_p0816a16║予嘗作願成四勝深心偈云豁然悟空了然見性凝然
B27n0153_p0816b01║不動寂然無思今又以此四句偈自為己說用之為
B27n0153_p0816b02║法要焉豁然悟空者照破幻蘊情累不留苦惱也了
B27n0153_p0816b03║然見性者洞曉相續有情都是一真法界也凝然不
B27n0153_p0816b04║動者任其外緣所觸如八風之吹妙高山也寂然無
B27n0153_p0816b05║思者如晏海澄湛絕識浪之騰躍也四法純熟其利
B27n0153_p0816b06║甚愽
B27n0153_p0816b07║古人古事過去空今人今事即今空未來人事决定空
B27n0153_p0816b08║不悟則已既深悟之豈可於此大虛空幻妄之中一
B27n0153_p0816b09║一執為有法執之為有則有礙有礙則有害視之為
B27n0153_p0816b10║空則無礙無礙則無害以理斷之何者為勝苟不見
B27n0153_p0816b11║此理何以得為上上智苟不能以理奪情於己何益
B27n0153_p0816b12║又何以得為大丈夫哉行之由己何必求人
B27n0153_p0816b13║動搖支體無積滯之氣融練情性無結閡之念修行之
B27n0153_p0816b14║要最為親切予今老年所學如此
B27n0153_p0816b15║儒門中所尊推之曰龍周易云龍德而隱者也道門中
B27n0153_p0816b16║所尊亦推之曰龍史記孔子曰老子其猶龍耶釋門
B27n0153_p0817a01║中所尊亦推之曰龍寶積經中稱述無生大士云猶
B27n0153_p0817a02║如大龍所作已辦予因思凡諸俊彥有以人龍士龍
B27n0153_p0817a03║自負者一何容易哉
B27n0153_p0817a04║吾今佚老自謂方知身心世洞見大空佛道儒會歸真
B27n0153_p0817a05║理浩然氣暢但保太和之和油然心新當成至樂之
B27n0153_p0817a06║樂以茲度日豈曰虛生
B27n0153_p0817a07║志於道者必在乎抗心希古雄節邁倫窮當益堅老當
B27n0153_p0817a08║益壯脫落儔侶如獨象之絕羣超騰風雲如大龍之
B27n0153_p0817a09║辦事噫我有此願而世無同人
B27n0153_p0817a10║才智為佛事文殊之法門也行實為佛事普賢之法門
B27n0153_p0817a11║也聲響為佛事觀音之法門也求自然智唯變所適
B27n0153_p0817a12║吾能獨斷何必諮詢
B27n0153_p0817a13║慧可初師事達摩告其師曰我心不安達摩曰將心來
B27n0153_p0817a14║與汝安慧可曰我心不可得達摩曰吾與汝安心訖
B27n0153_p0817a15║予謂人之心也若此其身乃是至真至親之處然亦
B27n0153_p0817a16║無物可得况乎虛名至假至疎而乃自矜其有不亦
B27n0153_p0817b01║謬哉設有人曰我得好官予當告之曰將官來與汝
B27n0153_p0817b02║看彼或曰我官眾緣所成強名曰官亦如數輿無輿
B27n0153_p0817b03║不可得取而看之也予當答曰吾與汝看官訖
B27n0153_p0817b04║予因泛覽諸書又得三種之師尚書云主善為師夫宏
B27n0153_p0817b05║達之士不當止學一先生之言凡有一善皆能師之
B27n0153_p0817b06║則其智廣矣又列子云子列子師壼丘子林注云日
B27n0153_p0817b07║損之師老子云為道日損夫人若能知非改過日思
B27n0153_p0817b08║減損有去非之善居無過之地乃幾於道也又唐賢
B27n0153_p0817b09║白樂天有詩云澹然無他念虛靜是吾師莊子云唯
B27n0153_p0817b10║道集虛老子云歸根曰靜夫人若能虛靜其心則於
B27n0153_p0817b11║道最為親切此三種理有淺深俱為入道之門故予
B27n0153_p0817b12║采而師之
B27n0153_p0817b13║彌陁之淨土法華之化城權教也漸教也金剛之無所
B27n0153_p0817b14║住心圓覺之普眼觀門實教也頓教也看內典者當
B27n0153_p0817b15║如是戒
B27n0153_p0817b16║吾於二教之書各得法要之一老氏之書云深根固蔕
B27n0153_p0818a01║此乃長生之法也釋氏之書所云息緣反照此乃無
B27n0153_p0818a02║生之法也名相之談不煩多取
B27n0153_p0818a03║予自視所履進退不失其正應儒教之宗旨也動靜之
B27n0153_p0818a04║養其命應道教之宗旨也定慧均適其性應釋教之
B27n0153_p0818a05║宗旨也合此三善之法奉今一報之身與眾不同於
B27n0153_p0818a06║己有得
B27n0153_p0818a07║二獸濟渡壯獨象之絕流四果超升嘉大龍之辦事甘
B27n0153_p0818a08║從曲士見誚迦談
B27n0153_p0818a09║入道之要先戒嗜欲吾口不恣其所嗜得老氏之旨淡
B27n0153_p0818a10║乎無味心不恣其所欲得大易之旨寂然不動能戒
B27n0153_p0818a11║嗜欲故幾於道
B27n0153_p0818a12║予素愛重唐圭峯禪師宗密所述法要之書尤為詳備
B27n0153_p0818a13║竊心師之久矣天聖八年正月十八日夜忽夢見一
B27n0153_p0818a14║老僧或云此即密公也予乃再拜稽首自敘宿昔歸
B27n0153_p0818a15║依之志云弟子幼不狎好弄之侶長不學無益之藝
B27n0153_p0818a16║唯於妙道久留深意夙欽禪德願為門人擕缾洗鉢
B27n0153_p0818b01║服勤問法而已公亦有荅見器之深而不一一記省
B27n0153_p0818b02║其語寤而思之雖知因心成夢固當然歟亦喜妙事
B27n0153_p0818b03║同符斯可見矣
B27n0153_p0818b04║中觀論云因緣所生法我說即是空予自別有語云因
B27n0153_p0818b05║果所成法我說不是空何以故予謂善惡真妄皆有
B27n0153_p0818b06║報應故不為空也然而善惡真妄其理不同夫人心
B27n0153_p0818b07║之根本為因也心之所起為緣也所成為果也當知
B27n0153_p0818b08║惡緣妄緣可以除去有如左氏之語云無使滋蔓蔓
B27n0153_p0818b09║難圖也善緣真緣可以封植有如白公之詩云前歲
B27n0153_p0818b10║種桃核今歲為花樹其理决然耳智人宜乎詳擇之
B27n0153_p0818b11║也
B27n0153_p0818b12║自古以駕馭英雄乃威柄之極致莊子之師友造化在
B27n0153_p0818b13║人倫而何如超絕卓然殊非擬議
B27n0153_p0818b14║威儀動止有節身隨宜也𭣣合凝融有敘心隨宜也飲
B27n0153_p0818b15║㗖服餌有法物隨宜也詳擇應順有理事隨宜也我
B27n0153_p0818b16║之四隨宜日用人不知
B27n0153_p0819a01║設使絕倫才逸賞之曰天上謫仙人何如出世道高推
B27n0153_p0819a02║之為法中大調御
B27n0153_p0819a03║凡夫之心動而昏聖人之心靜而明深智之士志於道
B27n0153_p0819a04║者詳究此言足用矣
B27n0153_p0819a05║身世二事罕有悟者世有世網之患難身有身蘊之苦
B27n0153_p0819a06║厄二俱出離方名解脫
B27n0153_p0819a07║季子觀樂觀諸國之樂知其各有興衰此外事也予之
B27n0153_p0819a08║觀音觀獨聞之音知其最為殊勝此內事也觀音之
B27n0153_p0819a09║名亦非無謂
B27n0153_p0819a10║予於世間法本以薄藝自結人主未嘗依權倖而苟進
B27n0153_p0819a11║也於出世間法亦思以至誠合天道未嘗信巫祝之
B27n0153_p0819a12║妄求也自然而然無助我者
B27n0153_p0819a13║迷人既貪存日虛榮虛利此乃有中之空也又貪歿後
B27n0153_p0819a14║虛名虛餙此乃空中之空也皆由自執為我不悟我
B27n0153_p0819a15║是虛妄幻累之根本孰能思之
B27n0153_p0819a16║予覽唐書文苑傳云司空圖退居中條山別墅自稱耐
B27n0153_p0819b01║辱居士予因思佛法中有六度而忍辱是其一耐辱
B27n0153_p0819b02║即忍辱之義也夫如是則釋迦文曾為忍辱仙人司
B27n0153_p0819b03║空圖自稱耐辱居士噫言之斯無難唯受辱俾如流
B27n0153_p0819b04║是唯難哉經教中謂能忍者名為有力大人予獨斷
B27n0153_p0819b05║其理夫人不能忍者則有惡事發作譬如暴風起濤
B27n0153_p0819b06║坐致覆沒能忍之者必得惡事消滅譬如沸湯沃雪
B27n0153_p0819b07║不暫停留圖若誠如所稱予謂耐忍辱居士便是有
B27n0153_p0819b08║力大人
B27n0153_p0819b09║學法之要見性居先槩舉大端諦觀可曉佛經云非幻
B27n0153_p0819b10║不滅道經云其精甚真難遇至人欵談妙理
B27n0153_p0819b11║老莊道奧既見其清虛能秀禪宗又知其頓漸晚年真
B27n0153_p0819b12║學自顧多然
B27n0153_p0819b13║天時人事物理道樞舉四大端該括𥁞矣予於四者靡
B27n0153_p0819b14║不經心銳意詳求悉見崖畧撫己自得豈曰虛生卜
B27n0153_p0819b15║此談交罕逢深契
B27n0153_p0819b16║予讀圓覺經愛普眼觀門理事無礙讀華嚴經愛普賢
B27n0153_p0820a01║觀行智力相資若夫優柔而求厭飫而趣是吾心也
B27n0153_p0820a02║云誰知之
B27n0153_p0820a03║自思性分稍應佛書引車避仇得須菩提無諍三昧忘
B27n0153_p0820a04║言合意入維摩詰不二法門竊冀涓塵積成海岳是
B27n0153_p0820a05║於妙道粗結勝緣
B27n0153_p0820a06║隋珠彈雀荊玉抵鵲外物也人猶惜其所失而况精神
B27n0153_p0820a07║內寶也棄而不𭣣過求虛冗之榮利者吾惜之深也
B27n0153_p0820a08║禪心之體不可不住不可有住當住乎無所住之住金
B27n0153_p0820a09║剛經云應生無所住心坐忘論樞翼云不依一物而
B27n0153_p0820a10║心常住是也若住此住安穩深固可以到自覺聖智
B27n0153_p0820a11║境界之處此其大畧也至要也
B27n0153_p0820a12║出是非域見莊子之道樞破煩惱賊用維摩之慧劒學
B27n0153_p0820a13║也如此人其何謂
B27n0153_p0820a14║徐寅律賦體格浮華內有可采予亦𭣣之有賦述神僊
B27n0153_p0820a15║之道約畧記其大意明乎道不易致其語有云上不
B27n0153_p0820a16║在天不可以翼翥下不在地不可以身到不在乎近
B27n0153_p0820b01║不可以耳目審不在乎遠不可以車馬造又有云在
B27n0153_p0820b02║乎破塵網清心源出嗜欲之千里入希夷之一門予
B27n0153_p0820b03║亦以為然
B27n0153_p0820b04║禮記有云七歲曰悼八十九十曰耄悼與耄雖有罪而
B27n0153_p0820b05║不加刑予今年八十矣因而自思非但不作世間有
B27n0153_p0820b06║刑之罪又欲力學出世間無為之道以此比方怡然
B27n0153_p0820b07║自是
B27n0153_p0820b08║吾老矣自設常用疾力之法譬如金鐵之器可以速辦
B27n0153_p0820b09║湯飲者名曰急須子是也今自約於其四威儀中不
B27n0153_p0820b10║管情境之順違不管晷刻之多少且即時而入至人
B27n0153_p0820b11║無何有之鄉放懷而遊不計近遠又即時而泛如來
B27n0153_p0820b12║大寂滅之海冥神而涉不計淺深量𭣣功用此法定
B27n0153_p0820b13║矣禪源都序云隨時隨處息業養神正是此也所宜
B27n0153_p0820b14║罷諸演說之煩爾
B27n0153_p0820b15║予以文章為佛事者自然道心好陳法要非世間之隨
B27n0153_p0820b16║順也又以音聲為佛事者自然靈響暗資法樂非耳
B27n0153_p0821a01║外之鏗鏘也言念勝因何求益友
B27n0153_p0821a02║予記得齊己詩句云心清檻底瀟湘月骨冷禪中太華
B27n0153_p0821a03║秋又記得似是陳陶詩句云高僧示我真隱心月在
B27n0153_p0821a04║中𡶶葛洪井予愛誦之令人氣格爽㧞
B27n0153_p0821a05║夫人生之所值遇者大槩凡有四種焉世運之治亂事
B27n0153_p0821a06║理之順違氣質之盛衰情意之苦樂皆有勢數而不
B27n0153_p0821a07║能出矣唯有大覺力聖人至明至勇鍊成不二性還
B27n0153_p0821a08║源深固者獨能出之予所見如此復與誰言
B27n0153_p0821a09║圓覺經普眼觀門被上根而如來告普眼菩薩言欲求
B27n0153_p0821a10║如來淨圓覺心應當正念遠離諸幻先依如來奢摩
B27n0153_p0821a11║他行堅持禁戒安處徒眾宴坐靜室予詳真學當從
B27n0153_p0821a12║此始夫安處徒眾則非吾事所云堅持禁戒實資外
B27n0153_p0821a13║獎又云宴坐靜室最為要切維摩經云不於三界現
B27n0153_p0821a14║身意是為宴坐予嘗擬之而言云不令一事礙方寸
B27n0153_p0821a15║是為虛室然而此皆言其臻極之理必未能爾自思
B27n0153_p0821a16║力量且宜從漸雖不及苾蒭受具足戒且以嚴持小
B27n0153_p0821b01║法檢迹正儀可也雖未能頓虛方寸之地以為吉祥
B27n0153_p0821b02║之室且虛方丈之室專於靜居可也吾之老年屬意
B27n0153_p0821b03║如此
B27n0153_p0821b04║學而欲求外事者唯恐人不知欲求內事者唯恐人知
B27n0153_p0821b05║之吾有此言已泄天機
B27n0153_p0821b06║諦觀貪欲有二大患固權寵而觸禍機飾私邪而涉畏
B27n0153_p0821b07║途知之善避百無一二古今之大情也如是
B27n0153_p0821b08║自謂暮年急於無學之學不必須俟從容固當隨時抖
B27n0153_p0821b09║擻一切塵念冥心絕境便是入至人無何有之鄉泛
B27n0153_p0821b10║如來大寂滅之海此但至小至淺者也古德所言之
B27n0153_p0821b11║理乃是至大至深者也
B27n0153_p0821b12║服雲母粉不如我自得法門甘露味之妙也聽清商樂
B27n0153_p0821b13║不如我獨聞性域天籟音之和也五鼓夢迴聰警甚
B27n0153_p0821b14║樂福會靈應超然絕倫
B27n0153_p0821b15║習定如習射射多則中多中多則分寸無失如此則定
B27n0153_p0821b16║心熟矣益慧如益燈燈多則明多明多則毫芒必照如
B27n0153_p0822a01║此則慧心廣矣非曰狂言悉因經據吾求自然智切
B27n0153_p0822a02║問近思唯變所適他皆倣此
B27n0153_p0822a03║儒家之文雅道家之清淨禪家之宴寂吾登耋耄之年
B27n0153_p0822a04║彌加樂欲之意自喜性習之天然也如此
B27n0153_p0822a05║左氏春秋有語曰老將智而耄及之予今年登八旬而
B27n0153_p0822a06║演法成文其意無盡常患才多以為增上緣然而年
B27n0153_p0822a07║及耄而智日新度越古人亦足自慶即非妄有矜伐
B27n0153_p0822a08║也加以壽康給足似續蕃衍使我勝修益壯耳
B27n0153_p0822a09║予讀楞嚴經知動靜不生之相讀圓覺經見理事無礙
B27n0153_p0822a10║之門非止讀經而皆得法
B27n0153_p0822a11║予讀類書有云隋時高潔之士張文詡愽覽文籍以灌
B27n0153_p0822a12║園為業州郡頻舉皆不應也以其貧素而賑給之又
B27n0153_p0822a13║輙辭不受每歎曰老冉冉而將至恐修名之不立予
B27n0153_p0822a14║見古人之行如此因而省己夫服勞有養自免學老
B27n0153_p0822a15║圃之事賜祿足用豈待致公家之䘏年登大耋精爽
B27n0153_p0822a16║不昧慶幸畢集超於先賢固當激勵志莭亦加先賢
B27n0153_p0822b01║一等今不復修飾更求虛名且歎曰老冉冉而已至
B27n0153_p0822b02║惜涉道之未深爾
B27n0153_p0822b03║予自冠及耄好讀書未省一日而廢棄亦既大耄尤嗜
B27n0153_p0822b04║竺墳酷信所說行之因報如影響不差慨然有挺拔
B27n0153_p0822b05║出塵之想猶患前言博而寡要因為四字六句以定
B27n0153_p0822b06║積習之法自曉而已其語云知幻識真去邪住正冥
B27n0153_p0822b07║心攝念入流聞和不失不勞法要𥁞矣
B27n0153_p0822b08║人倫有三大苦未見有丁寧形言而戒懼者仕宦之間
B27n0153_p0822b09║暗觸禍機衽席之上密涉畏途輪環之中枉入諸趣
B27n0153_p0822b10║夫第一第二之苦可以目覩第三之苦可以心知若
B27n0153_p0822b11║能嚴持至行善避此苦者其唯有智力大人乎
B27n0153_p0822b12║人之所惜愈增愈踈予之所惜愈減愈親智者可以意
B27n0153_p0822b13║取予不能以言陳
B27n0153_p0822b14║離名相精真體用難為力致不思議解脫境界率由神
B27n0153_p0822b15║會故惟道侶非尚談交
B27n0153_p0822b16║時君御極舊有至言書云任賢勿貳去邪勿疑予因思
B27n0153_p0823a01║之法王御心亦復如是依華嚴經信用普賢依楞嚴
B27n0153_p0823a02║經勿受羣邪是也
B27n0153_p0823a03║大道人事物理動息各有自然時數若能洞曉臻極而
B27n0153_p0823a04║無蔕芥於胷中者可推之曰賢哉大丈夫
B27n0153_p0823a05║祿位神物也求者不可得有有者不可得守守者不可
B27n0153_p0823a06║得久所以然者不知其道也抑亦數有定分也
B27n0153_p0823a07║心之所起念念名為塵垢念之所屬事事名為夢幻當
B27n0153_p0823a08║如是觀如是斷勿復分別牽纏
B27n0153_p0823a09║大千沙界尚為空𫟚之空名鉅萬金錢固是末中之末
B27n0153_p0823a10║事非上上智無了了心
B27n0153_p0823a11║我自得二大觀法門觀一切動植之形來觸目者悉謂
B27n0153_p0823a12║之夢幻觀一切差別之情來觸心者悉謂之魔賊此
B27n0153_p0823a13║二者事類繁細不可件析從無始以來與我為仇敵
B27n0153_p0823a14║非我獨然而人皆然非止於今已徃未來無窮亦皆
B27n0153_p0823a15║然我知之矣彼來觸我我當觀之令精審而不迷練
B27n0153_p0823a16║之令純熟而不動難則至難未必能爾然比夫全不
B27n0153_p0823b01║知觀練者則殊矣
B27n0153_p0823b02║我視富貴如秋風之過如浮雲之變視身世如幻化之
B27n0153_p0823b03║相如夢想之狀是故我心無所住而住亦不見其無
B27n0153_p0823b04║所住之住
B27n0153_p0823b05║吾晚年之學住無所住故不為住修無所修故不為修
B27n0153_p0823b06║得無所得故不為得說不可說所以無說是故徑荒
B27n0153_p0823b07║交絕介然自守而已
B27n0153_p0823b08║吾嘗諦觀多士求其傑出若乃博聞強記洪筆麗藻學
B27n0153_p0823b09║洞天人之際才堪將相之科根器得中或有之矣必
B27n0153_p0823b10║要中根以上自然智生知高蹈之大方見還源之妙
B27n0153_p0823b11║性超出世表卓然獨存者吾不得而見之矣
B27n0153_p0823b12║莊子外篇有虛緣葆真之說圓覺經普眼章有理事無
B27n0153_p0823b13║礙法門予嘗究觀其體一也夫順緣而不失真與應
B27n0153_p0823b14║事而不妨理有何差別宏達之士適變會同固當如
B27n0153_p0823b15║此若偏執一家之言而意成隔閡者非也
B27n0153_p0823b16║南華之經有所評品謂之蔽蒙之民倒置之民天之戮
B27n0153_p0824a01║民予歎士大夫為何不知此言可愧可畏又西域之
B27n0153_p0824a02║經有所尊獎謂之開士大士無上士為何不知此言
B27n0153_p0824a03║可貴可愛而但蠢蠢然紛紛然與萬物同化滅欲何
B27n0153_p0824a04║為哉
B27n0153_p0824a05║夫聖人作易窮神知化窮理𥁞性此乃數術之大者也
B27n0153_p0824a06║數術雖大而有限量惟世雄妙覺之理不可以數術
B27n0153_p0824a07║窮之獨出限量之外固非偏見孤說角其勝負者也
B27n0153_p0824a08║金剛齊云我不依有住而住不依無住而住如是而住
B27n0153_p0824a09║予因續之以言云我願於造次顛沛之際逆情垂意
B27n0153_p0824a10║之時亦不失安然而住
B27n0153_p0824a11║采集內典四句以明己意云宴坐靜室冥神絕境凡所
B27n0153_p0824a12║有相夢幻泡影
B27n0153_p0824a13║道家之言虛無但得其體佛教之言寂照體用兼備真
B27n0153_p0824a14║學之流所宜具此知見分其半滿
B27n0153_p0824a15║清心釋累姑務息緣澄神定靈居常宴坐用之不匱其
B27n0153_p0824a16║如予何
B27n0153_p0824b01║儒書之要仁與義道書之要恬養智佛書之要定生慧
B27n0153_p0824b02║兼而有之廣大悉備
B27n0153_p0824b03║非理外至當如逢虎即時而避勿恃格獸之勇非理內
B27n0153_p0824b04║起當如探湯即時而止勿從染指之欲大率如此不
B27n0153_p0824b05║煩具陳
B27n0153_p0824b06║老子云有物混成先天地生此乃釋教所說一真法界
B27n0153_p0824b07║是也周易云精氣為物遊魂為變此乃釋教所說羣
B27n0153_p0824b08║有從一真起滅名為生死隨其因報輪環各入諸趣
B27n0153_p0824b09║是也若非大和會不凝滯何以到窮理盡性之處不
B27n0153_p0824b10║以時刻之少多處所之喧靜情境之違順冥心息念
B27n0153_p0824b11║常存揔持
B27n0153_p0824b12║夫道家法要氣為元也調柔順適自覺氣之和禪家法
B27n0153_p0824b13║要性為宗也空明洞徹自覺性之靈二法相符其妙
B27n0153_p0824b14║盡矣
B27n0153_p0824b15║多藏厚亡不如積而能散高位疾顛不如卑以自牧是
B27n0153_p0824b16║以古人有言富不如貧貴不如賤者識之深者也
B27n0153_p0825a01║內學之人但依道家流所說真人至人體純素之理禪
B27n0153_p0825a02║家流所說大乘上乘入空妙之法恊用臻極誰窮智
B27n0153_p0825a03║力
B27n0153_p0825a04║修證儀中已說須具五緣予嘗思之尚未該備今自立
B27n0153_p0825a05║一說須具四緣第一具心緣深信樂欲此為根本其
B27n0153_p0825a06║次具身緣無諸疾瘴事役其次具資緣有物足用有
B27n0153_p0825a07║人善奉其次具世緣運歷平寧是也最先由己次第
B27n0153_p0825a08║委命
B27n0153_p0825a09║予愛經教中所言棲心聖境冥心絕境安住妙境若能
B27n0153_p0825a10║知而密契語嘿一致其要備矣何假外求於人
B27n0153_p0825a11║予讀經得楞嚴圓通法門圓覺無礙法門維摩不二法
B27n0153_p0825a12║門與夫誦其經而籍其數者異矣
B27n0153_p0825a13║學道者但得寐無夢而寤無憂譽不喜而毀不怒脗色
B27n0153_p0825a14║空而如一即動靜而皆如練此純深其道成矣
B27n0153_p0825a15║歸心聖境上有古先生藏事私庭下有𨽾子弟吾之慶
B27n0153_p0825a16║幸灼然居多
B27n0153_p0825b01║圓覺經中敘普眼之觀重重是幻冲虛經中辨爭鹿之
B27n0153_p0825b02║訟重重是夢是知即今之我是幻也即我之所是夢
B27n0153_p0825b03║也見此大空已是真智猶名半智又此普眼章中言
B27n0153_p0825b04║非幻不滅如老子云其精甚真此則不空若能洞曉
B27n0153_p0825b05║非空非不空超絕混融方名全智
B27n0153_p0825b06║予已大耋之年矣尚多游心文章愈愛體勢混融格力
B27n0153_p0825b07║雄重才學典雅語句清拔內視靈府殊未有昬濁之
B27n0153_p0825b08║狀
B27n0153_p0825b09║法華之悟入圓覺之隨順吾思詳練兼該以盡致力之
B27n0153_p0825b10║妙斯亦無得之得
B27n0153_p0825b11║信正說作正觀志在超絕洞曉無為之理者名為達道
B27n0153_p0825b12║信邪說作邪觀志在貪得增上有為之事者名為侫
B27n0153_p0825b13║佛此二人心霄壤殊致
B27n0153_p0825b14║予好看內典若要學出世聖人圓寂妙湛之心固不可
B27n0153_p0825b15║及然而觀練增深了達世間之幻妄銷去胷中之蔕
B27n0153_p0825b16║芥比不知者亦獲法利萬分之一也
B27n0153_p0826a01║人所愛欲大率有二有聲無形謂之名或物或事謂之
B27n0153_p0826a02║利殊勝反是亦有其二美善自得謂之德美善可蹈
B27n0153_p0826a03║謂之道條目繁細此舉宏綱
B27n0153_p0826a04║前輩有詩句云兩輪日月般興廢一合乾坤夾是非有
B27n0153_p0826a05║以見是非之頗多也如此今人著文褒貶古人以為
B27n0153_p0826a06║論有以見是非之有餘也又如此故莊生之書以環
B27n0153_p0826a07║中之空為道樞釋氏之書以心言路絕名曰不可思
B27n0153_p0826a08║議解脫真學之士若不到此則其言意未有休歇之
B27n0153_p0826a09║地
B27n0153_p0826a10║真學之士且能言不出是非色不形喜慍意不存愛憎
B27n0153_p0826a11║積習純深亦不易得
B27n0153_p0826a12║寂然不動定體也志以道寧油然而生慧用也心華發
B27n0153_p0826a13║越混而為一何慮何營
B27n0153_p0826a14║人生而靜天之性也此為因地感物而動性之欲也此
B27n0153_p0826a15║為緣起息緣反照是為要妙
B27n0153_p0826a16║一真法界本自常然三世妄心了不可得
B27n0153_p0826b01║始覺之覺名曰聖胎難忍能忍謂之有力大人觀練交
B27n0153_p0826b02║深所作辦矣
B27n0153_p0826b03║予讀類書相術門有說唐時事初高智周來濟郝處俊
B27n0153_p0826b04║孫處約同遊寓於揚州而江都人石仲覽傾產以待
B27n0153_p0826b05║之嘗引相工視濟等相工曰此四人皆宰相也來公
B27n0153_p0826b06║早貴而末途屯躓高公晚達而最為壽考夫速登者
B27n0153_p0826b07║易顛徐進者少患天之道也而濟等皆如所言又有
B27n0153_p0826b08║說五代周時趙廷乂世為星官仍於袁許之鑒長於
B27n0153_p0826b09║氣色清泰未廷乂待詔內庭嘗與樞密學士呂琦同
B27n0153_p0826b10║行琦從容密問國家運祚廷乂曰來年厄會之期俟
B27n0153_p0826b11║過別論琦敦訊不已廷乂曰保邦在刑政保祚在福
B27n0153_p0826b12║德於刑政則術士不敢言奈何際會諸公罕有卓絕
B27n0153_p0826b13║福德者下官實有恤緯之僭尋而晉高祖入洛予因
B27n0153_p0826b14║思藝術之士亦如此言是知天時人事必以理道居
B27n0153_p0826b15║先耳
B27n0153_p0826b16║維摩經疏中有說云文字般若謂名句文三者平顯般
B27n0153_p0827a01║若故又圓覺道場修證儀中說修行初地得經綸智
B27n0153_p0827a02║予因自思好看佛書道書得意著文亦不失學法之
B27n0153_p0827a03║巧慧耳
B27n0153_p0827a04║酷嗜於道談乎無味之味也獨聞其和天然無聲之聲
B27n0153_p0827a05║也有如此者名决定相
B27n0153_p0827a06║不齅驕餌則免五鼎之烹不入智籠則免四隅之觸古
B27n0153_p0827a07║人高蹈肥遯其見如此若復別得妙道何以加焉
B27n0153_p0827a08║學仙至要無越於深根固蔕長生久視安養神氣自求
B27n0153_p0827a09║獨善之利學禪至要無越於定慧相合合而後明化
B27n0153_p0827a10║導生靈曲成兼濟之名其意則已備矣其言則無窮
B27n0153_p0827a11║也
B27n0153_p0827a12║予讀內外經典咸有所得讀法華經信入佛知見為大
B27n0153_p0827a13║事所以依正覺觀其妙不使心昬迷讀周易信蒙以
B27n0153_p0827a14║養正為聖功所以履正道晦其迹不求人見知協用
B27n0153_p0827a15║交濟何徃弗宜
B27n0153_p0827a16║內學之士智明而無為行於正道者是也識暗而有作
B27n0153_p0827b01║行於邪道者非也大率如此法門樞要
B27n0153_p0827b02║澡雪靈明之心道可致也固存幻化之身道所寄也牽
B27n0153_p0827b03║制重複之緣道有累也於此觀練尤宜純熟
B27n0153_p0827b04║蒙以正功乃聖其直貫天必無愆應晦而明用乃靈其
B27n0153_p0827b05║照對物必無遁形我如是言亦不立名
B27n0153_p0827b06║今采經錄之語配為四句諸幻𥁞滅覺心不動照體獨
B27n0153_p0827b07║立物我皆如法相及此吾道成矣
B27n0153_p0827b08║儒家燕居閑暇和舒顯放懷之容止禪家宴坐澄心空
B27n0153_p0827b09║寂晦入道之指歸理有淺深說難窮盡
B27n0153_p0827b10║道書言真人至人佛書言大乘最上乘者其理大同小
B27n0153_p0827b11║異若執所說則難為和會
B27n0153_p0827b12║凡一百八十一章
B27n0153_p0827b13║
B27n0153_p0827b14║【圖】
B27n0153_p0827b15║
B27n0153_p0827b16║
B27n0153_p0828a01║
B27n0153_p0828a02║
B27n0153_p0828a03║
B27n0153_p0828a04║
B27n0153_p0828a05║
B27n0153_p0828a06║
B27n0153_p0828a07║
B27n0153_p0828a08║法藏碎金錄卷八
B27n0153_p0828a09║
B27n0153_p0828a10║覆校官博士（臣）劉光第
B27n0153_p0828a11║校對官中書（臣）范來宗
B27n0153_p0828a12║謄錄監生（臣）宋允辰
B27n0153_p0828a13║
B27n0153_p0828a14║
B27n0153_p0828a15║
B27n0153_p0828a16║
B27n0153_p0828b01║詳校官監察御史（臣）王爾烈
B27n0153_p0828b02║檢討（臣）何思鈞覆勘
B27n0153_p0828b03║
B27n0153_p0828b04║
B27n0153_p0828b05║
B27n0153_p0828b06║
B27n0153_p0828b07║