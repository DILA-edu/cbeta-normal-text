B27n0153_p0849a08║
B27n0153_p0849a09║欽定四庫全書
B27n0153_p0849a10║　法藏碎金錄卷十宋　晁逈　撰
B27n0153_p0849a11║合世態者由乎飾情感神道者由乎至誠有妄有真各
B27n0153_p0849a12║以類應必然之理也君子時權以適變小人幸權而
B27n0153_p0849a13║失正大智明照物無遁形
B27n0153_p0849a14║予自引退就第久於佚老闔扉宴息交遊殆絕門閑室
B27n0153_p0849a15║靜身端心虛餌藥扶衰讀書廣智味老莊之語體真
B27n0153_p0849a16║素而不雜究宗雷之學增觀練而匪懈凡有所述率
B27n0153_p0849b01║由自規感悟福緣放懷私喜而已
B27n0153_p0849b02║觀神道之設教教極精㣲乘佛理以御心心彌洞達覺
B27n0153_p0849b03║大虛妄是正修行伊予于茲耄年益壯
B27n0153_p0849b04║真修正勤斯為急務清升妙徹布在㣲言自有勝因勿
B27n0153_p0849b05║疑至理
B27n0153_p0849b06║自省年高為學功倍所讀之書唯務游聖門味道腴所
B27n0153_p0849b07║著之文無復解客嘲荅賔戱何求外獎率由天至
B27n0153_p0849b08║吾撫己諦觀自艾越耆逮茲九九之歲增上內外之學
B27n0153_p0849b09║未始荒墜雖耄年已及而智思益生今試聊陳梗槩
B27n0153_p0849b10║得其三焉其一曰觀書啟覺心智其二曰觸類發天
B27n0153_p0849b11║機智其三曰則象演文言智必使條分𣲖別則不可
B27n0153_p0849b12║悉數若其自以意取即此三智該括大端足矣
B27n0153_p0849b13║釋氏所明妙性非幻老氏所明真精有信其言雖異其
B27n0153_p0849b14║理則同云何妄分別不能大和會
B27n0153_p0849b15║內則無一息之頃輙離於道外則雖萬物之眾不忤其
B27n0153_p0849b16║志撫己環顧非甚缺然
B27n0153_p0850a01║一切之妙自以觀照一切之苦自以智度凡諸駭俗之
B27n0153_p0850a02║談華而誕者不願聞之爾
B27n0153_p0850a03║予嘗以喫食後道院中徃復閑行數及五百步而止偶
B27n0153_p0850a04║看文選第十一有鮑明遠行藥至城東橋詩注云昭
B27n0153_p0850a05║因疾服藥行而宣導之遂至建康城東橋見游宦之
B27n0153_p0850a06║子而作是詩也其詩有句云擾擾游宦子營營市井
B27n0153_p0850a07║人予因服藥後別行五百步而不賦詩但擬之立二
B27n0153_p0850a08║名曰行食行藥此亦素所自謂有則象智之一端也
B27n0153_p0850a09║黃老之言聿遵於清靜宗雷之學式重於薰修吾今於
B27n0153_p0850a10║此存誠豈不謂之善利
B27n0153_p0850a11║道家所言虛心者去妄情也禪家所言實相者明真性
B27n0153_p0850a12║也能如是解何用多言
B27n0153_p0850a13║先師孔聖有言所慎者三謂齋戰疾也此三者人之重
B27n0153_p0850a14║事固當慎之垂為教誡仁者之利予因立言別有所
B27n0153_p0850a15║慎者三爾謂仕宦之禍機嗜欲之畏塗因報之惡趣
B27n0153_p0850a16║智者必以為然矣
B27n0153_p0850b01║儒教五常以仁為首道教三寶以慈居先釋教所演能
B27n0153_p0850b02║仁大慈倍百深至考其同歸斯則一揆必也儗倫則
B27n0153_p0850b03║當異日而言之
B27n0153_p0850b04║予歷觀典籍之中各有歎美三教聖人之言今試概舉
B27n0153_p0850b05║以明限量論語云達巷黨人曰大哉孔子博學而無
B27n0153_p0850b06║所成名顏淵喟然嘆曰仰之彌高鑽之彌堅瞻之在
B27n0153_p0850b07║前忽焉在後史記云孔子適周見老子老子告之以
B27n0153_p0850b08║言孔子謂弟子曰鳥吾知其能飛魚吾知其能游獸
B27n0153_p0850b09║吾知其能走走者可以為罔游者可以為綸飛者可
B27n0153_p0850b10║以為矰至於龍吾不能知其乘風雲而上天吾今日
B27n0153_p0850b11║見老子其猶龍耶又莊子云孔子見老子之談道出
B27n0153_p0850b12║以告顏回曰丘之於道也其猶醯鷄與㣲夫子之發
B27n0153_p0850b13║吾覆也吾不知天地之大全也華嚴經中歎佛偈云
B27n0153_p0850b14║十方大雄最無上譬如虛空無等等境界廣大不可
B27n0153_p0850b15║測功德第一超世間又云如人持尺量虛空復有行
B27n0153_p0850b16║計筭其𰚆虛空邊際不可得如來境界亦如是予觀
B27n0153_p0851a01║內典偈頌如此甚多今但舉其一端而已
B27n0153_p0851a02║夫真正學道之人但能頹然嗒然混冥而同於外翛然
B27n0153_p0851a03║陶然融暢而樂於內莫貪殊勝之閫域且入逍遙之
B27n0153_p0851a04║境界一無所為而得自在
B27n0153_p0851a05║凡云樂道者道不同世間法可以名狀但且以順性合
B27n0153_p0851a06║理而成適悅者強名曰樂道
B27n0153_p0851a07║莊子所云心齋者性之自然戒也孟子所云我四十不
B27n0153_p0851a08║動心者性之自然定也孔子所云吾四十而不惑者
B27n0153_p0851a09║性之自然慧也內典綂而名之曰三無漏學夫識敏
B27n0153_p0851a10║智圓之士方能和會不滯於一隅爾
B27n0153_p0851a11║𢠳然之忿出於天性非素蘊畜既過即已不用存其久
B27n0153_p0851a12║悔止可思其漸戒人有疾苦或多偶爾非因所作無
B27n0153_p0851a13║如之何歷觀幻化之軀而有甚於己者推此二理足
B27n0153_p0851a14║以自寬
B27n0153_p0851a15║夫人心境清淨是佛國淨土心境濁亂是魔國穢土此
B27n0153_p0851a16║至論也若有舍此外取則非真智
B27n0153_p0851b01║人性處世有限量周一身之所觸能自覺爾佛性出世
B27n0153_p0851b02║無限量盡一真之法界無不知之小大絕倫有如此
B27n0153_p0851b03║者達理之士當如是解
B27n0153_p0851b04║不能攻堅木何以見大匠之利刃不能行難事何以見
B27n0153_p0851b05║大士之利根我今耄及之年未見道勝之力深自惜
B27n0153_p0851b06║也更俟何人警勸哉
B27n0153_p0851b07║左氏春秋云祁奚請老晉侯問嗣焉稱解狐其讎也將
B27n0153_p0851b08║立之而卒又問焉對曰午也可君子謂能舉善矣稱
B27n0153_p0851b09║其讐不為諂立其子不為比禮記儒行曰儒有內稱
B27n0153_p0851b10║不避親外舉不避怨予謂祁奚直道至誠不起憎愛
B27n0153_p0851b11║非儒行而何內典多云怨親平等祁奚非佛行而何
B27n0153_p0851b12║若夫曲士偏私有以教法更相是非者豈可與言大
B27n0153_p0851b13║達至公之理乎
B27n0153_p0851b14║吾嘗特立獨行考求於眾而未嘗見有同心如己者竊
B27n0153_p0851b15║謂人不出吾之右吾不在人之後非為伐德是曰至
B27n0153_p0851b16║論
B27n0153_p0852a01║入道初門先除我相一切倫品從無始際自認四顛倒
B27n0153_p0852a02║不得三解脫
B27n0153_p0852a03║耄年深思入道之要調御其性常無動亂斯可以為定
B27n0153_p0852a04║觀照其理常無蔽蒙斯可以為慧知眾緣之必空隨
B27n0153_p0852a05║緣而勿礙知一真之不空冥真而勿失止此足矣何
B27n0153_p0852a06║必多求
B27n0153_p0852a07║時屬歊蒸性躭禪悅究慧能南宗之法可以雪煩當元
B27n0153_p0852a08║亮北窻之風可以禦暑道院虛曠塵事蠲除內外清
B27n0153_p0852a09║凉朝晡暢適佚老所得不亦多乎
B27n0153_p0852a10║無牽纏者即為解脫除熱惱者便獲清涼雖未成靜定
B27n0153_p0852a11║之功而且得逍遙之趣
B27n0153_p0852a12║無中出有名曰造有復歸無名曰化造化之中倫類萬
B27n0153_p0852a13║品而最靈者名之曰人百億人中或有一上上智力
B27n0153_p0852a14║能超出造化之外者大聖人也立言垂法救拯焚溺
B27n0153_p0852a15║善利無疆吾罕見有確論而深知者噫悠悠之徒何
B27n0153_p0852a16║所用心哉
B27n0153_p0852b01║古教中有說云一切善惡事都莫思量一切分別心無
B27n0153_p0852b02║非障礙予今耄年惜日急於真學再思得一條簡備
B27n0153_p0852b03║方畧立為標準且先用此古教二說不思量不分別
B27n0153_p0852b04║淨其意業然後日夕溶溶勝進不計開塞之胷臆不
B27n0153_p0852b05║計延促之晷刻即時即處直以冥神絕境為大事久
B27n0153_p0852b06║於融練習以成性此法至當何以加焉
B27n0153_p0852b07║吾道寡合吾心自知佚老扶衰養至人之浩素凝懷入
B27n0153_p0852b08║理辦大事之因緣無以僉謀出於獨斷
B27n0153_p0852b09║推理安常此法外禦冥真體寂此法內習同符足用吾
B27n0153_p0852b10║事濟矣自以意取不復言宣也
B27n0153_p0852b11║吾嘗諦觀學人根氣之小者析色明空根器之大者即
B27n0153_p0852b12║色明空根器之小者到空而斷滅根器之大者到空
B27n0153_p0852b13║而靈照無窮
B27n0153_p0852b14║今我裁定進道之心如鳥飛空即飛即起無所礙也觸
B27n0153_p0852b15║境之心如響應聲即應即止無所餘也不復援據立
B27n0153_p0852b16║名徑直如此而已
B27n0153_p0853a01║伊予有大志學大雄辦大事如大龍何物而能障礙哉
B27n0153_p0853a02║自念志氣既如此多福亦符會又當大耄之年安可
B27n0153_p0853a03║虛廢餘景乎彼鼓缶而歌是何末事
B27n0153_p0853a04║後周韋𤔫以高尚而貴時論推之曰逍遙公前唐韋嗣
B27n0153_p0853a05║立以寵遇而貴君命封之曰逍遙公吾自引退合禮
B27n0153_p0853a06║國朝優待壽康慶幸無不如意順緣於外取晉書中
B27n0153_p0853a07║一句云推理安常養性於內取周易中一句云樂天
B27n0153_p0853a08║知命夫如是亦足以為逍遙矣不敢竊君公之名顧
B27n0153_p0853a09║已大耄之叟耳可在二韋季孟之間因自目之曰太
B27n0153_p0853a10║平逍遙翁循揣久之未為忝冐
B27n0153_p0853a11║吾今八十一歲矣而獨雍容優游熙怡逍遙日涉藝文
B27n0153_p0853a12║之芳潤益躭道味之甘腴而又於法句禪心罙入深
B27n0153_p0853a13║深之處何樂如之
B27n0153_p0853a14║內典有所譬喻賢者易為曉悟夫水之澄渟經久則至
B27n0153_p0853a15║清至清則照物無不明金之鍛鍊經多則至精至精
B27n0153_p0853a16║則造器無不成學道如此復何疑乎
B27n0153_p0853b01║吾嘗謂已得自然智大綱有三內有其一名曰觸類發
B27n0153_p0853b02║天機智今於此類中又得一條因見像設有千手千
B27n0153_p0853b03║眼之狀吁可怪也吾忽了悟不當以相好取當以真
B27n0153_p0853b04║理取夫真理難名言難形容故假外狀以明之耳竊
B27n0153_p0853b05║謂千眼者觀照必普千手者辦作必大能如是解則
B27n0153_p0853b06║幾於道雖然楞嚴經中有千臂千目之說予之獨斷
B27n0153_p0853b07║亦不失理
B27n0153_p0853b08║自然開發謂之天聰明自然了達謂之佛知見我願得
B27n0153_p0853b09║天聰明入佛知見此意重出志之深也
B27n0153_p0853b10║悟妄識真覺智也冥心入理道行也不擇時不擇處不
B27n0153_p0853b11║擇情急於勝進耄年志力可知矣
B27n0153_p0853b12║吾今徑直辨明佛有三身之名夫真性妙空並無一物
B27n0153_p0853b13║者謂之清淨法身具一切莊嚴萬行者謂之圓滿報
B27n0153_p0853b14║身隨機設教善利無窮者謂之千百億化身智人崇
B27n0153_p0853b15║飾演潤增華則有之矣然而大槩至理不離如此
B27n0153_p0853b16║一念覺了此乃菩提之本初一念止息此乃湼槃之權
B27n0153_p0854a01║輿始毫末而成大樹由跬步而遵長途苟有動天之
B27n0153_p0854a02║異何愧移山之愚匹夫之志猶不可奪而况大士之
B27n0153_p0854a03║心乎
B27n0153_p0854a04║愽古知今以理遣情而無惑息緣反照以道存誠而有
B27n0153_p0854a05║常恊用久之吾事畢矣
B27n0153_p0854a06║儒門以事為主成乎名也道門以氣為主固乎形也釋
B27n0153_p0854a07║門以法為主練乎性也此其大綱咸有條目
B27n0153_p0854a08║吾今太老急於內習謹依貝典法言離一切分別網超
B27n0153_p0854a09║一切障礙山力學第一調順奢摩他隨時隨處即於
B27n0153_p0854a10║四威儀中挺然脫灑深入實相安住法界久久觀練
B27n0153_p0854a11║俾致純熟此中該括殆盡自以意求而已
B27n0153_p0854a12║圓悟頓修抗出塵之大志清升妙徹見入理之天機我
B27n0153_p0854a13║思其流不可得也
B27n0153_p0854a14║以經綸為智地以文章為法言以思修為妙事我今如
B27n0153_p0854a15║此人其謂何逌然私喜
B27n0153_p0854a16║觀一切窮理盡性之書吾能奉持自為道具得一切冥
B27n0153_p0854b01║真體寂之智吾能琢磨自成法器諦思慧業其殆庶
B27n0153_p0854b02║幾
B27n0153_p0854b03║吾益加老切於進道不計十二時不計四威儀不計情
B27n0153_p0854b04║順違即乘勇志徑入無有鄉脫去覊縻又入寂光土
B27n0153_p0854b05║混冥融怡自作絕倫之奇不求人知
B27n0153_p0854b06║我今所願但得寢無夢覺無憂道無妨志無退止此足
B27n0153_p0854b07║矣復何求歟
B27n0153_p0854b08║菩提者㣲妙之智圓明也湼槃者寂靜之樂臻極也其
B27n0153_p0854b09║理深廣言之無窮
B27n0153_p0854b10║吾以精進心學無生之法以决定心期無生之報從今
B27n0153_p0854b11║耄年至於沒齒
B27n0153_p0854b12║白樂天有詩云沈憂竟何益只自勞懷抱不如放身心
B27n0153_p0854b13║冥然任天造予因擬之別為四句以相對曰多圖果
B27n0153_p0854b14║何益只自勞奔競不如𭣣身心凝然成靜定一放一
B27n0153_p0854b15║𭣣各有歸趣
B27n0153_p0854b16║逍遙墟是仙境界寂光土是佛境界我思游戱於其中
B27n0153_p0855a01║無憂資裝即意而辦
B27n0153_p0855a02║爰當大耄之年景慕大心之士詳求大乘之法顧己能
B27n0153_p0855a03║然私自慰悅
B27n0153_p0855a04║撫心自諭但於一切時中周視所履無染著無繫縛無
B27n0153_p0855a05║縱逸無障閡或觀文理宏濬未能忘法愛但以隨宜
B27n0153_p0855a06║曉暢勿至煩勞
B27n0153_p0855a07║外避虛榮以安身內平妄情以安心內外同安則樂在
B27n0153_p0855a08║其中矣此名達觀不得其人不可言也
B27n0153_p0855a09║從權道以順俗推至理以遣情求妙智以冥真量能仁
B27n0153_p0855a10║以濟物四法修已百勝絕倫
B27n0153_p0855a11║人有愛其內勝於外者此則強其本以制其末涉馴致
B27n0153_p0855a12║之道也人有愛其外勝於內者此則縱其末以攻其
B27n0153_p0855a13║本獲可欲之罪也愛內勝者至少愛外勝者至多苟
B27n0153_p0855a14║有能斷大事者較其明昧之見得失之理果以孰為
B27n0153_p0855a15║優乎
B27n0153_p0855a16║入道之法虛心最妙虛心之利內外恊吉外則如虛舟
B27n0153_p0855b01║觸物而人不怒內則如虛室生白而吉祥止此不妄
B27n0153_p0855b02║語學者詳之可知也
B27n0153_p0855b03║老聃沐髮之次遊心於物之初吾當不擇動息處所隨
B27n0153_p0855b04║時冥心於性之本際
B27n0153_p0855b05║約己自揭立修道六變之法云變褊忿為寬恕變麤獷
B27n0153_p0855b06║為調柔變放逸為精巖變感傷為適悅變熱惱為清
B27n0153_p0855b07║暢變憂怖為愷康一切之情悉知虛妄六變之法吾
B27n0153_p0855b08║當摠持夫樂以六變之和而天神降吾以六變之法
B27n0153_p0855b09║而道心生事雖不同名數同矣
B27n0153_p0855b10║多聞嚴持此學為基復性離相此法難狀自以心見不
B27n0153_p0855b11║可言宣
B27n0153_p0855b12║古人有詩句云醉遇春秋社閑因雨雪天唐賢白樂天
B27n0153_p0855b13║閑醉俱多故自稱閑樂公又稱醉吟先生吾自引年
B27n0153_p0855b14║退居閑樂有之矣雖愛詩酒之美不至耽於醉吟而
B27n0153_p0855b15║思福慶之緣竊比尤勝
B27n0153_p0855b16║吾今諦思二空一不空即今身世觀徃知來三際必同
B27n0153_p0856a01║矣此則空之一也道家以逆旅為喻夫逆旅不可占
B27n0153_p0856a02║而有之也不可毀而闕之也人身不可戀而固存也
B27n0153_p0856a03║不可厭而自壞也即今事緣隨時而過過即歸無此
B27n0153_p0856a04║即空之二也道家貴虛緣葆真但順應而無撓勿故
B27n0153_p0856a05║引而自縈也伊此二空我之外妄不可得守唯一不
B27n0153_p0856a06║空我之內真不可不守守之之道上智能求焉名為
B27n0153_p0856a07║决定相
B27n0153_p0856a08║齋心服形嚴持紀律冥真體寂深入精微恊用常然無
B27n0153_p0856a09║法勝此
B27n0153_p0856a10║論者有以老氏為釋氏中小乘人吾聞其語矣未見其
B27n0153_p0856a11║理也今自得之老子云不見可欲使心不亂有似儒
B27n0153_p0856a12║書非禮勿視之意可比小乘堅持禁戒之人此於大
B27n0153_p0856a13║妙法中行之差易者也釋氏之大乘人最上乘人非
B27n0153_p0856a14║但歷涉一切可欲之事心常在定而又於其歷涉之
B27n0153_p0856a15║中力行化導自他俱利若不爾者則非德施周普也
B27n0153_p0856a16║此於大妙法中行之至難者也而能行之其為殊勝
B27n0153_p0856b01║也何如哉
B27n0153_p0856b02║自念非富非貧非貴非賤非吏非隱非智非愚萬慮息
B27n0153_p0856b03║機四顧滿志居中悉備夫復何求
B27n0153_p0856b04║有思有議則以意言為繫縛而淨名居士所說法是不
B27n0153_p0856b05║思議解脫有戀有厭則以身世為挂礙而香山居士
B27n0153_p0856b06║所詠篇是無戀厭逍遙吾才患多多此新說
B27n0153_p0856b07║論語云瞻之在前忽焉在後老子云迎之不見其首隨
B27n0153_p0856b08║之不見其後周易云範圍天地之化而不過莊子云
B27n0153_p0856b09║至精無形至大不可圍夫如是原其語意分限者束
B27n0153_p0856b10║教之儒不當輕議老莊之書也
B27n0153_p0856b11║今直截剏立一法是謂漸中之頓頓中之漸何謂也隨
B27n0153_p0856b12║時隨處便以勇健果斷志力頓息一切之念徑入大
B27n0153_p0856b13║空之域令心安住此是漸中之頓也初習則難久習
B27n0153_p0856b14║必易此是頓中之漸也不煩以經據引證我决了心
B27n0153_p0856b15║定則定矣
B27n0153_p0856b16║予約己而思得外禦二法內習一法可以足用矣一切
B27n0153_p0857a01║事已多逆計而過憂者非也當依古教除其患慮一
B27n0153_p0857a02║切事已多乘勢而積忿者非也當依古教平其恚閡
B27n0153_p0857a03║此外禦之二法也然後專志妙道當依古教日夕存
B27n0153_p0857a04║心務致虛而安靜而明志人久於道而其道大成此
B27n0153_p0857a05║內習之一法也亦勿預思符應終當自知
B27n0153_p0857a06║天聖九年八月二十八日夜夢見一僧相好圓滿衣紫
B27n0153_p0857a07║方袍威容整肅升高座將講經聽眾雲臻列坐未定
B27n0153_p0857a08║予亦隨喜赴會自以為未嘗輕易致拜於僧今以聽
B27n0153_p0857a09║法之故當於狻猊坐前拜訖而坐私念此僧必為我
B27n0153_p0857a10║起而側立當言廻禮諸聖未及如此而忽寤焉因思
B27n0153_p0857a11║法華經所言夢中見妙事盖其類也
B27n0153_p0857a12║人皆以即時稱我者為己身夢中亦然一生之中其夢
B27n0153_p0857a13║無數定以何者為我身是以古人有作普示道俗用
B27n0153_p0857a14║心偈云莫認紛紛境唯觀了了心知身不是我煩惱
B27n0153_p0857a15║更何侵又以即時所居之宇為己家或士或庶改卜
B27n0153_p0857a16║經營不定果以何處所居之宇為己家又以先世相
B27n0153_p0857b01║承生育之地為己鄉亦有遷移隔絕別成故里者果
B27n0153_p0857b02║以何處之地為己鄉復有舟居之民舟中生子其子
B27n0153_p0857b03║但以舟為家舟之徃來不停亦有改造易換其舟者
B27n0153_p0857b04║此舟中所生之子果以何舟為家何處為鄉耶故白
B27n0153_p0857b05║樂天有自誨之詞云無妄喜無浪憂此中是汝家此
B27n0153_p0857b06║中是汝鄉汝何捨此而去自取其遑遑又有詩云我
B27n0153_p0857b07║生本無鄉心安是歸處白公大達能警覺迷妄堅執
B27n0153_p0857b08║之人也
B27n0153_p0857b09║了知諸念無非妄緣開眼觀窮理盡性之書閇目習冥
B27n0153_p0857b10║神絕境之法晝坐夜臥一向栖心無所希求至於沒
B27n0153_p0857b11║齒
B27n0153_p0857b12║法華經初安樂行致定之權輿者也佛菩提真歸仗處
B27n0153_p0857b13║致慧之臻極者也二妙相應一體混成
B27n0153_p0857b14║自獲道符不由師授法行所起我相先除五蘊皆空一
B27n0153_p0857b15║言以蔽
B27n0153_p0857b16║龍圖閣待制燕公肅嘗謂予五福之外復有餘慶子孫
B27n0153_p0858a01║詵詵世濟其美雖愧燕公特相推重然而內省亦非
B27n0153_p0858a02║妄言自謂福之增多符會成六夫古人獲六國之印
B27n0153_p0858a03║縱詭辯而力取後之有報者事可見也伊予獲六福
B27n0153_p0858a04║之符守直道而天與後之有報者理合如何影隨響
B27n0153_p0858a05║應固當必爾
B27n0153_p0858a06║於法見妙妙之相不取於相豈有受羣邪乎於心得了
B27n0153_p0858a07║了之明猶晦其明豈有入諸趣乎卓然獨立吾之志
B27n0153_p0858a08║也覺路坦坦復何憂疑
B27n0153_p0858a09║詳覽寶書之說夫真學入流之士修集三昧樂境界者
B27n0153_p0858a10║不說心識外諸境界噫予觀一切凡夫貪著世間名
B27n0153_p0858a11║相分別無窮極者比此不同有若胡越之人習俗異
B27n0153_p0858a12║心也安可與之欵談哉故予所居宜乎三徑就荒凝
B27n0153_p0858a13║塵滿席塊然獨處人不我如但逍遙自得而已
B27n0153_p0858a14║予思昧爽之際起而晏坐目光睒爍耳音清徹和氣融
B27n0153_p0858a15║液靜心凝虛即此少時亦非常之境界
B27n0153_p0858a16║吾今自思在天地造化之中萬物之一耳始於無物而
B27n0153_p0858b01║忽有物自稱曰我物極則反反則復歸於無物其理
B27n0153_p0858b02║必爾何用驚疑昔當無物之時冥然未覺而任天造
B27n0153_p0858b03║造乃為生之始夫未生之前自知生期而預喜乎今
B27n0153_p0858b04║當有物之時造而未化化乃為生之終未知化期安
B27n0153_p0858b05║得虛增其預憂哉我欲造而不化於理可乎人各稱
B27n0153_p0858b06║我其我無數悉如此欲造而不化則當充塞無所容
B27n0153_p0858b07║或說有術可使重濁之質上升輕清之天於理又可
B27n0153_p0858b08║乎自古上德之人善於其中以智决擇而去取之以
B27n0153_p0858b09║道消融而委順之無齟齬於心胸不亦樂乎孰能勝
B27n0153_p0858b10║此大達至當之論耶此外別有超出造化之法精微
B27n0153_p0858b11║廣大又非言意之可窮也豈能容易而書之
B27n0153_p0858b12║內典所說聞中入流名為圓照法門其法殊勝第一予
B27n0153_p0858b13║知而習之迨今十五年矣而聞自然之聲清亮交徹
B27n0153_p0858b14║歲久愈甚尤資反聽之樂譬如世王與外國交戰戰
B27n0153_p0858b15║勝而王迴奏凱樂之樂以為前導其喜可知矣因而
B27n0153_p0858b16║對比其理今予之心王與外境交戰戰勝而心迴有
B27n0153_p0859a01║此清聲潛發助其歸趣殆相類也亦非貪着善境界
B27n0153_p0859a02║且欲賛揚微妙音此音微妙又與形氣之樂不同也
B27n0153_p0859a03║自得正修行之法但持無念之心堅自然無礙之性熟
B27n0153_p0859a04║久則無生之道成道成乃自在無拘繫洞照無障蔽
B27n0153_p0859a05║一一當自知言之不可及
B27n0153_p0859a06║有善吉解空之眼見外物皆空叩觀音入理之門致內
B27n0153_p0859a07║音相應妙而不測怡然自得馴致其道適我願兮
B27n0153_p0859a08║自古宗風爰分頓漸允臻其極任彼談高習則生常須
B27n0153_p0859a09║吾力到以决定智除猶豫情
B27n0153_p0859a10║見諸相之非相外無所障知一真之至真乃有所親具
B27n0153_p0859a11║此知見庶幾乎與道為鄰
B27n0153_p0859a12║清明在心節槩如山法施將啟有志必堅私自慶喜孰
B27n0153_p0859a13║能若此
B27n0153_p0859a14║處世之法推理安常出世之法息心達本叅同順入圓
B27n0153_p0859a15║頓消融臻極含虛獲大安隱用一而足其在茲乎
B27n0153_p0859a16║欲其妙道當發至心掘地及泉定知見矣鑽燧改火孰
B27n0153_p0859b01║曰無之願力有加善根必植
B27n0153_p0859b02║難忍能忍殊勝之力也可行必行决定之行也二法相
B27n0153_p0859b03║濟其道混成
B27n0153_p0859b04║一氣散而成形為萬物一性分而含識為萬靈寂然不
B27n0153_p0859b05║動混而為一復歸於無強名曰道
B27n0153_p0859b06║遊心於世諦中者率多巧宦遊心於真諦中者亦有巧
B27n0153_p0859b07║慧巧宦謂巧於仕宦巧慧謂巧於智慧夫道不同不
B27n0153_p0859b08║相為謀此二知見之人終身異路而行
B27n0153_p0859b09║遇善境界得心輕安道芽已生也有佛菩提是真歸依
B27n0153_p0859b10║道果將成也如此之事誰可與說
B27n0153_p0859b11║繄我甘休退仕宦情銷落如出深谿壑如解久纏縛所
B27n0153_p0859b12║以潛抃躍人多恐休退仕宦情貪著如捨寶樓閣如
B27n0153_p0859b13║失金囊槖所以不歡樂此理有安危迷人無忖度
B27n0153_p0859b14║至愚之人有如眾卉蒼蒼然生植又如昆蟲蠢蠢然動
B27n0153_p0859b15║息豈可與之談妙道哉
B27n0153_p0859b16║學成道心得無所得本體大空無秋毫挂礙妙用大明
B27n0153_p0860a01║無微塵點翳然後為得也
B27n0153_p0860a02║導引而勤四體本乎動者也晏寂而息諸緣本乎靜者
B27n0153_p0860a03║也動靜交相養其是之謂乎
B27n0153_p0860a04║予自得心法者三謂無分別無固必無挂礙三者足用
B27n0153_p0860a05║矣列而言之其理詳備若更要簡省則無挂礙之一
B27n0153_p0860a06║足包餘二蓋緣無分別無固必都在無挂礙之域中
B27n0153_p0860a07║耳
B27n0153_p0860a08║水靜而清久之益明心靜而清久之益靈諸有智者譬
B27n0153_p0860a09║喻得解予雖不敏其殆庶幾
B27n0153_p0860a10║深於相宗者初及門深於空宗者次升堂深於性宗者
B27n0153_p0860a11║終入室得法階漸其理如此
B27n0153_p0860a12║吾從學道以來歷年浸久得箇休歇處得箇安樂處世
B27n0153_p0860a13║間夢境之交爭胸中幻累之相縈吾皆洞見源底不
B27n0153_p0860a14║用折螽之力而勝之矣
B27n0153_p0860a15║吾思古人言不涉於是非色不形於喜慍者此乃士行
B27n0153_p0860a16║也若能心不存於愛憎者此乃道行也
B27n0153_p0860b01║學古入官布在前言學古入道出於予意則象之智何
B27n0153_p0860b02║所不可是故博覽詳求未嘗廢墜
B27n0153_p0860b03║影外有影之像浸㣲而踈夢中說夢之言重增其妄貪
B27n0153_p0860b04║人所惑覺心自知
B27n0153_p0860b05║身之有無既委順於造化事之得失當委順於因緣吾
B27n0153_p0860b06║心浩然歸二委順
B27n0153_p0860b07║心無障難無不悟身無障難無大苦世無障難無多故
B27n0153_p0860b08║幸會之尤者三比類之同者少故予大耄之年而道
B27n0153_p0860b09║學彌深矣
B27n0153_p0860b10║予於三教之書各取八字統為法要儒教之書毛詩大
B27n0153_p0860b11║雅云既明且哲以保其身道教之書老子道經云歸
B27n0153_p0860b12║根曰靜靜曰復命釋教之書湼槃經云悟諸法性成
B27n0153_p0860b13║無師覺予自視所得本末符契因目曰三和合法門
B27n0153_p0860b14║結交游識今人面覽傳記識古人心識今人多有損益
B27n0153_p0860b15║識古人多有勸戒
B27n0153_p0860b16║心息相依混冥融怡息緜緜而若存心了了而常知非
B27n0153_p0861a01║音之音亦聞和而成文焉何勝如之
B27n0153_p0861a02║諦觀人倫之眾受生各有涯分含識各有限量不可以
B27n0153_p0861a03║一理責之勿復追思分別此幾於道
B27n0153_p0861a04║義天垂象而參羅性海含空而妙湛混而為一粲然可
B27n0153_p0861a05║觀天瑞海印於茲備矣
B27n0153_p0861a06║積金帛而為富不如廣藝文而為富據權位而為貴不
B27n0153_p0861a07║如守道德而為貴吾之好尚有如此者
B27n0153_p0861a08║吾有則象智今於宴寂之法自立一名夫僧家謂之入
B27n0153_p0861a09║定道家謂之入靜吾以五鼓之際方當夢醒諸念之
B27n0153_p0861a10║前未有緣起此時神氣翛然最清宜乎攝心直造真
B27n0153_p0861a11║際因目之曰入清金剛三昧經云無住菩薩入清白
B27n0153_p0861a12║處身心不動正是入清之理也
B27n0153_p0861a13║內典有云百千三昧予於法意無盡而所作章句聯翩
B27n0153_p0861a14║患多因自謂之曰百千法門以理言之有何差別
B27n0153_p0861a15║楞嚴經有說圓融清淨覺南華經有說放曠逍遙遊此
B27n0153_p0861a16║二者貫心達性表裏相應禪機道用何煩別求
B27n0153_p0861b01║酒是祿之美者詩為樂之心也清聖之醇酎風雅之高
B27n0153_p0861b02║格助道餘品何以勝此
B27n0153_p0861b03║外護其身如惜千霄茂樹勿縱一斧之刃伐傷內護其
B27n0153_p0861b04║行如惜渡海浮囊勿容一針之鋒穿破真修妙道之
B27n0153_p0861b05║士當知二護之法
B27n0153_p0861b06║不擇情興處所隨時隨分常用入清之法
B27n0153_p0861b07║誙誙然趣死而不廻者如牛毛之多了了然見性而獨
B27n0153_p0861b08║覺者如麟角之少麟之獨角猶以為瑞人之獨覺豈
B27n0153_p0861b09║不為貴有時諦思私自喜慰
B27n0153_p0861b10║諦觀己之情理有順有不順而欲人之情理皆順者非
B27n0153_p0861b11║也又觀人之體候有和有不和而欲己之體候常和
B27n0153_p0861b12║者亦非也反照對治是方便法
B27n0153_p0861b13║予偶追思從壯及老己身之髮膚未嘗用一針己心之
B27n0153_p0861b14║法則自用百千箴字音雖同而名理有異
B27n0153_p0861b15║公平之舉無怨親上下之交無諂瀆此儒行也
B27n0153_p0861b16║人之身有如意有不如意厥理惟均是常也人之事有
B27n0153_p0862a01║如意有不如意厥理惟均亦是常也
B27n0153_p0862a02║前言有云信順可以祈福慶夫逹道之士若有既明且
B27n0153_p0862a03║果而能信而順之則福慶可致决定之理也
B27n0153_p0862a04║予之志願求善利者二焉身心恬愉善利之常常者也
B27n0153_p0862a05║神明清徹善利之深深者也其有大妙臻極不可以
B27n0153_p0862a06║思議而速致者姑務存誠而匪懈是也
B27n0153_p0862a07║昧旦之前入清之際神清氣清音清境清眾清和會為
B27n0153_p0862a08║清淵府乘乎高邈之興而有融怡之情孰知之耶孰
B27n0153_p0862a09║知之耶
B27n0153_p0862a10║既有覺心仍多義學老年壯志未始暫忘獨蹈大方安
B27n0153_p0862a11║敢自謂枉入諸趣必無此憂
B27n0153_p0862a12║入道之要唯覺與力覺能照了而不迷力能堪忍而不
B27n0153_p0862a13║動不迷不動恊致無生
B27n0153_p0862a14║入不空空三昧到無住住境界此妙妙之心也
B27n0153_p0862a15║智慧有淺深人倫有分限肥遯高蹈雖為拔俗之標妙
B27n0153_p0862a16║徹清升自是應真之道
B27n0153_p0862b01║十二時中有晝夜十二緣中有生死正覺大明之人洞
B27n0153_p0862b02║分真妄故有决定歸心之處
B27n0153_p0862b03║自定晚年簡徑常行之法隨時隨處或坐或臥冥目冥
B27n0153_p0862b04║心直入清徹妙音之境界乘興而然興盡而止
B27n0153_p0862b05║吾嘗諦觀上上智人求大雄正覺之道其法是無修之
B27n0153_p0862b06║修無學之學無作之作無事之事無生之生無住之
B27n0153_p0862b07║住無念之念無受之受無得之得無用之用其道是
B27n0153_p0862b08║無體之體無相之相出世超絕與在世正對背宜乎
B27n0153_p0862b09║世人不知不見不信不重自然之理也
B27n0153_p0862b10║六度之名忍辱在其數夫真學之人若值人所毀辱而
B27n0153_p0862b11║能堪忍不動此乃道力勝而德量大也當喜而不當
B27n0153_p0862b12║怒盖聞釋迦文嘗為忍辱仙人司空圖自稱耐辱居
B27n0153_p0862b13║士雖非等倫而忍之大槩一也杜牧詩云忍過事堪
B27n0153_p0862b14║喜理亦相符
B27n0153_p0862b15║迷心之緣起於無明展轉貪着重增盖纏悟心之緣起
B27n0153_p0862b16║於始覺展轉觀練重增曉逹叩此兩端洞分真妄入
B27n0153_p0863a01║道之初門也
B27n0153_p0863a02║觀練精至修奉嚴恭期一報之歸全庶終天幸超三界
B27n0153_p0863a03║而獨立仍存大心人不我知其志如此
B27n0153_p0863a04║內外二典悉知宗旨福慧二業咸有端緒年踰八旬益
B27n0153_p0863a05║志於道予自能然非妄言也
B27n0153_p0863a06║吾有二愛自謂天然至理貫心愛清澄微妙之法善利
B27n0153_p0863a07║垂世愛廣大教化之言難求欵談逆甘塊處
B27n0153_p0863a08║吾於耄年自見二法德行陰密貫天地而著誠明理性
B27n0153_p0863a09║精真練身心而成寂照斯為至理斷在深𮕵
B27n0153_p0863a10║吾於耄年又獲四愈支體愈輕神氣愈清祖述愈精觀
B27n0153_p0863a11║照愈明人多見推吾亦自覺足以私喜夫復何憂
B27n0153_p0863a12║窮理盡性鉤深出重淵之魚進道忘勞致遠乘千里之
B27n0153_p0863a13║馬真學之士有如此焉
B27n0153_p0863a14║人多愛功名富貴在世之事也我自愛禪定智慧出世
B27n0153_p0863a15║之事也大槩如此言不能細分別
B27n0153_p0863a16║神仙之事於凡人中殊勝禪智之事於妙道中親功誰
B27n0153_p0863b01║同此意與之欵談
B27n0153_p0863b02║隨時隨處隨其情況限量姑務存心但令不動不思不
B27n0153_p0863b03║迷不著積習純深而已此法最為簡徑也
B27n0153_p0863b04║人之所好富貴權勢榮利嗜欲沒齒而已矣吾之所好
B27n0153_p0863b05║閑適宴息清暢恬愉復性而已矣各從其志無由會
B27n0153_p0863b06║議
B27n0153_p0863b07║古聖人有不思議解脫之法得以消融而釋其累古賢
B27n0153_p0863b08║人又有無可奈何之歌得以曠達而養其和吾於此
B27n0153_p0863b09║中須求力勝
B27n0153_p0863b10║昔孫登謂晉嵇康曰子才多識寡難免於今之世矣予
B27n0153_p0863b11║復思之又謂康得定力而失慧用何以名之耶傳述
B27n0153_p0863b12║康之梗槩有奇才大量含垢匿瑕心師老莊善說養
B27n0153_p0863b13║生之道斯則可矣無何縱情輕忽貴公子故觸禍機
B27n0153_p0863b14║自貽誣謗而致害焉何慧用之有暨乎臨刑顧視日
B27n0153_p0863b15║影索琴彈之而辭氣不撓非定力而何予於孫登言
B27n0153_p0863b16║外得此新意因書其事以補闕文
B27n0153_p0864a01║釋氏書說如來之心起相而性不動道家書說至人之
B27n0153_p0864a02║心順緣而真不失得意忘言其歸一揆
B27n0153_p0864a03║道心貫微真入真際士風逐末止尚清談於茲洞分方
B27n0153_p0864a04║為至鑒
B27n0153_p0864a05║體道自愛率有常準量飲美酒滌其煩慮何須大醉間
B27n0153_p0864a06║讀異書味其新意不求甚解服衰佚老務養天和力
B27n0153_p0864a07║竭外緣非吾所欲
B27n0153_p0864a08║追思壯年筮仕之初秉筆作氣好為張皇奮發之詞比
B27n0153_p0864a09║彼擊水搏風之翰飛刷燕秣楚之疾馳今茲大耋以
B27n0153_p0864a10║道眼觀之是何顛倒想是何虛妄言此自知非之深
B27n0153_p0864a11║者也
B27n0153_p0864a12║夫局束蹇淺蔽翳滯溺智不明也鹵莾滅裂因循遷延
B27n0153_p0864a13║力不勇也能反是者大士之全德也
B27n0153_p0864a14║身老形必衰心老智必盛决定之理也形衰吾無懼智
B27n0153_p0864a15║盛吾有喜人不知之自知之耳
B27n0153_p0864a16║圓覺經說身心為幻垢維摩經說煩惱為客塵我能知
B27n0153_p0864b01║之誰復如我
B27n0153_p0864b02║見五蘊空虛為深般若得一心寂滅是大湼槃此法綱
B27n0153_p0864b03║宗資吾觀練
B27n0153_p0864b04║予年八十有二矣未嘗以針艾攻肌膚未嘗以几杖扶
B27n0153_p0864b05║坐起老徤同者幾何人哉
B27n0153_p0864b06║諦觀緣起端緒結為魔羅綱吾當以勇健力揮智慧劒
B27n0153_p0864b07║即時深去徑入清白處住鮮明法更不作方便漸次
B27n0153_p0864b08║也
B27n0153_p0864b09║修證儀中發願偈有云且願此生無障難免令來世乏
B27n0153_p0864b10║資糧臨終了了不昏迷自在隨心寄生處予因概舉
B27n0153_p0864b11║障難之極者嬰於重病迫於全乏罹於大亂若無此
B27n0153_p0864b12║三者是謂洪慶其諸悠悠細故不如意者何足蒂芥
B27n0153_p0864b13║於胷中以為障難乎
B27n0153_p0864b14║歷觀世人少者老者四支六根其中或有虧廢者己獨
B27n0153_p0864b15║不然又有資用大乏者全不得宗屬之力者己又不
B27n0153_p0864b16║然省己之福居多矣其餘瑣瑣失志不當介懷何足
B27n0153_p0865a01║妨吾進道之心乎此乃對治之法親切者也
B27n0153_p0865a02║水靜則清清而後明明則照物物無遁形至人觀之得
B27n0153_p0865a03║為心印入理樞要莫尚於斯
B27n0153_p0865a04║處世之法以主善為師而允執厥中出世之法以惟道
B27n0153_p0865a05║是從而不住於相至理備矣上智詳之
B27n0153_p0865a06║我心宴息既非逐境攀緣我心慧明亦免沈空住寂獨
B27n0153_p0865a07║覺獨斷何須問禪
B27n0153_p0865a08║內典所說高原陸地不生蓮華糞壤之中種植滋茂因
B27n0153_p0865a09║知苦惱之會正是練心之處也
B27n0153_p0865a10║因看維摩經注本第七卷內說菩薩通達佛道之理詳
B27n0153_p0865a11║其大意盖謂菩薩之心在苦不以苦為挫衂在樂不
B27n0153_p0865a12║以樂為貪欲種種之事一一如此可謂入平等大空
B27n0153_p0865a13║之法也苟不能然則非佛道是一切凡夫之情耳
B27n0153_p0865a14║自覺耄年道心益壯以功名富貴為妄認之物以觀練
B27n0153_p0865a15║薰修為力行之事塊然寡合固當然與
B27n0153_p0865a16║息緣任運觀妙練真入道大端此為綱要
B27n0153_p0865b01║處世間上善之事莫若抗心希古出世間上善之事莫
B27n0153_p0865b02║若澄神定靈摠持宏綱兩端足矣
B27n0153_p0865b03║法華經云諸有智者以譬喻得解今舉一法麤相易曉
B27n0153_p0865b04║而要害者內典以貪瞋癡名為三毒夫人衣中有三
B27n0153_p0865b05║毒蟲不去之可乎食中有三毒藥不去之又可乎人
B27n0153_p0865b06║於心中有此三毒藥尤在親切之處而常存留試審
B27n0153_p0865b07║思之得曰智乎去此三毒比漢壽亭侯命醫破臂刮
B27n0153_p0865b08║骨去流矢之毒何者為難
B27n0153_p0865b09║世間之法大妙者謂之數術盖以物有成壞之數推窮
B27n0153_p0865b10║以至根極者能然也出世間之法大妙者謂之神道
B27n0153_p0865b11║盖以心有聖神之道脩練以至明徹者能然也道與
B27n0153_p0865b12║術以大小分名可以智曉不可以言宣
B27n0153_p0865b13║吾於妙道天機積年窮理會則深會其體不別說則難
B27n0153_p0865b14║說其法無窮萬一神交相視莫逆
B27n0153_p0865b15║心法都如天空即可矣夫處世之心以道家達觀評之
B27n0153_p0865b16║但有一塵沙許障礙未行到逍遙之墟出世之心以
B27n0153_p0866a01║禪家妙觀評之但有一絲毫許縈挂未得入解脫之
B27n0153_p0866a02║門不在引喻證據直用此言明理
B27n0153_p0866a03║諦思真性之外一切之形皆夢幻也一切之情皆塵垢
B27n0153_p0866a04║也一切之緣皆影響也胡足為累是名達觀恢為度
B27n0153_p0866a05║門唯明入道之深心可致還源之妙用
B27n0153_p0866a06║自念立心無疑而信真功德大調御學道有應而覺善
B27n0153_p0866a07║境界妙吉祥超然絕倫云何不樂
B27n0153_p0866a08║當師大達逍遙於無何之鄉勿逐羣迷汩沒於夢幻之
B27n0153_p0866a09║境意取足用吾皆了知
B27n0153_p0866a10║吾今特立安心之法凡三焉大畧兼該包舉已述重重
B27n0153_p0866a11║教中之理次第足用耳第一無思第二觀空第三對
B27n0153_p0866a12║治自向意中推演不能筆下敷陳
B27n0153_p0866a13║凡一百七十七章
B27n0153_p0866a14║【圖】
B27n0153_p0866a15║
B27n0153_p0866a16║
B27n0153_p0866b01║
B27n0153_p0866b02║
B27n0153_p0866b03║
B27n0153_p0866b04║
B27n0153_p0866b05║
B27n0153_p0866b06║
B27n0153_p0866b07║
B27n0153_p0866b08║法藏碎金錄卷十
B27n0153_p0866b09║
B27n0153_p0866b10║覆校官博士（臣）劉光第
B27n0153_p0866b11║校對官中書（臣）范來宗
B27n0153_p0866b12║謄錄監生（臣）宋允辰