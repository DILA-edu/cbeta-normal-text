B28n0155_p0211a01║
B28n0155_p0211a02║
B28n0155_p0211a03║
B28n0155_p0211a04║
B28n0155_p0211a05║
B28n0155_p0211a06║【圖】
B28n0155_p0211a07║
B28n0155_p0211a08║
B28n0155_p0211a09║
B28n0155_p0211a10║
B28n0155_p0211b01║【圖】
B28n0155_p0211b02║
B28n0155_p0211b03║
B28n0155_p0211b04║
B28n0155_p0211b05║
B28n0155_p0211b06║
B28n0155_p0211b07║
B28n0155_p0211b08║
B28n0155_p0211b09║
B28n0155_p0211b10║
B28n0155_p0212a01║【圖】
B28n0155_p0212a02║
B28n0155_p0212a03║
B28n0155_p0212a04║
B28n0155_p0212a05║
B28n0155_p0212a06║
B28n0155_p0212a07║
B28n0155_p0212a08║
B28n0155_p0212a09║
B28n0155_p0212a10║
B28n0155_p0212b01║【圖】
B28n0155_p0212b02║
B28n0155_p0212b03║
B28n0155_p0212b04║
B28n0155_p0212b05║
B28n0155_p0212b06║
B28n0155_p0212b07║
B28n0155_p0212b08║
B28n0155_p0212b09║
B28n0155_p0212b10║
B28n0155_p0213a01║【圖】
B28n0155_p0213a02║
B28n0155_p0213a03║
B28n0155_p0213a04║
B28n0155_p0213a05║
B28n0155_p0213a06║
B28n0155_p0213a07║
B28n0155_p0213a08║
B28n0155_p0213a09║
B28n0155_p0213a10║
B28n0155_p0213b01║
B28n0155_p0213b02║
B28n0155_p0213b03║
B28n0155_p0213b04║
B28n0155_p0213b05║
B28n0155_p0213b06║
B28n0155_p0213b07║
B28n0155_p0213b08║
B28n0155_p0213b09║
B28n0155_p0213b10║
B28n0155_p0213b11║例言
B28n0155_p0213b12║篇中稱呼如聖朝等。及其書法。如擡頭等。皆宜
B28n0155_p0213b13║改書。今一從原刻。以見當日之舊。
B28n0155_p0213b14║篇中間有難讀者。恐屬訛誤。而無他本可校。不
B28n0155_p0213b15║敢妄改。
B28n0155_p0213b16║此書主於破邪而如學術有純駁。立言有深淺。
B28n0155_p0213b17║固不遑論。雖緇流之言。取以為息拒之用。可見
B28n0155_p0213b18║破邪之急於拯焚溺。故通篇從原本。不增損一
B28n0155_p0213b19║字。
B28n0155_p0213b20║
B28n0155_p0214a01║
B28n0155_p0214a02║
B28n0155_p0214a03║
B28n0155_p0214a04║
B28n0155_p0214a05║
B28n0155_p0214a06║
B28n0155_p0214a07║
B28n0155_p0214a08║
B28n0155_p0214a09║
B28n0155_p0214a10║
B28n0155_p0214a11║闢邪題詞
B28n0155_p0214a12║余佩服儒教攻苦有年葢通
B28n0155_p0214a13║晝夜寒暑而行住坐臥于此
B28n0155_p0214a14║中方以未得理道為憾忍聽
B28n0155_p0214a15║邪說亂之也哉日兢兢焉以
B28n0155_p0214a16║一善之得一隙之明急為傳
B28n0155_p0214b01║布嘉與流通何
B28n0155_p0214b02║帝典王謨名臣烈士貞夫節婦不
B28n0155_p0214b03║一一表章于帙中迄上古中
B28n0155_p0214b04║古
B28n0155_p0214b05║前朝君相豐功偉業咸密密裒崇
B28n0155_p0214b06║于言外無非以大經大法迪
B28n0155_p0214b07║人心而開人目使異說不得
B28n0155_p0214b08║乘而中也偶於中秋偕
B28n0155_p0214b09║費隱禪師連舟詣禾見其案
B28n0155_p0214b10║前所列闢邪諸書若痛斥天
B28n0155_p0214b11║主教之以似亂真貶佛毀道
B28n0155_p0214b12║且援儒攻儒有不昭其罪洞
B28n0155_p0215a01║其奸彰灼其中禍于人流害
B28n0155_p0215a02║于世胥天下而膺之懲之不
B28n0155_p0215a03║已者南有宗伯北有諫臣𠳿
B28n0155_p0215a04║𠳿疏論於
B28n0155_p0215a05║神宗顯皇帝之前已稱直窮到底
B28n0155_p0215a06║閩諸君子浙諸大夫侃侃紏
B28n0155_p0215a07║繩夫以技衒巧以利誘愚口
B28n0155_p0215a08║誅創異筆伐黨同何啻張膽
B28n0155_p0215a09║明目至于雲棲有說密老有
B28n0155_p0215a10║辯費師有揭邪之不容攛正
B28n0155_p0215a11║也纚纚數千言佛與儒同一
B28n0155_p0215a12║衛道之心矣費師又慮巧偽
B28n0155_p0215b01║易滋除蔓匪細不合諸刻揭
B28n0155_p0215b02║諸塗使人人警省在在聳惕
B28n0155_p0215b03║焉能戶為說而家為喻因以
B28n0155_p0215b04║數帙授昌治編其節次臚其
B28n0155_p0215b05║條款列其名目一種憂世覺
B28n0155_p0215b06║人之苦心洞若指掌一叚明
B28n0155_p0215b07║大道肅紀綱息邪說放淫詞
B28n0155_p0215b08║闢異端尊
B28n0155_p0215b09║正朔較若列眉於中刪繁就簡去
B28n0155_p0215b10║肉存髓凡一言一字可以激
B28n0155_p0215b11║發人心抹殺異類有補于一
B28n0155_p0215b12║時有功于萬世者靡不急錄
B28n0155_p0216a01║以梓是則昌治以膚見當佐
B28n0155_p0216a02║闢也夫
B28n0155_p0216a03║崇禎十二禩季冬五日鹽官徐
B28n0155_p0216a04║昌治覲周甫書于大業堂中
B28n0155_p0216a05║【圖】
B28n0155_p0216a06║
B28n0155_p0216a07║聖朝破邪集目錄
B28n0155_p0216a08║徐昌治訂
B28n0155_p0216a09║卷一
B28n0155_p0216a10║　南宮署牘序陳懿典
B28n0155_p0216a11║　叅遠夷疏（凢三）沈㴶
B28n0155_p0216a12║　查驗夷犯劄
B28n0155_p0216a13║　會審王豐肅等犯案（并移咨）吳爾成
B28n0155_p0216a14║　南京都察院回咨
B28n0155_p0216a15║卷二
B28n0155_p0216a16║　發遣遠夷回奏疏沈㴶
B28n0155_p0216b01║　會審鍾明禮等犯案吳爾成
B28n0155_p0216b02║　會審鍾鳴仁等犯案徐從治
B28n0155_p0216b03║　拿獲邪黨後告示
B28n0155_p0216b04║　清查夷物案
B28n0155_p0216b05║　折毀違制樓園案（附估修黃公祠）徐從治
B28n0155_p0216b06║　福建巡海道告示施邦曜
B28n0155_p0216b07║　提刑按察司告示徐世蔭
B28n0155_p0216b08║　福州府告示吳起龍
B28n0155_p0216b09║卷三
B28n0155_p0216b10║　破邪集序蔣德璟
B28n0155_p0216b11║　聖朝破邪集序顏茂猷
B28n0155_p0216b12║　題黃天香詞盟唐顯悅
B28n0155_p0216b13║　破邪集序周之夔
B28n0155_p0216b14║　請顏先生闢天主教書黃貞
B28n0155_p0216b15║　尊儒亟鏡（敘一說凢七）黃貞
B28n0155_p0216b16║　破邪集自序黃貞
B28n0155_p0216b17║　罪言王朝式
B28n0155_p0216b18║　驅夷直言黃廷師
B28n0155_p0216b19║　邪毒實據蘇及㝢
B28n0155_p0216b20║　利說荒唐惑世魏濬
B28n0155_p0217a01║卷四
B28n0155_p0217a02║　聖朝佐闢自序許大受
B28n0155_p0217a03║　聖朝佐闢（凢十）許大受
B28n0155_p0217a04║卷五
B28n0155_p0217a05║　辨學蒭言（敘一辨凢五）陳侯光
B28n0155_p0217a06║　天學剖疑戴起鳳
B28n0155_p0217a07║　殺生辨虞淳熈
B28n0155_p0217a08║　破利夷僭天罔世虞淳熈
B28n0155_p0217a09║　闢邪解黃紫宸
B28n0155_p0217a10║　闢邪解黃問道
B28n0155_p0217a11║　劈邪說李燦
B28n0155_p0217a12║　闢邪摘要畧議張廣湉
B28n0155_p0217a13║卷六
B28n0155_p0217a14║　誅夷論畧林啟陸
B28n0155_p0217a15║　闢邪管見錄鄒維璉
B28n0155_p0217a16║　攘夷報國公揭李維垣
B28n0155_p0217a17║　十二深慨序黃貞
B28n0155_p0217a18║　十二深慨王忠
B28n0155_p0217a19║　品級說黃虞
B28n0155_p0217a20║　誅邪顯據錄李王庭
B28n0155_p0217b01║　曆法論謝宮花
B28n0155_p0217b02║　四宿引證謝宮花
B28n0155_p0217b03║　續正氣歌謝宮花
B28n0155_p0217b04║卷七
B28n0155_p0217b05║　天說（凢四）釋袾宏
B28n0155_p0217b06║　不忍不言序曾時
B28n0155_p0217b07║　不忍不言黃貞
B28n0155_p0217b08║　辨天說（凢三）釋圓悟
B28n0155_p0217b09║　證妄說張廣湉
B28n0155_p0217b10║　復張夢宅書釋圓悟
B28n0155_p0217b11║　證妄說跋釋普潤
B28n0155_p0217b12║　證妄後說張廣湉
B28n0155_p0217b13║　附緇素共證釋大賢
B28n0155_p0217b14║卷八
B28n0155_p0217b15║　綂正序劉文龍
B28n0155_p0217b16║　原道闢邪說（凢四）釋通容
B28n0155_p0217b17║　誅左集緣起釋普潤
B28n0155_p0217b18║　闢天主教檄釋成勇
B28n0155_p0217b19║　天學初闢（凢九）釋如純
B28n0155_p0217b20║
B28n0155_p0218a01║
B28n0155_p0218a02║
B28n0155_p0218a03║
B28n0155_p0218a04║
B28n0155_p0218a05║
B28n0155_p0218a06║
B28n0155_p0218a07║
B28n0155_p0218a08║
B28n0155_p0218a09║
B28n0155_p0218a10║
B28n0155_p0218a11║明朝破邪集卷第一
B28n0155_p0218a12║鹽官居士徐昌治覲周甫訂
B28n0155_p0218a13║南宮署牘序
B28n0155_p0218a14║南宮署牘者。吳興沈仲雨。以少宗伯署南禮部
B28n0155_p0218a15║諸稿也。仲雨與余同籍同舘。號為莫逆。居恒以
B28n0155_p0218a16║經濟道誼相勗。不欲徒以文藻稱雄長。每共討
B28n0155_p0218a17║舘閣故實。相與嘆
B28n0155_p0218a18║高皇帝析中書省為六部。然帷幄未嘗不與儒臣相
B28n0155_p0218a19║咨輒。殿閣皆設大學士。特
B28n0155_p0218a20║乾綱獨運。親決萬機。故顯潤色之猷。而泯參賛之迹。
B28n0155_p0218b01║後人謂國初罷丞相。而內閣創于永樂間者。非
B28n0155_p0218b02║也。
B28n0155_p0218b03║文皇神武定鼎。投戈講藝。即命三楊解胡七大夫。日
B28n0155_p0218b04║直文淵閣親臣比于重臣。賛决機務。有從他曹
B28n0155_p0218b05║改入翰林。官僅編簡。積漸尊貴終始不離詞林。
B28n0155_p0218b06║後人謂內閣不盡出詞臣一途者。非也。惟景泰
B28n0155_p0218b07║天順正靖之間。初有繇潛邸部院入者。而議禮
B28n0155_p0218b08║諸臣皆先改舘職。而後大用。則
B28n0155_p0218b09║祖宗雅重詞臣。其來久矣。惟是文學侍從之臣。初若
B28n0155_p0218b10║優游無所事事。逮晉卿貳。則肩仔周應皆鉅且
B28n0155_p0218b11║要。而禮卿為尤甚。若南禮部。人人以為閒適無
B28n0155_p0218b12║事之地。用以養望而待遷。而仲雨典南部。獨不
B28n0155_p0218b13║取優游養尊所奏疏移文諸牘若干卷。余受而
B28n0155_p0218b14║卒業焉。所言謹天戒。開
B28n0155_p0218b15║儲講。請
B28n0155_p0218b16║王婚。定
B28n0155_p0218b17║陵祀。皆關
B28n0155_p0218b18║宗社大計。引經據禮。明諍婉諷。不遺餘力。而其所發
B28n0155_p0218b19║憤抗論。至再至三。不顧流俗。不避勞怨。必期于
B28n0155_p0218b20║異說芟除之淨盡者。毋如西洋夷人一事。夫天
B28n0155_p0219a01║下之患。其來有端。其成有漸。惟早見遠慮者。能
B28n0155_p0219a02║預察其端。而力防其漸。為能剪其枝蔓。拔其根
B28n0155_p0219a03║株。而不遺大患于後。當其初議時。或目為迂濶
B28n0155_p0219a04║而訕笑之旁撓之。若見為尋嘗不足介意者。正
B28n0155_p0219a05║智者之所瞿然恐。蹙然憂。如疾痛之在身。不能
B28n0155_p0219a06║一朝濡忍者也。昔賈誼痛哭于庶孽。江綂著論
B28n0155_p0219a07║于徙戎。當時若能聽其言。則七國之釁必可逆
B28n0155_p0219a08║銷。五胡之亂何至橫決哉。惟端己見而不知。漸
B28n0155_p0219a09║已成而莫覺。故一朝發難而不可收拾也。仲雨
B28n0155_p0219a10║于夷人王豐肅等。據律叅奏。盡法驅逐。意正在
B28n0155_p0219a11║此。或云彼夷無扞罔逆跡。引繩批根。不無傷向
B28n0155_p0219a12║化心。一綂無外。何所不包荒。又云夷人窺天之
B28n0155_p0219a13║器殊巧。適當修正曆法之際。或可叅用。如回回
B28n0155_p0219a14║曆法而反覆仲雨牘中。固皆侃侃言之矣。彼夷
B28n0155_p0219a15║妄稱大西洋。且不奉其主箋表。潛跡闌入兩都。
B28n0155_p0219a16║與重譯來王不同。且其徒眾日繁。金錢符水。既
B28n0155_p0219a17║足煽誘愚民。異教秘器。稱天測象。又足以動士
B28n0155_p0219a18║大夫好怪耽奇之聽。于此不竭力掃除。為虺不
B28n0155_p0219a19║摧。為蛇柰何。即如仲雨身任禮卿。奏請奉
B28n0155_p0219a20║旨以治此么麼。而辨揭縱橫。南北響應。伏莾含沙。意
B28n0155_p0219b01║正未已。藉使鋤治少緩。撰述同貝葉以盛行部
B28n0155_p0219b02║署如黃巾而難制。
B28n0155_p0219b03║輦轂之下。
B28n0155_p0219b04║陵寢之旁。其禍可勝道哉。學者誦法孔孟。仲尼之誅
B28n0155_p0219b05║魯之文人也。固曰行僻而堅。言偽而辨。記醜而
B28n0155_p0219b06║愽。又曰其居處足以掫徒成黨。其談說足以餙
B28n0155_p0219b07║褎熒眾。其強禦足以反是獨力。不可不除也。而
B28n0155_p0219b08║孟子之詆楊墨曰。楊氏為我。是無君也。墨氏兼
B28n0155_p0219b09║愛。是無父也。夫孔子未攻擅政之三家。而先誅
B28n0155_p0219b10║亂政之少正卯。孟子不攻儀秦之傾危。而先距
B28n0155_p0219b11║楊墨之淫邪。乃後儒稱孔行周公之志。孟之功
B28n0155_p0219b12║不在禹之下。則豈非以奇衺詭譎之患。能早絕
B28n0155_p0219b13║其端。而防其漸哉。仲雨之意葢深遠矣。方今㝢
B28n0155_p0219b14║內多故。疆事叵測。皆坐于見端不早。積漸不防。
B28n0155_p0219b15║以養無窮之禍。仲雨遇事。有關係者。不少寬假。
B28n0155_p0219b16║向與予尋討舘閣舊聞遺事。止為今日。政將及
B28n0155_p0219b17║于海內共拭目。新叅之作用。其擘畫建樹。茲稿
B28n0155_p0219b18║不足盡其大。余特為茲刻表其用心之所在云。
B28n0155_p0219b19║庚申春仲就李年眷弟陳懿典頓首拜撰
B28n0155_p0219b20║
B28n0155_p0220a01║
B28n0155_p0220a02║
B28n0155_p0220a03║
B28n0155_p0220a04║
B28n0155_p0220a05║
B28n0155_p0220a06║
B28n0155_p0220a07║
B28n0155_p0220a08║
B28n0155_p0220a09║
B28n0155_p0220a10║
B28n0155_p0220a11║南宮署牘
B28n0155_p0220a12║南京禮部侍郎沈　㴶著
B28n0155_p0220a13║叅遠夷疏
B28n0155_p0220a14║奏為遠夷闌入
B28n0155_p0220a15║都門。暗傷
B28n0155_p0220a16║王化。懇乞
B28n0155_p0220a17║聖明申嚴律令。以正人心。以維風俗事。職聞
B28n0155_p0220a18║帝王之御世也。本儒術以定紀綱。持紀綱以明賞罰。
B28n0155_p0220a19║使民日改惡勸善而不為異物所遷焉。此所謂
B28n0155_p0220a20║一道同風。正人心而維
B28n0155_p0220b01║國脉之本計也。以
B28n0155_p0220b02║太祖高皇帝長駕遠馭。九流率職。四夷來王。而猶諄
B28n0155_p0220b03║諄于夷夏之防。載諸
B28n0155_p0220b04║祖訓。及
B28n0155_p0220b05║會典等書。凢
B28n0155_p0220b06║朝貢各國有名。其貢物有數。其應貢之期。給有勘合。
B28n0155_p0220b07║職在主客司。其不係該載。及無勘合者。則有越
B28n0155_p0220b08║渡關津之律。有盤詰奸細之律。至于臣部職掌。
B28n0155_p0220b09║尤嚴邪正之禁。一應左道亂正。佯修善事。煽惑
B28n0155_p0220b10║人民者。分其首從。或絞或流。其軍民人等不問
B28n0155_p0220b11║來歷。窩藏接引。探聽境內事情者。或發邊充軍。
B28n0155_p0220b12║或發口外為民。律至嚴矣。夫豈不知遠人慕義
B28n0155_p0220b13║之名可取。而
B28n0155_p0220b14║朝廷覆載之量。可以包荒而無外哉。正以山川自有
B28n0155_p0220b15║封域。而彼疆我理。截然各止其所。正王道之所
B28n0155_p0220b16║以蕩平。愚民易與為非。而抑邪崇正。昭然定于
B28n0155_p0220b17║一尊。乃風俗之所以淳厚。故釋道二氏流傳既
B28n0155_p0220b18║久。猶與儒教並馳。而師巫小術。耳目畧新。即嚴
B28n0155_p0220b19║絕之。不使為愚民煽惑。其為萬世治安計至深
B28n0155_p0220b20║遠也。不謂近年以來。突有狡夷自遠而至。在
B28n0155_p0221a01║京師。則有龐廸峩熊三㧞等。在南京。則有王豐肅。
B28n0155_p0221a02║陽瑪諾等。其他省會各郡。在在有之。自稱其國
B28n0155_p0221a03║曰大西洋。自名其教曰天主教。夫普天之下。薄
B28n0155_p0221a04║海內外。惟
B28n0155_p0221a05║皇上為覆載炤臨之
B28n0155_p0221a06║主。是以國號曰大明。何彼夷亦曰大西。且既稱歸化。
B28n0155_p0221a07║豈可為兩大之辭以相抗乎。三代之隆也。臨諸
B28n0155_p0221a08║侯曰天王君天下曰天子。
B28n0155_p0221a09║本朝稽古定制。每
B28n0155_p0221a10║詔誥之下。皆曰奉
B28n0155_p0221a11║天。而彼夷詭稱天主。若將駕軼其上者。然使愚民眩
B28n0155_p0221a12║惑。何所適從。（臣）初至南京。聞其聚有徒眾。營有
B28n0155_p0221a13║室廬。即欲修明本部職掌。擒治驅逐。而說者或
B28n0155_p0221a14║謂其類實繁。其說浸滛人心。即士君子亦有信
B28n0155_p0221a15║向之者。况于閭左之民。驟難家諭戶曉。（臣）不覺
B28n0155_p0221a16║喟然長嘆。則亦未有以尊中國。大一統。人心風
B28n0155_p0221a17║俗之關係者。告之耳。誠念及此。豈有士君子而
B28n0155_p0221a18║忍從其說乎。說者又謂治曆明時之法。久失其
B28n0155_p0221a19║傳。臺監推算漸至差忒。而彼夷所製窺天窺日
B28n0155_p0221a20║之器。頗稱精好。以故萬曆三十九年。曾經該部
B28n0155_p0221b01║具
B28n0155_p0221b02║題。欲將平素究心曆理之人。與同彼夷開局繙繹。
B28n0155_p0221b03║嗚呼。則亦不思古帝王大經大法所在。而不知
B28n0155_p0221b04║彼之妖妄怪誕。所當深惡痛絕者。正在此也。（臣）
B28n0155_p0221b05║請得言其詳。從來治曆。必本於言天。言天者必
B28n0155_p0221b06║有定體。堯典敬授人時。始于寅賔寅餞。以日為
B28n0155_p0221b07║記。如日中星鳥。日永星火。宵中星虛。日短星昴
B28n0155_p0221b08║葢日者天之經也。而月五星同在一天之中。月
B28n0155_p0221b09║之晦朔弦望。視日之遠近。而星之東南西北。與
B28n0155_p0221b10║日之短永中相應。是故以日記日。以月記月。以
B28n0155_p0221b11║中星記時。舜典在璇璣玉衡。以齊七政。解之者。
B28n0155_p0221b12║以天體之運有恒。而七政運行于天。有遲有速。
B28n0155_p0221b13║有順有逆。猶人君之有政事也。則未聞有七政
B28n0155_p0221b14║而可各自為一天者。令彼夷立說。乃曰七政行
B28n0155_p0221b15║度不同。各自為一重天。又曰七政諸天之中心。
B28n0155_p0221b16║各與地心不同處所。其為誕妄不經。惑世誣民
B28n0155_p0221b17║甚矣。傳曰日者眾陽之宗。人君之表。是故天無
B28n0155_p0221b18║二日。亦象天下之奉
B28n0155_p0221b19║一君也。惟月配日。則象于后。垣宿經緯以象百官。九
B28n0155_p0221b20║野眾星以象八方民庶。今特為之說曰。日月五
B28n0155_p0222a01║星各居一天。是舉堯舜以來。中國相傳。綱維綂
B28n0155_p0222a02║紀之最大者。而欲變亂之。此為奉若天道乎。抑
B28n0155_p0222a03║亦妄干天道乎。以此名曰慕義而來。此為歸順
B28n0155_p0222a04║王化乎。抑亦暗傷
B28n0155_p0222a05║王化乎。夫使其所言天體。不異乎中國。（臣）猶慮其立
B28n0155_p0222a06║法不同。推步未必相合。况誕妄不經若此。而可
B28n0155_p0222a07║據以紛更
B28n0155_p0222a08║祖宗欽定聖賢世守之大綂曆法乎。（臣）又聞其誑惑
B28n0155_p0222a09║小民。輙曰祖宗不必祭祀。但尊奉天主。可以昇
B28n0155_p0222a10║天堂。免地獄。夫天堂地獄之說。釋道二氏皆有
B28n0155_p0222a11║之。然以之勸人孝弟。而示懲夫不孝不弟造惡
B28n0155_p0222a12║業者。故亦有𦔳于儒術爾。今彼直勸人不祭祀
B28n0155_p0222a13║祖先。是教之不孝也。繇前言之。是率天下而無
B28n0155_p0222a14║君臣。繇後言之。是率天下而無父子。何物醜類。
B28n0155_p0222a15║造此矯誣。葢儒術之大賊。而
B28n0155_p0222a16║聖世所必誅尚可[山/虫][山/虫]然驅天下而從其說乎。然閭
B28n0155_p0222a17║左小民。每每受其簧鼓。樂從其教者。聞其廣有
B28n0155_p0222a18║貲財。量人而與。且曰天主之教如此濟人。是以
B28n0155_p0222a19║貪愚之徒。有所利而信之。此其胸懷叵測。尤為
B28n0155_p0222a20║可惡。昔齊之田氏。為公私二量。公量小。家量大。
B28n0155_p0222b01║以家量貸民。而以公量收之。以收民心。卒傾齊
B28n0155_p0222b02║國。可為烱鑒。劉淵入太學。名士皆讓其學識。然
B28n0155_p0222b03║而𭁵晉者。劉淵也。王夷甫識石勒。張九齡阻安
B28n0155_p0222b04║祿山。其言不行。竟為千古永恨。有忠
B28n0155_p0222b05║君愛
B28n0155_p0222b06║國之志者。寧忍不警惕于此。猥云遠夷慕義。而引
B28n0155_p0222b07║翼之。崇獎之。俾生其羽毛。貽將來莫大之禍乎。
B28n0155_p0222b08║伏乞
B28n0155_p0222b09║勅下禮兵二部。會同覆議。如果臣言不謬。合將為首
B28n0155_p0222b10║者。依律究遣。其餘立限驅逐。仍復申明律令。要
B28n0155_p0222b11║見彼狡夷者。從何年潛入。見今兩京各省有幾
B28n0155_p0222b12║處屯聚。既稱去中國八萬里。其貲財源源而來。
B28n0155_p0222b13║是何人為之津送。其經過關津去處。有何文憑。
B28n0155_p0222b14║得以越渡。該把守官軍人等。何以通無盤詰。嚴
B28n0155_p0222b15║為條格。今後再不許容此軰闖入。違者炤
B28n0155_p0222b16║大明律處斷。庶乎我之防維既密。而彼之踪跡難詭。
B28n0155_p0222b17║國家太平。萬萬年無復意外之虞矣。（臣）不勝激切
B28n0155_p0222b18║待
B28n0155_p0222b19║命之至。
B28n0155_p0222b20║萬曆四十四年五月　　　日
B28n0155_p0223a01║再叅遠夷疏
B28n0155_p0223a02║奏為遠夷闌入
B28n0155_p0223a03║都門。暗傷
B28n0155_p0223a04║王化懇乞
B28n0155_p0223a05║聖明申嚴律令。以正人心。以維風俗事。先該（臣）於本
B28n0155_p0223a06║年五月間。具
B28n0155_p0223a07║題前事。候
B28n0155_p0223a08║旨未下。頃於七月十九日。接得邸報。又該禮部覆
B28n0155_p0223a09║題。亦在候
B28n0155_p0223a10║旨間。（臣）有以仰體
B28n0155_p0223a11║聖心。未嘗不留念于此事也。則（臣）言有所未盡。而機
B28n0155_p0223a12║務原不可不熟思爾。夫左道惑眾。律有明條。此
B28n0155_p0223a13║臣部之職掌當嚴也。裔夷窺伺潛住兩京。則
B28n0155_p0223a14║國家之隱憂當杜也。
B28n0155_p0223a15║聖明自為社稷計。豈其不留念及此乎。惟是兩京事
B28n0155_p0223a16║體。稍有不同。而王豐肅等潛住南京。其盤詰勾
B28n0155_p0223a17║連之狀。尤可駭恨則（臣）前䟽尚有言之未盡者。
B28n0155_p0223a18║何也
B28n0155_p0223a19║京師為
B28n0155_p0223a20║陛下日月炤臨之所。即使有神姦潛伏。猶或上憚於
B28n0155_p0223b01║天威之嚴重。而下怵於舉朝之公論。未敢顯肆猖狂。
B28n0155_p0223b02║公行鼓扇。若南京則
B28n0155_p0223b03║根本重地。
B28n0155_p0223b04║高皇帝陵寢在焉。山川拱護。固為臣庶之瞻依。而
B28n0155_p0223b05║門殿閟清。全在紀綱之振肅。所以譏防出入。而杜
B28n0155_p0223b06║絕夫異言異服者。尤不可不兢兢也。而豐肅神
B28n0155_p0223b07║姦。公然潛住
B28n0155_p0223b08║正陽門裏。洪武岡之西。起葢無樑殿。懸設胡像。誑
B28n0155_p0223b09║誘愚民。從其教者。每人與銀參兩。盡寫其家人
B28n0155_p0223b10║口生年日月。云有咒術。後有呼召不約而至。此
B28n0155_p0223b11║則民間歌謠遍傳者也。每月自朔望外。又有房
B28n0155_p0223b12║虛星昴四日為會期。每會少則五十人。多則二
B28n0155_p0223b13║百人。此其自刻天主教解。要畧中。明開會期。可
B28n0155_p0223b14║查也。蹤跡如此。若使士大夫峻絕不與往還。猶
B28n0155_p0223b15║未足為深慮。然而二十年來。潛住既久。結交亦
B28n0155_p0223b16║廣。不知起自何人何日。今且習以為故嘗。玩細
B28n0155_p0223b17║娛而忘遠畧。比比是矣。（臣）若更不覺察。胡奴接
B28n0155_p0223b18║踵於城闉。虎翼養成而莫問。一朝竊發。患豈及
B28n0155_p0223b19║圖。尤可恨者。城內住房既據洪武岡王地。而城
B28n0155_p0223b20║外又有花園壹所。正在
B28n0155_p0224a01║孝陵衛之前。夫
B28n0155_p0224a02║孝陵衛以衛
B28n0155_p0224a03║陵寢則
B28n0155_p0224a04║高廟所從遊衣冠也。龍蟠虎踞之鄉。豈狐鼠縱橫之
B28n0155_p0224a05║地。而狡夷伏藏於此。意欲何為乎。更可駭者（臣）
B28n0155_p0224a06║䟽向未發抄。頃七月初。纔有邸報。而彼夷即於
B28n0155_p0224a07║七月初旬具揭。及至二十一日。已有番書訂寄
B28n0155_p0224a08║揭稿在王豐肅處矣。夫置郵傳命。中國所以通
B28n0155_p0224a09║上下。而廣宣達也。狡焉醜類。而橫弄線索於其
B28n0155_p0224a10║間。神速若此。又將何為乎。頃該巡視東城御史
B28n0155_p0224a11║孫光裕。查炤會
B28n0155_p0224a12║題事理。行令兵馬司拘留彼夷候
B28n0155_p0224a13║旨。猶有愚民手執小黃旗。自言願為天主死者。幸而
B28n0155_p0224a14║旋就拘獲。然亦可見事機之不可失。而處分之
B28n0155_p0224a15║明旨。更不可後矣。（臣）查得
B28n0155_p0224a16║大明律例。凢化外人犯罪者。並依律擬斷。註云俱要
B28n0155_p0224a17║請
B28n0155_p0224a18║旨。除王豐肅係化外人。臣謹遵律令明文候
B28n0155_p0224a19║旨處分外。其餘同居徒眾。妄稱天主教。扇惑人民。見
B28n0155_p0224a20║在本所搜獲者。一十三名。一面行提鞫審。此外
B28n0155_p0224b01║更不株連一人。今小民洗滌門戶。不復從邪。正
B28n0155_p0224b02║可嘉與維新。而
B28n0155_p0224b03║都士大夫。尤曉然知狡夷不可測。臣乃得昌言以
B28n0155_p0224b04║畢其愚慮。惟恐遠聽者不審其情形。而猶惑於
B28n0155_p0224b05║術數之小知也。且龐迪峩。態三拔。久在
B28n0155_p0224b06║輦下。傳送既速簸弄必巧。遷延日久。線索橫出。則亦
B28n0155_p0224b07║事機之不可不慮者也。伏乞
B28n0155_p0224b08║陛下念
B28n0155_p0224b09║根本重計。
B28n0155_p0224b10║蚤賜批發該部。覆
B28n0155_p0224b11║請速咨。臣等將夷犯從法依律擬斷。其原叅未獲陽
B28n0155_p0224b12║瑪諾等者。行提緝獲。庶乎
B28n0155_p0224b13║明旨昭然而人心大定。道化歸一。而風俗永清。不惟
B28n0155_p0224b14║臣部職掌得申。而
B28n0155_p0224b15║國家之隱憂亦杜矣。（臣）不勝激切待
B28n0155_p0224b16║命之至
B28n0155_p0224b17║萬曆四十四年八月　　　日
B28n0155_p0224b18║叅遠夷三疏
B28n0155_p0224b19║奏為遠夷情形甚詭。
B28n0155_p0224b20║留都根本當防。懇乞
B28n0155_p0225a01║聖明蚤賜處分以清重地。以正人心事。臣聞邪不干
B28n0155_p0225a02║正。而左道惑眾者必誅。夷不亂華。而冐越關津
B28n0155_p0225a03║者必禁。方其萌芽窺伺。則以禮教防之而有餘。
B28n0155_p0225a04║及其黨與勾連。則將干戈取之而不足。竊炤夷
B28n0155_p0225a05║犯王豐肅等。詐言八萬里之遠。潛來南京。妄稱
B28n0155_p0225a06║天主教扇惑人民。非一日矣。先該臣兩次具
B28n0155_p0225a07║題。又該禮部及南北臺省諸臣。先後
B28n0155_p0225a08║題催。未奉
B28n0155_p0225a09║明旨。
B28n0155_p0225a10║陛下豈猶未悉彼夷情形之詭乎。夫其術之邪鄙不
B28n0155_p0225a11║足言也。據其所稱天主。乃是彼國一罪人。顧欲
B28n0155_p0225a12║矯誣稱尊。欺誑視聽。亦不足辨也。但使止行異
B28n0155_p0225a13║教。非有陰謀。何故於
B28n0155_p0225a14║洪武岡王氣所鍾。輒私盤據。又何故於
B28n0155_p0225a15║孝陵衛
B28n0155_p0225a16║寢殿前擅造花園。
B28n0155_p0225a17║皇上試差官踏勘。其所葢無樑殿。果於
B28n0155_p0225a18║正陽門相去幾里是否緣城近堞蹤跡可疑。南京
B28n0155_p0225a19║各衙門月給報房工食。葢謂兩京事體。奉
B28n0155_p0225a20║旨施行欲其呼吸相通爾。其他鄉官士民皆不能得。
B28n0155_p0225b01║而彼夷人亦給工食。與報房人。意欲何為。尤可
B28n0155_p0225b02║異者。各衙門叅彼之䟽。尚未得
B28n0155_p0225b03║㫖。而龐迪峩熊三㧞等。亦造䟽揭。差其細作。鍾鳴禮
B28n0155_p0225b04║張寀等。齎持前來。詐稱已經
B28n0155_p0225b05║奏進。刊刻投遞（臣）觀其䟽揭內。公然自言兩京各
B28n0155_p0225b06║省有十三人。殊為可駭。夫利瑪竇。昔年進京始
B28n0155_p0225b07║末。此廷臣所知。原未嘗有如許彼眾也。
B28n0155_p0225b08║皇上怜其孤身。
B28n0155_p0225b09║賜之塟地。此自
B28n0155_p0225b10║柔遠之仁。與
B28n0155_p0225b11║成祖當年賜浡泥王塟地相同。若使浡泥王蒙
B28n0155_p0225b12║恩賜塟。而浡泥國臣民。遂借為口實。因緣𥨸入。散布
B28n0155_p0225b13║京省
B28n0155_p0225b14║成祖能置之不問否。彼乃欲借
B28n0155_p0225b15║皇上一時
B28n0155_p0225b16║柔遠之仁。而潛藏其狐兔蹤跡。勾連窺伺。日多一日。
B28n0155_p0225b17║豈可置之不問耶。臣近又細詢閩海士民識彼
B28n0155_p0225b18║原籍者。云的係佛狼機人。其王豐肅。原名巴里
B28n0155_p0225b19║狼當。先年同其黨類。詐稱行天主教。欺呂宋國
B28n0155_p0225b20║主。而奪其地。改號大西洋。然則閩粵相近一狡
B28n0155_p0226a01║夷爾。有何八萬里之遙。（臣）雖未敢即以此說為
B28n0155_p0226a02║據。然而伏戎於莽。為患叵測。總之
B28n0155_p0226a03║根本重地。必不可容一日不防者也。伏乞
B28n0155_p0226a04║皇上即下
B28n0155_p0226a05║明旨。容（臣）等將王豐肅等。依律處斷。其扇惑徒眾。在
B28n0155_p0226a06║本所捕獲。鍾明仁等。及續獲到細作。鍾明禮張
B28n0155_p0226a07║寀等。或係勾連主謀。或係因緣為從。一面分別
B28n0155_p0226a08║正罪。庶乎法紀明。而人心定。姦邪去。而重地亦
B28n0155_p0226a09║永清矣。臣無任激切待
B28n0155_p0226a10║命之至。
B28n0155_p0226a11║萬曆四十四年十二月　　　日
B28n0155_p0226a12║付該司查驗夷犯劄
B28n0155_p0226a13║南京禮部為奉
B28n0155_p0226a14║旨處分夷情事。准禮部咨炤得狡夷王豐肅等。與內
B28n0155_p0226a15║地奸民鍾鳴仁鍾鳴禮等。勾連扇惑。潛住
B28n0155_p0226a16║輦轂之下。多年。先該本部
B28n0155_p0226a17║奏為遠夷闌入
B28n0155_p0226a18║都門。暗傷
B28n0155_p0226a19║王化。懇乞
B28n0155_p0226a20║聖明申嚴律令。以正人心。以維風俗事。內叅夷犯王
B28n0155_p0226b01║豐肅。陽瑪諾。龐迪峩。熊三拔等四名。除龐熊二
B28n0155_p0226b02║犯。係潛住京師。近該禮部遵
B28n0155_p0226b03║旨遞發外。七月間。禮部覆
B28n0155_p0226b04║題抄到二十一日。該巡視東城御史孫。行兵馬司
B28n0155_p0226b05║提拘王豐肅等一十四名。該本部于八月初一。
B28n0155_p0226b06║題明前事。除王豐肅係化外人。（臣）謹遵律令明文
B28n0155_p0226b07║候
B28n0155_p0226b08║旨處分外。其餘同居徒眾。妄稱天主教。扇惑人民。見
B28n0155_p0226b09║在本所搜獲一十三名。一面行提鞫審。此外並
B28n0155_p0226b10║不株連一人等因。又於十二月初一該本部續
B28n0155_p0226b11║奏為遠夷情形甚詭。
B28n0155_p0226b12║留都根本當防。懇乞
B28n0155_p0226b13║聖明早賜處分。以清重地。以正人心事。內稱尤可異
B28n0155_p0226b14║者。各衙門叅彼之疏。尚未得
B28n0155_p0226b15║旨。而龐迪峩熊三拔等。亦造䟽揭。差其細作。鍾鳴禮
B28n0155_p0226b16║張寀等。齎揭前來。詐稱已經奏進刊刻投遞云
B28n0155_p0226b17║云。伏乞
B28n0155_p0226b18║皇上即下
B28n0155_p0226b19║明旨。容（臣）等將王豐肅等。依律處斷。其扇惑徒眾。在
B28n0155_p0226b20║本所捕獲鍾鳴仁等。及續獲到細作鍾鳴禮。張
B28n0155_p0227a01║寀等。或係勾連主謀。或係因緣為從。一面分別
B28n0155_p0227a02║正罪。庶乎法紀明而人心定。奸邪去而重地亦
B28n0155_p0227a03║永清矣。等因。俱候
B28n0155_p0227a04║旨間。今該前因除鍾鳴仁鍾鳴禮張寀等。合照本部
B28n0155_p0227a05║題明事理另審外。及查十三名內謝務祿一名。亦
B28n0155_p0227a06║供稱化外人在卷。為此合劄該司查驗王豐肅
B28n0155_p0227a07║謝務祿果否俱係化外夷人。其未獲陽瑪諾是
B28n0155_p0227a08║否先歸本國。速具確報以憑查照。禮部題奉
B28n0155_p0227a09║欽依事理。速差遞送督歸欽遵施行。
B28n0155_p0227a10║萬曆四十五年二月　　　日
B28n0155_p0227a11║會審王豐肅等犯一案（并移咨）
B28n0155_p0227a12║南京禮部主客清吏司為奉
B28n0155_p0227a13║旨處分夷情事奉
B28n0155_p0227a14║本部劄付內開鍾鳴仁鳴禮張寀等合炤本部
B28n0155_p0227a15║題明事理另審外。及查十三名。內謝務祿一名亦
B28n0155_p0227a16║供稱化外人在卷。合劄該司查驗王豐肅謝務
B28n0155_p0227a17║祿果否俱係化外夷人。其未獲陽瑪諾是否先
B28n0155_p0227a18║歸本國。速具確報以憑查炤。禮部題奉
B28n0155_p0227a19║欽依事理。速差遞送督歸等因。奉此隨牌行東城兵
B28n0155_p0227a20║馬司將遠夷王豐肅謝務祿二名提解前來。該
B28n0155_p0227b01║本司吳郎中。會同司務廳張司務。祠祭司徐郎
B28n0155_p0227b02║中。精膳司黃郎中。儀制司文主事。祠祭司徐主
B28n0155_p0227b03║事。會審得。王豐肅面紅白眉白長眼深鼻尖鬍
B28n0155_p0227b04║鬚黃色。供稱年五十歲。大西洋人。幼讀夷書。繇
B28n0155_p0227b05║文考理考道考得中多耳篤。即中國進士也。不
B28n0155_p0227b06║願為官。只願結會。與林斐理等講明天主教。約
B28n0155_p0227b07║年三十歲時。奉會長格老的惡之命。同林斐理
B28n0155_p0227b08║陽瑪諾三人。用大海船在海中行走二年四個
B28n0155_p0227b09║月。于萬曆二十七年七月內前到廣東廣州府
B28n0155_p0227b10║香山縣。香山𤀀中。約有五月。比陽瑪諾留住𤀀
B28n0155_p0227b11║中。是豐肅同林斐理。前至韶州府住幾日。又到
B28n0155_p0227b12║江西南昌府住四月。于萬曆三十九年三月內
B28n0155_p0227b13║前到南京西營街居住。先十年前有利瑪竇龐
B28n0155_p0227b14║迪峩郭居靜羅儒望等。已分住南京等處。利瑪
B28n0155_p0227b15║竇要得進京貢獻。寄書𤀀中。到王豐肅處。索取
B28n0155_p0227b16║方物進獻。是豐肅携自鳴鐘。玻璃鏡等物。前來
B28n0155_p0227b17║比時利瑪竇先已進京。隨將方物等件。寄進京
B28n0155_p0227b18║貢獻訖。比時羅儒望將家火交與王豐肅遂在
B28n0155_p0227b19║此建立天主堂。聚徒講教。約二百餘人。每遇房
B28n0155_p0227b20║虛昴星日一會。寅聚辰散。月以為嘗。並未他往
B28n0155_p0228a01║其林斐理。于四十一年六月內病故。其屍棺見
B28n0155_p0228a02║停天主堂內。其陽瑪諾。向住𤀀中。亦于先年移
B28n0155_p0228a03║住南雄府。約有幾月前到南京。與豐肅同住兩
B28n0155_p0228a04║年。又往北京。三年仍復回南同住。于四十三年
B28n0155_p0228a05║十二月內。仍往南雄居住。並未回還本國。一向
B28n0155_p0228a06║豐肅所用錢糧。自西洋國商船帶至𤀀中。約有
B28n0155_p0228a07║六百兩。若欲葢房。便增至千金。每年一次。是各
B28n0155_p0228a08║處分教龐廸峩等分用等語。又審得謝務祿面
B28n0155_p0228a09║紅白色眼深鼻尖黃鬚供年三十二歲大西洋
B28n0155_p0228a10║人。曾中多耳篤。不願為官。亦只會友講學。于先
B28n0155_p0228a11║年失記月日。自搭海船前到廣東𤀀中約有三
B28n0155_p0228a12║年六個月等語。據此看得謝務祿面貌與豐肅
B28n0155_p0228a13║相同。其為遠夷無疑。陽瑪諾雖未回還本國。據
B28n0155_p0228a14║稱見在南雄。則非潛匿此中明矣。緣係劄審事
B28n0155_p0228a15║理理合具繇連人解
B28n0155_p0228a16║堂伏候
B28n0155_p0228a17║裁奪施行須至呈者。
B28n0155_p0228a18║計開解夷犯二名。
B28n0155_p0228a19║王豐肅謝務祿（見病）
B28n0155_p0228a20║堂批　二犯既查驗明白。即移咨都察院。轉行巡
B28n0155_p0228b01║城衙門。遵
B28n0155_p0228b02║旨速差員役遞送至廣東撫按衙門。督令西歸。
B28n0155_p0228b03║萬曆四十五年二月　日署郎中主事吳爾成移
B28n0155_p0228b04║南京都察院咨。
B28n0155_p0228b05║南京禮部為遠夷久覊候
B28n0155_p0228b06║旨。懇乞
B28n0155_p0228b07║聖明速賜處分。以維風教。以肅政體事。主客清吏司
B28n0155_p0228b08║案呈奉本部送准禮部咨前事。該本部題主客
B28n0155_p0228b09║清吏司案呈。奉本部送據南京禮科給事中晏
B28n0155_p0228b10║文輝揭稱前事。內云。臣惟天地開闢以來。而中
B28n0155_p0228b11║國之教。自伏羲以迄周孔。傳心有要。闡道有宗。
B28n0155_p0228b12║天人之理。發洩盡矣。無容以異說叅矣。嗣是而
B28n0155_p0228b13║老氏出焉。楊墨出焉。好異者宗之。然不過𥨸吾
B28n0155_p0228b14║儒之緒餘。以鳴其偏見。故當時衛道者。力闢焉
B28n0155_p0228b15║而不使滋蔓。乃今又有倡為天主教。若北有龐
B28n0155_p0228b16║廸峩等。南有王豐肅等。其名似附於儒。其說實
B28n0155_p0228b17║異乎正。以故南北禮卿叅之。北科道叅之。而南
B28n0155_p0228b18║卿寺等巡視等衙門。各有論䟽也。今一槩
B28n0155_p0228b19║留中而不下。豈
B28n0155_p0228b20║皇上悉未省覽耶。豈謂此軰未見其顯害。而姑優容
B28n0155_p0229a01║耶。夫龐廸峩等在
B28n0155_p0229a02║輦轂下。誠不知其詳。王豐肅等在南中。臣得畢其說
B28n0155_p0229a03║豐肅數季以前。深居。簡出入。寡交游。未足啟人
B28n0155_p0229a04║之疑。民與之相忘。即士大夫亦與之相忘。邇來
B28n0155_p0229a05║則有大謬不然者。私置花園於
B28n0155_p0229a06║孝陵衛。廣集徒眾於洪武岡。大瞻禮。小瞻禮。以房虛
B28n0155_p0229a07║星昴日為會約。灑聖水。擦聖油。以剪字貼戶門
B28n0155_p0229a08║為記號。迫人盡去家堂之神。令人惟懸天主之
B28n0155_p0229a09║像。假周濟為招來。入其教者。即與以銀。記年庚
B28n0155_p0229a10║為恐嚇。背其盟者。云置之死。對士大夫談。則言
B28n0155_p0229a11║天性。對徒軰論。則言神術。道路為之喧傳士紳
B28n0155_p0229a12║為之疑慮。
B28n0155_p0229a13║祖宗根本之地。教化自出之區。而可令若軰久居乎。
B28n0155_p0229a14║以故禮臣沈㴶。據其今日行事。虞其將來禍患
B28n0155_p0229a15║發憤䟽
B28n0155_p0229a16║聞。誠大有禆於世道人心者。其時臣巡視門禁。亦於
B28n0155_p0229a17║合䟽中。附名以上
B28n0155_p0229a18║請。而御史孫光裕覊之以候
B28n0155_p0229a19║旨皆為地方。為王化計也豈好為是激聒哉。且天帝
B28n0155_p0229a20║一也。以其形體謂之天。以其主宰謂之帝。吾儒
B28n0155_p0229b01║論之甚精。而彼刻天主教要畧云。天主生於漢
B28n0155_p0229b02║哀帝時。其名曰耶穌。其母曰亞利瑪又云被惡
B28n0155_p0229b03║官將十字枷釘死。是以西洋罪死之鬼。為天主
B28n0155_p0229b04║也。可乎不可乎將中國一天。而西洋又一天耶
B28n0155_p0229b05║將漢以前無天主。而漢以後始有天主耶。據斯
B28n0155_p0229b06║謬譚。直巫覡之邪術也。孔氏有言曰。攻乎異端
B28n0155_p0229b07║斯害也已。今正其攻之之時矣。更民心易於從
B28n0155_p0229b08║邪。亦易於返正。自王豐肅被論被覊之後。聞從
B28n0155_p0229b09║其教者。一時盡裂戶符。而易門對矣。安家堂而
B28n0155_p0229b10║撤夷像矣。悔非遠害。散黨離群。無復可虞矣。惟
B28n0155_p0229b11║是王豐肅等。尚在覊繫之中。未蒙處分之
B28n0155_p0229b12║旨。守候既久。結局無時。萬一自斃。其如法之未明何。
B28n0155_p0229b13║烏在其為尊
B28n0155_p0229b14║朝廷。而懾裔夷哉。伏乞
B28n0155_p0229b15║速下部議。或𩛙我
B28n0155_p0229b16║皇綱從重究治。或恢我
B28n0155_p0229b17║皇度從輕驅逐。庶風教維而政體肅矣等因到部。送
B28n0155_p0229b18║司案呈到部。看得南科臣䟽
B28n0155_p0229b19║請。雖未奉
B28n0155_p0229b20║旨下部。但遠人久在覊禁。時令又值嚴寒。恐傷天地
B28n0155_p0230a01║好生之心。相應據揭題覆。𥨸炤夷夏之防自古
B28n0155_p0230a02║嚴之。故用夏變夷。未聞變於夷者。孟軻氏言之
B28n0155_p0230a03║確矣。王豐肅等之在南。龐迪峩等之在北。既自
B28n0155_p0230a04║稱八萬里之遠人。不載貢享。突流寓於中華。其
B28n0155_p0230a05║來己自可疑。特昔也隱處一㕓。無甚非常可駭
B28n0155_p0230a06║之事。故置之不論。今
B28n0155_p0230a07║孝陵衛洪武岡何地也。我
B28n0155_p0230a08║太祖龍飛興王之所。而侈列花園。廣集徒眾。大倡天
B28n0155_p0230a09║主之教利誘術籠。無所不至。意欲何為。此豈
B28n0155_p0230a10║聖明之世。車書軌物一道同風之景象哉。況莫尊於
B28n0155_p0230a11║天。帝中國者稱天子。彼乃出於天子之上乎。南禮（臣）
B28n0155_p0230a12║特䟽叅之而不報。南府部臺省合䟽叅之而不
B28n0155_p0230a13║報。北科道諸臣暨本部叅之亦不報。故南科（臣）
B28n0155_p0230a14║晏文輝。又有速
B28n0155_p0230a15║賜處分之
B28n0155_p0230a16║請也。職等伏念此軰左道惑眾。止於鼓鐸搖鈴。倡
B28n0155_p0230a17║夷狄之道於中國。是書所稱蠻夷猾夏者也。此
B28n0155_p0230a18║其關係在世道人心。為禍顯而遲。但其各省盤
B28n0155_p0230a19║據果爾出神沒鬼透中國之情形於海外。是書
B28n0155_p0230a20║所稱㓂賊奸宄者也。此其關係在
B28n0155_p0230b01║廟謨國是。為禍隱而大。年來
B28n0155_p0230b02║皇上德威遐鬯。東征西討。諸妖氛小醜。旋即殄滅。視
B28n0155_p0230b03║西洋零星諸夷蒙頭葢面。講性說天。炫奇弔詭。
B28n0155_p0230b04║得無謂其頗有智慧。無甚禍心。姑以包荒於覆
B28n0155_p0230b05║載耳。寧知彼天主之說。謬妄欺君。淫邪誣民。一
B28n0155_p0230b06║至於此。即所私剏渾天儀。自鳴鐘之類。俱怪誕
B28n0155_p0230b07║不準於繩。迂濶無當於用。嘗考堯舜之世。有璿
B28n0155_p0230b08║璣玉衡。以齊七政之法。歷代相傳。有銅壺滴漏
B28n0155_p0230b09║以測晷刻之法。豈無穎異。如王豐肅龐廸峩等。
B28n0155_p0230b10║其人絕不聞有此規制也。稽
B28n0155_p0230b11║祖宗令甲。私習天文有禁。私通海外諸夷有禁葢防
B28n0155_p0230b12║微杜漸慮至深遠也。如
B28n0155_p0230b13║皇上憫念遠人。簧鼓雖有的據。跳梁尚無實跡。伏乞
B28n0155_p0230b14║將王豐肅龐廸峩等。
B28n0155_p0230b15║勑下本部。轉行各該衙門。遞送廣東。聽彼中撫按
B28n0155_p0230b16║暫為收管。督令西歸。庶帡幪之仁以廣。睥睨之
B28n0155_p0230b17║漸以消。統一聖真如日之中天。寧謐海宇如盤
B28n0155_p0230b18║之鞏固。天下後世誦
B28n0155_p0230b19║英君之舉動。超出尋常萬萬矣等因。萬曆四十四年
B28n0155_p0230b20║十二月初十日本部署部事左侍郎兼翰林院
B28n0155_p0231a01║侍讀學士何宗彥等具題。二十八日奉
B28n0155_p0231a02║聖旨。這奏內遠夷王豐肅等。立教惑眾。蓄謀叵測爾
B28n0155_p0231a03║部移咨南京禮部行文。各該衙門速差員役遞
B28n0155_p0231a04║送廣東撫按。督令西歸以靜地方。其龐廸峩等。
B28n0155_p0231a05║去歲爾等公言曉知曆法。請與各官推演七政。
B28n0155_p0231a06║且皆係向化來京。亦令歸還本國。該部院知道
B28n0155_p0231a07║欽此欽遵。擬合就行。為此除將龐迪峩等咨行
B28n0155_p0231a08║都察院轉行五城巡視御史衙門遞至廣東撫
B28n0155_p0231a09║按衙門督令西歸外。合咨貴部查照本部。題奉
B28n0155_p0231a10║欽依內事理轉行各該衙門。速差員役將王豐肅等
B28n0155_p0231a11║遞送廣東撫按衙門。督令西歸。一體欽遵施行
B28n0155_p0231a12║等因到部。原叅夷犯陽瑪諾。已經先回南雄府。
B28n0155_p0231a13║另文知會驅逐外。見有王豐肅謝務祿二名。俱
B28n0155_p0231a14║係夷人相應遞送。看得狡夷王豐肅等。盤據多
B28n0155_p0231a15║年。黨與日眾。豈容太平之世。有此不軌之徒。南
B28n0155_p0231a16║北交叅。事非得已近蒙
B28n0155_p0231a17║聖明洞悉邪謀。立賜驅逐。雖云待以不死。業已永靖
B28n0155_p0231a18║地方。但醜類實繁有徒。而道里又甚遼遠。兼以
B28n0155_p0231a19║挾貲營幹。不無意外生奸。仍恐遞送員役。萬一
B28n0155_p0231a20║踈虞。為累不小。為此合咨貴院。轉行五城巡視
B28n0155_p0231b01║御史衙門。查炤禮部題奉
B28n0155_p0231b02║欽依事理。擇差的當員役。將狡夷王豐肅謝務祿二
B28n0155_p0231b03║名。沿途加意隄防。遞送至廣東撫按衙門。交割
B28n0155_p0231b04║明白。仍聽從長計議督令西歸。事竣之日。希回
B28n0155_p0231b05║文過部以便覆
B28n0155_p0231b06║題。煩為查炤一體欽遵施行。
B28n0155_p0231b07║萬曆四十五年二月　　　日
B28n0155_p0231b08║
B28n0155_p0231b09║
B28n0155_p0231b10║
B28n0155_p0231b11║南京都察院回咨
B28n0155_p0231b12║南京都察院為遠夷久覊候
B28n0155_p0231b13║旨。懇乞
B28n0155_p0231b14║聖明速賜處分。以維風教以肅政體事。據巡視京城
B28n0155_p0231b15║監察御史郭一鶚趙紱孫光裕。呈據指揮李鈺
B28n0155_p0231b16║劉仕曉等。齎回總督兩廣軍門。今陞南京戶部
B28n0155_p0231b17║尚書候代周　揭帖前事。內開准巡視南京中
B28n0155_p0231b18║等城河南等道揭帖前事。奉南京都察院劄付。
B28n0155_p0231b19║准南京禮部咨主客清吏司案呈奉本部送准
B28n0155_p0231b20║禮部咨。該本部題主客清吏司案呈奉本部送
B28n0155_p0232a01║據南京禮科給事中晏文輝揭前事。題奉
B28n0155_p0232a02║聖旨。這奏內遠夷王豐肅等。立教惑眾。蓄謀叵測。爾
B28n0155_p0232a03║部移咨南京禮部行文各該衙門。速差員役遞
B28n0155_p0232a04║送廣東撫按督令西歸以靜地方。其龐廸峩等
B28n0155_p0232a05║去歲爾等公言曉知曆法。請與各官推演七政。
B28n0155_p0232a06║且皆係向化來京。亦令歸還本國。該部院知道。
B28n0155_p0232a07║欽此欽遵備劄到職。奉此看得狡夷王豐肅謝
B28n0155_p0232a08║務祿連犬羊之𩔗。蓄蛇豕之奸。盤詰且歷有年。
B28n0155_p0232a09║黨與所在而是。雖
B28n0155_p0232a10║覆載恩深。既以假其殘息。而窺伺情熟。未必懷好音。
B28n0155_p0232a11║意外疎虞。萬宜加慎。為此選差指揮李鈺劉仕
B28n0155_p0232a12║曉。帶領兵勇。將王豐肅謝務祿二名。開具年貌
B28n0155_p0232a13║押解前去。沿途加意隄防。遞送廣東撫按衙門
B28n0155_p0232a14║交割明白。仍聽從長計議。督令西歸。事竣之日。
B28n0155_p0232a15║希回文過院以憑回報覆部覆
B28n0155_p0232a16║題施行。又准南京禮部咨前事。煩為查炤禮部題
B28n0155_p0232a17║奉
B28n0155_p0232a18║欽依事理。將狡夷王豐肅謝務祿。委官的當收管。及
B28n0155_p0232a19║查本部原叅夷犯。今回住南雄府陽瑪諾一併
B28n0155_p0232a20║行提等因。并據差官解到夷犯王豐肅謝務祿
B28n0155_p0232b01║二名。俱經案發廣東布政司會同按都二司。將
B28n0155_p0232b02║二犯譯審果否西洋國人。於何年月日從何處
B28n0155_p0232b03║入中國。從何路入南京。今既奉
B28n0155_p0232b04║旨遣還。仍從何路歸還本國。陽瑪諾見在何處。曾否
B28n0155_p0232b05║先回。龐廸峩計不久解到。應否候其同歸。其在
B28n0155_p0232b06║濠境𤀀各夷有無相識應否責成𤀀夷伴送歸
B28n0155_p0232b07║國。取具的確口詞。酌議通詳。及將未獲陽瑪諾
B28n0155_p0232b08║嚴去緝拿去後。今據該司呈稱廣州府署印同
B28n0155_p0232b09║知林有樑。審看得夷人王豐肅等以左道簧鼓
B28n0155_p0232b10║士民。麾之使去。是治以不治之法也。查王豐肅
B28n0155_p0232b11║大西洋國人。萬曆二十九年船泊濠境𤀀。同行
B28n0155_p0232b12║三人。一林斐理。一陽瑪諾。肅與理先駐足韶州
B28n0155_p0232b13║數日。乃往江西入省住四月。直至南京。葢利瑪
B28n0155_p0232b14║竇徒也。因利瑪竇有望北之行。先息于三夷人
B28n0155_p0232b15║使居于南為之管事耳。後四十一年。謝務祿亦
B28n0155_p0232b16║繇大西洋船泊𤀀亦繇廣東而江西直抵南京
B28n0155_p0232b17║以尋豐肅等。先陽瑪諾入𤀀時。患病不能進南
B28n0155_p0232b18║京。留于𤀀七八年。方往韶州二年方進南京。駐
B28n0155_p0232b19║數月即進北京。此人頗識天文。故龐迪峩邀之
B28n0155_p0232b20║同往龐廸峩熊三㧞即與利瑪竇同來者。諾後
B28n0155_p0233a01║因不服水土。不耐寒霜于四十一年還南京至
B28n0155_p0233a02║四十三年臘月還南雄。今查其人已駕西洋船
B28n0155_p0233a03║去。其蹤跡不可考也。問二夷去向大抵欲入𤀀
B28n0155_p0233a04║也。但一入𤀀。去與不去難以鈐制。合就省內另
B28n0155_p0233a05║擇一所覊候。日撥營兵二名防護之。五日一換。
B28n0155_p0233a06║禁絕通息。即牌令𤀀中探有大西洋船欲回時。
B28n0155_p0233a07║隨就省差指揮官二員帶兵押至船。直待其開
B28n0155_p0233a08║駕回報以便轉文。龐廸峩未知解到何期。陽瑪
B28n0155_p0233a09║諾合行牌南雄府屬嚴查下落。其林斐理四十
B28n0155_p0233a10║一年六月內在南京病故。今年三月部委上元
B28n0155_p0233a11║江寧二縣開驗埋塟訖。豐肅務祿回夷日子未
B28n0155_p0233a12║知久近。月各給火食銀二兩等因具詳到司。該
B28n0155_p0233a13║本司左布政使臧爾勸。右布政使堵維垣。會同
B28n0155_p0233a14║按察司署印副使羅之鼎。都司掌印署都指揮
B28n0155_p0233a15║僉事楊維垣。譯審得夷人王豐肅謝務祿俱西
B28n0155_p0233a16║洋國人。豐肅于萬曆二十九年船泊濠境𤀀。轉
B28n0155_p0233a17║抵韶州而達江西直至南京。務祿于四十一年
B28n0155_p0233a18║亦船來泊𤀀。轉繇廣東江西而至南京。茲奉
B28n0155_p0233a19║明旨遣還歸國。無庸再議。但歸國必取道于𤀀。去留
B28n0155_p0233a20║皆不可知。須西洋船至𤀀。庶便遣還。今西洋船
B28n0155_p0233b01║尚未至。難定開洋日期。合應覊候。俟其船到發
B28n0155_p0233b02║還。其龐廸峩解向未到。應候解到之日。另行發
B28n0155_p0233b03║遣。通取開洋日期。及𤀀夷不致潛留甘結繳報。
B28n0155_p0233b04║又據豐肅稟稱陽瑪諾于四十三年十二月內
B28n0155_p0233b05║繇南雄回𤀀訖未委虛實。應行南雄府嚴查另
B28n0155_p0233b06║報。再照夷人稽留境上。無從得食。該府議另擇
B28n0155_p0233b07║一所撥兵防護。每月給銀二兩似應准從等因
B28n0155_p0233b08║到職。除批如議行外該職會同巡按廣東監察
B28n0155_p0233b09║御史田　看得。王豐肅等以海外夷人。先年越
B28n0155_p0233b10║關入廣。漸達兩京。潛住長安邸舍。倡立天主異
B28n0155_p0233b11║教。惑世誣民。法本難貸。茲蒙待以不死。遣還歸
B28n0155_p0233b12║國。誠
B28n0155_p0233b13║廟堂崇正之訏謨。安夏攘夷之長計也。萬代瞻仰在
B28n0155_p0233b14║此舉矣。既經押解前來。應即速遣還國。苐此夷
B28n0155_p0233b15║自西洋入中國。取道濠境。𤀀夷必多熟識。曾經
B28n0155_p0233b16║面審並無相識。𤀀夷情偽叵測。今當暫覊省城。
B28n0155_p0233b17║防護之以兵。優給之以食。俟有西洋船到𤀀回
B28n0155_p0233b18║國。即差的當官督押至船。勒令開洋載歸本國。
B28n0155_p0233b19║取𤀀夷不致容留甘結繳查。其龐廸峩熊三㧞
B28n0155_p0233b20║續報已到京城。業行該司會議。併發取各開洋
B28n0155_p0234a01║日期呈報。若陽瑪諾則稱久已還國。除另查覈
B28n0155_p0234a02║外為此具揭。并送廣州府印信收管一本等因
B28n0155_p0234a03║到職。又准巡按廣東監察御史田　牒回前事
B28n0155_p0234a04║相同。內開隨經案行按察司會同布都二司。將
B28n0155_p0234a05║發去夷犯譯審後隨據該司經歷司呈奉本司
B28n0155_p0234a06║帖文開稱。又准布政司炤會奉總督兩廣軍門
B28n0155_p0234a07║周　案驗亦同前事。依蒙移會二司酌議及行
B28n0155_p0234a08║廣州府將二犯譯審。并行南雄府嚴緝陽瑪諾
B28n0155_p0234a09║解報。及香山縣查𤀀夷有無相識瑪諾密緝拏
B28n0155_p0234a10║解。又蒙本院案騐奉都察院勘劄亦同前因。內
B28n0155_p0234a11║稱龐迪峩等已行京城巡視衙門督令起程還
B28n0155_p0234a12║國應否候至總發等因。行間就據廣州府署印
B28n0155_p0234a13║清軍同知林有樑審看。于五月二十六日具詳
B28n0155_p0234a14║到職。除批如議行外。本日就據夷人龐迪峩熊
B28n0155_p0234a15║三拔赴職投見。并遞順天府原給帖文。仰沿途
B28n0155_p0234a16║衙門遞送至廣東而止。投撫按查收發回等因
B28n0155_p0234a17║隨牌發按察司會同布都二司查驗。并同王豐
B28n0155_p0234a18║肅等一體覊候。及委官督兵防守不致他虞。候
B28n0155_p0234a19║有洋船至日押發歸國。取開洋日期呈報。該職
B28n0155_p0234a20║會同總督兩廣軍門周　看得。王豐肅謝務祿
B28n0155_p0234b01║之至南京也。始托足于濠境繼取道于江西。倡
B28n0155_p0234b02║邪說以誣民。思用夷而變夏。此固春秋所為別
B28n0155_p0234b03║內外。而孟氏所以正人心者。奉
B28n0155_p0234b04║旨遣歸。
B28n0155_p0234b05║天恩浩蕩。苐兩夷之意。亟欲准其入𤀀。而三司會議
B28n0155_p0234b06║謂宜押令開解。叅酌輿情。若聽其從𤀀而歸。是
B28n0155_p0234b07║教之以𤀀為窟也。寧使𤀀夷不致留存界限于
B28n0155_p0234b08║今日。毋使狡夷明居𤀀滋隱禍于他年。惟有暫
B28n0155_p0234b09║覊會城量給舘糓。俟西洋船至遣還耳。其龐廸
B28n0155_p0234b10║峩熊三㧞已到巳牌行臬司議之。亦宜一體施
B28n0155_p0234b11║行。若陽瑪諾則稱久已還國。除另行查覈外。合
B28n0155_p0234b12║行移復等因到職。准此看得狡夷王豐肅等已
B28n0155_p0234b13║經差官押送至廣。取有撫按牒并廣州府收管
B28n0155_p0234b14║一本。惟彼中藩臬熟諳夷情。今准前因處置停
B28n0155_p0234b15║妥。事已結局。理合呈報。伏乞炤詳咨部以憑覆
B28n0155_p0234b16║題施行等因到院。據此案炤先准南京禮部咨前
B28n0155_p0234b17║事。已經備行巡視五城御史查炤。禮部題奉
B28n0155_p0234b18║欽依事理擇差的當員役將王豐肅謝務祿二名。沿
B28n0155_p0234b19║途加意隄防。遞送廣東撫按衙門交割明白。仍
B28n0155_p0234b20║聽從長計議。督令西歸。事竣之日。具繇回報以
B28n0155_p0235a01║憑咨覆。該部覆
B28n0155_p0235a02║題施行去後。今據回報前因。擬合就行咨覆。為此
B28n0155_p0235a03║移咨
B28n0155_p0235a04║貴部煩為查炤施行。須至咨者。
B28n0155_p0235a05║萬曆四十五年八月　　日
B28n0155_p0235a06║廣東廣州府今於
B28n0155_p0235a07║與收領除將發下夷犯王豐肅謝務祿
B28n0155_p0235a08║收候遵炤明文施行外。中間不違。收領是實。
B28n0155_p0235a09║萬曆四十五年五月　日署印本府清軍同知林
B28n0155_p0235a10║有樑