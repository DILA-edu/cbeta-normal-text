B28n0155_p0254a11║聖朝破邪集卷第三
B28n0155_p0254a12║鹽官居士徐昌治覲周甫訂
B28n0155_p0254a13║破邪集序
B28n0155_p0254a14║向與西士遊第知其曆法。與天地球。日圭星圭。
B28n0155_p0254a15║諸器以為工。不知其有天主之教也。比讀其書。
B28n0155_p0254a16║第知其𥨸吾儒事天之旨。以為天主即吾中國
B28n0155_p0254a17║所奉
B28n0155_p0254a18║上帝。不知其以漢哀帝時耶穌為天主也。其書可百
B28n0155_p0254a19║餘種顓與佛抗而迹其人。不婚不宦。頗勝於火
B28n0155_p0254a20║居諸道流以是不與之絕。比吾築家廟奉先而
B28n0155_p0254b01║西士見過謂予此君家主。當更有大主公知之
B28n0155_p0254b02║乎。予笑謂大主則
B28n0155_p0254b03║上帝也。吾中國惟
B28n0155_p0254b04║天子得祀
B28n0155_p0254b05║上帝。餘無敢干者。若吾儒性命之學。則畏天敬天。無
B28n0155_p0254b06║之非天。安有畫像即有之恐不是深目高鼻一
B28n0155_p0254b07║濃鬍子耳。西士亦語塞。或曰佛自西來作佛像。
B28n0155_p0254b08║利氏自大西來亦作耶穌像。以大西抑西。以耶
B28n0155_p0254b09║穌抑佛。非敢抗吾孔子。然佛之徒非之。而孔子
B28n0155_p0254b10║之徒顧或從之者。何也。未幾當道檄所司逐之
B28n0155_p0254b11║燬其像。折其居。而株擒其黨事急。乃控於予。予
B28n0155_p0254b12║適晤觀察曾公曰。其教可斥。遠人則可矜也。曾
B28n0155_p0254b13║公以為然。稍寬其禁。而吾漳黃君天香以破邪
B28n0155_p0254b14║集見示。則若以其教為必亂世。而亟為建皷之
B28n0155_p0254b15║攻。又若以予之斥其教而緩其逐為異於孟子
B28n0155_p0254b16║距楊墨之為者。予謂孟夫子距邪說甚峻。然至
B28n0155_p0254b17║於楊墨逃而歸則受之。而以招放豚為過。今亦
B28n0155_p0254b18║西士迯而歸之候矣。愚自以為善學孟子。特不
B28n0155_p0254b19║敢似退之所稱功不在禹下耳。且以中國之尊。
B28n0155_p0254b20║賢聖之眾。
B28n0155_p0255a01║聖天子一統之盛。何所不容。四夷八舘。現有譯字之
B28n0155_p0255a02║官。西僧七王亦賜闡教之號。即近議修曆。亦令
B28n0155_p0255a03║西士與欽天分曹測定。聊以之備重譯一種。示
B28n0155_p0255a04║無外而已。原不足驅也。驅則何難之有。李文節
B28n0155_p0255a05║曰退之原道其功甚偉。第未聞明先王之道以
B28n0155_p0255a06║道之。而輒廬其居。亦不必。予因以此意廣黃君。
B28n0155_p0255a07║而復嘆邪說之行。能使愚民為所惑。皆吾未能
B28n0155_p0255a08║明先王之道之咎。而非邪說與愚民之咎也。白
B28n0155_p0255a09║蓮聞香諸教。入其黨者駢首就戮。意𥨸哀之。然
B28n0155_p0255a10║則黃君破邪之書。其亦哀西士而思以全之歟。
B28n0155_p0255a11║即謂有功於西士可矣。
B28n0155_p0255a12║崇禎戊寅歲孟秋晉江八公蔣德璟書
B28n0155_p0255a13║
B28n0155_p0255a14║
B28n0155_p0255a15║
B28n0155_p0255a16║
B28n0155_p0255a17║
B28n0155_p0255a18║
B28n0155_p0255a19║
B28n0155_p0255a20║
B28n0155_p0255b01║
B28n0155_p0255b02║
B28n0155_p0255b03║
B28n0155_p0255b04║
B28n0155_p0255b05║
B28n0155_p0255b06║
B28n0155_p0255b07║
B28n0155_p0255b08║
B28n0155_p0255b09║
B28n0155_p0255b10║
B28n0155_p0255b11║明朝破邪集序
B28n0155_p0255b12║粵自開闢以還。三教並興。治世治身治心之事。
B28n0155_p0255b13║不容減。亦不容增者也。何僻爾奸夷妄尊耶穌
B28n0155_p0255b14║於
B28n0155_p0255b15║堯舜周孔之上。斥佛菩薩神仙為魔鬼。其錯繆幻惑
B28n0155_p0255b16║固已輾然足笑。世人不察。入其教者比比。愈有
B28n0155_p0255b17║以中夷豢金之陰狡矣。余在
B28n0155_p0255b18║京邸時。接門人黃貞。請闢天主書。𥨸有慕沈宗伯
B28n0155_p0255b19║苦志而未逮。無何輒以母喪告歸。讀禮家居。未
B28n0155_p0255b20║敢干𮈔毫分外事。不審此秋季。艾妖軰踵至吾
B28n0155_p0256a01║漳。既已歸人如市。又欲買地搆堂。幾令人目擊
B28n0155_p0256a02║心怖。嗟嗟夷變至是。不惟亂世統。兼亂道脉。不
B28n0155_p0256a03║特𢦤人類。并𢦤人性。舉世冥冥。莫知其詳。間有
B28n0155_p0256a04║知者。亦莫之敢言。即有言者。案架沉埋。終莫之
B28n0155_p0256a05║見其作。故今日之能使人知。使人言。使人見。江
B28n0155_p0256a06║統憂賈生哭。則破邪一集。其以禆于世道人心。
B28n0155_p0256a07║顧不鉅歟。惟願得是集者。取而讀之。知諸
B28n0155_p0256a08║先生與碩德君子之一字一金。而勿弁髦視之。
B28n0155_p0256a09║則幸甚矣。敢冐不孝姑為序。
B28n0155_p0256a10║崇禎丁丑年孟冬霞漳宗璧居士顏茂猷撰
B28n0155_p0256a11║題黃天香詞盟
B28n0155_p0256a12║壯哉黃子。不遠千里。呼朋闢邪。唯力是視。疾彼
B28n0155_p0256a13║西人。釀茲禍水。
B28n0155_p0256a14║聖脉幾沉佛日漸晦。能言距之。世道攸繫。
B28n0155_p0256a15║崇禎丁丑長至夜語石居士唐顯悅書　（壬戌進士）
B28n0155_p0256a16║
B28n0155_p0256a17║
B28n0155_p0256a18║
B28n0155_p0256a19║
B28n0155_p0256a20║
B28n0155_p0256b01║
B28n0155_p0256b02║
B28n0155_p0256b03║
B28n0155_p0256b04║
B28n0155_p0256b05║
B28n0155_p0256b06║
B28n0155_p0256b07║
B28n0155_p0256b08║
B28n0155_p0256b09║
B28n0155_p0256b10║
B28n0155_p0256b11║破邪集序
B28n0155_p0256b12║夔邇來力闢社黨不無見尤焉。吾師董見龍先
B28n0155_p0256b13║生。諭以安命之學。禪友曹源公。又進以無諍之
B28n0155_p0256b14║旨。佩服其教。方修儒宗而求諸心。持佛戒而懺
B28n0155_p0256b15║口業。臘八夜坐。心如寒石。次日猶推轉不下。次
B28n0155_p0256b16║子渤素孝。自書舘來問疾。談次方消。誓從此不
B28n0155_p0256b17║談人間是非。而清漳賢者黃天香。持所刻破邪
B28n0155_p0256b18║集問序于夔。觀儒臣之䟽。諸賢之論。凢所以闢
B28n0155_p0256b19║西洋天主邪教者。詞嚴義正。已無庸更置喙矣。
B28n0155_p0256b20║西洋本猾黠小夷。多技巧。能製玻璃。為千里鏡。
B28n0155_p0257a01║登高遠望。視隣國所為。而以火炮伏擊之故他
B28n0155_p0257a02║夷率畏其能。多被兼併。以此稱雄于海外。若其
B28n0155_p0257a03║為教。最淺陋無味。而人多從之何哉葢利慾相
B28n0155_p0257a04║誘。夷先以金啖愚而貪者。雖士大夫非無欲亦
B28n0155_p0257a05║墮其術耳。病端實實如此。別無玄妙奇異也。孟
B28n0155_p0257a06║子待橫逆妄人以為與禽獸奚擇。于禽獸何難。
B28n0155_p0257a07║夔愚每謂視天主教。與從其教者。只宜視如禽
B28n0155_p0257a08║獸。不當待以夷狄之禮。何則。夷狄猶靦然人也。
B28n0155_p0257a09║而諸君子猶鰓鰓焉引聖賢與之析是非。此不
B28n0155_p0257a10║亦待之過厚。與佛慈悲等。而非吾孟子所以自
B28n0155_p0257a11║處乎。夔又謂吾儒之有孟子。猶禪釋之有達磨。
B28n0155_p0257a12║皆直指人心見性。孟子學孔子。吾軰只宜學孟
B28n0155_p0257a13║子。學孟子而天下之能事畢矣。孟子救人類。先
B28n0155_p0257a14║救人心。而又諄諄告戒曰人之所以異於禽獸
B28n0155_p0257a15║者幾希。又曰夜氣不足以存則其違禽獸不遠。
B28n0155_p0257a16║又曰飽食煖衣逸居而無教則近于禽獸。又曰
B28n0155_p0257a17║楊墨之道無父無君是禽獸。而率獸食人。其言
B28n0155_p0257a18║痛切。幾于一字一淚。則以禽獸視天主教與從
B28n0155_p0257a19║其教者。誠非刻而可以佐天香闢邪之本心矣。
B28n0155_p0257a20║雖然。邪教之亂儒亂佛也。吾與天香諸君子能
B28n0155_p0257b01║以口舌為功。至於嚴不軌之防。芟除殄滅。無俾
B28n0155_p0257b02║易種。則當事之責。
B28n0155_p0257b03║廟廊之權。即佛慈悲尚判五逆七遮不通懺悔。况吾
B28n0155_p0257b04║儒治世者乎。倘謂其天文尚可用。則不主休咎。
B28n0155_p0257b05║已明絕吾儒恐懼修省一脉。且彼以堯舜周孔
B28n0155_p0257b06║皆入鍊清地獄矣。其毀吾聖賢。𢢔吾宗祖。至此
B28n0155_p0257b07║而尚為寬大不較。覊縻勿絕之語。此之謂失其
B28n0155_p0257b08║本心。而違禽獸不遠也。
B28n0155_p0257b09║崇禎戊寅臘月初旬閩中周之夔章甫書
B28n0155_p0257b10║蘇州府推官辛未進士
B28n0155_p0257b11║請顏壯其先生闢天主教書
B28n0155_p0257b12║霞漳去惑居士黃貞著
B28n0155_p0257b13║邇來有天主教中人利瑪竇會友艾姓儒畧名
B28n0155_p0257b14║到吾漳。而鈍漢逐隊皈依。深可痛惜。更有聰明
B28n0155_p0257b15║者素稱人傑。乃深惑其說。堅為護衛。煽動風土。
B28n0155_p0257b16║更為大患。貞一見即知其邪。但未知其詳耳。乃
B28n0155_p0257b17║稽自萬曆間以至今日始知此種夷邪為毒中
B28n0155_p0257b18║華不淺。貞不得已往聽講數日。未能辨析破除
B28n0155_p0257b19║之。幾至大病。至四五日以後方能灼見其邪說
B28n0155_p0257b20║所在。歷歷能道之。心神始為輕快。大端則有五
B28n0155_p0258a01║者能為人世大害。餘且未暇多指懇祈師慈細
B28n0155_p0258a02║察俯聽。容貞縷析其𠒋毒。得以達于師臺也。葢
B28n0155_p0258a03║彼教獨標生天生地生人生物者曰天主。謂其
B28n0155_p0258a04║體無所不在。無所不知。無所不能。謂主賦畀靈
B28n0155_p0258a05║魂于人曰性。不可謂性即天不可謂天即吾心。
B28n0155_p0258a06║又謂天地如宮殿。日月似燈籠。更不可謂天地
B28n0155_p0258a07║即天主。天地也。天主也。人也。分為三物。不許合
B28n0155_p0258a08║體。以吾中國萬物一體之說為不是。以王陽明
B28n0155_p0258a09║先生良知生天生地。生萬物皆非也。此其壞亂
B28n0155_p0258a10║天下萬世學脉者。一也。佛菩薩神仙斥之曰魔
B28n0155_p0258a11║鬼。言其必入地獄。彼書云祭拜天地日月菩薩
B28n0155_p0258a12║神仙等物。皆犯天主大戒。深得罪于天主是也。
B28n0155_p0258a13║又彼教中有十誡。謂無子娶妾。乃犯大戒。必入
B28n0155_p0258a14║地獄。是舉中國歷來聖帝明王有妃嬪者。皆脫
B28n0155_p0258a15║不得天主地獄矣。貞詰之曰。文王后妃眾多。此
B28n0155_p0258a16║事如何。艾氏沉吟甚久不荅。第二日貞又問。又
B28n0155_p0258a17║沉吟不荅。第三日貞又問曰。此義要講議明白。
B28n0155_p0258a18║立千古之大案。方能令人了然皈依而無疑。艾
B28n0155_p0258a19║氏又沉吟甚久。徐曰本不欲說。如今我亦說。又
B28n0155_p0258a20║沉吟甚久。徐曰對老兄說。別人面前我亦不說。
B28n0155_p0258b01║文王亦怕入地獄去了。又徐轉其語曰。論理不
B28n0155_p0258b02║要論人。恐文王後來痛悔。則亦論不得矣。葢彼
B28n0155_p0258b03║教中謂犯戒後能皈天主。真心痛悔。則地獄之
B28n0155_p0258b04║罪亦可免。直至氣盡而不知痛悔。則無及故也。
B28n0155_p0258b05║嗟嗟辭窮莫遁。謗誣聖人。其罪莫容者。二也。觀
B28n0155_p0258b06║音菩薩關聖帝君及梓童帝君魁星君呂祖帝
B28n0155_p0258b07║君等像。皆令彼奉教之徒送至彼所。悉斷其首。
B28n0155_p0258b08║或置廁中。或投火內。語及此。令人毛髮上指。心
B28n0155_p0258b09║痛神傷。此貞親見者。此其教人叛聖。殘忍莫甚
B28n0155_p0258b10║大罪大逆者。三也。謂人死無輪𢌞。惟皈依天主
B28n0155_p0258b11║教戒者。其靈魂永在天堂。不皈依者。餘雖善。靈
B28n0155_p0258b12║魂亦必永在地獄。葢不知天主大恩故也。忘本
B28n0155_p0258b13║故也。至天地將壞時。天主現身空中。無數天神
B28n0155_p0258b14║圍遶。乃自上古以來。一切死者皆悉還魂再生。
B28n0155_p0258b15║一一審判。善者現成肉身。歸天堂。惡者現成肉
B28n0155_p0258b16║身歸地獄。永永無轉變。此際雖有天不能運轉。
B28n0155_p0258b17║而日月無光。雖有地不能生發。而草木俱滅謂
B28n0155_p0258b18║殺生不妨以禽獸生而無靈。死後無魂故也。此
B28n0155_p0258b19║其妄誕邪謬之甚。四也。艾氏言會友二十人來
B28n0155_p0258b20║中國開教。皆大德一體也。今南北兩直𨽾浙江
B28n0155_p0259a01║湖廣武昌山東山西陝西廣東河南福建福州
B28n0155_p0259a02║興泉等處。皆有天主教會堂。獨貴州雲南四川
B28n0155_p0259a03║未有耳。嗚呼
B28n0155_p0259a04║堂堂中國。鼓惑乎夷邪。處處流毒。行且億萬世受
B28n0155_p0259a05║殃。而今日縉紳大老士君子入其邪說。為刊刻
B28n0155_p0259a06║天主教書義。為撰演天主教序文。貞目覩所及
B28n0155_p0259a07║甚多。此其可患可憤者。五也。彼𥨸附儒教昭事
B28n0155_p0259a08║欽若之說。恣逞兇毒奸巧陳水石兄謂其于吾
B28n0155_p0259a09║教中做鼠入強出之賊。旨哉言也。伏望吾師。究
B28n0155_p0259a10║其書。詳其說。急著論闢之。除之以維持天下萬
B28n0155_p0259a11║世人心學脉。所謂其功不在禹下。今日急務。莫
B28n0155_p0259a12║此為甚。白蓮無為等教。乃疥癬之疾。不足憂也。
B28n0155_p0259a13║天主邪教入中華天下無有闢之者。此真可為
B28n0155_p0259a14║痛哭流涕長嘆息者也。昔日惟有虞德園先生。
B28n0155_p0259a15║與蓮池和尚。力闢其邪。蓮池老人至云吾當不
B28n0155_p0259a16║惜老朽之軀。起而闢之。惜乎未幾西歸。然當時
B28n0155_p0259a17║蓮大師。與利瑪竇。未嘗見面。未詳邪說。未深辨
B28n0155_p0259a18║擊。且天主教書未甚多出。如文王入地獄等語。
B28n0155_p0259a19║亦未有知之者。今日天主教書名目多端。艾氏
B28n0155_p0259a20║說有七千餘部。入中國。現在漳州者百餘種。縱
B28n0155_p0259b01║橫亂世。處處流通。葢欲掃滅中國賢聖教統。一
B28n0155_p0259b02║網打盡。行其邪毒而後快于心焉。微燃不息。炎
B28n0155_p0259b03║炎可待。矧今已非微燃之勢者乎。閩省皈依。已
B28n0155_p0259b04║稱萬數之人。九州播惡。實受無窮之害。豈可忍
B28n0155_p0259b05║乎坐視而釀大蠹者耶。小子貞不揣愚狂。力陳
B28n0155_p0259b06║情旨。梵網經云。如三百矛刺心。唯刺心故。不禁
B28n0155_p0259b07║其言煩贅如此。伏惟師慈俯納。多方剪斥。臨稟
B28n0155_p0259b08║不勝感激之至。
B28n0155_p0259b09║尊儒亟鏡叙
B28n0155_p0259b10║儒教崇於宇宙也。諸子百家不能與同行。予胡
B28n0155_p0259b11║庸贅言尊乎哉。則以今日之欲滅之者之卑之
B28n0155_p0259b12║也。故不忍不號天下以尊。儒道耀乎乾坤也。子
B28n0155_p0259b13║臣弟友原奉以為炤。予胡庸贅言鏡乎哉則以
B28n0155_p0259b14║今日之欲滅之者之混之也。故不忍不請天下
B28n0155_p0259b15║以鏡。夫欲滅之者何物乎。西之夷。天主耶穌之
B28n0155_p0259b16║徒。與華之夷。從天主耶穌之徒者是已。然夷固
B28n0155_p0259b17║不即滅儒也。而其計先且用媚與𥨸。媚能顯授
B28n0155_p0259b18║人以喜。𥨸能陰授人以不驚。喜焉從而卑之。不
B28n0155_p0259b19║驚焉遂即混之。爪牙備。血力強。一旦相與蹲素
B28n0155_p0259b20║王之堂。咆哮滅之矣。予小子誠為此懼。雖然仲
B28n0155_p0260a01║尼吾心之仲尼也。仲尼之道惡可得而滅焉。仲
B28n0155_p0260a02║尼日月也。洙泗一堂。舊所傳授之光明未墜於
B28n0155_p0260a03║地。又惡可得而卑與混焉。或曰妖夷惑世誣民。
B28n0155_p0260a04║晦盲否塞。乃世運之夜色也。其亟以中天之日
B28n0155_p0260a05║月鏡之乎。或曰妖夷語默動靜皆怪。乃中邦之
B28n0155_p0260a06║魍魅也。其亟以禹王之鼎鏡之乎。予則以為此
B28n0155_p0260a07║葢似道非道而害道。媚儒𥨸儒而害儒者。乃孔
B28n0155_p0260a08║門之王莽也。予其亟以仲尼一堂所傳授之鏡
B28n0155_p0260a09║鏡之乎。鏡焉然後知聖賢之面目鬚眉有真不
B28n0155_p0260a10║至為妖夷之所假。鏡焉然後知妖夷之肝膽情
B28n0155_p0260a11║形皆惡。不至貽耳目以誤迷。鏡焉然後喜者或
B28n0155_p0260a12║其有隱憂。不驚者或其有危愕。庶不相率而為
B28n0155_p0260a13║夷也乎。此區區所以求天下之鏡之。而惟恐其
B28n0155_p0260a14║不亟焉。今夷之言曰。我等必教中華盡尊我耶
B28n0155_p0260a15║穌。而惟我是從。不然不能已也。嗟夫苟中華相
B28n0155_p0260a16║率而從夷。吾知仲尼之微服遠去也。必且有甚
B28n0155_p0260a17║于當年之桓魋。予小子惟有赴東海而死耳。豈
B28n0155_p0260a18║肯處夷世界以求活也哉斯鏡也。聖賢先得我
B28n0155_p0260a19║心而作之者也。現成不朽。母用予鑄。光明不垢。
B28n0155_p0260a20║母用予拭。予惟舉此鏡以鏡之而已矣。然妖夷
B28n0155_p0260b01║之假也已久。民物之迷也日眾。予小子之號尊
B28n0155_p0260b02║請鏡也。又惡可以不亟。
B28n0155_p0260b03║狡夷之害無窮。不辨為忍心害理說。
B28n0155_p0260b04║利瑪竇軰。相繼源源而來中華也。乃舉國合謀
B28n0155_p0260b05║欲用夷變夏。而括吾中國
B28n0155_p0260b06║君師兩大權耳。今其國既𥨸讀吾邦文字經書。復定
B28n0155_p0260b07║爵祿之等年月考選其人之能開教於吾邦者。
B28n0155_p0260b08║大富貴之。此其計深哉。于是彼國之夷奮臂爭
B28n0155_p0260b09║先竭畢世之心力而為之。凢可以亂吾聖賢之
B28n0155_p0260b10║教。無所不用其極。而無忌憚焉。其最受朱紫疑
B28n0155_p0260b11║似者。莫若上帝天命與天之五字。狡夷以為甚
B28n0155_p0260b12║得計者在此。吾國吠聲之夫與貪貨之流。起而
B28n0155_p0260b13║和之。各省皆有其羽翼。吠者無目者也。見聲不
B28n0155_p0260b14║見人也。貪者喪心者也。見金不見人也。害道害
B28n0155_p0260b15║世。茲無窮矣。計自利妖首難以至今日。五十餘
B28n0155_p0260b16║年。吾儒豪傑之士。未聞有為孟子之辨者。忠孝
B28n0155_p0260b17║節義之像。日受其斬。天道德性之宗。漸以不明。
B28n0155_p0260b18║誠可為痛哭流涕者矣。予小子凉德不才。以期
B28n0155_p0260b19║期之口著辨愧汗殊深。然固不得已之苦心也。
B28n0155_p0260b20║誠以為忍心害理之甚者。莫甚于今日坐視而
B28n0155_p0261a01║不言者也。
B28n0155_p0261a02║聖賢知天事天。夷不可混說。
B28n0155_p0261a03║子曰五十而知天命。知天莫若夫子矣。然其垂
B28n0155_p0261a04║教大旨。惟有德性心學。盡吾至誠無息之道而
B28n0155_p0261a05║已矣初不教人褻事帝天。葢天之所以為天於
B28n0155_p0261a06║穆不已之誠也。天即理也。道也。心也。性也。此道
B28n0155_p0261a07║最靈而有權柄故易云天道福善禍滛。此理最
B28n0155_p0261a08║靈而甚神速。故曰一念善則景星慶雲隨之。是
B28n0155_p0261a09║以吾儒惟有存心養性。即事天也惟有悔過遷
B28n0155_p0261a10║善。即禱天也。苟舍是而別有所謂天之之說。別
B28n0155_p0261a11║有所謂事之之法。非素王之旨矣。予讀禱爾於
B28n0155_p0261a12║上下神祗。子曰丘之禱久矣。未嘗不了然大暢
B28n0155_p0261a13║悠然深省也。是吾夫子之大功德。分明揭事天
B28n0155_p0261a14║禱天之精義。以詔天下後世也。註云上下謂天
B28n0155_p0261a15║地。天曰神。地曰祗。又是朱子大功德。使人知有
B28n0155_p0261a16║天有地有天神。有地祗。在上在下也。是吾夫子
B28n0155_p0261a17║子路。未嘗不並言天地也。未嘗不並禱天神地
B28n0155_p0261a18║祗也。豈非祗神之所以為祗神者。一吾心之道
B28n0155_p0261a19║乎。豈非吾心之鬼神視之而弗見聽之而弗聞
B28n0155_p0261a20║體物而不可遺乎。豈非能視者即鬼神。能聽者
B28n0155_p0261b01║即鬼神。夫微之顯。誠之不可揜如此乎此聖賢
B28n0155_p0261b02║經書之明旨。昭若日月于中天。夷妖何得而混
B28n0155_p0261b03║之也。是故夷妖混儒之言天言上帝。而絕不敢
B28n0155_p0261b04║言地。不敢言禱於地祗。不敢言即吾心之道。不
B28n0155_p0261b05║敢言即吾心之誠。豈非以其害于天主耶穌之
B28n0155_p0261b06║說乎哉。而我華人以夷之天主耶穌。為合吾儒
B28n0155_p0261b07║之經書帝天者。何異以鳥空鼠即為合鳳凰之
B28n0155_p0261b08║音也與。
B28n0155_p0261b09║生死理慾相背說。
B28n0155_p0261b10║自十六字傳心以來中國之儒門無異學。惟有
B28n0155_p0261b11║仁義而已。故生死皆不失其正。仲尼集千聖之
B28n0155_p0261b12║大成。孟子學孔子者。後先垂教。可謂至矣。妖夷
B28n0155_p0261b13║不知真體所在。心惟天主是逐。不嫌盡此生而
B28n0155_p0261b14║媚之。則生也為抱妄想。生是虛生。志惟天堂是
B28n0155_p0261b15║惑。不難捨此生而求之。則死也為抱妄想。死是
B28n0155_p0261b16║虛死。生死皆慾也。夫吾人之生死大事也。妖夷
B28n0155_p0261b17║與孔孟理慾相背如此。矧其他乎。
B28n0155_p0261b18║受用苦樂相背說。
B28n0155_p0261b19║子罕言命與仁。註曰命之理微。仁之道大。葢命
B28n0155_p0261b20║即理也。此理極精微。仁乃道也。此道最廣大。惟
B28n0155_p0262a01║君子致廣大而盡精微。總之所以尊德性也。此
B28n0155_p0262a02║德性非可以言傳。乃千聖不傳之秘。現成之受
B28n0155_p0262a03║用。易云艮其背不獲其身。書云安汝止。如是則
B28n0155_p0262a04║可以見聖人生未嘗生也。死未嘗死也。所謂生
B28n0155_p0262a05║死不相干也。所謂齊生死也。超生死也。所謂毋
B28n0155_p0262a06║意必固我者也。聖賢生之受用誠樂哉。如是則
B28n0155_p0262a07║與狡夷之所謂靈魂者。生時如拘縲絏中。既死
B28n0155_p0262a08║則如出暗獄。教人苦生樂死也。毫不相干矣。葢
B28n0155_p0262a09║狡夷不知真體所在。外執天主。內執靈魂情著
B28n0155_p0262a10║天堂而謀所以登。無事而自被刑枷。非罪而搥
B28n0155_p0262a11║胸乞救。活潑潑之趣何在。坦蕩蕩之宗奚存。狡
B28n0155_p0262a12║夷與聖賢苦樂相背如此。矧其他乎。
B28n0155_p0262a13║尊貴迷悟相背說。
B28n0155_p0262a14║故君子尊德性。明是德性外皆卑也。舍德性別
B28n0155_p0262a15║無可尊矣。此德性本體。在我原明。故曰克明德。
B28n0155_p0262a16║此德性本體與天不二。在天為命。故曰顧諟天
B28n0155_p0262a17║之明命。此德性本體原無邊際。極其高峻。而莫
B28n0155_p0262a18║與儔。故曰克明峻德。皆自明也。明則誠矣。即此
B28n0155_p0262a19║是人之道。故曰誠之者人之道也。即此是天之
B28n0155_p0262a20║道。故曰誠者天之道也。即此是天與地之道。故
B28n0155_p0262b01║曰天地之道可一言而盡也。其為物不二。夫豈
B28n0155_p0262b02║天主耶穌之所得而主宰所得而七日造成乎。
B28n0155_p0262b03║即此是物之道。萬物皆從此誠而生。故曰則其
B28n0155_p0262b04║生物不測。夫豈天主耶穌之所生物乎。故曰誠
B28n0155_p0262b05║者物之終始。不誠無物。是故君子誠之為貴。明
B28n0155_p0262b06║是誠之外皆賤也。不足貴也。夫君子之所尊貴
B28n0155_p0262b07║如此。而謂不悟者能之乎。如是則與狡夷之所
B28n0155_p0262b08║尊貴在于深目隆鼻之天主耶穌也。毫不相干
B28n0155_p0262b09║矣。葢狡夷不知真體所在不悟自成自道自貴
B28n0155_p0262b10║其貴。以故教人乞成乞道於耶穌。乞靈乞貴於
B28n0155_p0262b11║天主。今觀其尊刑枷之兇夫。貴釘死之罪人。恭
B28n0155_p0262b12║敬奉持無所不至誠為可悲。夫狡夷之所尊貴
B28n0155_p0262b13║如此。而謂不迷者為之乎。狡夷與君子。迷悟相
B28n0155_p0262b14║背如此。矧其他乎。
B28n0155_p0262b15║道貫天地人物。非夷所知說。
B28n0155_p0262b16║是故當知此誠真體。無所在而無所不在也。在
B28n0155_p0262b17║聖人則為聖人之道。故曰大哉聖人之道。洋洋
B28n0155_p0262b18║乎發育萬物。峻極于天。在君子則為君子之道。
B28n0155_p0262b19║故曰君子之道費而隱。夫婦可以與知能行。聖
B28n0155_p0262b20║人有所不知不能。是夫婦不乞靈於神聖也。神
B28n0155_p0263a01║聖不能有豐於夫婦也。竪無上兮橫無外兮虛
B28n0155_p0263a02║空逼塞滿兮。語大莫載也。野馬尿溺兮窗前草
B28n0155_p0263a03║兮物物一太極兮。語小莫破也。在鳶魚則為鳶
B28n0155_p0263a04║魚之道。飛戾天兮忘其天。躍于淵兮忘其淵。鳶
B28n0155_p0263a05║魚各足也。生民之食息起居。何非此道之妙用。
B28n0155_p0263a06║兩間之水流花開。總屬此理之流行。造端乎夫
B28n0155_p0263a07║婦。察乎天地矣。君子也。聖人也。夫婦也。天地也。
B28n0155_p0263a08║飛潛動植也。共在一道中矣。故曰天得一以清。
B28n0155_p0263a09║地得一以寧。王侯得一以為天下貞。此吾道一
B28n0155_p0263a10║以貫之宗。性與天道之旨也。洙泗一堂。當日漏
B28n0155_p0263a11║洩已多。然及門弟子猶不可得而聞。况妖夷軰
B28n0155_p0263a12║今日可得聞此哉。是故知此者謂之知天。行此
B28n0155_p0263a13║者謂之事天。吾儒豈別有所謂知之之學。如今
B28n0155_p0263a14║日利妖。指天主降生為耶穌。耶穌復返為天主。
B28n0155_p0263a15║地獄天堂有幾重始為知天乎哉。又豈別有所
B28n0155_p0263a16║謂事之之法。如今日妖夷淋聖水。擦聖油。運十
B28n0155_p0263a17║字刑枷以自桎梏其身心。暗招密誘。男女混雜。
B28n0155_p0263a18║始為事天乎哉。總之妖夷不能知此一貫之道。
B28n0155_p0263a19║故妄立天主與靈魂。而卑賤太極與理道也。
B28n0155_p0263a20║太極理道仲尼不可滅說。
B28n0155_p0263b01║夷之言曰。若太極者。止解之以所謂理。則不能
B28n0155_p0263b02║為天地萬物之原矣。葢理亦依賴之類。自不能
B28n0155_p0263b03║立。曷立他物哉。又曰自不能立。何能包含靈覺。
B28n0155_p0263b04║為自立之類乎。理卑於人。理為物。而非物為理
B28n0155_p0263b05║也。故仲尼曰。人能弘道。非道弘人也。如爾曰。理
B28n0155_p0263b06║含萬物之靈。化生萬物。此乃天主也。何獨謂之
B28n0155_p0263b07║理。謂之太極哉。繇此觀之。夷妖明目張膽。滅仲
B28n0155_p0263b08║尼太極是生兩儀之言。而卑賤之矣。以天主耶
B28n0155_p0263b09║穌滅太極矣。夫既滅之。而復引仲尼人能弘道
B28n0155_p0263b10║非道弘人之語。何為哉。葢欲以仲尼攻仲尼也。
B28n0155_p0263b11║使天下知仲尼之說為矛盾。而太極生兩儀為
B28n0155_p0263b12║不足聽也。華人峩冠博帶軰。讀仲尼書者。敢曰
B28n0155_p0263b13║利先生天學甚精與吾儒合。嗚呼是可忍也。孰
B28n0155_p0263b14║不可忍也。祗為太極之亂臣賊子。為素王之惡
B28n0155_p0263b15║逆渠魁焉已矣。予請畧言之。夫道者人之體性
B28n0155_p0263b16║形之君也。本含弘而光大人者道之妙用性之
B28n0155_p0263b17║臣也。惟當率其性之固有。而滿其本然之分量。
B28n0155_p0263b18║以盡其妙用之職。此之謂人能弘道。非能出乎
B28n0155_p0263b19║道外。而弘其道之所本無也。故以致良知良能
B28n0155_p0263b20║之功用言之言人能弘道也可。若以良知良能
B28n0155_p0264a01║之本然言之。言道能弘人也亦可。所以知格物。
B28n0155_p0264a02║尤貴知物格。吾且即問其人云何而能弘道所
B28n0155_p0264a03║以能弘者為何物。則道為人之主宰也。不己彰
B28n0155_p0264a04║明較著乎。但人不順道。不率性。是自違於道。自
B28n0155_p0264a05║逆於性。自暴自棄矣。而道亦何能授擴充之柄
B28n0155_p0264a06║於人乎。故曰非道弘人。此仲尼望人率性修道
B28n0155_p0264a07║之奧旨。反覆抑揚之微言也。豈利妖軰所可得
B28n0155_p0264a08║藉口哉。故曰道也者不可須㬰離也。可離非道
B28n0155_p0264a09║也。豈依賴之云乎。若謂之依賴。則可離矣。利妖
B28n0155_p0264a10║之滅太極。即滅中庸也。利妖不言白馬乎。曰馬
B28n0155_p0264a11║乃自立者。白乃依賴者。雖無其白。猶有其馬。繇
B28n0155_p0264a12║此而言。則利妖以道為依賴。是利妖以道為可
B28n0155_p0264a13║離也。是利妖實謂雖無其道。猶有其人也。此口
B28n0155_p0264a14║一開。孔之門皆閉矣。詩曰人而無禮胡不遄死。
B28n0155_p0264a15║詩固謂人卑於禮矣。何妖夷之無道無理。至此
B28n0155_p0264a16║哉。夫滅理無道。而曰精曰高。攻孔悖孟。斥中庸。
B28n0155_p0264a17║而曰符曰合。卑德性而尊耶穌。賤明誠而貴天
B28n0155_p0264a18║主。輕仁義而重天堂。以生為縲絏。以死為出獄。
B28n0155_p0264a19║源源而來開教於吾邦。布金幾乎滿地。予則安
B28n0155_p0264a20║能已於辨哉。故曰忍心害理之甚者。莫甚於今
B28n0155_p0264b01║日坐視而不言者也。
B28n0155_p0264b02║
B28n0155_p0264b03║
B28n0155_p0264b04║
B28n0155_p0264b05║
B28n0155_p0264b06║
B28n0155_p0264b07║
B28n0155_p0264b08║
B28n0155_p0264b09║
B28n0155_p0264b10║
B28n0155_p0264b11║破邪集自敘
B28n0155_p0264b12║霞漳黃貞天香著
B28n0155_p0264b13║奸夷設天主教入我中邦。以堯舜周孔入地獄。
B28n0155_p0264b14║此千古所未有之膽也。細查彼國毒法妖術。真
B28n0155_p0264b15║可暗天黑地惑世誣民。此又諸夷所未有之毒
B28n0155_p0264b16║也。歷窺彼夷亂華機局。真能使智者愚賢者不
B28n0155_p0264b17║肖。士庶同迷。貴賤共惑。五胡之禍未堪匹此。且
B28n0155_p0264b18║彼土產金銀。密交上下。黨羽之多不可筭𢿘。楊
B28n0155_p0264b19║墨之禍未堪匹此。貞嘗泣而言之矣。始自癸酉
B28n0155_p0264b20║年艾儒畧之入吾漳也。貞乃知之。時每自嗟曰。
B28n0155_p0265a01║如此大患。今天下無一人出力掃除之何耶。又
B28n0155_p0265a02║自思曰。萬曆間宗伯沈仲雨驅逐之疏霹靂。未
B28n0155_p0265a03║幾而此夷旋踵復入。千倍於昔。天下為其所惑。
B28n0155_p0265a04║莫知其詳。則今日雖再驅之。安知後來不如今
B28n0155_p0265a05║日之為其所惑而莫知其詳乎。况予草野愚拙。
B28n0155_p0265a06║微寒孤立。其何能為。因憤鬱胸熱如火。累夜鷄
B28n0155_p0265a07║鳴不𥧌。得一計焉。曰我今日當起而呼號六合
B28n0155_p0265a08║之內。共放破邪之炬。以光明萬世。以消此滔天
B28n0155_p0265a09║禍水。於是每拜天默禱曰。小子貞願以無用之
B28n0155_p0265a10║身。用報孔孟。用報
B28n0155_p0265a11║君親。用救天下萬世生靈。勿為夷邪所害。共還中國
B28n0155_p0265a12║衣冠。又自發誓以堅其志曰。雖奸邪機深局巧
B28n0155_p0265a13║金多黨大。粉身碎骨。我必無畏。神祗共鑒。於是
B28n0155_p0265a14║不論儒徒佛徒。是我非我惟極力激勸。乞同扶
B28n0155_p0265a15║大義。乃奔吳越之間。幸得沈仲雨等諸公舊疏
B28n0155_p0265a16║於沉晦之秋。遂募刻播聞。然始也保守身家者
B28n0155_p0265a17║多。敢闢者少。求之既如逆浪行舟。且高明特達
B28n0155_p0265a18║者微。阻障者眾。辨之又若紛𮈔尋緒。每一回想。
B28n0155_p0265a19║不覺淚下。或笑我曰此乃食祿者事。何須子為
B28n0155_p0265a20║應之曰。政緣食祿者不肯為此。故我飲水者為
B28n0155_p0265b01║之。或計我曰子一人耳。縱為公卿亦不能與之
B28n0155_p0265b02║敵。况韋布耶。子一人耳。縱富千萬亦不能與之
B28n0155_p0265b03║敵。况微寒耶。子枉費心力。應之曰我一人誓必
B28n0155_p0265b04║為之。或危我曰。彼奸黨聲勢。自卿相以至士庶。
B28n0155_p0265b05║自兩京以至各省郡。誰能計筭。子一人獨不為
B28n0155_p0265b06║首領計耶。且誰聽之而從子之舉乎。予曰我今
B28n0155_p0265b07║日首領尚存。政好出頭。縱今天下無一人聽我。
B28n0155_p0265b08║我一人亦决當如此做。况
B28n0155_p0265b09║主上聖明。政恨無人入
B28n0155_p0265b10║告耳或辭我曰。我只管明明德。彼自消滅。子何須
B28n0155_p0265b11║如此。予曰我恐奸謀遂時。把一刀了爾七叚八
B28n0155_p0265b12║叚。消滅在彼之先耳。或折我曰。彼教無父無君。
B28n0155_p0265b13║决不能行不足慮也。荅曰邪書毀堯舜孔孟者。
B28n0155_p0265b14║今現百餘種流惑天下。蔓延於後。禍世無窮。試
B28n0155_p0265b15║觀今日何處非耶穌之堂。叛逆之教也乎。或慰
B28n0155_p0265b16║我曰。此係天意。子將柰何。荅曰天地今日亦被
B28n0155_p0265b17║誣為耶穌所造。且號於人曰天地如宮殿不宜
B28n0155_p0265b18║祭拜。祭拜則背耶穌天主。天主怒置之地獄。上
B28n0155_p0265b19║天之意甚欲昭明。故生貞也不肖。日以破邪為
B28n0155_p0265b20║務。天意其政在斯。或限我曰子非孟子。胡能距
B28n0155_p0266a01║得楊墨。予應聲喝之曰。孟子原不是孟子。我原
B28n0155_p0266a02║不是我。或止我曰。子設破邪之計。呼朋作闢。葢
B28n0155_p0266a03║所以發明至道而砥柱狂瀾。昭揭患害而維持
B28n0155_p0266a04║邦家也。猗歟偉哉。然詞意已備。事理已詳。年月已
B28n0155_p0266a05║久。可以已矣。今何必復求人闢。愁苦如斯。解之
B28n0155_p0266a06║曰。奸夷處處行金結人。誰不貪者。日日用術惑
B28n0155_p0266a07║世。誰不惑者。凢予求得吾儕之作闢章也。便有
B28n0155_p0266a08║許多辨說心力在。凢吾儕之俯從予請也。便有
B28n0155_p0266a09║許多利害明白在。良知感激在。而此後便不為
B28n0155_p0266a10║夷黨所惑。此撥亂微機難以言說。况正人君子
B28n0155_p0266a11║之文章。可以培植人心。多多益善乎。嗚呼七年
B28n0155_p0266a12║以來。一腔熱血。兩畫愁眉。此身不管落火落湯
B28n0155_p0266a13║此集豈徒一字一血。談之唇焦未罄。錄之筆禿
B28n0155_p0266a14║難完今幸集成。謹拜手稽首以白天下後世曰。
B28n0155_p0266a15║此國夷眾。生生世世。奪人國土。亂人學脉。不可
B28n0155_p0266a16║使其半人半日在我邦內也。此破邪之集。良存
B28n0155_p0266a17║華明道之至計。諸聖人之授靈於小子者。其尤
B28n0155_p0266a18║當世世流行而不可廢也夫。
B28n0155_p0266a19║崇禎己卯仲春書
B28n0155_p0266a20║
B28n0155_p0266b01║
B28n0155_p0266b02║
B28n0155_p0266b03║
B28n0155_p0266b04║
B28n0155_p0266b05║
B28n0155_p0266b06║
B28n0155_p0266b07║
B28n0155_p0266b08║
B28n0155_p0266b09║
B28n0155_p0266b10║
B28n0155_p0266b11║罪言
B28n0155_p0266b12║山陰王朝式金如甫著
B28n0155_p0266b13║閩中黃天香子。為顏光衷先生門人。翩然來越
B28n0155_p0266b14║以狡夷之駕為天主說者相告。願鳩同志合擊
B28n0155_p0266b15║之。必絕其根株乃已。葢痛邪說之迷人。日日已
B28n0155_p0266b16║甚。而我
B28n0155_p0266b17║國家
B28n0155_p0266b18║廟社之憂不可言耳。萬曆間。南少宗伯沈公㴶。首發
B28n0155_p0266b19║其奸疏三上未報。而一時兩都府部臺省。連章
B28n0155_p0266b20║特奏相繼並起。遂得
B28n0155_p0267a01║旨放逐。我華人惑於其說者。亦皆依
B28n0155_p0267a02║律正法夷氛為之頓熄。則其為
B28n0155_p0267a03║朝廷一大喫緊事可知矣。顧查南宮署牘。爾時狡夷
B28n0155_p0267a04║入中國者纔十三人耳。今則指不勝屈矣建事
B28n0155_p0267a05║天堂。聚眾惑民。止留都洪武岡一處耳。今則景
B28n0155_p0267a06║教之設延及數省矣。擦聖油淋聖水者特八九
B28n0155_p0267a07║擔竪。今則縉紳先生且為其書弁首綴尾頌功
B28n0155_p0267a08║揚德加吾中國聖人數等矣。向使當日諸公及
B28n0155_p0267a09║見如事。其痛哭流涕。又可勝道耶。且狡夷欺天
B28n0155_p0267a10║侮聖。篾
B28n0155_p0267a11║君毀祖。其謬妄悖逆。皆振古所未有。而所以售其奸
B28n0155_p0267a12║者。亦從來所不及。或布散金錢。蠱彼貪愚。或窮
B28n0155_p0267a13║極機巧。動諸黠慧。陽持七克十戒之文。以收好
B28n0155_p0267a14║修之士。陰𥨸生天入獄之說。以堅從邪之志。天
B28n0155_p0267a15║下根殊器別。固已一網打盡。而又資之以舉國
B28n0155_p0267a16║之物力。竭其畢世之精神。遂敢破
B28n0155_p0267a17║明禁而闌入。抗
B28n0155_p0267a18║王章而不去。日蔓月延。幾遍海內。斯其心其勢。不舉
B28n0155_p0267a19║我中國
B28n0155_p0267a20║君師兩大權。盡歸之耶穌會裡。
B28n0155_p0267b01║大明一統之天下。盡化為妖狐一窟穴不止也。岌乎
B28n0155_p0267b02║殆哉。故萬曆間
B28n0155_p0267b03║明旨有立教惑眾蓄謀叵測之語。葢已逆知其如此
B28n0155_p0267b04║矣。然而今日
B28n0155_p0267b05║朝廷不及問。學士大夫不及知。獨天香子以韋布之
B28n0155_p0267b06║賤。起而昌言之。且呼號同志。若求亡子於道者。
B28n0155_p0267b07║視古人著論徙戎。更為深隱。吾計天下豪傑之
B28n0155_p0267b08║士。必將翕然應之若式。則視我
B28n0155_p0267b09║君父大倫。為邪說所破壞。中國大聖人事天享帝之
B28n0155_p0267b10║文。為么麼所𥨸侮私心固弗忍。而欲一倡大義。
B28n0155_p0267b11║為天香子摧𨦟陷陣。力又有所未能。徒坐而貽
B28n0155_p0267b12║君父以隱憂蓄生民之酖毒。則我一人不獨為大聖
B28n0155_p0267b13║人之罪人實為天香子之罪人矣嗟夫。
B28n0155_p0267b14║
B28n0155_p0267b15║
B28n0155_p0267b16║
B28n0155_p0267b17║
B28n0155_p0267b18║
B28n0155_p0267b19║
B28n0155_p0267b20║
B28n0155_p0268a01║
B28n0155_p0268a02║
B28n0155_p0268a03║
B28n0155_p0268a04║
B28n0155_p0268a05║
B28n0155_p0268a06║
B28n0155_p0268a07║
B28n0155_p0268a08║
B28n0155_p0268a09║
B28n0155_p0268a10║
B28n0155_p0268a11║驅夷直言
B28n0155_p0268a12║溫陵黃廷師著（字惟經號調兩己未進士）
B28n0155_p0268a13║古盛王通道諸夷。葢亦因其向化。而以中國之
B28n0155_p0268a14║治治之耳。蠢彼夷酋。朝貢有期。其屬不許私入
B28n0155_p0268a15║內地。正朔是奉。其人不得謬獻私書。此華夷不
B28n0155_p0268a16║相及之辨也。我
B28n0155_p0268a17║朝應天御極。除𦎬羶而闢文明。按堯舜之璣衡。遵周
B28n0155_p0268a18║孔之統系。
B28n0155_p0268a19║列聖代興。諸賢輩出。窮三才奧窔。闡千古秘扄。發明
B28n0155_p0268a20║已無餘蘊。未聞有天主之說。如夷人利瑪竇艾
B28n0155_p0268b01║儒略所云者也。夫天主一說。誕謬不通。
B28n0155_p0268b02║朝野諸先生名士。擯之詳矣。但未有詳其夷種原
B28n0155_p0268b03║繇者。余今謹將其夷種夷奸。一一說破可也。按
B28n0155_p0268b04║此種出于東北隅為佛狼機。亦為猫兒眼。其國
B28n0155_p0268b05║係干𮈔蠟。而米索果。其鎮頭也。原距呂宋不遠。
B28n0155_p0268b06║所謂數萬里者偽耳。其祖名仙士習。其祖母仙
B28n0155_p0268b07║礁麻里耶。未嫁而孕生一子。名為寮氏。年十五
B28n0155_p0268b08║頗有邪術。周流他國。誘占各處地方。其間復有
B28n0155_p0268b09║豪傑起而擒之釘以十字刑架。而寮氏竟為罪
B28n0155_p0268b10║鬼矣。後承其術者緣此就假一說。謂寮氏之死
B28n0155_p0268b11║也。葢為萬民贖罪。瘞三日復生。說法三十三日。
B28n0155_p0268b12║飛昇天上。又謂凢能為寮氏死難者。寮氏生之
B28n0155_p0268b13║最上天於是諸國崇奉十字刑架。輕生敢死雖
B28n0155_p0268b14║赴湯蹈火亦所甘心更殺諸國主而襲其國。遂
B28n0155_p0268b15║設五院。一曰仙多羅明。一曰仙巴難𮈔索果。一
B28n0155_p0268b16║曰仙阿牛實丁。一曰仙弊里氏。一曰仙但耶。此
B28n0155_p0268b17║五院等番。俱名巴禮。分五項備用。如遇鬬爭。則
B28n0155_p0268b18║以仙弊里氏往。遇施與。則以仙巴難𮈔索果往
B28n0155_p0268b19║遇講和解紛。則以仙但耶往。至若教人文字。則
B28n0155_p0268b20║阿牛實丁司之。而在仙多羅明則專持其邪說
B28n0155_p0269a01║邪術。誘惑隣國。即今艾利等。所稱天主教是也
B28n0155_p0269a02║嘉靖初年此番潛入呂宋。與酋長阿牛勝詭借
B28n0155_p0269a03║一地托名貿易漸誘呂宋土番各從其教。遂吞
B28n0155_p0269a04║呂宋。皆以天主之說搖惑而併之也說既謬而
B28n0155_p0269a05║又佐以邪術。凢國內之死者。皆埋巴禮院內。候
B28n0155_p0269a06║五十年取其骨化火。加以妖術製為油水。分五
B28n0155_p0269a07║院收貯。有入其院者。將油抹其額。人遂癡癡然
B28n0155_p0269a08║順之。今我華人不悟。而以為聖油聖水乎。且不
B28n0155_p0269a09║特其術之邪也。謀甚淫。而又濟以酷法。凢呂宋
B28n0155_p0269a10║土番之男女。巴禮紿之曰。汝等有隱罪。寮氏弗
B28n0155_p0269a11║宥當日夜對寮氏解罪。不論已嫁未嫁擇其有
B28n0155_p0269a12║姿色者。或罰在院內洒掃挑水。或罰在院內奉
B28n0155_p0269a13║侍寮氏則任巴禮淫之矣。至若騙男人解罪。則
B28n0155_p0269a14║用白布長衣。自頭面罩至脚下。用小䌇五六條
B28n0155_p0269a15║其䌇尾繫以鐵釘。勒令人自打于背上。血出滿
B28n0155_p0269a16║地押遍五院乃止葢借虐男人之法。以嚇婦人
B28n0155_p0269a17║也。其淫酷葢如此哉然使不從其教何至彼吞
B28n0155_p0269a18║占。何至彼荼毒耶繇是觀之。彼所謂天主者。即
B28n0155_p0269a19║寮氏也。寮氏乃其祖。而敢紿我中國曰天主。是
B28n0155_p0269a20║欲加我無禮如呂宋也。術險機深漸不可長。
B28n0155_p0269b01║神宗聖上。弘柔遠之量。
B28n0155_p0269b02║命撫按驅之歸國。不意祗歸我廣嶴。或藏匿諸奸細
B28n0155_p0269b03║家中。旋即夤緣而起或掌星曆。或進鉅銃假此
B28n0155_p0269b04║使得復開教於各省郡。今其黨據鷄籠淡水等
B28n0155_p0269b05║處。其意何叵測也。柰之何尚有被其所餌被其
B28n0155_p0269b06║所惑者豈部科諸公之疏叅。海內紳士之辨駁。
B28n0155_p0269b07║無有耳而目之者乎。孟夫子曰吾聞用夏變夷
B28n0155_p0269b08║未聞變於夷者也。謹揭之以防猾夏之漸
B28n0155_p0269b09║崇禎戊寅孟夏撰
B28n0155_p0269b10║
B28n0155_p0269b11║邪毒實據
B28n0155_p0269b12║霞漳蘇及㝢著（號恬夫戊寅撰）
B28n0155_p0269b13║艾儒畧等。夷人也。自萬曆間入我中國有識者
B28n0155_p0269b14║窺其立心詭異行事變詐。已疏其不軌而驅之
B28n0155_p0269b15║矣。今也胡為乎復來哉。其故可思矣。復來而天
B28n0155_p0269b16║下不惟莫能詳察其奸。併且前驅諸疏。亦幾不
B28n0155_p0269b17║得見。夷軰喜而相告曰。我西士有四眼。日本人
B28n0155_p0269b18║有三眼（兩到日本開教被其兩殺故云）中國人有兩眼。呂宋人
B28n0155_p0269b19║無一眼。於是多藉技藝。希投我
B28n0155_p0269b20║聖天子之器使。胡公卿士大夫。相率詩詠之。文讚之。
B28n0155_p0270a01║疏薦之。至於禮樂兵刑錢糓營建諸大權。皆讓
B28n0155_p0270a02║能於夷。欲夷司其事。繇是夷勢夷毒。日釀於其
B28n0155_p0270a03║中而不可言。夫復來而若此之久也。天下竟無
B28n0155_p0270a04║一人憂之而維其變。將柰何。夫中邦而若此。又
B28n0155_p0270a05║安得謂有兩眼耶。所賴志士端人。聞之心傷。見
B28n0155_p0270a06║之痛哭。設破闢之計。起豪傑之章。賢士大夫有
B28n0155_p0270a07║與之闢焉。嗟嗟中邦人士。今也亦可以有兩眼
B28n0155_p0270a08║矣。然愚細玩之。道學先生。祗辯真偽。文人才士。
B28n0155_p0270a09║猶工典雅。而狡番之所以為毒。未昭其備也。政
B28n0155_p0270a10║恐讀者未便傷心痛哭而窹𥧌不寧也。又將柰
B28n0155_p0270a11║何。野人無知。天曆之說。未暇置辨。葢但患人之
B28n0155_p0270a12║不華。華之為夷。不患曆之不修。修之無人也。今
B28n0155_p0270a13║姑舉邪毒異𢡖。一二親見聞者。實而據之。一此
B28n0155_p0270a14║夷詐言九萬里。夫詐遠者。令人信其無異志。而
B28n0155_p0270a15║不虞彼之我吞耳。不知此番機深謀巧。到一國
B28n0155_p0270a16║必壞一國。皆即其國以攻其國。歷吞已有三十
B28n0155_p0270a17║餘。（有薦疏云彼西洋隣近三十餘國奉行此教是也。）遠者難稽其踪。最
B28n0155_p0270a18║近而呂宋。而米索果。而三寶顏。而鷄籠淡水。俱
B28n0155_p0270a19║皆殺其主。奪其民。只須數人。便壓一國。此其實
B28n0155_p0270a20║實可據者歟。一此夷藏奸為市忠。助銃令人喜
B28n0155_p0270b01║其有微功。祈雨令人疑其有神術。自鳴鐘。自鳴
B28n0155_p0270b02║琴。遠鏡等物。令人眩其有奇巧。且也金多善結。
B28n0155_p0270b03║禮深善誘。惑一人。轉得數人。惑數人。轉轉數萬。
B28n0155_p0270b04║今也難計幾千億萬。夫邪之淺者。難以舉盡。最
B28n0155_p0270b05║𢡖而毀聖斬像。破王滅祀。皆以藐我
B28n0155_p0270b06║君師。絕我祖父。舉我綱常學脉而掃盡者也。此又其
B28n0155_p0270b07║實實可據者歟。猶未也。天主之教。創書駕說以
B28n0155_p0270b08║惑王臣士子。華人喪心軰與之唱和矣。而彼則
B28n0155_p0270b09║早慮天下賢愚不一。出入叅半。邪毒之流行為
B28n0155_p0270b10║未遍未速。所以必後先陰標諸教曰無為。曰奶
B28n0155_p0270b11║奶。曰天母。曰圓頓。多方籠罩以為羽翼。而無為
B28n0155_p0270b12║之𢡖更甚。葢所以鳩天下之亡命無賴。而煽惑
B28n0155_p0270b13║夫一切愚夫愚婦也。然嘗自排者何意。吁噫難
B28n0155_p0270b14║言之矣。古有一計害三賢者。此所謂一邪滅三
B28n0155_p0270b15║聖者也。於是呪壓之。使合家持齋素。愚弄之。使
B28n0155_p0270b16║各處起干戈。葢所以陽敗
B28n0155_p0270b17║國家。陰壞道釋。明與天主反。暗與天主通也。教中
B28n0155_p0270b18║默置淫藥。以婦女入教為取信。以點乳按秘為
B28n0155_p0270b19║皈依。以互相換淫為了姻緣。示之邪術以信其
B28n0155_p0270b20║心。使死而不悔。要之發誓以緘其口。使密而不
B28n0155_p0271a01║露。至於擦孩童之口藥。皆能制其必從。令其見
B28n0155_p0271a02║怪。自萬曆初年。此夷入中邦。中邦即有吳公吳
B28n0155_p0271a03║婆變亂。特世人未知之也。今日試觀父不父。子
B28n0155_p0271a04║不子。夫不夫。婦不婦。孩童難保其孩童。酖殺生
B28n0155_p0271a05║靈。傷風敗俗。莫此為甚。我且計今之惑於邪也。
B28n0155_p0271a06║不惟民而兼士。不惟愚而兼智。我且計邪之行
B28n0155_p0271a07║於今也。不特顯而且陰。不特遍而且速。聞夷軰
B28n0155_p0271a08║葢嘗喜謂中邦之大器可窺矣。其妄擬官民之
B28n0155_p0271a09║毒法也。數十里為一保。保外不許相通。人授里
B28n0155_p0271a10║票為凖。票誌姓名形貌。有越保而行者。有行無
B28n0155_p0271a11║里票者。皆斬無赦。里中設邪寺。妻女驅入[婬-壬+(工/山)]。又
B28n0155_p0271a12║嘗抽子以別母。抽夫以離妻。或抽本鄉倐居別
B28n0155_p0271a13║國。或抽此土倐往他邦。東西變換。南北移易。葢
B28n0155_p0271a14║皆所以令熟者生。強者弱。勇者不得相通。智者
B28n0155_p0271a15║不得相謀。是奸夷所以御呂宋三寶顏米索果
B28n0155_p0271a16║等之毒法也。此又其實實可據者歟。夫既有實
B28n0155_p0271a17║實三可據。吾不知幾時後。如何增毒。如何愚弄。
B28n0155_p0271a18║嘗聞之友人曰。彼夷凢所吞之國。所綂之人。皆
B28n0155_p0271a19║欲斷滅其智慧。不許其學習。必使人人為木偶
B28n0155_p0271a20║然後快於心。彼種則學習機巧。無所不至。此奸
B28n0155_p0271b01║夷不易世而王之毒計也。故嘗嘆胡元無智術。
B28n0155_p0271b02║不百年而亡。今入中華實欲滅儒道釋。而焚盡
B28n0155_p0271b03║文字典籍。以木偶萬世。特其謀未遂耳。何時而
B28n0155_p0271b04║無是念乎。聞此令人心寒。今日滿
B28n0155_p0271b05║朝俱荷
B28n0155_p0271b06║君王恩。遍野皆習孔孟書。蠢爾狡番。敢誑
B28n0155_p0271b07║天子。拜耶穌為天主。敢毀孔孟入地獄為話柄。
B28n0155_p0271b08║朝廷無人憂憤之。且也學脉教化。兵刑禮樂錢糓
B28n0155_p0271b09║營建。堂堂中國大權。交相口揚筆舉。欲委狡番
B28n0155_p0271b10║秉令。是中邦人士。不惟無兩眼。而深愧日本也。
B28n0155_p0271b11║實且喪寸心而漸同呂宋歟。念及此。能不傷心
B28n0155_p0271b12║痛哭。鳴鼓合攻。尚且高枕而臥。是耶非耶。哀哉。
B28n0155_p0271b13║
B28n0155_p0271b14║
B28n0155_p0271b15║
B28n0155_p0271b16║
B28n0155_p0271b17║
B28n0155_p0271b18║
B28n0155_p0271b19║
B28n0155_p0271b20║
B28n0155_p0272a01║
B28n0155_p0272a02║
B28n0155_p0272a03║
B28n0155_p0272a04║
B28n0155_p0272a05║
B28n0155_p0272a06║
B28n0155_p0272a07║
B28n0155_p0272a08║
B28n0155_p0272a09║
B28n0155_p0272a10║
B28n0155_p0272a11║利說荒唐惑世
B28n0155_p0272a12║建溪魏　濬著
B28n0155_p0272a13║近利瑪竇。以其邪說惑眾。士大夫翕然信之。竇
B28n0155_p0272a14║既死。其徒倡為天主之教。呼群聚黨。所至譸張。
B28n0155_p0272a15║南宗伯叅論驅逐。始散去。然惑于其說者。堅而
B28n0155_p0272a16║不可破。人情之好異如此。所著輿地全圖。及洸
B28n0155_p0272a17║洋窅渺。直欺人以其目之所不能見。足之所不
B28n0155_p0272a18║能至。無可按驗耳。真所謂畫工之畫鬼魅也。毋
B28n0155_p0272a19║論其他。且如中國于全圖之中。居稍偏西而近
B28n0155_p0272a20║于北。試于夜分仰觀。北極樞星乃在子分。則中
B28n0155_p0272b01║國當居正中。而圖置稍西。全屬無謂。古以陽城
B28n0155_p0272b02║為天地之中。若專論地中。則應在崑崙高處。第
B28n0155_p0272b03║偏東。地少海多。偏西。地多海少。崑崙乃地中。而
B28n0155_p0272b04║非通地與海之中也。通地與海之中。宜在陽城
B28n0155_p0272b05║耳。故陽城八尺之表。夏至午景在表北一尺六
B28n0155_p0272b06║寸。而冬至午景在表北一丈三尺。偏東者。早景
B28n0155_p0272b07║疾。晚景遲。偏西者。早景遲。晚景疾。則陽城為中。
B28n0155_p0272b08║得之測驗而定。非懸談也。嘗見金幼孜北征錄
B28n0155_p0272b09║載永樂間從駕親征北虜。三月八日。次鳴鑾。戌
B28n0155_p0272b10║夜見北斗。正直頭上。其所親見如此。余且舉一
B28n0155_p0272b11║嘗事。人人皆知者。春秋二分。日躔行至黃赤道
B28n0155_p0272b12║之交。正居南北之中。如鄉會兩試。時值二分前
B28n0155_p0272b13║後。吾閩塲日映止于足肤。而會塲日映席上閩
B28n0155_p0272b14║去
B28n0155_p0272b15║京師。不能五千里。相去已爭如許矣。又交趾以南。
B28n0155_p0272b16║北戶見日。謂之日南。交趾距中國未遠也。元人
B28n0155_p0272b17║陳孚。以至元間使交趾。二月初三日。宿溫丘驛。
B28n0155_p0272b18║未昏見新月乃在天心。皆其較然可據者也。又
B28n0155_p0272b19║陽城仰觀北極出地三十六度。南極入地三十
B28n0155_p0272b20║六度。若北至朔方。則出入之度五十。南至交廣。
B28n0155_p0273a01║則出入之度二十而已。鳴鑾交趾。所見相遠。以
B28n0155_p0273a02║至於此。焉得謂中國如此蕞爾。而居於圖之近
B28n0155_p0273a03║北。其肆談無忌若此。信之者乃謂其國人好遠
B28n0155_p0273a04║遊。斯非遠遊者耶。談天衍。謂中國居天下八分
B28n0155_p0273a05║之一。分為九州。而中國為赤縣神州。此其誕妄。
B28n0155_p0273a06║又甚於衍矣。至於九天之說。總以星體之大小
B28n0155_p0273a07║揣臆言其遠近。日反在土火之下。杜撰可咲。葢
B28n0155_p0273a08║五星之體太白最大歲星次之。辰星熒惑又次
B28n0155_p0273a09║之。惟填星最小。測騐家謂太白徑百里歲星徑
B28n0155_p0273a10║九十。以次漸殺。至填星徑止五十里星體大小
B28n0155_p0273a11║即一座之間。亦各異狀。如心及河鼓三星。皆中
B28n0155_p0273a12║星大。左右二星俱小。織女三星。上星大。而下二
B28n0155_p0273a13║星小。比極五星。大小更異。是豈大者必近。而小
B28n0155_p0273a14║者必遠耶。全圖只因月中魄影。如世所謂婆羅
B28n0155_p0273a15║樹。及玉兔者。昔人以為大地山河之影。因杜撰
B28n0155_p0273a16║以欺世人耳。試取圖與月影質之。即見瑪竇所
B28n0155_p0273a17║製測騐之器。謂之自鳴鐘者。極其精巧。此自是
B28n0155_p0273a18║人力所能。如古鷄鳴枕之類耳。予嘗細析而觀
B28n0155_p0273a19║之。大要在兩大輪卷鐵暗匿輪中。而貫之以軸。
B28n0155_p0273a20║鐵不受卷必展。則設機以製之。使不得展。而轉
B28n0155_p0273b01║極微細。又設數輪相承。以次漸小漸密。鐵輪微
B28n0155_p0273b02║轉。亦以次相促。而漸催漸急。數盈則觸機而機
B28n0155_p0273b03║脫。迅疾如風。輪上設杵十二如乳。杵至則刮其
B28n0155_p0273b04║挺以擊鐘疎密皆有次第。然鐵既受卷。久之則
B28n0155_p0273b05║性亦稍緩。不能與時合。又須再卷使急。大約每
B28n0155_p0273b06║日定須一整。整時須藉日影為準。倘連日陰晦。
B28n0155_p0273b07║則無從取定矣。但其法簡於壺漏耳。
B28n0155_p0273b08║
B28n0155_p0273b09║
B28n0155_p0273b10║