B28n0155_p0294b11║明朝破邪集卷第五
B28n0155_p0294b12║鹽官居士徐昌治覲周甫訂
B28n0155_p0294b13║辨學蒭言自敘
B28n0155_p0294b14║三山陳候光著
B28n0155_p0294b15║近有大西國夷。航海而來。以事天之學倡。其標
B28n0155_p0294b16║號甚尊。其立言甚辨。其持躬甚潔。闢二氏而宗
B28n0155_p0294b17║孔子。世或喜而信之。且曰聖人生矣。余詳讀其
B28n0155_p0294b18║書則可異焉。孔子言事人而修庸行。彼則言事
B28n0155_p0294b19║帝而存幻想。孔子言知生而行素位。彼則言如
B28n0155_p0294b20║死而邀冥福。孔子揭太極作主宰。實至尊而至
B28n0155_p0295a01║貴。彼則判太極屬依頼。謂最卑而最賤。其以時
B28n0155_p0295a02║王之賞罰為輕也。則無君之罪甚於楊。其以親
B28n0155_p0295a03║之鞠育為小也。則無父之罪甚於墨。其以理謂
B28n0155_p0295a04║非性之本有也。則外義之罪甚於告子。獨托事
B28n0155_p0295a05║天事上帝之名目。以行其謬說。嗚呼。大西借儒
B28n0155_p0295a06║為援。而操戈入室。如螟特附苗。其傷必多。乃崇
B28n0155_p0295a07║其學者。半為貴人。為慧人。愚賤如小子。設起而
B28n0155_p0295a08║昌言排之。則唾而罵者眾矣雖然。孔子之道。如
B28n0155_p0295a09║日中天。大西何能為翳。惟夷教亂華。煽惑浸眾。
B28n0155_p0295a10║恐閑先聖者。必憤而不能默也。偶有客與余辨。
B28n0155_p0295a11║因臚列為五章。夫亦蒭蕘之言。願希聖者採而
B28n0155_p0295a12║擇焉。
B28n0155_p0295a13║西學辨一
B28n0155_p0295a14║大西國有利瑪竇者。言航海數萬里而至中華。
B28n0155_p0295a15║以天主之教倡。復引詩書所稱上帝為證。其友
B28n0155_p0295a16║龐畢艾龍軰。相與闡繹焉。著書數十種。世之疑
B28n0155_p0295a17║信者半。有客過東庠居士。東庠居士問客曰。自
B28n0155_p0295a18║古迄明。郊天饗帝。孰得而行之。客曰。
B28n0155_p0295a19║天子也。東庠居士曰。諸侯祭封內山川。大夫祭宗廟。
B28n0155_p0295a20║士庶人祭先祖。聖人祭禮。有定典矣。惟
B28n0155_p0295b01║天至尊而無對。則燔柴升中。非
B28n0155_p0295b02║君不舉焉。凢經書所載。祀圓丘。類上帝者。孰非禹湯
B28n0155_p0295b03║文武也。瑪竇令窮簷蔀屋。人人祀天。僭孰甚焉。
B28n0155_p0295b04║且上帝不可形形。不可像像。瑪竇執彼土耶穌
B28n0155_p0295b05║為天帝。散髮披枷。繪其幻相。瀆孰甚焉。夷書亦
B28n0155_p0295b06║云道家所塑上帝俱人類耳。人惡得為天皇帝
B28n0155_p0295b07║耶。在道家則譏之。在彼教則崇之。抑何相矛盾
B28n0155_p0295b08║也。且彼謂耶穌即上帝。是禹湯文武周公孔子
B28n0155_p0295b09║所昭事者。誣耶穌也。誣禹湯文武周公孔子也。
B28n0155_p0295b10║適所以自誣也。
B28n0155_p0295b11║西學辨二
B28n0155_p0295b12║客醉西教。踰夕復過而問曰。子尊上帝而不敢
B28n0155_p0295b13║僭不敢瀆則聞命矣。然瑪竇謂天主化生天地
B28n0155_p0295b14║萬物。乃大公之父也。又時主宰安養之。乃無上
B28n0155_p0295b15║共君也。人凢愛敬不忘者。皆為建祠立像。豈以
B28n0155_p0295b16║大父共君而不仰承拜禱之。則亦至無忠至無
B28n0155_p0295b17║孝矣。東庠居士曰。此真道在邇而求諸遠者也。
B28n0155_p0295b18║父兮生我。母兮鞠我。孝惟愛吾親已矣。惟辟作
B28n0155_p0295b19║福。惟辟作威忠惟敬吾君已矣。愛親仁也敬長
B28n0155_p0295b20║義也天性所自現也。豈索之幽遠哉。今瑪竇獨
B28n0155_p0296a01║尊天主為世人大父。宇宙公君。必朝夕慕戀之。
B28n0155_p0296a02║欽崇之。是以親為小而不足愛也。以君為私而
B28n0155_p0296a03║不足敬也。率天下而為不忠不孝者。必此之言
B28n0155_p0296a04║夫。且余覽瑪竇諸書語之謬者非一。姑摘其畧
B28n0155_p0296a05║以相正。瑪竇之言曰。近愛所親禽獸亦能之。近
B28n0155_p0296a06║愛本國庸人亦能之。獨至仁君子能施遠愛。是
B28n0155_p0296a07║謂忠臣孝子與禽獸庸人無殊也。謬一。又曰仁
B28n0155_p0296a08║也者乃愛天主。則與孔子仁者人也親親為大
B28n0155_p0296a09║之旨異。謬二。又曰人之中雖親若父母。比于天
B28n0155_p0296a10║主猶為外焉。是外孝而別求仁。未達一本之真
B28n0155_p0296a11║性也。謬三。又曰宇宙有三父。一謂天主。二謂國
B28n0155_p0296a12║君。三謂家君。下父不順其上父。而私子以奉己。
B28n0155_p0296a13║若為子者。聽其上命。雖犯其下者。不害其為孝
B28n0155_p0296a14║也。嗟乎斯言心亦忍矣。親雖虐。必諭之于道。君
B28n0155_p0296a15║雖暴。猶勉之至仁。如拂親抗君。皆藉口于孝天
B28n0155_p0296a16║主可乎。謬四。又曰國主于我相為君臣。家君于
B28n0155_p0296a17║我相為父子。若比天主之公父乎。以余觀之。至
B28n0155_p0296a18║尊者莫若
B28n0155_p0296a19║君親。今一事天主。遂以子比肩于父。臣比肩于君。則
B28n0155_p0296a20║悖倫莫大焉。復云此倫之不可不明者。何倫也
B28n0155_p0296b01║謬五。就五謬而反覆玩味謂余言苛耶非苛耶。
B28n0155_p0296b02║吾人居堯舜之世。誦孔孟之書。乃欲舉忠孝綱
B28n0155_p0296b03║嘗而紊之。而廢之。以從于夷。恐有心者所大痛
B28n0155_p0296b04║也。
B28n0155_p0296b05║西學辨三
B28n0155_p0296b06║客曰。子言忠君愛親。皆善德耳。然賜我以作德
B28n0155_p0296b07║之性者。非天主乎。中華第言修德。而不知瞻仰
B28n0155_p0296b08║天帝。以祈慈父之佑。故成德者鮮。東庠居士曰。
B28n0155_p0296b09║作德之性。未暇深言。即瑪竇所說天主者。先自
B28n0155_p0296b10║矯亂。余豈無徵而譚。一云天主生是天地萬物。
B28n0155_p0296b11║無非生之以為人用。如日月星辰。麗天以炤我。
B28n0155_p0296b12║五色悅我。五音娛我。諸味香以甘我。百端輕煖
B28n0155_p0296b13║以逸我。故我當感天主尊恩。而時謹用之。又云
B28n0155_p0296b14║天主悲憫于人者。以人泥于今世卑事。而不知
B28n0155_p0296b15║望天原鄉及身後高上事。是以增置茶毒于此
B28n0155_p0296b16║世界。欲拯㧞之。夫既造物以養人。復造物以𢦤
B28n0155_p0296b17║人。則天主之生殺相左矣。一云天主始創制天
B28n0155_p0296b18║地化生萬物。人無病夭。嘗是陽和快樂。今鳥獸
B28n0155_p0296b19║無敢侵害。又云自我軰元初祖。先忤逆天主。物
B28n0155_p0296b20║始忤逆我。而萬苦生。是多苦非天主初意也。信
B28n0155_p0297a01║如其言。則天主之愛憎至變矣。且瑪竇云。我自
B28n0155_p0297a02║為我。子孫自為子孫。若我所親行善惡。天主必
B28n0155_p0297a03║不捨其本身而子孫是報。何今以元初祖先獲
B28n0155_p0297a04║罪于天主。乃令千百世子孫。共受其苦。姑勿論
B28n0155_p0297a05║天主之罰太酷。得無與前說戾耶。况瑪竇謂天
B28n0155_p0297a06║主能造天地萬物。無一不中其節。則初造生人
B28n0155_p0297a07║之祖。自當神聖超群。何男曰亞黨。女曰阨襪。即
B28n0155_p0297a08║匪類若此。譬之匠人製器。器不適用。非器之罪
B28n0155_p0297a09║也。必云拙匠。豈天主知能獨巧于造天地萬物
B28n0155_p0297a10║而拙于造人耶。我中華遡盤古氏開闢以來。如
B28n0155_p0297a11║伏𦏁神農黃帝堯舜。世有哲王。以輔相天地。木
B28n0155_p0297a12║聞不肖如亞黨阨襪者也。且洪荒以漸而平。民
B28n0155_p0297a13║始得所。亦未聞初極樂。而後反苦者也。立言先
B28n0155_p0297a14║自矯亂。欲中華士。昧心以相從。吾子過矣。
B28n0155_p0297a15║西學辨四
B28n0155_p0297a16║客曰。瑪竇以天地萬物皆天主所造。故人感深
B28n0155_p0297a17║恩而愛敬之。如詆其誑說。則視天主為烏有矣
B28n0155_p0297a18║若子所云尊上帝者。又安屬也。東庠居士曰。以
B28n0155_p0297a19║形體言則為天。以主宰之神言則為帝。人居覆
B28n0155_p0297a20║載中自當敬畏。非若西士之幻說耳。客曰凢物
B28n0155_p0297b01║有作者有模者。有質者有為者。理甚明著。使無
B28n0155_p0297b02║天主掌握其間。則天地萬物元初從何而成。東
B28n0155_p0297b03║庠居士曰。陰陽絪縕。萬物化生。問孰主宰而降
B28n0155_p0297b04║施是。雖神聖不得而名也。故強名太極。瑪竇謂
B28n0155_p0297b05║天主以七日創成世界。則已屬情識。著能所矣。
B28n0155_p0297b06║造化樞機當不其然。客啞而咲曰。太極虛理。泰
B28n0155_p0297b07║西判為依賴之品。不能自立。何以創制天地。而
B28n0155_p0297b08║化生萬物耶。東庠居士曰。瑪竇歷引上帝以證
B28n0155_p0297b09║天主。皆屬附會影響。其實不知天。不知上帝。又
B28n0155_p0297b10║安知太極。夫太極為理之宗。不得單言理。為氣
B28n0155_p0297b11║之元。不得單言氣。推之無始而能始物。引之無
B28n0155_p0297b12║終而能終物者也。瑪竇管窺蠡測。乃云虛空中
B28n0155_p0297b13║理不免于偃墮。又云始何不動而生物。後誰激
B28n0155_p0297b14║之使動。又云今有車理何不生一乘車。種種淺
B28n0155_p0297b15║陋智能𠷣之。即以此還詰天主。瑪竇亦作何解。
B28n0155_p0297b16║昔賢謂說天者莫辨乎易。伏𦏁以天地山澤雷
B28n0155_p0297b17║風水火羅宇宙之法象。孔子又遡其從出之原
B28n0155_p0297b18║特揭易有太極一句。故下面遂云生兩儀。生四
B28n0155_p0297b19║象。生八卦。顯矣。亦玄矣。惟能認得太極為生天
B28n0155_p0297b20║生地生人生物之主宰。便不落意識界中。而仁
B28n0155_p0298a01║義禮智。觸處隨流。吾儒返本還源。秘密全在于
B28n0155_p0298a02║此。何彼敢無忌憚。而曰太極之理卑也賤也。又
B28n0155_p0298a03║曰仁義禮智在推理之後不得為人性。夫告子
B28n0155_p0298a04║未嘗知義以其外之也。今瑪竇實祖其說而尤
B28n0155_p0298a05║遁焉。至謂神魂。人魂。禽獸魂。草木魂。天主一一
B28n0155_p0298a06║雕刻以付之。誣妄支離。則其見更在告子下矣。
B28n0155_p0298a07║告子誤論性。孟子辭而闢之。瑪竇誤逾甚。而子
B28n0155_p0298a08║信逾篤。豈孔孟猶不足法與。
B28n0155_p0298a09║西學辨五
B28n0155_p0298a10║客曰。儒認虛理為性原。則與佛老之談空無者
B28n0155_p0298a11║何異。乃復立門以攻二氏。故瑪竇詆為燕伐燕
B28n0155_p0298a12║亂易亂耳。東庠居士曰。吾儒主于經世。則必宰
B28n0155_p0298a13║事物。即說到虛無處。一切俱為實有。二氏主于
B28n0155_p0298a14║出世。則必避事物。即說到實有處。一切俱歸虛
B28n0155_p0298a15║無。抄忽千里端緒極微。泰西漫曰空者無者。是
B28n0155_p0298a16║絕無所有于己也。胡能施有性形以為物體。非
B28n0155_p0298a17║惟不知儒。併不知佛老矣。佛氏云性色真空。性
B28n0155_p0298a18║空真色。老氏云有物混成。先天地生。豈性地毫
B28n0155_p0298a19║無所窺哉。若瑪竇之天主教。則妄想成魔。叩以
B28n0155_p0298a20║性學。真門外漢也。敢云燕伐燕。亂易亂。譬斥鷃
B28n0155_p0298b01║而咲鳳凰。適彰其傲而已矣。客曰子既堅守儒
B28n0155_p0298b02║宗。今獨寬二氏。而嚴斥西學。不過止就人性上
B28n0155_p0298b03║研求虛理。視虞夏商周所以事天事上帝之實
B28n0155_p0298b04║功。終為有缺。恐西學未可盡非也。東庠居士曰
B28n0155_p0298b05║學不師古而能有獲者未之前聞。余何敢憑臆
B28n0155_p0298b06║而談哉。正惟經書之旨與彼夷戾。若附會其說
B28n0155_p0298b07║以塗世耳目。余雖愚魯。弗能從矣。昔者三苗昏
B28n0155_p0298b08║虐。惟聽于神。舜乃命重𥠖絕地通天。今瑪竇朝
B28n0155_p0298b09║夕媚帝。猶三苗之故轍也。豈知事天事帝之真
B28n0155_p0298b10║功。吾儒自有坦平塗徑。知我其天。孔子言之矣
B28n0155_p0298b11║而下學上達者何事。所以事天。孟子言之矣。而
B28n0155_p0298b12║存心養性者何功。昭受上帝。書言之矣。而必曰
B28n0155_p0298b13║安汝止。昭事上帝。詩言之矣。而必曰小心翼翼
B28n0155_p0298b14║學問精微。孰過于此。至下手樞機。更不求諸天
B28n0155_p0298b15║而求諸己。故易云天行健。君子以自強不息。書
B28n0155_p0298b16║云天作孽。猶可違。自作孽不可逭。又云惟克天
B28n0155_p0298b17║德。自作元命。詩云永言配命。自求多福。確然大
B28n0155_p0298b18║學歸本之消息也。舍此不務。而就瑪竇所言釘
B28n0155_p0298b19║死之耶穌。指為上帝。勤拜禱以祈祐。則惑矣甚
B28n0155_p0298b20║至入闇室。洗聖水。佩密呪。如巫祝邪術。攷之經
B28n0155_p0299a01║書有是乎。彼瑪竇諸夷。真矯誣上帝。以布命于
B28n0155_p0299a02║下。固當今
B28n0155_p0299a03║聖天子。所必驅而逐也。耳食者。狥事天事上帝之名
B28n0155_p0299a04║而不察其實。遂相率以從之。悲夫。
B28n0155_p0299a05║
B28n0155_p0299a06║
B28n0155_p0299a07║
B28n0155_p0299a08║
B28n0155_p0299a09║
B28n0155_p0299a10║
B28n0155_p0299a11║天學剖疑
B28n0155_p0299a12║福唐戴起鳳著
B28n0155_p0299a13║客問天主教可從乎。愚曰可。或曰曷知其可。曰
B28n0155_p0299a14║聖教大旨。在正心誠意毋自欺。惡惡務决去。好
B28n0155_p0299a15║善求必得。修慝崇德必辨惑。令人體認真切。著
B28n0155_p0299a16║己用功。世多苦而忽之。一聞天主教。視為善祛
B28n0155_p0299a17║惡之訓。忻心嚮往。闇此而覺彼。是亦通明一路。
B28n0155_p0299a18║何不可從。或曰天主降生然乎。曰此事狡夷傳
B28n0155_p0299a19║久理未足信。天主者主宰天地萬物。化工無一
B28n0155_p0299a20║息停。既降生三十三年。則百神無主。化工不久
B28n0155_p0299b01║輟乎天地萬物不盡毀乎。甚不可解客曰天主
B28n0155_p0299b02║仍在天主宰造物另一天主降生。曰在天主宰
B28n0155_p0299b03║一天主降生復一天主。是二天主矣又不可解。
B28n0155_p0299b04║客曰天主降生。不得已為捄世選十二宗徒敷
B28n0155_p0299b05║教時有掌教。原受正傳。只襲外禮心傲滿不奉
B28n0155_p0299b06║敬天主。誣以謀圖本國主位訟于官受木杖笞
B28n0155_p0299b07║背𣗥環籠首諸苦至十字架釘死。入地獄復生
B28n0155_p0299b08║後昇天。天主受苦難令受難者。知甘心故得捄
B28n0155_p0299b09║世超地獄升天堂。曰此理大不可解也。天主欲
B28n0155_p0299b10║捄世。詎不能生聖人行天道以捄之何必自受
B28n0155_p0299b11║難釘死也。客曰天主言在事前故意為之。曰非
B28n0155_p0299b12║也。天主固極誠無妄者。寧有無妄至誠之天。行
B28n0155_p0299b13║故意之事乎。且天主至神靈。何悞用非人不知。
B28n0155_p0299b14║被人誣陷莫解。冤極釘死罔脫。况謀國何事。無
B28n0155_p0299b15║形無影。乃啞坐極刑之𢡖。何以為天主。何異從
B28n0155_p0299b16║井捄人。而泥其身也。在下天主既不能燭奸而
B28n0155_p0299b17║罹禍。在上天主又不能居高而聽卑。又何見捉
B28n0155_p0299b18║之地獄倐入。脫之地獄更生乎。按從古聖人皆
B28n0155_p0299b19║無死地。矧天主乎。湯夏臺也而生。文羑里也而
B28n0155_p0299b20║生。問官雖暴豈過桀紂。湯文雖聖能勝天主耶。
B28n0155_p0300a01║昔舜父母頑嚚。弟象傲。多方死舜。如焚廩浚井
B28n0155_p0300a02║等害。召之則來。殺之則脫。何置之死地而生亡
B28n0155_p0300a03║地而存耶。桓魋惡孔子。伐其木將要而殺。不知
B28n0155_p0300a04║微服已過宋。曰天生德于予。桓魋如予何。觀舜
B28n0155_p0300a05║孔益知天主矣。再按秦皇鞭撻四夷。威震八方。
B28n0155_p0300a06║億萬擁衛。千騎輔從。張良令力士擊愽浪之槌
B28n0155_p0300a07║誤中副車。大索十日。匪唯不得良。併不得力士
B28n0155_p0300a08║謂天主不能得良。且不可。更不能得力士也可
B28n0155_p0300a09║乎。此萬萬無足疑矣。
B28n0155_p0300a10║
B28n0155_p0300a11║天主實義殺生辨
B28n0155_p0300a12║武林德園居士虞淳熈著
B28n0155_p0300a13║利清泰瑪竇書來。欲與余辨。一月而闡實義不
B28n0155_p0300a14║得。今其書具在。極口詆蔬食者。謂禽獸紅血。草
B28n0155_p0300a15║木綠血白血。不當重禽獸而輕草木。夫肇公之
B28n0155_p0300a16║白血。萇弘之碧血。寧獨草木不聞草繫比丘及
B28n0155_p0300a17║斷一樹不以其時非孝之語乎。草木之妖斫之。
B28n0155_p0300a18║血殷刀斧。非白非綠。寧不知痛。故禪枝之䕃覆。
B28n0155_p0300a19║虞美人之和歌應拍。靈明涉入。豈容分別大小
B28n0155_p0300a20║耶。又云禁殺牲。大有損於牧牲之道。牛馬等受
B28n0155_p0300b01║終身之患。不如殺食。止一時之痛。然則負販負
B28n0155_p0300b02║鋤之人。囹圄床第之人。與奴隷卒伍諸牛馬走。
B28n0155_p0300b03║多少苦患。皆當引頸乞刀下一死。而清泰哀憐
B28n0155_p0300b04║行教。何不引國人入犯盡殺之。乃稱志齋乎。又
B28n0155_p0300b05║云以牧養而用之。此類繁多。不見虫多於蠶。[絳-糸+虫]
B28n0155_p0300b06║蠅蚊蚋多於魚蝦。野禽野獸多於家禽家獸耶。
B28n0155_p0300b07║清泰齋志比於齋心。其義不大謬戾。第不識本
B28n0155_p0300b08║源。不知萬物一體。雲棲師嘗言諸君若皆信受
B28n0155_p0300b09║我將著破邪論矣。葢憐之云。
B28n0155_p0300b10║聞之刼初天生地肥以養人。地肥不生。乃生五
B28n0155_p0300b11║糓。而啖果茹蔬。皆不傷其根。熟以枯枿石炭不
B28n0155_p0300b12║啻足矣。近世戒僧。耕耘作務。念誦經行。其勞不
B28n0155_p0300b13║減僕夫。老病者。而精力反勝于肉食之子。何者
B28n0155_p0300b14║樂而豐。憂而瘠。不待肥甘之足於口也。若曰。天
B28n0155_p0300b15║生肉食海物以養人。將曰天生人以養毒虫猛
B28n0155_p0300b16║獸乎。彼非人不飽。猶人非物不飽也。又將曰天
B28n0155_p0300b17║生弱之肉以恣強之食。而使相吞噬乎。縱強暴
B28n0155_p0300b18║而欺怯弱。天主之心。應不如是也。若夫豢養孳
B28n0155_p0300b19║息。生而殺之。殺輪不絕。遂繁生類。家禽家獸。或
B28n0155_p0300b20║有焉。然天主生毒虫猛獸以警外人。何故不生
B28n0155_p0301a01║肉食海味以安內人乎。吾國病人老人乳子人
B28n0155_p0301a02║資丹石酥酪不傷物命者。皆延年保命。天主肯
B28n0155_p0301a03║嘗生此物自絕殺機。倘必速殺耕野驂乘之牛
B28n0155_p0301a04║馬。而脫其終身之患。則患歸僕夫人役。甘與牛
B28n0155_p0301a05║馬同受一時之痛。委其勞於大人矣。大人又將
B28n0155_p0301a06║誰委乎。勢將人人受刅。生天堂者。皆斷首决脰
B28n0155_p0301a07║之鬼。善吉界。變頭飛國。可畏哉。
B28n0155_p0301a08║又云身體為外人。魂神為內人。虎狼軰險外人。
B28n0155_p0301a09║而寧內人。卒有益於人。虎狼原不為害。忤逆上
B28n0155_p0301a10║帝者招之。不知虎狼何以知人之忤逆上帝耶。
B28n0155_p0301a11║使生而知之則虎狼勝於人。天主力能使之警
B28n0155_p0301a12║人。何故力不能使人不待警耶。虎狼易化而人
B28n0155_p0301a13║難化。天堂為虎狼之魂神設耶。假令虎狼之險
B28n0155_p0301a14║止于警人益人。不吞噬人。人亦何畏乎虎狼而
B28n0155_p0301a15║戒懼。倘所謂外人者。終飽其腹。其內人將永墮
B28n0155_p0301a16║地獄乎。抑驚魂知懼。徑生天堂乎。墮地獄。則警
B28n0155_p0301a17║之無益。生天堂。則捨身喂虎。為生天堂之捷徑。
B28n0155_p0301a18║有是哉。况魂神為倀。倀導而噬人。人又為倀。如
B28n0155_p0301a19║此不已。倀亦有益于人乎。抑使舍羊豕而專食
B28n0155_p0301a20║人乎。如併食羊豕亦有益于羊豕乎。生弱肉以
B28n0155_p0301b01║養虎狼毒虫。天主當不爾也。吾非不知齋志之
B28n0155_p0301b02║義。偶同原思告子第強制其心。佛氏所謂事天
B28n0155_p0301b03║神我一外道而已。本之則無。如之何。
B28n0155_p0301b04║為清泰之言者。必曰人之性。非牛之性。馬之性
B28n0155_p0301b05║也。至理悅心。則忘勞而戀世。大嚼養力則饕味
B28n0155_p0301b06║而貪生。然戀世貪生。肯復思天堂乎。且牛馬性
B28n0155_p0301b07║喜馳驅。同惜軀命。游牝䑛犢。煦煦相樂。試令受
B28n0155_p0301b08║一時之痛。免終身之患。不勝悲號觳觫奔走而
B28n0155_p0301b09║避之。為牛馬計而拂其性。所謂無惻隱之心非
B28n0155_p0301b10║人也。
B28n0155_p0301b11║第一篇明天體以破利夷僭天罔世
B28n0155_p0301b12║夷人利瑪竇。為天主教以罔世。曰天主開闢時。
B28n0155_p0301b13║能制作天地。安排萬物。如工匠之建樓閣即生
B28n0155_p0301b14║一男曰亞黨一女曰阨襪。是為世人之祖。故命
B28n0155_p0301b15║人莫親父母。而親天主之大父。莫尊
B28n0155_p0301b16║國君。而尊天主之大君。人宜愛而戶俱祀也。愛祀
B28n0155_p0301b17║天主者。雖賤不肖。必生天堂。不愛祀天主者即
B28n0155_p0301b18║君若聖。必墮地獄。天主立而儒之太極。佛之慈
B28n0155_p0301b19║悲道之清淨。皆無是君矣。或從其教者。至毀棄
B28n0155_p0301b20║宗廟以祀天主。而竟不知祀天之僭。罪在無將。
B28n0155_p0302a01║罔世之夷。志將移國。抑且潛通利貨以誘貪愚
B28n0155_p0302a02║誘一庶人入其教者賞。誘一庠士賞十倍。誘一
B28n0155_p0302a03║縉紳賞百倍。手受其書。崇尚其說。而為之梓行。
B28n0155_p0302a04║傳播于四方者。不少其人矣。度其漸久漸焻之
B28n0155_p0302a05║勢。不至於移九廟辟雍而天主之不已也。生為
B28n0155_p0302a06║聖人氓。寧忘世道人心之痛乎。黃河之决。潰于
B28n0155_p0302a07║蟻穴。莫謂其理背。其教微。料螢光之不待朝也
B28n0155_p0302a08║白蓮無為之教。未聞如是之傳誦。一熾而山東
B28n0155_p0302a09║幾不可有。近鑒也葢可忽乎。且天之當畏敬而
B28n0155_p0302a10║昭事之也。先儒之訓戒素嚴。何待夷言而始覺
B28n0155_p0302a11║如欲窮天之界。極天之廣。詳載釋典。函之內藏
B28n0155_p0302a12║又豈小識之能量。何至誣天如工匠。生一男一
B28n0155_p0302a13║女之無稽哉。故吾不諱言天。亦不諱言天主。而
B28n0155_p0302a14║特破夷之僭天以罔世也。夷之教一日不息。夷
B28n0155_p0302a15║之書一日不焚。吾軰猶枕戈也。敢惜軀命而不
B28n0155_p0302a16║奮勇為前矛者。非夫矣。
B28n0155_p0302a17║
B28n0155_p0302a18║
B28n0155_p0302a19║
B28n0155_p0302a20║
B28n0155_p0302b01║
B28n0155_p0302b02║
B28n0155_p0302b03║
B28n0155_p0302b04║
B28n0155_p0302b05║
B28n0155_p0302b06║
B28n0155_p0302b07║
B28n0155_p0302b08║
B28n0155_p0302b09║
B28n0155_p0302b10║
B28n0155_p0302b11║闢邪解
B28n0155_p0302b12║三山黃紫宸章甫著
B28n0155_p0302b13║夷教云。子思子曰率性之謂道。吾將曰克性
B28n0155_p0302b14║之謂道。夫性體之未壞也。率之即已是道。乃
B28n0155_p0302b15║今人之性也。亦盡非其故矣。不克之。又何以
B28n0155_p0302b16║成道哉。
B28n0155_p0302b17║闢曰。吾中國聖賢道脉。志之經傳。凢一句一字。
B28n0155_p0302b18║皆從心性流溢。豈犬羊所可妄議者。雖不屑與
B28n0155_p0302b19║較。第恐無見識者。為彼所愚。不得不以筆舌明
B28n0155_p0302b20║焉。夫率性之道。子思子舉未雕未琢。與生俱來
B28n0155_p0303a01║之性。順而行之。莫非天則。少容擬議。便落情識
B28n0155_p0303a02║遂非真性。故曰天命謂性。率性謂道。若曰克性
B28n0155_p0303a03║之謂道何以謂之性。孔子曰性相近也。習相遠
B28n0155_p0303a04║也則性乃先天。習為後染。若云克習則可。而曰
B28n0155_p0303a05║克性。則性非外來之物。又焉用克。性若克去。中
B28n0155_p0303a06║藏何物。又曰不克之又何以成道。則道在中。而
B28n0155_p0303a07║性反在外歟。不然又何必克性以成道哉。此言
B28n0155_p0303a08║荒謬之甚。吾子思子學宗曾氏。𣲖衍尼山。開中
B28n0155_p0303a09║庸之教。闢隱怪之流。故標性之初曰天命。推道
B28n0155_p0303a10║之原曰率性。立教之準曰修道。以慎獨戒懼為
B28n0155_p0303a11║入性之功。以喜怒哀樂證性之體。以中和位育
B28n0155_p0303a12║見性之用。而章章有法。井井有條。聖人復起。亦
B28n0155_p0303a13║不能少加增減。何物狡夷。敢以袾褵管窺。妄談
B28n0155_p0303a14║性命。此之謂不知量也。
B28n0155_p0303a15║
B28n0155_p0303a16║
B28n0155_p0303a17║
B28n0155_p0303a18║
B28n0155_p0303a19║
B28n0155_p0303a20║
B28n0155_p0303b01║
B28n0155_p0303b02║
B28n0155_p0303b03║
B28n0155_p0303b04║
B28n0155_p0303b05║
B28n0155_p0303b06║
B28n0155_p0303b07║
B28n0155_p0303b08║
B28n0155_p0303b09║
B28n0155_p0303b10║
B28n0155_p0303b11║闢邪解
B28n0155_p0303b12║三山釣龍黃問道著
B28n0155_p0303b13║客有自西洋來者。其人碧眼虬髯。艾其姓。儒畧
B28n0155_p0303b14║其名。葢聰明智巧人也。客歲余自岳陽歸。有友
B28n0155_p0303b15║從其教者。道儒畧向同利瑪竇來。數十人。自東
B28n0155_p0303b16║粵香山𤀀。齎天主像。挾異物抵京師謁
B28n0155_p0303b17║神宗皇帝。惟時
B28n0155_p0303b18║聖天子擴同人之量。示無外之恩。優容而未之遽絕
B28n0155_p0303b19║也。無何而利瑪竇欲倡其所為天主之說。語言
B28n0155_p0303b20║不相通。音韻不相叶。恐其旨與吾儒大相剌謬
B28n0155_p0304a01║於是延中國之文人學士。授五經而呫嗶焉。遺
B28n0155_p0304a02║其扄。剽其廓。遂陽著其說。似與吾儒堯舜周孔
B28n0155_p0304a03║之學無大差訛。實陰肆其教。排佛。斥老。抑儒。駕
B28n0155_p0304a04║其說于堯舜周孔之上。嗚呼是何言耶。昔者孔
B28n0155_p0304a05║子沒。楊墨煽禍。子輿氏力而排之。六經之旨。皎
B28n0155_p0304a06║如日星。火傳于漢唐宋。以及吾
B28n0155_p0304a07║明。楊墨之邪終不得逞。今閱客之書。大率以天主為
B28n0155_p0304a08║宗旨。以七克為條件。以悔過邀福為祈禱。以天
B28n0155_p0304a09║堂地獄為究竟。夫道德經有言。有物混成。先天
B28n0155_p0304a10║地生。吾不知其名。強名之曰道。儒者猶以為其
B28n0155_p0304a11║說屬玄而不必道。惡至天之上。復加一主。有形
B28n0155_p0304a12║有象。有謀有為。或隱于上清。或降于人世。或受
B28n0155_p0304a13║罪而遭讒或返魄而上昇。夫普天之下。共一世
B28n0155_p0304a14║界。則普地之上。共一
B28n0155_p0304a15║天君也。天主既降生于彼國。欲捄彼國之殃。則遺漏
B28n0155_p0304a16║于他國。坐安他國之虐。有是理乎。况百千億萬
B28n0155_p0304a17║其國。則百千億萬其殃。天網恢恢疎而不漏。豈
B28n0155_p0304a18║若此耶。又何以昔不降生。而今降生。今既降生。
B28n0155_p0304a19║而後復不降生。其降生也。天之權孰代之。既降
B28n0155_p0304a20║生而復昇天也。地上之殃。又誰續救之耶。至以
B28n0155_p0304b01║崇奉天主之故。指天地為不靈日月星辰為頑
B28n0155_p0304b02║物。山川社稷為邪魔。祖宗考妣為不必祭。有是
B28n0155_p0304b03║理乎。禮曰天子祀天地。諸候祀封內山川。大夫
B28n0155_p0304b04║祀宗廟。士庶人祀祖禰。以明天至尊不容僭也
B28n0155_p0304b05║祀有等不容越也。今欲人人奉一天主。塑一天
B28n0155_p0304b06║像。日月禱其側而乞憐焉。不其邀天褻天僭天
B28n0155_p0304b07║凟天者乎。其所謂七克者。曰驕。曰吝。曰色。曰怒。
B28n0155_p0304b08║曰饕。曰妬。曰惰。夫此數者。雖修身之條件。祗克
B28n0155_p0304b09║復之粗跡。夫子告顏子之旨。大不如是。以仁為
B28n0155_p0304b10║宗。以禮為體。仁存則不仁自退。禮復則非禮自
B28n0155_p0304b11║除故曰顏氏之子其庶幾乎。不遠之復。以修身
B28n0155_p0304b12║也。古者辰弗集于房。庶人走。嗇夫馳。
B28n0155_p0304b13║天子公卿往救。示天人相係相關之重也。今天問之
B28n0155_p0304b14║言曰。日月無食。食者其下蒙氣遮掩也弗用救
B28n0155_p0304b15║至若分至啟閉之差。黃道黑道之異。南極北極
B28n0155_p0304b16║之數。九州分土之殊。言雖影似。自有星官曆師
B28n0155_p0304b17║董之。况天道遠。人道邇。自不必深究者乎。其他
B28n0155_p0304b18║種種悠謬。不容殫述。大抵或可行於彼土。斷不
B28n0155_p0304b19║可行於中國。能惑于愚夫愚婦。不能惑於高明
B28n0155_p0304b20║俊哲。所可訝者。吾中國之縉紳學士。揚其波而
B28n0155_p0305a01║𦔳之熖也。是何異舍汗血連錢而乘駑駘也。是
B28n0155_p0305a02║何異舍夜光照乘而珍魚目也。是何異棄蒼璧
B28n0155_p0305a03║黃琮而寶瓦礫也。或者曰子亦閱其書也酬應
B28n0155_p0305a04║其人也何攻之至是。余曰不然。夫攻𭁵者。必入
B28n0155_p0305a05║其穴。探其群。察其動靜。覘其虛實。余向意其慕
B28n0155_p0305a06║吾道而來。今乃知其竊吾道而叛。吾鄉崇相董
B28n0155_p0305a07║先生。學正品端。不肖從遊門下。先生以天下為
B28n0155_p0305a08║己任。防遼有疏。防海有議。持之數十年之前。談
B28n0155_p0305a09║及夷教慨然有崇正闢邪之思。不肖畧撰一二
B28n0155_p0305a10║說。以附先生之末矣。男子生世間。旋乾轉坤排
B28n0155_p0305a11║難解紛。作後人之鼻祖。為前聖之功臣浸假委
B28n0155_p0305a12║委靡靡閃閃抑抑。媚奧媚竈傍鬼傍神。是亦堯
B28n0155_p0305a13║舜周孔之罪人也有志之士。欲闢邪閑道有先
B28n0155_p0305a14║生在。執牛耳。立壇坫。不肖左執鞭弭。右屬𡒩鞬
B28n0155_p0305a15║以從事焉。
B28n0155_p0305a16║
B28n0155_p0305a17║
B28n0155_p0305a18║
B28n0155_p0305a19║
B28n0155_p0305a20║
B28n0155_p0305b01║
B28n0155_p0305b02║
B28n0155_p0305b03║
B28n0155_p0305b04║
B28n0155_p0305b05║
B28n0155_p0305b06║
B28n0155_p0305b07║
B28n0155_p0305b08║
B28n0155_p0305b09║
B28n0155_p0305b10║
B28n0155_p0305b11║劈邪說
B28n0155_p0305b12║膽山子李璨著
B28n0155_p0305b13║余不才。後孔孟數千年。後周程朱數百年。以至
B28n0155_p0305b14║我
B28n0155_p0305b15║明。又後陽明先生百餘年而生。未面質於同堂。竊心
B28n0155_p0305b16║痛乎如綫。忝居儒列。難諉斯文。况當邪說橫流
B28n0155_p0305b17║之際。敢辭佐正好辨之擔。如頃所見有教名天
B28n0155_p0305b18║主者。其說出於西洋國利瑪竇幻人之言。窺其
B28n0155_p0305b19║立意。大約期於中土正教之內。煽鼓雌黃。爭立
B28n0155_p0305b20║雄長。我中土不才小智之人。貪其燒茅揮鏹。助
B28n0155_p0306a01║其惑浪狂波。陽為滅佛。陰實抑儒。利欲昏衷。群
B28n0155_p0306a02║愚往向。揣其烈禍。十倍白蓮。即其迷踪奚殊左
B28n0155_p0306a03║袵。不肖聞之。豎髮疾首。竊念氓之[山/虫][山/虫]。罔知
B28n0155_p0306a04║國憲。徒為可憫。獨怪邇來士大夫。亦翕然從之。相
B28n0155_p0306a05║與采經書類上帝之語以實天義。又藉聖賢事
B28n0155_p0306a06║親知天之論以闢佛經。扯曳敷辭。自語自背。欺
B28n0155_p0306a07║天誑聖。喪盡良心。前者搖煽金陵。已蒙
B28n0155_p0306a08║聖祖屏放。近復舉其伎倆一二。如星文律器。稱為中
B28n0155_p0306a09║土之所未見未聞。竄圖訂用。包藏禍萌。不思此
B28n0155_p0306a10║等技藝。原在吾儒覆載之中。上古結繩而治不
B28n0155_p0306a11║曰缺文。中古禮樂代興不無因革。誠以治教之
B28n0155_p0306a12║大源在人心。而不在此焉故也。是以諸子百家
B28n0155_p0306a13║雖間有及於性命。尚以立論不醇。學術偏襍。不
B28n0155_p0306a14║能入吾夫子之門墻。而况外夷小技。竊淆正言。
B28n0155_p0306a15║欲舉吾儒性命之權。倒首而聽其轉向。斯不亦
B28n0155_p0306a16║妖孽召亂之極。而
B28n0155_p0306a17║聖天子斧[金*戊]之所必加者乎。吾且舉其畧而言之。夫
B28n0155_p0306a18║聖賢之學原本人心。故曰人者天地之心。未聞
B28n0155_p0306a19║心外有天也。孟子不嘗云事天乎。曰存其心養
B28n0155_p0306a20║其性所以事天也。所以云者。見天於此心此性
B28n0155_p0306b01║焉爾。存養外非別有天可事也。即云明王御極
B28n0155_p0306b02║受命郊天。未聞堯舜兢業。只崇祀儀。桀紂幽厲
B28n0155_p0306b03║盡廢祈典也。乃至借朱子云帝者天之主宰。謂
B28n0155_p0306b04║與天主之義相合。刪字牽文。深為可哂。朱子生
B28n0155_p0306b05║平得力。不離誠意正心。宋儒性理一書。率明此
B28n0155_p0306b06║事。苟明此事。自卓然見天之有人。如人之有心。
B28n0155_p0306b07║卷之一掬。放之六合。葢天葢地之量。人人自具。
B28n0155_p0306b08║不假外求。若云仰求之天。則情類血氣。悉乏本
B28n0155_p0306b09║根。人物之空殼。痿痺亦已久矣。可哀孰甚。且不
B28n0155_p0306b10║思所云天主者。渠且有心乎無心乎。若云無心
B28n0155_p0306b11║則頑如木石。云有心則天主復有主矣其說之
B28n0155_p0306b12║立窮。可不勞辨也。先儒曰東海有聖人。此心此
B28n0155_p0306b13║理同也。西海有聖人。此心此理同也。是以佛弟
B28n0155_p0306b14║子達磨西來。直指人心見性成佛。此理正與孔
B28n0155_p0306b15║子一日克己復禮天下歸仁之旨。脗一無二。故
B28n0155_p0306b16║自漢以及我
B28n0155_p0306b17║明。道互發明。薪傳不絕。且我
B28n0155_p0306b18║高皇帝深明此宗。煌煌
B28n0155_p0306b19║御製誠見夫啟聾振瞶。孔釋合符。榮賜聖僧。廣佐
B28n0155_p0306b20║治化。夫
B28n0155_p0307a01║高皇帝生知絕學。愽洽群書。豈不知有韓愈毀佛之
B28n0155_p0307a02║書。而故踵此獘哉。沿習至今。乃有亂臣賊子。敢
B28n0155_p0307a03║邈
B28n0155_p0307a04║國憲。澌滅本心。貪天逐臭。抑正升邪。絕棄天理之
B28n0155_p0307a05║極。亦至於此。夫凢為臣子。見無禮於
B28n0155_p0307a06║君父者。如鷹鸇之逐鳥雀。况此禍言傷入糓種。𢡖于
B28n0155_p0307a07║楊墨。不止洪水猛獸。懼何可言。憤何可言。且彼
B28n0155_p0307a08║之陽剪佛。而陰傾儒也。其罪亦已昭著矣。其言
B28n0155_p0307a09║釋迦背父不孝。至引孔子事親知天之語以實
B28n0155_p0307a10║之。其說之謬止可愚弄淺見小兒。豈可與通人
B28n0155_p0307a11║達士面折而𧢲勝哉。昔孔子對哀公曰。故君子
B28n0155_p0307a12║不可以不修身。思修身不可以不事親。思事親
B28n0155_p0307a13║不可以不知人。思知人不可以不知天。非徑云
B28n0155_p0307a14║事親不可以不知天也。其書之一篇大旨歸重
B28n0155_p0307a15║修身。吾身即親之身也。知人知天。皆修身中事。
B28n0155_p0307a16║故孟子曰事孰為大。事親為大。守孰為大。守身
B28n0155_p0307a17║為大。事歸於守。親歸於身。身歸心性。修身以俟
B28n0155_p0307a18║之。正是本於存養。釋迦棄國。亦止為心性事大。
B28n0155_p0307a19║是吾親遺體之本來面目。故辭榮有所不顧與
B28n0155_p0307a20║孝經國有諍臣。家有諍子之極則永符。論語曰
B28n0155_p0307b01║遊必有方。此之謂矣。古今論孝。莫備於孔子其
B28n0155_p0307b02║言事死如事生。明乎生死皆不違親。况遠近乎。
B28n0155_p0307b03║是以孔子周流十九年非拘拘於閭墓也。若利
B28n0155_p0307b04║瑪竇泛海數萬里至中土。曾携父母妻子來乎。
B28n0155_p0307b05║彼利氏者。吾不罪其泛海遠來之不孝。而罪其
B28n0155_p0307b06║離身言孝之為大不孝也。嗟乎。今之從天學者。
B28n0155_p0307b07║依然儒服也。既舉心性之大權。聽命於彼。則孔
B28n0155_p0307b08║孟之學。已去其綱領。徒存枝葉。何儒之足云。而
B28n0155_p0307b09║猶靦顏人世與之効力與。故不才此言。非僅僅
B28n0155_p0307b10║佐佛。適所以存儒也。俗云東隣失火。西隣汲泉。
B28n0155_p0307b11║非救彼也。自救而已矣。中流遇風同舟之人如
B28n0155_p0307b12║左右手。非相濟也。自濟而已矣。從邪者將有甘
B28n0155_p0307b13║心于不才者乎。水火非所敢避矣。
B28n0155_p0307b14║
B28n0155_p0307b15║
B28n0155_p0307b16║
B28n0155_p0307b17║
B28n0155_p0307b18║
B28n0155_p0307b19║
B28n0155_p0307b20║
B28n0155_p0308a01║
B28n0155_p0308a02║
B28n0155_p0308a03║
B28n0155_p0308a04║
B28n0155_p0308a05║
B28n0155_p0308a06║
B28n0155_p0308a07║
B28n0155_p0308a08║
B28n0155_p0308a09║
B28n0155_p0308a10║
B28n0155_p0308a11║闢邪摘要畧議
B28n0155_p0308a12║張廣湉著
B28n0155_p0308a13║我
B28n0155_p0308a14║太祖掃清邪氛。混一寰宇。開大明於中天。四方莫不
B28n0155_p0308a15║賔服。威令行於天下矣。然國中敦秉倫𢑱獨尊
B28n0155_p0308a16║孔孟之學。凢在攝化之區。無不建立素王之廟。
B28n0155_p0308a17║誠萬世不易之教道也。近有外夷自稱天主教
B28n0155_p0308a18║者。言從歐邏巴來。已非向所臣屬之國然其不
B28n0155_p0308a19║奉召而至潛入我國中。公然欲以彼國之邪教。
B28n0155_p0308a20║移我華夏之民風。是敢以夷變夏者也。審察其
B28n0155_p0308b01║教中有不可從者五。據彼云。國中君主有二。一
B28n0155_p0308b02║稱治世皇帝。一稱教化皇帝。治世者攝一國之
B28n0155_p0308b03║政。教化者統萬國之權。治世則相繼傳位於子
B28n0155_p0308b04║孫。而所治之國。屬教化君統。有輸納貢獻之欵。
B28n0155_p0308b05║教化者傳位則舉國中之習天教之賢者而遜
B28n0155_p0308b06║焉。是一天而二日。一國而二主也。無論堯舜禹
B28n0155_p0308b07║湯文武周公孔子之政教紀綱。一旦變易其經
B28n0155_p0308b08║嘗。即如我
B28n0155_p0308b09║皇上可亦為其所統御。而輸貢獻耶。嗟夫何物妖夷。
B28n0155_p0308b10║敢以彼國二主之夷風。亂我國一君之治統據
B28n0155_p0308b11║彼云。國中男女配偶。上自國君。下及黎元。止惟
B28n0155_p0308b12║一夫一婦。無嬪妃姬妾之稱。不重無後為大之
B28n0155_p0308b13║說。所以我國之聖人。如堯舜禹湯文武等。亦皆
B28n0155_p0308b14║云不免於鍊清之獄也。無論民庶不得畜姬取
B28n0155_p0308b15║妾以犯彼二色之誡。即如周禮所載國君之三
B28n0155_p0308b16║宮九嬪。御妻夫人之屬。寧亦悉令遣而出之。若
B28n0155_p0308b17║四民之單婦隻妻耶。嗟夫何物妖夷。敢以彼國
B28n0155_p0308b18║一色之夷風。亂我國至尊之大典。據彼云國中
B28n0155_p0308b19║惟尊崇一天主。不祀他神。不設他廟。隨方建立
B28n0155_p0308b20║天主堂。而供安其像。受其教者。皆得家延戶祀。
B28n0155_p0309a01║如別奉他廟他神。則犯天主之教誡。必先毀我
B28n0155_p0309a02║宣尼之廟。以及山川保社之壇。併廢往古勅建
B28n0155_p0309a03║忠孝節義之祠。一如夷說。取其像而投諸糞窖
B28n0155_p0309a04║之中。然後檄令省郡州縣各建一天主堂。以奉
B28n0155_p0309a05║安彼刑架之罪夫。嗟夫何物奸夷。敢以彼國獨
B28n0155_p0309a06║祀之夷風。亂我國萬代之師表。據彼云國中人
B28n0155_p0309a07║父母死。不設祭祀。不立宗廟。惟認天主為我等
B28n0155_p0309a08║之公父。薄所生之父母。而弟兄軰視之。不然則
B28n0155_p0309a09║犯天主之教誡。將斬先王之血食。廢九廟之大
B28n0155_p0309a10║饗。以詔民從之耶。嗟夫何物妖夷。敢以彼國忘
B28n0155_p0309a11║親之夷風。亂我國如生之孝源。據彼云國中首
B28n0155_p0309a12║重天教。推筭曆𢿘之學。為優為最。不同中國明
B28n0155_p0309a13║經取士之科。否則非天主之教誡矣。不知私習
B28n0155_p0309a14║天文。偽造曆日。是我
B28n0155_p0309a15║太祖成令之所禁。而併嚴剞劂其書者也。假令我國
B28n0155_p0309a16║中崇尚其教。勢必斥毀孔孟之經傳。斷滅堯舜
B28n0155_p0309a17║之道統。廢經濟而尚觀占。壞祖宗之憲章可耶。
B28n0155_p0309a18║嗟夫何物妖夷。敢以彼國末技之夷風。亂我國
B28n0155_p0309a19║天府之禁令。畧而摘之。先此五端。餘則悉難盡
B28n0155_p0309a20║舉。邇緣我國之縉紳。已有喪心者。踵習其非聖。
B28n0155_p0309b01║而景慕其夷風。陰壞我素王之正學。冥毀我列
B28n0155_p0309b02║聖之真宗。非儒非釋非道。為怪為孽為妖豈現
B28n0155_p0309b03║前之冠儒冠。服儒服。受君命。飡君祿者。耳目面
B28n0155_p0309b04║顏之已往乎。嗚呼痛哉。目今流賊豕突。郡州縣
B28n0155_p0309b05║查異地奸細之人。嚴各家共坐之禁。即隣縣隔
B28n0155_p0309b06║郡。如越人之來住吳地者。僅爾一衣帶水之間。
B28n0155_p0309b07║尚根究其行踪。而各門盤詰。猶嚴面生可疑之
B28n0155_p0309b08║軰。至於茫茫海外。孰知其鄉之夷。遁形省郡。來
B28n0155_p0309b09║莫之從。去莫之往。聽其雜入四民之中。隣里利
B28n0155_p0309b10║其多金。保甲貪其重賄。而竟不疑其跡。煌煌
B28n0155_p0309b11║大明會典罔顧華夷疆界之
B28n0155_p0309b12║功令。不知果何相知相信之確若是乎。世道至此。
B28n0155_p0309b13║人心已死。真堪痛哭流涕長太息之時。吾恐其
B28n0155_p0309b14║不止披髮左袵而已也。
B28n0155_p0309b15║
B28n0155_p0309b16║
B28n0155_p0309b17║
B28n0155_p0309b18║
B28n0155_p0309b19║
B28n0155_p0309b20║