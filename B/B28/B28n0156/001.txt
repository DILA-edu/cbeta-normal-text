B28n0156_p0365a01║佛法金湯序
B28n0156_p0365a02║或疑護大法。而以金湯命名。是自峻
B28n0156_p0365a03║其城塹而拒之人也。恐儒者起而堅
B28n0156_p0365a04║其執曰。我法能植五常。順萬有之自
B28n0156_p0365a05║然。窮理盡性。以至于命。亦足矣。何佛
B28n0156_p0365a06║氏之是從也。老氏者流亦起而堅其
B28n0156_p0365a07║執曰。我法卑讓不先。虛無窅冥。煉久
B28n0156_p0365a08║飛昇。得以長存。亦至矣。何必佛氏之
B28n0156_p0365a09║是從也。是愈固其鼎足之勢。故聖人
B28n0156_p0365a10║存而不辨也。是則不然。凡所以有言
B28n0156_p0365a11║者。為信者發為智者發。此二種人非
B28n0156_p0365a12║必其即生我法之中。可自異而歸同
B28n0156_p0365b01║者也。憍陳如舍利弗等。其初皆諸梵
B28n0156_p0365b02║志師。卒為如來大弟子者。其智足移。
B28n0156_p0365b03║而信可鼓也。如來非自狥我相必欲
B28n0156_p0365b04║伸己之是也。理如是也。性如是也。佛
B28n0156_p0365b05║之稱由外道眾生對峙。而得名也。若
B28n0156_p0365b06║無眾生。即無佛也。猶儒者仁義禮智
B28n0156_p0365b07║之教。對奸盜詐偽。而得名也。若無四
B28n0156_p0365b08║惡即無四善也。儒道雖善。不了義法
B28n0156_p0365b09║也。佛善且不貪著。何有于惡是了義
B28n0156_p0365b10║法也。了則極盡而無餘。不處神識之
B28n0156_p0365b11║界。不了則沉空而醉有。終歸輪轉之
B28n0156_p0365b12║卿第道術有不了。人之性未有不可
B28n0156_p0366a01║了者也。苟具有信智即處儒者之中
B28n0156_p0366a02║而未嘗以宋儒之言為然也即奉道
B28n0156_p0366a03║者之教。而未嘗即以莊老之言為至
B28n0156_p0366a04║也。其終守其師說。而傲然不從者。未
B28n0156_p0366a05║具信智之人也。鴻苞居士儒者也宋
B28n0156_p0366a06║儒之言。其所幻而讀者也。彼豈不知
B28n0156_p0366a07║儒而必排之。又豈不知佛而必欲遵
B28n0156_p0366a08║信。崇奉之誠。深見其有所可。而有所
B28n0156_p0366a09║不可也。餘雖未敢諛鴻苞居士。皆悟
B28n0156_p0366a10║後之談。然其融通教乘稱性排答。發
B28n0156_p0366a11║新知。而非為臆說。循舊論而不病耳
B28n0156_p0366a12║飡。亦一代時教之宗工。護持佛法之
B28n0156_p0366b01║太匠也。或具有信智者。得因是編獲
B28n0156_p0366b02║其本心。歸命大覺則鴻苞居士之功。
B28n0156_p0366b03║當不在張無盡楊大年諸尊宿軰下
B28n0156_p0366b04║矣。其闡提人。雖佛神力。亦不能度。况
B28n0156_p0366b05║我軰乎。當置之弗論。
B28n0156_p0366b06║萬曆壬寅春王正月補陀山西
B28n0156_p0366b07║嵓谷沙門真一和南書
B28n0156_p0366b08║
B28n0156_p0366b09║
B28n0156_p0366b10║
B28n0156_p0366b11║
B28n0156_p0366b12║
B28n0156_p0367a01║
B28n0156_p0367a02║
B28n0156_p0367a03║
B28n0156_p0367a04║
B28n0156_p0367a05║
B28n0156_p0367a06║
B28n0156_p0367a07║
B28n0156_p0367a08║
B28n0156_p0367a09║佛法金湯上
B28n0156_p0367a10║四明鴻苞居士屠隆著
B28n0156_p0367a11║佛之為道。善超諸有。普濟群靈。越三界而獨
B28n0156_p0367a12║尊。歷萬刦而不壞。非佛之自為尊大也。理如
B28n0156_p0367a13║是也。其理無而不無。有而不有。空而不空。色
B28n0156_p0367a14║而不色。生而不生。滅而不滅。動而不動。靜而
B28n0156_p0367a15║不靜。為而不為。不為而為。性而含相。相而含
B28n0156_p0367a16║性。體而合用。用而合體。寂而常照。照而常寂
B28n0156_p0367b01║絕本迹泯能所融染淨。忘去來。其道之廣大
B28n0156_p0367b02║精微。譬如日月之照萬物。大海之納眾流。慈
B28n0156_p0367b03║父之育諸子。明眼之導群矇。凡在有生咸蒙
B28n0156_p0367b04║依怙。悲仰而不遑。讚歎而無盡者也。乃有闡
B28n0156_p0367b05║提迷障。敢行謗毀。世儒拘攣。顯肆排擊良可
B28n0156_p0367b06║哀愍矣。余謂世儒之排佛。與闡提之謗佛雖
B28n0156_p0367b07║均之造罪。其心則異闡提廣作諸惡惧佛法
B28n0156_p0367b08║之報應。而撥無因果。世儒擁護儒教慮佛法
B28n0156_p0367b09║之蠧害而自樹藩籬闡提之心私而邪。自投
B28n0156_p0367b10║無間之種。世儒之心公而闇罔知正覺之宗
B28n0156_p0367b11║闡提如篡賊謀逆。凌蔑天王。世儒如夜郎自
B28n0156_p0367b12║雄不知漢大。此兩種人。心有公私。罪有大小
B28n0156_p0367b13║皆作過也。闡提不論已。余請為世儒言之。儒
B28n0156_p0367b14║世間法。佛出世間法也。娑婆世界。自五帝三
B28n0156_p0367b15║王周公孔子以來。並以儒教治世。仁義禮智。
B28n0156_p0367b16║紀綱法度。拯頓▆扶森羅布密。古今民物相
B28n0156_p0368a01║生相養。其間雖有理亂興衰。而聖賢迭出。豪
B28n0156_p0368a02║傑繼起。補衰為盛。易亂為理。世界至今。安然
B28n0156_p0368a03║無恙。是未有佛法之前。天下生靈。未嘗不治
B28n0156_p0368a04║安也。而佛氏者。一且從西域入中國。傲然若
B28n0156_p0368a05║據世界之尊立吾儒之上天下亦遂靡然從
B28n0156_p0368a06║之使吾儒之道欝而不暢。晦而不明。如䖝之
B28n0156_p0368a07║蠧木。莠之害禾儒者烏得不辤而闢之也。夫
B28n0156_p0368a08║西。戎方也。豈容中國而稟其教。中國自開闢
B28n0156_p0368a09║以來。是吾儒所治也。豈容漢明之世而佛是
B28n0156_p0368a10║宗。吾儒者以人倫道德為教也。豈容佛蔑棄
B28n0156_p0368a11║彛倫。而抗吾儒以立訓未有佛法之前。吾中
B28n0156_p0368a12║國未嘗不治安也。豈待佛䦨入中國。而惑世
B28n0156_p0368a13║道以依歸。是儒者之所必斥也。余謂皆不然。
B28n0156_p0368a14║凡夫識見淺狹身處中華便謂西域戎方。無
B28n0156_p0368a15║當華夏不知宇宙亦大矣。就中國而論則震
B28n0156_p0368a16║旦名為中華。四方裔夷。皆屬偏鄙就大部洲
B28n0156_p0368b01║而論則西域正當中印。震旦一國。不過東偏。
B28n0156_p0368b02║佛生中印度是當天地風氣之中也。以東偏
B28n0156_p0368b03║之一隅而笑中印。為西鄙。亦不通方之見也。
B28n0156_p0368b04║佛道三界稱尊。萬刦不壞者也。世界之成住
B28n0156_p0368b05║壞空。皆佛理為之運斡。山河大地。悉佛理為
B28n0156_p0368b06║之生成聖君賢相。多菩薩為之應權。禮樂仁
B28n0156_p0368b07║義亦真如為之妙用特佛之一字。不大顯明。
B28n0156_p0368b08║以故凡夫不盡知依歸。世人不能㴱造耳。時
B28n0156_p0368b09║節因緣。至漢明之世。金人感夢傅毅闡揚使
B28n0156_p0368b10║者西求。佛教東入。然實不自漢明始也。周穆
B28n0156_p0368b11║王時。有化人入中土。穆王於終南山。造中天
B28n0156_p0368b12║臺。於蒼頡臺。造三會道塲。以奉化人。秦穆公
B28n0156_p0368b13║時。扶風獲一石佛穆公不識。棄馬坊中。污穢
B28n0156_p0368b14║此像。令公染疾。公又夢遊上帝。極蒙責數。覺
B28n0156_p0368b15║問群臣。由余引周穆王故事。知為佛神。召工
B28n0156_p0368b16║成一銅像。相好圓滿。又築樓閣。以供香火。而
B28n0156_p0369a01║孔子亦言西方有聖人焉。則知佛法之入中
B28n0156_p0369a02║國。不自漢明而始。自漢明而大顯耳。漢明以
B28n0156_p0369a03║前。佛法密持世教。以故不得弘通。漢明以後。
B28n0156_p0369a04║佛法顯被群機。以故多所證入。是所謂几時節
B28n0156_p0369a05║因緣也。佛之棄家學道。儒者謂之無父無君。
B28n0156_p0369a06║蔑棄倫紀不知問安侍膳。為人子。孝之小者
B28n0156_p0369a07║也。修職納誨為人臣。忠之小者也。辤別父母
B28n0156_p0369a08║而學道。道成而超度二親獲昇善地其為孝
B28n0156_p0369a09║也莫大焉。不事君王而學道。道成而祝釐人
B28n0156_p0369a10║主。永享壽康其為忠也莫大焉。不學佛則為
B28n0156_p0369a11║凡夫。而君親為凡夫之君親。學佛而成。則為
B28n0156_p0369a12║聖人。而君父為聖人之君父。凡夫則與君親。
B28n0156_p0369a13║同沉苦趣聖人則與君父。共享樂邦即如釋
B28n0156_p0369a14║迦之教。首度淨飯。以及摩耶次度耶輸次度
B28n0156_p0369a15║羅睺。次度阿難。是君臣父子夫婦兄弟之倫。
B28n0156_p0369a16║並未嘗廢也。而謂之無父無君。蔑棄倫紀。可
B28n0156_p0369b01║乎。其所廢者。特臣子問。安侍膳脩職納誨之
B28n0156_p0369b02║小節耳。且其所謂辤別父母不事君王者。特
B28n0156_p0369b03║自其比丘之法則然在宰官居士白衣皆不
B28n0156_p0369b04║離君親而皆許學佛成道。又可以廢人倫詆
B28n0156_p0369b05║之乎。佛法未入中國之先中國未嘗不治安
B28n0156_p0369b06║是矣。然其時。以廣殺物命奉養口腹為當然
B28n0156_p0369b07║不知持齋戒殺。何物也祭祀則三日齋。三日
B28n0156_p0369b08║而外。不復齋矣七日戒七日而外。不復戒矣。
B28n0156_p0369b09║不知比丘沙彌菩薩。終身大戒何物也。貴人
B28n0156_p0369b10║賤畜。斬艾群靈如同瓜菜。不知肖翹蠉蜎皆
B28n0156_p0369b11║我同類皆有佛性也。羅縠錦繡。以為華飾不
B28n0156_p0369b12║知殺蠶虫之萬命炫皮囊之五彩。大罪也。百
B28n0156_p0369b13║味珍羞以為甘旨。不知烹水陸之群靈塞飢
B28n0156_p0369b14║瘡之一孔極惡也。鷹犬矰弋。遍滿山林網罟
B28n0156_p0369b15║簄梁。充塞江海。牛羊鷄猪。狼籍都市。魚鱉蝦
B28n0156_p0369b16║蠏腥穢街衢習而行之。恬不為畏。不知冤結
B28n0156_p0370a01║債負報應無窮也。清歌妙舞。品竹彈絲。女寵
B28n0156_p0370a02║男懽快心娛意聖賢豪傑。視為分內。不知慾
B28n0156_p0370a03║海無涯。淪墮之本也。遭世逢時。爭名競利里
B28n0156_p0370a04║巷光榮道路欣羨中人以上。率不免染指不
B28n0156_p0370a05║知幻泡無常流轉之根也。繫縛情緣。貪戀骨
B28n0156_p0370a06║肉苦樂縈心。生死結念不知有解脫也。𡚶分
B28n0156_p0370a07║人我。力修恩怨。胡越同席。羗夷接軫不知有
B28n0156_p0370a08║平等也。上焉者知慎屋漏。畏通都下焉者不
B28n0156_p0370a09║䫃人非。及鬼責並止論目前。何有身後。不知
B28n0156_p0370a10║善惡因果業報。歷千生萬刦而不盡也。自佛
B28n0156_p0370a11║法昭明始悉種種違犯如故者雖多。奉教修
B28n0156_p0370a12║持者亦不少。其為世道之津梁詎不大哉儒
B28n0156_p0370a13║為世間法。用以綱維名教而保聚于生前佛
B28n0156_p0370a14║為出世法。用以練養性靈。而昇濟於身後。此
B28n0156_p0370a15║二者原無相害。何妨兩存。佛不排儒儒何必
B28n0156_p0370a16║斥佛。故予謂宋儒程朱之排佛者若以佛果
B28n0156_p0370b01║有害於儒而排之。則為識不明。若知佛之無
B28n0156_p0370b02║害於儒而。不得不排之。則為量不廣宋儒排
B28n0156_p0370b03║佛之語具在。予不揣。一一取而置辨焉。非敢
B28n0156_p0370b04║求勝先儒。惟以稍明佛理也。不得已也。何以
B28n0156_p0370b05║故葢予既真知佛理之廣大精微。為世道群
B28n0156_p0370b06║靈之所依怙而宋大儒若程朱者。又人倫中
B28n0156_p0370b07║山斗。為天下後世之所宗師。宋儒排佛。迄無
B28n0156_p0370b08║敢為之解者。則世人翕然尊信其言而佛道
B28n0156_p0370b09║終以晦蝕。是可痛也。余是以不辤虀粉奮臂
B28n0156_p0370b10║而起。為置一辤寧得罪於程朱。不敢得罪於
B28n0156_p0370b11║佛法。宋儒之闢佛蓋大抵起于不深究其理
B28n0156_p0370b12║而輕於持論也。醫者用藥而不中人之病。病
B28n0156_p0370b13║者笑之。况佛本無病。而宋儒以大藥治之。佛
B28n0156_p0370b14║之所為笑而不辨也。
B28n0156_p0370b15║按宋儒欲排佛法。乃謂人死即滅。無輪廻再
B28n0156_p0370b16║生之理。此本于晉阮生無鬼。梁范縝神滅論
B28n0156_p0371a01║前人辨之詳矣。夫天者氣也。所以宰是氣者。
B28n0156_p0371a02║有神靈焉。所謂天神也。地者形也。所以宰是
B28n0156_p0371a03║形者。有神靈焉。所謂地祗也。人得天地之形
B28n0156_p0371a04║氣而生。所以宰。是形氣者。心之神靈也。天地
B28n0156_p0371a05║閒凡氣有盡。凡形有滅。惟神靈不屬形氣故
B28n0156_p0371a06║無變滅。氣盡而神靈不與之俱盡。形滅而神
B28n0156_p0371a07║靈不與之俱滅。故能立形氣之先起建。造化
B28n0156_p0371a08║存滅盡之後。重立乾坤。使形氣既亡神靈亦
B28n0156_p0371a09║滅則誰。為中間主宰斡旋。而世界刧運一混
B28n0156_p0371a10║沌而不復開闢矣。故天神地祇。與人心之神
B28n0156_p0371a11║靈。皆不變滅者也。謂之神靈一耳。而乃有佛。
B28n0156_p0371a12║菩薩緣覺聲聞天。人。阿脩羅。地獄餓鬼。畜生。
B28n0156_p0371a13║如佛家所謂十法界之分別者何也。葢神靈
B28n0156_p0371a14║之本體原是一味清淨自然。而世間之情塵。
B28n0156_p0371a15║不能不與神靈和合。以故神靈有染淨。有染
B28n0156_p0371a16║淨故有升沉。淨之極者則為佛。次為菩薩次
B28n0156_p0371b01║為緣覺聲聞。染淨均等者則為天人。染之極
B28n0156_p0371b02║者。則為地獄。次為餓鬼。次為畜生。次為修羅。
B28n0156_p0371b03║經云應觀法界性。一切惟心造是也。如云神
B28n0156_p0371b04║靈必滅。人死無知。人心之神靈死而必滅則
B28n0156_p0371b05║天地之神靈豈得獨存。惟一形氣泯然無知。
B28n0156_p0371b06║則天地人。僅同草木瓦礫也。若云天地有神
B28n0156_p0371b07║人死無鬼。此又不通之論也。天地之形氣有
B28n0156_p0371b08║盡。神靈長存。人之形氣會終。神靈不死。亦猶
B28n0156_p0371b09║雲霞變遷虛空不爛也。人心之神靈與十法
B28n0156_p0371b10║界同一神靈耳。故可以佛。可以菩薩。可以緣
B28n0156_p0371b11║覺聲聞。可以天人脩羅。可以地獄餓鬼畜生。
B28n0156_p0371b12║惟視人之染淨何如矣。安得謂人死無鬼。遂
B28n0156_p0371b13║無佛并無天神地祗。同于草木瓦礫乎。余嘗
B28n0156_p0371b14║與一朝士論彼。云無佛無神無鬼無因果無
B28n0156_p0371b15║輪廻。余難之曰。子謂都無矣。亦無上帝。否。彼
B28n0156_p0371b16║不敢也。而曰上帝安得無余。乃大笑曰。子必
B28n0156_p0372a01║云無上帝而後可矣。九重之上有。
B28n0156_p0372a02║大明天子則有百官萬民而後成世道。九霄
B28n0156_p0372a03║之上有玉皇上帝則有群真萬靈而後成天
B28n0156_p0372a04║道。如皆無之。上清一孤帝也乎哉。其人語塞。
B28n0156_p0372a05║人死之有知也。死而有鬼也。因果輪廻也。如
B28n0156_p0372a06║日之必有月也。晝之必有夜也。暑之必有寒
B28n0156_p0372a07║也。陽之必有陰也。周孔皆不言無。宋儒欲斥
B28n0156_p0372a08║佛而遂欲并神鬼而無之。惑亦甚矣。是故人
B28n0156_p0372a09║修其心為佛心。則為佛。修其心為菩薩心。則
B28n0156_p0372a10║為菩薩。修其心為天心。則為天。修其心為人
B28n0156_p0372a11║心。則為人。不能修而心為修羅心。則為脩羅。
B28n0156_p0372a12║心為三途心。則為三途。善惡升沉。皆有因果。
B28n0156_p0372a13║撥而無之。大罪也。
B28n0156_p0372a14║宋儒謂佛有觀心之說。夫心者。人之所主乎
B28n0156_p0372a15║身。一而不二者也。故以心觀物。則物之理得。
B28n0156_p0372a16║今復百物以反觀千心。則是心之外。復有一
B28n0156_p0372b01║心而能𮅬乎此心也。又曰佛氏之學。以心求
B28n0156_p0372b02║心。以心使心如口齕口。如目視目。此言非也。
B28n0156_p0372b03║蓋心也者。湛寂靈明。圓融無礙。包羅萬法。含
B28n0156_p0372b04║褁十方。至靈至妙之物也。心一而已。非有二
B28n0156_p0372b05║也。以其圓融無礙。故外觀百物只此一心。內
B28n0156_p0372b06║觀一心。亦只此一心。外觀百物謂之放光。內
B28n0156_p0372b07║觀一心。謂之返照。能放光又能返照此心之
B28n0156_p0372b08║所以為靈妙也。月能照萬川。不能返照。以月
B28n0156_p0373a01║不同。口與目能一而不能二。以一為一者。形
B28n0156_p0373a02║也。心能一而能萬。以萬為一者。神也。故口不
B28n0156_p0373a03║能齕口。目不能視目。而心能觀心也。夫心欲
B28n0156_p0373a04║其淨。去染而得淨。誰能為之。心也。謂之以心
B28n0156_p0373a05║觀心則可。謂之以心求心亦可。謂心有二則
B28n0156_p0373a06║不可。若以心觀心為二心。則以心觀百物。百
B28n0156_p0373a07║心也。
B28n0156_p0373a08║宋儒謂釋氏之學於敬以直內。則有之矣。義
B28n0156_p0373a09║以方外。則未之有也。故滯固者入於枯槁䟽
B28n0156_p0373a10║通者歸於恣肆。其直內者要之。亦不是。是未
B28n0156_p0373a11║為知佛也。謂佛敬以直內是矣。蓋佛之內心。
B28n0156_p0373a12║止以絕紛飛謂之寂寂觀以除昬闇謂之惺
B28n0156_p0373a13║惺。止而常觀。止非無記。觀而常止。觀非亂想。
B28n0156_p0373a14║定如大地八風吹而不動。慧如朗月。萬物照
B28n0156_p0373a15║而無遺。以慧為定。定之體湛然。以定為慧。慧
B28n0156_p0373a16║之用寂若。止觀為因定慧為果。功先戒律。嚴
B28n0156_p0373b01║淨毘尼敬以直內。可謂真合儒教矣。然必身
B28n0156_p0373b02║心俱虔行。解相應內脩觀智。外肅威儀。布薩
B28n0156_p0373b03║羯磨。遵如來之遺則。六度萬行。為佛事之莊
B28n0156_p0373b04║嚴。語不殺。則傷蠉飛蠕動。即殺也。語不盜。則
B28n0156_p0373b05║鼻嗅荷香。即盜也。語不[婬-壬+(工/山)]。則隔壁聞釵釧聲
B28n0156_p0373b06║即[婬-壬+(工/山)]也。語不貪。則一草一針。弗敢貪也。語不
B28n0156_p0373b07║瞋。則肢解割裂。弗敢瞋也。語不癡。則等覺如
B28n0156_p0373b08║來。一品無明未破。亦癡也。如來所呵。大法所
B28n0156_p0373b09║禁。即一衣一履。一瓢一鉢。一牀一榻。一水一
B28n0156_p0373b10║飯。一諷一誦。一跪一拜。一涕一唾。一便一溺。
B28n0156_p0373b11║弗敢苟也。如來有一定之業。則世尊已登極
B28n0156_p0373b12║果。不辭九惱。佛氏有示滅之期則說法四十
B28n0156_p0373b13║九年。不敢不滅。從阿難請而度女人則像法
B28n0156_p0373b14║遂減五百。為女人而說法。則聲容戒於露齒。
B28n0156_p0373b15║毘盧談小乘之教。則敝垢於衣裳。古佛權菩
B28n0156_p0373b16║薩之位。則北面于迦老。慶喜未證道果。則鉗
B28n0156_p0374a01║錘於飲光。賔頭輕露神通。則擯斥於滅度。義
B28n0156_p0374a02║以方外。可謂嚴矣。密矣滯固而入於枯槁者。
B28n0156_p0374a03║乃小乘𤢜覺。非大乘圓頓之門。疏通而歸于
B28n0156_p0374a04║恣肆者。乃放逸狂禪。違梵網木叉之律。罪在
B28n0156_p0374a05║學人。於吾佛何損乎。佛之方嚴如此。此皆傳
B28n0156_p0374a06║之金口。載之貝經至章明較著也。宋儒都未
B28n0156_p0374a07║究心。其輕於持論。宜矣。
B28n0156_p0374a08║宋儒曰。今說求放心。即似釋氏說入定一般。
B28n0156_p0374a09║但彼到此便死了。吾軰却要此心主宰得定。
B28n0156_p0374a10║賴此做事業。所以不同。夫以儒之求放心。比
B28n0156_p0374a11║佛之入定似也放心者。心馳於萬里不勝其
B28n0156_p0374a12║翕熠紛飛求而收之。尚未必有𣠽柄。定心者。
B28n0156_p0374a13║心攝於一處。已自得凝寂安恬。徐而俟之。自
B28n0156_p0374a14║然能發慧光。謂定心為死非知定者也。佛氏
B28n0156_p0374a15║言止則必兼觀。言寂則必兼照。有空如來藏。
B28n0156_p0374a16║一法不立。有不空如來藏萬法森然。是故身
B28n0156_p0374b01║趺於深山磐石之中。心隱於鬼神莫測之地。
B28n0156_p0374b02║泰山崩而不驚。雷霆擊而無恐。虎狼虵龍。視
B28n0156_p0374b03║如無有。天魔山鬼。了不見聞。形如槁木。迹若
B28n0156_p0374b04║死灰矣。而此中之靈熒洞逹。爍群昬而不迷。
B28n0156_p0374b05║赴感隨緣。遍十方而無礙。如一輪之月。悉照
B28n0156_p0374b06║萬波。萬波各有一月。月惟一輪。一味之雨。咸
B28n0156_p0374b07║蘓萬品。萬品各有一雨。雨止一味。用起於天
B28n0156_p0374b08║堂則慾色無色。盡化香臺。用起于地獄則銅
B28n0156_p0374b09║柱鐵床。徧成華藏。人王宰臣。菩薩應現螺螄
B28n0156_p0374b10║蛤蜊。大士化身。種種作用。種種事業。胥從靜
B28n0156_p0374b11║定中來也。謂之心死可乎。豈特大乘聖人。宏
B28n0156_p0374b12║通普度。即如二乘四果。彼悟徧真之理斷三
B28n0156_p0374b13║界生死。亦不至如。宋儒所彈斥。蓋其所悟徧
B28n0156_p0374b14║真之理。即活機也。必如頑空。而化木石。修定
B28n0156_p0374b15║而入無想。以是詆之當矣。
B28n0156_p0374b16║宋儒曰。釋氏之說。若欲窮其源而去取之則
B28n0156_p0375a01║其說未能窮而已化為佛矣。只且於迹上考
B28n0156_p0375a02║之嗚呼。是何言也原夫佛理之高者如陟須
B28n0156_p0375a03║彌㴱者如探滄海其廣大橫亘沙界。其精微
B28n0156_p0375a04║妙入毫芒。十地菩薩之品位。以九地欲窺之
B28n0156_p0375a05║茫然妙覺如來之心胸以等覺欲測之匹得。
B28n0156_p0375a06║世尊說大乘之法則二乘在座如瘂若聾。維
B28n0156_p0375a07║摩入不二之門。則問法諸賢逡巡退却其閫
B28n0156_p0375a08║奧若斯之難造而淵源若斯之難窮也儒者
B28n0156_p0375a09║欲排之則應號於人曰。吾於佛氏已盡𢲘其
B28n0156_p0375a10║深微盡得其底裏。其理果淺其說果邪妙處
B28n0156_p0375a11║不能有加於吾儒而謬處則大乖於名教以
B28n0156_p0375a12║此持論。乃可以服佛氏之心。信天下後世之
B28n0156_p0375a13║學者也。柰何畏其源之難窮。窮之未能。而身
B28n0156_p0375a14║先化為佛。姑從皮膚形迹草草而排之乎。則
B28n0156_p0375a15║是畏須彌之高恐其顛越姑從山足而譚。須
B28n0156_p0375a16║彌亦不甚崔嵬。畏滄海之深。惧其沉溺姑從
B28n0156_p0375b01║涯岸而語。滄海亦不甚浩淼不將為山靈海
B28n0156_p0375b02║若笑乎。且有所彈斥。必云其理無甚高㴱。源
B28n0156_p0375b03║易窮也。吾灼見其非是雖。終身入之不足化
B28n0156_p0375b04║我也。今一則曰其源難窮。二則曰窮之未能
B28n0156_p0375b05║而恐身已先化。則是明知其玅也。明知其易
B28n0156_p0375b06║於化人也。何為而復行彈射。豈所謂示天下
B28n0156_p0375b07║以太公無我之心哉。若欲云其源不正而易
B28n0156_p0375b08║化人亦必入而窮之。然後可以定其邪正立
B28n0156_p0375b09║其斷案。而有辭於天下後世。不窮其源安知
B28n0156_p0375b10║其邪正不得其罪。安定其斷案不惟。佛氏不
B28n0156_p0375b11║服旁人亦不服也。𨐫如誣平民為盜者。必云
B28n0156_p0375b12║吾已入其奧室。得其真贓。乃可定罪。𮨇曰吾
B28n0156_p0375b13║畏盜之疆也。入而窮之恐未必得贓。身陷大
B28n0156_p0375b14║戮吾姑從聲音笑貌間得盜也。而旁人盡知
B28n0156_p0375b15║盜之為平民也。能不囅然以笑拂然以憤哉。
B28n0156_p0375b16║其所指為迹者在迯其父母一節也。佛氏欲
B28n0156_p0376a01║超生死不得不先斷情緣。既證真常自然濟
B28n0156_p0376a02║度父母一人成道九族生天。生逢吉祥死蒙
B28n0156_p0376a03║㧞濟。其視凡人父子。依戀膝下而服勞奉養
B28n0156_p0376a04║以為虔繫縛情緣而淪胥共溺於苦海。其為
B28n0156_p0376a05║孝孰大而孰小。余固嘗辨此詳矣。此未足以
B28n0156_p0376a06║定佛氏罪也。服佛氏心也。
B28n0156_p0376a07║宋儒曰。某年十五六時。嘗留心於此。後見李
B28n0156_p0376a08║先生。先生只教看聖賢言語。某遂將禪來倚
B28n0156_p0376a09║閣。意中謂禪亦有在。且將聖人書讀來讀去。
B28n0156_p0376a10║一日覺聖賢言語漸漸有味。回頭看釋氏之
B28n0156_p0376a11║說。漸漸破綻。宋儒意蓋又謂吾非不留心。非
B28n0156_p0376a12║不知其旨趣。久之而覺儒道有味。佛理破綻。
B28n0156_p0376a13║故舍彼而取此也此語却可聽。不知佛理之
B28n0156_p0376a14║破綻。作何覷破。儒書之有味。作何咀嚼。吾不
B28n0156_p0376a15║得而窺此老之際也。宋儒為儒。看儒者言語。
B28n0156_p0376a16║㴠泳嚅嚌。久而有味。固其宜也。乃因而得佛
B28n0156_p0376b01║氏之破綻吾不能知矣宋儒當時。胡不一一
B28n0156_p0376b02║悉數其破綻處也吾且𡚶談一二中庸天命
B28n0156_p0376b03║之謂性命指命蔕。性指神靈。此後世性命雙
B28n0156_p0376b04║修之根本也。儒者乃解之曰。天以陰陽五行
B28n0156_p0376b05║化生萬物氣以成形。而理。亦賦焉。猶命令也
B28n0156_p0376b06║則是以命為虛字也。性命兩物。將何所據此
B28n0156_p0376b07║儒者破綻一也。佛無是也。喜怒哀樂之未發
B28n0156_p0376b08║謂之中。中固從喜怒哀樂未發前得名也。儒
B28n0156_p0376b09║者乃解之曰。中者不偏不倚。無過不及。甚是
B28n0156_p0376b10║錯解。此乃已發中節之和也。喜怒哀樂未發
B28n0156_p0376b11║之時杳然而無端倪。漠然而絕形相豈有偏
B28n0156_p0376b12║倚過與不及之可言乎。惟至發而中節。乃可
B28n0156_p0376b13║云不偏不倚無過不及。謂之中節也。此儒者
B28n0156_p0376b14║破綻二也。佛無是也。眼舌為根。食色為塵。根
B28n0156_p0376b15║塵和合乃成緣染是以西方聖人空之曰無
B28n0156_p0376b16║眼耳鼻舌身意。無色聲香味觸法。而大儒乃
B28n0156_p0377a01║曰。食色性也。則是以塵為性也。此儒者破綻
B28n0156_p0377a02║三也。佛無是也。昭昭上帝。主持世界。百神布
B28n0156_p0377a03║列。萬鬼森羅。故曰小心翼翼。以事上帝。又曰
B28n0156_p0377a04║上帝臨汝無貳爾心。又曰神之格思。又曰神
B28n0156_p0377a05║之聽之。又曰精氣為物。游魂為變而儒者乃
B28n0156_p0377a06║云。鬼神者二氣之良能。則是以事上帝事氣
B28n0156_p0377a07║也。上帝臨汝氣臨也。郊社宗廟之祭。祭氣也。
B28n0156_p0377a08║天亦蒼然而已。地亦塊然而已。天地間自人
B28n0156_p0377a09║物紛擾外其餘悉冥冥漠漠而已。有是理乎。
B28n0156_p0377a10║此儒者破綻四也。佛無是也。余不敢盡言矣。
B28n0156_p0377a11║而覔佛之破綻。又將安在。要之仁者見之謂
B28n0156_p0377a12║之仁。智者見之謂之智。各起於眾人之情見
B28n0156_p0377a13║邪正得失。固無定論也。堯之見許由。聖人也。
B28n0156_p0377a14║逆旅主人之見許由竊屨盜也。七十子之見
B28n0156_p0377a15║仲尼。聖人也。西隣父之見仲尼。東家丘也。許
B28n0156_p0377a16║旌陽之見蛟。蛟也九江太守之見蛟。美書生
B28n0156_p0377b01║也。仙佛之見魔。魔也。迷人之見魔仙佛也。天
B28n0156_p0377b02║之見水。瑠璃也。餓鬼之見水。膿血也。白日而
B28n0156_p0377b03║見枯木。木也。夜見枯木。鬼也。佛以儒為破綻。
B28n0156_p0377b04║儒亦以佛為破綻不狂人以狂為狂狂人亦
B28n0156_p0377b05║以不狂者為狂。是非烏乎定哉。
B28n0156_p0377b06║宋儒曰。上蔡云佛所謂性。正聖人所謂心。佛
B28n0156_p0377b07║所謂心。正聖人所謂意。心只是諛得這理佛
B28n0156_p0377b08║氏元不曾認得這理一節。便認知覺運動做
B28n0156_p0377b09║性如視聽言貌思。聖人則各有其理。佛氏只
B28n0156_p0377b10║認得能視能聽能思能動底便是性。不管橫
B28n0156_p0377b11║來竪來。他都認做性。㝡怕人說這理字。都要
B28n0156_p0377b12║除掉了。冤哉晦翁之詆佛也。佛氏之言心性
B28n0156_p0377b13║元只是一物天地世界人物器具公共底一
B28n0156_p0377b14║件。清淨廣大。妙湛圓明物事。名之為性。性之
B28n0156_p0377b15║靈通處。名之為心。性如鏡之明。心如鏡之照。
B28n0156_p0377b16║其實一物也。無所不含裹總謂之性。性而靈
B28n0156_p0378a01║通乃謂之心如山河大地草木瓦礫皆有性
B28n0156_p0378a02║在人物之性能靈通知覺乃可言心。山河大
B28n0156_p0378a03║地草木瓦礫。止名為性。不名為心。佛之所謂
B28n0156_p0378a04║心乃清淨廣大妙湛圓明。謂之本覺謂之般
B28n0156_p0378a05║若謂之毗盧性海謂之摩尼寶珠。所謂意者。
B28n0156_p0378a06║乃人心之識神生死之根本。佛之所以圓修
B28n0156_p0378a07║妙悟必轉此識神而為智慧。乃稱為轉凡成
B28n0156_p0378a08║聖也蓋凡夫之與聖人。本同具此心性。凡夫
B28n0156_p0378a09║迷真逐𡚶。故智慧化而為識神。聖人破妄歸
B28n0156_p0378a10║真。故識神轉而為智慧。意者。佛之所呵也。乃
B28n0156_p0378a11║云佛所謂心正聖人所謂意。亦大謬矣。佛氏
B28n0156_p0378a12║歸真則知覺運動視聽言動能視能聽能言
B28n0156_p0378a13║能動無非是性。凡夫逐妄則知覺運動。視聽
B28n0156_p0378a14║言動。能視能聽能言能動無非是妄。謂佛氏
B28n0156_p0378a15║只認得能視聽能言動底是性豈不冤哉。夫
B28n0156_p0378a16║能視能聽能言能動謂之非性不可。而謂佛
B28n0156_p0378b01║氏所稱清淨廣大妙湛圓明之性。只在視聽
B28n0156_p0378b02║言動得名。有是理乎。宋儒誣佛。佛初無是說
B28n0156_p0378b03║也。說性則如來會一性於綂宗。說理則如來
B28n0156_p0378b04║詮萬理于事物。理之廣博橫被法界理之精
B28n0156_p0378b05║微。析入毫芒。二乘之破見思窮理尚粗。菩薩
B28n0156_p0378b06║之破無明。窮理斯精等覺之一品無明未破。
B28n0156_p0378b07║則理尚有碍。必入妙覺而後一真了徹萬理
B28n0156_p0378b08║洞然矣。謂佛不認得理字。又豈不冤哉。夫佛
B28n0156_p0378b09║稱世尊。尊無二上也。師表天人。依怙幽顯。非
B28n0156_p0378b10║理孰為主張應權三界普度群靈非理孰為
B28n0156_p0378b11║運周。且理有自然安排已遠理有各當湊泊
B28n0156_p0378b12║即乖不安排而有不湊泊而合。此佛理之所
B28n0156_p0378b13║以為玅也。宋儒之所謂理。不知果何物耶。
B28n0156_p0378b14║宋儒又謂。佛云。實際理地。不受一塵佛事門
B28n0156_p0378b15║中。不舍一法他本自說得自所養者也。正是
B28n0156_p0378b16║差處便在這裏吾。儒所養者。是仁義理智他
B28n0156_p0379a01║所養者。只是視聽言動。儒者則全體中。自有
B28n0156_p0379a02║許多道理。各自有分別。有是非。他則只是見
B28n0156_p0379a03║得個渾崙底物事。無分別。無是非少閒用䖏
B28n0156_p0379a04║都羌吾儒只是一個真實道理。他只認得人
B28n0156_p0379a05║心。無所謂道心。吾儒說無不周。無不徧他。亦
B28n0156_p0379a06║說無不周無不徧然人倫上不能周徧更說
B28n0156_p0379a07║甚周徧。夫存心養性養得成儒成佛儒佛皆
B28n0156_p0379a08║有之但儒者存養在人倫事物。而不免黏帶
B28n0156_p0379a09║著實。以故䖏置得。世界停當而卒。縛於世界
B28n0156_p0379a10║之中。佛氏存養亦不捨人倫事物而悟得妙
B28n0156_p0379a11║有真空以故亦處置得世界停當而卒超於
B28n0156_p0379a12║世界之外。卒縛於世界之中故不斷生死卒
B28n0156_p0379a13║超于世界之外故永免流浪儒所養者是仁
B28n0156_p0379a14║義禮智得之矣。他所養者只是視聽言動非
B28n0156_p0379a15║也。夫性無口眼廓然真如。性無形相渾然大
B28n0156_p0379a16║覺。仁義禮智從事物理體而得名視聽言動
B28n0156_p0379b01║從神識應用而立號雖俱是真性發現不過
B28n0156_p0379b02║真性影子。如來從真性全體不發不現處。悟
B28n0156_p0379b03║得。豁然洞然。復還清淨廣大妙湛圓明之本
B28n0156_p0379b04║然後光明寂照。包含普徧。仁義禮智。視聽言
B28n0156_p0379b05║動。一一皆合至理皆是妙用若即在仁義禮
B28n0156_p0379b06║智視聽言動上存養性靈則是認影子以為
B28n0156_p0379b07║本真。失之遠矣。謂全體中自有許多道理是
B28n0156_p0379b08║也䫃儒者為有分別是非故逐於情識。而昧
B28n0156_p0379b09║渾崙物事。佛氏為無分別是非故了悟渾崙
B28n0156_p0379b10║物事。而卒亦萬象森然。含裹十方徧周沙界
B28n0156_p0379b11║惟如來有之耳。謂只見得渾崙物事。用䖏都
B28n0156_p0379b12║羌此尤昧性之譚也。天下惟此個渾崙物事
B28n0156_p0379b13║無所不包含。無所不森列。如渾崙一個朗月
B28n0156_p0379b14║徧暎百川渾崙一個明鏡普現萬像若川川
B28n0156_p0379b15║而覔一個月。月何能周。像像而安一個鏡鏡
B28n0156_p0379b16║何能遍。
B28n0156_p0380a01║宋儒又謂。釋氏之學。與吾儒甚相似處。如有
B28n0156_p0380a02║物先天地無形本寂寥能為萬物主。不逐四
B28n0156_p0380a03║時凋。又撲落非他物縱橫不是塵。山河及大
B28n0156_p0380a04║地。全露法王身。看他是甚麼樣見識。又云此
B28n0156_p0380a05║是法眼禪師下一泒宗旨如此今之禪家。皆
B28n0156_p0380a06║破其說以為有理路。落窠臼。碍正知見今多
B28n0156_p0380a07║是麻三斤。乾屎橛之說。謂之不落窠臼不墮
B28n0156_p0380a08║理路。他說分明處却不是。只內中這等一句
B28n0156_p0380a09║黑如漆者便是緊要處。嗚呼。此難言矣。古人
B28n0156_p0380a10║兩偈理趣朗然。宜儒者所會心也。而禪門反
B28n0156_p0380a11║破其說。麻斤乾屎。意味索然。宜儒者所呵笑
B28n0156_p0380a12║也。而至人反拈其話頭。何也然叅前兩偈未
B28n0156_p0380a13║必證道。叅後兩語。徃徃有悟禪者此又何也。
B28n0156_p0380a14║咦。自智慧之化而為識神也。是非▆起。分別
B28n0156_p0380a15║熾然知見愈多性靈愈晦。饒他說理分明語
B28n0156_p0380a16║言玄妙盡是鬼家活計。播弄精魂。不如絕去
B28n0156_p0380b01║名言掃空義理。如攬虛空了無。把捉。如嚼玄
B28n0156_p0380b02║水。了無滋味。將平日許多理路窠臼。一頓掀
B28n0156_p0380b03║𮋒都盡。而中間止覺般若熏觀。寂寂惺惺忽
B28n0156_p0380b04║然如電光一閃。蓮華乍開。名為大悟。良以禪
B28n0156_p0380b05║家話頭。正玅在無有意味。無可攬嚼。舍分別
B28n0156_p0380b06║而得自在。轉識神而成般若也若要說得義
B28n0156_p0380b07║理疏通。依舊落在卜度思議。明時愈晦悟處
B28n0156_p0380b08║轉迷矣。六祖樵夫也。以不識一字而疾得證
B28n0156_p0380b09║悟。阿難多聞總持人也。以多聞掃盡而後悟
B28n0156_p0380b10║真空良有以也。一句黑如漆乃其所以朗於
B28n0156_p0380b11║月者與。
B28n0156_p0380b12║宋儒又謂。宋儒說佛自私二字。得其要領。又
B28n0156_p0380b13║云佛氏自私昧道。今以惡外物之心。求。照無
B28n0156_p0380b14║物之地猶反鑑索照也。又云。明德而不能推
B28n0156_p0380b15║之以新民。可謂是自私。有學佛者王天順。與
B28n0156_p0380b16║陸子靜辨論云。我這佛法。和耳目口鼻。皆不
B28n0156_p0381a01║愛要天下人各成佛。豈得是自私。子靜笑云。
B28n0156_p0381a02║得度天下人各成佛法。卻是教他各各自私。
B28n0156_p0381a03║自私二字。加於佛氏。何其失之遠也。佛氏修
B28n0156_p0381a04║行。翹勤而不閒寒暑精進而不舍晝夜持戒
B28n0156_p0381a05║德而一塵不染。行布施而四大都捐。方求自
B28n0156_p0381a06║度。即懷度他。由四眾以及六道眾生。由同類
B28n0156_p0381a07║而至含靈蠢動悉在拔救。視如一子。愛而𢌿
B28n0156_p0381a08║以所樂。名曰大慈。哀而㧞以所苦。名曰大悲
B28n0156_p0381a09║其所稱濟度者。處世則教以忠孝仁慈德行
B28n0156_p0381a10║無闕出世則教以涅槃解脫佛道圓成。功濟
B28n0156_p0381a11║三有而口不言恩化被群機而心不責報。辟
B28n0156_p0381a12║支獨覺則如來呵其小乘神僧自了則黃蘗
B28n0156_p0381a13║欲斫雙足。若斯之弘慈利物也。生前利益眾
B28n0156_p0381a14║生。則儒者所有。身後超度群品。則儒者絕無
B28n0156_p0381a15║是故生遭急難不呼宋儒而呼如來。死惧沉
B28n0156_p0381a16║淪。不求周孔而求釋氏。人心歸向有莫知其
B28n0156_p0381b01║所以然者。謂之自私可乎。陸子靜乃謂度天
B28n0156_p0381b02║下人各成佛法。却是教他各各自私。如此戲
B28n0156_p0381b03║論。則似出兒童之口矣。豈有自私之人而能
B28n0156_p0381b04║度盡天下。豈有度盡天下而尚可謂之自私
B28n0156_p0381b05║也。如陸子言各各自私各各得度。則天下無
B28n0156_p0381b06║事矣。又謂佛說萬理俱空。吾儒說萬理俱實
B28n0156_p0381b07║從此一𭅒。方有公私義利之不同。謂儒公義
B28n0156_p0381b08║則可謂佛私利則不可。佛頭目腦髓而不顧
B28n0156_p0381b09║復將何私。佛國城妻子而亦捐復將何利眾
B28n0156_p0381b10║生之生作罪愆。死歸淪墮正以實也。謂萬理
B28n0156_p0381b11║俱實。執情太堅。以至綱常倫理家國山河。人
B28n0156_p0381b12║民眷屬飲食男女。是非毀譽。富貴功名。無一
B28n0156_p0381b13║不實者。執幻泡之身。為金石之固。坐晷[刻-人+ㄑ]之
B28n0156_p0381b14║內營千歲之圖。繫縛諸有。長淪生死以此也
B28n0156_p0381b15║如來愍焉乃以空救之。又恐沉空滯寂。入於
B28n0156_p0381b16║偏枯。又以有救之。以空救有。空為真空。以有
B28n0156_p0382a01║救空。有為妙有。帶枷鎻而罵纓絡沉苦海而
B28n0156_p0382a02║咲彼岸。惑亦甚矣。其云以惡外物之心。求照
B28n0156_p0382a03║無物之地。猶反鑑而索照也。此言甚玅。然非
B28n0156_p0382a04║所以論佛也。佛不喜物亦不惡物。物去不追
B28n0156_p0382a05║物來不避。如懸大圓鏡於空中。任萬像之來
B28n0156_p0382a06║去如來之心。遇空寂。不作空寂想遇紛擾。不
B28n0156_p0382a07║作紛擾想。遇歡喜不作歡喜想。遇苦惱。不作
B28n0156_p0382a08║苦惱想以心御物。不為物御。以心轉境不為
B28n0156_p0382a09║境轉。一物不至而機常活。萬物並作而中寂
B28n0156_p0382a10║然。無以洞之其照常含有以磨之。其光彌瑩
B28n0156_p0382a11║有以磨之。其光彌瑩是為放光。固為對鏡之
B28n0156_p0382a12║稱無以洞之。其照常含。是為返照。亦非反鑑
B28n0156_p0382a13║之比。蓋鑑反背則為死銅。安能鑑物。心返照
B28n0156_p0382a14║則養靈幾。安得復昬。物自來去不可惡惡之
B28n0156_p0382a15║一字即障心。照自發生。不必求。求之一字即
B28n0156_p0382a16║損照不論有物無物矣。迷人有物則喧為障
B28n0156_p0382b01║無物則寂為障。緫之迷情也。悟人無物則寂
B28n0156_p0382b02║而照有物則照而寂。總之悟境也故曰不論
B28n0156_p0382b03║有物無物矣。佛稱大覺金𠎣其所住處稱常
B28n0156_p0382b04║寂光土。言照也。
B28n0156_p0382b05║宋儒又有曰。佛氏妄意天性而不知範圍天
B28n0156_p0382b06║用反以六根之微。因緣天地。明不能盡則誣
B28n0156_p0382b07║天地日月為幻妄。蔽其用於一身之小。溺其
B28n0156_p0382b08║志於虛空之大是尤不知佛者也。天性者佛
B28n0156_p0382b09║謂之本覺。一切眾生。皆有佛性從本以來。靈
B28n0156_p0382b10║靈不昧。了了常知。無始迷倒。不自覺悟欲成
B28n0156_p0382b11║佛果須先了悟自家佛性。後方稱性修習。是
B28n0156_p0382b12║性也。謂之毘盧法界。於中本具三世間四法
B28n0156_p0382b13║界。一切染淨諸法未有一法出此法界。此是
B28n0156_p0382b14║凡夫聖人。根本之真心也。故楞嚴經云。當知
B28n0156_p0382b15║虛空生汝心內。猶如片雲點太清裏。况諸世
B28n0156_p0382b16║界在虛空耶。又云。不知色身外洎山河虛空
B28n0156_p0383a01║大地咸是妙明真心中物。又云。一切世間。諸
B28n0156_p0383a02║所有物。皆即菩提妙明真心。此之真心。一味
B28n0156_p0383a03║絕待。寂然清淨。不生不滅。不增不減。似一顆
B28n0156_p0383a04║圓淨明珠朗然清淨。一切眾生。從無始來。不
B28n0156_p0383a05║了此心。妄見諸相猶如眼病。橫見空花。圓覺
B28n0156_p0383a06║經云。妄認四大為自身相。六塵緣影為自心
B28n0156_p0383a07║相。譬彼病目見空中花。又云譬如百千箇澄
B28n0156_p0383a08║清大海不認。但認一小浮漚。若了四大之身。
B28n0156_p0383a09║緣慮之心緣生無性。全是真心。如了浮漚緣
B28n0156_p0383a10║生無體。全是海水。維佛能了達此真性故能
B28n0156_p0383a11║範圍天用。日月星辰皆其安置。山河大地。皆
B28n0156_p0383a12║其建立。帝釋諸天。皆其應權。君師民物。皆其
B28n0156_p0383a13║現化。自開闢以來。世間一切事用。何者非佛
B28n0156_p0383a14║法之所興起。五帝三王時。佛名未顯。佛法密
B28n0156_p0383a15║持也。至如六根之微。因緣天地之大。其理原
B28n0156_p0383a16║自如此。六根為情塵所染。則為凡夫之六根
B28n0156_p0383b01║形質固𦕈然至微。六根不為情塵所染。則為
B28n0156_p0383b02║聖人之六根。妙用熾然大起。眼為天眼。耳為
B28n0156_p0383b03║天耳。鼻如象王。舌為廣長。身為法身。意通他
B28n0156_p0383b04║心因緣天地。何疑之有。不見觀音大士。冠二
B28n0156_p0383b05║十五圓通。妙三十二應現。單從耳根入也。觀
B28n0156_p0383b06║耳則五根可知矣。天地日月皆有神靈主之。
B28n0156_p0383b07║天趣所攝皆未悟真如。以故劫運終時。五衰
B28n0156_p0383b08║相現。三災並起與大地山河。同稱幻𡚶。非過
B28n0156_p0383b09║也蓋苟悟真性則一切皆真。佛理如是也謂
B28n0156_p0383b10║一身之小。自凡夫之四大而言。謂虛空之大。
B28n0156_p0383b11║亦自凡夫之情見而論。如來不爾。如來證真
B28n0156_p0383b12║如法身。毗盧遮那遍一切處。丈六金身。猶為
B28n0156_p0383b13║劣應。安得謂蔽其用於一身之小也。如來真
B28n0156_p0383b14║心。極其廣大。虛空生心。如片雲之點太清。空
B28n0156_p0383b15║生大覺如一漚之發大海。安得謂溺其志於
B28n0156_p0383b16║虛空之大也。為此說者。是全不知佛之地位。
B28n0156_p0384a01║者矣。如來謂法身遍一切。而宋儒詆其視身
B28n0156_p0384a02║小。如來謂虛空止一漚而宋儒詆其視空大
B28n0156_p0384a03║是大相反也故曰全不知也。
B28n0156_p0384a04║宋儒謂。佛家言禍福報應足以鉗制愚俗為
B28n0156_p0384a05║資足衣食之計。嗟乎。如此老語則是因果報
B28n0156_p0384a06║應。乃後世行脚乞食衲子。專為衣食計者。倡
B28n0156_p0384a07║為此說不知此乃釋迦金口宣言楞嚴諸經。
B28n0156_p0384a08║歷歷道明釋迦棄王位出家。何愁無衣食倡
B28n0156_p0384a09║此以鉗制愚俗而恐嚇取資也。即如易經作
B28n0156_p0384a10║善降祥作惡降殃語聖人亦以此鉗制人而
B28n0156_p0384a11║為衣食資耶天地有司過之神。紏察之吏。善
B28n0156_p0384a12║惡罪福如影隨形。花果二報。毛髮不爽。業力
B28n0156_p0384a13║太重佛不能消。撥無因果。地獄如箭。而謂造
B28n0156_p0384a14║此以鉗制愚俗。亦弗思甚矣。夫報應之理顯
B28n0156_p0384a15║然。人尚怙終不畏。若以為佛家妄作。亦復何
B28n0156_p0384a16║憚而不為。垂世立教之大儒恐不當如是也
B28n0156_p0384b01║宋儒又謂孔孟所謂天。佛家所謂道。佛何嘗
B28n0156_p0384b02║以天為道哉佛之所謂道。無名相無形色無
B28n0156_p0384b03║內外。無終始。大包沙界。細入微芒。建立乾坤。
B28n0156_p0384b04║陶鑄人物立萬刻之範圍為千聖之命脉天
B28n0156_p0384b05║地不足喻其廣。日月不足比其耀。水火不能
B28n0156_p0384b06║為之殃。鬼神不能窺其祕。金剛摩尼未免著
B28n0156_p0384b07║迹。毗盧般若。亦是強名天之一字豈足當之
B28n0156_p0384b08║也。佛以天分欲界。色界。無色界。為三種天。欲
B28n0156_p0384b09║界以十善而感生尚牽慾愛梵天以梵行而
B28n0156_p0384b10║昇濟。未證菩提。極之而非非想報盡還來其
B28n0156_p0384b11║中惟五那含名為不退天趣。如此。佛何嘗以
B28n0156_p0384b12║為道也。佛既名超三界為天人師則欽若昊
B28n0156_p0384b13║天。祗承上帝。此儒者之事。非佛之事也。
B28n0156_p0384b14║宋儒又謂。佛只認得个人心無所謂道心。不知
B28n0156_p0384b15║佛之所㝡呵者人心。所最修者道心也。有善
B28n0156_p0384b16║無惡是道。佛心則纖惡盡去萬善同歸有淨
B28n0156_p0385a01║無染是道。佛心則一塵不染。萬德圓淨。有體
B28n0156_p0385a02║有用是道。佛心則一真不妄。妙應無方。有寂
B28n0156_p0385a03║有照是道。佛心則寂而常照。照而常寂。以性
B28n0156_p0385a04║相不住為宗。以事理無碍為則。佛全是覺。覺
B28n0156_p0385a05║全是道。乃至人心名為識神。名為染法。六根
B28n0156_p0385a06║妄用。八識熾然。生死根因。三途種子。佛之所
B28n0156_p0385a07║以精勤修行。單為去此。如目中之瞖。必抉而
B28n0156_p0385a08║後快。謂只認得人心。豈知佛者哉。
B28n0156_p0385a09║宋儒又謂。嘗見畫底諸師。人物皆雄偉宜其
B28n0156_p0385a10║傑然有立如此富貴利達聲色貨利如何籠
B28n0156_p0385a11║絡得他住。余謂宋儒皮相者。諸師建立豈在
B28n0156_p0385a12║容貌雄偉。既知聲色貨利等籠絡不得則其
B28n0156_p0385a13║風操可貴。而其道必有可尊。何以力詆之為
B28n0156_p0385a14║佛云無上士調御丈夫。大雄氏。彼皆振世豪
B28n0156_p0385a15║傑退步而入佛門。了生死視世間之英雄。固
B28n0156_p0385a16║自天壤。即後世祖位諸師。亦並非凡人。不屑
B28n0156_p0385b01║作一世之功名。而建萬刦不壞之事業。宋儒
B28n0156_p0385b02║詆之。可謂蚍蜉撼大樹。且昔賢不考佛理而
B28n0156_p0385b03║觀氣貌不信如來而信諸師。何也。皮相如此。
B28n0156_p0385b04║假令得見如來三十二相。八十種好。其醉心
B28n0156_p0385b05║又當何如矣。
B28n0156_p0385b06║
B28n0156_p0385b07║
B28n0156_p0385b08║佛法金湯上