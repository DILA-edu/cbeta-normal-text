B28n0156_p0385b09║佛法金湯中
B28n0156_p0385b10║四明鴻苞居士屠隆著
B28n0156_p0385b11║或問。經云。若欲懺悔者。端居念實相。眾罪如
B28n0156_p0385b12║霜露。慧日能消除。大珠和尚曰。見性人猶如
B28n0156_p0385b13║積草等須彌山。只用一星之火。業障如草。智
B28n0156_p0385b14║慧似火。乃釋迦已證如來。尚不能免九惱。何
B28n0156_p0385b15║以故爾。答。日火能消眾罪者。見般若之大勸
B28n0156_p0385b16║人不可不脩行如來不能免九惱者。見業力
B28n0156_p0386a01║之重戒人不可造罪。如來受報。為世人作榜
B28n0156_p0386a02║樣。受猶不受也。是故如來而不免受報。何况
B28n0156_p0386a03║凡夫。寧逃定業。如來而不免滅度。何况凡夫。
B28n0156_p0386a04║寧免無常。
B28n0156_p0386a05║問。聞聲悟道聲聞人與觀自在同。而大小乘
B28n0156_p0386a06║云胡分別。答。聲聞人聞聲而斷集入滅證偏
B28n0156_p0386a07║空之理。觀自在聞聲而入流忘所開圓通之
B28n0156_p0386a08║門。大小二乘。所以逈別。
B28n0156_p0386a09║問。十二因緣。單為緣覺人說耶。答。有小乘十
B28n0156_p0386a10║二因緣。有菩薩十二因緣。小乘悟因緣而滅
B28n0156_p0386a11║色入空。所以局於自了。菩薩悟因緣而即色
B28n0156_p0386a12║即空。所以弘於普度。
B28n0156_p0386a13║問。天台四教。分藏通別圓。人病其教支離𤨏
B28n0156_p0386a14║碎。然否。答。道惟一乘。分為四教。為是眾生機
B28n0156_p0386a15║器不同。不得不爾柯條分布根本同歸。必言
B28n0156_p0386a16║台教云云者。則華嚴三賢十聖。亦屬支離。楞
B28n0156_p0386b01║嚴七處八還亦名𤨏碎。且智者大師。得悟法
B28n0156_p0386b02║華三昧徹見靈山一會儼然未散傳佛心印。
B28n0156_p0386b03║烏可輕詆也。
B28n0156_p0386b04║問。千經萬卷。一字一句皆有玅理。皆有妙解。
B28n0156_p0386b05║狗子無佛性一語。𤢜不可解。如何。舉揚。答。玅
B28n0156_p0386b06║正在不可解。
B28n0156_p0386b07║問。經云。善男子我等住於無念法中。得如是
B28n0156_p0386b08║金色三十二相。放大光明。照無餘世界。不可
B28n0156_p0386b09║思議功德佛說之猶不盡何况餘乘能知也。
B28n0156_p0386b10║得無念者。六根無染故。自然得入諸佛知見
B28n0156_p0386b11║得如是者即名佛藏。亦名法藏即能。一切佛。
B28n0156_p0386b12║一切法。何以故。為無念故。經云。一切諸佛等。
B28n0156_p0386b13║皆從此經出。既稱無念。入佛知見。復從何立
B28n0156_p0386b14║𣷸無念立。無想天滅盡心想亦是無念。如何
B28n0156_p0386b15║不得入佛知見。名為外道。荅。佛言無念。無妄
B28n0156_p0386b16║念。正念不灰滅。般若智在故。外道言無想。正
B28n0156_p0387a01║念灰滅。無般若智熏觀故。
B28n0156_p0387a02║問。何名般若。答。般若無口眼。無名相無念無
B28n0156_p0387a03║無念無為無無為。無淨無無淨。遍一切處不
B28n0156_p0387a04║住一切處。不住一切處。遍一切處如大火聚。
B28n0156_p0387a05║不泊一物。物物皆然。如大圓鏡不立一像。像
B28n0156_p0387a06║像悉現。
B28n0156_p0387a07║問。如何是妄念。答。𡚶無聖凡。只要念不住。聖
B28n0156_p0387a08║念若住。聖念即是𡚶念。凡念不住。凡念即是
B28n0156_p0387a09║正念。所謂妄念。寧。獨外牽塵緣內起塵念。如
B28n0156_p0387a10║經所云。雖修空不以空為證。不得作空想。雖
B28n0156_p0387a11║修定不以定為證。不得作定想。雖得淨。不以
B28n0156_p0387a12║淨為證。不得作淨想若有所得。即作得想。即
B28n0156_p0387a13║是𡚶念。不名解脫。
B28n0156_p0387a14║或問。大珠和尚曰。此頓門以何為宗。以何為
B28n0156_p0387a15║旨。以何為體。以何為用。答。無念為宗。𡚶心不
B28n0156_p0387a16║起為旨。以清淨為體。以智為用。問。既言無念
B28n0156_p0387b01║為宗。未審無念者。無何念。答。無念者。無邪念
B28n0156_p0387b02║非無正念。問。何名邪念何名正念。答。念有念
B28n0156_p0387b03║無。即名邪念。不念有無。即名正念。念善念惡
B28n0156_p0387b04║名為邪念。不念善惡。即名正念乃至苦樂生
B28n0156_p0387b05║滅取捨怨親憎愛。並名邪念。不念苦樂等。即
B28n0156_p0387b06║名正念。問。云何是正念。答。正念者惟念菩提。
B28n0156_p0387b07║問。菩提可得否。答。菩提不可得。問。既不可得
B28n0156_p0387b08║云何惟念菩提。答。只如菩提假立名字。實不
B28n0156_p0387b09║可得。亦無前後得者。為不可得故。即無有念。
B28n0156_p0387b10║只箇無念。是名真念菩提。問。既言以智為用
B28n0156_p0387b11║者。云何為智。答。知二性空即是解脫。知二性
B28n0156_p0387b12║不空。不得解脫。是名為智。亦名了邪正。亦名
B28n0156_p0387b13║識體用。二性空。即是體。知二性空即是解脫。
B28n0156_p0387b14║更不生疑。即名為用。言二性空者。不生有無
B28n0156_p0387b15║善惡愛憎。名二性空。
B28n0156_p0387b16║昔人問禪師。聞鴉鳴否。曰聞鴉飛去。問聞否
B28n0156_p0388a01║曰聞問。鴉鳴故聞。鴉飛去。何故復言聞。答。▆
B28n0156_p0388a02║塵會去。聞性不滅故。人問木殊和尚曰。對一
B28n0156_p0388a03║切色像時。即名為見不對色像時。亦名見否。
B28n0156_p0388a04║答。見問。對物時有見。不對物時。云何有見。答
B28n0156_p0388a05║今言見者。不論對物與不對物。何以故。為見
B28n0156_p0388a06║性常故。有物之時即見無物之時亦見也。故
B28n0156_p0388a07║知物自有去來。見性無去來也。問。正見物時
B28n0156_p0388a08║見中有物否。答。見中不立物。問。正見無物時
B28n0156_p0388a09║見中有無物否。答。見中不立無物。
B28n0156_p0388a10║問。定能生慧慧亦能生定否。答。慧之生定。更
B28n0156_p0388a11║疾于定之生慧。定之生慧。如定水不波。諸物
B28n0156_p0388a12║盡照慧之生定如慧燈一朗。陰怪盡滅。妙喜
B28n0156_p0388a13║曰諸方說靜了方悟。我是悟了方靜。未悟時。
B28n0156_p0388a14║心識紛飛悟了時。方貼貼地。
B28n0156_p0388a15║問。淨土十六觀。觀欄楯羅網。寶樹樓閣。金沙
B28n0156_p0388a16║蓮池。寶地樂華。彌陀大士妙相纓珞種種結
B28n0156_p0388b01║想種種熏觀得無礙空觀否。答。眾生想念人
B28n0156_p0388b02║世。一切塵緣。悉為心障。此想自多生以來機
B28n0156_p0388b03║久根熟。移此想而觀淨土勝妙諸境積久熏
B28n0156_p0388b04║心塵緣頓盡。且十六觀者。即觀。即空即假即
B28n0156_p0388b05║中。般若中熏原無住著。何礙之有。
B28n0156_p0388b06║問。若說菩提心。不住一切處。亦無住處亦無
B28n0156_p0388b07║無住處。心淨時不住于淨心空時不住于空。
B28n0156_p0388b08║一切過去未來現在都不住。此時修淨土人。
B28n0156_p0388b09║還教住于淨土否。答。若到此時連西方也。不
B28n0156_p0388b10║住。問。連西方也不住。莫恐生西方便不成否。
B28n0156_p0388b11║答。連西方也不住生西方是等閑。
B28n0156_p0388b12║或問定慧于居士。居士曰汝謂定慧如何。曰
B28n0156_p0388b13║泰山崩雷電擊。虎狼逼心屹不動。是定隔壁
B28n0156_p0388b14║見一切物。千萬人舉心動念。皆能了知千百
B28n0156_p0388b15║世過去未來事。皆能照見是慧曰。汝莫作是
B28n0156_p0388b16║念汝若作是念。定慧不成。早已著魔了。問。如
B28n0156_p0389a01║何是定慧。答。一切善惡。悉能分別。是慧於所
B28n0156_p0389a02║分別之䖏。不起愛憎不隨所染是定。
B28n0156_p0389a03║問。受罪眾生。有佛性否。答。有佛性。問。既有佛
B28n0156_p0389a04║性。正入地獄時。佛性同入否。答。亦同入。問。既
B28n0156_p0389a05║同入。眾生受罪。佛性亦同受罪否。答。佛性雖
B28n0156_p0389a06║同眾生入地獄。是眾生受罪。佛性不受問。既
B28n0156_p0389a07║同入。因何不受。答。眾生受罪時。佛性已化為
B28n0156_p0389a08║識神。是識神受罪。非佛性受罪。問。佛性既已
B28n0156_p0389a09║化為識神。如何說佛性同入。答。佛性已化為
B28n0156_p0389a10║識神。故識神受罪。識神元是佛性。故佛性同
B28n0156_p0389a11║入。譬如梨園扮演帝王者。帝王偶扮罪人。是
B28n0156_p0389a12║罪人受罪。非帝王受罪。罪人元是帝王扮。故
B28n0156_p0389a13║云帝王同入。受罪元是罪人。故云帝王不受
B28n0156_p0389a14║罪。罪人受罪已畢。依舊帝王。地獄識神受罪
B28n0156_p0389a15║已畢。依舊佛性。
B28n0156_p0389a16║問。如何是常不離佛。答。心無起滅。對境寂然
B28n0156_p0389b01║一切時中。畢竟空寂。即是常不離佛。心若有
B28n0156_p0389b02║起滅。念佛佛在口上拜佛佛在膝上覩佛佛
B28n0156_p0389b03║在眼上。心若無起滅佛在心中。
B28n0156_p0389b04║問。不思善。不思惡。惡不可思。善如何也不思
B28n0156_p0389b05║善既不思。還復思惡耶。答。善且不思何况于
B28n0156_p0389b06║惡。一切不思。又非無記。廓然洞然乃證真空。
B28n0156_p0389b07║問。一切不思。定是無記。如何又非無記。答。為
B28n0156_p0389b08║有廓然洞然意思在。
B28n0156_p0389b09║問。真如之性。為實空為實不空若言不空即
B28n0156_p0389b10║是有相。若言空者。即是斷滅。此意云何。答。亦
B28n0156_p0389b11║空亦不空。一切法中。絕愛憎取舍諸相。是名
B28n0156_p0389b12║亦空。於無相體中。具足恒沙萬法。是名亦不
B28n0156_p0389b13║空。於萬法中。絕愛憎取舍。是空而即含不空。
B28n0156_p0389b14║萬法具足。而畢竟絕愛憎。去取舍。是不空而
B28n0156_p0389b15║即舍空。對空有不空之名。今非空故無不空。
B28n0156_p0389b16║對不空有空之名。今非不空。故無空。
B28n0156_p0390a01║問。佛以度盡眾生為本願。一物不度不取正
B28n0156_p0390a02║覺。如何眾生至今還度不盡。佛得無成誑語
B28n0156_p0390a03║否。答。度盡眾生。是佛真實願。何得為誑眾生
B28n0156_p0390a04║為業力所牽。自不能度。眾生度不能盡而佛
B28n0156_p0390a05║終不捨度盡眾生心。所以為真實。所以為不
B28n0156_p0390a06║誑。
B28n0156_p0390a07║問。佛度眾生心切否。曰切。佛之求人。甚於人
B28n0156_p0390a08║之求佛。問。人有求佛而佛不應者。何▆曰▆
B28n0156_p0390a09║是信不及。問。信矣如何。曰。為是心不專。問。專
B28n0156_p0390a10║矣如何。曰。心專亦難說。念頭有淨有穢。是不
B28n0156_p0390a11║專有出有入是不專。有定有亂是不專。行道
B28n0156_p0390a12║有作有輟是不專。問。畢竟專時如何。曰。畢竟
B28n0156_p0390a13║專。畢竟度。問。畢竟度者亦不見幢蓋來臨。曰。
B28n0156_p0390a14║佛有密度。有顯度。顯度者幢蓋來臨是。密度
B28n0156_p0390a15║者。使汝心開目明是。然臨了到底幢蓋定來。
B28n0156_p0390a16║龍華有期。靈山未散。
B28n0156_p0390b01║問。無情是佛否。答。無情是佛者。死人應是如
B28n0156_p0390b02║來所謂無情。為無凡情。非無聖情。問。何名聖
B28n0156_p0390b03║情。何名凡情。答。無分別是非。於一切境上法
B28n0156_p0390b04║上。不著不取。是名聖情。有分別是非於一切
B28n0156_p0390b05║境上取著。是名凡情。無凡情。有聖情。有情亦
B28n0156_p0390b06║是無情。不是死人一般無情也。
B28n0156_p0390b07║問。道人何故有神通。凡夫却無。答。真性無礙。
B28n0156_p0390b08║便是神通。為形相所碍神通不顯。道人見性
B28n0156_p0390b09║故空形相。形相不碍故有神通。非術非恠也。
B28n0156_p0390b10║鬼脫軀殼便有五通。故知凡夫無通。定是為
B28n0156_p0390b11║形相所礙。
B28n0156_p0390b12║逹觀與田叔坐。一狗子在桌下忽去。師問田
B28n0156_p0390b13║叔。狗去。桌子去否。田叔無答。余代為答曰。桌
B28n0156_p0390b14║子去。師曰。狗能去。桌子是木。安能去。答。佛下
B28n0156_p0390b15║自天宮。木佛出來迎。彼木能來。定知此木能
B28n0156_p0390b16║去。
B28n0156_p0391a01║問。有人乘舩。舩底刺殺螺蜆為是人受罪。為
B28n0156_p0391a02║復舩當罪。曰。俱不受罪。罪從心生。無心何罪。
B28n0156_p0391a03║官枉殺人。罪坐官。不坐劊子手。宦有意。劊子
B28n0156_p0391a04║手無意也。皂隸笞人。人怨官。不怨皂隸。官有
B28n0156_p0391a05║意。皂隸無意也。問。誤殺眾生者未嘗有意得
B28n0156_p0391a06║無罪否。曰。佛有禁戒。不得誤殺眾生。不留心
B28n0156_p0391a07║禁戒。便自有殺理。烏得無罪。以故殺者以故
B28n0156_p0391a08║報。以誤殺者以誤報。
B28n0156_p0391a09║問。佛既普度眾生。願力廣大。乃又有不能度
B28n0156_p0391a10║者。何以故。答。大冶洪爐不問金銀銅錫。釵釧
B28n0156_p0391a11║簮環。無一不鎔。然不能鎔瓦石。長天朗月。不
B28n0156_p0391a12║問江湖河海。溪澗溝渠。無一不暎。然不能暎
B28n0156_p0391a13║沙土。
B28n0156_p0391a14║問。釋迦成道。廣化有情。摩登[婬-壬+(工/山)]女。一見證果。
B28n0156_p0391a15║獨城東老母。終身不見佛。此時此會。尚爾無
B28n0156_p0391a16║緣。更復何時。興起道念。當是此媼。定無佛性
B28n0156_p0391b01║底。答。不然世間史無一無佛性底眾生。此媼
B28n0156_p0391b02║與釋迦無緣。安知遇他佛時。不便興起道念。
B28n0156_p0391b03║問。地獄眾生。正受罪時。能念佛號一聲。得出
B28n0156_p0391b04║地獄否。曰。即出。咦。這一聲佛號詎同小可。譬
B28n0156_p0391b05║如日輪出空。萬恠陵滅。詔書頒赦。萬罪俱銷。
B28n0156_p0391b06║問。審如是者。眾生造罪種種。何不牢記此一
B28n0156_p0391b07║聲。到此時用著。答。眾生業重自障。此時決不
B28n0156_p0391b08║記得這一聲。譬如人臨睡時作念。我此番睡
B28n0156_p0391b09║去。决要作一好夢及至睡去。隨緣夢來。決不
B28n0156_p0391b10║是先作念底夢。一窹𥧌相隔。便不由我作主。
B28n0156_p0391b11║何况生死相隔。安能圖此僥倖。惟一向念佛
B28n0156_p0391b12║修行人。偶犯地獄罪。正受罪時。舊根發起。一
B28n0156_p0391b13║聲佛號。脚下便生蓮華。理則有之。問。生前千
B28n0156_p0391b14║聲佛號尚不免地獄。死後一聲佛號何得頓
B28n0156_p0391b15║爾脫離。曰。生前千聲佛號。不免地獄者。業力
B28n0156_p0391b16║重故。死後一聲佛號。頓爾脫離者。此一聲佛
B28n0156_p0392a01║力重故。
B28n0156_p0392a02║問。如來放眉閒白毫相光。見東方萬八千國。
B28n0156_p0392a03║是實語否。答。佛性本極廣大包含虛空生大
B28n0156_p0392a04║覺中僅如大海一漚何况東方萬八千國有
B28n0156_p0392a05║人咲迦老云。汝為淨飯王子。何故說大𡚶語。
B28n0156_p0392a06║如來吐舌。上至髮際。曰。汝曾見有如此舌人。
B28n0156_p0392a07║而說妄語者否。蓋如來廣長舌。從不𡚶語得
B28n0156_p0392a08║也。上至髮際特其小小者直滿三千大千世
B28n0156_p0392a09║界。問。此語信甚難及。答。眾生謗人。若謗聞一
B28n0156_p0392a10║邑則將來舌滿一邑。若謗聞一國則將來舌
B28n0156_p0392a11║滿一國。受犂耕之報。豈况如來廣長舌不滿
B28n0156_p0392a12║三千大千世界。
B28n0156_p0392a13║問。此邦去淨土十萬億。云胡徃生者彈指可
B28n0156_p0392a14║到。答。徃生是佛性。不是色身。豈不彈指可到。
B28n0156_p0392a15║如人心識。一動念便想到千萬里外。且眾生
B28n0156_p0392a16║心淨則土淨。此土即是淨土蓋惟心淨土。含
B28n0156_p0392b01║褁三千大千此娑婆一國豈不即是淨土。心
B28n0156_p0392b02║穢則淨土遠於十萬億心淨則近于彈指。故
B28n0156_p0392b03║曰生則決定生。去則實不去。
B28n0156_p0392b04║問。人生有形殼故有箠楚痛苦。死則形殼▆
B28n0156_p0392b05║滅誰為受痛而云有地獄刀劍鑊湯諸苦。答。
B28n0156_p0392b06║鞭生人則痛鞭死人則不痛。受痛非形殼也。
B28n0156_p0392b07║人死形殼雖滅。神識尚存安得不受痛苦人
B28n0156_p0392b08║生有身死後亦有身。問。人死那得復有身。答。
B28n0156_p0392b09║汝今日那得有汝身。
B28n0156_p0392b10║問。千聖皆言蠢動含靈。皆有佛性。闡提亦有
B28n0156_p0392b11║佛性𤢜興教大師天台傳佛心印。云。性具惡
B28n0156_p0392b12║緣。了修惡。即是性惡。何以故。答。性中元具染
B28n0156_p0392b13║淨二緣。淨即是善。染即是惡。就善說則云人
B28n0156_p0392b14║人皆有佛性。就惡說。則云修惡性惡。云修惡
B28n0156_p0392b15║者。乃名煩惱即菩提。生死即涅槃若不云修
B28n0156_p0392b16║惡則是菩提即菩提。湼槃即涅槃矣是故說
B28n0156_p0393a01║性善見人可修說性惡見人不可不修。
B28n0156_p0393a02║或謂居士曰。子與宋大儒作對辯佛法。兩廡
B28n0156_p0393a03║下冷猪肉喫不成了居士笑曰。長亝人正怕
B28n0156_p0393a04║喫猪肉。
B28n0156_p0393a05║居士女死哭而無淚。人問故答。哭者俗諦。無
B28n0156_p0393a06║淚者真諦。問。哭有益乎曰。無益閻王不放轉。
B28n0156_p0393a07║問。哭有損乎。曰有損。深亡者愛河。
B28n0156_p0393a08║問。畜生與人性命同乎曰同問。人死多則有
B28n0156_p0393a09║鬼。猪羊死多無鬼何也。答。人畏人鬼故人有
B28n0156_p0393a10║鬼。不畏猪羊鬼故猪羊無鬼。人夜見朽株以
B28n0156_p0393a11║為鬼也而病。日見其朽株也而病愈。故知鬼
B28n0156_p0393a12║只在人心。問。世間乃無鬼耶。曰。有世間之鬼。
B28n0156_p0393a13║由人心之鬼感見。
B28n0156_p0393a14║問。世間有佛否。曰。有問佛多否曰多。問佛如
B28n0156_p0393a15║多者人何故不見。曰佛見人人不見佛人障
B28n0156_p0393a16║重故。如人見螻蟻螻蟻不。見人。螻蟻障重故
B28n0156_p0393b01║嗚呼。人日睹雜色。眼根不淨。故不見佛相日
B28n0156_p0393b02║聆雜聲。耳根不淨。故不聞佛音。日馳雜想意
B28n0156_p0393b03║根不淨。故不通佛心。一旦清淨。玉毫現前。總
B28n0156_p0393b04║來是這箇文喜和尚。終日禮拜文殊文殊不
B28n0156_p0393b05║來一朝下來笟籬揮去。
B28n0156_p0393b06║人問。坐禪作佛經論所說。馬祖何故訶坐禪
B28n0156_p0393b07║僧。答。只許心坐禪不許身坐禪。心得禪定閙
B28n0156_p0393b08║市都是蒲團。心不得定蒲團却是閙市。
B28n0156_p0393b09║問淨。曰在穢上得。問寂。曰在喧上得。問佛。曰
B28n0156_p0393b10║在凡夫上得。
B28n0156_p0393b11║問。有好道而不求。信佛而不行如何。答。好道
B28n0156_p0393b12║而不求還是不好。信佛而不行。還是不信。
B28n0156_p0393b13║問。善人謗佛。惡人讚佛如何。答。善人謗佛謗
B28n0156_p0393b14║罪不以善減善因謗而消。惡人讚佛惡罪不
B28n0156_p0393b15║以讚減讚佛之功自在。
B28n0156_p0393b16║問。愚人奉佛。智人不奉佛。如何。答。愚人奉佛
B28n0156_p0394a01║奉佛之一念是智。智人不奉佛。不奉佛之一
B28n0156_p0394a02║念是愚。奉佛愚人。到底成智。不奉佛智人。到
B28n0156_p0394a03║底成愚。誦箒比丘。至愚也。以奉佛故。心契真
B28n0156_p0394a04║如而證果。崔司徒學究天人。大智也。以毀佛
B28n0156_p0394a05║故禍在眉睫而不知。
B28n0156_p0394a06║問。學道在人。何關機緣。答。學道在人。成道在
B28n0156_p0394a07║機緣機緣未至。阿難聽迦老四十九年說法
B28n0156_p0394a08║而不悟。機緣已至受迦葉一夜鉗錘而豁然
B28n0156_p0394a09║機緣者。是瓜熟蒂落。水到渠成。
B28n0156_p0394a10║問。修行人怕死是。不怕死是。答。平日要怕死。
B28n0156_p0394a11║臨終時要不怕死。平日怕死。修行之心纔切。
B28n0156_p0394a12║臨終不怕死。去來之際泰然。平日修行。心中
B28n0156_p0394a13║乃有𣠽柄。𣠽柄在我。臨終方得逍遙。其怕也
B28n0156_p0394a14║乃所以成其不怕。平日只自優游。臨終手脚
B28n0156_p0394a15║忙亂。其不怕也乃所以成其怕。
B28n0156_p0394a16║問。人有三魂有諸答。有問。魂一而已云何能
B28n0156_p0394b01║分而為三。答。倩女離魂。一魂隨王秀才去。一
B28n0156_p0394b02║魂留父母旁。有二則有三。佛成道後千百億
B28n0156_p0394b03║化身。只是此魂所轉。凡夫身坐一處心遶四
B28n0156_p0394b04║天下一遍。此便是千百億化身底光影。
B28n0156_p0394b05║問。形殼與神識。為是一物。為是兩物。荅。兩物。
B28n0156_p0394b06║問。既是兩物。應不相知。云何。形有疾痛。心神
B28n0156_p0394b07║便苦。荅。一點神識。落在母胎。成形生出一向
B28n0156_p0394b08║與此殼和合久了。只為神認形太實黏做一
B28n0156_p0394b09║塊。所以苦痛相關。人死之後。形神已離為和
B28n0156_p0394b10║合久故。生前之病鬼猶知痛膠黏故也。譬如
B28n0156_p0394b11║骨肉兩人。相處既久。此人疾痛彼人悲苦。亦
B28n0156_p0394b12║以膠黏故也。仙人煉神氣清虛便能調神出
B28n0156_p0394b13║殼。禪人煉成空觀焚燒形殼。便似枯柴如眾
B28n0156_p0394b14║生生前造罪死後罪業隨身。亦只為自家識
B28n0156_p0394b15║神知罪。便被縈纏空觀若成罪即解脫。
B28n0156_p0394b16║問。二十五有。俱被這有縈縛流轉生死。佛門
B28n0156_p0395a01║三觀應說空門。如何又說有門却不復者於
B28n0156_p0395a02║有依舊流浪。答。不然二十五有。為不能空應
B28n0156_p0395a03║須說空二乘之人。沉滯于空還須說有二十
B28n0156_p0395a04║五有是執有故墮生死。三千有門是大乘圓
B28n0156_p0395a05║頓玅有。故趣涅槃。
B28n0156_p0395a06║問。荊溪大師心要有三惑。有三觀有三諦。有
B28n0156_p0395a07║三智有三德。何也。答。三惑者。無明塵沙見思。
B28n0156_p0395a08║三觀者空假中。三諦者中真俗。三智者一切
B28n0156_p0395a09║智道種智。一切種智。三德者般若德解脫德
B28n0156_p0395a10║法身德三惑是病三觀是藥如來為眾生有
B28n0156_p0395a11║三惑大病。故設三觀妙藥對治三病空觀治
B28n0156_p0395a12║見思病假觀治塵沙病中觀治無明病空觀
B28n0156_p0395a13║是真諦泯一切法。假觀是俗諦。立一切法。中
B28n0156_p0395a14║觀是中諦統一切法由茲三觀破茲三惑證
B28n0156_p0395a15║乎三智成乎三德。因病設藥藥妙病除病既
B28n0156_p0395a16║除已藥安所施是皆逆流尋源自然功用非
B28n0156_p0395b01║如來藏中造作所得。譬如人身有四百四種
B28n0156_p0395b02║病須四百四種藥治豈得謂之支離。
B28n0156_p0395b03║問。華嚴十信十住十行十廻向十地等覺玅
B28n0156_p0395b04║覺。答。十住十行十廻向謂之三賢為賢位菩
B28n0156_p0395b05║薩十地謂之十聖為聖位菩薩。雖分賢聖皆
B28n0156_p0395b06║大乘菩薩也。十信者萬行之先三賢之首也。
B28n0156_p0395b07║經云信為道源功德母。長養一切諸善法等
B28n0156_p0395b08║覺謂之一生補處菩薩等于妙覺未逹一間。
B28n0156_p0395b09║妙覺如來極果也十信者信佛不疑决定要
B28n0156_p0395b10║成佛信心成就便下手修行若信而不修不
B28n0156_p0395b11║名為信從凡入聖必以此信為先導十住者
B28n0156_p0395b12║謂從信心修行。有所證入便住地不退轉故
B28n0156_p0395b13║名十住十行者由十住進修。得證佛道自得
B28n0156_p0395b14║己利而利他之行未成。是故隨順眾生廣行
B28n0156_p0395b15║饒益作利人功行故名十行十𢌞向者起大
B28n0156_p0395b16║悲心救度眾生廻轉前十行之善向于三處。
B28n0156_p0396a01║三䖏者。一真如實際。是所證。二無上菩提。是
B28n0156_p0396a02║所求。三一切眾生是所度。以度人善行迴向
B28n0156_p0396a03║此三處圓滿萬行等入法界也。十地者。菩薩
B28n0156_p0396a04║修信住行向。證得菩薩果位。謂之地者菩薩
B28n0156_p0396a05║證此果。一切佛法。依此發生。如一切草木。依
B28n0156_p0396a06║地發生也。住行向是修。是菩薩因位。故名三
B28n0156_p0396a07║賢。十地是證。是菩薩果位。故名十聖。等妙二
B28n0156_p0396a08║覺是佛位。等覺破一品無明。便入玅覺。以其
B28n0156_p0396a09║死一分無明。生一分妙果故云一生補處補
B28n0156_p0396a10║處者。補玅覺處也。
B28n0156_p0396a11║問。佛生滅滅已。寂滅為樂得。非是二乘人。灰
B28n0156_p0396a12║心絕慮。入斷滅見否。答。二乘斷滅。是滅心慮
B28n0156_p0396a13║故為偏空如來寂滅。是止滅生死。玅用宛起
B28n0156_p0396a14║故為真空。
B28n0156_p0396a15║居士閱唐宣律師傳夫人送供朝夕周旋。嘗
B28n0156_p0396a16║問天人以古佛蹟種種。夫人應答如流。服其
B28n0156_p0396b01║淹愽居士心極喜天人晤言杳然不見後覽
B28n0156_p0396b02║經云。二種比丘其一寡淺。持戒誦經。惟通一
B28n0156_p0396b03║句。天神賛護其一多聞廣覽經藏天神不賛
B28n0156_p0396b04║多聞怒之。天神曰。彼比丘少聞言行相𮨇汝
B28n0156_p0396b05║雖能博誦三藏行與經違居士乃矍然自省
B28n0156_p0396b06║天神不至。有由然矣。當學慶喜盡掃見聞何
B28n0156_p0396b07║如香嚴悉燒文字。
B28n0156_p0396b08║問。何謂依正二報。答。正報者。即五陰之身。眾
B28n0156_p0396b09║生隨其所作善惡之業各各感得此身正受
B28n0156_p0396b10║其報故名正報。依報者。即世界國土。眾生各
B28n0156_p0396b11║各隨其果報之身依之而受報。故名依報。人
B28n0156_p0396b12║間一切寒暑祥災。水旱疾病等事。皆是眾生
B28n0156_p0396b13║作業感報。亦可名依報。
B28n0156_p0396b14║問。某聞三觀空假中。又聞有三止何也。答。三
B28n0156_p0396b15║止。一體真止。謂體逹無明顛倒之妄。即是實
B28n0156_p0396b16║相之真。心得止寂是名體真止。對空觀。二方
B28n0156_p0397a01║便隨緣止謂隨緣歷境。善巧應用。安心不動。
B28n0156_p0397a02║心得止寂。是名方便隨緣止。對假觀。三離二
B28n0156_p0397a03║邊分別止。謂不分別生死涅槃有無斷常等
B28n0156_p0397a04║二邊之相。心得止寂是名離二邊分別止對
B28n0156_p0397a05║中觀。問。請問三觀。荅。詳大明三藏法數。觀者。
B28n0156_p0397a06║照了之義。三觀即具三諦之法。若觀心空。則
B28n0156_p0397a07║一切法皆空。即是真諦。若觀心假。則一切法
B28n0156_p0397a08║皆假。即是俗諦。若觀心中。則一切法皆中。即
B28n0156_p0397a09║是中諦。此之三觀。全由性發。實匪修成。故於
B28n0156_p0397a10║一心宛有三用。所謂一心三觀也。空觀者。離
B28n0156_p0397a11║性離相之謂。謂觀一念之心。不在內。不在外。
B28n0156_p0397a12║不在中間名之為空。由觀一念空故。一空一
B28n0156_p0397a13║切空。無假無中而不空。以三觀皆能蕩相故
B28n0156_p0397a14║也。空蕩見思之相。假蕩塵沙之相。中蕩無明
B28n0156_p0397a15║之相。三相皆蕩。即畢竟空。是名空觀。假觀者。
B28n0156_p0397a16║無法不備之謂。謂觀一念之心。具足一切諸
B28n0156_p0397b01║法。名之為假。由觀一念假故。一假一切假。無
B28n0156_p0397b02║空無中而不假。以三觀皆能立法故也。空立
B28n0156_p0397b03║真諦之法。假立俗諦之法中立中諦之法。三
B28n0156_p0397b04║法皆立。即為妙假。是名假觀中觀者。即中正。
B28n0156_p0397b05║絕二邊對待之謂。謂觀一念之心。非空非假。
B28n0156_p0397b06║即空即假。名之謂中。由觀一念中故。一中一
B28n0156_p0397b07║切中。無空無假而不中以三觀當處皆能絕
B28n0156_p0397b08║待故也。言空則空外無法。言假則假外無法
B28n0156_p0397b09║言中則中外無法。三皆絕待即為圓中是名
B28n0156_p0397b10║中觀。問。請問三諦。荅。按三藏法數。諦者諦審
B28n0156_p0397b11║也。謂諦審一切法。即空即假即中。即空是真
B28n0156_p0397b12║諦。即假是俗諦。即中是中諦。此三隔歷即是
B28n0156_p0397b13║次第三諦。三一無碍即是圓融三諦。真諦者
B28n0156_p0397b14║真即真空泯一切法之謂也。蓋諸法本空眾
B28n0156_p0397b15║生不了執之為實而生妄見。若以空觀蕩之
B28n0156_p0397b16║則實情自忘。情忘自能離於諸相。諸相若離
B28n0156_p0398a01║則真空之理自然諦了。故名真諦。俗諦者俗
B28n0156_p0398a02║即世俗。立一切法之謂也。諸法雖即本空。皆
B28n0156_p0398a03║不可得若以假觀照之。則知性具諸法歷歷
B28n0156_p0398a04║宛然世俗之用。自然諦了。故名俗諦。中諦者
B28n0156_p0398a05║中即中正綂一切法之謂也。諸法本來不離
B28n0156_p0398a06║二邊。不即二邊若以中觀觀之。則知諸法非
B28n0156_p0398a07║真非俗即真即俗。清淨洞徹。圓融無碍之理。
B28n0156_p0398a08║自然諦了。故名中諦。佛法金湯錄卷中