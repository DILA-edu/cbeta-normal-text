B28n0156_p0398a09║佛法金湯下
B28n0156_p0398a10║四明鴻苞居士屠隆著
B28n0156_p0398a11║問。悉逹太子。四門遊觀。見生老病死。因而出
B28n0156_p0398a12║家。雪山苦行六年。成道度世。為實為權。願聞
B28n0156_p0398a13║其說。荅。悉逹干過去世。已悟無常。證位菩薩
B28n0156_p0398a14║豈待四門偶見始悟諸苦。道品久證豈待雪
B28n0156_p0398a15║山苦行然後成功。皆是開權起教。為世人榜
B28n0156_p0398a16║樣也。蓋乘願力而來。普度群生者歟。
B28n0156_p0398b01║問。佛法戒于貢高我慢。乃啟口容聲。自稱天
B28n0156_p0398b02║上天下。惟吾獨尊。自稱如來。自稱十號。何以
B28n0156_p0398b03║故。答。如來之法。或以表德。或以揚教。表德應
B28n0156_p0398b04║須謙冲。揚教不妨直任。且戒于貢高我慢者。
B28n0156_p0398b05║學人之事。非如來之事也。學人有憍慢之根。
B28n0156_p0398b06║故當禁戒。如來斷增上之念。直道宣揚。地位
B28n0156_p0398b07║遼絕也。
B28n0156_p0398b08║問。蠢動含靈。皆有佛性。輪廻流轉中。人為旁
B28n0156_p0398b09║生。旁生為人。旁生既是人流轉云何旁生無
B28n0156_p0398b10║知。神識與人逈別。答。神識昏迷。總緣業障凡
B28n0156_p0398b11║夫比得道人。則凡夫業重故昏旁生比人。則
B28n0156_p0398b12║旁生業更重故更昏。及至解脫。與人一般。
B28n0156_p0398b13║問。十二因緣。荅。無明等展轉感果。分為三世
B28n0156_p0398b14║因果。無明與行二者。是過去之因識與名色
B28n0156_p0398b15║六入觸受五者。是現在胎中五陰身果。愛取
B28n0156_p0398b16║有三者。是現在之因。生老死。是未來之果。由
B28n0156_p0399a01║過去世無明與行為因感現在世識乃至受
B28n0156_p0399a02║五者為果。由現在果。起愛取有三者。為現在
B28n0156_p0399a03║之因。感未來世生老死三者之果展轉感果
B28n0156_p0399a04║為因互相。由藉為緣。三世循環相續無間斷
B28n0156_p0399a05║也。無明者。謂過去世煩惱之惑覆蓋本性。無
B28n0156_p0399a06║所明了。緣此無明。造作身口一切善惡行業。
B28n0156_p0399a07║是名為行。由過去惑業相牽。致令阿賴耶識
B28n0156_p0399a08║投入母胎。與父母神氣和合為胎藏種子。是
B28n0156_p0399a09║名識。由此神識作種。於是有心。未成形質。但
B28n0156_p0399a10║有心之名目。是為名。由此漸成色身。諸根未
B28n0156_p0399a11║具。具凝滑肉團是為色由此名色。六根漸具
B28n0156_p0399a12║則能入諸塵。是為六入。由六根成就。十月滿
B28n0156_p0399a13║足身根出胎。雖未能便了知一切苦樂。六根
B28n0156_p0399a14║漸漸與六塵感觸。是名為觸。由六塵觸對六
B28n0156_p0399a15║根。便能領納前境好惡等事。是名為受由頌
B28n0156_p0399a16║受以後。便于種種勝妙聲色[婬-壬+(工/山)]慾等境。生起
B28n0156_p0399b01║貪愛是名為愛。由此貪愛慾心轉盛於五塵
B28n0156_p0399b02║境。奔走馳求。是名為取。由此求取塵境。起善
B28n0156_p0399b03║惡業。積集牽引生三有生死。是名為有。由現
B28n0156_p0399b04║世善惡有。業感後世還。于六道四生中受生。
B28n0156_p0399b05║是名為生。由此受生。即有變壞。是名為。老死。
B28n0156_p0399b06║三世因緣。流轉如此。今稟佛教。以觀智照之。
B28n0156_p0399b07║一滅俱滅。頓出三界生死。
B28n0156_p0399b08║問。何謂二空。荅。一人空。凡夫妄計五蘊是我。
B28n0156_p0399b09║強立主宰。引生煩惱。造種種業。佛為破此計
B28n0156_p0399b10║故說五蘊無我二乘悟之入無我理。是名人
B28n0156_p0399b11║空。二法空。二乘但悟人空。未達法空。猶執五
B28n0156_p0399b12║蘊之法實有。佛為破此執故。說般若㴱慧。徹
B28n0156_p0399b13║見五蘊自性皆空菩薩悟之。入法空理。是名
B28n0156_p0399b14║法空。問。何謂法性法相。荅。龍樹菩薩作大莊
B28n0156_p0399b15║嚴大智度等論。明一切眾生。皆有佛性。一闡
B28n0156_p0399b16║提等。皆當作佛。是為法性宗。無著天親菩薩。
B28n0156_p0400a01║夜昇覩史天宮。於慈氏菩薩所。受瑜伽師地
B28n0156_p0400a02║等論。專弘八識一切法相。是為法相宗。問。何
B28n0156_p0400a03║謂見惑思惑塵沙惑無明惑。荅。分別曰見。謂
B28n0156_p0400a04║意根對法塵非理分別起諸邪見。計斷計常。
B28n0156_p0400a05║乃至有無諸見。共有八十八使。一身見。二邊
B28n0156_p0400a06║見。三見取。四戒取。五邪見。此五者名為利使。
B28n0156_p0400a07║六貪。七瞋。八癡。九慢。十疑。此五者名為鈍使。
B28n0156_p0400a08║此十使歷三界四諦下增減不同成八十八。
B28n0156_p0400a09║總名見惑。貪愛曰思。謂五根對五塵貪愛染
B28n0156_p0400a10║著。迷而不覺。貪瞋癡慢等。略約三界有八十
B28n0156_p0400a11║一品。於諸境現在則戀。過去則思。名為思惑。
B28n0156_p0400a12║惑暗之境。如塵若沙。不勝煩細。名塵沙惑。無
B28n0156_p0400a13║明惑者。謂於一切法。無所明了。謂之無明。見
B28n0156_p0400a14║思塵沙。二乘人與大乘菩薩同斷無明則惟
B28n0156_p0400a15║菩薩能斷。二乘尚不聞無明名字。况復伏斷。
B28n0156_p0400a16║故永嘉大師云。同除四住。此處為齊。若伏無
B28n0156_p0400b01║明。三藏則劣。三藏即二乘人。四住即見思惑
B28n0156_p0400b02║四住者欲愛住地。色愛住地。無色愛住地。見
B28n0156_p0400b03║一切處住地。言此惑住地而不去也。問。何謂
B28n0156_p0400b04║現量比量。荅。量者量度之義。現者顯現之義。
B28n0156_p0400b05║謂如五根之識。對顯現五塵之境。量度其法。
B28n0156_p0400b06║不相差謬是名現量。比者比類之義。謂借物
B28n0156_p0400b07║比類而知。如遠見烟。知彼有火。比弩知弓。比
B28n0156_p0400b08║獐知鹿之類。是名比量。
B28n0156_p0400b09║問。晦翁云。心要思量分別此是心之本事。一
B28n0156_p0400b10║切事理。必須思量分別然後得當。子乃訶之。
B28n0156_p0400b11║何故。答。如來徵阿難心目所在。阿難答以目
B28n0156_p0400b12║在外而心在內。及如來徵其心不在內。又計
B28n0156_p0400b13║之在外。如是展轉窮逐徵詰。至于無所著處。
B28n0156_p0400b14║使其妄心。無所依止。蓋由阿難不知妙淨明
B28n0156_p0400b15║心。徧一切處。無在無不在。而妄認塵緣分別
B28n0156_p0400b16║影事。以為心相。如來欲破其妄想緣心。顯其
B28n0156_p0401a01║妙淨明體故七處徵之。令其情竭意窮。真心
B28n0156_p0401a02║自現。今晦翁所云。正是塵緣分別妄心。萬刦
B28n0156_p0401a03║生死根本。殊不知以妄心思量分別。祗益迷
B28n0156_p0401a04║倒。悟得玅明真心。則不思量而思量。不分別。
B28n0156_p0401a05║而分別。一真寂照。萬法洞然。宋儒所認。多是
B28n0156_p0401a06║三生石上精魂。可惜也。
B28n0156_p0401a07║問。何謂九識。答。一眼識。眼根屬見能見者是
B28n0156_p0401a08║眼識。二耳識。耳根屬聽能聽者是耳識。三鼻
B28n0156_p0401a09║識。鼻根屬齅。能齅者是鼻識。四舌識。舌根屬
B28n0156_p0401a10║嘗味。能嘗者是舌識。五身識。身根屬觸。能覺
B28n0156_p0401a11║觸者是身識。六意識。意根屬分別。能分別者
B28n0156_p0401a12║是意識。七末那識。梵語末那。華言意。此識本
B28n0156_p0401a13║無定體。即第八識之染分。能以六根之塵。送
B28n0156_p0401a14║入內意。又名傳送識。八阿賴耶識。梵語阿賴
B28n0156_p0401a15║耶。華言藏識。此識能含藏染淨二種法。若明
B28n0156_p0401a16║鏡能含一切好醜像。若藏染分。大地火坑。若
B28n0156_p0401b01║藏淨分。蓮臺華藏。九菴摩羅識。梵語菴摩羅
B28n0156_p0401b02║華言白淨。即如來清淨本然。玅明心識也。
B28n0156_p0401b03║問。梵天脩梵行。梵行者。淨行也。此行與如來
B28n0156_p0401b04║白淨行業同。何故只得生天。答。為不得般若
B28n0156_p0401b05║智。薰觀。止脩淨行。止得生天。
B28n0156_p0401b06║居士見一比丘乞食貧家。旁有大富室。居士
B28n0156_p0401b07║曰。師何不乞富室而乞貧家。答曰。貧道不知
B28n0156_p0401b08║其貧家。居士曰。此是無記性。比丘曰。貧道記
B28n0156_p0401b09║得不擇貧富。其心平等。故非無記性。
B28n0156_p0401b10║問。阿難被摩登伽女。攝入[婬-壬+(工/山)]室[婬-壬+(工/山)]躬拊摩。將
B28n0156_p0401b11║毀戒體。如何。答。是摩登[婬-壬+(工/山)]心熾盛。將欲毀阿
B28n0156_p0401b12║難戒體。非阿難將自毀其戒體。阿難縱未徹
B28n0156_p0401b13║悟。業已是初果人。親事如來。戒德堅固。何容
B28n0156_p0401b14║易便毀。止是摩登心將欲如此耳。阿難被攝
B28n0156_p0401b15║後。種種迷情。未必都是實境。總來世尊要說
B28n0156_p0401b16║出一部楞嚴。作人天耳目。借阿難權說。後學
B28n0156_p0402a01║便認阿難是恁地不濟人。近癡人前。不可說
B28n0156_p0402a02║夢即如調逹謗佛。入阿鼻地獄。未必調逹實。
B28n0156_p0402a03║是闡提。地獄寔是苦報。總來權設。安知調逹
B28n0156_p0402a04║不是大菩薩化身。要顯如來不免有謗。謗佛
B28n0156_p0402a05║不免地獄也。問。何以知之。荅。觀人問調逹地
B28n0156_p0402a06║獄中苦否。對云。三禪天樂不過如此若真受
B28n0156_p0402a07║極苦報。世間那有此硬牙根人。要知佛之心
B28n0156_p0402a08║境。大都不可思議。
B28n0156_p0402a09║問。一二十年。㴱山習靜。如何心地尚不得靜。
B28n0156_p0402a10║答。靜中境像。須從動處試得過纔是。猫狗坐
B28n0156_p0402a11║臥籬落下。何等安靜掉下一片骨頭。即時忙
B28n0156_p0402a12║亂。從一切美境歷過。方表不貪。從一切惡境
B28n0156_p0402a13║歷過。方表不瞋。於一切不貪不瞋䖏。不生留
B28n0156_p0402a14║碍。方表不癡。未了實相。習靜㴱山。無有是處。
B28n0156_p0402a15║問。古德云若人識得心。大地無寸土如何解。
B28n0156_p0402a16║答。經云。應觀法界性。一切惟心造。假如虛空
B28n0156_p0402b01║是人心悔昧所成。大地是人心執情所結。一
B28n0156_p0402b02║人悟得真心。則虛空盡皆消隕無復頑虛。大
B28n0156_p0402b03║地悉化真如。豈有寸土。
B28n0156_p0402b04║問。一人發真歸元十方虛空。盡皆消隕自有
B28n0156_p0402b05║佛法以來。豈無有一人發真歸元者。虛空宛
B28n0156_p0402b06║然不見消隕。何也。答。一人發真歸元。虛空自
B28n0156_p0402b07║應消隕。千萬人尚在迷昧。虛空得不宛然。今
B28n0156_p0402b08║夫水一也。天見是瑠璃。餓鬼見是膿血虛空
B28n0156_p0402b09║一也。悟人自是消隕。迷人自是虛空。問。何以
B28n0156_p0402b10║明其然。答。今夫虛空。空也。至人蹈之而升。凡
B28n0156_p0402b11║夫虛空。彼不虛空也。石壁至堅也。至人穿之
B28n0156_p0402b12║而過。凡夫大地。彼不大地也。
B28n0156_p0402b13║問。中國使者至西域。西域國王問中國土風。
B28n0156_p0402b14║使者盛言中國山川風俗。衣冠文物之美。西
B28n0156_p0402b15║域國王曰。願我命終徃生中國。西方之人。既
B28n0156_p0402b16║願徃生中國。中國之人。乃又願徃生西方。何
B28n0156_p0403a01║也。答。此全不知西方之說也。西方淨土。乃彌
B28n0156_p0403a02║陀極樂之國。勝妙莊嚴。西域印度乃南贍部
B28n0156_p0403a03║洲之西。未免垢穢西域願生中國。乃從凡而
B28n0156_p0403a04║慕凡。世人願生淨土乃從凡而慕聖。不同如
B28n0156_p0403a05║此。東方距西域。不過八萬四千。東方距淨土
B28n0156_p0403a06║十萬億遠。六祖亦云八萬四千則亦誤以西
B28n0156_p0403a07║方淨土為西域矣。六祖云東方人造罪。願徃
B28n0156_p0403a08║西方。西方人造罪更將何徃。亦是指西域人。
B28n0156_p0403a09║言耳。若蓮華九品之方。彌陀說法之國豈復
B28n0156_p0403a10║造罪。何待他徃當知六祖此言。是戒世人勿
B28n0156_p0403a11║輕造罪。非掃西方公㨿也。
B28n0156_p0403a12║問。如來正定。故能生慧。狐狸邪定。亦能通神。
B28n0156_p0403a13║何也。荅。此見心靈玅故。如來之定以正故能
B28n0156_p0403a14║生慧狐狸之邪。以定故亦能通神。所謂制之
B28n0156_p0403a15║一處無事不辨。正定生慧慧以見性而超。邪
B28n0156_p0403a16║定通神。神以濟惡而墮。
B28n0156_p0403b01║問。菩薩布施。捨頭目腦髓。捨訖終以無恙。故
B28n0156_p0403b02║可布施。今人若捨。必致傷生。此等大布施。惟
B28n0156_p0403b03║菩薩可行。今人難學。答。今人所以不能學者
B28n0156_p0403b04║以戀此形骸故。若能決定捨此形骸便可作
B28n0156_p0403b05║是布施。即决捨形骸一念。便是菩薩之心。合
B28n0156_p0403b06║菩薩之心。便是壞而不壞。若以不壞心捨施。
B28n0156_p0403b07║便非菩薩。若真亡身為法。壞亦何妨。
B28n0156_p0403b08║居士娑羅園東偏。一至戚寓居焉。夏月居士
B28n0156_p0403b09║日手一編。乘凉風梧樹下。寓居老媼。日怒罵
B28n0156_p0403b10║家人時哭時詈晝夜不絕。花開草榮。風生。月
B28n0156_p0403b11║上與此媼了不相關。居士以園為清都。此媼
B28n0156_p0403b12║以園為火宅因悟同一娑婆世界也心穢即
B28n0156_p0403b13║是穢邦。心淨即是淨土。
B28n0156_p0403b14║問。此媼哭詈。居士聞否。答曰。聞。問。厭惡否。荅
B28n0156_p0403b15║曰。不厭惡。問。既聞矣。云何得不厭惡。答。聞者
B28n0156_p0403b16║吾性不離境故。不厭惡者亦吾性。不隨境故。
B28n0156_p0404a01║聞而厭惡。即非道人。如其不聞。乃同木石。
B28n0156_p0404a02║一搢紳笑居士。長亝曰。子聰明人。作餬塗事。
B28n0156_p0404a03║居士笑曰。予事事餬塗。只長亝一事聰明。君
B28n0156_p0404a04║以我聰明事為餬塗。則將以我餬塗事為聰
B28n0156_p0404a05║明耶。搢紳曰。舉世肉食子獨長亝。寧是舉世
B28n0156_p0404a06║皆餬塗。子𤢜聰明乎。居士曰。不狂人以狂人
B28n0156_p0404a07║為狂。狂人亦以不狂人為狂。仰世界人以覆
B28n0156_p0404a08║世界人為倒。覆世界人亦以仰世界人為倒。
B28n0156_p0404a09║夫見亦何常之有。
B28n0156_p0404a10║問。旁生有前世六親。當來諸佛果如是言。則
B28n0156_p0404a11║旁生斷不可殺食矣。然何以。明其然。答。善哉
B28n0156_p0404a12║問也。人生以百年為率。一世百年。則有一世
B28n0156_p0404a13║六親。十世千年則有十世六親百世萬年則
B28n0156_p0404a14║有百世六親。種種六親。皆不能無業。墮在旁
B28n0156_p0404a15║生。因緣會遇殺而食之。彼此昏迷不能相照。
B28n0156_p0404a16║豈不哀哉。昔戒闍黎見人騎一驢。戲謂之曰。
B28n0156_p0404b01║兒騎阿爺。騎驢者怒驢忽作人言罵其子而
B28n0156_p0404b02║求度戒公戒公度之。立生忉利。又有一人。痛
B28n0156_p0404b03║鞭其馬。馬忽作人言我是汝母何苦鞭我。嗚
B28n0156_p0404b04║呼。凡夫騎父。不知是父。鞭母不知是母。殺食
B28n0156_p0404b05║眾生。安知無六親在。佛弟子問釋迦。世尊。徃
B28n0156_p0404b06║昔曾墮三塗否。世尊曰。吾未成佛以前。地獄
B28n0156_p0404b07║不知幾無論。論為餓鬼。餓鬼不知幾無論。論
B28n0156_p0404b08║為畜生。雜色畜生不可筭數。論為狗。雜色狗
B28n0156_p0404b09║不可筭數。論為白色狗。所積之骨。高等須彌
B28n0156_p0404b10║矣。由此言之。世尊當在旁生時殺而食之者。
B28n0156_p0404b11║又何可筭數。皆殺食當來佛子也。此就其特
B28n0156_p0404b12║甚二事論耳。不必六親。不必諸佛。但與我為
B28n0156_p0404b13║一體同類。相賊相𢦤。永斷慈悲。永沉苦報。能
B28n0156_p0404b14║無凜凜也。
B28n0156_p0404b15║問。先世帝王。始為庖宰漁獵者。首倡殺生肉
B28n0156_p0404b16║食之事。罪業如何。答。此須觀其意根。眾生多
B28n0156_p0405a01║劫以來殺業深重。冤對酬償。必不可免。若菩
B28n0156_p0405a02║薩應權本無利食眾生之心。直為眾生了酬
B28n0156_p0405a03║償之債始為此法。何罪之有。若以利食眾生
B28n0156_p0405a04║血肉故。而立法。則眾生縱然應殺殺生之罪
B28n0156_p0405a05║難逃。
B28n0156_p0405a06║問。佛法視眾生。悉如一子。自不食其肉。作如
B28n0156_p0405a07║是想已。然而見肉還復垂涎。視美人悉如死
B28n0156_p0405a08║尸。自不貪其色。作如是想已。然而見色還復
B28n0156_p0405a09║愛著何也。荅。食眾生肉。多生以來。如是食根
B28n0156_p0405a10║熟故。今生作一子想此想未熟故。貪美人色。
B28n0156_p0405a11║多生以來。如是貪根熟故。今生作死尸想。此
B28n0156_p0405a12║想未熟故。生者令𤍨熟者漸生是故持戒當
B28n0156_p0405a13║堅。戒堅想熟。
B28n0156_p0405a14║問。世人亦有生而不食肉不貪色者何故。荅。
B28n0156_p0405a15║此從多生或熏想或持戒來。宿根既熟。夫豈
B28n0156_p0405a16║偶然。
B28n0156_p0405b01║問。世人亦有彼好甚淡。此嗜獨深者。淡者省
B28n0156_p0405b02║力深者難除。何故。答。淡者由多生曾熏想持
B28n0156_p0405b03║戒得力故。湥者由多生不熏想持戒。或熏戒
B28n0156_p0405b04║而不得力故。如來謂之習氣。習淡者如𤓰𤍨
B28n0156_p0405b05║而蔕自落。習深者。如藕斷而絲猶牽。瓜熟蒂
B28n0156_p0405b06║落如四門生老病死。釋迦一見而了悟是也。
B28n0156_p0405b07║藕斷絲牽。如聽樂聞箏。阿難迦葉。悟後。而猶
B28n0156_p0405b08║愛是也。
B28n0156_p0405b09║問。如來萬劫不壞。三界獨尊。含靈蠢動誰不
B28n0156_p0405b10║依歸。凡聖賢愚。誰不信奉。惟闡提大惡。敢於
B28n0156_p0405b11║謗毀。宋儒皆賢人君子也。何故謗佛。荅。彼局
B28n0156_p0405b12║於教而限於識也。夷齊賢矣。不取湯武晏嬰
B28n0156_p0405b13║智。矣不知仲尼。以仲尼而賛老子猶龍。仲尼
B28n0156_p0405b14║不局於教矣。以太公而知夷齊義士。太公不
B28n0156_p0405b15║限於識矣。
B28n0156_p0405b16║問。人心一耳。何故分為九識。荅。心一而已。隨
B28n0156_p0406a01║染淨二緣故分為九。九識分別。摠屬一心。譬
B28n0156_p0406a02║之海分支流只是一海。木分眾幹。只是一木。
B28n0156_p0406a03║問。智者智慧。識者識神。智是如來覺性。識是
B28n0156_p0406a04║凡夫迷情。智是涅槃妙心。識是生死根本。八
B28n0156_p0406a05║種識皆識也。第九菴摩羅是白淨識。白淨應
B28n0156_p0406a06║云智。何故亦云識。答。白淨是智。以其從染分
B28n0156_p0406a07║過來故亦云識。
B28n0156_p0406a08║問。忍辱仙人被歌利王割裂身體何。故得不
B28n0156_p0406a09║痛苦。荅。一從空觀成。一從忍力就。空觀成。則
B28n0156_p0406a10║四大等於枯柴。忍力就。則心王堅於金銕。枯
B28n0156_p0406a11║柴一任焚燒金䥫何妨砍割。
B28n0156_p0406a12║問。同一旁生也。有死生朝暮。有壽命千齡。有
B28n0156_p0406a13║沉滯污泥。有飛騰霄漢。有酷嗜臭穢。有尋逐
B28n0156_p0406a14║馨香。有偏食葷腥。有單需芻草。種種不同。何
B28n0156_p0406a15║以故爾。答。眾生果報。各隨業因。如影附。形如
B28n0156_p0406a16║芽𤼵種。死生朝莫。殺業重故。壽命千齡。造業
B28n0156_p0406b01║而獨不殺或別作。長壽因故。沉滯污泥。性昬
B28n0156_p0406b02║沉故。飛騰霄漢。性飄揚而造業故。酷嗜臭穢
B28n0156_p0406b03║作穢業故。尋逐馨香。性好香而造業故。偏食
B28n0156_p0406b04║葷腥。宿耽肉食故。單需芻艸。宿戒葷腥而多
B28n0156_p0406b05║作他業故。又或宿世肉食過多罰令草食故。
B28n0156_p0406b06║是故主宰因果者不漏不錯。亦是眾生業報
B28n0156_p0406b07║自然無煩主者。尚有多種。不能悉述。
B28n0156_p0406b08║問。五戒十善。方得人道故。應全享樂趣。何多
B28n0156_p0406b09║眾苦。娑婆世界。謂之五濁惡世。既称濁惡。故
B28n0156_p0406b10║應全受苦報。何復多眾樂。荅。生人道中者。為
B28n0156_p0406b11║善惡均作。故苦樂均受。生天道者。純善無惡
B28n0156_p0406b12║故。純樂無苦。生三途者。純惡無善故。純苦無
B28n0156_p0406b13║樂。善惡苦樂均等。惟人道為然。
B28n0156_p0406b14║問。諸天諸仙至樂趣。三途至苦趣。俱不能脩
B28n0156_p0406b15║行成佛。能修行成佛者。惟人道耳。此何以故。
B28n0156_p0406b16║荅。天仙方耽樂趣。無假成佛。三途方受苦報。
B28n0156_p0407a01║不許修行。成佛機緣。正在人道雖有業在。不
B28n0156_p0407a02║障熏修。然亦有不可執一論者。感生天仙。宿
B28n0156_p0407a03║帶佛根者雖在樂趣而正念宛然不忘修佛
B28n0156_p0407a04║感生三途曾作佛事。而以造罪。受報者正受
B28n0156_p0407a05║罪報。而佛種發現。立可脫離。是故韋將軍雖
B28n0156_p0407a06║生天中。不受五慾。累世以童真。而作佛事。昭
B28n0156_p0407a07║明太子。妄分經典。墮在泥犁。後卒以信心而
B28n0156_p0407a08║感蓮華。
B28n0156_p0407a09║問。西方淨土有男無女無罪業。故不退轉。梵
B28n0156_p0407a10║天亦有男無女無罪業。何故不免墮落。荅。淨
B28n0156_p0407a11║土人。入佛知見悟明玅心。梵天人。不聞般若
B28n0156_p0407a12║單修淨行。妙心本自無生。所以不退淨行還
B28n0156_p0407a13║同有漏。報盡應來。雖然如來說天人不能成
B28n0156_p0407a14║佛。為是禁戒人。務求作佛。勿希生天耳。天人
B28n0156_p0407a15║之中。豈無宿有佛根。具佛知見者。彼憑淨業
B28n0156_p0407a16║了悟非難。即如十地中菩薩。來權天主。皆已
B28n0156_p0407b01║入佛乘人也。無泥佛語輕視天人。以取罪戾。
B28n0156_p0407b02║問。仙人性命雙脩。形神俱玅。長生不死。與天
B28n0156_p0407b03║無極。云何不及佛氏。答。性命雙修。多雙修二
B28n0156_p0407b04║字。形神俱妙。多俱玅二字。長生不死。多長生
B28n0156_p0407b05║二字。般若智中。都無此住著。所以超然出三
B28n0156_p0407b06║界獨尊。歷萬刦不壞。
B28n0156_p0407b07║問。仙與佛。畢竟何處不同。答。𠎣煉精化炁
B28n0156_p0407b08║煉氣化神。煉神還虛。雖說還虛。到底猶有形神
B28n0156_p0407b09║在。佛單了一性便自超然。問。仙人成佛。不如
B28n0156_p0407b10║入道。然否。答。是不必然。世人穢濁淨行難成。
B28n0156_p0407b11║仙道清虛佛智易朗。仙人廻心大覺如菜作
B28n0156_p0407b12║虀。謂仙人不得作佛。闍黎罵羽士之言也。不
B28n0156_p0407b13║聞。洞賔頓捨金丹。紫陽化收舍利乎。
B28n0156_p0407b14║問。中印度烈士行法持一夕不語。夢人責以
B28n0156_p0407b15║不語遂為所殺。託生南印度大婆羅門家。追
B28n0156_p0407b16║惟禁戒。終以嘿然。忽生一子。其妻曰汝今不
B28n0156_p0408a01║語。即殺此兒舉刀向之因急止之不覺語發
B28n0156_p0408a02║甚矣愛河之難斷也。然子被殺而不言殘忍
B28n0156_p0408a03║太甚。道人何必忍心。然後證道。答。世間法1鍾
B28n0156_p0408a04║情子死不𮨇。乃名殘忍。出世間法㤀情。子死
B28n0156_p0408a05║不𮨇。乃斷愛河。美惡諸境。行法感現。固是虛
B28n0156_p0408a06║緣。非關實境。學道之人。自應照破。寂定得力
B28n0156_p0408a07║所以貴照。夢不能持。持之未堅。亦照未徹。
B28n0156_p0408a08║問。王敏仲亡世不殺。又好放生。至敏仲有邪
B28n0156_p0408a09║見師教之曰。不殺不放。付之無心。為玅。不必
B28n0156_p0408a10║著相放生。敏仲生疑。以問法華禪師。師厲擊
B28n0156_p0408a11║叱曰。公大錯豈可落空見耶。面前木頭皆是
B28n0156_p0408a12║無心。著幾個木頭。能救得世間一個苦眾生。
B28n0156_p0408a13║汝急懺悔邪見之罪。師所訶空見如此。至菩
B28n0156_p0408a14║薩所證。有人法二空。龐居士云。但願空諸所
B28n0156_p0408a15║有。亦是空見。得無邪乎。荅。邪師所謂空。乃無
B28n0156_p0408a16║記性。豁逹空。菩薩居士所云空。乃空𡚶心。不
B28n0156_p0408b01║空真理。
B28n0156_p0408b02║居士與無用禪師譚禪禪師印可。居士曰。能
B28n0156_p0408b03║說不能行。總是虛見。禪師曰。行得到先須見
B28n0156_p0408b04║得到見而不行。是為有目無足。見乃虛見。行
B28n0156_p0408b05║而不見。是為有足無目行路恐著行。解相應。
B28n0156_p0408b06║入道如箭。
B28n0156_p0408b07║問。世間淨穢。是心是境。答。境無淨穢。淨穢惟
B28n0156_p0408b08║心。唐僧元曉。夜宿塜閒。渴甚引手掬於坐旁
B28n0156_p0408b09║得水甘凉。明日見之髑髏也。欲嘔。夫髑髏一
B28n0156_p0408b10║耳。心作甘凉想。則甘凉。心作髑髏想則欲嘔。
B28n0156_p0408b11║故云心淨則土淨。心穢則土穢。
B28n0156_p0408b12║問。世尊說法四十九年。阿難承事日久。當世
B28n0156_p0408b13║尊住世。阿難乃不得悟。世尊滅度之後。迦葉
B28n0156_p0408b14║𢷤之。乃始證道。何也。荅。木匠能與人䂓矩。不
B28n0156_p0408b15║能與人巧。然燈佛之於釋迦。但授記成佛而
B28n0156_p0408b16║已。實無有法可得阿耨多羅三藐三菩提。所
B28n0156_p0409a01║謂信根成𤍨當自開悟。故曰。若要佛度我除
B28n0156_p0409a02║非我度我。
B28n0156_p0409a03║問。如來之身。丈六猶云劣應。大至遍滿沙界
B28n0156_p0409a04║是事難信。荅。佛身即法性也。法性無邊。自應
B28n0156_p0409a05║佛身無量。修羅立於海中深不沒膝。罪人在
B28n0156_p0409a06║于地獄。充滿鐵圍。彼業報之身如此。福報之
B28n0156_p0409a07║身可知。
B28n0156_p0409a08║或謂居士。曰。吾頃夜哭亡者。方哭而忽生怖
B28n0156_p0409a09║心。幾至狂惑何也。答。此死人哭死人。鬼畏鬼
B28n0156_p0409a10║也。人有旦哭他人。晚為人哭。晚在人世。旦入
B28n0156_p0409a11║鬼錄。是我自哭我。我自畏我。誠知其然。下手
B28n0156_p0409a12║速脩。問。速脩便可免死乎。答。如來不免滅度。
B28n0156_p0409a13║何為免死。死免三途。𣠽柄在我。問。修行便得
B28n0156_p0409a14║免三途乎。答。真心力修。無有不免。求决定免
B28n0156_p0409a15║者。當求生淨土。
B28n0156_p0409a16║問。今人誰不知必死。無一得免者。乃徃徃在
B28n0156_p0409b01║晷刻之中。作千年之調。何也。答。此由多生流
B28n0156_p0409b02║轉以來。結習根深。情緣染重。是故貴于時時
B28n0156_p0409b03║提醒。念念增明。修行人所以作白骨觀。此觀
B28n0156_p0409b04║一𤍨。貪生惡死念頭自輕。
B28n0156_p0409b05║問。求生淨土。有何妙法。答。都無妙法。只在心
B28n0156_p0409b06║專。問。心專如何便得徃生。答。古人十年拜河。
B28n0156_p0409b07║河神出現。十年拜枯樹。枯樹生花。皆成仙道。
B28n0156_p0409b08║專心求佛。淨土豈有不生。問。如何心便得專。
B28n0156_p0409b09║答。如人入牢獄者。無一念一[刻-人+ㄑ]不思出獄。墜
B28n0156_p0409b10║深井者。無一念一[刻-人+ㄑ]。而㤀出井。求生淨土。心
B28n0156_p0409b11║得如此兩種人。何患不徃。問。彼坐牢獄墜深
B28n0156_p0409b12║井者。求出之心。自然專切。世間蕭散之人。安
B28n0156_p0409b13║得作如是想。答。嗚呼。三界皆牢獄。五濁盡阬
B28n0156_p0409b14║塹。步步近死。何異法塲。深深墮落。何異眢井。
B28n0156_p0409b15║一細思之。安得不速求脫離。
B28n0156_p0409b16║問。孔孟師世淑人。正其衣冠。端其軌範。乃足
B28n0156_p0410a01║為師表菩薩應化。徃徃邋遢佯狂。儀軌安在。
B28n0156_p0410a02║儒佛邪正。應以此分。答。儒世間法。自宜端軌。
B28n0156_p0410a03║佛出世間法。不妨佯狂。儒者之極。大而化之
B28n0156_p0410a04║之謂聖。佛氏之極。聖而不可知之之謂神。佛
B28n0156_p0410a05║之佯狂。為瞞肉眼。和光混迹。密度有緣。若使
B28n0156_p0410a06║人人知為聖人。則剎那住世不得。寒拾一▆
B28n0156_p0410a07║豐千饒舌。立隱石壁逝矣。
B28n0156_p0410a08║問。覺長老因偶動念史浩富貴。數十年蒲團
B28n0156_p0410a09║工夫。一旦盡癈墮落為浩子彌遠一念小𭅒
B28n0156_p0410a10║耳。而富貴權謀。遂至極熾何也。答。一線之泉。
B28n0156_p0410a11║能成巨浸。一星之火。能燒高山。數十年蒲團。
B28n0156_p0410a12║如弓弩之持滿誤而一發遂不可當也。問。彌
B28n0156_p0410a13║遠墮落三途必矣數十年蒲團工夫尚在否。
B28n0156_p0410a14║答。三途苦報受盡。善根尚在。有時會發當其
B28n0156_p0410a15║發時。必有明師㧞濟。所以說。破戒之僧。猶勝
B28n0156_p0410a16║外道。
B28n0156_p0410b01║問。外道問世尊。不問有言。不問無言。世尊嘿
B28n0156_p0410b02║然良久。外道讚歎曰。世尊大慈大悲。開我迷
B28n0156_p0410b03║雲。令我得入。乃作禮而去。阿難白佛。外道得
B28n0156_p0410b04║何道理稱讚而去。世尊曰。如世良馬見鞭影
B28n0156_p0410b05║而行。世尊當時並不曾開口。外道從何得甚
B28n0156_p0410b06║道理。答。故知授受有不在言語者。當春光初
B28n0156_p0410b07║到。梅英已綻。柳條忽青。誰有語言。報知梅柳。
B28n0156_p0410b08║問。達磨西來不立文字。教外別傳却與釋迦
B28n0156_p0410b09║作。經阿難結集。大相矛盾。能無得罪迦老。答。
B28n0156_p0410b10║並不得罪。世尊臨入涅槃。文殊大士請佛再
B28n0156_p0410b11║轉法輪世尊咄曰。文殊。吾四十九年住世。未
B28n0156_p0410b12║曾說一字。世尊當時已有此公案。是故當知
B28n0156_p0410b13║初祖是迦老遣來底。問。何故佛祖既立文字。
B28n0156_p0410b14║又要掃他居士張目。不答。其人點頭去。
B28n0156_p0410b15║問。迦文雪山六年。蘆芽穿膝備歷苦行。乃至
B28n0156_p0410b16║成佛。婆修盤頭。一食不臥。偏修梵行。闍夜多
B28n0156_p0411a01║尊者乃訶之曰。此人與道遠矣。設苦行歷于
B28n0156_p0411a02║塵刦皆虛妄之本也。由闍夜之言然則迦老
B28n0156_p0411a03║非耶。答。道在見性。性地若明。則苦行皆成道
B28n0156_p0411a04║之助。設執苦行以求道則歷刦為虛妄之本。
B28n0156_p0411a05║問。馬祖坐禪。與逹磨面壁▆耳。南嶽何故呵
B28n0156_p0411a06║祖云。若執坐相。非逹其理。答。逹磨面壁體寂
B28n0156_p0411a07║而智圓。馬祖初時坐禪沉空。而執相所以不
B28n0156_p0411a08║同。
B28n0156_p0411a09║問。初祖云外息諸緣。內心無喘。心如墻壁可
B28n0156_p0411a10║以入道。心要靈通乃成種智。若如墻壁。一物
B28n0156_p0411a11║不通盡成阻礙。何以入道。答。古德談道。有自
B28n0156_p0411a12║玲瓏能通萬法者言。有自堅定不入一塵者
B28n0156_p0411a13║言。玲瓏能通萬法。則云心如瑠璃。堅定不入
B28n0156_p0411a14║一塵。則云心如墻壁。
B28n0156_p0411a15║問。六祖聞金剛經一句云。無所住而生其心。
B28n0156_p0411a16║便豁然大悟。此一句如何。答。此真空妙有法
B28n0156_p0411b01║性。初祖之於慧可。心方紛動。常恐未息諸緣。
B28n0156_p0411b02║纔息諸緣便懼又成斷滅。息諸緣。是無所住。
B28n0156_p0411b03║不斷滅。是生其心。無住是真空。生心是玅有。
B28n0156_p0411b04║六祖悟此更復何事。
B28n0156_p0411b05║問。有僧問馬祖為甚麼說即心即佛。祖曰。為
B28n0156_p0411b06║止小兒啼。曰啼止時如何。曰非心非佛。即心
B28n0156_p0411b07║即佛。乃是至言妙理。如何作黃葉。權止兒啼
B28n0156_p0411b08║實義安在。答。祖師為恐人心外求佛。又恐人
B28n0156_p0411b09║將心佛分作二樣。故云。即心即佛。又恐人執
B28n0156_p0411b10║著心佛二相故又云非心非佛。若說到一相
B28n0156_p0411b11║不住。則即心即佛。心佛二字。亦是權說。故般
B28n0156_p0411b12║若如大火聚。一物都住不得。
B28n0156_p0411b13║問。學道得神通。是得道之驗豈可揮斥。答。學
B28n0156_p0411b14║道而得神通。是得道之驗。慕神通而學道。是
B28n0156_p0411b15║著魔之因。神僧躡波自渡若履平地。黃檗不
B28n0156_p0411b16║能反欲斫僧脛。罵他自了漢。其僧歎曰。真大
B28n0156_p0412a01║乘法器我所不及故知學道不在神通。仰山
B28n0156_p0412a02║云此是聖末邊事。如今且要識心達本。但得
B28n0156_p0412a03║其本。不愁其末。
B28n0156_p0412a04║問。人間四百年。天宮為一晝夜其義何如。答。
B28n0156_p0412a05║此各隨福業。以分脩短。蜉蝣虫朝生暮死。世
B28n0156_p0412a06║人之一晝夜。是此虫之百年。
B28n0156_p0412a07║一道人山中坐得神通。知未來事。向雲棲和
B28n0156_p0412a08║尚印證被雲棲掃却。問。莫是此老自沒神通。
B28n0156_p0412a09║故掃道人遮護己短。答。從神通不如他也定
B28n0156_p0412a10║勝他。昔有梵僧。從空而至來叅仰山山曰。近
B28n0156_p0412a11║離甚處。曰。西天。山曰。幾時離彼。曰。今早。山曰
B28n0156_p0412a12║何太遲。曰。遊山玩水。曰。神通遊戲。則不無闍
B28n0156_p0412a13║黎。佛法須還老僧始得。梵僧曰。特來東土禮
B28n0156_p0412a14║文殊。却遇小釋迦。遂出梵書貝多葉。與山作
B28n0156_p0412a15║禮乘空而去。一日又有僧來作禮。師不𮨇。其
B28n0156_p0412a16║僧乃問。師識字否。山曰。隨分。僧乃右旋一匝。
B28n0156_p0412b01║曰。是甚麼字。師于地上畫十字酬之。僧又左
B28n0156_p0412b02║旋一匝曰。是甚麼字。師改十字作卍字。僧畫
B28n0156_p0412b03║此○相。以兩手拓。如修羅掌日月勢曰是甚
B28n0156_p0412b04║麼字。師乃畫此[○@卍]相對之。僧乃作婁至德勢。
B28n0156_p0412b05║師曰。如是如是。此是諸佛之所護念。汝亦如
B28n0156_p0412b06║是。吾亦如是。善自護持其僧禮謝騰空而去。
B28n0156_p0412b07║時有一道者問之。師曰。此是西天羅漢。故來
B28n0156_p0412b08║探吾道。西天神僧。兩度來作禮仰山。故知雲
B28n0156_p0412b09║棲定非凡情所測。
B28n0156_p0412b10║問。文殊菩薩謂文喜和尚曰。汝若無執心。何
B28n0156_p0412b11║用受戒。學人固不必受戒耶。答。學人受戒者
B28n0156_p0412b12║須遣執心。執心若未忘。必須受戒。受戒為學
B28n0156_p0412b13║人設。大圓悟人。何戒何不戒。未圓悟而輙云
B28n0156_p0412b14║不受戒。是未卯而求時夜也。
B28n0156_p0412b15║問。從古禪宗人。或一棒。或一喝。或掌面。或蹈
B28n0156_p0412b16║胸。或拖在地。或扼在水。或說一句沒巴鼻底
B28n0156_p0413a01║話。或單竪一拂。伸一指便豁然大悟。此領何
B28n0156_p0413a02║意得何傳。答。此由學人機𤍨緣到。一點即化
B28n0156_p0413a03║所以領會。正不在此等作勢伎倆。此兩人別
B28n0156_p0413a04║有機關密入䖏。旁人怎叅得透啞謎是他自
B28n0156_p0413a05║猜不必強作理會。理會得越有理越老越近
B28n0156_p0413a06║越遠。假如韶國師歷叅五十四位善知識皆
B28n0156_p0413a07║法緣未契。最後至臨川。謁法眼清涼師。一見
B28n0156_p0413a08║深器之。一日法眼上堂。僧問。如何是曹溪一
B28n0156_p0413a09║滴水。眼曰。是曹溪一滴水。僧惘然而退。國師
B28n0156_p0413a10║於坐側。豁然開悟。平生疑滯。渙若氷釋。法眼
B28n0156_p0413a11║曰。汝向後當為國王所師。致祖道光大。吾不
B28n0156_p0413a12║如也。國師遍參五十四善知識不悟。至法眼
B28n0156_p0413a13║一見豁然。此曹谿一滴水語。不過述問僧前
B28n0156_p0413a14║句。有何大發明。且此一句。五十四師。豈獨少
B28n0156_p0413a15║此。良以國師參訪既多。心珠應朗機緣時節。
B28n0156_p0413a16║適在清涼耳。正不在此一句也。如一棒一喝
B28n0156_p0413b01║而悟者。亦何嘗假此一句。問。韶國師遍叅歷
B28n0156_p0413b02║訪。機緣到時。故應得悟。六祖樵夫。何曾叅訪。
B28n0156_p0413b03║一聞而悟。何也。答。此良由宿生根𤍨也。何䖏
B28n0156_p0413b04║有天生彌勒。自然釋迦。
B28n0156_p0413b05║法眼問永明禪師曰。律中道隔壁聞釵釧聲
B28n0156_p0413b06║即名破戒。現覩金銀合沓。朱紫駢闐是破戒。
B28n0156_p0413b07║不是破戒。永明曰。好個人路不省其意。居士
B28n0156_p0413b08║試為解之。答。此是密印。吾為顯說隔壁聞𨥁
B28n0156_p0413b09║釧聲。心入故破戒。合沓駢闐心不入。則不破
B28n0156_p0413b10║戒。
B28n0156_p0413b11║問。寶塔紹巖禪師問大眾曰。諸仁者還明心
B28n0156_p0413b12║也未莫不是語言談笑時。凝然杜嘿時。叅尋
B28n0156_p0413b13║知識時。道伴商略時。觀山玩水時。耳目絕對
B28n0156_p0413b14║時。是汝心否。如上所解。盡為魔魅所攝。豈曰
B28n0156_p0413b15║明心。更有離身中妄想外別認徧十方世界。
B28n0156_p0413b16║含日月包太虛謂是本來真心斯亦外道所
B28n0156_p0414a01║計。非明心也。據此師所說何者為心。答。非魔
B28n0156_p0414a02║魅所攝。亦不離魔魅所攝。非外道所計亦不
B28n0156_p0414a03║離外道所計。
B28n0156_p0414a04║問。瑞鹿遇安禪師。嘗閱首楞嚴經。到知見立
B28n0156_p0414a05║知。即無明本。知見無見。斯即涅槃。師破。句讀
B28n0156_p0414a06║曰。知見立。知即無明本。知見無。見斯即
B28n0156_p0414a07║涅槃。於此有省。有人語師曰。破句了也。師曰。
B28n0156_p0414a08║此是我悟處。畢生不易。破句讀聖經如何得
B28n0156_p0414a09║悟。荅。得魚忘筌。得兔忘蹄。得佛理忘句讀。要
B28n0156_p0414a10║知此老悟處。亦不在楞嚴。問。不在楞嚴從何
B28n0156_p0414a11║得悟。答。多少依句讀楞嚴人不曾得悟。
B28n0156_p0414a12║問。楞嚴經八還辨見。明還日輪。日還何處居
B28n0156_p0414a13║士不。答。旁一人云。何不對日還虛空。居士笑
B28n0156_p0414a14║曰。人出烟鎻池塘柳。試一神童。神童無對。旁
B28n0156_p0414a15║一人對曰。日烘苑囿桃。居士笑曰。還是無對
B28n0156_p0414a16║者乃神童。
B28n0156_p0414b01║問。古德云。但盡凡情別無聖解如何。答。凡情
B28n0156_p0414b02║盡時。聖解即露。原來聖解。即是凡情。離波求
B28n0156_p0414b03║水。水復安在。東林萬菴禪師曰。欲識諸佛心
B28n0156_p0414b04║但向眾生心。行中識取。欲識常住不凋性。但
B28n0156_p0414b05║向萬物遷變處會取。
B28n0156_p0414b06║問。逹磨面壁忒煞凄凉。華嚴道塲。極大富貴。
B28n0156_p0414b07║此如何會。答。有則萬法俱來。無時一絲不掛。
B28n0156_p0414b08║問。那吒太子。析肉還母析骨還父。然後現本
B28n0156_p0414b09║身運大神力。為父母說法。骨肉既還父母。用
B28n0156_p0414b10║甚麼為身。答。海漚去後。自有全潮。
B28n0156_p0414b11║問。心苦雜亂奈何。答。古德云。清珠投于濁水。
B28n0156_p0414b12║濁水不得不清。念佛投于乱心。乱心不得不
B28n0156_p0414b13║佛。
B28n0156_p0414b14║問。如何得臨終一心不亂。答。古德云古之人。
B28n0156_p0414b15║念念在定慧。臨終安得散乱。今之人。念念在
B28n0156_p0414b16║散乱臨終安得定慧。
B28n0156_p0415a01║問。佛法久參不透柰何。答。黃龍禪師。謂泐潭
B28n0156_p0415a02║草堂清禪師云。子見猫兒捕鼠乎。目睛不瞬。
B28n0156_p0415a03║四足踞地諸根順向。首尾一直。擬無不中。子
B28n0156_p0415a04║誠能如是心無異緣。六根自靜。默然而究。萬
B28n0156_p0415a05║無失一也。草堂于是盡屏閑緣。嵗餘。豁然契
B28n0156_p0415a06║悟。久叅不透。幸有前人樣子可學。
B28n0156_p0415a07║問。將蚯蚓斬斷兩頭俱動。未審佛性在那一
B28n0156_p0415a08║頭。荅。那一頭不是佛性。問。倩女離魂。那一處
B28n0156_p0415a09║是真身。答。那一䖏不是真身。
B28n0156_p0415a10║問。性空妙普菴主曰。六十餘年。和光混俗四
B28n0156_p0415a11║十二臘。自在逍遙。逢人則喜。見佛。不拜。既見
B28n0156_p0415a12║佛。為甚麼不拜。答。雲門還要一棒打殺釋迦。
B28n0156_p0415a13║丹霞還燒木佛。世間自有此一等莾男子。且
B28n0156_p0415a14║放他乱做。
B28n0156_p0415a15║姑蘓劉鳳著玄覽篇。談天文曰。夫天元氣也。
B28n0156_p0415a16║浩然而已。無他物焉。釋氏所謂三十三天者
B28n0156_p0415b01║妄哉。鳳稱博學其識如此。如鳳說。列聖明王
B28n0156_p0415b02║制為郊天之禮。皆虛文也。鳳敢蔑上帝為無
B28n0156_p0415b03║有。又何為而從方士學仙。對餘津津譚冲舉
B28n0156_p0415b04║事也。後又引天有六天。天神之大者曰昊天
B28n0156_p0415b05║上帝。其佐曰五帝。又何云無他物焉。鳳蓋信
B28n0156_p0415b06║手抄舊文。都無斟酌者耶。
B28n0156_p0415b07║問。文殊叅維摩如何。答。藝壓當行。問永嘉參
B28n0156_p0415b08║六祖如何。答。碁逢敵手。
B28n0156_p0415b09║問。如何是明心。答。風折蛟水千片斷。氣衝魚
B28n0156_p0415b10║鑰九關開。問。如何是見性。答。湘潭雲盡暮山
B28n0156_p0415b11║出。巴蜀雪消春水來。問。緣起時如何。答。縱然
B28n0156_p0415b12║一夜風吹去。只在蘆花淺水邊。
B28n0156_p0415b13║問。古來大英雄。乘時致身。掌握天下。撑拄乾
B28n0156_p0415b14║坤。流慶子孫垂芳竹帛。良亦快意。何必𤨏尾
B28n0156_p0415b15║拘剪。作苦行頭陀。答。齊桓公生能。九合諸侯
B28n0156_p0415b16║死不能照管七尺蜀孔明之智。能籠絡群雄。
B28n0156_p0416a01║其見不能預卜生死。虫流於戶。不勝郎當星
B28n0156_p0416a02║隕於營。寧延晷[刻-人+ㄑ]。每想王侯將相。白楊黃土
B28n0156_p0416a03║珠襦玉柙。時總一塲扯淡。何如三家村裹黃
B28n0156_p0416a04║面道人。預告化期端坐委蛻顏色如生異香
B28n0156_p0416a05║滿室。
B28n0156_p0416a06║問。解與悟如何分別。答。解從文字聞見中得。
B28n0156_p0416a07║悟從性地開朗中生。解自外而入。悟自內而
B28n0156_p0416a08║出。解如爝火之光。悟如日月之光。
B28n0156_p0416a09║問。師子尊者。負罽賓之債。悟逹國師。欠晁錯
B28n0156_p0416a10║之冤。均之定業也。迦諾迦能以功德水洗滌
B28n0156_p0416a11║宿冤師子不能以菩提力。自免業報。何也。答。
B28n0156_p0416a12║菩薩作用機感不同。有時以因果為戒。則不
B28n0156_p0416a13║難出其身。以為受報之榜樣。有時以普度為
B28n0156_p0416a14║願。則不難救一人。以起懺罪之因緣。所謂不
B28n0156_p0416a15║能消定業。戒人之犯罪也。如諾迦之救悟逹。
B28n0156_p0416a16║則定亦不定也。萬古懺罪緣起。在此一公案
B28n0156_p0416b01║故定業不定權教也。不然。金鎗馬麥。如來不
B28n0156_p0416b02║能自免諾迦安能免悟逹也。
B28n0156_p0416b03║問。佛家有禪宗。有教宗有律宗。如何分別。答。
B28n0156_p0416b04║習定久參。豁然了悟法。法皆通。謂之禪宗。制
B28n0156_p0416b05║為經律論三藏法師曉暢法門。登壇講說。令
B28n0156_p0416b06║眾開解。謂之教宗。設為禁戒儀軌。令學人持
B28n0156_p0416b07║守。不敢毀犯。謂之律宗。教是入佛之門戶。禪
B28n0156_p0416b08║是入佛之閫奧。教是生解。禪是生悟。必先解
B28n0156_p0416b09║而後得悟禪不取教。是自杜其入門。教不知
B28n0156_p0416b10║禪。終不入其室奧。乃至律者。則慎攝威儀培
B28n0156_p0416b11║養定慧。禪與教之所兼資也。自釋迦拈花逹
B28n0156_p0416b12║磨面壁。以至南嶽百丈黃蘗青原雲門臨濟
B28n0156_p0416b13║溈仰曹洞。皆禪門人也。自阿難總持。迦葉結
B28n0156_p0416b14║集。馬鳴龍樹無著天親諸師著論。天台衍教
B28n0156_p0416b15║章安結集。法智慈雲嗣法。皆教門人也。自如
B28n0156_p0416b16║來制為沙弥比丘菩薩諸戒。舍那面授妙海
B28n0156_p0417a01║親聞梵網譯于什師受戒遍于義學以至晉
B28n0156_p0417a02║之慧遠。唐之宣律師。皆律門人也。要之三事。
B28n0156_p0417a03║互用兼資原無分別。
B28n0156_p0417a04║問。夜叉羅剎修羅毒龍之軰。或抗衡天帝四
B28n0156_p0417a05║王諸將。不能輙際。或食噉眾生。嶽瀆神靈。不
B28n0156_p0417a06║能擒制。遇戒德沙門。則擎拳拱手。何也。答。此
B28n0156_p0417a07║見惡趣眾生。皆有佛性也。若無佛性。則既抗
B28n0156_p0417a08║衡天帝。蔑視神靈而又何有干一孤僧也。
B28n0156_p0417a09║問。純陽飛劍斬黃龍劍不能入。遂擲劍歸依。
B28n0156_p0417a10║當時純陽便有殺黃龍心否。答。不然。純陽當
B28n0156_p0417a11║時不過試黃龍道力何如耳。豈便操此惡念。
B28n0156_p0417a12║問。唐時六宮內使吳元卿。御園花發。賞既移
B28n0156_p0417a13║時。忽聞空中神語云。此開謝無常之物甚能
B28n0156_p0417a14║損人道心。仁者何為好之。元鄉遂感悟祝髮
B28n0156_p0417a15║出家證阿羅漢果。古之比丘。乃有見桃花悟
B28n0156_p0417a16║道者。花一耳。或以之損道心。或以之悟道。何
B28n0156_p0417b01║也。答。損者損以無常。悟者亦悟其無常。
B28n0156_p0417b02║居士一日覽釋迦記。喟然發歎。人問。何歎也。
B28n0156_p0417b03║答曰。釋迦一見生老病死。即捨諸緣而入道。
B28n0156_p0417b04║吾見生老病死五十九年。尚有所不能捨。人
B28n0156_p0417b05║之智愚賢不肖。相遠一至此哉。
B28n0156_p0417b06║問。學道有魔如何。答。邪心動䖏。即是群魔。汝
B28n0156_p0417b07║本自魔。誰能魔汝魔即非魔魔即法界。回頭
B28n0156_p0417b08║四果。却是摩登。
B28n0156_p0417b09║問。煩惱即菩提。煩惱不斷。焉得證菩提。答。斷
B28n0156_p0417b10║煩惱。得菩提。是二乘人。不斷煩惱得菩提是
B28n0156_p0417b11║為大乘。斷煩惱取菩提。是離波求水。不斷煩
B28n0156_p0417b12║惱。取菩提。是即波即水。離波安得有水離煩
B28n0156_p0417b13║惱安得有菩提。
B28n0156_p0417b14║問。佛法無人我無冤親。謂之平等。佛以此教
B28n0156_p0417b15║人。必能身體力行。有可拈出作榜樣否。答。憍
B28n0156_p0417b16║陳如世世與世尊為讐。世尊成道首度此人。
B28n0156_p0418a01║此是冤親平等釋迦住娑婆世界作本師教
B28n0156_p0418a02║主却讚阿弥陀佛勸人徃生淨土。文殊為七
B28n0156_p0418a03║佛之師。却讚觀世音所證聞熏聞脩。金剛三
B28n0156_p0418a04║昧。耳根圓通㝡為第一。此是人我平等。
B28n0156_p0418a05║居士祭黃白仲文云。我若藉兄寵靈得證道
B28n0156_p0418a06║果。當首度上海君呂玉繩信不及。笑曰。君此
B28n0156_p0418a07║言過矣。居士曰。不過釋迦首度憍陳如。
B28n0156_p0418a08║居士家飯熟人至便餐或訝之。居士曰物各
B28n0156_p0418a09║有主此細人之言。天生五穀。撞著便飡。何分
B28n0156_p0418a10║爾我。人只為太生分別。所以長夜漫漫流浪
B28n0156_p0418a11║生死。
B28n0156_p0418a12║問。菩薩度脫眾生。徃徃。一言點化。借令我軰
B28n0156_p0418a13║將此一言去。點化眾生。眾生未必度脫。何也。
B28n0156_p0418a14║答。言語點化。全伏菩薩道力𡨋加。此一言出
B28n0156_p0418a15║菩薩口。便是醍醐。出凡人口。便是常味。古有
B28n0156_p0418a16║竪拂子而悟。吹布毛而醒者。正不在言句也。
B28n0156_p0418b01║西天大耳三藏法師。自云得他心通。唐肅宗
B28n0156_p0418b02║命忠國師試驗。忠問。汝得他心通耶。藏曰。不
B28n0156_p0418b03║敢。忠云。汝道老僧心。即今在甚處。藏曰。和尚
B28n0156_p0418b04║是一國之師。何得去西川看競渡船。忠良久
B28n0156_p0418b05║再問。汝道老僧即今在甚處。藏曰。和尚是一
B28n0156_p0418b06║國之師。何得向天津橋上。看弄猢猻。忠第三
B28n0156_p0418b07║問。藏良久。罔知去䖏。忠叱云這野孤精。他心
B28n0156_p0418b08║通在甚麼處。三藏無對。古德又有被土神先
B28n0156_p0418b09║報。為鬼神所窺。天人送供。為藏心不密者。何
B28n0156_p0418b10║也。答。學道之人。㝡怕念起。念頭纔起。鬼神即
B28n0156_p0418b11║知。忠國師兩度被王藏覷破者。以念起也。㝡
B28n0156_p0418b12║後茫然者。以無念也。瞥興一念則鬼神已報
B28n0156_p0418b13║他人。念泯全無則天人莫覔其䖏。
B28n0156_p0418b14║問。佛家千經萬論。諸師語錄如麻。畢竟有脩
B28n0156_p0418b15║行最喫緊可拈出者否。答。聖賢言語。句句慈
B28n0156_p0418b16║航豈容分別料揀吾嘗取高峰示眾一段話。
B28n0156_p0419a01║似為學人喫緊曰。尋常教人做工夫。看個萬
B28n0156_p0419a02║法歸一。一歸何處公案。看時須是發大疑情。
B28n0156_p0419a03║世間一切萬法。總歸一法。畢竟歸在何處。向
B28n0156_p0419a04║行住坐臥處。著衣吃飯處。屙屎放尿處抖擻
B28n0156_p0419a05║精神。急下手脚。但恁麼疑。畢竟一歸何䖏。决
B28n0156_p0419a06║定要討個分曉。不可颺在無事甲裏不可胡
B28n0156_p0419a07║思乱想。須要綿綿密密。打成一片直教如大
B28n0156_p0419a08║病一般。吃飯不知飯味。吃茶不知茶味。如癡
B28n0156_p0419a09║如呆。東西不辦。南北不分。工夫做到這裡管
B28n0156_p0419a10║取心華發明。悟徹本來面目。生死路頭。不言
B28n0156_p0419a11║可知。世間情念。放教輕微。道念自然濃厚。此
B28n0156_p0419a12║等言語。最有𣠽柄。用此工夫。如甕中捉鱉。萬
B28n0156_p0419a13║無一失。是此老自家做箇底工夫。拈出示人。
B28n0156_p0419a14║吾嘗與德園居士。歎息高峰中峰死工夫。不
B28n0156_p0419a15║曾做得。何由徹悟。諺云欲求生富貴須下死
B28n0156_p0419a16║工夫。
B28n0156_p0419b01║居士聞逹觀和尚好打人。心頗不以為然。笑
B28n0156_p0419b02║謂人曰。他若打我一下我便還他兩拳。李居
B28n0156_p0419b03║士次公。出其門下亦曾遭此老拳頭。我嘗笑
B28n0156_p0419b04║之。李曰人求他打不得。某又不以為然。一日
B28n0156_p0419b05║覽高峰語錄。師云。某十五歲出家。十六為僧。
B28n0156_p0419b06║十八習天台教。三十入淨慈寺。立三年死限
B28n0156_p0419b07║學禪。遂請益斷橋和尚。令叅生從何來。死從
B28n0156_p0419b08║何去。於是意分兩路。心不歸一。又不曾得。斷
B28n0156_p0419b09║橋和尚說做工夫處分曉。看看擔閣一年有
B28n0156_p0419b10║餘。每日只如個迷路人相似。那時因被。三年
B28n0156_p0419b11║限逼。正在煩惱中。忽見台州淨兄。說雪巗和
B28n0156_p0419b12║尚。常問你做工夫。何不去一轉。於是欣然懷
B28n0156_p0419b13║香詣北磵塔頭請益。方問訊插香。被一頓痛
B28n0156_p0419b14║打。即關却門。一路垂路囬至僧堂。次早粥罷。
B28n0156_p0419b15║復上叅。始得親近。即問已前做䖏。某一一供
B28n0156_p0419b16║吐。當下便蒙𠞰除。日前所積之病。却令看個
B28n0156_p0420a01║無字。從頭開發做工夫一遍。如暗得燈。如懸
B28n0156_p0420a02║得救。自此方解用工𠁅。已後做得稍有緒。竟
B28n0156_p0420a03║不問做處。一入門。便問阿誰與你拖這死屍
B28n0156_p0420a04║來聲未絕。便以痛拳打出。每日只恁麼問。恁
B28n0156_p0420a05║麼打。此後千辛萬苦。經及五年。一日夜臥。正
B28n0156_p0420a06║疑此事。忽同宿道㕛。推枕子墮地。作聲。驀然
B28n0156_p0420a07║打破疑團。如在羅網中。跳出。追憶日前所疑
B28n0156_p0420a08║佛祖誵訛公案。古今𭅒別因緣。恰如泗州見
B28n0156_p0420a09║大聖遠客還故鄉。自此安邦定國。天下太平。
B28n0156_p0420a10║一念無為。十方坐斷。古人苦心苦行。乃得證
B28n0156_p0420a11║悟。明師拳棒。不錯用浪施。始知次公所云。求
B28n0156_p0420a12║打不得。良非虛語。居士不識逹觀機關。𡚶有
B28n0156_p0420a13║譏評。作過儼然。今當懺悔。
B28n0156_p0420a14║問。觀世音。世音當聽。云何曰觀。解師謂不以
B28n0156_p0420a15║目觀之。以觀智照之。然否。荅。觀智解固是。不
B28n0156_p0420a16║曰六根互用乎。聖人玅得互用之理以耳觀
B28n0156_p0420b01║以目聽。良無不可。然亦有不假耳而聽不假
B28n0156_p0420b02║目而觀者。阿那律陀。因被佛呵。七日不睡失
B28n0156_p0420b03║去雙目。一悟大道。大千世界。如觀掌果。亦何
B28n0156_p0420b04║待目而觀乎。
B28n0156_p0420b05║問。古人入道。以信為入門。經云。信為道源功
B28n0156_p0420b06║德母。長養一切諸善法。却參取又要疑情。疑
B28n0156_p0420b07║則妨信。信則不疑。何也。荅。高峰云。萬法歸一。
B28n0156_p0420b08║一歸何𠁅。决定便恁麼信去。便恁麼疑去。須
B28n0156_p0420b09║知疑以信為體。悟以疑為用。信有十分。疑有
B28n0156_p0420b10║十分。疑得十分。悟得十分。譬之水漲船高。泥
B28n0156_p0420b11║多佛大。愚謂惟信故疑。疑故所以决其信。不
B28n0156_p0420b12║疑則不叅。不叅則不透。撤去塵埃。明鏡目朗。
B28n0156_p0420b13║撥開雲霧。皓月孤懸。疑者所以撤之撥之也。
B28n0156_p0420b14║高峰又有㝡喫緊語一段。為之拈出曰著實
B28n0156_p0420b15║叅禪。决須具足三要。第一要有大信根明知
B28n0156_p0420b16║此事。如靠一座須彌山。第二要有大憤志。如
B28n0156_p0421a01║遇殺父冤讎。直欲便與一刀兩段。第三要有
B28n0156_p0421a02║大疑情。如暗地做了一件極事。正在欲露未
B28n0156_p0421a03║露之時。十二時中。果能具此三要。管取尅日
B28n0156_p0421a04║成功。不怕甕中走鱉。
B28n0156_p0421a05║問。唐白樂天宋蘓子瞻。賔客聲妓。無𠜇不在
B28n0156_p0421a06║耳目。山川風月。無𠁅不徧吟篇。麗情綺語。乖
B28n0156_p0421a07║冲素之風逸興狂懷。鮮寂寥之趣。人乃徃徃
B28n0156_p0421a08║以禪理歸之。何也。答。二公寄跡聲妓怡情詩
B28n0156_p0421a09║酒。其中自有一段蕭洒超脫之致。所以近禪。
B28n0156_p0421a10║以寄迹故不妨學佛以欠專一工夫。故不能
B28n0156_p0421a11║致精。為高人有餘。為菩薩不足。
B28n0156_p0421a12║問。人一生在富貴歌舞懽樂塲中。臨了畢竟
B28n0156_p0421a13║證道有之乎。答。此須晚年瞥爾回頭。一刀兩
B28n0156_p0421a14║段始得。若終不回頭。竟從懽樂塲中證道者。
B28n0156_p0421a15║此釋迦之所不能也。
B28n0156_p0421a16║人為居士賛西湖之美。居士笑曰。斷送多少
B28n0156_p0421b01║人破鈔。斷送多少人損德。斷送多少人不成
B28n0156_p0421b02║佛。故知沼吳不獨西子。安得一范少伯載之
B28n0156_p0421b03║而去。
B28n0156_p0421b04║居士與雪浪和尚觀梨園。雪浪曰。學佛得如
B28n0156_p0421b05║戲塲。了手矣。彼作帝王。知是假帝王。不喜。作
B28n0156_p0421b06║乞兒。知是假乞兒。不愁。分別是假悲。相逢是
B28n0156_p0421b07║假歡。錦繡在體。不生愛戀。刀鋸在首。不作恐
B28n0156_p0421b08║怖。一切皆假。一切皆作。應世如此。便是大菩
B28n0156_p0421b09║薩手段。
B28n0156_p0421b10║居士觀歌舞。人問作障否。答。不作障。檀板一
B28n0156_p0421b11║停。舞衣一卸。此景象便去我胸懷。未嘗熏入
B28n0156_p0421b12║心想。我此胸中。被如來坐定。神頭鬼臉。一切
B28n0156_p0421b13║入來不得。若入來得。早則遠避不看也。故曰
B28n0156_p0421b14║閉目不觀。便是一重公案。
B28n0156_p0421b15║人問雲棲于居士。答。雲棲內如瑠璃瑩徹。外
B28n0156_p0421b16║如美玉無瑕。吾在堂下。不能定其品位。問德
B28n0156_p0422a01║園居士。答。學貫天人。照隣殆庶。從古不見有
B28n0156_p0422a02║此人。問隱鱗。荅。遠有王龍舒。近有𮨇寶幢。問
B28n0156_p0422a03║僧孺。荅。總之不凡人。問王性海。荅。是深山苦
B28n0156_p0422a04║行頭陀。問燈公窮老。答。幽溪如雲光。湖南如
B28n0156_p0422a05║支遁。又問某公。答。仲尼訶子貢方人。請關吾
B28n0156_p0422a06║口。
B28n0156_p0422a07║問。顢頇佛性。儱侗真如。又云。豁逹空。皆禪家
B28n0156_p0422a08║所訶乃至道悟禪師則曰。任性逍遙。隨緣放
B28n0156_p0422a09║曠豈非儱侗豁逹乎。答。所謂儱侗豁逹。是無
B28n0156_p0422a10║記而踈狂。所謂放曠逍遙是解悟而自在。毫
B28n0156_p0422a11║𨤲之𭅒。千里之隔。
B28n0156_p0422a12║問。居士作佛法金湯為普度人。居士已自度
B28n0156_p0422a13║否。答。未也。問。古德云。未能自度不許度人。淨
B28n0156_p0422a14║名云。若自有縛。能解他縛。無有是處。答。不自
B28n0156_p0422a15║度不許度人。不自解不解人縛。是如來說不
B28n0156_p0422a16║聞四弘誓願。其一云。眾生無邊誓願度。法藏
B28n0156_p0422b01║比丘。方在因地便發四十八願度盡眾生。一
B28n0156_p0422b02║眾生度不盡。自不取正覺。大乘普度皆于未
B28n0156_p0422b03║能自度之先。發弘誓願。有此妙因。乃後可望
B28n0156_p0422b04║妙果。况末法自度人少。苟有見解。不妨闡明
B28n0156_p0422b05║為世人眼目。如涉巨川。苦無橋梁。竹筏承乏。
B28n0156_p0422b06║聊以濟眾。唐圭峰密禪師亦云不知宿生何
B28n0156_p0422b07║作熏得此心。自未解脫欲解他縛。古來已有
B28n0156_p0422b08║此公據。若泥於未能自度不許度人。則學佛
B28n0156_p0422b09║未成之人。皆不許發弘誓願。而如來又何以
B28n0156_p0422b10║呵斥辟支自了漢也。如來之意。謂未能自度。
B28n0156_p0422b11║欲求度人。人不信從。度脫者少。教人急先自
B28n0156_p0422b12║度然後度人。非謂初學之人。不許發普度弘
B28n0156_p0422b13║願也。
B28n0156_p0422b14║
B28n0156_p0422b15║
B28n0156_p0422b16║首書金湯卷下