B28n0157_p0425a01║【圖】
B28n0157_p0425a02║
B28n0157_p0425a03║
B28n0157_p0425a04║
B28n0157_p0425a05║
B28n0157_p0425a06║
B28n0157_p0425a07║
B28n0157_p0425a08║
B28n0157_p0425a09║
B28n0157_p0425a10║
B28n0157_p0425a11║楊仁山居士遺著總目
B28n0157_p0425a12║遺像　塔圖　金陵刻經處圖　塔銘　事略
B28n0157_p0425a13║　楊氏分家筆據
B28n0157_p0425a14║大宗地玄文本論略註四卷（金剛五位圖附）
B28n0157_p0425a15║佛教初學課本一卷註一卷
B28n0157_p0425a16║十宗略說一卷
B28n0157_p0425a17║觀無量壽佛經略論一卷（願生偈略釋壇經略釋附）
B28n0157_p0425a18║論語發隱一卷
B28n0157_p0425a19║孟子發隱一卷
B28n0157_p0425a20║陰符經發隱一卷
B28n0157_p0425b01║道德經發隱一卷
B28n0157_p0425b02║沖虛經發隱一卷
B28n0157_p0425b03║南華經發隱一卷
B28n0157_p0425b04║等不等觀雜錄八卷
B28n0157_p0425b05║闡教編一卷（此卷遵　居士遺命緩刻）
B28n0157_p0425b06║以上均　居士手著尚有　居士手輯大藏輯要
B28n0157_p0425b07║一千數百卷賢首法集一百數十卷華嚴著述集
B28n0157_p0425b08║要二十九種淨土古佚書十種淨土經論十四種
B28n0157_p0425b09║大乘起信論疏解彙編釋氏四書釋氏十三經釋
B28n0157_p0425b10║氏十三經註疏暨佛教中學古文課本甲乙丙丁
B28n0157_p0425b11║四編及其他編會經論均別行丁巳夏編者識
B28n0157_p0425b12║
B28n0157_p0425b13║
B28n0157_p0425b14║
B28n0157_p0425b15║
B28n0157_p0425b16║
B28n0157_p0425b17║
B28n0157_p0425b18║
B28n0157_p0425b19║
B28n0157_p0425b20║
B28n0157_p0426a01║
B28n0157_p0426a02║
B28n0157_p0426a03║
B28n0157_p0426a04║
B28n0157_p0426a05║
B28n0157_p0426a06║
B28n0157_p0426a07║
B28n0157_p0426a08║
B28n0157_p0426a09║
B28n0157_p0426a10║
B28n0157_p0426a11║【圖】
B28n0157_p0426a12║
B28n0157_p0426a13║
B28n0157_p0426a14║
B28n0157_p0426a15║
B28n0157_p0426a16║
B28n0157_p0426a17║
B28n0157_p0426a18║
B28n0157_p0426a19║
B28n0157_p0426a20║
B28n0157_p0426b01║
B28n0157_p0426b02║【圖】
B28n0157_p0426b03║
B28n0157_p0426b04║
B28n0157_p0426b05║
B28n0157_p0426b06║
B28n0157_p0426b07║
B28n0157_p0426b08║
B28n0157_p0426b09║
B28n0157_p0426b10║
B28n0157_p0426b11║楊居士塔銘
B28n0157_p0426b12║聖教之興。以聲為體。言語文字。三身五心。聖凡生佛
B28n0157_p0426b13║感應之道。莫切於斯。佛寶絕思量。僧寶有隆替。宏濟
B28n0157_p0426b14║萬類。傳佛種性者。其法寶乎。其在西土。以結集為決
B28n0157_p0426b15║擇。滅後七日。迦葉阿難為一結集於畢鉢羅窟。而四
B28n0157_p0426b16║含經定。後一百年優波麴多為第二結集於毗舍離
B28n0157_p0426b17║城。而五部律出。後三百年脇尊者為第三結集於弗
B28n0157_p0426b18║樓沙國。而大小二乘十二部三藏備。全四含五部之
B28n0157_p0426b19║流。為六足。為婆沙。十二部立。而方等瑜祗般若法華
B28n0157_p0426b20║華嚴涅槃大日。顯密具焉。蓋一度結集。即一度光明。
B28n0157_p0427a01║於西土成事既然。其在東土。始以敘錄為甄綜繼以
B28n0157_p0427a02║雕刻為宏布自宋遼元明爰暨我朝敕刊經藏不具
B28n0157_p0427a03║論。其人間僧俗發願雕刻者。則隋靜琬刻石於雲居。
B28n0157_p0427a04║宋馮檝王求從鋟木於閩東禪浙思溪。明密藏刊方
B28n0157_p0427a05║冊於浙徑山。而今時楊居士刊輯要兼刻全藏於金
B28n0157_p0427a06║陵。上下千年。作者五人。甚難希有。卓哉。然靜琬受付
B28n0157_p0427a07║屬於南岳思大師。馮王生五宗四家禪席風行之世。
B28n0157_p0427a08║密公有憨山紫柏陸五台馮開之相助激揚。獨居士
B28n0157_p0427a09║奮起於末法蒼茫宗風歇絕之會。以身任道。論師。法
B28n0157_p0427a10║將。藏主。經坊。四事勇兼。畢生不倦。精誠旁薄。居士事
B28n0157_p0427a11║蓋視前人為倍難。景與嚮相承。因與果不二。以法運
B28n0157_p0427a12║通塞騐之。華嚴極盛於隋唐。天台中興於南宋。淨土
B28n0157_p0427a13║普行於明末國初。皆非刻經人所及見。而今者諸方
B28n0157_p0427a14║競進。賢首嘉祥慈恩之微言絕學。浸昌浸熾。金胎教
B28n0157_p0427a15║令。朕兆萌芽。佛日光明。重昭壞劫。居士實親見之。非
B28n0157_p0427a16║創刻時所預期。則居士之效。視前人倍疾乎。居士於
B28n0157_p0427a17║三學教典。搜集於藏外若干種。選擇大藏輯要若干
B28n0157_p0427a18║種。校刻大藏全經已成者若干卷。寓決擇於甄綜宏
B28n0157_p0427a19║通之中。至精且當。又非前人比。嗚呼盛已經坊始在
B28n0157_p0427a20║北極閣。後徒所居延齡巷宅中。治命捨宅為坊。建塔
B28n0157_p0427b01║坊中以葬。諸子門人敬遵將事。昭其志也。居士名文
B28n0157_p0427b02║會字仁山。安徽池州府石埭人。其學以馬鳴為理宗。
B28n0157_p0427b03║以法藏為行願。以賢首蓮池為本師。性相圓融禪淨
B28n0157_p0427b04║徹證。所著書若干卷目。世系出處在墓表不具書。居
B28n0157_p0427b05║士示寂後七年。歲在戊午塔成。故人浙西寐叟為著
B28n0157_p0427b06║銘。辭曰。
B28n0157_p0427b07║馬鳴道統。前婆須密。後閼剌那。是宣法性。次第法相。
B28n0157_p0427b08║逮阿僧伽。摩訶衍論義該般若識阿棃耶。南北兩宗。
B28n0157_p0427b09║文殊彌勒。平等無差。洋洋道岸。信為舟檝念極津涯。
B28n0157_p0427b10║華嚴證信。彌陀證念。生佛陀家。有始有卒。以易以簡。
B28n0157_p0427b11║萬荂一茄。五教五宗。攝之二論。自在開遮。大宗地本。
B28n0157_p0427b12║師說不傳。講樹無花。科葉義枝。先生創通。有聖冥加。
B28n0157_p0427b13║迴此法施。總持法寶。醫世𤻲瘥。萬卷萬德。萬行所則。
B28n0157_p0427b14║普賢願嘉。十二部經。十二門智。文殊悅𨲠。此窣堵波。
B28n0157_p0427b15║靈骨歸存。昔講堂些。滿字之都。有音如雷。有氣如霞。
B28n0157_p0427b16║萬歲不騫。或來瞻敬。福等唵嘛。
B28n0157_p0427b17║
B28n0157_p0427b18║
B28n0157_p0427b19║
B28n0157_p0427b20║
B28n0157_p0428a01║
B28n0157_p0428a02║
B28n0157_p0428a03║
B28n0157_p0428a04║
B28n0157_p0428a05║
B28n0157_p0428a06║
B28n0157_p0428a07║
B28n0157_p0428a08║
B28n0157_p0428a09║
B28n0157_p0428a10║
B28n0157_p0428a11║楊仁山居士事略
B28n0157_p0428a12║石埭楊居士文會。生于道光丁酉年十一月十六日
B28n0157_p0428a13║丑時。母孫太夫人娠居士時。夢入一古剎。庭有巨甕。
B28n0157_p0428a14║覆以箬笠。啟視則有蓮花高出甕口。旋驚寤。是年居
B28n0157_p0428a15║士生。居士父樸庵先生適於是年舉於鄉。先生因是
B28n0157_p0428a16║益鍾愛之。明年成進士。授職西部。舉家北上。居士童
B28n0157_p0428a17║時示現游戲。條理秩然。九歲南歸。十歲受讀。甚穎悟。
B28n0157_p0428a18║十四能文。雅不喜舉子業。唐宋詩詞。時一瀏覽。間與
B28n0157_p0428a19║知交結社賦詩為樂。性任俠。稍長。益復練習馳射擊
B28n0157_p0428a20║刺之術。年十六。夫人蘇氏來歸。次年洪楊起事。鄉里
B28n0157_p0428b01║俶擾。不遑安居。計自樸庵先生以次老幼幾十人。轉
B28n0157_p0428b02║徙徽贛江浙間。往還十年。屢瀕于危。然卒未嘗遭險
B28n0157_p0428b03║者。居士部署之力也。里居。襄辦團練。在徽甯。則佐張
B28n0157_p0428b04║小浦中丞。周百祿軍門。理軍事。跣足荷槍。身先士卒。
B28n0157_p0428b05║日夜攻守不倦。論功。則固辭不受。生平好讀奇書。流
B28n0157_p0428b06║離轉徙。舁敝簏貯書以隨。凡音韻曆算天文輿地。以
B28n0157_p0428b07║及黃老莊列。靡不領會。同治元年壬戌。皖省平。由江
B28n0157_p0428b08║西遷居安慶。逾年秋樸庵先生捐館舍。時居士年二
B28n0157_p0428b09║十七。家無儋石儲。曾文正檄委穀米局。甲子。歸葬樸
B28n0157_p0428b10║庵公于鄉。事畢回省。感時疫。病久。自是厥後。率為居
B28n0157_p0428b11║士學道之年矣。先是有不知誰何之老尼。授居士金
B28n0157_p0428b12║剛經一卷。懷歸展讀。猝難獲解。覺甚微妙。什襲藏弆。
B28n0157_p0428b13║嗣於皖省書肆中。得大乘起信論一卷。閣置案頭未
B28n0157_p0428b14║暇寓目。病後。檢閱他書。舉不愜意。讀起信論。乃不覺
B28n0157_p0428b15║卷之不能釋也。賡續五徧。窺得奧旨。由是徧求佛經。
B28n0157_p0428b16║久之。于坊間得楞嚴經。就几諷誦幾忘身在書肆。時
B28n0157_p0428b17║日已斂昏。肆主催歸。始覺悟。此後凡親朋往他省者
B28n0157_p0428b18║必央覓經典。見行腳僧。必詢其從何處來。有何剎竿。
B28n0157_p0428b19║有無經卷。一心學佛。悉廢棄其向所為學。乙丑。來金
B28n0157_p0428b20║陵。得經書數種。明年移居甯。于時董江甯工程之役。
B28n0157_p0429a01║同事真定王公梅叔。邃于佛學。相得甚歡。復與邵陽
B28n0157_p0429a02║魏剛己。陽湖趙惠甫武進劉開生。嶺南張浦齋。長沙
B28n0157_p0429a03║曹鏡初。諸君子遊。互相討論深究宗教淵源。以為末
B28n0157_p0429a04║法世界。全賴流通經典。普濟眾生。北方龍藏。既成具
B28n0157_p0429a05║文。雙徑書本。又燬于兵燹。于是發心刻書本藏經。俾
B28n0157_p0429a06║廣流傳。手草章程。得同志十餘人分任勸募。時發心
B28n0157_p0429a07║最切者。為江都鄭學川君。鄭君未幾即出家。名妙空
B28n0157_p0429a08║子。刱江北刻經處于揚州東鄉之磚橋雞園。刻經甚
B28n0157_p0429a09║夥。居士乃就金陵差次。擘畫刻經事。日則董理工程。
B28n0157_p0429a10║夜則潛心佛學。校勘刻印而外或誦經念佛。或靜坐
B28n0157_p0429a11║作觀往往至漏盡就寢。所辦工程。費省工堅。軼其儕
B28n0157_p0429a12║輩。曾李諸公。咸以國士目之。知其淡于名利。每列保
B28n0157_p0429a13║獎。不令前知。夙著勤勞。身兼數事。頗以障礙佛學為
B28n0157_p0429a14║苦。癸酉歲。屏絕世事。家居讀書。北洋李文忠函聘辦
B28n0157_p0429a15║工。辭不往。是歲參攷造像量度。及淨土諸經。靜坐觀
B28n0157_p0429a16║想審定章法。延畫家繪成極樂世界依正莊嚴圖。十
B28n0157_p0429a17║一面大悲觀音像。並搜得古時名人所繪佛菩薩像。
B28n0157_p0429a18║刊佈流通以資供奉。甲戌。泛舟游歷蘇浙禮舍利。朝
B28n0157_p0429a19║梵音。聞洞庭西山有古剎。度多舊經。隻身獨往。搜求
B28n0157_p0429a20║殆徧。迄無所得。而資斧缺乏。幾至不成行。時家計亦
B28n0157_p0429b01║艱窘。因復就江甯籌防局差。綜計數年以來所刻之
B28n0157_p0429b02║經。漸次增益。擇定金陵北極閣。集資建屋。為藏庋經
B28n0157_p0429b03║板地。延僧住持。供奉香火。旋為人所覬覦。起爭端。乃
B28n0157_p0429b04║移藏家中。延友人專司其事。居士後雖暫離金陵。而
B28n0157_p0429b05║刻印不輟。光緒元年乙亥。經理漢口鹽局工程。明年。
B28n0157_p0429b06║曹君鏡初約赴湘議長沙刻經事。兼受曾惠敏聘襄
B28n0157_p0429b07║辦傳忠書籍。因獲覽南嶽之勝。登祝融峰頂。戊寅。惠
B28n0157_p0429b08║敏奉使使歐洲。隨赴英法。考求法國政教生業甚詳。
B28n0157_p0429b09║精究天文顯微等學。製有天地球圖。併輿圖尺。以備
B28n0157_p0429b10║將來測繪之需。期滿假歸。辭不受獎。仍以刻經為事。
B28n0157_p0429b11║壬午。至蘇州。覓藏板之地于元墓山香雪海。經費未
B28n0157_p0429b12║集。購地未成。比輟議。丙戌春。應劉芝田星使召。隨往
B28n0157_p0429b13║英倫。考察英國政治製造諸學。深明列強立國之原。
B28n0157_p0429b14║三年既滿。先行假歸。仍不受保獎。居士時年已五十
B28n0157_p0429b15║有三。嘗語人曰。斯世競爭。無非學問。歐洲各國政教
B28n0157_p0429b16║工商。莫不有學。吾國倣效西法。不從切實處入手。乃
B28n0157_p0429b17║徒襲其皮毛。方今上下相蒙。人各自私自利。欲興國
B28n0157_p0429b18║其可得乎。復以世事人心。愈趨愈下。誓不復與政界
B28n0157_p0429b19║往還。乃于東瀛購得小字藏經全部。閉戶誦讀庚寅
B28n0157_p0429b20║夏。走京師。禮旃檀佛像。並求藏外古德逸書。適居士
B28n0157_p0430a01║內弟蘇少坡隨使節東渡。則寓書南條文雄君。廣求
B28n0157_p0430a02║中國失傳古本。南條學梵文于英國。與居士素稔厥
B28n0157_p0430a03║後由海外得來藏外書籍二三百種。因擇其最善者
B28n0157_p0430a04║亟付剞劂。資不給則出售西洋賚回之各種儀器充
B28n0157_p0430a05║數。甲午。與英人李提摩太君譯大乘起信論。譯成英
B28n0157_p0430a06║文。以為他日佛教西行之漸。乙未。晤印人摩訶波羅
B28n0157_p0430a07║于滬瀆。緣其乞法西行。興復五印佛教。志甚懇切。居
B28n0157_p0430a08║士於是提倡僧學。手訂課程。著初學課本。俾便誦讀。
B28n0157_p0430a09║一以振興佛學。一以西行傳教。庶末世佛法有普。及
B28n0157_p0430a10║之一日。是時日本真宗設本願寺于金陵。幻人法師
B28n0157_p0430a11║建講席于江南。相與辯論教宗。書牘往來。不憚萬言。
B28n0157_p0430a12║期以補偏救弊為宗。丁酉年。築室于金陵城北延齡
B28n0157_p0430a13║巷。為存經板及流通經典之所。是夏孫太夫人壽終。
B28n0157_p0430a14║闋服。詔其三子曰。我自二十八歲得聞佛法。時欲出
B28n0157_p0430a15║家。徒以有老母在。未獲如願。今老母壽終。自身亦已
B28n0157_p0430a16║衰邁。不復能持出家律儀矣。汝等均已壯年。生齒日
B28n0157_p0430a17║繁。應各自謀生計。分炊度日。所置房屋。作為十方公
B28n0157_p0430a18║產。此後毋以世事累我也。居士自此得安居樂道。然
B28n0157_p0430a19║會釋經疏。維持法教。日無暇晷。嘗語人曰。吾在世一
B28n0157_p0430a20║分時。當于佛法盡一分時之力。戊戌夏。患頭風。電召
B28n0157_p0430b01║長子自新由滬歸來。囑曰。我病如不起。楞嚴正脈科
B28n0157_p0430b02║判。可託陳樨庵成之。以完此書。嗣幸醫藥奏效。得以
B28n0157_p0430b03║漸痊。丁未秋。就刻經處開佛學學堂。曰祇桓精舍。冀
B28n0157_p0430b04║學者兼通中西文。以為將來馳往天竺。振興佛教之
B28n0157_p0430b05║用。國文英文。同志任之。佛學。居士自任之。就學者緇
B28n0157_p0430b06║素二十餘人。日有進益。未及兩稔。因經費不給而止。
B28n0157_p0430b07║宣統庚戌。同人刱立佛學研究會。推居士為會長。月
B28n0157_p0430b08║開會一次。每七日講經一次。聽者多歡喜踊躍。居士
B28n0157_p0430b09║憫宗教之頹衰。悲大道之沈淪。非具擇法眼。難免不
B28n0157_p0430b10║為邪見所誤。見日本重印續藏經。多至一萬餘卷。似
B28n0157_p0430b11║駮雜。特加以選擇。歸于純正。詳訂書目。編輯提要。以
B28n0157_p0430b12║示門徑。志願未遂。慧燈輟照。悲哉。辛亥秋。初示疾。自
B28n0157_p0430b13║知不起。回憶往時刻經事。艱苦備嘗。而大藏輯要。未
B28n0157_p0430b14║睹成書。心頗慼慼。及得同志三人。承認分任。則熙怡
B28n0157_p0430b15║微笑。佛學研究會同人。擇于八月十七日開會。集議
B28n0157_p0430b16║維持保護金陵刻經處之法。併議舉會長一席。會席
B28n0157_p0430b17║未散。居士已于申刻去矣。是日上午猶與同人詳論
B28n0157_p0430b18║刻經諸務。及聞近得古本註釋數種。歡喜不已。曰。予
B28n0157_p0430b19║幸得聞此書之存也。午刻。囑家人為之濯足翦指甲。
B28n0157_p0430b20║至時。乃曰此時會友當已齊集會所矣。須臾小解。身
B28n0157_p0431a01║作微寒。向西瞑目而逝。面色不變。肌膚細滑不冰。所
B28n0157_p0431a02║謂吉祥而逝者非歟。病中囑其子媳曰。我之願力。與
B28n0157_p0431a03║彌陀願力脗合。去時便去。毫無繫累。惟乘急戒緩。生
B28n0157_p0431a04║品必不甚高。但花開見佛較速耳。爾等勿悲慘。一心
B28n0157_p0431a05║念佛。送我西去。如願已足。居士弘法四十餘年。流通
B28n0157_p0431a06║經典至百餘萬卷。印刷佛像至十餘萬張。而願力之
B28n0157_p0431a07║弘。所屬望于將來者。更無有窮盡也。著有大宗地玄
B28n0157_p0431a08║文本論略註四卷。佛教初學課本。陰符道德莊列發
B28n0157_p0431a09║隱諸書。久已風行海內。又等不等觀雜錄。論孟發隱
B28n0157_p0431a10║各若干卷待梓。居士卒年七十有五。配蘇夫人。先居
B28n0157_p0431a11║士十八年卒。子三人。長自新。次自超。次福嚴。孫七人。
B28n0157_p0431a12║庭芬。桂芬。穎芬。智生。緣生。雨生。祥生。曾孫。時逢。時中。
B28n0157_p0431a13║
B28n0157_p0431a14║
B28n0157_p0431a15║
B28n0157_p0431a16║
B28n0157_p0431a17║
B28n0157_p0431a18║
B28n0157_p0431a19║
B28n0157_p0431a20║
B28n0157_p0431b01║
B28n0157_p0431b02║
B28n0157_p0431b03║
B28n0157_p0431b04║
B28n0157_p0431b05║
B28n0157_p0431b06║
B28n0157_p0431b07║
B28n0157_p0431b08║
B28n0157_p0431b09║
B28n0157_p0431b10║
B28n0157_p0431b11║楊氏分家筆據
B28n0157_p0431b12║立分家筆據楊自新自超福嚴今奉　父命兄弟三
B28n0157_p0431b13║人家口日眾理宜分居各圖生業俾得人人振作家
B28n0157_p0431b14║道日昌擇於光緒二十七年三月十九日三房分爨
B28n0157_p0431b15║所有　祖遺房屋在嶺下二甲住宅內僅得正房一
B28n0157_p0431b16║間廚房一股堂心公用菜園一股均與　琴軒二叔
B28n0157_p0431b17║共業歸長孫庭芬執管　祖遺及添置熟田二十畝
B28n0157_p0431b18║作為　先祖樸庵公支下祭掃田契據歸長房收執
B28n0157_p0431b19║金陵城內延齡巷　父置屋宇一所圍牆東至西二
B28n0157_p0431b20║十四丈西邊南至北二十丈東邊南至北十六丈與
B28n0157_p0432a01║漆匠店毗連此屋專作刻經處公業係　父親三十
B28n0157_p0432a02║餘年經營所成永遠作為流通經典之所三房均不
B28n0157_p0432a03║得認為己產目前家眷暫住在內以十年為限十年
B28n0157_p0432a04║之後照例起租不得自添屋宇以杜占踞俟各房自
B28n0157_p0432a05║造住宅即當移居經局刻板之資係十方善信捐助
B28n0157_p0432a06║永遠作為公業經管之人公同選舉近年家用不敷
B28n0157_p0432a07║積有欠債通盤清算所欠各處債項計銀三千八百
B28n0157_p0432a08║一十兩以目前進款大小分認歸還計大房一千二
B28n0157_p0432a09║百七十八兩又浮橋地基房屋歸大房收受值銀六
B28n0157_p0432a10║百兩共銀一千八百七十八兩二房計銀一千零五
B28n0157_p0432a11║十七兩三房計銀八百七十五兩共認債款三千八
B28n0157_p0432a12║百一十兩彼此商議均無異言公同憑中寫立分家
B28n0157_p0432a13║筆據一樣三紙各執一紙永遠存照
B28n0157_p0432a14║光緒二十七年三月十九日立
B28n0157_p0432a15║底稿留存以備查考　仁山誌
B28n0157_p0432a16║
B28n0157_p0432a17║
B28n0157_p0432a18║
B28n0157_p0432a19║
B28n0157_p0432a20║
B28n0157_p0432b01║
B28n0157_p0432b02║
B28n0157_p0432b03║
B28n0157_p0432b04║
B28n0157_p0432b05║
B28n0157_p0432b06║
B28n0157_p0432b07║
B28n0157_p0432b08║
B28n0157_p0432b09║
B28n0157_p0432b10║
B28n0157_p0432b11║
B28n0157_p0432b12║
B28n0157_p0432b13║
B28n0157_p0432b14║
B28n0157_p0432b15║
B28n0157_p0432b16║
B28n0157_p0432b17║
B28n0157_p0432b18║
B28n0157_p0432b19║
B28n0157_p0432b20║