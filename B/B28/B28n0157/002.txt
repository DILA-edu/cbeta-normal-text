B28n0157_p0433a01║
B28n0157_p0433a02║【圖】
B28n0157_p0433a03║
B28n0157_p0433a04║
B28n0157_p0433a05║
B28n0157_p0433a06║
B28n0157_p0433a07║
B28n0157_p0433a08║
B28n0157_p0433a09║
B28n0157_p0433a10║
B28n0157_p0433a11║序說
B28n0157_p0433a12║大宗地玄文本論。建立金剛五位。以眾生無量劫來。
B28n0157_p0433a13║業果相續。非三僧祇修證之功。不能盡除。故立無超
B28n0157_p0433a14║次第漸轉位。以眾生一念相應。即同諸佛。故立無餘
B28n0157_p0433a15║究竟總持位。以眾生心含法界。普融無盡。故立周徧
B28n0157_p0433a16║圓滿廣大位。以眾生念念著有。違解脫門。故立一切
B28n0157_p0433a17║諸法俱非位。以眾生棄有著空。趣於斷滅。故立一切
B28n0157_p0433a18║諸法俱是位。上之五位。為佛法之總綱。攝盡一切破
B28n0157_p0433a19║障法門。該括一切稱性法門。纖毫無遺。若明此義。則
B28n0157_p0433a20║談宗談教。說有說空。皆不相妨。何有分河飲水。互相
B28n0157_p0433b01║是非之弊哉。奈何千餘年來。無人提唱。遂使無上妙
B28n0157_p0433b02║法。祕而不宣。誠不解其何故也。或以論中名義玄微。
B28n0157_p0433b03║皆是法身大士行相。非凡位所知。師家艱於應對。故
B28n0157_p0433b04║不以此論示人。然一切悉知。必至佛果。等覺以還。隨
B28n0157_p0433b05║分演說。不害其德望也。儒門所謂知之為知之。不知
B28n0157_p0433b06║為不知。是知也。會竊取此義。略加註釋。所未知者。斷
B28n0157_p0433b07║不強解。庶幾後學得一隙明。或有利根上智。頓入甚
B28n0157_p0433b08║深法界。徹底通達。是所望也。其文義明顯者。亦不詮
B28n0157_p0433b09║釋。閱者自能領會耳。
B28n0157_p0433b10║光緒三十二年冬十月石埭楊文會仁山氏識（時年七十）
B28n0157_p0433b11║目錄
B28n0157_p0433b12║卷第一
B28n0157_p0433b13║歸依德處無邊大決擇分第一
B28n0157_p0433b14║歸依德處因緣大決擇分第二
B28n0157_p0433b15║一種金剛道路大決擇分第三
B28n0157_p0433b16║金剛寶輪山王大決擇分第四
B28n0157_p0433b17║金剛山王道路大決擇分第五
B28n0157_p0433b18║獨一山王摩訶山王大決擇分第六
B28n0157_p0433b19║卷第二
B28n0157_p0433b20║大海部藏道路大決擇分第七
B28n0157_p0434a01║深里出興地藏大龍王大決擇分第八
B28n0157_p0434a02║深里出興地藏大龍王道路大決擇分第九
B28n0157_p0434a03║大龍王重重廣海無盡大藏大決擇分第十
B28n0157_p0434a04║無盡無窮盡塵數量道路大決擇分第十一
B28n0157_p0434a05║卷第三
B28n0157_p0434a06║不可思議不可稱量俱俱微塵本大山王大決擇分
B28n0157_p0434a07║第十二
B28n0157_p0434a08║不可思議俱俱微塵一切山王道路大決擇分第十
B28n0157_p0434a09║三
B28n0157_p0434a10║一切虛空一切微塵數量高王大決擇分第十四
B28n0157_p0434a11║獨地非亂一定一定道路大決擇分第十五
B28n0157_p0434a12║獨地獨天一種廣大無二山王大決擇分第十六
B28n0157_p0434a13║獨一無二山王自在道路大決擇分第十七
B28n0157_p0434a14║摩訶無二山王最勝高頂一地大決擇分第十八
B28n0157_p0434a15║𭺔𣅍陀尸梵迦諾道路大決擇分第十九
B28n0157_p0434a16║𭺔𣅍陀尸梵迦諾本王本地大決擇分第二十
B28n0157_p0434a17║𭺔𣅍尸梵諾本王道路大決擇分第二十一
B28n0157_p0434a18║摩訶𭺕尸梵諾母原主天王大決擇分第二十二
B28n0157_p0434a19║一種功德純純無雜大圓滿地道路大決擇分第二
B28n0157_p0434a20║十三
B28n0157_p0434b01║一種功德摩訶本地明白離惡品藏大決擇分第二
B28n0157_p0434b02║十四
B28n0157_p0434b03║摩訶本地具足品藏非患道路大決擇分第二十五
B28n0157_p0434b04║摩訶寶輪王廣大圓滿無上地地大決擇分第二十
B28n0157_p0434b05║六
B28n0157_p0434b06║卷第四
B28n0157_p0434b07║繫縛地地品類不吉祥道路大決擇分第二十七
B28n0157_p0434b08║繫縛地地自然本王摩訶𦅂品大決擇分第二十八
B28n0157_p0434b09║自然本王廣大轉地無障無礙俱行道路大決擇分
B28n0157_p0434b10║第二十九
B28n0157_p0434b11║最極廣大俱行山王無盡海海大決擇分第三十
B28n0157_p0434b12║出離繫縛地清白解脫道路大決擇分第三十一
B28n0157_p0434b13║解脫山王根本地地無礙自在大決擇分第三十二
B28n0157_p0434b14║解脫山王大道路大決擇分第三十三
B28n0157_p0434b15║廣大無盡解脫海海摩訶山王大決擇分第三十四
B28n0157_p0434b16║摩訶空塵海藏王道路大決擇分第三十五
B28n0157_p0434b17║大不可思議重重不可稱量阿說本王大決擇分第
B28n0157_p0434b18║三十六
B28n0157_p0434b19║校量功德讚歎信行現示利益大決擇分第三十七
B28n0157_p0434b20║校量過患訶責誹謗現示罪業大決擇分第三十八
B28n0157_p0435a01║現示本因決定證成除疑生信大決擇分第三十九
B28n0157_p0435a02║勸持流通發大願海大決擇分第四十
B28n0157_p0435a03║高麗古藏作二十卷。與起信論序相符。宋元藏
B28n0157_p0435a04║皆未收入。明藏作八卷。復併作四卷。今從之。
B28n0157_p0435a05║此論窮微極妙。專接利根上智。兼為凡小權漸
B28n0157_p0435a06║之機。作一乘勝因。伏願見者聞者。熏習成種。久
B28n0157_p0435a07║久純熟。心光發宣。即能頓入金剛信位。圓修圓
B28n0157_p0435a08║證。五位齊彰。與論主大願。註者誠心。交光相羅。
B28n0157_p0435a09║如寶絲網。輾轉開導。無有既極。
B28n0157_p0435a10║
B28n0157_p0435a11║略標大意
B28n0157_p0435a12║第一分　歸依德處八門。佛。法。僧。有情。無情。假有。空
B28n0157_p0435a13║無。普融。
B28n0157_p0435a14║第二分　歸依德處十種因緣。（已上序分已下正宗分）
B28n0157_p0435a15║第三分　金剛五位名相。根本五十一位梵名。
B28n0157_p0435a16║第四分　說八轉相。同時異時。同處異處。各種差別。
B28n0157_p0435a17║第五分　五位各有三用。共十五種作用。
B28n0157_p0435a18║第六分　金剛五位。根本五十一位。各各互具。成立
B28n0157_p0435a19║一千二百七十五位。○以上四分。為一論綱宗。
B28n0157_p0435a20║第七分　內有六門。五種非空決定住法。五種無常
B28n0157_p0435b01║虛假轉法。共為第一建立名字不同門。第二所詮
B28n0157_p0435b02║義理差別門。第三依位決定安立門。內有十種別
B28n0157_p0435b03║建立位。第四依位法數具闕門。第五德患對量現
B28n0157_p0435b04║宗門。第六隨次別釋廣說門。
B28n0157_p0435b05║第八分　地藏大龍王有功德過患二義。從七分來。
B28n0157_p0435b06║第九分　功德過患二藏之中。各有十法。通為建立
B28n0157_p0435b07║名字門。次說所詮義理門。內分治障對量差別門。
B28n0157_p0435b08║安立金剛位地門。
B28n0157_p0435b09║第十分　說三種重。廣大數量。令修止觀。斷惑證真。
B28n0157_p0435b10║○以上四分。說對治法門。屬漸轉位。
B28n0157_p0435b11║第十一分　說十種變對法門。詳示出世因果差別
B28n0157_p0435b12║之相。
B28n0157_p0435b13║第十二分　說三種數量倍。一法寶。二僧寶。三佛寶。
B28n0157_p0435b14║第十三分　現示本體安立門。現示上末轉相門。引
B28n0157_p0435b15║經說次第十轉。至不可思議無量品。
B28n0157_p0435b16║第十四分　二門同前。數量倍增。百千萬億。乃至無
B28n0157_p0435b17║窮盡故。○以上四分。屬俱是位。
B28n0157_p0435b18║第十五分　建立五種轉相。說不可合一之法。一者
B28n0157_p0435b19║上上一一轉相門。二者本本一一轉相門。三者俱
B28n0157_p0435b20║行不離轉相門。四者區區不雜轉相門。五者圓滿
B28n0157_p0436a01║具足轉相門。
B28n0157_p0436a02║第十六分　一者本一自性位地門。二者本一之本
B28n0157_p0436a03║位地門。
B28n0157_p0436a04║第十七分　本轉形相。上轉形相。
B28n0157_p0436a05║第十八分　說十二無窮。引經一千二百無窮盡品
B28n0157_p0436a06║具足俱轉。○以上四分。屬俱非位。
B28n0157_p0436a07║第十九分　七變修行。總有三種。一者功德七變。二
B28n0157_p0436a08║者過患七變。三者等量七變。均有上轉下轉以為
B28n0157_p0436a09║變相。
B28n0157_p0436a10║第二十分　三種百變。過患。功德。等量。名義同前。增
B28n0157_p0436a11║倍數轉。
B28n0157_p0436a12║第二十一分　三種千變。名義同前。增倍數轉。
B28n0157_p0436a13║第二十二分　三種億變。名義同前。增倍數轉。○以
B28n0157_p0436a14║上四分屬總持位。
B28n0157_p0436a15║第二十三分　五十一位。各具五十。成二千五百五
B28n0157_p0436a16║十法門。位位具足性相本末四法。成立一萬二百
B28n0157_p0436a17║法。合總數有一萬二千七百五十法門。
B28n0157_p0436a18║第二十四分　如前所說一切位中。各各攝差別轉
B28n0157_p0436a19║五十位。則成六億三萬七千五百法門。
B28n0157_p0436a20║第二十五分　一者橫轉徧到俱行門。二者豎轉無
B28n0157_p0436b01║雜一路門。
B28n0157_p0436b02║第二十六分　總別相攝。○以上四分。屬圓滿位。
B28n0157_p0436b03║第二十七分　入道初門。全仗對治。與第七分後先
B28n0157_p0436b04║相映。建立智理障果四法。以為斷證公據。
B28n0157_p0436b05║第二十八分　障輕理顯。有無齊運。上轉下轉。至小
B28n0157_p0436b06║無量。
B28n0157_p0436b07║第二十九分　行藏海中。常無常德。漸漸增進。至中
B28n0157_p0436b08║無量。
B28n0157_p0436b09║第三十分　行常山王海中。有三種大無量。一者常
B28n0157_p0436b10║大無量。二者無常大無量。三者轉變大無量。○以
B28n0157_p0436b11║上四分。說信。住。行。向。進道階差。
B28n0157_p0436b12║第三十一分　十空無為。十有無為。依二十無為。五
B28n0157_p0436b13║十一位建立二種轉相。一者重重該攝無障礙門。
B28n0157_p0436b14║二者次第亂轉超過門。
B28n0157_p0436b15║第三十二分　空有互生。十空無為。一一出生十有
B28n0157_p0436b16║無為常法。十有無為。一一出生十空無為常法。
B28n0157_p0436b17║第三十三分　一者空空轉。十空各生十空。二者有
B28n0157_p0436b18║有轉。十有各生十有。三者位位轉。五十一位各生
B28n0157_p0436b19║五十。
B28n0157_p0436b20║第三十四分　通結體相用。歸於無盡。○以上四分。
B28n0157_p0437a01║說地上德用。自二十七分以來。凡八分。屬漸轉位。
B28n0157_p0437a02║第三十五分　統前三十二法。無不自在。
B28n0157_p0437a03║第三十六分　三十三法。沒同果海。不可思議。不能
B28n0157_p0437a04║窮了。○以上二分。因圓果滿。（已上正宗分已下流通分）
B28n0157_p0437a05║第三十七分　說十二喻。讚歎論之勝用。
B28n0157_p0437a06║第三十八分　先說三喻。警醒愚迷。次說十偈。令離
B28n0157_p0437a07║誹謗。後說一偈。丁寧誥誡。
B28n0157_p0437a08║第三十九分　馬鳴菩薩自說往因。并隨佛發願。及
B28n0157_p0437a09║遵敕造論緣起。
B28n0157_p0437a10║第四十分　普勸受持。
B28n0157_p0437a11║大宗地玄文本論略註卷第一
B28n0157_p0437a12║馬鳴菩薩造陳真諦三藏譯
B28n0157_p0437a13║清楊文會略註
B28n0157_p0437a14║（大宗地者。一切法門之總綱。如地發生萬物。義理深微。故稱玄文。千枝萬葉從此分佈。故名為
B28n0157_p0437a15║本。論者決擇徵釋。翼贊佛經也。又本論之外。應有釋論以伸其義。惜未傳來。）
B28n0157_p0437a16║歸依德處無邊大決擇分第一
B28n0157_p0437a17║頂禮一切無餘明非一非一諸則地
B28n0157_p0437a18║不數不思無量一并諸種種趣生類
B28n0157_p0437a19║本無量數斷命品與等塵塵無有法
B28n0157_p0437a20║兼不可說無所有通俱非是等諸法
B28n0157_p0437b01║論曰。就此二行偈中。（天竺偈頌。八字成句。四句為一偈。貝葉梵文。橫書三十二字作
B28n0157_p0437b02║一行。譯成漢文。五字七字不等。亦以四句為一行偈。）則有八門。云何為八。一者
B28n0157_p0437b03║顯示中中主者門。二者顯示道路軌則門。三者顯示
B28n0157_p0437b04║離雜合一門。四者顯示無邊毛生門。五者顯示種種
B28n0157_p0437b05║離識門。六者顯示假有無實門。七者顯示無所有事
B28n0157_p0437b06║門。八者顯示具足無礙門。是名為八。（思議所及處。并所不及處。無非
B28n0157_p0437b07║歸依德處。則能歸所歸。融合為一。十界依正。悉入自心。所造之論。攝盡十方三世一切佛法。無欠無餘。後
B28n0157_p0437b08║生何幸。而能得此妙典耶。）就顯示中中主者門中。則有五種。（佛寶）云
B28n0157_p0437b09║何為五。一者隨順隨轉應身主者。二者有無無礙變
B28n0157_p0437b10║身主者。三者本體本性法身主者。四者本末俱絕滿
B28n0157_p0437b11║道主者。五者隨應無礙自然主者。是名為五。（以上開三身為
B28n0157_p0437b12║五身。一是生身。二是變化身。此二是應身。三是法身。四是自受用身。五是他受用身。此二是報身。○下文
B28n0157_p0437b13║引經第一）修集行因大陀羅尼脩多羅中作如是說。爾時
B28n0157_p0437b14║花輪寶光明天子則白佛言。世尊。第一導師有幾數
B28n0157_p0437b15║量可思議不可思議。惟願世尊為我等眾開示顯說。
B28n0157_p0437b16║我等大眾。聞其名字。常誦常念。出無明藏。到涅槃城。
B28n0157_p0437b17║於是世尊告天子言。我若以神通力無量無邊阿僧
B28n0157_p0437b18║祇劫中說其名字終不能盡。今當略言。為汝等眾宣
B28n0157_p0437b19║說其要。善男子。其覺者數廣大圓滿過於恆沙。略說
B28n0157_p0437b20║五種。云何為五。一者隨體佛。二者變體佛。三者法體
B28n0157_p0438a01║佛。四者莫測佛。五者應轉佛。乃至廣說故。如偈頂禮
B28n0157_p0438a02║一切無餘明故。以何義故一切導師皆名主者。以三
B28n0157_p0438a03║義故。云何為三。一者自在義。諸法王故。（佛為法王。於法自在。）二
B28n0157_p0438a04║者頂上義。三界一故。（天上天下。唯佛獨尊。）三者周徧義。無所不
B28n0157_p0438a05║至故。（毘盧遮那。徧一切處。）是名為三。如是已說顯示中中主者
B28n0157_p0438a06║門。次當說顯示道路軌則門。（法寶）就此門中。則有六種。
B28n0157_p0438a07║云何為六。一者音䐡言導無礙自在軌則。二者所依
B28n0157_p0438a08║本地平等一種離諸虛妄軌則。三者生長莊嚴一一
B28n0157_p0438a09║有力軌則。四者究竟圓滿無餘盡攝軌則。五者非名
B28n0157_p0438a10║非相非體非用無造無作軌則。六者自然現前常住
B28n0157_p0438a11║不變無所詮了究竟淨滿軌則。是名為六。（第三分中所說五種
B28n0157_p0438a12║本位。以此中一二兩法。為第三周徧圓滿廣大位。以第三法。為第一無超次第漸轉位。以第四法。為第二
B28n0157_p0438a13║無餘究竟總持位。以第五法。為第四一切諸法俱非位。以第六法。為第五一切諸法俱是位。此六彼五。開
B28n0157_p0438a14║合應知。○引經第二）金剛三昧無礙解脫本智實性脩多羅中
B28n0157_p0438a15║作如是說。復次文殊師利。若我廣說。總有十億七萬
B28n0157_p0438a16║三千五十法門。行者履遊道路則則。若我略說。總有
B28n0157_p0438a17║六種行者履遊則則。如是六則。通攝一切無量無邊
B28n0157_p0438a18║軌則藏海。云何為六。一者說則。二者等則。三者種則。
B28n0157_p0438a19║四者上則。五者非則。六者常則。乃至廣說故。如偈非
B28n0157_p0438a20║一非一諸則地故。以何義故一切法藏皆名軌則。以
B28n0157_p0438b01║三義故。云何為三。一者金區義。時人易轉。法門之印
B28n0157_p0438b02║常恆不變。如彼區故。二者引導義。攝將行者令趣治
B28n0157_p0438b03║路。如彼導故。三者能持義。善持自相而不壞失。如彼
B28n0157_p0438b04║持故。是名為三。如是已說顯示道路軌則門。次當說
B28n0157_p0438b05║顯示離雜合一門。（僧寶）就此門中。則有三種。云何為三。
B28n0157_p0438b06║一者結縛合一。一切無量無邊無明煩惱之眾類再
B28n0157_p0438b07║生。雖無內合一。而有外合一。以數量等成立契一義
B28n0157_p0438b08║故。（凡僧）二者解脫合一。一切無量無邊三乘諸聖人等。
B28n0157_p0438b09║內有道理之合一義。外有同塵之合一義故。（三乘聖僧）三
B28n0157_p0438b10║者具足俱非合一。一切無量無邊金剛中間大聖眾
B28n0157_p0438b11║等。具足能契所契之二義故。（一乘聖僧）是名為三。（引經第三）文
B28n0157_p0438b12║殊師利論義第一無極無盡脩多羅中作如是說。僧
B28n0157_p0438b13║眾之海雖無有量而其本體但有三種。云何為三。一
B28n0157_p0438b14║者無根無諍地。二者俱根無諍地。三者有根無諍地。
B28n0157_p0438b15║乃至廣說故。如偈不數不思無量一故。以何義故一
B28n0157_p0438b16║切諸僧皆名合一。有二義故。云何為二。一者積集義。
B28n0157_p0438b17║集會無量無邊一切散亂塵故。（身合一）二者一種義。安
B28n0157_p0438b18║止無量無邊一切波浪識故。（心合一）是名為二。如是已
B28n0157_p0438b19║說顯示離雜合一門。次當說顯示無邊毛生門。（有情）就
B28n0157_p0438b20║此門中。則有三門。云何為三。一者有類毛生無邊門。
B28n0157_p0439a01║二者空類毛生無邊門。三者似類毛生無邊門。是名
B28n0157_p0439a02║為三。就初門中。則有四種。云何為四。一者卵生。二者
B28n0157_p0439a03║胎生。三者溼生。四者化生。是名為四。如是四生能攝
B28n0157_p0439a04║一切無量有類根本名數。就中門中。則有三種。云何
B28n0157_p0439a05║為三。一者光明中藏空類。二者闇色中藏空類。三者
B28n0157_p0439a06║風雲中藏空類。是名為三。（中藏者。在內安住也。）如是三類。空故
B28n0157_p0439a07║非空。（身如虛空。非頑冥空。）以隱故空。（隱而不現。故名為空。）應審觀察。空類
B28n0157_p0439a08║眷屬。其數眾多。不出此量。就後門中。亦有三種。云何
B28n0157_p0439a09║為三。一者幻化呪術相相無理似類。二者變藥方禁
B28n0157_p0439a10║相相無理似類。（上之二類。雖有相相。而不合理。故名似類。）三者隨本現前
B28n0157_p0439a11║影像似類。（本人妄想所現影像。雖現在前而非實有。亦名似類。）是名為三。如是
B28n0157_p0439a12║三類。能攝一切無量無邊種種似類根本名數。（引經第四）
B28n0157_p0439a13║集類法門脩多羅中作如是說。有識種類。廣說有十。
B28n0157_p0439a14║略說有三。云何為三。一者心識親近在有眾生。二者
B28n0157_p0439a15║處所隱藏不見眾生。三者識遠似有動轉眾生。是名
B28n0157_p0439a16║為三。乃至廣說故。如偈并諸種種趣生類故。以何義
B28n0157_p0439a17║故一切眾生皆名毛生。有二義故。云何為二。一者動
B28n0157_p0439a18║轉不定義。隨趣受生無有定法故。二者眾多無數義。
B28n0157_p0439a19║方角無有數量故。是名為二。今此門中。為欲現示聖
B28n0157_p0439a20║如角尠凡如毛多故。如是已說。顯示無邊毛生門。次
B28n0157_p0439b01║當說現示種種離識門。（無情）就此門中。則有二種。云何
B28n0157_p0439b02║為二。一者共業建立斷命品。二者別業建立斷命品。
B28n0157_p0439b03║是名為二。就第一門中。則有四種。云何為四。一者風
B28n0157_p0439b04║輪大地斷命品。二者水輪大地斷命品。三者金輪大
B28n0157_p0439b05║地斷命品。四者火輪大地斷命品。是名為四。如是四
B28n0157_p0439b06║輪。能攝一切無量無邊共業建立斷命品類根本名
B28n0157_p0439b07║數。言別業建立斷命品者。謂眾生身非執受攝髮毛
B28n0157_p0439b08║等類。（引經第五）業行本因脩多羅中作如是說。復次文殊
B28n0157_p0439b09║師利言眾生居住世間者。則有二種。云何為二。一者
B28n0157_p0439b10║總輪世間。二者別持世間。是名為二。此二世間。善能
B28n0157_p0439b11║攝持無量無邊一切居住依止世間。乃至廣說故。如
B28n0157_p0439b12║偈及無量數斷命品故。以何義故一切離識皆名斷
B28n0157_p0439b13║命。所謂無有了別智品故。如是已說現示種種離識
B28n0157_p0439b14║門。次當說現示假有無實門。（假有）就此門中。則有五種。
B28n0157_p0439b15║云何為五。一者如水中月假有。二者如闥婆城假有。
B28n0157_p0439b16║三者如陽炎水假有。四者如幻化作假有。五者如谷
B28n0157_p0439b17║響音假有。是名為五。（引經第六）大寶無盡蓮華地地脩多
B28n0157_p0439b18║羅中作如是說。如水中月等五種虛說譬喻。總攝五
B28n0157_p0439b19║萬五千五百五十詮虛說譬喻根本名字。乃至廣說
B28n0157_p0439b20║故。如偈與等塵塵無有法故。以何義故一切無量虛
B28n0157_p0440a01║說譬喻皆名無有。所謂無有實自性故。名曰為無。無
B28n0157_p0440a02║有其實非都無故。名曰為有。如是已說現示假有無
B28n0157_p0440a03║實門。次當說現示無所有事門。（空無）就此門中。則有四
B28n0157_p0440a04║種。云何為四。一者如石女兒無所有事。二者如兔馬
B28n0157_p0440a05║角無所有事。三者如龜䠓（七由切。同鰌。魚名。）毛無所有事。四
B28n0157_p0440a06║者如羅漢染無所有事。是名為四。（引經第七）本地脩多羅
B28n0157_p0440a07║中作如是說。復次佛子。汝前所問何等法名為無所
B28n0157_p0440a08║有品者。石女兒等四種本說。我若廣說。其數無量。乃
B28n0157_p0440a09║至廣說故。如偈兼不可說無所有故。以何義故一切
B28n0157_p0440a10║空法皆悉名為無所有事。有二種故。云何為二。一者
B28n0157_p0440a11║彼空法體性空空如此四本說故。二者此空若不詮
B28n0157_p0440a12║彼則是空故。（假此空法。以詮他法之空。若不詮彼。則此空本無。）是名為二。如
B28n0157_p0440a13║是已說現示無所有事門。次當說現示具足無礙門。
B28n0157_p0440a14║（普融）就此門中。則有十種。云何為十。一者心主法。二者
B28n0157_p0440a15║心念法。三者色主法。四者色子法。五者非契應法。六
B28n0157_p0440a16║者無為法。七者非有為非無為法。八者亦有為亦無
B28n0157_p0440a17║為法。九者俱俱法。十者俱非法。是名為十。言心主法
B28n0157_p0440a18║者可一八識等諸心識本法故。言心念法者。與此相
B28n0157_p0440a19║應一切數法。言色主法者。可一能造大種法等。言色
B28n0157_p0440a20║子法者。可一所造種種色法。言非契應法者。可一非
B28n0157_p0440b01║色非心種種諸法。言無為法者。虛空等四種無為法。
B28n0157_p0440b02║言非有為非無為法者。一心等諸本性法。言亦有為
B28n0157_p0440b03║亦無為法者。一心等諸本性之法作業用相。言俱俱
B28n0157_p0440b04║法者。大本之法其第一分。言俱非法者。大本之法其
B28n0157_p0440b05║最後分。如是十法。今此門中。一有一無。一生一滅。一
B28n0157_p0440b06║逆一順。一品一類。不相捨離。是故說言現示具足無
B28n0157_p0440b07║礙門焉。（此門統攝一切諸法。為本論之綱要。故歸依德處總匯於茲。○引經第八）最勝德
B28n0157_p0440b08║王廣大虛空脩多羅中作如是說。不可說不可說不
B28n0157_p0440b09║可說十方世界微塵之數。無量無邊法門大海。一居
B28n0157_p0440b10║一起。一住一止。終不分剖。亦不捨離。以此義故。建立
B28n0157_p0440b11║稱曰廣大圓滿虛空地地無盡無極法界大海門。乃
B28n0157_p0440b12║至廣說故。如偈通俱非是等諸法故。
B28n0157_p0440b13║歸依德處因緣大決擇分第二
B28n0157_p0440b14║如是已說歸依德處無邊大決擇分。次當說歸依德
B28n0157_p0440b15║處因緣大決擇分。其相云何。偈曰。
B28n0157_p0440b16║以有十種大因緣造作歸依德處海
B28n0157_p0440b17║所謂禮恩及加力廣大殊勝與無我
B28n0157_p0440b18║決定大海并贊化兼通現示自本身
B28n0157_p0440b19║如是十種大因緣圓滿大士乃能具
B28n0157_p0440b20║凡非境聖亦非量隨分菩薩亦不能
B28n0157_p0441a01║論曰。何因緣故歸依德處。以有十種大因緣故而作
B28n0157_p0441a02║歸依。如偈以有十種大因緣造作歸依德處海故。云
B28n0157_p0441a03║何名為十種因緣。一者禮敬尊重甚深因緣。能作禮
B28n0157_p0441a04║敬歸依德處。摧伏憍慢增長善根故。如偈禮故。二者
B28n0157_p0441a05║憶念恩澤報推因緣。而能造作勝妙論教。開曉一切
B28n0157_p0441a06║狂亂眾生。一切德處皆悉歡喜故。如偈恩故。三者仰
B28n0157_p0441a07║請加力成為因緣。若為造作大論法門。彼諸德處不
B28n0157_p0441a08║以加力。不能分別法門海故。如偈及加力故。四者開
B28n0157_p0441a09║布廣散令了因緣。以妙言辭示聰明詮。現了彼諸脩
B28n0157_p0441a10║多羅中祕密微妙深遠文義大海。為令廣大故。如偈
B28n0157_p0441a11║廣大故。五者勸物令生殊勝因緣。造作論教開示文
B28n0157_p0441a12║義。若不歸依。彼諸眾生不能究竟信受奉行故。如偈
B28n0157_p0441a13║殊勝故。六者修習忍辱無我因緣。發起歡喜。尊重歸
B28n0157_p0441a14║向廣大心故。如偈與無我故。七者出生功德決定因
B28n0157_p0441a15║緣。歸依德處造作論教。若見若聞。若見見者。若聞聞
B28n0157_p0441a16║者。若同國住。一切皆悉隨時不移。出生增長無量無
B28n0157_p0441a17║邊一切功德善根之品。決定決定不謬違故。如偈決
B28n0157_p0441a18║定故。八者大海無盡寶藏因緣。積集無量無邊一切
B28n0157_p0441a19║諸種種力。造作殊勝圓滿大海如意寶輪金剛德藏。
B28n0157_p0441a20║為欲救。度無量無邊貧窮苦惱眾生類故。如偈大海
B28n0157_p0441b01║故。九者方便善巧教化因緣。具足者中雖無別歸。而
B28n0157_p0441b02║贊教化為利生故。如偈并贊化故。十者現示過去本
B28n0157_p0441b03║身因緣。所歸德處一切皆悉無非自身之攝持故如
B28n0157_p0441b04║偈兼通現示自本身故。（菩薩融三世間以為自身。所謂聲聞身。緣覺身。菩薩身。如
B28n0157_p0441b05║來身。法身。智身。此六是智正覺世間。業報身。眾生身。此二是有情世間。國土身。虛空身。此二是器世間。）
B28n0157_p0441b06║是名十種大因緣相。如是廣大殊勝因緣。何人所作。
B28n0157_p0441b07║佛菩薩作。菩薩菩薩當不能作。况凡二乘。如偈如是
B28n0157_p0441b08║十種大因緣。圓滿大士乃能具。凡非境聖亦非量。隨
B28n0157_p0441b09║分菩薩亦不能故。（此論從一信心。具餘五十位。又位位中。具金剛五位。是名佛菩薩。亦
B28n0157_p0441b10║名圓滿大士。東土談教義者。以十住初心便成正覺。為圓頓極則。馬鳴大士則言信位便該果海。實大法
B28n0157_p0441b11║東來所未聞也。菩薩菩薩者。漸教三賢十聖。位位別修。不能一位攝一切位。故名隨分菩薩。若一念與真
B28n0157_p0441b12║際相應。則轉偏成圓。轉漸成頓矣。凡者六道眾生也。二乘者聲聞緣覺也。雖證聖道。祇名小果耳。）
B28n0157_p0441b13║（以上序分竟以下正宗分）
B28n0157_p0441b14║一種金剛道路大決擇分第三（唯此一乘。無二無三。故稱一種。究竟
B28n0157_p0441b15║堅固。不可破壞。喻如金剛。千聖所由。縱橫無礙。名為道路。）
B28n0157_p0441b16║如是已說歸依德處因緣大決擇分。次當說一種金
B28n0157_p0441b17║剛道路大決擇分。其相云何。偈曰。
B28n0157_p0441b18║一種金剛地總有五種位謂漸次究竟
B28n0157_p0441b19║及圓滿等非并及等是位如是五種位
B28n0157_p0441b20║諸脩多羅中具足無餘說
B28n0157_p0442a01║論曰。一種金剛道路無礙本地地中總有幾位。廣說
B28n0157_p0442a02║雖無量。略說有五種。如是五位。一切總則。一切根本。
B28n0157_p0442a03║一切中藏。一切出生。如偈一種金剛地。總有五種位
B28n0157_p0442a04║故。云何名為五種本位。一者無超次第漸轉位。二者
B28n0157_p0442a05║無餘究竟總持位。三者周徧圓滿廣大位。四者一切
B28n0157_p0442a06║諸法俱非位。五者一切諸法俱是位。是名為五種根
B28n0157_p0442a07║本位。（第一第五兩位。就生滅門說。第二第四兩位。就真如門說。第三一位。真如生滅二門和合說。）
B28n0157_p0442a08║如偈謂漸次究竟。及圓滿等非。并及等是位故。如是
B28n0157_p0442a09║五位自家宣說。龜則方說。（上問下答）如是五位。直是方說。
B28n0157_p0442a10║非宣說量。（自家宣說者。隨意發揮。應機無定也。龜則方說者。佛佛道同。古今一致也。）如偈
B28n0157_p0442a11║如是五種位。諸脩多羅中。具足無餘說故。位所依止
B28n0157_p0442a12║本數名字其相云何。偈曰。
B28n0157_p0442a13║所依止本數總有五十一謂虛假光明
B28n0157_p0442a14║四十種名字不動真金剛十種本名字
B28n0157_p0442a15║及大極地故是名所依數
B28n0157_p0442a16║論曰。五種本位所依止之名字差別其數幾有。廣說
B28n0157_p0442a17║雖無量。略說有五十一種名字。如是五十一種根本
B28n0157_p0442a18║名字。一切天地。一切父母。一切體性。一切所依。（天為日月
B28n0157_p0442a19║星辰所依。地為人物草木所依。父母為有情所從生。體性為形色之本元。舉此數者皆為一切世法之所
B28n0157_p0442a20║依。以喻五十一根本位為一切佛法之所依。○別一解云。五十一種根本名字。為一切萬物之天地。一切
B28n0157_p0442b01║有情之父母。一切形色之體性。一切法門之所依也。）如偈所依止本數。總有五
B28n0157_p0442b02║十一故。（若非根本五十一位。則金剛五位無所依止。以論中所闡。重在金剛五位。故先列之。次列
B28n0157_p0442b03║五十一位以為依止。猶如一經一緯。相織而成一幅雜華雲錦也。）云何名為五十一
B28n0157_p0442b04║數。所謂虛假光明分中有四十種。真金剛中有十種
B28n0157_p0442b05║數。此五十中加大極自然陀羅尼地故。是故成立五
B28n0157_p0442b06║十一數。（此分初列根本五十一位。以地前四十心。名為虛假光明。地上十心。名為真金剛。且依通
B28n0157_p0442b07║途教義而言。自第七分至論終。則五十一種皆名真金剛位。方顯此論之玄宗。蓋一信心即具五十一位。
B28n0157_p0442b08║因果交徹。非若他宗判十信為內凡。住行向為三賢。地上為十聖。天地懸隔也。華嚴論疏。說初住成佛。攝
B28n0157_p0442b09║四十二位。以十信為相似覺。未入分證位。此論則以信心統攝真金剛位。誠圓中之圓。頓中之頓也。）名
B28n0157_p0442b10║字分中。四十種數當何等相。所謂十種愛樂心。十種
B28n0157_p0442b11║識知心。十種修道心。十種不退心。各差別故。云何名
B28n0157_p0442b12║為十愛樂心。（十信）一者必叉多。（信心）二者阿摩訶尸。（念心）三
B28n0157_p0442b13║者諦度毘梨耶。（精進心）四者和羅只度。（慧心）五者奢摩陀
B28n0157_p0442b14║提尸。（定心）六者摩訶阿毘跋致多。（不退心）七者阿羅婆訶
B28n0157_p0442b15║尼。（回向心）八者婆𡄣多阿梨羅訶諦。（護法心）九者尸羅俱
B28n0157_p0442b16║尸阿尸羅。（戒心）十者摩訶毘呵阿僧那。（願心）是名為十。云
B28n0157_p0442b17║何名為十識知心。（十解亦名十住）一者留伽度。（發心住）二者留
B28n0157_p0442b18║諦迦度。（治地住）三者留羅伽。（修行住）四者留摩訶。（生貴住）五
B28n0157_p0442b19║者安婆娑。（方便具足住）六者毘跋致。（正心住）七者阿毘跋致。
B28n0157_p0442b20║（不退住）八者必叉伽。（童真住）九者必阿羅。（法王子住）十者留山
B28n0157_p0443a01║迦。（灌頂住）是名為十。云何名為十修道心。（十行）一者度伽
B28n0157_p0443a02║呵。（歡喜行）二者度安爾。（饒益行）三者度只羅。（無瞋恨行）四者度
B28n0157_p0443a03║和差。（無盡行）五者度利他。（離癡亂行）六者度生婆諦。（善現行）七
B28n0157_p0443a04║者度沙必。（無著行）八者度阿訶。（尊重行）九者度佛阿。（善法行）
B28n0157_p0443a05║十者度叉一婆。（真實行）是名為十。云何名為十不退心。
B28n0157_p0443a06║（十迴向）一者羅諦流沙。（救護一切眾生迴向）二者羅曇沙。（不壞迴向）三
B28n0157_p0443a07║者必自伽。（等一切佛迴向）四者法必他。（至一切處迴向）五者佛度陀。
B28n0157_p0443a08║（無邊功德藏迴向）六者羅叉必。（隨順平等善根迴向）七者師羅文伽。（隨順
B28n0157_p0443a09║等觀一切眾生迴向）八者婆訶諦。（真如相迴向）九者婆羅提弗陀。（無縛
B28n0157_p0443a10║解脫迴向）十者達摩邊伽。（法界無量迴向）是名為十。如偈謂虛假
B28n0157_p0443a11║光明。四十種名字故。云何為十真金剛心。（十地）一者鳩
B28n0157_p0443a12║摩羅伽。（逆流歡喜地）二者須何伽一婆。（道流離垢地）三者須那
B28n0157_p0443a13║迦。（流照明地）四者須陀洹。（觀明燄地）五者斯陀含。（度障難勝地）六者
B28n0157_p0443a14║阿那含。（薄流現前地）七者阿羅漢。（過三有遠行地）八者阿尼羅漢。
B28n0157_p0443a15║（變化生不動地）九者阿那訶訶。（慧光妙善地）十者阿訶羅弗。（明行足法
B28n0157_p0443a16║雲地）是名為十。如偈不動真金剛。十種本名字故。此五
B28n0157_p0443a17║十中。更復加婆伽婆佛陀。（妙覺者無上地）應審觀察是名五
B28n0157_p0443a18║十一種名字。如偈及大極地故。是名所依數故。如是
B28n0157_p0443a19║五十一種心中。彼無超次第漸轉位。安立屬當。其相
B28n0157_p0443a20║云何。偈曰。
B28n0157_p0443b01║五十一位中如次無超轉一中具一切
B28n0157_p0443b02║名為漸轉位
B28n0157_p0443b03║論曰。唯一行者。五十一種別相位中迴向趣入。如其
B28n0157_p0443b04║次第無超過法。所以者何。此門位量法如是故。如偈
B28n0157_p0443b05║五十一位中。如次無超轉故。如是行者。以何行相而
B28n0157_p0443b06║漸漸轉。謂具具轉故。云何名為具具轉相。謂一信心
B28n0157_p0443b07║位中。具餘五十心而轉。乃至一大極地位中。具餘五
B28n0157_p0443b08║十心而轉故。若爾。一物耶。異物耶。（上問下答）實是異物。而
B28n0157_p0443b09║一物故。所以者何。一信心中具一切位。非餘位故。而
B28n0157_p0443b10║一信中具一切位。同餘餘位中具一切位故。以何義
B28n0157_p0443b11║故。一信心中具諸餘位。更須漸轉。（上問下答）具一中具。而
B28n0157_p0443b12║不能具多中具故。是故須轉。今此門中。五十一中。一
B28n0157_p0443b13║切具具皆悉具足。方名漸轉位故。如偈一中具一切。
B28n0157_p0443b14║名為漸轉位故。（引經第九）摩訶衍金剛種子脩多羅中作
B28n0157_p0443b15║如是說。金剛道路足行行者。以二大事而決定轉。云
B28n0157_p0443b16║何名為二決定轉。一者徧度通達轉。二者具具增長
B28n0157_p0443b17║轉。是名為二。言徧度通達轉者。通徧經過五十一種
B28n0157_p0443b18║大道路故。言具具增長轉者。一一位中攝諸位故。乃
B28n0157_p0443b19║至廣說故。（別教一乘。迥異三乘。故名唯一行者。五十一位。位位圓具。次第漸轉。無超過法。是聖
B28n0157_p0443b20║教之綱宗也。華嚴經中純談此義。行布圓融。圓融行布。即漸即頓。亦權亦實。若非此位。則一切佛法無可
B28n0157_p0444a01║安立。故居五位之首。此段文義。甚為精妙。悉心體究。自能通達。不煩委釋。一切經中。凡說多劫修行位位
B28n0157_p0444a02║圓證者。皆屬此門。）如是已說無超次第漸轉門。次當說無餘
B28n0157_p0444a03║究竟總持門。其相云何。偈曰。
B28n0157_p0444a04║五十一位中隨其先得入攝一切一切
B28n0157_p0444a05║名無餘究竟（隨入一位。即全彰性德。所謂以少方便。疾得菩提也。）
B28n0157_p0444a06║論曰。有五十一別相位中。或有行者以信趣入。（楞嚴經。五
B28n0157_p0444a07║陰盡時能入菩薩金剛乾慧。即超十信十住十行十向十地。等覺圓明。入於如來妙莊嚴海。圓滿菩提。歸
B28n0157_p0444a08║無所得。豈非從乾慧地徹於究竟乎。有人判乾慧地亦在信位。即是以信趣入也。）或有行者
B28n0157_p0444a09║以真金地而趣入。（楞嚴經。觀音圓通。判位應在初住。而佛果妙用。一時現前。豈非無餘
B28n0157_p0444a10║究竟乎。古德亦有判作初地者。是以真金地而趣入也。）或有行者以大極地而
B28n0157_p0444a11║趣入。（達摩一宗。以大極地而趣入。內分二類。一從久遠劫來。滌除心垢。忽遇機緣觸發。一超直入。一
B28n0157_p0444a12║是大心凡夫。奮起根本無明。忽然迸裂。頂門眼開。徹透心源。後世淺學之士。慎勿妄貪高舉。承虛掠影也。）
B28n0157_p0444a13║如是等諸行者。隨其先得入位之量盡攝一切一切
B28n0157_p0444a14║位地。究竟無餘。亦無移轉。亦無出入。一一白白。是故
B28n0157_p0444a15║說言總持門位。如偈五十一位中。隨其先得入。攝一
B28n0157_p0444a16║切一切。名無餘究竟故。（此義經中往往有之。後人不達。曲為解釋。此論一出。方知
B28n0157_p0444a17║奇特之法。超越常情非通途教義所能該攝也。○引經第十）難入未曾有會脩多
B28n0157_p0444a18║羅中作如是說。（即是入楞伽經。）
B28n0157_p0444a19║迴向則信心信心則佛地佛地則十地
B28n0157_p0444a20║究竟有何次（依真如門。說亂住位。）
B28n0157_p0444b01║乃至廣說故。如是已說無餘究竟總持門。次當說周
B28n0157_p0444b02║徧圓滿廣大門。其相云何。偈曰。
B28n0157_p0444b03║五十一種位無前後一時俱轉俱行故
B28n0157_p0444b04║名周徧圓滿
B28n0157_p0444b05║論曰。五十一位。無有前後。一時俱轉。一時俱行。無有
B28n0157_p0444b06║所餘。亦五十一別相位中。所有無量無邊諸位。無有
B28n0157_p0444b07║前後。一時俱轉。一時俱行。無有所餘。是故說言圓滿
B28n0157_p0444b08║位焉。如偈五十一種位。無前後一時。俱轉俱行故。名
B28n0157_p0444b09║周徧圓滿故。（引經第十一）法界法輪無盡中藏脩多羅中
B28n0157_p0444b10║作如是說。爾時文殊師利聞世尊所說。即從坐起。合
B28n0157_p0444b11║掌頂禮。前白佛言。世尊。云何名為橫轉無向修道人
B28n0157_p0444b12║者。如宜世尊。為諸大眾宣說開示如是大事。於是世
B28n0157_p0444b13║尊即告文殊師利言。一種無二一道一區大地行者。
B28n0157_p0444b14║一切行道。無前無後。一時發起。一時同轉。一時住持。
B28n0157_p0444b15║一時證入。一時安立。是名橫轉無向道人。乃至廣說
B28n0157_p0444b16║故。（賢首清涼疏華嚴經。闡揚一時一處帝網無盡法門。正合此位。）如是已說周徧圓
B28n0157_p0444b17║滿廣大門。次當說一切諸法俱非門。其相云何。偈曰。
B28n0157_p0444b18║諸無量無邊一切種種位皆悉非建立
B28n0157_p0444b19║名俱非位地
B28n0157_p0444b20║論曰。今此偈中為明何義。為欲現示此俱非門。非因
B28n0157_p0445a01║非果。非位非地。非有非無。非名非義。非事非理。非壞
B28n0157_p0445a02║非常。非生非滅。一切一切皆悉非故。如偈諸無量無
B28n0157_p0445a03║邊。一切種種位。皆悉非建立。名俱非位地故。若爾。以
B28n0157_p0445a04║何義故建立位名。（上問下答）以其非義立為位故。（般若波羅密如
B28n0157_p0445a05║大火聚。燒盡一切世間悉無有餘。而不損一草。又云。般若妙智。不與二十二根相應。皆此位義也。故菩薩
B28n0157_p0445a06║行深般若時。證入空如來藏。四句離。百非遣。何有一法當情耶。○引經第十二）大明脩多羅
B28n0157_p0445a07║中作如是說。（即是般若經）無位位。第一位。（禪宗說無位真人。正符此義。）
B28n0157_p0445a08║乃至廣說故。如是已說一切諸法俱非門。次當說一
B28n0157_p0445a09║切諸法俱是門。其相云何。偈曰。
B28n0157_p0445a10║一切種種法無非金剛身以一身義故
B28n0157_p0445a11║名為俱是門
B28n0157_p0445a12║論曰。無量無邊一切位法。一切皆悉是金剛身。等無
B28n0157_p0445a13║差別。唯依一身是故說言俱是門焉。所以者何。今此
B28n0157_p0445a14║門中。無一一法而非金剛真實身故。如偈一切種種
B28n0157_p0445a15║法。無非金剛身。以一身義故。名為俱是門故。（引經第十三）
B28n0157_p0445a16║種金大地脩多羅中作如是說。無病道人。唯見積影。
B28n0157_p0445a17║不見散身故。（此位順不空如來藏。金剛身者法界體性也。三千性相。皆是法身所現影像。台
B28n0157_p0445a18║家所謂一色一香無非中道者。蓋有見於此也。入此位中求纖毫過患不可得。故名無病道人。散身者。隨
B28n0157_p0445a19║業感果。苦樂萬殊者也。既見實相。則觸處全真。無染幻之形狀矣。）
B28n0157_p0445a20║金剛寶輪山王大決擇分第四（此分言種種差別轉相。故名寶輪。山
B28n0157_p0445b01║王表果德。位位有果也。）
B28n0157_p0445b02║如是已說一種金剛道路大決擇分。次當說金剛寶
B28n0157_p0445b03║輪山王大決擇分。其相云何。偈曰。
B28n0157_p0445b04║漸是盡滿非一時及前後與俱并俱非
B28n0157_p0445b05║一異時處轉
B28n0157_p0445b06║論曰。今此偈中為明何義。為欲現示一身金剛大力
B28n0157_p0445b07║寶輪山王體中。次第漸轉。諸法等是。無餘究竟。周徧
B28n0157_p0445b08║圓滿。俱非絕離。此五種位。一時轉。前後轉。俱有轉。俱
B28n0157_p0445b09║非轉。亦一時轉。亦異時轉。亦一處轉。亦異處轉。具足
B28n0157_p0445b10║具足。自在自在。無所障礙故。（差別轉相。略說八種。若明此義。則知古今宏法
B28n0157_p0445b11║大士。於五位法中。有單提一單者。如南嶽青原以下五宗禪德。即是異時異處轉也。有兼闡二門三門者。
B28n0157_p0445b12║有具轉五門者。如天台賢首清涼永明諸公。皆名一時一處轉也。○引經第十四）大嚴盡地
B28n0157_p0445b13║虛空法界脩多羅中作如是說。復次龍明。汝前所問
B28n0157_p0445b14║云何名為金剛本身廣大地地無障無礙恆沙功德
B28n0157_p0445b15║品者。殊勝極妙。不可思議不可思議。五種金剛道路
B28n0157_p0445b16║足行地地。無盡中藏之根本自性。出生增長所依止
B28n0157_p0445b17║藏。乃至廣說故。
B28n0157_p0445b18║金輪山王道路大決擇分第五（以十五種作用。名為道路。）
B28n0157_p0445b19║如是已說金剛寶輪山王大決擇分。次當說金輪山
B28n0157_p0445b20║王道路大決擇分。其相云何。偈曰。
B28n0157_p0446a01║山王道路中總有十五位體五種位中
B28n0157_p0446a02║各有三用故
B28n0157_p0446a03║論曰。此金輪山王道路中建立幾位為道路量。廣說
B28n0157_p0446a04║雖無量。略說有十五種位。以如是位為道路分。如偈
B28n0157_p0446a05║山王道路中。總有十五位故。以何因緣分明了知此
B28n0157_p0446a06║道路中有十五種根本之位。謂彼金剛大力寶輪山
B28n0157_p0446a07║王體五種位中。皆悉各各有三種自在作用故。以此
B28n0157_p0446a08║義故。成立十五差別名數。如偈體五種位中。各有三
B28n0157_p0446a09║用故故。（引經第十五）方脩多羅中作如是說。一區王民行
B28n0157_p0446a10║地地中。唯有十五種體分業數位。無所餘位。乃至廣
B28n0157_p0446a11║說故。（引經第十六）然明神妙理脩多羅中作如是說。有二
B28n0157_p0446a12║十五種差別位者。取王家轉。非取作轉故。（金剛五位中。位位互
B28n0157_p0446a13║具五種。則成二十五種差別位。以互具者。皆是本體五位。故名王家轉。此分所說位位各有三用。乃造作
B28n0157_p0446a14║轉。與彼本位有別。）造作轉攝十五種位名字形相當如何耶。
B28n0157_p0446a15║偈曰。
B28n0157_p0446a16║明了及遠數相續并三合徧動徧不動
B28n0157_p0446a17║字等兼廣大徧到不徧到融立與俱離
B28n0157_p0446a18║是名十五名如次應觀察
B28n0157_p0446a19║論曰。就次第漸轉體中。則有三種用。云何為三。一者
B28n0157_p0446a20║分明了達審地作用。不亂次第建立位地。行道分明。
B28n0157_p0446b01║名義俱了故。如偈明了故。二者遠行遠修無數作用。
B28n0157_p0446b02║經無量劫。過此諸位。修集功德。無窮盡故。如偈及遠
B28n0157_p0446b03║數故。三者無斷無絕恆轉作用。剎那剎那。中間中間。
B28n0157_p0446b04║常恆不息。自然轉故。如偈相續故。是名為三。就諸法
B28n0157_p0446b05║等是體中。亦有三種用。云何為三。一者能詮能了一
B28n0157_p0446b06║合作用。善巧言說。無礙覺慧。其數無量。一金剛故。二
B28n0157_p0446b07║者所詮所證一合作用。甚深極義。勝妙玄理。唯是一
B28n0157_p0446b08║區。唯是一身。無二歧故。三者隨應有名一合作用。隨
B28n0157_p0446b09║其所應一切有名。一切皆悉一金身故。是名為三。如
B28n0157_p0446b10║偈并三合故。就無餘究竟體中。亦有三種用。云何為
B28n0157_p0446b11║三。一者周徧圓滿動轉作用。第一時中。依一位中通
B28n0157_p0446b12║攝一切而究竟轉故。如偈徧動故。二者周徧圓滿不
B28n0157_p0446b13║動作用。如是轉者。所餘一切無量位中。不移不轉常
B28n0157_p0446b14║決定故。如偈徧不動故。三者名句文字無別作用。隨
B28n0157_p0446b15║其先唱。與餘一故。如偈字等故。是名為三。就周徧圓
B28n0157_p0446b16║滿體中。亦有三種用。云何為三。一者無量無邊廣大
B28n0157_p0446b17║作用。其法自體出現業相。盡極廣大無分界故。如偈
B28n0157_p0446b18║廣大故。二者無礙通達徧到作用。一時建立一切位
B28n0157_p0446b19║故。如偈徧到故。三者極極無數不徧作用。徧通經過。
B28n0157_p0446b20║而唯有一邊故。如偈不徧到故。是名為三。就俱非絕
B28n0157_p0447a01║離體中。亦有三種用。云何為三。一者消融無所建立
B28n0157_p0447a02║作用。一切諸法皆悉遣除。無所許故。如偈融故。二者
B28n0157_p0447a03║建立諸法悉持作用。一切諸法。以俱非義是理成故。
B28n0157_p0447a04║如偈立故。三者消融建立俱絕作用。究竟絕道廣建
B28n0157_p0447a05║立故。如偈與俱離故。是名為三。是為十五種位名字
B28n0157_p0447a06║焉。此道路位。大利根者乃能通達。鈍根眾生決定難
B28n0157_p0447a07║了。如偈是名十五名。如次應觀察故。（上來十五種作用。文辭巧妙。義
B28n0157_p0447a08║理深玄。利根上士。智慧觀察。即能通達。鈍根眾生。雖難明了。苟能深心體究。亦作將來勝因。幸勿自生退
B28n0157_p0447a09║屈也。）如是諸位。亦一時出興。亦異時出興。亦俱時出興。
B28n0157_p0447a10║亦一處轉。亦異處轉。亦俱處轉。亦不出興。亦不移轉。
B28n0157_p0447a11║亦唯一種。亦是多種。（出興移轉有十種不同。是故聖賢應世。於十五用。或具或闕。或
B28n0157_p0447a12║隱或顯。人莫能測也。）於彼本法。有作功用。有作方便。自然自在。
B28n0157_p0447a13║建立造作。應審觀察。
B28n0157_p0447a14║獨一山王摩訶山王大決擇分第六（獨一者。無對待也。摩訶。此
B28n0157_p0447a15║云大。超出凡小權漸也。）
B28n0157_p0447a16║如是已說金輪山王道路大決擇分。次當說獨一山
B28n0157_p0447a17║王摩訶山王大決擇分。其相云何。偈曰。
B28n0157_p0447a18║摩訶山王中總有千二百七十五種位
B28n0157_p0447a19║謂五十一種大根本位中皆一一各各
B28n0157_p0447a20║漸轉等五位具足安立故
B28n0157_p0447b01║論曰。此獨一山王摩訶山王體中。建立幾位以為體
B28n0157_p0447b02║分。廣說雖無量。略說其要。唯有一千二百七十五種
B28n0157_p0447b03║決定位故。如偈摩訶山王中。總有千二百。七十五種
B28n0157_p0447b04║位故。以何因緣。山王體中。有千二百七十五位。分明
B28n0157_p0447b05║現知。所謂常恆五十一種根本位中。一一各各。次第
B28n0157_p0447b06║漸轉。諸法等是。無餘究竟。周徧圓滿。俱非絕離。五種
B28n0157_p0447b07║位。具足轉故。亦漸轉等五種位中。各各開示漸轉等
B28n0157_p0447b08║五種別位故。是故成立一千二百七十五位。（五十一種根本
B28n0157_p0447b09║位。各具漸轉等五位。即成二百五十五位。又漸轉等五種位中。各具漸轉等五位。便成一千二百七十五
B28n0157_p0447b10║位。）如偈謂五十一種。大根本位中。皆一一各各。漸轉
B28n0157_p0447b11║等五位。具足安立故故。此獨一山王摩訶山王體中。
B28n0157_p0447b12║如是千二百七十五種位。亦一一時轉。亦異一時轉。
B28n0157_p0447b13║亦俱一時轉。亦皆非轉。亦一時一處轉。亦一時異處
B28n0157_p0447b14║轉。亦異時異處轉。亦皆非轉。（八種轉相。與第四分有別。蓋第四分專論五位。
B28n0157_p0447b15║此分則論位位互具。成一千二百七十五位。是故轉相更變耳。）自在自然。無障無礙。
B28n0157_p0447b16║是故說言無盡虛空大陀陀筏羅法界本藏。地地出
B28n0157_p0447b17║生無窮無極廣德大海法門藏焉。（引經第十七）大智莊嚴
B28n0157_p0447b18║法界性身。甚深脩多羅中作如是說。非比非喻。難得
B28n0157_p0447b19║惟說。大海中藏。大海一體。本地地中三品德類。具足
B28n0157_p0447b20║圓滿無所闕失。云何為三。一者上品德類。其位名字。
B28n0157_p0448a01║眾多無數。與十方世界微塵之數其量等故。（華嚴經內。海雲
B28n0157_p0448a02║比丘受持普眼法門。假使有人。以大海量墨。須彌聚筆。書寫此經一品中一門。一門中一法。一法中一義。
B28n0157_p0448a03║一義中一句。不得少分。即此上品德類也。）二者中品德類。其位名字。與百
B28n0157_p0448a04║百百億三千大千世界微塵之數其量等故。（龍樹菩薩入龍
B28n0157_p0448a05║宮。所見上本華嚴經。有十三千大千世界微塵數偈。一四天下微塵數品。中本華嚴經。有四十九萬八千
B28n0157_p0448a06║八百偈。一千二百品。皆中品德類所攝。）三者下品德類。其位名字。有一
B28n0157_p0448a07║千二百七十五位故。（下本華嚴經。十萬偈。四十八品。乃下品德類所攝。）是名
B28n0157_p0448a08║為三。如是諸位。一一一一一一。乃至無量無量無量
B28n0157_p0448a09║無量無量無量。（心真如門。為萬法之本。平等無二。故說為一。信。住。行。向。地。佛。有六位。以六
B28n0157_p0448a10║箇一字括之。心生滅門。顯示差別相用。不可窮盡。以六箇無量括之。若引世典表法。六一者乾之六爻也。
B28n0157_p0448a11║純粹至精。稱之為一。六無量者坤之六爻也。萬物資生。故稱無量。）乃至廣說故。
B28n0157_p0448a12║（以上四分。為佛法之總綱。第三分開演正宗。首舉金剛五位。普攝經中差別門徑。次列根本五
B28n0157_p0448a13║十一位以為依止。則無盡教海綱舉目張矣。第四分總括前文。詳示轉相。第五分就五位中開
B28n0157_p0448a14║出十五種作用。為無邊妙用之根源。第六分明位位互具。為後文廣大法數之張本。一部論義。
B28n0157_p0448a15║揭示昭然。所謂大宗地者此也。以次三十分。層層闡揚。皆從此中流出耳。）
B28n0157_p0448a16║大宗地玄文本論略註卷第一
B28n0157_p0448b01║
B28n0157_p0448b02║
B28n0157_p0448b03║
B28n0157_p0448b04║
B28n0157_p0448b05║
B28n0157_p0448b06║
B28n0157_p0448b07║
B28n0157_p0448b08║
B28n0157_p0448b09║
B28n0157_p0448b10║