B28n0157_p0448b11║大宗地玄文本論略註卷第二
B28n0157_p0448b12║馬鳴菩薩造陳真諦三藏譯
B28n0157_p0448b13║清楊文會略註
B28n0157_p0448b14║大海部藏道路大決擇分第七（法門深廣。猶如大海。部即品類。藏即
B28n0157_p0448b15║含容。）
B28n0157_p0448b16║如是已說獨一山王摩訶山王大決擇分。次當說大
B28n0157_p0448b17║海部藏道路大決擇分。其相云何。偈曰。
B28n0157_p0448b18║大海部藏中總有十種法謂五種非空
B28n0157_p0448b19║及五種無常
B28n0157_p0448b20║論曰。此大海部藏道路分中。建立幾法為部藏量。所
B28n0157_p0449a01║謂建立十種法體。以為大海部藏分故。（引經第十八）摩訶
B28n0157_p0449a02║衍地脩多羅中作如是說。俱俱海藏履道分中。唯有
B28n0157_p0449a03║十法。無有餘法。乃至廣說故。如偈大海部藏中。總有
B28n0157_p0449a04║十種法故。以何義故有十。應知五種非空。五種無常。
B28n0157_p0449a05║各差別故。如偈謂五種非空。及五種無常故。（五種功德皆名
B28n0157_p0449a06║非空者。防世人著空也。五種過患皆名無常者。防世人執常也。）彼十種法。其名字相。
B28n0157_p0449a07║當如何耶。偈曰。
B28n0157_p0449a08║離礙及有實性火并今光兼深里出興
B28n0157_p0449a09║地藏大龍王如是五種名非空不共稱
B28n0157_p0449a10║起持變壞品與大力無名如是五種名
B28n0157_p0449a11║無常不共稱各有第一一以請氣力故
B28n0157_p0449a12║立門實本攝如法應觀察
B28n0157_p0449a13║論曰。云何名為五種非空決定住法。一者離礙非空
B28n0157_p0449a14║決定住法。（即空如來藏。依此建立一切諸法俱非位。）二者有實非空決定
B28n0157_p0449a15║住法。（即不空如來藏。依此建立一切諸法俱是位。）三者性火非空決定住
B28n0157_p0449a16║法。（性具功能。觸著即燒。依此建立無餘究竟總持位。）四者今光非空決定住
B28n0157_p0449a17║法。（現前覺照。念劫圓融。依此建立周徧圓滿廣大位。）五者深里出興決定住
B28n0157_p0449a18║法。（破障騰空。甘霖普潤。依此建立無超次第漸轉位。）是名為五。如偈離礙及
B28n0157_p0449a19║有實。性火并今光。兼深里出興。地藏大龍王故。如是
B28n0157_p0449a20║五名。五種非空決定住法。不共異轉差別名字。如偈
B28n0157_p0449b01║如是五種名。非空不共稱故。云何名為五種無常虛
B28n0157_p0449b02║假轉法。一者動起無常虛假轉法。二者止持無常虛
B28n0157_p0449b03║假轉法。三者易變無常虛假轉法。四者散壞無常虛
B28n0157_p0449b04║假轉法。五者大力無常虛假轉法。是名為五。如偈起
B28n0157_p0449b05║持變壞品。與大力無明故。如是五名。五種無常虛假
B28n0157_p0449b06║轉法。不共異轉差別名字。如偈如是五種名。無常不
B28n0157_p0449b07║共稱故。深里大力。如是二法。氣力立門。非取實體。應
B28n0157_p0449b08║審觀察。（五種非空。分配五位。深里出興。配屬漸轉。大力無明。為障道之本。非深里出興地藏大龍
B28n0157_p0449b09║王。莫能破之。故於十法後。特提此二。以為對治。二者均有氣力。但虛假轉法。不敵決定住法。故終為所破。
B28n0157_p0449b10║而轉染成淨也。）如偈各有第一一。以請氣力故。立門實本攝。
B28n0157_p0449b11║如法應觀察故。如是已說建立名字不同門。次當說
B28n0157_p0449b12║所詮義理差別門。如是五種非空決定住法。各有幾
B28n0157_p0449b13║數。所謂各各有二種故。云何名為二種離礙。一者守
B28n0157_p0449b14║身離礙。二者變轉離礙。言守身離礙者。無障礙身常
B28n0157_p0449b15║恆決定不失壞故。言變轉離礙者。建立萬有令自在
B28n0157_p0449b16║故。是名為二。（守身者。安住不動也。變轉者。應機無滯也。）云何名為二種有
B28n0157_p0449b17║實。一者守身有實。二者變轉有實。言守身有實者。常
B28n0157_p0449b18║平等身常恆決定不失壞故。言變轉有實者。建立差
B28n0157_p0449b19║別令安住故。是名為二。云何名為二種性火。一者守
B28n0157_p0449b20║身性火。二者變轉性火。言守身性火者。明德藏身常
B28n0157_p0450a01║恆決定不失壞故。言變轉性火者。塵累俱轉隨順成
B28n0157_p0450a02║故。是名為二。云何名為二種今光。一者守身今光。二
B28n0157_p0450a03║者變轉今光。言守身今光者。始炎炎身決定常恆不
B28n0157_p0450a04║失壞故。言變轉今光者。隨順流轉無所礙故。是名為
B28n0157_p0450a05║二。云何名為二種深里。一者守身深里。二者變轉深
B28n0157_p0450a06║里。言守身深里者。離絕中身常恆決定不失壞故。言
B28n0157_p0450a07║變轉深里者。諸無為中得自在故。是名為二。如前所
B28n0157_p0450a08║說五種無常業用差別。各各如何。所謂如次出生一
B28n0157_p0450a09║切無量無邊大過患海皆無餘故。住持一切無量無
B28n0157_p0450a10║邊大過患海皆無餘故。變易一切無量無邊大功德
B28n0157_p0450a11║海皆無餘故。壞滅一切無量無邊大功德海皆無餘
B28n0157_p0450a12║故。覆障非德非患中身自在皆無餘故。如是五法自
B28n0157_p0450a13║體及品各各差別。應審觀察。如是已說所詮義理差
B28n0157_p0450a14║別門。次當說依位決定安立門。如前所說五十一種
B28n0157_p0450a15║真金剛位。徧幾處耶。偈曰。
B28n0157_p0450a16║如是五十一徧於五種處大聰明行者
B28n0157_p0450a17║能善決擇知
B28n0157_p0450a18║論曰。如前所說五十一位。徧離礙等五種處中。無所
B28n0157_p0450a19║不至。無所不通。以此義故。大金剛位有五應知。（從離礙等
B28n0157_p0450a20║五種非空。建立金剛五位。配釋如前。）如偈如是五十一。徧於五種處故。
B28n0157_p0450b01║如是位地。利根能知。非鈍者境。所以者何。極甚深故。
B28n0157_p0450b02║極利了故。極祕密故。（此三句通讚一部論義。非利根莫能知也。）如偈大聰
B28n0157_p0450b03║明行者。能善決擇知故。亦復處二故位亦二應知。是
B28n0157_p0450b04║故具集有十而已。（第三分在金剛道路說五位。此分在大海部藏說十位。即是處二位
B28n0157_p0450b05║亦二也。）然今所說是變非身。（今說十位。是對治門中之變。金剛五位。是龜則方說
B28n0157_p0450b06║之身。）別建立位。總幾數有。字身差別。其相云何。偈曰。
B28n0157_p0450b07║別建立位數總有十種焉漸次及盡餘
B28n0157_p0450b08║不動與俱滅一空一有位智智斷智地
B28n0157_p0450b09║相值兼撥立邊邊轉一會具足此十位
B28n0157_p0450b10║門界量圓滿
B28n0157_p0450b11║論曰。別建立位總有十種。（在對治門中有此十位。與根本五位各不相濫。故名
B28n0157_p0450b12║別建立位。）云何為十。一者一向無超漸次位。二者徧究竟
B28n0157_p0450b13║盡不盡位。三者一切中際不動位。四者雙立諸法俱
B28n0157_p0450b14║滅位。五者若一空當一有位。六者能斷所斷悉智位。
B28n0157_p0450b15║七者熏力相對相值位。八者隨除障處立位位。九者
B28n0157_p0450b16║真妄得邊有無位。十者諸法一種一會位。是名為十。
B28n0157_p0450b17║如偈別建立位數。總有十種焉。漸次及盡餘。不動與
B28n0157_p0450b18║俱滅。一空一有位。智智斷智地。相值兼撥立。邊邊轉
B28n0157_p0450b19║一會故。隨有一別建立彼總。必當具足一切別位。方
B28n0157_p0450b20║得建立大總位耶。（問）必當具別。總得成故。（答）如偈具
B28n0157_p0451a01║足此十位。門界量圓滿故。如是十種別相之位。徧於
B28n0157_p0451a02║幾處。（上問下答）徧五處故。（金剛五位）所謂轉攝五種處中。各具
B28n0157_p0451a03║五十一金剛位。經過諸位。亦有十種別相位故。大總
B28n0157_p0451a04║相位。總有幾數。徧幾處耶。偈曰。
B28n0157_p0451a05║總位有三種謂上中下故唯徧五種處
B28n0157_p0451a06║非餘位應知
B28n0157_p0451a07║論曰。大性總地根本體位總有三種。云何為三。一者
B28n0157_p0451a08║趣高上上轉去位。二者自然安住中中位。三者向焉
B28n0157_p0451a09║下下轉去位。是名為三。如偈總位有三種。謂上中下
B28n0157_p0451a10║故故。如是三總。隨別有有。唯徧轉五。非所餘位。應審
B28n0157_p0451a11║觀察。如偈唯徧五種處。非餘位應知故。如是已說依
B28n0157_p0451a12║位決定安立門。次當說依位法數具闕門。如前所說
B28n0157_p0451a13║十種本法。守轉二種金剛位中為盡不盡。謂若守位
B28n0157_p0451a14║中。唯具德五。無所餘五。若轉位中。十法具足。無所闕
B28n0157_p0451a15║失。以此義故。總別二門有無亦了。（前文所詮義理差別門中。五種非空。
B28n0157_p0451a16║各有守身轉變二相。具德五者。即五種非空也。所餘五者。即五種無常也。守位唯具德有之。轉位德患俱
B28n0157_p0451a17║有。故說具闕門。）如是已說依位法數具闕門。次當說德患對
B28n0157_p0451a18║量現宗門。其相云何。偈曰。
B28n0157_p0451a19║起性止及今變空壞并實力龍如次對
B28n0157_p0451a20║有似而取多
B28n0157_p0451b01║論曰。治障照覆。對量形相。如其次第。（五種無常。是障是覆。五種非空。
B28n0157_p0451b02║能治能照。）動起無常。（以）性火住法（治之。）止持無常。（以）今光住
B28n0157_p0451b03║法（治之）易變無常。（以）離礙住法（治之。）散壞無常。（以）有實住
B28n0157_p0451b04║法（治之。）大力無常。（以）出興龍王（治之。）以之為量。如偈起性
B28n0157_p0451b05║止及今。變空壞并實。力龍如次對故。如是對量。一向
B28n0157_p0451b06║轉耶。俱量轉耶。（問）俱量應知。（答）如偈有似而取多故。
B28n0157_p0451b07║如是已說德患對量現宗門。次當說隨次別釋廣說
B28n0157_p0451b08║門。且離礙門。安布形相。現示云何。主伴治障。當如何
B28n0157_p0451b09║耶。偈曰。
B28n0157_p0451b10║離礙身體中有五十一位五十一位中
B28n0157_p0451b11║有三種總相三種總相中有十種別相
B28n0157_p0451b12║初五十一中一一皆各各具足十本數
B28n0157_p0451b13║最初主後伴次初主後伴如次應觀察
B28n0157_p0451b14║論曰。就離礙中。有五十一種金剛位。就此位中。有三
B28n0157_p0451b15║種根本總相位。就此總中。有十種分離別相位。如偈
B28n0157_p0451b16║離礙身體中。有五十一位。五十一位中。有三種總相。
B28n0157_p0451b17║三種總相中。有十種別相故。金剛諸位。一一位中。皆
B28n0157_p0451b18║具本數。如偈初五十一中。一一皆各各。具足十本數
B28n0157_p0451b19║故。主伴各二。云何二主。一者主主。二者伴主。云何二
B28n0157_p0451b20║伴。一者伴伴。二者主伴。言主主者。是離礙故。言伴主
B28n0157_p0452a01║者第二轉故。（有實）言伴伴者。除五本法。餘眷屬故。（五本法之
B28n0157_p0452a02║眷屬）言主伴者。除其離礙。餘四法故。（有實。性火。今光。深里。）如偈最
B28n0157_p0452a03║初主後伴。次初主後伴。如次應觀察故。三種總相。金
B28n0157_p0452a04║剛位中。云何安立。謂初信心以為其始。後𮖸陀地（𮖸持
B28n0157_p0452a05║遇切。應是佛陀地。）以為其終。次第漸轉。是故建立趣高上上
B28n0157_p0452a06║轉去位。後𮖸陀地以為其始。第一信心以為其終。次
B28n0157_p0452a07║第漸轉。是故建立向焉下下轉去位。（下轉門。別本罕見。）上下
B28n0157_p0452a08║二門。位位各各離邊中道決定安立。是故建立自然
B28n0157_p0452a09║安住中中位。以此義故。十種別相。唯有上下。不有中
B28n0157_p0452a10║焉。且依上門建立十位。形相云何。偈曰。
B28n0157_p0452a11║信五事已經至後後位故一事究竟故
B28n0157_p0452a12║一味中轉故治障一滅故治障不俱故
B28n0157_p0452a13║一智斷智故上下相照故本無今有故
B28n0157_p0452a14║治障自辨故無別一轉故如次應觀察
B28n0157_p0452a15║論曰。依趣高上上轉去門。見十別位形相如何。謂以
B28n0157_p0452a16║五種非空住法。對治五種虛假轉法。如其次第。無有
B28n0157_p0452a17║超過漸漸轉故。建立一向無超漸次位。如偈信五事
B28n0157_p0452a18║已經。至後後位故故。以五事治五事隨其所應一究
B28n0157_p0452a19║竟故。建立徧究竟盡不盡位。如偈一事究竟故故。以
B28n0157_p0452a20║五事治五事。不增不減。不大不小。一味平等中道實
B28n0157_p0452b01║相故。建立一切中際不動位。如偈一味中轉故故。以
B28n0157_p0452b02║五事治五事。隨障滅時。其智慧體則便滅故。建立雙
B28n0157_p0452b03║立諸法俱滅位。如偈治障一滅故故。以五事治五事。
B28n0157_p0452b04║治起無障。障起無治。不能親近。不能俱行。不能及達
B28n0157_p0452b05║故。建立若一空當一有位。如偈治障不俱故故。以五
B28n0157_p0452b06║事治五事。治勝氣力變一切障為治眷屬。亦以勝力
B28n0157_p0452b07║斷眷屬故。建立能斷所斷悉智位。如偈以智斷智故
B28n0157_p0452b08║故。以五事治五事。隨其所應上位下位互相照達。隨
B28n0157_p0452b09║其所應斷除障故。建立熏力相對相值位。如偈上下
B28n0157_p0452b10║相照故故。以五事治五事。隨所斷障虛妄無本。安立
B28n0157_p0452b11║位地亦無本故。建立隨除障處立位位。如偈本無今
B28n0157_p0452b12║有故故。以五事治五事。治皆明淨。障皆闇冥。彼治斷
B28n0157_p0452b13║事悉已成辦。此障覆用悉已具足故。建立真妄得邊
B28n0157_p0452b14║有無位。如偈治障自辨故故。以五事治五事。治障二
B28n0157_p0452b15║法無二無別。一味平等。一體一性一業一用故。建立
B28n0157_p0452b16║諸法一種一會位。如偈無別一轉故故。（以上十位。皆是對治門中
B28n0157_p0452b17║之差別行相。依法修習。過患消除。功德顯現。是為入道之要門也。）如是諸位。如偈釋
B28n0157_p0452b18║說。專心觀察。其理分明。本趣具現。如偈如次應觀察
B28n0157_p0452b19║故。（如偈釋說者。十門詳示。釋偈中之義也。專心觀察等。令人隨文見諦。解行雙圓也。）是名為
B28n0157_p0452b20║依離礙門。安立諸位總別現示上上差別。（五門之中。專依離礙
B28n0157_p0453a01║門。以般若真空為主中主也。上上轉去。非般若不為功。故獨舉一門。）次依下門建立十
B28n0157_p0453a02║門。形相云何。偈曰。
B28n0157_p0453a03║如前說十義隨應當如如壞得體歸空
B28n0157_p0453a04║漸次第轉故
B28n0157_p0453a05║論曰。依向焉下下轉去門。見十別位形相如何。謂如
B28n0157_p0453a06║前所說十種義中。隨其所應。順順如如。壞其得體。歸
B28n0157_p0453a07║空本存故。（此亦依離礙門。無智無得。即是歸空本存也。金剛經云。乃至無有少法可得。是名阿
B28n0157_p0453a08║耨多羅三藐三菩提。）如偈如前說十義。隨應當如如。壞得體歸
B28n0157_p0453a09║空故。如是諸位。為一時轉。前後轉耶。（問）以前後轉。非
B28n0157_p0453a10║一時故。（答）如偈漸次第轉故故。於餘諸法。如是如是。
B28n0157_p0453a11║隨隨如如。說示造作。應審觀察。其別轉相。是本存故
B28n0157_p0453a12║（歸空本存）是本主故。（主中主）皆悉各各如是二轉。一時前後
B28n0157_p0453a13║有二義故。云何為二。一者建立轉。前後定故。二者本
B28n0157_p0453a14║性轉。無前後故。是名為二。如前所說種種諸門。同名
B28n0157_p0453a15║異物。住思應觀。
B28n0157_p0453a16║深里出興地藏大龍王大決擇分第八（前分偈中有深里出
B28n0157_p0453a17║興地藏大龍王之句。故此文來。）
B28n0157_p0453a18║如是已說大海部藏道路大決擇分。次當說深里出
B28n0157_p0453a19║興地藏大龍王大決擇分。其相云何。偈曰。
B28n0157_p0453a20║地藏龍王中總有二種義所謂德藏義
B28n0157_p0453b01║并及患藏義
B28n0157_p0453b02║論曰。就深里出興地藏大龍王體中。則有二義。云何
B28n0157_p0453b03║為二。一者功德本藏義。二者過患本藏義。言功德本
B28n0157_p0453b04║藏義者。此大龍王為四非空根本藏故。言過患本藏
B28n0157_p0453b05║義者。此大龍王為四無常根本藏故。如偈地藏龍王
B28n0157_p0453b06║中。總有二種義。所謂德藏義。并及患藏義故。（前分說五種德
B28n0157_p0453b07║藏。五種患藏。此分單提地藏大龍王。為德患二藏之根本。屬漸轉位。令知入道要門。方有下手之處。向下
B28n0157_p0453b08║二分。層層推廣。皆演此法。始知無超次第漸轉位。如大王路。人所共由也。○此論初列金剛五位。以無超
B28n0157_p0453b09║次第漸轉位居首。後文詳演五位行相。先說漸轉位中對治法門。中間俱是俱非總持圓滿四位。共有十
B28n0157_p0453b10║六分。復以漸轉位中次第證道之相終焉。學者可以知所從事矣。華嚴四十二位。行布分明。梵網四十心
B28n0157_p0453b11║地。舍那自說我已百阿僧祇劫。修行心地。以之為因。初捨凡夫。成等正覺。起信論說。一切菩薩皆經三阿
B28n0157_p0453b12║僧祇劫。無有超過之法。非菩薩行滿。不能成佛。近世宗教二家。每斥三祇歷位為劣。高談一念頓超為勝。
B28n0157_p0453b13║請洗心滌慮。觀於此論。）具二藏義。地藏龍王居住何處。其里幾
B28n0157_p0453b14║量長短大小等諸形相。當如何耶。偈曰。
B28n0157_p0453b15║處唵婆尸尼里五十一量長一千由旬
B28n0157_p0453b16║頭有婆多提則出四種水尾有舍伽必
B28n0157_p0453b17║則出四種風色如玻瓈珠
B28n0157_p0453b18║論曰。今此偈中為明何義。為欲現示舉事現理。開演
B28n0157_p0453b19║本法大海故。此大龍王居於何處。謂居唵婆尸尼中
B28n0157_p0453b20║故。如偈處唵婆尸尼故。出水入地去隔幾量。謂從水
B28n0157_p0454a01║底向地下入五十一由旬之量故。如偈里五十一量
B28n0157_p0454a02║故。彼大龍王身長幾量。一千由旬無增減故。如偈長
B28n0157_p0454a03║一千由旬故。彼大龍王。於其頭上有清白毫。名曰婆
B28n0157_p0454a04║多提。從此毫端出四種水。云何為四。一者中空水。其
B28n0157_p0454a05║出水塵。空以為內。有以為外。而出生故。（離礙）二者方等
B28n0157_p0454a06║水。其出水塵。四角量等。無差違故。（有實）三者常熱水。其
B28n0157_p0454a07║出水塵。於一切處。於一切時。常恆煗故。（性火）四者耀明
B28n0157_p0454a08║水。其出水塵。光明清白。常恆今故。（今光）是名為四。如偈
B28n0157_p0454a09║頭有婆多提。則出四種水故。亦彼龍王。於其尾末有
B28n0157_p0454a10║一毛𮑃。（吹歲切）名曰舍伽必。從此毛末出四種風。云何
B28n0157_p0454a11║為四。一者發塵風。此風起時。經多中間。發起無量無
B28n0157_p0454a12║邊塵故。（動起）二者持塵風。此風出時。止住諸塵令安住
B28n0157_p0454a13║故。（止持）三者變珍風。此風出時。經多中間。變諸金玉作
B28n0157_p0454a14║砂石故。（易變）四者壞珍風。此風出時。經多中間。壞滅金
B28n0157_p0454a15║玉作無有故。（散壞）是名為四。如偈尾有舍伽必則出四
B28n0157_p0454a16║種風故。彼龍身色。譬如玻瓈。無有定色。如偈色如玻
B28n0157_p0454a17║瓈珠故。（起信論云。所言法者。謂眾生心。是心則攝一切世間出世間法。地藏大龍王者。喻眾生心
B28n0157_p0454a18║也。心之淨分。即在纏真如。能出四種功德水。為出世間法。心之染分。即大力無明。能出四種過患風。為世
B28n0157_p0454a19║間法。）處唵婆尸尼者。喻本性王無住本處。里五十一量
B28n0157_p0454a20║者。喻真金位定數量品。長一千由旬者。喻本性王具
B28n0157_p0454b01║千種德。頭有婆多提者。喻本性王於諸淨品有作方
B28n0157_p0454b02║便。則出四種水者。喻四非空。尾有舍伽必者。喻本性
B28n0157_p0454b03║王於諸染品有作業用。則出四種風者。喻四無常。色
B28n0157_p0454b04║如玻瓈珠者。喻本性王染淨不攝。如其次第應審思
B28n0157_p0454b05║擇。復次住處大海水底。相去中間。喻五十一種金剛
B28n0157_p0454b06║位已具。出現至大海時。喻雜類趣。息海浪時。喻起善
B28n0157_p0454b07║心時。常起浪時。喻惡心興時。亦復住心應審觀察。（引經
B28n0157_p0454b08║第十九）本行上地一味平等妙法無邊業用具足大海
B28n0157_p0454b09║寶輪妙嚴王子脩多羅中作如是說。生四道法。（道品法）
B28n0157_p0454b10║不四道攝。離絕中心。生四輪法。（輪回法）不四輪攝離絕
B28n0157_p0454b11║中心。而立名字說大力無明者。隨所生法建立名故。
B28n0157_p0454b12║乃至廣說故。
B28n0157_p0454b13║深里出興地藏大龍王道路大決擇分第九（有十種功
B28n0157_p0454b14║德。十種過患。以為道路。）
B28n0157_p0454b15║如是已說深里出興地藏大龍王大決擇分。次當說
B28n0157_p0454b16║深里出興地藏大龍王道路大決擇分。其相云何。偈
B28n0157_p0454b17║曰。
B28n0157_p0454b18║龍王道路中總有二十法謂二本藏中
B28n0157_p0454b19║各有十法故
B28n0157_p0454b20║論曰。就深里出興地藏大龍王道路中。總有二十中
B28n0157_p0455a01║自在法。所以者何。功德過患二種藏中各有十故。如
B28n0157_p0455a02║偈龍王道路中。總有二十法。謂二本藏中。各有十法
B28n0157_p0455a03║故故。彼二十法。名字形相。當如何耶。偈曰。
B28n0157_p0455a04║功德本藏十常壞俱及非自他俱并非
B28n0157_p0455a05║無礙兼一全過患本藏十如一違無有
B28n0157_p0455a06║對利融上下如次應觀察如是二十法
B28n0157_p0455a07║一一皆各各圓滿廣大故與本存等量
B28n0157_p0455a08║論曰。就功德本藏之體中。則有十法。能攝一切無量
B28n0157_p0455a09║功德。云何為十。一者本體自性決定常住。不生不滅。
B28n0157_p0455a10║遠離流轉功德品。二者本體自性常恆移轉。是生是
B28n0157_p0455a11║滅。流轉俱行功德品。（第一門是不變義。第二門是隨緣義。二門合觀。即是如來藏不
B28n0157_p0455a12║變隨緣。隨緣不變之義。）三者決定常住常恆無常。一時俱轉。無
B28n0157_p0455a13║前後違功德品。四者出常無常二事不攝。自體本性
B28n0157_p0455a14║離脫亡行功德品。五者十種自自攝一切法無有所
B28n0157_p0455a15║餘獨一無二一種一行功德品。六者無體無性。從因
B28n0157_p0455a16║緣起。亦有亦無。隨應變轉功德品。（以上四門。顯示性德玄妙。非深入法
B28n0157_p0455a17║海者不能領會。）七者無餘究竟。俱轉俱行。不相捨離功德品。
B28n0157_p0455a18║（總持位）八者非自非他。絕離有名。住於非非自性決定
B28n0157_p0455a19║功德品。（俱非位）九者於一切法隨應無礙。自體自性法
B28n0157_p0455a20║爾道理。性造如是功德品。（圓滿位）十者五根一一根。五
B28n0157_p0455b01║塵一一塵。一切諸法亦復如是功德品。（俱是位）是名為
B28n0157_p0455b02║十。（上來十種功德。在對治門中開演。以漸轉位統攝一切也。）如偈功德本藏十。常
B28n0157_p0455b03║壞俱及非。自他俱并非。無礙兼一全故。就過患本藏
B28n0157_p0455b04║之體中。亦有十法。能攝一切無量過患。云何為十。一
B28n0157_p0455b05║者於一切法隨順如如。如作逆事過患品。二者造作
B28n0157_p0455b06║諸法同一業用。一作逆事過患品。三者治道起時無
B28n0157_p0455b07║有定體。違作逆事過患品。四者染淨諸法皆無所有。
B28n0157_p0455b08║無作逆事過患品。五者一切諸法皆總有有。有作逆
B28n0157_p0455b09║事過患品。六者隨治同量如如現前。對作逆事過患
B28n0157_p0455b10║品。七者由治道力自類增益。利作逆事過患品。八者
B28n0157_p0455b11║由治道息發起自用。融作逆事過患品。九者待上轉
B28n0157_p0455b12║者方得起用。上作逆事過患品。十者以隱藏時方得
B28n0157_p0455b13║起用。下作逆事過患品。是名為十。如其次第。住思止
B28n0157_p0455b14║心。專心觀察。其理攸明。（過患專與功德作障礙。故名逆事。論中舉十種名相。一曰
B28n0157_p0455b15║如。二曰一。三曰違。四曰無。五曰有。六曰對。七曰利。八曰融。九曰上。十曰下。觀此十逆。則知障礙法無所不
B28n0157_p0455b16║至。非精修止觀之力。豈能顯發性具功德。而令過患轉逆為順。輔弼心王作無涯大用耶。）如偈過
B28n0157_p0455b17║患本藏十。如一違無有。對利融上下。如次應觀察故。
B28n0157_p0455b18║如是二十法。與彼本方等無差別。是故有二十種本
B28n0157_p0455b19║藏無相違過。所以者何。其本藏中。如是道理自然常
B28n0157_p0455b20║有。不從本藏長建立故。何故處處皆存品字。如前所
B28n0157_p0456a01║說二十種法。各各有百眷屬類故。是故言品。例前應
B28n0157_p0456a02║了。如偈如是二十法。一一皆各各。圓滿廣大故。與本
B28n0157_p0456a03║存等量故。如是已說建立名字門。次當說所詮義理
B28n0157_p0456a04║門。且治及障。對量差別。當如何耶。偈曰。
B28n0157_p0456a05║如是二十法一一皆各各一德治諸過
B28n0157_p0456a06║諸過障一德無有定次第而數品類等
B28n0157_p0456a07║無失對量過如理應觀察如說本存法
B28n0157_p0456a08║說品類亦爾
B28n0157_p0456a09║論曰。如前所說二十種法。一一各各。一德治一切障。
B28n0157_p0456a10║一切障障一德。無別對量。如偈如是二十法。一一皆
B28n0157_p0456a11║各各。一德治諸過。諸過障一德。無有定次第故。若如
B28n0157_p0456a12║是說。今此門中對量軌則混成雜亂。（上問下答）雖無別對
B28n0157_p0456a13║量。而有總對量。是故無失。如偈而數品類等。無失對
B28n0157_p0456a14║量過。如理應觀察故。如本品爾。例前應了。如偈如說
B28n0157_p0456a15║本存法。說品類亦爾故。如是已說治障對量差別門。
B28n0157_p0456a16║次當說安立金剛位地門。其相云何。偈曰。
B28n0157_p0456a17║此本法門中亦有金剛位依位有三門
B28n0157_p0456a18║謂上中下門
B28n0157_p0456a19║論曰。就此本法門中。亦有五十一金剛位。如上所說
B28n0157_p0456a20║二十種法。依位安立。云何安立。謂諸位中皆具二十。
B28n0157_p0456b01║無有前後。一時轉故。然則此中有三種門。云何為三。
B28n0157_p0456b02║一者一向上轉門。二者一向下轉門。三者一向中轉
B28n0157_p0456b03║門。是名為三。如是三門。各各一一位中。具足俱轉。不
B28n0157_p0456b04║待初後際故。如說本法。品類亦爾。以此小門。廣大迴
B28n0157_p0456b05║持。應廣通達。如偈此本法門中。亦有金剛位。依位有
B28n0157_p0456b06║三門。謂上中下門故。
B28n0157_p0456b07║大龍王重重廣海無盡大藏大決擇分第十
B28n0157_p0456b08║如是已說深里出興地藏大龍王道路大決擇分。次
B28n0157_p0456b09║當說大龍王重重廣海無盡大藏大決擇分。其相云
B28n0157_p0456b10║何。偈曰。
B28n0157_p0456b11║廣海大藏中總有三種重謂初中後重
B28n0157_p0456b12║初重有二十二億十方界量法門大海
B28n0157_p0456b13║二十種本藏各生一萬量各別百眷屬
B28n0157_p0456b14║各生一千故是故數圓滿住心應觀察
B28n0157_p0456b15║中後重倍此應廣通達故
B28n0157_p0456b16║論曰。就大龍王重重廣海無盡大藏之自家中。總有
B28n0157_p0456b17║三重。能攝諸位。云何為三。一者初。第一有重。二者中。
B28n0157_p0456b18║安住居重。三者後。建立轉重。是名為三。就第一重中。
B28n0157_p0456b19║則有二十二億十方世界之量種種勝妙法門大海。
B28n0157_p0456b20║此義云何。謂二十種本藏法中。一一各各出生一萬
B28n0157_p0457a01║法門大海。各各別別百眷屬中。一一各各出生一千
B28n0157_p0457a02║法門海故。以此義故。名字圓滿。義理具足。如其次第。
B28n0157_p0457a03║安住其心。定止其思。聰明觀察其數量理。及所詮意。
B28n0157_p0457a04║現了分明。（對治法門。非止觀不為功。故兩分重言之。）如偈廣海大藏中。總
B28n0157_p0457a05║有三種重。謂初中後重。初重有二十二億十方界量
B28n0157_p0457a06║法門大海。二十種本藏。各生一萬量。各別百眷屬。各
B28n0157_p0457a07║生一千故。是故數圓滿。住心應觀察故。次二種重。如
B28n0157_p0457a08║其次第。倍前普布。應廣通達。如偈中後重倍此。應廣
B28n0157_p0457a09║通達故故。（自第七分說德患對治。至此治道功深。故說廣大數量。以見重重法海無有窮盡也。
B28n0157_p0457a10║○引經第二十）大摩尼寶藏陀羅尼修集脩多羅中作如是
B28n0157_p0457a11║說。龍龍地地大無盡海藏中。有多十方之量法門軌
B28n0157_p0457a12║則品類。最初名為轉大法輪。具足一海無極無盡引
B28n0157_p0457a13║導光明現照地地。本業本用出生增長軌則大海法
B28n0157_p0457a14║門。最後名為有性無性無我空理。大利益。廣光明。亦
B28n0157_p0457a15║離脫。亦合轉。具足具足無邊摩訶行種地本藏法雨
B28n0157_p0457a16║騰門。出興上味品類法門。唯取一界以為譬喻。非取
B28n0157_p0457a17║塵等。乃至廣說故。（舉最初法門最後法門。以該中間十方之量法門。唯取一界以為譬
B28n0157_p0457a18║喻非取塵等者。但以十方世界之數為法門數量。非以微塵之數為法門數量也。）
B28n0157_p0457a19║（以上四分。說對治法。為入道之要門。學者既從前四分得其綱領。即須斷惑證真。以免說食數
B28n0157_p0457a20║寶之誚。故第七分說五種非空為能治。五種無常為所治。建立十種別相。令知對治之方。第八
B28n0157_p0457b01║分專提地藏大龍王。為四德四患之本。蓋大龍王藏於地內。名阿賴耶。剋其本體。即如來藏。故
B28n0157_p0457b02║為德患之本。大力無明。依此而起。出生四患。龍王本具四德之用。出地後。方能顯發。此為聖凡
B28n0157_p0457b03║之關鍵也。第九分暢演十德十患。令人修習止觀。轉凡成聖。第十分說無盡海藏。以開廓心鏡。
B28n0157_p0457b04║破初學狹隘之見耳。○深觀論義。此四分應屬無超次第漸轉位。蓋對治門中所說五種非空
B28n0157_p0457b05║決定住法。為金剛五位之本。而五法中。以深里一法出生四法。深里者。漸轉位也。）
B28n0157_p0457b06║無盡無窮塵塵數量道路大決擇分第十一
B28n0157_p0457b07║如是已說大龍王重重廣海無盡大藏大決擇分。次
B28n0157_p0457b08║當說無盡無窮塵塵數量道路大決擇分。其相云何。
B28n0157_p0457b09║偈曰。
B28n0157_p0457b10║塵塵道路中如前所說量亦有五十一
B28n0157_p0457b11║決定金剛位依此位立相則有十種重
B28n0157_p0457b12║以為道路量二因一果等
B28n0157_p0457b13║論曰。就此門中有幾數位。五十一種真金剛位。具足
B28n0157_p0457b14║圓滿無闕失故。如偈塵塵道路中。如前所說量。亦有
B28n0157_p0457b15║五十一。決定金剛位故。就此位中。則有十種變對法
B28n0157_p0457b16║門。能攝門量。云何為十。一者二因一果門。二者一因
B28n0157_p0457b17║一果門。三者少因多果門。四者因果一味門。五者無
B28n0157_p0457b18║因無果門。六者自然安住門。七者因果門。八者果因
B28n0157_p0457b19║門。九者言說門。十者言人門。是名為十。如是十門以
B28n0157_p0457b20║為門量。如偈依此位立相。則有十種重。以為道路量。
B28n0157_p0458a01║二因一果等故。（自七分至十分。皆說對治法門。障空理顯。因果全彰。故此分中說十種因
B28n0157_p0458a02║果差別之相。雖末後二門。一名言說。一名言人。亦從前文因果而來也。）彼第一門形相
B28n0157_p0458a03║如何。偈曰。
B28n0157_p0458a04║以信心為初如次率自類取所餘位初
B28n0157_p0458a05║至於定心位則取如來地亦如其次第
B28n0157_p0458a06║不退心為初率同品自類取餘位第二
B28n0157_p0458a07║至於願心位亦取如來地修行位為初
B28n0157_p0458a08║如次率自類取餘位第三至於正心位
B28n0157_p0458a09║亦取如來地不退位為初如次率自類
B28n0157_p0458a10║取餘位第四至灌頂住位亦取如來地
B28n0157_p0458a11║離癡行為初如次率自類取餘位第五
B28n0157_p0458a12║至於無著行亦取如來地尊重行為初
B28n0157_p0458a13║如次率自類取餘位第六至於真實行
B28n0157_p0458a14║亦取如來地隨順觀眾生迴向以為初
B28n0157_p0458a15║如次率自類取所餘四位各數量契當
B28n0157_p0458a16║餘有如來地以同地為伴莊嚴一覺海
B28n0157_p0458a17║各因及果稱配釋廣觀察其理當分明
B28n0157_p0458a18║（此偈四十二句。最難分配。以下文長行觀之。方能明了。前五句以信心為初。如次率自類。即是
B28n0157_p0458a19║一信心。二念心。三精進心。四慧心。五定心。名為率自類也。信心與發心住合修。念心與歡喜行
B28n0157_p0458a20║合修。精進心與救護一切眾生回向合修。慧心與逆流歡喜地合修。即是取所餘位初也。定心
B28n0157_p0458b01║與大極地合修。即是至於定心位。則取如來地也。二亦如其次第。不退心為初六句。不退心與
B28n0157_p0458b02║治地住合修。回向心與饒益行合修。護法心與不壞回向合修。戒心與道流離垢地合修。即是
B28n0157_p0458b03║率同品自類。取餘位第二也。願心與大極地合修。即是至於願心位。亦取如來地也。三修行位
B28n0157_p0458b04║為初五句。修行住與無瞋恨行合修。生貴住與等一切佛回向合修。方便具足住與流照明地
B28n0157_p0458b05║合修。即是如次率自類。取餘位第三也。正心住與大極地合修。即是至於正心位。亦取如來地
B28n0157_p0458b06║也。四不退位為初五句。不退住與無盡行合修。童真住與至一切處回向合修。法王子住與觀
B28n0157_p0458b07║明燄地合修。即是如次率自類。取餘位第四也。灌頂住與大極地合修。即是至灌頂住位。亦取
B28n0157_p0458b08║如來地也。五離癡行為初五句。離癡亂行與無邊功德藏回向合修。善現行與度障難勝地合
B28n0157_p0458b09║修。即是如次率自類。取餘位第五也。無著行與大極地合修。即是至於無著行。亦取如來地也。
B28n0157_p0458b10║六尊重行為初五句。尊重行與隨順平等善根回向合修。善法行與薄流現前地合修。即是如
B28n0157_p0458b11║次率自類。取餘位第六也。真實行與大極地合修。即是至於真實行。亦取如來地也。七隨順觀
B28n0157_p0458b12║眾生回向以為初五句。隨順等觀一切眾生回向與過三有遠行地合修。真如相回向與變化
B28n0157_p0458b13║生不動地合修。無縛解脫回向與慧光妙善地合修。法界無量回向與明行足法雲地合修。即
B28n0157_p0458b14║是如次率自類。取所餘四位。各數量契當也。以上七段。二位合修。以四十四位。配成二十二位。
B28n0157_p0458b15║前六段末。皆取如來地。配成六位。共成二十八位。餘有如來地。無他位可配。即以同地為伴。所
B28n0157_p0458b16║謂圓融法界。自為主伴。以無量莊嚴。莊嚴一覺海。如是二十九位。成就二因一果門。至於各因
B28n0157_p0458b17║及果稱。須觀下文長行五位名義。則二十四位名義。可以類推。故偈云。配釋廣觀察。其理當分
B28n0157_p0458b18║明。若位位次第配五十位。則成二千五百五十位。因果名稱。各各不同。思之可見。）
B28n0157_p0458b19║論曰。今此門中為明何義。為欲現示五十一位皆為
B28n0157_p0458b20║同量。以二種因感得一果。廣三寶海無窮盡故。此義
B28n0157_p0459a01║云何。所謂信心及發心地之二種因。同一行相不相
B28n0157_p0459a02║捨離。俱行合轉住一所作。起無量具生無邊德。具足
B28n0157_p0459a03║莊嚴一大覺海。能生長因。名為最上第一出生增長
B28n0157_p0459a04║決定真實本藏原母。遠離繫縛。莊嚴無勝地種子海
B28n0157_p0459a05║會。所莊嚴果。名為具足真金剛。圓滿大慈悲。法身虛
B28n0157_p0459a06║空等無差別。最初地地無上極海。一盡大覺無二山
B28n0157_p0459a07║王。次念心地歡喜行地之二種法能長養因。具足莊
B28n0157_p0459a08║嚴一大覺海。因名為安樂常明。決定增長。無苦無妄。
B28n0157_p0459a09║自然照達一切法性。無所障礙種子海會。果名為常
B28n0157_p0459a10║樂總明大虛空界。甚深恆了無二山王。次精進心地
B28n0157_p0459a11║救護一切眾生迴向地之二種法能長養因。具足莊
B28n0157_p0459a12║嚴一大覺海。因名為發起殊勝大悲光水。遠離懈怠。
B28n0157_p0459a13║常度常行本地自性。具足通達種子海會。果名為慈
B28n0157_p0459a14║悲光明常恆達慧無二山王。次慧心地逆流歡喜地
B28n0157_p0459a15║之二種法能長養因。具足莊嚴一大覺海。因名為大
B28n0157_p0459a16║真金剛日月光明。自性離苦除斷闇品種子海會。果
B28n0157_p0459a17║名為極極重地無上一體。自然窮了無二山王。次定
B28n0157_p0459a18║心地大極地地之二種法能長養因。具足莊嚴一大
B28n0157_p0459a19║覺海。因名為決定安寂。遠離散亂。照曜無窮水水火
B28n0157_p0459a20║火種子海會。果名為寂圓滿地。明圓滿地。具足德藏
B28n0157_p0459b01║無二山王。如是諸佛皆悉各各作三大事。云何為三。
B28n0157_p0459b02║一者興化。二者說法。三者勝進。言興化者。出興一十
B28n0157_p0459b03║方世界之塵量變化身故。言說法者。宣說一十方世
B28n0157_p0459b04║界之塵量發心信地法門海故。言勝進者。向上上位
B28n0157_p0459b05║如次入故。是名為三。就變化中。亦皆各各有此三事。
B28n0157_p0459b06║應廣通達。如是如是隨隨如如。後後諸位例前應知。
B28n0157_p0459b07║如偈以信心為初。如次率自類。取所餘位初。至於定
B28n0157_p0459b08║心位。則取如來地故。（長行五段因果名稱。即偈中初五句之演義也。以此類推。則二
B28n0157_p0459b09║十四位可以意會。能生長因。通名種子海會。所莊嚴果。通名無二山王。可知此法。從初信位即證佛果。不
B28n0157_p0459b10║待初住也。所說如是諸佛。即此信等所成之佛。唯三大事漸增數量。下文一。十。百。千。萬。億。十億。百億。千億。
B28n0157_p0459b11║萬億。以表勝進之階差耳。○他經言地前菩薩。一行中修一行。謂以當位行為本。兼修餘一行。即是此文
B28n0157_p0459b12║二因一果之義。初地至七地。一行中修一切行。八地已去。一切行中修一切行。可與此論參觀。）如是
B28n0157_p0459b13║已說二因一果門。次當說一因一果門。其相云何。偈
B28n0157_p0459b14║曰。
B28n0157_p0459b15║五十一種位各不待他力獨住自家中
B28n0157_p0459b16║感得一果故因及果名字如其次第加
B28n0157_p0459b17║種子大覺故配釋應了知次第同前說
B28n0157_p0459b18║增減不同耳
B28n0157_p0459b19║論曰。今此偈中為明何義。為欲現示因果二法。數量
B28n0157_p0459b20║契當莊嚴覺道。三寶之海轉廣大故。如偈五十一種
B28n0157_p0460a01║位。各不待他力。獨住自家中。感得一果故故。因及果
B28n0157_p0460a02║稱。於本名字。加種子大覺之稱故。如偈因及果名字。
B28n0157_p0460a03║如其次第加種子大覺故。配釋應了知故。次第轉相
B28n0157_p0460a04║與前所說。等無差別。唯增數量減數量別各不同耳。
B28n0157_p0460a05║如偈次第同前說。增減不同耳故。如是諸佛。皆悉各
B28n0157_p0460a06║各作三大事。名同前說。義有不同。言興化者。出興十
B28n0157_p0460a07║十方世界之塵量變化身故。言說法者。宣說十十方
B28n0157_p0460a08║世界之塵量各各因位法門海故。言勝進者。向上上
B28n0157_p0460a09║位如次入故。就變化身中。亦有此三事。應廣通達。如
B28n0157_p0460a10║是已說一因一果門。次當說少因多果門。其相云何。
B28n0157_p0460a11║偈曰。
B28n0157_p0460a12║五十一位中一一皆各各感五十果位
B28n0157_p0460a13║名少因多果
B28n0157_p0460a14║論曰。今此門中為明何義。為欲現示唯一種因感五
B28n0157_p0460a15║十果。無礙自在無所闕失。三寶之海轉廣大故。如偈
B28n0157_p0460a16║五十一位中。一一皆各各。感五十果位。名少因多果
B28n0157_p0460a17║故。如是諸佛。皆悉各各作三大事。名如前說。義有不
B28n0157_p0460a18║同。言興化者。出興百十方世界之塵量變化身故。言
B28n0157_p0460a19║說法者。宣說百十方世界之塵量各各因位法門海
B28n0157_p0460a20║故。言勝進者。向上上位如次入故。就變化中有此三
B28n0157_p0460b01║事。應廣通達。如是已說少因多果門。次當說因果一
B28n0157_p0460b02║味門。其相云何。偈曰。
B28n0157_p0460b03║五十一位中一一皆各各有五百果海
B28n0157_p0460b04║五百果海中一一皆各各有五百因海
B28n0157_p0460b05║如是平等故名因果一味
B28n0157_p0460b06║論曰。今此門中為明何義。為欲現示因果二法。數量
B28n0157_p0460b07║契當無有增減。三寶之海轉廣大故。如偈五十一位
B28n0157_p0460b08║中。一一皆各各。有五百果海。五百果海中。一一皆各
B28n0157_p0460b09║各。有五百因海。如是平等故。名因果一味故。（五十一位。各各
B28n0157_p0460b10║有五百果海。則成二萬五千五百果海。一一果海。各各有五百因海。則成一百二十七億五萬因海。即是
B28n0157_p0460b11║一為無量之義也。）如是諸佛。所作三事。亦復同前。唯義異耳。
B28n0157_p0460b12║所謂千故。變化身相。亦復如是。如是已說因果一味
B28n0157_p0460b13║門。次當說無因無果門。其相云何。偈曰。
B28n0157_p0460b14║五十一位法非因亦非果生千因果法
B28n0157_p0460b15║名無因無果
B28n0157_p0460b16║論曰。今此門中為明何義。為欲現示五十一位。因而
B28n0157_p0460b17║不有果因。出生千因之大海。果而不有因果。出生千
B28n0157_p0460b18║果之大海。三寶之海轉廣大故。如偈五十一位法。非
B28n0157_p0460b19║因亦非果。生千因果法。名無因無果故。（因必有果。果必有因。盡人
B28n0157_p0460b20║而知也。忽說無果之因。出生千因。無因之果。出生千果。則出人意外矣。因從無果生。果從無因生。故名無
B28n0157_p0461a01║因無果。豈通途教義所能攝哉。）如是諸佛。所作三事。亦復同前。唯義
B28n0157_p0461a02║異耳。所謂萬故。如是已說無因無果門。次當說自然
B28n0157_p0461a03║安住門。其相云何。偈曰。
B28n0157_p0461a04║五十一位中一一皆各各經無量劫轉
B28n0157_p0461a05║不出自家故
B28n0157_p0461a06║論曰。今此門中為明何義。為欲現示位位皆各經無
B28n0157_p0461a07║量劫。以修行成道等事轉。無其分際。三寶之海轉廣
B28n0157_p0461a08║大故。如偈五十一位中。一一皆各各。經無量劫轉。不
B28n0157_p0461a09║出自家故故。（判教雖有頓漸。莫不捨劣而趣勝。今此文中。五十一位。皆經多劫而無分際。不
B28n0157_p0461a10║但果位無盡。即因位亦無盡矣。又云不出自家者。一一白白。不雜不亂。故名自然安住門也。）如是
B28n0157_p0461a11║諸佛。所作三事。亦復同前。唯義異耳。所謂億故。如是
B28n0157_p0461a12║已說自然安住門。次當說因果門。其相云何。偈曰。
B28n0157_p0461a13║生五十一位生五十一位所生無盡故
B28n0157_p0461a14║名為因果門
B28n0157_p0461a15║論曰。今此門中為明何義。為欲現示能生能生無有
B28n0157_p0461a16║窮盡。所生所生無有窮盡。三寶之海轉廣大故。如偈
B28n0157_p0461a17║生五十一位。生五十一位。所生無盡故。名為因果門
B28n0157_p0461a18║故。如是諸佛。所作三事。亦復同前。唯義異耳。謂十億
B28n0157_p0461a19║故。如是已說因果門。次當說果因門。其相云何。偈曰。
B28n0157_p0461a20║此義例前了無別意趣耳唯有數量增
B28n0157_p0461b01║住心應觀察
B28n0157_p0461b02║論曰。今此門中為明何義。為欲現示五十一位亦因
B28n0157_p0461b03║亦果。各生無盡無盡因果大海法門。三寶之海轉廣
B28n0157_p0461b04║大故。如偈唯有數量增故。如是諸佛。所作三事。亦復
B28n0157_p0461b05║同前。唯義異耳。謂百億故。如是已說果因門。次當說
B28n0157_p0461b06║言說門。其相云何。偈曰。
B28n0157_p0461b07║一切三寶海皆悉起言說無有窮盡故
B28n0157_p0461b08║名為言說門
B28n0157_p0461b09║論曰。今此門中為明何義。為欲現示一切三寶。皆悉
B28n0157_p0461b10║各各宣說無盡僧海。無盡法海。無盡覺海。三寶之海
B28n0157_p0461b11║轉廣大故。如偈一切三寶海。皆悉起言說。無有窮盡
B28n0157_p0461b12║故。名為言說門故。（僧海。因也。法海。修因證果之路也。覺海。所得之果也。宣說因果之法。
B28n0157_p0461b13║名為言說門。）如是諸三寶。所作三事。亦復同前。唯義異耳。
B28n0157_p0461b14║謂千億故。如是已說言說門。次當說言人門。其相云
B28n0157_p0461b15║何。偈曰。
B28n0157_p0461b16║一切三寶說如說量作人無有窮盡故
B28n0157_p0461b17║名為言人門
B28n0157_p0461b18║論曰。今此偈中為明何義。為欲現示如前所說諸三
B28n0157_p0461b19║寶說。如所說量造作行者無有窮盡。三寶之海轉廣
B28n0157_p0461b20║大故。如偈一切三寶說。如說量作人。無有窮盡故。名
B28n0157_p0462a01║為言人門故。（以言說門覺悟有情。令得道果。輾轉相傳。無有窮盡。）如是諸人成
B28n0157_p0462a02║道已訖。所作三事。亦復同前。唯義異耳。謂萬億故。（引經
B28n0157_p0462a03║第二十一）大明總持具足心地脩多羅中作如是說。譬喻
B28n0157_p0462a04║十方無際無本無始無終道行足履地地法藏中。有
B28n0157_p0462a05║十種殊勝。轉轉增長。倍倍具足。圓滿廣大法門海會。
B28n0157_p0462a06║乃至廣說故。
B28n0157_p0462a07║大宗地玄文本論略註卷第二
B28n0157_p0462a08║
B28n0157_p0462a09║
B28n0157_p0462a10║