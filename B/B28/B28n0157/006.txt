B28n0157_p0486b01║
B28n0157_p0486b02║【圖】
B28n0157_p0486b03║
B28n0157_p0486b04║
B28n0157_p0486b05║
B28n0157_p0486b06║
B28n0157_p0486b07║
B28n0157_p0486b08║自敘
B28n0157_p0486b09║釋教三字經者。明季吹萬老人效世俗訓蒙之書而
B28n0157_p0486b10║作也。敏修長老為之註釋。流傳二百餘年矣。頃者普
B28n0157_p0486b11║陀印光法師從而新之。正文改十之三。註釋改十之
B28n0157_p0486b12║七。原本編為兩排者。改而為一排。考據精詳。文辭圓
B28n0157_p0486b13║潤。超勝舊作。而題名之處。不將重訂者列於其次。可
B28n0157_p0486b14║謂坦然忘我者矣。予不揣固陋。率爾改作。與新舊二
B28n0157_p0487a01║本迥不相同。事略而法備。言簡而義周。人有勸予易
B28n0157_p0487a02║其名者。因名之為佛教初學課本云。
B28n0157_p0487a03║光緒三十二年春二月石埭楊文會仁山氏識（時年七十）
B28n0157_p0487a04║
B28n0157_p0487a05║
B28n0157_p0487a06║
B28n0157_p0487a07║
B28n0157_p0487a08║佛教初學課本
B28n0157_p0487a09║石埭楊文會仁山述
B28n0157_p0487a10║法界無始終無內外強立名為法界
B28n0157_p0487a11║法界性即法身因不覺號無明
B28n0157_p0487a12║空色現情器分三世間從此生
B28n0157_p0487a13║迷則凡悟則聖真如體須親證
B28n0157_p0487a14║釋迦佛生證者誰釋迦尊大悲願示誕生
B28n0157_p0487b01║處王宮求出離夜踰城人不知
B28n0157_p0487b02║入雪山修苦行六年間習寂定
B28n0157_p0487b03║從定起出山來坐樹下心鏡開
B28n0157_p0487b04║天龍喜魔膽落覩明星成正覺
B28n0157_p0487b05║啟大教說華嚴塵剎海現寶蓮
B28n0157_p0487b06║愍凡愚不能聽隱尊特顯劣應
B28n0157_p0487b07║說阿含第二時四諦法接小機
B28n0157_p0487b08║證四果出生滅演方等破法執
B28n0157_p0487b09║第四時談般若二乘轉教菩薩
B28n0157_p0487b10║開顯圓法華會學無學得授記
B28n0157_p0487b11║涅槃經最後說顯真常扶戒律
B28n0157_p0487b12║五時教如是說亦融通亦分別
B28n0157_p0487b13║化道圓歸真際雙樹間吉祥逝
B28n0157_p0487b14║闍毘後分舍利阿育王變古制
B28n0157_p0488a01║碎寶末造浮圖役鬼神徧閻浮
B28n0157_p0488a02║優填王始造像令後人修供養
B28n0157_p0488a03║結集三藏大迦葉命阿難結集經石窟間
B28n0157_p0488a04║脩多羅是經藏毘奈耶是律藏
B28n0157_p0488a05║阿毘曇是論藏正法隆外道喪
B28n0157_p0488a06║藏分三部十二遇有緣作佛事
B28n0157_p0488a07║大法東來漢明帝夢金人求聖教遣蔡愔
B28n0157_p0488a08║騰蘭來經像至初譯經四十二
B28n0157_p0488a09║道教徒興惡念請焚經為試驗
B28n0157_p0488a10║道經燬佛經全光熾盛耀人天
B28n0157_p0488a11║善男女皆生信求出家期現證
B28n0157_p0488a12║建十寺安僧尼三寶備始於茲
B28n0157_p0488a13║溯源流知宗派宗有十分小大
B28n0157_p0488a14║成實宗六代盛高僧傳可為證
B28n0157_p0488b01║俱舍宗俱舍宗陳至唐五代後漸微茫
B28n0157_p0488b02║此二宗是小乘律小大七大乘
B28n0157_p0488b03║禪宗傳心印為禪宗佛拈花迦葉通
B28n0157_p0488b04║授阿難為二祖次第承皆可數
B28n0157_p0488b05║第十二號馬鳴造起信大乘興
B28n0157_p0488b06║十四祖名龍樹入龍宮華嚴遇
B28n0157_p0488b07║傳世間法雨澍造諸論施甘露
B28n0157_p0488b08║廿八祖達摩尊來東土示性真
B28n0157_p0488b09║離文字要親證有慧可得心印
B28n0157_p0488b10║傳僧璨為三祖信心銘超今古
B28n0157_p0488b11║第四祖名道信知無縛解脫竟
B28n0157_p0488b12║五祖忍居黃梅東山上道場恢
B28n0157_p0488b13║第六祖名慧能傳衣鉢道大行
B28n0157_p0488b14║六祖下二禪師南嶽讓青原思
B28n0157_p0489a01║南嶽下一馬駒踏殺人徧寰區
B28n0157_p0489a02║青原下一石頭石頭路滑似油
B28n0157_p0489a03║分五家派各別臨濟宗行棒喝
B28n0157_p0489a04║玄要分賓主別人與境奪不奪
B28n0157_p0489a05║溈仰宗示圓相暗機投義海暢
B28n0157_p0489a06║曹洞宗傳寶鏡定君臣行正令
B28n0157_p0489a07║雲門宗顧鑒咦一字關透者希
B28n0157_p0489a08║法眼宗明六相禪與教無兩樣
B28n0157_p0489a09║律宗既明宗須知律持五戒本乃立
B28n0157_p0489a10║為沙彌持十戒比丘僧具足戒
B28n0157_p0489a11║戒二百又五十尼增百戒始足
B28n0157_p0489a12║梵網戒制菩薩重有十輕四八
B28n0157_p0489a13║律門祖優波離承佛印肅清規
B28n0157_p0489a14║先束身次攝心得圓通證道深
B28n0157_p0489b01║唐道宣精毘尼大小乘咸總持
B28n0157_p0489b02║宋元照繼其後著述多善分剖
B28n0157_p0489b03║既明律須研教辨權實判大小
B28n0157_p0489b04║天台宗北齊朝有慧文讀中論得其精
B28n0157_p0489b05║祖龍樹立三觀空假中歸一貫
B28n0157_p0489b06║傳弟子南嶽思止觀法萬世師
B28n0157_p0489b07║第三世有智者演教觀判高下
B28n0157_p0489b08║藏與通別與圓此四教至今傳
B28n0157_p0489b09║談性具善惡兼百界如有三千
B28n0157_p0489b10║此一派號天台宗法華佛慧開
B28n0157_p0489b11║華嚴經最尊勝初傳來在東晉
B28n0157_p0489b12║杜順師是文殊闡華嚴盤走珠
B28n0157_p0489b13║第一傳得智儼作搜玄記十卷
B28n0157_p0489b14║第二傳是賢首探玄記世希有
B28n0157_p0490a01║清涼疏釋新經并作鈔博而精
B28n0157_p0490a02║小與始終與頓至於圓五教振
B28n0157_p0490a03║四法界十玄門暨六相義最純
B28n0157_p0490a04║因該果果徹因攝萬法歸一真
B28n0157_p0490a05║圭峰密疏圓覺大鈔詳小鈔略
B28n0157_p0490a06║此一派賢首宗亦行布亦圓融
B28n0157_p0490a07║慈恩宗唐玄奘遊西域學瑜伽祖彌勒
B28n0157_p0490a08║依戒賢大論師親傳授歷年時
B28n0157_p0490a09║歸長安傳窺基通因明善三支
B28n0157_p0490a10║成唯識作述記破邪宗伸正義
B28n0157_p0490a11║有現量有比量究竟依聖教量
B28n0157_p0490a12║徧計執依他性二者離圓成證
B28n0157_p0490a13║此一宗號慈恩先談相後顯真
B28n0157_p0490a14║三論宗三論宗傳最古秦羅什來茲土
B28n0157_p0490b01║真空義為第一羣弟子競傳習
B28n0157_p0490b02║曰中論曰百論十二門為三論
B28n0157_p0490b03║唐吉藏施大功三論疏傳海東
B28n0157_p0490b04║法藏釋十二門宗致記至今存
B28n0157_p0490b05║密宗善無畏至長安唐一行受真傳
B28n0157_p0490b06║作疏釋大日經真言教始得明
B28n0157_p0490b07║金剛智及不空接踵來廣流通
B28n0157_p0490b08║灌頂法不輕授非法器轉獲咎
B28n0157_p0490b09║立禁令自明始祕密宗勅停止
B28n0157_p0490b10║晉慧遠住匡廬結蓮社德不孤
B28n0157_p0490b11║魏曇鸞修妙觀生品高瑞相現
B28n0157_p0490b12║唐道綽暨善導唱專修為妙道
B28n0157_p0490b13║此法門三經說大經該小經切
B28n0157_p0490b14║觀經語最驚人許五逆得往生
B28n0157_p0491a01║三藏教所不攝佛願力誠難測
B28n0157_p0491a02║一稱名眾罪滅臨終時佛來接
B28n0157_p0491a03║下中上根不齊一句佛同生西
B28n0157_p0491a04║既生西皆不退親見佛得授記
B28n0157_p0491a05║淨土宗真簡要協時機妙中妙
B28n0157_p0491a06║懺法上十宗已說完懺悔法更須探
B28n0157_p0491a07║慈悲懺何人集誌公等高僧十
B28n0157_p0491a08║梁武帝心至誠度故妻脫蟒形
B28n0157_p0491a09║唐悟達有夙業人面瘡生於膝
B28n0157_p0491a10║遇神僧為洗冤三昧水澆即痊
B28n0157_p0491a11║作水懺後世傳如法行利無邊
B28n0157_p0491a12║諸法為學者須知法染與淨善分別
B28n0157_p0491a13║五蘊色受想并行識此五蘊本空寂
B28n0157_p0491a14║六根眼耳鼻舌身意此六根應須記
B28n0157_p0491b01║六塵色聲香味觸法此六塵亦須識
B28n0157_p0491b02║十二處前六根與六塵十二處常相親
B28n0157_p0491b03║十八界根塵接有六識十八界從此立
B28n0157_p0491b04║轉八識成四智末那識為第七阿賴耶第八識
B28n0157_p0491b05║八種識為心王轉成智性發光
B28n0157_p0491b06║大圓鏡平等性妙觀察成所作
B28n0157_p0491b07║此四智一心圓八識轉體用全
B28n0157_p0491b08║三身曰法身曰報身曰應身是三身
B28n0157_p0491b09║自受用他受用一報身說二用
B28n0157_p0491b10║胎生身變化身此二種皆應身
B28n0157_p0491b11║約為三開為五相無定隨機覩
B28n0157_p0491b12║五眼有肉眼有天眼有慧眼有法眼
B28n0157_p0491b13║并佛眼名五眼見所見皆無限
B28n0157_p0491b14║六通天眼通天耳通他心通宿命通
B28n0157_p0492a01║神境通漏盡通聖與凡各不同
B28n0157_p0492a02║四諦曰苦集曰滅道四諦法須尋討
B28n0157_p0492a03║十二因緣自無明至老死十二因為緣起
B28n0157_p0492a04║順流轉逆還滅當處空無分別
B28n0157_p0492a05║六度布施度持戒度忍辱度精進度
B28n0157_p0492a06║禪定度智慧度自他苦從此度
B28n0157_p0492a07║四無量心慈與悲喜與捨四無量稱聖者
B28n0157_p0492a08║涅槃四德曰常樂曰我淨此四德涅槃證
B28n0157_p0492a09║十界有情界說六凡三途苦須先論
B28n0157_p0492a10║曰地獄曰餓鬼曰畜生苦無比
B28n0157_p0492a11║曰天道曰人道曰脩羅樂事少
B28n0157_p0492a12║曰聲聞曰緣覺取滅度為獨樂
B28n0157_p0492a13║曰菩薩曰如來撫眾生如嬰孩
B28n0157_p0492a14║此四聖并六凡為十界一性含
B28n0157_p0492b01║器世間既論身須論土土為依身為主
B28n0157_p0492b02║四大洲共鐵圍七金山繞須彌
B28n0157_p0492b03║為大地風力持水火金不相離
B28n0157_p0492b04║水輪含十方界性流動如何載
B28n0157_p0492b05║業力持得自在風金摩火現彩
B28n0157_p0492b06║菴摩果比閻浮果體圓圓如毬
B28n0157_p0492b07║彼上下與四週人與物如何留
B28n0157_p0492b08║楞嚴經祕密說善會通不可執
B28n0157_p0492b09║日與月繞虛空不墮落誰之功
B28n0157_p0492b10║有過去有現在有未來三世改
B28n0157_p0492b11║南與北西與東并四維上下通
B28n0157_p0492b12║觀十方人在中人居地地居空
B28n0157_p0492b13║數此地至大千凡聖居各有緣
B28n0157_p0492b14║同居土方便土實報土寂光土
B28n0157_p0493a01║分四土自台教前二麤後二妙
B28n0157_p0493a02║法性土淨化土染化土分三土
B28n0157_p0493a03║賢首教如是說從本源生枝節
B28n0157_p0493a04║娑婆界極樂界華藏界及餘界
B28n0157_p0493a05║界非界非界界重重涉各無礙
B28n0157_p0493a06║勸學學佛者首在信信而解解而行
B28n0157_p0493a07║由解行至於證識次第辨邪正
B28n0157_p0493a08║宗說通理事融破我執第一功
B28n0157_p0493a09║四句離百非遣妄念消真性顯
B28n0157_p0493a10║敘述古德古之人行履篤言不誑心不曲
B28n0157_p0493a11║守清素如慧開竭盡施不積財
B28n0157_p0493a12║自潔者如道林入深山遠女人
B28n0157_p0493a13║尊師者如道安服苦役心自甘
B28n0157_p0493a14║孝親者如道丕為養母自忍飢
B28n0157_p0493b01║父捐軀為報國丕苦求骨躍出
B28n0157_p0493b02║高尚者如道恆避榮命入山深
B28n0157_p0493b03║感應者如道生石點頭聽講經
B28n0157_p0493b04║求通經如靈辨骨肉穿妙義顯
B28n0157_p0493b05║冲舉者尼淨檢凌霄去身冉冉
B28n0157_p0493b06║神解者李通玄華嚴論千古傳
B28n0157_p0493b07║機捷者靈照女老龐公徒延佇
B28n0157_p0493b08║舉十德勵初學依此修成正覺
B28n0157_p0493b09║餘韻三字偈隨分說如風過萬籟歇
B28n0157_p0493b10║非有言非無言會此意是真詮
B28n0157_p0493b11║
B28n0157_p0493b12║
B28n0157_p0493b13║
B28n0157_p0493b14║
B28n0157_p0494a01║
B28n0157_p0494a02║
B28n0157_p0494a03║
B28n0157_p0494a04║
B28n0157_p0494a05║
B28n0157_p0494a06║
B28n0157_p0494a07║