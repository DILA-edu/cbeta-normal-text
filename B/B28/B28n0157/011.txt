B28n0157_p0542b01║
B28n0157_p0542b02║【圖】
B28n0157_p0542b03║
B28n0157_p0542b04║
B28n0157_p0542b05║
B28n0157_p0542b06║
B28n0157_p0542b07║
B28n0157_p0542b08║
B28n0157_p0542b09║
B28n0157_p0542b10║
B28n0157_p0542b11║孟子發隱
B28n0157_p0542b12║清石埭楊文會仁山註
B28n0157_p0542b13║孟子全書宗旨。曰仁義。曰性善。立意甚佳。但見道
B28n0157_p0542b14║未徹。其所言性。專認後天。而未達先天。以赤子之
B28n0157_p0542b15║心為至善。殊不知赤子正在無明窟宅之中。其長
B28n0157_p0542b16║大時。一切妄念。皆從種子識內發出。所說仁義。亦
B28n0157_p0542b17║以情量限之。謂與利為反對之事。以致遊說諸王。
B28n0157_p0542b18║皆不能入。若說仁義為利國之大端。而說利國當
B28n0157_p0542b19║以仁義為首務。則諸王中或有信而樂從者矣。
B28n0157_p0542b20║孟子見梁惠王。王曰。叟。不遠千里而來。亦將有以利
B28n0157_p0543a01║吾國乎。孟子對曰。王何必曰利。亦有仁義而已矣。王
B28n0157_p0543a02║曰何以利吾國。大夫曰何以利吾家。士庶人曰何以
B28n0157_p0543a03║利吾身。上下交征利。而國危矣。萬乘之國弒其君者。
B28n0157_p0543a04║必千乘之家。千乘之國弒其君者。必百乘之家。萬取
B28n0157_p0543a05║千焉。千取百焉。不為不多矣。苟為後義而先利。不奪
B28n0157_p0543a06║不饜。未有仁而遺其親者也。未有義而後其君者也。
B28n0157_p0543a07║王亦曰仁義而已矣。何必曰利。
B28n0157_p0543a08║利者。害之反也。王曰何以利吾國。是公利。非私利
B28n0157_p0543a09║也。孟子曰。上下交征利。則專指聚斂矣。與梁王問
B28n0157_p0543a10║意不合。故非真能破。告子下篇。宋牼欲罷兵。將言
B28n0157_p0543a11║其不利。孟子以去仁義懷利斥之。可見孟子以利
B28n0157_p0543a12║與仁義決非並行。亦不合孔子之道。觀子適衛一
B28n0157_p0543a13║章。先言富而後言教。又足食足兵民信之矣亦以
B28n0157_p0543a14║富強與信交相為用。至必不得已之時。方去兵去
B28n0157_p0543a15║食而畱信。未有專言信。而概廢兵與食也。
B28n0157_p0543a16║燕人畔。王曰。吾甚慙於孟子。陳賈曰。王無患焉。王自
B28n0157_p0543a17║以為與周公孰仁且智。王曰。惡。是何言也。曰。周公使
B28n0157_p0543a18║管叔監殷。管叔以殷畔。知而使之。是不仁也。不知而
B28n0157_p0543a19║使之。是不智也。仁智。周公未之盡也。而況於王乎。賈
B28n0157_p0543a20║請見而解之。見孟子問曰。周公何人也。曰。古聖人也。
B28n0157_p0543b01║曰。使管叔監殷。管叔以殷畔也。有諸。曰。然。曰。周公知
B28n0157_p0543b02║其將畔而使之與。曰。不知也。然則聖人且有過與。曰。
B28n0157_p0543b03║周公弟也。管叔兄也。周公之過。不亦宜乎。
B28n0157_p0543b04║以弟兄二字。為周公文過。實不足以折人心。蓋周
B28n0157_p0543b05║公以剛健正直之心。行大公無我之事。豈有私情
B28n0157_p0543b06║縈懷。而行賞罸於其間乎。
B28n0157_p0543b07║孟子曰道在爾而求諸遠。事在易而求諸難。人人親
B28n0157_p0543b08║其親。長其長。而天下平。
B28n0157_p0543b09║上下千古。縱橫萬里。欲得人人親其親。長其長。豈
B28n0157_p0543b10║可得哉。然則天下無太平之日乎。曰。非也。致亂之
B28n0157_p0543b11║根。在於妄想。破妄顯真。天下太平矣。
B28n0157_p0543b12║子產聽鄭國之政。以其乘輿。濟人於溱洧。孟子曰。惠
B28n0157_p0543b13║而不知為政。歲。十一月徒杠成。十二月輿梁成。民未
B28n0157_p0543b14║病涉也。君子平其政。行辟人可也。焉得人人而濟之。
B28n0157_p0543b15║故為政者。每人而悅之。日亦不足矣。
B28n0157_p0543b16║子產見人徒涉。即以乘輿濟之。乃偶爾之事耳。孟
B28n0157_p0543b17║子好責人。於此可見。
B28n0157_p0543b18║孟子曰。大人者。不失其赤子之心者也。
B28n0157_p0543b19║從無明妄想受生而成赤子。孟子不知。直以此為
B28n0157_p0543b20║純全之德。故所談性善。蓋不能透徹本原也。
B28n0157_p0544a01║徐子曰。仲尼亟稱於水曰。水哉水哉。何取於水也。孟
B28n0157_p0544a02║子曰。原泉混混。不舍晝夜。盈科而後進。放乎四海。有
B28n0157_p0544a03║本者如是。是之取爾。苟為無本。七八月之間雨集。溝
B28n0157_p0544a04║澮皆盈。其涸也。可立而待也。故聲聞過情。君子恥之。
B28n0157_p0544a05║仲尼之歎水。勿論其有本無本也。觀其重歎。乃歎
B28n0157_p0544a06║其性德耳。水性常清。雖泥混之使濁。而清性不改。
B28n0157_p0544a07║水性常靜。雖風鼓之使動。而靜性不改。恰似人之
B28n0157_p0544a08║本性。是以仲尼亟稱之也。
B28n0157_p0544a09║孟子曰。君子所以異於人者。以其存心也。君子以仁
B28n0157_p0544a10║存心。以禮存心。仁者愛人。有禮者敬人。愛人者人恆
B28n0157_p0544a11║愛之。敬人者人恆敬之。有人於此。其待我以橫逆。則
B28n0157_p0544a12║君子必自反也。我必不仁也。必無禮也。此物奚宜至
B28n0157_p0544a13║哉。其自反而仁矣。自反而有禮矣。其橫逆由是也。君
B28n0157_p0544a14║子必自反也。我必不忠。自反而忠矣。其橫逆由是也。
B28n0157_p0544a15║君子曰。此亦妄人也已矣。如此。則與禽獸奚擇哉。於
B28n0157_p0544a16║禽獸又何難焉。
B28n0157_p0544a17║菩薩見此等人。益加憐愍。孟子乃以輕慢之心視
B28n0157_p0544a18║之。去聖道遠矣。
B28n0157_p0544a19║萬章曰。父母使舜完廩。捐階。瞽瞍焚廩。使浚井。出從
B28n0157_p0544a20║而揜之。象曰。謨葢都君。咸我績。牛羊父母。倉廩父母。
B28n0157_p0544b01║干戈朕。琴朕。弤朕。二嫂使治朕棲。象往入舜宮。舜在
B28n0157_p0544b02║牀琴。象曰。鬱陶思君爾。忸怩。舜曰。惟茲臣庶。汝其于
B28n0157_p0544b03║予治。不識舜不知象之將殺己與。曰。奚而不知也。象
B28n0157_p0544b04║憂亦憂。象喜亦喜。曰。然則舜偽喜者與。曰。否。昔者有
B28n0157_p0544b05║饋生魚於鄭子產。子產使校人畜之池。校人烹之。反
B28n0157_p0544b06║命曰。始舍之。圉圉焉。少則洋洋焉。攸然而逝。子產曰。
B28n0157_p0544b07║得其所哉。得其所哉。校人出。曰。孰謂子產智。予既烹
B28n0157_p0544b08║而食之。曰。得其所哉。得其所哉。故君子可欺以其方。
B28n0157_p0544b09║難罔以非其道。彼以愛兄之道來。故誠信而喜之。奚
B28n0157_p0544b10║偽焉。
B28n0157_p0544b11║大聖應現。非凡所測。完廩浚井。皆以神通得出。瞽
B28n0157_p0544b12║瞍與象。均是大權菩薩。成全舜之盛德。孟子所解。
B28n0157_p0544b13║全無交涉。
B28n0157_p0544b14║萬章問曰。象日以殺舜為事。立為天子。則放之。何也。
B28n0157_p0544b15║孟子曰。封之也。或曰放焉。萬章曰。舜流共工于幽州。
B28n0157_p0544b16║放驩兜于崇山。殺三苗于三危。殛鯀于羽山。四罪而
B28n0157_p0544b17║天下咸服。誅不仁也。象至不仁封之有庳。有庳之人
B28n0157_p0544b18║奚罪焉。仁人固如是乎。在他人則誅之。在弟則封之。
B28n0157_p0544b19║曰。仁人之於弟也。不藏怒焉。不㝛怨焉。親愛之而已
B28n0157_p0544b20║矣。親之欲其貴也。愛之欲其富也。封之有庳。富貴之
B28n0157_p0545a01║也。身為天子。弟為匹夫。可謂親愛之乎。
B28n0157_p0545a02║以世俗之情。而觀古聖。想帝舜在天之靈。當發一
B28n0157_p0545a03║笑也。
B28n0157_p0545a04║敢問或曰。放者何謂也。曰。象不得有為於其國。天子
B28n0157_p0545a05║使吏治其國。而納其貢稅焉。故謂之放。豈得暴彼民
B28n0157_p0545a06║哉。雖然。欲常常而見之。故源源而來。不及貢。以政接
B28n0157_p0545a07║于有庳。此之謂也。
B28n0157_p0545a08║象若怙惡不悛。天子尚不畏。何有於吏。
B28n0157_p0545a09║萬章曰。堯以天下與舜有諸。孟子曰。否。天子不能以
B28n0157_p0545a10║天下與人。然則舜有天下也。孰與之。曰。天與之。天與
B28n0157_p0545a11║之者。諄諄然命之乎。曰。否。天不言。以行與事示之而
B28n0157_p0545a12║已矣。曰。以行與事示之者如之何。曰。天子能薦人於
B28n0157_p0545a13║天。不能使天與之天下。諸侯能薦人於天子。不能使
B28n0157_p0545a14║天子與之諸侯。大夫能薦人於諸侯。不能使諸侯與
B28n0157_p0545a15║之大夫。故曰天不言。以行與事示之而已矣。
B28n0157_p0545a16║上天之載。無聲無臭。此善於言天者也。孟子言天。
B28n0157_p0545a17║跡涉有為。是高於天下一等耳。西教盛行。當以孟
B28n0157_p0545a18║子為證據也。
B28n0157_p0545a19║萬章問曰。人有言。至於禹而德衰。不傳於賢。而傳於
B28n0157_p0545a20║子。有諸。孟子曰。否。不然也。天與賢則與賢。天與子則
B28n0157_p0545b01║與子。昔者舜薦禹於天。十有七年。舜崩。三年之喪畢。
B28n0157_p0545b02║禹避舜之子於陽城。天子之民從之。若堯崩之後。不
B28n0157_p0545b03║從堯之子而從舜也。禹薦益於天。七年禹崩。三年之
B28n0157_p0545b04║喪畢。益避禹之子於箕山之陰。朝覲訟獄者。不之益
B28n0157_p0545b05║而之啟。曰。吾君之子也。謳歌者。不謳歌益。而謳歌啟。
B28n0157_p0545b06║曰。吾君之子也。
B28n0157_p0545b07║與賢與子。皆天主之。後世與暴與虐。亦天主之。天
B28n0157_p0545b08║既能主。何不盡棄暴虐而與聖賢。則永遠太平。不
B28n0157_p0545b09║見亂世矣。
B28n0157_p0545b10║丹朱之不肖。舜之子亦不肖。舜之相堯禹之相舜也。
B28n0157_p0545b11║歷年多。施澤於民久。啟賢能敬承繼禹之道。益之相
B28n0157_p0545b12║禹也。歷年少。施澤於民未久。舜禹益相去久遠。其子
B28n0157_p0545b13║之賢不肖。皆天也。非人之所能為也。莫之為而為者。
B28n0157_p0545b14║天也。莫之致而至者。命也。
B28n0157_p0545b15║以子之賢不肖均歸於天。不解天何薄於此而厚
B28n0157_p0545b16║於彼耶。
B28n0157_p0545b17║告子曰。性。猶杞柳也。義。猶桮棬也。以人性為仁義。猶
B28n0157_p0545b18║以杞柳為桮棬。孟子曰。子能順杞柳之性。而以為桮
B28n0157_p0545b19║棬乎。將戕賊杞柳。而後以為桮棬也。如將戕賊杞柳
B28n0157_p0545b20║而以為桮棬。則亦將戕賊人以為仁義與。率天下之
B28n0157_p0546a01║人而禍仁義者。必子之言夫。
B28n0157_p0546a02║告子不知自性本空。故以杞柳為喻。孟子以戕賊
B28n0157_p0546a03║破之。僅破其妄計。而未顯其本原也。
B28n0157_p0546a04║告子曰。性。猶湍水也。決諸東方則東流。決諸西方則
B28n0157_p0546a05║西流。人性之無分於善不善也。猶水之無分於東西
B28n0157_p0546a06║也。孟子曰。水。信無分於東西。無分於。上下乎。人性之
B28n0157_p0546a07║善也。猶水之就下也。人無有不善。水無有不下。今夫
B28n0157_p0546a08║水。搏而躍之。可使過顙。激而行之。可使在山。是豈水
B28n0157_p0546a09║之性哉其勢則然也。人之可使為不善。其性亦猶是
B28n0157_p0546a10║也。
B28n0157_p0546a11║告子又認隨物流轉者為性。是知有妄緣。而不知
B28n0157_p0546a12║有真常也。孟子立性善為宗。就先天說則可。而孟
B28n0157_p0546a13║子專指後天說。故非真能立。亦非真能破。且以搏
B28n0157_p0546a14║躍激行喻人之為不善。試問普天下蒼生。不搏不
B28n0157_p0546a15║激。其能人人嚮善乎。
B28n0157_p0546a16║告子曰。生之謂性。孟子曰。生之謂性也。猶白之謂白
B28n0157_p0546a17║與。曰。然。白羽之白也。猶白雪之白。白雪之白。猶白玉
B28n0157_p0546a18║之白與。曰。然。然則犬之性猶牛之性。牛之性猶人之
B28n0157_p0546a19║性與。
B28n0157_p0546a20║性本無生。而以生謂性。孟子即就生字上判犬牛
B28n0157_p0546b01║與人性有差別。是以隨業受生之識為性。豈知六
B28n0157_p0546b02║道智愚。雖判若天淵。而本原之性未嘗異也。
B28n0157_p0546b03║告子曰。食色。性也。仁。內也。非外也。義。外也。非內也。孟
B28n0157_p0546b04║子曰。何以謂仁內義外也。曰。彼長而我長之。非有長
B28n0157_p0546b05║於我也。猶彼白而我白之。從其白於外也。故謂之外
B28n0157_p0546b06║也。曰。白馬之白也。無以異於白人之白也。不識長馬
B28n0157_p0546b07║之長也。無以異於長人之長與。且謂長者義乎。長之
B28n0157_p0546b08║者義乎。曰。吾弟則愛之。秦人之弟則不愛也。是以我
B28n0157_p0546b09║為悅者也。故謂之內。長楚人之長。亦長吾之長。是以
B28n0157_p0546b10║長為悅者也。故謂之外也。曰。耆秦人之炙。無以異於
B28n0157_p0546b11║耆吾炙。夫物則亦有然者也。然則耆炙亦有外與。
B28n0157_p0546b12║食色牽引妄識。認作自性。故有仁內義外之執。孟
B28n0157_p0546b13║子所辯。根於內心。是為得之。
B28n0157_p0546b14║告子初以杞柳喻性。是不知性空也。次以湍水喻
B28n0157_p0546b15║性。是不知性本無動也。三以生謂性。是不知性本
B28n0157_p0546b16║無生也。四以食色為性。是不知逐物者為妄情非
B28n0157_p0546b17║本性也。孟子答。初章以戕賊對破。恰合正理。其第
B28n0157_p0546b18║二章。告子只認隨物流轉者為性。是知有妄緣。而
B28n0157_p0546b19║不知有真常也。孟子亦祇知後天性。不知先天性。
B28n0157_p0546b20║故此章答詞。皆不合真理。夫以搏躍激行喻人之
B28n0157_p0547a01║為不善。試使聚天下蒼生。不搏不激。其能嚮善者。
B28n0157_p0547a02║有幾人乎。第三章。孟子舉犬牛與人。以顯差別。是
B28n0157_p0547a03║以隨業現行之識為性。而不知六道受生。雖判若
B28n0157_p0547a04║天淵。而本原之性未嘗異也。第四章。告子以仁義
B28n0157_p0547a05║分內外。是大錯誤。孟子皆以非外辯之。似頗為有
B28n0157_p0547a06║理。
B28n0157_p0547a07║公都子問曰。鈞是人也。或為大人。或為小人。何也。孟
B28n0157_p0547a08║子曰。從其大體為大人從其小體為小人。曰。鈞是人
B28n0157_p0547a09║也。或從其大體。或從其小體。何也。曰。耳目之官不思。
B28n0157_p0547a10║而蔽於物。物交物。則引之而已矣。心之官則思。思則
B28n0157_p0547a11║得之。不思則不得也。此天之所與我者。先立乎其大
B28n0157_p0547a12║者。則其小者不能奪也。此為大人而已矣。
B28n0157_p0547a13║莊子云。夫徇耳目內通而外於心思。鬼神將來舍。
B28n0157_p0547a14║而況於人乎等語。正與此章相反。凡人因耳目而
B28n0157_p0547a15║蔽於物。心蔽之也。見色聞聲。剎那已過。心緣色聲
B28n0157_p0547a16║謝落影子。方造惡業。孟子不知。強分大小。直以能
B28n0157_p0547a17║思之心。為大人之體。未明心體無思之妙也。
B28n0157_p0547a18║孟子曰。有天爵者。有人爵者。仁義忠信。樂善不倦。此
B28n0157_p0547a19║天爵也。公卿大夫。此人爵也。古之人修其天爵。而人
B28n0157_p0547a20║爵從之。今之人修其天爵。以要人爵。既得人爵。而棄
B28n0157_p0547b01║其天爵。則惑之甚者也。終亦必亡而已矣。
B28n0157_p0547b02║須知有要人爵之心。則修時已非真天爵。否則豈
B28n0157_p0547b03║肯棄之耶。
B28n0157_p0547b04║孟子曰。五穀者。種之美者也。苟為不熟。不如荑稗。夫
B28n0157_p0547b05║仁亦在乎熟之而已矣。
B28n0157_p0547b06║此喻不洽。蓋為仁無論熟不熟。總勝他道。不知孟
B28n0157_p0547b07║子心中以何為仁耶。
B28n0157_p0547b08║孟子曰。人之所不學而能者。其良能也。所不慮而知
B28n0157_p0547b09║者。其良知也。孩提之童。無不知愛其親也。及其長也。
B28n0157_p0547b10║無不知敬其兄也。親親。仁也。敬長。義也。無他。達之天
B28n0157_p0547b11║下也。
B28n0157_p0547b12║良知良能之語。陸王之徒。翕然從風。然孟子此言。
B28n0157_p0547b13║實未見自性之用。觀下文童愛親長敬兄二語。申
B28n0157_p0547b14║明此理。可見孟子專論後天性未嘗知有先天性
B28n0157_p0547b15║也。
B28n0157_p0547b16║（謹案論語孟子二書　先生欲加闡發各章均於原書加以標識未遑屬槁間有批於原書上幅者
B28n0157_p0547b17║實其少分茲為最錄如上蓋皆未竟之稿也編者識）