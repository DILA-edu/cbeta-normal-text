B28n0157_p0548a01║
B28n0157_p0548a02║【圖】
B28n0157_p0548a03║
B28n0157_p0548a04║
B28n0157_p0548a05║
B28n0157_p0548a06║
B28n0157_p0548a07║
B28n0157_p0548a08║
B28n0157_p0548a09║
B28n0157_p0548a10║
B28n0157_p0548a11║陰符經
B28n0157_p0548a12║（隱微難見。故名為陰。妙合大道。名之為符。經者萬古常法也。後人撰述如緯。）
B28n0157_p0548a13║黃帝公孫軒轅著
B28n0157_p0548a14║（考古之家。稱陰符經廣成子授之黃帝。或稱黃帝所作。或稱玄女。或稱風后。莫綜一是。唐李筌得於
B28n0157_p0548a15║嵩山石壁。一云驪山老姥授之李筌。後人疑為李筌所為。誠屬謬論。統觀經意。非大聖不能作。上古
B28n0157_p0548a16║鴻荒未闢。文教之興。始於黃帝。故老列莊所引用者。多黃帝之言。此經無論何人所傳。其微言奧義。
B28n0157_p0548a17║必出於黃帝。故以題黃帝作為正。）
B28n0157_p0548a18║上篇
B28n0157_p0548a19║觀天之道。執天之行。盡矣。天有五賊。見之者昌。五賊
B28n0157_p0548a20║在心。施行於天。宇宙在乎手。萬化生乎身。天性。人也。
B28n0157_p0548b01║人心。機也。立天之道。以定人也。天發殺機。移星易宿。
B28n0157_p0548b02║地發殺機。龍蛇起陸。人發殺機。天地反覆。天人合發。
B28n0157_p0548b03║萬變定基。性有巧拙。可以伏藏。九竅之邪。在乎三要。
B28n0157_p0548b04║可以動靜。火生於木。禍發必剋。奸生於國。時動必潰。
B28n0157_p0548b05║知之修煉。謂之聖人。
B28n0157_p0548b06║中篇
B28n0157_p0548b07║天生天殺。道之理也。天地。萬物之盜。萬物。人之盜。人。
B28n0157_p0548b08║萬物之盜。三盜既宜。三才既安。故曰。食其時。百骸理。
B28n0157_p0548b09║動其機。萬化安。人知其神之神。不知不神之所以神。
B28n0157_p0548b10║日月有數。大小有定。聖功生焉。神明出焉。其盜機也。
B28n0157_p0548b11║天下莫能見。莫能知。君子得之固躬。小人得之輕命。
B28n0157_p0548b12║下篇
B28n0157_p0548b13║瞽者善聽。聾者善視。絕利一源。用師十倍。三返晝夜。
B28n0157_p0548b14║用師萬倍。心。生於物。死於物。機在目。天之無恩。而大
B28n0157_p0548b15║恩生。迅雷烈風。莫不蠢然。至樂性餘。至靜性廉。天之
B28n0157_p0548b16║至私。用之至公。禽之制在氣。生者死之根。死者生之
B28n0157_p0548b17║根。恩生於害。害生於恩。愚人以天地文理聖。我以時
B28n0157_p0548b18║物文理哲。人以愚虞聖。我以不愚虞聖。人以奇期聖。
B28n0157_p0548b19║我以不奇期聖。沈水入火。自取滅亡。自然之道靜。故
B28n0157_p0548b20║天地萬物生。天地之道浸。故陰陽勝。陰陽相推。而變
B28n0157_p0549a01║化順矣。是故聖人知自然之道不可違。因而制之。至
B28n0157_p0549a02║靜之道。律歷所不能契。爰有奇器。是生萬象。八卦甲
B28n0157_p0549a03║子。神機鬼藏。陰陽相勝之術。昭昭乎進乎象矣。
B28n0157_p0549a04║此經四百四十六言。向稱三百言者誤也。閔氏刻
B28n0157_p0549a05║本。立三章名目。覈與經意不稱。顯係後人增置。今
B28n0157_p0549a06║不用之。仍以上中下分篇。學者須將正文熟讀深
B28n0157_p0549a07║思。體究古聖垂言之意。先後脈絡。一氣貫通。然後
B28n0157_p0549a08║披閱後之註解。與自己見處是同是別。方有意味。
B28n0157_p0549a09║若於經文未嘗措心。即先閱發隱。恐墮依他作解
B28n0157_p0549a10║之誚。想善讀書者。當不以予言為河漢也。
B28n0157_p0549a11║陰符經發隱
B28n0157_p0549a12║石埭楊文會仁山註
B28n0157_p0549a13║予幼時喜讀奇書。凡道家兵家以及諸子。莫不購
B28n0157_p0549a14║置。所得註陰符者凡四家。又錄其正文以為讀本。
B28n0157_p0549a15║而莫知其義趣所在也。後專意學佛。一切雜學典
B28n0157_p0549a16║籍束之高閣。二十餘年矣。頃因查檢書笥。得抄本
B28n0157_p0549a17║陰符經。流覽一週。覺立言甚奇。非超凡入聖者不
B28n0157_p0549a18║能作。遂悉心體究。而後恍然於古聖垂教之深意。
B28n0157_p0549a19║直與佛經相為表裏。但隨方語言。文似各別。而義
B28n0157_p0549a20║實相貫也。因略為疏其大旨。令人知所措心。若夫
B28n0157_p0549b01║深造[〦/公]微。是在當人妙契耳。
B28n0157_p0549b02║或曰。古今解此經者。非指為兵機。即演成丹訣。子
B28n0157_p0549b03║獨以佛法釋之。何也。予曰。聖言如摩尼寶。仁者見
B28n0157_p0549b04║之謂之仁。智者見之謂之智。且此經之可貴。有如
B28n0157_p0549b05║黃金。若作銅鐵用之。豈不可惜。故予直以甚深之
B28n0157_p0549b06║義釋之也。或曰。然則子之所釋者。亦有證據乎。子
B28n0157_p0549b07║曰有。夫論道之書。莫精於佛經。佛經多種。莫妙於
B28n0157_p0549b08║華嚴。悟華嚴宗旨者。始可與談此道矣。古人有言。
B28n0157_p0549b09║證入一真法界。真俗圓融。重重無盡。即世間離世
B28n0157_p0549b10║間。豈有心契大道。而猶生隔礙者哉。所以善財童
B28n0157_p0549b11║子參訪知識。時而人間。時而天上。時而在神道。時
B28n0157_p0549b12║而入毗盧樓閣。其傳授正法者。或為天神。或為人
B28n0157_p0549b13║王。或為比丘。或為居士。或為外道。或為婦女。和光
B28n0157_p0549b14║混俗。人莫之知。惟深入法界。虛心尋覓。乃能見之。
B28n0157_p0549b15║則謂作此經者。即華嚴法界善知識可也。（有疑之者。以為
B28n0157_p0549b16║黃帝生於釋迦之前千數百年。何得指為華嚴善知識耶。子曰。華嚴法界。無古無今。去來現在。佛佛
B28n0157_p0549b17║道同。故曰。唯此一事實。餘二即非真。若以世俗情見求之。則去道遠矣。）
B28n0157_p0549b18║或曰。論道之書。與佛經相通者多矣。子獨高視陰
B28n0157_p0549b19║符何居。予曰。嘗觀關尹子而知非古書也。故於陰
B28n0157_p0549b20║符而特尊之。關尹規倣釋老以文其說。顯係後人
B28n0157_p0550a01║贗作。况不及關尹者乎。陰符無一語蹈襲佛經。而
B28n0157_p0550a02║尋其意義。如出一轍。且字句險雋。脈絡超脫。豈後
B28n0157_p0550a03║人所能摹倣耶。凡觀內外典籍。須具擇法眼。方不
B28n0157_p0550a04║隨人腳跟轉耳。
B28n0157_p0550a05║上篇
B28n0157_p0550a06║觀天之道。（真智顯照法界緣起）執天之行。（[〦/公]機在握返本還源）盡矣。（豎窮橫徧
B28n0157_p0550a07║無欠無餘）
B28n0157_p0550a08║開章十字。為金經綱領。中間出沒變化。不離宗旨。
B28n0157_p0550a09║至下篇自然之道靜二十九字結成觀天之道一
B28n0157_p0550a10║語。是故聖人至篇末一段文。結成執天之行一語。
B28n0157_p0550a11║而首尾圓足矣。執字。即宇宙在手也。既能執天之
B28n0157_p0550a12║行。則萬化自然生乎身矣。此即先天而天勿違者
B28n0157_p0550a13║也。○周易說先天二字。最有深意。何謂先天。心超
B28n0157_p0550a14║天地未生之先。禪宗所謂空劫以前一段光景。蓋
B28n0157_p0550a15║一念起處。根身器界同時現前。此心已落後天矣。
B28n0157_p0550a16║所以見不超色。聽不出聲。總在無明牢籠之內也。
B28n0157_p0550a17║先天而天勿違者。即禪宗我為法王於法自在者
B28n0157_p0550a18║也。
B28n0157_p0550a19║天有五賊。見之者昌。
B28n0157_p0550a20║五賊有二釋。一就五行釋。五行者水火木金土。何
B28n0157_p0550b01║以謂之五賊耶。蓋生剋相仍。乃流轉之道。今專就
B28n0157_p0550b02║相剋而言。是以名之五賊。賊賊奪盡。即顯真空。實
B28n0157_p0550b03║返本還源之要也。故見之者昌。二就五塵釋。五塵
B28n0157_p0550b04║者色聲香味觸。皆從外來。殘害性真。故曰天有五
B28n0157_p0550b05║賊。若見其元。賊為我用。故曰見之者昌。○釋氏曰。
B28n0157_p0550b06║六為賊媒。自劫家寶。此但云五賊者。以法塵不在
B28n0157_p0550b07║於外。故非天所有也。
B28n0157_p0550b08║五賊在心。施行於天。（三界唯心）
B28n0157_p0550b09║此的示賊之根元。以免向外馳求也。釋典云內色
B28n0157_p0550b10║如外現。與此同意。體會此義。則知篇首天道天行。
B28n0157_p0550b11║皆不出一心。下文宇宙二句。亦從此出。所謂百千
B28n0157_p0550b12║法門。無量妙義。一時向一毛頭上會悟得去。
B28n0157_p0550b13║宇宙在乎手。（統攝無遺）萬化生乎身。（出生無盡）
B28n0157_p0550b14║大用現前。人莫能測。釋典所謂身中現剎。剎中現
B28n0157_p0550b15║身。又云。轉得山河歸自己。轉得自己歸山河者。皆
B28n0157_p0550b16║此意也。
B28n0157_p0550b17║天性。（法界體性）人也。（在人言人不必他求）人心。（真妄和合）機也。（無明不覺一念妄動）
B28n0157_p0550b18║立天之道。以定人也。（以真性伏麤細二惑）
B28n0157_p0550b19║指示入道之方。何等直捷。何等精微。
B28n0157_p0550b20║天發殺機。移星易宿。地發殺機。龍蛇起陸。（顯依報非常之變以
B28n0157_p0551a01║起下文）人發殺機。（命根頓斷）天地反覆。（迥異尋常）
B28n0157_p0551a02║天地不自發。以人發而發。但見人發。而不見天地
B28n0157_p0551a03║發。是正報轉。而依報未轉。尚在信位。○禪宗問。如
B28n0157_p0551a04║何是諸佛出身處。答曰。東山水上行。又云。日午打
B28n0157_p0551a05║三更。面南看北斗。經云。一人發真歸元。十方虛空
B28n0157_p0551a06║盡皆銷殞。何况天地依空建立耶。○孔子讚顏回
B28n0157_p0551a07║曰。退而省其私。亦足以發。同此發字。
B28n0157_p0551a08║天人合發。（依正全轉）萬變定基。（入初住位）
B28n0157_p0551a09║定者住也。基者。初發心住為四十二位之基也。
B28n0157_p0551a10║自開章至萬化生乎身。統論道妙。以啟信根。天性
B28n0157_p0551a11║下。從信起修。是謂頓修。天發下。即修即斷。是謂頓
B28n0157_p0551a12║斷。天人下。即斷即證。是謂頓證。上智之士。一超直
B28n0157_p0551a13║入。所謂初發心時。便成正覺。即與善財龍女同流。
B28n0157_p0551a14║以上為根器極利者。說頓中之頓法門。下文為根
B28n0157_p0551a15║器稍遜者。說頓中之漸法門。宣示身心邪正之別。
B28n0157_p0551a16║以判逐妄歸真之路。觀兩可以字。易如反掌。故知
B28n0157_p0551a17║與下篇接機有別也。
B28n0157_p0551a18║性有巧拙。可以伏藏。
B28n0157_p0551a19║此節屬心。妙智無住。名之為巧。業識染著。名之為
B28n0157_p0551a20║拙。巧拙由心。而云性者。從其本也。智現。則業識伏。
B28n0157_p0551b01║識生。則妙智藏。
B28n0157_p0551b02║九竅之邪。在乎三要。可以動靜。
B28n0157_p0551b03║此節屬身。三要者。目口陰也。此三竅最易起邪。動
B28n0157_p0551b04║則隨流。靜則返本。
B28n0157_p0551b05║火生於木。（喻心起惑）禍發必剋。（焦灼性靈）奸生於國。（喻身造業）時動
B28n0157_p0551b06║必潰。（流轉苦海）
B28n0157_p0551b07║上言逐妄之害。下言歸真之益。
B28n0157_p0551b08║知之修煉。謂之聖人。
B28n0157_p0551b09║知之者。知其火與奸之為害也。修者修其身也。有
B28n0157_p0551b10║轉邪歸正之功。煉者煉其心也。以智慧火。銷煩惱
B28n0157_p0551b11║垢。有煉礦成金之效。可以超凡入聖矣。○修煉之
B28n0157_p0551b12║法。未曾說明。因上文立天之道以定人一語。足以
B28n0157_p0551b13║概之。若欲詳悉其方。須閱釋典。以持戒修其身。以
B28n0157_p0551b14║止觀煉其心。循序而進。最易入道。
B28n0157_p0551b15║中篇
B28n0157_p0551b16║天生天殺。道之理也。
B28n0157_p0551b17║指現前共知共見者發端。為下文張本。
B28n0157_p0551b18║天地。萬物之盜。（承上起下）萬物。人之盜。（牽引意識處處貪著）人。萬物
B28n0157_p0551b19║之盜。（徧攬外境以為我所）
B28n0157_p0551b20║此云天地。即是陰陽造化之理。三句互相鈎鎻。而
B28n0157_p0552a01║以末句為主。下文返還。從此句出。
B28n0157_p0552a02║三盜既宜。三才既安。
B28n0157_p0552a03║愚人攬外五塵以為己有。名之為盜。智者知其唯
B28n0157_p0552a04║心所現。用不離體。則盜得其宜而三才安矣。經云。
B28n0157_p0552a05║是法住法位。世間相常住。既脫糾纏。而圓融無礙。
B28n0157_p0552a06║涉入交參。是謂既宜既安。
B28n0157_p0552a07║故曰。食其時。百骸理。動其機。萬化安。
B28n0157_p0552a08║此引成語以釋上文之意也。先喻。後法。人之盜機。
B28n0157_p0552a09║吸取外塵。貪著不捨。如飲食無度。而通體成病矣。
B28n0157_p0552a10║道者之心。如鏡鑑形。物來則現。物去無迹。猶食之
B28n0157_p0552a11║以時。而百骸調適。又盜機沾滯。汩沒性靈。動其機
B28n0157_p0552a12║者。擺脫凡情。活潑無礙。猶金剛經應無所住而生
B28n0157_p0552a13║其心之意。又經云。眾生處處著。引之令得出。蓋真
B28n0157_p0552a14║性一顯。物我皆忘。此正申明三盜既宜三才既安
B28n0157_p0552a15║之旨。○上明證道。下明起用。
B28n0157_p0552a16║人知其神之神。（業識流轉隱含盜機）不知不神之所以神。（般若無知
B28n0157_p0552a17║而無不知）
B28n0157_p0552a18║此明根本無分別智。非世人所認緣慮心也。蓋神
B28n0157_p0552a19║之神者。有知而知者也。分別意識也。不神之所以
B28n0157_p0552a20║神者。無知而無不知者也。根本無分別智也。此智
B28n0157_p0552b01║現前。方能發起下文聖神之用。楞嚴經二種根本。
B28n0157_p0552b02║一者無始生死輪迴根本。即神之神也。二者無始
B28n0157_p0552b03║涅槃元清淨體。即不神之所以神也。孔子曰。吾有
B28n0157_p0552b04║知乎哉。無知也。亦是此意。
B28n0157_p0552b05║日月有數。大小有定。聖功生焉。神明出焉。
B28n0157_p0552b06║日月有數。時也。大小有定。方也。盡人而知之。體至
B28n0157_p0552b07║道者。即此尋常事理之中。顯出無窮妙用。於有數
B28n0157_p0552b08║之中。而能延促自由。後先互換。乃聖功所由生也。
B28n0157_p0552b09║於有定之中。而能大小相容。一多無礙。此神明所
B28n0157_p0552b10║由出也。方山華嚴論云。十世古今。始終不離於當
B28n0157_p0552b11║念。無邊剎海。自他不隔於毫端。非聖神其孰能與
B28n0157_p0552b12║於斯。○因日月有數。而作甲子。以參錯循環之法
B28n0157_p0552b13║御之。所謂聖功生焉。因大小有定。而畫八卦。以交
B28n0157_p0552b14║互變通之理統之。所謂神明出焉。容成氏曰。除日
B28n0157_p0552b15║無歲。無內無外。亦是此義。○上明修因。下明契果。
B28n0157_p0552b16║其盜機也。天下莫能見。莫能知。君子得之固躬。小人
B28n0157_p0552b17║得之輕命（得字。如罪人斯得之意。）
B28n0157_p0552b18║此言盜機隱微難見。得之者獲益有別也。上篇人
B28n0157_p0552b19║心之機。但是妄動。未曾對境。故上根一踏。便登聖
B28n0157_p0552b20║位。此言盜機。乃是起念取境之機。從此入者。尚須
B28n0157_p0553a01║昇進。方登聖位。故以君子稱之。君子者。大乘種性。
B28n0157_p0553a02║兼善天下者也。既得此機。則我執隨破。而證無生。
B28n0157_p0553a03║即老子所謂無死地。是名固躬。小人者。獨善其身。
B28n0157_p0553a04║不求利人者也。即獨覺種性。既得此機。見無生理。
B28n0157_p0553a05║便欲捨分段身。入於寂滅。所謂輕命也。○盜機因
B28n0157_p0553a06║何要得。得之將何所益。豈知盜機非盜機也。乃家
B28n0157_p0553a07║珍也。能見能知。則名為得。得無所得。盜亦非盜。機
B28n0157_p0553a08║亦非機。客夢初回。歸家穩坐矣。○君子小人之稱。
B28n0157_p0553a09║有三種不同。一者正直謂之君子。邪癖謂之小人。
B28n0157_p0553a10║此古今所通用也。二者在上謂之君子。在下謂之
B28n0157_p0553a11║小人。如君子之德風。小人之德草。是也。三者氣宇
B28n0157_p0553a12║寬宏者謂之君子。心量愜隘者謂之小人。如硜硜
B28n0157_p0553a13║然小人哉之類。雖云小人。而不失為有道之士。此
B28n0157_p0553a14║與孔子貶樊遲之小人同意。蓋樊遲請學稼。亦是
B28n0157_p0553a15║見世道無可為。遂欲高蹈避世。學長沮桀溺一流。
B28n0157_p0553a16║殊不知孔子知其不可而為。正是大乘菩薩攝化
B28n0157_p0553a17║眾生之行。決不許門弟子。捨大向小。作自了漢。入
B28n0157_p0553a18║獨覺道也。
B28n0157_p0553a19║下篇
B28n0157_p0553a20║瞽者善聽。聾者善視。絕利一源。用師十倍。三返晝夜。
B28n0157_p0553b01║用師萬倍。（南嶽思禪師說。三番止觀。由淺至深。皆先觀而後止。恰合三返晝夜之意。）
B28n0157_p0553b02║此言破妄顯真之力用也。前四句借言興起。後二
B28n0157_p0553b03║句正明力用。搗無明窟。滅煩惱賊。非雄師不為功。
B28n0157_p0553b04║三返晝夜二語。最難體會。蓋晝者光明洞達。喻如
B28n0157_p0553b05║智慧。夜者闃寂淵深。喻如禪定。學人銳意精修。返
B28n0157_p0553b06║流全一。六用不行。言思路絕。如同死人。忽而爆地
B28n0157_p0553b07║迸裂。本智現前。爾時慶快平生。是謂一返晝夜。夫
B28n0157_p0553b08║絕利一源者。已用師十倍。此一返晝夜者。則用師
B28n0157_p0553b09║百倍。如是二返則千倍。三返則萬倍。蓋愈靜而愈
B28n0157_p0553b10║明。愈明而愈利矣。禪宗謂之三關透徹。即此意也。
B28n0157_p0553b11║心。生於物。死於物。機在目。
B28n0157_p0553b12║既言用師。必知賊之所在。方能禽之。機即賊之出
B28n0157_p0553b13║沒也。上篇人心機也。心之機難見。借物以顯之。物
B28n0157_p0553b14║生心生。物滅心滅。生滅逐物。妄心無體。目之機。即
B28n0157_p0553b15║心之機也。目見物。而心隨之。人心之機。不亦顯而
B28n0157_p0553b16║可見乎。毗舍浮佛偈云。心本無生因境有。與上句
B28n0157_p0553b17║同意。禪宗云。我有一機。瞬目視伊。亦示機在目也。
B28n0157_p0553b18║天之無恩。而大恩生。迅雷烈風。莫不蠢然。
B28n0157_p0553b19║既得其機。須觀天道執天行也。無恩者斷除情愛
B28n0157_p0553b20║也。大恩者長養法身也。若就利他言之。即是無緣
B28n0157_p0554a01║大慈。迅雷烈風。莫不蠢然。以喻顯威神力。起死回
B28n0157_p0554a02║生也。
B28n0157_p0554a03║至樂性餘。至靜性廉。
B28n0157_p0554a04║既行大道。須防其弊。若見殺活自由。以為至樂。則
B28n0157_p0554a05║名性餘。餘者盈溢之象也。若捨樂而趣至靜。則名
B28n0157_p0554a06║性廉。廉者儉仄之義也。凡此二者。皆不稱法性也。
B28n0157_p0554a07║天之至私。用之至公。
B28n0157_p0554a08║直須與天合德。方稱妙道。會萬物為自己。至私也。
B28n0157_p0554a09║澤及萬物而不居功。至公也。
B28n0157_p0554a10║禽之制在氣。
B28n0157_p0554a11║上文所說修行法門。儻不能隨順趣入。須別設方
B28n0157_p0554a12║便以漸導之。蓋人心之不能定者。以其放縱也。今
B28n0157_p0554a13║欲收攝身心。以成大定。其要在於氣耳。禽之者制
B28n0157_p0554a14║心一緣也。氣者息也。調息乃有多門。凡夫外道大
B28n0157_p0554a15║小三乘所通用者。以數息為先。極而至於獲無生
B28n0157_p0554a16║忍。楞嚴經內。反息循空。即證圓通。又令觀鼻端白。
B28n0157_p0554a17║亦得心開漏盡。成阿羅漢。氣之為用大矣哉。
B28n0157_p0554a18║生者死之根。死者生之根。恩生於害。害生於恩。
B28n0157_p0554a19║既明制心之法。復示循環之理。令人知所厭求也。
B28n0157_p0554a20║上文心生於物死於物。妄心之生死。剎那不停也。
B28n0157_p0554b01║此以調息為門。息出曰生。息入曰死。生死輪迴。互
B28n0157_p0554b02║為其根也。斷生死。入涅槃。是謂恩生於害。戀情緣。
B28n0157_p0554b03║淪生死。是謂害生於恩。古聖苦口誠言。婆心濟世。
B28n0157_p0554b04║後之學者。亦可以猛省矣。
B28n0157_p0554b05║前文為第三等人。開示修行法門竟。
B28n0157_p0554b06║向下呵斥庸愚。令其警悟。
B28n0157_p0554b07║愚人以天地文理聖。我以時物文理哲。
B28n0157_p0554b08║天地文理。形像昭明。愚人見以為聖。是見大而不
B28n0157_p0554b09║見小。與自己身心毫無交涉。時物文理者。生化之
B28n0157_p0554b10║源。緣起無性。悟其義者。能於小中見大。大中見小。
B28n0157_p0554b11║方知天地與我同根。萬物與我一體。可以謂之哲
B28n0157_p0554b12║人矣。
B28n0157_p0554b13║人以愚虞聖。我以不愚虞聖。人以奇期聖。我以不奇
B28n0157_p0554b14║期聖。
B28n0157_p0554b15║世俗之見。不達真理。見其體靜妄以為愚。而不知
B28n0157_p0554b16║其性離闇鈍。見其用大。妄以為奇。而不知其性德
B28n0157_p0554b17║本具。
B28n0157_p0554b18║沈水入火。自取滅亡。
B28n0157_p0554b19║結前顯害。蓋以愚虞聖者。心趣昏昧。故喻沈水。以
B28n0157_p0554b20║奇期聖者。心貪高舉。故喻入火。自取滅亡者。汩性
B28n0157_p0555a01║喪真也。○上來呵斥庸愚竟。
B28n0157_p0555a02║下復統論世出世法。以結全經。
B28n0157_p0555a03║自然之道靜。故天地萬物生。天地之道浸。故陰陽勝。
B28n0157_p0555a04║陰陽相推。而變化順矣。
B28n0157_p0555a05║此段暢言流轉之理。是世間法。為下文返還張本。
B28n0157_p0555a06║自然之道靜。故天地萬物生。本性清淨而有無明。
B28n0157_p0555a07║不覺念起妄與法違。變現根身器界。為流轉之本。
B28n0157_p0555a08║案下文不可違之語。則知此中隱含違字之意。天
B28n0157_p0555a09║地之道浸。故陰陽勝。浸者氤氳也。勝者興盛也。既
B28n0157_p0555a10║有天地。則二氣流行。彌浸而彌勝矣。於是乎日往
B28n0157_p0555a11║則月來。月往則日來。寒往則暑來。暑往則寒來。是
B28n0157_p0555a12║之謂陰陽相推而變化順矣。循此道者。後天而奉
B28n0157_p0555a13║天時也。○凡夫心中最大者無如天地。天地既與
B28n0157_p0555a14║萬物同生。必與萬物同滅。天地尚有生滅。世間何
B28n0157_p0555a15║物得常住耶。學道人大須著眼。
B28n0157_p0555a16║此下直至篇末。詳演返還之道。是出世間法。
B28n0157_p0555a17║是故聖人知自然之道不可違。因而制之。
B28n0157_p0555a18║違自然之道即成流轉門。聖人知其不可違是以
B28n0157_p0555a19║因而制之。使不起妄念也。制而至於無念。則會本
B28n0157_p0555a20║體而為至靜之道矣。○下文以三觀。顯三諦理。證
B28n0157_p0555b01║三如來藏。為古今入道之正軌也。
B28n0157_p0555b02║至靜之道。律歷所不能契。
B28n0157_p0555b03║此段以奢摩他。顯真諦理。證空如來藏。壺子所謂
B28n0157_p0555b04║地文。杜德機。均是此義。至靜之道。即奢摩他。亦名
B28n0157_p0555b05║體真止。律歷。法之至精者。猶不能契。而况於語言
B28n0157_p0555b06║文字乎。
B28n0157_p0555b07║爰有奇器。是生萬象。八卦甲子。神機鬼藏。
B28n0157_p0555b08║此段以三摩鉢提。顯俗諦理。證不空如來藏。壺子
B28n0157_p0555b09║所謂天壤。善者機。均是此義。奇器。即是不空如來
B28n0157_p0555b10║藏。老子比之橐籥。出生萬象而無窮盡。八卦以乾
B28n0157_p0555b11║坤為本。甲子以天干地支配之。皆壺子天壤之義
B28n0157_p0555b12║也。神機鬼藏者。深妙難測。非淺見所能知也。
B28n0157_p0555b13║陰陽相勝之術。昭昭乎進乎象矣。
B28n0157_p0555b14║此段以禪那。顯中諦理。證空不空如來藏。壺子所
B28n0157_p0555b15║謂太沖莫勝。衡氣機。均是此義。壺子就果言。故曰
B28n0157_p0555b16║太沖莫勝。此經就因言。故曰陰陽相勝。因果互舉。
B28n0157_p0555b17║二名合成一義。衡氣機者。止觀平等也。何以名之。
B28n0157_p0555b18║陰者即前至靜之道也。陽者即前生萬象也。上文
B28n0157_p0555b19║陰為體陽為用。若謂陰陽均平。尚不足以顯圓融
B28n0157_p0555b20║之妙。須以相勝顯之。然相勝則不平等矣。而不然
B28n0157_p0556a01║也。蓋陰勝陽。則陰顯而陽隱。陽勝陰。則陽顯而陰
B28n0157_p0556a02║隱。相勝。則兩奪互亡。不可言有。不可言無。即對待
B28n0157_p0556a03║而成絕待。上文流轉門中。言陰陽勝。而不言相勝。
B28n0157_p0556a04║復言陰陽相推。相推有前後。相勝在同時。可見隨
B28n0157_p0556a05║流與逆流迥別也。○上文言全體大用。此言體用
B28n0157_p0556a06║俱泯。而非無體用。故以昭昭乎進乎象矣結之。蓋
B28n0157_p0556a07║古聖垂教。至詳且盡。能令後人昭然若揭。如覩懸
B28n0157_p0556a08║象。奈何千百年來。無人抉破。直令微言奧旨。湮沒
B28n0157_p0556a09║於丹訣兵法中耶。
B28n0157_p0556a10║全經以天字為主。天即道之體也。內典所謂第一
B28n0157_p0556a11║義天。亦云性天。非與地相對之天也。（凡篇中天地並稱者。是有
B28n0157_p0556a12║形象之天地。與單稱天字有別。）以機字為用。機即道之樞紐也。上
B28n0157_p0556a13║篇曰心機。蓋指心源妄動之機。未分能所。屬第八
B28n0157_p0556a14║識。即三細中之第一業相也。上等根器。方能見之。
B28n0157_p0556a15║此機一轉。立登聖位。中篇曰盜機。屬第七識。內執
B28n0157_p0556a16║見分為我。外執相分以為我所。將心取境。故曰盜
B28n0157_p0556a17║機。此機稍露。中等根器尚能見之。得此機者。趣大
B28n0157_p0556a18║則入賢位。向小則取滅度。下篇曰目機。屬前五識。
B28n0157_p0556a19║更顯露矣。所云心生於物死於物者。第六意識也。
B28n0157_p0556a20║專為下等根器。就目前可見者點示。此等根器。縱
B28n0157_p0556b01║能悟入。多在信位。亦有未入信位者。作將來勝因。
B28n0157_p0556b02║所以不說證道之相。又上篇直指人心之機。與達
B28n0157_p0556b03║摩西來同意。中篇別指盜機因慈悲之故。有落草
B28n0157_p0556b04║之談。下篇言機在目。所謂借境觀心也。自微而著。
B28n0157_p0556b05║法施乃普。
B28n0157_p0556b06║上篇開章十字。是總冒。下篇自然之道靜至篇末。
B28n0157_p0556b07║是總結。中間三篇。接引三等人。又各分二等。共為
B28n0157_p0556b08║六等。章法井然。
B28n0157_p0556b09║陰符經發隱
B28n0157_p0556b10║光緒二十二年春二月開雕　板存金陵刻經處