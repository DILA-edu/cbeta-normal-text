B28n0157_p0557a01║
B28n0157_p0557a02║【圖】
B28n0157_p0557a03║
B28n0157_p0557a04║
B28n0157_p0557a05║
B28n0157_p0557a06║
B28n0157_p0557a07║
B28n0157_p0557a08║
B28n0157_p0557a09║
B28n0157_p0557a10║
B28n0157_p0557a11║道德經發隱敘
B28n0157_p0557a12║憨山清禪師解道德經。歷十五年方成。雖與焦弱侯
B28n0157_p0557a13║同時。而弱侯未之見也。故其輯老子翼。闕憨山解。誠
B28n0157_p0557a14║為憾事。弱侯所採凡六十四家。後之解者更有多種。
B28n0157_p0557a15║故經中奧義。發揮殆盡矣。予閱道德經。至出生入死
B28n0157_p0557a16║一章。見各家註解無一合者。遂以佛教義釋之。似覺
B28n0157_p0557a17║出人意表。復益二章。繼陰符發隱梓之。或問。孔子既
B28n0157_p0557a18║稱老子為猶龍。何以其書不入塾課耶。答曰。漢唐以
B28n0157_p0557a19║來人皆以道家目之。不知其真俗圓融。實有裨於世
B28n0157_p0557a20║道人心。若與論語並行。家絃戶誦。則士民之風當為
B28n0157_p0557b01║之一變也。
B28n0157_p0557b02║光緒癸卯季春之月石埭楊文會識於白下深柳堂
B28n0157_p0557b03║
B28n0157_p0557b04║
B28n0157_p0557b05║
B28n0157_p0557b06║
B28n0157_p0557b07║
B28n0157_p0557b08║
B28n0157_p0557b09║
B28n0157_p0557b10║
B28n0157_p0557b11║道德經發隱
B28n0157_p0557b12║石埭楊文會仁山註
B28n0157_p0557b13║道可道。非常道。名可名。非常名。無名。天地之始。有名。
B28n0157_p0557b14║萬物之母。故常無。欲以觀其妙。常有。欲以觀其竅。此
B28n0157_p0557b15║兩者同出而異名。同謂之玄。玄之又玄。眾妙之門。
B28n0157_p0557b16║開章十二字。直顯離言之妙。若以不可道者謂是
B28n0157_p0557b17║常道。不可名者謂是常名。則活句翻成死句矣。洋
B28n0157_p0557b18║洋五千言。無一而非活句。不知此義。何能讀道德
B28n0157_p0557b19║經。無名天地之始。無而忽有。有即非有。有既非有。
B28n0157_p0557b20║始亦無始。有名萬物之母。有名無體。依無名起。起
B28n0157_p0558a01║即無起。誰為其母。天地萬物。當體空寂也。故常無
B28n0157_p0558a02║欲以觀其妙。承無名句來。妙者緣起萬有也。即無
B28n0157_p0558a03║以觀於有。則常無而常有矣。常有欲以觀其竅。承
B28n0157_p0558a04║有名句來。竅者空洞無物也。一作徼。物之盡處也。
B28n0157_p0558a05║即有以觀於無。則常有而常無矣。二者俱常。不壞
B28n0157_p0558a06║理而成事。不離事而顯理。名雖異而體則同也。無
B28n0157_p0558a07║亦玄。有亦玄。度世經世。皆無二致。乃此經之正宗。
B28n0157_p0558a08║可謂理事無礙法界矣。更有向上一關。若不透過。
B28n0157_p0558a09║猶未造極。直須玄之又玄者方稱眾妙之門也。此
B28n0157_p0558a10║重玄法門乃神聖所證之道世人罕能領會。故未
B28n0157_p0558a11║詳言。後世闡華嚴宗旨者。以十玄六相等義。發明
B28n0157_p0558a12║事事無礙法界方盡此經重玄之奧也。○此章用
B28n0157_p0558a13║有無二門。交互言之。以顯玄旨。為道德五千言之
B28n0157_p0558a14║綱領。猶之心經用色空二門。兩相形奪。以顯實相。
B28n0157_p0558a15║為般若六百卷之肇端。大凡載道典籍文義雖廣。
B28n0157_p0558a16║必有簡要之言。以為樞紐耳。
B28n0157_p0558a17║谷神不死。是謂玄牝。玄牝之門。是謂天地根。緜緜若
B28n0157_p0558a18║存。用之不勤。
B28n0157_p0558a19║谷者真空也。神者妙有也。佛家謂之如來藏。不變
B28n0157_p0558a20║隨緣。無生而生。隨緣不變。生即無生。生相尚不可
B28n0157_p0558b01║得。何有於死耶。玄者隱微義。牝者出生義。佛家名
B28n0157_p0558b02║為阿賴耶。此二句與釋典佛說如來藏以謂阿賴
B28n0157_p0558b03║耶同意。從阿賴耶變現根身器界。或謂之門。或謂
B28n0157_p0558b04║之根。奚不可者。緜緜若存者。離斷常二見也。用之
B28n0157_p0558b05║不勤者。顯無作妙諦也。此章言簡義幽。列子以為
B28n0157_p0558b06║出自黃帝書。信然。
B28n0157_p0558b07║出生。入死。生之徒十有三。死之徒十有三。人之生動
B28n0157_p0558b08║之死地者亦十有三。夫何故。以其生生之厚。蓋聞善
B28n0157_p0558b09║攝生者。陸行不遇兕虎。入軍不避甲兵。兕無所投其
B28n0157_p0558b10║角。虎無所措其爪。兵無所容其刃。夫何故。以其無死
B28n0157_p0558b11║地。
B28n0157_p0558b12║釋典云。生者諸根新起。死者諸根壞沒。又云。無不
B28n0157_p0558b13║從此法界流。無不還歸此法界。所以謂之出生入
B28n0157_p0558b14║死也。生之徒三句。最難發明。須用華嚴十世法門
B28n0157_p0558b15║釋之。則句句有著落矣。一切釋典。皆論三世。獨華
B28n0157_p0558b16║嚴論十世。於過去世中說三世。所謂過去過去。過
B28n0157_p0558b17║去現在。過去未來。於現在世中說三世。所謂現在
B28n0157_p0558b18║過去。現在現在。現在未來。於未來世中說三世。所
B28n0157_p0558b19║謂未來過去。未來現在。未來未來。共成九世。攝歸
B28n0157_p0558b20║一念則為十世。此之一念。非現前剎那不停之念。
B28n0157_p0559a01║乃是無念之念。不生不滅。元清淨體。所以能攝九
B28n0157_p0559a02║世而為十也。此中生之徒十有三。即是三世未來。
B28n0157_p0559a03║死之徒十有三。即是三世過去。人之生動之死地
B28n0157_p0559a04║者亦十有三。即是三世現在。徒者類也。若如前人
B28n0157_p0559a05║所釋。則動之死地一句。與死之徒一句。互相混濫。
B28n0157_p0559a06║且三股均分。不曰三之一。而曰十之三。是以十為
B28n0157_p0559a07║總匯。舊註雖用攝生一語足成十數。而三箇三字
B28n0157_p0559a08║反覺浮泛。故不能謂之確解也。夫何故。以其生生
B28n0157_p0559a09║之厚。此言起妄之由。性本無生。而生生不已者。以
B28n0157_p0559a10║業識恆趨於生。而背於無生也。既厚於生生。則九
B28n0157_p0559a11║世相仍。流轉無極。其害可勝言哉。善攝生者。於生
B28n0157_p0559a12║起之元。制其妄動也。心不妄起。則生相全無。所以
B28n0157_p0559a13║謂之善攝生也。兕虎甲兵數語。乃其實效。不可作
B28n0157_p0559a14║譬喻解。破生相無明者。內外一如。自他不二。即此
B28n0157_p0559a15║幻化空身。便是清淨法身。尚何死地之有哉。
B28n0157_p0559a16║【圖】
B28n0157_p0559a17║