B28n0157_p0560a01║
B28n0157_p0560a02║【圖】
B28n0157_p0560a03║
B28n0157_p0560a04║
B28n0157_p0560a05║
B28n0157_p0560a06║
B28n0157_p0560a07║
B28n0157_p0560a08║
B28n0157_p0560a09║
B28n0157_p0560a10║
B28n0157_p0560a11║沖虛經發隱敘
B28n0157_p0560a12║列子書八篇。唐時尊為沖虛經。與道德南華並重。註
B28n0157_p0560a13║道德者多於南華。而註沖虛者特少。在晉則有張湛。
B28n0157_p0560a14║在唐則有盧重元。此二種現行於世。考書目所載。有
B28n0157_p0560a15║唐殷敬順宋江遹二解。求而未得也。甲辰夏。索居避
B28n0157_p0560a16║暑。取列子讀之。妙義顯發。多出於張盧二家之外。如
B28n0157_p0560a17║開寶藏。如涌醴泉。實與佛經相表裏。信筆直書。得四
B28n0157_p0560a18║十二章。約計全書三分之一。因名之為沖虛經發隱
B28n0157_p0560a19║云。
B28n0157_p0560a20║光緒三十年歲次甲辰秋七月石埭楊文會識
B28n0157_p0560b01║目錄
B28n0157_p0560b02║天瑞第一
B28n0157_p0560b03║列子居鄭圃列子適衛我尚何存
B28n0157_p0560b04║杞人憂天地東郭論盜
B28n0157_p0560b05║黃帝第二
B28n0157_p0560b06║夢遊華胥列子乘風商𠀉開信偽
B28n0157_p0560b07║襄子狩中山巫咸相壺子太古神聖
B28n0157_p0560b08║周穆王第三
B28n0157_p0560b09║西極化人老成子學幻尹氏治產
B28n0157_p0560b10║夢分人鹿華子病忘逄子病迷
B28n0157_p0560b11║仲尼第四
B28n0157_p0560b12║仲尼閒居陳大夫聘魯西方聖人
B28n0157_p0560b13║見南郭子列子好游文摯視疾
B28n0157_p0560b14║生死道常堯治天下關尹論道
B28n0157_p0560b15║湯問第五
B28n0157_p0560b16║湯問夏革焦螟愚公移山
B28n0157_p0560b17║夸父追日兩兒辯日扁鵲換心
B28n0157_p0560b18║師文鼓琴薛譚學謳來丹報讎
B28n0157_p0560b19║力命第六
B28n0157_p0560b20║力不勝命北宮子安命
B28n0157_p0561a01║楊朱第七（不錄）
B28n0157_p0561a02║說符第八
B28n0157_p0561a03║持後處先九方臯相馬不死之道
B28n0157_p0561a04║簡子放生鮑子進言
B28n0157_p0561a05║
B28n0157_p0561a06║
B28n0157_p0561a07║
B28n0157_p0561a08║
B28n0157_p0561a09║
B28n0157_p0561a10║
B28n0157_p0561a11║沖虛經發隱
B28n0157_p0561a12║周列禦寇撰石埭楊文會仁山註
B28n0157_p0561a13║○天瑞第一
B28n0157_p0561a14║子列子居鄭圃
B28n0157_p0561a15║子列子居鄭圃。四十年人無識者。國君卿大夫眎之。
B28n0157_p0561a16║猶眾庶也。（有道之士。和光混俗。不衒其能。不高其節。）國不足。將嫁於衛。弟
B28n0157_p0561a17║子曰。先生往。無反期。弟子敢有所謁。先生將何以教。
B28n0157_p0561a18║先生不聞壺𠀉子林之言乎。子列子笑曰。壺子何言
B28n0157_p0561a19║哉。（歎壺子神化氣象。）雖然。夫子嘗語伯昏瞀人。吾側聞之。試
B28n0157_p0561a20║以告女。其言曰。有生不生。有化不化。（生與不生。化與不化。分而言之。
B28n0157_p0561b01║以為弄引。）不生者能生生。不化者能化化。（不生而能生。不化而能化。進而
B28n0157_p0561b02║言之。本末一致。）生者不能不生。化者不能不化。（極而言之。生化無窮。決非
B28n0157_p0561b03║斷滅。）故常生常化。常生常化者。無時不生。無時不化。（生化
B28n0157_p0561b04║無盡。同一真常。）陰陽爾。四時爾。（陰陽四時之遷流。皆不出一真法界也。）不生者
B28n0157_p0561b05║疑獨。（一尚不立。何有對待。）不化者往復。（往無所往。復無可復。無往無復。強名往復。）往
B28n0157_p0561b06║復。其際不可終。疑獨。其道不可窮。（往復如循環。故無終始。疑獨則非一
B28n0157_p0561b07║非多。誰能究盡。）黃帝書曰。谷神不死。是謂玄牝。玄牝之門。是
B28n0157_p0561b08║謂天地之根。綿綿若存。用之不勤。（此段語極精微。已於道德經發隱詳
B28n0157_p0561b09║釋之。茲不贅。）故生物者不生。化物者不化。（此二句。補足上文。）自生
B28n0157_p0561b10║自化。自形自色。自智自力。自消自息。謂之生化形色
B28n0157_p0561b11║智力消息者非也（雖從本源發生。而無作者。故以八箇自字演之。結句最為超妙。能令
B28n0157_p0561b12║閱者悠然神往。）
B28n0157_p0561b13║天瑞篇之首章。述列子學道淵源。即以壺子語告
B28n0157_p0561b14║於門人。並引黃帝書以證之。可見列子之道。確有
B28n0157_p0561b15║師承。非同臆說。文中體用圓彰。本末互顯。誠為全
B28n0157_p0561b16║書之綱領也。
B28n0157_p0561b17║列子適衛
B28n0157_p0561b18║子列子適衛。食於道。從者見百歲髑髏。攓蓬而指。顧
B28n0157_p0561b19║謂弟子百豐曰。唯予與彼知而未嘗生未嘗死也。（世俗
B28n0157_p0561b20║之見。以己為生。以髑髏為死。列子知己未嘗生。故知髑髏未嘗死也。）此過養乎。此過歡
B28n0157_p0562a01║乎。（此二句雙關兩意。以二此字屬己。則過養過歡為前塵影事。以二此字屬髑髏。則過養過歡為往事
B28n0157_p0562a02║無蹤。生死既非真實。受用皆如夢幻也。）種有幾。（種子在賴耶識中。或多或少。隨時發現。則成生
B28n0157_p0562a03║類。下文備說情與無情。互相轉變。令世人無可執著。）若䵷為鶉。得水為㡭。得水
B28n0157_p0562a04║土之際則為䵷蠙之衣。生於陵屯。則為陵舄。陵舄得
B28n0157_p0562a05║鬱栖。則為烏足。烏足之根為蠐螬。其葉為胡蝶。胡蝶
B28n0157_p0562a06║胥也。化而為蟲。生竈下。其狀若脫。其名曰[鳥*句]掇。[鳥*句]掇
B28n0157_p0562a07║千日化而為鳥。其名曰乾餘骨。乾餘骨之沫為斯彌。
B28n0157_p0562a08║斯彌為食醯頤輅。食醯頤輅生乎食醯黃軦。食醯黃
B28n0157_p0562a09║軦生乎九猷。九猷生乎瞀芮。瞀芮生乎腐蠸。（以上十六種。動
B28n0157_p0562a10║物植物。輾轉相生。）羊肝化為地臯。馬血之為轉燐也。人血之
B28n0157_p0562a11║為野火也。（以上六種。血肉變化。）鷂之為鸇。鸇之為布穀。布穀久
B28n0157_p0562a12║復為鷂也。燕之為蛤也。田鼠之為鶉也。（以上七種。禽獸介蟲。各各
B28n0157_p0562a13║轉變。鶉見上文。）朽瓜之為魚也。老韭之為莧也。老羭之為猨
B28n0157_p0562a14║也。魚卵之為蟲。（以上八種。動植各變。）亶爰之獸自孕而生曰類。
B28n0157_p0562a15║河澤之鳥視而生曰鶂。純雌其名大𦝫。純雄其名稺
B28n0157_p0562a16║蜂。思士不妻而感。思女不夫而孕。（以上六種。不交而生。情識所感也。）
B28n0157_p0562a17║后稷生乎巨跡。伊尹生乎空桑。（以上二聖。隨機應現。即是菩薩意生身。）
B28n0157_p0562a18║厥昭生乎溼。醯雞生乎酒。（以上二種。屬於溼生。）羊奚比乎不荀。
B28n0157_p0562a19║（此二種相依而生。）久竹生青寧。青寧生程。程生馬。馬生人。（以上
B28n0157_p0562a20║五種。久竹舊釋為草。青寧陸釋為蟲。程者豹之別名。程馬人異類相生。顯業道變化不可思議。俗解以程
B28n0157_p0562b01║蟲馬齒莧人參釋之。殊覺膚淺。）人久入於機。萬物皆出於機。皆入於
B28n0157_p0562b02║機。（機者玄牝之門也。即是阿賴耶識。具生滅不生滅二義。萬物皆從此出。名之曰生。復從此入。名之曰
B28n0157_p0562b03║死。出入不離此機。生死皆假名耳。）
B28n0157_p0562b04║同類相生。人所共見。異類相生。人所難知。自道眼
B28n0157_p0562b05║觀之。同一生也。雖變化萬端。莫不出於機而入於
B28n0157_p0562b06║機也。知異生之不異同生也。始可與言生矣。知生
B28n0157_p0562b07║者即知死。既知生死。即知無生死。文中變化離奇。
B28n0157_p0562b08║拉雜繁會。而以出機入機二句收之。應上文之未
B28n0157_p0562b09║嘗生未嘗死。列子之義微矣哉。○文中敘述共五
B28n0157_p0562b10║十三種。類而計之。人五。禽七。獸六。鱗二。介一。蟲十
B28n0157_p0562b11║五。草十一。血肉之屬六。以上皆言其變。不言其常。
B28n0157_p0562b12║常變本無二致。欲人知生死皆如幻化。不至囿於
B28n0157_p0562b13║見聞。執為實法。長時汩沒於三有之海也。
B28n0157_p0562b14║我尚何存
B28n0157_p0562b15║黃帝書曰。形動不生形而生影。聲動不生聲而生響。
B28n0157_p0562b16║無動不生無而生有。形必終者也。天地終乎。與我偕
B28n0157_p0562b17║終。（無不生無。猶之形不生形。聲不生聲也。無既妄動。則不得不生有矣。既生有而為形。則必有終而歸
B28n0157_p0562b18║於無者也。天地與我並生我既有終。天地豈得無終乎。久暫雖異。共終一也。此上皆黃帝書。以下則列子
B28n0157_p0562b19║所演。○既名為無。如何能動。此義問取黃帝。）終進乎不知也。道終乎本無
B28n0157_p0562b20║始進乎不久。（由終而進論之。歸於不知而已。道之終極。復於本無。始進者自無而有也。言雖
B28n0157_p0563a01║有形。亦不能久。不過纔生即滅耳。）有生則復於不生。有形則復於無
B28n0157_p0563a02║形。（此二句。釋出上意。攝末歸本也。）不生者非本不生者也。無形者非
B28n0157_p0563a03║本無形者也。（因生盡。方顯不生。因形銷。方顯無形。）生者理之必終者也。
B28n0157_p0563a04║終者不得不終。亦如生者之不得不生。而欲恆其生。
B28n0157_p0563a05║畫其終。惑於數也。（研窮生死之理。以祛貪生之惑也。）精神者天之分。
B28n0157_p0563a06║骨骸者地之分。屬天清而散。屬地濁而聚。精神離形。
B28n0157_p0563a07║各歸其真。故謂之鬼。鬼。歸也。歸其真宅。（天地有終。不得謂之真宅。
B28n0157_p0563a08║真宅者。平等法界也。天地從此發生。故神形歸天地。即歸法界矣。）黃帝曰。精神入其
B28n0157_p0563a09║門。骨骸反其根。我尚何存。（究竟顯無我也。門者玄牝之門也。根者天地之根也。
B28n0157_p0563a10║漚滅歸海。欲求我相。了不可得。）
B28n0157_p0563a11║此章歸宿在我尚何存一語。世人與道相違者。我
B28n0157_p0563a12║執害之也。今就生滅內反復研究。以顯無我。先後
B28n0157_p0563a13║兩引黃帝書以為證據可謂探原之論矣。黃帝之
B28n0157_p0563a14║教有兩派。一者度世。二者經世。經世之道學之者
B28n0157_p0563a15║眾。度世之道。傳之者寡。至秦時而盡失矣。其存於
B28n0157_p0563a16║簡篇者。經世則有六經四子之書。度世唯有陰符
B28n0157_p0563a17║及老列莊三家而已。三家之書。度世經世錯雜而
B28n0157_p0563a18║出。非具擇法眼者不能揀別。二千年來往往作文
B28n0157_p0563a19║章讀過。埋沒古人多矣。
B28n0157_p0563a20║杞人憂天地
B28n0157_p0563b01║杞國有人。憂天地崩墜。身亡所寄。廢寢食者。（不憂自身變壞。
B28n0157_p0563b02║而憂天地崩墜。妄心但緣外境。未嘗返觀假我也。）又有憂彼之所憂者。因往
B28n0157_p0563b03║曉之曰。天積氣耳。亡處亡氣。若屈伸呼吸。終日在天
B28n0157_p0563b04║中行止。奈何憂崩墜乎。其人曰。天果積氣。日月星宿
B28n0157_p0563b05║不當墜耶。曉之者曰。日月星宿。亦積氣中之有光耀
B28n0157_p0563b06║者。只使墜。亦不能有所中傷。其人曰。奈地壞何。曉者
B28n0157_p0563b07║曰。地積塊耳。充塞四虛。亡處亡塊。若躇步跐蹈。終日
B28n0157_p0563b08║在地上行止。奈何憂其壞。其人舍然大喜。曉之者亦
B28n0157_p0563b09║舍然大喜。（兩人說夢話。舍然大喜。醒人聞之。不覺失笑。）長廬子聞而笑之
B28n0157_p0563b10║曰。虹蜺也。雲霧也。風雨也。四時也。此積氣之成乎天
B28n0157_p0563b11║者也。山岳也。河海也。金石也。火木也。此積形之成乎
B28n0157_p0563b12║地者也。知積氣也。知積塊也。奚謂不壞。夫天地。空中
B28n0157_p0563b13║之一細物。有中之最巨者。難終難窮。此固然矣。難測
B28n0157_p0563b14║難識。此固然矣。憂其壞者誠為大遠。言其不壞者亦
B28n0157_p0563b15║為未是。天地不得不壞。則會歸於壞。遇其壞時。奚為
B28n0157_p0563b16║不憂哉。（長廬子之言。似覺近理。然亦只論天地。未論自身。故不足解其惑也。）子列子聞
B28n0157_p0563b17║而笑曰。言天地壞者亦謬。言天地不壞者亦謬。壞與
B28n0157_p0563b18║不壞。吾所不能知也。雖然。彼一也。此一也。故生不知
B28n0157_p0563b19║死。死不知生。來不知去。去不知來。壞與不壞。吾何容
B28n0157_p0563b20║心哉。（列子立論簡捷。先將壞與不壞一筆抹過。再將人之生死去來置諸度外。遂得心境俱空。超然
B28n0157_p0564a01║於萬象之表。何有壞與不壞之見。存於其心哉。）
B28n0157_p0564a02║三界無安猶如火宅。杞人憂其壞非過慮也。但未
B28n0157_p0564a03║知天地雖壞。而有不壞者存。長廬子未明其理。故
B28n0157_p0564a04║為列子所笑。列子既知有不壞者。又能證得無心
B28n0157_p0564a05║妙諦。在火宅內。遊戲神通。了無罣礙。所以出言吐
B28n0157_p0564a06║氣。不落常人蹊徑也。
B28n0157_p0564a07║東郭論盜
B28n0157_p0564a08║齊之國氏大富。宋之向氏大貧。自宋之齊。請其術。國
B28n0157_p0564a09║氏告之曰。吾善為盜。始吾為盜也。一年而給。二年而
B28n0157_p0564a10║足。三年大壤。自此以往。施及州閭。向氏大喜。喻其為
B28n0157_p0564a11║盜之言。而不喻其為盜之道。遂踰垣鑿室。手目所及。
B28n0157_p0564a12║亡不探也。未及時。以贓獲罪。沒其先居之財。向氏以
B28n0157_p0564a13║國氏之謬己也。往而怨之。國氏曰。若為盜若何。向氏
B28n0157_p0564a14║言其狀。國氏曰。嘻。若失為盜之道至此乎。今將告若
B28n0157_p0564a15║矣。吾聞天有時。地有利。吾盜天地之時利。雲雨之滂
B28n0157_p0564a16║潤。山澤之產育。以生吾禾。植吾稼。築吾垣。建吾舍。陸
B28n0157_p0564a17║盜禽獸。水盜魚鼈。亡非盜也。夫禾稼土木。禽獸魚鼈。
B28n0157_p0564a18║皆天之所生。豈吾之所有。然吾盜天而亡殃。夫金玉
B28n0157_p0564a19║珍寶。穀帛財貨。人之所聚。豈天之所與。若盜之而獲
B28n0157_p0564a20║罪。孰怨哉。（向氏為盜而獲罪。國氏為盜而致富。雖然。國氏之罪。猶甚於向氏也。陸盜禽獸。水盜
B28n0157_p0564b01║魚鼈。殘害無數生命。而益己之財產。他生後世。以自身血肉而次第償之。其苦可勝言哉。）向氏大
B28n0157_p0564b02║惑。以為國氏之重罔己也。過東郭先生問焉。東郭先
B28n0157_p0564b03║生曰。若一身庸非盜乎。（欲免此盜。更有何術。曰。破我執而已矣。無始我執。相續不
B28n0157_p0564b04║斷。世世受生。皆由我見攬四大而成身。若無我見。誰為能盜。）盜陰陽之和。以成若
B28n0157_p0564b05║生。載若形。况外物而非盜哉。誠然。天地萬物。不相離
B28n0157_p0564b06║也。認而有之。皆惑也。（天地與我同生。萬物與我一體。本無可盜。昧其理者。於同體中。
B28n0157_p0564b07║妄見異體。豈非大惑乎。）國氏之盜。公道也。故亡殃。（暫恕目前。順凡情也。）若
B28n0157_p0564b08║之盜。私心也。故得罪。（以公私二字分屬國向。非盡理之論。幸下文申明正義。方將盜
B28n0157_p0564b09║字抉破。）有公私者亦盜也。亡公私者亦盜也。（有私便有公。公私對
B28n0157_p0564b10║待。而盜生焉。既有公私。便有亡公私。亡公私與有公私對待。亦不免於盜也。）公公私私。天
B28n0157_p0564b11║地之德。（天地本亡公私。公私出於人心。人心無覆藏處。即是天地之心。是以公公私私。萬有不齊。
B28n0157_p0564b12║無非天地之德也。）知天地之德者。孰為盜耶。孰為不盜耶。（天地
B28n0157_p0564b13║之德者。法界緣起也。凡夫迷一真法界。妄分能所。故有盜機。豈知能所本空。實無可盜。盜既非盜。何有不
B28n0157_p0564b14║盜之可說耶。）
B28n0157_p0564b15║東郭答辭。先用一口吸盡之法。使世人無所逃於
B28n0157_p0564b16║天地之間。然後一縱一奪。以啟下文之雙奪。奪至
B28n0157_p0564b17║無可奪處。遂一概消融。泯然無迹。此為天瑞篇之
B28n0157_p0564b18║結局也。○此章當與陰符經中篇合看。盜與非盜。
B28n0157_p0564b19║其義甚微。陰符發隱已詳言之。
B28n0157_p0564b20║○黃帝第二
B28n0157_p0565a01║夢遊華胥
B28n0157_p0565a02║黃帝即位十有五年。喜天下戴己。養正命。娛耳目。供
B28n0157_p0565a03║鼻口。焦然肌色皯黣。昏然五情爽惑。又十有五年。憂
B28n0157_p0565a04║天下之不治。竭聰明。進智力。營百姓。焦然肌色皯黣。
B28n0157_p0565a05║昏然五情爽惑。黃帝乃喟然歎曰。朕之過淫矣。養一
B28n0157_p0565a06║己其患如此。治萬物其患如此。（養身治國。出於有心。皆足為患。）於是
B28n0157_p0565a07║放萬機。舍宮寢。去直侍。徹鐘懸。減廚膳。退而閒居大
B28n0157_p0565a08║庭之館。齋心服形。三月不親政事。（大庭之館。空曠無物之境也。放下萬
B28n0157_p0565a09║緣。始與道會。）晝寢而夢遊於華胥氏之國。華胥氏之國。在
B28n0157_p0565a10║弇州之西。台州之北。不知斯齊國幾千萬里。蓋非舟
B28n0157_p0565a11║車足力之所及。神遊而已。（既云夢遊。復云神遊。可見黃帝非如世人之夢。直是
B28n0157_p0565a12║清明在躬。隨往無礙耳。）其國無帥長。自然而已。其民無嗜欲。自
B28n0157_p0565a13║然而已。不知樂生。不知惡死。故無夭殤。不知親己。不
B28n0157_p0565a14║知疏物。故無愛憎。不知背逆。不知向順。故無利害。都
B28n0157_p0565a15║無所愛惜。都無所畏忌。入水不溺。入火不熱。斫撻無
B28n0157_p0565a16║傷痛。指擿無痟癢。乘空如履實。寢虛若處牀。雲霧不
B28n0157_p0565a17║硋其視。雷霆不亂其聽。美惡不滑其心。山谷不躓其
B28n0157_p0565a18║步。神行而已。（華胥氏之國。略似極樂世界。）黃帝既寤。怡然自得。（心領
B28n0157_p0565a19║神會。）召天老。力牧。太山稽告之曰。朕閒居三月。齋心服
B28n0157_p0565a20║形。思有以養身治物之道。弗獲其術。疲而睡。所夢若
B28n0157_p0565b01║此。今知至道不可以情求矣。（若以情求。去道轉遠。）朕知之矣。朕
B28n0157_p0565b02║得之矣。而不能以告若矣。（如人飲水。冷暖自知。）又二十有八年。
B28n0157_p0565b03║天下大治。幾若華胥氏之國。而帝登假。百姓號之。二
B28n0157_p0565b04║百餘年不輟。
B28n0157_p0565b05║法身大士。應現世間。豈待夢遊勝境。方知無為而
B28n0157_p0565b06║治之理。不過示同前迷後悟。以啟迪後人耳。孔子
B28n0157_p0565b07║曰。我非生而知之者。好古敏以求之者也。與此同
B28n0157_p0565b08║意。
B28n0157_p0565b09║列子乘風
B28n0157_p0565b10║列子師老商氏。友伯高子。進二子之道。乘風而歸。（所進
B28n0157_p0565b11║之道。不在乘風。然非乘風。則無人知。）尹生聞之。從列子居。數月不省舍。
B28n0157_p0565b12║因間請蘄其術者。十反而十不告。尹生懟而請辭。列
B28n0157_p0565b13║子又不命。尹生退數月。意不已。又往從之。（尹生躁進。非道器也。）
B28n0157_p0565b14║列子曰。汝何去來之頻。尹生曰。曩章戴有請於子。子
B28n0157_p0565b15║不我告。固有憾於子。今復脫然。是以又來。列子曰。曩
B28n0157_p0565b16║吾以汝為達。今汝之鄙至此乎。姬。將告汝所學於夫
B28n0157_p0565b17║子者矣。（先痛斥之。然後告以為道之方。）自吾之事夫子友若人也。三
B28n0157_p0565b18║年之後。心不敢念是非。口不敢言利害。始得夫子一
B28n0157_p0565b19║眄而已。（圓覺經云。居一切時不起妄念。同初段意。）五年之後。心庚念是非。
B28n0157_p0565b20║口庚言利害。夫子始一解顏而笑。（經云。於諸妄心亦不息滅。同二段意）。
B28n0157_p0566a01║七年之後。從心之所念。庚無是非。從口之所言。庚無
B28n0157_p0566a02║利害。夫子始一引吾並席而坐。（經云。住妄想境不加了知。同三段意。）九
B28n0157_p0566a03║年之後。橫心之所念。橫口之所言。亦不知我之是非
B28n0157_p0566a04║利害歟。亦不知彼之是非利害歟。亦不知夫子之為
B28n0157_p0566a05║我師。若人之為我友。內外進矣。（經云。於無了知不辨真實。同四段意。）而
B28n0157_p0566a06║後眼如耳。耳如鼻。鼻如口。無不同也。（六根銷復。異性入同。）心凝
B28n0157_p0566a07║（返流全一。）形釋。（六用不行。）骨肉都融。（體合真空。）不覺形之所倚。足之
B28n0157_p0566a08║所履。隨風東西。猶木葉幹殼。竟不知風乘我耶。我乘
B28n0157_p0566a09║風乎。（能所兩亡。依正不二。）今女居先生之門。曾未浹時。而懟憾
B28n0157_p0566a10║者再三。女之片體。將氣所不受。女之一節。將地所不
B28n0157_p0566a11║載。履虛乘風。其可幾乎。（急躁之病。至於此極。無怪學道者多。成道者少也。）尹
B28n0157_p0566a12║生甚怍。屏息良久。不敢復言。（翻然改悔。猶可教也。）
B28n0157_p0566a13║列子真實學道。循序而進。由淺至深。九年之功。方
B28n0157_p0566a14║臻妙境。彼躐等者。但求速效。雖至百年。亦終於無
B28n0157_p0566a15║成而已。孔子曰下學而上達。又曰欲速則不達。千
B28n0157_p0566a16║古聖賢。如出一轍也。○進道階級。分為四段。恰與
B28n0157_p0566a17║圓覺四句義同。若依起信論中。雖說無有能說可
B28n0157_p0566a18║說。雖念亦無能念可念二語。總合前之三段。至第
B28n0157_p0566a19║四段。正合論中若離於念名為得入之語。列子生
B28n0157_p0566a20║於東土。與西竺之道。如此冥符。謂非法身大士。隨
B28n0157_p0566b01║機影現乎。
B28n0157_p0566b02║商丘開信偽
B28n0157_p0566b03║范氏有子。曰子華。善養私名。舉國服之。有寵於晉君。
B28n0157_p0566b04║不仕而居三卿之右。目所偏視。晉國爵之。口所偏肥。
B28n0157_p0566b05║晉國黜之。游其庭者侔於朝。子華使其俠客。以智鄙
B28n0157_p0566b06║相攻。彊弱相凌。雖傷破於前。不用介意。終日夜以此
B28n0157_p0566b07║為戲樂。國殆成俗。禾生。子伯。范氏之上客。出行經坰
B28n0157_p0566b08║外。宿於田更商丘開之舍。中夜。禾生子伯二人。相與
B28n0157_p0566b09║言子華之名勢。能使存者亡。亡者存。富者貧。貧者富。
B28n0157_p0566b10║商丘開先窘於飢寒。潛於牖北聽之。因假糧荷畚之
B28n0157_p0566b11║子華之門。子華之門徒。皆世族也。縞衣乘軒。緩步闊
B28n0157_p0566b12║視。顧見商丘開。年老力弱。面目黎黑。衣冠不檢。莫不
B28n0157_p0566b13║眲之。既而狎侮欺詒。攩㧙挨抌。亡所不為。商丘開常
B28n0157_p0566b14║無慍容。而諸客之技單憊於戲笑。遂與商丘開俱乘
B28n0157_p0566b15║高臺。於眾中漫言曰。有能自投下者賞百金。眾皆競
B28n0157_p0566b16║應。商丘開以為信然。遂先投下。形若飛鳥揚於地。[骨*几]
B28n0157_p0566b17║骨無䃣。范氏之黨以為偶然。未詎怪也。因復指河曲
B28n0157_p0566b18║之淫隈曰。彼中有寶珠。泳可得也。商丘開復從而泳
B28n0157_p0566b19║之。既出。果得珠焉。眾昉同疑。子華昉令豫肉食衣帛
B28n0157_p0566b20║之次。俄而范氏之藏大火。子華曰。若能入火取錦者。
B28n0157_p0567a01║從所得多少賞若。商𠀉開往無難色。入火往還。埃不
B28n0157_p0567a02║漫身不焦。范氏之黨以為有道。乃共謝之曰。吾不知
B28n0157_p0567a03║子之有道而誕子。吾不知子之神人而辱子。子其愚
B28n0157_p0567a04║我也。子其聾我也。子其盲我也。敢問其道。商𠀉開曰。
B28n0157_p0567a05║吾亡道。雖吾之心亦不知所以。雖然。有一於此。試與
B28n0157_p0567a06║子言之。曩子二客之宿吾舍也。聞譽范氏之勢。能使
B28n0157_p0567a07║存者亡。亡者存。富者貧。貧者富。吾誠之無二心。故不
B28n0157_p0567a08║遠而來。及來。以子黨之言皆實也。唯恐誠之之不至。
B28n0157_p0567a09║行之之不及。不知形體之所措。利害之所存也。心一
B28n0157_p0567a10║而已。物亡迕者。如斯而已。今昉知子黨之誕我。我內
B28n0157_p0567a11║藏猜慮外矜觀聽。追幸昔日之不焦溺也。怛然內熱。
B28n0157_p0567a12║惕然震悸矣。水火豈復可近哉。自此之後。范氏門徒。
B28n0157_p0567a13║路遇乞兒馬醫。弗敢辱也。必下車而揖之。宰我聞之。
B28n0157_p0567a14║以告仲尼。仲尼曰。汝弗知乎。夫至信之人。可以感物
B28n0157_p0567a15║也。動天地。感鬼神。橫六合而無逆者。豈但履危險。入
B28n0157_p0567a16║水火而已哉。商𠀉開信偽。物猶不逆。况彼我皆誠哉。
B28n0157_p0567a17║小子識之。
B28n0157_p0567a18║此章能作念佛往生之實證。故錄之。信仲尼之言。
B28n0157_p0567a19║以為往生正因。世人所罕聞也。其言謂何。即彼我
B28n0157_p0567a20║皆誠一語。彌陀大願。接引眾生。是彼誠。眾生念佛。
B28n0157_p0567b01║求生淨土。是我誠。彼我皆誠。安有不生淨土者乎。
B28n0157_p0567b02║商𠀉開信偽。誠闕一邊。物猶不逆。以證念佛求生。
B28n0157_p0567b03║決無不成也。文中先敘子華之權勢。次述商𠀉開
B28n0157_p0567b04║之愚誠。投地不傷。泳水不溺。入火不焦。皆誠之所
B28n0157_p0567b05║至。不以高下水火動其心也。心不動。則高下水火。
B28n0157_p0567b06║直心外之幻影耳。何害之有。一旦說破。追憶往事。
B28n0157_p0567b07║直怛惕之不遑。奚能復近哉。惟願世之學者。苟能
B28n0157_p0567b08║專心向道。求脫輪回。惟在自誠其心而已。
B28n0157_p0567b09║趙襄子狩中山
B28n0157_p0567b10║趙襄子率徒十萬。狩於中山。藉芿燔林。扇赫百里。有
B28n0157_p0567b11║一人從石壁中出。隨煙燼上下。眾謂鬼物。火過。徐行
B28n0157_p0567b12║而出。若無所經涉者。（妙妙）襄子怪而留之。徐而察之。形
B28n0157_p0567b13║色七竅。人也。氣息音聲。人也。問奚道而處石。奚道而
B28n0157_p0567b14║入火。其人曰。奚物而謂石。奚物而謂火。（妙妙）襄子曰。而
B28n0157_p0567b15║嚮之。所出者石也。而嚮之所涉者火也。其人曰。不知
B28n0157_p0567b16║也。（妙妙○若知之。早已為石所傷為火所焚矣。）魏文侯聞之。問子夏曰。彼
B28n0157_p0567b17║何人哉。子夏曰。以商所聞夫子之言。和者大同於物。
B28n0157_p0567b18║物無得傷閡者。游金石。蹈水火。皆可也。（四大本無障礙。障礙生於
B28n0157_p0567b19║自心。心若不生。四大俱融。是之謂和者大同於物。物與自身。性合真空。不聞此空閡於彼空。以空無彼此
B28n0157_p0567b20║也。）文侯曰。吾子奚不為之。子夏曰。刳心去智。商未之
B28n0157_p0568a01║能。雖然。試語之有暇矣。文侯曰。夫子奚不為之。子夏
B28n0157_p0568a02║曰。夫子能之而能不為者也。（夫子現身人道。不以神異駭俗。此為忍力最大
B28n0157_p0568a03║者。方能終身不露也。）文侯大說。
B28n0157_p0568a04║寒山拾得之儔。隱於山中。偶然一現。為化流俗耳。
B28n0157_p0568a05║襄子不能知。而文侯問於子夏。文侯其有動於心
B28n0157_p0568a06║乎。不然。何輾轉相問而不已耶。及聞夫子能之而
B28n0157_p0568a07║能不為遂大悅。文侯亦人傑也哉。
B28n0157_p0568a08║巫咸相壺子
B28n0157_p0568a09║有神巫自齊來。處於鄭。命曰季咸。知人死生存亡禍
B28n0157_p0568a10║福壽夭。期以歲月旬日如神。鄭人見之。皆避而走。列
B28n0157_p0568a11║子見之而心醉。而歸以告壺𠀉子曰。始吾以夫子之
B28n0157_p0568a12║道為至矣。則又有至焉者矣。壺子曰。吾與汝既其文。
B28n0157_p0568a13║未既其實。而固得道與。眾雌而無雄。而又奚卵焉。而
B28n0157_p0568a14║以道與世抗必信矣。夫故使人得而相汝。
B28n0157_p0568a15║文從實生。但見其文而不見其實。焉得謂之道。猶
B28n0157_p0568a16║之禽也。雌喻生滅心。文也。雄喻真常心。實也真常
B28n0157_p0568a17║與生滅和合。方能發生天地萬物。汝未證此道。奈
B28n0157_p0568a18║何以道自居。而為人所料耶。
B28n0157_p0568a19║嘗試與來。以予示之。明日列子與之見壺子。出而謂
B28n0157_p0568a20║列子曰。譆。子之先生死矣。弗活矣。不可以旬數矣。吾
B28n0157_p0568b01║見怪焉。見溼灰焉。列子入。涕泣沾衾以告壺子。壺子
B28n0157_p0568b02║曰。向吾示之以地文。萌乎不振不止。是殆見吾杜德
B28n0157_p0568b03║幾也。嘗又與來。明日又與之見壺子。出而謂列子曰。
B28n0157_p0568b04║幸矣。子之先生遇我也。有瘳矣。灰然有生矣。吾見杜
B28n0157_p0568b05║權矣。列子入。告壺子。壺子曰。向吾示之以天壤。名實
B28n0157_p0568b06║不入。而機發於踵。此為杜權。是殆見吾善者幾也。嘗
B28n0157_p0568b07║又與來。明日又與之見壺子。出而謂列子曰。子之先
B28n0157_p0568b08║生坐不齊。吾無得而相焉。試齊。將且復相之。列子入。
B28n0157_p0568b09║告壺子。壺子曰。向吾示之以太沖莫眹。是殆見吾衡
B28n0157_p0568b10║氣幾也。鯢旋之潘為淵。止水之潘為淵。流水之潘為
B28n0157_p0568b11║淵。濫水之潘為淵。沃水之潘為淵。氿水之潘為淵。雍
B28n0157_p0568b12║水之潘為淵。汧水之潘為淵。肥水之潘為淵。是為九
B28n0157_p0568b13║淵焉。嘗又與來。明日又與之見壺子。立未定。自失而
B28n0157_p0568b14║走。壺子曰。追之。列子追之而不及。反以報壺子曰。已
B28n0157_p0568b15║滅矣。已失矣。吾不及也。壺子曰。向吾示之以未始出
B28n0157_p0568b16║吾宗。吾與之虛而猗移。不知其誰何。因以為茅靡。因
B28n0157_p0568b17║以為波流。故逃也。
B28n0157_p0568b18║壺子以四種三昧示巫咸。巫咸皆不能知。而壺子
B28n0157_p0568b19║自釋之。初示以地文三昧。此三昧者。既有所萌。則
B28n0157_p0568b20║如地之生物而成文也。不振。不動也。不止。不靜也。
B28n0157_p0569a01║動靜俱無。故名杜德幾。巫咸以為溼灰。實未嘗見
B28n0157_p0569a02║也。次則示以天壤三昧。此三昧者。名實不入。空無
B28n0157_p0569a03║所有也。而機發於踵。微有動相也。善者幾。眾善之
B28n0157_p0569a04║元也。巫咸以為杜權。略見一斑耳。三則示以太沖
B28n0157_p0569a05║莫眹三昧。夫太沖。至虛也。莫眹。無迹可見也。衡氣
B28n0157_p0569a06║幾。如水之平也。歷舉九淵。以喻平等中之差別法。
B28n0157_p0569a07║深密難測。變動無方。巫咸謂其不齊。實無可揣摩
B28n0157_p0569a08║也。四則示以未始出吾宗三昧。此三昧者。泯絕無
B28n0157_p0569a09║寄也。禪宗謂之祖父從來不出門者也。即是自受
B28n0157_p0569a10║用境界。故不名幾。下文現他受用。虛而猗移。不知
B28n0157_p0569a11║其誰何。巫咸焉得而不逃。
B28n0157_p0569a12║然後列子自以為未始學而歸。三年不出。為其妻爨。
B28n0157_p0569a13║食狶如食人。於事無親。雕琢復朴。塊然獨以其形立。
B28n0157_p0569a14║㤋然而封戎。壹以是終。
B28n0157_p0569a15║列子言下知歸。不但人我頓空。而且萬物一體。歸
B28n0157_p0569a16║真返朴。廢心用形。凡聖情亡。超然於萬象之表矣。
B28n0157_p0569a17║太古神聖
B28n0157_p0569a18║太古神聖之人。備知萬物情態。悉解異類音聲。會而
B28n0157_p0569a19║聚之。訓而受之。同於人民。故先會鬼神魑魅。次達八
B28n0157_p0569a20║方人民。末聚禽獸蟲蛾。言血氣之類。心智不殊遠也。
B28n0157_p0569b01║神聖知其如此。故其所教訓者。無所遺逸焉。
B28n0157_p0569b02║法身大士。隨機應現。世道興隆。則為皇為帝。統治
B28n0157_p0569b03║六道眾生。舜禹以前。代代出興。世道衰微之際。眾
B28n0157_p0569b04║同分中。不能得大聖主持。行菩薩道者。或現宰官
B28n0157_p0569b05║居士身。如老孔列莊書中。所載隱君子。不一而足
B28n0157_p0569b06║也。自俗眼觀之。六道心智各別。何能相通。聞佛經
B28n0157_p0569b07║所說異類受化之事。駭而不信。豈知太古神聖。圓
B28n0157_p0569b08║音佈教。早已行於東夏矣。
B28n0157_p0569b09║○周穆王第三
B28n0157_p0569b10║西極化人
B28n0157_p0569b11║周穆王時。西極之國。有化人來。（穆王善根發現。菩薩應時而至。）入水
B28n0157_p0569b12║火。貫金石。反山川。移城邑。乘虛不墜。觸實不硋。千變
B28n0157_p0569b13║萬化。不可窮極。（以神通力化之。）既已變物之形。又且易人之
B28n0157_p0569b14║慮。（變物之形已可異矣。易人之慮。更為希有。）穆王敬之若神。事之若君。推
B28n0157_p0569b15║路寢以居之。引三牲以進之。選女樂以娛之。化人以
B28n0157_p0569b16║為王之宮室卑陋而不可處。王之廚饌腥螻而不可
B28n0157_p0569b17║饗。王之嬪御膻惡而不可親。（化人原無憎愛二見。為破穆王世間貪著。故現
B28n0157_p0569b18║厭惡之情。）穆王乃為之改築。土木之功。赭堊之色。無遺巧
B28n0157_p0569b19║焉。五府為虛。而臺始成。其高千仞。臨終南之上。號曰
B28n0157_p0569b20║中天之臺。簡鄭衛之處子。娥媌靡曼者。施芳澤。正蛾
B28n0157_p0570a01║眉。設笄珥。衣阿錫。曳齊紈。粉白黛黑。珮玉環。雜芷若。
B28n0157_p0570a02║以滿之。奏承雲六瑩九韶晨露以樂之。月月獻玉衣。
B28n0157_p0570a03║旦旦薦玉食。化人猶不舍然。不得已而臨之。（穆王竭國之財
B28n0157_p0570a04║力以奉之。猶不適化人之意。竟不知其為何等人也。）居亡幾何。謁王同游。王執
B28n0157_p0570a05║化人之袪。騰而上者。中天乃止。暨及化人之宮。化人
B28n0157_p0570a06║之宮。構以金銀。絡以珠玉。出雲雨之上。而不知下之
B28n0157_p0570a07║據。望之若屯雲焉。耳目所觀聽。鼻口所納嘗。皆非人
B28n0157_p0570a08║間之有。王實以為清都紫微鈞天廣樂帝之所居。王
B28n0157_p0570a09║俯而視之。其宮榭若累塊積蘇焉。王自以居數十年。
B28n0157_p0570a10║不思其國也。（引王上游。見忉利天境界。化人居無定方。隨所至處。即謂自宮。王俯視能見下
B28n0157_p0570a11║界。仗化人天眼之力也。化人延短時為長時。令王居數十年。不思返國。）化人復謁王同
B28n0157_p0570a12║游。所及之處。仰不見日月。俯不見河海。光影所照。王
B28n0157_p0570a13║目眩不能得視。音響所來。王耳亂不能得聽。百骸六
B28n0157_p0570a14║藏。悸而不凝。意迷精喪。請化人求還。（復引王上昇光音天。日月河海。
B28n0157_p0570a15║皆無所見。離下界甚遠矣。穆王報境未脫。下界六根。不能受上界光音。所以悸而求還也。）化人移
B28n0157_p0570a16║之。王若磒虛焉。（全體脫落。喪身失命。）既寤。（絕後再甦。初關透矣。）所坐猶嚮
B28n0157_p0570a17║者之處。侍御猶嚮者之人。視其前。則酒未清。肴未昲。
B28n0157_p0570a18║（人物宛然。恍如隔世。）王問所從來。（相續心斷。前不到後。）左右曰。王默存耳。
B28n0157_p0570a19║（本未嘗動。何有去來。）由此穆王自失者三月。（七識已破。即透重關。）而復更
B28n0157_p0570a20║問化人。（穆王心猶未已。更求進步。）化人曰。吾與王神游也。形奚動
B28n0157_p0570b01║哉。且曩之所居。奚異王之宮。曩之所游。奚異王之圃。
B28n0157_p0570b02║（化人曉以動靜不二淨穢一如之理。蓋曩者以天界勝境示王。為破人界之貪。恐王又著天界之貪。復以
B28n0157_p0570b03║同一幻境破之。令王離分別心。）王閒恆疑蹔亡。變化之極。徐疾之間。
B28n0157_p0570b04║可盡模哉。（化人責王疑情不斷。亡失本明。變化徐疾。何庸措心。）王大悅。（言下大徹。慶快
B28n0157_p0570b05║平生。八識頓開。三關直透。不負化人一番提撕也。）
B28n0157_p0570b06║下文述穆王駕八駿馬。登崑崙山。謁西王母等事。
B28n0157_p0570b07║無關道要。故節去。○穆王悟道。無文可證。何以判
B28n0157_p0570b08║為三關直透。答曰。化人之來。多方接引。即其證也。
B28n0157_p0570b09║蓋化人他心道眼。非見穆王根熟。決不作此無益
B28n0157_p0570b10║之事。
B28n0157_p0570b11║老成子學幻
B28n0157_p0570b12║老成子學幻於尹文先生。三年不告。（有此師。有此弟子。方堪傳道。今
B28n0157_p0570b13║時人。不但弟子不能待。即師亦不能待。無堅忍耐久之心。何能學出世之道。）老成子請其
B28n0157_p0570b14║過而求退。尹文先生揖而進之於室。屏左右而與之
B28n0157_p0570b15║言曰。（如此慎重祕密。其道方隆。五祖傳六祖。雲巖傳洞山。亦猶是也。）昔老聃之徂西
B28n0157_p0570b16║也。顧而告子曰。（學有淵源。非同臆說。）有生之氣。有形之狀。盡幻
B28n0157_p0570b17║也。造化之所始。陰陽之所變者。謂之生。謂之死。窮數
B28n0157_p0570b18║達變。因形移易者。謂之化。謂之幻。造物者。其巧妙。其
B28n0157_p0570b19║功深。固難窮難終。因形者。其巧顯。其功淺。故隨起隨
B28n0157_p0570b20║滅。知幻化之不異生死也。始可與學幻矣。吾與汝亦
B28n0157_p0571a01║幻也。奚須學哉。（學幻真訣。罄盡無餘。）老成子歸。用尹文先生之
B28n0157_p0571a02║言。深思三月。（尹文之言。由深而淺。只有兩層。一曰生死。二曰幻化。老成用其言而深思之。須
B28n0157_p0571a03║作三層。由淺而深。先明幻化之理。次達生死之元。後超生死之外。若不能超生死。必不能即生死而起幻
B28n0157_p0571a04║化。所以三月深思。即是透徹。三重關也。）遂能存亡自在。憣校四時。冬起
B28n0157_p0571a05║雷夏造冰。飛者走。走者飛。終身不著其術。故世莫傳
B28n0157_p0571a06║焉。（雖云不著其術。而術已具於尹文之言矣。世無傳之者。因其未能深思也。）
B28n0157_p0571a07║菩薩幻智法門。即是自性本具之神境通。斷惑證
B28n0157_p0571a08║真。遂得現前受用。非如外道幻術。有法可傳也。
B28n0157_p0571a09║尹氏治產
B28n0157_p0571a10║周之尹氏大治產。其下趣役者。侵晨昏而弗息。有老
B28n0157_p0571a11║役夫。筋力竭矣。而使之彌勤。晝則呻呼而即事。夜則
B28n0157_p0571a12║昏憊而熟寐。精神荒散。昔昔夢為國君。居人民之上。
B28n0157_p0571a13║總一國之事。遊燕宮觀。恣意所欲。其樂無比。覺則復
B28n0157_p0571a14║役。人有慰喻其勤者。役夫曰人生百年晝夜各分。吾。
B28n0157_p0571a15║晝為僕虜。苦則苦矣。夜為人君。其樂無比。何所怨哉。
B28n0157_p0571a16║尹氏心營世事。慮鍾家業。心形俱疲。夜亦昏憊而寐。
B28n0157_p0571a17║昔昔夢為人僕。趨走作役。無不為也。數罵杖撻。無不
B28n0157_p0571a18║至也。眠中啽囈呻呼。徹旦息焉。尹氏病之。以訪其友。
B28n0157_p0571a19║友曰。若位足榮身。資財有餘。勝人遠矣。夜夢為僕。苦
B28n0157_p0571a20║逸之復。數之常也。若欲覺夢兼之。豈可得耶。尹氏聞
B28n0157_p0571b01║其友言。寬其役夫之程。減己思慮之事。疾並少間。
B28n0157_p0571b02║此以夢覺二境。喻今世後世苦樂循環也。佛法未
B28n0157_p0571b03║入中夏。列子不能倡輪回報應之說。以啟世人疑
B28n0157_p0571b04║謗。故假夢覺影而言之。欲人自會其意而減損貪
B28n0157_p0571b05║求之勞也。先述役夫晝苦而夜樂。客也。後述尹氏
B28n0157_p0571b06║晝勤而夜苦。主也。二者相形。尹氏不如役夫遠甚。
B28n0157_p0571b07║蓋尹氏治產之勤。未嘗受樂。而夜夢之苦。過於役
B28n0157_p0571b08║夫。世之以財產自豪者。亦可以悟矣。
B28n0157_p0571b09║夢分人鹿
B28n0157_p0571b10║鄭人有薪於野者。遇駭鹿。御而擊之。斃之。恐人見之
B28n0157_p0571b11║也。遽而藏諸隍中。覆之以蕉。不勝其喜。俄而遺其所
B28n0157_p0571b12║藏之處。遂以為夢焉。（以蕉覆鹿。為第一重夢。）順塗而詠其事。傍
B28n0157_p0571b13║人有聞者。用其言而取之。（聞言取鹿。為第二重夢。）既歸。告其室
B28n0157_p0571b14║人曰。向薪者夢得鹿。而不知其處。吾今得之。彼直真
B28n0157_p0571b15║夢者矣。（歸告室人。為第三重夢。）室人曰。若將是夢見薪者之得
B28n0157_p0571b16║鹿耶。詎有薪者耶。今真得鹿。是若之夢真耶。（疑夫夢鹿。為第
B28n0157_p0571b17║四重夢。）夫曰。吾據得鹿。何用知彼夢我夢耶。（彼夢我夢。同歸一鹿。
B28n0157_p0571b18║為第五重夢。）薪者之歸。不厭失鹿。其夜真夢藏之之處。又
B28n0157_p0571b19║夢得之之主。爽旦案所夢而尋得之。遂訟而爭之。（據夢
B28n0157_p0571b20║爭訟。為第六重夢。）歸之士師。士師曰。若初真得鹿。妄謂之夢。
B28n0157_p0572a01║真夢得鹿。妄謂之實。彼真取若鹿。而與若爭鹿。室人
B28n0157_p0572a02║又謂夢認人鹿。無人得鹿。今據有此鹿。請二分之。（士師
B28n0157_p0572a03║分鹿。為第七重夢。）以聞鄭君。鄭君曰。嘻。士師將復夢分人鹿
B28n0157_p0572a04║乎。（鄭君騰疑。為第八重夢。）訪之國相。國相曰。夢與不夢。臣所不
B28n0157_p0572a05║能辨也。（國相莫辨。為第九重夢。）欲辨覺夢。唯黃帝孔𠀉。（追思古聖。為第
B28n0157_p0572a06║十重夢。）今亡黃帝孔丘。孰辨之哉。且恂士師之言可也。
B28n0157_p0572a07║（古聖既沒。無覺夢者。舉世同夢。為之奈何。）
B28n0157_p0572a08║此章夢有十重。人有六位。顛倒昏迷。莫可究詰。夢
B28n0157_p0572a09║乎夢乎。何日始覺。列子憫世之心切矣。
B28n0157_p0572a10║華子病忘
B28n0157_p0572a11║宋陽里華子。中年病忘。朝取而夕忘。夕與而朝忘。在
B28n0157_p0572a12║塗則忘行。在室則忘坐。今不識先。後不識今。闔室毒
B28n0157_p0572a13║之。謁史而卜之。弗占。謁巫而禱之。弗禁。謁醫而攻之。
B28n0157_p0572a14║弗已。魯有儒生。自媒能治之。華子之妻子。以居產之
B28n0157_p0572a15║半請其方。儒生曰。此固非卦兆之所占。非祈請之所
B28n0157_p0572a16║禱。非藥石之所攻。吾試化其心。變其慮。庶幾其瘳乎。
B28n0157_p0572a17║於是試露之而求衣。飢之而求食。幽之而求明。儒生
B28n0157_p0572a18║欣然告其子曰。疾可已也。然吾之方密傳世。不以告
B28n0157_p0572a19║人。試屏左右。獨與居室七日。從之。莫知其所施為也。
B28n0157_p0572a20║而積年之疾。一朝都除。華子既悟。迺大怒。黜妻罰子。
B28n0157_p0572b01║操戈逐儒生。宋人執而問其以。華子曰。曩吾忘也。蕩
B28n0157_p0572b02║蕩然不覺天地之有無。今頓識既往數十年來存亡
B28n0157_p0572b03║得失哀樂好惡。擾擾萬緒起矣。吾恐將來之存亡得
B28n0157_p0572b04║失哀樂好惡之亂吾心如此也。須臾之忘。可復得乎。
B28n0157_p0572b05║子貢聞而怪之。以告孔子。孔子曰。此非汝所及乎。顧
B28n0157_p0572b06║謂顏回記之。
B28n0157_p0572b07║人有三性。曰善。曰惡。曰無記。凡夫日用中。非善即
B28n0157_p0572b08║惡。非善惡即無記。唯無想外道。恆住無記。自以為
B28n0157_p0572b09║樂。華子病忘。亦是無記性也。室人延儒生治之而
B28n0157_p0572b10║瘳。儒生之術。無非引起善惡二性。以抵制無記。而
B28n0157_p0572b11║後華子思慮並起。不若嚮之安樂無事矣。操戈逐
B28n0157_p0572b12║儒生。固其宜也。子貢告於孔子。孔子令顏回記之。
B28n0157_p0572b13║記華子之忘未嘗合道。若與道合。雖十儒生亦不
B28n0157_p0572b14║能轉其心志令起世俗之念。入於塵網也
B28n0157_p0572b15║逄子病迷
B28n0157_p0572b16║秦人逄氏有子。少而惠。及壯而有迷罔之疾。聞歌以
B28n0157_p0572b17║為哭。視白以為黑。饗香以為朽。嘗甘以為苦。行非以
B28n0157_p0572b18║為是。意之所之。天地四方。水火寒暑。無不倒錯者焉。
B28n0157_p0572b19║楊氏告其父曰。魯之君子多術藝。將能已乎。汝奚不
B28n0157_p0572b20║訪焉。其父之魯。過陳。遇老耼。因告其子之證。老耼曰。
B28n0157_p0573a01║汝庸知汝子之迷乎。今天下之人。皆惑於是非。昏於
B28n0157_p0573a02║利害。同疾者多。固莫有覺者。且一身之迷。不足傾一
B28n0157_p0573a03║家。一家之迷。不足傾一鄉。一鄉之迷。不足傾一國。一
B28n0157_p0573a04║國之迷。不足傾天下。天下盡迷。孰傾之哉。向使天下
B28n0157_p0573a05║之人。其心盡如汝子。汝則反迷矣。哀樂聲色。臭味是
B28n0157_p0573a06║非。孰能正之。且吾之言。未必非迷。而况魯之君子。迷
B28n0157_p0573a07║之郵者。焉能解人之迷哉。榮汝之糧。不若遄歸也。
B28n0157_p0573a08║此章以一人之迷。例舉世之迷。其言出於老耼。并
B28n0157_p0573a09║將己之言。與魯之君子。統以一迷字概之。其故何
B28n0157_p0573a10║也。良以三界六道眾生。無一而非迷也。福業勝者
B28n0157_p0573a11║迷稍淺。罪業重者迷愈深。欲醒此迷。除非黃面瞿
B28n0157_p0573a12║曇。○盧註以上章之忘此章之迷。皆謂合道。因文
B28n0157_p0573a13║中有向使天下之人其心盡如汝子汝則反迷矣
B28n0157_p0573a14║之言。盧氏執為證據。殊不知老耼此言。是反比例
B28n0157_p0573a15║耳。意顯二者俱迷。不得言此醒而彼迷也。
B28n0157_p0573a16║○仲尼第四
B28n0157_p0573a17║仲尼閒居
B28n0157_p0573a18║仲尼閒居。子貢入侍。而有憂色。（將以啟子貢之疑也。）子貢不敢
B28n0157_p0573a19║問。出告顏回。顏回援琴而歌。孔子聞之。果召回入。問
B28n0157_p0573a20║曰。若奚獨樂。回曰。夫子奚獨憂。孔子曰。先言爾志。曰。
B28n0157_p0573b01║吾昔聞之夫子曰。樂天知命故不憂。回所以樂也。孔
B28n0157_p0573b02║子愀然有閒。曰。有是言哉。汝之意失矣。此吾昔日之
B28n0157_p0573b03║言爾。請以今言為正也。汝徒知樂天知命之無憂。未
B28n0157_p0573b04║知樂天知命有憂之大也。今告若其實。修一身。任窮
B28n0157_p0573b05║達。知去來之非我。亡變亂於心慮。爾之所謂樂天知
B28n0157_p0573b06║命之無憂也。曩吾修詩書。正禮樂。將以治天下遺來
B28n0157_p0573b07║世。非但修一身治魯國而已。而魯之君臣日失其序。
B28n0157_p0573b08║仁義益衰。情性益薄。此道不行一國與當年。其如天
B28n0157_p0573b09║下與來世矣。吾始知詩書禮樂無救於治亂。而未知
B28n0157_p0573b10║所以革之之方。此樂天知命者之所憂。（先將憂樂二途。詳敘一番。
B28n0157_p0573b11║以啟下文）雖然。吾得之矣。夫樂而知者。非古人之謂所樂
B28n0157_p0573b12║知也。無樂無知。是真樂真知。故無所不樂。無所不知。
B28n0157_p0573b13║無所不憂。無所不為。詩書禮樂。何棄之有。革之何為。
B28n0157_p0573b14║顏回北面拜手曰。回亦得之矣。（聖人超世之詣。除顏回以外。無人領會。）
B28n0157_p0573b15║出告子貢。子貢茫然自失。歸家淫思七日。不寢不食。
B28n0157_p0573b16║以至骨立。顏回重往喻之。乃反𠀉門。絃歌誦書。終身
B28n0157_p0573b17║不輟。（子貢疑情頓發。窮參力究。以求了悟。幸得顏回一點。則受用不盡矣。）
B28n0157_p0573b18║列子書凡八篇。仲尼篇居第四。述仲尼之事有四
B28n0157_p0573b19║章。此第一章也。樂之與憂。兩相對待。不入神化之
B28n0157_p0573b20║域。仲尼故為此言。以啟無樂無知之妙境。而後聖
B28n0157_p0574a01║人之心和盤托出矣。顏子言下大徹。不覺五體投
B28n0157_p0574a02║地。子貢雖費苦功。亦非他人所能及也。觀列莊二
B28n0157_p0574a03║書推尊孔子處。豈可以異端目之。
B28n0157_p0574a04║陳大夫聘魯
B28n0157_p0574a05║陳大夫聘魯。私見叔孫氏。叔孫氏曰。吾國有聖人。曰。
B28n0157_p0574a06║非孔𠀉耶。曰。是也。何以知其聖乎。叔孫氏曰。吾嘗聞
B28n0157_p0574a07║之顏回曰。孔丘能廢心而用形。陳大夫曰。吾國亦有
B28n0157_p0574a08║聖人。子弗知乎。曰。聖人孰謂。曰。老耼之弟子。有亢倉
B28n0157_p0574a09║子者。得耼之道。能以耳視而目聽。魯侯聞之。大驚。使
B28n0157_p0574a10║上卿厚禮而致之。亢倉子應聘而至。魯侯卑辭請問
B28n0157_p0574a11║之。亢倉子曰。傳之者妄。我能視聽不用耳目。不能易
B28n0157_p0574a12║耳目之用。魯侯曰。此增異矣。其道奈何。寡人終願聞
B28n0157_p0574a13║之。亢倉子曰。我體合於心。心合於氣。氣合於神。神合
B28n0157_p0574a14║於無。其有介然之有。唯然之音。雖遠在八荒之外。近
B28n0157_p0574a15║在眉睫之內。來干我者。我必知之。乃不知是我七孔
B28n0157_p0574a16║四支之所覺。心腹六藏之所知。其自知而已矣。魯侯
B28n0157_p0574a17║大悅。他日以告仲尼。仲尼笑而不答。
B28n0157_p0574a18║孔子能廢心而用形。既廢心矣。用形者誰。當知自
B28n0157_p0574a19║性神用。不涉思惟也。陳大夫稱亢倉子。能以耳視
B28n0157_p0574a20║而目聽。即是六根互用。及亢倉子見魯侯。一語抹
B28n0157_p0574b01║過。直云視聽不用耳目。復申之曰。我體合於心者。
B28n0157_p0574b02║融四大入識大也。心合於氣者。融識大入風大也。
B28n0157_p0574b03║風之為用。掃除雲霧。顯現真空者也。又風者動性
B28n0157_p0574b04║也。由動中見不動。則證常住真心矣。氣合於神者。
B28n0157_p0574b05║風力無依。即如來藏妙真如性也。神合於無者。妙
B28n0157_p0574b06║覺圓明。入寂滅海也。其有介然之有。唯然之音。雖
B28n0157_p0574b07║遠在八荒之外。近在眉睫之內。來干我者。我必知
B28n0157_p0574b08║之。既在八荒之外。又云來干我者。非從極遠來至
B28n0157_p0574b09║極近也。乃物之小者。音之微者。動於遠方。我已知
B28n0157_p0574b10║之。即名干我。可見法身大我。無處不徧。清淨六根。
B28n0157_p0574b11║隨機顯現也。近在眉睫之內。凡體只覺其礙。不能
B28n0157_p0574b12║明了。唯證道者。方能知之。不知是我七孔四支之
B28n0157_p0574b13║所覺心腹六藏之所知者。返觀幻身。若存若亡。何
B28n0157_p0574b14║嘗為形體所拘耶。其自知而已矣一語。義味無窮。
B28n0157_p0574b15║圭峯稱荷澤得六祖之正傳。因其見此真知也。魯
B28n0157_p0574b16║侯告仲尼。仲尼笑而不答。蓋亢倉子徹底吐露。不
B28n0157_p0574b17║必雪上加霜。仲尼以無言印之。上聖高真。同一心
B28n0157_p0574b18║法也。此章專就用處顯道。令人即用知體。體用無
B28n0157_p0574b19║二也。
B28n0157_p0574b20║西方聖人
B28n0157_p0575a01║商太宰見孔子曰。𠀉聖者歟。孔子曰。聖則丘何敢。然
B28n0157_p0575a02║則丘博學多識者也。商太宰曰。三王聖者歟。孔子曰。
B28n0157_p0575a03║三王善任智勇者。聖則𠀉弗知。曰。五帝聖者歟。孔子
B28n0157_p0575a04║曰。五帝善任仁義者。聖則丘弗知。曰。三皇聖者歟。孔
B28n0157_p0575a05║子曰。三皇善任因時者。聖則丘弗知。商太宰大駭曰。
B28n0157_p0575a06║然則孰者為聖。孔子動容有間。曰。西方之人有聖者
B28n0157_p0575a07║焉。不治而不亂。不言而自信。不化而自行。蕩蕩乎民
B28n0157_p0575a08║無能名焉。丘疑其為聖。弗知真為聖歟。真不聖歟。商
B28n0157_p0575a09║太宰默然心計曰。孔丘欺我哉。
B28n0157_p0575a10║此指釋迦如來而言也。先舉盛德之君。自三王溯
B28n0157_p0575a11║而上之。以至五帝三皇皆不得稱為至聖。獨西方
B28n0157_p0575a12║之人可以稱之。豈非佛之德智。超過三皇五帝乎。
B28n0157_p0575a13║既欲稱為至聖。而復作疑似之言。以孔子未曾親
B28n0157_p0575a14║見故也。且釋迦之德。非言語所能形容。聖與非聖。
B28n0157_p0575a15║舉不足以稱之。商太宰何人。而能信解此言乎。
B28n0157_p0575a16║列子見南郭子
B28n0157_p0575a17║子列子既師壺𠀉子林。友伯昏瞀人。乃居南郭。從之
B28n0157_p0575a18║處者。日數而不及。雖然。子列子亦微焉。朝朝相與辨。
B28n0157_p0575a19║無不聞。（子列子慈心濟世。顯道之大。）而與南郭子連牆。二十年不
B28n0157_p0575a20║相謁請。（南郭子抗志絕俗。顯道之尊。）相遇於道。目若不相見者。（兩人
B28n0157_p0575b01║俱到亡言絕慮境界。所以相遇之時。心跡落落。無可交接也。）門之徒役。以為子列
B28n0157_p0575b02║子與南郭子有敵不疑。有自楚來者問子列子曰。先
B28n0157_p0575b03║生與南郭子奚敵。子列子曰。南郭子。貌充。心虛。耳無
B28n0157_p0575b04║聞目無見。口無言。心無知。形無惕。（歷舉南郭七德。而以心虛為本。虛至
B28n0157_p0575b05║極處。與空如來藏相應。所謂無法可現。非覺照義也。）往將奚為。雖然。試與汝偕
B28n0157_p0575b06║往閱。弟子四十人同行。見南郭子果若欺魄焉。（欺魄。無知
B28n0157_p0575b07║之貌。）而不可與接。顧視子列子。形神不相偶。而不可與
B28n0157_p0575b08║羣。（形神俱喪。與道合真。）南郭子俄而指子列子之弟子末行者。
B28n0157_p0575b09║與言衎衎然。若專直而在雄者。（不論師資。不簡首末。言機一發。銳不可當。
B28n0157_p0575b10║唐時禪宗尊宿。每有此風。）子列子之徒駭之。反舍咸有疑色。子列
B28n0157_p0575b11║子曰。（以下分為七層。）得意者無言。（此第一層。心領神會。非言可喻。）進知者亦
B28n0157_p0575b12║無言。（此第二層。真智顯現。言語道斷。）用無言為言亦言。無知為知亦
B28n0157_p0575b13║知。（此第三層。由體起用。無而為有。）無言與不言。無知與不知。（此第四層。攝用
B28n0157_p0575b14║歸體。無無亦無。）亦言亦知。（此第五層。全泯不礙全彰。）亦無所不言。亦無所
B28n0157_p0575b15║不知。（此第六層。應機無滯。）亦無所言。亦無所知。（此第七層。全彰不礙全泯。）如
B28n0157_p0575b16║斯而已。（道體之妙。盡於是矣。）汝奚妄駭哉。
B28n0157_p0575b17║此章顯有道之士。非凡情所測也。二子連牆而居。
B28n0157_p0575b18║不相交接。外人焉得而不疑。及列子率門徒以往。
B28n0157_p0575b19║又見南郭子言貌異常。自非列子七番詳陳。闡明
B28n0157_p0575b20║言知之理。世人那得釋其疑耶。
B28n0157_p0576a01║列子好游
B28n0157_p0576a02║初。子列子好游。壺丘子曰。禦寇好游。游何所好。列子
B28n0157_p0576a03║曰。游之樂。所玩無故。人之游也觀其所見。我之游也
B28n0157_p0576a04║觀其所變。游乎游乎。未有能辨其游者。壺丘子曰。禦
B28n0157_p0576a05║寇之游。固與人同歟。而曰固與人異歟。凡所見。亦恆
B28n0157_p0576a06║見其變。玩彼物之無故。不知我亦無故。務外游不知
B28n0157_p0576a07║務內觀。外游者求備於物。內觀者取足於身。取足於
B28n0157_p0576a08║身。游之至也。求備於物。游之不至也。於是列子終身
B28n0157_p0576a09║不出。自以為不知游。壺丘子曰。游其至乎。至游者不
B28n0157_p0576a10║知所適。至觀者不知所眂。物物皆游矣。物物皆觀矣。
B28n0157_p0576a11║是我之所謂游。是我之所謂觀也。故曰。游其至矣乎
B28n0157_p0576a12║游其至矣乎。
B28n0157_p0576a13║列子未明唯識道理。向外馳求。觀其答壺子語自
B28n0157_p0576a14║以為高出常人矣。而不知物之變化雖多。總不外
B28n0157_p0576a15║乎唯心所現也。壺子斥其不異於人。而復示以物
B28n0157_p0576a16║我同一無常。令其返觀自心。體備萬法。以為游觀
B28n0157_p0576a17║之境。列子心領神會。而終身行之。壺子歎為至游。
B28n0157_p0576a18║蓋與老子不出戶知天下。不窺牖見天道。一章同
B28n0157_p0576a19║意。
B28n0157_p0576a20║文摯視疾
B28n0157_p0576b01║龍叔謂文摯曰。子之術微矣。吾有疾。子能已乎。文摯
B28n0157_p0576b02║曰。唯命所聽。然先言子所病之證。龍叔曰。吾鄉譽不
B28n0157_p0576b03║以為榮。國毀不以為辱。得而不喜。失而弗憂。視生如
B28n0157_p0576b04║死。視富如貧。視人如豕。視吾如人。處吾之家。如逆旅
B28n0157_p0576b05║之舍。觀吾之鄉。如戎蠻之國。凡此眾疾。爵賞不能勸。
B28n0157_p0576b06║刑罰不能威。盛衰利害不能易。哀樂不能移。固不可
B28n0157_p0576b07║事國君。交親友。御妻子。制僕隸。此奚疾哉。奚方能已
B28n0157_p0576b08║之乎。文摯乃命龍叔背明而立。文摯自後向明而望
B28n0157_p0576b09║之。既而曰嘻。吾見子之心矣。方寸之地虛矣。幾聖人
B28n0157_p0576b10║也。子心六孔流通。一孔不達。今以聖智為疾者。或由
B28n0157_p0576b11║此乎。非吾淺術所能已也。
B28n0157_p0576b12║龍叔修道於前生。宿習力強。心不偕俗。自以為病。
B28n0157_p0576b13║文摯雖望而見之而不知治之之法。其一孔不達
B28n0157_p0576b14║者。隔世之迷思惟心生。障蔽正智也。欲治此病。在
B28n0157_p0576b15║修習止觀。以澄其識浪。自然正智現前。超凡入聖
B28n0157_p0576b16║矣。文摯術淺。何足以治之。
B28n0157_p0576b17║生死道常
B28n0157_p0576b18║無所由而常生者。道也。（不假修習。本覺常存。道之體也。）由生而生。故
B28n0157_p0576b19║雖終而不亡。常也。（依本覺有不覺。依不覺有始覺。幻軀雖壞自性不迷。湛然常住。）由
B28n0157_p0576b20║生而亡。不幸也。（既能覺悟。忽而亡失。實大不幸。）有所由而常死者。亦
B28n0157_p0577a01║道也。（除滅無明。而妄心永寂。自然契道。）由死而死。故雖未終而自亡
B28n0157_p0577a02║者。亦常。（寂而又寂。身雖住世。而我執已亡。即證真常。）由死而生幸也。（由妄心死。
B28n0157_p0577a03║而真心生。實大幸也。）故無用而生。謂之道。（雖無作為。而示現受生。是菩薩道。）用
B28n0157_p0577a04║道得終謂之常。（安詳順世。千聖通規。）有所用而死者。亦謂之道。
B28n0157_p0577a05║（捨身佈施。是菩薩道。）用道而得死者。亦謂之常。（為道而死。亦利生之常事也。）
B28n0157_p0577a06║此章分為兩段。前段生死屬心。專為自利。就真諦
B28n0157_p0577a07║說。內分二門。一顯性門。二斷惑門。後段生死屬身。
B28n0157_p0577a08║專為利他。就俗諦說。亦分二門。一樂遊門。二苦行
B28n0157_p0577a09║門。列子書中唯此一章最為難解。今依佛教義釋
B28n0157_p0577a10║之。若與舊註參看。孰得孰失。必有能辨之者。
B28n0157_p0577a11║堯治天下
B28n0157_p0577a12║堯治天下五十年。不知天下治歟。不治歟。不知億兆
B28n0157_p0577a13║之願戴己歟。不願戴己歟。顧問左右。左右不知。問外
B28n0157_p0577a14║朝。外朝不知。問在野。在野不知。堯乃微服游於康衢。
B28n0157_p0577a15║聞兒童謠曰。立我蒸民。莫匪爾極。不識不知。順帝之
B28n0157_p0577a16║則。堯喜。問曰。誰教爾為此言。童兒曰。我聞之大夫。問
B28n0157_p0577a17║大夫。大夫曰。古詩也。堯還宮。召舜。因禪以天下。舜不
B28n0157_p0577a18║辭而受之。
B28n0157_p0577a19║此章描寫治道之極致。後世賢聖之君所不能及
B28n0157_p0577a20║也。君不自知。則君亡情矣。左右不知。則左右亡情
B28n0157_p0577b01║矣。外朝在野皆不知。則均亡情矣。堯無可問。祇得
B28n0157_p0577b02║游於康衢。忽聞童謠之辭。恰似以空印空。舉國臣
B28n0157_p0577b03║民。同入於太和之境矣。堯欲不禪。其可得乎。舜欲
B28n0157_p0577b04║不受。其可得乎。閱此章。而不坦然忘我。游心於堯
B28n0157_p0577b05║舜之世者。則其人可知矣。
B28n0157_p0577b06║關尹論道
B28n0157_p0577b07║關尹喜曰。在己無居。（覓心了不可得。即是如實空。）形物其著。（頭頭顯露。
B28n0157_p0577b08║法法全彰。即是如實不空。○古人云。見物即見心。無物心不現。與此同意。）其動若水。（性本無動。
B28n0157_p0577b09║而流動隨緣。）其靜若鏡。（空明之體。雖現萬象。而無所動。）其應若響。（響隨聲應。而不
B28n0157_p0577b10║自發。）故其道。若物者也。（若字。猶佛經之如字。如事如理。一切皆如。謂之如如不動。）物
B28n0157_p0577b11║自違道。（抉其根源。咎由自取。）道不違物。（種瓜得瓜。種豆得豆。）善若道者。亦
B28n0157_p0577b12║不用耳。亦不用目。亦不用力。亦不用心。欲若道而用
B28n0157_p0577b13║視聽形智以求之弗當矣。（凡夫耳目心力為物所囿。故違於道。若能超越視聽
B28n0157_p0577b14║形智之滅。則勿求而自得矣。）瞻之在前。忽焉在後。（道無方所。）用之彌滿
B28n0157_p0577b15║六虛廢之莫知其所。（道非有無。）亦非有心者所能得遠。亦
B28n0157_p0577b16║非無心者所能得近。（心有心無。道未嘗變。）唯默而得之。（不關語言文字。）
B28n0157_p0577b17║而性成之者得之。（本性現成。豈假外求。）知而亡情。能而不為。真
B28n0157_p0577b18║知真能也。發無知。何能情。發不能。何能為。（無知者真知也。真知
B28n0157_p0577b19║現前。自然亡情。不能者真能也。真能現前自然不為。二發字。由本源性地發現。如花之開也。何能情。無妄
B28n0157_p0577b20║情矣。何能為。無妄為矣。言其妄情妄為自然永斷。）聚塊也。積塵也雖無為而
B28n0157_p0578a01║非理也。（申明情與無情之異。有情斷惑證真而成道果。無情轉為依報莊嚴。眼前塵塊。皆是眾生
B28n0157_p0578a02║妄業所感。雖無為。而不同性地之無為。以性地之無為。能起神用。所以異也。）
B28n0157_p0578a03║列子引關尹語甚多。以此章為最精。世所傳關尹
B28n0157_p0578a04║子九篇者偽作也。得此章而讀之。關尹子之面目
B28n0157_p0578a05║見矣。
B28n0157_p0578a06║○湯問第五
B28n0157_p0578a07║湯問夏革
B28n0157_p0578a08║殷湯問於夏革曰。古初有物乎。夏革曰。古初無物。今
B28n0157_p0578a09║惡得物。後之人將謂今之無物。可乎。殷湯曰。然則物
B28n0157_p0578a10║無先後乎。夏革曰。物之終始。初無極已。始或為終。終
B28n0157_p0578a11║或為始。惡知其紀。然自物之外。自事之先。朕所不知
B28n0157_p0578a12║也。殷湯曰。然則上下八方有極盡乎。革曰。不知也。湯
B28n0157_p0578a13║固問。革曰。無則無極。有則有盡。朕何以知之。然無極
B28n0157_p0578a14║之外復無無極。無盡之中復無無盡。無極復無無極。
B28n0157_p0578a15║無盡復無無盡。朕以是知其無極無盡也。而不知其
B28n0157_p0578a16║有極有盡也。
B28n0157_p0578a17║湯疑萬物有始。革以無始答之。湯會其意而知物
B28n0157_p0578a18║無先後。革即申明終始循環之妙。復恐湯問物外
B28n0157_p0578a19║事先。預以不知杜其推求之心。蓋思慮所不及處
B28n0157_p0578a20║即是物之外事之先也。湯又疑虛空有盡。革答不
B28n0157_p0578b01║知。是截斷情識之利刃也。湯不能領而固問之。革
B28n0157_p0578b02║以有無二門詳答。所言無者。十方虛空也。有者。天
B28n0157_p0578b03║地萬物也。虛空無極。天地有盡。人所共知。而說不
B28n0157_p0578b04║知者何也。蓋有從無生。無從有顯。有無互攝。總非
B28n0157_p0578b05║意言分別所能楷定也。故下文層層披剝。以明無
B28n0157_p0578b06║極無盡之義。與內典所云。虛空無邊。世界無邊。眾
B28n0157_p0578b07║生無邊。同意。
B28n0157_p0578b08║焦螟
B28n0157_p0578b09║江浦之間生麼蟲。其名曰焦螟。羣飛而集於蚊睫。弗
B28n0157_p0578b10║相觸也。栖宿去來。蚊弗覺也。離朱子羽方晝拭眥揚
B28n0157_p0578b11║眉而望之。弗見其形。䚦俞師曠方夜擿耳俛首而聽
B28n0157_p0578b12║之。弗聞其聲。唯黃帝與容成子。居空峒之上。同齋三
B28n0157_p0578b13║月。心死形廢徐以神視。塊然見之若嵩山之阿。徐以
B28n0157_p0578b14║氣聽砰然聞之若雷霆之聲。
B28n0157_p0578b15║佛制羅漢飲水。只用肉眼觀。不得用天眼觀。若以
B28n0157_p0578b16║天眼觀之。欲求無蟲之水。不可得矣。黃帝容成得
B28n0157_p0578b17║天眼天耳通。能見焦螟之形。聞焦螟之聲。所謂同
B28n0157_p0578b18║齋三月心死形廢者。修通之方法也。經云。一一微
B28n0157_p0578b19║塵皆有廣大法界。佛與菩薩集會說法。世人多不
B28n0157_p0578b20║能信。若以焦螟之說證之。復何疑哉。
B28n0157_p0579a01║愚公移山
B28n0157_p0579a02║大形（人相。）王屋（我相。）二山。（巍然對峙。）方七百里。高萬仞。本在冀
B28n0157_p0579a03║州之南。河陽之北。（適當其中。）北山愚公者。（不度德。不量力。稱之為愚。）年
B28n0157_p0579a04║且九十。面山而居。（閱厯既深。方知二山為礙。）懲山北之塞。出入之
B28n0157_p0579a05║迂也。（二山亘於懷中。不能直道而行。）聚室而謀曰。吾與汝畢力平險。
B28n0157_p0579a06║指通豫南。達於漢陰。可乎。（忽起移山之計。其愚不可及也。）雜然相許。
B28n0157_p0579a07║（去塞就通。人所樂從。）其妻獻疑曰。以君之力。曾不能損魁父之
B28n0157_p0579a08║丘。如大形王屋何。且焉置土石。（愚公之心陽而直。其妻之心陰而曲。道心
B28n0157_p0579a09║人心。兩相違背。是以獻疑而阻之。）雜曰。投諸渤海之尾。隱土之北。（消散
B28n0157_p0579a10║於不可見之地。）遂率子孫荷擔者三夫。（道生一。一生二。二生三。三生萬物。今有三
B28n0157_p0579a11║人。即萬夫之漸也。愚公之氣壯矣。）叩石墾壤。箕畚運於渤海之尾。（不以
B28n0157_p0579a12║己所惡者。貽害他人。）鄰人京城氏之孀妻。有遺男。始齔。跳往助
B28n0157_p0579a13║之。（京城氏有大家風範。助道緣也。以孀妻弱子而能助力。益堅愚公之志矣。）寒暑易節。始
B28n0157_p0579a14║一反焉。河曲智叟笑而止之曰。甚矣。汝之不惠。以殘
B28n0157_p0579a15║年餘力。曾不能毀山之一毛。其如土石何。（叟之心思。如河流之
B28n0157_p0579a16║屈曲盤旋。障道緣也。以世智辯聰。巧言亂德。幸愚公不為所動。不然。殆矣。）北山愚公長息
B28n0157_p0579a17║曰。汝心之固。固不可徹。曾不若孀妻弱子。雖我之死。
B28n0157_p0579a18║有子存焉。子又生孫。孫又生子。子又有子。子又有孫。
B28n0157_p0579a19║子子孫孫。無窮匱也。而山不加增。何苦而不平。（愚公以生
B28n0157_p0579a20║滅心為主。凡夫意識也。雖相續無窮。而其力甚微。）河曲智叟亡以應。操蛇之
B28n0157_p0579b01║神聞之。（傳送識也。）懼其不已也。告之於帝。（帝者真識也。真識為主。能起大
B28n0157_p0579b02║用。）帝感其誠。命夸蛾氏（夸。大也。蛾。能飛者也。即是大乘。亦名摩訶衍。）二子
B28n0157_p0579b03║（一名奢摩陀。止也。二名毘婆舍那。觀也。）負二山。一厝朔東。一厝雍南。（以大
B28n0157_p0579b04║乘止觀之力。除人我二山。頃刻都盡。）自此冀之南。漢之陰。無隴斷焉。（履道
B28n0157_p0579b05║坦坦。一望無垠。愚公從此安亯太平矣。）
B28n0157_p0579b06║此章策勵世人精勤修道不存退志也。人我二見。
B28n0157_p0579b07║為害甚巨。令修行者不得自由。故須除之。然以思
B28n0157_p0579b08║惟心除之甚難。必由真智為主。以止觀力而移去
B28n0157_p0579b09║之。中間許多周折。形容初步艱難。至止觀雙行。而
B28n0157_p0579b10║一道齊平矣。○愚公智叟。判然兩途。學愚公者。能
B28n0157_p0579b11║獲大益。學智叟者。終身無成。世俗之人。鮮不以此
B28n0157_p0579b12║言為迂也。
B28n0157_p0579b13║夸父追日
B28n0157_p0579b14║夸父不量力。欲追日影。逐之於隅谷之際。渴欲得飲。
B28n0157_p0579b15║赴飲河渭。河渭不足。將走北飲大澤。未至。道渴而死。
B28n0157_p0579b16║棄其杖尸。膏肉所浸生鄧林。鄧林彌廣數千里焉。
B28n0157_p0579b17║此章人皆不識其意之所指。合上章而觀之。則曉
B28n0157_p0579b18║然矣。愚公身老力衰。以子孫無盡之傳。不限時代。
B28n0157_p0579b19║而建業移山。竟得成功。夸父恃其身強力大。欲以
B28n0157_p0579b20║崇朝之功。追及日影。遂致渴死。世之學道者。當以
B28n0157_p0580a01║是為鑑。起恆常心。經久不懈。綿密用功。必能遂意。
B28n0157_p0580a02║若以急躁心。求其速成。雖有大乘根器。亦不免於
B28n0157_p0580a03║中途而廢也。何則。剋期太促。用力太猛。或遭邪魔。
B28n0157_p0580a04║或覯疾病。以至退失初心。與渴死何以異哉。○愚
B28n0157_p0580a05║公所移之山。人我障也。移其可移者也。夸父所追
B28n0157_p0580a06║日影。虛幻相也。追其不可追者也。發趣異途。成壞
B28n0157_p0580a07║立判矣。
B28n0157_p0580a08║兩兒辯日
B28n0157_p0580a09║孔子東游。見兩小兒辯鬬。問其故。一兒曰。我以日始
B28n0157_p0580a10║出時去人近。而日中時遠也。一兒以日初出遠。而日
B28n0157_p0580a11║中時近也。一兒曰。日初出大如車葢。及日中則如盤
B28n0157_p0580a12║盂。此不為遠者小。而近者大乎。一兒曰。日初出滄滄
B28n0157_p0580a13║涼涼。及其日中如探湯。此不為近者熱。而遠者涼乎。
B28n0157_p0580a14║孔子不能決也。兩小兒笑曰。孰謂汝多知乎。
B28n0157_p0580a15║此章與二僧論風旛相似。所謂大小遠近炎涼。皆
B28n0157_p0580a16║是六識妄緣。都無實義。若離徧計性。此等情見纖
B28n0157_p0580a17║毫不起。孔子見兩兒迷執太堅。不能曉以大道。故
B28n0157_p0580a18║且置之。而任其訕笑也。○今依天文格致家之理。
B28n0157_p0580a19║亦甚易解。地為圓體。半徑一萬二千里。日初出時。
B28n0157_p0580a20║遠半徑。日中時。近半徑。晨光橫射而來。故涼。午景
B28n0157_p0580b01║直射而下。故熱。又依視學。凡見遠物。平視大於仰
B28n0157_p0580b02║視。如將紙鳶之綫撒盡。執於遠處則見其大。放至
B28n0157_p0580b03║空中則見其小。此實證也。日初出時。蒙氣厚。故顯
B28n0157_p0580b04║大。日漸高。蒙氣漸薄。故漸小。此皆俗諦。無關大道。
B28n0157_p0580b05║略述梗概。以破兩兒之愚迷而已。
B28n0157_p0580b06║扁鵲換心
B28n0157_p0580b07║魯公扈趙齊嬰二人有疾。同請扁鵲求治。扁鵲治之。
B28n0157_p0580b08║既同愈。謂公扈齊嬰曰。汝曩之所疾。自外而干府藏
B28n0157_p0580b09║者。固藥石之所已。今有偕生之疾。與體偕長。今為汝
B28n0157_p0580b10║攻之何如。二人曰。願先聞其驗。扁鵲謂公扈曰。汝志
B28n0157_p0580b11║彊而氣弱。故足於謀而寡於斷。齊嬰志弱而氣彊。故
B28n0157_p0580b12║少於慮而傷於專。若換汝之心。則均於善矣。扁鵲遂
B28n0157_p0580b13║飲二人毒酒。迷死三日。剖胸探心。易而置之。投以神
B28n0157_p0580b14║藥。既悟如初。二人辭歸。於是公扈反齊嬰之室。而有
B28n0157_p0580b15║其妻子。妻子弗識。齊嬰亦反公扈之室。而有其妻子。
B28n0157_p0580b16║妻子亦弗識。二室因相與訟。求辨於扁鵲。扁鵲辨其
B28n0157_p0580b17║所由。訟乃已。（菩薩入俗利生。須學五明。文摯扁鵲。皆醫方明者也。）
B28n0157_p0580b18║此章述扁鵲之神技也。以後世同類之事證之則
B28n0157_p0580b19║不必剖胸換心。專易二人之神識。足矣。嘗有道家
B28n0157_p0580b20║者流。自嫌衰老。欲換少壯之身。與人同寢。即交易
B28n0157_p0581a01║而去。又晉時有梵僧曇無讖者。人求其講涅槃經。
B28n0157_p0581a02║讖以不善華言。祈禱觀音。夜夢觀音易其頭。遂通
B28n0157_p0581a03║華言。而頭之形容如故。乃觀音之神力也。悟真篇
B28n0157_p0581a04║內有投胎奪舍并移居之句。投胎者。住胎十月方
B28n0157_p0581a05║生也。奪舍者。胎中嬰孩。本有識神。於出胎時。被有
B28n0157_p0581a06║力者撞而奪之也。世人臨產。見有僧道或顯者來。
B28n0157_p0581a07║即此類也。移居者。必煉氣功深。乘人之熟睡而換
B28n0157_p0581a08║之。文中剖換之術。不必判其真假。但以扁鵲之神
B28n0157_p0581a09║技。必有法互易神識。而令二人均其志氣也。
B28n0157_p0581a10║師文鼓琴
B28n0157_p0581a11║瓠巴鼓琴。而鳥舞魚躍。鄭師文聞之。棄家從師襄游。
B28n0157_p0581a12║柱指鈞弦。三年不成章。師襄曰。子可以歸矣。師文舍
B28n0157_p0581a13║其琴。歎曰。文非弦之不能鈞。非章之不能成。文所存
B28n0157_p0581a14║者不在弦。所志者不在聲。內不得於心。外不應於器。
B28n0157_p0581a15║故不敢發手而動弦。且小假之。以觀其後。無幾何復
B28n0157_p0581a16║見師襄。師襄曰。子之琴何如。師文曰。得之矣。請嘗試
B28n0157_p0581a17║之。於是當春而叩商弦以召南呂。涼風忽至。草木成
B28n0157_p0581a18║實。及秋而叩角弦以激夾鍾。溫風徐迴。草木發榮。當
B28n0157_p0581a19║夏而叩羽弦以召黃鍾。霜雪交下。川池暴沍。及冬而
B28n0157_p0581a20║叩徵弦以激蕤賓。陽光熾烈。堅冰立散。將終命宮而
B28n0157_p0581b01║總四弦。則景風翔。慶雲浮。甘露降。醴泉涌。師襄乃撫
B28n0157_p0581b02║心高蹈曰。微矣子之彈也。雖師曠之清角。鄒衍之吹
B28n0157_p0581b03║律。亡以加之。彼將挾琴執管而從子之後耳。
B28n0157_p0581b04║師文鼓琴三年而不成章。固有異於常人矣。文所
B28n0157_p0581b05║存者數語。非但常人不知。恐師襄亦不能知。及其
B28n0157_p0581b06║有得而試之。則變換四時。何其妙也。而疑之者則
B28n0157_p0581b07║曰。文中有當春及秋當夏及冬八字。則知變換四
B28n0157_p0581b08║時。必依當時原有之氣候為本方能變為異時氣
B28n0157_p0581b09║候。是則欲試其技。必分四時鼓之。不能一時全試
B28n0157_p0581b10║也。解之者曰。按此文意。應在一時。設鼓琴正當春
B28n0157_p0581b11║時。以商弦叩之。則變而為秋。既變而為秋矣。即以
B28n0157_p0581b12║所變之秋為本。而叩之以角弦。遂變而為春。作者
B28n0157_p0581b13║但取文便。以春秋作一對。夏冬作一對。不暇計及
B28n0157_p0581b14║夏之無本也。應以秋變而為夏。夏變而為冬。皆以
B28n0157_p0581b15║所變之景物為本而轉換之。遂得一日之間。備歷
B28n0157_p0581b16║四時。而毫無遺憾。乃命宮而總四弦。則祥瑞齊現。
B28n0157_p0581b17║妙用全彰。宜乎師襄歎賞不置也。或疑鼓琴何關
B28n0157_p0581b18║乎道。當知道體無所不在。琴之妙。即道之妙也。
B28n0157_p0581b19║薛譚學謳
B28n0157_p0581b20║薛譚學謳於秦青。未窮青之技。自謂盡之。遂辭歸。秦
B28n0157_p0582a01║青弗止。餞於郊衢。撫節悲歌。聲振林木。響遏行雲。薛
B28n0157_p0582a02║譚乃謝。求反。終身不敢言歸。秦青顧謂其友曰。昔韓
B28n0157_p0582a03║娥東之齊。匱糧。過雍門。鬻歌假食。既去。而餘音繞梁
B28n0157_p0582a04║欐。三日不絕。左右以其人弗去。過逆旅。逆旅人辱之。
B28n0157_p0582a05║韓娥因曼聲哀哭。一里老幼。悲愁垂涕相對。三日不
B28n0157_p0582a06║食。遽而追之。娥還。復為曼聲長歌。一里老幼。喜躍抃
B28n0157_p0582a07║舞。弗能自禁。忘向之悲也。乃厚賂發之。故雍門之人。
B28n0157_p0582a08║至今善歌哭。效娥之遺聲。（上章鼓琴。此章謳歌。皆五明中之聲明也。）
B28n0157_p0582a09║隨舉一技。至造極時。皆非思議所能及。此何故耶。
B28n0157_p0582a10║因其本如來藏妙真如性也。六根六塵。莫不皆然。
B28n0157_p0582a11║故發為謳歌。能振林木。遏行雲。徧虛空界顯妙用
B28n0157_p0582a12║也。以纔生即滅之音聲。而能繞梁三日。其經於眾
B28n0157_p0582a13║生耳根者。何其深也。至於哀哭長歌。而令人悲喜
B28n0157_p0582a14║轉變。不能自主。韓娥之聲學。可謂至矣。然比於佛
B28n0157_p0582a15║之音聲。猶其小焉者。內典所載。法界無邊。佛音聲
B28n0157_p0582a16║亦無邊。佛以一音演說法。眾生隨類各得解。皆謂
B28n0157_p0582a17║世尊同其語。斯則神力不共法。豈凡情所能測耶。
B28n0157_p0582a18║列子此章述音聲之妙。出過常情。以見本性德用。
B28n0157_p0582a19║隨處顯露令人起欣慕之心耳。
B28n0157_p0582a20║來丹報讎
B28n0157_p0582b01║魏黑卵（麤惡之名。）以暱嫌殺𠀉邴章。𠀉邴章之子來丹。（誠篤
B28n0157_p0582b02║之稱。）謀報父之讎。丹氣甚猛。形甚露。計粒而食。順風而
B28n0157_p0582b03║趨。雖怒。不能稱兵以報之。恥假力於人。誓手劒以屠
B28n0157_p0582b04║黑卵。（體弱志強。宜得寶劒）。黑卵悍志絕眾。力抗百夫。筋骨皮肉。
B28n0157_p0582b05║非人類也。延頸承刃。披胷受矢。鋩鍔摧屈。而體無痕
B28n0157_p0582b06║撻。負其材力。視來丹猶雛鷇也。來丹之友申他曰。子
B28n0157_p0582b07║怨黑卵至矣。黑卵之易子過矣。將奚謀焉。來丹垂涕
B28n0157_p0582b08║曰。願子為我謀。申他曰。吾聞衛孔周。其祖得殷帝之
B28n0157_p0582b09║寶劒。（有其人。方有其器。非殷帝不能用。非孔周不能藏。若入他人之手。早已化龍飛去矣。）一童
B28n0157_p0582b10║子服之。卻三軍之眾。（以威神制之。非在殺也。）奚不請焉。來丹遂
B28n0157_p0582b11║適衛。見孔周。執僕御之禮。請先納妻子。後言所欲。孔
B28n0157_p0582b12║周曰。吾有三劒。唯子所擇。皆不能殺人。（內典云。般若大火。燒盡一
B28n0157_p0582b13║切世間盡無有餘。而不損一草。即此義也。）且先言其狀。一曰。含光視之不
B28n0157_p0582b14║可見。運之不知有。其所觸也。泯然無際。經物而物不
B28n0157_p0582b15║覺。二曰。承影。將旦昧爽之交。日夕昏明之際。北面而
B28n0157_p0582b16║察之。淡淡然若有物存。莫識其狀。其所觸也。竊竊然
B28n0157_p0582b17║有聲。經物而物不疾也。三曰。宵練。方晝。則見影而不
B28n0157_p0582b18║見光。方夜。見光而不見形。其觸物也。騞然而過。隨過
B28n0157_p0582b19║隨合。覺疾而不血刃焉。此三寶者。傳之十三世矣。而
B28n0157_p0582b20║無施於事。（劒之為用。非凡情所測。）匣而藏之。未嘗啟封。來丹曰。
B28n0157_p0583a01║雖然。吾必請其下者。孔周乃歸其妻子。與齋七日。晏
B28n0157_p0583a02║陰之間。跪而授其下劒。（與齋七日。而於晏陰之間授之。此何物也。豈世間鋼鐵所
B28n0157_p0583a03║鑄者耶。其質在有無之間。來丹若不慎密。則失之矣。）來丹再拜受之以歸。來丹
B28n0157_p0583a04║遂執劒從黑卵。時黑卵之醉。偃於牖下。自頸至腰三
B28n0157_p0583a05║斬之。黑卵不覺。（忒煞昏迷。）來丹以黑卵之死。趣而退。遇黑
B28n0157_p0583a06║卵之子於門。擊之三下。如投虛。（人之形體本虛。世人妄以為實。今以宵練
B28n0157_p0583a07║擊之。方知其虛。來丹可以悟矣。何讎之足云。）黑卵之子方笑曰。汝何蚩而
B28n0157_p0583a08║三招予。（來丹讎人也。忽而三招子。不悟何待。）來丹知劒之不能殺人也。
B28n0157_p0583a09║歎而歸。（來丹既悟人劒俱空。報讎之念消矣。）黑卵既醒。（亦有悟時。）怒其妻曰。
B28n0157_p0583a10║醉而露我。使我嗌疾而腰急。其子曰。疇昔來丹之來。
B28n0157_p0583a11║遇我於門。三招我。亦使我體疾而支彊。彼其厭我哉。
B28n0157_p0583a12║（章末餘波。不關道意。）
B28n0157_p0583a13║情與無情。皆以真空法性為體。證道之人。物不能
B28n0157_p0583a14║傷。如別章所說。至精之物。亦不傷人。如此章所明。
B28n0157_p0583a15║人皆以報讎不成。為來丹惜。我則以報讎事畢。為
B28n0157_p0583a16║來丹慶。何也。冤仇相報。無已時也。今知四大本空。
B28n0157_p0583a17║五陰非有。則當處解脫。轉熱惱為清涼。豈非大快
B28n0157_p0583a18║事哉。○或疑三劒。必無此物。今為釋之。丙典所載
B28n0157_p0583a19║忉利天王與脩羅戰用種種兵。四天王及護法諸
B28n0157_p0583a20║天亦有執劒者。證知此劒乃天人所授也。殷帝御
B28n0157_p0583b01║世。用此劒以降服鬼神。驅除惡魔。去其害民者。又
B28n0157_p0583b02║若臨敵交戰。仗此劒以往。則敵兵威服。自然退卻。
B28n0157_p0583b03║殷帝既沒。入於孔氏之家。惜乎來丹請下劒。志在
B28n0157_p0583b04║殺讎。非其用也。倘來丹請上劒以往。數黑卵之罪。
B28n0157_p0583b05║而以劒臨之。自然[仁-二+氏]首下心。悔過請宥。從此黑卵
B28n0157_p0583b06║改為良善。則劒之為用大矣。
B28n0157_p0583b07║○力命第六
B28n0157_p0583b08║力不勝命
B28n0157_p0583b09║力謂命曰。若之功奚若我哉。命曰。汝奚功於物。而欲
B28n0157_p0583b10║比朕。力曰。壽夭窮達貴賤貧富。我力之所能也。命曰。
B28n0157_p0583b11║彭祖之智不出堯舜之上而壽八百。顏淵之才不出
B28n0157_p0583b12║眾人之下而壽四八。仲尼之德不出諸侯之下而困
B28n0157_p0583b13║於陳蔡。殷紂之行不出三仁之上而居君位。季札無
B28n0157_p0583b14║爵於吳。田恆專有齊國。夷齊餓於首陽。季氏富於展
B28n0157_p0583b15║禽。若是汝力之所能。奈何壽彼而夭此。窮聖而達逆。
B28n0157_p0583b16║賤賢而貴愚。貧善而富惡耶。力曰。若如若言。我固無
B28n0157_p0583b17║功於物。而物若此耶。此則若之所制耶。命曰。既謂之
B28n0157_p0583b18║命。奈何有制之者耶。朕直而推之。曲而任之。自壽自
B28n0157_p0583b19║夭自窮自達。自貴自賤。自富自貧。朕豈能識之哉。朕
B28n0157_p0583b20║豈能識之哉。
B28n0157_p0584a01║力者。現世所用之才智也。命者。過去所作之業因
B28n0157_p0584a02║也。業因為種。存於八識田中。強弱不齊。生熟不等。
B28n0157_p0584a03║先後發現。即為果報。世人不知。稱之謂命。自古以
B28n0157_p0584a04║來。莫不皆然。列子此篇勸人安命。損卻許多煩惱
B28n0157_p0584a05║也。文中歷敘壽夭窮達之差池。不與其人賢愚善
B28n0157_p0584a06║惡相稱。令人欲問彼蒼而莫得其解。徒以一命字
B28n0157_p0584a07║了之。章末自壽自夭等八箇自字。隱含自種發現。
B28n0157_p0584a08║自身酬業之意。非命所能制。不過直推曲任而已。
B28n0157_p0584a09║不然。彼造物者何能受廓然大公之名哉。
B28n0157_p0584a10║北宮子安命
B28n0157_p0584a11║北宮子謂西門子曰。朕與子並世也。而人子達。並族
B28n0157_p0584a12║也。而人子敬。並貌也。而人子愛。並言也。而人子庸。並
B28n0157_p0584a13║行也。而人子誠。並仕也。而人子貴。並農也。而人子富。
B28n0157_p0584a14║並商也。而人子利。朕衣則裋褐。食則粢糲。居則蓬室。
B28n0157_p0584a15║出則徒行。子衣則文錦。食則粱肉。居則連欐。出則結
B28n0157_p0584a16║駟。在家熙然有棄朕之心。在朝諤然有傲朕之色。請
B28n0157_p0584a17║謁不相及。遨遊不同行。固有年矣。子自以德過朕耶。
B28n0157_p0584a18║西門子曰。予無以知其實。汝造事而窮。予造事而達。
B28n0157_p0584a19║此厚薄之驗歟。而皆謂與予並。汝之顏厚矣。北宮子
B28n0157_p0584a20║無以應。自失而歸。中塗遇東郭先生。先生曰。汝奚往
B28n0157_p0584b01║而反。偊偊而步。有深愧之色耶。北宮子言其狀。東郭
B28n0157_p0584b02║先生曰。吾將舍汝之愧。與汝更之西門氏而問之曰。
B28n0157_p0584b03║汝奚辱北宮子之深乎。固且言之。西門子曰。北宮子
B28n0157_p0584b04║言世族年貌言行與予並。而賤貴貧富與予異。予語
B28n0157_p0584b05║之曰。予無以知其實。汝造事而窮。予造事而達。此將
B28n0157_p0584b06║厚薄之驗歟。而皆謂與予並。汝之顏厚矣。東郭先生
B28n0157_p0584b07║曰。汝之言厚薄。不過言才德之差。吾之言厚薄。異於
B28n0157_p0584b08║是矣。夫北宮子厚於德。薄於命。汝厚於命。薄於德。汝
B28n0157_p0584b09║之達非智得也。北宮子之窮。非愚失也。皆天也。非人
B28n0157_p0584b10║也。而汝以命厚自矜。北宮子以德厚自愧。皆不識夫
B28n0157_p0584b11║固然之理矣。西門子曰。先生止矣。予不敢復言。北宮
B28n0157_p0584b12║子既歸。衣其裋褐。有狐貉之溫。進其茙菽。有稻粱之
B28n0157_p0584b13║味。庇其蓬室。若廣廈之蔭。乘其蓽輅。若文軒之飾。終
B28n0157_p0584b14║身逌然。不知榮辱之在彼也。在我也。東郭先生聞之
B28n0157_p0584b15║曰。北宮子之寐久矣。一言而能寤。易怛也哉。
B28n0157_p0584b16║北宮子以世俗之見。與西門子較量窮達。宜乎為
B28n0157_p0584b17║西門子所訕笑也。幸東郭先生以天命曉之。西門
B28n0157_p0584b18║子既服。北宮子亦釋然心安。何其感化之速耶。雖
B28n0157_p0584b19║然。此三子者皆未聞道也。夫聞道者。不為命之所
B28n0157_p0584b20║囿。而能造乎命者也。且能斷己之命根。以出沒於
B28n0157_p0585a01║命所不及之處。人天三界隨意寄托。十方國土應
B28n0157_p0585a02║願往生。博施濟眾而不受福德。永劫修行。而不辭
B28n0157_p0585a03║勞瘁。菩薩有十力。佛有十力。皆以力勝。謂之力波
B28n0157_p0585a04║羅密。何命之足云。若規規然以聽天任命為宗亦
B28n0157_p0585a05║終於隨業流轉而已。
B28n0157_p0585a06║○楊朱第七（此章恣情放逸非列子之書不足取也）
B28n0157_p0585a07║○說符第八
B28n0157_p0585a08║持後處先
B28n0157_p0585a09║子列子學於壺𠀉子林。壺𠀉子林曰。子知持後則可
B28n0157_p0585a10║言持身矣。列子曰。願聞持後。曰。顧若影則知之。列子
B28n0157_p0585a11║顧而觀影。形枉則影曲。形直則影正。然則枉直隨形
B28n0157_p0585a12║而不在影。屈伸任物而不在我。此之謂持後而處先。
B28n0157_p0585a13║此以形影喻心法也。形枉則影曲。形直則影正。以
B28n0157_p0585a14║喻心邪則萬法皆惡。心正則萬法皆善。法從心生。
B28n0157_p0585a15║猶之影隨形現也。學道之人。心有主宰則萬法唯
B28n0157_p0585a16║心所轉。心則處先而能持其後矣。非若世人心隨
B28n0157_p0585a17║物轉。不能自由。以致後先倒置也。屈伸任物而不
B28n0157_p0585a18║在我一語是轉機。恐後人執成死句。不能超脫耳。
B28n0157_p0585a19║任物云者即是一切無心而已。
B28n0157_p0585a20║九方臯相馬
B28n0157_p0585b01║秦穆公謂伯樂曰。子之年長矣。子姓有可使求馬者
B28n0157_p0585b02║乎。伯樂對曰。良馬可形容筋骨相也。天下之馬者。若
B28n0157_p0585b03║滅若沒若亡若失。若此者絕塵弭𨅊。臣之子皆下才
B28n0157_p0585b04║也。可告以良馬。不可告以天下之馬也。臣有所與共
B28n0157_p0585b05║擔纏薪菜者有九方臯。此其於馬。非臣之下也。請見
B28n0157_p0585b06║之。穆公見之。使行求馬三月而反。報曰。已得之矣。在
B28n0157_p0585b07║沙𠀉。穆公曰。何馬也。對曰。牝而黃。使人往取之。牡而
B28n0157_p0585b08║驪。穆公不說召伯樂而謂之曰。敗矣。子所使求馬者。
B28n0157_p0585b09║色物牝牡尚弗能知。又何馬之能知也。伯樂喟然太
B28n0157_p0585b10║息曰。一至於此乎。是乃其所以千萬臣而無數者也。
B28n0157_p0585b11║若臯之所觀天機也。得其精而忘其麤。在其內而忘
B28n0157_p0585b12║其外。見其所見不見其所不見。視其所視而遺其所
B28n0157_p0585b13║不視。若臯之相馬。乃有貴乎馬者也。馬至。果天下之
B28n0157_p0585b14║馬也。
B28n0157_p0585b15║此章可作三種喻。一者求經世之才。須具九方臯
B28n0157_p0585b16║眼目。方能得伊尹太公其人者。二者接超世之機
B28n0157_p0585b17║須具九方臯眼目。方能得六祖臨濟其人者。三者
B28n0157_p0585b18║讀載道之書。須具九方臯眼目。不在語言文字上
B28n0157_p0585b19║計較短長。心與古會。而離言妙旨。豁然顯露。求文
B28n0157_p0585b20║字相。了不可得。觀其言天下之馬若滅若沒。若亡
B28n0157_p0586a01║若失。豈專論馬也哉。其寄意遠矣。唯九方臯觀之
B28n0157_p0586a02║以天機始能見其神。既得其神。則牝牡驪黃。何庸
B28n0157_p0586a03║介意。故伯樂以得精忘麤等四句稱之。此四句義。
B28n0157_p0586a04║實為三喻之祕密心法也。
B28n0157_p0586a05║不死之道
B28n0157_p0586a06║昔人言。有知不死之道者。燕君使人受之。不捷。而言
B28n0157_p0586a07║者死。燕君甚怒其使者將加誅焉。幸臣諫曰。人所憂
B28n0157_p0586a08║者莫急乎死。己所重者莫過乎生。彼自喪其生。安能
B28n0157_p0586a09║令君不死也乃不誅。有齊子亦欲學其道。聞言者之
B28n0157_p0586a10║死。乃撫膺而恨。富子聞而笑之。曰。夫所欲學不死。其
B28n0157_p0586a11║人已死。而猶恨之。是不知所以為學。胡子曰。富子之
B28n0157_p0586a12║言非也。凡人有術不能行者有矣。能行而無其術者
B28n0157_p0586a13║亦有矣。衛人有善數者。臨死以訣喻其子。其子志其
B28n0157_p0586a14║言而不能行也。他人問之。以其父所言告之。問者用
B28n0157_p0586a15║其言而行其術。與其父無差焉。若然。死者奚為不能
B28n0157_p0586a16║言生術哉。
B28n0157_p0586a17║此章示學道之要門也。知而未行者可以教人。而
B28n0157_p0586a18║得其傳者可以成道。此理之當然者。而世人每不
B28n0157_p0586a19║信之。以致當面錯過。終身無學。為治此病。分作三
B28n0157_p0586a20║層。一者燕君不得其術而怒使者。納幸臣之諫而
B28n0157_p0586b01║釋然無悔。可謂毫無灼見矣。二者齊子恨言者之
B28n0157_p0586b02║死。而富子笑之。胡子申其正義。以解富子之誚。三
B28n0157_p0586b03║者胡子引衛人之事以實其說。衛子得父之傳而
B28n0157_p0586b04║不能行。告之於人而人行之。與其父同。學道之人。
B28n0157_p0586b05║苟知此意。則尋師訪友。隨處獲益。然亦須辨其邪
B28n0157_p0586b06║正。方不被外道所惑也。○不死之道。出自黃帝。戰
B28n0157_p0586b07║國末時。已失其傳。秦皇漢武求之而不可得。後來
B28n0157_p0586b08║金丹之術行於世間。真偽雜出。梁隱士陶宏景得
B28n0157_p0586b09║其真傳。授之沙門曇鸞鸞遇菩提留支。詳論不死
B28n0157_p0586b10║之道。遂焚仙經而修淨土。以觀經為宗。即得上品
B28n0157_p0586b11║上生。瑞應彌空。人所共見。六朝以來。行此法者。皆
B28n0157_p0586b12║能往生淨土。得不死之道。無有終極。此法以無量
B28n0157_p0586b13║壽經。觀經。阿彌陀經。往生論。四種為本。卷冊具在。
B28n0157_p0586b14║不煩他求。若不依此法。而別求師傳。誤入邪途。深
B28n0157_p0586b15║為可惜。豈知不死之道。即在目前。人人可學。祇須
B28n0157_p0586b16║發起真實信心。便能超出三界。永脫輪回也。
B28n0157_p0586b17║簡子放生
B28n0157_p0586b18║邯鄲之民。以正月之旦。獻鳩於簡子。簡子大悅。厚賞
B28n0157_p0586b19║之。客問其故。簡子曰。正旦放生。示有恩也。客曰。民知
B28n0157_p0586b20║君之欲放之。競而捕之。死者眾矣。君如欲生之。不若
B28n0157_p0587a01║禁民勿捕。捕而放之。恩過不相補矣。簡子曰然。
B28n0157_p0587a02║簡子之誤。在厚賞獻鳩者。即以啟網捕之害也。客
B28n0157_p0587a03║以正義曉之。實探源之論。為人上者所當學。然不
B28n0157_p0587a04║可以此言而遂廢放生之善舉也。蓋力之所能禁
B28n0157_p0587a05║者。禁之。力所不能禁者。買而放之。遠追流水長者
B28n0157_p0587a06║之遺風。而與業道眾生結未來出世因緣。豈非菩
B28n0157_p0587a07║薩道中之大方便乎。
B28n0157_p0587a08║鮑子進言
B28n0157_p0587a09║齊田氏祖於庭。食客千人。中坐。有獻魚鴈者。田氏視
B28n0157_p0587a10║之。乃歎曰。天之於民厚矣。殖五穀。生魚鳥。以為之用。
B28n0157_p0587a11║眾客和之如響。鮑氏之子。年十二。預於次。進曰。不如
B28n0157_p0587a12║君言。天地萬物。與我並生類也。類無貴賤。徒以小大
B28n0157_p0587a13║智力而相制。迭相食。非相為而生之。人取可食者而
B28n0157_p0587a14║食之。豈天本為人生之。且蚊蚋𠾱膚。虎狼食肉。非天
B28n0157_p0587a15║本為蚊蚋生人。虎狼生肉者哉。
B28n0157_p0587a16║田氏以世俗之見。歎天之厚於人。與西洋教意相
B28n0157_p0587a17║同。鮑氏之子。突然而出。如霜鐘破曉。警醒昏迷。非
B28n0157_p0587a18║菩薩應化而何。此等語言。中夏未之前聞。唯西竺
B28n0157_p0587a19║婆羅門制斷肉戒。釋迦降生。演說六道輪回之苦。
B28n0157_p0587a20║一切有情。無非過去世中父母六親。尚忍食其肉。
B28n0157_p0587b01║以資一時之口腹哉。故楞伽經終之以不食肉。列
B28n0157_p0587b02║子八篇將終。亦有二章述救護生靈之道。何其與
B28n0157_p0587b03║佛經遙遙相應如出一轍耶。
B28n0157_p0587b04║沖虛經發隱
B28n0157_p0587b05║
B28n0157_p0587b06║
B28n0157_p0587b07║
B28n0157_p0587b08║
B28n0157_p0587b09║
B28n0157_p0587b10║板存金陵刻經處