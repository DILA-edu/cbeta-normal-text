B28n0157_p0588a01║
B28n0157_p0588a02║【圖】
B28n0157_p0588a03║
B28n0157_p0588a04║
B28n0157_p0588a05║
B28n0157_p0588a06║
B28n0157_p0588a07║
B28n0157_p0588a08║
B28n0157_p0588a09║
B28n0157_p0588a10║
B28n0157_p0588a11║南華經發隱敍
B28n0157_p0588a12║太史公言莊周作漁父盜跖胠篋。以詆訾孔子之徒。
B28n0157_p0588a13║以明老子之術。豈知漁父盜跖皆他人依托。大違莊
B28n0157_p0588a14║子本意。觀其內篇推尊孔子處。便可知矣。司馬氏不
B28n0157_p0588a15║於內篇窺莊子之學。而據偽撰以判莊子。宜其將老
B28n0157_p0588a16║莊申韓合為一傳也。至唐初尊之為南華經。而作註
B28n0157_p0588a17║解者漸多。唯明之陸西星憨山清二家。以佛理釋之。
B28n0157_p0588a18║憨山僅釋內篇。西星則解全部。今閱二書。猶有發揮
B28n0157_p0588a19║未盡之意。因以己意釋十二章。與古今著述。迥不相
B28n0157_p0588a20║同。質之漆園。當亦相視而笑。嘗見宗鏡判老莊為通
B28n0157_p0588b01║明禪。憨山判老莊為天乘止觀。及讀其書。或論處世。
B28n0157_p0588b02║或論出世。出世之言。或淺或深。淺者不出天乘。深者
B28n0157_p0588b03║直達佛界。以是知老列莊三子。皆從薩婆若海逆流
B28n0157_p0588b04║而出。和光混俗。說五乘法。（人乘。天乘。聲聞乘。菩薩乘。佛乘。）能令眾生
B28n0157_p0588b05║隨根獲益。後之解者局於一途。終不能盡三大士之
B28n0157_p0588b06║蘊奧也。
B28n0157_p0588b07║光緒甲辰仲秋之月石埭楊文會識於金陵刻經處
B28n0157_p0588b08║
B28n0157_p0588b09║
B28n0157_p0588b10║
B28n0157_p0588b11║南華經發隱
B28n0157_p0588b12║石埭楊文會仁山註
B28n0157_p0588b13║鯤鵬變化（逍遙遊）
B28n0157_p0588b14║北冥有魚。其名為鯤。鯤之大不知其幾千里也。化而
B28n0157_p0588b15║為鳥。其名為鵬。鵬之背不知其幾千里也。怒而飛。其
B28n0157_p0588b16║翼若垂天之雲。是鳥也。海運則將徙於南冥。南冥者
B28n0157_p0588b17║天池也。齊諧者志怪者也。諧之言曰。鵬之徙於南冥
B28n0157_p0588b18║也。水擊三千里。摶扶搖而上者九萬里。去以六月息
B28n0157_p0588b19║者也。野馬也。塵埃也。生物之以息相吹也。天之蒼蒼
B28n0157_p0588b20║其正色耶。其遠而無所至極耶。其視下也亦若是則
B28n0157_p0589a01║已矣。且夫水之積也不厚。則負大舟也無力。覆杯水
B28n0157_p0589a02║於㘭堂之上。則芥為之舟。置杯焉則膠。水淺而舟大
B28n0157_p0589a03║也。風之積也不厚。則其負大翼也無力。故九萬里。則
B28n0157_p0589a04║風斯在下矣。而後乃今培風。背負青天而莫之夭閼
B28n0157_p0589a05║者。而後乃今將圖南。蜩與鸒鳩笑之曰。我決起而飛
B28n0157_p0589a06║搶榆枋。時則不至。而控於地而已矣。奚以之九萬里
B28n0157_p0589a07║而南為。適莽蒼者。三餐而反。腹猶果然。適百里者。宿
B28n0157_p0589a08║舂糧。適千里者。三月聚糧。之二蟲又何知。小知不及
B28n0157_p0589a09║大知。小年不及大年。奚以知其然也。朝菌不知晦朔。
B28n0157_p0589a10║蟪蛄不知春秋。此小年也。楚之南有冥靈者。以五百
B28n0157_p0589a11║歲為春。五百歲為秋。上古有大椿者。以八千歲為春。
B28n0157_p0589a12║八千歲為秋。而彭祖乃今以久特聞。眾人匹之。不亦
B28n0157_p0589a13║悲乎。湯之問棘也是已。窮髮之北。有冥海者。天池也。
B28n0157_p0589a14║有魚焉。其廣數千里未有知其脩者。其名為鯤。有鳥
B28n0157_p0589a15║焉。其名為鵬。背若泰山。翼若垂天之雲。摶扶搖羊角
B28n0157_p0589a16║而上者九萬里。絕雲氣。負青天。然後圖南。且適南冥
B28n0157_p0589a17║也。斥鴳笑之曰。彼且奚適也。我騰躍而上。不過數仞
B28n0157_p0589a18║而下。翱翔蓬蒿之間。此亦飛之至也。而彼且奚適也。
B28n0157_p0589a19║此小大之辨也。故夫知效一官。行比一鄉。德合一君
B28n0157_p0589a20║而徵一國者。其自視也。亦若此矣。而宋榮子猶然笑
B28n0157_p0589b01║之。且舉世而譽之而不加勸。舉世而非之而不加沮。
B28n0157_p0589b02║定乎內外之分。辨乎。榮辱之境。斯已矣。彼其於世未
B28n0157_p0589b03║數數然也。雖然。猶有未樹也。夫列子御風而行。泠然
B28n0157_p0589b04║善也。旬有五日而後反。彼於致福者未數數然也。此
B28n0157_p0589b05║雖免乎行。猶有所待者也。若夫乘天地之正。而御六
B28n0157_p0589b06║氣之辨。以遊無窮者。彼且惡乎待哉。故曰。至人無己。
B28n0157_p0589b07║神人無功。聖人無名。
B28n0157_p0589b08║此一章書。有十大。一者具大因。二者證大果。三者
B28n0157_p0589b09║居大處。四者翔大路。五者御大風。六者亯大年。七
B28n0157_p0589b10║者遊大道。八者忘大我。九者泯大功。十者隱大名。
B28n0157_p0589b11║初釋大因。北冥。幽闇之處也。鯤魚潛藏其內。喻根
B28n0157_p0589b12║本無明也。此無明體。即是諸佛不動智。是之謂具
B28n0157_p0589b13║大因。二釋大果。鯤化為鵬。奮迅而飛。脫離陰溼。而
B28n0157_p0589b14║遊清虛。無障無礙。是之謂證大果。三釋。大處。南冥
B28n0157_p0589b15║天池。離明之方也。善財南詢。龍女南往。皆以處表
B28n0157_p0589b16║法。天池者。浮幢王剎諸香水海之象也。是之謂居
B28n0157_p0589b17║大處。四釋大路。水擊三千。高翔九萬。蒼蒼一色。遠
B28n0157_p0589b18║而無極。雖六月乃息。仍不離一真法界也。是之謂
B28n0157_p0589b19║翔大路。五釋大風。風積不厚。則不能負大翼。乘九
B28n0157_p0589b20║萬里之風。方可圖南。此風何所表耶。乃表大願也。
B28n0157_p0590a01║現身九界。普行六度。乘此大願。方證妙果。是之謂
B28n0157_p0590a02║御大風。六釋大年。以小年大年相形。皆有限量之
B28n0157_p0590a03║年也。意在無限量之年。如齊物論莫壽乎殤子。而
B28n0157_p0590a04║彭祖為天。壽天齊。而大年顯矣。是之謂亯大年。七
B28n0157_p0590a05║釋大道。若夫乘天地之正。而御六氣之辨者。即大
B28n0157_p0590a06║道也。無待於外。而遊無窮者。即逍遙遊也。是之謂
B28n0157_p0590a07║遊大道。八釋大我。夫至人者。宇宙在乎手。萬化生
B28n0157_p0590a08║乎身者也。法身大我。豎窮三際。橫亘十方。而無我
B28n0157_p0590a09║相可得。是之謂忘大我。九釋大功。藐姑神人。利澤
B28n0157_p0590a10║遐敷。年豐物阜。而不見其功。是之謂泯大功。十釋
B28n0157_p0590a11║大名。聖如唐堯蕩蕩乎民無能名焉。是之謂隱大
B28n0157_p0590a12║名。舊解謂此三人無有淺深。竊窺莊生之意。當以
B28n0157_p0590a13║法報化三身配之。以上略舉十大。為南華別開生
B28n0157_p0590a14║面。闡逍遙遊之奧旨。至於文字離奇。章法變幻。諸
B28n0157_p0590a15║家論之詳矣。不煩贅述。
B28n0157_p0590a16║子綦喪我（齊物論）
B28n0157_p0590a17║南郭子綦隱几而坐。仰天而噓。嗒焉似喪其耦。顏成
B28n0157_p0590a18║子游立侍乎前。曰。何居乎。形固可使如槁木。而心固
B28n0157_p0590a19║可使如死灰乎。今之隱几者。非昔之隱几者也。子綦
B28n0157_p0590a20║曰。偃。不亦善乎而問之也。今者吾喪我。汝知之乎。
B28n0157_p0590b01║此篇摘錄開章七十餘言。辨明喪耦喪我二種差
B28n0157_p0590b02║別。蓋旁人見其容貌異常。有似喪耦。耦者對待之
B28n0157_p0590b03║法也。心不外緣。幾如槁木死灰矣。而豈知南郭子
B28n0157_p0590b04║內證無心。我執已亡乎。倘我執未亡。定有對待法
B28n0157_p0590b05║時時現前。不能深入寶明空海。平等普觀也。下文
B28n0157_p0590b06║種種不齊之物論。皆從喪我一法而齊之。了無餘
B28n0157_p0590b07║蘊所謂得其一萬事畢者。此之謂也。
B28n0157_p0590b08║回問心齋（人間世）
B28n0157_p0590b09║回曰。敢問心齋。仲尼曰。若一志。無聽之以耳。而聽之
B28n0157_p0590b10║以心。無聽之以心。而聽之以氣。聽止於耳。心止於符。
B28n0157_p0590b11║氣也者虛而待物者也。唯道集虛。虛者心齋也。顏回
B28n0157_p0590b12║曰。回之未始得使。實自回也。得使之也。未始有回也。
B28n0157_p0590b13║可謂虛乎。夫子曰。盡矣。
B28n0157_p0590b14║仲尼欲示心齋之法。先以返流全一誡之。然後令
B28n0157_p0590b15║其從耳門入。先破浮塵根。次破分別識。後顯徧界
B28n0157_p0590b16║不藏之聞性。即是七大中之根大。何以名之為氣
B28n0157_p0590b17║耶。蓋所謂氣者。身內身外。有情無情。平等無二者
B28n0157_p0590b18║也。隨有聲動。聞根即顯。所謂循業發現者是也。聽
B28n0157_p0590b19║止於耳。釋浮塵根之分齊。根塵交接。滯而不脫。所
B28n0157_p0590b20║以須破。心止於符。釋分別識之分齊。五根對境。有
B28n0157_p0591a01║同時意識。與五識俱。不前不後。故謂之符。此識葢
B28n0157_p0591a02║覆真性。所以須破。氣也者虛而待物者也。名之為
B28n0157_p0591a03║氣。其實真空也。自性真空。物來即應。故為道之本
B28n0157_p0591a04║體。見此本體。安有不心齋者乎。顏子即時領解。而
B28n0157_p0591a05║應之曰。未聞師訓。妄執為我。既聞師訓。本來無我。
B28n0157_p0591a06║可得謂之虛乎。夫子印之曰。心齋之法。盡於是矣。
B28n0157_p0591a07║吾語若。（吾告汝。）若能入遊其樊。（入衛君之樊。而不干其祿。故謂之遊。）而無
B28n0157_p0591a08║感其名。（不自衒其能。故無名可感。）入則鳴。不入則止。（聞者信從。則言之聞者不
B28n0157_p0591a09║信。則不言。）無門。（不立門戶。）無毒。（不設醫方。）一宅。而寓於不得已。（以一清虛
B28n0157_p0591a10║之境。為棲神之所。感而後應。不為物先。）則幾矣。（於入世之道。其庶幾乎。）
B28n0157_p0591a11║若能二字。與則幾矣三字。首尾相應。○下文劈空
B28n0157_p0591a12║而來。縱橫排盪。神化莫測。非法身大士。不能道其
B28n0157_p0591a13║隻字。
B28n0157_p0591a14║絕迹易。（行無轍迹。猶是易事。）無行地難。（讓公答六祖云。聖諦亦不為。何階級之有。六祖
B28n0157_p0591a15║云。汝如是。吾亦如是。故知宗門極則。到無行地。所以最難也。）為人使。易以偽。（隨情流轉。
B28n0157_p0591a16║動成虛妄。）為天使。難以偽。（率性而行。觸處全真。）聞以有翼飛者矣。未
B28n0157_p0591a17║聞以無翼飛者也。（古人云。不疾而速。不行而至。即是此義。有梵僧晨離天竺。午至東土。
B28n0157_p0591a18║禪德猶嫌其緩。鄧隱峯振錫凌空而過。令兩軍罷戰。此皆無翼而飛者也。）聞以有知知者
B28n0157_p0591a19║矣。未聞以無知知者也。（孔子曰。吾有知乎哉。無知也。梁武帝問達摩曰。對朕者誰。
B28n0157_p0591a20║答曰不識。此皆無知而知者也。○上二語皆說未聞。乃係歎美之辭。非謂其無有也。）瞻彼闋者。
B28n0157_p0591b01║虛室生白。（分破無明。性空自顯。）吉祥止止。（吉祥者至善之地也。求其動相了不可得。
B28n0157_p0591b02║即是性定。而以修定契合。故重言止止也。大學言知止而後有定。亦同此義。）夫且不止。（此一
B28n0157_p0591b03║轉語。警醒愚迷。）是之謂坐馳。（雖妄念紛馳。而自性未嘗動也。）夫徇耳目內通
B28n0157_p0591b04║（返見返聞。徹證心元。）而外於心知。（離分別識。）鬼神將來舍。（三界有情。同歸性海。）
B28n0157_p0591b05║而况人乎。（天下歸仁。）是萬物之化也。（無不從此法界流。）禹舜之所
B28n0157_p0591b06║紐也。伏羲几蘧之所行終。而况散焉者乎。（歷舉上古聖帝共行
B28n0157_p0591b07║此道。以啟後人信修之心。）
B28n0157_p0591b08║此章孔顏問答有千餘言。今錄後段二百餘言。為
B28n0157_p0591b09║之解釋。以通其義。以前皆孔子徵詰之辭。至心齋
B28n0157_p0591b10║以後。乃正答入衛之道。又復詳示超世之學。窮高
B28n0157_p0591b11║極微。為傳心妙旨。至耳目內通一語。應前聽之以
B28n0157_p0591b12║氣。而况人乎一語。作入衛收束。言辭如此善巧。而
B28n0157_p0591b13║實出於無心也。
B28n0157_p0591b14║兀者王駘（德充符）
B28n0157_p0591b15║魯有兀者王駘。從之遊者與仲尼相若。常季問於仲
B28n0157_p0591b16║尼曰。王駘。兀者也。從之遊者。與夫子中分魯。立不教。
B28n0157_p0591b17║坐不議。虛而往。實而歸。固有不言之教。無形而心成
B28n0157_p0591b18║者耶。是何人也。仲尼曰。夫子。聖人也。丘也直後而未
B28n0157_p0591b19║往耳。丘將以為師。而况不若丘者乎。奚假魯國。丘將
B28n0157_p0591b20║引天下而與從之。常季曰。彼兀者也。而王先生。其與
B28n0157_p0592a01║庸亦遠矣。若然者。其用心也獨若之何。
B28n0157_p0592a02║王駘與仲尼分道揚鑣。一顯一密。行顯教者。耳提
B28n0157_p0592a03║面命。進德修業。人所共知。行密教者。潛移默化。理
B28n0157_p0592a04║得心安。人所難見。常季怪而問之。仲尼直以聖人
B28n0157_p0592a05║稱王駘。而願引天下從之遊。益動常季之疑矣。
B28n0157_p0592a06║仲尼曰。死生亦大矣。而不得與之變。雖天地覆墜。亦
B28n0157_p0592a07║將不與之遺。審乎無假。而不與物遷。命物之化。而守
B28n0157_p0592a08║其宗也。常季曰。何謂也。
B28n0157_p0592a09║痛切至死生。而不能動其心。毀壞至天地。而不能
B28n0157_p0592a10║易其性。深知真常不變之義。不隨萬物遷化。且萬
B28n0157_p0592a11║物化生。同出一原。既窮其原。何有一物而不由之
B28n0157_p0592a12║化生耶。命者。主宰義。入此三昧者。無作妙用。非情
B28n0157_p0592a13║量所測。豈有主宰之心。如外道所稱大梵天王者
B28n0157_p0592a14║乎。宗者。萬法之本也。若有可守。則非宗矣。愚者昧
B28n0157_p0592a15║之。智者見之。知其頭頭顯露。法法全彰。無壞無失。
B28n0157_p0592a16║強名為守。此二句中。命字守字。俱要活看。慎毋執
B28n0157_p0592a17║言失旨也。仲尼如此開示。常季仍不能曉。故復問
B28n0157_p0592a18║之。
B28n0157_p0592a19║仲尼曰。自其異者視之。肝膽。楚越也。（依生滅門。作差別觀。）自其
B28n0157_p0592a20║同者視之。萬物皆一也。（依真如門。作平等觀。）夫若然者。且不知
B28n0157_p0592b01║耳目之所宜。而遊心乎德之和。（二門不二。則不為耳目所牖。而情與無情。
B28n0157_p0592b02║煥然等現矣。）物視其所一。而不見其所喪。（差別即平等。何得喪之有。）視
B28n0157_p0592b03║喪其足。猶遺土也。（內四大與外四大無二無別。善忘我者也。）
B28n0157_p0592b04║常季曰。彼為己。（言其專為修己。）以其知得其心。（以六識觀照。而得八識現
B28n0157_p0592b05║量。）以其心。得其常心。（超八識現量。而顯常住真心。）物何為最之哉。
B28n0157_p0592b06║（彼但修己。無益於人。人何為尊崇如此耶。）
B28n0157_p0592b07║常季只悟王駘之體。不悟即體之用。故勞仲尼委
B28n0157_p0592b08║示也。
B28n0157_p0592b09║仲尼曰。人莫鑑於流水。（流動之水。不能鑑物。）而鑑於止水。（止水澄清。
B28n0157_p0592b10║方能鑑之。）唯止。能止眾止。（就俗諦言之。一家仁。一國興仁。一家讓。一國興讓。就真諦言之。
B28n0157_p0592b11║一人發真歸元。十方虛空盡皆消殞。均同此義。○以下文勢。分賓主四科。）受命於地。唯松
B28n0157_p0592b12║柏獨也在。冬夏青青。（引植物為喻。謂之賓中賓。）受命於天。唯舜獨
B28n0157_p0592b13║也正。幸能正生以正眾生。（引古聖作證。謂之賓中主。）夫保始之徵。
B28n0157_p0592b14║（徹證心元。妄想不起。）不懼之實。（一切無畏。魔不能撓。）勇士一人。雄入於九
B28n0157_p0592b15║軍。將求名而能自要者。而猶若是。（保始二語。既為王駘寫影。而忽插入
B28n0157_p0592b16║勇士一喻。所以謂之主中賓。）而况官天地（官者主宰也。即先天而天勿違者也。）府萬
B28n0157_p0592b17║物。（府者囊括也。心月孤懸。光吞萬象。）直寓六骸（應身入世。直寄寓耳。六骸者。頭身二手二
B28n0157_p0592b18║足也。）象耳目（在目為見。在耳為聞。人所共知。而勝義根。非人所知也。）一知之所知
B28n0157_p0592b19║（證無分別心。而有分別用。）而心未嘗死者乎。（本自無生。何死之有。金剛經應無所住而
B28n0157_p0592b20║生其心。亦同此義。此段方是主中主。二十七字。作一句讀。）彼且擇日而登假。（言其不久
B28n0157_p0593a01║當入涅槃。）人則從是也。（人之從遊者。以其妙用無形。隨根普益耳。）彼且何肯以
B28n0157_p0593a02║物為事乎。（王駘自他兩忘。不住有為。不住無為。何嘗有教人之意。存乎其心耶。）
B28n0157_p0593a03║此文出於莊周之手。稱王駘盛德。由常季發問。而
B28n0157_p0593a04║仲尼答之。究竟王駘有無其人。而常季仲尼有無
B28n0157_p0593a05║其言耶。皆不必問也。以慧眼觀之。莊周者幻化人
B28n0157_p0593a06║也。王駘常季仲尼。幻中之幻者也。乃至三界四生
B28n0157_p0593a07║六道。無一而非幻也。幻化之中。有知幻者。知幻即
B28n0157_p0593a08║離。離幻即覺。覺則非幻乎。曰否也。經云。若有一法
B28n0157_p0593a09║過於涅槃。我亦說為如幻如化。然則如之何而可
B28n0157_p0593a10║也。曰不起妄計而已矣。太史公作項羽本記。述戰
B28n0157_p0593a11║時之言行。太史公親見之而親聞之乎。抑從他人
B28n0157_p0593a12║傳聞而筆之於書乎。誰得而究詰也。一切唯心造
B28n0157_p0593a13║一言。足以概之矣。古今人同此心也。此心之妙。同
B28n0157_p0593a14║而別。別而同者也。今人展閱此書。有莊周出現。又
B28n0157_p0593a15║有王駘常季仲尼同時出現。仲尼之言。王駘之德。
B28n0157_p0593a16║畢現於心鏡中。一真法界。主伴交參。妙旨泠然。非
B28n0157_p0593a17║今非古。誰謂參訪知識。須歷百城煙水也。
B28n0157_p0593a18║女偊論道（大宗師）
B28n0157_p0593a19║南伯子葵（葵心向日。表慕道之誠也。）問乎女偊曰。子之年長矣。而
B28n0157_p0593a20║色若孺子。何也。曰。吾聞道矣。南伯子葵曰。道可得學
B28n0157_p0593b01║耶。曰。惡。惡可。子非其人也。（時節未至。）夫卜梁倚有聖人之
B28n0157_p0593b02║才。而無聖人之道。我有聖人之道。而無聖人之才。吾
B28n0157_p0593b03║欲以教之。庶幾其果為聖人乎。不然。以聖人之道。告
B28n0157_p0593b04║聖人之才。亦易矣。吾猶守而告之。（雖得上根。猶不輕授。慎之又慎。其道
B28n0157_p0593b05║始尊。）三日。而後能外天下。（人在天下。猶牢籠也。外天下。則脫牢籠矣。）已外天
B28n0157_p0593b06║下矣。吾又守之。七日。而後能外物。（陰符經云。心生於物。死於物。既能外
B28n0157_p0593b07║物。則心不隨物轉矣。）已外物矣。吾又守之。九日。而後能外生。（人之
B28n0157_p0593b08║所最重者莫如生。既能外生。則無一法可當情矣。）已外生矣。而後能朝徹。（長夜
B28n0157_p0593b09║漫漫。忽然天曉。）朝徹而後能見獨。（靈光獨耀。迥脫根塵。）見獨。而後能無
B28n0157_p0593b10║古今。（妄念遷流。方有古今之異。既能見獨。則妄念全消。過未現在。不出當念。遂能長劫入短劫。短劫
B28n0157_p0593b11║入長劫。延促自由。豈有古往今來之定相耶。）無古今。而後能入於不死不
B28n0157_p0593b12║生。（古今遷流。方有死生去來之相。今證一剎那際三昧。時量全消。迷者妄見生死。實無生死。悟者本無
B28n0157_p0593b13║生死。示現生死。所謂生死涅槃二俱平等。方是不死不生義也。）殺生者不死。生生者
B28n0157_p0593b14║不生。（即用明體。以釋不死不生之義。道之真體。具殺生生生二用。所以證其不死不生也。禪宗謂之
B28n0157_p0593b15║殺活自在。）其為物。（即指道體。）無不將也。（一入一切。）無不迎也。（一攝一切。○上
B28n0157_p0593b16║文外天下。外物。外生。皆是不將不迎。此文反之。為無不將無不迎。）無不毀也（一壞一切壞。○
B28n0157_p0593b17║應上文殺生者不死。）無不成也。（一成一切成。○應上文生生者不生。）其名為攖寧。
B28n0157_p0593b18║（即將。即迎。即毀。即成。合四句為一攖字。朝徹。見獨。無古今。不死生。合四句為一寧字。前文先寧而後攖。此
B28n0157_p0593b19║文先攖而後寧。顛倒妙用。存乎其人。道無定法也。）攖寧也者。攖而後成者也。
B28n0157_p0593b20║（攖者煩擾也。寧者沈靜也。兩門相反。適以相成。所謂八萬塵勞。即解脫相也。）南伯子葵曰。
B28n0157_p0594a01║子獨惡乎聞之。曰。聞諸副墨之子。（去聖時遙。尋諸簡冊。可得道意。）副
B28n0157_p0594a02║墨之子。聞諸洛誦之孫。（進而求之。讀誦純熟。妙義自顯。）洛誦之孫聞
B28n0157_p0594a03║之瞻明。（見地明徹。）瞻明聞之聶許。（攝念自許。）聶許聞之需役。（拳拳
B28n0157_p0594a04║服膺。）需役聞之於謳。（詠歎入神。）於謳聞之玄冥。（萬法俱泯）玄冥聞
B28n0157_p0594a05║之參寥。（真空顯露。）參寥聞之疑始。（始覺有始。本覺無始。始覺合本。有始無始。皆不
B28n0157_p0594a06║可說。）
B28n0157_p0594a07║此章分為兩段。前段言卜梁倚依教進修。凡有七
B28n0157_p0594a08║層。前三層漸修漸證。自朝徹以下。勢如破竹。一時
B28n0157_p0594a09║頓證。以顯真體。其為物以下。將迎毀成四句。一切
B28n0157_p0594a10║普應。以彰妙用。體用具足。乃以攖寧二字收之。後
B28n0157_p0594a11║段女偊自敘聞道。凡有九層。前二層聞慧。次二層
B28n0157_p0594a12║思慧。次二層修慧。後三層證道。是之謂九轉功成
B28n0157_p0594a13║也。此九層。皆以聞字貫纂到底。但取文便。其實後
B28n0157_p0594a14║之三層。言說不到。思慮不及。豈耳根所能領耶。
B28n0157_p0594a15║謀報渾沌（應帝王）
B28n0157_p0594a16║南海之帝為儵。北海之帝為忽。中央之帝為渾沌。儵
B28n0157_p0594a17║與忽時相與遇於渾沌之地。渾沌待之甚善。儵與忽
B28n0157_p0594a18║謀報渾沌之德。曰。人皆有七竅。以視聽食息。此獨無
B28n0157_p0594a19║有。嘗試鑿之。日鑿一竅。七日而渾沌死。（此章在內篇之末）
B28n0157_p0594a20║儵忽六七識生滅心也。渾沌。八識含藏心也。渾沌
B28n0157_p0594b01║無知。為儵忽所鑿而死。渾沌雖死。其性不死。隨儵
B28n0157_p0594b02║忽轉。而冥熏儵忽。生其悔過之心。遂謀所以生渾
B28n0157_p0594b03║沌者。時相謂曰。渾沌德我。今亡渾沌矣。為之奈何
B28n0157_p0594b04║旦夕推求渾沌之性而培植之。久之而渾沌復甦。
B28n0157_p0594b05║曩之無知者。轉而為精明之體矣。於是儵忽奉為
B28n0157_p0594b06║宗主。聽其使令。非但分化於南北。抑且并八方上
B28n0157_p0594b07║下而統治之。渾沌改名為大圓鏡。儵名妙觀察。忽
B28n0157_p0594b08║名平等性。與儵忽為侶者。皆名成所作。四智菩提。
B28n0157_p0594b09║圓彰法界。南華之能事畢矣。○以無始無明。稱為
B28n0157_p0594b10║渾沌。既是渾沌。必有儵忽。既有儵忽。必至鑿竅。後
B28n0157_p0594b11║之解者。但惡其鑿。意謂不鑿。則天性完全。豈知縱
B28n0157_p0594b12║不被鑿。亦是闇鈍無明。不能顯出全體大用也。莊
B28n0157_p0594b13║生決不以渾沌為道妙。有他文可證。此章說到迷
B28n0157_p0594b14║妄極處而止。未說返流歸真之道。留待後人自悟。
B28n0157_p0594b15║奈何二千年來。幽關未闢。故為揭而出之。以餉知
B28n0157_p0594b16║言君子。○篇末之渾沌。即首章之鯤魚也。鯤喻大
B28n0157_p0594b17║心凡夫。在冥海中長養聖胎。一變而證大果。渾沌
B28n0157_p0594b18║喻毛道眾生。莫不被鑿而死。莊生哀世人之沈淪。
B28n0157_p0594b19║而以此章結之。其無盡大悲。可想見矣。
B28n0157_p0594b20║象罔得珠（天地）
B28n0157_p0595a01║黃帝遊乎赤水之北。登乎崑崙之丘。而南望還歸。遺
B28n0157_p0595a02║其玄珠。使知索之而不得。使離朱索之而不得。使喫
B28n0157_p0595a03║詬索之而不得也。乃使象罔。象罔得之。黃帝曰。異哉。
B28n0157_p0595a04║象罔乃可以得之乎。
B28n0157_p0595a05║赤水。渾濁汙穢之至也。遊乎其北。舉目無可樂之
B28n0157_p0595a06║境也。崑崙。巉巖危險之處也。登乎其丘。置身可畏
B28n0157_p0595a07║之地也。一念回光。始知玄珠已失矣。雖然。未嘗失
B28n0157_p0595a08║也。知。善於用心者也。離朱。明察秋毫者也。喫詬。辭
B28n0157_p0595a09║辯縱橫者也。皆不能得。計已窮矣。乃使象罔。雖使
B28n0157_p0595a10║而無所使也。象罔得之。得其本有也。黃帝歎異一
B28n0157_p0595a11║語。意味深長。百世之下。令人聞之而心折也。
B28n0157_p0595a12║世之所貴（天道）
B28n0157_p0595a13║世之所貴道者書也。書不過語。語有貴也。語之所貴
B28n0157_p0595a14║者意也。意有所隨。意之所隨者。不可以言傳也。而世
B28n0157_p0595a15║因貴言傳書。世雖貴之哉。猶不足貴也。為其貴非其
B28n0157_p0595a16║貴也。故視而可見者。形與色也。聽而可聞者。名與聲
B28n0157_p0595a17║也。悲夫。世人以形色名聲為足以得彼之情。夫形色
B28n0157_p0595a18║名聲果不足以得彼之情。則知者不言。言者不知。而
B28n0157_p0595a19║世豈識之哉。
B28n0157_p0595a20║此章為執著文字者下鍼砭。今進一解。為掃除文
B28n0157_p0595b01║字者下鍼砭。古聖遺言。如標月指。執指固不能見
B28n0157_p0595b02║月。去指又何能見月。莊子恐人認指為月。不求見
B28n0157_p0595b03║月。故作此論。令全書文字。如神龍變化。若有若無。
B28n0157_p0595b04║猶釋典中之有金剛經。能令一代時教飛空絕迹
B28n0157_p0595b05║也。達摩西來。不立文字。直指人心。見性成佛。當時
B28n0157_p0595b06║利根上智。得其旨趣者。固不乏人。而數百年後。依
B28n0157_p0595b07║草附木之流。正眼未開。輒以宗師自命。邪正不分。
B28n0157_p0595b08║淺深莫辨。反不若研求教典之為得也。蓋書之可
B28n0157_p0595b09║貴者。能傳先聖之道。至於千百世。令後人一展卷
B28n0157_p0595b10║間。如覲明師。如得益友。若廢棄書籍。師心自用。不
B28n0157_p0595b11║至逃坑落塹不止也。下文輪扁答桓公之言曰。君
B28n0157_p0595b12║所讀者。古人之糟粕。試反之曰。予所讀者。古人之
B28n0157_p0595b13║英華。有何不可。
B28n0157_p0595b14║天門（庚桑楚）
B28n0157_p0595b15║出無本。入無竅。（無本。則無所出。無竅。則無所入。而云出入者。皆假名耳。）有實而
B28n0157_p0595b16║無乎處。（實者實際也。處者方域也。既有實。宜有處。而無處者。方之妙也。）有長而無乎
B28n0157_p0595b17║本剽。（長者久長也。本剽者本末也。既有長。宜有本剽。而無本剽。時之妙也。）有所出而無
B28n0157_p0595b18║竅者有實。（此句束出入二句。互為影略。呂氏謂有缺文。宣氏謂是衍文。皆非也。因有出有入。所
B28n0157_p0595b19║以證其有實。）有實而無乎處者。宇也。（宇者上下四方也。既無處矣。何得名宇。乃
B28n0157_p0595b20║知宇者。唯心之方。非妄計之方也。）有長而無本剽者宙也。（宙者往古來今也。既
B28n0157_p0596a01║無本剽。何得名宙。乃知宙者。唯心之時。非妄計之時也。）有乎生。有乎死。有乎出。
B28n0157_p0596a02║有乎入。（生死出入。非有而有。即空之有也。）入出而無見其形。是謂天
B28n0157_p0596a03║門。（無形可見。而有出入。何以名之。名為天門。）天門者無有也。（剋實而言。唯是真空。）萬
B28n0157_p0596a04║物出乎無有。（從真空。現妙有。）有不能以有為有。必出乎無有。
B28n0157_p0596a05║（重申上意。）而無有一無有。（此即重空。亦名空。空。亦名大空。亦名究竟空。亦名第一義空。）
B28n0157_p0596a06║聖人藏乎是。（即是聖人放捨身命處。）
B28n0157_p0596a07║此章語語超越常情。顯示空如來藏也。世出世法。
B28n0157_p0596a08║皆以真空為本。強名之為天門。天者空無所有也。
B28n0157_p0596a09║門者萬物所由出也。既以有無二端互相顯發。而
B28n0157_p0596a10║仍結歸甚深空義。恰合般若旨趣。
B28n0157_p0596a11║七大（徐無鬼）
B28n0157_p0596a12║知大一。知大陰。知大目。知大均。知大方。知大信。知大
B28n0157_p0596a13║定。至矣。（知此七大。蔑以加矣。上舉七大名。下述七大用。）大一通之。（體則無二。用乃萬殊。）
B28n0157_p0596a14║大陰解之。（寂滅大海。究竟解脫。）大目視之。（正法眼藏。徹見本源。）大均緣之。
B28n0157_p0596a15║（平等一如。普緣十界。）大方體之。（無邊剎土。不出自心。）大信稽之。（因果歷然。纖毫不爽。）
B28n0157_p0596a16║大定持之。（本來無動。不持而持。）盡有天。（業識消亡。天真獨露。）循有照（隨順羣有。
B28n0157_p0596a17║智照無遺。）冥有樞。（得其環中。以應無窮。）始有彼。（有始則有彼。自他宛然。無始則無彼。自他
B28n0157_p0596a18║雙泯。）則其解之也。似不解之者。其知之也。似不知之也。
B28n0157_p0596a19║（聖解非同凡解。真知異於妄知。）不知而後知之。（禪宗所謂髑髏無識眼初明者是也。）其
B28n0157_p0596a20║問之也。不可以有崖。而不可以無崖。（此誡學人發問不可墮有無二
B28n0157_p0596b01║邊也。蓋有則墮增益過。無則墮損減過。若欲免此二過。心計亦有亦無。則墮相違過。又計非有非無。則墮
B28n0157_p0596b02║戲論過。離此四過。方可問道。）頡滑有實。（頡滑者不可捉摸也。雖不可捉摸。而又非虛無。則超
B28n0157_p0596b03║斷常二見矣。）古今不代。（古未嘗往。今未嘗來。見有時代遷流者。皆妄情耳。）而不可
B28n0157_p0596b04║以虧。（既無往來。何虧之有。）則可不謂有大揚搉乎。（具宣七大。故名大揚搉。權
B28n0157_p0596b05║小之機。豈能領會。）闔不亦問是已。奚惑然為。（何不研究此道。而徒自迷惑。汩
B28n0157_p0596b06║沒於三有之海耶。）以不惑解惑。（修也。）復於不惑。（證也。）是尚大不惑。
B28n0157_p0596b07║（造極也。○此三句。謂以不惑之理。解瞑眩之惑。以復其本性之不惑。然後進而至於大不惑。則契於道矣。）
B28n0157_p0596b08║此章歷舉七大。陸氏謂其名目。皆莊子所自命。而
B28n0157_p0596b09║不知其與佛經暗合也。眾生流轉。由起惑而造業。
B28n0157_p0596b10║由造業而受苦。故以起惑為病源。佛經說有三惑。
B28n0157_p0596b11║一曰見思。麤惑也。二曰塵沙。細惑也。三曰無明。根
B28n0157_p0596b12║本惑也。起時由細而麤。滅時由麤而細。無明貫於
B28n0157_p0596b13║本末。此文斷惑次第有三層。至大不惑。則無明破
B28n0157_p0596b14║盡。永脫輪回矣。
B28n0157_p0596b15║得其環中（則陽）
B28n0157_p0596b16║冉相氏（古之聖君。）得其環中（自證之道。如禪宗一圓相。）以隨成（隨眾生機而成
B28n0157_p0596b17║就之。）與物（真俗圓融。）無終無始（始或為終。終或為始。）無幾無時。（幾心盡息時量
B28n0157_p0596b18║全消。以上四無。環中之妙也。）日與物化者。一不化者也。（恆順眾生與之俱化。
B28n0157_p0596b19║而自無化相可得。此即隨物曲成也。）闔嘗舍之。（慈心濟世。何肯舍棄眾生而自求安樂耶。以上
B28n0157_p0596b20║述冉相氏之德。）夫師天而不得師天。與物皆殉。（此言世人不達真理。錯亂
B28n0157_p0597a01║修習。雖欲師天。不知天法道。道法自然。而以為有天可師。則與殉物何異。）其以為事也若
B28n0157_p0597a02║之何。（以此為事。何能合道。反詰之語。映起下文。）夫聖人（超越常情。）未始有天。未
B28n0157_p0597a03║始有人。未始有始。未始有物。（四者皆無。空之極也。既言未始有天。可知非師
B28n0157_p0597a04║天者。乃先天之聖人。得環中之體者也。）與世偕行而不替。（雖證真空。而不絕世緣。偕
B28n0157_p0597a05║行者同事攝也。不替者不休息也。）所行之備而不洫。（萬行備修。而不混濫。洫者。濫也。
B28n0157_p0597a06║以上二語。得隨成之用。）其合之也若之何。（如此行道。方順正軌。反詰語。映帶上文。）
B28n0157_p0597a07║湯得其司御門尹登恆為之傅之。（又引成湯得賢臣為之輔弼。方能行
B28n0157_p0597a08║聖人之道。）從師而不囿。（雖以賢臣為師。而不為師所囿。）得其隨成。（與冉相氏無異
B28n0157_p0597a09║也。）為之司其名。（無為而治。雖居君位。但虛名耳。）之名嬴法。（此名不過嬴餘之法。
B28n0157_p0597a10║無關大要。）得其兩見。（要在得兩見耳。實智見真諦。性空也。權智見俗諦。假有也。得此兩見。方能
B28n0157_p0597a11║治天下。）仲尼之盡慮為之傅之。（又引仲尼與湯相形。湯為人君。以賢臣為傅。仲
B28n0157_p0597a12║尼為人師。以己之盡慮為傅。盡慮者。慮至極盡處也。見無不徹。智無不周。即以傅師道之傳於萬世也。此
B28n0157_p0597a13║慮非凡夫六識妄緣。乃自性所起妙觀察智耳。）容成氏曰。（引古聖之言。以結上文之意。）除
B28n0157_p0597a14║日無歲。（破時量也。積日而成歲。除日則無歲矣。積剎那而成日。除剎那則無日矣。剎那者時之極
B28n0157_p0597a15║促。無時量之可得也。證剎那際三昧者。延一念為無量劫。促無量劫為一念。過未入現在。現在入過未。即
B28n0157_p0597a16║冉相氏無終無始無幾無時。莫不由此道也。）無內無外。（破方量也。自外觀之。以內為小。小之
B28n0157_p0597a17║內更有小焉。小而不可極。則歸於無內而已。自內觀之。以外為大。大之外更有大焉。大而不可盡。則歸於
B28n0157_p0597a18║無外而已。內外消融。遂能小中見大。大中見小。一塵徧法界。法界入一塵。何方量之有。即聖人之非天非
B28n0157_p0597a19║人非始非物。莫不由此道也。）
B28n0157_p0597a20║此章顯示行菩薩道之正軌也。發大乘心者。以第
B28n0157_p0597b01║一義空為本。冉相氏既得此理。入俗利生。不轉而
B28n0157_p0597b02║轉。轉而不轉。誠為無上至德。不可以常情測度也。
B28n0157_p0597b03║次則舉下凡妄修。以啟上聖真修。徹證真空。而不
B28n0157_p0597b04║捨度生之業。又舉成湯仲尼。以明君師之別。然後
B28n0157_p0597b05║引容成氏二語結之。二語之義。豎窮三際。橫亘十
B28n0157_p0597b06║方。前文環中隨成不化盡慮種種法門。攝無不盡
B28n0157_p0597b07║矣。
B28n0157_p0597b08║得意忘言（外物）
B28n0157_p0597b09║筌者所以在魚。得魚而忘筌。蹄者所以在兔。得兔而
B28n0157_p0597b10║忘蹄。言者所以在意。得意而忘言。吾安得夫忘言之
B28n0157_p0597b11║人。而與之言哉。
B28n0157_p0597b12║筌者魚笱也。蹄者兔罝也。因筌而得魚。因蹄而得
B28n0157_p0597b13║兔。魚兔既得。筌蹄可捨。後人不達此意。竟欲捨筌
B28n0157_p0597b14║蹄而求魚兔。魚兔何由可得耶。章末二語。神韻悠
B28n0157_p0597b15║然。天道篇內世之所貴一章。專主離言。此章先即
B28n0157_p0597b16║後離。以救其弊。維摩經云。言說文字。皆解脫相。則
B28n0157_p0597b17║非即非離。更進一層矣。