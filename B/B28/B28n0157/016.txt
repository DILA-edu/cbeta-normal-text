B28n0157_p0598a01║
B28n0157_p0598a02║【圖】
B28n0157_p0598a03║
B28n0157_p0598a04║
B28n0157_p0598a05║
B28n0157_p0598a06║
B28n0157_p0598a07║
B28n0157_p0598a08║
B28n0157_p0598a09║
B28n0157_p0598a10║
B28n0157_p0598a11║等不等觀雜錄卷一目錄
B28n0157_p0598a12║讀法華經妙音品
B28n0157_p0598a13║圓覺經清淨慧章別記
B28n0157_p0598a14║彌陀報土
B28n0157_p0598a15║起信論證果
B28n0157_p0598a16║三身義
B28n0157_p0598a17║大乘律
B28n0157_p0598a18║佛法大旨
B28n0157_p0598a19║學佛淺說
B28n0157_p0598a20║金剛經四句偈說
B28n0157_p0598b01║藏經字體不可泥古說
B28n0157_p0598b02║鴉片說
B28n0157_p0598b03║觀未來
B28n0157_p0598b04║支那佛教振興策一
B28n0157_p0598b05║支那佛教振興策二
B28n0157_p0598b06║釋氏學堂內班課程芻議
B28n0157_p0598b07║釋氏學堂內班課程
B28n0157_p0598b08║佛學研究會小引
B28n0157_p0598b09║祇桓精舍開學記
B28n0157_p0598b10║金陵本願寺東文學堂祝文
B28n0157_p0598b11║般若波羅密多會演說一
B28n0157_p0598b12║般若波羅密多會演說二
B28n0157_p0598b13║般若波羅密多會演說三
B28n0157_p0598b14║般若波羅密多會演說四
B28n0157_p0598b15║南洋勸業會演說
B28n0157_p0598b16║送日本得大上人之武林
B28n0157_p0598b17║
B28n0157_p0598b18║
B28n0157_p0598b19║
B28n0157_p0598b20║
B28n0157_p0599a01║
B28n0157_p0599a02║
B28n0157_p0599a03║
B28n0157_p0599a04║
B28n0157_p0599a05║
B28n0157_p0599a06║
B28n0157_p0599a07║
B28n0157_p0599a08║
B28n0157_p0599a09║
B28n0157_p0599a10║
B28n0157_p0599a11║等不等觀雜錄卷一
B28n0157_p0599a12║清石埭楊文會仁山著
B28n0157_p0599a13║讀法華經妙音品
B28n0157_p0599a14║此品義味幽深。須以三法釋之。初依四賓主。次依四
B28n0157_p0599a15║法界。三依六相。且初。依賓主釋者。釋迦如來。主中主
B28n0157_p0599a16║也。多寶如來。賓中主也。妙音菩薩。賓中賓也。文殊菩
B28n0157_p0599a17║薩。主中賓也。先由主中主放光東照。妙音方發意來
B28n0157_p0599a18║觀。眾寶蓮華既現于靈山會前。文殊乃問世尊。欲知
B28n0157_p0599a19║妙音所行三昧。並願見其色相。表二菩薩均在因位。
B28n0157_p0599a20║各有分齊。非仗佛力。不能融會。釋迦乃蘄多寶為現。
B28n0157_p0599b01║表古佛雖久滅度。神用常興。故一呼即至。乃賓中主
B28n0157_p0599b02║召賓中賓也。及至妙音到已。先見釋迦。不見多寶者。
B28n0157_p0599b03║表釋迦為此界宗主。多寶現於釋迦界中。非釋迦介
B28n0157_p0599b04║紹。不能見也。次依四法界釋者。妙音。事法界也。文殊。
B28n0157_p0599b05║理法界也。釋迦。理事無礙法界也。多寶。事事無礙法
B28n0157_p0599b06║界也。前文釋迦開多寶佛塔。表理事無礙入事事無
B28n0157_p0599b07║礙也。多寶分半座與釋迦並坐。正顯事事無礙之象
B28n0157_p0599b08║也。文殊表根本智。顯示般若真空之義。理法界也。妙
B28n0157_p0599b09║音得種種三昧。淨華㝛王智佛為彼說國土淨穢。身
B28n0157_p0599b10║量大小。妙音未來時。先現眾寶蓮華。所經國土。雨華
B28n0157_p0599b11║動地。天樂鳴空。皆屬事法界也。理事無礙。方能契合。
B28n0157_p0599b12║故文殊白佛欲見妙音。然非事事無礙。不能隨心自
B28n0157_p0599b13║在。故釋迦蘄多寶現其相也。三依六相釋者。即華嚴
B28n0157_p0599b14║經中總別同異成壞也。靈山道場為總相。四聖在會
B28n0157_p0599b15║為別相。皆證法華為同相。因果差殊為異相。師資道
B28n0157_p0599b16║合為成相。各住自位為壞相。寂音尊者用各不相知
B28n0157_p0599b17║之義釋此品。專屬壞相。於經意未能全合。
B28n0157_p0599b18║圓覺經清淨慧章別記
B28n0157_p0599b19║第六章清淨慧菩薩問法。世尊開示四種淺深證道
B28n0157_p0599b20║之相。復說居一切時。不起妄念。於諸妄心。亦不息滅。
B28n0157_p0600a01║住妄想境。不加了知。於無了知。不辨真實。凡三十二
B28n0157_p0600a02║字。作四句讀。古今諸師。各申妙解。今為同志宣揚。特
B28n0157_p0600a03║出新義。以餉大眾。初句不起妄念者。若就思惟心言
B28n0157_p0600a04║之。則與下句不能聯合。當知妄念即是第七識。隨緣
B28n0157_p0600a05║執我。便成非量。一切時不起。則七識轉成平等性智
B28n0157_p0600a06║矣。第二句之妄心。六識思惟心也。七識為六識之根。
B28n0157_p0600a07║根既平等。則依根所發之識。必無我執。是名妙觀察
B28n0157_p0600a08║智。何須息滅。如永嘉答六祖云分別亦非意。深契六
B28n0157_p0600a09║祖之道也。第三句住妄想境。前五識也。五根對境而
B28n0157_p0600a10║有五識。唯是現量。因有同時意識為緣。則成比量而
B28n0157_p0600a11║現量隱。故名加了知。古人徹悟之時。歎為山河及大
B28n0157_p0600a12║地。全現法王身。若加了知。則無此境。不得名為成所
B28n0157_p0600a13║作智矣。第四句無了知者。即是第八識無分別智。辨
B28n0157_p0600a14║之者第六意識也。意識認為真實。則違八識現量矣。
B28n0157_p0600a15║勝鬘經云。煩惱隱覆真實。意識不辨。則不被其隱覆。
B28n0157_p0600a16║八識轉成大圓鏡智矣。八識既轉。四智全彰。豈非一
B28n0157_p0600a17║切種智乎。故下文佛讚德本以結之。
B28n0157_p0600a18║彌陀報土
B28n0157_p0600a19║古人以四土釋西方極樂世界。復以互相該攝之言
B28n0157_p0600a20║通之。子細參詳。似猶未愜。蓋佛剎具四土者。不可一
B28n0157_p0600b01║概而論。經中每云或有國土純是菩薩。則下二土自
B28n0157_p0600b02║無有矣。今依淨土三經所說。一切眾生往生彼國者。
B28n0157_p0600b03║皆得衣食自然。究竟徹證無上菩提。是往生者雖未
B28n0157_p0600b04║證聖。已非凡界。既無凡界。則不可說凡聖同居矣。又
B28n0157_p0600b05║二乘種性往生之後。雖證小果。畢竟趨入大乘。是無
B28n0157_p0600b06║實聲聞。便不可說方便有餘矣。統而言之。無非彌陀
B28n0157_p0600b07║報土。隨往生者根器不同。見彼國土淺深有異。既入
B28n0157_p0600b08║彌陀願海。自業報境全捨。豈有凡界能為牽繫耶。又
B28n0157_p0600b09║有高談淨土者。喜提常寂光。亦非本經意旨。蓋十方
B28n0157_p0600b10║諸佛所居常寂光。平等無二。尚非淺位菩薩所及。何
B28n0157_p0600b11║況下凡。若能入常寂光。則無此界他界之別。又何必
B28n0157_p0600b12║說西方耶。既說西方。自以彌陀報土為歸。是為他受
B28n0157_p0600b13║用土。若論彌陀自受用土。非常寂光而何。
B28n0157_p0600b14║起信論證果
B28n0157_p0600b15║信成就發心者。入圓初住位。即得少分見於法身。便
B28n0157_p0600b16║能八相成道。現劣應佛。至十地位盡。見滿分法身。在
B28n0157_p0600b17║色究竟天現勝應佛。或疑初住所現劣應佛。不具三
B28n0157_p0600b18║身。與妙覺果位有異。又疑十地位盡所現勝應佛。亦
B28n0157_p0600b19║不說報身。今為通釋。夫初住位既見法身。而法身徧
B28n0157_p0600b20║一切處。即名毗盧遮那。不可以自他情量限之。雖云
B28n0157_p0601a01║少分見。但以入理深淺言之。非謂另有分法身在所
B28n0157_p0601a02║見之外也。法身者。自受用身也。報身名他受用身。亦
B28n0157_p0601a03║稱法界性。徧一切處。隨機顯現。初住菩薩現佛身時。
B28n0157_p0601a04║即以毗盧遮那為自法身。以盧舍那為自報身。以色
B28n0157_p0601a05║究竟天佛為自勝應身。以一位徧攝一切位故。至十
B28n0157_p0601a06║地位盡。現勝應身時。亦復如是。又勝應身即梵網所
B28n0157_p0601a07║謂千華上佛。彼經云。盧舍那化為千釋迦。千釋迦又
B28n0157_p0601a08║化為千百億釋迦。是謂從本起末。若攝末歸本。準例
B28n0157_p0601a09║可知。既入佛性海中。釋迦現身。一切法趨釋迦。彌勒
B28n0157_p0601a10║現身。一切法趨彌勒。無量諸佛。莫不皆然。
B28n0157_p0601a11║三身義
B28n0157_p0601a12║清淨法身。圓滿報身。千百億化身。是之謂三身。學佛
B28n0157_p0601a13║者若不知三身義。則真假二諦。不能圓融。世人所見
B28n0157_p0601a14║釋迦牟尼佛從母胎出。修行證道。說法度生。入於涅
B28n0157_p0601a15║槃者。皆化身之事也。化身一名應身。以其應眾生之
B28n0157_p0601a16║機而出現也。當知釋迦成道以來。經久遠劫。三身具
B28n0157_p0601a17║足。一時能現無量化身。猶如月映萬川。彼月之體性。
B28n0157_p0601a18║能現月形者。法身也。彼月之光明。照耀無邊者。報身
B28n0157_p0601a19║也。水中所現之月。隨處可見者。化身也。若但知化身
B28n0157_p0601a20║為佛。而不知普徧平等之法身。萬德莊嚴之報身。則
B28n0157_p0601b01║佛陀亦人中之傑出者而已矣。豈能統十界而稱尊。
B28n0157_p0601b02║亙古今而常存者乎。他教之言曰。佛者受造者也。上
B28n0157_p0601b03║帝者造物者也。是皆知有化身。而不知有法身報身
B28n0157_p0601b04║也。法身者。四聖六凡所同者也。稱為本覺。報身者。萬
B28n0157_p0601b05║劫修行所顯者也。稱為始覺。始本合一。方證佛果。然
B28n0157_p0601b06║後現無量化身以度含靈。六道凡夫。雖有法身。隱而
B28n0157_p0601b07║不現。隨業所受之身。或為人。或為畜。即是報身。無隨
B28n0157_p0601b08║類現形之用。故無化身。此等眾生。顛倒妄想。輪轉無
B28n0157_p0601b09║窮。若欲脫此幻夢。殊非深究內典不為功。然內典繁
B28n0157_p0601b10║多。從何入手。用功省而收效速也。曰。有馬鳴菩薩所
B28n0157_p0601b11║作起信論。文僅一卷。字僅萬言。精微奧妙。貫徹羣經。
B28n0157_p0601b12║學者苟能熟讀深思。如法修行。從十信滿心。得六根
B28n0157_p0601b13║清淨。證入初住。見少分法身。歷十住。十行。十回向。十
B28n0157_p0601b14║地。等覺妙覺。徹證滿分法身。現圓滿報身。以大悲心。
B28n0157_p0601b15║起隨類用。即現千百億化身。與十方諸佛。無二無別
B28n0157_p0601b16║也。或疑六道眾生。何能直證佛果。不知眾生本性。即
B28n0157_p0601b17║是諸佛法身。迷則輪迴六道。悟則超越三乘。然須多
B28n0157_p0601b18║劫修行。方成佛道。更有淨土一門。不假勤修。不廢俗
B28n0157_p0601b19║諦。一念淨信。頓超彼岸。可謂方便中之大方便。直捷
B28n0157_p0601b20║中之最直捷矣。學者可不勉旃。
B28n0157_p0602a01║大乘律
B28n0157_p0602a02║梁攝論戒學中引毗奈耶瞿沙毗佛略經。說菩薩戒
B28n0157_p0602a03║有十萬種差別。如茲大本。未沾此域。又古德相傳云。
B28n0157_p0602a04║真諦三藏將菩薩律藏。擬來此土。於南海上船。船便
B28n0157_p0602a05║欲沒。省去餘物。仍不能起。唯去律本。船方得進。真諦
B28n0157_p0602a06║歎曰。菩薩戒律。漢土無緣。深可悲矣。或疑攝論所引
B28n0157_p0602a07║戒相。何至如此之多。當知菩薩行門。通十法界。隨入
B28n0157_p0602a08║一界。皆具萬行。故有十萬種差別也。又疑九界現身。
B28n0157_p0602a09║可說戒相。若現佛身豈得同例。今為釋曰。菩薩現佛
B28n0157_p0602a10║身時。亦有應作不應作之相。以為戒藏。故十法界莫
B28n0157_p0602a11║不皆然。又如大部律藏不能至東土者。亦有深義。蓋
B28n0157_p0602a12║西土應化聖賢。能應十界之機。隨緣設化。故應受持
B28n0157_p0602a13║廣律。若東土修大乘者。局於人道。未能現身他界。故
B28n0157_p0602a14║廣律非分。且菩薩行折攝二化。隨類現身。迥出常情
B28n0157_p0602a15║之表。未入正位者。或墮疑網。若強效之。恐致墮落。故
B28n0157_p0602a16║不入此土。梵網十重四十八輕。及菩薩戒本四重四
B28n0157_p0602a17║十一輕。乃大乘律之總綱。凡發菩提心者。皆應受持
B28n0157_p0602a18║也。（謹案菩薩戒有十萬種差別見真諦譯攝論世親釋編者識）
B28n0157_p0602a19║佛法大旨
B28n0157_p0602a20║佛法大旨。在引導世人出生死輪迴。蓋世人生不知
B28n0157_p0602b01║來。死不知去。靜言思之。何以忽而有我。未生以前。我
B28n0157_p0602b02║在何處。既死以後。我往何所。茫茫昧昧。誠可哀也。有
B28n0157_p0602b03║智慧者。在自性內體究。破妄顯真。忽如夢覺。六通具
B28n0157_p0602b04║足。得知過去世曾經無量生死。或生天上。或生人間。
B28n0157_p0602b05║或為畜生。或墮地獄餓鬼。苦樂千差。未來世中。亦復
B28n0157_p0602b06║如是。輪轉無窮。徧觀一切眾生頭出頭沒。無有了期。
B28n0157_p0602b07║遂發大願。修菩薩道。自度度他。福慧圓滿。得成佛果。
B28n0157_p0602b08║所說經法。真實不虛。無論何人。依教修行。皆得成佛。
B28n0157_p0602b09║但入門有難易之分。證道有淺深之別。及其成功一
B28n0157_p0602b10║也。如來設教。義有多門。譬如醫師。應病與藥。但旨趣
B28n0157_p0602b11║玄奧。非深心研究。不能暢達。何則。出世妙道。與世俗
B28n0157_p0602b12║知見。大相懸殊。西洋哲學家數千年來精思妙想。不
B28n0157_p0602b13║能入其堂奧。蓋因所用之思想。是生滅妄心。與不生
B28n0157_p0602b14║不滅常住真心。全不相應。是以三身四智。五眼六通。
B28n0157_p0602b15║非哲學家所能企及也。
B28n0157_p0602b16║近時講求心理學者。每以佛法與哲學相提並論。
B28n0157_p0602b17║故章末特為拈出。以示區別。
B28n0157_p0602b18║學佛淺說
B28n0157_p0602b19║先聖設教。有世間法。有出世法。黃帝堯舜周孔之道。
B28n0157_p0602b20║世間法也。而亦隱含出世之法。諸佛菩薩之道。出世
B28n0157_p0603a01║法也。而亦該括世間之法。世間法局於現生。不脫輪
B28n0157_p0603a02║迴。出世法透徹根源。永脫輪迴。兼之世界成壞。羣生
B28n0157_p0603a03║變化。凡情所不能測者。佛門修士。朗然大覺。普照無
B28n0157_p0603a04║遺。豈不大快乎哉。然則學佛者當若之何。曰。隨人根
B28n0157_p0603a05║器。各有不同耳。利根上智之士。直下斷知解。徹見本
B28n0157_p0603a06║源性地。體用全彰。不涉修證。生死涅槃。平等一如。此
B28n0157_p0603a07║種根器。唐宋時有之。近世罕見矣。其次者從解路入。
B28n0157_p0603a08║先讀大乘起信論。研究明了再閱楞嚴圓覺楞伽維
B28n0157_p0603a09║摩等經。漸及金剛法華華嚴涅槃諸部。以至瑜伽智
B28n0157_p0603a10║度等論。然後依解起行。行起解絕。證入一真法界。仍
B28n0157_p0603a11║須回向淨土。面覲彌陀。方能永斷生死。成無上道。此
B28n0157_p0603a12║乃由約而博。由博而約之法也。又其次者。用普度法
B28n0157_p0603a13║門。專信阿彌陀佛接引神力。發願往生。隨己堪能。或
B28n0157_p0603a14║讀淨土經論。或閱淺近書籍。否則單持彌陀名號。一
B28n0157_p0603a15║心專念。亦得往生淨土。雖見佛證道。有遲速不同。其
B28n0157_p0603a16║超脫生死。永免輪迴。一也。或曰。同一證道。何不概用
B28n0157_p0603a17║普度法門。令人省力。答曰。凡夫習氣最重。若令其專
B28n0157_p0603a18║念佛名。日久疲懈。心逐境轉。往往走入歧途而不自
B28n0157_p0603a19║覺。故必以深妙經論。消去妄情。策勵志氣。勇銳直前。
B28n0157_p0603a20║方免中途退墮也。又問。上文所說出世法門。如何能
B28n0157_p0603b01║括世間法耶。答曰。佛法要在見性。真性如水。世事如
B28n0157_p0603b02║漚。有何漚不由水起。有何事不由性起耶。子但精勤
B28n0157_p0603b03║一心。究明佛法。方信予言之不謬矣。
B28n0157_p0603b04║金剛經四句偈說
B28n0157_p0603b05║金剛經內。每云四句偈等。後人不達。種種解釋。殊失
B28n0157_p0603b06║經旨。予讀法華至一四句偈。恍然曰。此即極少之說
B28n0157_p0603b07║也。金剛之四句偈等。亦猶是也。後閱智者大師疏云。
B28n0157_p0603b08║般若第一部。六十萬偈。乃至第八部三百偈。即此金
B28n0157_p0603b09║剛般若又閱華嚴經序有云。龍樹菩薩誦得下部。歸
B28n0157_p0603b10║於竺乾。凡十萬偈四十八品。傳來此土者。四萬五千
B28n0157_p0603b11║偈三十九品。乃知西土論經。通以四句為一偈。二句
B28n0157_p0603b12║為半偈。積若干偈為一品。若干品為一經。四句偈等
B28n0157_p0603b13║之旨。復何疑哉。
B28n0157_p0603b14║藏經字體不可泥古說
B28n0157_p0603b15║東震旦自有佛經。歷代書寫刊印流通。字體皆隨時
B28n0157_p0603b16║宜。明萬歷間。始刊書本藏經。間用古字。初學患其難
B28n0157_p0603b17║曉。後半遂不復用。近代吳下江鐵君寫刻大乘教典。
B28n0157_p0603b18║改從說文字體。好古者賞之。然說文所有之字則改
B28n0157_p0603b19║矣。其無者仍聽之。亦何貴乎其改也。嘗試論之。佛經
B28n0157_p0603b20║字體。不與說文合者最多。何則。翻梵成華。但取義順。
B28n0157_p0604a01║不以文字論古今也。且翻字不翻音者。若此方之字。
B28n0157_p0604a02║與彼音未能全符。則加口旁以別之。便知非本字全
B28n0157_p0604a03║音矣。如謂說文無有。盡行除去。則密呪正音。無從可
B28n0157_p0604a04║得。斷不可也。又顯說中閒靜从閒。中間从間。因世俗
B28n0157_p0604a05║相承已久。一見而知分別也。楞嚴楞伽之楞字。說文
B28n0157_p0604a06║作棱。他書从之。惟佛經內專用楞字。疑係譯經時所
B28n0157_p0604a07║定。當从之。不必更改也。菩薩之薩字。說文無之。今有
B28n0157_p0604a08║人改作[薩-產+(辛/干)]。謂是薛字之假借也。又有寫作殺。更可駭
B28n0157_p0604a09║也。考字典从薩。與古經不符。經中从廾从阝从立从
B28n0157_p0604a10║生。當是譯經時所撰。良有以也。經中婬字多从女旁。
B28n0157_p0604a11║專指男女事也。今人欲依說文改从氵旁。書中淫字
B28n0157_p0604a12║訓義甚多。放也。溢也。甚也。邪也。經中專指男女事。故
B28n0157_p0604a13║从女為妥。由此類推。應改與否。從可知矣。
B28n0157_p0604a14║鴉片說
B28n0157_p0604a15║世人修善。名曰白業。世人造惡。名曰黑業。鴉片者。黑
B28n0157_p0604a16║業之所感也。何以言之。不觀夫雲棲施食儀乎。作滅
B28n0157_p0604a17║罪法時。觀餓鬼身中所有罪業。猶如墨汁。以神呪之
B28n0157_p0604a18║力。令其墨汁從足心流出。下入金剛際。今時黑業強
B28n0157_p0604a19║盛。汲引此汁從地涌出。化作鸎粟花。鮮妍可愛。及其
B28n0157_p0604a20║漿滿。剖而出之。初見灰白。俄而變色。煮之熬之。則純
B28n0157_p0604b01║黑矣。豈非餓鬼足下流出之墨汁乎。所最奇者。吸煙
B28n0157_p0604b02║之筒名之曰鎗。不知命名者何所取義也。靜言思之。
B28n0157_p0604b03║乃恍然曰。鎗者。殺人之具也。舉鎗欲殺人。必以口對
B28n0157_p0604b04║人。而火門對己。乃吸煙則反是。誠舉鎗以自殺也。嘗
B28n0157_p0604b05║觀世人終日營營。百計千方。莫非損人利己。惟吸鴉
B28n0157_p0604b06║片一事。則專以害己。此所謂天壤間至公之道也。往
B28n0157_p0604b07║者與英人講論刱法之巧。英人曰。熬煙之法。吸煙之
B28n0157_p0604b08║具。皆造自華人。益信業力招感。非凡心所能思議者
B28n0157_p0604b09║矣。大凡世間毒物。人皆畏而遠之。鴉片之毒。甚於他
B28n0157_p0604b10║物。生者為土。熟者為膏。少許入口。即時斃命。而嗜之
B28n0157_p0604b11║者一見此物。喜形於色。誠不解其何故也。忽憶經中
B28n0157_p0604b12║以世人貪瞋癡為三毒。始知內心之毒。與外物之毒。
B28n0157_p0604b13║同類相攝。其力最大。斷無他力足以勝之。雖父母撻
B28n0157_p0604b14║楚。妻孥詬厲。至死不改。或問吸鴉片人應得何報。答
B28n0157_p0604b15║曰。觀現在形狀便可知矣。口鼻之間。臭煙出入。面目
B28n0157_p0604b16║焦枯。殆無生氣。命終以後。必墮餓鬼道中。燄口經中
B28n0157_p0604b17║所救餓鬼。即此類也。待其墨汁從足流出。又為後人
B28n0157_p0604b18║所吸。展轉相引。無有已時。非遇佛法教導。往生淨土。
B28n0157_p0604b19║其能脫此苦海乎。
B28n0157_p0604b20║觀未來
B28n0157_p0605a01║世間治亂。莫能預知。然自冷眼人觀之。則有可以逆
B28n0157_p0605a02║料者。且就目前世界論之。支那之衰壞極矣。有志之
B28n0157_p0605a03║士。熱腸百轉。痛其江河日下。不能振興。然揣度形勢。
B28n0157_p0605a04║不出百年。必與歐美諸國。並駕齊驅。何則。人心之趨
B28n0157_p0605a05║向。可為左券也。不變法不能自存。既變法矣。人人爭
B28n0157_p0605a06║競。始而效法他國。既而求勝他國。年復一年。日興月
B28n0157_p0605a07║盛。不至登峰造極不止也。或問。全球無衰壞之國。可
B28n0157_p0605a08║與增劫時世媲美乎。答曰。迥不相侔也。增劫時世。人
B28n0157_p0605a09║心純善。金玉棄而不取。今時號為文明之國者。全仗
B28n0157_p0605a10║法律鉗制。人心始能帖然。牟利之徒。機巧百出。非極
B28n0157_p0605a11║天下之豪富。不能滿其所欲也。又問。壞極而興。既聞
B28n0157_p0605a12║命矣。至於興之極。能永久不壞乎。答曰。不能也。或問。
B28n0157_p0605a13║何以知之。答曰。地球各國全盛之日。兵戈不起。生齒
B28n0157_p0605a14║日繁。諺云。一人生兩人。十世一千丁。以三十年為一
B28n0157_p0605a15║世。至十世而添人千倍矣。其中不無饑饉疾疫。耗折
B28n0157_p0605a16║人口。且減半計之。亦不下五百倍也。歷年三百。而添
B28n0157_p0605a17║人五百倍。地不加大。何能容之。彼時先壞商務。繼壞
B28n0157_p0605a18║工務。蓋各國齊興。貨物充溢。皆欲阻止他國貨物。不
B28n0157_p0605a19║令輸入。而輪船無用矣。貨物既不運售他國。則製造
B28n0157_p0605a20║日減。而工人賦閒矣。工商以外。無生業者不計其數。
B28n0157_p0605b01║嗁饑號寒。哀聲徧野。豈有不亂者乎。先興者先壞。後
B28n0157_p0605b02║興者後壞。統地球各國。壞至不可收拾。所有文學格
B28n0157_p0605b03║致歷算工藝一切盡廢。仍變而為野蠻。向之人民五
B28n0157_p0605b04║百倍者。減而賸一分。如現在之數。亂猶不止。必再減
B28n0157_p0605b05║一半而亂事方了。爾時人民敦樸。如洪荒之世。此為
B28n0157_p0605b06║亂之極。治之始也。久之又久之。而禮樂文章。漸次興
B28n0157_p0605b07║起。治亂循環。如是而已。哀哉眾生。營營擾擾。果何為
B28n0157_p0605b08║也。或曉之曰。此夢境也。舉世皆夢也。然則亦有覺者
B28n0157_p0605b09║乎。曰。釋迦彌陀。皆覺者也。十方三世一切諸佛。皆覺
B28n0157_p0605b10║者也。菩薩羅漢高僧上士。覺而未至究竟者也。欲醒
B28n0157_p0605b11║此夢。非學佛不為功。三藏教典具在。苟能用心。無不
B28n0157_p0605b12║得入。而要以淨土為歸。方可醒此大夢也。
B28n0157_p0605b13║支那佛教振興策一
B28n0157_p0605b14║中國之有儒釋道三教。猶西洋之有天主耶穌回回
B28n0157_p0605b15║等教。東洋之有神道及儒佛二教。東西各國。雖變法
B28n0157_p0605b16║維新。而教務仍舊不改。且從而振興之。務使人人皆
B28n0157_p0605b17║知教道之宜遵。以期造乎至善之地。我中國何獨不
B28n0157_p0605b18║然。今日者百事更新矣。議之者。每欲取寺院之產業
B28n0157_p0605b19║以充學堂經費。於通國民情。恐亦有所未愜也。不如
B28n0157_p0605b20║因彼教之資。以興彼教之學。而兼習新法。如耶穌天
B28n0157_p0606a01║主教之設學課徒。日本佛寺。亦擴充佈教之法。開設
B28n0157_p0606a02║東文普通學堂。處處誘進生徒。近日刱設東亞佛教
B28n0157_p0606a03║會。聯絡中國朝鮮。以興隆佛法。猶之西人推廣教務
B28n0157_p0606a04║之意也。我國佛教衰壞久矣。若不及時整頓。不但貽
B28n0157_p0606a05║笑鄰邦。亦恐為本國權勢所奪。將歷代尊崇之教。一
B28n0157_p0606a06║旦舉而廢之。豈不令度世一脈。後人無從沾益乎。為
B28n0157_p0606a07║今之計。莫若請政務處立一新章。令通國僧道之有
B28n0157_p0606a08║財產者。以其半開設學堂。分教內教外二班。外班以
B28n0157_p0606a09║普通學為主。兼讀佛書半時。講論教義半時。如西人
B28n0157_p0606a10║堂內兼習耶穌教之例。內班以學佛為本。兼習普通
B28n0157_p0606a11║學。如印度古時學五明之例。如是則佛教漸興。新學
B28n0157_p0606a12║日盛。世出世法。相輔而行。僧道無虛縻之產。國家得
B28n0157_p0606a13║補助之益。於變法之中。寓不變之意。酌古準今。宜情
B28n0157_p0606a14║宜理。想亦留心時務者所樂為也。
B28n0157_p0606a15║支那佛教振興策二
B28n0157_p0606a16║泰西各國振興之法。約有兩端。一曰通商。二曰傳教。
B28n0157_p0606a17║通商以損益有無。傳教以聯合聲氣。我國推行商業
B28n0157_p0606a18║者。漸有其人。而流傳宗教者。獨付缺如。設有人焉。欲
B28n0157_p0606a19║以宗教傳於各國。當以何為先。統地球大勢論之。能
B28n0157_p0606a20║通行而無悖者。莫如佛教。美洲阿爾格爾曾發此議。
B28n0157_p0606b01║立佛教學會。從之者十餘萬人。然其所知。僅佛教麤
B28n0157_p0606b02║迹。於精微奧妙處。未之知也。故高明特達之士。仍不
B28n0157_p0606b03║見信。今欲重興釋迦真實教義。當從印度入手。然後
B28n0157_p0606b04║徧及全球。庶幾支那聲名文物。為各國所器重。不至
B28n0157_p0606b05║貶為野蠻之國矣。然開辦之始。非籌款不為功。儻得
B28n0157_p0606b06║賢士大夫慨然資助。收效於數年之後。不但與西洋
B28n0157_p0606b07║各教。並駕齊驅。且將超越常途。為全球第一等宗教。
B28n0157_p0606b08║厥功豈不偉歟。
B28n0157_p0606b09║釋氏學堂內班課程芻議
B28n0157_p0606b10║蓋自試經之例停。傳戒之禁弛。以致釋氏之徒。無論
B28n0157_p0606b11║賢愚。概得度牒。於經律論毫無所知。居然作方丈開
B28n0157_p0606b12║期傳戒。與之談論。庸俗不堪。士大夫從而鄙之。西來
B28n0157_p0606b13║的旨。無處問津矣。今擬乘此轉動之機。由各省擇名
B28n0157_p0606b14║勝大剎。開設釋氏學堂。經費由菴觀寺院田產提充。
B28n0157_p0606b15║教習公同選舉。酌定三級課程。先令其學習文理。然
B28n0157_p0606b16║後教以淺近釋典。約須三年。學成者準其受沙彌戒。
B28n0157_p0606b17║是為初等。再令學習稍深經律論。三年學成準其受
B28n0157_p0606b18║比丘戒。給牒。是為中等。此後應學深奧釋典。及教律
B28n0157_p0606b19║禪淨專門之學。三年之後。能通大意。講解如流者。準
B28n0157_p0606b20║其受菩薩戒。換牒。是為高等。聰慧之流。九年學成。具
B28n0157_p0607a01║受三壇大戒。方能作方丈。開堂說法。陞座講經。登壇
B28n0157_p0607a02║傳戒。始得稱為大和尚。僅學得初等中等者。只能當
B28n0157_p0607a03║兩序職事。若全不能學。仍令還俗。不得入僧班也。近
B28n0157_p0607a04║時宗門學者。目不識丁。輒自比於六祖。試問千餘年
B28n0157_p0607a05║來。如六祖者。能有幾人。擬令此後非學成初等中等
B28n0157_p0607a06║者。不得入禪堂坐香。以杜濫附禪宗。妄談般若之弊。
B28n0157_p0607a07║尼亦倣照此例。略為變通。學成等第。方準受戒。以上
B28n0157_p0607a08║三等。倣照小學中學大學之例。能令天下僧尼。人人
B28n0157_p0607a09║講求如來教法。與經世之學。互相輝映。豈非國家之
B28n0157_p0607a10║盛事乎。道家者流。雖人數無多。亦可倣此辦理。是在
B28n0157_p0607a11║隨時斟酌耳。
B28n0157_p0607a12║釋氏學堂內班課程
B28n0157_p0607a13║普通學　每日課程六堂。每堂一點鐘。上午第一
B28n0157_p0607a14║堂佛教。下午第一堂佛教。其餘四堂。分課本
B28n0157_p0607a15║國文理。史學。地理。算法。梵文。英文。東文。
B28n0157_p0607a16║第一年
B28n0157_p0607a17║四十二章經佛遺教經八大人覺經（蕅益三經解　守遂
B28n0157_p0607a18║二經註）佛教初學課本（金陵刻經處刊）釋迦如來成道記
B28n0157_p0607a19║念佛伽陀（徹悟）菩薩戒本經（蕅益箋要）西方發願文
B28n0157_p0607a20║（蓮池自註）　（以上春夏二季讀誦講解）
B28n0157_p0607b01║（梁譯）大乘起信論（纂註義記　直解）唯識三十論（高原蕅益）
B28n0157_p0607b02║因明論（高原蕅益）八識規矩（憨山蕅益）心經（五家註）阿彌
B28n0157_p0607b03║陀經（元照蕅益）　（以上秋冬二季讀誦講解）
B28n0157_p0607b04║晨昏課誦（隨時講解）百法明門小止觀六妙門　（以上二種
B28n0157_p0607b05║暇時細閱）
B28n0157_p0607b06║第二年
B28n0157_p0607b07║楞嚴經（用纂註正脈疏講解　此經一年若未讀完下年接讀）大乘止觀（暇時細閱）
B28n0157_p0607b08║第三年
B28n0157_p0607b09║圓覺經（直解略疏　近釋大疏）金剛經（宗泐蕅益　憨山）維摩
B28n0157_p0607b10║經（肇註折中疏）十六觀經（四帖疏）七佛偈信心銘
B28n0157_p0607b11║證道歌定慧相資歌萬善後偈願生偈（曇鸞註）
B28n0157_p0607b12║　（以上十種分上下兩期讀誦講解）
B28n0157_p0607b13║地藏經顯密圓通原人論高僧傳釋氏稽
B28n0157_p0607b14║古略（暇時細閱）
B28n0157_p0607b15║專門學　自第四年起。或兩年。或三五年。不拘期
B28n0157_p0607b16║限。各宗典籍。或專學一門。或兼學數門。均隨
B28n0157_p0607b17║學人志願。總須一門通達。方可另學一門。不
B28n0157_p0607b18║得急切改換。以致一無所成。
B28n0157_p0607b19║俱舍宗俱舍論普光記法寶記
B28n0157_p0607b20║成實宗成實論（現用俱舍。較成實為優。）
B28n0157_p0608a01║律宗（大乘）梵網經（蕅益合註三昧直解　智者疏蓮池發隱賢首疏
B28n0157_p0608a02║小乘）四分律行事鈔資持記（道宣元照）毗尼止
B28n0157_p0608a03║持（見月）毗尼作持（見月）毗尼關要（定菴）毗
B28n0157_p0608a04║尼集要（蕅益）
B28n0157_p0608a05║天台宗法華經（會義科註）妙玄節要涅槃經疏
B28n0157_p0608a06║刪定止觀釋禪波羅密四教儀集註
B28n0157_p0608a07║教觀綱宗
B28n0157_p0608a08║賢首宗華嚴懸談疏鈔（澄觀）行願品疏鈔（澄觀宗密）
B28n0157_p0608a09║華嚴著述集要法界無差別論疏（賢首）
B28n0157_p0608a10║大宗地玄文本論（略註）釋摩訶衍論
B28n0157_p0608a11║慈恩宗成唯識論（心要　隨疏　述記）樞要相宗八
B28n0157_p0608a12║要（高原蕅益）瑜伽師地論倫記因明論
B28n0157_p0608a13║疏（窺基）法苑義林章解深密經密嚴
B28n0157_p0608a14║經唯識開蒙
B28n0157_p0608a15║三論宗中論（吉藏疏）百論（吉藏疏）十二門論（宗致義記）
B28n0157_p0608a16║肇論大智度論三論玄義三論
B28n0157_p0608a17║遊意寶藏論
B28n0157_p0608a18║禪宗楞伽經（憨山筆記蕅益義疏）會譯思益經五
B28n0157_p0608a19║燈會元六祖壇經禪源諸詮集宗
B28n0157_p0608a20║鏡錄萬善同歸集宗範禪林僧寶
B28n0157_p0608b01║傳
B28n0157_p0608b02║密宗大毗盧遮那成佛神變加持經（一行疏釋）蘇
B28n0157_p0608b03║婆呼童子經蘇悉地羯羅經施食補
B28n0157_p0608b04║註（蓮池）
B28n0157_p0608b05║淨土宗無量壽經義疏（慧遠）無量壽如來會彌
B28n0157_p0608b06║陀疏鈔（蓮池）無量壽三經論（彭際清）往生
B28n0157_p0608b07║論註（曇鸞）淨土十要（蕅益）安樂集（道綽）往
B28n0157_p0608b08║生集（蓮池）
B28n0157_p0608b09║專門學者。不但文義精通。直須觀行相應。斷惑
B28n0157_p0608b10║證真。始免說食數寶之誚。教乘法數。大明三藏
B28n0157_p0608b11║法數。宜購置案頭以備查考。
B28n0157_p0608b12║佛學研究會小引
B28n0157_p0608b13║今時盛談維新。或問佛學研究會維新乎。曰。非也。然
B28n0157_p0608b14║則守舊乎。曰。非也。既不維新。又不守舊。從何道也。曰。
B28n0157_p0608b15║志在復古耳。復古奈何。曰。本師釋尊之遺教耳。方今
B28n0157_p0608b16║梵剎林立。鐘磬相聞。豈非遺教乎。曰。相則是矣。法則
B28n0157_p0608b17║未也。禪門掃除文字。單提念佛的是誰一句話頭。以
B28n0157_p0608b18║為成佛作祖之基。試問三藏聖教有是法乎。此時設
B28n0157_p0608b19║立研究會。正為對治此病。頓漸權實偏圓顯密種種
B28n0157_p0608b20║法門。應機與藥。淺深獲益。由信而解。由解而行。由行
B28n0157_p0609a01║而證。欲一生成辦。徑登不退。要以淨土為歸。此係最
B28n0157_p0609a02║捷之徑也。
B28n0157_p0609a03║祇洹精舍開學記
B28n0157_p0609a04║釋迦如來涅槃後二千八百六十年。摩訶震旦國外
B28n0157_p0609a05║凡學人建立祇洹精舍于大江之南建業城中。興遺
B28n0157_p0609a06║教也。夫如來之教。博大精微。人莫能測。外凡淺智。何
B28n0157_p0609a07║足以興之。然當事者不暇計也。輒語人曰。人皆可以
B28n0157_p0609a08║為堯舜。儒門嘗言之矣。我佛門何獨不然。不見夫心
B28n0157_p0609a09║佛及眾生。是三無差別之偈乎。以剎那三昧消其時
B28n0157_p0609a10║量。則靈山一會儼然未散。以帝網法門融其方域。則
B28n0157_p0609a11║舍衛金陵鏡影涉入。契此道者。超乎象外。何有於華
B28n0157_p0609a12║梵。何有於古今。更何有於聖凡耶。然理雖如是。事須
B28n0157_p0609a13║兼盡。以英文而貫通華梵。華梵既通。則古今一致。凡
B28n0157_p0609a14║聖交參。皆不離乎現前一念介爾之心。於是乎振鈴
B28n0157_p0609a15║開學。正當光緒戊申孟冬之月。闔堂大眾。歡喜踊躍。
B28n0157_p0609a16║信受奉行。
B28n0157_p0609a17║金陵本願寺東文學堂祝文
B28n0157_p0609a18║維光緒二十五年。歲在屠維大淵獻陬月之吉。金陵
B28n0157_p0609a19║日本淨土真宗本願寺特設東文學堂以教華人。一
B28n0157_p0609a20║言語學課。二普通學課。誠如蓮經所云治世言語資
B28n0157_p0609b01║生業等。皆順正法也。溯自二十年前。刱立本願寺於
B28n0157_p0609b02║春申江上。今者大法主現如上人屬其弟勝信公來
B28n0157_p0609b03║華。設本願寺於杭。以十人居之。復設本願寺於吳。以
B28n0157_p0609b04║三人居之。金陵為南朝勝地。而北方心泉上人與一
B28n0157_p0609b05║柳等五人居焉。上人傳七祖之衣鉢。為四賢之領袖。
B28n0157_p0609b06║知道之所自。在元魏則有曇鸞法師。在唐則有道綽
B28n0157_p0609b07║法師。善導法師。三師之著作。不傳於華。而傳於日本。
B28n0157_p0609b08║今則復播之於華。豈非時節因緣耶。留學諸君子。或
B28n0157_p0609b09║宣教旨。或受和文。微特出世之良因。抑亦處世之勝
B28n0157_p0609b10║緣也。然則大法主之德。其可限量乎。爰為之頌曰。
B28n0157_p0609b11║真諦俗諦如車兩輪扶桑震旦齒之與脣
B28n0157_p0609b12║駕車來遊以道傳薪方言奇字奧妙絕倫
B28n0157_p0609b13║彌陀本願指示當人人人信受一入全真
B28n0157_p0609b14║提唱洪名無間昏晨十萬億剎明鏡無塵
B28n0157_p0609b15║大哉釋迦亙古常新五洲萬國一視同仁
B28n0157_p0609b16║般若波羅密多會演說一
B28n0157_p0609b17║今逢淨土真宗法主為振興佛教起見。刱開般若波
B28n0157_p0609b18║羅密多會。鄙人應召前來。理宜演說支那佛教古今
B28n0157_p0609b19║流傳之相。溯自漢明帝時。慧光東照。崇信之人。乘願
B28n0157_p0609b20║而出。至姚秦時。廣譯經論。佛教大興。迨至有唐。禪教
B28n0157_p0610a01║律淨。皆臻元奧。禪則達摩一宗。自六祖以下。五派分
B28n0157_p0610a02║立。教則天台。賢首。慈恩。各承家法。律則南山正軌。大
B28n0157_p0610a03║小兼弘。淨則善導。懷感。誠懇備至。震旦佛教。於斯為
B28n0157_p0610a04║盛。彼時著述雖多。因刻板未興。類多遺亡。五季之時。
B28n0157_p0610a05║佛教稍衰。至宋朝而復興。所出人才。以永明為巨擘。
B28n0157_p0610a06║提唱禪宗。指歸淨土。尤為古今。所未有也。元明二代
B28n0157_p0610a07║四百年間。方之唐宋。似遜一籌。本朝初年。禪宗鼎盛。
B28n0157_p0610a08║著述家純疵間出。近世以來。僧徒安於固陋。不學無
B28n0157_p0610a09║術。為佛法入支那後第一隳壞之時。欲求振興。惟有
B28n0157_p0610a10║開設釋氏學堂。始有轉機。乃刱議數年。無應之者。或
B28n0157_p0610a11║時節因緣猶未至耶。請以觀諸異日。
B28n0157_p0610a12║般若波羅密多會演說二
B28n0157_p0610a13║此會由法主命名般若波羅密多會。今請演說般若
B28n0157_p0610a14║之義。為開會之宗本。夫般若者。根本智也。經稱般若
B28n0157_p0610a15║為諸佛母。一切佛法之所從生。故大藏經以般若為
B28n0157_p0610a16║首。般若在眾生分中。隱而不現。蓋為無明妄想障蔽
B28n0157_p0610a17║故也。眾生思慮之心。內典稱為生死根本。乃六識分
B28n0157_p0610a18║別。念念不停。雖極明利思想之用。徹於玄微。總不能
B28n0157_p0610a19║證般若真智。若欲親證。須由三種漸次而入。一者文
B28n0157_p0610a20║字般若。即三藏教典。及各宗著述。後學因此得開正
B28n0157_p0610b01║見。不至認賊為子。二者觀照般若。依前正見。作真空
B28n0157_p0610b02║觀。及中道第一義觀。三者實相般若。由前妙觀。證得
B28n0157_p0610b03║諸法實相。即與般若相應。便是到彼岸。可稱般若波
B28n0157_p0610b04║羅密多矣。達摩一宗。專弘此法。六祖稱為學般若菩
B28n0157_p0610b05║薩。此乃以第六度為禪。非第五度之禪也。近時根器
B28n0157_p0610b06║下劣。不能剿絕意識。反以意識之明了處。認為般若
B28n0157_p0610b07║智慧。譬如煮沙。欲成佳饌。豈可得哉。
B28n0157_p0610b08║般若波羅密多會演說三
B28n0157_p0610b09║如來設教。萬別千差。末法修行。難進易退。有一普度
B28n0157_p0610b10║法門。速成不退。直趣佛果者。即念佛往生淨土法門
B28n0157_p0610b11║也。漢時經已傳至東土。東晉廬山遠公盛弘此道。千
B28n0157_p0610b12║百年來。相傳不絕。宋永明大師有萬修萬人去之語。
B28n0157_p0610b13║言之不詳。後人未知其方。今請演其說以供眾聽。竊
B28n0157_p0610b14║窺永明之意。深有見於淨土三經宗旨。凡具信心發
B28n0157_p0610b15║願往生者。臨命終時。皆仗彌陀接引之力。故能萬修
B28n0157_p0610b16║萬人去也。然往生雖仗他力。而仍不廢自力。故以修
B28n0157_p0610b17║字勉之。蓋生品之高低。見佛之遲速。證道之淺深。受
B28n0157_p0610b18║記之先後。皆在自力修行上分別等差。後世有專重
B28n0157_p0610b19║自力者。令人疑慮不決。有礙直往之機。又有專重他
B28n0157_p0610b20║力者。以致俗緣不捨。空負慈尊之望。二者不可偏廢。
B28n0157_p0611a01║如車兩輪。如鳥兩翼。直趨寶所。永脫輪迴矣。
B28n0157_p0611a02║般若波羅密多會演說四
B28n0157_p0611a03║立身成己治家齊國。世間法也。參禪學教念佛往生
B28n0157_p0611a04║出世法也。地球各國於世間法。日求進益。出世法門。
B28n0157_p0611a05║亦當講求進步。支那國中。自試經之例停。傳戒之禁
B28n0157_p0611a06║弛。漸致釋氏之徒。不學無術。安於固陋。今欲振興。必
B28n0157_p0611a07║自開學堂始。五印度境。為佛教本源。大乘三藏。所存
B28n0157_p0611a08║無幾。欲興正法。必從支那藏經。重譯梵文。先須學習
B28n0157_p0611a09║語言文字。方可成此大業也。日本佛教。勝於他國。三
B28n0157_p0611a10║藏教典。及古今著述。最為詳備。欲求進益。須以漢語
B28n0157_p0611a11║讀漢文。則文義顯發。必有勝於嚮時。蓋漢文簡而明。
B28n0157_p0611a12║曲而達。虛實互用。言外傳神。讀誦通利。自能領會。嚮
B28n0157_p0611a13║以和語。迴環讀之。恐於空靈之致。有所未愜也。
B28n0157_p0611a14║南洋勸業會演說
B28n0157_p0611a15║南洋勸業會。為從來未有之刱舉。至今六箇月會期
B28n0157_p0611a16║將滿。各家演說均已齊備。惟宗教一門。尚屬缺典。頃
B28n0157_p0611a17║承同志諸君之意。開會演說。以作會場最後之勝緣。
B28n0157_p0611a18║鄙人勉承眾志。略為演說。考各國宗教源流。以婆羅
B28n0157_p0611a19║門教為最古。自佛教出興。而婆羅門高尚之士。咸捨
B28n0157_p0611a20║本教而學佛。蓋自知其道義之不如也。東漢時傳來
B28n0157_p0611b01║東土。至今一千八百餘年矣。佛教所以勝於他教者。
B28n0157_p0611b02║在倡明真性不滅。隨染緣而受六道輪迴。世間苦樂
B28n0157_p0611b03║境界。皆是過去世中。因起惑而造業。因造業而受報。
B28n0157_p0611b04║至受報時。設法救濟。已無及矣。所謂定業難轉也。不
B28n0157_p0611b05║如以佛法導之。令其不造惡因。免受苦果。漸漸增進。
B28n0157_p0611b06║以至成佛。則久遠大夢。豁然頓醒。自度功畢。度他不
B28n0157_p0611b07║休。此乃佛教濟世之方。與世間法相輔而行。非虛無
B28n0157_p0611b08║寂滅之談也。更有深妙道理。須久閱內典。潛心體究。
B28n0157_p0611b09║方能領會。非一時所能演說。地球各國。皆以宗教維
B28n0157_p0611b10║持世道人心。使人人深信善惡果報。毫髮不爽。則改
B28n0157_p0611b11║惡遷善之心。自然從本性發現。人人感化。便成太平
B28n0157_p0611b12║之世矣。
B28n0157_p0611b13║送日本得大上人之武林
B28n0157_p0611b14║佛法傳至今時。衰之甚矣。必有人焉以振興之。日本
B28n0157_p0611b15║真宗教士航海而來。建別院。開學塾。豈非振興之機
B28n0157_p0611b16║乎。但格於門戶。未能融入大同見解。不無差池耳。然
B28n0157_p0611b17║既稱釋迦弟子。總期剖破藩籬。上契佛心。躋羣生於
B28n0157_p0611b18║清泰之域。截生死流。登涅槃岸。是則不求同而自同
B28n0157_p0611b19║矣。得大上人將赴武林。為題數言以贈其行。上人其
B28n0157_p0611b20║勉之哉。
B28n0157_p0612a01║等不等觀雜錄卷一
B28n0157_p0612a02║
B28n0157_p0612a03║
B28n0157_p0612a04║
B28n0157_p0612a05║
B28n0157_p0612a06║
B28n0157_p0612a07║
B28n0157_p0612a08║
B28n0157_p0612a09║
B28n0157_p0612a10║