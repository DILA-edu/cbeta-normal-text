B28n0157_p0623a11║等不等觀雜錄卷三目錄
B28n0157_p0623a12║彙刻古逸淨土十書緣起
B28n0157_p0623a13║會刻古本起信論義記緣起
B28n0157_p0623a14║天竺字母題詞
B28n0157_p0623a15║梵網經菩薩戒本疏題詞
B28n0157_p0623a16║心經淺釋題詞（代梅擷芸作）
B28n0157_p0623a17║歐陽母朱生西行述題詞
B28n0157_p0623a18║大藏輯要敘例
B28n0157_p0623a19║賢首法集敘
B28n0157_p0623a20║日本續藏經敘
B28n0157_p0623b01║大乘中觀釋論敘
B28n0157_p0623b02║中論疏敘
B28n0157_p0623b03║成唯識論述記敘
B28n0157_p0623b04║普賢菩薩圓妙方便總持法門敘
B28n0157_p0623b05║大宗地玄文本論略註自敘
B28n0157_p0623b06║釋摩訶衍論集註自敘
B28n0157_p0623b07║佛教初學課本自敘
B28n0157_p0623b08║道德經發隱自敘
B28n0157_p0623b09║沖虛經發隱自敘
B28n0157_p0623b10║南華經發隱自敘
B28n0157_p0623b11║重刊淨土四經跋
B28n0157_p0623b12║華嚴一乘十玄門跋
B28n0157_p0623b13║起信論法數別錄跋
B28n0157_p0623b14║起信論真妄生滅法相圖跋
B28n0157_p0623b15║西方極樂世界依正莊嚴圓圖跋
B28n0157_p0623b16║西歸直指跋
B28n0157_p0623b17║書起信論海東疏記後
B28n0157_p0623b18║書華嚴念佛三昧論後
B28n0157_p0623b19║書居士傳汪大紳評語後
B28n0157_p0623b20║
B28n0157_p0624a01║
B28n0157_p0624a02║
B28n0157_p0624a03║
B28n0157_p0624a04║
B28n0157_p0624a05║
B28n0157_p0624a06║
B28n0157_p0624a07║
B28n0157_p0624a08║
B28n0157_p0624a09║
B28n0157_p0624a10║
B28n0157_p0624a11║等不等觀雜錄卷三
B28n0157_p0624a12║清石埭楊文會仁山著
B28n0157_p0624a13║彙刻古逸淨土十書緣起
B28n0157_p0624a14║淨土家言流傳於世者。以天台觀經疏及十疑論為
B28n0157_p0624a15║最古。嗣後作者寥寥。咸謂學道之士。羣趨於禪。而淨
B28n0157_p0624a16║業中衰。斯言也。余未之信。頃年四海交通。遂得遨遊
B28n0157_p0624a17║泰西。遇日本南條上人於英倫。上人名文雄。淨土宗
B28n0157_p0624a18║傑士也。既各歸國。適內戚蘇君少坡隨使節赴日本。
B28n0157_p0624a19║屬就南條物色釋典。凡中華古德逸書輒購之。計三
B28n0157_p0624a20║百餘種。其中專談淨土之書。自元魏以迄南宋。擇其
B28n0157_p0624b01║尤雅者得十種。彙而刊之。庶幾後之學者。一展卷間。
B28n0157_p0624b02║得與如是諸上善人俱會一處也。
B28n0157_p0624b03║無量壽經義疏（隋沙門慧遠撰）　觀無量壽佛經
B28n0157_p0624b04║疏（唐沙門善導撰）　阿彌陀經義疏（宋沙門元照
B28n0157_p0624b05║撰）　稱讚淨土佛攝受經疏（唐沙門靖邁撰）　往
B28n0157_p0624b06║生論註（元魏沙門曇鸞撰）　安樂集（唐沙門道綽
B28n0157_p0624b07║撰）　西方要訣（唐沙門窺基撰）　遊心安樂道（唐
B28n0157_p0624b08║新羅沙門元曉撰）　淨土論（唐沙門迦才撰）　釋
B28n0157_p0624b09║淨土羣疑論（唐沙門懷感撰）
B28n0157_p0624b10║會刊古本起信論義記緣起
B28n0157_p0624b11║大藏教典卷帙浩繁。求其簡要精深者。莫如起信論。
B28n0157_p0624b12║而解釋此論者。自隋唐以來無慮數十家。雖各有所
B28n0157_p0624b13║長。然比之賢首。則瞠乎其後矣。藏內賢首疏五卷。人
B28n0157_p0624b14║皆病其割裂太碎。語意不貫。蓋圭峰科會之本也。蓮
B28n0157_p0624b15║池重加修輯。刻於雲棲。憨山治為疏略。刻於徑山。文
B28n0157_p0624b16║義雖覺稍聯。總不能如原作之一氣呵成也。近年求
B28n0157_p0624b17║得古逸內典於日本。自六朝以迄元明。凡數百種。內
B28n0157_p0624b18║有起信論義記。以十門開釋。始知圭峰刪削頗多。致
B28n0157_p0624b19║失原本規模。然經日本僧徒和會。仍不免割裂之病。
B28n0157_p0624b20║求之數年。復獲別行古本。真藏公原文也。讎校再三。
B28n0157_p0625a01║重加排定。務使論文記文。自成段落。庶幾作者義味。
B28n0157_p0625a02║溢於行間。後之覽者。恍如親承指教也。另有別記一
B28n0157_p0625a03║卷。似作於義記之先。蓋別記所詳者。義記則略之。遂
B28n0157_p0625a04║併刊以成完璧云。日本南條文雄與余友善。此記賴
B28n0157_p0625a05║以得之。其嘉惠後學。豈淺鮮哉。
B28n0157_p0625a06║天竺字母題詞
B28n0157_p0625a07║華嚴經云。十方剎土。有以諸佛音聲為體。楞嚴經云。
B28n0157_p0625a08║此方真教體。清淨在音聞。天竺字母。音聲之本也。又
B28n0157_p0625a09║經中有三種般若。從文字起觀照。從觀照證實相。天
B28n0157_p0625a10║竺字母。文字之源也。音聲文字。既為入道之初門。故
B28n0157_p0625a11║以天竺字母。刊示同學焉。
B28n0157_p0625a12║梵網經菩薩戒本疏題辭
B28n0157_p0625a13║有學戒人問於予曰。賢首疏梵網戒經。而不疏上卷。
B28n0157_p0625a14║何也。予應之曰。此非淺見所能知也。不觀夫天台智
B28n0157_p0625a15║者大師乎。既證法華三昧。得無礙辯才。於梵網經亦
B28n0157_p0625a16║不疏上卷。蓋盧舍那佛為諸菩薩說心地法門。非凡
B28n0157_p0625a17║位所能測知。其文從四禪天傳來。不類天竺語言。什
B28n0157_p0625a18║公譯經時。禁筆受者率意潤文。是以悉仍其舊。不但
B28n0157_p0625a19║天台賢首深知其意。即唐宋諸師。如勝莊太賢輩。皆
B28n0157_p0625a20║專釋下卷。自明季以來。始有併上卷而釋之者。雖各
B28n0157_p0625b01║抒所見以惠初學。而未達古人不疏之意也。問曰。上
B28n0157_p0625b02║卷法門。既不能解。然則流傳人間。將何益耶。予曰。弘
B28n0157_p0625b03║法大士。欲令世人生仰慕心。修行昇進。中下之流。作
B28n0157_p0625b04║未來因。利根上智。慧眼開時。不煩解釋。而了如指掌
B28n0157_p0625b05║矣。賢首此疏。深達戒經奧旨。學者苟能悉心研究。信
B28n0157_p0625b06║受奉行。自然從凡夫地直趣佛果。不遭歧路。豈非破
B28n0157_p0625b07║煩惱障之利器。行菩薩道之正軌乎。經中稱為光明
B28n0157_p0625b08║金剛寶戒。可知上卷所說四十心地法門。定當以此
B28n0157_p0625b09║戒為基也。學戒人歡喜踊躍曰。今而後知所從事矣。
B28n0157_p0625b10║心經淺釋題辭（代梅擷芸作）
B28n0157_p0625b11║或有問於予曰。往昔疏心經者多矣。今獨作為淺釋。
B28n0157_p0625b12║何也。予應之曰。心經文約義豐。誦之者眾。皆以古疏
B28n0157_p0625b13║難通。無從窺其蘊奧。不有淺釋。初學何由得入。故淺
B28n0157_p0625b14║釋者。心經之津梁也。夫心經以二百六十餘言。攝盡
B28n0157_p0625b15║六百卷般若妙義。果能自淺而深。徹見真空實相。則
B28n0157_p0625b16║一大藏教。無不從此流出。所謂般若為諸佛母也。此
B28n0157_p0625b17║經以心為名。心也者。十界聖凡所同具也。迷則萬別
B28n0157_p0625b18║千差。悟則平等一致。迷悟之機。即在照見五蘊皆空
B28n0157_p0625b19║一語耳。五蘊本空。非照之使空。乃照見其本空也。奈
B28n0157_p0625b20║何眾生顛倒昏迷。以空為有。沈沒於苦海之中。而不
B28n0157_p0626a01║自覺。若依經照之。淺者漸脫塵勞。深者頓超彼岸。隨
B28n0157_p0626a02║機獲益。豈有定法。問者唯唯而退。遂記其言於簡首。
B28n0157_p0626a03║歐陽母朱生西行述題詞
B28n0157_p0626a04║憶佛念佛。現前當來。必定見佛。此經語也。無禪有淨
B28n0157_p0626a05║土。萬修萬人去。此祖語也。信如此言。則歸心淨土者。
B28n0157_p0626a06║何患不得往生乎。嶺南歐陽氏號石芝者。向道之士
B28n0157_p0626a07║也。事母極孝。嘗以念佛法門勸進其母。行之七年。正
B28n0157_p0626a08║念往生。閱所述八瑞五奇。求諸往生傳中。亦不多見。
B28n0157_p0626a09║信乎石芝孝道精純。有以致之也。推此生度母之心。
B28n0157_p0626a10║以至西歸證道之後。度多生父母。亦復如是。極而至
B28n0157_p0626a11║於無量劫來六親眷屬。不可稱。不可數。莫不如今生
B28n0157_p0626a12║度母之誠。方便化導而度脫之。同歸無量壽佛清泰
B28n0157_p0626a13║國中。是則石芝從一孝道。證窮法界之大願也夫。
B28n0157_p0626a14║大藏輯要敘例
B28n0157_p0626a15║此書專為初學而輯。分別部類。以便檢閱。凡羽翼經
B28n0157_p0626a16║律論者。概從本文為主。亦臣子隨君父之義也。
B28n0157_p0626a17║華嚴部　經分大小二乘。大乘以華嚴為首。凡賢宗
B28n0157_p0626a18║及各家著述。發明華嚴經義者。概歸此部。
B28n0157_p0626a19║方等部　開小顯大之經。及有註疏者。概歸此部。
B28n0157_p0626a20║淨土部　係由方等分出。另立一部。以逗時機。凡天
B28n0157_p0626b01║竺震旦諸師演暢淨土宗旨者。概歸此部。
B28n0157_p0626b02║法相部　亦從方等分出。以為專門之學。慈恩宗及
B28n0157_p0626b03║各家著述。彙入此部。
B28n0157_p0626b04║般若部　經論註疏。彙為一部。
B28n0157_p0626b05║法華部　法華各種註疏。及開權顯實之經。彙入此
B28n0157_p0626b06║部。
B28n0157_p0626b07║涅槃部　扶律談常。自為一部。
B28n0157_p0626b08║以上通為菩薩藏。
B28n0157_p0626b09║小乘經　此為聲聞藏。不依說時。列於方等之前者。
B28n0157_p0626b10║所以別於大乘也。
B28n0157_p0626b11║以上大小二乘。統為顯部。
B28n0157_p0626b12║密部　凡有壇儀之經。及印度支那諸師撰述。均入
B28n0157_p0626b13║此部。
B28n0157_p0626b14║顯密二門。圓融具足。一代時教。總括無遺矣。
B28n0157_p0626b15║大乘律　菩薩調伏藏。七眾同遵。併諸家疏釋。擇要
B28n0157_p0626b16║彙集。
B28n0157_p0626b17║小乘律　聲聞調伏藏。非受具戒者。不宜檢閱。故所
B28n0157_p0626b18║收從略。
B28n0157_p0626b19║大乘論　菩薩對法藏。為入大乘之要門。釋經各部。
B28n0157_p0626b20║已隨本經。別行之論併諸疏釋。輯錄於此。
B28n0157_p0627a01║小乘論　聲聞對法藏。卷帙繁多。今略輯數種。以見
B28n0157_p0627a02║一斑。
B28n0157_p0627a03║西土撰集　論藏所不攝者。別為一類。所謂雜藏也。
B28n0157_p0627a04║禪宗　教外別傳。不立文字。語錄一興。浩如煙海。今
B28n0157_p0627a05║擇其要者。彙為一宗。
B28n0157_p0627a06║天台宗　釋經各部。隨入經藏。餘歸此宗。
B28n0157_p0627a07║傳記　古聖高賢。流風餘韻。具載此篇。
B28n0157_p0627a08║纂集　編輯成部者。歸此一類。
B28n0157_p0627a09║弘護　摧邪顯正。責在僧伽。救弊補偏。功歸檀越。靈
B28n0157_p0627a10║山付囑。意在於斯。
B28n0157_p0627a11║旁通　歸元無二。方便多門。儒道心傳。豈有隔礙耶。
B28n0157_p0627a12║導俗　真俗二途。霄壤之別。不假方便。心何由發。言
B28n0157_p0627a13║淺意深。閱者毋忽。
B28n0157_p0627a14║賢首法集敘
B28n0157_p0627a15║世之學華嚴者。莫不以賢首為宗。而賢首之書。傳至
B28n0157_p0627a16║今日者。僅藏內十餘卷耳。後人閱清涼大疏。咸謂青
B28n0157_p0627a17║出於藍而青於藍。因欲易賢首宗為清涼宗。蓋未見
B28n0157_p0627a18║藏公全書故也。近年四海交通。得與東瀛南條文雄
B28n0157_p0627a19║遊。求覓古德逸書數百種。所謂賢首十疏者。已得其
B28n0157_p0627a20║六。方知清涼大疏皆本於探玄記也。賢首作新華嚴
B28n0157_p0627b01║疏。未竟而卒。後二十七年。清涼乃生。及其作疏。一宗
B28n0157_p0627b02║賢首。豈非乘願再來。闡發大經乎。今將賢首著述。去
B28n0157_p0627b03║偽存真。彙而刊之。名曰賢首法集。世之學華嚴者。其
B28n0157_p0627b04║以是為圭臬也可。
B28n0157_p0627b05║晉譯華嚴經探玄記百二十卷　至相作搜玄記。文
B28n0157_p0627b06║義甚略。賢首繼之。作探玄記。發揮盡致。海東元曉
B28n0157_p0627b07║得之。立命弟子分講。遂盛行於新羅。其時唐土重
B28n0157_p0627b08║譯華嚴既成。學者舍舊從新。賢首因疏新經。未及
B28n0157_p0627b09║半部而卒。其徒慧苑足成之。命曰刊定記。多逞己
B28n0157_p0627b10║意。違背師說。清涼疏內辨之綦詳。今以二本對閱。
B28n0157_p0627b11║方知清涼作疏。全宗此記。鈔錄原文十之五六。其
B28n0157_p0627b12║為古德所重如此。而蕅益輒議之曰。經既未全。疏
B28n0157_p0627b13║亦草略。蓋係臆度之辭。此記宋元以來。無人得見。
B28n0157_p0627b14║蕅益何從而見之耶。　東洋刻本。未會經文。單記
B28n0157_p0627b15║二十卷。足六十萬言。今以經合於記。釐為百二十
B28n0157_p0627b16║卷。　另有華嚴文義綱目一卷。與此記同處頗多。
B28n0157_p0627b17║故不列入。（謹案華嚴經探玄記　先生未及編會此云以經合於記釐為百二十卷者蓋
B28n0157_p0627b18║其預定卷數也編者識）
B28n0157_p0627b19║梵網經菩薩戒本疏（古本六卷今作十卷）　重戒以十門解釋。
B28n0157_p0627b20║輕戒以八門解釋。精深切當。超越古今。學菩薩道
B28n0157_p0628a01║者。得此疏而研究之。則亦庶乎其不差矣。
B28n0157_p0628a02║般若波羅密多心經略疏一卷　此疏與基師幽贊
B28n0157_p0628a03║一時。而各出手眼。判然不同。宋僧師會作連珠記
B28n0157_p0628a04║以輔翼之。前於此者。有靖邁疏。唐人疏心經。流傳
B28n0157_p0628a05║至今者。惟此三種耳。
B28n0157_p0628a06║入楞伽心玄義一卷　考本傳有楞伽經疏七卷。求
B28n0157_p0628a07║之日本。僅得玄義一卷。已可見全經大旨矣。　賢
B28n0157_p0628a08║首十疏中。已得者。華嚴探玄記。梵網經疏。心經略
B28n0157_p0628a09║疏。起信義記。十二門論宗致義記。法界無差別論
B28n0157_p0628a10║疏。及此卷。未得者。新華嚴經未完之疏。幸有清涼
B28n0157_p0628a11║疏鈔補其缺略。密嚴經疏。得日本殘缺寫本。覈其
B28n0157_p0628a12║文義。不類賢首之作。法華經疏。無可尋覓。惜哉。
B28n0157_p0628a13║大乘起信論義記（古本三卷今作七卷）別記一卷　此論古疏
B28n0157_p0628a14║傳至今時者僅見三家。隋之淨影。唐之賢首。海東
B28n0157_p0628a15║之元曉。雖各有所長而以賢首為巨擘。後世作者。
B28n0157_p0628a16║何能企及。今於東瀛得賢首原本。會而刊之。實為
B28n0157_p0628a17║學摩訶衍之要門也。
B28n0157_p0628a18║十二門論宗致義記（古本二卷今作三卷）　杜順和尚法界觀
B28n0157_p0628a19║門。以真空觀居首。為後二觀之基。藏公此記。即以
B28n0157_p0628a20║成就空觀也。學者能於此記。及心經略疏。融會貫
B28n0157_p0628b01║通。則得速入般若波羅密門。
B28n0157_p0628b02║法界無差別論疏（古本一卷今作二卷）　非得此疏。論中深義。
B28n0157_p0628b03║後人何從而知之。
B28n0157_p0628b04║華嚴指歸一卷　內分十門。每門又分為十。以顯十
B28n0157_p0628b05║十無盡法門也。學華嚴者。切宜深究。　世人以華
B28n0157_p0628b06║嚴指歸。還源觀。金師子章。名為賢首三要。由今觀
B28n0157_p0628b07║之。豈止三要。
B28n0157_p0628b08║妄盡還源觀一卷　內分六門。一體。二用。三徧。四德。
B28n0157_p0628b09║五止。六觀。台家每謂賢宗有教無觀。曷一覽此文
B28n0157_p0628b10║乎。
B28n0157_p0628b11║華嚴三昧章一卷　新羅崔致遠作賢首傳。用華嚴
B28n0157_p0628b12║三昧觀直心中十義。配成十科。證知此章即觀文
B28n0157_p0628b13║也。東洋刻本。改其名為發菩提心章。於表德中。全
B28n0157_p0628b14║錄杜順和尚法界觀文。近三千言。遂疑此本非賢
B28n0157_p0628b15║首作。庚子冬。南條文雄遊高麗。得古寫本。郵寄西
B28n0157_p0628b16║來。首題華嚴三昧章。讎校盡善。登之棃棗。因來本
B28n0157_p0628b17║作章。故仍其舊。尚有華嚴世界觀。求而未得也。
B28n0157_p0628b18║華嚴義海百門一卷　以一塵暢演法界宗旨。文獻
B28n0157_p0628b19║通攷作百門義海。元明以來。無人得見。今從日本
B28n0157_p0628b20║取來。係由宋本重刻者。末後闕一總結。第八門亦
B28n0157_p0629a01║有脫文。是宋時已無完本矣。
B28n0157_p0629a02║一乘教義分齊章（一名華嚴教分記古本三卷今合疏作十卷）　賢首宗
B28n0157_p0629a03║旨。備於此章。宋道亭作義苑疏。更為詳明。近代杭
B28n0157_p0629a04║州僧柏亭。撰賢首五教儀。分門別類。備列名相。欲
B28n0157_p0629a05║與台家教觀爭衡。而不知其違於古法。嘗試論之。
B28n0157_p0629a06║教義章內凡提頓教。所引經文。皆無位次。柏亭則
B28n0157_p0629a07║概列位次。華嚴四十二位。不列四加。柏亭則概列
B28n0157_p0629a08║四加。圓教十住初心。便成正覺。應判分證位。柏亭
B28n0157_p0629a09║則判相似位。此其顯然者也。賢首既有此章。學者
B28n0157_p0629a10║苟能神而明之。於一乘教義。徹底通達矣。　此章
B28n0157_p0629a11║之末。說十玄門。本於至相原書。及作探玄記。改易
B28n0157_p0629a12║數名。為清涼張本。後人謂清涼十玄。異於賢首者。
B28n0157_p0629a13║蓋未見探玄記也。
B28n0157_p0629a14║華嚴金師子章一卷　賢首說此章。至一一毛處。各
B28n0157_p0629a15║有師子。武后遂悟華嚴宗旨。宋沙門淨源參酌四
B28n0157_p0629a16║家注釋。作雲間類解。盛行於世。
B28n0157_p0629a17║三寶章　內分八門。傳稱三寶別行記。想即此也。○
B28n0157_p0629a18║明藏以下之六章。合為兩卷。統名華嚴經明法品
B28n0157_p0629a19║內立三寶章。相沿數百年。無人釐正。學者麤心看
B28n0157_p0629a20║過。以流轉等章。與三寶名目義味無涉。遂不措意。
B28n0157_p0629b01║今將各章分析刊行。俾後之學者。隨舉一章。皆得
B28n0157_p0629b02║探其蘊奧也。
B28n0157_p0629b03║流轉章　即生滅顯無生。即流轉顯不動。入道捷徑。
B28n0157_p0629b04║無過於此。有志之士。請細玩之。
B28n0157_p0629b05║法界緣起章　內有四門。僅了第一門。餘三門缺。
B28n0157_p0629b06║圓音章　舉一語業。顯三業之勝。佛果妙用。眾生心
B28n0157_p0629b07║地本自有之。但以無明障蔽而不能顯。既讀此章。
B28n0157_p0629b08║當知愧憤策勵修行也。
B28n0157_p0629b09║法身章　內分四門。
B28n0157_p0629b10║十世章　此觀純熟。一切妄執。自然消落。立法之巧
B28n0157_p0629b11║妙。迥出常情也。
B28n0157_p0629b12║玄義章　內分十門。即華嚴玄義也。
B28n0157_p0629b13║華嚴經傳記（占本五卷今作三卷）　一名華嚴感應傳。後代屢
B28n0157_p0629b14║有改作。漸失原本規模。今得此書。內稱賢首法師
B28n0157_p0629b15║處甚多。想係門下士增修之本也。
B28n0157_p0629b16║賢首國師別傳一卷　新羅崔致遠作。此本中土。無
B28n0157_p0629b17║傳。且撰述在各家之先。故附於法集末卷。
B28n0157_p0629b18║華嚴策林一卷
B28n0157_p0629b19║普賢觀行法門一卷
B28n0157_p0629b20║華嚴經問答二卷
B28n0157_p0630a01║華嚴遊心法界記一卷
B28n0157_p0630a02║以上四種。均係贋作。故不收錄。
B28n0157_p0630a03║日本續藏經敘
B28n0157_p0630a04║三藏教典。結集於印度者。不可知其部帙之數。自流
B28n0157_p0630a05║傳震旦。至隋唐以來。代有增益。由五千以至七千。此
B28n0157_p0630a06║其大較也。明紫柏尊者以方冊代梵筴。閱者便之。大
B28n0157_p0630a07║藏以外。復有續藏。合之已逾萬卷。以遭兵燹。板已無
B28n0157_p0630a08║存者。予與同志欲踵刊之而未成也。近年日本藏經
B28n0157_p0630a09║書院以聚珍版刷大藏經。較弘教書院之本。字大而
B28n0157_p0630a10║便覽。予已購而藏之。頃復製續藏經。凡印度支那古
B28n0157_p0630a11║德撰述。未入大藏者。悉集而刷之。為部千六百有奇。
B28n0157_p0630a12║卷逾八千。仍搜求古遺之本。正未有艾也。予亦為之
B28n0157_p0630a13║搜輯。樂觀其成。是輯也。得六朝唐宋之遺書。為紫柏
B28n0157_p0630a14║所未見。誠世間之奇搆。實足補隋唐所不足也。
B28n0157_p0630a15║大乘中觀釋論敘
B28n0157_p0630a16║經云。以有空義故。一切法得成。故三藏教典。以般若
B28n0157_p0630a17║居首。蓋真空實相。為諸佛母也。龍樹菩薩造五百偈。
B28n0157_p0630a18║發明空義。青目菩薩釋之。姚秦三藏鳩摩羅什譯出。
B28n0157_p0630a19║名曰中論。凡二十七品。分別明菩薩又釋之。亦二十
B28n0157_p0630a20║七品。譯於唐波羅頗密多羅。名曰般若燈論。安慧菩
B28n0157_p0630b01║薩又釋之。譯於宋惟淨三藏。名曰大乘中觀釋論。三
B28n0157_p0630b02║部均入大藏。惟宋譯僅十三品。不無遺憾。近時日本
B28n0157_p0630b03║新印大藏經。由高麗古本鈔出後分十四品。而成完
B28n0157_p0630b04║璧。金陵貫通大師見之歡喜踊躍。集資鋟板。以廣流
B28n0157_p0630b05║傳。俾後之學者。三部參觀。豁然證契。頓入如來寶明
B28n0157_p0630b06║空海。則六百卷般若妙義。一時現前。豈非法門之快
B28n0157_p0630b07║事乎。
B28n0157_p0630b08║中論疏敘
B28n0157_p0630b09║龍樹菩薩傳佛心印。為十四祖。其教人之法。以般若
B28n0157_p0630b10║真空為本。嘗作中論五百偈。闡揚第一義空。初至東
B28n0157_p0630b11║土。傳習之士。首推羅什門下生肇二公。肇公作論。至
B28n0157_p0630b12║今獨存。生公諸論。僅存其名。惜哉。隋唐間。嘉祥吉藏
B28n0157_p0630b13║禪師。專弘此道。作三論疏行世。當是時。學天台教者。
B28n0157_p0630b14║每以北齊慧文遙宗龍樹。僅取三觀一偈為台教之
B28n0157_p0630b15║祖。而禪宗諸師。又以不立文字。棄龍樹妙論於不顧。
B28n0157_p0630b16║於是三論一宗。遂成絕學。近代四海交通。嘉祥三論
B28n0157_p0630b17║疏自扶桑傳來。梅擷雲居士見而愛之。玩味不釋手。
B28n0157_p0630b18║遂將論疏二本纂合鋟板。俾世之學者。由此證入般
B28n0157_p0630b19║若波羅密門。則知如來心傳。不即文字。不離文字。與
B28n0157_p0630b20║其苦參一句無義味語。謂之教外別傳。何若快讀此
B28n0157_p0631a01║論此疏。如清涼水。洗滌塵垢。一旦豁然透脫。即證擇
B28n0157_p0631a02║滅無為。較之禪家所證非擇滅無為。（出百法明門六種無為之二）
B28n0157_p0631a03║豈有二哉。
B28n0157_p0631a04║成唯識論述記敘
B28n0157_p0631a05║性相二宗。有以異乎。無以異也。性宗直下明空。空至
B28n0157_p0631a06║極處。真性自顯。相宗先破我法。後彰圓實。以無所得
B28n0157_p0631a07║而為究竟。乃知執有執空。互相乖角者。皆門外漢也。
B28n0157_p0631a08║唐以前。相宗典籍。未被東土。自玄奘法師西遊印度。
B28n0157_p0631a09║而後唯識一宗。輝映於震旦矣。有窺基法師者。奘公
B28n0157_p0631a10║之高弟也。親承師命。翻譯成唯識論。會萃十家而成
B28n0157_p0631a11║一部。並以聞於師者。著為述記。學相宗者奉為準繩。
B28n0157_p0631a12║迨元季而失傳。五百年來。無人得見。好學之士。每以
B28n0157_p0631a13║為憾。近年四海交通。得與日本博士南條上人遊。上
B28n0157_p0631a14║人以此書贈予。金陵講經沙門松巖見而心喜。亟募
B28n0157_p0631a15║資鋟板。揚州觀如大師願任其半。未及竣工。而觀松
B28n0157_p0631a16║二公相繼西逝。江表緇素。踵而成之。嗟乎。此書失之
B28n0157_p0631a17║如此其久。得之如此其難。而倡刻之人。皆不見其成。
B28n0157_p0631a18║以是見唯識一宗。流傳於世。非偶然也。後之覽者。其
B28n0157_p0631a19║勿等閒視之。
B28n0157_p0631a20║普賢菩薩圓妙方便總持法門敘
B28n0157_p0631b01║顯宗居士者。故友曹君鏡初之法號也。遺篋中得其
B28n0157_p0631b02║所著書若干種。內有普賢菩薩圓妙方便總持法門
B28n0157_p0631b03║一卷。其子詠香齎以示余。余受而讀之。歎曰。此真所
B28n0157_p0631b04║謂拈一莖草作丈六金身者乎。夫牙牌者。戲具之小
B28n0157_p0631b05║焉者也。居士即以普賢乘六牙象目之。因而暢演十
B28n0157_p0631b06║法界。六波羅密。五時。八教。參互錯綜。貫攝於三十二
B28n0157_p0631b07║支之內。頓使支支點點。放光動地。熾然說法。無有間
B28n0157_p0631b08║歇。而眾生現前受用。不聞不覩。惟應度者乃能知之。
B28n0157_p0631b09║嘗思華嚴法華等經。真俗融通。理事無礙。昔李長者
B28n0157_p0631b10║以卦象釋義。藏國師以金獅說法。今曹居士以牙牌
B28n0157_p0631b11║示象。推而至於一草一木。一棒一喝。莫不皆具法界
B28n0157_p0631b12║體用。後之作者。塵說剎說。海墨書而不盡。其以是為
B28n0157_p0631b13║嚆矢也夫。
B28n0157_p0631b14║大宗地玄文本論略註自敘
B28n0157_p0631b15║大宗地玄文本論。建立金剛五位。以眾生無量劫來。
B28n0157_p0631b16║業果相續。非三僧祇修證之功。不能盡除。故立無超
B28n0157_p0631b17║次第漸轉位。以眾生一念相應。即同諸佛。故立無餘
B28n0157_p0631b18║究竟總持位。以眾生心含法界。普融無盡。故立周徧
B28n0157_p0631b19║圓滿廣大位。以眾生念念著有。違解脫門。故立一切
B28n0157_p0631b20║諸法俱非位。以眾生棄有著空。趣於斷滅。故立一切
B28n0157_p0632a01║諸法俱是位。上之五位。為佛法之總綱。攝盡一切破
B28n0157_p0632a02║障法門。該括一切稱性法門。纖毫無遺。若明此義。則
B28n0157_p0632a03║談宗談教。說有說空。皆不相妨。何有分河飲水。互相
B28n0157_p0632a04║是非之弊哉。奈何千餘年來。無人提倡。遂使無上妙
B28n0157_p0632a05║法。祕而不宣。誠不解其何故也。或以論中名義玄微。
B28n0157_p0632a06║皆是法身大士行相。非凡位所知。師家艱於應對。故
B28n0157_p0632a07║不以此論示人。然一切悉知。必至佛果。等覺以還。隨
B28n0157_p0632a08║分演說。不害其德望也。儒門所謂知之為知之。不知
B28n0157_p0632a09║為不知。是知也。會竊取此義。略加註釋。所未知者。斷
B28n0157_p0632a10║不強解。庶幾後學得一隙明。或有利根上智。頓入甚
B28n0157_p0632a11║深法界。徹底通達。是所望也。其文義明顯者。亦不詮
B28n0157_p0632a12║釋。閱者自能領會耳。
B28n0157_p0632a13║高麗古藏作二十卷。與起信論序相符。宋元藏皆
B28n0157_p0632a14║未收入。明藏作八卷。復併作四卷。今從之。
B28n0157_p0632a15║此論窮微極妙。專接利根上智。兼為凡小權漸之
B28n0157_p0632a16║機。作一乘勝因。伏願見者聞者。熏習成種。久久純
B28n0157_p0632a17║熟。心光發宣。即能頓入金剛信位。圓修圓證。五位
B28n0157_p0632a18║齊彰。與論主大願。註者誠心。交光相羅。如寶絲網。
B28n0157_p0632a19║輾轉開導。無有既極。
B28n0157_p0632a20║釋摩訶衍論集註自敘
B28n0157_p0632b01║翻譯釋論。當在譯大乘起信論之後。因本論全文。與
B28n0157_p0632b02║真諦所譯相同也。卷首題姚秦時譯。誤矣。隋唐五代。
B28n0157_p0632b03║未見流行。永明禪師作宗鏡錄。始引此論。至遼時大
B28n0157_p0632b04║顯於世。疏記鈔相繼而出。考至元法實勘同錄尚有
B28n0157_p0632b05║釋論十卷。而疏記鈔久。佚矣。近時從日本傳來。亟欲
B28n0157_p0632b06║刊行。而科文繁多。恐後人疲於心力。轉令本釋二論。
B28n0157_p0632b07║不能精究。因摘其要言。註於釋論之內。科文一概刪
B28n0157_p0632b08║去。如肇公註維摩經之例。另有聖法記數紙。作時最
B28n0157_p0632b09║先。亦摘錄之。以成善本。（謹案　先生擬輯是書未遑屬稿今可見者僅此敘文惜
B28n0157_p0632b10║哉編者識）
B28n0157_p0632b11║佛教初學課本自敘
B28n0157_p0632b12║釋教三字經者。明季吹萬老人效世俗訓蒙之書而
B28n0157_p0632b13║作也。敏修長老為之註釋。流傳二百餘年矣。頃者普
B28n0157_p0632b14║陀印光法師從而新之。正文改十之三。註釋改十之
B28n0157_p0632b15║七。原本編為兩排者。改而為一排。考據精詳。文辭圓
B28n0157_p0632b16║潤。超勝舊作。而題名之處。不將重訂者列於其次。可
B28n0157_p0632b17║謂坦然忘我者矣。予不揣固陋。率爾改作。與新舊兩
B28n0157_p0632b18║本。迥不相同。事略而法備。言簡而義周。人有勸予易
B28n0157_p0632b19║其名者。因名之為佛教初學課本云。
B28n0157_p0632b20║道德經發隱自敘
B28n0157_p0633a01║憨山清禪師解道德經。歷十五年方成。雖與焦弱侯
B28n0157_p0633a02║同時。而弱侯未之見也。故其輯老子翼。闕憨山解。誠
B28n0157_p0633a03║為憾事。弱侯所採凡六十四家。後解之者。更有多種。
B28n0157_p0633a04║故經中奧義。發揮殆盡矣。予閱道德經至出生入死
B28n0157_p0633a05║一章。見各家註解。無一合者。遂以佛教義釋之。似覺
B28n0157_p0633a06║出人意表。復益二章。總陰符發隱梓之。或問孔子既
B28n0157_p0633a07║稱老子為猶龍。何以其書不入塾課耶。答曰。漢唐以
B28n0157_p0633a08║來。人皆以道家目之。不知其真俗圓融。實有裨於世
B28n0157_p0633a09║道人心。若與論語並行。家弦戶誦。則士民之風。當為
B28n0157_p0633a10║之一變也。
B28n0157_p0633a11║沖虛經發隱自敘
B28n0157_p0633a12║列子書八篇。唐時尊為沖虛經。與道德南華並重。註
B28n0157_p0633a13║道德者多於南華。而註沖虛者特少。在晉則有張湛。
B28n0157_p0633a14║在唐則有盧重元。此二種現行於世。考書目所載。有
B28n0157_p0633a15║唐殷敬順宋江遹二解。求而未得也。甲辰夏。索居避
B28n0157_p0633a16║暑。取列子讀之。妙義顯發。多出於張盧二家之外。如
B28n0157_p0633a17║開寶藏。如涌醴泉。實與佛經相表裏。信筆直書。得四
B28n0157_p0633a18║十二章。約計全書三分之一。因名之為沖虛經發隱
B28n0157_p0633a19║云。
B28n0157_p0633a20║南華經發隱自敘
B28n0157_p0633b01║太史公言莊周作漁父盜跖胠篋。以詆訾孔子之徒。
B28n0157_p0633b02║以明老子之術。豈知漁父盜跖。皆他人依託。大違莊
B28n0157_p0633b03║子本意。觀其內篇推尊孔子處。便可知矣。司馬氏不
B28n0157_p0633b04║於內篇窺莊子之學。而據偽撰以判莊子。宜其將老
B28n0157_p0633b05║莊申韓合為一傳也。至唐初尊之為南華經。而作註
B28n0157_p0633b06║解者漸多。唯明之陸西星憨山清二家以佛理釋之。
B28n0157_p0633b07║憨山僅釋內篇。西星則解全部。今閱二書。猶有發揮
B28n0157_p0633b08║未盡之意。因以己意釋十二章。與古今著述迥不相
B28n0157_p0633b09║同。質之漆園。當亦相視而笑。嘗見宗鏡判老莊為通
B28n0157_p0633b10║明禪。憨山判老莊為天乘止觀。及讀其書。或論處世。
B28n0157_p0633b11║或論出世。出世之言。或淺或深。淺者不出天乘。深者
B28n0157_p0633b12║直達佛界。以是知老列莊三子。皆從薩婆若海逆流
B28n0157_p0633b13║而出。和光混俗。說五乘法。（人乘。天乘。聲聞乘。菩薩乘。佛乘。）能令眾生。
B28n0157_p0633b14║隨根獲益。後之解者。局於一途。終不能盡三大士之
B28n0157_p0633b15║蘊奧也。
B28n0157_p0633b16║重刊淨土四經跋
B28n0157_p0633b17║予初聞佛法。惟尚宗乘。見淨土經論。輒不介意。以為
B28n0157_p0633b18║著相莊嚴。非了義說。及見雲棲諸書闡發奧旨。始知
B28n0157_p0633b19║淨土一門。普被羣機。廣流末法。實為苦海之舟航。入
B28n0157_p0633b20║道之階梯也。無如兵燹之餘。僅見小本彌陀經。而於
B28n0157_p0634a01║大本無量壽經。及十六觀經。迄不可得。適來金陵獲
B28n0157_p0634a02║見此本於王君梅叔處。覓之數年者。一旦得之。喜出
B28n0157_p0634a03║望外。此本為邵陽魏公默深所輯。魏公經世之學。人
B28n0157_p0634a04║所共知。而不知其本源心地淨業圓成。乃由體以起
B28n0157_p0634a05║用也。世緣將盡。心切利人。遂取無量壽經參會數譯。
B28n0157_p0634a06║刪繁就簡。訂為善本。復以十六觀經。及阿彌陀經。普
B28n0157_p0634a07║賢行願品。合為一集。名曰淨土四經。使世之習淨業
B28n0157_p0634a08║者。但受此本。無不具足。自逆匪竄擾以來。其板想不
B28n0157_p0634a09║復存。今者廣募信施。重鋟棃棗。庶幾魏公一片婆心。
B28n0157_p0634a10║末學咸受其惠。伏願世間修佛乘者。毋於淨土便生
B28n0157_p0634a11║輕慢。須信念佛一門。乃我佛世尊別開方便。普度羣
B28n0157_p0634a12║生之法。儻不知其義旨深微。但能諦信奉行。自有開
B28n0157_p0634a13║悟之期。知其義者。正好一心迴向。萬行圓修。轉五濁
B28n0157_p0634a14║為蓮邦。證彌陀於自性。是則予之所厚望焉。
B28n0157_p0634a15║華嚴一乘十玄門跋
B28n0157_p0634a16║華嚴大教。闡揚十玄門者。此為鼻祖。賢首仍之。載於
B28n0157_p0634a17║教義章內。大意相同。而文有詳略。及作探玄記改易
B28n0157_p0634a18║二名。用一華葉演說。為清涼懸談張本。後人不知。以
B28n0157_p0634a19║為清涼十玄。與賢首有異者。蓋未見探玄記也。今教
B28n0157_p0634a20║義章與懸談並行於世。而復刻此卷。欲令人知其本
B28n0157_p0634b01║源耳。
B28n0157_p0634b02║起信論疏法數別錄跋
B28n0157_p0634b03║右依百法明門論。唯識一宗。名相繁多。慈氏菩薩所
B28n0157_p0634b04║說瑜伽師地論。有六百六十法。天親菩薩約之為百
B28n0157_p0634b05║法。即此百法明門也。起信論雖專詮性宗。然亦兼唯
B28n0157_p0634b06║識法相。蓋相非性不融。性非相不顯。故特錄百法於
B28n0157_p0634b07║篇末。庶易檢尋焉。
B28n0157_p0634b08║起信論真妄生滅法相圖跋
B28n0157_p0634b09║馬鳴大士撰起信論。貫通宗教。為學佛初階。不明斯
B28n0157_p0634b10║義。則經中奧窔。無由通達。賢首國師特為造疏。判屬
B28n0157_p0634b11║大乘終教。蓋下接小始。上通頓圓也。慈雲灌頂法師
B28n0157_p0634b12║總括論義。輯成一圖。真妄諸法。瞭如指掌。長沙曹顯
B28n0157_p0634b13║宗居士復加參訂。俾教網脈絡。毫髮無遺。可謂精益
B28n0157_p0634b14║求精。簡而又簡矣。爰附刊於論疏之後。以廣流傳焉。
B28n0157_p0634b15║西方極樂世界依正莊嚴圓圖跋
B28n0157_p0634b16║昔善導和尚畫淨土變相三百餘壁。歲遠年湮。不可
B28n0157_p0634b17║復覩。近代彭二林居士繪極樂莊嚴手卷。系以詩偈。
B28n0157_p0634b18║予曾見之。歎賞不置。然篇幅甚長。未便懸供也。有拙
B28n0157_p0634b19║道人者。專修淨業。雅尚蓮宗。見南北叢林所刊極樂
B28n0157_p0634b20║圖。未臻精妙。迺考淨土三經。參以造像量度選擇良
B28n0157_p0635a01║工。繪而刊之。時在同治癸酉歲也。五年之間。流佈二
B28n0157_p0635a02║千餘幅。板漸銷磨。道人慨然曰。此圖之出。啟人淨信
B28n0157_p0635a03║者多矣。然作者之心。猶有進焉。於是轉方廣為圓融。
B28n0157_p0635a04║現毫端之寶剎。大含細入。隱顯交參。以重重無盡之
B28n0157_p0635a05║心。寫無盡重重之境。脫稿成於帀月。開雕竣在期年。
B28n0157_p0635a06║一佛當陽。現萬德莊嚴之報相。羣生皈命。遵十方交
B28n0157_p0635a07║讚之深經。其託質蓮池者。有少有長。順凡情也。剋實
B28n0157_p0635a08║而論。六道往生。女轉為男。老變為少。永無衰耗之相。
B28n0157_p0635a09║又其中菩薩緣覺聲聞為上首者。略標九品。復有初
B28n0157_p0635a10║出花胎。未入聖位者。不妨權現人天相也。他如經行
B28n0157_p0635a11║坐禪誦經聽法。或在地上。或在虛空。有從他方飛身
B28n0157_p0635a12║來者。有從空中化身去者。神用無方。略見一斑也。樓
B28n0157_p0635a13║閣欄楯。行樹羅網。寶幢旛葢。水鳥光明。隨方點綴。以
B28n0157_p0635a14║表無量經中備言娑婆極樂苦樂之相。及兩土修行
B28n0157_p0635a15║難易差別。彌陀本願有云。十方眾生至心信樂。欲生
B28n0157_p0635a16║我國。乃至十念。若不生者。不取正覺。今成佛以來。已
B28n0157_p0635a17║十劫矣。此願非虛。切宜諦信。若夫利根之士。高談性
B28n0157_p0635a18║理。輕視蓮邦。是皆未達空有圓融之旨。棄大海而認
B28n0157_p0635a19║涓滴者也。當知一真法界。迥絕思議。以言其體。則纖
B28n0157_p0635a20║塵不立。以言其用。則萬有齊彰。娑婆既唯心所現。極
B28n0157_p0635b01║樂豈外乎唯心。是故上品者圓證無生法忍。以其解
B28n0157_p0635b02║第一義也。即中下之流。信心堅固。願行純篤。但得往
B28n0157_p0635b03║生。徑登不退。無始輪迴。一朝永斷。豈不截然大丈夫
B28n0157_p0635b04║哉。畫者山陰張益。刻者丹徒潘文法也。
B28n0157_p0635b05║西歸直指跋
B28n0157_p0635b06║玉峰周安士先生著述傳於世者。計有四種。一曰陰
B28n0157_p0635b07║騭文廣義。二曰萬善先資集。三曰欲海回狂。四曰西
B28n0157_p0635b08║歸直指。凡有見者。莫不歡喜信受。以故各處刊板。流
B28n0157_p0635b09║通最廣。西歸直指一書。經吳門江鐵君刪改。非復周
B28n0157_p0635b10║氏原制。江君以為綱要一卷。撮舉王龍舒所輯大彌
B28n0157_p0635b11║陀經及四十八願等。今已先將魏譯無量壽經。及二
B28n0157_p0635b12║林居士所著論。合刻流行。則綱要可以不列。不知周
B28n0157_p0635b13║氏此書。全從各家撰集中摘來。若以他本所有者。概
B28n0157_p0635b14║不重出。則此書不至刪除淨盡不止也。今於虞山朱
B28n0157_p0635b15║君保之處。得勝蓮居士施刻原本。見者慶喜無量。咸
B28n0157_p0635b16║謂周君願力所持。特畱此本嘉惠後學也。亟授手民。
B28n0157_p0635b17║以復舊觀。周君有云。願將東土三千界。盡種西方九
B28n0157_p0635b18║品蓮。惟冀輾轉流通。以相傳於無窮耳。
B28n0157_p0635b19║書起信論海東疏記後
B28n0157_p0635b20║嘗考傳記。義想與元曉入唐參禪。曉公悟唯心之旨。
B28n0157_p0636a01║中途而返。義想（宋傳作湘）就學終南。歲久方歸。賢首作華
B28n0157_p0636a02║嚴探玄記寄之。想公命弟子分講。大闡華嚴宗旨。又
B28n0157_p0636a03║考諸宗章疏。錄載元曉著述四十七種。而義想僅一
B28n0157_p0636a04║卷耳。及見日本大安所作海東別記序。稱元曉與法
B28n0157_p0636a05║藏同受學於至相之門。始悟義想元曉一人也。如此
B28n0157_p0636a06║方稱憨山德清。蕅益智旭之類。後人不察。歧而二之。
B28n0157_p0636a07║誤矣。宋贊寧作二公傳。恍忽離奇。尤不足信。因校疏
B28n0157_p0636a08║記。併以識之。
B28n0157_p0636a09║書華嚴念佛三昧論後
B28n0157_p0636a10║彭二林居士撰華嚴念佛三昧論。以五門分疏。可謂
B28n0157_p0636a11║盡善盡美矣。唯後之問答第四章內。謂方山喫緊提
B28n0157_p0636a12║倡。在十住初心。即成正覺。若依自力。積劫熏修。程途
B28n0157_p0636a13║尚遠。此語與華嚴圓頓門似覺有礙。何則。方山宗旨。
B28n0157_p0636a14║唯是一時一處法門。不立日劫遠近之見。二林見地
B28n0157_p0636a15║圓明。當不至以時量為實法。想是偶失檢點耳。
B28n0157_p0636a16║書居士傳汪大紳評語後
B28n0157_p0636a17║居士傳內汪大紳評語。直截痛快。實具宗匠手眼。但
B28n0157_p0636a18║其中每引程朱為契合。似覺不類。度其意。無非欲引
B28n0157_p0636a19║理學家究明心宗耳。然理學家既宗程朱。決不信有
B28n0157_p0636a20║此事。是汪君援引之意。不能令儒者生信反令儒者
B28n0157_p0636b01║易視禪宗。以為不出程朱心學矣。甚哉。立言之不可
B28n0157_p0636b02║不慎也。予願他日重刻此傳。將評語內與儒家牽合
B28n0157_p0636b03║者節去。未始非護法之一端也。
B28n0157_p0636b04║等不等觀雜錄卷三
B28n0157_p0636b05║
B28n0157_p0636b06║
B28n0157_p0636b07║
B28n0157_p0636b08║
B28n0157_p0636b09║
B28n0157_p0636b10║