B28n0157_p0665b11║等不等觀雜錄卷六目錄
B28n0157_p0665b12║與鄭陶齋（官應）書（附來書）
B28n0157_p0665b13║與夏穗卿（曾佑）書（附來書）
B28n0157_p0665b14║與桂伯華（念祖）書一（附來書）
B28n0157_p0665b15║與桂伯華（念祖）書二
B28n0157_p0665b16║與李澹緣（息）書一（附來書）
B28n0157_p0665b17║與李澹緣（息）書二（附來書）
B28n0157_p0665b18║與李澹緣（息）書三（附來書）
B28n0157_p0665b19║與李澹緣（息）書四（附來書）
B28n0157_p0665b20║與黎端甫（養正）書（附來書）
B28n0157_p0666a01║與梅擷芸（光羲）書（附來書）
B28n0157_p0666a02║與呂勉夫（佩璜）書
B28n0157_p0666a03║與王雷夏（宗炎）書
B28n0157_p0666a04║與陳（大鐙心來）書（附來書）
B28n0157_p0666a05║與李質卿（□□）書
B28n0157_p0666a06║與郭月樓（道直）書
B28n0157_p0666a07║與廖迪心（世臧）書
B28n0157_p0666a08║與某君書
B28n0157_p0666a09║與陳栖蓮（汝湜）書一
B28n0157_p0666a10║與陳栖蓮（汝湜）書二
B28n0157_p0666a11║代陳栖蓮答黃掇焦書一
B28n0157_p0666a12║代陳栖蓮答黃掇焦書二
B28n0157_p0666a13║
B28n0157_p0666a14║
B28n0157_p0666a15║
B28n0157_p0666a16║
B28n0157_p0666a17║
B28n0157_p0666a18║
B28n0157_p0666a19║
B28n0157_p0666a20║
B28n0157_p0666b01║
B28n0157_p0666b02║
B28n0157_p0666b03║
B28n0157_p0666b04║
B28n0157_p0666b05║
B28n0157_p0666b06║
B28n0157_p0666b07║
B28n0157_p0666b08║
B28n0157_p0666b09║
B28n0157_p0666b10║
B28n0157_p0666b11║等不等觀雜錄卷六
B28n0157_p0666b12║清石埭楊文會仁山著
B28n0157_p0666b13║與鄭陶齋（官應）書（附來書）
B28n0157_p0666b14║伏處海隅。耳盛名久矣。人事牽擾。道遠莫由瞻奉。
B28n0157_p0666b15║引領松鶴。我勞如何。下走嶺南下士。碌碌因人。船
B28n0157_p0666b16║算濫司。愧無建樹。值此國步艱難。翠華遠狩。中原
B28n0157_p0666b17║蒿目。痛哭新亭。此海內忠義之士。心所同具者也。
B28n0157_p0666b18║竊思兼善之機既阻。獨善之道可為。下走雖混俗
B28n0157_p0666b19║趨塵。然好道之心。童而習之。至衰朽猶如一日。祇
B28n0157_p0666b20║以至人未遇。口訣難逢。仰視青霄。每增浩歎。側聽
B28n0157_p0667a01║先生。抱道在躬。和光養性。生平心得。定有不凡。問
B28n0157_p0667a02║途必於已經。自是求道者第一要義。其祕密藏固
B28n0157_p0667a03║不敢妄請賜教。至若授受之陳跡。初終之大旨。正
B28n0157_p0667a04║邪之分界。天人之節次。敢乞不棄顓蒙。有以教之。
B28n0157_p0667a05║幸甚禱甚。拙作詩草二冊。聊用伴函。
B28n0157_p0667a06║頃奉賜函。並大著二冊。展誦之餘。莫名欽佩。去聖時
B28n0157_p0667a07║遙。人情澆漓。誠心向道。迥出塵凡。非夙具大善根力。
B28n0157_p0667a08║曷克臻此。承示時務多艱。此皆眾生業力所感。正是
B28n0157_p0667a09║菩薩悲願度生之境。修行人常以兼善為懷。若存獨
B28n0157_p0667a10║善之心。則違大乘道矣。鄙人學佛以來近四十年。始
B28n0157_p0667a11║則釋道兼學。冀得長生而修佛法。方免退墮之虞。兩
B28n0157_p0667a12║家名宿參訪多人。證以古書。互有出入。遂捨道而專
B28n0157_p0667a13║學佛。如是有年。始知佛法之深妙。統攝諸教而無遺
B28n0157_p0667a14║也。蓋道家首重命功。佛家直須命根斷。命根斷。則當
B28n0157_p0667a15║下無生。豈有死耶。生死既不可得。而假生死以行大
B28n0157_p0667a16║願。是以華嚴經中。善財所參善知識。比丘居士。仙人
B28n0157_p0667a17║天神。錯雜間出。皆是一真法。界所流露也。若認定金
B28n0157_p0667a18║丹祕訣修成之仙。或為仙官。或為散仙。總不出上帝
B28n0157_p0667a19║所統之界。不過高於人界一等耳。雖壽至千萬歲。亦
B28n0157_p0667a20║有盡時也。鄙人常以大乘起信論為師。僅萬餘言。徧
B28n0157_p0667b01║能貫通三藏聖教。凡習此論者。皆馬鳴大士之徒。奉
B28n0157_p0667b02║贈一冊。以備流覽。又拙作陰符發隱十宗略說各一
B28n0157_p0667b03║冊。呈請教正。起信論末提出淨土一門。為超脫輪迴
B28n0157_p0667b04║之捷徑。昔曇鸞法師捨陶宏景所傳之仙訣。專修十
B28n0157_p0667b05║六觀法。往生淨土。豈非人傑也哉。願與同志者效之。
B28n0157_p0667b06║與夏穗卿（曾佑）書（附來書）
B28n0157_p0667b07║夏間得手書。並起信義記。歡喜無量。觀書目。方知
B28n0157_p0667b08║有地論暨識論述記之刻。知仁者弘法度人。本誓
B28n0157_p0667b09║無盡。何幸末法。有此智燈。當與六道眾生。同作踊
B28n0157_p0667b10║躍。弟子十年以來。深觀宗教。流略而外。金頭五頂
B28n0157_p0667b11║之書。基督天方之學。近歲麤能通其大義。辨其徑
B28n0157_p0667b12║途矣。惟有佛法。法中之王。此語不誣。至斯益信。而
B28n0157_p0667b13║此道之衰。則實由禪宗而起。明末。唯識宗稍有述
B28n0157_p0667b14║者。未及百年。尋復廢絕。然衰於支那。而盛於日本。
B28n0157_p0667b15║近年來書冊之東返者不少。若能集眾力刻之。移
B28n0157_p0667b16║士夫治經學小學之心以治此事。則於世道人心。
B28n0157_p0667b17║當有大益。知此理者。其居士乎。述記刻成幾何。其
B28n0157_p0667b18║原書論記別行。古書皆爾。然學者頗不便。新刻似
B28n0157_p0667b19║可相合。地論文廣理賾。此時讀者恐稀。不如以因
B28n0157_p0667b20║明論先之。尊處所刻大疏。尚恐其簡。前見日本人
B28n0157_p0668a01║所開現存因明學各家有七十餘種。直當廣行十
B28n0157_p0668a02║數種。使人衍熟其法。則以後可讀慈恩各種書矣。
B28n0157_p0668a03║近來國家之禍。實由全國民人太不明宗教之理
B28n0157_p0668a04║之故所致。非宗教之理大明。必不足以圖治也。至
B28n0157_p0668a05║於出世。更不待言矣。又佛教源出婆羅門。而諸經
B28n0157_p0668a06║論言之不詳。即七十論十句義。亦只取其一支。非
B28n0157_p0668a07║其全體。而婆羅門家亦自秘其經。不傳別教。前年
B28n0157_p0668a08║英人穆勒。始將四韋䭾之第一種譯作英文。近已
B28n0157_p0668a09║買得一分。分四冊。二梵二英。若能譯之以行於世。
B28n0157_p0668a10║則當為一絕大因緣。又英人所譯印度教派。與中
B28n0157_p0668a11║土奘師所傳者不異。惟若提子為一大宗。我邦言
B28n0157_p0668a12║之不詳。不及數論勝論之夥。又言波商羯羅（非商羯羅
B28n0157_p0668a13║主也）源出於雨眾。將佛教盡滅之。而為今日現存婆
B28n0157_p0668a14║羅門各派之祖。此事則支那所絕不知者。附上以
B28n0157_p0668a15║廣異聞。
B28n0157_p0668a16║頃接手函。得知公務之暇。備研各教。甚為希有。金頭
B28n0157_p0668a17║五頂之書。未知說何道理。便中祈示一二。基督天方
B28n0157_p0668a18║之學。皆以事天為本。其源出於婆羅門。而變其規模
B28n0157_p0668a19║也。婆羅門教最古。以大梵天為主。或有宗大自在天
B28n0157_p0668a20║者。皆從人道而修天道。不出六凡之表。佛教興。而婆
B28n0157_p0668b01║羅門之明哲者。多從佛教。利根上智。現證阿羅漢果。
B28n0157_p0668b02║即出六凡而為四聖之初門。可見佛教非出於婆羅
B28n0157_p0668b03║門也。西人在印度考求各教。但求形跡可據者載之。
B28n0157_p0668b04║謂佛教後出。遂以婆羅門為其源。信有聲聞法。而不
B28n0157_p0668b05║信有菩薩法。以菩薩法係文殊阿難在鐵圍山結集。
B28n0157_p0668b06║諸大菩薩以神通力流傳世間。凡夫始得見聞。西人
B28n0157_p0668b07║不明其理。往往疑而不信也。唯識古書。亡於元末。明
B28n0157_p0668b08║季諸師。深以不見為恨。近從日本得來者有十餘種。
B28n0157_p0668b09║已將述記合論付梓。現已刻至四分之三。來歲五六
B28n0157_p0668b10║月間。可出書矣。因明大疏之外。尚有義斷前後記等。
B28n0157_p0668b11║皆唐人所作。有款當續刻之。地論百卷。因無巨款。久
B28n0157_p0668b12║久未成。尊示云。佛教之衰。實由禪宗。支那固然而日
B28n0157_p0668b13║本則衰於淨土真宗。近閱真宗之書。與經意大相違
B28n0157_p0668b14║背。層層辯駮。冀得改正。接得復函。知彼決不能改。亦
B28n0157_p0668b15║無可如何耳。
B28n0157_p0668b16║與桂伯華（念祖）書一（附來書）
B28n0157_p0668b17║違教數月渴想良殷。前者普陀之遊。本可旬日間
B28n0157_p0668b18║即返金陵。詎行至寧波舍戚處。得江西家信。言家
B28n0157_p0668b19║中用度缺乏。亟須早歸。遂急往普陀。草草遊歷。僅
B28n0157_p0668b20║住四日而返。歸途金盡。遂徑溯江而上。不及更詣
B28n0157_p0669a01║金陵。趨聆教誨矣。在普陀時。晤後寺法師名印光
B28n0157_p0669a02║者。係陝西人。道行深淺。非某下愚所能窺測。然其
B28n0157_p0669a03║人亦素知夫子。不知夫子亦知其人。且悉其所造
B28n0157_p0669a04║否。日後出家。擬即求其剃度。師謂何如。自贛返省。
B28n0157_p0669a05║見與李澹緣第一書。歡喜無量。自九江還。又見與
B28n0157_p0669a06║澹緣第二書。又大歡喜。澹緣勇猛。同輩中實罕其
B28n0157_p0669a07║匹。又得吾夫子指示途徑。其造詣寧可限量。今又
B28n0157_p0669a08║有黎君端甫者。係豐城人。同輩中聞佛法者。以彼
B28n0157_p0669a09║為最早。氣質亦以彼為最純。惟入門之始。乃讀鄧
B28n0157_p0669a10║厚菴書者。厚菴之學。吾師曾議其穿鑿。故前自普
B28n0157_p0669a11║陀回。曾將此意函告。往贛後。彼曾以一書寄某代
B28n0157_p0669a12║呈。因亟為呈覽。此人誠篤異常。若不棄而辱教之。
B28n0157_p0669a13║當能荷擔大法。非僅僅作自了漢者。或即將所賜
B28n0157_p0669a14║澹緣二書鈔寄示之。未識可否。江西僻處蠻荒。聞
B28n0157_p0669a15║法較晚。然發心向道者。時時有之。近時浮慕佛名。
B28n0157_p0669a16║且以己意或世間法附會經義者。亦不乏人。惟李
B28n0157_p0669a17║澹緣。與其叔澄字靖瀾。及黎端甫。又九江城內一
B28n0157_p0669a18║少年徐子鴻者。㝛根最深。若有大善知識如夫子
B28n0157_p0669a19║者。時時開示之。䇿勵之。紹隆三寶。未嘗不在是人。
B28n0157_p0669a20║惜緣分淺薄。罣礙輒多。即賜函中言澹緣若來金
B28n0157_p0669b01║陵。可暢談一切者。此事亦大非易。緣其尊人邪見
B28n0157_p0669b02║甚深。彼家近在城中。而書疏往返。必由某處轉達
B28n0157_p0669b03║者。亦以其父子異性。多所妨礙故也。今若無故專
B28n0157_p0669b04║以求法而來金陵。其父必大詫。以為怪事。欲求如
B28n0157_p0669b05║願。勢必假借一事。乃可起身。此非旦夕所能。須緩
B28n0157_p0669b06║緩謀之。娑婆濁世。生此者。皆障深業重。信然。即如
B28n0157_p0669b07║某者。識颺神飛。非出家離俗。斷難一心。而家貧親
B28n0157_p0669b08║老。又不得不勉彊從俗以博取升斗。然既已從俗。
B28n0157_p0669b09║則目所見。耳所聞。身所接。罔非退道之緣。進退兩
B28n0157_p0669b10║難。無計可設。普陀一比丘名真達者。曾勸某一意
B28n0157_p0669b11║出家。謂家中諸事。皆有夙因。決不因某之出家而
B28n0157_p0669b12║有損益。某知其有理。而未深知可否。敬求吾師為
B28n0157_p0669b13║某決之。何去何從。總以易得一心。而不至增造惡
B28n0157_p0669b14║因為至美。某實愚癡。深恐墮落。惟吾師哀愍而教
B28n0157_p0669b15║導之。幸甚。
B28n0157_p0669b16║前接正月二十三日手函。備悉一是。普陀印光法師。
B28n0157_p0669b17║未曾晤面。不能知其造詣淺深。出家一事。須父母聽
B28n0157_p0669b18║許方可。否則違佛制。僕但勸人學佛。而不勸人出家。
B28n0157_p0669b19║因出家者雖多。而學佛者甚少也。且投師最難。曾有
B28n0157_p0669b20║相識者。為師所拘。反不如在家之得自由也。近時僧
B28n0157_p0670a01║中有負盛名而未達佛意。竟作人天師表。受徒千百。
B28n0157_p0670a02║供養禮拜。敬之如佛。而所開導於人者。實未能施對
B28n0157_p0670a03║證之藥也。足下嫌俗事為累。難得一心。鄙見當以四
B28n0157_p0670a04║弘願為本。時時研究佛法深義。徹見六塵境界當體
B28n0157_p0670a05║空寂。一切煩雜世務。無非菩薩行門。念念回向淨土。
B28n0157_p0670a06║信口稱佛一句。孤孤另另。無依無傍。即是往生之捷
B28n0157_p0670a07║徑也。若必待屏除萬緣。方能修行。則佛法不普。恐千
B28n0157_p0670a08║萬人中難得一二矣。黎端甫從鄧氏書入手。未合大
B28n0157_p0670a09║道。今將駮斥鄧氏之言。詳答黎君函內。煩轉寄為荷。
B28n0157_p0670a10║黎君若能親到金陵。罄其胸中所欲言。自當為之決
B28n0157_p0670a11║擇精麤。指引歸元之正路也。復澹緣二書。可鈔示之。
B28n0157_p0670a12║澹緣之父。不信三寶。可勸澹緣持大悲呪以轉之。往
B28n0157_p0670a13║者先母亦不喜學佛。曾以呪力冥熏。數月之間。釋然
B28n0157_p0670a14║無事。故以此勉澹緣也。端甫欲得蓮池尺木著述。併
B28n0157_p0670a15║拙作。現有雲棲法彙。係功德主施送之書。寄上一部。
B28n0157_p0670a16║以備同人觀覽。尺木有一行居集專談出世法。板在
B28n0157_p0670a17║常熟。難得其書。拙作僅有陰符發隱十宗略說二種。
B28n0157_p0670a18║各贈五本。以餉同志。欲作論語老莊列四種發隱。尚
B28n0157_p0670a19║未脫稿。擬將前人未曾發明者。表而出之。以新人耳
B28n0157_p0670a20║目。然不免俗儒之唾罵也。若將孟子評論一番。更為
B28n0157_p0670b01║世所詬厲。故祇與人談論。而未曾形諸楮墨耳。九江
B28n0157_p0670b02║徐子鴻志趨若何。出世法門能知路否。便中示悉為
B28n0157_p0670b03║盼。
B28n0157_p0670b04║與桂伯華（念祖）書二
B28n0157_p0670b05║前接澹緣信。知台從仍在興國。拙函想已入覽矣。茲
B28n0157_p0670b06║有友人深願學佛者精通唯識一門。以續千年之墜
B28n0157_p0670b07║緒。聞足下嚮道情殷。願助贍養之資。每月六元。俾得
B28n0157_p0670b08║前來金陵。久住敝宅。專心研究因明唯識二部。期於
B28n0157_p0670b09║徹底通達。為學佛者之楷模。不至顢頇儱侗。走入外
B28n0157_p0670b10║道而不自覺。實振興佛法之要門。且於淨土道理深
B28n0157_p0670b11║為有益。蓋莊嚴淨土。總不離唯識變現也。助資者。有
B28n0157_p0670b12║校書之事相煩。每日不過三點鐘耳。如合雅意。請即
B28n0157_p0670b13║附輪東下此係世出世法兩全之道。較之捨親入山。
B28n0157_p0670b14║不尤心安理得乎。
B28n0157_p0670b15║與李澹緣（息）書一（附來書）
B28n0157_p0670b16║屢聞桂伯華言及先生理解圓融。導引懇切。為當
B28n0157_p0670b17║代昌明佛法第一導師。不勝傾慕。每以不得隨侍
B28n0157_p0670b18║左右為恨。然聞桂伯華所述先生指點之方。已不
B28n0157_p0670b19║啻耳提面命。只患自身不能精進專一。以解自纏
B28n0157_p0670b20║縛。致有負先生護念一切之懷耳。息自聞先生誨
B28n0157_p0671a01║人之旨。又得桂伯華鞭策。遂發一念歸西之心。邇
B28n0157_p0671a02║日更覺淨土一門。為世尊方便度世之苦心。眾生
B28n0157_p0671a03║歸宗離濁之捷徑。其他諸宗教雖善。然當此時世。
B28n0157_p0671a04║有不暇為者矣。想先生誨人心切。淨課之暇。可否
B28n0157_p0671a05║誨息數言。使歸西之心。益加警策。得以歸於淨土。
B28n0157_p0671a06║將來諸佛轉娑婆為淨土之際。得以預於其間。稍
B28n0157_p0671a07║助微力曷勝幸甚。
B28n0157_p0671a08║頃接手函。領悉種種。發心向道。已屬甚難。專修淨土。
B28n0157_p0671a09║更屬難中之難。閣下篤信不疑。非宿根深厚。曷克臻
B28n0157_p0671a10║此。雖未能覿面傾談。而志同道合。已不啻同堂晤對
B28n0157_p0671a11║矣。念佛法門。普攝三根。中人以上。宜以三經一論為
B28n0157_p0671a12║津梁。無量壽經。十六觀經。阿彌陀經。往生論。更以大
B28n0157_p0671a13║乘起信論為入道之門。通達此論。則楞嚴楞伽華嚴
B28n0157_p0671a14║法華等經。自易明了。蓋彌陀因地修行。不外此道。往
B28n0157_p0671a15║生西方之人。在彼土修行。亦不外此道。是謂師資道
B28n0157_p0671a16║合。生品必高也。或疑其為雜修。不若專修之切。蓋不
B28n0157_p0671a17║知淨土一門。括盡一切法門。一切法門。皆趨淨土一
B28n0157_p0671a18║門。此是純雜無礙。利根上智所行之道也。若不如是。
B28n0157_p0671a19║恐年久生疲。不見昇進。必至退轉。修淨業者。不可不
B28n0157_p0671a20║知。尊函內有將來諸佛轉娑婆為淨土之際等語。此
B28n0157_p0671b01║是見道未深。故作此想。當知娑婆是眾生妄業所感。
B28n0157_p0671b02║猶如空華。本無實體。淨法界中。極樂娑婆皆不可得。
B28n0157_p0671b03║而彌陀以大願力顯現極樂國土。如鏡花水月。攝受
B28n0157_p0671b04║眾生。入不退地。若以質礙心求之。去道遠矣。娑婆世
B28n0157_p0671b05║界。釋迦佛大悲心所化之境。一切菩薩。修種種難行
B28n0157_p0671b06║苦行。均於此土修之。菩薩入空三昧。則世界了不可
B28n0157_p0671b07║得。入如幻三昧。則世界宛然。是謂空有無礙。一念全
B28n0157_p0671b08║收。不待將來轉移也。
B28n0157_p0671b09║與李澹緣（息）書二（附來書）
B28n0157_p0671b10║辱賜手書。曲為開示。先生之誨人不倦。循循善誘。
B28n0157_p0671b11║於此益可見矣。所云息前言轉娑婆為極樂之語。
B28n0157_p0671b12║為見道未深。故有此想。誠然如是。當時蓋尚未達
B28n0157_p0671b13║平等一法界之理。而厭苦欣樂之心過勝也。近遵
B28n0157_p0671b14║來諭。讀起信論。漸知真如生滅麤跡。於一切惟妄
B28n0157_p0671b15║想造能明了無疑。但其中真如生滅二門。義極弘
B28n0157_p0671b16║深。難遽盡解。竊擬自今以後。凡讀起信論一徧後。
B28n0157_p0671b17║讀大乘經一部。讀大乘經一部後。復讀起信論一
B28n0157_p0671b18║徧。如是循環讀之。似方可盡其義。大乘諸經論。來
B28n0157_p0671b19║示但云楞嚴楞伽華嚴法華四部。此外尚有幾部
B28n0157_p0671b20║當看者。即此四部中。不知何家之註。為最精要當
B28n0157_p0672a01║看。其餘如各家撰集。不知亦有當看者否。淨土法
B28n0157_p0672a02║門。讀誦大乘之外。尚有嚴持戒律。袁氏紀夢亦云
B28n0157_p0672a03║乘急生最高。戒急生最穩。少戒者生邊地。甚至墮
B28n0157_p0672a04║天龍八部。是戒亦淨業最要之事。但如息輩。尚係
B28n0157_p0672a05║在家人。出家之具足戒。勢難盡守。不知當受何等
B28n0157_p0672a06║戒律。方為允當。律部諸書。不知有幾部當看可看
B28n0157_p0672a07║者。受戒之時。不知須請當代大師為授戒師否。抑
B28n0157_p0672a08║可於佛前自受之。伏乞明示。
B28n0157_p0672a09║歲杪接手函。得悉種種。居士嚮道之切。為近時所罕
B28n0157_p0672a10║見。應答各事條列於後。
B28n0157_p0672a11║起信論既能深究。必得通達其註疏。先閱纂註。直
B28n0157_p0672a12║解。後閱義記。海東。此四家以賢首義記為主。別記
B28n0157_p0672a13║亦大有妙處。閱之數過。其義自顯也。尊意將此論
B28n0157_p0672a14║與大乘經循環讀之。其法甚妙。
B28n0157_p0672a15║大乘經論。前函所提四種內。楞嚴閱正脈。華嚴閱
B28n0157_p0672a16║疏鈔。法華閱會義。楞伽須閱憨山筆記。現無書購。
B28n0157_p0672a17║即閱宗泐註亦可。此外尚有圓覺略疏。金剛宗通。
B28n0157_p0672a18║心經五家註。維摩註。十二門論。法界無差別論。均
B28n0157_p0672a19║可次第閱之。各家撰集。先閱蓮池憨山二家。為近
B28n0157_p0672a20║代之正法眼也。
B28n0157_p0672b01║戒律一門。受持不易。一受便不能犯。在家人雖未
B28n0157_p0672b02║受戒。亦可學戒。戒律多種。當以梵網經內十重四
B28n0157_p0672b03║十八輕為主。有賢首疏可為準繩。在家五戒即在
B28n0157_p0672b04║十重之內。至於比丘律儀。專為出家人而設。在家
B28n0157_p0672b05║人不宜閱。佛有定制。他如菩薩戒本經。最宜讀誦。
B28n0157_p0672b06║不但學道人宜遵。即世俗人學之。亦可漸入聖賢
B28n0157_p0672b07║之域矣。至於受戒一層。必從師受。若千里內無師。
B28n0157_p0672b08║許在佛前自受。須要見相好。否則不得戒。以鄙意
B28n0157_p0672b09║揆之與其受而不能持。不如學而能遵也。
B28n0157_p0672b10║與李澹緣（息）書三（附來書）
B28n0157_p0672b11║息不獲如伯華之親侍杖履。日聆訓誨。深自悲痛。
B28n0157_p0672b12║道力淺薄。每為世務所障。虛度時日。不能精進。唯
B28n0157_p0672b13║願吾師哀我念我。一策進之幸甚。一近讀起信論。
B28n0157_p0672b14║於心真如已無疑義。於心生滅無明起處。仍未能
B28n0157_p0672b15║徹見其根。終有窒滯。未知此義何經論中曾發明
B28n0157_p0672b16║之。乞一開示。以便參究。一無明起處極細微根。雖
B28n0157_p0672b17║非凡夫所能明了。然其根之大端。若不徹見。覺一
B28n0157_p0672b18║切功夫皆無著落矣。不知以為何如。一近擬讀起
B28n0157_p0672b19║信論畢後。將楞伽經細觀一徧。使心體用益能明
B28n0157_p0672b20║徹。庶斷惑之功易於著力。一近以為固執之心實
B28n0157_p0673a01║不可無。初學之人。愈固執則愈堅忍。愈堅忍則愈
B28n0157_p0673a02║精進。固執久久。自無所執而執。其所以有泥著之
B28n0157_p0673a03║弊者。蓋執之而不固耳。不知以為然否。並乞開示。
B28n0157_p0673a04║接閱手函。情辭懇切。雖隔千里。志同道合。夙世法緣。
B28n0157_p0673a05║非偶然也。所問之事條答於左。
B28n0157_p0673a06║讀起信論既於真如無疑。當知無明依真如起。欲
B28n0157_p0673a07║求起處不可得。即是無明無始起之相也。若無明
B28n0157_p0673a08║有始。則涅槃有終。便違教意。心經云。無無明。亦無
B28n0157_p0673a09║無明盡。即顯示無明本無也。其用功處在照見五
B28n0157_p0673a10║蘊皆空。五蘊以色為首。色蘊空。則餘蘊自迎刃而
B28n0157_p0673a11║解矣。法界觀前十門專明此義。
B28n0157_p0673a12║無明有根本。有枝末。根本者。住地無明也。須至金
B28n0157_p0673a13║剛後心。才能斷之。非凡夫所能了。枝末者。一切煩
B28n0157_p0673a14║惱妄想也。道業精純。漸伏漸斷。古人觀念頭起處
B28n0157_p0673a15║一法。亦可用之。念頭起時。纔一觀照。即不可得。便
B28n0157_p0673a16║知無根。若求著落直須前後際斷。徹見本來面目。
B28n0157_p0673a17║宗門所謂腳跟點地也。
B28n0157_p0673a18║讀起信論後。研究楞伽經。經論互相發明。解悟最
B28n0157_p0673a19║速。
B28n0157_p0673a20║固執之心。在善用與不善用耳。善用之。則為堅忍。
B28n0157_p0673b01║為精進。不善用之則拘泥不化。難超情見也。
B28n0157_p0673b02║與李澹緣（息）書四（附來書）
B28n0157_p0673b03║正月中奉到復函。示以讀誦大乘次序。慶幸無量。
B28n0157_p0673b04║自今正月以來。憤自責修。於淨業誓不退墮。讀經
B28n0157_p0673b05║念佛亦略有所會。但恨根鈍障深。不能直入佛之
B28n0157_p0673b06║知見。證我本來圓妙法身。殊深自痛。然以無始無
B28n0157_p0673b07║明故。兢兢業業。唯有精進自勵而已。謹將近所自
B28n0157_p0673b08║課者。條達於左。伏願哀誨為禱。一自遵前示。讀起
B28n0157_p0673b09║信論楞嚴正脈圓覺近釋華嚴疏鈔後。少知毘盧
B28n0157_p0673b10║法界體相。然後於前示所謂空有無礙一念全收
B28n0157_p0673b11║者豁然無疑矣。近尚在讀華嚴兼閱彌陀疏鈔。唯
B28n0157_p0673b12║資質鈍甚。每一義現前。不能即斬然明了。必數過
B28n0157_p0673b13║後始能略詳端倪也。一淨業修行。現專以持名為
B28n0157_p0673b14║主。竊謂此事必先由念念相續。心心相應。雜念不
B28n0157_p0673b15║起。事一心後。乃能念而無念。無念而念。孤孤另另
B28n0157_p0673b16║無能無所。信口稱佛一句。皆是全體法身之理一
B28n0157_p0673b17║心也。未審以為何如。一示伯華函中有云。必待屏
B28n0157_p0673b18║除萬緣。方能修行。則佛法不普。此理極是。息近日
B28n0157_p0673b19║始見得。息以為能否屏除萬緣。亦有因緣。前因既
B28n0157_p0673b20║種安能無果。果視其因。不可易也。行者但當慎現
B28n0157_p0674a01║在因。安受前果而已。且萬緣皆是前孽。前孽盡。而
B28n0157_p0674a02║後萬緣可除。息以此故。以四事自誓曰。不得耽樂
B28n0157_p0674a03║靜寂。遇一切難事苦事。但至心憶念於佛。不得生
B28n0157_p0674a04║畏避心。遇一切難事苦事。當念法界眾生所遇事。
B28n0157_p0674a05║更有甚於我者。念畢。即為自他懺悔。遇一切福田。
B28n0157_p0674a06║更當勇猛為之。但須憶念於佛。至心代自他回向。
B28n0157_p0674a07║以此四事。為世間屏緣助行未審可否。某功德主
B28n0157_p0674a08║所施之雲棲法彙。如散未罄盡。請再寄下一部。息
B28n0157_p0674a09║意欲存於撫州正覺寺。以備是處淨業人閱也。
B28n0157_p0674a10║前接手函。領悉種種。略答數條以供法喜。
B28n0157_p0674a11║華嚴疏鈔既能全閱。必得超越常情。徹見一乘妙
B28n0157_p0674a12║諦。賢首所作一乘教義分齊章。亦宜連類閱之。經
B28n0157_p0674a13║中深義。未能當下明了者。當於佛前至誠頂禮。心
B28n0157_p0674a14║念佛光灌頂。久之自能豁然通達。若以思惟心推
B28n0157_p0674a15║究去道轉遠矣。
B28n0157_p0674a16║念佛法門。欲得心心相續。先事一心而後入理一
B28n0157_p0674a17║心。非屏除萬緣不可。然在俗者。此境難得。前此復
B28n0157_p0674a18║端甫信內有無後心無間心一段。用當念一句為
B28n0157_p0674a19║主。截斷前後際。是煩雜中念佛之捷徑。請檢彼函
B28n0157_p0674a20║閱之。自知事一心理一心之妙境也。
B28n0157_p0674b01║來函所云。前孽盡而後萬緣可除。不知孽性本空。
B28n0157_p0674b02║但隨妄念而起。若能觀心無念則罪福皆不可得。
B28n0157_p0674b03║儻心存孽盡緣除之見。雖經無量劫。亦無除盡之
B28n0157_p0674b04║日也。所發四誓。皆作助道因緣。但不可執。執之則
B28n0157_p0674b05║妨道。
B28n0157_p0674b06║雲棲法彙。向功德主乞得兩部。一施撫州正覺寺。
B28n0157_p0674b07║一施豐城同德書舍。附寄起信正文十本。分贈同
B28n0157_p0674b08║人。以資讀誦。又流轉章。十世章。合訂十本。係賢首
B28n0157_p0674b09║之作。在塵勞中。用此法門。最為巧妙。行之既久。冥
B28n0157_p0674b10║契華嚴法界而不自覺。古德法施之力有如是耶。
B28n0157_p0674b11║與黎端甫（養正）書（附來書）
B28n0157_p0674b12║頃聞同參兄桂公。述吾師悲願弘深。淨功圓滿。不
B28n0157_p0674b13║勝渴慕養正久發出世心。奈俗緣牽絆。有名無實。
B28n0157_p0674b14║舍己芸人處極多。加以宿業深重。當應事之時。心
B28n0157_p0674b15║易走作。誠恐頹隳日下。光景易移。不早辦前程。自
B28n0157_p0674b16║誤誤人。伊於胡底。常欲訪求名宿。一問初津今遇
B28n0157_p0674b17║吾師實為三生有幸。吾師嚮來念佛得力。果從何
B28n0157_p0674b18║處下手。幸詳示焉。
B28n0157_p0674b19║頃由伯華遞到手函。得知足下嚮道情殷。歡喜無量。
B28n0157_p0674b20║大凡此事入手切須純正。聞君向閱鄧厚菴之書。恐
B28n0157_p0675a01║非學道正軌。今略指數端請詳察焉。
B28n0157_p0675a02║鄧氏全書。劉華軒軍門刻於金陵。共百餘萬言。其首
B28n0157_p0675a03║卷性學語錄第一篇。立論近俗。於第一關明言之。第
B28n0157_p0675a04║二關則隱言之。使人不能曉。而令其求真師。外道作
B28n0157_p0675a05║用。大抵如斯也。次章論性。乃云心思總在性上用功。
B28n0157_p0675a06║是以六識緣八識見分以為真性也。又云道中之法。
B28n0157_p0675a07║是於非道中強執為道。並於非法中強執為法也。孟
B28n0157_p0675a08║子搏而躍之激而行之一章。最不合性理。鄧君奉為
B28n0157_p0675a09║準繩。可見其不知性矣。
B28n0157_p0675a10║鄧君每以孔孟並稱。而未嘗稱孔顏。是不知聖賢之
B28n0157_p0675a11║階差也。孟子未入孔聖堂奧書中歷歷可指宋儒以
B28n0157_p0675a12║四子書並行。俗士遂不能辨。鄧君坐在宋儒窠臼中。
B28n0157_p0675a13║何足與論大道耶。
B28n0157_p0675a14║觀音閣語錄第一百八十四葉云。上帝為太極之總
B28n0157_p0675a15║綱。包羲為次總綱。儒釋道為分見之總綱。此等語言。
B28n0157_p0675a16║為西教之先導。他日必有因此而捨三教。專崇基督
B28n0157_p0675a17║教者。其害可勝言哉。按儒家所說上帝。即佛經帝釋。
B28n0157_p0675a18║道家所說元始天尊即佛經大梵天王。佛未現身。大
B28n0157_p0675a19║梵天王自以天地萬物由我一念而生。故亦名為大
B28n0157_p0675a20║我慢天。佛現身時。梵王帝釋。請佛說法。恭敬供養。是
B28n0157_p0675b01║佛為十法界之尊。帝釋但為欲界三十三天之尊。梵
B28n0157_p0675b02║王但為色界初禪之尊。有世間出世間之別也。
B28n0157_p0675b03║性中天遺訓後集卷一第十三葉。以儒為陽教。以佛
B28n0157_p0675b04║為陰教。且云聚大地真陰之靈。生一阿彌陀佛。此種
B28n0157_p0675b05║語言。不知用何等心捏造而成也。又第九十六葉釋
B28n0157_p0675b06║家本旨一章。言佛法如珠光從幽洞中引出。儒教如
B28n0157_p0675b07║日光。出洞見日則不用珠光矣。此章借牟尼宣說。較
B28n0157_p0675b08║之他人謗佛。過百千倍。十方泥犂不知何時得出也。
B28n0157_p0675b09║皖北有鮑老翁者。盛稱鄧氏之道。云鄧氏不假乩壇
B28n0157_p0675b10║但心念某神。神則附體。信筆疾書。皆神之所為。以楞
B28n0157_p0675b11║嚴證之。即天魔飛精附人之類也。信之者眾。亦魔力
B28n0157_p0675b12║所攝。將好心學道之人。牽入魔網而不自覺。可不悲
B28n0157_p0675b13║哉。
B28n0157_p0675b14║承問念佛下手處。曇鸞法師有無後心無間心之語。
B28n0157_p0675b15║信內光景易移。早辦前程等語。是有後心也。人命在
B28n0157_p0675b16║呼吸間。何能存此後心。無論千念萬念。只用當念一
B28n0157_p0675b17║句以為往生正因。前句已過。後句正出。亦在當念。如
B28n0157_p0675b18║是。則心不緣過去。不緣未來。專注當念一句是謂事
B28n0157_p0675b19║一心。無論何時。可以往生。久久純熟。當念亦脫。便入
B28n0157_p0675b20║理一心。生品必高。其無間心。即是無後心之純一境
B28n0157_p0676a01║界也。欲明佛法深義。須研究起信論。併將淨土三經。
B28n0157_p0676a02║及往生論。時時閱之。於出世法門。自能通達矣。
B28n0157_p0676a03║與梅擷芸（光義）書（附來書）
B28n0157_p0676a04║去歲蒙教獲聞妙法。億劫顛倒。今始知歸。此德此
B28n0157_p0676a05║恩。粉骨碎身未足報也。自叩別尊顏。倏忽逾月。塵
B28n0157_p0676a06║勞碌碌。無得暫停。濁世浮沈必將退墮。茫茫後顧。
B28n0157_p0676a07║實為可危。惟有仰求我師慈悲哀憫耳。此間諸人。
B28n0157_p0676a08║宗旨各異。妄想分別。無量無窮。弟子竊不自量。頗
B28n0157_p0676a09║欲為之講演。而智慧辯才。又不足以任之奈何奈
B28n0157_p0676a10║何。竊念今日娑婆世界。現身人世。破邪說。立正義。
B28n0157_p0676a11║普救羣生者。惟我師一人而已。雖復眾生業重。佛
B28n0157_p0676a12║法當前。不覺不知。然以我師大慈大悲。度必有哀
B28n0157_p0676a13║其沈淪而為之垂救者。弟子用是敢至心懇請。轉
B28n0157_p0676a14║大法輪。於無說中。方便開示。竊聞相宗各書。以成
B28n0157_p0676a15║唯識論。及瑜伽師地論為最要。成唯識論。已有窺
B28n0157_p0676a16║基大師之述記。而瑜伽師地論尚未見有註釋。我
B28n0157_p0676a17║師達一切法。具一切智。可否將此瑜伽師地論詳
B28n0157_p0676a18║加註釋。俾諸眾生有所仰賴。此固我師之慈悲亦
B28n0157_p0676a19║即弟子之所請求者也。弟子擬於二月中旬乘輪
B28n0157_p0676a20║入都。承命查詢各種古逸佛書。俟到京後。當為詳
B28n0157_p0676b01║詢。如有所得再當報命。桂君穆仲已抵金陵否。現
B28n0157_p0676b02║寓何處。暇時尚乞致意。
B28n0157_p0676b03║前接二月十一日手書。情詞懇切溢於墨楮。世衰道
B28n0157_p0676b04║微。非具此等心腸。焉能自他俱利。所云防退之法。無
B28n0157_p0676b05║如念佛生西。不論何等根器。信入此門。便能直超三
B28n0157_p0676b06║界。但智愚不等。各有障閡。欲破其障。甚不容易。惟以
B28n0157_p0676b07║大悲願力。隨機化導。不以法緣通塞易其心也。瑜伽
B28n0157_p0676b08║師地論。有唐僧遁倫作記八十萬言。已從日本傳來。
B28n0157_p0676b09║可以發明論義。若有刻資。即當鐫板。唯識述記。頃已
B28n0157_p0676b10║出書。俟足下京寓來函。再當郵寄。穆仲於二月初旬
B28n0157_p0676b11║到寧。現居敝寓。研究起信。十二門論法界觀。十玄。六
B28n0157_p0676b12║相。漸通門徑。現閱楞嚴正脈。頗知經義之妙。知注附
B28n0157_p0676b13║及。
B28n0157_p0676b14║與呂勉夫（佩璜）書
B28n0157_p0676b15║頃接手函。領悉種種。身居學舍。而能專心向道。誠為
B28n0157_p0676b16║希有。楞嚴維摩二經。初學難得頭緒。文約義豐者。無
B28n0157_p0676b17║過於大乘起信論。熟讀深思。必能貫通佛教原委。承
B28n0157_p0676b18║問堂課與讀經。外操與坐禪。有無妨礙云云。堂課之
B28n0157_p0676b19║暇。研究內典。毫無障礙。惟坐禪一法。只能專修。與勞
B28n0157_p0676b20║動之事。兩相違背。縱修亦不得力。念佛法門。則時時
B28n0157_p0677a01║可行。其得力甚速也。入門方法。以研究內典為本。須
B28n0157_p0677a02║將大乘起信論讀誦純熟。再看纂註。直解。義記。三種
B28n0157_p0677a03║註解。由淺而深。次第研究。此論一通。則一切經皆有
B28n0157_p0677a04║門徑矣。坐禪之法。祇能專修。若有他事間雜。決不得
B28n0157_p0677a05║力。唯有念佛一門。無論作何事業。皆可兼修。且收效
B28n0157_p0677a06║最速。一生淨土。即登不退地也。臘月放假時。若能到
B28n0157_p0677a07║金陵度歲。即在敝處下榻。專心看經。每日可抽一小
B28n0157_p0677a08║時講解。一月之內。必能通達佛教大旨矣。
B28n0157_p0677a09║與王雷夏（宗炎）書
B28n0157_p0677a10║接十七日手函。領悉種種。釋迦譜一書。久欲刊板。而
B28n0157_p0677a11║無來款。貴友欲刻此書。可喜之至。但敝處所擬刻者。
B28n0157_p0677a12║是藏經內十卷之本。與現在流通之本。繪圖二百餘
B28n0157_p0677a13║幅者。迥不相同。此本原名釋迦如來應化事蹟。世俗
B28n0157_p0677a14║呼為釋迦譜也。十卷之本。弟有明刻。二十年前交卓
B28n0157_p0677a15║如兄。至今未還。若欲發刻。須將原書索回。否則無可
B28n0157_p0677a16║借也。刻貲約在二百數十元。閣下時閱壇經夢遊二
B28n0157_p0677a17║書。居塵勞擾攘之中欲求證入。誠非易事。且壇經所
B28n0157_p0677a18║接之機。惟在上根利智。數十年來。未見其人。學者但
B28n0157_p0677a19║貪其一超直入。求之終身。而不免於輪轉。反不如專
B28n0157_p0677a20║修淨土之為得也弟眼昏手顫。復書甚難。頃得代筆
B28n0157_p0677b01║者。始能作答。前由郭小艇寄新作四經發隱二冊。一
B28n0157_p0677b02║贈令兄道農。一請公餘流覽想已達到。
B28n0157_p0677b03║與陳（大鐙心來）書（附來書）
B28n0157_p0677b04║先生現白衣身。為如來使。宣說法要。撈摝人龍。鐙
B28n0157_p0677b05║等獲與同時。幸甚幸甚。鐙等聞靈峰大師言。眾生
B28n0157_p0677b06║無始而有終。諸佛有始而無終。審如是。則未來九
B28n0157_p0677b07║法界。當成一佛界矣。云何經說佛界不增。生界不
B28n0157_p0677b08║減耶。若云三界外別有眾生始起者。則是天魔外
B28n0157_p0677b09║道之語。若依台宗四不可說之例釋之又。近乎顢
B28n0157_p0677b10║頇佛性。儱侗真如。鐙等旁考深思。終未得靈峰之
B28n0157_p0677b11║意。儻先生憫鐙等日罥疑網。揮智刃以斷之。則鐙
B28n0157_p0677b12║等之所深願。而不敢期矣。
B28n0157_p0677b13║接讀手函。得悉二君向道情殷。殊深欽佩。靈峰之言。
B28n0157_p0677b14║就生滅門說。其義出於三藏教典。非臆說也。經中所
B28n0157_p0677b15║言佛界不增生界不減等義。就真如門說。蓋實際理
B28n0157_p0677b16║地。無佛可成無生可度。而言有增減者。皆眾生心中
B28n0157_p0677b17║虛妄計度也。賢首云。非有滅度。令有終盡。非無終盡。
B28n0157_p0677b18║有不滅度。台宗四不可說之例。深契教義。不可疑為
B28n0157_p0677b19║顢頇儱侗。此是甚深道理。非法身大士不能說也。蓋
B28n0157_p0677b20║釋氏書中。時而說有。時而說無。時而說權。時而說實。
B28n0157_p0678a01║初學之時。最難融會及至用力既久。豁然貫通。則語
B28n0157_p0678a02║語印心。毫無疑義。豈非大快事哉。大乘起信論一卷。
B28n0157_p0678a03║為學佛之綱宗。先將正文讀誦純熟。再將義記。別記。
B28n0157_p0678a04║悉心研究。於出世之道。思過半矣。鄙人年老手顫。復
B28n0157_p0678a05║書甚難。若能於年假時。到敝處面談。亦出世法中之
B28n0157_p0678a06║勝緣也。
B28n0157_p0678a07║與李質卿（□□）書
B28n0157_p0678a08║江程千里。一葦可杭。弘經三十載。消息未通。小兒從
B28n0157_p0678a09║公貴治。始得法流相接。因緣會合。遲速有時。瞻望楚
B28n0157_p0678a10║雲。曷勝神往。頃接手函。過承獎譽。臨風展誦。感愧殊
B28n0157_p0678a11║深。貴處同志集款請經。以為公共清修之所。此等勝
B28n0157_p0678a12║舉。非夙具超世善根何能興辦。三界輪迴中。肯信出
B28n0157_p0678a13║世妙法。是為難中之難。弟學佛以來。將近四十載。苦
B28n0157_p0678a14║心孤詣。流通經典。為煩惱海中設一慈航。普度含靈。
B28n0157_p0678a15║無如信之者寡。縱有信心。能虛心用功。經久不退者。
B28n0157_p0678a16║更屬寥寥。今知貴處信士眾多。同心嚮道。不禁歡喜
B28n0157_p0678a17║踊躍。讚歎不置。將來研究內典。深入佛海。各抒所見。
B28n0157_p0678a18║以慰鄙懷。則幸甚矣奉贈起信論正文十本。請分贈
B28n0157_p0678a19║同志。學道之初。首先熟讀。再閱註解。通達此論。則一
B28n0157_p0678a20║切經典易於入門矣。
B28n0157_p0678b01║與郭月樓（道直）書
B28n0157_p0678b02║接奉手函。敬悉一是。細閱經本。未能深信。請為長者
B28n0157_p0678b03║陳之俗間所傳高王觀音經。古人已辯其偽謂高齊
B28n0157_p0678b04║時。誦觀音經而脫苦者。應是普門品。後人求觀音經
B28n0157_p0678b05║而不可得。因偽撰一本以實之。而文理全不類經意
B28n0157_p0678b06║也。今來西域經冊。全是梵語八字成句。係梵本中之
B28n0157_p0678b07║偈頌。不知番僧何所據而指為高王觀音經也。且譯
B28n0157_p0678b08║經之例。惟呪語不翻文義。其餘長行偈頌。均須翻作
B28n0157_p0678b09║中國語言。使人通曉。今一律照梵音書之。亦不合傳
B28n0157_p0678b10║經之法。是以未便承刻。敝處創辦之始。公議條例。凡
B28n0157_p0678b11║有疑偽者不刻。文義淺俗者不刻。乩壇之書不刻。謹
B28n0157_p0678b12║將原冊奉還。方命之愆。伏祈原宥。
B28n0157_p0678b13║與廖迪心（世臧）書
B28n0157_p0678b14║頃接來信。得悉種種。前與李提摩太所譯大乘起信
B28n0157_p0678b15║論英文。函詢數次。未曾刷印。足下為塵勞所擾。不能
B28n0157_p0678b16║專修。蓋由前生不求生西。遂致投胎轉世。無自主之
B28n0157_p0678b17║權。惟有頂禮觀世音菩薩。求哀懺悔。持誦大悲神呪。
B28n0157_p0678b18║消除宿障。自能稍遂本願。此時學佛法。不能求證道。
B28n0157_p0678b19║若求證道。反遭魔障。但須專念彌陀。求生淨土。捨報
B28n0157_p0678b20║之後。不受輪迴。若欲斷絕世務。方能學佛。則舉世之
B28n0157_p0679a01║人。得出輪迴者尠矣。我於二十六歲學佛。二十七歲
B28n0157_p0679a02║喪父。擔任家務十餘口衣食之資。全仗辦公而得。日
B28n0157_p0679a03║日辦公。日日學佛。未嘗懈退。至五十三歲。始能專求
B28n0157_p0679a04║出世之道。然不能求現證。祇在弘法利生上用心。以
B28n0157_p0679a05║為往生淨土資糧。此是超出三界之捷徑也。若必欲
B28n0157_p0679a06║參禪悟道。心如止水。亦不能免於轉世。足下偶得玄
B28n0157_p0679a07║解。皆是宿習發現證知前□學禪不求淨土。以致轉
B28n0157_p0679a08║世之後。□□自由也。
B28n0157_p0679a09║函中所云收效於數十年之後。非也。一日念佛。一日
B28n0157_p0679a10║往生。日日念佛。日日往生。無論何時。命根一斷。即生
B28n0157_p0679a11║淨土矣。何須數十年之後即。邇來艱於運筆。遠方來
B28n0157_p0679a12║函。皆不作答。併以附聞。
B28n0157_p0679a13║與某君書
B28n0157_p0679a14║鄙人初學佛法。私淑蓮池憨山。推而上之。宗賢首清
B28n0157_p0679a15║涼。再溯其源。則宗馬鳴龍樹。此二菩薩。釋迦遺教中
B28n0157_p0679a16║之大導師也。西天東土。教律禪淨。莫不宗之。遵其軌
B28n0157_p0679a17║則。教授學徒。決不誤人。近年自遠方來就學於敝處
B28n0157_p0679a18║者。頗不乏人。住時長短。各聽其便。有九江桂姓者。相
B28n0157_p0679a19║依最久。用心懇切。將來造詣。未可量也。貴處如有願
B28n0157_p0679a20║就學者。無論僧俗。均可前來。但須聰穎之姿。若稟性
B28n0157_p0679b01║魯鈍者。不能受益。鄙人所期於後學者。將來可作人
B28n0157_p0679b02║天師表。開闡如來正教。不入歧途。不落權小。則末法
B28n0157_p0679b03║衰頹之象。或可振興乎。
B28n0157_p0679b04║與陳栖蓮（汝湜）書一
B28n0157_p0679b05║經云。無我相。無人相。君之煩惱。人我相害之也。又云。
B28n0157_p0679b06║度盡眾生。離眾生相。雖名為妻。祇是法界中一眾生
B28n0157_p0679b07║耳。教妻如教外人。則毫無障礙矣。行菩薩道者。與世
B28n0157_p0679b08║俗心路。迥然不同。所以慈悲喜捨。人莫能測。願君超
B28n0157_p0679b09║脫俗情。勿以凡夫自居。則回翔自在。何礙之有。日本
B28n0157_p0679b10║有冠註八宗綱要頗詳。可以購閱。
B28n0157_p0679b11║與陳栖蓮（汝湜）書二
B28n0157_p0679b12║昨晚接來信。閱知種種。公衡病重。居士為之護持正
B28n0157_p0679b13║念。亦多生善根。方有此勝緣也。無量壽經云。至心稱
B28n0157_p0679b14║阿彌陀佛十聲。即得往生。何況平時向道心切。臨終
B28n0157_p0679b15║又仗他力。必能往生無疑矣。寄上唵字大寶樓閣呪
B28n0157_p0679b16║各一張。考經文以大寶樓閣為最宜。若世壽未盡。或
B28n0157_p0679b17║轉危為安亦未可知。
B28n0157_p0679b18║代陳栖蓮答黃掇焦書一
B28n0157_p0679b19║接讀尊示。崇禪宗而輕淨土。大凡學佛者往往有此
B28n0157_p0679b20║見解。仁山長者發心之初。亦復如是。直至用心既久。
B28n0157_p0680a01║閱歷較深。始知舊日之非。翻然改悔。蓋淨土法門。非
B28n0157_p0680a02║大乘根器。不能領會。故華嚴經末。普賢以十大願王
B28n0157_p0680a03║導歸極樂。為五十三參之極致也。至於觀經。在淨土
B28n0157_p0680a04║經典中。尤為超妙。從凡夫地。修至第九觀。即蒙佛授
B28n0157_p0680a05║記。已入初住位矣。若禪宗在唐時出現諸大宗師。皆
B28n0157_p0680a06║是菩薩應身。非淺機所能企及。近代自命大徹大悟。
B28n0157_p0680a07║為人天師者。命終之後。難免隔陰之迷隨業流轉。較
B28n0157_p0680a08║之往生淨土。直登不退者。相去奚啻霄壤哉。初學課
B28n0157_p0680a09║本內三十頁之前半。及四十二頁之後半。詳論此義
B28n0157_p0680a10║祈閱之。
B28n0157_p0680a11║代陳栖蓮答黃掇焦書二
B28n0157_p0680a12║道家之陽神。乃佛經之業識也。所證果位。在欲界以
B28n0157_p0680a13║下。必須超出三界。永脫輪迴。方稱大丈夫事業。若論
B28n0157_p0680a14║三教。儒道之高者。始能與佛理相通。皆是菩薩影現。
B28n0157_p0680a15║行權方便耳。至於呂祖全集。無意求觀。恐妨閱經功
B28n0157_p0680a16║課也。金剛五十三家註。仁老言其駮雜。勸人勿閱。十
B28n0157_p0680a17║六觀經法。與禪定迥不相同。蓋觀成得生極樂上品。
B28n0157_p0680a18║入正定聚。修禪定者。欲入初禪。已屬難之又難。況歷
B28n0157_p0680a19║二三四禪。以至滅盡定。而得聲聞果。但聞其語矣。未
B28n0157_p0680a20║見其人也。所以閣下二十年之功。尚未脫落根塵。方
B28n0157_p0680b01║諸祖師禪。遠之又遠也。以弟愚見。單就淨土一門用
B28n0157_p0680b02║功。一生淨土。無法不通。豈非出世大英雄哉。
B28n0157_p0680b03║等不等觀雜錄卷六
B28n0157_p0680b04║
B28n0157_p0680b05║
B28n0157_p0680b06║
B28n0157_p0680b07║
B28n0157_p0680b08║
B28n0157_p0680b09║
B28n0157_p0680b10║