B28n0157_p0693a11║等不等觀雜錄卷八目錄
B28n0157_p0693a12║與日本南條文雄書十五
B28n0157_p0693a13║與日本南條文雄書十六
B28n0157_p0693a14║與日本南條文雄書十七
B28n0157_p0693a15║與日本南條文雄書十八
B28n0157_p0693a16║與日本南條文雄書十九（附覆書）
B28n0157_p0693a17║與日本南條文雄書二十
B28n0157_p0693a18║與日本南條文雄書二十一
B28n0157_p0693a19║與日本南條文雄書二十二
B28n0157_p0693a20║與日本南條文雄書二十三（附來書）
B28n0157_p0693b01║與日本南條文雄書二十四
B28n0157_p0693b02║與日本南條文雄書二十五
B28n0157_p0693b03║與日本南條文雄書二十六
B28n0157_p0693b04║與日本南條文雄書二十七
B28n0157_p0693b05║與日本南條文雄書二十八
B28n0157_p0693b06║與日本藏經書院書一
B28n0157_p0693b07║與日本藏經書院書二
B28n0157_p0693b08║與日本藏經書院書三
B28n0157_p0693b09║與日本藏經書院書四
B28n0157_p0693b10║與日本松林孝純書一
B28n0157_p0693b11║與日本松林孝純書二
B28n0157_p0693b12║與日本東海書
B28n0157_p0693b13║與日本町田書
B28n0157_p0693b14║與日本後藤葆真書
B28n0157_p0693b15║與日本龍舟書
B28n0157_p0693b16║代余同伯答日本末底書一（附來書）
B28n0157_p0693b17║代余同伯答日本末底書二
B28n0157_p0693b18║以上都為一百五十篇曩者梅擷芸君曾刻其七
B28n0157_p0693b19║篇合十宗略說為八篇今以十宗略說別為一種
B28n0157_p0693b20║而就刻經處所藏稿本重加編次勒成八卷竊意
B28n0157_p0694a01║先生遺文當不止此中日二國人士藏有　先生
B28n0157_p0694a02║手稿為茲編所未錄者如荷郵寄刻經處俾得刊
B28n0157_p0694a03║為續編以餉當世則法門之幸也丁巳夏編者識
B28n0157_p0694a04║
B28n0157_p0694a05║
B28n0157_p0694a06║
B28n0157_p0694a07║
B28n0157_p0694a08║
B28n0157_p0694a09║
B28n0157_p0694a10║
B28n0157_p0694a11║等不等觀雜錄卷八
B28n0157_p0694a12║清石埭楊文會仁山著
B28n0157_p0694a13║與日本南條文雄書十五
B28n0157_p0694a14║頃接手函。如親道範。回環展誦。欣慰無涯。弟近年來
B28n0157_p0694a15║漸形衰老。眼昏手顫。艱於作書。而代筆者又無其人。
B28n0157_p0694a16║以故遠方來函。往往不能作答。實出於無可如何耳。
B28n0157_p0694a17║謹將奉報之言。條列於後。
B28n0157_p0694a18║一貴國藏經書院。欲購敝處內典。須函託僑寓南京
B28n0157_p0694a19║之日本人代辦。所有郵寄事件。均由貴國代辦人
B28n0157_p0694a20║一手經理。方能穩妥。因敝處管事者僅一人。庸碌
B28n0157_p0694b01║無能。除本處售書外。無承辦他事之才力也。
B28n0157_p0694b02║二藏經書院欲刊續藏。實為極大法緣。半載以前。接
B28n0157_p0694b03║到大藏經報第二十四號。係續藏目錄一冊。鄙意
B28n0157_p0694b04║稍有參議。須另得一冊。以硃筆標記。寄呈台端。以
B28n0157_p0694b05║備采擇。支那同志收藏內典者。遇有可入續藏之
B28n0157_p0694b06║本。亦能代借。但用過即須寄還耳。
B28n0157_p0694b07║三續藏開刷之先弟擬圈出數十種。商請多刷一部。
B28n0157_p0694b08║以散頁寄南京。計頁數償價。此事能允與否。恭候
B28n0157_p0694b09║賜答。悤悤不盡欲言。
B28n0157_p0694b10║與日本南條文雄書十六
B28n0157_p0694b11║接六月十六日手函。讀悉種種。今歲敝邦酷暑異常。
B28n0157_p0694b12║衰老之軀。不能作事。惟有揮汗消夏而已。茲將所應
B28n0157_p0694b13║復者。條陳於後。
B28n0157_p0694b14║一續藏經目錄內硃筆標記之處。逐細查閱。第三四
B28n0157_p0694b15║三慧能金剛解。敝處有刻本。郵寄尊處。以備印造。
B28n0157_p0694b16║但此本前代高僧疑其為贗作。敝處故未刊板。
B28n0157_p0694b17║二第四二四法華擊節一卷。在憨山夢遊集中。敝處
B28n0157_p0694b18║流通書籍內有之。
B28n0157_p0694b19║三第二一一華嚴合論簡要。已覓得一部呈閱。內缺
B28n0157_p0694b20║一頁。已補足矣。
B28n0157_p0695a01║四第一二一七禪燈世譜四卷。未見。敝處覓得佛祖
B28n0157_p0695a02║宗派世譜八卷。大約與禪燈相同。呈備採擇。
B28n0157_p0695a03║五第八九七徹悟禪師語錄。是乾隆年間所作。弘揚
B28n0157_p0695a04║淨土之書。非禪宗也。敝處有刻本呈閱。
B28n0157_p0695a05║六第一二六八法藏司南四十一卷。既係寂曉所作。
B28n0157_p0695a06║卷數與義門同。恐即義門之別名。他日當向揚州
B28n0157_p0695a07║萬壽寺借義門全書寄上。但收藏家甚為珍惜。不
B28n0157_p0695a08║易得也。
B28n0157_p0695a09║七第九一一指月錄原本三十二卷。其末後兩卷。即
B28n0157_p0695a10║是大慧語要。非兩種書也。
B28n0157_p0695a11║八第五二三釋摩訶衍論疏有三種寫本。批為偽疑
B28n0157_p0695a12║書。若將原本寄至敝處一閱。是否偽作。當能辨之。
B28n0157_p0695a13║閱畢。即當寄還。以定去取。
B28n0157_p0695a14║與日本南條文雄書十七
B28n0157_p0695a15║前接九月二十六日賜函。久覊未復。又接十一月十
B28n0157_p0695a16║七日手書。今併答之於左。
B28n0157_p0695a17║一接得書院寄來金剛直解寫本一冊。舊刻本二冊。
B28n0157_p0695a18║支那刻本一冊。逐細對閱。寫本略而刻本詳。疑其
B28n0157_p0695a19║略本作於前。後人增補其文而為詳本。二者皆贋
B28n0157_p0695a20║作。考古人記載。併無六祖作金剛解之說也。今將
B28n0157_p0695b01║四冊寄還書院。
B28n0157_p0695b02║二藏經書院寄到新刷華嚴行願品疏二部。歡喜頂
B28n0157_p0695b03║受。祈轉告書院。代申謝悃。宋時已有刻本。七百年
B28n0157_p0695b04║間無人得見。同志諸君謀會刊之舉。他日完成。再
B28n0157_p0695b05║當奉贈。
B28n0157_p0695b06║三藏經書院寄還佛祖宗派世譜二本。華嚴合論簡
B28n0157_p0695b07║要二本。併新刷二本。均已登收。
B28n0157_p0695b08║四書院來日本金幣二十圓。欲購之書。除敝處本有
B28n0157_p0695b09║之外。轉購諸揚州流通處。彼處現已增價。照新單
B28n0157_p0695b10║核算。經籍已作小包五箇。圖卷一箇。徑寄藏經書
B28n0157_p0695b11║院矣。
B28n0157_p0695b12║五樂邦文類一書。貴邦刊本。弟未得見。無從評定。
B28n0157_p0695b13║六唯識開蒙以下十六部。俟數日後向各處取來。交
B28n0157_p0695b14║郵便局寄至尊處。閱後。轉達藏經書院。
B28n0157_p0695b15║七大明釋教彙目義門全書。已託人向揚州萬壽寺
B28n0157_p0695b16║商借再寄。
B28n0157_p0695b17║八敝處新刻憨山大師觀楞伽記。寄呈三部。一贈台
B28n0157_p0695b18║覽。一贈真宗大學校。一贈藏經書院。祈分致為荷。
B28n0157_p0695b19║九大藏經報第四十七號二十部。已分送借書各家。
B28n0157_p0695b20║皆大歡喜。
B28n0157_p0696a01║十編書者之姓氏。實難查考。一松大師疑是明朝人
B28n0157_p0696a02║然不能指定也。
B28n0157_p0696a03║與日本南條文雄書十八
B28n0157_p0696a04║接三月二十日手函。領悉種種。茲將應復之事。條列
B28n0157_p0696a05║於後。
B28n0157_p0696a06║一書目中未得者。無從覓購。只有戒律二部。照墨圈
B28n0157_p0696a07║寄上。
B28n0157_p0696a08║二貴國僑寓南京之人。現無相識者。緣弟有足疾。外
B28n0157_p0696a09║交全疏也。
B28n0157_p0696a10║三敝邦藏書之家。求覓數處。得二十餘種。先將目錄
B28n0157_p0696a11║開呈台鑒。擬將經律論註疏先行借來。寄至尊處。
B28n0157_p0696a12║以備刷印。俟刷印後。將原書寄還。再將他種續寄。
B28n0157_p0696a13║緣收藏之家。甚為寶貴。不輕出借也。
B28n0157_p0696a14║四借書之友。欲有所求。願得續藏經目錄內第一九
B28n0157_p0696a15║七貞元新譯華嚴經疏十卷。唐澄觀述。又第二一
B28n0157_p0696a16║四圓覺經大疏鈔二十六卷。唐宗密述。此二種請
B28n0157_p0696a17║藏經書院刷印時多刷一部。以酬借書之美意。能
B28n0157_p0696a18║否應允。由藏經書院主之。
B28n0157_p0696a19║五續藏目錄內第一二六一大明釋教彙門標目四
B28n0157_p0696a20║卷。東吳寂曉撰。此書除標目之外。另有目錄四卷。
B28n0157_p0696b01║義門四十一卷。弟在揚州見此全部。他處全無。今
B28n0157_p0696b02║見目錄內第一二六八法藏司南四十一卷疑即
B28n0157_p0696b03║義門之別名也。義門第一卷第一頁第八行右清
B28n0157_p0696b04║涼敘曰等文。至四十一卷末十五頁八行右數集
B28n0157_p0696b05║並義如名題止。若書院所得之本。與此相同。即是
B28n0157_p0696b06║義門。若不相同。擬向友人處借義門全書。以備書
B28n0157_p0696b07║院刷印之用也。
B28n0157_p0696b08║六目錄內第三八三無垢子註解心經一卷。係外道
B28n0157_p0696b09║所作。宜撤去。
B28n0157_p0696b10║與日本南條文雄書十九（附覆書）
B28n0157_p0696b11║頃接惠函。藉悉起居佳勝。承代購經籍十部。圖二幅。
B28n0157_p0696b12║欣喜之至。前月由蘇君寄到經籍七十四部。內有町
B28n0157_p0696b13║田君見贈景祐天竺字源三冊。乞代為致謝。讀大著
B28n0157_p0696b14║序文。感佩何極。天竺梵文。有古今之殊。以鄙意揆之。
B28n0157_p0696b15║貴國所傳之古體。如三代以上蝌蚪之類。明藏及近
B28n0157_p0696b16║時喇嘛所傳者。如篆隸之類。現在所行之梵文。如行
B28n0157_p0696b17║草之類。質諸高明以為何如。比年以來。承代購經籍
B28n0157_p0696b18║千有餘冊。上自梁隋以至唐宋。併貴國著述羅列滿
B28n0157_p0696b19║架。誠千載一時也。非閣下及東海君大力經營。何能
B28n0157_p0696b20║裒集法寶如此之宏廣耶。前明刻書本藏經。正藏之
B28n0157_p0697a01║外有續藏三千餘卷。其板燬於兵燹矣。此次弟等募
B28n0157_p0697a02║刻藏經。擬將貴國傳來之本。擇其精要。刊入續藏。以
B28n0157_p0697a03║為永遠流傳之計。區區鄙懷。未知能否如願。全仗護
B28n0157_p0697a04║法天龍神力默佑也。探玄記已得全本。慶喜無量。其
B28n0157_p0697a05║彌陀義記等四部。承代借原本。寄至敝處鈔寫。尤為
B28n0157_p0697a06║感荷。寫成後。原璧歸趙。不至遺失。敝單內未得之書。
B28n0157_p0697a07║且作緩圖。偶有所得。隨時代購。法緣隱顯。非思議所
B28n0157_p0697a08║能及也。時序遷流。寒威增劇。伏維珍攝。不盡欲言。
B28n0157_p0697a09║附南條文雄覆書
B28n0157_p0697a10║接惠信。悉道體無恙。前代購經籍。已達貴處。大慰
B28n0157_p0697a11║敝懷。弟當致貴意於町田君。抑梵文字體。固有古
B28n0157_p0697a12║今之殊。尊說論得頗好。然地方之異。亦如大有所
B28n0157_p0697a13║關繫者。日本所傳之古體。即一千年前唐之日本
B28n0157_p0697a14║僧弘法大師慈覺大師等之所將來。而唐智廣悉
B28n0157_p0697a15║曇字記。實用此體。是為支那梵字也。明藏及近時
B28n0157_p0697a16║喇嘛所傳者。即西藏梵字也。現在所行之梵字。即
B28n0157_p0697a17║印度梵字也。英人維廉斯氏。曾附其梵語文典。以
B28n0157_p0697a18║古今梵字沿革表。表中列十餘種之異體。而不載
B28n0157_p0697a19║所謂支那西藏梵字。蓋未及見也。日本所傳之古
B28n0157_p0697a20║體。稍與現在尼波羅國所行之梵字相似。敢附記
B28n0157_p0697b01║鄙說。以備參考。
B28n0157_p0697b02║與日本南條文雄書二十
B28n0157_p0697b03║陽歷五月十六日寄上一函。併舊本經籍五包。想已
B28n0157_p0697b04║達到。茲接大藏經報第四十三號內第八頁下層載
B28n0157_p0697b05║有華嚴綱要德清提挈之本。計二十四冊。華嚴合論
B28n0157_p0697b06║簡要李卓吾述之本。計二冊。均在敝友處覓得善本。
B28n0157_p0697b07║藏經書院若需此本印入續藏經。弟可代借。但敝友
B28n0157_p0697b08║所要求者有三種。即在續藏經目錄內第五二三釋
B28n0157_p0697b09║摩訶衍論疏二卷。隋慧遠述。第五二四同二卷。唐法
B28n0157_p0697b10║敏述第五二七同通贊疏十卷。守臻述。以上三種。如
B28n0157_p0697b11║能允許在刷印時多刷一部以酬借書之美意。弟即
B28n0157_p0697b12║當向友人處取此綱要簡要二書。共二十六冊。郵寄
B28n0157_p0697b13║尊處轉交藏經書院。俟印入續藏經之後。仍將原書
B28n0157_p0697b14║寄回。
B28n0157_p0697b15║與日本南條文雄書二十一
B28n0157_p0697b16║前接陽歷五月十九日賜函。得悉大駕將赴暹羅。迎
B28n0157_p0697b17║釋尊遺骨。後有自扶桑來者。知已東歸又有高麗之
B28n0157_p0697b18║行。法緣所至裨益良多。曷勝欣羨。所迎佛骨。是何勝
B28n0157_p0697b19║相。伏乞示悉。前田君欲得之書。已照單購去。惟三大
B28n0157_p0697b20║部敝處僅有其二。玄籤一種。在杭州昭慶發售。三部
B28n0157_p0698a01║均係合本。欲全得者。須分兩處購之。法藏所作華嚴
B28n0157_p0698a02║三昧觀。崔致遠作別傳。已用其直心中十心名目。貴
B28n0157_p0698a03║國所刻發菩提心章。錄十心之文與崔同。併有三十
B28n0157_p0698a04║心。而與法界觀。及他種湊合而成。謹知華嚴三昧觀。
B28n0157_p0698a05║當有全本流傳高麗也。祈請駐韓道友訪之。併能得
B28n0157_p0698a06║唐宋高人別種著作。是所深盼。鳴道集說。經友人索
B28n0157_p0698a07║去。祈代購二本。釋淨土羣疑論七卷。正擬發刻。原書
B28n0157_p0698a08║硃抹太多。寫者易誤。請再購未經塗抹之本為幸。從
B28n0157_p0698a09║前孫君購書之款。餘存九圓有零。請併入弟款。作購
B28n0157_p0698a10║書之用。用完之後。示悉續寄。中村醒處君住所。問北
B28n0157_p0698a11║方君便知。茲有敝處新刊。雲棲法彙。奉贈一部。計三
B28n0157_p0698a12║十四本。祈鑒收。
B28n0157_p0698a13║與日本南條文雄書二十二
B28n0157_p0698a14║客冬北方君到金陵。得接賜函併承代假起信義記
B28n0157_p0698a15║別行古本。喜出望外。隨即參校。屬手民謄寫刻本。遲
B28n0157_p0698a16║之數月即將原本奉還。併呈新刻之本也。又承惠贈
B28n0157_p0698a17║華嚴策林寫本。銘感無涯。島田君所問之事。王宇泰
B28n0157_p0698a18║唯識證義。未見其本。頃求得高原所作唯識俗詮一
B28n0157_p0698a19║部。計五冊。託北方君郵寄尊處。轉致島田君閱後。仍
B28n0157_p0698a20║乞寄還為幸。一柳君持尊函造訪。聰穎可嘉。足稱法
B28n0157_p0698b01║門偉器。定能光顯師門也。月前北方君續交手函。併
B28n0157_p0698b02║華嚴遊意五蘊觀二寫本。展誦之餘。如親雅範。本願
B28n0157_p0698b03║寺開設之事。弟實衰老。照料未得周詳。復蒙稱譽。歉
B28n0157_p0698b04║仄彌深。前因北方君屬敝處將七祖聖教刻全。遂檢
B28n0157_p0698b05║閱選擇本願念佛集。覺其中違經之語甚多。已略加
B28n0157_p0698b06║批評。復將真宗教旨詳覽一徧逐細批評。送與北方
B28n0157_p0698b07║君。將來回國時。當呈台覽。弟與閣下交近二十年。於
B28n0157_p0698b08║佛教宗趣未嘗講論。今因貴宗將徧傳於地球。深願
B28n0157_p0698b09║傳法高賢。酌古準今。期與如來教意。毫不相違。則淨
B28n0157_p0698b10║土真宗。普度羣生。無量無邊矣。近代以來。門戶之見
B28n0157_p0698b11║牢不可破。支那境內。禪宗一派。空腹高心。西來大意。
B28n0157_p0698b12║幾成畫餅。台教一派。尚能講經。惟泥於名相。亦非古
B28n0157_p0698b13║法。且諸方名剎。向無學堂造就人才。所以日趨於下
B28n0157_p0698b14║也。貴宗既有學寮講肆。又開普通學館。是世出世法
B28n0157_p0698b15║兼而習之。人才輩出。何可限量。惟願善學者不為成
B28n0157_p0698b16║法所拘。則妙契佛心。允為如來真子矣。奉贈憨山解
B28n0157_p0698b17║老莊四冊。新刻元照彌陀疏四冊。安樂集四冊。祈鑒
B28n0157_p0698b18║收。弟久有東遊之志。近因目足均有微疾。憚於遠行。
B28n0157_p0698b19║儻台駕惠然西來。暢敘於鍾山淮水間。討論佛教門
B28n0157_p0698b20║庭古今得失之故。豈非釋迦遺教中一大事因緣乎。
B28n0157_p0699a01║敝處求而未得之書。尊處已登宗報。儻能得之。或購
B28n0157_p0699a02║或寫。總祈代辦。錢款自當續寄。附呈闡教芻言一篇。
B28n0157_p0699a03║深悉閣下智周四海。學貫古今。想能剖破藩籬。虛心
B28n0157_p0699a04║采納。故敢以直言奉獻也。
B28n0157_p0699a05║與日本南條文雄書二十三（附來書）
B28n0157_p0699a06║客月北方君自金陵歸日本。得接賜函。及闡教芻
B28n0157_p0699a07║言等。深知為法之高志欣喜靡已。一柳君屢受教
B28n0157_p0699a08║尊處。何幸加焉。今有小粟栖君所草念佛圓通。併
B28n0157_p0699a09║陽駮陰資辯。君實編輯真宗教旨。故自任答辯。若
B28n0157_p0699a10║猶不滿高意。則請更指摘之。使弟等盡心於此。
B28n0157_p0699a11║舊歲疊接兩函。併書籍數種。欣喜靡已。承示小粟栖
B28n0157_p0699a12║君所作二文。徹見貴宗之底蘊。仍不能默然。略加辨
B28n0157_p0699a13║論。復呈台覽。既為釋迦遺教弟子。不得不爾也。又接
B28n0157_p0699a14║後藤葆真君寄示辯駮之文。弟避繁就簡。稱性而出。
B28n0157_p0699a15║作一篇答之。均請尊處轉交為禱。茲將新刻梵網戒
B28n0157_p0699a16║疏。起信義記海東疏各二部。寄呈台覽。奉還起信義
B28n0157_p0699a17║記別行原本。計三冊。附贈新刻義記海東疏各一部。
B28n0157_p0699a18║祈歸之島田君。併述謝意。唯識述記。現已開雕。本年
B28n0157_p0699a19║可成。支那學佛者。得貴邦郵來古本。同深欣慶。咸感
B28n0157_p0699a20║大德弘通之益。東嚮禮謝於不既也。中村醒處君施
B28n0157_p0699b01║刻資二圓。今刊入義記之內。併海東疏寄呈。請轉交
B28n0157_p0699b02║中村君是幸。近聞貴宗同人往高麗布教者頗多。唐
B28n0157_p0699b03║法藏所作華嚴三昧觀。華嚴世界觀二種。高麗或有
B28n0157_p0699b04║存者。乞寄信求之。
B28n0157_p0699b05║與日本南條文雄書二十四
B28n0157_p0699b06║前接賜函。併書三種。歡喜無量。辰維道履增綏為頌。
B28n0157_p0699b07║法駕迎佛骨於暹羅觀軍容於燕都。過朝鮮而覲韓
B28n0157_p0699b08║皇。聞母訃而返鄉國。世出世法。曲盡無遺。實令人景
B28n0157_p0699b09║仰不既也。感懷詩出於至情。不堪卒讀。華嚴三昧章。
B28n0157_p0699b10║與發菩提心章同。而闕法界觀之文。始知二書同出
B28n0157_p0699b11║一本。即華嚴三昧觀無疑矣。別有華藏世界觀。若能
B28n0157_p0699b12║得之高麗。幸甚。蕅益大師所作周易禪解。貴國有刻
B28n0157_p0699b13║本。祈代購一部。茲奉贈金剛略疏。三論玄義。各二本。
B28n0157_p0699b14║皆從貴國得來之書。又唯識心要一部。計十本。係揚
B28n0157_p0699b15║州所刻。用供法喜。傳聞貴國新立東亞佛教會。如已
B28n0157_p0699b16║印出章程。祈寄示為荷。
B28n0157_p0699b17║與日本南條文雄書二十五
B28n0157_p0699b18║前接到五月二十七日惠函。得知寄贈書籍均已達
B28n0157_p0699b19║到。並承抄補成佛經疏。欣喜之至。上海匯款。已寄信
B28n0157_p0699b20║時務報館。託其催交。儻仍未收到。祈示悉。以便另寄
B28n0157_p0700a01║茲因友人孫。君竹如託購經籍數種。由松林君匯寄
B28n0157_p0700a02║金三十圓。作購書及寄費之用。敝寓已於三月前移
B28n0157_p0700a03║居。信面祈寫南京延齡巷馬路池州楊公館。便可達
B28n0157_p0700a04║到。華地新設郵政局。已與各國相通。信函可逕寄敝
B28n0157_p0700a05║寓。免由上海轉折也。惟書籍重大。似須仍由松林君
B28n0157_p0700a06║轉達為要。頃閱明宋濂所作大般若經通關法序云。
B28n0157_p0700a07║雪月大師太隱創為通關法。演忠律師省悟重為編
B28n0157_p0700a08║定。畫十二圖。用十三法二十九界八十四科為之。不
B28n0157_p0700a09║過一千言。總攝初分一百三卷。無一字或違云云因
B28n0157_p0700a10║憶三年前。尊示云由內部錄出此書。果與宋濂序文
B28n0157_p0700a11║相符。即請屬書手代寫一部。是為至禱。揚州僧觀如
B28n0157_p0700a12║刊成般若綱要。奉贈二部。祈鑒收。
B28n0157_p0700a13║與日本南條文雄書二十六
B28n0157_p0700a14║接讀十二月九日手書。併詳單。領悉種種。承寄釋典
B28n0157_p0700a15║十一部。內有寫本四部。益見弘法情殷。嘉惠支那學
B28n0157_p0700a16║人無既。再拜頂受。如獲至寶。此次書籍。不取價值。實
B28n0157_p0700a17║抱不安。俟刻成即當奉贈。嗣後無論刻本寫本均求
B28n0157_p0700a18║開列價目。以便匯寄。密嚴疏現蒙謄寫。寫完乞郵寄。
B28n0157_p0700a19║他日若得初卷。則更妙矣。肇註金剛般若已承謄寫。
B28n0157_p0700a20║欣喜之至。赤松前田二君。祈代伸謝悃。東西二京。有
B28n0157_p0700b01║諸公代購釋典。實為莫大因緣。若遇支那六朝唐宋
B28n0157_p0700b02║人著述。敝單內所未開者。均求代購。以擴見聞。收藏
B28n0157_p0700b03║古本之家。其現存者。除弘教院書目外。別有幾種請
B28n0157_p0700b04║鈔目示知。以便求覓。從前赤松君欲得法海觀瀾。今
B28n0157_p0700b05║揚州僧觀如已獲舊本。刻成即當奉贈。敝處新刻楞
B28n0157_p0700b06║嚴經正脈疏。為註本之最善者。近代已收入大藏。特
B28n0157_p0700b07║寄二部。以廣其傳。貴國寄來之因明大疏。有比丘松
B28n0157_p0700b08║巖者。愛而刊之。併寄四部。唯識述記等。續有人刻。法
B28n0157_p0700b09║相一宗。晦而復明。非上人購寄之力。曷克臻此。揚州
B28n0157_p0700b10║新刻大乘止觀蕅益釋要。附呈四部。分贈同人。時值
B28n0157_p0700b11║嚴冬。雪意正濃。梅花欲吐。仙山風景。想在高人奚囊
B28n0157_p0700b12║中矣。
B28n0157_p0700b13║與日本南條文雄書二十七
B28n0157_p0700b14║寒暑頻更。未通寸柬。非懶也。實精力有所不逮耳。有
B28n0157_p0700b15║自扶桑來者。述閣下教育之廣。通國信服。聞之實深
B28n0157_p0700b16║欣慰。弟所作玄文本論略註。現已完成。寄呈十冊。就
B28n0157_p0700b17║正有道。併請分贈知交。藏經書院已另寄十冊矣。頃
B28n0157_p0700b18║從友人處得見明治二十七年本願寺室內部印度
B28n0157_p0700b19║撮影帖一冊。於佛教古跡具備。見者恍如親歷其境
B28n0157_p0700b20║也。冊尾載明非賣品。如能求而得之。以生人敬仰之
B28n0157_p0701a01║心。則三萬程途。如對目前矣。敝邦僧家學校。纔見肇
B28n0157_p0701a02║端。欲得貴國佛教各宗大小學校種種章程。以備參
B28n0157_p0701a03║考。非仗大力。不能多得。此等章程。雖係和文。敝處亦
B28n0157_p0701a04║有能譯之者。與學諸僧甚為盼望也。
B28n0157_p0701a05║與日本南條文雄書二十八
B28n0157_p0701a06║疊接賜函。久未作答。抱歉之至。鄙人日就衰老。百事
B28n0157_p0701a07║廢弛。三年前刊一箋以謝俗緣。於佛法相關之處。則
B28n0157_p0701a08║不寄呈。以免消息斷絕也。然事過輒忘。又無精明人
B28n0157_p0701a09║代理。祇得聽之而已。奉贈新刻楞嚴纂註。法華通義。
B28n0157_p0701a10║各二部。又證道歌竺源註。即是續藏經目錄內標記
B28n0157_p0701a11║為未發見之書。今已刻成。奉贈十冊。以俾公諸同好。
B28n0157_p0701a12║前承貴友赤松連城君惠我印度撮影帖一冊。無以
B28n0157_p0701a13║報之。請以纂註通義證道歌各一部酬答。以伸謝悃。
B28n0157_p0701a14║貴國續藏經內大日經義釋演密鈔十卷。遼覺苑撰。
B28n0157_p0701a15║敝處欲得大字刻本以俾合纂經疏之用。祈徧覓書
B28n0157_p0701a16║肆。如得此書。祈交郵便局用代金引替之法。送至敝
B28n0157_p0701a17║處交易。不勝拜禱之至。
B28n0157_p0701a18║與日本藏經書院書一
B28n0157_p0701a19║頃接尊處惠寄貞元華嚴疏。圓覺大鈔。各二部。拜領
B28n0157_p0701a20║之餘。歡喜無量。同志傳觀。始知南宋時。與貞元華嚴
B28n0157_p0701b01║疏同刻於江蘇。元明以來。竟無人見。今由貴書院刷
B28n0157_p0701b02║印流傳。實釋氏教中之偉烈也。敝邦新開僧學堂。相
B28n0157_p0701b03║繼而起者已有四處。苦於啟蒙無書。因作初學課本。
B28n0157_p0701b04║三字韻語。便於讀誦。併作註解以伸其義。寄呈十冊。
B28n0157_p0701b05║聊供瀏覽。儻收入續藏經雜著部內。亦可備一格也。
B28n0157_p0701b06║與日本藏經書院書二
B28n0157_p0701b07║接讀惠函。領悉種種。敬將奉復各件。條列於左。
B28n0157_p0701b08║一貴院雅意。欲彙拙作以為全集。入續藏中。心感無
B28n0157_p0701b09║涯。鄙人著述甚少。已刊成者。有陰符。道德。沖虛。南
B28n0157_p0701b10║華。四經發隱一冊。佛教初學課本一冊。正當發刻
B28n0157_p0701b11║者。有大宗地玄文本論略註一冊。數月後可成。另
B28n0157_p0701b12║有等不等觀雜錄一冊。稍遲當刊。擬作釋摩訶衍
B28n0157_p0701b13║論集註一部。論語發隱一冊。尚須時日也。貴院若
B28n0157_p0701b14║欲翻刻拙作。均可聽許。不論版權。奉贈肖像一紙。
B28n0157_p0701b15║係四十三歲在佛京巴黎映出。爾時精力強健。非
B28n0157_p0701b16║近年衰老之相也。
B28n0157_p0701b17║二前番貸送章疏。候續藏印出之日。次第寄還。不求
B28n0157_p0701b18║速返。以俾貴院對照之用。免其譌舛耳。
B28n0157_p0701b19║三角虎集缺字已補完。與楞嚴宗通同交郵便局寄
B28n0157_p0701b20║上。祈鑒收。
B28n0157_p0702a01║四東吳寂曉所撰義門四十一卷。係揚州人所藏。甚
B28n0157_p0702a02║為祕惜。俟託人求得。即當寄上。
B28n0157_p0702a03║五貴院所需宋祖心集。冥樞會要。均未見過。當留意
B28n0157_p0702a04║尋覓。
B28n0157_p0702a05║六釋論法敏疏已奉到。檢閱一通。全無疏文。惟將原
B28n0157_p0702a06║本刪去大段本論。以釋論中所提本論。分別排成
B28n0157_p0702a07║小段。減損釋論字句甚多。惟發趣道相內增補解
B28n0157_p0702a08║行發心。證發心二科。是法敏所作也。核計釋論有
B28n0157_p0702a09║十一萬餘字。法敏本祇有六萬餘字。謹識其大略
B28n0157_p0702a10║如此。
B28n0157_p0702a11║七前接貴院印版信函。徵續藏經序文。暇時撰成。再
B28n0157_p0702a12║當奉寄。
B28n0157_p0702a13║與日本藏經書院書三
B28n0157_p0702a14║前承惠贈三色套印楞嚴廣解一部。徧示同人。歡喜
B28n0157_p0702a15║讚歎。得未曾有。又承寄還楞嚴宗通一部。加以布套。
B28n0157_p0702a16║併賜新刷宗通二部。拜領謝謝。茲有友人家藏批點
B28n0157_p0702a17║套印維摩經一部。係明朝吳興閔氏刻本。與套印楞
B28n0157_p0702a18║嚴同出一處也。寄呈台端。以備維摩疏中增此一格。
B28n0157_p0702a19║敝友欲購三色套印楞嚴廣解一部。如有單行之本。
B28n0157_p0702a20║祈郵寄南京。照代金引換之法交易。弟所作大宗地
B28n0157_p0702b01║玄文本論略註。現已刷成。寄呈十部。請分贈同志。將
B28n0157_p0702b02║來刷印續藏經至五二九釋摩訶衍論記之後。可將
B28n0157_p0702b03║玄文本論略註編入。以補往時所未有也。南條上人
B28n0157_p0702b04║處。已另寄十冊矣。
B28n0157_p0702b05║與日本松林孝純書一
B28n0157_p0702b06║接讀手函。併南條君信緘書籍。感謝之至。辰維起居
B28n0157_p0702b07║多福。至以為頌。承示貴院有鉛木板大藏經數部備
B28n0157_p0702b08║請。弟但見過鉛板。其木板者。全部若干本。價值幾何。
B28n0157_p0702b09║乞函示以便布告同志諸友。日後如有願請者。令其
B28n0157_p0702b10║親到上海面談。俾得流通便捷。茲有寄南條君信一
B28n0157_p0702b11║件。書籍一包。乞代為轉寄為幸。附呈英洋一圓。作為
B28n0157_p0702b12║寄費。前此墊付寄費。祈示悉。以便奉繳。諸費清神。心
B28n0157_p0702b13║感不盡。
B28n0157_p0702b14║與日本松林孝純書二
B28n0157_p0702b15║兩月前接讀賜函。併南條君手書。領悉種種。彼時正
B28n0157_p0702b16║當移居。忙冘萬狀。繼而老母棄世。喪事近日方畢。二
B28n0157_p0702b17║三月來。未理雜務。以致久疏音候。抱歉奚如。辰維秋
B28n0157_p0702b18║祺多福。至以為頌。尊示內云。南師遲日有書寄到。未
B28n0157_p0702b19║知曾否發來。誠恐移居之時。信局或有舛誤。祈示復
B28n0157_p0702b20║為幸。茲因敝友孫君竹如欲購經籍數種。懇尊處代
B28n0157_p0703a01║匯日本金三十圓。裝入敝函。寄交南條君收用。另有
B28n0157_p0703a02║書一包。併求代寄。所需寄費。由孫君手奉繳。
B28n0157_p0703a03║與日本東海書
B28n0157_p0703a04║娑婆界中。共為釋迦遺教弟子。雖未把晤。而志同道
B28n0157_p0703a05║合。如出一轍也。往者聞貴國印造小字藏經。遂購全
B28n0157_p0703a06║部閱之。歡喜讚歎。得未曾有。惜年近衰老。尋行數墨。
B28n0157_p0703a07║目力不及耳。近由南條君轉遞貴贈書目三種。拜領
B28n0157_p0703a08║之餘。感謝無既。藏外經籍百餘種。所欲得者甚多。但
B28n0157_p0703a09║卷帙繁重。祇可求覓刻本耳。其略者。有刻本則購之。
B28n0157_p0703a10║否則請人書寫。酬以工資。想易為力。寫出後。乞細心
B28n0157_p0703a11║校對一道。以便刊印流佈也。另開甲乙二單。附南條
B28n0157_p0703a12║君函內。奉贈新刻內典二十本。用伸法供。祈鑒納為
B28n0157_p0703a13║荷。
B28n0157_p0703a14║與日本町田書
B28n0157_p0703a15║身為顯宦。而能抗志出塵。非具大丈夫作略。曷克臻
B28n0157_p0703a16║此。盈盈一水。未得趨談。殊深惆悵。黎公鐘銘。已由陳
B28n0157_p0703a17║君鏡清為之箋釋。寄呈台鑒。陳君。係敝處校經友也。
B28n0157_p0703a18║南條君函述西京有景裕天竺字源。上人擬寫一本
B28n0157_p0703a19║見賜。不勝翹盼。其中梵字。請照原本影寫。以存其舊。
B28n0157_p0703a20║又承代覓道林道生等論。感荷無既。其餘藏外經籍。
B28n0157_p0703b01║亦請代為尋求。苟有所遇。隨時函示。以便酌購。前聞
B28n0157_p0703b02║雅意欲得敝處新刊經籍。茲將流通單內。擇大藏所
B28n0157_p0703b03║無者。奉贈二百五十六本。以硃筆記於單內。裝一木
B28n0157_p0703b04║箱。由南條君轉達。到時鑒收。
B28n0157_p0703b05║與日本後藤葆真書
B28n0157_p0703b06║接讀來書。洋洋數千言。得知閣下博覽羣籍。融會貫
B28n0157_p0703b07║通。而於台賢二家。尤能深入堂奧。惜乎囿於先入之
B28n0157_p0703b08║言。未能擺脫自由。亦出於無可如何耳。弟所學處。總
B28n0157_p0703b09║以聖言格量。合者遵之。否者置之。雖晉宋以來諸大
B28n0157_p0703b10║名家。間有出入。亦必指摘。如彌勒馬鳴龍樹天親等
B28n0157_p0703b11║諸大菩薩。造論弘經。何等嚴謹。處處以佛語為宗。故
B28n0157_p0703b12║能作萬古法式也。鄙人懍遵其意。與人談論。未敢稍
B28n0157_p0703b13║逞己見。偶失片言。立即救正。見人肆口妄談。壞佛正
B28n0157_p0703b14║法。如三百鉾刺心。千刀萬杖打拍其身。等無有異。前
B28n0157_p0703b15║此辯論之言。十方三世諸佛菩薩實共鑒臨。儻違悖
B28n0157_p0703b16║佛意。願令此身碎如微塵。若契佛心。則文字語句當
B28n0157_p0703b17║現於極樂世界七寶幢上。菩薩見之。歡喜讚歎。赤心
B28n0157_p0703b18║耿耿。不敢默然。略舉十端。以伸鄙懷。知我罪我。聽之
B28n0157_p0703b19║而已。
B28n0157_p0703b20║一報佛深恩故。釋迦如來說法度生。流傳經教。普應
B28n0157_p0704a01║羣機。淨土真宗。斷章取義。直欲舉三藏教典而盡廢
B28n0157_p0704a02║之。豈不孤負佛恩哉。
B28n0157_p0704a03║二彰佛本願故。彌陀因地。發四十八願。攝受無遺。貴
B28n0157_p0704a04║宗單取一願以為真實。則餘願非真實矣。既非真實。
B28n0157_p0704a05║彌陀何必發此等願也。蓋佛之本願。願願真實。互攝
B28n0157_p0704a06║互融。取一願為宗可也。判餘願非真實。不可也。
B28n0157_p0704a07║三光顯教道故。如來教法。三界獨尊。一切異教所不
B28n0157_p0704a08║能及。良以出世妙法。極盡精微。無有能過之者。今若
B28n0157_p0704a09║將深經妙論。棄而不學。則異教道理。駕於佛門之上。
B28n0157_p0704a10║聰明才智之士。將視佛法如弁髦。視異道為拱璧矣。
B28n0157_p0704a11║四令法久住故。佛滅度後二千九百餘年。現當末法
B28n0157_p0704a12║之初。實證者雖覺罕見。而信解觀行者不乏其人。若
B28n0157_p0704a13║除稱佛名號外。一概遮盡。是行末法萬年後之道也。
B28n0157_p0704a14║豈非將釋迦遺教。促短七千餘年哉。
B28n0157_p0704a15║五普被三根故。十念往生。大經觀經。皆屬下品。發菩
B28n0157_p0704a16║提心。修諸功德。方生中上。今廢菩提心。及諸行。是專
B28n0157_p0704a17║攝下輩而不攝中上矣。根有利鈍。不可一概而論也。
B28n0157_p0704a18║六令僧和合故。在家出家。同為釋迦弟子。同遵釋迦
B28n0157_p0704a19║遺教。隨根授法。各有專修。互不相違。若是一非餘。則
B28n0157_p0704a20║於大法中別闢一門。不得謂之和合矣。
B28n0157_p0704b01║七提獎後學故。初學佛者。心志勇銳。教導無方。不進
B28n0157_p0704b02║則退。若捨佛法不學。而學世法。雖有他力之信。亦恐
B28n0157_p0704b03║為俗習所染。豈能與彌陀清淨光明相接耶。必於淨
B28n0157_p0704b04║土三經內深究其義。知念佛一門。為圓頓教中超勝
B28n0157_p0704b05║之法。時有進境。方能增長信心也。
B28n0157_p0704b06║八融攝十方故。淨土一門。為十方諸佛所共讚。十方
B28n0157_p0704b07║菩薩所願往。下自凡夫。上至等覺。皆在其內。蓋凡夫
B28n0157_p0704b08║心體。與諸佛法身。無二無別。若執凡境與聖境判若
B28n0157_p0704b09║天淵者。則不能生淨土。以佛眼所見。是假名凡夫。是
B28n0157_p0704b10║故生一佛土。即生十方諸佛國土。豈世俗情見所能
B28n0157_p0704b11║思議者哉。
B28n0157_p0704b12║九貫通三世故。一念念佛。全念是佛。佛無古今。念亦
B28n0157_p0704b13║無古今。說自說他。方便施設。執之成對待法。不執即
B28n0157_p0704b14║絕待法。絕待之法。一念融三世。新佛即舊佛。全自成
B28n0157_p0704b15║他。全他即自。入平等真法界矣。
B28n0157_p0704b16║十究竟成佛故。世出世法。不出因果二字。無因得果。
B28n0157_p0704b17║不應道理。菩提心者。佛果之因也。大經三輩往生。皆
B28n0157_p0704b18║以菩提心為本。接鈍根人。雖未能令其速發菩提心。
B28n0157_p0704b19║亦當示以發心之相。蓋發心有二種。凡位以四弘願
B28n0157_p0704b20║為發心。至信滿時。發真實菩提心。即是初發心時便
B28n0157_p0705a01║成正覺。若以初住之心。教凡夫發。似覺甚難。然發四
B28n0157_p0705a02║弘願。即菩提之因也。往生淨土仗此因。究竟成佛亦
B28n0157_p0705a03║仗此因。是以可勸而不可捨也。
B28n0157_p0705a04║來書所辯者。僅選擇集內評論之語。另有闡教芻言
B28n0157_p0705a05║一篇。評論真宗教旨一卷。可向南條上人處取而閱
B28n0157_p0705a06║之。
B28n0157_p0705a07║與日本龍舟書
B28n0157_p0705a08║前接惠函。備承獎譽。臨風盥誦。感愧交併。弟一介俗
B28n0157_p0705a09║流未全道力。惟有丹心一點。可對十方諸佛。際此大
B28n0157_p0705a10║法衰微。發心護教。雖粉骨碎身在所不惜。故於前歲
B28n0157_p0705a11║有闡教芻言。及選擇集真宗教旨之辯。逮頂師二書
B28n0157_p0705a12║寄到。又不能已於言。既而思之。講論佛法者。期有益
B28n0157_p0705a13║於人也。聞者既不見信。則所言便為無益。若再置辯
B28n0157_p0705a14║不休。豈非同於流俗爭論是非乎。故於奉到大著二
B28n0157_p0705a15║冊之後但閱其意趣所在。不贊一詞也。深知彼此志
B28n0157_p0705a16║願不同。弟以釋迦遺教為歸。不敢𮈔毫踰越。貴宗另
B28n0157_p0705a17║出手眼。獨樹一幟。雖欲強而同之。其可得乎。前於復
B28n0157_p0705a18║後藤葆真君函內。曾發誓言。請君取而閱之。幸甚。
B28n0157_p0705a19║信已寄去。復代彼宗立量云。往生淨土是有法。他
B28n0157_p0705a20║力信心為宗。因云。彌陀第十八願所成故。喻如汽
B28n0157_p0705b01║機船。此量非真能立。以其廢自力。雖有汽船。誰其
B28n0157_p0705b02║乘之。則知至心信樂。欲生其國者。皆係自力也。
B28n0157_p0705b03║自宗立量云念佛往生是有法。自力他力為宗。因
B28n0157_p0705b04║云。因果相感故。喻如車兩輪。
B28n0157_p0705b05║代余同伯答日本末底書一（附來書）
B28n0157_p0705b06║頃有印度婆羅門師。欲至中土傳吠檀多哲學。其
B28n0157_p0705b07║人名蘇蕤奢婆弱。以中土未傳吠檀多派。而摩訶
B28n0157_p0705b08║衍那之書。彼土亦半被回教摧殘。故懇懇以交輸
B28n0157_p0705b09║智識為念。某等詳婆羅門正宗之教。本為大乘先
B28n0157_p0705b10║聲。中間或相攻伐。近則佛教與婆羅門教。漸已合
B28n0157_p0705b11║為一家。得此扶掖。聖教當為一振。又令大乘經論
B28n0157_p0705b12║得返梵方。誠萬世之幸也。先生有意護持。望以善
B28n0157_p0705b13║來之音相接。併為灑掃精廬。作東道主。幸甚幸甚。
B28n0157_p0705b14║末底近已請得一梵文師。名密尸邏。印度人非人
B28n0157_p0705b15║人皆知梵文。在此者三十餘人。獨密尸邏一人知
B28n0157_p0705b16║之。以其近留日本。且以大義相許。故每月祇索四
B28n0157_p0705b17║十銀圓。若由印度聘請來此者。則歲須二三千金
B28n0157_p0705b18║矣。末底初約十人往習。頃竟不果。月支薪水四十
B28n0157_p0705b19║圓。非一人所能任。貴處年少沙門甚眾。亦必有白
B28n0157_p0705b20║衣喜學者。如能告仁山居士設法資遣數人。到此
B28n0157_p0706a01║學習。相與支持此局。則幸甚。
B28n0157_p0706a02║來書呈之仁師。師復於公曰。佛法自東漢入支那。歷
B28n0157_p0706a03║六朝而至唐宋。精微奧妙之義。闡發無遺。深知如來
B28n0157_p0706a04║在世。轉婆羅門而入佛教。不容𮈔毫假借。今當末法
B28n0157_p0706a05║之時。而以婆羅門與佛教合為一家。是混亂正法。而
B28n0157_p0706a06║漸入於滅亡。吾不忍聞也。桑榆晚景。一刻千金。不於
B28n0157_p0706a07║此時而體究無上妙理。遑及異途問津乎。至於派人
B28n0157_p0706a08║東渡學習梵文。美則美矣。其如經費何。此時祇桓精
B28n0157_p0706a09║舍勉強支持。暑假以後。下期學費。未卜從何處飛來。
B28n0157_p0706a10║惟冀龍天護佑。檀信施資。方免枯竭之虞耳。在校僧
B28n0157_p0706a11║徒。程度太淺。英語不能接談。學佛亦未見道遲之二
B28n0157_p0706a12║三年。或有出洋資格也。仁師之言如此。
B28n0157_p0706a13║代余同伯復日本末底書二
B28n0157_p0706a14║仁師接尊函。朗誦一過。笑而置之。人問其故。答曰。此
B28n0157_p0706a15║信所詬厲者。與我毫無干涉。何恚之有。復囑檢初次
B28n0157_p0706a16║奉答之信稿閱之。不知見怒於台端者在何語句。信
B28n0157_p0706a17║口所答。無非護法深心。師言直起直落。無𮈔毫委曲。
B28n0157_p0706a18║尋常接人。莫不如是。弟相依三載。甘苦同嘗。學焉方
B28n0157_p0706a19║知不足。外間交遊。漸形疏略。招學梵文啟。送去多紙。
B28n0157_p0706a20║亦無人願往。傳吠檀多教者。縱來此間。弟亦無力接
B28n0157_p0706b01║待也。
B28n0157_p0706b02║等不等觀雜錄卷八
B28n0157_p0706b03║
B28n0157_p0706b04║
B28n0157_p0706b05║
B28n0157_p0706b06║
B28n0157_p0706b07║
B28n0157_p0706b08║
B28n0157_p0706b09║
B28n0157_p0706b10║
B28n0157_p0706b11║施刻楊仁山先生遺著功德人名
B28n0157_p0706b12║周暹助銀壹百圓梅光羲助銀陸拾圓
B28n0157_p0706b13║龐澤恩助銀拾圓徐甫陳助銀貳圓
B28n0157_p0706b14║楊時中助銀肆圓程福慶助銀貳圓
B28n0157_p0706b15║姚東彥助銀伍圓張潤普助銀伍圓
B28n0157_p0706b16║金煥章助銀肆圓朱慶椿助銀肆圓
B28n0157_p0706b17║衛渤助銀貳圓董溥銘助銀貳圓
B28n0157_p0706b18║朱延昱助銀伍圓鍾世銘助銀貳圓
B28n0157_p0706b19║姚詒慶助銀壹圓朱祖鋐助銀壹圓
B28n0157_p0706b20║梁耀宗助銀壹圓汪振家助銀壹圓
B28n0157_p0707a01║徐行恭助銀壹圓李心靈助銀拾圓
B28n0157_p0707a02║費保彥助銀壹圓王璟芳助銀伍拾圓
B28n0157_p0707a03║洪震助銀貳圓張鴻鈞助銀壹圓
B28n0157_p0707a04║陳（洪氏）德麟助銀壹圓洪松明助銀壹圓
B28n0157_p0707a05║倪洪氏瑜助銀壹圓張炳楨助銀貳圓
B28n0157_p0707a06║沈雲章助銀壹圓沈豐瑞助銀肆圓
B28n0157_p0707a07║熊正琦助銀肆圓張競仁助銀拾圓
B28n0157_p0707a08║雷光宇助銀伍圓羅文莊助銀貳圓
B28n0157_p0707a09║黃灼生助銀拾圓（通悟）（徐文璚）助銀肆拾捌圓
B28n0157_p0707a10║徐肇宜助銀拾貳圓周明詒助銀肆圓
B28n0157_p0707a11║周明保助銀貳圓徐國治助銀貳圓
B28n0157_p0707a12║歐陽柱助銀肆拾圓陳之碩助銀壹圓
B28n0157_p0707a13║楊時彥助銀肆圓孫度助銀肆拾捌圓
B28n0157_p0707a14║陳義助銀伍圓周學淵助銀拾圓
B28n0157_p0707a15║徐新六助銀伍圓陳威助銀伍拾圓
B28n0157_p0707a16║周學暉助銀拾圓馬振憲助銀伍圓
B28n0157_p0707a17║陳惟壬助銀拾圓陳汝湜助銀叁拾貳圓
B28n0157_p0707a18║陳克立（廣之　行之　生之　克治）助銀伍圓
B28n0157_p0707a19║計共收現銀陸百拾圓敬刻等不等觀雜錄觀
B28n0157_p0707a20║經略論無量壽經優婆提願生偈略釋壇經略
B28n0157_p0707b01║釋金剛五位圖十宗略說論孟發隱暨全書卷
B28n0157_p0707b02║首總目塔圖塔銘事略分家筆據並封面籤條
B28n0157_p0707b03║共付刻資銀二百九十四元三角八分六厘又
B28n0157_p0707b04║印送功德書五十部計銀八十元（連舊刻彙印全書等不等
B28n0157_p0707b05║觀雜錄各五十部餘資添印新刻各種單行本分贈）尚餘二百元撥付
B28n0157_p0707b06║楊居士塔工訖
B28n0157_p0707b07║
B28n0157_p0707b08║中華民國八年己未冬十一月金陵刻經處識