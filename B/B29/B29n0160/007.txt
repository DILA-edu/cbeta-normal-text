B29n0160_p0158b11║金陵梵剎志卷七
B29n0160_p0158b12║（中剎）觀音閣　（勅建）
B29n0160_p0158b13║在都城外即所綂靈谷寺下院東去寺伍里西去朝陽
B29n0160_p0158b14║門叄里　太宗文皇帝嘗顧瞻山麓有氣不散命工琢
B29n0160_p0158b15║石肖形搆閣以記其處正德庚午燬越伍年募緣重建
B29n0160_p0158b16║中石壁光瑩如鏡所領小剎曰苜蓿菴
B29n0160_p0158b17║【殿堂】金剛殿（叄楹）觀音殿（叄楹）左碑亭（壹座）右碑亭（壹座）正佛殿
B29n0160_p0158b18║（叄楹）毘盧殿（叄楹）後捲蓬（壹楹）官房（貳拾楹）僧院（拾房）基址壹百
B29n0160_p0158b19║貳拾玖丈（東至潘家火巷　南至官街　西至王家火巷　北至民房）
B29n0160_p0158b20║（【文】）重修觀音閣記略明南兵部尚書太原喬宇
B29n0160_p0159a01║南都第一山曰鍾山[疏-(梳-木)+(夸-大+(((嘹-口)-小)-日))]江南北諸山及江漢諸水以獨鍾
B29n0160_p0159a02║其秀望之者時若祥雲紫氣擁護旋繞我　太祖高皇帝
B29n0160_p0159a03║陵廟在焉陵之東南有閣曰觀音閣正德庚午春罹欝攸
B29n0160_p0159a04║之變太監蕭公通圖嗣興之越五年甲戌始克就緒又明
B29n0160_p0159a05║年而閣成蕭公詣余言曰公知兹閣之始乎我　太宗文
B29n0160_p0159a06║皇帝纘承大綂綏靖四方追惟　聖祖肇建丕基祗謁
B29n0160_p0159a07║　陵廟實興永慕顧瞻山麓有氣輪菌芬郁良久不散異之
B29n0160_p0159a08║命工硺石肖形搆閣以紀其處召方外之有戒行者特虔
B29n0160_p0159a09║焚修以仰荅　聖祖在天之靈意天人之格可以誠通而
B29n0160_p0159a10║橋山劒舄之所瑞應禎祥之集又感通之所必有者所以
B29n0160_p0159a11║祝鴻釐延景福匪徒為象教設也方閣之災公謀之諸同
B29n0160_p0159a12║官所助金總千有餘兩筮日授事厥既經營庶工翕聚殿
B29n0160_p0159a13║堂門廡煥焉一新都人士來觀妥靈有舍祈休有所棲僧
B29n0160_p0159a14║有廬莫不忻然以喜如履樂界臨淨土而心目為之豁如
B29n0160_p0159a15║也　正德十六年辛巳
B29n0160_p0159a16║（小剎）苜蓿菴
B29n0160_p0159a17║在都城外東城留守衛地洪武時建東去所領觀音閣
B29n0160_p0159a18║二里西去朝陽門一里
B29n0160_p0159a19║【殿堂】伽藍堂（壹楹）觀音殿（叄楹）正佛殿（叄楹）僧院（壹房）基址貳畆
B29n0160_p0159a20║（東至官路　南至官路　西至水溝　北至民園）