B29n0160_p0161a01║
B29n0160_p0161a02║
B29n0160_p0161a03║
B29n0160_p0161a04║
B29n0160_p0161a05║
B29n0160_p0161a06║
B29n0160_p0161a07║
B29n0160_p0161a08║
B29n0160_p0161a09║
B29n0160_p0161a10║
B29n0160_p0161a11║金陵梵剎志卷九
B29n0160_p0161a12║（中剎）東山翼善寺（古剎　勅賜）
B29n0160_p0161a13║在郭城東南北去所綂靈谷寺三十里正陽門十七里
B29n0160_p0161a14║東城地晉謝太傅高臥東山及與張玄圍碁賭墅即其
B29n0160_p0161a15║處梁資福院武帝建淨名院神僧寶公說法其間宋元
B29n0160_p0161a16║改淨名寺　國朝正綂十年重建　賜今額所領小剎
B29n0160_p0161a17║曰廣惠寺祈澤寺天寧寺雲居寺莊嚴寺
B29n0160_p0161a18║【殿堂】山門（叄楹）天王殿（叄楹）正佛殿（伍楹）左觀音殿（叄楹）右地藏
B29n0160_p0161a19║殿（叄楹）諸天殿（伍楹）左伽藍殿（壹楹）右祖師殿（叄楹）寶公殿（叄楹）
B29n0160_p0161a20║靈官堂（壹楹）方丈（叄楹）僧院（拾捌房）基址拾畆（東至駱子美民山　南至
B29n0160_p0161b01║官路　西至孫明山　北至楊家山）
B29n0160_p0161b02║【公產】地山（共陸拾肆畆玖分貳厘）
B29n0160_p0161b03║【山水】東山（一名土山周四里高二十丈無巖石故曰土山輿地志云山下有湖自方山至京師此為
B29n0160_p0161b04║半道今謂此山下道為半邏　晉石季龍入冠蔡謨所戍自土山至江乘　沈約郊居賦臨巽隅兮縱目
B29n0160_p0161b05║即堆塚而流盻雖東山之崎嶁乃文靖之所宴）
B29n0160_p0161b06║【古蹟】布塞亭（實錄吳景帝自會稽至曲阿有老翁干帝速行即日進至布塞亭孫綝迎於土山之
B29n0160_p0161b07║半野）土山墅（秦符堅入𭁵謝安命駕出土山墅張晏與張玄圍碁賭別墅即此時樓舘林木甚盛
B29n0160_p0161b08║今無存）
B29n0160_p0161b09║（【文】）翼善寺碑記略明禮部侍郎陳璉
B29n0160_p0161b10║土山有寺一區名曰東山淨名寺舊名資福院世傳吳景
B29n0160_p0161b11║帝欲至金陵有老翁千帝速行起自會稽即日至布塞亭
B29n0160_p0161b12║孫綝迎帝於土山之半墅而兹山之名始勝晉丞相謝安
B29n0160_p0161b13║謝事棲止於斯姪謝玄入而問計丞相高臥於山間怡然
B29n0160_p0161b14║無懼色玄復請遂命駕出張宴於土山之陽而茲山之名
B29n0160_p0161b15║益振至梁武帝建名淨名院有神僧寶公者遍遊名山求
B29n0160_p0161b16║棲息之所覩是山之勝遂講經說法於其間由是土山之
B29n0160_p0161b17║勝益彰而淨名之境益顯矣下自宋元改額淨名寺以至
B29n0160_p0161b18║於今殿廡僧舍年深已毀及半惟佛殿一所獨存於是袁
B29n0160_p0161b19║智海等募緣資財大作修崇巍然鼎創香火增崇僧行日
B29n0160_p0161b20║盛誠足以表茲山之勝槩也正綂十年六月初十日題奏
B29n0160_p0162a01║禮部尚書胡濙奉　旨與做翼善禪寺因識其事於久遠
B29n0160_p0162a02║云　正綂乙丑八月十五日
B29n0160_p0162a03║（【詩】）謝公墅歌唐溫庭筠
B29n0160_p0162a04║朱雀航南繞香陌謝郎東墅連春碧鳩眠高柳日方融綺
B29n0160_p0162a05║榭飄颻紫庭客文楸方罫花參差心陣未成星滿池四座
B29n0160_p0162a06║無喧梧竹靜金蟬玉柄俱持頥對局含情見千里都城已
B29n0160_p0162a07║得　虵尾江南王氣繫疎襟未許符堅過淮水
B29n0160_p0162a08║土山唐李白
B29n0160_p0162a09║不向東山久薔薇幾度花白雲還自散明月落誰家
B29n0160_p0162a10║遊謝氏山亭（謝靈運故）唐李白
B29n0160_p0162a11║淪老臥江海再歡天地清病間久寂寞歲物徒芬榮借君
B29n0160_p0162a12║西池遊聊以散我情掃雪松下去捫蘿石道行謝公池塘
B29n0160_p0162a13║上春草颯已生花枝拂人來山鳥向我鳴田家有美酒落
B29n0160_p0162a14║日與之傾醉罷弄歸月遙欣稚子迎
B29n0160_p0162a15║土山明黃姬水
B29n0160_p0162a16║昔臥會稽客因留東山名宛然林泉趣猶是謝公情遠墅
B29n0160_p0162a17║草全沒空門臺半傾誰知遊衍者偏解慰蒼生
B29n0160_p0162a18║東山明焦竑
B29n0160_p0162a19║謝墅維青舫蕭臺接紫城到門雙樹立隔岸亂峰迎龍臥
B29n0160_p0162a20║曾先達鴻𡨋愧獨行蒼生誰繫望懷古重含情
B29n0160_p0162b01║（小剎）廣惠寺
B29n0160_p0162b02║在郭城上方門外東城地西北去所領翼善寺一里去
B29n0160_p0162b03║通濟門二十五里
B29n0160_p0162b04║【殿堂】佛殿（叄楹）僧院（壹房）基址叄畆（東至官路　西至溝港　南至竹山村　北至官路）
B29n0160_p0162b05║（小剎）祈澤寺（古剎）
B29n0160_p0162b06║在郭城高橋門外東城地南去所領翼善寺十里西去
B29n0160_p0162b07║正陽門三十里即祈澤山宋少帝景平元年建名祈澤
B29n0160_p0162b08║治平寺會昌中廢南唐昇元間復宋治平間改祈澤寺
B29n0160_p0162b09║元至正二年重建　國朝嘉靖十二年修葺為祈禱雨
B29n0160_p0162b10║澤之所連彭城接青龍泉流澂徹如鏡
B29n0160_p0162b11║【殿堂】金剛殿（叄楹）天王殿（叄楹）正佛殿（伍楹）左觀音殿（叄楹）鍾樓
B29n0160_p0162b12║（壹座）右地藏殿（叄楹）龍王殿（貳層共陸楹）僧院（叄房）基址貳拾壹
B29n0160_p0162b13║畆（東至本寺山頂　南至官路　西至官水溝　北至青龍山）
B29n0160_p0162b14║【公產】田地山（共叄拾陸畆玖分伍厘）
B29n0160_p0162b15║【山水】祈澤山（高五十丈周十里）墮雲峰（寺左山上亂石㟏岈若飛雲而墮）僊人
B29n0160_p0162b16║巖（在寺墻外起伏如仙人座）𮋒經平（寺後山上廣可盈畆平若掌上有流水痕環曲如鑿登則
B29n0160_p0162b17║四山入望山最佳處）祈澤泉（寺左）
B29n0160_p0162b18║【古蹟】雙文杏（在殿墀內相傳為初法師手植大三四圍曾經雷火）南唐斷碑（舊埋殿角
B29n0160_p0162b19║盛時泰出之其文首云晉水齊雲山釋無名後云秦正之月元年與德謙及保大惟新諸字餘殘缺不可
B29n0160_p0162b20║讀　以上俱存）
B29n0160_p0163a01║（【詩】）遊祈澤寺宋王安石
B29n0160_p0163a02║駕言東南遊午飯投僧館山白梅蕋長林黃柳芽短笭箵
B29n0160_p0163a03║河際來畧勺桑間斷春暎一川明雪消千壑漫魚隨竹影
B29n0160_p0163a04║浮鳥悞人聲散玩物豈能留于時吾自懶
B29n0160_p0163a05║墮雲峰明盛時泰
B29n0160_p0163a06║彷彿晴雲氣墮影青林隈有日從龍去長空起迅雷
B29n0160_p0163a07║仙人岩明盛時泰
B29n0160_p0163a08║名山多靈蹤古仙探仙迹白鶴忽歸來疑是雙飛舄
B29n0160_p0163a09║𮋒經平明盛時泰
B29n0160_p0163a10║道人持經凾坐向盤陀讀經罷寂無聲松風起巖谷
B29n0160_p0163a11║（小剎）天寧寺（古剎）
B29n0160_p0163a12║在郭城高橋門外東城地北去通濟門三十七里西南
B29n0160_p0163a13║去所領翼善寺十五里宋治平二年建　國朝正綂間
B29n0160_p0163a14║重建復燬今僅僧舍數椽山林幽迥野泉散落人跡鮮
B29n0160_p0163a15║至
B29n0160_p0163a16║【殿堂】山門（叄楹）佛殿（止存基址）僧院（叄房）基址伍畆（東至張家山　南至王家
B29n0160_p0163a17║山　西至青龍山　北至王家山）
B29n0160_p0163a18║【公產】田山塘（共伍拾肆畆壹分）
B29n0160_p0163a19║（【文】）天寧寺遊記略明按察副使顧[璪-品+鹵]
B29n0160_p0163a20║正德丁丑春三月九日予兄東穚先生赴官台州李飲虹
B29n0160_p0163b01║王南原羅半窻諸君偕予出餞于祈澤寺寺在高橋門外
B29n0160_p0163b02║十里有龍泉古木之勝酒數行東橋別去予與諸君共宿
B29n0160_p0163b03║祈澤舊聞隣寺號天寧者境絕幽敻次早邀諸君遊詢祈
B29n0160_p0163b04║澤僧多詒以道遠且險不可至予意良阻王羅二君銳意
B29n0160_p0163b05║欲行遂從僧借小童導騎緣寺前逕登山歷墟墓數處即
B29n0160_p0163b06║平野曠然兩傍皆童山環抱縱轡行里餘見山盡處如門
B29n0160_p0163b07║闕狀闕外諸山濃淡晦明如畫方愛玩未已覺山腹間隱
B29n0160_p0163b08║隱有樓閣在空際到即寺也眾皆大喜棄馬振衣緣石逕
B29n0160_p0163b09║而登逕且半聞陂陁下灌莾中有聲洶洶如雷奔風怒予
B29n0160_p0163b10║謂諸君此當有異泉乃遣人踪跡之徐步入寺寺僧多出
B29n0160_p0163b11║乞食獨老僧惠禧者見客至似喜延入室焚香供茗甚肅
B29n0160_p0163b12║室亦雅潔不類荒山少憩復出寺先所遣人來報山下果
B29n0160_p0163b13║得泉但荒翳不可入予奮然先行道諸君藤稍竹刺時絓
B29n0160_p0163b14║冠袂輙絕之以去稍下見泉珠零玉散飛落石澗中可十
B29n0160_p0163b15║數處不知所從來亦莫能極其所止澗澗尺餘兩傍及底
B29n0160_p0163b16║皆山石自然所成玲瓏㟏岈清泉如空碧下漬予喜呼酒
B29n0160_p0163b17║飲諸君擇泉流平緩處列坐汎觴各引滿數觥而出回及
B29n0160_p0163b18║山半得泉脉樹間乃平地湧出不甚瀰溢不知何緣流衍
B29n0160_p0163b19║之廣乃爾既登復觴寺外石上數行乃上馬歸
B29n0160_p0163b20║（【詩】）遊天寧寺明王韋
B29n0160_p0164a01║問年看井幹結夏閉山門路夾雙峰起泉流百道喧葡萄
B29n0160_p0164a02║纏廢棟蛺蝶舞荒園窈窕堪棲隱逢人未可言
B29n0160_p0164a03║（小剎）雲居寺（古剎）
B29n0160_p0164a04║在郭城高橋門外東城地西去正陽門四十里西南去
B29n0160_p0164a05║所領翼善寺三十里鍾山舊有雲居寺及登覽詩今相
B29n0160_p0164a06║去尚遠或移改無考因另入鍾山廢寺
B29n0160_p0164a07║【殿堂】山門（叄楹）觀音殿（叄楹）右伽藍殿（叄楹）僧院（壹房）基址參畆
B29n0160_p0164a08║（東至官溝　南至官溝　西至八甲民田　北至太子山）
B29n0160_p0164a09║【公產】田地塘（共壹拾貳畆叄厘）
B29n0160_p0164a10║（小剎）莊嚴寺（古剎）
B29n0160_p0164a11║在郭城高橋門外鳳城鄉東城地西去正陽門四十七
B29n0160_p0164a12║里西南去所領翼善寺二十五里實錄謝尚以永和四
B29n0160_p0164a13║年捨宅造莊嚴寺宋大明中路另造莊嚴寺于西藥園
B29n0160_p0164a14║改為謝鎮西寺陳大建元年燬後五年豫州刺史程文
B29n0160_p0164a15║秀修復孝宣帝勅改興嚴寺按元金陵新志謝尚莊嚴
B29n0160_p0164a16║寺已改興嚴寺今寺仍名莊嚴考謝尚宅又在城中竹
B29n0160_p0164a17║格渡不知何年徙此㨿其寺唐貞觀己酉間牛頭惠忠
B29n0160_p0164a18║禪師移住建法堂元季復燬　國朝永樂間僧真常重
B29n0160_p0164a19║建
B29n0160_p0164a20║【殿堂】山門（叄楹）佛殿（叄楹）左伽藍堂（壹楹）僧院（貳房）基址拾伍畆
B29n0160_p0164b01║（東至唐釴民房　西至官路　南至本寺冲田　北至王鎮民地）
B29n0160_p0164b02║【公產】田塘（共壹拾柒畆貳分陸厘）
B29n0160_p0164b03║【人物】【宋】曇斌（南陽人融冶百年陶貫諸部開筵講說四遠皆至孝建初勅王玄謨資發出京陳郡
B29n0160_p0164b04║袁粲嘉斌行觧嘗令中書舍人巢尚介意欲試之斌不屈粲廼躬自往𠊱每勸斌數覲天子斌曰貧道方
B29n0160_p0164b05║外之人豈宜與天子同遊粲益高之後請為母師宋建平王景素亦諮其戒範元徽中卒于莊嚴寺）【齊】
B29n0160_p0164b06║僧旻（有碑傳）道慧（止靈矅寺楮澄謝超宗名重當時並見推禮慧以母老欲存資奉乃移憇
B29n0160_p0164b07║莊嚴寺母憐其志復出家為道捨宅為寺不遠精舍葬于鍾山之陽陳郡謝超宗為造碑銘）【唐】慧
B29n0160_p0164b08║涉（會稽人即東晉太傅安之後戒節孤峻好寂為樂不棲名聞大曆初于金陵莊嚴寺遇牛頭山忠禪
B29n0160_p0164b09║師一言知歸遂命入室授以法要洎忠捐世踵武兹嶺問道者眾四維霑治時稱師藝文與草堂爐嶽爭
B29n0160_p0164b10║美當代云）惠忠（配莊嚴寺聞牛頭山威禪師襲達摩踪得佛法印遂造山禮謁夙夜精勵常頭陀山
B29n0160_p0164b11║澤飲泉藉草一食延時每用一鐺眾味同煑用畢懸於樹杪方復繩牀晏坐終日如杌衣不易時寒暑一
B29n0160_p0164b12║衲積四十年遂彰靈應州牧明賢頻詣山禮謁再請至郡施化道俗天寶初年始出止莊嚴傳詳弘覺寺）
B29n0160_p0164b13║【附叅講棲覽】【晉】謝尚（永和四年捨宅造寺）
B29n0160_p0164b14║（【文】）大莊嚴寺碑銘隋開府儀同三司江總
B29n0160_p0164b15║蓋聞僧伽水濵波斯創以禪地醍醐山頂含那肇其梵域
B29n0160_p0164b16║此乃住劫之勝因上方之妙範於是俯察地勢懸之以水
B29n0160_p0164b17║仰惟星極揆之以日百堵咸作千坊洞啟前望則紅塵四
B29n0160_p0164b18║合見三市之盈虛後睇則紫閣九重連雙闕之聳峭加以
B29n0160_p0164b19║園習歡喜水成功德池溢甘露不因玉掌樹搖音樂無待
B29n0160_p0164b20║金奏熏罏夜𤑔遙來海岸之香法鼓早讙非動泗濵之石
B29n0160_p0165a01║擢莖金表跨八萬之俱成界道銀繩面四衢而拓製廁璧
B29n0160_p0165a02║綴珠凌丹霞而結宇雕光鏤采望紫極而開軒俯看驚電
B29n0160_p0165a03║影徹璢璃之道遙拖宛虹光徧水精之域層楹刻桷風伯
B29n0160_p0165a04║走而未升靈橑飛甍雨師攀而不逮銘曰灼爍金莖崔嵬
B29n0160_p0165a05║銀表翔鶤仰翥威鳳靈矯木密聯綿香泥繚繞日圖檐外
B29n0160_p0165a06║荷披棟杪翠落陰虬朱填陽鳥高僧累萃願學滋多弘宣
B29n0160_p0165a07║方等愽綜圍陁皆傷寸　竝悟天波式旌鏤碣無待雕戈
B29n0160_p0165a08║標年剎土比數恒河
B29n0160_p0165a09║莊嚴寺重興記略明釋印菴
B29n0160_p0165a10║寺在上元之鳳城鄉距都城四十里許東晉永和四年謝
B29n0160_p0165a11║尚捨宅為莊嚴寺宋大明中路后於宣陽門外太祖西藥
B29n0160_p0165a12║園造莊嚴寺改此為謝鎮西寺至陳大建元年毀於延燎
B29n0160_p0165a13║後五年豫州刺史程文秀更加修復唐貞觀己酉牛頭惠
B29n0160_p0165a14║忠禪師移居莊嚴寺建法堂元季毀於兵𧱾悉為瓦鑠之
B29n0160_p0165a15║區　大明開國四海又安在處佛寺廢而復興主僧真常
B29n0160_p0165a16║奮志募緣建造興復于洪武戊午畢工於永樂癸卯復置
B29n0160_p0165a17║田畝以瞻眾食而寺額從舊名焉　成化元年仲呂月
B29n0160_p0165a18║（【傳】）莊嚴寺僧旻法師碑梁元帝
B29n0160_p0165a19║夫宏才妙物雲液之所降生獨振孤標倫類之所遠絕是
B29n0160_p0165a20║故隋光燭魏非折木之恒珍和璧入秦豈潤山之常寶僧
B29n0160_p0165b01║旻法師盖天地之淳精宇宙之瓌器本姓孫氏有吳開國
B29n0160_p0165b02║大皇帝其先也法師道靄二儀德充四海含春夏之生長
B29n0160_p0165b03║抱日月之貞明辭旨清新置言閑遠千門萬戶必臻其奧
B29n0160_p0165b04║九部五時若指諸掌坦然夷易豁爾洞開故緇素結轍華
B29n0160_p0165b05║戎延道晨風之鬱北林龍魚之趨深澤哲人云逝指南誰
B29n0160_p0165b06║屬銘曰永離百非聞之寂滅苟云未樹共歸今轍方墳結
B29n0160_p0165b07║構伽藍罷設朱火一潛青松長列
B29n0160_p0165b08║僧旻法師傳略高僧傳
B29n0160_p0165b09║釋僧旻家于吳郡之富春吳大皇帝其先也七歲出家住
B29n0160_p0165b10║虎丘西山寺特進張緒見而歎曰松栢雖小已有淩雲之
B29n0160_p0165b11║氣由是顯譽年十三出都住白馬寺寺僧多以轉讀唱道
B29n0160_p0165b12║為業旻風韻清遠了不厝意年十六移住莊嚴尚書令王
B29n0160_p0165b13║儉延請僧宗講涅槃經旻扣問聯環言皆摧敵儉曰若竺
B29n0160_p0165b14║道生入長安姚興於逍遙園見之使難道融義往復百𮋒
B29n0160_p0165b15║言無不切眾皆覩其風神服其英秀今此旻法師超悟天
B29n0160_p0165b16║體性極照窮言必典詣能使前無橫陣便是過之遠矣文
B29n0160_p0165b17║宣嘗請柔次二法師於普弘寺共講成實大致通勝冠蓋
B29n0160_p0165b18║成陰旻於末席論議詞旨清新致言宏邈往復神應聽者
B29n0160_p0165b19║傾屬次公乃放麈尾而歎曰老夫受業於彭城精思　之
B29n0160_p0165b20║五聚有十五番以為難窟每恨不逢勍敵必欲研盡自至
B29n0160_p0166a01║金陵累年始見竭於今日矣且試思之晚講當答及晚上
B29n0160_p0166a02║講裁復數交詞義遂擁次公動容顧四座曰後生可畏斯
B29n0160_p0166a03║言信矣年二十六永明十年始於興福寺講成實論先輩
B29n0160_p0166a04║法師高視當世排競下筵其會如市山棲邑寺莫不掩扉
B29n0160_p0166a05║畢集衣冠士子四衢輻湊坐皆重膝不謂為迮言雖竟日
B29n0160_p0166a06║無起疲倦晉安太守彭城劉業嘗謂旻曰法師經論通愽
B29n0160_p0166a07║何以立義多儒答曰宋世貴道生頓悟以通經齊時重僧
B29n0160_p0166a08║柔影毘曇以講論貧道謹依經文文玄則玄文儒則儒耳
B29n0160_p0166a09║永元元年勅僧局請三十僧入華林園夏講僧正擬旻為
B29n0160_p0166a10║法主旻止之或曰何故答曰此乃內潤法師不能外益學
B29n0160_p0166a11║士非謂講者由是譽傳遐邇名動京師瑯琊王仲寶吳人
B29n0160_p0166a12║張思光學冠當時清貞獨絕並投分請交中以縞帶值齊
B29n0160_p0166a13║曆橫流道屬昬詖因避地徐部仍受請入吳法輪繼轉勝
B29n0160_p0166a14║幢屢建皆隨根獲潤有聞南北皇梁膺運乃翻然自遠言
B29n0160_p0166a15║從帝則以天監五年遊于都輦天子禮接下筵亟深睠悅
B29n0160_p0166a16║勅僧正慧超銜詔到房欲屈與法寵法雲汝南周捨等入
B29n0160_p0166a17║華林園道義自茲已後優位日隆六年制注波若經以通
B29n0160_p0166a18║大訓又勅於惠輪殿講勝鬘經帝自臨聽仍選才學道俗
B29n0160_p0166a19║釋僧智僧晃臨川王記室東莞劉𢣢等三十人同集上定
B29n0160_p0166a20║林寺抄一切經論以類相從凡八十卷皆令取衷於旻十
B29n0160_p0166b01║一年春忽感風疾後雖小間心猶忘誤言語遲蹇旻曰自
B29n0160_p0166b02║登座講說已二十年如見此病例無平復講事盡矣乃修
B29n0160_p0166b03║飾房內隔立道塲日夜禮懺後吳郡太守張克吳興太守
B29n0160_p0166b04║謝覽各遣僚佐至都表上延請有勅給船仗資糧發遣二
B29n0160_p0166b05║郡迎候舟檝滿川京師學士雲隨霧合中途守宰莫不郊
B29n0160_p0166b06║迎晉陵太守蔡撙出候門迎之歎曰昔仲尼素王於周今
B29n0160_p0166b07║旻公又素王於梁矣天監末年下勅於莊嚴寺建八座法
B29n0160_p0166b08║輪講者五僧以年臘相次旻最處後眾徒彌盛莊嚴講堂
B29n0160_p0166b09║宋世祖所立欒櫨增映延袤遐遠至於是日不容聽眾執
B29n0160_p0166b10║事啟聞有勅聽停講五十日悉移窻戶四出簷雷又進給
B29n0160_p0166b11║牀五十張猶為迫迮桄桯摧折日有十數少與齊人張融
B29n0160_p0166b12║謝眺友善天人才學通人莫不致禮雖居重名不嘉榮勢
B29n0160_p0166b13║閑處一室簡通豪右眾人多恨之唯吳郡陸倕愽學自居
B29n0160_p0166b14║名位通顯早崇禮敬旻亦密相器重時為太子中庶𭀀從
B29n0160_p0166b15║到房旻稱疾不見倕欣然曰此誠弟子所望也普通之後
B29n0160_p0166b16║先疾連發彌懷退靜夜還虎丘人無知者時蕭昂出守吳
B29n0160_p0166b17║興欲過山展禮山主智遷先知以告旻旻曰吾山藪病人
B29n0160_p0166b18║無事見貴二千石昔戴顒隱居北嶺宋江夏王入山詣之
B29n0160_p0166b19║高臥牗下不與相見吾雖德薄請附戴公之事矣及蕭至
B29n0160_p0166b20║旻從後門而遁其年皇太子遣通事舍人何思澄銜命致
B29n0160_p0167a01║禮贈以几杖罏奩褥席麈尾拂扇等五年下勅延還移住
B29n0160_p0167a02║開善使所在備禮發遣不得循常以稽天望於路增劇未
B29n0160_p0167a03║堪山寺權停莊嚴因遂彌畱以至大漸中使參侯相望馳
B29n0160_p0167a04║道以大通八年二月一日清旦卒于寺房春秋六十一勅
B29n0160_p0167a05║以其月六日窆于鍾山之開善墓所隱士陳畱阮孝緒為
B29n0160_p0167a06║著墓誌皇太子湘東王並為製文樹于墓側徵士何𠉥著
B29n0160_p0167a07║文立于本寺初旻嘗樂于禪默乃依所立義試遍安心旬
B29n0160_p0167a08║日之間遂得入定問諸禪師皆云門戶雖殊造寂不異旻
B29n0160_p0167a09║嘗造彌勒佛并諸供具朝夕禮謁乃夢見彌勒佛遣化菩
B29n0160_p0167a10║薩送菩提樹與之菩薩曰菩提樹者梁言道塲樹也弟子
B29n0160_p0167a11║頗宣其言旻聞而朂之曰禮有六夢正夢唯一乃是好惡
B29n0160_p0167a12║之先徵故周立占夢之官後代廢之正以俗人澆偽亟多
B29n0160_p0167a13║假託吾前所夢乃心想耳汝勿傳之以莊嚴寺門及諸墻
B29n0160_p0167a14║宇古製不工又吳虎丘山西寺朽壞日久並加繕改事盡
B29n0160_p0167a15║弘麗旻所造經像全不封附須者便給放生布施未嘗倦
B29n0160_p0167a16║廢所著論疏雜集四聲指歸詩譜決疑等百有餘卷流世