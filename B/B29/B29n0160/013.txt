B29n0160_p0177a01║
B29n0160_p0177a02║
B29n0160_p0177a03║
B29n0160_p0177a04║
B29n0160_p0177a05║
B29n0160_p0177a06║
B29n0160_p0177a07║
B29n0160_p0177a08║
B29n0160_p0177a09║
B29n0160_p0177a10║
B29n0160_p0177a11║金陵梵剎志卷十三
B29n0160_p0177a12║（中剎）廣惠院（古剎）
B29n0160_p0177a13║在都城外西去所統靈谷寺二十五里朝陽門三十里
B29n0160_p0177a14║東城蒲塘地宋延祐間創名護烈菴元至正癸未改廣
B29n0160_p0177a15║惠院　國朝弘治四年重建所領小剎曰崇善寺寶善
B29n0160_p0177a16║寺龍泉菴隱靜寺本業寺普濟菴普濟寺山海院
B29n0160_p0177a17║【殿堂】山門（壹楹）伽藍殿（伍楹）正佛殿（參楹）觀音殿（參楹）僧院（壹房）基
B29n0160_p0177a18║址參畝（東至靈山　南至官山　西至南村　北至後南村）
B29n0160_p0177a19║【公產】田地山塘（共壹百壹畝伍厘）
B29n0160_p0177a20║（小剎）崇善寺（古剎　勑賜）
B29n0160_p0177b01║在都城滄波門外東城北去所領廣惠院五里西去朝
B29n0160_p0177b02║陽門二十二里梁寶誌公行化之地舊名城頭菴宣德
B29n0160_p0177b03║間僧文瑞規創景泰壬申遣徒赴奏　賜額今殿僅存
B29n0160_p0177b04║鐘梵銷歇遺址在荒榛斷岸間
B29n0160_p0177b05║【殿堂】正佛殿（參楹）左鍾樓（壹座）僧院（壹房）基址參畝（東至寺塔院　南至
B29n0160_p0177b06║官路　西至[穴/(卸-ㄗ)]塘　北至官路）
B29n0160_p0177b07║（【文】）崇善禪寺碑銘畧明南尚寶少卿夏瑄
B29n0160_p0177b08║寺去都城東十里許舊名城頭菴梁朝寶誌公大士行化
B29n0160_p0177b09║之地也溪山縈映得地幽勝歷年久遠興廢不一宣德間
B29n0160_p0177b10║僧文瑞募十方信施營造仍續置田地若干畝以充常住
B29n0160_p0177b11║香燈近村往來病涉建橋梁四處以便行人滄波門外置
B29n0160_p0177b12║化人亭一所為此方送終者計可免暴露景泰壬申年遣
B29n0160_p0177b13║其徒良禋赴　闕奏請寺額　聖旨以崇善賜之經始於
B29n0160_p0177b14║正統丁巳落成於景泰壬申
B29n0160_p0177b15║（小剎）寶善寺（古剎　勑賜）
B29n0160_p0177b16║在都城滄波門外東城北去所領廣惠院八里西去朝
B29n0160_p0177b17║陽門二十二里舊名解脫菴太定間剏　國朝正統初
B29n0160_p0177b18║為靈谷寺僧左講經正暎塔院　上遣禮官諭祭增葺
B29n0160_p0177b19║殿宇奏　賜今額枕山臨澗古栢陰深疊嶂平疇村春
B29n0160_p0177b20║野外居然鄉落
B29n0160_p0178a01║【殿堂】天王殿（叄楹）正佛殿（叄楹）僧院（叄房）基址肆畝（東至本寺　西至官
B29n0160_p0178a02║滿　南至忻府墳　北至廟基）
B29n0160_p0178a03║【公產】田地山塘（共伍拾伍畝叄分肆厘）
B29n0160_p0178a04║（小剎）龍泉菴（古剎）
B29n0160_p0178a05║在都城滄波門外東城白巖嶂地北去所領廣惠院三
B29n0160_p0178a06║十里西去正陽門三十五里相傳有白鶴仙曾此修煉
B29n0160_p0178a07║元至正初僧祥雲慶結菴有泉飛瀑如龍因名
B29n0160_p0178a08║【殿堂】寶公堂（叄楹）正佛殿（叄楹）僧院（壹楹）基址壹畝（東至吳家山　西至
B29n0160_p0178a09║石灰[穴/(卸-ㄗ)]　南至磨盤山　北至官清）
B29n0160_p0178a10║【公產】田地山塘（共壹拾叄畝貳分壹厘）
B29n0160_p0178a11║（小剎）隱靜寺（古剎）
B29n0160_p0178a12║在郭城滄波門外東城地北去所領廣惠院二十五里
B29n0160_p0178a13║西去正陽門三十里唐時建古碑剝落苔蘚間字蝕其
B29n0160_p0178a14║半
B29n0160_p0178a15║【殿堂】山門（叄楹）佛殿（叄楹）觀音殿（叄楹）左三界殿（叄楹）僧院（壹房）基
B29n0160_p0178a16║址叄畝（東至土地廟　西至孟朱山　南至官路　北至孟廷珮山）
B29n0160_p0178a17║（小剎）本業寺（古剎）
B29n0160_p0178a18║在郭城麒麟門外東城地西去所領廣惠院七里朝陽
B29n0160_p0178a19║門二十五里實錄天監九年置本業寺釋淨玉捨宅不
B29n0160_p0178a20║知何時保大間僧令安重修唐乾德年碑尚存
B29n0160_p0178b01║【殿堂】天王殿（叄楹）正佛殿（叄楹）法堂殿（伍楹）僧院（貳房）基址拾畝
B29n0160_p0178b02║（東至本寺山　南至本寺山　西至官路　北至本寺山）
B29n0160_p0178b03║【公產】田地山塘（共肆拾陸畝肆分伍厘）
B29n0160_p0178b04║（【文】）本業寺記唐僧契撫
B29n0160_p0178b05║夫以星池布彩扶列宿于玄穹鶴樹收光運真風于像教
B29n0160_p0178b06║遠則摩騰入漢近乃達磨來梁傳三乘一性之宗古今恒
B29n0160_p0178b07║爾指見智無生之忍人我自除所以佛依法住法假人私
B29n0160_p0178b08║道本無心即心悟道未證斯理體解如然喧寂之居故非
B29n0160_p0178b09║常得依國王水土事佛缾盂設戒防身藏名遠惡剋修三
B29n0160_p0178b10║業不止六塵稟奉四儀方歸八正其本業寺者梁天監九
B29n0160_p0178b11║年有釋淨玉捨宅為寺累代廢興石像既存鄉人崇信凡
B29n0160_p0178b12║經亢燎眾聚祈求進奉國而事家實遵堯而慕舜其民戚
B29n0160_p0178b13║戚其化堂堂既偶上垂衣寰中舉首山河秀寔日月光輪
B29n0160_p0178b14║遐邇奔趍車航輻輳三教濟與于聖代一乘別紀於明朝
B29n0160_p0178b15║非頻婆王而再出如何非須達多而重生弗已於保大五
B29n0160_p0178b16║年有上元縣近寺眾多檀信溟義開寧兩鄉周俊周禓等
B29n0160_p0178b17║雲集圖奏請開善寺僧令安歸寺整葺焚修蒙先元宗皇
B29n0160_p0178b18║帝御批奉功德使齊王旨承省司給牒重賜開基再修此
B29n0160_p0178b19║寺江月沉而猶出塞鴈去而還來唯酬帝祚之恩永感乘
B29n0160_p0178b20║時之德爾後召慕四方檀信共剏伽藍紺殿光鮮晨夜之
B29n0160_p0179a01║香燈馥郁青龍迤邐塞暄之蒼翠聯環寺主安上人俗姓
B29n0160_p0179a02║吳當𨵗人事開善出家順義六年武皇戒品習延經論罷
B29n0160_p0179a03║好虛閑擬易高蹤應來眾請侚居名跡獨質劬勞執火拾
B29n0160_p0179a04║薪猶希弟子有上足門人道新道昇道通道暹道圓等相
B29n0160_p0179a05║次出家俱承旨訓如子奉親及至經業該通昇元受具甘
B29n0160_p0179a06║露之香壇灌頂如來之戒制持心戴日衘恩擎山捧國師
B29n0160_p0179a07║資之義恭効無疲侍膳之心始終曷已次教化造得正堂
B29n0160_p0179a08║厨庫其有廊屋僧堂必取圓就良時已偶星宇重興東接
B29n0160_p0179a09║文園昔是儲君之主西連符嶠今茲蕭帝之蹤幾百年而
B29n0160_p0179a10║鍾梵汵音流傳佛事一千載之龍圖闡化普遍皇恩願戈
B29n0160_p0179a11║鋋無討伐之心願稼穡有豐登之序九功樂業三界同安
B29n0160_p0179a12║長開十善之門共續五天之教金言可顯磐石恒堅名籍
B29n0160_p0179a13║有圖遺蹤莫朽年移事往紀德難勝經踵弘揚刻鐫銘石
B29n0160_p0179a14║謹記　唐乾德五年丁卯七月日
B29n0160_p0179a15║游陽山本業寺記明翰林學士胡廣
B29n0160_p0179a16║永樂三年秋　皇帝因建碑　孝陵斵石于都城東北之
B29n0160_p0179a17║陽山得良材焉其長十四丈有奇濶不及長者三之一厚
B29n0160_p0179a18║丈二尺色黝澤如漆無疵壆越九月戊午特命翰林臣徃
B29n0160_p0179a19║觀於是學士解公縉紳侍講金公幼孜暨廣偕往己未由
B29n0160_p0179a20║朝陽門出過十里舖直抵滄波門門外隔平疇山蟬聯起
B29n0160_p0179b01║伏即城中所見諸山也山下煙林村落耕夫餉婦橫縱隴
B29n0160_p0179b02║畝予三人觀其作勞徘徊久之見田堘畔繫三舟田水與
B29n0160_p0179b03║大江相通故有舟然平疇曠野見此一舟亦自奇絕水之
B29n0160_p0179b04║上有古石橋石半墮橋下橋西北有土溝問之溝傍人云
B29n0160_p0179b05║國初取土築拒馬墻就以疏墻內流水由拒馬墻折北而
B29n0160_p0179b06║墓在宣義鄉即此而俗誤傳葉丞相也南望鍾山一峰秀
B29n0160_p0179b07║立天際如玉笋都城萬雉紅光紫氣蔚蔚葱葱結為龍文
B29n0160_p0179b08║散為霞彩誠萬世帝王之都也日午下山回至小村市望
B29n0160_p0179b09║見樹林隂翳中一徑沿澗上兩傍皆松柏有古寺甚牢落
B29n0160_p0179b10║梁本業寺也剏於天監九年五代時碑刻尚存有古桂二
B29n0160_p0179b11║株其本枯朽其旁枝復拱抱又將枯矣疑與寺同植者從
B29n0160_p0179b12║旁入一小軒軒外多竹其南有古井汲以烹茶味甘冽復
B29n0160_p0179b13║尋寺前小徑轉登寺後山山多石石鏬多棘刺行則鉤衣
B29n0160_p0179b14║以手褰衣去地尺徐行至一巨石上坐眺少頃從山脊下
B29n0160_p0179b15║至寺地志云謝靈運墓在寺近叩僧不知其處庚申旦離
B29n0160_p0179b16║寺由故道入麒麟門緣鍾山麓而行午至靈谷寺觀當時
B29n0160_p0179b17║善畫者圖雪景海水于壁寺僧出東坡詩翰有元諸名公
B29n0160_p0179b18║品題并宋遂篆書金剛經觀之至暮而還
B29n0160_p0179b19║（【詩】）遊本業寺明顧源
B29n0160_p0179b20║石壁瞻龍象香林踏虎蹤雲中開殿閣煙際織杉松日月
B29n0160_p0180a01║三天過乾坤一氣封此心隨物化長嘯倚諸峰
B29n0160_p0180a02║（小剎）普濟菴（古剎）
B29n0160_p0180a03║在郭城麒麟門外西北去所領廣惠院十五里西去朝
B29n0160_p0180a04║陽門三十里東城黃龍出宋政和間蔣山寺佛鑑祈雨
B29n0160_p0180a05║有感里人為建菴後成荒墟　國朝洪武間僧正映重
B29n0160_p0180a06║建
B29n0160_p0180a07║【殿堂】佛殿（伍楹）僧院（壹房）基址壹畝伍分（東至黃龍山　南至西竿村　西至
B29n0160_p0180a08║本菴塔院　北至黃龍山官路）
B29n0160_p0180a09║【公產】田地山塘（共柒拾畝捌分柒厘）
B29n0160_p0180a10║（小剎）普濟寺（古剎）
B29n0160_p0180a11║在郭城東麒麟門外東城西去所領廣惠院五里朝陽
B29n0160_p0180a12║門三十里按金陵新志載實錄梁頭陀寺在蔣山頂後
B29n0160_p0180a13║徒置山下治平中改額普濟寺今寺亦名普濟麒麟門
B29n0160_p0180a14║又近蔣山之下為古普濟未可知附此俟考
B29n0160_p0180a15║【殿堂】金剛殿（參楹）正佛殿（參楹）僧院（壹房）基址參畝（東至周家山　南至
B29n0160_p0180a16║周家山　西至姚家田　北至周家山）
B29n0160_p0180a17║（小剎）山海院（古剎）
B29n0160_p0180a18║在郭城滄波門外東城丁墅地西北去所領廣惠院二
B29n0160_p0180a19║十五里西去朝陽門五十里唐天寶間創　國朝洪武
B29n0160_p0180a20║間重建
B29n0160_p0180b01║【殿堂】正佛殿（參楹）僧院（貳房）基址拾捌畝（東至山岡　南至官路　西至祠山
B29n0160_p0180b02║廟　北至水澗）
B29n0160_p0180b03║
B29n0160_p0180b04║
B29n0160_p0180b05║
B29n0160_p0180b06║
B29n0160_p0180b07║
B29n0160_p0180b08║
B29n0160_p0180b09║
B29n0160_p0180b10║