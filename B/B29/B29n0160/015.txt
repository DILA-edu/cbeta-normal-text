B29n0160_p0182a11║金陵梵剎志卷十五
B29n0160_p0182a12║（中剎）草堂寺（古剎　敕建）
B29n0160_p0182a13║在都城外慈仁鄉唐家渡南去所統靈谷寺三十里太
B29n0160_p0182a14║平門二十七里東城地宋紹興間賜額本齊周顒捨宅
B29n0160_p0182a15║與慧約法師為草堂寺在鍾山一名寶乘寺元泰定間
B29n0160_p0182a16║殿宇大備至正丁酉燬兵燹洪武七年以其地為開平
B29n0160_p0182a17║忠武王墓撥楊府庄田易之徙寺於此今田嚙於江僅
B29n0160_p0182a18║存百餘畝寺亦幾廢所領小剎曰慈仁寺
B29n0160_p0182a19║【殿堂】山門（壹楹）正佛殿（伍楹）僧院（貳房）基址肆畝（東至江灘　南至本寺山
B29n0160_p0182a20║　西至晏公廟　北至大江）
B29n0160_p0182b01║【公產】田地山塘（共壹百伍拾捌畝捌分柒厘）
B29n0160_p0182b02║（【文】）草堂寺千僧會願文梁尚書令沈約
B29n0160_p0182b03║上白十方諸佛十方諸大聖今日見前眾僧三界非有五
B29n0160_p0182b04║陰皆無四倒十纏共相和合一切如電揮萬劫於俄頃丘
B29n0160_p0182b05║井易淪終漂沈於苦岸迷塗邃遠弱喪忘歸區區七尺莫
B29n0160_p0182b06║知其假耳目之外謂為空談靡依靡歸不信不受生靈一
B29n0160_p0182b07║謝再得無期約所以撫心自惻臨[疏-(梳-木)+戔]非譬者也至聖凝寂
B29n0160_p0182b08║無迹可尋緣應所感事惟拯物持鉢安行出彼祗樹不逾
B29n0160_p0182b09║亭午以福眾生芳塵餘法峩然未改約以往夏遘罹痾疾
B29n0160_p0182b10║帝上哀矜深垂愍慮以月次徂暑日在丙寅仰會千僧於
B29n0160_p0182b11║其私宅隆茲重施弗知所限既已奉祗洪德又思自罄家
B29n0160_p0182b12║財一舉盈千力難私辦稍而後滿事或易充草堂約法師
B29n0160_p0182b13║於所住山寺為營八集其一仰憑上定林寺祐法主今月
B29n0160_p0182b14║二十九日第十會集百僧於所創田廬福不唐捐聞之經
B29n0160_p0182b15║訓心路皎然又過於此凡有涓毫應證來業無巨無細咸
B29n0160_p0182b16║歸聖主仰願十方共明此誓豈足少酬天眷葢以微寄誠
B29n0160_p0182b17║心云爾
B29n0160_p0182b18║草堂寺緣起記畧明惠州知府海陵俞經
B29n0160_p0182b19║宋慧約法師者道行彌博學者雲輸川委擇地而居以安
B29n0160_p0182b20║徒侶得鍾山之原結茅為室名曰草堂漸成法席元泰定
B29n0160_p0183a01║間有繼其業者恢宏舊觀寔為中興至正丁酉罹於兵燹
B29n0160_p0183a02║興替不一洪武七年秋為開平忠武王擇葬地　駕幸於
B29n0160_p0183a03║寺視其山林巖巘草木鬱暢足稱所謀乃命有司撥楊府
B29n0160_p0183a04║庄以易之其庄在上元縣慈仁鄉田地山塘一千三百畝
B29n0160_p0183a05║移建其寺於彼亦以草堂名之　正統壬申仲春
B29n0160_p0183a06║（【傳】）智者約法師碑梁王筠
B29n0160_p0183a07║結宇山椒疏壤幽岫蓄雲泄雨靄映房櫳浴日涵星翻光
B29n0160_p0183a08║池沼震居暇豫留思幽微研精經藏探求法寶香城實相
B29n0160_p0183a09║之談金河常樂之說究竟微玅洞遠幽玄掖庭為道心之
B29n0160_p0183a10║宮華林構重雲之殿師子之座高廣於燈王聽法之筵眾
B29n0160_p0183a11║多於方丈開寶函之奧典闡金字之微言顯證一乘宣揚
B29n0160_p0183a12║三慧辯才無閡遊戲神通莫不皆悟無生咸知妄想隨類
B29n0160_p0183a13║得解俱會真如銘曰形在江湖心超祗鷲思協風雲量包
B29n0160_p0183a14║宇宙軒瞰蒼波窻承翠嶺須枕煙露掔持光景
B29n0160_p0183a15║與草堂寺約法師書梁尚書今沈約
B29n0160_p0183a16║周中書風趣高奇志託夷遠真情素韻氷桂齊質自接彩
B29n0160_p0183a17║同棲年逾一紀朝夕聯事靡日暫違每受沐言休逍遙寡
B29n0160_p0183a18║務何嘗不北茨遊覽南居宴宿春朝聽鳥秋夜臨風匪設
B29n0160_p0183a19║空言皆為實事音容滿目言笑在耳宿草既陳楸檟將合
B29n0160_p0183a20║眷往懷人情不勝慟此生篤信精深甘此藿食至於歲時
B29n0160_p0183b01║包篚每見請求凡厥菜品必令以薦弟子輙靳而後與用
B29n0160_p0183b02║為歡謔其事未遠其人已謝昔之諧調倐成悲緒去冬今
B29n0160_p0183b03║歲人鬼見分石耳紫菜愴焉興想淚下不禁指遣恭送以
B29n0160_p0183b04║充蔬僧一飯法師與周情期契闊非止恒交覽物存舊彌
B29n0160_p0183b05║當楚切痛矣如何往矣柰何
B29n0160_p0183b06║（【詩】）草堂寺尋無名法師梁劉孝先
B29n0160_p0183b07║飛鏡點青天橫照滿樓前深林生夜冷複閣上霄煙葉動
B29n0160_p0183b08║花中露湍鳴闇裏泉竹風聲若雨山蟲聽似蟬摘果仍荷
B29n0160_p0183b09║藉酌水用花傳一巵聊自飲萬事且蕭然
B29n0160_p0183b10║秋夜草堂寺禪房月下梁劉孝先
B29n0160_p0183b11║幽人住山北月上照山東洞戶臨松徑虛牕隱竹叢出林
B29n0160_p0183b12║避炎影步逕逐凉風平雲斷高岫長河隔淨空數螢流暗
B29n0160_p0183b13║草一鳥宿疎桐興逸煙霄上神閑宇宙中還思城闕下何
B29n0160_p0183b14║異處樊籠
B29n0160_p0183b15║遊草堂寺（四首）宋王安石
B29n0160_p0183b16║野寺真蘭若山僧老病多疎鍾挾谷響悲梵入樵歌水映
B29n0160_p0183b17║草篁竹雲埋鴛女蘿拂塵書所見因得擬陰何（一）桑揚已
B29n0160_p0183b18║零落藻荇亦消沉園宅在人徑歲時傷我心強穿西埭路
B29n0160_p0183b19║共望北山岑欲見道人悟跨鞍聊一尋（二　律詩二首）周顒宅作
B29n0160_p0183b20║阿蘭若婁約身歸窣堵波蕙帳銅鉼皆夢事翛然陳迹翳
B29n0160_p0184a01║松蘿（一）偶向松關覔舊題野人休誦北山移丈夫出處非
B29n0160_p0184a02║無意猿鶴從來自不知（二　絕句二首）
B29n0160_p0184a03║遊草堂寺明王韋
B29n0160_p0184a04║故結鍾峯麓今開江水濆門猶妨俗駕僧尚誦移文猿鶴
B29n0160_p0184a05║何年謪烟霞別澗分山靈招未得休遣昔賢聞
B29n0160_p0184a06║（小剎）慈仁寺　（勑賜）
B29n0160_p0184a07║在郭城姚坊門外東城地西去所領草堂寺五里南去
B29n0160_p0184a08║太平門三十里古剎名戒壇菴宣德二年僧智亨重建
B29n0160_p0184a09║請額
B29n0160_p0184a10║【殿堂】佛堂（壹楹）僧院（貳房）基址拾貳畝（東至花林　西至瓜冲　南至陽明塘
B29n0160_p0184a11║　北至曹家邊）
B29n0160_p0184a12║【公產】地山塘（共陸拾陸畝肆分肆厘）