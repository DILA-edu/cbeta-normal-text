B29n0160_p0201a01║
B29n0160_p0201a02║
B29n0160_p0201a03║
B29n0160_p0201a04║
B29n0160_p0201a05║
B29n0160_p0201a06║
B29n0160_p0201a07║
B29n0160_p0201a08║
B29n0160_p0201a09║
B29n0160_p0201a10║
B29n0160_p0201a11║金陵梵剎志卷十七
B29n0160_p0201a12║（次大剎）鷄籠山鷄鳴寺　（勅建）
B29n0160_p0201a13║在都城內北城地南去所綂天界寺十三里金吾後衛
B29n0160_p0201a14║鷄籠山與覆舟山臺城連接晉永康間倚山為室始創
B29n0160_p0201a15║道塲舊有寺五所迄無遺址題識間存　國朝洪武二
B29n0160_p0201a16║十年命崇山侯督工重創改雞鳴寺有門三曰秘密關
B29n0160_p0201a17║觀由所出塵徑皆　聖祖命名遷靈谷寺寶公大師法
B29n0160_p0201a18║凾瘞于山峑建塔五級每歲遣官　諭祭寺阻城地不
B29n0160_p0201a19║廣數畆入寺曲廊迤邐經數門至佛宇皆從複道陟降
B29n0160_p0201a20║而進若行數里傍有憑虛閣俯視京城大內直望郊坰
B29n0160_p0201b01║峰壑無極登浮圖北瞰玄武湖西連祠廟臺榭皆隱隱
B29n0160_p0201b02║于木末見之弘治間殿堂漸圮僧德旻募修今復釐整
B29n0160_p0201b03║立山門亭葺廊墻改建禪院於浮圖之下益助崇麗
B29n0160_p0201b04║【殿堂】涼亭（壹座）秘密關（壹座第一門）觀由所（壹座第二門）出塵徑（壹座
B29n0160_p0201b05║　第三門）天王殿（叄楹）千佛閣（叄楹　即在天王殿上）正佛殿（伍楹）左觀
B29n0160_p0201b06║音殿（叄楹）鐘樓（壹座）右輪藏殿（叄楹）皷樓（壹座）五方殿（伍楹）左伽
B29n0160_p0201b07║藍殿（叄楹）右祖師殿（叄楹）施食臺（壹座）憑虛閣（伍楹　又厨房壹楹）方
B29n0160_p0201b08║丈（叄楹　又小樓陸楹）公學（伍楹　即廊房）僧院叄拾叄房（食糧牒僧柒拾名
B29n0160_p0201b09║食糧學生叄拾名）基址壹百畆（東至國子監墻　南至功臣廟　西至古臺城　北至臺
B29n0160_p0201b10║城脚）【禪堂】大門（壹楹）伽藍堂（壹楹）禪堂（叄楹）十方堂（叄楹）齋堂（叄楹）
B29n0160_p0201b11║寶塔（壹座）塔殿（叄楹）客務房（伍楹）靜室茶房（伍楹）厨庫房（叄楹）
B29n0160_p0201b12║【公產】小梅子洲（丈過實在地玖百肆拾畆肆分）接生子洲（丈過實在地伍百壹拾肆
B29n0160_p0201b13║畆叄分）鯽魚洲（丈過實在地柒百捌拾陸畆）靈谷安西庄（給粮肆百捌拾石）
B29n0160_p0201b14║【禪堂】大梅子洲（丈過實在地壹千伍百伍拾捌畆）
B29n0160_p0201b15║【山水】鷄鳴山（高三十丈周五里與覆舟山相接穹起若鷄籠名鷄籠山劉宋時黑龍見玄武湖又
B29n0160_p0201b16║名龍山舊有佛寺五所　陳林道在西岸都下諸人共要至牛渚會陳理既佳人欲共言折陳以如意拄
B29n0160_p0201b17║頰望鷄籠山嘆曰孫伯符志業不遂於是竟坐不得談）玄武湖（即在寺垣下貯天下圍籍其中
B29n0160_p0201b18║有禁不可渡然波光蕩漾千頃凝碧樓臺島嶼足助茲寺之勝）
B29n0160_p0201b19║【古蹟】塔（五級登之見後湖）【附】西苑（在鷄籠山東歸善寺後大明中築孝武立名西苑梁改上
B29n0160_p0201b20║林有飲馬池西有望宮臺）雞鳴埭（按南史齊武帝數幸瑯琊埭雞始鳴故呼為雞鳴埭見六朝事
B29n0160_p0202a01║迹又應天志雞鳴埭在湖溝上齊武帝早遊鍾山射雉至此始聞雞鳴）士林館（竟陵王子良開
B29n0160_p0202a02║西邸延才俊梁武帝亦於臺城西立士林館延集學者）劉宏宅（宋建平王劉宏少而篤好文籍
B29n0160_p0202a03║太祖愛之立宅雞籠盡山水之羙）雷次宗館（宋元嘉中文帝立儒館于北郊命雷次宗居之
B29n0160_p0202a04║次宗開館其下齊高帝竟陵王子良嘗移居雞籠山下集學士抄五經百家為四部要略千卷）法融
B29n0160_p0202a05║墓（見法融傳以上俱不存）
B29n0160_p0202a06║藏經護勅（文同天界）　正統十年十月十五日
B29n0160_p0202a07║（【文】）重修雞鳴寺記略明南吏部尚書晉陵王㒜
B29n0160_p0202a08║雞鳴禪寺在都城西北隅晉永康間倚山為室始創道塲
B29n0160_p0202a09║歷隋唐宋元雖鐘皷香燈不乏聲𦦨而䂓模卑隘未入叢
B29n0160_p0202a10║林之列至我　太祖高皇帝命崇山侯督工創造盡撤故
B29n0160_p0202a11║宇而開拓之由是殿堂門廡舉軼舊觀建大浮圖尤出新
B29n0160_p0202a12║制自遠望之儼然一祗園鷲嶺其所謂秘密關觀由所出
B29n0160_p0202a13║塵徑西番殿諸額又皆出自　上命既成乃於靈谷遷故
B29n0160_p0202a14║普濟寶公大師法凾瘞于山峑歲時享祀甚謹去是百年
B29n0160_p0202a15║薦經灾燬楹欹甓𡍩有不勝風雨之震凌者矣頃有僧德
B29n0160_p0202a16║旻者敏爽有為徧叩檀越由是南京兵部尚書張公鎣首
B29n0160_p0202a17║倡之都邑中高貲鉅室聞風而起輸財薦貨爭先樂助旻
B29n0160_p0202a18║遂鳩工購材肇始于弘治戊申之春落成于癸丑之夏凡
B29n0160_p0202a19║六閱寒暑所費幾數千百緡於是浮圖及大悲大雄輪藏
B29n0160_p0202a20║天王諸殿千佛閣法堂廊廡庖湢山門髹㻴藻繪輪奐一
B29n0160_p0202b01║新是宜列之貞石以示來者
B29n0160_p0202b02║鷄鳴寺施食臺記明釋道果
B29n0160_p0202b03║粵稽雞鳴山在六朝時為北郊之岡岡下有坑塹凡誅戮
B29n0160_p0202b04║者皆置之俗呼為萬人坑　國朝築城禁則岡塹皆在城
B29n0160_p0202b05║內矣我　聖祖高皇帝觀其山勢秀麗乃建十王功臣等
B29n0160_p0202b06║廟及鷄鳴寺于岡之陽以為祀神演法之所而坑塹之地
B29n0160_p0202b07║形勢益勝又命司空建立國學以育天下英才用以鎮壓
B29n0160_p0202b08║其地而餘魂滯魄尚未泯沒往往結為黑氣人有觸之者
B29n0160_p0202b09║則昏迷僵仆甚至殞命亡軀一日事聞于　朝　聖祖疑
B29n0160_p0202b10║且駭乃服儒服幸廣業堂以試其事則寂無妖怪之狀
B29n0160_p0202b11║　駕回則妖氣復作於是思以神道治之遂　勅使迎取西
B29n0160_p0202b12║番有道僧因得惺吉堅藏等七僧詣城闕結壇塲於寺之
B29n0160_p0202b13║東南隅與監之六堂對峙壇內具三大石鉢盂貯蓄淨水
B29n0160_p0202b14║菜飯三物諸僧登壇運心作法廣施濟度忽感天雨寶花
B29n0160_p0202b15║之異監中黑氣充塞壇塲上下或聚或散時開時合宛若
B29n0160_p0202b16║趨向之狀往來供事人役身皆為氣所翳所可見者惟頂
B29n0160_p0202b17║額兀然在外盖陰邪不能掩至陽也似此者七晝夜妖氣
B29n0160_p0202b18║始滅自是不復作矣　聖祖嘉其神妙乃構西番殿與居
B29n0160_p0202b19║用黃金以餙之日命光祿寺厚饋飲饌其餕餘者不以食
B29n0160_p0202b20║人俱留貯於豆諸僧旋繞誦呪則餕餘皆化為水越數年
B29n0160_p0203a01║藏等乞還本國　聖旨可其奏止留二僧守奉香火至宣
B29n0160_p0203a02║德間歿于本寺葬神策門外崇化寺先所居壇場門徑皆
B29n0160_p0203a03║有　欽賜扁額曰秘密關曰觀由所曰出塵徑其壇塲石
B29n0160_p0203a04║牌坊則曰雞鳴寺施食臺盖將以旌其法獎其人而垂之
B29n0160_p0203a05║不朽也迄今殿堂基址猶有遺迹可見果自師祖住持兹
B29n0160_p0203a06║山相承五世得聞其詳竊恐世遠迹湮嗣今者不得以考
B29n0160_p0203a07║其實也遂書為記　嘉靖辛亥六月望日
B29n0160_p0203a08║憑虛閣記略明南刑部郎晉陵呂律
B29n0160_p0203a09║憑虛閣在雞鳴山之陽山高三十丈餘而閣駕出其上
B29n0160_p0203a10║國初建佛寺以崇寶志公祠事兹閣未有宣德間始構焉
B29n0160_p0203a11║而䂓制弱小至成化中已垂敝矣時吾鄉康敏白公來尹
B29n0160_p0203a12║兹上乃廣之為間凡五軒豁爽塏迄今屹然綠厓插壁平
B29n0160_p0203a13║臨木杪俯瞰山麓空聳若寄太虛然名之所起意在兹乎
B29n0160_p0203a14║其南則鳳臺牛首其西則石城長江其東則　大內宮闕
B29n0160_p0203a15║其北則玄湖鍾阜景未有若此之勝者也而一覽可以盡
B29n0160_p0203a16║之　嘉靖四年秋七月
B29n0160_p0203a17║（【附】）過後湖記明南戶部主事計弘道
B29n0160_p0203a18║天下版籍盡載貯後湖南京戶部官率一往磨勘正德壬
B29n0160_p0203a19║申秋予叨職寄斯役自八月至十月始訖事凡過湖必出
B29n0160_p0203a20║太平門命舟行可七八里許一望渺漫光映上下微風播
B29n0160_p0203b01║揚文漪聿興蕩漾煙波之上莫不情暢神爽若遊仙焉予
B29n0160_p0203b02║間立四顧其嵳峩霄漢之表王氣鬱葱而峙乎東南者鍾
B29n0160_p0203b03║山也疊連如屏如幃在西北者幕府山也巒嶺偃蹇盤伏
B29n0160_p0203b04║於地而松森其上者覆舟山也挺拔而凸出城頭殿閣參
B29n0160_p0203b05║差浮圖聳空者雞鳴山也山東西一帶列如懸榜者世傳
B29n0160_p0203b06║臺城也崚嶒冐水而出者島嶼也傍視三法司隱隱錯落
B29n0160_p0203b07║雲水之湄重岡疊阜遙連於其外巋然而鸞鳳峙騰然而
B29n0160_p0203b08║蛟龍走矣其中遠近芳洲相聚如五星紅紫煙花畢絢如
B29n0160_p0203b09║匹錦鷗鷺鳬鴻載飛載鳴[鰷-木+火]鱨鰋鯉以潛以泳則已目飫
B29n0160_p0203b10║而心怡矣忽驚風暴作洪濤舂撞篙人惶懼拏舟艤岸而
B29n0160_p0203b11║行經敗荷間香氣猶襲人浮藻亂荇牽舟綴楫已乃引入
B29n0160_p0203b12║曲渚兩岸薈蔚須㬰抵小陂遂捨舟以陟焉命隸剪荊分
B29n0160_p0203b13║莽排霧穿雲逡巡而進見數處頺垣廢址意前朝遺跡令
B29n0160_p0203b14║人慨歎而叢林蒙翳追探前路尚空眾亦憊焉或藉草坐
B29n0160_p0203b15║茵箕踞少憇復進望一高丘隸指曰此相傳郭仙墩也眾
B29n0160_p0203b16║狙狨以上四圍樹林蔽日復下故道向新建籍庫過石橋
B29n0160_p0203b17║延佇其上騁望雲水茫茫清飈颯颯遂相與携手入舊庫
B29n0160_p0203b18║之洲攝齊而升玄武廳則黃門趙君惟賢已先渡見予軰
B29n0160_p0203b19║殊訝既而聞述所遇則又曰是何奇也予往返數矣而未
B29n0160_p0203b20║有若諸君所遇者眾亦相與慰喜以為非因風之故則誰
B29n0160_p0204a01║使之一探此奇哉凡以公事至及暮而歸則見日光射水
B29n0160_p0204a02║晚霞相蕩回視湖上諸宇在蒼烟杳靄間不啻蓬萊閬苑
B29n0160_p0204a03║然豈不信為勝地哉昔歐文忠公以金陵錢塘山川人物
B29n0160_p0204a04║之盛各為一都會錢塘莫羙於西湖金陵莫美於後湖固
B29n0160_p0204a05║遊冶之所趨也我　皇祖奮出江表收天下版籍建庫而
B29n0160_p0204a06║儲之於此特設科部官司之禁非公遣不得至則凡好遊
B29n0160_p0204a07║者雖慕幽遐瑰瑋之觀無所可及而吾儕今獲因公而至
B29n0160_p0204a08║而又探奇於無心之會豈非至幸哉
B29n0160_p0204a09║（【詩】）雞鳴埭曲唐溫庭筠
B29n0160_p0204a10║南朝天子射雉時銀河耿耿星參差銅壺漏斷夢初覺寶
B29n0160_p0204a11║馬塵高人未知魚躍蓮東蕩宮沼濛濛御柳懸棲鳥紅粧
B29n0160_p0204a12║萬戶鏡中春碧樹一聲天下曉盤踞勢窮三百年朱方殺
B29n0160_p0204a13║氣成愁烟慧星拂地浪連海戰鼓渡江塵漲天繡龍畵雉
B29n0160_p0204a14║填宮井野火風驅燒九鼎殿巢江燕砌生蒿十二金人霜
B29n0160_p0204a15║炯炯芊眠平綠臺城基暖色春容荒古陂寧知玉樹後庭
B29n0160_p0204a16║曲留待野棠如雪枝
B29n0160_p0204a17║宿鷄鳴寺明王履吉
B29n0160_p0204a18║昔誦北山文今棲鍾阜雲秋林時夜嘯天樂忽空聞弟子
B29n0160_p0204a19║胡麻薦頭陁罽席分那知江海客不亂衲衣羣
B29n0160_p0204a20║登鷄鳴寺塔望後湖明王履吉
B29n0160_p0204b01║曉日鷄鳴塔秋光玄武湖石鯨吹屓屭天馬浴虛無太液
B29n0160_p0204b02║金溝瀉鍾山玉𡾔紆載歌　皇祖烈永保萬方圖
B29n0160_p0204b03║鷄籠山明吳寬
B29n0160_p0204b04║秋盡荒山鳥跡稀拂衣獨上扣柴扉屋頭鹿下緣青磵樹
B29n0160_p0204b05║杪僧行入翠微千里風烟搔短鬢六朝文物付斜暉悠悠
B29n0160_p0204b06║身世渾如此目斷天邊一鴈飛
B29n0160_p0204b07║雨中集憑虛閣餞客明錢琦
B29n0160_p0204b08║春雲壓樹雨不休千花萬花含別愁白門行客駐長斾粉
B29n0160_p0204b09║署同官祖勝遊江鴻渺渺沉孤影烟草離離散遠洲道上
B29n0160_p0204b10║喜添三尺水馬蹄還許蹔遲留
B29n0160_p0204b11║同年會集憑虛閣余抱病不赴明錢琦
B29n0160_p0204b12║驚風吹雨花欲盡有客衝泥偏漫遊百年能得幾回醉此
B29n0160_p0204b13║日真堪一破愁高閣垂陰飛鳥沒青山出樹遠烟浮那知
B29n0160_p0204b14║枕畔足幽夢已到鷄鳴最上頭
B29n0160_p0204b15║宿鷄鳴寺明陳沂
B29n0160_p0204b16║春山臨淨域夜檻出高城萬境烟雲暝諸天象緯明寶燈
B29n0160_p0204b17║分塔影金鐸亂松聲定處塵機破諠中道念平感靈僧錫
B29n0160_p0204b18║化虛寂佛香生鳥息林初靜龍歸水自清蕭皇遺世志師
B29n0160_p0204b19║竺住山名不到深棲地那時識此情
B29n0160_p0204b20║鷄鳴寺憑虛閣明陳沂
B29n0160_p0205a01║春雲如黛點鍾陵湖水生波盡解冰幾處春風廻弱柳千
B29n0160_p0205a02║巖雨色潤垂藤香筵寶座初聞梵塔院蓮龕正試燈閣上
B29n0160_p0205a03║莫辭同醉酒望中原草漸層層
B29n0160_p0205a04║憑虛閣雨中秋望明焦竑
B29n0160_p0205a05║斷塔稜層過雨痕蕭然秋滿給孤園雲屯殿角寒鐘咽潮
B29n0160_p0205a06║浸城根遠嶼昏隨俗杯盤虛永日媚人梧竹隔頹垣梁臺
B29n0160_p0205a07║宋苑消沈盡猶有殘經鳥自𮋒
B29n0160_p0205a08║
B29n0160_p0205a09║
B29n0160_p0205a10║金陵梵剎志卷十七（終）