B29n0160_p0208b01║
B29n0160_p0208b02║
B29n0160_p0208b03║
B29n0160_p0208b04║
B29n0160_p0208b05║
B29n0160_p0208b06║
B29n0160_p0208b07║
B29n0160_p0208b08║
B29n0160_p0208b09║
B29n0160_p0208b10║
B29n0160_p0208b11║金陵梵剎志卷十九
B29n0160_p0208b12║（中剎）石頭山清凉寺（古剎　勑賜）
B29n0160_p0208b13║在都城西清江門內中城地南去所綂天界寺十二里
B29n0160_p0208b14║古清凉山吳順義中徐溫建為興教寺南唐改石頭清
B29n0160_p0208b15║凉大道塲宋太平興國五年改清凉廣惠禪寺後數廢
B29n0160_p0208b16║國初洪武間　周王重建改額清凉陟寺左脅而上為
B29n0160_p0208b17║清凉臺山不甚高而都城宮闕倉廩歷歷可數俯視大
B29n0160_p0208b18║江如環映帶臺基平曠原係南唐翠微亭舊址今亦有
B29n0160_p0208b19║亭可登覽所領小剎曰伽藍菴
B29n0160_p0208b20║【殿堂】山門（叄楹）天王殿（叄楹）左鐘樓（壹座）佛殿（伍楹）左伽藍殿（壹楹）
B29n0160_p0209a01║右祖師殿（伍楹）毘盧殿（叄楹）方丈（捌楹）僧院（玖房）基址貳拾畆
B29n0160_p0209a02║（東至耿公書院　西至唯心菴　南至官街　北至本寺山亭）【禪院】（叄楹）厨房（壹楹）
B29n0160_p0209a03║【山水】石頭山（自江北來山皆土至此始有石故名）駐馬坡（山後諸葛孔明嘗駐馬于此以
B29n0160_p0209a04║觀形勢晉時江在石頭下為險要必爭之地上築城嘗以腹心大臣守之南北戰伐咸據此為勝負江乘
B29n0160_p0209a05║地記曰吳之石城猶楚之九疑也）龍洞（又名桃源洞）烏龍潭（寺外山下相傳有黑物似
B29n0160_p0209a06║龍能興雲雨）
B29n0160_p0209a07║【古蹟】翠微亭（在山巔南唐時建宋乾道間毀紹熙中復建淳熙中總領陳綺新而大之為登臨處
B29n0160_p0209a08║故山頂如砥今亦建亭其上）【附】不受暑亭（址無攷）李氏避暑宮（址無攷）
B29n0160_p0209a09║德慶堂（後主常留寺中親書此額）三絕（董羽畫龍後主八分書李霄遠草書共為二絕）彌
B29n0160_p0209a10║陀像（宋蘇軾嘗施于寺有贊見後）讀書處（鄭介公俠隨父暈赴江寧府監稅得清凉寺一
B29n0160_p0209a11║小間閈戶讀書惟冬至日歸省）後主造鐘（江南李氏時有一民死而後蘇云至冥司見先主被
B29n0160_p0209a12║五木甚嚴曰吾為宋齊丘所誤殺和川降者千餘人汝歸謂嗣君凡寺觀鳴大鐘苦則暫息或能為吾造
B29n0160_p0209a13║一鐘甚善後主造鐘于清凉寺鐫云追薦烈祖孝高皇帝脫幽出苦出新志○以上俱無存）
B29n0160_p0209a14║【人物】【南唐】文益（有傳）悟空（有傳）法燈（有傳）文遂（有傳）
B29n0160_p0209a15║（【文】）清凉寺阿彌陀佛贊宋學士蘇軾
B29n0160_p0209a16║蘇軾之妻王氏名閔之字季章年四十六元祐八年八月
B29n0160_p0209a17║一日卒于京師臨終之夕遺言捨所受用使其子邁迨過
B29n0160_p0209a18║為畫阿彌陀佛紹聖元年六月九日像成奉安於金陵清
B29n0160_p0209a19║凉寺贊曰佛子在時百憂繞臨行一念何由了口誦南
B29n0160_p0209a20║無阿彌陀如日出地萬國曉何况自捨所受用畫此圓滿
B29n0160_p0209b01║天日表見聞隨喜悉成佛不擇人天與蟲鳥但當長作平
B29n0160_p0209b02║等觀本無憂喜與壽夭丈六金身不為大方寸千佛夫豈
B29n0160_p0209b03║小此心平處是西方閉眼便到無魔嬈
B29n0160_p0209b04║重建清凉寺碑略明南吏部尚書雲間錢溥
B29n0160_p0209b05║金陵石城西古有清凉寺在吳順義中徐溫重建為興教
B29n0160_p0209b06║寺南唐改石頭清凉大道塲宋太平興國間改清涼廣惠
B29n0160_p0209b07║寺　皇明洪武三十五年　周王重建賜額清凉寺復命
B29n0160_p0209b08║太子少師姚廣孝為僧錄左善世迨今餘八十年殿宇脫
B29n0160_p0209b09║落漫漶宣城伯衛穎同主僧德廣捐貲重建以成化十四
B29n0160_p0209b10║年十月　日經始而工畢于明年三月　日
B29n0160_p0209b11║遊清凉廣慧寺記宋陸游
B29n0160_p0209b12║清凉廣慧寺距城里餘據石頭城下臨大江南直牛頭山
B29n0160_p0209b13║氣象甚雄然壞於兵火舊有德慶堂在法堂前堂牓乃南
B29n0160_p0209b14║唐後主撮襟書石刻尚存而堂西徙矣又有南唐元宗祭
B29n0160_p0209b15║悟空禪師文登石頭西望宣化渡及歷陽諸山真形勝之
B29n0160_p0209b16║地若異時定都建康則石頭當仍為關要或謂今都城徙
B29n0160_p0209b17║而南石頭雖守無益葢未之思也惟城既南徙秦淮乃橫
B29n0160_p0209b18║貫城中六朝立柵斷航之類緩急不可復施然大江天險
B29n0160_p0209b19║都城臨之金湯之勢比六朝為勝豈必依淮為固耶
B29n0160_p0209b20║遊清凉山記畧明南兵部尚書喬宇
B29n0160_p0210a01║石城門內之北二里有山環遶經石梁入徑至清凉寺其
B29n0160_p0210a02║寺乃南唐李主避暑處故曰清凉至今多竹相傳其所遺
B29n0160_p0210a03║者其山面城平曠中有奇基乃翠微亭之故址也登眺則
B29n0160_p0210a04║都城宮闕軍廩官府居民街巷遠而長江列巘皆歷歷在
B29n0160_p0210a05║目城中具山水之幽盡登覽之勝者無如此山徑南折有
B29n0160_p0210a06║靈應觀臨烏龍潭面城負山亦幽隱而登眺則不及也
B29n0160_p0210a07║（【傳】）文益禪師傳略五燈會元
B29n0160_p0210a08║金陵清凉院文益禪師住清凉一日與李主論道罷同觀
B29n0160_p0210a09║牡丹花主命作偈師即賦曰擁毳對芳叢由來趣不同髮
B29n0160_p0210a10║從今日白花是去年紅艶冶隨朝露馨香逐晚風何須待
B29n0160_p0210a11║零落然後始知空主頓悟其意
B29n0160_p0210a12║文益禪師傳傳燈錄
B29n0160_p0210a13║餘杭人也姓魯氏七歲依新定智通院全偉禪師落髮弱
B29n0160_p0210a14║齡稟具於越州開元寺屬律匠希覺師盛化于明州鄮山
B29n0160_p0210a15║育王寺師往預聽習究其微旨復𠊓採儒典遊文雅之場
B29n0160_p0210a16║覺師目為我門之游夏也師以玄機一發雜務俱捐振錫
B29n0160_p0210a17║南邁抵福州長慶法會雖緣心未息而海眾推之尋更結
B29n0160_p0210a18║侶擬之湖外既行值天雨忽作溪流暴漲暫寓城西地藏
B29n0160_p0210a19║院因叅琛和尚琛問曰上坐何往師曰𨓦迤行脚去曰行
B29n0160_p0210a20║脚事作麼生師曰不知曰不知最親切師豁然開悟與同
B29n0160_p0210b01║行進山主等四人因投誠咨决悉皆契會次第受記各鎮
B29n0160_p0210b02║一方師獨於甘蔗洲卓庵因議畱止進師等以江表叢林
B29n0160_p0210b03║欲期歷覽命師同往至臨川州牧請住崇壽院初開堂日
B29n0160_p0210b04║中坐茶筵未起四眾先圍遶法坐時僧正白師曰四眾已
B29n0160_p0210b05║圍遶和尚法坐了師曰眾人𨚫叅真善知識少頃升坐大
B29n0160_p0210b06║眾禮請訖師謂眾人既盡在此山僧不可與言與大眾舉
B29n0160_p0210b07║一古人方便珍重便下坐時有僧出禮拜師曰好問着僧
B29n0160_p0210b08║方申問次師曰長老未開堂不荅話子方上座自長慶來
B29n0160_p0210b09║師舉先長慶稜和尚偈而問曰作麼生是萬象之中獨露
B29n0160_p0210b10║身子方舉拂子師曰恁麼會又爭得曰和尚尊意如何師
B29n0160_p0210b11║曰喚什麼作萬象曰古人不撥萬象師曰萬象之中獨露
B29n0160_p0210b12║身說什麼撥不撥子方豁然悟解述偈投誠自是諸方會
B29n0160_p0210b13║下有存知解者翕然而至始則行行如也師微以激發皆
B29n0160_p0210b14║漸而服膺海叅之眾常不减千計師上堂大眾立久乃謂
B29n0160_p0210b15║之曰只恁麼便散去還有佛法也無試說看若無又來這
B29n0160_p0210b16║裏作麼若有大市裏人聚處亦有何須到這裏諸人各曾
B29n0160_p0210b17║看還源觀百門義海華嚴論湼槃經諸多策子阿那箇教
B29n0160_p0210b18║中有這箇時節若有試舉看莫是恁麼經裏有恁麼語是
B29n0160_p0210b19║此時節麼有什麼交涉所以微言滯于心首嘗為緣慮之
B29n0160_p0210b20║場實際居於目前翻為名相之境又作麼生得翻去若也
B29n0160_p0211a01║翻去又作麼生得正去還會麼莫只恁麼念策子有什麼
B29n0160_p0211a02║用處僧問如何披露即得與道相應師曰汝幾時披露即
B29n0160_p0211a03║與道不相應問六處不知音時如何師曰汝家眷屬一群
B29n0160_p0211a04║子師又曰作麼生會莫道恁麼來問便是不得汝道六處
B29n0160_p0211a05║不知音眼處不知音耳處不知音若也根本是有爭解無
B29n0160_p0211a06║得古人道離聲色著聲色離名字著名字所以無想天修
B29n0160_p0211a07║得經八萬大刼一朝退墮諸事儼然盖為不知根本真實
B29n0160_p0211a08║次第修行三生六十刼四生一百刼如是直到三祗果滿
B29n0160_p0211a09║他古人猶道不如一念緣起無生超彼三乘權學等見又
B29n0160_p0211a10║道彈指圓成八萬門剎那滅却三祗刼也須體究若如此
B29n0160_p0211a11║用多少氣力僧問指即不問如何是月師曰阿那箇是汝
B29n0160_p0211a12║不問底指又僧問月即不問如何是指師曰月曰學人問
B29n0160_p0211a13║指和尚為什麼對月師曰為汝問指江南國主重師之道
B29n0160_p0211a14║迎入住報恩禪院署淨慧禪師師上堂謂眾曰古人道我
B29n0160_p0211a15║立地待汝覯去山僧如今坐地待汝覯去還有道理也無
B29n0160_p0211a16║那箇親那箇疎試裁斷看問洪鐘才繫大眾雲臻請師如
B29n0160_p0211a17║是師曰大眾會何似汝會問汝何是古佛家風師曰什麼
B29n0160_p0211a18║處看不足問十二時中如何行履即得與道相應師曰取
B29n0160_p0211a19║捨之心成巧偽問古人傳衣當記何人師曰汝什麼處見
B29n0160_p0211a20║古人傳衣問十方賢聖皆入此宗如何是此宗師曰十方
B29n0160_p0211b01║賢聖皆入問如何是佛向上人師曰方便呼為佛問聲色
B29n0160_p0211b02║兩字什麼人透得師却謂眾曰諸上座且道這箇僧還透
B29n0160_p0211b03║得也未若會此問處透聲色即不難問求佛知見何路最
B29n0160_p0211b04║徑師曰無過此問瑞草不凋時何如師曰謾語問大眾雲
B29n0160_p0211b05║集請師頓决疑網師曰寮舍內商量茶堂內商量問雲開
B29n0160_p0211b06║見日時如何師曰謾語真箇問如何是沙門所重處師曰
B29n0160_p0211b07║若有纖毫所重即不名沙門問千百億化身於中如何是
B29n0160_p0211b08║清淨法身師曰總是問簇簇上來師意如何師曰是眼不
B29n0160_p0211b09║是眼問全身是義請師一决師曰汝義自破問如何是古
B29n0160_p0211b10║佛心師曰如何是古佛心師曰流出慈悲喜捨問百年暗
B29n0160_p0211b11║室一燈能破如何是一燈師曰論什麼百年問如何是正
B29n0160_p0211b12║真之道師曰一願也教汝行二願也教汝行問如何是一
B29n0160_p0211b13║真之地師曰地則無一真曰如何卓立師曰轉無交涉問
B29n0160_p0211b14║如何是古佛師曰即今也無嫌處問十二時中如何行履
B29n0160_p0211b15║師曰步步踏着問古鏡未開如何顯照師曰何必再三問
B29n0160_p0211b16║如何是諸佛玄旨師曰是汝也有問承教有言從無住本
B29n0160_p0211b17║立一切法如何是無住本師曰形興未質名起未名問亡
B29n0160_p0211b18║僧衣眾僧唱祖師衣什麼人唱師曰汝唱得亡僧什麼衣
B29n0160_p0211b19║問蕩子還鄉時如何師曰將什麼奉獻曰無有一物師曰
B29n0160_p0211b20║日給作麼生師後遷住清凉上堂示眾曰出家人但隨時
B29n0160_p0212a01║及節便得寒即寒熱即熱欲知佛性義當觀時節因緣古
B29n0160_p0212a02║今方便不少不見石頭和尚因看肇論云會萬物為己者
B29n0160_p0212a03║其唯聖人乎他家便道聖人無已靡所不已有一片言語
B29n0160_p0212a04║喚作參同契末上云竺土大僊心無過此語也中間也只
B29n0160_p0212a05║隨時說話上座今欲會萬物為己去葢為大地無一法可
B29n0160_p0212a06║見他又囑人云光陰莫虛度適來向上座道但隨時及節
B29n0160_p0212a07║便得若也移時失候即是虛度光陰於非色中作色解上
B29n0160_p0212a08║座於非色中作色解即是移時失候且道色作非色解還
B29n0160_p0212a09║當不當上座若恁麼會便是沒交涉正是癡狂兩頭走有
B29n0160_p0212a10║什麼用處上座但守分隨時過好珍重問如何是清涼家
B29n0160_p0212a11║風師曰汝到別處但道到清凉來問如何得諸法無當去
B29n0160_p0212a12║師曰什麼法當著上座曰爭奈日夕何師曰閑言語問觀
B29n0160_p0212a13║身如幻化觀內亦復然時如何師曰還得恁麼也無問要
B29n0160_p0212a14║急相應唯言不二如何是不二之言師曰更添些子得麼
B29n0160_p0212a15║問如何是法身師曰這箇是應身問如何是第一義師曰
B29n0160_p0212a16║我向汝道是第二義師問修山主毫釐有差天地懸隔兄
B29n0160_p0212a17║作麼生會修曰毫釐有差天地懸隔師曰恁麼會又爭得
B29n0160_p0212a18║修曰和尚如何師曰毫釐有差天地懸隔修便禮拜師與
B29n0160_p0212a19║悟空禪師向火拈起香匙問悟空云不得喚作香匙兄喚
B29n0160_p0212a20║作什麼悟空云香匙師不肯悟空却後二十餘日方明此
B29n0160_p0212b01║語因僧齋前上參師以手指簾時有二僧同去捲簾師曰
B29n0160_p0212b02║一得一失因雲門問僧什麼處來云江西來門云江西一
B29n0160_p0212b03║隊老宿寱語住也未僧無對僧問師不知雲門意作麼生
B29n0160_p0212b04║師曰大小雲門被這僧勘破師問僧什麼處來曰道塲來
B29n0160_p0212b05║師曰明合暗合僧無語師令僧取土添蓮盆僧取土到師
B29n0160_p0212b06║曰橋東取橋西取曰橋東取師曰是真實是虛妄師問僧
B29n0160_p0212b07║什麼處來曰報恩來師曰眾僧還安否曰安師曰喫茶去
B29n0160_p0212b08║師問僧什麼處來曰泗洲禮拜大聖來師曰今年出塔否
B29n0160_p0212b09║曰出師却問傍僧曰汝道伊到泗洲不到師問寶資長老
B29n0160_p0212b10║古人道山河無隔礙光明處處透作麼生是處處透底光
B29n0160_p0212b11║資曰東畔打羅聲師指竹問僧還見麼曰見師曰竹來眼
B29n0160_p0212b12║裏眼到竹邊僧曰總不恁麼有俗士獻師畫障子師看了
B29n0160_p0212b13║問曰汝是手巧心巧曰心巧師曰那箇是汝心俗士無對
B29n0160_p0212b14║僧問如何是第二月師曰森羅萬象曰如何是第一月師
B29n0160_p0212b15║曰萬象森羅師緣被於金陵三坐大道塲朝夕演旨時諸
B29n0160_p0212b16║方叢林咸遵風化異域有慕其法者涉遠而至玄沙正宗
B29n0160_p0212b17║中興於江表師調機順物斥滯磨昏凡舉諸方三昧或入
B29n0160_p0212b18║室呈解或叩激請益皆應病與藥隨根悟入者不可勝紀
B29n0160_p0212b19║師以周顯德五年戊午七月十七日示疾國主親加禮問
B29n0160_p0212b20║閏月五日剃髮沐身告眾訖跏趺而逝顏貌如生壽七十
B29n0160_p0213a01║有四臘五十四城下諸寺院具威儀迎引公卿李建勳以
B29n0160_p0213a02║下素服奉全身於江寧縣丹陽鄉起塔諡大法眼禪師塔
B29n0160_p0213a03║曰無相嗣子天台山德韶文遂慧炬等一十四人先出世
B29n0160_p0213a04║並為王矦禮重次龍光泰欽等四十九人後開法各化一
B29n0160_p0213a05║方如本章敘之後因門人行言署玄覺導師請重諡大智
B29n0160_p0213a06║藏大導師三處法集及著偈頌真贊銘記詮注等凡數萬
B29n0160_p0213a07║言學者繕寫傳布於天下
B29n0160_p0213a08║悟空禪師傳傳燈錄
B29n0160_p0213a09║北海人姓王氏幼出家十九納戒嘗自謂曰苟尚能詮則
B29n0160_p0213a10║為滯筏將趣凝寂復患墮空既進退莫决捨二何之乃叅
B29n0160_p0213a11║尋宗匠緣會地藏和尚後繼法眼住撫州崇壽甲辰歲江
B29n0160_p0213a12║南國主創清涼大道塲延請居之上堂示眾曰古聖才生
B29n0160_p0213a13║下便周行七步目顧四方云天上天下唯我獨尊他便有
B29n0160_p0213a14║這箇方便奇特只如諸上座初生下時有箇什麼奇特試
B29n0160_p0213a15║舉看若道無即對面諱𨚫若道有又作麼生通得箇消息
B29n0160_p0213a16║還會麼上座幸然有竒特事因什麼不知去珍重僧問如
B29n0160_p0213a17║何是佛師曰汝是眾生曰還肯也無師曰虛設此問問如
B29n0160_p0213a18║何是西來意師曰汝道此土還有麼問省要處乞師一言
B29n0160_p0213a19║師曰珍重問如何是道師曰本來無一物何處有塵埃僧
B29n0160_p0213a20║禮拜師曰莫錯會問如何是一塵入正受師曰色即空曰
B29n0160_p0213b01║如何是諸塵三昧起師曰空即色問諸餘不問如何是悟
B29n0160_p0213b02║空一句師曰兩句也問牛頭未見四祖時為什麼百鳥衘
B29n0160_p0213b03║華師曰未見四祖曰見後為什麼不衘華師曰見四祖問
B29n0160_p0213b04║如何是自己事師曰幾處問人來問古人得箇什麼即便
B29n0160_p0213b05║休歇去師曰汝得箇什麼即不休歇去問如何是學人出
B29n0160_p0213b06║身處師曰千般比不得萬般况不及曰請和尚道師曰古
B29n0160_p0213b07║亦有今亦有問如何是亡僧面前觸目菩提師曰問取髑
B29n0160_p0213b08║髏後人問如何是諸佛本源師曰汝喚什麼作諸佛問雨
B29n0160_p0213b09║華動地始起雷音未審和尚此日稱揚何事師曰向上座
B29n0160_p0213b10║道什麼曰恁麼即得遇清涼也師曰實即得問毒龍奮迅
B29n0160_p0213b11║萬象同然時如何師曰你什麼處得這箇問頭師平日居
B29n0160_p0213b12║方丈唯毳一韈每哂同叅法眼多為偈頌晉天福八年癸
B29n0160_p0213b13║卯十月朔日遣僧徃報恩院命法眼禪師至方丈囑付又
B29n0160_p0213b14║致書辭國主取三日夜子時入滅國主屢遣使候問令本
B29n0160_p0213b15║院至時擊鐘及期大眾並集師端坐警眾曰無棄光影語
B29n0160_p0213b16║絕告寂時國主問鐘登高臺遙禮清涼深加哀慕仍致祭
B29n0160_p0213b17║茶毗收舍利建塔
B29n0160_p0213b18║法燈禪師傳傳燈錄
B29n0160_p0213b19║泰欽魏府人也生而知道辯才無碍入淨慧之室海眾歸
B29n0160_p0213b20║之僉曰敏匠初受請住洪州幽谷山雙林院上堂未陞座
B29n0160_p0214a01║乃曰此山先代一二尊宿曾說法來此座高廣不才何陞
B29n0160_p0214a02║昔古有言作禮須彌燈王如來乃可得坐且道須彌燈王
B29n0160_p0214a03║如來今在何處大眾要見麼一時禮拜師便陞座有僧出
B29n0160_p0214a04║禮拜師曰道者前時謝汝請我將什麼與汝好僧擬問次
B29n0160_p0214a05║師曰將謂相悉却成不委師住上藍護國院僧問十方俱
B29n0160_p0214a06║擊皷十處一時聞如何是聞師曰汝從那方來問善行菩
B29n0160_p0214a07║薩道不染諸法相如何是菩薩道師曰諸法相曰如何得
B29n0160_p0214a08║不染相去師曰染着什麼處問不久開選塲還許學人選
B29n0160_p0214a09║也無師曰汝是點額人又曰汝是什麼科目問如何是演
B29n0160_p0214a10║大法義師曰我演何似汝演師次住金陵龍光院上堂陞
B29n0160_p0214a11║座維那白椎云法筵龍象眾當觀第一義師曰維那是第
B29n0160_p0214a12║二義長老只今是第幾義師又舉衣袖謂眾曰會麼大眾
B29n0160_p0214a13║此是山呼舞蹈莫道五百生前曾為樂主來或有疑情請
B29n0160_p0214a14║垂見示有僧問如何是諸佛正宗師曰汝是什麼宗曰如
B29n0160_p0214a15║何師曰如何即不會問上藍一曲師親唱今日龍光事若
B29n0160_p0214a16║何師曰汝什麼時到上藍來曰諦當事如何師曰不諦當
B29n0160_p0214a17║即別處覔問如何是佛法大意師曰且問小意却來與汝
B29n0160_p0214a18║大意師後入金陵住清涼大道塲上堂陞座僧出問次師
B29n0160_p0214a19║曰這僧最先出為大眾已了荅國主深恩問國主請命祖
B29n0160_p0214a20║席重開學人上來請師直指心源師曰上來却下去問法
B29n0160_p0214b01║眼一燈分照天下和尚一燈分付何人師曰法眼什麼處
B29n0160_p0214b02║分照來江南國主為鄭王時受心法於淨惠之室暨淨惠
B29n0160_p0214b03║入滅復嘗問於師曰先師有什麼不了底公案師對曰見
B29n0160_p0214b04║分析次異日又問曰承聞長老於先師有異聞底事師作
B29n0160_p0214b05║起身勢國主曰且坐師謂眾曰先師法席五百眾今只有
B29n0160_p0214b06║十數人在諸方為導首你道莫有錯指人路底麼若錯指
B29n0160_p0214b07║教它入水入火落坑落塹然古人又道我若向刀山刀山
B29n0160_p0214b08║自摧折我若向鑊湯鑊湯自消滅且作麼生商量言語即
B29n0160_p0214b09║熟及問着便生踈去也如何只為隔濶多時上坐但會我
B29n0160_p0214b10║什麼處去不得有去不得者為眼等諸根色等諸法諸法
B29n0160_p0214b11║且置上座開眼見什麼所以道不見一法即如來方得名
B29n0160_p0214b12║為觀自在珍重開寶七年六月示疾告眾曰老僧臥疾強
B29n0160_p0214b13║牽拖與汝相見如今隨處道塲宛然化城且道作麼生是
B29n0160_p0214b14║化城不見古導師云寶所非遙須且前進及至城所又道
B29n0160_p0214b15║我所化作今汝諸人試說箇道理看是如來禪祖師禪還
B29n0160_p0214b16║定得麼今火風相逼去住是常道老僧住持將逾一紀每
B29n0160_p0214b17║承國王助發至于檀越十方道侶主事小師皆赤心為我
B29n0160_p0214b18║默而難言或披麻帶布此即順俗我道違真且道順好違
B29n0160_p0214b19║好然但順我道即無顛倒我之遺骸必於南山大智藏和
B29n0160_p0214b20║尚左右乞一墳冡升沉皎然不淪化也努力努力珍重即
B29n0160_p0215a01║其月二十四日安坐而終
B29n0160_p0215a02║文遂導師傳傳燈錄
B29n0160_p0215a03║杭州人姓陸氏六歲好學禮池州僧正落髮登戒年十六
B29n0160_p0215a04║觀方禪教俱習嘗究首楞嚴經十軸於是節科注釋文句
B29n0160_p0215a05║交絡厥功既就謁淨慧禪師淨慧問曰楞嚴豈不是有八
B29n0160_p0215a06║還義師曰是曰明還什麼師曰明還日輪曰日還什麼師
B29n0160_p0215a07║懵然無對淨慧誡令焚其所注之文師自此服膺始忘知
B29n0160_p0215a08║解初住吉州止觀乾德二年國主延入居長慶次清涼次
B29n0160_p0215a09║報慈大道塲署雷音覺海大導師師上堂謂眾曰天人群
B29n0160_p0215a10║生類皆承此恩力威權上界德彼四生共禀靈光咸稱玅
B29n0160_p0215a11║義十方諸佛常頂戴汝誰敢是非及乎向這裏喚作開方
B29n0160_p0215a12║便門對根設教有如此如彼流出無窮若能依而奉行有
B29n0160_p0215a13║何不可所以清涼先師道佛即是無事人且如今覔箇無
B29n0160_p0215a14║事人不可得僧問崇壽佛法付囑止觀止觀佛法付囑何
B29n0160_p0215a15║人師曰汝試舉崇壽佛法看問巔山岩崖還有佛法也無
B29n0160_p0215a16║師曰汝喚什麼作巔山岩崖問如何是道師曰𡚶想顛倒
B29n0160_p0215a17║師謂眾曰老僧平日百無所解日日一般雖住此間隨緣
B29n0160_p0215a18║任運今日諸上座與本無異僧問如何是無異底事師曰
B29n0160_p0215a19║千差萬別再問師曰止止不須說且會取千差萬別問如
B29n0160_p0215a20║何是和尚家風師曰方杖板門扇問如何是無相道塲師
B29n0160_p0215b01║曰四郎五郎廟問如何是吹毛劒師曰𦼮麫杖問如何是
B29n0160_p0215b02║正真一路師曰遠遠近近曰便恁麼去時如何師曰咄哉
B29n0160_p0215b03║癡人此是險路師問僧從什麼處來曰撫州曹山來師曰
B29n0160_p0215b04║幾程到此曰七程師曰行却許多山林溪澗何者是汝自
B29n0160_p0215b05║己曰總是師曰眾生顛倒認物為己曰如何是學人自己
B29n0160_p0215b06║師曰總是又曰諸上座各在止觀經冬過夏還有人悟自
B29n0160_p0215b07║己也無止觀與汝證明令汝真見不被邪魔所惑
B29n0160_p0215b08║（【詩】）石頭山唐李白
B29n0160_p0215b09║石頭巉巗如虎踞凌波欲過滄江去鍾山龍蟠𧺆勢來秀
B29n0160_p0215b10║色橫分溧陽樹四十餘帝三百秋功名事迹隨東流白馬
B29n0160_p0215b11║小兒誰家子泰清之歲來關囚金陵昔時何壯哉席卷英
B29n0160_p0215b12║豪天下來冠葢散為煙霧盡金輿玉座成寒灰扣劒悲鳴
B29n0160_p0215b13║空咄嗟梁陳白骨亂如麻天子龍沉景陽井誰歌玉樹後
B29n0160_p0215b14║庭花此地傷心不能道目下離離長春草遂爾長江萬里
B29n0160_p0215b15║心他年來訪商山皓
B29n0160_p0215b16║遊清涼寺唐溫庭筠
B29n0160_p0215b17║黃花紅樹謝芳蹊宮殿參差黛巘西詩閣曉牕藏雪嶺畫
B29n0160_p0215b18║堂秋水接灆溪松飄晚吹樅金鐸竹䕃寒苔上石梯玅跡
B29n0160_p0215b19║竒名竟何往下方煙瞑草萋萋
B29n0160_p0215b20║遊清涼寺唐張祐
B29n0160_p0216a01║山勢抱煙光重門突屼傍連簷金像閣半壁石龕廊碧樹
B29n0160_p0216a02║叢高頂清池占下方徒悲䆠遊意盡日老僧房
B29n0160_p0216a03║清涼寺翠微亭宋林逋
B29n0160_p0216a04║亭在江下寺清涼更翠微秋階響松子雨壁上苔衣絕境
B29n0160_p0216a05║長難得浮生不擬歸放情何計是西崦又斜暉　渺渺江
B29n0160_p0216a06║天北㕍飛石城秋色送僧歸長千古寺經行少為到清涼
B29n0160_p0216a07║看翠微
B29n0160_p0216a08║贈清涼寺和長老宋蘇軾
B29n0160_p0216a09║代北初辭沒馬塵江南來見臥雲人問禪不契前三語施
B29n0160_p0216a10║佛空畱丈六身老去山林徒夢想雨餘鍾皷更清新會須
B29n0160_p0216a11║一洗黃茅瘴未用深藏白㲲巾
B29n0160_p0216a12║次舊韻贈清涼長老宋蘇軾
B29n0160_p0216a13║過淮入洛地多塵舉扇西風欲污人但怪雲山不改色豈
B29n0160_p0216a14║知江月解分身安心有道年顏少遇物無情句法新送我
B29n0160_p0216a15║長蘆舟一葉笑看雪浪滿衣巾
B29n0160_p0216a16║清涼寺竹賦宋王𡼑
B29n0160_p0216a17║稜欒兮姢姢玉立兮露寒翠青葱兮薈蔚鳳鸞舞兮琅玕
B29n0160_p0216a18║風之來兮天之庭過巖谷兮韻秋聲金鏁碎兮滿墜日暉
B29n0160_p0216a19║暉兮淨明若有人兮廩高節歷歲寒兮傲霜雪我欲從之
B29n0160_p0216a20║兮路修絕隔秋水兮共明月
B29n0160_p0216b01║清涼白雲庵宋王安石
B29n0160_p0216b02║庵雲作頂峭無鄰衣月為衿靜稱身木落岡巒因自獻水
B29n0160_p0216b03║歸洲渚得橫陳
B29n0160_p0216b04║遊清涼寺明黃省曾
B29n0160_p0216b05║古剎石城裏逶迤丹磴攀殿懸秋靄樹江吐夕陽山法食
B29n0160_p0216b06║供遊饌林杯悅旅顏無勞支遁馬碧草步人還
B29n0160_p0216b07║登清涼寺後臺明李東陽
B29n0160_p0216b08║虎距關高鷲嶺尊四山環遶萬家村城中一覽無餘地象
B29n0160_p0216b09║外空傳不二門人世百年同俯仰江流今古此乾坤南都
B29n0160_p0216b10║勝槩今如許歸向長安父老論
B29n0160_p0216b11║遊清涼寺二首明王守仁
B29n0160_p0216b12║春尋載酒本無期乘興還嫌馬足遲古寺共憐春草沒遠
B29n0160_p0216b13║山偏與夕陽宜雨晴澗竹消蒼粉風煖巖花落紫[(毤-允+豕)-毛+生]昏黑
B29n0160_p0216b14║更須凌絕頂高懷想見少陵詩積雨山行已後期更堪
B29n0160_p0216b15║多病益遲遲風塵漸覺初心負丘壑真於野性宜綠樹陰
B29n0160_p0216b16║層新作葢紫蘭香細尚餘[(毤-允+豕)-毛+生]輞川圖畵能如許信是無聲
B29n0160_p0216b17║亦有詩（二）
B29n0160_p0216b18║送陳揚州暮登清涼山明王世懋
B29n0160_p0216b19║石頭城外醉離觴把袂登臨興未央秋為　帝京辭𢡖淡
B29n0160_p0216b20║地緣天界倍清涼江吞疊嶂連雲白煙鎻千家帶日黃久
B29n0160_p0217a01║坐不愁歸路杳尼珠猶可照迷方
B29n0160_p0217a02║（小剎）伽藍菴
B29n0160_p0217a03║在都城內中城留守右衛地北去所領清涼寺半里
B29n0160_p0217a04║【殿堂】韋馱殿（叄楹）佛殿（叄楹）僧院（壹房）基址貳畝（東至陶家山　南至官街
B29n0160_p0217a05║　西至蔣家山　北至陶家山）
B29n0160_p0217a06║
B29n0160_p0217a07║
B29n0160_p0217a08║
B29n0160_p0217a09║
B29n0160_p0217a10║金陵梵剎志卷十九（終）