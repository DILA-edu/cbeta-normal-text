B29n0160_p0239a01║
B29n0160_p0239a02║
B29n0160_p0239a03║
B29n0160_p0239a04║
B29n0160_p0239a05║
B29n0160_p0239a06║
B29n0160_p0239a07║
B29n0160_p0239a08║
B29n0160_p0239a09║
B29n0160_p0239a10║
B29n0160_p0239a11║金陵梵剎志卷二十二
B29n0160_p0239a12║（中剎）青溪鷲峰寺（古剎）（勑賜）
B29n0160_p0239a13║在都城內中城鈔庫街南青溪地西南去所綂天界寺
B29n0160_p0239a14║五里齊為東府城梁為江總宅唐乾元中刺史顏魯公
B29n0160_p0239a15║置放生池東接清溪宋淳熙間待制史正志移於清溪
B29n0160_p0239a16║之曲建閣其上歲久湮沒　國朝天順間即其地建寺
B29n0160_p0239a17║賜額鷲峰寺後有塘屬內監相傳為放生遺址以教坊
B29n0160_p0239a18║毀菴隙地易之併構一椽祀魯公而重勒其碑文以存
B29n0160_p0239a19║舊蹟寺記稱舊為梁法光寺法光即鹿苑寺亦近清溪
B29n0160_p0239a20║但按鹿苑記云聖像即山而成今鷲峰絕無山恐非是
B29n0160_p0239b01║且廻光寺記中亦謂是鹿苑豈因其地相近而悞入耶
B29n0160_p0239b02║所領小剎曰廻光寺千佛菴大中正覺菴
B29n0160_p0239b03║【殿堂】金剛殿（參楹）左鐘樓（壹座）右鼓樓（壹座）天王殿（參楹）左伽藍
B29n0160_p0239b04║殿（參楹）右祖師殿（參楹）正佛殿（參楹）左觀音殿（參楹）右輪藏殿
B29n0160_p0239b05║（參楹）毘盧閣（參楹）廻廊（參拾參楹）僧院（玖房）禪院（貳拾肆楹）基址拾畆
B29n0160_p0239b06║（東至官路　西至民家房　南至官路　北至高牆廠）【附】顏魯公祠（參楹）
B29n0160_p0239b07║【公產】租房（壹拾陸間）地（伍畆柒分伍厘）
B29n0160_p0239b08║【山水】青溪（輿地志云後湖水迤邐西出至今上水閘皆名青溪按溪有九曲寺地亦青溪之曲也）
B29n0160_p0239b09║【古蹟】放生池（顏魯公置史待制改建於此蹟已久湮沒今寺後有塘一口相傳為放生池因復之
B29n0160_p0239b10║以存其蹟）顏魯公書放生池碑（今重刻非舊蹟）【附】江總宅（即寺基）清
B29n0160_p0239b11║溪閣（宋史待制正志建於放生池上）割青亭（宋叚約宅取荊公詩割我鍾山一半青之句）
B29n0160_p0239b12║（【文】）奉詔立放生池碑唐昇州刺史顏真卿
B29n0160_p0239b13║（顏真卿字清臣嘗受戒於湖州慧明又問道於江西嚴峻乾元三年肅宗置天下放生池八十一所
B29n0160_p0239b14║公奉詔立碑）
B29n0160_p0239b15║昔殷湯克仁垂一面之網漢武垂惠致含珠之報流水救
B29n0160_p0239b16║涸寶勝稱名蓋事止於當時尚介社於終古豈我今日動
B29n0160_p0239b17║者植者水居涸居舉天下以為池罄域中而蒙福乘陀羅
B29n0160_p0239b18║尼加持之力竭煩惱海生死之津揆之前古曾何髣髴
B29n0160_p0239b19║乞御書天下放生池碑額表唐昇州刺史顏真卿
B29n0160_p0239b20║臣某言臣聞帝王之德莫大於生成臣子之心敢忘於讚
B29n0160_p0240a01║述臣去年冬任昇州刺史日屬左驍衛左郎將史元琮等
B29n0160_p0240a02║奉宣恩命於天下州縣臨江帶郭處各置放生池始于洋
B29n0160_p0240a03║州興道訖于昇州江寧秦淮太平橋凡八十一所恩霑動
B29n0160_p0240a04║植澤及昆蟲發自皇心徧於天下歷選列辟未之前聞海
B29n0160_p0240a05║隅蒼生孰不欣喜臣時不揆愚昧輙述天下放生池碑銘
B29n0160_p0240a06║一章又以俸錢於當州採石兼力拙自書葢欲使天下元
B29n0160_p0240a07║元知陛下有好生之德因令微臣獲廣昔賢善頌之義遂
B29n0160_p0240a08║絹寫一本附史元琮奉進兼乞御書題額以光揚不朽緣
B29n0160_p0240a09║前書點畫稍細恐不堪經久臣今謹據石擘窠大書一本
B29n0160_p0240a10║隨表奉進庶以竭臣下慺慺之誠特乞聖恩俯遂前情則
B29n0160_p0240a11║天下幸甚豈惟愚臣昔秦始皇暴虐之君李斯邪諂之臣
B29n0160_p0240a12║猶刻金石垂於後代魏文帝外禪之主鍾繇偏方之佐亦
B29n0160_p0240a13║於繁昌立表頌德况陛下以巍巍功業而無紀述則臣竊
B29n0160_p0240a14║耻之謹昧死以聞伏增戰越
B29n0160_p0240a15║肅宗御荅朕以中孚及物亭育為心凡在覆載之中畢登
B29n0160_p0240a16║仁壽之域四靈是畜一氣同知江漢為池魚鼈咸若卿慎
B29n0160_p0240a17║徽盛典潤色大猷能以懿文用刊樂石體含飛動韻合鏗
B29n0160_p0240a18║鏘成不朽之立言紀好生之上德唱而必和自古有之情
B29n0160_p0240a19║發于中予嘉乃意所請者依
B29n0160_p0240a20║青溪閣記宋朝奉郎張椿
B29n0160_p0240b01║青溪閣在府治東北青溪上本梁江總故宅至國朝為段
B29n0160_p0240b02║約之宅有亭曰割青取荊公詩割我鍾山一半青之句乾
B29n0160_p0240b03║道五年秋因移放生池於青溪之曲即割青故基建閣焉
B29n0160_p0240b04║天下山川勝處古今相承往往隨人廢興得其人者雖雲
B29n0160_p0240b05║煙草木皆有憑恃德名高自標致亘萬古而不可泯沒之
B29n0160_p0240b06║也如其不然亦復憔悴悽愴風悲雨暝過者為之黯然而
B29n0160_p0240b07║山川因人而興者亦不多有孟城北垞本宋延清之別業
B29n0160_p0240b08║香山履道之坊葢楊虛受之故宅王白二公乃發其名而
B29n0160_p0240b09║傳後世使其地靈氣英而無人傑以當之亦將錄錄蒙昧
B29n0160_p0240b10║不復傳矣金陵古帝都也青谿數曲近在城中晉則為郄
B29n0160_p0240b11║僧陁之所領覽陳則為江總持之所據依二人者聲名震
B29n0160_p0240b12║耀胷次丘壑一時游從見於歌詠異時段氏結廬其上王
B29n0160_p0240b13║半山詩之而割青之名遂振兵火後走鼪鼯埋荊棘獨取
B29n0160_p0240b14║給於漁師老圃之用鍾山之秀無復照映此谿之上今大
B29n0160_p0240b15║帥史公繇甘泉法從宅牧留京政修戶庭而人自得於一
B29n0160_p0240b16║路十州之外凡地之勝與景之殊者悉表出之六朝以來
B29n0160_p0240b17║人物事迹搜訪具備覺山川益奇登覽益多而聞見益廣
B29n0160_p0240b18║至是青谿數曲之地足歷而心營之因柳堤之舊築層閣
B29n0160_p0240b19║之新忽若飄浮上臨雲氣環城之山畢出斬露朝漪夕嵐
B29n0160_p0240b20║煙顏雨態盡得於指顧之內公聽訟之餘風清月白蘭橈
B29n0160_p0241a01║畫舫時往來其間無紅旗穿市之勞有延綠混碧之觀龜
B29n0160_p0241a02║魚禽鳥欣榮飛躍鳴聲下上而自喜得所遇焉是可為青
B29n0160_p0241a03║谿賀也一日公顧謂客曰夫豈以游樂故而為此哉予之
B29n0160_p0241a04║意殆非也嘗迹建康志顏平原為昇州日據石壁窠大書
B29n0160_p0241a05║竒字以紀乾元放生池者葢自江寧秦淮連太平橋並江
B29n0160_p0241a06║帶郭皆禁網捕所以宣皇明而廣慈愛也今青谿之地延
B29n0160_p0241a07║袤數里蒲蓮葭葦聯蔓䓗蒨潛深伏奧依戲藻荇不知其
B29n0160_p0241a08║幾千萬億皆欲使之遂性咸若圉圉洋洋游泳恩波以祈
B29n0160_p0241a09║兩宮萬年之壽此予之理是谿創層閣而以時徃來其間
B29n0160_p0241a10║者述平原之志舉乾元之實而效藩臣之精𢢽者也客聞
B29n0160_p0241a11║而嘆乃酌而請曰以公修名推望持槖偃藩深為聖天子
B29n0160_p0241a12║器重四方之士知公推轂後進桃李滿門願一見公者日
B29n0160_p0241a13║有其人而公寓意幽討寄興滄洲峴山南樓比迹羊𢈔又
B29n0160_p0241a14║能展廓是谿涵濡品類使鳧鷖行哺鷗猈不驚而盡所以
B29n0160_p0241a15║鄉慕古人尊君愛上之意則是谿之遇寧有既乎谿之遇
B29n0160_p0241a16║公固得其所公方且以宏遠之摹經畧中原勒功彞鼎公
B29n0160_p0241a17║則有時而去也公去而位愈尊而谿之名愈大矣可不記
B29n0160_p0241a18║歟椿於公為門下士乃摭其實而書之公名正志字志道
B29n0160_p0241a19║南徐人乾道己丑中秋日右朝奉郎權發遣和州軍州主
B29n0160_p0241a20║管學事兼管內勸農營田屯田事借紫龍舒張椿記
B29n0160_p0241b01║放生池記宋景定建康志
B29n0160_p0241b02║案舊圖經唐乾元中詔於江寧秦淮太平橋臨江帶郭上
B29n0160_p0241b03║下五里置放生池八十一所有碑昇州刺史顏真卿文舊
B29n0160_p0241b04║以府治東東接青溪北通運瀆者為之舊志今秦園之側
B29n0160_p0241b05║府學之東即古放生池也淳熙間史待制正志移放生池
B29n0160_p0241b06║於青溪建閣其上遇祝聖立班閣下府學遂因舊放生池
B29n0160_p0241b07║為汗水其流亦通青溪王尚書埜以其池乃祝聖之地立
B29n0160_p0241b08║板榜於舞雩亭門禁漁捕池近行路水深而堤不固時有
B29n0160_p0241b09║溺死者馬公光祖聞而憫之池名放生豈容有溺死者乃
B29n0160_p0241b10║命能仁寺僧築堤甃街立大木為欄檻自是無溺者矣又
B29n0160_p0241b11║修闢青溪閣前為飛梁繚以朱欄深逈汪洋塵迹莫能到
B29n0160_p0241b12║也
B29n0160_p0241b13║鷲峰寺碑記畧明禮部尚書杭郡鄒幹
B29n0160_p0241b14║都城秦淮之南有地曰清溪舊有法光禪寺建自梁武帝
B29n0160_p0241b15║天監年歷唐宋以來歲久廢毀遺址猶存　國朝天順間
B29n0160_p0241b16║進公保開拓舊址重新搆造佛殿三間翼然嚴正簷牙棟
B29n0160_p0241b17║宇遠近相望殿之前四天王殿殿之後有毘盧閣左廡之
B29n0160_p0241b18║半建觀音殿簇以畫廊二十餘間右廡之半建藏經殿亦
B29n0160_p0241b19║簇以畫廊二十餘間俱彩繪其壁東廊之前為鐘樓西廊
B29n0160_p0241b20║之前為鼓樓樹以碑銘又於正殿之東闢地數畆建佛堂
B29n0160_p0242a01║方丈以為講經之所飯僧有堂庖湢有所棲僧有寮退居
B29n0160_p0242a02║有舍池塘遶其後金城抱其左歲戊子工克告成特　賜
B29n0160_p0242a03║鷲峰禪寺　成化三年十一月日
B29n0160_p0242a04║復顏魯公放生碑（蹟併崇祀小記）明南祠部郎錢塘葛寅亮
B29n0160_p0242a05║唐乾元詔置放生池於昇州秦淮刺史顏魯公為文記之
B29n0160_p0242a06║又表請御書題額宋制使馬公光祖徒池於青溪之曲建
B29n0160_p0242a07║青溪閣溪曲凡九湮塞僅存其一鷲峰寺寔古青溪曲中
B29n0160_p0242a08║宋卞彬謁齊高帝東府曰以青溪為鴻溝光祖之詩曰江
B29n0160_p0242a09║家宅畔成花圃東府門前作菜園邑志稱鷲峰即古東府
B29n0160_p0242a10║城處今寺後有陂塘數畆菜隴千畦與蓮地蘭扄分青映
B29n0160_p0242a11║綠彷彿光祖當時所見而塘亦相傳放生遺蹟即數百年
B29n0160_p0242a12║來陵谷遷變未遽信然第此處青溪一帶尺寸之波惡知
B29n0160_p0242a13║非舊𣲖所流而搜討湮沒寧使遺憾因詢斯塘為內監所
B29n0160_p0242a14║轄以教坊隙地相與抵易當時臨江帶郭上下五里而今
B29n0160_p0242a15║僅一區亦存千百於什一耳獨池復而魯公之碑垂波薤
B29n0160_p0242a16║露曾不得其殘痕半字拂蘚讀之臨風賞快如公純忠壯
B29n0160_p0242a17║節標烈騰景千古有生氣忍俾沒沒使人不見其風流乃
B29n0160_p0242a18║重摭其文勒之石併搆一椽池上以祀公焉嗟呼鄴令之
B29n0160_p0242a19║渠興思異代顯陵之策終見嵩山志復古者將母摩娑其
B29n0160_p0242a20║下
B29n0160_p0242b01║（【詩】）過青溪王昌齡宅唐常建
B29n0160_p0242b02║青溪深不測隱處唯孤雲松際露微月清光猶為君茅屋
B29n0160_p0242b03║宿花影藥院滋苔文予亦謝時去西山鸞鶴羣
B29n0160_p0242b04║青溪草堂閒興南唐李建勳
B29n0160_p0242b05║牕外階連水松杉欲作林自憐趨競地獨有愛閒心素壁
B29n0160_p0242b06║題堪遍危冠醉不簪江僧暮相訪簾捲見秋岑
B29n0160_p0242b07║青溪宋馬光祖
B29n0160_p0242b08║人道青溪有九曲如今一曲僅能存江家宅畔成花圃東
B29n0160_p0242b09║府門前作菜園登閣自堪觀疊嶂汛舟猶可醉芳樽料應
B29n0160_p0242b10║當日皆無恙苕霅瀟湘不足言
B29n0160_p0242b11║青溪閣本梁江總故宅宋徐照
B29n0160_p0242b12║葉脫林稍處處秋壯懷易感更登樓日斜鍾阜煙凝碧霜
B29n0160_p0242b13║落秦淮水慢流人似仲宣思故國詩如杜老到夔州十年
B29n0160_p0242b14║前作金陵夢重撫闌干說舊遊
B29n0160_p0242b15║晚步清溪上明宋濂
B29n0160_p0242b16║溪色涵膏綠溶漾正堪餐十步九還辟清芬襲肺肝渚牙
B29n0160_p0242b17║既戢戢岸花亦戔戔潔漚近宜狎賁魴清可捫流念梁陳
B29n0160_p0242b18║際甲第繞其堧南澨綺錢結北津銅網繁倒景浸寥曠蒸
B29n0160_p0242b19║氣濕鉛丹有時作清遊肅舲輸軒尊泛爵溢朱組簉筵到
B29n0160_p0242b20║蟬冠荊偈逞妍曲秦𧰟發清彈唯恐懸象墮不憂芳年單
B29n0160_p0243a01║繁華隨逝水崇替起哀歎黃鳥背人飛響入華林園
B29n0160_p0243a02║清溪明焦竑
B29n0160_p0243a03║宛轉清溪步扁舟曲曲通竹煙籠罨畫花雨澹冥濛𧰟雪
B29n0160_p0243a04║歌蟬墮澄金酒蟻空良遊不知倦遙夜水雲中
B29n0160_p0243a05║（小剎）迴光寺（古剎）
B29n0160_p0243a06║在都城南隅中城地東北去所領鷲峰寺一里梁天監
B29n0160_p0243a07║間創蕭子雲飛白大書寺額名蕭帝寺唐保大中改法
B29n0160_p0243a08║光寺宋太和中改鹿苑寺一云鷲峰是其址今互存之
B29n0160_p0243a09║國朝永樂間有迴光大士自西域至重建改今額寺在
B29n0160_p0243a10║教坊內道所必由今為另闢他塗復有孔雀道堂寶塔
B29n0160_p0243a11║諸菴悉移徙之而淨穢於此始別云
B29n0160_p0243a12║【殿堂】山門（壹座）金剛殿（壹楹）右關聖殿（叄楹）右大悲殿（伍楹）右天
B29n0160_p0243a13║妃殿（壹楹）正殿（叄楹）左五顯殿（叄楹）伽藍殿（壹楹）右玄帝殿（叄楹）
B29n0160_p0243a14║祖師殿（壹楹）藏經閣（叄楹）左觀音殿（叄楹）右地藏殿（叄楹）禪堂
B29n0160_p0243a15║（陸楹）僧院（肆房）基址伍拾丈（東至徐府園　西至官街　南至紙匠營　北至官街）
B29n0160_p0243a16║（【文】）鹿苑寺記略宋元絳
B29n0160_p0243a17║金陵氣王三百年聲明文物與時隆替中間惟蕭梁折節
B29n0160_p0243a18║以佞佛故佛之廟貌充斥江表都城巽維直淮里所有精
B29n0160_p0243a19║舍焉紫峰紆餘反宇欲翔盤高孕虛含吐萬景望之輝然
B29n0160_p0243a20║如修虹亘霄丹碧相發殿有聖像即山而成追琢之功極
B29n0160_p0243b01║其精玅案輿地志不知從昔之名但後人以帝氏目之黃
B29n0160_p0243b02║旗運歇勢勝故在閏唐攘據因其跡而增華易榜法光標
B29n0160_p0243b03║為勝概聖朝混一書軌以三代文教蕭勺宇內四聖累洽
B29n0160_p0243b04║浸厚福於生民梵剎禪林容仍舊物而兹寺𡸁阤瘁焉不
B29n0160_p0243b05║支己卯春寺僧募大姓杜德明出褚金五十萬程工就其
B29n0160_p0243b06║址起高廣殿水槷不移棼撩有嚴光輝復還風物異態又
B29n0160_p0243b07║粉繪釋迦文相即山塑十六大尊者生生之供稱是該僃
B29n0160_p0243b08║其秋告成乃作鍾唄蒲飱以落之道俗和會圜視作適青
B29n0160_p0243b09║溪之水木鍾阜之雲物來入軒戺相為澄曠都人詫焉有
B29n0160_p0243b10║條其狀而至者會同閈趙郡李君從事海瀕謂余有一日
B29n0160_p0243b11║之雅授簡不腆且曰欲以新志累子追惟勝冠筮仕彼都
B29n0160_p0243b12║與故濮陽吳嗣復昌卿並遊其地霑醉撫翰刻名楹間晦
B29n0160_p0243b13║明颷馳蓋四十八甲子老龍死矣靈光巋然齎咨舊游怳
B29n0160_p0243b14║若夢覺今之辱請可沒其媺乎月而日之庶以傳久康定
B29n0160_p0243b15║二年三月八日記
B29n0160_p0243b16║重修迴光寺碑畧明太常少卿浚儀邢一鳳
B29n0160_p0243b17║夫收神長寂內境顯昭融之像斂照無為靈臺長智慧之
B29n0160_p0243b18║芽頭頭是道重重發光故色與空並列內即外以無殊此
B29n0160_p0243b19║金陵迴光寺之所由名也寺在梁天監為蕭帝寺在宋太
B29n0160_p0243b20║和為鹿苑寺東繞秦淮之通壑西屬周處之崇臺萬雉之
B29n0160_p0244a01║城南臨雙鳳之闕北拱延袤數里勝槩一方斷碑於贔屭
B29n0160_p0244a02║之形磨文照蝌蚪之蹟雖代遠而傳疑實據是而徵信唐
B29n0160_p0244a03║之中葉遽厄兵燹續經補葺僅存數畆迨我　國朝永樂
B29n0160_p0244a04║初有廻光禪師者生由西域來届中州推五衍以緣聰喆
B29n0160_p0244a05║慧日重輪即群有以拯墊昬慈雲大蔭杯屢渡於龍江錫
B29n0160_p0244a06║爰止於鹿苑時　大報恩寺告成以羨餘修𩛙此寺因改
B29n0160_p0244a07║稱今額焉及　武帝南巡駕幸兹藍忽有一僧從寺而出
B29n0160_p0244a08║上與談道圓對不窮其偈曰可惜幽虛青蓮地不見廻光
B29n0160_p0244a09║舊主人書竟俄失所在　皇帝悟曰豈所謂廻光禪師者
B29n0160_p0244a10║耶　命西域僧繙印度真文以識其事由是緇素稍𣸪崇
B29n0160_p0244a11║信云嘉靖甲子僧雲谷講經于堂遠企清芬每深於邑緬
B29n0160_p0244a12║懷高躅欲象來儀撝匠氏以開金容引緇衣而瞻睟表至
B29n0160_p0244a13║誠交感寶相業成思丈室為安居慨兹宇之日敝居無何
B29n0160_p0244a14║而示寂惜有志而未遑奄忽春秋益漸傾圮仰微兼棟俯
B29n0160_p0244a15║乏完廉垔剝黝沈廊蕪壁蘚嗟乎金剛無性固假修為而
B29n0160_p0244a16║瓦礫有情能亡銷歇者哉是以奕世闕然難乎貫舊曠時
B29n0160_p0244a17║胥應曷厭維新主僧方祥踵雲老之遺風揖光師之懿範
B29n0160_p0244a18║刻意重修苦心創募掄材神運勼匠子來禪棲穩而無事
B29n0160_p0244a19║荊班象設嚴而何煩茨庇既成堂構𣸪事永圖於以昭引
B29n0160_p0244a20║苾蒭甄陶法器尊延珪璧培養善根嗚呼舉墜典于已隳
B29n0160_p0244b01║後先交𦴤續真詮于垂盡淨染皆融闍黎之軌範常存鷲
B29n0160_p0244b02║嶺之煙霞如故則兹寺也燈燈相續光燭陪都鉢鉢相傳
B29n0160_p0244b03║風流　帝域豈如徒誇蕭寺之名未覩鹿苑之勝也哉
B29n0160_p0244b04║萬曆改元歲孟春記
B29n0160_p0244b05║（小剎）千佛寺
B29n0160_p0244b06║在都城聚寶門內中城水軍所地東北去所領鷲峰寺
B29n0160_p0244b07║二里洪武初建歲久傾圮近重修
B29n0160_p0244b08║【殿堂】山門（叄楹）三聖殿（叄楹）大佛殿（伍楹）僧院（壹房）禪堂（叄楹）基址
B29n0160_p0244b09║叄畆
B29n0160_p0244b10║（小剎）大中正覺菴
B29n0160_p0244b11║在都城內中城大中橋南去所領鷲峰寺二里
B29n0160_p0244b12║【殿堂】山門（叄楹）佛殿（叄楹）僧院（壹房）基址貳畆（東至宮街　南至李家房　西
B29n0160_p0244b13║至官街　北至丘家房）