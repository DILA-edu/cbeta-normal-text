B29n0160_p0247a01║
B29n0160_p0247a02║
B29n0160_p0247a03║
B29n0160_p0247a04║
B29n0160_p0247a05║
B29n0160_p0247a06║
B29n0160_p0247a07║
B29n0160_p0247a08║
B29n0160_p0247a09║
B29n0160_p0247a10║
B29n0160_p0247a11║金陵梵剎志卷二十四
B29n0160_p0247a12║（中剎）普緣寺（古剎　勑賜）
B29n0160_p0247a13║在都城西北神䇿門內北城地南去所統天界寺十五
B29n0160_p0247a14║里晉名耆闍寺成化十九年僧能智重修奏　賜今額
B29n0160_p0247a15║所領小剎曰唱經樓普賢菴
B29n0160_p0247a16║【殿堂】金剛殿（叄楹）正佛殿（伍楹）毘盧閣（叄楹）玄帝殿（叄楹）僧院（柒房）
B29n0160_p0247a17║基址捌畆（東至官街　南至營房　西至城牆　北至內廠田）
B29n0160_p0247a18║【人物】【陳】安廩（有傳略）
B29n0160_p0247a19║（【傳】）耆闍寺安廩傳略高僧傳
B29n0160_p0247a20║釋安廩玅思滔玄怡心届寂製入神書一首洞曆三卷青
B29n0160_p0247b01║鳥之道莫不傳芳廩幼而聰穎獨悟不羣攝以典教業遂
B29n0160_p0247b02║多通而性好老莊早達經史又善太一之能并解孫吳之
B29n0160_p0247b03║術是以才藝有功文武清播仍欲披榛問隱蓽門圭竇而
B29n0160_p0247b04║虛懷機發體悟真權年二十五啟勑出家乃遊方尋道北
B29n0160_p0247b05║詣魏國於司州光融寺容公所採習經論容律訓嚴凝肅
B29n0160_p0247b06║成濟器并聽嵩高少林寺光公十地一聞領解頓盡言前
B29n0160_p0247b07║深味名象並畢中意請業之徒屢申弘益梁泰清元年始
B29n0160_p0247b08║發彭沛門人擁從還届揚都武帝敬供相接大陳御㝢永
B29n0160_p0247b09║定元年春乃請入內殿手傳香火接足盡虔長承戒範有
B29n0160_p0247b10║勑住耆闍寺給講連續既會夙心遂欣久處世祖文皇又
B29n0160_p0247b11║請入昭德殿開講大集樂說不窮重筵莫擬孝宣御曆又
B29n0160_p0247b12║於華林園內北面受道闡化涉勞因以搆疾至德元年建
B29n0160_p0247b13║寅之月遷化于房皇心惻悼賻贈有加即以其月窆於開
B29n0160_p0247b14║善之西山門人痛其安放士庶失其歸依矣
B29n0160_p0247b15║（【詩】）陪衡陽王遊耆闍寺陳張正見
B29n0160_p0247b16║甘棠聽訟罷福宇試登臨兔苑移飛葢王城列玳簪階荒
B29n0160_p0247b17║猶累玉地古尚填金龍橋丹桂偃鷲嶺白雲深秋窻被旅
B29n0160_p0247b18║葛夏戶響山禽清風吹麥壟細雨濯梅林
B29n0160_p0247b19║與張折衝遊耆闍寺唐孟浩然
B29n0160_p0247b20║釋子彌天秀將軍武庫才橫行塞北盡獨步漢南來貝葉
B29n0160_p0248a01║傳金口山樓作賦開因君振嘉藻江楚氣雄哉
B29n0160_p0248a02║（小剎）唱經樓
B29n0160_p0248a03║在都城內北門橋北城地北去所領普緣寺　里　國
B29n0160_p0248a04║朝　仁孝太后建經樓唱念佛曲化導愚氓嘉靖庚寅
B29n0160_p0248a05║僧惠曉募緣重葺
B29n0160_p0248a06║【殿堂】唱經樓（壹楹）小佛殿（叄楹）僧院（壹房）基址貳𤱔（東至官街　南至官街
B29n0160_p0248a07║　西至官街　北至劉家房）
B29n0160_p0248a08║（小剎）普賢菴
B29n0160_p0248a09║在都城內北城通賢橋地西北去所領普緣寺　里
B29n0160_p0248a10║【殿堂】山門（叄楹）正佛殿（叄楹）僧院（壹房）基址壹𤱔（東至官街　南至官街
B29n0160_p0248a11║　西至梅府　北至官街）