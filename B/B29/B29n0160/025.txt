B29n0160_p0248b01║
B29n0160_p0248b02║
B29n0160_p0248b03║
B29n0160_p0248b04║
B29n0160_p0248b05║
B29n0160_p0248b06║
B29n0160_p0248b07║
B29n0160_p0248b08║
B29n0160_p0248b09║
B29n0160_p0248b10║
B29n0160_p0248b11║金陵梵剎志卷二十五
B29n0160_p0248b12║（中剎）吉祥寺（古剎　勑賜）
B29n0160_p0248b13║在郭城東北定淮門內北城水軍左衛地南去所綂天
B29n0160_p0248b14║界寺十三里勝國時為天妃廟永樂初奏建改寺萬曆
B29n0160_p0248b15║間僧具慶募修按金陵志宋有吉祥寺治平二年賜額
B29n0160_p0248b16║疑即此
B29n0160_p0248b17║【殿堂】金剛殿（叄楹）天王殿（叄楹）天妃殿（叄楹）左鐘樓（壹座）大佛殿
B29n0160_p0248b18║（伍楹）方丈（壹所）僧院（陸房）【禪堂】（叄楹）基址叄拾伍丈（東巷
B29n0160_p0248b19║　宮街　西至官街　北至古林菴）
B29n0160_p0248b20║（【文】）重修吉祥寺碑明修撰秣陵焦竑
B29n0160_p0249a01║葢聞知言說之本空者因言可以闡教了色相之無礙者
B29n0160_p0249a02║即相可以明真故僧會遊吳法蘭入洛精廬表於南國招
B29n0160_p0249a03║提創自東都詎非以竹林檀閣目擊道存柰苑祗園因敬
B29n0160_p0249a04║生悟者哉或者謂理超生滅之界即建立皆有漏之因道
B29n0160_p0249a05║絕形識之封則像教非無為之旨是又一隅之淺智非通
B29n0160_p0249a06║人之大觀者矣何者法之為言也貫有無等空色融理事
B29n0160_p0249a07║混中邊諸佛體之則三菩提菩薩修之則六度行海會變
B29n0160_p0249a08║之為水龍女獻之為珠天女散之為無着花善友求之為
B29n0160_p0249a09║如意寶故風柯月渚總露機鋒蘚徑蘿龕咸提宗趣豈以
B29n0160_p0249a10║象巖窈窕非解脫之玄宗龍藏森嚴悖尸羅之玅躅者哉
B29n0160_p0249a11║吉祥禪寺者勝國時天妃廟在焉北接鳳凰之嶺形勢逶
B29n0160_p0249a12║迱南亘清涼之山几按迴薄東則鍾陵標舉雲赮之所出
B29n0160_p0249a13║沒西則馬鞍低控江濤之所激蕩兼之修竹萬箇挾淇園
B29n0160_p0249a14║之遺蹟蒨桃千樹藏武陵之舊事誠南都幽勝處也永樂
B29n0160_p0249a15║初增置為寺　朝廷降敕護之正統辛酉住持智能復加
B29n0160_p0249a16║修葺迨今百四十年矣開林薙草古非乏人紐業承基久
B29n0160_p0249a17║難其續尋至榱椽漸毀經像無依此緇素之所共惜人天
B29n0160_p0249a18║之所興歎也釋真慶者一心凝練五眾宗推萬曆以來總
B29n0160_p0249a19║持兹寺傷智幢之欲折愳戒寶之將沉矢志選材庀徒作
B29n0160_p0249a20║室時則景仰者聞風助道效力者說以忘勞重開方便之
B29n0160_p0249b01║門大啟圓明之域遂令三身兢爽四殿肇新雲退寒巖出
B29n0160_p0249b02║鈴閣山堂之妙月來湛水現鍾臺壠樹之奇葢不必借座
B29n0160_p0249b03║燈王請飯香土而洛水璽書之頌芳園華葢之祠庶幾其
B29n0160_p0249b04║不墜已是役也徐君承宗顧君其言李君紹者提萬戶之
B29n0160_p0249b05║矦印𢍆三乘之聖諦率眾相工既殫厥力詣余謀伐石紀
B29n0160_p0249b06║之余也佩伽佗之一丸飲䅶池之八味高談寥一古則愧
B29n0160_p0249b07║漆園翁深入不二今則非維摩詰第以遺民棲荊於蓮社
B29n0160_p0249b08║玄風拾橡於檮林嘗沐無緣之慈忻觀可人之業寓言頌
B29n0160_p0249b09║禱敢辭篆刻之勤垂示來兹永作津梁之助其詞曰攸攸
B29n0160_p0249b10║法界芒芒品類智惠停輈無明縱轡癡城恚海情笯意率
B29n0160_p0249b11║疇擊其蒙疇覺其寐（其一）猗歟大雄乘運而興高披六度玅
B29n0160_p0249b12║演三乘開兹闇室示以心燈聲聞色見彼岸同登（其二）大教
B29n0160_p0249b13║陵夷枝分𣲖衍正法曰深像教曰淺二諦既徧一如誰顯
B29n0160_p0249b14║方廣終湮真空莫演（其三）誰能獨悟種智都圓思超繫表道
B29n0160_p0249b15║照機前拈草建剎指栢叅禪即相即實何白何玄（其四）翹翹
B29n0160_p0249b16║鳳山名藍夙敞無平不陂有復斯徃昔也莊嚴今兹灌莽
B29n0160_p0249b17║像設蕭疎停驂遠想（其五）有美僧英重啟香臺事從緣合緣
B29n0160_p0249b18║因善胎千光霧動七淨赮開蘭山桂水於焉裴徊（其六）夙仰
B29n0160_p0249b19║蛾眉忻聞鷲嶺其風可羨修途難騁館宇新開薰修日引
B29n0160_p0249b20║戒月悲花目瞻心領（其七）經行宴坐松門蕙樓無金可繪有
B29n0160_p0250a01║石堪留銘題翠琰字勒銀鉤願見聞者同乘智舟（其八）　萬
B29n0160_p0250a02║曆十年壬午仲冬
B29n0160_p0250a03║
B29n0160_p0250a04║
B29n0160_p0250a05║
B29n0160_p0250a06║
B29n0160_p0250a07║
B29n0160_p0250a08║
B29n0160_p0250a09║
B29n0160_p0250a10║