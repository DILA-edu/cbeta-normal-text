B29n0160_p0283b11║金陵梵剎志卷三十三
B29n0160_p0283b12║（次大剎）牛首山弘覺寺（古剎　勅賜）
B29n0160_p0283b13║在都城外去聚寶門三十五里所統報恩寺三十三里
B29n0160_p0283b14║南城建業鄉牛首山梁天監間司空徐度建名佛窟寺
B29n0160_p0283b15║乾道志云福昌院本資善院在牛頭山前古長樂寺基
B29n0160_p0283b16║與延壽院相隣唐天祐中置南唐後主改今額宋太平
B29n0160_p0283b17║興國中改崇教寺　國初仍名佛窟正統間改弘覺陳
B29n0160_p0283b18║內翰沂有云牛頭幽棲寺即弘覺寺今又別有幽棲祖
B29n0160_p0283b19║堂寺豈即弘覺所分出耶山為祖融大師開教處即牛
B29n0160_p0283b20║頭宗入寺歷石磴百級名白雲梯又磴數十凡三殿至
B29n0160_p0284a01║佛闕銀杏一株圍餘二丈庭陰覆幾遍殿左為方丈公
B29n0160_p0284a02║塾齋堂從方丈左折有大浮圖七級緣石徑而上為觀
B29n0160_p0284a03║音閣又上為兜率崖即捨身臺乃東峰最高處萬仞壁
B29n0160_p0284a04║立崖下有地湧泉甚清徹折而西為文殊洞山之脊介
B29n0160_p0284a05║兩峰間有昭明飲馬池從西峰下為辟支洞洞前有小
B29n0160_p0284a06║方塔洞右有安初洞煤洞西下為禪堂內有浮圖倒影
B29n0160_p0284a07║從門隙暎照及丹竈自然生風俱奇絕不可解丁未歲
B29n0160_p0284a08║禪堂公塾金剛殿俱修葺臺殿因石壁為上下嚴麗層
B29n0160_p0284a09║複翼然天闕云所領小剎曰慈相寺外承恩寺通善寺
B29n0160_p0284a10║廣緣寺三山寺圓通寺佑聖菴資福寺靜明寺
B29n0160_p0284a11║【殿堂】大山門（洞門壹座）金剛殿（伍楹）左右碑亭（貳座）天王殿（叄楹）正
B29n0160_p0284a12║佛殿（柒楹）左觀音殿（叄楹）右輪蔵殿（叄楹）後佛殿（叄楹）左伽藍
B29n0160_p0284a13║殿（叄楹）右祖師殿（叄楹）方丈（拾肆楹）公學（貳大楹）齋堂（五大楹）臥
B29n0160_p0284a14║佛閣（叄楹）蔵經殿（伍楹）舍利塔（柒級）文殊殿（叄楹）辟支殿（叄楹）方
B29n0160_p0284a15║塔（壹座）彌勒殿（叄楹舊為三茅殿）僧院伍拾肆房（食糧牒僧柒拾名　食糧
B29n0160_p0284a16║學僧叄拾名）寺基週圍貳拾壹里零叄拾步（東至本寺白石坑　南至
B29n0160_p0284a17║趙庫村　西至文殊嶺頂　北至太子嶺脚）【禪堂】大門（壹楹）禪堂（伍楹）左右十
B29n0160_p0284a18║方堂（陸楹）接引閣（叄楹）華嚴樓（伍楹　樓下即齋堂）彌勒閣（叄楹　閣下即
B29n0160_p0284a19║淨業堂）蔵經閣（叄楹）養老堂（叄楹）厨庫茶寮（共拾貳楹）
B29n0160_p0284a20║【公產】蓮花等圩（丈過實在田地山塘共陸百陸拾陸畆壹分伍厘）【禪堂】東圩併
B29n0160_p0284b01║施捨（丈過實在田地山塘共貳百壹拾叄畝捌分陸厘）
B29n0160_p0284b02║【山水】牛頭山（高一百四十丈週四十七里雙峰如牛頭故名又名天闕山晉時欲立闕大興中議
B29n0160_p0284b03║者皆言漢司徒義興許彧墓二闕高壯可徙施之王茂弘弗欲後陪乘出宣陽門南望牛頭山兩峰指曰
B29n0160_p0284b04║此天闕也豈煩改作帝從之出文選注　陸倕石闕銘有云假雙闕于牛頭託遠圖于傳望　宋建炎中
B29n0160_p0284b05║岳飛敗兀术設伏寺內牛山自　仁宗遊後山乃再有　武帝事　武皇帝南巡時曾駐蹕茲山江彬扈
B29n0160_p0284b06║從實蓄異謀是夕山為之鳴三軍驚呼彬謀遂寢）兜率巖（一名捨身臺在東峰之陽由石磴盤
B29n0160_p0284b07║旋以上壘石為浮圖遊人每繞之臺下有殿被火毀今復建有小殿面視無蔽）文殊洞（在兜率巖
B29n0160_p0284b08║右容可一二人僧搆重樓覆其間名文殊閣檻外巨樹一凭欄坐眺則清影蔚薈）辟支洞（在西
B29n0160_p0284b09║峰前廣踰文殊之一高倍之洞前有殿殿左有方塔）安初洞（俗名野猪洞在辟支洞右路險而僻
B29n0160_p0284b10║知至者鮮）煤洞（在安初洞右深入窈窅上聳巨壁傍庋一石遠望甚隆近視則側有如龕狀可蔵一
B29n0160_p0284b11║人）地湧泉（在兜率巖下數百步泉自石坎中出深二尺許纖淫縷浸色味俱絕俗以龍王呼之）
B29n0160_p0284b12║飲馬池（在山上兩峰間遊人自後來者所經舊傳梁昭明太子遊山時飲馬於此）白龜池
B29n0160_p0284b13║（在天王殿左）虎瓟泉（在白龜池右）錫杖泉（在東峰巔大不盈尺亦坎石）太虛
B29n0160_p0284b14║泉（在兜率巖石壁下）芙蓉峰（山南）雪梅嶺（山南）
B29n0160_p0284b15║【古蹟】文杏（在大雄殿前圍可三四尺曾經火燬痕猶在）塔影（在文殊洞下影入禪堂隙中倒
B29n0160_p0284b16║掛几席陰晴不改）丹竈（禪堂內有竈投以薪火風自內生甚熾烈須㬰㸑熟如去薪火風即止今
B29n0160_p0284b17║見用之）石鼓（峰之北有石如臥鼓中虛可坐十人吳呼為石鼓天欲雨則石鼓自鳴）唐浮
B29n0160_p0284b18║圖（大曆元年代宗因感夢勅修七級浮圖相峙東西峰頂）石窟　石鉢（山下有辟支佛
B29n0160_p0284b19║窟宋大明中移郊壇于山之東峰執事者導從百餘人由兩峰石窟見一僧趺坐問之忽無所有但遺錫
B29n0160_p0284b20║杖香爐瓶盂而已至徐度建寺因名佛窟有石鉢形甚古唐神龍初併寶公履取入長安）
B29n0160_p0285a01║【人物】【唐】法融（一祖有記傳）智巖（二祖有傳略）慧方（三祖有傳）法持（四祖有傳）
B29n0160_p0285a02║智威（五祖有傳）慧忠（六祖有傳略）玄素（有碑銘）僧徵（漢安僧少為隸後舍宿𭆞
B29n0160_p0285a03║禪有悟說法都下叢林仰之久居牛頭後遷太岡慈善寺感山神讓地所著有雲巢集）文曉（秣稜
B29n0160_p0285a04║僧以文學馳名嘗和山居詩又欲買船往來秦淮新林著船居詩內一首云性舵心篙體是船隨波逐浪
B29n0160_p0285a05║自安然裝風載月無窮盡納聖容凡有萬千歷遍無為真靜海衝開有象妄情川閑來泊在菩提岸壓碎
B29n0160_p0285a06║蟾光水底天）【明】永傑（青城僧　國初時住牛頭山日惟默坐會　仁宗出獵時見而問之傑起
B29n0160_p0285a07║亹論後人問之曰見　天子不言更待何時　仁祖許他日為造寺與同宿兜率巖一夕後不久化去遂
B29n0160_p0285a08║不果嘗有二詩云月在水中撈不上幾回戳碎水中天夜深山寺開心坐月自飛來到面前掃盡空堦雨
B29n0160_p0285a09║後苔月明延憶獨徘徊已知明日非今日轉使情懷撥不開）【附叅講棲覽】博陵王
B29n0160_p0285a10║　蕭元善（邑宰）
B29n0160_p0285a11║御製僧智輝牛首山庵記　洪武十年四月
B29n0160_p0285a12║洪武十年夏四月有僧自遼之金山越海而來其僧關內
B29n0160_p0285a13║人姓王氏某歲出家于某寺受業于某師師與其名曰智
B29n0160_p0285a14║輝字曰朗然其智輝慇懃於座下周旋若干年後長成志
B29n0160_p0285a15║在東遊元都果而行之得達至某寺某年拜指空於某寺
B29n0160_p0285a16║未幾大將軍兵下中原入胡都智輝東往欲渡鴨綠閱金
B29n0160_p0285a17║剛山未遂初志而留禪金山其地北接曠漠彼處人少寡
B29n0160_p0285a18║禮義尚殺伐况人徙氊廬而北行深入酷寒智輝自思此
B29n0160_p0285a19║處地方每歲未秋勁風先至三冬江海為之合氷山川雪
B29n0160_p0285a20║凝平地丈餘智輝乃曰非茹腥羶而不能居此方今中國
B29n0160_p0285b01║有君萬姓寧家當此之際吾不歸而奚往于是乎持錫星
B29n0160_p0285b02║奔攝雲山而西向四月渡滄海於登萊當月至京師朕召
B29n0160_p0285b03║見之與語其僧問答聰敏豁然有丈夫之氣豈比泛泛之
B29n0160_p0285b04║徒于是　勅住天界使寧神以禪居未三月乃曰吾日中
B29n0160_p0285b05║一食樹下一宿今居大廈坐食煩人豈不福將薄而禍臻
B29n0160_p0285b06║乞居山僻處願得力耕火種自為生計以度天年實吾初
B29n0160_p0285b07║志也於是許之不旬日其僧來謁而辭　賜齋于西華門
B29n0160_p0285b08║上朕謂僧曰爾今既往同行者幾曰同行者有天界蔣山
B29n0160_p0285b09║二住持曰送行乎曰然於戲美哉世之學業者如二山之
B29n0160_p0285b10║住持雖非通漏之軰其尋常之僧遇之安有相待若是耶
B29n0160_p0285b11║今爾僧向後果堅貞於釋氏其名必不朽矣特為之記
B29n0160_p0285b12║藏經護勅（文同報恩）　正統十年二月十五日
B29n0160_p0285b13║（【文】）牛首山崇教寺辟支佛塔記略宋僧普莊
B29n0160_p0285b14║牛首雙峰高插雲漢實金陵之巨屏東夏之福地林樹葱
B29n0160_p0285b15║鬱泉石相映聖賢大士多所棲宅故宋明帝嘗問道林誌
B29n0160_p0285b16║云牛首有何神聖曰文殊領一萬菩薩各居于此又辟支
B29n0160_p0285b17║迦入定之所即稱為佛窟寺上有巖洞幽濬磅礡中鏁真
B29n0160_p0285b18║隱世傳辟支宴坐之洞也西竺曰辟支迦唐云緣覺因觀
B29n0160_p0285b19║十二因緣而覺性明悟又云獨覺觀四時之凋變知諸識
B29n0160_p0285b20║之何依無師自悟稱之獨覺其或靈山隱秀名洞棲真因
B29n0160_p0286a01║其所居即為化境矣天聖年中僧德銓戮力自効遍募檀
B29n0160_p0286a02║信欲於山頂建造磚塔以標勝跡乃有信人高懷義集眾
B29n0160_p0286a03║力成之即於洞前按圖定址審曲面勢下葬舍利上建塼
B29n0160_p0286a04║塔總高四丈五尺中安辟支佛夾苧像一軀粹容儼若寶
B29n0160_p0286a05║塔高妙瞻者罔不發菩提心長干圓照大師普莊因覩斯
B29n0160_p0286a06║善合掌讚嘆云爾皇祐二年歲次庚寅春三月三日起工
B29n0160_p0286a07║八月望日落成後三日謹記
B29n0160_p0286a08║牛首山佛窟寺建佛殿記略明太子少師吳郡姚廣孝
B29n0160_p0286a09║牛首山在鍾山之南去都城不五十里山不甚高峻兩峰
B29n0160_p0286a10║相峙若牛頭出于雲表故曰牛首山是山也泉石清奇草
B29n0160_p0286a11║木偉秀天竺古師嘗巖棲穴止自昔名聞天下盖他山所
B29n0160_p0286a12║無有者浮屠氏樹梵剎立精舍以揚其靈勝與西北之清
B29n0160_p0286a13║涼西南之峨眉並為聖道塲地也佛窟寺不知肇基歲月
B29n0160_p0286a14║按南唐保大四年碑佛窟荒事垂二百餘年莫偶檀信李
B29n0160_p0286a15║先主惜其勝槩乃興修焉更宋與元至　國朝僅五百餘
B29n0160_p0286a16║載中間不知又幾興廢也楚罔寶師來主是寺化募眾檀
B29n0160_p0286a17║首建大殿五楹間輸材運甓皆以身先佑力者不呼而爭
B29n0160_p0286a18║至創始于永樂十年之春落成于十八年之春
B29n0160_p0286a19║牛首山佛窟寺興造記略明右覺義道遐
B29n0160_p0286a20║金陵都城之南少折而東三十里許兩峰對峙如雙闕然
B29n0160_p0286b01║即古之牛頭山今謂牛首山者是也山之腹有古梵剎倚
B29n0160_p0286b02║巖而居相傳其巖乃辟支佛窟因名茲剎曰佛窟寺焉盖
B29n0160_p0286b03║由宋初劉司空捐帑創造劉以其羨餘之力集錄佛經道
B29n0160_p0286b04║書內外諸史醫方圖符凡數千百卷總以七藏目之克奉
B29n0160_p0286b05║惟謹唐融禪師託迹幽棲時嘗從抄閱後罹延燎俱就煨
B29n0160_p0286b06║燼惟曬是典鉅石尚存迨今游觀者以為美談按佛窟幽
B29n0160_p0286b07║棲相去僅十五里二剎皆融祖親經過化六葉傳芳之所
B29n0160_p0286b08║然而佛窟之名海內獨稱其最豈非代有碩德聞人相繼
B29n0160_p0286b09║振起其間者歟　聖朝尊崇像教兹山一旦而有生氣緇
B29n0160_p0286b10║錫來歸遂成叢席永樂間住山因寶稍事繕修遽以年耄
B29n0160_p0286b11║築室投閑住持宗謙復募貲金拓故址而廣其締搆始於
B29n0160_p0286b12║宣德七年之首夏落成於十年乙卯之孟春其毘盧之閣
B29n0160_p0286b13║大雄之殿則尤極宏麗蓮趺猊座像以妥靈彩檻飛簷高
B29n0160_p0286b14║出雲表前聳三門翼之兩廡丈室禪房次第俱備夫吾西
B29n0160_p0286b15║竺聖人之法東漸以來精藍紺宇棊布星分殆徧區宇稽
B29n0160_p0286b16║諸其間替興成壞之迹接於人之耳目者固不可免若夫
B29n0160_p0286b17║毘盧法界則無物不具無處不周十虛匪礙而三際匪遷
B29n0160_p0286b18║苟非示以壞滅假以成就則何以植彼之福田運我之悲
B29n0160_p0286b19║智達此則熾然建立而奚涉有為泯然沈𡨋而寧滯空寂
B29n0160_p0286b20║土木之功金丹之餙孰謂牽於外務耶　宣德十年乙卯
B29n0160_p0287a01║五月日
B29n0160_p0287a02║重修辟支佛方塔記略明秣陵盛時泰
B29n0160_p0287a03║夫理示真詮本無生滅相標權設爰有廢興昔如來普度
B29n0160_p0287a04║眾生既以圓理而說法復以顯相而示教此窣堵波之建
B29n0160_p0287a05║所自有也維茲牛頭山弘覺寺者實文殊領眾之化區辟
B29n0160_p0287a06║支証果之初地故有磚塔一舖肇修於宋矩形鎮領規製
B29n0160_p0287a07║淩霄風鐸晨喧霜瓴夜滑予自曩年驚其將圮今歲七月
B29n0160_p0287a08║望承母張諱用設灌臘之虔以報資冥之福見有三際禪
B29n0160_p0287a09║師明通者杖錫來茲逝弘增餙仰祈十眾用紹厥功因其
B29n0160_p0287a10║所來資以經度金錢布施揮十百以如遺鏐楮盈簦視銖
B29n0160_p0287a11║毫而罔利積浹三旬予復再至仰瞻俯睇惕以易觀昔玄
B29n0160_p0287a12║度建寶閣于再生事昭龜史澄空瀉金身於三次績紀鑑
B29n0160_p0287a13║編以師方之盖亦同轍故為勒之貞䂥用傳有永　嘉靖
B29n0160_p0287a14║癸丑中秋日
B29n0160_p0287a15║牛首山禪堂華嚴閣碑明翰林修撰秣陵焦竑
B29n0160_p0287a16║若夫鷲嶺開圖雞林闡法朗玄珠於定水抵蒼璧于愛河
B29n0160_p0287a17║據五演以發揮盡四流而提挈足使迷方自曉蹇步同安
B29n0160_p0287a18║非大雄孰能當此者乎顧自義學繁興頓教日弛狥物情
B29n0160_p0287a19║之好徑忘大道之甚夷豈知迷悟異塗聖凡同體其悟也
B29n0160_p0287a20║即眾生為諸佛之本源其迷也即聖解為凡夫之坑塹情
B29n0160_p0287b01║生智隔力盡功圓故釋天之寶網不藉人為離垢之摩尼
B29n0160_p0287b02║匪從外得此之為義莫僃于華嚴矣始列毘盧法界既陳
B29n0160_p0287b03║普賢行海體用互徹依正交叅示當念之咸真信即心而
B29n0160_p0287b04║為佛俾披覽者若獲如意之珠食善見之果有求輙遂無
B29n0160_p0287b05║疾不瘳誠所謂諸佛之密因如來之真諦者乎迨夫摩騰
B29n0160_p0287b06║之至難陀之譯所謂尋師鹿苑抱帙猊臺豈以忘兔而守
B29n0160_p0287b07║蹄政欲因標而見月然而爭叅佛影徒侈說鈴悠悠者虛
B29n0160_p0287b08║歷僧祗皎皎者自纏法見詎非以秘密之玄宗下士大咲
B29n0160_p0287b09║究竟之微旨非人不行者哉牛頭弘覺寺者建鄴之名藍
B29n0160_p0287b10║也憑絕巘以䂓形俯長江而挺勝丹梯碧洞上𦊰藤蘿桂
B29n0160_p0287b11║廡松楹下飛泉溜遠瞻則千林接隰近睇而雙角昂霄盖
B29n0160_p0287b12║自王丞相指以示人融法師坐而進道遂以雄標江表法
B29n0160_p0287b13║紹曹溪百剎皈依九衢瞻禮若其琳臺聳照寶相分光有
B29n0160_p0287b14║類飛來無慙涌出銀龕幻影倒垂雁影之花石壁鐫經下
B29n0160_p0287b15║映龍宮之業是以黃旗晝徙紫盖宵臨　仁皇率文士以
B29n0160_p0287b16║品題　武皇慕嘉名而眺矚信息心之名蹟棲禪之勝地
B29n0160_p0287b17║也金陵釋定林者不礙居真甚深為寶憫茲盖縛大布津
B29n0160_p0287b18║梁謂非經曷以度世非閤曷以庋經乃建置禪堂之後榜
B29n0160_p0287b19║曰華嚴以全經貯焉于時繭足羸形大海桮浮之苦累時
B29n0160_p0287b20║積歲流沙懸度之勞願力既登信心彌廣以故淨財霧集
B29n0160_p0288a01║真眾星馳架險連榮因高積磴丹青映于菌閣銑鋈接乎
B29n0160_p0288a02║蓮宇遂使三十二好之相月朗毘耶八十一卷之文雷轟
B29n0160_p0288a03║震旦自非信格豚魚行瑩圭璧豈能動玄機于肹蠁成勝
B29n0160_p0288a04║業于須㬰勳邁布金德超掩髮是役也上人徵銘于余亡
B29n0160_p0288a05║何訪道亭州示疾而歿嗟乎見化靡常應身難駐繁霜旦
B29n0160_p0288a06║委陰風暮來隻履䬃其若空雙峰黯而無色命也如此人
B29n0160_p0288a07║其奈何今年春余結侶南郊尋真上剎但見樹藏[(毤-允+豕)-毛+生]于玉
B29n0160_p0288a08║葉鳥弄鳴于瓊音十種香泥瑤壇踊躍四依圓鏡飛閣翱
B29n0160_p0288a09║翔樹甘露于十方綿佛日于三際時移事異物在人非感
B29n0160_p0288a10║拂松之既遐傷社蓮之永謝言猶在耳死豈倍心爰竭鄙
B29n0160_p0288a11║衷式昭弘美庶幾玄甍湛䨴長垂蔽月之基彩筆縱橫欲
B29n0160_p0288a12║借淩雲之氣其詞曰猗歟聖言華嚴為統十萬正文百千
B29n0160_p0288a13║妙頌行海無涯法界斯總淵匠既遠妙義寢𢕄智燈欲晦
B29n0160_p0288a14║疑蘂時飛不有覺筏疇開悟機峩峩牛頭唐開淨國碧洞
B29n0160_p0288a15║棲霞丹丘抗月考室巖腰曾巢嶺脅有美開士卓錫來臻
B29n0160_p0288a16║弘新杰搆大演真乗迷雲盡斂法雨斯興寶坊赮起銀函
B29n0160_p0288a17║星布樹以妙梯登之覺路熒熒千燈迷方自悟既忻繩布
B29n0160_p0288a18║倐痛舟沈去來何在輪奐長新題銘貞琰敢詣靈津　萬
B29n0160_p0288a19║曆癸巳春
B29n0160_p0288a20║牛首山禪堂彌勒閣碑明翰林編修顧起元
B29n0160_p0288b01║原夫法身住世混今古于剎那之中實地超塵羅剎海于
B29n0160_p0288b02║隣虛之內剎那者無時之時先聖後聖不得而暌其際也
B29n0160_p0288b03║隣虛者無住之住麄界妙界不得而區其境也然而乗機
B29n0160_p0288b04║御物廻俗依真爰有次第出現之儀或示莊嚴隨報之蹟
B29n0160_p0288b05║是以兜率院內記慈氏以代興毘盧藏中現神樓而表瑞
B29n0160_p0288b06║無心非境境非境以皆心無境非心心自心而為境珠光
B29n0160_p0288b07║互徹全融彼是之形燈影同居不礙一多之相悟之者即
B29n0160_p0288b08║火宅而入室一彈指盡越階梯迷之者在法界而靣墻歷
B29n0160_p0288b09║僧祗莫窺門戶自非曼殊無師之智高揖四流善財無證
B29n0160_p0288b10║之修深窮六相斯則金襴霞綴空迷雞足之烟珠絡雲披
B29n0160_p0288b11║莫辨龍華之日其又誰能默證一心垂竢百世使覺城之
B29n0160_p0288b12║千仞再揭龍宮智地之雙扉重開鷲嶽者哉牛首山彌勒
B29n0160_p0288b13║閣者圓受上人之所剏也上人冥契性宗玄通法相同龕
B29n0160_p0288b14║龍象標慧月千雙峰匝地香花霔慈雲於萬壑謂天闕為
B29n0160_p0288b15║見在叢林之勝而彌勒乃未來賢刼之宗爰集淨緣同新
B29n0160_p0288b16║梵剎願海立則幽冥咸助其誠勝事興則人天共成其果
B29n0160_p0288b17║鳴鐘注剎如趨摩竭之宮效伎呈材似向毘耶之國於是
B29n0160_p0288b18║測圭眂墨塹壑夷峰驚版築之如雲訝經營于不日因高
B29n0160_p0288b19║積磴更昇百丈之梯駕險連楹飜倒三休之殿掛星斗而
B29n0160_p0288b20║旁日月競寫琱簷爍靁電而走虹霓爭扶繡拱斯已仰控
B29n0160_p0289a01║四天頫臨十地矣若夫金圖菌壁翠絡茄梁摩尼成半月
B29n0160_p0289a02║之形瑪瑙瑩明霞之色質多羅樹萃虎窟以為幢芬陀利
B29n0160_p0289a03║華偃龜池而作盖星垂櫩鐸霧引山罏斯實天台之嚴麗
B29n0160_p0289a04║靡渝魔殿之光明永蔽者也爾乃金儀載寫玊相弘開七
B29n0160_p0289a05║寶綱中遍現大千之影千葉蓮上尊居丈六之身水淨匍
B29n0160_p0289a06║持光涵娑竭香聞忉利風滿毘藍斯又何待證補處之一
B29n0160_p0289a07║生方伸擎跽越人間之三載蹔許經行者哉於是召延緇
B29n0160_p0289a08║侶翹仰慈顏花㲲朝鋪蓮鐙夜朗目㬝𧄼而不捨心悲喜
B29n0160_p0289a09║以交馳將同德生童子遞位位以推升普賢菩薩誓重重
B29n0160_p0289a10║而加行超兹無學門一扣而旋扄謝彼有情家一入而不
B29n0160_p0289a11║出斯亦可謂說大身即非大身非莊嚴是名莊嚴者矣方
B29n0160_p0289a12║冀入斯閣者妙觀身智圓照識心經河沙刼而不求世名
B29n0160_p0289a13║入寂滅海而能開眾目庶幾真身頓現時見異優曇之華
B29n0160_p0289a14║法界不遷普入等因陀之綱余既欽承淨域快陟靈峰爰
B29n0160_p0289a15║稽首以歸誠肆刳心而作頌其辭曰峩峩天闕大雄都之
B29n0160_p0289a16║飛觀攸啟曾厓兀聿如甒如甒惟石齒齒疇是布金吉祥
B29n0160_p0289a17║無上以肇厥祀厥祀維何天中之天阿逸多氏然照世鐙
B29n0160_p0289a18║作將來眼以怙亡子曼曼博夜羣魔競嬈挨抌攩秘爰樹
B29n0160_p0289a19║兹剎建大法幢為庇為止有來眾生或叩或瞻或目或指
B29n0160_p0289a20║乃至嬉戲或一攀楯延脰錯趾我知如來罔不攝受令大
B29n0160_p0289b01║歡喜若月印水若鏡印像緣法法爾剎網有盡惟此常住
B29n0160_p0289b02║不騫不阤一一微塵曷往弗攝在彼在此如是功德山頛
B29n0160_p0289b03║海墨罔克攸紀我乘佛力說此頌言以曙厥理天龍神鬼
B29n0160_p0289b04║人非人等勿替頂禮　萬曆二十九年辛丑孟秋
B29n0160_p0289b05║弘覺寺禪堂義田記明翰林修撰朱之蕃
B29n0160_p0289b06║盖聞化宣白業藉象教以示規繩旨洩玄𢕄待禪悅以登
B29n0160_p0289b07║覺照爰自西來啟秘法會月盛而日新致茲東土流慈緇
B29n0160_p0289b08║眾波興而雲湧九州五嶽選地鋪金一壑半巖因人樹果
B29n0160_p0289b09║譬之大海滙百川源派何分於鉅細猶夫三光曜萬古虛
B29n0160_p0289b10║白罔間於朝昏凡我有情欲窺無漏必先喜捨庶得慈航
B29n0160_p0289b11║匪徒破此貪慳實以資其持誦矧金陵佳麗六朝名勝常
B29n0160_p0289b12║存逮寶鼎奠安　二祖徽猷丕顯猗茲天闕鎮乃地維鐘
B29n0160_p0289b13║鼓撼風雲於九天貝梵傳潮音於百雉禪關舊闢來法侶
B29n0160_p0289b14║於東西南北之途齊供有恒剏福田于僧俗善信之眾各
B29n0160_p0289b15║損寶鏹同心者三百許人共選名區為田者頃半餘畆用
B29n0160_p0289b16║佐禪堂之一食聿貽永供于千秋慮盛舉彌久而就湮托
B29n0160_p0289b17║貞珉徵言而垂誡施財之苗裔瞻祖德而重興普濟之思
B29n0160_p0289b18║受供之僧徒享齊厨而咸起報稱之願雖非大乘超悟之
B29n0160_p0289b19║要領抑亦空門循修之善因也之蕃一再來游三復義舉
B29n0160_p0289b20║不辭蕪陋式紀休嘉滄海桑田世變密移而迷愚罔覺虛
B29n0160_p0290a01║舟夜壑貞常不毀而玄解維新火盡燈傳滅滅生生無已
B29n0160_p0290a02║已波橫舵定來來去去總休休寧隨隻履以俱西壁中面
B29n0160_p0290a03║目欲駕駟車而虛左方外機鋒無有成有法輪初轉兆萬
B29n0160_p0290a04║有以俱開非空不空滿月孤懸照真空而無改百寶聚如
B29n0160_p0290a05║塗足泥染着都無是處三花發似擊石火妙明元隔如來
B29n0160_p0290a06║况爾彈丸倐充供養稍存芥蒂孰證菩提吾願與來學有
B29n0160_p0290a07║徒𭣣鉢觀空而息有更期得無上具足趺坐喪我以忘年
B29n0160_p0290a08║庶幾捨無所捨取無所取眾生心即佛心視己非己視人
B29n0160_p0290a09║非人萬種見皆道見靡拘四大不障他山登斯堂而遠覽
B29n0160_p0290a10║大千味愚言而各尋歸一勿徒煩乎旅食憎多口於移文
B29n0160_p0290a11║萬曆二十八年庚子仲夏五月
B29n0160_p0290a12║冬遊記節文明翰林修撰羅洪先
B29n0160_p0290a13║三十日余與南山及盧子同遊牛首自鳳臺門出西臯使
B29n0160_p0290a14║人邀至萬歲寺午飯飯罷同步至祝禧寺晚觀楞伽經十
B29n0160_p0290a15║二日早僧一菴設齋供畢西臯別去余三人跨馬逶迤循
B29n0160_p0290a16║山而行有頃抵牛首至峻級處姑下馬古杉喬松蕭森屏
B29n0160_p0290a17║列循街而上至住持方丈中熟睡睡覺飯畢從方丈左折
B29n0160_p0290a18║登塔殿壁後依石壁左角有小徑緣石而上從石穴中出
B29n0160_p0290a19║上有小石塔石雨傍方平僅容人行名捨身崖余與南山
B29n0160_p0290a20║次第登之盧子股栗不敢上坐少頃復從石穴下由殿外
B29n0160_p0290b01║左折登憑虛閣又折而上入文殊洞出洞憑簷廊立夕陽
B29n0160_p0290b02║倒射廊中天光下臨遠近嵐烟映罩林木遠水橫帶暮鳥
B29n0160_p0290b03║分歸大奇景也出廊西右折橫過山腰有僧結茆菴獨坐
B29n0160_p0290b04║與之語亦稍知自謀者宛復而西觀辟支洞洞甚小且傾
B29n0160_p0290b05║仄下至禪堂已昏黑則聞龍溪至矣遂出相迎龍溪乃與
B29n0160_p0290b06║吳苕溪陳紀南趙尚莘同來飯罷同至禪堂分榻而坐已
B29n0160_p0290b07║而三人皆分宿各方丈余與南山龍溪連臥禪榻上因論
B29n0160_p0290b08║告子義襲之旨龍溪曰學問識得真性方是集義不然皆
B29n0160_p0290b09║落義襲矣余因請曰兄觀弟識性否龍溪曰全未因與南
B29n0160_p0290b10║山歎曰如此則非集義終日作何勾當可不省哉因各惕
B29n0160_p0290b11║然自懼初二日早起與諸公就禪堂前石室中閉門觀塔
B29n0160_p0290b12║影塔影從門孔中入倒懸向下無問陰晴皆得見之已而
B29n0160_p0290b13║轉方丈中飯飯罷各乘輿登眺而予與盧子從石徑上山
B29n0160_p0290b14║頂觀佛眼水水在石孔中甚清潔深數尺許而是石皆有
B29n0160_p0290b15║鉛鐵光盧子恐怖不敢近視余盤踞坐其上俯而下視崖
B29n0160_p0290b16║石千仞少頃登絕頂坐盤石上龍溪亦至北望鍾陵烟雲
B29n0160_p0290b17║幕其下獨露山頂若螺髻然週廻四顧廣漢無際龍溪咲
B29n0160_p0290b18║曰可謂下視八方矣余乘肩輿過獻花巖而龍溪南山先
B29n0160_p0290b19║入祖堂余與盧子觀諸嵓洞登芙蓉閣反視牛首山樓閣
B29n0160_p0290b20║秀麗若畵凭欄久之嵓僧邀宿以龍溪使人相促復由山
B29n0160_p0291a01║左轉入祖堂至則二兄以迷道下山適至寺寺僧海天延
B29n0160_p0291a02║入方丈設齊供畢同入禪堂觀諸僧煉魔皆數日夜始一
B29n0160_p0291a03║休因感悟自己悠悠處歸臥禪榻夜半請問善與人同之
B29n0160_p0291a04║旨龍溪曰善與人同是聖凡皆是平等如今纔說作聖便
B29n0160_p0291a05║覺與人異若看得聖人與愚夫愚婦稍有不同即非大聖
B29n0160_p0291a06║之學矣且曰天性原自平滿今汝縱是十分回頭用力俱
B29n0160_p0291a07║湊泊作平滿作平滿便是不平滿矣此皆機心不息所以
B29n0160_p0291a08║至此余默然領受初三日早飯罷同視嬾融洞洞中一石
B29n0160_p0291a09║書佛字乃四祖點化嬾融處余三四人依石而坐適有道
B29n0160_p0291a10║人唱道詞皆警世語令人心思泠然出洞觀無梁殿乃海
B29n0160_p0291a11║天所創歸方丈復設齋供罷各跨馬過嶺復入獻花岩二
B29n0160_p0291a12║公登陟余止茅菴中已而同下至禪堂中各占一席設禪
B29n0160_p0291a13║衣熟睡睡覺由翠濤軒玩竹又從寺左下磴下至方丈中
B29n0160_p0291a14║茶畢各上馬去是日恐天雨不復入祝禧寺遂由紅石山
B29n0160_p0291a15║經馴象門而西趨華嚴寺至則天復晴朗
B29n0160_p0291a16║遊獻花巖牛嶺記明南刑部尚書顧璘
B29n0160_p0291a17║牛首山與獻花巖對峙並金陵勝地在郊南二十五里許
B29n0160_p0291a18║陳氏孔彰居相近故主予軰相是遊自春凡三易約乃定
B29n0160_p0291a19║於四月十有二日曰雖雨必徃至日晨風颯然纖雨斷續
B29n0160_p0291a20║策馬出郭門徑趨花巖時避雨道傍農舍比至寺雨益急
B29n0160_p0291b01║侍御王君士招行後五里假盖野人乃獲至衣盡沾濕南
B29n0160_p0291b02║昌守羅君質甫先宿方山別墅濘不得至時孔彰食具亦
B29n0160_p0291b03║阻于途予三人躡屐登芙蓉閣高倚空際雲霧生自下方
B29n0160_p0291b04║疾風橫過開闔明晦倐忽萬狀木葉滴瀝懸澗泉落四壁
B29n0160_p0291b05║峭然莫聽人語相顧歎曰霽遊者安知此奇哉下飯僧寮
B29n0160_p0291b06║孔彰始至夜分遂連床臥談古今且寤且寐不知倦憊之
B29n0160_p0291b07║去體雨竟夜有聲衾枕皆潤薄寒襲人殊異城市其實身
B29n0160_p0291b08║臥雲霧中也晨起宿靄抹半峰間遠望巖崿如人新沐畢
B29n0160_p0291b09║露情采興不可遏遂乘馬沿嶺背為牛峰遊至則殘雨復
B29n0160_p0291b10║落不可登陟小飯天闕丈室徘徊睇望神遊萬峰之間乃
B29n0160_p0291b11║誦杜工部詩曰盪胸生層雲決眥入飛鳥殆為今日設乎
B29n0160_p0291b12║雨且止亦且暮遂別主僧出山夫兹遊值雨為勞然情景
B29n0160_p0291b13║奇勝亦復相稱乃知憂樂之方得失之跡固不可以意校
B29n0160_p0291b14║也
B29n0160_p0291b15║遊牛首山記明都穆
B29n0160_p0291b16║金陵多佳山牛首為最山據城之南初名牛頭以雙峰並
B29n0160_p0291b17║峙若牛角然佛書所謂江表牛頭是也晉王丞相導嘗指
B29n0160_p0291b18║曰此天闕也後又名天闕山云丁卯七月二十有三日吏
B29n0160_p0291b19║部主事顧華玉與予約客戶部員外郎黃子和朱升之國
B29n0160_p0291b20║學士陳魯南而予兒元翁侍焉遂共出鳳臺門南行十五
B29n0160_p0292a01║里至塘灣又南行十里度嶺又三里抵山舍西上二里達
B29n0160_p0292a02║弘覺寺門內二井其左曰白龜池右曰虎跑泉後僧以其
B29n0160_p0292a03║險更甃為井而虎泉尤清洌寺眾汲於此躋石級庭中銀
B29n0160_p0292a04║杏一株圍可二丈午食畢登浮圖至其巔有聯句詩經修
B29n0160_p0292a05║廊東行緣石魚貫上登觀音閣憑闌俯視苐見浮圖之尖
B29n0160_p0292a06║再上聞有捨身臺及辟支佛足跡以峻險不及觀下至兜
B29n0160_p0292a07║率巖空洞上突出如屋久之至文殊洞前有屋一楹眾復
B29n0160_p0292a08║聯詩書壁上既而登山之脊觀蕭昭明飲馬池徑可丈餘
B29n0160_p0292a09║冬夏不涸下而西至辟支洞廣差勝文殊石浮圖立其前
B29n0160_p0292a10║辟支舍利所藏處也老僧言少嘗見舍利放光今數十年
B29n0160_p0292a11║矣浮圖有石刻二其一宋皇祐二年記不著撰人中載誌
B29n0160_p0292a12║公答宋明帝語云昔辟支佛冬居於此其一乃如愚居士
B29n0160_p0292a13║詞字絕類黃太史居士殆隱逸之儔與西下經禪堂[〦/(句-口+方)]室
B29n0160_p0292a14║闔其門有竅如錢日光射浮圖影倒掛佛案紙上不可曉
B29n0160_p0292a15║也夜燕方丈予以倦睡去眾作詩角險至雞號乃罷二十
B29n0160_p0292a16║四日早出寺而南山路陟峻馬屢前𨚫時雲霧四興遙視
B29n0160_p0292a17║山足則日光在田禾黍映之繚黃縈碧如僧伽黎予笑語
B29n0160_p0292a18║三君不知身之在人間世也五里至獻華巖石益奇麗中
B29n0160_p0292a19║虛深可十步儼若堂宇相傳唐高僧嬾融嘗居其中有百
B29n0160_p0292a20║鳥獻華之異巖因以名山故有幽棲寺今廢成化間山東
B29n0160_p0292b01║僧道興至堅坐不動有財者樂為之施寺由是復興今名
B29n0160_p0292b02║華巖巖之南曰屯雲亭又南曰芙蓉閣閣嵌巖石登其上
B29n0160_p0292b03║羣峰攢簇悉在目睫山之最佳處也眾共飲焉北下僧廬
B29n0160_p0292b04║其扁曰無邊風月可坐眺遠又下有軒曰無塵仍賦詩又
B29n0160_p0292b05║二里出山是為記
B29n0160_p0292b06║遊牛首諸山記略明南刑部尚書吳郡王世貞
B29n0160_p0292b07║余耳建業牛首之勝者久矣至謂不陟牛首不為宦建業
B29n0160_p0292b08║而甫上事之月有八日大宗伯姜公少司㓂李公邀予與
B29n0160_p0292b09║大司㓂陸公少司徒方公遊焉抵山門日已下春緣坡而
B29n0160_p0292b10║上至金剛殿殿後有石階數之正得百級曰白雲梯梯盡
B29n0160_p0292b11║則為四天王殿殿後級如前而殺其半梯盡為大雄殿殿
B29n0160_p0292b12║後為毘盧殿毘盧者釋迦千丈報身也大雄之左方室曰
B29n0160_p0292b13║觀音右曰輪藏中為平除下俯天王殿除之左文杏樹高
B29n0160_p0292b14║可數十仞圍稱是百年前刼火不能燼非僧臘可擬已與
B29n0160_p0292b15║陸公稍西過一樓宿焉其前三楹樓也而後則踞巖為淨
B29n0160_p0292b16║室暎前榮而坐皎月當牖其東南連嶂紫翠百狀西南為
B29n0160_p0292b17║下方梅壟菜畦平楚細流一碧千頃與陸公對坐嗒然忘
B29n0160_p0292b18║此身之猶在塵世也凌晨起姜公李公要余飯方丈余與
B29n0160_p0292b19║談兹樓之勝乃出循東廓度崚嶒而上得文殊洞自然石
B29n0160_p0292b20║龕文殊像極猥小而外為重屋幕之不足當金剛窟萬之
B29n0160_p0293a01║一又東為辟支巖有塔附焉曰藏辟支佛舍利處也頗現
B29n0160_p0293a02║光怪余讀盛仲父記為一哂辟支獨覺也刼前迦葉佛有
B29n0160_p0293a03║之安得留舍利於支那殆是菩薩或高僧舍利耳又東為
B29n0160_p0293a04║捨身臺循松林而下觀所謂昭明太子飲馬池者一坎𮃼
B29n0160_p0293a05║耳水赤而濁僧云亦時涸三吳諸蹟多附之昭明亦妄也
B29n0160_p0293a06║出三門欲取道獻花巖肩輿出沒松影與虩日相照豐草
B29n0160_p0293a07║綠縟黃花錯出如綺繡可五里許得一嶺下輿𨚫望牛首
B29n0160_p0293a08║丹宮碧宇列嵌巖際下者若墜上者若綴帝釋天花城恐
B29n0160_p0293a09║不是過也循嶺而右稍降為祖堂盖融之後尊融為祖以
B29n0160_p0293a10║嗣信大師者前後殿閣頗整麗啜僧供而出復憇故嶺徘
B29n0160_p0293a11║徊不忍下乃循嶺而左稍降可里許得獻花巖故寺道傍
B29n0160_p0293a12║一深洞延袤將二丈塑融像其中僧盖云此融未見信大
B29n0160_p0293a13║師坐處也劉禹錫所稱皓雪蓮生巨蛇摧伏羣鹿馴聽正
B29n0160_p0293a14║其時也迨得法信師之後則不爾不落階級自不為鬼神
B29n0160_p0293a15║所窺道宣之所以不敢望三車也然融初不作有漏因後
B29n0160_p0293a16║乃日於丹陽負米一石八斗為眾法成此大剎能無與達
B29n0160_p0293a17║摩初祖示訓相倍耶要之融自得法之後猿鳥獻花亦可
B29n0160_p0293a18║不獻亦可作有為跡亦可不作亦可如未得法𨚫無一是
B29n0160_p0293a19║處僧導登山門前殿陟險坐芙蓉閣亦可以眺牛首俯下
B29n0160_p0293a20║方然迫仄殊不逮所聞還至報恩更衣別諸公時日猶未
B29n0160_p0293b01║下春云
B29n0160_p0293b02║（【傳】）牛頭山第一祖融大師新塔記唐劉禹錫
B29n0160_p0293b03║初摩訶迦葉受佛心印得其人而傳之至師子比丘凡二
B29n0160_p0293b04║十五葉而達摩得焉東來中華華人奉之為第一祖又三
B29n0160_p0293b05║傳至雙峰信公雙峰廣其道而岐之一為東山宗能秀寂
B29n0160_p0293b06║其後也一為牛頭宗顏持威鶴林徑山其後也分慈氏之
B29n0160_p0293b07║一支為如來之別子咸有祖稱燦然貫珠大師號法融姓
B29n0160_p0293b08║韋氏延陵人少為儒博極羣書既而嘆曰此仁義言耳吾
B29n0160_p0293b09║志求出世間法遂入句曲依僧晁改逢掖而緇之徙居是
B29n0160_p0293b10║山宴坐石室以慧力感通故旱麓泉湧以神功示現故皓
B29n0160_p0293b11║雪蓮生巨蛇摧伏羣鹿聽法貞觀中雙峰過江望牛頭頓
B29n0160_p0293b12║錫曰此山有道氣宜有得之者乃果與大師相遇性合神
B29n0160_p0293b13║授至於無言同躋至地密付真印揭立江左名聞九圍學
B29n0160_p0293b14║徒百千如水歸海由其門而為天人師者皆脉分焉顯慶
B29n0160_p0293b15║二年報身示滅道在後覺神依故山戒香不絕龕座未飾
B29n0160_p0293b16║夫豈不思乎盖神期冥數必有所待大和三年潤州牧浙
B29n0160_p0293b17║江西道觀察使檢校禮部尚書趙郡李公在鎮三閏百為
B29n0160_p0293b18║大備尚禮信古儒玄交修始下令禁桑門販佛以眩人者
B29n0160_p0293b19║而于真實相深達焉嘗謂大師象設宜從本教言自我啟
B29n0160_p0293b20║因自我成乃召主吏籍我月入得緍錢二十萬俾秣陵令
B29n0160_p0294a01║如符經營之三月甲子新塔成事嚴而工人盡藝誠逹而
B29n0160_p0294a02║山神來護願力既從眾心歸重造大龍像大會諸天聲香
B29n0160_p0294a03║之蘊如見如聞即相生敬幽明同感尚書欲傳信于後遠
B29n0160_p0294a04║命予志之夫上士解空而離相中士著空而嫉有不因相
B29n0160_p0294a05║何以示覺不由有何以悟無彼逹真諦而得中道者當知
B29n0160_p0294a06║為而不有賢乎以不修為無為也
B29n0160_p0294a07║牛頭山法融傳高僧傳
B29n0160_p0294a08║釋法融姓韋潤州延陵人年十九翰林墳典探索將盡而
B29n0160_p0294a09║姿質都雅偉秀一期喟然嘆曰儒道俗文信同糠粃般若
B29n0160_p0294a10║止觀實可舟航遂入茅山依炅法師剃除周羅服勤請道
B29n0160_p0294a11║炅譽動江海德誘幾神妙理真筌無所遺隱融縱神挹酌
B29n0160_p0294a12║情有所緣以為慧發亂縱定開心府如不凝想妄慮難摧
B29n0160_p0294a13║乃凝心宴默於空靜林二十年中專精匪懈遂大入妙門
B29n0160_p0294a14║百八總持樂說無盡趣言三一懸河不竆貞觀十七年於
B29n0160_p0294a15║牛頭山幽棲寺北巖下別立茅茨禪室日夕思擇無缺寸
B29n0160_p0294a16║陰數年之中息心之眾百有餘人初搆禪室四壁未周弟
B29n0160_p0294a17║子道綦道憑於中攝念夜有一獸如羊而入騰荷揚聲脚
B29n0160_p0294a18║蹴二人心見其無擾出庭宛轉而遊山有石室深可十步
B29n0160_p0294a19║融於中坐忽有神蛇長丈餘目如星火舉頭揚威于室口
B29n0160_p0294a20║經宿見融不動遂去因居百日山素多虎樵蘇絕人自融
B29n0160_p0294b01║入後往還無阻又感羣鹿依室聽伏曾無懼容有二大鹿
B29n0160_p0294b02║直入通僧聽法三年而去故慈善根力禽獸來馴乃至集
B29n0160_p0294b03║於手上而食都無驚恐所住食廚基臨大壑至於激水不
B29n0160_p0294b04║可環階乃顧步徘徊指東嶺曰昔遠公拄錫則朽壤驚泉
B29n0160_p0294b05║耿將整冠則枯甃還滿誠感所及豈虛言哉若此可居會
B29n0160_p0294b06║當清泉自溢經宿東嶺忽湧飛泉清白甘美冬溫夏冷即
B29n0160_p0294b07║激引登峰趣釜經廊此水一斗輕餘將半又二十一年十
B29n0160_p0294b08║一月巖下講法華經於時素雪滿階法流不絕於凝冰內
B29n0160_p0294b09║獲花二莖狀如芙蓉璨同金色經于七日忽然失之眾咸
B29n0160_p0294b10║歎仰永徽三年邑宰請出建初講揚大品僧眾千人至滅
B29n0160_p0294b11║諍品融乃縱其天辯商搉理義地忽大動聽侶驚波鐘磬
B29n0160_p0294b12║香牀並皆搖蕩寺外道俗安然不覺顯慶元年司功蕭元
B29n0160_p0294b13║善再三邀請出在建初融謂諸僧曰從今一去再踐無期
B29n0160_p0294b14║離合之道此常䂓耳辭而不免遂出山門至二年閏正月
B29n0160_p0294b15║二十三日終於建初春秋六十四道俗哀慕宮僚軫結二
B29n0160_p0294b16║十七日窆於雞籠山幢盖笳簫雲浮震野會送者萬有餘
B29n0160_p0294b17║人傳者重又聞之故又重緝初融以門族五百為延陵之
B29n0160_p0294b18║望家為娉婚乃逃隱茅岫炅師三論之匠依志而業又往
B29n0160_p0294b19║丹陽南牛頭山佛窟寺現有辟支佛窟因得名焉有七藏
B29n0160_p0294b20║經書一佛經二道書三佛經史四俗經史五醫方圖符昔
B29n0160_p0295a01║宋初有劉司空造寺其家巨富用訪寫之永鎮山寺相傳
B29n0160_p0295a02║守護逹於貞觀十九年夏旱失火延燒五十餘里二十餘
B29n0160_p0295a03║寺并此七藏並同煨燼嗟乎回祿事等建章道俗悼傷深
B29n0160_p0295a04║懷惻愴初融住幽棲寺去佛窟十五里將事尋討值執藏
B29n0160_p0295a05║顯法師者稽留日夕諮請經久許之乃問融所學并探材
B29n0160_p0295a06║術遂寄詩逹情方開藏給於即內外尋閱不謝昏曉因循
B29n0160_p0295a07║八年抄略粗畢還隱幽棲閉關自靜房宇虛廓惟一坐敷
B29n0160_p0295a08║自餘蔓草苔莓擁結坐牀塵高二寸寒不加絮暑絕追涼
B29n0160_p0295a09║藉草思微用畢形有然而吐言包富文藻綺錯須便引用
B29n0160_p0295a10║動若珠聯無不對以宮商玄儒兼冠初出幽棲寺開講大
B29n0160_p0295a11║集言詞博遠道俗咸欣永徽中江寧令季修本即右僕射
B29n0160_p0295a12║靜之猶子生知信向崇重至乘欽融嘉德與諸士俗步往
B29n0160_p0295a13║幽棲請出州講融不許乃至三返方遂之舊齒未之許後
B29n0160_p0295a14║銳所商搉及登元座有光前傑答對若雲雨寫送等懸河
B29n0160_p0295a15║皆曰聞所未聞可謂中興大法於斯人也聽眾道俗三千
B29n0160_p0295a16║餘人講解大集時稱榮觀爾後乘茲雅聞相續法輪邑野
B29n0160_p0295a17║相趍庭宇充闇時有前修負氣望日旴衡乍聞高價驚惶
B29n0160_p0295a18║府俞來至席端昌言徵責融辭以寡薄不偶至人隨問答
B29n0160_p0295a19║遣然猶謙挹告大眾曰昔如來說法其理猶存人雖凡聖
B29n0160_p0295a20║義無二准何為一時一席受道之眾塵沙今雖開演領悟
B29n0160_p0295b01║之賔絕減豈非如行如說心無累於八風如說如行情有
B29n0160_p0295b02║薄於三毒不然將何自拔耶聞者撫心推測涯極故使聽
B29n0160_p0295b03║眾傾耳莫不解形情醉初武德七年輔公託跨有江表未
B29n0160_p0295b04║從王政王師薄代吳越廓清僧眾五千晏然安堵左僕射
B29n0160_p0295b05║房玄齡奏稱入賊諸州僧尼極廣可依關東舊格州別一
B29n0160_p0295b06║寺置三十人餘者遣歸編戶融不勝枉酷入京陳理御史
B29n0160_p0295b07║韋挺備覽表辭文理卓明詞彩英贍百有餘日韋挺經停
B29n0160_p0295b08║房公伏其高致固執前迷告融云非謂事理不無但是曾
B29n0160_p0295b09║經自奏何勞法衣出俗將可返道賔王五品之位俯若拾
B29n0160_p0295b10║遺四千餘僧未勞傍及融確乎不㧞知命運之有窮旋于
B29n0160_p0295b11║本邑後方在度又弘護之誠喪形為本略出一兩示其化
B29n0160_p0295b12║迹永徽之中睦州妖女陳碩貞邪術惑人傍誤良善四方
B29n0160_p0295b13║遠僧都會建業州縣搜討無一延之融時居在幽巖室猶
B29n0160_p0295b14║懸磬寺眾貧煎相顧無聊日漸來奔數出三百舊侶將散
B29n0160_p0295b15║新至無依雖欲歸投計無所往縣官下責不許停之融乃
B29n0160_p0295b16║告曰諸來法侶無問舊新山寺蕭條自足依庇有無必失
B29n0160_p0295b17║勿事覊離望剎知歸退飛何往並安伏業禍福同之何以
B29n0160_p0295b18║然耶並是捨俗出家遠希正法業命必然安能避也近則
B29n0160_p0295b19║五賊常逐遠則三獄恒纏心無離於倒迷事有障於塵境
B29n0160_p0295b20║斯為巨蠧志異驅除安得𤨏𤨏公途繫懷封著並隨本志
B29n0160_p0296a01║無得遠於幽林融以僧眾口給日別經須躬往丹陽四告
B29n0160_p0296a02║士俗聞者割減不爽祈求融報力輕強無辭擔負一石八
B29n0160_p0296a03║十往送復來日或二三莫有勞倦百有餘日事方寧靜山
B29n0160_p0296a04║眾恬然無何而散于時局情寡見者被官考責窮刻妖徒
B29n0160_p0296a05║不能支任或有自縊而死者而融立志滔然風塵不涉客
B29n0160_p0296a06║主相顧諧會瑟琴遂得釋然理通情洽豈非命代開士難
B29n0160_p0296a07║擁知人寒木死灰英英間出實斯人矣時有高座寺亘法
B29n0160_p0296a08║師陳朝名德年過八十金陵僧望法事攸屬開悟當塗融
B29n0160_p0296a09║在幽棲聞風造往以所疑義封而問曰經中明佛說法言
B29n0160_p0296a10║下受悟無生論中分別名句文相不明獲益法師受佛遺
B29n0160_p0296a11║寄敷轉法輪如融之徒未聞靜惑為是機器覆塞為是陶
B29n0160_p0296a12║化無緣明昧廻遑用增虛仰必願開剖盤結伏志遵承亘
B29n0160_p0296a13║良久憮然告曰吾昔在前陳年未冠肇有璀禪師王臣歸
B29n0160_p0296a14║敬登座控引與子同之吾何人哉敢當遺寄遂爾而散融
B29n0160_p0296a15║還建初寺潛結同倫亘重其道志策杖往尋既達建初寺
B29n0160_p0296a16║有德善禪師者名稱之士喜亘遠來歡愉談謔而善與融
B29n0160_p0296a17║同寺初未齒之亘曰吾為融來忽輕東魯乃召而問之令
B29n0160_p0296a18║敘玄致即坐控舉文理具揚三百餘對言無浮采於是二
B29n0160_p0296a19║德嗟詠滿懷仍於山寺為立齋講然融儀表瓌異相越常
B29n0160_p0296a20║人頭顱巨大五岳隆起眉目長廣顙頰濃張龜行鶴視聲
B29n0160_p0296b01║氣深遠如從地出立雖等倫坐則超眾衣服單素纔得充
B29n0160_p0296b02║軀肩肘絕綿動逾累紀嘗有遺者返而還之而心用柔軟
B29n0160_p0296b03║慈悲為懷童稚之與耆艾敬齊如一屢經輕惱而情忘瑕
B29n0160_p0296b04║不顧曾有同友聞人私憾加謗融身詈以非類乃就山說
B29n0160_p0296b05║之融曰向之所傳總是風氣出口即滅不可追尋何為負
B29n0160_p0296b06║此虛談遠傳山藪無住為本願不于心故其安忍刀劒情
B29n0160_p0296b07║靈若此或登座罵辱對眾誹毀事等風行無思緣顧而顏
B29n0160_p0296b08║貌熙怡倍增悅懌是知斥者故來呈拙光飾融德者乎傳
B29n0160_p0296b09║者抑又聞之昔如來說化加謗沸騰或殺身以來誚或繫
B29n0160_p0296b10║杅以生誹滅跡內以死蟲反說面欺大聖斯徒眾矣而佛
B29n0160_p0296b11║府而隱之任其訕誹及後過咎還露或生投地穴或𣦸入
B29n0160_p0296b12║泥犁天人之所共輕幽顯為之悲慟而如來光明益顯金
B29n0160_p0296b13║德彌昌垂範以示將來布教陳於陸海融嘗二十許載僃
B29n0160_p0296b14║覽羣經仰習正覺之威容俯眄喋喋之聲說陀那之風審
B29n0160_p0296b15║七觸之安有剎那之想達四選之無停固得體解時機信
B29n0160_p0296b16║五滓之交貿覽其指要聊一觀之都融融實斯融斯言得
B29n0160_p0296b17║矣
B29n0160_p0296b18║智巖禪師傳略傳燈錄
B29n0160_p0296b19║智巖曲阿人隋大業中為郎將累從大將征討頻立戰功
B29n0160_p0296b20║唐武德中年四十遂乞出家入舒州皖公山嘗在谷中入
B29n0160_p0297a01║定山水暴漲師怡然不動其水自退有獵者遇之因改過
B29n0160_p0297a02║修善復有昔同從軍二人聞師隱遁乃共入山尋之既見
B29n0160_p0297a03║因謂師曰郎將狂耶何為住此答曰我狂欲醒君狂正發
B29n0160_p0297a04║夫嗜色淫聲貪榮冐寵流轉生𣦸何由自出二人感悟歎
B29n0160_p0297a05║息而去師貞觀十七年歸建業入牛頭山謁融禪師發明
B29n0160_p0297a06║大事禪師謂師曰吾受信大師真訣所得都亡設有一法
B29n0160_p0297a07║勝過湼槃吾說亦如夢幻夫一塵飛而翳天一芥墮而覆
B29n0160_p0297a08║地汝今已過此見吾復何云山門化導當付之於汝師稟
B29n0160_p0297a09║命為第二世以後正法付方禪師住白馬棲玄兩寺又遷
B29n0160_p0297a10║住石頭城于儀鳳二年正月十日示滅顏色不變屈伸如
B29n0160_p0297a11║生室有異香經旬不歇
B29n0160_p0297a12║慧方禪師傳傳燈錄
B29n0160_p0297a13║慧方潤州延陵人投開善寺出家及進具洞明經論後入
B29n0160_p0297a14║牛頭山謁巖禪師諮詢秘要巖觀其根器堪任正法遂示
B29n0160_p0297a15║以心印師豁然領悟於是不出林藪僅踰十年四方學者
B29n0160_p0297a16║雲集師一旦謂眾曰吾欲他行隨機利物汝宜自安也乃
B29n0160_p0297a17║以正法付法持禪師遂歸茅山數載將欲滅度見有五百
B29n0160_p0297a18║許人髻髮後垂狀如菩薩各持幡華云請法師講又感山
B29n0160_p0297a19║神現大蟒身至庭前如將泣別師謂侍者洪道曰吾去矣
B29n0160_p0297a20║汝為吾報諸門人及門人奔至師已入滅時唐天冊元年
B29n0160_p0297b01║八月一日
B29n0160_p0297b02║法持禪師傳傳燈錄
B29n0160_p0297b03║法持潤州江寧人幼歲出家年三十遊黃梅忍大師座下
B29n0160_p0297b04║聞法心開後復遇方禪師為之印可乃繼迹山門作牛頭
B29n0160_p0297b05║宗祖及黃梅謝世謂第子玄𧷤曰後傳吾法者可有十人
B29n0160_p0297b06║金陵法持是其一也後以法眼付智威禪師於唐長安二
B29n0160_p0297b07║年九月五日終於金陵延祚寺無常院遺囑令露骸松下
B29n0160_p0297b08║飼諸鳥獸
B29n0160_p0297b09║智威禪師傳傳燈錄
B29n0160_p0297b10║智威江寧人住迎青山始丱歲忽一日家中失之莫知所
B29n0160_p0297b11║徃及父母尋訪乃知已依天寶寺統法師出家矣年二十
B29n0160_p0297b12║受具後聞法持禪師出世乃往禮謁傳受正法自爾江左
B29n0160_p0297b13║學徒皆奔走門下其中有慧忠者目為法器師嘗有偈示
B29n0160_p0297b14║曰莫繫念念成生死河輪廻六趣海無見出長波慧忠偈
B29n0160_p0297b15║答曰念想由來幻性自無終始若得此中意長波當自止
B29n0160_p0297b16║師又示偈曰余本性虛無緣妄生人我如何息妄情還歸
B29n0160_p0297b17║空處坐慧忠偈答曰虛無是實體人我何所存妄情不須
B29n0160_p0297b18║息即泛般若船師知其了悟乃付以山門遂隨緣化導師
B29n0160_p0297b19║於唐開元十七年二月十八日終於延祚寺
B29n0160_p0297b20║慧忠禪師傳略傳燈錄
B29n0160_p0298a01║慧忠潤州上元人年二十三受業于莊嚴寺其後聞威禪
B29n0160_p0298a02║師出世乃往謁之威一見曰山主來也師感悟微旨遂給
B29n0160_p0298a03║侍左右後辭詣諸方巡禮威於具戒院見凌霄藤遇夏萎
B29n0160_p0298a04║悴人欲伐之因謂之曰勿剪慧忠回時此藤更生及師回
B29n0160_p0298a05║果如其言即以山門付囑訖出居延祚寺師平生一納不
B29n0160_p0298a06║易器用惟一鐺後眾請入城居莊嚴舊寺師欲於殿東別
B29n0160_p0298a07║創法堂先有古木羣鵲巢其上工人將伐之師謂鵲曰此
B29n0160_p0298a08║地建堂汝等何不速去言訖羣鵲乃遷巢他樹師嘗有安
B29n0160_p0298a09║心偈示眾曰人法雙淨善惡兩忘直心真實菩提道塲唐
B29n0160_p0298a10║大曆四年六月十五日集僧布薩訖命侍者淨髮浴身至
B29n0160_p0298a11║夜有瑞雲覆其精舍空中復聞天樂之聲詰旦怡然坐化
B29n0160_p0298a12║五年春茶毘獲舍利不可勝計
B29n0160_p0298a13║潤州玄素大師碑銘唐李華
B29n0160_p0298a14║道行無跡妙極無象謂體性空而本源清淨謂諸現滅而
B29n0160_p0298a15║覺照圓明我天人師示第一義師無可說之法義為不二
B29n0160_p0298a16║之門其定也風輪駐機其慧也日宮開照其用也春泉利
B29n0160_p0298a17║物三者體備誰後誰先入無量而不動問法華而涌出湛
B29n0160_p0298a18║兮以有無觀聽而莫測寥焉以遠近思惟而不竆知德皆
B29n0160_p0298a19║空為真實際大悲恒寂遍撫羣迷月入百川之中佛匝千
B29n0160_p0298a20║花之上修而證者玄同妙有應而起者旁作化身先大師
B29n0160_p0298b01║適來此土化身歟適去他方補處歟不可得而知也自如
B29n0160_p0298b02║來現滅四魔橫恣人天無怙寄命崩崕勝大敵者那羅延
B29n0160_p0298b03║身銷大毒者伽陀妙藥㧞䧟扶墜而生大師大師延陵馬
B29n0160_p0298b04║氏諱玄素字道清崇高紹興於法位胄緒不繫於人間慈
B29n0160_p0298b05║母方娠厭患葷肉長至之日誕彌仁尊生有異祥乳異安
B29n0160_p0298b06║靜既齔稽首父母求歸法門即日獲請出依精舍如意年
B29n0160_p0298b07║中剃度隷江寧長壽寺即進具已戒光還定水澄源鵞王
B29n0160_p0298b08║之不受泥塵香像之頓除羅鎻未之比也身長七尺體無
B29n0160_p0298b09║凡骨眉毛際臉口若方丹目不顧盻聲侔扣玉入南牛頭
B29n0160_p0298b10║山事威大師撞鐘大鳴入海同味迦葉以頭陀第一大師
B29n0160_p0298b11║亦斗藪塵勞聞一知十未聞請益觀法無本觀心不生踰
B29n0160_p0298b12║金剛之最堅比獅子之無畏圎月照海高深盡明慧風吹
B29n0160_p0298b13║雲宇宙皆淨威大師摩頂謂曰東南正法待汝興行命於
B29n0160_p0298b14║別位開導來學於是騶虞馴擾表仁之至也眾禽獻果明
B29n0160_p0298b15║化之均也接足右繞百千人俱大師悉以菩薩呼之教習
B29n0160_p0298b16║大乘戒妄調伏自性還源無漸而可隨無蝢而可入摩尼
B29n0160_p0298b17║照物一切如之吾當默然無法可說或有信願雙極懇求
B29n0160_p0298b18║心要于我渴仰施汝醍醐問禪定耶吾無修問智慧耶吾
B29n0160_p0298b19║無得道惟心證不在言通壞帝釋輪終為世論自淨而已
B29n0160_p0298b20║無求色聲既無者小無微塵大無三界當悟者內珠雖隱
B29n0160_p0299a01║猶作來因藥草無殊根莖等潤貌和言寡饑至飽歸或有
B29n0160_p0299a02║聞尊稱而遷善現色身而獨得我無示念道溥慈圓食不
B29n0160_p0299a03║問鹹酸口不言寒暑身同池水飽蚊蚋之饑渴道離人我
B29n0160_p0299a04║順眾生之往來貴賤怨親是法平等故饋甘味而不辭同
B29n0160_p0299a05║於糗糒奉上服而不拒齊於敝褐俾夫家有道侶府無爭
B29n0160_p0299a06║人開元中本寺僧法密請至京口潤州刺史韋銑灑掃鶴
B29n0160_p0299a07║林斯為供養有屠者恣刃積骸如山刺史韋銑聞大師尊
B29n0160_p0299a08║名來仰真範忽自感悟懺伏求哀大師受之又白言和尚
B29n0160_p0299a09║大悲當應我供大師衲衣跏趺未嘗出戶公矦稽首不為
B29n0160_p0299a10║動搖至是如其懇求忻然降詣夫盜隱其罪虎慈其子仁
B29n0160_p0299a11║與不仁皆同佛性無生無滅無去無來今濁流一澄清水
B29n0160_p0299a12║立現諸佛所度我亦度之天寶中揚州僧希玄密請至廣
B29n0160_p0299a13║陵便風馳帆白光引棹楚人相慶佛日度江梁宋齊魯傾
B29n0160_p0299a14║都來會津塞途盈人無立位解衣投施積若丘陵皆委於
B29n0160_p0299a15║所在行無住捨禮部尚書李憕時為揚州牧齊心跪謁為
B29n0160_p0299a16║眾倡首望慈月者誰不清涼傳百億明燈照四維上下塵
B29n0160_p0299a17║沙之數皆超佛乘二州以貪法之心移牒踰月均吾喜捨
B29n0160_p0299a18║成爾堅牢無非道塲還至本處天寶十一載十一月十一
B29n0160_p0299a19║日中夜坐滅嗚呼菩提位中六十一夏父母之生八十五
B29n0160_p0299a20║年起哀位者可思量否至有浮江而奠望寺而哭十里花
B29n0160_p0299b01║雨四天香雲幢幡盖絪光蔽日月以是月二十一日四眾
B29n0160_p0299b02║等號捧金身建塔于黃鶴山西原像法也州伯邑宰執喪
B29n0160_p0299b03║師之禮率眾申哀江湖震悼曩於寺內移居高松互偃湼
B29n0160_p0299b04║槃之夕倚桐雙枯虎狼哀號聲破山谷人祗𢡚動天地晦
B29n0160_p0299b05║暝及發引登原風雨如掃慈烏覆野靈鶴廻翔有情無情
B29n0160_p0299b06║德至皆感初達摩祖師傳法三世至信大師信門人達者
B29n0160_p0299b07║曰融大師居牛頭山得自然智慧信大師就而証之且曰
B29n0160_p0299b08║七佛教戒諸三昧門語有差別義無差別羣生根器各各
B29n0160_p0299b09║不同唯最上乘攝而歸一涼風既至百實皆成汝能總持
B29n0160_p0299b10║吾亦隨喜由是無上覺路分為此宗融大師講法則金蓮
B29n0160_p0299b11║冬敷頓錫而靈泉滿溢東夷西域得神足者赴會聽焉融
B29n0160_p0299b12║受巖大師巖受方大師方受持大師持受威大師凡七世
B29n0160_p0299b13║矣真乘妙緣靈祥嘉應僉具傳錄布於人世門人法鏡吳
B29n0160_p0299b14║中上首是也門人法欽徑山長老是也觀音普門文殊佛
B29n0160_p0299b15║性惟二菩薩重光道源門人法勵法海親奉微言感延霜
B29n0160_p0299b16║露繕崇龕座開搆軒楹時惟海公求報師訓廬孔氏之墓
B29n0160_p0299b17║起淨明之塔世異人同泫然長慕僧慧端等蔭旃檀樹皆
B29n0160_p0299b18║得身香菩薩戒弟子故吏部侍郎齊澣故刑部尚書張均
B29n0160_p0299b19║故江東採訪使潤州刺史劉日正故廣州都督梁昇卿故
B29n0160_p0299b20║採訪使潤州刺史徐嶠故採訪使常州刺史劉同昇韋同
B29n0160_p0300a01║禮故給事中韓實故御史中丞李丹故涇陽縣令萬齊融
B29n0160_p0300a02║禮部員外郎崔令欽道流人望莫盛於此弟子嘗聞道於
B29n0160_p0300a03║徑山猶樂正子春之於大夫也洗心瞻仰天漢彌高鏡公
B29n0160_p0300a04║門人悟甚深者大理評事楊詣過去聖賢諸功德藏志之
B29n0160_p0300a05║所至無不聞知魯史從告况乎傳信其文曰濁金清境在
B29n0160_p0300a06║爾銷練磨之瑩之功至乃現膏漬炷然光明外遍陽升律
B29n0160_p0300a07║應草木皆變啟廸瘖瞽惟吾大師息言成教捨法與悲辰
B29n0160_p0300a08║極不動風波自移境因心寂道與人隨杳然玄默湛入無
B29n0160_p0300a09║餘性本無垢云何淨除身心宴寂大拯淪胥內光無盡萬
B29n0160_p0300a10║境同知甘露正味琉璃妙器遍施大千無同無異度未度
B29n0160_p0300a11║者化周緣備道樹忽枯𣵀槃時至我無生滅隨世因緣吉
B29n0160_p0300a12║祥殿上應化諸天寂寂露塔滔滔逝川恒沙刼壞智月常
B29n0160_p0300a13║圓
B29n0160_p0300a14║（【詩】）遊牛首山唐韋莊
B29n0160_p0300a15║牛首見鶴林梯徑繞幽岑春色浮山外天河宿殿陰傳燈
B29n0160_p0300a16║無白日布地有黃金休作狂歌老回看不住心
B29n0160_p0300a17║從遊詩明胡廣
B29n0160_p0300a18║曉從鳳輦出龍關偶尋牛首共躋扳南唐古寺留碑在西
B29n0160_p0300a19║竺高僧振錫還百丈崖龕過鳥雀半空鐘鼓隔人間暫遊
B29n0160_p0300a20║已覺塵緣息到此方知佛窟閑
B29n0160_p0300b01║和胡學士失名
B29n0160_p0300b02║寺外山岩石徑斜岩中開士似丹霞心涵水月空諸法坐
B29n0160_p0300b03║對寒岩落一花清夜潮音𮋒貝葉當時雲氣護袈裟匆匆
B29n0160_p0300b04║遙望知難覔歸騎聯翩擁翠華
B29n0160_p0300b05║遊牛首山明錢琦
B29n0160_p0300b06║青山高傍帝城隈結客相將命酒杯石路草香人獨往楓
B29n0160_p0300b07║林葉暗鳥頻來江廻素練雲邊出嵒獻名花雨後開臨眺
B29n0160_p0300b08║莫言歸去晚放歌還上夕陽臺
B29n0160_p0300b09║宿牛嶺寺明陳鐸
B29n0160_p0300b10║到寺萬緣絕蕭然宿峰頂蒼蒼野色新漠漠秋烟暝相期
B29n0160_p0300b11║話三生夜坐石根冷微涼入虛欄老鶴語桐井支郎𮋒經
B29n0160_p0300b12║處松子落古鼎白露下高空濕雲壓幽境披衣問姮娥霓
B29n0160_p0300b13║裳曲應聽望極顛崖前寒籬𦕈村逕詩久明月來照我天
B29n0160_p0300b14║地靜半生繫虛名江山負真景自汲石泉水同僧瀹佳茗
B29n0160_p0300b15║天風在林末空翠散復整一乘演微機開豁自慚省踈竹
B29n0160_p0300b16║何蕭蕭雲房亂燈影
B29n0160_p0300b17║八日牛首山明黃克晦
B29n0160_p0300b18║出郭多逢寺尋山屢過村夜來溪上雨橋下水流渾野曠
B29n0160_p0300b19║先知冷嵐深易得昏崖僧欣有客鳴磬啟松門
B29n0160_p0300b20║清明日登牛首山明余夢麟
B29n0160_p0301a01║對客空堂問四禪隔林踈磬度諸天燈傳白馬殘經後寺
B29n0160_p0301a02║倚青春暮雨前浮棟山嵐迷梵影入簾雲氣雜爐烟同來
B29n0160_p0301a03║忽憶當年事花落花開一𢡖然
B29n0160_p0301a04║經牛頭山寺明陳沂
B29n0160_p0301a05║落日牛頭寺攀緣嶺七盤鳥聲林葉暗山影石溪寒清梵
B29n0160_p0301a06║空中聽丹樓畫裏看到門僧不見松桂滿秋壇
B29n0160_p0301a07║登牛首山明柴惟道
B29n0160_p0301a08║崖[山*克]峙天闕飛閣凌層空峰巒莽廻互　色遠冥漾磬聲
B29n0160_p0301a09║落崖谷梵唄飄虛風景符九秋後影翳千樹紅靈寶自天
B29n0160_p0301a10║設塔影疑神工碑板盡滅沒徑草披蒙茸至人徒緬邈曠
B29n0160_p0301a11║世[緲-目+耳]難從搴蘿挹幽爽穿林閱葱蘢是身忽若遺神理超
B29n0160_p0301a12║無窮永懷謝公趣豈必安期逢
B29n0160_p0301a13║夏日登牛首山明皇甫汸
B29n0160_p0301a14║出郭紆京覽尋山隔世緣鴈垂珠戶塔龍起石巖泉法雨
B29n0160_p0301a15║穿花外慈陰憇樹前寧知禪寂處曾是聖遊年
B29n0160_p0301a16║秋日思牛首明皇甫汸
B29n0160_p0301a17║坐憶空山路青林去不遙齋關閉秋雨寒磬落江潮雅自
B29n0160_p0301a18║依龍藏憑誰問虎橋塵心報支遁何日晤言消
B29n0160_p0301a19║遊牛頭寺明劉世揚
B29n0160_p0301a20║寺開緣勝地山[廷-壬+向]失諸天庭樹能存古空雲不住禪白𮋒
B29n0160_p0301b01║遠江出青擁叠岩懸未覔停車路荒村起夕烟
B29n0160_p0301b02║牛首山明顧大典
B29n0160_p0301b03║剎擁牛山勝雲疑鳥道連振衣當落日江氣遠浮烟塔影
B29n0160_p0301b04║垂蘿幌鐘聲清梵筵談玄探小品因叩辟支禪
B29n0160_p0301b05║牛首山閱楞嚴夜坐明殷邁
B29n0160_p0301b06║一軸楞嚴閱未終四山風靜暮林空忽逢華屋身能入自
B29n0160_p0301b07║得神珠道不竆樹影欲迷雲度處經聲遙聽月明中共傳
B29n0160_p0301b08║鹿鳥春深後猶向烟蘿禮法融
B29n0160_p0301b09║陟牛首山有述明王世貞
B29n0160_p0301b10║金陵信佳地兹山仍麗觀標形自牛首遙勢應龍盤叢湫
B29n0160_p0301b11║入晝暝長松當夏寒雲梯界危漢梵宇繪層巒仰窺象緯
B29n0160_p0301b12║逼俯覺塵世寬江拖萬里練巖橫千仞丹追昔始興議聊
B29n0160_p0301b13║深冶城歎胡云表雙闕母乃文偏安巨明一開闢奕世乃
B29n0160_p0301b14║勝殘文祖時駐蹕神孫此廻鑾天子自有真奸萌焉得千
B29n0160_p0301b15║雝雝鳳游圃衍衍鴻漸磐朱衫雜緇素白祉容簪冠方藉
B29n0160_p0301b16║禹功大况值堯世難
B29n0160_p0301b17║將至祖堂過嶺返望牛首明王世貞
B29n0160_p0301b18║脉從牛首來勝自茲嶺始足力雖小疲目境殊未已午照
B29n0160_p0301b19║蒼松巔千崖被紅紫怳如帝釋天鎔金餙睥睨色相故以
B29n0160_p0301b20║空羨心何緣起
B29n0160_p0302a01║遊牛首山聽友吹簫明安紹芳
B29n0160_p0302a02║結駟朝來謝世氛亂峰深處俯江濆千尋慧塔還春望百
B29n0160_p0302a03║級丹梯入暮雲清磬林中逢惠遠碧簫聲裡對湘君桃花
B29n0160_p0302a04║山下堪逢路劇飲何妨到夕曛
B29n0160_p0302a05║（小剎）外承恩寺
B29n0160_p0302a06║在郭外南城太北鄉東南去所領弘覺寺五里北去聚
B29n0160_p0302a07║寶門三十里正德間創
B29n0160_p0302a08║【殿堂】山門（叄楹）佛殿（叄楹）左伽藍殿（叄楹）右祖師殿（叄楹）僧院（壹房）
B29n0160_p0302a09║基址叄拾貳畝（東至本寺塘　南至寺神路　西至寺圍墻　北至寺龍山）
B29n0160_p0302a10║【公產】田地山塘（共捌拾肆畝貳分伍厘）
B29n0160_p0302a11║（小剎）通善寺（古剎　勅賜）
B29n0160_p0302a12║在郭外南城東去所領弘覺寺五里北去聚寶門三十
B29n0160_p0302a13║五里舊名龍泉寺唐鶴林素禪師說法處　國初鏡中
B29n0160_p0302a14║禪師重建奏改今額
B29n0160_p0302a15║【殿堂】正佛殿（叄楹）僧院（壹房）基址壹畝（東至章家民山　南至沈家民山　西至
B29n0160_p0302a16║潘家民山　北至本寺山頂）
B29n0160_p0302a17║【公產】田地山塘（共陸拾柒畆壹厘）
B29n0160_p0302a18║（【文】）通善寺碑明大學士楊溥
B29n0160_p0302a19║南京都城西南二十里舊有佛剎曰龍泉禪寺據山水之
B29n0160_p0302a20║勝左有磐陀石右有鶴林塔東有牛首山西南瞰揚子江
B29n0160_p0302b01║東南有祖堂江山環抱密邇京都金城玉壘天日下臨山
B29n0160_p0302b02║之巔有泉清甘香冽下注山麓匯而為池淳濴澄澈天光
B29n0160_p0302b03║雲影裵徊往來足以豁大觀滌世慮而曹谿竹林不是過
B29n0160_p0302b04║也肇自唐鶴林素禪師說法於此有泉出石竇間因號曰
B29n0160_p0302b05║龍泉建叢林以奉香火暨今五百餘年鞠為草莽之區永
B29n0160_p0302b06║樂中鏡中圓禪師募緣眾信自宣德癸丑春興工建正殿
B29n0160_p0302b07║及天王殿翼以廊廡以至禪室告成于正統癸亥秋以其
B29n0160_p0302b08║事　上聞賜額通善寺　正統九年甲子秋望日
B29n0160_p0302b09║（小剎）廣緣寺　（勅賜）
B29n0160_p0302b10║在郭外南城建業鄉東去所領弘覺寺二里北去聚寶
B29n0160_p0302b11║門三十五里
B29n0160_p0302b12║【殿堂】山門（叄楹）佛殿（伍楹）僧院（壹房）基址壹畆陸分（東至弘覺寺山　南
B29n0160_p0302b13║至　西至樊家民山　北至大石凹）
B29n0160_p0302b14║【公產】田地山塘（共伍拾伍畆陸分）
B29n0160_p0302b15║（小剎）三山寺（古剎　勅賜）
B29n0160_p0302b16║在郭外南城光澤鄉東北去所領弘覺寺三十里北去
B29n0160_p0302b17║聚寶門五十里三山之麓原為古剎洪武十三年　命
B29n0160_p0302b18║工部侍郎黃立恭建寺正綂間僧曇昕洪潾重修其地
B29n0160_p0302b19║三峰相連中隱孤寺鐘韻霞標濤聲樹杪有磯頭半懸
B29n0160_p0302b20║江中登者爽目
B29n0160_p0303a01║【殿堂】金剛殿（叄楹）正佛殿（伍楹）右觀音殿（肆楹）望江樓（叄楹在正殿右）
B29n0160_p0303a02║純陽閣（叄楹在正殿右）僧院（壹房）基址拾伍畆（東至本寺山　南至旗手衛屯
B29n0160_p0303a03║田　西至大江　北至本寺山）
B29n0160_p0303a04║【公產】田地山（共貳百壹拾畆玖分壹厘）
B29n0160_p0303a05║【山水】三山（高二十九丈周匹里李白詩三山半落青天外即此山枕大江寺在山上　晉王濬伐吳
B29n0160_p0303a06║宿于牛渚分部明日前至三山　吳志晉瑯琊王伷濟自三山）三山井（寺內石上所鑿味極甘美
B29n0160_p0303a07║不減惠山）三山磯（陳堯咨泊三山磯有老叟曰明日午時天大風舟行必覆宜避之來日行舟皆
B29n0160_p0303a08║離岸公托以事日午黑雲起天末大風暴至怒濤若山行舟皆溺公驚嘆又見前叟曰某江之遊奕將也
B29n0160_p0303a09║公他日當位宰相固當奉告公曰何以報德叟曰吾本不求報貴人所至龍神理當護衛願得金光明經
B29n0160_p0303a10║一部秉其力薄得遷職公許之至京以金光明經三部遣人至三山磯投之夢前叟曰本止求一部公賜
B29n0160_p0303a11║以三今連陞數職再拜而去出翰府名談及金陵新志）
B29n0160_p0303a12║（【文】）三山講寺實錄明住持曇昕
B29n0160_p0303a13║高皇帝龍飛渡江嘗駐蹕三山之頂洪武十三年　命工
B29n0160_p0303a14║部左侍郎黃立恭建寺於三山之陽　賜額三山講寺正
B29n0160_p0303a15║綂八年住持曇昕念是寺殿堂年久乃與徒眾洪潾等謁
B29n0160_p0303a16║緣修理九年駙馬都尉趙輝工部尚書周忱太僕寺少卿
B29n0160_p0303a17║鄧浩皆發信心及勸募鼎建三門并修普賢殿又募資財
B29n0160_p0303a18║于景泰二年修大佛殿　景泰四年十月十二日
B29n0160_p0303a19║（【詩】）三山宋鮑照
B29n0160_p0303a20║泉源安首流川末澄遠波晨光被水族曉氣歇林阿兩江
B29n0160_p0303b01║皎平逈三山鬱駢羅南帆望越嶠北榜指齊河關局繞京
B29n0160_p0303b02║邑襟帶導京華長城非壑險峻阻似荊芽攢樓貫白日摛
B29n0160_p0303b03║堞隱丹霞征夫喜觀國遊子遲見家流連入京引躑躅望
B29n0160_p0303b04║鄉歌彌前嘆景促逾近勌路多偕萃猶如茲弘易將謂何
B29n0160_p0303b05║三山宋范雲
B29n0160_p0303b06║仄逕崩且危叢巖聳復𡸁石藤多倦節水樹繞蟠枝海中
B29n0160_p0303b07║昔自重江上今如斯
B29n0160_p0303b08║晚登三山望京邑宋謝眺
B29n0160_p0303b09║灞滻望長安河陽視京縣白日麗飛甍參差皆可見餘霞
B29n0160_p0303b10║散成綺澄江淨如練喧鳥覆春洲雜英滿芳甸去矣方滯
B29n0160_p0303b11║淫懷哉罷歡宴佳期悵何許淚下如流霰有情知望鄉誰
B29n0160_p0303b12║能鬒不變
B29n0160_p0303b13║三山唐李白
B29n0160_p0303b14║三山懷謝眺水澹望長安蕪沒河陽縣秋江正北看盧龍
B29n0160_p0303b15║霜氣冷鳷鵲月光寒耿耿憶瓊樹天涯寄一歡
B29n0160_p0303b16║三山明金大輿
B29n0160_p0303b17║白石三山路青春二仲過緣崖窮鳥道倚檻看鯨波夜靜
B29n0160_p0303b18║潮聲急江空月色多酒酣雙樹下醉荅榜人歌
B29n0160_p0303b19║（小剎）圓通寺
B29n0160_p0303b20║在郭外南城光澤鄉東去所領弘覺寺二十里北去聚
B29n0160_p0304a01║寶門三十五里
B29n0160_p0304a02║【殿堂】正佛殿（叄楹）法堂（伍楹）廊房（陸楹）僧院（叄房）基址陸畝（東至許財
B29n0160_p0304a03║庄房　南至許財民田　西至大江　北至許財民田）
B29n0160_p0304a04║【公產】地山（共壹拾伍畝）
B29n0160_p0304a05║（小剎）佑聖菴（古剎）
B29n0160_p0304a06║在郭外南城孝義村東北去所領弘覺寺七里北去聚
B29n0160_p0304a07║寶門三十五里
B29n0160_p0304a08║【殿堂】佛殿（叄楹）左法堂（伍楹）右廊房（伍楹）僧院（叄房）基址肆畝捌
B29n0160_p0304a09║分（東至新民塘　南至𫨻彥聰民田　西至虞槐民田　北至虞仲禮民田）
B29n0160_p0304a10║【公產】田地（共柒畆壹分）
B29n0160_p0304a11║（小剎）資福寺
B29n0160_p0304a12║在郭外南城建義鄉西北去所領弘覺寺十五里北去
B29n0160_p0304a13║聚寶門四十里
B29n0160_p0304a14║【殿堂】山門（壹楹）正佛殿（叄楹）僧院（貳房）基址肆畝（東至本寺山頂　南至陳
B29n0160_p0304a15║家塘　西至本寺官走路　北至寺後山）
B29n0160_p0304a16║（小剎）靜明寺　（勅賜）
B29n0160_p0304a17║在郭外南城安德鄉西去所領弘覺寺五里西北去聚
B29n0160_p0304a18║寶門三十里正統間造有玉華泉出石壁下
B29n0160_p0304a19║【殿堂】天王殿（叄楹）佛殿（叄楹）左伽藍殿（壹楹）右祖師殿（壹楹）法堂
B29n0160_p0304a20║（叄楹）僧院（叄房）【禪堂】（叄楹）基址捌畆（東至毛府墳　南至毛府山　西至安長山
B29n0160_p0304b01║　北至皇）
B29n0160_p0304b02║【公產】田地山塘（共叄拾捌畆柒分玖厘）
B29n0160_p0304b03║【山水】玉華泉（出石壁下）
B29n0160_p0304b04║（【文】）玉華泉銘明盛時泰
B29n0160_p0304b05║巗巗石壁涓涓流水名似玉華昉自何氏松殿空開蘿扉
B29n0160_p0304b06║不啟中有山僧日宴而起來禽滿樹汲泉自煮青天明月
B29n0160_p0304b07║共為賔主
B29n0160_p0304b08║（【詩】）遊靜明寺明沈越
B29n0160_p0304b09║萬柿垂枝秋色蒼遠林騎馬度重岡客登山路穿松逕僧
B29n0160_p0304b10║禮蓮臺閉竹房夜靜梵音巖壑滿月明清夢石床涼此心
B29n0160_p0304b11║頓有皈依處回首諸天別思長