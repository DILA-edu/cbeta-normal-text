B29n0160_p0312a11║金陵梵剎志卷三十五
B29n0160_p0312a12║（中剎）梅岡永寧寺（古剎　勅賜）
B29n0160_p0312a13║在都門外南城地南去所綂報恩寺一里聚寶門二里
B29n0160_p0312a14║原古名剎按志高座亦名永寧今折為二僧古淵重建
B29n0160_p0312a15║寺後有方正學祠其地高敞下瞰數仞羣峰平臨有亭
B29n0160_p0312a16║在木末曰木末亭又出亭之後曰嘯風亭南對雨花江
B29n0160_p0312a17║山竸爽北眺鍾陵城闕在望據南岡之勝所領小剎曰
B29n0160_p0312a18║永寧院寶林菴瑞相院
B29n0160_p0312a19║【殿堂】山門（參楹）天王殿（叄楹）左鐘樓（壹座）正佛殿（參楹）左伽藍殿
B29n0160_p0312a20║（參楹）右祖師殿（叄楹）毘盧閣（伍楹）僧院（柒房）基址拾伍畆（東至李呈
B29n0160_p0312b01║親墳　西至二郎觀　南至官路　北至德恩寺）
B29n0160_p0312b02║方正學祠壹所（碑記載名祠志內）
B29n0160_p0312b03║【人物】【明】清公（見寺記）
B29n0160_p0312b04║（【文】）重開山碑記略明工部主事建業黃謙
B29n0160_p0312b05║永寧禪寺城南古名剎也據聚寶山之麓自宋暨今主之
B29n0160_p0312b06║者皆名世之士石幢記識時見於荒烟野莾間緣以時異
B29n0160_p0312b07║世遷漫為汙宅諸禪耆宿仰企遺踪志隆拓復顧力弗能
B29n0160_p0312b08║逮焉古淵清公主其事一時道化所孚緇白嚮敬掄材輸
B29n0160_p0312b09║力運智恊謀人不告勞而臺殿廊宇金碧黝堊煥然郁然
B29n0160_p0312b10║翱翔突兀諸佛菩薩法相森布香花幡幢莊嚴供養無不
B29n0160_p0312b11║備具而經蔵之庋蔵脩之室庖湢之舍左右環衛鬱鬱乎
B29n0160_p0312b12║撑雲駕豁幻出世外矣經始於成化乙巳之秋繼而䟽於
B29n0160_p0312b13║朝　天子賜勅以護之名仍其舊且授師以左覺義以尸
B29n0160_p0312b14║祝𨤲又買田叄拾畆以𠑽食觀學徒處會下者百餘人魚
B29n0160_p0312b15║鼓鏗鍧晨昏無不給之慮城南諸精藍整暇完美者未之
B29n0160_p0312b16║或能先也清公以清苦自勵親執勞務寒暑無厭倦心一
B29n0160_p0312b17║室蕭然朝夕稱佛名號拜禮求速超脫心甚哀懇所事大
B29n0160_p0312b18║士像放白毫光縈縈如絲縷盤旋於室至夜如秉燭復夢
B29n0160_p0312b19║大士謂曰爾以精心懇禱嚮慕宗乘宜即叅訪了心為上
B29n0160_p0312b20║師拜受之即掩關於弘濟寺叅無字公案心念相依肋不
B29n0160_p0313a01║沾席者三載忽一念不生斷未來際經三日夜見大千世
B29n0160_p0313a02║界光若璢璃聞遠鷄唱乃起而說偈曰喔喔金鷄報曉時
B29n0160_p0313a03║不因它響詎能知三千世界渾如雪井底泥蛇舞柘枝它
B29n0160_p0313a04║日以偈呈於善世古林香公喝之曰多嘴漢明日古林上
B29n0160_p0313a05║堂云我許多年張箇大網意欲尋龍羅鳳竟無一蝦一蠏
B29n0160_p0313a06║可得今見蟭螟小蟲撞入中來看它二三十年後向孤峰
B29n0160_p0313a07║絕頂放聲大呌且道呌箇甚麼古林舉拂子云三千世界
B29n0160_p0313a08║渾如雪井底泥蛇舞柘枝師奪古林拂子為眾舉揚呵勵
B29n0160_p0313a09║同學師眼如崖電見人吉㐫貴賤言皆懸應縉紳諸老皆
B29n0160_p0313a10║樂就之自奉極淡薄每有金帛之供視之漠然悉付常住
B29n0160_p0313a11║一心懇懇為眾惟恐不及凡於法門無益之事毫髮不經
B29n0160_p0313a12║念慮如師者豈易得耶書此以示後人使知師之積累締
B29n0160_p0313a13║造為眾傾赴皆自道行中來非緣報偶然也　弘治丁巳
B29n0160_p0313a14║歲冬十月日
B29n0160_p0313a15║（小剎）永寧院
B29n0160_p0313a16║在郭城外南城東去所領永寧寺相對北去聚寶門二
B29n0160_p0313a17║里
B29n0160_p0313a18║【殿堂】山門（壹座）觀音殿（叄楹）佛殿（叄楹）僧院（叄房）基址拾伍畆（東至
B29n0160_p0313a19║高座寺　南至高座寺　西至雨花臺　北至官街）
B29n0160_p0313a20║（小剎）寶林菴
B29n0160_p0313b01║在都門外南城北去所領永寧寺一里去聚寶門三里
B29n0160_p0313b02║徐魏國創郊原野望滿目珠林覆地松陰古苔新徑雨
B29n0160_p0313b03║花欲盡忽復得此
B29n0160_p0313b04║【殿堂】山門（叄楹）佛殿（叄楹）觀音殿（叄楹）祠堂（叄楹）左右廻廊（拾捌楹）
B29n0160_p0313b05║僧院（壹房）基址陸畆壹分（東至汪紀墳　南至官街　西至本菴地　北至菴後山）
B29n0160_p0313b06║【公產】田地山塘（共肆拾叄畆柒分玖厘）
B29n0160_p0313b07║（小剎）瑞相院（古剎）
B29n0160_p0313b08║在都門外南城地西北去所領永寧寺二里去聚寶門
B29n0160_p0313b09║三里羽林二郎岡晉尼剎至宋改為鐵羅寺又改鐵索
B29n0160_p0313b10║羅寺齊為翠靈寺又妙果寺宋改瑞相院　國朝因之
B29n0160_p0313b11║按志瑞相有二此為太平興國二年僧請其地重建又
B29n0160_p0313b12║碧峰寺亦係瑞相不知孰為舊基
B29n0160_p0313b13║【殿堂】門樓（壹楹）伽藍殿（叄楹）佛殿（叄楹）左禪堂（叄楹）右齋堂（叄楹）僧
B29n0160_p0313b14║院（叄房）基址叄畆（東至汪紀墳　南至官街　西至漏澤園　北至汪紀山）