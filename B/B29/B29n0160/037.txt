B29n0160_p0315a11║金陵梵剎志卷三十七
B29n0160_p0315a12║（中剎）西天寺　（勅建）
B29n0160_p0315a13║在都門外南城重譯街又名馴象街西北去聚寶門一
B29n0160_p0315a14║里即近所領報恩寺後垣國初西天班的荅禪師來朝
B29n0160_p0315a15║賜號善世居此示寂勅建為塔寺因名西天所領小剎
B29n0160_p0315a16║曰德恩寺大慧菴到彼菴
B29n0160_p0315a17║【殿堂】金剛殿（叄楹）天王殿（叄楹）正佛殿（叄楹）左右廻廊（拾捌楹）祖
B29n0160_p0315a18║師殿（叄楹）石塔（壹座）僧院（肆房）基址叄拾畆（東至武定矦墳山　南至號國
B29n0160_p0315a19║公濆山　西至號國公神路　北至馴象街）
B29n0160_p0315a20║【人物】【明】班的達（有誌略）
B29n0160_p0315b01║（【文】）西天班的荅禪師誌略明西天佛子國師智光
B29n0160_p0315b02║天竺之國有五而總名印度南際大海西控波斯北距雪
B29n0160_p0315b03║山東接林邑中曰迦維羅衛㨿四天竺之會即我釋迦如
B29n0160_p0315b04║來降靈之地也肇自漢永平間佛法西入惟我迦葉摩騰
B29n0160_p0315b05║竺法蘭首至洛陽曇柯迦羅之於魏佛䭾䟦陀羅之於晉
B29n0160_p0315b06║曇無讖之於宋求那毘地之於齊皆能講譯經論傳授毘
B29n0160_p0315b07║尼為義學所宗至于梁普通中菩提達磨大師至自天竺
B29n0160_p0315b08║不立文字而專於慧學及神光獻臂其教大行自是以降
B29n0160_p0315b09║由西土而來者葢不多見元至正中得吾師班的荅善世
B29n0160_p0315b10║大禪師至自印度師諱薩曷拶室哩此云具生吉祥生於
B29n0160_p0315b11║天竺之中印度迦維羅衛國姓剎帝利氏稍長出家於迦
B29n0160_p0315b12║濕彌羅國蘇囉薩寺初習通五明經律論辯析精詳雖老
B29n0160_p0315b13║師宿德多推遜之後自以言論非究竟法遂䔍脩禪定不
B29n0160_p0315b14║出山者十數年師嘗慕震旦有五臺清凉山乃文殊大士
B29n0160_p0315b15║應現之所吾當瞻禮遂發足從信度河歷突厥屈支高昌
B29n0160_p0315b16║諸國東行數萬里所涉國王及臣皆請受戒法越四寒暑
B29n0160_p0315b17║而達甘肅元君聞之遣人迎至居吉祥法雲寺而智光始
B29n0160_p0315b18║得投禮受業焉于時從化者翕集元君間問以事或對或
B29n0160_p0315b19║否禮接雖隆而機語不契乃往清凉獲遂初志我　國朝
B29n0160_p0315b20║綂有天下杖錫來朝　太祖高皇帝嘉其遠至召見于
B29n0160_p0316a01║奉天門啟奏對稱　旨即授以善世禪師之號特賜銀章
B29n0160_p0316a02║俾總天下釋教命於鍾山依八功德水而菴居焉復諭禮
B29n0160_p0316a03║部有願從受戒法者勿禁　車駕每幸鍾山必過師室言
B29n0160_p0316a04║論移時而賜詩什勞問甚至丙辰秋奉　命遊觀音大士
B29n0160_p0316a05║之寶陀羅伽山既而登天目師子巖㴑彭蠡躋匡廬渡長
B29n0160_p0316a06║淮禮四祖五祖塔而還謁　上于華葢殿天語溫接寵賚
B29n0160_p0316a07║彌厚　上每宣諭僧眾必舉師行俾效法焉於時從受戒
B29n0160_p0316a08║法者八萬餘眾施金幣不可數記悉散窶者囊無寸儲一
B29n0160_p0316a09║日師顧謂智光曰汝當善護如來大法勿少懈怠又謂孤
B29n0160_p0316a10║麻囉室哩等曰五臺清凉實吾初志今因緣已畢無復往
B29n0160_p0316a11║已汝等將此梵書一帙洎吾遺骸少分至彼足吾願矣辛
B29n0160_p0316a12║酉夏五月二十四日示寂事　聞賜祭闍維獲五色舍利
B29n0160_p0316a13║無筭煙𦦨所及凝綴松栢咸若貫珠收斂設利於聚寶門
B29n0160_p0316a14║外而塔蔵之且建祠宇　車駕臨視　賜名西天寺葢表
B29n0160_p0316a15║師之所自出也時於咸陽現神變彼處人民禮迎設供甚
B29n0160_p0316a16║厚有使西回　上詢邊陲因言而知其事歎曰善世禪師
B29n0160_p0316a17║隻履西歸之示現也乃敘述而銘之曰金天之西有國乹
B29n0160_p0316a18║竺高山大河靈氣紛郁曰迦維衛天地之中䔍生文佛為
B29n0160_p0316a19║世大雄五百年餘大教式啟繇漢東都祕詮昉至敷揚𥥆
B29n0160_p0316a20║奧剖析精微大地春回佛日光輝有來法尊不事言論究
B29n0160_p0316b01║明心性直𣶮源本迄今千載吾師嗣來具足梵行慧學弘
B29n0160_p0316b02║開原其所出迦維羅衛誕降之祥佛母授記爰初闡教老
B29n0160_p0316b03║宿避席化行于鄉旁暨隣國廼遊震旦錫迎日飛道途所
B29n0160_p0316b04║歷禮謁紛而勝國之季懷寶退蔵大明麗天歸我　聖皇
B29n0160_p0316b05║聖佛同心寵褒勞問天章龍文金聲玉振奉旨南遊不驛
B29n0160_p0316b06║而馳形聲所及影響相隨徧歷名山逍遙無住事緣已畢
B29n0160_p0316b07║泊然而逝瞻仰妙容設利五色靈鑑洞然照而常寂流沙
B29n0160_p0316b08║萬里鷲嶺天開不起于定而示去來我銘匪真而默斯契
B29n0160_p0316b09║一月千江太虛無際　宣德十年乙卯四月日
B29n0160_p0316b10║（小剎）德恩寺（古剎　勅賜）
B29n0160_p0316b11║在都門外南城馴象街西北去聚寶門一里即在所領
B29n0160_p0316b12║西天寺東古剎普光寺基正綂間重建奏請　賜額嘉
B29n0160_p0316b13║靖間回祿僅存前殿僧寮幽閴小勝
B29n0160_p0316b14║【殿堂】山門（壹楹）金剛殿（叄楹）僧院（拾貳房）基址叄拾畆（東至養虎倉
B29n0160_p0316b15║　南至沈家屯山　西至俞府墳　北至郭府墳）
B29n0160_p0316b16║【公產】山（壹拾畆）
B29n0160_p0316b17║蔵經獲勅（文同報恩）　正綂十年二月十五日
B29n0160_p0316b18║（小剎）大慧菴
B29n0160_p0316b19║在都門外南城馴象街西去所領西天寺相近西北去
B29n0160_p0316b20║聚寶門半里
B29n0160_p0317a01║【殿堂】佛堂（參楹）佛殿（參楹）僧院（壹房）基址貳畆（東至王泉田　南至官街　西
B29n0160_p0317a02║至衛全墻　北至城河）
B29n0160_p0317a03║（小剎）到彼菴
B29n0160_p0317a04║在都門外南城河畔通濟街西去所領西天寺一里西
B29n0160_p0317a05║北去聚寶門二里
B29n0160_p0317a06║【殿堂】地藏殿（參楹）佛殿（伍楹）僧院（壹房）基址貳畆（東至官街　南至張鳳園
B29n0160_p0317a07║　西至城河　北至孫千戶宅）
B29n0160_p0317a08║
B29n0160_p0317a09║
B29n0160_p0317a10║金陵梵剎志卷三十七（終）