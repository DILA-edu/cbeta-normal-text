B29n0160_p0317b11║金陵梵剎志卷三十九
B29n0160_p0317b12║（中剎）碧峰寺（古剎　勅建）
B29n0160_p0317b13║在都門外南城安德街東去所綂報恩寺二里東北去
B29n0160_p0317b14║聚寶門二里晉瑞相院永嘉中為寺唐貞觀中勅褚遂
B29n0160_p0317b15║良重建改翠靈寺宋淳化改妙果寺元至元中改鐵索
B29n0160_p0317b16║寺　國朝洪武中　勅建居異僧金碧峰因名寺近禪
B29n0160_p0317b17║僧大方募建千佛閣所領小剎曰永福寺
B29n0160_p0317b18║【殿堂】金剛殿（參楹）天王殿（叄楹）正佛殿（伍楹）僧院（伍房）石塔（壹座）基
B29n0160_p0317b19║址壹百畆（東至安德街　南至天界寺菜地　西至朱家園　北至李府園）【禪院】毘
B29n0160_p0317b20║盧閣（參楹）華嚴樓（伍楹）左伽藍殿（參楹）右祖師殿（參楹）左齋堂
B29n0160_p0318a01║（參楹）右禪堂（伍楹）厨庫茶寮（柒楹）
B29n0160_p0318a02║【公產】地（肆畆柒分）房地（玖間）
B29n0160_p0318a03║【人物】【明】碧峰（有碑略）非幻（有誌略）
B29n0160_p0318a04║（【文】）碧峰寺起止記略
B29n0160_p0318a05║三國吳乙卯嘉木四年有僧剏室名瑞相院室成不知所
B29n0160_p0318a06║往至晉丁卯永嘉元年勅安東將軍建寺瑞相亦名院孝
B29n0160_p0318a07║武帝戊子十三年寺廢重修至梁乙未天監十四年勅建
B29n0160_p0318a08║殿宇一新駕幸建齋至唐武德九年丙戌沙汰天下僧道
B29n0160_p0318a09║宮觀盡毀惟寺存焉至貞觀二十一年丁未勅御史大夫
B29n0160_p0318a10║褚遂良重建改曰翠靈俄有一赤脚僧及二全真詣寺與
B29n0160_p0318a11║語甚合與僧法興云殿宇將完于中造三世如來供奉明
B29n0160_p0318a12║旦金像已完異香滿室三人不知所之眾以為神異具
B29n0160_p0318a13║奏遣內侍掛旛建七日大齋御製遺文以旌其寺即今聖
B29n0160_p0318a14║像非他寺可比也至宋辛卯淳化二年殿宇將頺有　旨
B29n0160_p0318a15║建寺更名妙果建水陸大齋七日御製文表其寺及元辛
B29n0160_p0318a16║巳至元十八年重建更名鐵索至　國朝洪武五年壬子
B29n0160_p0318a17║勅工部黃侍郎督工重建先是禪師石姓諱金碧峰者奏
B29n0160_p0318a18║上建寺請名　太祖高皇帝御贈號因以題寺名師棄髮
B29n0160_p0318a19║存鬚得禪家玄竅尤精陰陽術數　聖祖召問佛法鬼神
B29n0160_p0318a20║及脩煉語甚合出使西洋所經諸國奇功甚多授爵固辭
B29n0160_p0318b01║對云不為榮利所拘弟子極重得真傳者四寶衲頭廣尚
B29n0160_p0318b02║士道衍道永等師嘗謂衍曰兩眼旋光眉間煞氣當為太
B29n0160_p0318b03║平光頭宰相衍即姚廣孝也永精于歷數授欽天五官靈
B29n0160_p0318b04║臺郎封僧錄闡教兼住靈谷寺二弟子皆　成祖文皇帝
B29n0160_p0318b05║用焉時值旱久不雨　駕御承天門語真人禱雨不應乃
B29n0160_p0318b06║召禪師至　聖祖謂和尚祈得雨乎師應聲何難真人云
B29n0160_p0318b07║雨乃天意非人力強為師即展鉢見一小龍形如金色從
B29n0160_p0318b08║鉢飛騰少頃陰雲四合大雨平地水深尺餘民困得甦
B29n0160_p0318b09║上喜曰和尚真神也賜座齋畢駕送出西華門外有鉢水
B29n0160_p0318b10║溢蛟龍　御讚存焉後真人不悅密譛于　上曰胡僧妖
B29n0160_p0318b11║術請試之水火竟無損焉　上愈加敬厚時有方士周顛
B29n0160_p0318b12║仙張三丰鐵冠道人冷謙者往來叅謁起坐甚恭每與公
B29n0160_p0318b13║卿士夫譚及正心誠意皆可施行弟子恭求法旨但云金
B29n0160_p0318b14║剛惟心是一何必他求一日　上問歷數對云四夷賔服
B29n0160_p0318b15║海宇澄清治稱無為又何問焉　上嘉納之賜田庄固辭
B29n0160_p0318b16║久之見　上曰臣本西域今歸故土賜金帛彩段辭弗受
B29n0160_p0318b17║且言今日巳時辭陛下午後出潼關　上初以為謬乃于
B29n0160_p0318b18║是日貽　上原賜袈裟等物于關守者持赴京奏狀始前
B29n0160_p0318b19║洪武二十二年　聖旨復建碧峰塔建齋等事後禪師圓
B29n0160_p0318b20║寂　高皇帝深思不已乃以寶衲頭住持本寺勅翰林學
B29n0160_p0319a01║士宋濂狀其文有　高皇帝御讚金碧峰禪師像曰沙門
B29n0160_p0319a02║號碧峰五臺山愈崇固知業已白本來石壁空能不為禪
B29n0160_p0319a03║縛區區幾刼功處處食常住善世語龐鴻神出諸靈鷲浩
B29n0160_p0319a04║翰佛家風雖已成正覺未入天臺叢一朝脫殼去人言金
B29n0160_p0319a05║碧翁從此新佛號鉢水溢蛟龍飛錫長空吼隻履掛高松
B29n0160_p0319a06║年逾七十幾玄關盡悟終果然忽立去飄然凌蒼穹寄語
B29n0160_p0319a07║碧峰翁是必畱禪宗其真像見存庫焉　嘉靖元年孟春
B29n0160_p0319a08║碧峰禪師碑略明太子賛善宋濂
B29n0160_p0319a09║禪師諱寶金族姓石氏其號為碧峰生於乾州永壽縣之
B29n0160_p0319a10║名胃年六歲依雲寂溫法師為弟子既薙落受具戒徧詣
B29n0160_p0319a11║講肆窮性相之學對眾演說纍纍如貫珠聞者解頥已而
B29n0160_p0319a12║撫髀嘆曰三藏之文皆標月之指爾昔者祖師說法天華
B29n0160_p0319a13║繽紛金蓮湧現尚未能出離生𣦸况區區者耶即更衣入
B29n0160_p0319a14║禪林時如海真公樹正法幢於西蜀晉雲山中亟往見之
B29n0160_p0319a15║公示以道要禪師大起疑情三二年間寢食為廢偶携筐
B29n0160_p0319a16║隨公擷蔬於園忽凝坐不動歷三時方寤公曰爾入定耶
B29n0160_p0319a17║禪師曰然曰汝何所見曰有所悟爾曰汝第言之禪師舉
B29n0160_p0319a18║筐示公公非之禪師寘筐于地拱手而立公又非之禪師
B29n0160_p0319a19║厲聲一喝公奮前揕其胷使速言禪師築公脅仆之公猶
B29n0160_p0319a20║未之許笑曰塵勞蹔息定力未能深也必使心路絕阻關
B29n0160_p0319b01║透然後大法可明耳禪師聞之愈精進不懈遂出叅諸方
B29n0160_p0319b02║憇峨嵋山誓不復粒食日採松栢啖之脅不霑席者又三
B29n0160_p0319b03║年自是入定或累日不起嘗趺坐大樹下谿水橫逸人意
B29n0160_p0319b04║禪師已溺𣦸越七日水退競往視之禪師燕坐如平時唯
B29n0160_p0319b05║衣濕耳一日聽伐木聲通身汗下如雨嘆曰妙喜大悟十
B29n0160_p0319b06║有八小悟無筭豈欺我哉未生前之事吾今日方知其真
B29n0160_p0319b07║爾急往求證於公反復相辯詰甚力至於曳傾禪榻而出
B29n0160_p0319b08║公曰是則是矣翼日重勘之至期公於地上畫一圓相禪
B29n0160_p0319b09║師以袖拂去之公復畫一圓相禪師於中增一畫又拂去
B29n0160_p0319b10║之公再畫如前禪師又增一畫成十字又拂去之公視之
B29n0160_p0319b11║不語復畫如前禪師於十字加四隅成田文又拂去之公
B29n0160_p0319b12║乃總畫三十圓相禪師一一具荅公曰汝今方知佛法宏
B29n0160_p0319b13║勝如此也百餘年間參學有悟者世豈無之能明大機用
B29n0160_p0319b14║者寧復幾人無用和尚有云坐下當出三虎一彪一彪者
B29n0160_p0319b15║豈非爾邪爾宜往朔方其道當大行也無用葢公之師云
B29n0160_p0319b16║先是禪師在定中見一山甚秀麗重樓傑閣金碧絢爛諸
B29n0160_p0319b17║佛五十二菩薩行道其中有招禪師謂曰此五臺山秘魔
B29n0160_p0319b18║巗也爾前身脩道其中靈骨猶在何乃忘之既寤遂遊五
B29n0160_p0319b19║臺山道逢蓬首女子身被五綵獘衣赤足徐行一黑獒隨
B29n0160_p0319b20║其後禪師問曰子何之曰入山中爾曰物何為曰一切不
B29n0160_p0320a01║為良久乃沒叩之同行者皆弗之見或謂為文殊化身云
B29n0160_p0320a02║禪師乃就山建靈鷲菴四方聞之不遠千里負餱糧來獻
B29n0160_p0320a03║者日繽紛也禪師悉儲之以食遊學之僧多至千餘人雖
B29n0160_p0320a04║丁歲大儉亦不拒也至正戊子冬順帝遣使者召至燕都
B29n0160_p0320a05║慰勞甚至天竺僧指空久畱燕相傳能前知號為三百歲
B29n0160_p0320a06║人敬之如神禪師往與叩擊空瞪視不荅及出空嘆曰此
B29n0160_p0320a07║真有道者也冬夕大雪有紅光自禪師室中起上接霄漢
B29n0160_p0320a08║帝驚嘆賜以金紋伽黎衣遣歸明年己丑復召見於延春
B29n0160_p0320a09║閣命建壇禱雨輙應賜以金繒若干禪師受之即以振饑
B29n0160_p0320a10║乏又明年庚寅特賜寂照圓明大禪師之號詔主海印禪
B29n0160_p0320a11║寺禪師力辭名香法衣之賜殆無虛月自丞相而下以至
B29n0160_p0320a12║武夫悍將無不以為依皈已而懇求還山洪武戊申　大
B29n0160_p0320a13║明皇帝即位于建業明年己酉燕都乎又明年庚戌詔禪
B29n0160_p0320a14║師至南京夏五月見　上於奉天殿且曰朕聞師名久以
B29n0160_p0320a15║中州苦寒特延師居南方爾遂畱於大天界寺時召入問
B29n0160_p0320a16║佛法及鬼神情狀奏對稱　旨又一年辛亥冬十月朔
B29n0160_p0320a17║　上將設普濟佛會于鍾山　命高行僧十人蒞其事而禪
B29n0160_p0320a18║師與焉　賜伊蒲饌於崇禧寺　大駕幸臨移時方還明
B29n0160_p0320a19║年壬子春正月既望諸沙門方畢集　上服皮弁服親行
B29n0160_p0320a20║獻佛之禮夜將半　勅禪師於圜悟關施摩伽陀斛法食
B29n0160_p0320b01║竣事寵賚優渥夏五月悉粥衣盂之資作佛事七日乃示
B29n0160_p0320b02║微疾　上知之親御翰墨賜詩十二韻有玄關盡悟已成
B29n0160_p0320b03║正覺之言至六月四日沐浴更衣與四眾言別正襟危坐
B29n0160_p0320b04║目將瞑弟子祖金智信等請曰和尚逝則逝矣不畱一言
B29n0160_p0320b05║何以暴白於後世邪禪師曰三藏法寶尚為故紙吾言欲
B29n0160_p0320b06║何為夷然而逝世壽六十五僧臘五十又九後三日奉龕
B29n0160_p0320b07║茶毘於聚寶山傾城出送香幣積如丘陵或恐不得與執
B29n0160_p0320b08║紼之列露宿以俟之及至火滅獲五色舍利齒舌數珠皆
B29n0160_p0320b09║不壞紛然爭取灰土為盡　上祀方丘宿於齋宮濂與禮
B29n0160_p0320b10║部尚書陶凱侍左右　上出賜禪師詩令觀之其稱禪師
B29n0160_p0320b11║之德為甚僃夫　聖人之言天也禪師之道上與天通嗚
B29n0160_p0320b12║呼哲人云亡柰何不興大法衰微之歎乎銘曰臨濟崇崇
B29n0160_p0320b13║西來正宗益衍以鴻三虎怒投中有一彪氣可吞牛性相
B29n0160_p0320b14║紛拏瓜蔓交加入海𥮅沙乃易禪衣乃抵朦師乃治其疵
B29n0160_p0320b15║棲身孱顏絕去八還入第一關河水浸淫趺坐樹陰爰濕
B29n0160_p0320b16║我衿我松我粻我泉我漿渴饑兩忘實相圓通無物不容
B29n0160_p0320b17║悟其本空玄徵肇胎陟彼五臺樓閣門開南粵北胡方衣
B29n0160_p0320b18║圓顱水赴雲趨無間儉豐香積之𠑽且安其躬其名　上
B29n0160_p0320b19║聞便蕃宸恩來自　帝閽於赫　皇明遣使奉迎舘于
B29n0160_p0320b20║神京龍文成章日晶月光鬱其寵榮四眾所依胡不寧兹
B29n0160_p0321a01║而亟其歸太山崔崔一旦其𥣧靡人不哀有崇者岡白虹
B29n0160_p0321a02║吐芒設利之藏　洪武癸丑年秋七月既望
B29n0160_p0321a03║非幻大禪師誌略明衛府長史三衢金實
B29n0160_p0321a04║師字無涯信安浮石鄉人入烏石山從傑峰為僧初入門
B29n0160_p0321a05║傑峰問何處來師荅云虛空無向背指寺鐘俾作頌即口
B29n0160_p0321a06║占偈云百鍊鑪中滾出來虛空元不惹塵埃如今挂在人
B29n0160_p0321a07║頭上撞着洪音遍九垓時年十二傑峰大器之即令祝髮
B29n0160_p0321a08║居坐下躬服勞勩弗懈于始究竟積久凝滯澌盡游刃肎
B29n0160_p0321a09║綮所向無閡遂受印可永樂丁亥初　太宗文皇帝有事
B29n0160_p0321a10║　　長陵廷臣有言師精于地理學者徵至入對稱　旨
B29n0160_p0321a11║意大加宴賚即授欽天監五官靈臺郎　賜七品服俾蒞
B29n0160_p0321a12║其事事畢將大用之師懇求願復為僧遂擢僧錄司右闡
B29n0160_p0321a13║教住南京碧峰寺　上時在春宮雅敬師之道俾住持靈
B29n0160_p0321a14║谷寺　恩遇益隆庚子閏正月二十八日示寂時　朝廷
B29n0160_p0321a15║方於靈谷建大齋禮官董其事甚嚴師獨若不經意其徒
B29n0160_p0321a16║怪問之師笑曰自家有一大事甚緊無暇他及至是沐浴
B29n0160_p0321a17║更衣趺坐榻上二僧捧紙至前把筆大書偈云生𣦸悠悠
B29n0160_p0321a18║絕世緣蒙　恩永樂太平年這回撒手歸空去雪霽雲消
B29n0160_p0321a19║月正圓投筆而逝同官啟　聞有　命停龕方丈十又三
B29n0160_p0321a20║日一再遣官致祭顏面如生茶毘之夕祥烟彌布設利克
B29n0160_p0321b01║滿
B29n0160_p0321b02║（小剎）永福寺（古剎）
B29n0160_p0321b03║在都門外南城安德街天竺山前北去所領碧峰寺相
B29n0160_p0321b04║隣東北去聚寶門二里天順間詁菴禪師建按乹道志
B29n0160_p0321b05║在廣濟倉東舊在冶城東南本晉開福寺後徙此改景
B29n0160_p0321b06║福寺南唐避諱改額宋元名永福尼寺舊有孔雀壇成
B29n0160_p0321b07║化中燬弘治辛酉重修今居士張應文復募重修度越
B29n0160_p0321b08║前剎
B29n0160_p0321b09║【殿堂】山門（叄楹）觀音殿（叄楹）佛殿（叄楹）孔雀樓（伍楹）石塔（壹座）僧院
B29n0160_p0321b10║（貳房）基址伍畆（東至安德街　南至能仁寺墻　西至璢璃窑水塘　北至官路）