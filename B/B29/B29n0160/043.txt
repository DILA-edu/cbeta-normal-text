B29n0160_p0326b11║金陵梵剎志卷四十三
B29n0160_p0326b12║（中剎）獻花巖花巖寺　（勅賜）
B29n0160_p0326b13║在郭外南城皈善鄉北去所統報恩寺三十里聚寶門
B29n0160_p0326b14║同唐高僧懶融曾居此有百鳥獻花因名獻花巖舊惟
B29n0160_p0326b15║菴居成化間僧古道德達建寺　請今額寺在芙蓉峰
B29n0160_p0326b16║之半巖洞甚多俱奇絕有芙蓉閣及大觀堂坐見弘覺
B29n0160_p0326b17║樓殿林壑浮圖金碧𭓩若畵障絕頂望京城歷歷錯繡
B29n0160_p0326b18║鍾山連帶江外數峰青出最登臨勝處所領小剎曰慧
B29n0160_p0326b19║光寺
B29n0160_p0326b20║【殿堂】金剛殿（叄楹）天王殿（叄楹）佛殿（叄楹）左伽藍殿（壹楹）祖師殿
B29n0160_p0327a01║（叄楹）觀音閣（壹座）鐘鼓樓（貳座）歸雲亭（壹座）僧院（柒房）基址伍拾
B29n0160_p0327a02║畆捌分（東至斗山大盤嶺　南至寺大山西峰嶺　西至寺象鼻洞入孟塘　北至寺石碑樓）【禪
B29n0160_p0327a03║院】禪堂（叄楹）右齋堂（叄楹）
B29n0160_p0327a04║【公產】田地山塘（共貳百捌拾陸畆柒分玖厘）
B29n0160_p0327a05║【山水】華巗山（大藏經云高千四百餘尺周四十里餘三十步）芙蓉峰（巗東上數丈）拱
B29n0160_p0327a06║北峰（芙蓉峰上又百步北拱都邑因名）天盤嶺（巖東界）西風嶺（巖西界）中
B29n0160_p0327a07║峰（西嶺南緣崖二里許）獻花巗（佛宮西有石窟如室入深丈餘廣尋上石穹窿下平土無石神
B29n0160_p0327a08║僧傳云唐貞觀十七年法融來修戒定二十一年巖下講法華經時素雪滿階獲奇花二莖狀如芙蓉燦
B29n0160_p0327a09║同金色大藏經云又有百鳥銜花翔集即此巖也）伏虎洞（巖東上芙蓉峰下有石窟比巖差小
B29n0160_p0327a10║亦云法融談經處嘗有二虎伺干門）神蛇洞（巖西相傳亦法融時馴蛇也）象鼻洞（在神
B29n0160_p0327a11║蛇洞下石穴如象鼻相貫）息泉（入山徑歷上一里許）淨香泉（息井歷上數百步）太白
B29n0160_p0327a12║泉（在佛宮西太白西方之精故名）長庚池（佛宮外歷上數十步）
B29n0160_p0327a13║【古蹟】玉板臺（北麓入徑二里許一巨臺臺下環以大竹因名玉板）大觀臺（從大竹傍少西
B29n0160_p0327a14║縱步而上入石門臺廣數丈繚以短垣下瞰數仞群峰平臨萬木俯視）瞰雲臺（拱北峰下有石
B29n0160_p0327a15║削起平廣曰瞰雲臺）芸臺（巖之下一微徑至臺僅容席傍多芸草）菩提臺（芸臺下草莽中
B29n0160_p0327a16║向西一高丘傍有菩提樹一株）待月臺（佛宮之東嶺有石臺曰待月東望曠迥月自下起蒼凉景
B29n0160_p0327a17║色）補衲臺（下待月臺數步有石圍數丈敻起面甚平四隅如劈判者云亦法融補衣處也）六
B29n0160_p0327a18║觀亭（亭六角名六觀取釋氏如夢幻泡影露電如是觀之說）芙蓉閣（亭之西芙蓉峰之下
B29n0160_p0327a19║石谽谺懸出處嵌一閣因石高下為棟長短梯亦借石之紆轉處補甃而上）歸雲亭（入巖而東
B29n0160_p0327a20║出數步至亭樹石掩映）
B29n0160_p0327b01║（【文】）獻花巗序明翰林編脩鄞陳沂
B29n0160_p0327b02║金陵諸山在北者皆石負大江蟠踞都邑崖壁峻削高數
B29n0160_p0327b03║十仞阸䧢關阻莫之可越西為城闉之限而石者亦多故
B29n0160_p0327b04║隋置石頭城目北以東鍾山為都邑之鎮青龍黃鹿延亘
B29n0160_p0327b05║於秣陵淳化者土石相半城南山多子石去十里外皆土
B29n0160_p0327b06║不甚高惟牛頭山去城三十里石居土之十七僻奧而欝
B29n0160_p0327b07║秀兩峰角立望之若牛頭然上有浮圖佛宮釋氏書云江
B29n0160_p0327b08║左牛頭是也山之南五里有峰起相埒自麓至顛皆碧石
B29n0160_p0327b09║被蘇藤樹雜糅與石相生崖之半一石窟曰獻花巗釋氏
B29n0160_p0327b10║書謂唐釋師法融居此雪中有奇花又有鳥銜花之異巗
B29n0160_p0327b11║因以名而山亦以巗顯故金陵稱叢林必曰牛首獻花巗
B29n0160_p0327b12║祖堂而地實相連舊剎惟牛頭幽棲寺即今弘覺寺此巗
B29n0160_p0327b13║惟僧菴耳　皇明成化間山東僧古道師至巗下堅坐不
B29n0160_p0327b14║動數年黔國宰何公飯僧於祖堂之山北望雲氣被彩踄
B29n0160_p0327b15║岡而北氣自巗出何公愕然步至巗見古道危坐問之不
B29n0160_p0327b16║答而貌又古益怪異之是年即捐金為佛宮別治堂與之
B29n0160_p0327b17║居請　勅賜寺額曰花巗古道化去弟子再傳者曰德達
B29n0160_p0327b18║善弘教受祠部劄子領之踰年尋山之蹤窮水之源芟闢
B29n0160_p0327b19║灌莽夷衍碕砠因高為臺緣曲為梯懸虛以為樓閣挹曠
B29n0160_p0327b20║以為軒檻凡幽潛祕匿之所始畢張大榜之於木刊之於
B29n0160_p0328a01║石由是獻花巗之名大盛於牛頭山
B29n0160_p0328a02║遊獻花巗記明南兵部尚書太原喬宇
B29n0160_p0328a03║從牛首南緣山徑紆曲經數峰約五里至西風嶺東行有
B29n0160_p0328a04║石窟如屋題曰獻花巗云唐法融禪定於此有百鳥獻花
B29n0160_p0328a05║之異因名巗內復有竅東出一旁曰歸雲亭崖之下有一
B29n0160_p0328a06║徑至大觀堂堂制極橫敞前繚以短垣凭之則牛首山如
B29n0160_p0328a07║障京城宮闕歷歷可見入華巗寺有芙蓉閣在石間懸出
B29n0160_p0328a08║閣之右有亭六角曰六觀亭亭之右有脩廊臨虛曰翠㣲
B29n0160_p0328a09║房之後登山徑至拱北峰峰之上復有亭曰聳翠亭之上
B29n0160_p0328a10║又數百級乃至頂頂極平曠東下有補衲臺亦法融禪定
B29n0160_p0328a11║補衣處也
B29n0160_p0328a12║（【詩】）獻花巗明錢琦
B29n0160_p0328a13║獻花巗畔寺着屐澷登臨花發年年好巗深處處陰步來
B29n0160_p0328a14║尋落果坐久換鳴禽世路何多事看山獨會心
B29n0160_p0328a15║登芙蓉閣明陳沂
B29n0160_p0328a16║丹閣懸青磴浮雲宿處低俯𥨖寒鴈度歌聽曉猿啼瀑水
B29n0160_p0328a17║侵琱檻飛蘿護絳題香臺在深處即此是曹溪
B29n0160_p0328a18║宿達公房明陳沂
B29n0160_p0328a19║舊地人重宿勞生夢一醒亂峰明積雪虛殿納踈星僧髮
B29n0160_p0328a20║老逾白佛燈寒更青翛然生道念對坐說金經
B29n0160_p0328b01║宿花巗寺明陳沂
B29n0160_p0328b02║古臺秋晚客閒凭渺渺寒原思不勝巗日乍沉鳴遠磬野
B29n0160_p0328b03║烟初瞑出踈燈山分僻路惟聞鳥寺轉空廊不見僧入境
B29n0160_p0328b04║已離人世界此身還宿翠㣲層
B29n0160_p0328b05║澄江臺明王韋
B29n0160_p0328b06║混合開天塹蒼茫壯帝畿帆檣移夕景樓殿動朝暉落日
B29n0160_p0328b07║波濤隱浮烟島嶼㣲登臺歌古詠長憶謝玄暉
B29n0160_p0328b08║芙蓉閣明王韋
B29n0160_p0328b09║緣曲疑難至馮虛恐未安狻猊金鎻冷鸚鵡雪衣單竹倚
B29n0160_p0328b10║琅玕聽雲移罨畫看如何翠㣲上猶自著塵冠
B29n0160_p0328b11║遊獻花巗明[春-三+?]鐸
B29n0160_p0328b12║清塵曉雨乍霏㣲落絮遊絲總不飛絕巘路通行委曲大
B29n0160_p0328b13║江帆遠見依稀雲中絳閣初疑畫洞口青苔欲上衣擬借
B29n0160_p0328b14║巗房留信宿隔林啼鳥漫催歸
B29n0160_p0328b15║秋日遊花巗明蔡羽
B29n0160_p0328b16║花巗最絕頂下與人境懸峭壁下蒼霧飛梯入青天江影
B29n0160_p0328b17║如秋毫吳楚浩無邊竹蔭不漏日翠厚常流煙隱隱藤蘿
B29n0160_p0328b18║中金磬忽泠然東山動餘靄羣巘爭效妍空虛亦悽神還
B29n0160_p0328b19║尋曲房眠主人棄客去獨負東林緣
B29n0160_p0328b20║歸雲亭明蔡羽
B29n0160_p0329a01║尋幽坐翠㣲嵐氣濕人衣日暮高亭上雲歸僧未歸
B29n0160_p0329a02║登獻花岩芙蓉閣明湯顯祖
B29n0160_p0329a03║木末芙蓉出花岩草樹齊陵高諸象北江白數峰西
B29n0160_p0329a04║（小剎）慧光寺（古剎　勅賜）
B29n0160_p0329a05║在郭外南城新寧鄉南去所領花巗寺五里北去聚寶
B29n0160_p0329a06║門三十里牛首山東北轉入岡巒數重即寺宋治平中
B29n0160_p0329a07║建因賜古光宅寺額遂名光宅創制極古臺皆鑿山而
B29n0160_p0329a08║成入禪院有石數丈方廣夷坦雲光法師講經於此
B29n0160_p0329a09║國朝洪武中僧無隱重創　賜今額
B29n0160_p0329a10║【殿堂】山門（壹楹）佛殿（伍楹）僧院（壹房）基址參畆（東至蔣仲雲民山　南至寺前
B29n0160_p0329a11║官路　西至王汝楫民田　北至沐府後山）
B29n0160_p0329a12║【公產】田山（共壹拾壹畆伍分）
B29n0160_p0329a13║【人物】【梁】僧正法師（有碑銘）法悅（有傳略）曇瑗（有傳略）
B29n0160_p0329a14║（【文】）光宅寺剎下銘梁尚書令沈約
B29n0160_p0329a15║光宅寺蓋上帝之故居行宮之舊兆揚州丹陽郡秣陵縣
B29n0160_p0329a16║某鄉某里之地自去兹邠毫來儀京輔拓宇東第咫武城
B29n0160_p0329a17║闉聖心留愛閑素遷負南郭義等去鄷事均徙鎬及尅濟
B29n0160_p0329a18║橫流膺斯寶運命帝閽以廣闢即太㣲而為宇既等漢高
B29n0160_p0329a19║流連於豐沛亦同光武眷戀於南陽思所以永流聖迹垂
B29n0160_p0329a20║之不朽今事與須彌等同理與天地無窮莫若光建寶塔
B29n0160_p0329b01║式傳于後乃以大梁之天監六年歲次星紀月旅黃鐘閏
B29n0160_p0329b02║十月二十三日戊寅仲冬之節也乃樹剎玄壤表峻蒼雲
B29n0160_p0329b03║下洞淵泉仰迫星漢方當銷巨石於賢刼拯未來於忍土
B29n0160_p0329b04║若夫朱光所耀彤雲所臨非止天眷兼因地德皇帝乃啟
B29n0160_p0329b05║扉閶闔造舟淮涘接神颷而動驂越浮梁而逕度芝蓋容
B29n0160_p0329b06║與翠華葳[(毤-允+豕)-毛+生]下輦停蹕躬展誠敬廣集四部揆景同　弘
B29n0160_p0329b07║此廣因被之無外同由厥路俱至道塲乃作銘曰八維悠
B29n0160_p0329b08║濶九服荒茫靈聖底止咸表厥祥壽丘𮙀𮙀電繞樞光周
B29n0160_p0329b09║原膴膴五緯入房自茲遐敻在處弗亡安知弱水寧辨窮
B29n0160_p0329b10║桑自天攸縱於惟我皇即基昔兆為世舟航重檐累構迥
B29n0160_p0329b11║剎高驤上為淨國地即金剛因斯太極溥被翱翔豈徒三
B29n0160_p0329b12║界寧止十方濡足萬古援手百王一念斯答萬壽無疆如
B29n0160_p0329b13║日之久如天之長
B29n0160_p0329b14║上錢隨喜光宅寺啟梁尚書令沈約
B29n0160_p0329b15║伏惟中陽故里舂陵舊居夷漫滌蕩會無遺築若使大教
B29n0160_p0329b16║早流法遵二代開塔白水樹剎枌榆可以傳美垂跡迄今
B29n0160_p0329b17║不朽
B29n0160_p0329b18║重建慧光禪寺記略明南太常少卿四明鄭雍言
B29n0160_p0329b19║都城南去三十五里有古寺曰光宅乃梁武帝故宅捨之
B29n0160_p0329b20║作寺昔雲光法師講法華經于此有天花如飛雪滿空講
B29n0160_p0330a01║罷即乘空而去按實錄云天監六年武帝捨宅造寺未成
B29n0160_p0330a02║於小莊嚴寺造無量佛像長丈九尺未移前淮中估客夜
B29n0160_p0330a03║輙聞大橋上脩道路往視不見其人俄而像度光彩輝煥
B29n0160_p0330a04║在當時祥瑞顯應如此宋王荊公有詩云今知光宅寺牛
B29n0160_p0330a05║首正當門臺殿金碧毀丘墟桑竹繁則知宋時其寺荒凉
B29n0160_p0330a06║已久矧遭元季兵燹之餘廢壞不言可知　國朝洪武初
B29n0160_p0330a07║無隱道禪師于寺基上薙草萊除荊𣗥畚瓦礫首創梵宇
B29n0160_p0330a08║宣德五年特奏奉　旨改慧光禪寺宣德八年普徹等募
B29n0160_p0330a09║眾鳩工重建佛殿諸所煥然一新至正綂癸亥訖工因屬
B29n0160_p0330a10║文以紀其實　正綂九年申子正月
B29n0160_p0330a11║（【傳】）光宅寺僧正法師碑銘梁元帝
B29n0160_p0330a12║昂昂千里孰辨麒麟之蹤汪汪萬頃誰識波瀾之際望之
B29n0160_p0330a13║若披雲霧覩之如觀日月至乃耆年宿望蓄思搆疑懸鐘
B29n0160_p0330a14║無盡短兵有倦猶若分旦望景履冰待日莫不傾河注燭
B29n0160_p0330a15║虛往實歸皇帝革命受圖補天紉地轉金輪於忍土䇿紺
B29n0160_p0330a16║馬於閻浮逸翮方超圖南輟軌豈直盡茲相府署彼義年
B29n0160_p0330a17║方當高步仙階永編金牒繁霜凝而旦委松風凄而暮來
B29n0160_p0330a18║悲馬鳴之不反望龍樹而心哀銘曰澄月夜虧清氣旦卷
B29n0160_p0330a19║曾變遠岸蒼江傍緬
B29n0160_p0330a20║釋法悅傳略高僧傳
B29n0160_p0330b01║釋法悅者戒素沙門也齊末勅為僧主止京師正覺寺嘗
B29n0160_p0330b02║聞彭城宋王寺有丈八金像乃宋王車騎徐州刺史王仲
B29n0160_p0330b03║德所造光相之奇江右稱最州境或應有灾祟及僧尼橫
B29n0160_p0330b04║延舋戾像則流汗汗之多少則禍患之濃淡也宋太始初
B29n0160_p0330b05║彭城北屬群虜共欲遷像遂至萬夫竟不能致齊初兖州
B29n0160_p0330b06║數郡欲起義南附亦驅逼眾僧𦔳守營壍時虜帥蘭陵公
B29n0160_p0330b07║攻䧟此營獲諸沙門於是盡執二州道人幽繫圉裏遣表
B29n0160_p0330b08║偽臺誣以𦔳亂像時流汗舉殿皆濕時偽梁王諒鎮在彭
B29n0160_p0330b09║城亦多信向親往像所使人拭之隨出終莫能止王乃燒
B29n0160_p0330b10║香禮拜至心誓曰眾僧無罪弟子自當營護不使罹禍若
B29n0160_p0330b11║幽誠有感願拭汗即止於是自手拭之隨拭即燥王具表
B29n0160_p0330b12║其事諸僧皆見原免悅既欣覩靈異誓願瞻禮而關禁阻
B29n0160_p0330b13║隔莫由克遂又昔宋明皇帝經造丈八金像四鑄不成於
B29n0160_p0330b14║是改為丈四悅乃與白馬寺沙門智靜率合同緣欲造丈
B29n0160_p0330b15║八無量壽像以伸厥志始鳩集金銅屬齊末世道凌遲復
B29n0160_p0330b16║致推斥至梁方以事啟聞降勅聽許并𦔳造光趺材官工
B29n0160_p0330b17║巧隨用資給以梁天監八年五月三日於小莊嚴寺營鑄
B29n0160_p0330b18║匠本量佛身四萬斤銅融瀉已竭尚未至胷百姓送銅不
B29n0160_p0330b19║可稱計投諸爐冶隨鑄而模內不滿猶自如先又馳啟聞
B29n0160_p0330b20║勅給功德銅三千斤臺內始就量送而像處已見羊車傳
B29n0160_p0331a01║詔載銅罏側於是飛韝消融一鑄便滿甫爾之間人車俱
B29n0160_p0331a02║失比臺內銅出方知向之所送信實靈感工匠喜踊道俗
B29n0160_p0331a03║稱讚及至開模量度乃踊成丈九而光相不差又有大錢
B29n0160_p0331a04║二枚猶見在衣絛竟不銷鑠並莫測其然勅以像事委定
B29n0160_p0331a05║林僧於其年九月二十六日移像光宅寺是夜淮中賈客
B29n0160_p0331a06║並聞大航舶下催督治橋有如數百人聲其後更鑄光趺
B29n0160_p0331a07║並有華香之瑞自葱河以左金像之最唯此一耳論曰夫
B29n0160_p0331a08║法身無像因感見有參差故形應有殊別若乃心路蒼茫
B29n0160_p0331a09║則真儀隔化情志慊切則木石開心故劉殷至孝誠感釜
B29n0160_p0331a10║𢈔為之生銘丁蘭溫清竭誠木[母-(、/、)+〡]以之變色[春-三+?]陽廽戈而
B29n0160_p0331a11║日轉杞婦下淚而城崩斯皆隱惻入其性情故使徵祥照
B29n0160_p0331a12║乎耳目至如慧達招光於剎杪慧力感瑞於塔基慧受申
B29n0160_p0331a13║誠於浮木僧慧顯證於移燈洪亮並忘形於鑄像意獻皆
B29n0160_p0331a14║盡命於伽藍法獻專志於牙骨竟陵為之通感僧護蓄抱
B29n0160_p0331a15║於石城南平以之獲應近有光宅丈九顯矅京畿宋帝四
B29n0160_p0331a16║鑠而不成梁皇一冶而形備妙相踊而無虧瑞銅少而更
B29n0160_p0331a17║足故知道藉人弘神由物感豈曰虛哉
B29n0160_p0331a18║釋曇瑗傳略高僧傳
B29n0160_p0331a19║釋曇瑗金陵人以戒律處世住持為要乃從諸講席專師
B29n0160_p0331a20║十誦功績既著學觀斯張宣帝下詔國內初受戒者夏未
B29n0160_p0331b01║滿五皆叅律肆可於都邑大寺廣置聽場仍勅瑗公總知
B29n0160_p0331b02║監檢明示科舉有司准給衣食勿使經營形累致虧功績
B29n0160_p0331b03║瑗既蒙恩詔通誨國僧四遠被徵萬里相屬時即搜擢明
B29n0160_p0331b04║解詞義者二十餘人一時敷訓眾齊三百其有學成將還
B29n0160_p0331b05║本邑瑗皆聚徒對問理事無疑者方乃遣之由是律學更
B29n0160_p0331b06║新上聞天聽帝又下勅榮慰以瑗為國之僧正令住光宅
B29n0160_p0331b07║苦辭以任勅特許之而棲託不競閉房自檢非夫眾集不
B29n0160_p0331b08║忘經行慶弔齋會了無通預山泉林竹見便忘返每上鍾
B29n0160_p0331b09║阜諸寺修造道賢觸興賦詩覽物懷古洪偃法師傲岸泉
B29n0160_p0331b10║石偏見朋從把臂郊坰同遊故苑瑗題樹為詩曰丹陽松
B29n0160_p0331b11║葉少白水黍苗多浸[泳-永+(瑤-王)]下客淚哀怨動民歌春蹊度短葛
B29n0160_p0331b12║秋浦沒長莎麋鹿自騰倚車騎絕經過蕭條肆野望惆悵
B29n0160_p0331b13║將如何偃續題曰龍田留故苑汾水結餘波悵望傷遊目
B29n0160_p0331b14║辛酸思緒多凉飈慘高樹濃露變輕蘿澤葵猶帶井池竹
B29n0160_p0331b15║下侵荷秋風徒自急無復白雲歌瑗以太建年中卒于住
B29n0160_p0331b16║寺春秋八十有二初㣲疫將現便告眾曰生𣦸對法凡聖
B29n0160_p0331b17║俱纏自非極位有心誰免今將就後世力不相由願生來
B29n0160_p0331b18║講誨分有冥功彼我齊修用為來習不爾與世沉浮未成
B29n0160_p0331b19║通濟幸諸梵行同思此言終事任量可依成教言訖端坐
B29n0160_p0331b20║如定欻然已逝有勅依法焚之為立白塔建碑于寺著十
B29n0160_p0332a01║誦䟽十卷戒本羯磨䟽各兩卷僧家書儀四卷別集八卷
B29n0160_p0332a02║見行於世
B29n0160_p0332a03║與梁朝士書梁釋曇瑗
B29n0160_p0332a04║光宅寺曇瑗白竊惟至人垂誨各赴機權故外設約事三
B29n0160_p0332a05║千內陳律儀八萬誠復楷訓異門無非懲惡孔定刑辟以
B29n0160_p0332a06║詰姦宄釋敷羯磨用擯違法二聖分教別有司存頃見僧
B29n0160_p0332a07║尼有事每越訟公府且內外殊揆科例不同或內律為輕
B29n0160_p0332a08║外制成重或內法為重外網更輕凡情僶俛肆其阿便若
B29n0160_p0332a09║苟欲利己則捨內重而附外輕若在陷他則棄內輕而依
B29n0160_p0332a10║外重非唯穢黷時宰便為頓垂理制幸屬明令公匡弼社
B29n0160_p0332a11║稷和爕陰陽舟檝大乘柱石三寶遐邇向風白黑兼慶貧
B29n0160_p0332a12║道黍居僧例頗曾採習毘尼累獲僧曹送事訪律詳決尋
B29n0160_p0332a13║佛具切戒國有憲章絓僧家諍執未審依何折斷謹致往
B29n0160_p0332a14║牒佇奉還旨庶成約法永用遵模釋曇瑗呈
B29n0160_p0332a15║（【詩】）遊光宅寺應令梁簡文帝
B29n0160_p0332a16║陪遊入舊豐雲氣鬱青葱紫陌垂青柳輕槐拂慧風入泉
B29n0160_p0332a17║光綺樹四桂瞹臨空翠網隨烟碧丹花共日紅方欣大雲
B29n0160_p0332a18║溥慈波流淨宮
B29n0160_p0332a19║遊光宅寺宋王安石
B29n0160_p0332a20║今知光宅寺牛首正當門臺殿金碧毀丘墟桑竹繁蕭蕭
B29n0160_p0332b01║新犢臥冉冉暮鴉𮋒回首千歲夢雨花何足言
B29n0160_p0332b02║
B29n0160_p0332b03║
B29n0160_p0332b04║
B29n0160_p0332b05║
B29n0160_p0332b06║
B29n0160_p0332b07║
B29n0160_p0332b08║
B29n0160_p0332b09║
B29n0160_p0332b10║