B29n0160_p0340b11║金陵梵剎志卷四十八
B29n0160_p0340b12║廢寺
B29n0160_p0340b13║江左佛寺始於吳盛於六朝至唐宋元迄我　國朝烽
B29n0160_p0340b14║煙戎馬之餘故剎遺基多不可問今自見存外所憑止
B29n0160_p0340b15║一二載筆為千古證耳然梁陳而下周魏而上作者臚
B29n0160_p0340b16║列有文藻燁如而名與地疑似無考又有空名雖在文
B29n0160_p0340b17║獻無徵兩者姑置不錄惟一記一傳一題一咏與元金
B29n0160_p0340b18║陵新志　國朝郡邑志所載符合的可稽據者書之另
B29n0160_p0340b19║為廢寺志亦俾徵信之家諒其非訛搜討之士益其不
B29n0160_p0340b20║逮云爾所志寺凡十五曰保寧寺曰法王寺曰龍光寺
B29n0160_p0341a01║曰枳園寺曰祗洹寺曰鐵塔寺曰湘宮寺曰宋興寺曰
B29n0160_p0341a02║安樂寺曰淨妙寺曰同泰寺曰善覺寺曰證聖寺曰報
B29n0160_p0341a03║恩院曰報慈道塲
B29n0160_p0341a04║（廢剎）保寧寺（即南唐奉先寺）
B29n0160_p0341a05║（【文】）保寧寺舊序金陵新志
B29n0160_p0341a06║在城內飲虹橋南保寧坊內吳大帝赤烏四年為西竺康
B29n0160_p0341a07║僧會建晉宋有鳳翔集此山因建鳳凰臺於寺側宋更寺
B29n0160_p0341a08║名曰祗園昇明二年齊大祖為比丘法願造寺於其地得
B29n0160_p0341a09║外國甎為白塔又名白塔唐開元中寺僧大惠禪師者明
B29n0160_p0341a10║皇召至長安尋求歸山詔可之因改其寺為長慶寺其額
B29n0160_p0341a11║韓擇木書南唐保大中齊王景達為先主造寺因名奉先
B29n0160_p0341a12║宋太平興國中賜額曰保寧祥符六年增建經鐘樓觀音
B29n0160_p0341a13║殿羅漢堂水陸堂東西方丈莊嚴盛麗安眾五百又建靈
B29n0160_p0341a14║光鳳凰凌虛三亭照映山谷圍甃塼墻五百丈茂林脩竹
B29n0160_p0341a15║松檜藂蔚詔歲度五僧政和七年勅改神霄宮建炎元年
B29n0160_p0341a16║勅復舊額三年四月駕幸江寧權以寺為行宮閏七月如
B29n0160_p0341a17║浙西其後命即府治修為行宮而御坐猶在本寺歲久屋
B29n0160_p0341a18║敝留守馬光祖重建殿宇及方丈觀音殿水陸堂厨堂庫
B29n0160_p0341a19║院移鐘樓冠青龍首增建廊屋橫直一十八間作新建鳳
B29n0160_p0341a20║凰臺記
B29n0160_p0341b01║保寧寺輪藏記宋葉夢得
B29n0160_p0341b02║維摩氏極天下之辯而反之於默其為法名之曰不二夫
B29n0160_p0341b03║不二即一矣不言其一而言不二豈以一猶為有在者歟
B29n0160_p0341b04║道未始有二也既已有物不得不裂為二彼自為二而吾
B29n0160_p0341b05║強欲一之必有廢其一以成其二者非道之全也要有非
B29n0160_p0341b06║一而不二者存焉爾何特維摩氏為然孔子曰有鄙夫問
B29n0160_p0341b07║於我空空如也我叩其兩端而竭焉空空云者豈有物實
B29n0160_p0341b08║之者哉然猶意其墮於一也則叩之以兩端盖維摩氏所
B29n0160_p0341b09║謂不二法叩之兩端而知其所解則以吾之所知證彼之
B29n0160_p0341b10║所知可一舉而盡矣之人也謂之鄙夫則可謂之君子則
B29n0160_p0341b11║不可佛以無所言而為一切眾生無所不言以為有言不
B29n0160_p0341b12║言是顛倒見以為無言不言是斷滅見孰能辯其非一而
B29n0160_p0341b13║不二者乎自漢永平為佛者始持其書入中國由晉宋歷
B29n0160_p0341b14║唐至於今不絕梵語華言更相發明傳其學者又從而申
B29n0160_p0341b15║衍之其說遂充滿天下輯而藏之皆設為峻宇高甍雕刻
B29n0160_p0341b16║綵繪備眾寶以為飾竭眾巧以為工苟可以莊嚴者無不
B29n0160_p0341b17║至梁普通復有異人為之轉輪以運之其致意深矣吾少
B29n0160_p0341b18║時見四方為轉輪藏者無幾比年以來所在大都邑下至
B29n0160_p0341b19║窮山深谷號為蘭若十而六七吹蠡伐鼓音聲相聞襁負
B29n0160_p0341b20║金帛踵躡戶外可謂甚盛然未必皆達其言尊其教也施
B29n0160_p0342a01║者假之以徼福造者因之以求利浸浸日遠其本建康府
B29n0160_p0342a02║保寧寺當承平時於江左為名利更兵火久廢今長老懷
B29n0160_p0342a03║祖守其故址於煨燼之餘十有四年堂殿門廡追復其舊
B29n0160_p0342a04║而一新之最後作轉輪藏余鎮建康時見其始經營後四
B29n0160_p0342a05║年餘歸石林祖以書求告曰藏成矣幸得記其本末祖盖
B29n0160_p0342a06║以正法眼傳其心者其為人潔而通靖深而敏非徒以有
B29n0160_p0342a07║為作佛事者也乃為推其師之言合諸儒之說正佛之所
B29n0160_p0342a08║以言以曉世俗之弊祖當益以是振之夫方無所言則維
B29n0160_p0342a09║摩氏之默如大阿難等得道受記諸大弟子皆不任問疾
B29n0160_p0342a10║及其無所不言則雖觀世音亦從聞所聞而入爾乃寺之
B29n0160_p0342a11║興廢係其時人之施捨係其力有不必記故不書
B29n0160_p0342a12║（【傳】）昇州奉先寺淨照禪師傳燈錄
B29n0160_p0342a13║慧同魏府人也姓張氏幼歲出家禮饒州北禪院惟直禪
B29n0160_p0342a14║師披削年滿受具於撫州希操律師於清凉得法僧問唯
B29n0160_p0342a15║一堅密身一切塵中見又云佛身充滿於法界普見一切
B29n0160_p0342a16║羣生前於此二途請師說師曰唯一堅密身一切塵中見
B29n0160_p0342a17║僧問如何是古佛心師曰汝疑阿那箇不是問如何是常
B29n0160_p0342a18║在底人師曰更問阿誰
B29n0160_p0342a19║（廢剎）法王寺
B29n0160_p0342a20║（【文】）法王寺舊序縣志
B29n0160_p0342b01║在烏衣巷白塔寺東晉末龜茲國沙門鳩摩羅什以道聞
B29n0160_p0342b02║於時隆安三年遣使徃姚秦迎致之至帝躬出朱雀門迎
B29n0160_p0342b03║之歷試神驗施地建寺賜額法王請什居焉尊為三藏國
B29n0160_p0342b04║師寺久燬至順間天禧主僧復構寺今并入報恩寺按三
B29n0160_p0342b05║藏塔院或即此地今訛為玄奘塔未可知也姑書以俟博
B29n0160_p0342b06║識者
B29n0160_p0342b07║法王寺碑銘梁沈約
B29n0160_p0342b08║昔周師集於孟津漢兵至於垓下翦商肇乎茲地殪楚由
B29n0160_p0342b09║乎斯域慧雲匪由觸石法雨起乎悲心驅之仁壽度之彼
B29n0160_p0342b10║岸濟方割於有頃撲既燎於無邊陸旗風靡水陣雲披縈
B29n0160_p0342b11║山為堞失其九天之險負疑為隍曾無一葦之門昏師友
B29n0160_p0342b12║接偽牧泥首掬指則河舟尚虛委甲則熊嶺非峻乃按兵
B29n0160_p0342b13║江漢誓眾商郊因斯而運斗樞自兹而廓天步業隆放夏
B29n0160_p0342b14║功高伐殷濟橫流而臣九服握乾綱而子萬姓眷言四海
B29n0160_p0342b15║莫不來王此惟余宅寧止西顧臨朝夕之濬池帶長洲之
B29n0160_p0342b16║茂苑藉離宮於漢舊因林光於秦餘迴廊敞布複殿重起
B29n0160_p0342b17║連房極睇周堵如雲銘曰徃却將謝災難孔多炎炎烈火
B29n0160_p0342b18║淼淼洪波聚為丘嶽散成江河俗緣浮詭真諦遐長匪因
B29n0160_p0342b19║希向曷寄舟梁標功顯德事歸道塲祁祁法眾同茲無我
B29n0160_p0342b20║振錫經行祗林宴坐或思寂滅或念薪火惆悵二明徘徊
B29n0160_p0343a01║四果
B29n0160_p0343a02║（廢剎）龍光寺（即宋青園寺）
B29n0160_p0343a03║（【文】）龍光寺舊序金陵新志
B29n0160_p0343a04║在城北覆舟山下宋元嘉二年號青園寺高僧傳云竺道
B29n0160_p0343a05║生後還上都青園寺寺是惠恭皇后褚氏所立本種青處
B29n0160_p0343a06║因以為名其年雷震青園寺佛殿龍升於天光影西壁因
B29n0160_p0343a07║名龍光宋嘉祐三年佛殿記云元嘉五年有黑龍見覆舟
B29n0160_p0343a08║山之陽帝捨果園建青園寺西置龍王殿今沼沚見存至
B29n0160_p0343a09║會昌年廢咸通二年重建勑賜龍光院額舊志以為在龍
B29n0160_p0343a10║光門外者非也今按乾道志龍光禪院在城之西宋元嘉
B29n0160_p0343a11║二年號青園寺後改額為龍光禪院以在龍光門外也會
B29n0160_p0343a12║昌中廢咸通初建為月燈禪院昇元二年重修
B29n0160_p0343a13║（【傳】）青園寺竺道生傳高僧傳
B29n0160_p0343a14║竺道生本姓魏鉅鹿人寓居彭城初入廬山幽栖七年以
B29n0160_p0343a15║求其志常以入道之要慧解為本故鑽仰羣經斟酌雜論
B29n0160_p0343a16║萬里隨法不憚疲苦後與慧叡慧嚴同遊長安從什公受
B29n0160_p0343a17║業關中僧眾咸謂神悟後還都止青園寺王弘范泰顏延
B29n0160_p0343a18║之並挹敬風猷從之問道生既潛思日久徹悟言外廼喟
B29n0160_p0343a19║然歎曰夫象以盡意得意則象忘言以詮理入理則言息
B29n0160_p0343a20║自經典東流譯人重阻多守滯文鮮見圓義若忘筌取魚
B29n0160_p0343b01║始可與言道矣於是校閱真俗研思因果廼言善不受報
B29n0160_p0343b02║頓悟成佛又著二諦論佛性當有論法身無色論佛無淨
B29n0160_p0343b03║土論應有緣論等籠罩舊說妙有淵旨而守文之徒多生
B29n0160_p0343b04║嫌嫉與奪之聲紛然競起又六卷泥洹先至京都生剖析
B29n0160_p0343b05║經理洞入幽微廼說一闡提人皆得成佛於時大本未傳
B29n0160_p0343b06║孤明先發獨見忤眾於是舊學以為邪說譏憤滋甚遂顯
B29n0160_p0343b07║大眾中正容誓曰若我所說反於經義者請於現身即表
B29n0160_p0343b08║癘疾若與實相不相違背者願捨壽之時據師子座言竟
B29n0160_p0343b09║拂衣而遊初投吳之虎丘山旬日之中學徒數百其年夏
B29n0160_p0343b10║雷震青園佛殿龍昇於天光影西壁因改寺名號曰龍光
B29n0160_p0343b11║時人歎曰龍既已去生必行矣俄而投迹廬山銷影巖岫
B29n0160_p0343b12║山中僧眾咸共敬服後涅槃大本至於南京果稱闡提悉
B29n0160_p0343b13║有佛性與前所說合若符契生既獲斯經尋即講說以宋
B29n0160_p0343b14║元嘉十一年冬十一月庚子於廬山精舍升於法座神色
B29n0160_p0343b15║開朗德音俊發論議數番窮理盡妙觀聽之眾莫不悟悅
B29n0160_p0343b16║法席將畢忽見麈尾紛然而墜端坐正容隱几而卒顏色
B29n0160_p0343b17║不異似若入定道俗嗟駭遠近悲泣於是京邑諸僧內慙
B29n0160_p0343b18║自疚追而信服其神鑒之至徵瑞如此仍塟廬山之阜
B29n0160_p0343b19║（【詩】）覆舟山（即龍光寺前）宋孝武帝
B29n0160_p0343b20║束髮好怡衍弱冠頗流薄素想終勿傾聿求果丘壑層峯
B29n0160_p0344a01║亘天維曠渚綿地絡逢臯列神苑遭壇樹仙閣松墱含青
B29n0160_p0344a02║暉荷源煜丹爍川界泳遊鱗岩庭響鳴鶴
B29n0160_p0344a03║覆舟山齊王融
B29n0160_p0344a04║道勝業茲遠心閒地能閴桂崦鬱初裁蘭臯坦將闢虛簷
B29n0160_p0344a05║對長嶼高軒臨廣液芳草列成行嘉樹紛如積流風轉圜
B29n0160_p0344a06║逕清烟泛喬石日泊山照紅松暎水華碧暢哉人外賞遲
B29n0160_p0344a07║遲眷西夕
B29n0160_p0344a08║覆舟山臨望明顧源
B29n0160_p0344a09║覆舟山頭霽景明長松落落崖石平迴巒秀嶺低復昂傳
B29n0160_p0344a10║聞此地為臺城南望建章宮佳氣何鬱蔥秦淮樹中流逕
B29n0160_p0344a11║與宮門通城中萬井如棊畫楊柳烟中分紫陌內園蘭桂
B29n0160_p0344a12║浮溫香戚里池臺蕩朱碧鳳凰樓閣無處尋臨春結綺作
B29n0160_p0344a13║梵林樽前却是樂遊苑市朝更改成古今登臨易頭白御
B29n0160_p0344a14║杯落江日回望北湖烟蟬鳴樹蕭瑟秋波慘淡荷芰花玉
B29n0160_p0344a15║鳧錦雞踏浪霞西曹已鳴馬東署復報衙冥冥壺底月寂
B29n0160_p0344a16║寂城頭鴉停琴送盡飛鴻影引領天邊不見家
B29n0160_p0344a17║（廢剎）枳園寺
B29n0160_p0344a18║（【傳】）枳園寺釋智嚴傳高僧傳
B29n0160_p0344a19║釋智嚴西涼州人弱冠出家便以精勤著名衲衣宴坐蔬
B29n0160_p0344a20║食永歲每以本域丘墟志欲博事名師廣求經誥遂周流
B29n0160_p0344b01║西國進到罽賔入摩天陀羅精舍從佛䭾先比丘諮受禪
B29n0160_p0344b02║法漸染三年功踰十載佛䭾先見其禪思有緒特深器異
B29n0160_p0344b03║彼諸道俗聞而歎曰秦地乃有求道沙門矣始不輕秦類
B29n0160_p0344b04║敬接遠人時有佛䭾䟦陀比丘亦是彼國禪匠嚴乃要請
B29n0160_p0344b05║東歸欲令傳法中土跋陀嘉其懇至遂共東行於是踰越
B29n0160_p0344b06║沙險達自關中常依隨跋陀止長安大寺頃之跋陀橫為
B29n0160_p0344b07║秦僧所𢷤嚴亦分散憇于山東精舍坐禪誦經勵力精學
B29n0160_p0344b08║晉義熙十三年宋武帝西伐長安尅捷旋斾塗步山東時
B29n0160_p0344b09║始興公王恢從駕遊觀山川至嚴精舍見其同止三僧各
B29n0160_p0344b10║坐繩床禪思湛然恢至良久不覺於是彈指三人開眼俄
B29n0160_p0344b11║而還閉問不與言恢心敬精奇訪諸耆老皆云此三僧隱
B29n0160_p0344b12║居求志高潔法師也恢即啟宋武延請還都莫肯行者既
B29n0160_p0344b13║屢請慊至二人推嚴隨行恢道懷素篤禮事甚殷還都即
B29n0160_p0344b14║住始興寺嚴性虛靜志避諠塵恢乃為於東郊之際更起
B29n0160_p0344b15║精舍即枳園寺也嚴前還於西域所得梵本眾經末及譯
B29n0160_p0344b16║寫到元嘉四年乃共沙門寶雲譯出普曜廣博嚴淨四天
B29n0160_p0344b17║王等經嚴在寺不受別請常分衛自資儀同蘭陵蕭思話
B29n0160_p0344b18║婦劉氏疾病恒見鬼來吁呵駭畏時迎嚴說法嚴始到外
B29n0160_p0344b19║堂劉氏便見羣鬼迸散嚴既進為夫人說經疾以之瘳因
B29n0160_p0344b20║稟五戒一門宗奉嚴昔未出家時嘗受五戒有所虧犯後
B29n0160_p0345a01║入道受具足常疑不得戒每以為懼積年禪觀而不能自
B29n0160_p0345a02║了遂更汎海重到天竺諮諸明達真羅漢比丘具以事問
B29n0160_p0345a03║羅漢羅漢不敢判決乃為嚴入定往兜率宮諮彌勒彌勒
B29n0160_p0345a04║云得戒嚴大喜於是步歸至罽賔無疾而化彼國法凡聖
B29n0160_p0345a05║燒身之處各有其所嚴雖戒操高明而實行未辨始移屍
B29n0160_p0345a06║向凡僧墓地而屍重不起改向聖墓則飄然自輕嚴弟子
B29n0160_p0345a07║智羽智遠故從西來報此徵瑞俱還外國
B29n0160_p0345a08║（廢剎）祗洹寺
B29n0160_p0345a09║（【文】）和范光祿祗洹寺像讚三首宋侍中謝靈運
B29n0160_p0345a10║惟此大覺因心則靈垢盡智照數極慧明三達非我一援
B29n0160_p0345a11║羣生理阻非我道絕形聲（右佛讚）若人仰宗發性遺慮以定
B29n0160_p0345a12║養慧和理斯附爰初四等終然十住涉求至矣在外皆去
B29n0160_p0345a13║（右菩薩讚）厭苦情多兼物志少如彼化城權可得寶誘以湼槃
B29n0160_p0345a14║救爾生老肇元三車𮋒成一道（右緣覺聲聞合讚）
B29n0160_p0345a15║（【傳】）釋曇遷傳高僧傳
B29n0160_p0345a16║釋曇遷遊心佛義善談莊老并注十地又工正書常施題
B29n0160_p0345a17║經巧于轉讀梵製新奇特拔終古彭城王義康范曄王曇
B29n0160_p0345a18║首並皆遊狎初止祗洹寺後移烏衣寺及范曄被誅門有
B29n0160_p0345a19║十二喪無敢近者遷抽貨衣物悉營葬送孝武聞而嘆賞
B29n0160_p0345a20║謂徐爰曰卿著宋書勿遺此人
B29n0160_p0345b01║（廢剎）鐵塔寺（即宋延祚寺　唐天保寺　宋正覺寺）
B29n0160_p0345b02║（【文】）鐵塔寺舊序金陵新志
B29n0160_p0345b03║在城內西北冶城後岡上宋太始中邦人捨地建精舍號
B29n0160_p0345b04║延祚寺至唐有靈智禪師生無雙目號羅㬋和尚經論文
B29n0160_p0345b05║字悉能明了時人稱有天眼為建塔於寺內廣明中賜額
B29n0160_p0345b06║梁侯景之亂王僧辯入討景使其黨宋長貴守延祚寺何
B29n0160_p0345b07║遜有登延祚寺閣詩佛殿前有鐵塔二座鑄云乾興元年
B29n0160_p0345b08║造古鐘亦唐時所鑄有經幢鐫大吳金陵府延祚院寺有
B29n0160_p0345b09║井最大號百丈泉井闌上字乃保大元年所鑄宋熙寧中
B29n0160_p0345b10║賜寺名曰正覺塔名曰普照王荊公嘗于寺西作書院有
B29n0160_p0345b11║軒名籜龍建炎三年以法堂西偏為元懿太子攢宮今寺
B29n0160_p0345b12║東偏復建延祚閣名公賦詠尤多炳靈公廟西及新亭側
B29n0160_p0345b13║又別有正覺寺云
B29n0160_p0345b14║（【詩】）金陵阻風登延祚閣唐許渾
B29n0160_p0345b15║極目皆陳迹披圖問遠公戈鋋三國後冠盖六朝中葛蔓
B29n0160_p0345b16║交殘壘苔花沒後宮水流簫鼓絕山在綺羅叢
B29n0160_p0345b17║題正覺院籜龍軒二首宋王安石
B29n0160_p0345b18║北軒名字經平子愛此吾能為賦詩山雨江風一披拂籜
B29n0160_p0345b19║龍還自有吟時（一）仙事茫茫不可知籜龍空此見孫枝壺
B29n0160_p0345b20║中若有閑天地何苦歸來問葛陂
B29n0160_p0346a01║（廢剎）湘宮寺
B29n0160_p0346a02║（【文】）湘宮寺舊序金陵新志
B29n0160_p0346a03║舊在青溪橋中北唐以後徙置清化市北慶元志近有人
B29n0160_p0346a04║於上元縣治後軍營中掘出斷石上有湘宮寺三字以此
B29n0160_p0346a05║知舊寺所在與實錄注合東出青溪桃花園皆今縣東地
B29n0160_p0346a06║也寺本宋明帝舊宅備極壯麗欲造十級浮圖而不能乃
B29n0160_p0346a07║分為二
B29n0160_p0346a08║湘宮寺碑銘梁簡文帝
B29n0160_p0346a09║自真人西滅洎羅漢東遊五明盛士並宣北門之教四姓
B29n0160_p0346a10║小臣稍能南宮之學超洙泗之濟濟比舍衛之洋洋是以
B29n0160_p0346a11║高簷三丈乃為祀神之舍連閣四周並非中官之宅雪山
B29n0160_p0346a12║忍辱之草天官陁樹之花四照芬吐五衢異色能令扶解
B29n0160_p0346a13║說法果出妙衣鹿苑豈殊祗林何遠皇太子蕭緯自昔蕃
B29n0160_p0346a14║邸便結善緣雖銀藏盖寡金地多闕有慚四事久立五根
B29n0160_p0346a15║泗川出鼎尚刻之罘之石㟭峨作鎮猶銘劍壁之山矧伊
B29n0160_p0346a16║福界寧無鐫刻銘曰洛陽白馬帝釋天冠開基紫陌峻極
B29n0160_p0346a17║雲端實惟爽嵦棲心之地譬若淨土長為佛事銀鋪曜色
B29n0160_p0346a18║玉礎金光塔如仙掌樓疑鳳凰珠生月𩲸鐘應秋霜鳥依
B29n0160_p0346a19║交露幡承杏梁窓舒意葉室度心香天琴夜下紺馬朝翔
B29n0160_p0346a20║生滅可度離苦獲常相續有盡歸乎道塲
B29n0160_p0346b01║湘宮寺智蒨法師志銘梁簡文帝
B29n0160_p0346b02║嗟爾名德超然有暉五塵夙離三修允依戒珠靡缺忍鎧
B29n0160_p0346b03║無違智燈含影慧駕馳騑若韜山金如苞海寶德邁西河
B29n0160_p0346b04║聲踰東道伊時傾盖于彼朱方不期而遇襄水之陽掩此
B29n0160_p0346b05║方墳悠哉泉下鬱鬱翠微遼遼平野薪盡火滅歸真息假
B29n0160_p0346b06║（廢剎）宋興寺
B29n0160_p0346b07║（【文】）宋興寺舊序金陵新志
B29n0160_p0346b08║宋興寺一名興教寺在南門外慶元志興教院即宋興寺
B29n0160_p0346b09║故基在蔣山寶公塔西二里有誌公洗鉢池乾道志徙長
B29n0160_p0346b10║于寺南亦名宋興景定忐在南門外劉裕故居者非按宋
B29n0160_p0346b11║興宋熙寺名相近故或疑一寺二志所載不同俟攷
B29n0160_p0346b12║（【詩】）遊宋興東岩南唐李建勳
B29n0160_p0346b13║幾年不到東岩下舊住僧亡屋亦無寒日蕭條何物在朽
B29n0160_p0346b14║松經燒石池枯
B29n0160_p0346b15║（廢剎）安樂寺
B29n0160_p0346b16║（【傳】）安樂寺智稱法師碑唐裴子野
B29n0160_p0346b17║法師諱智稱河東聞喜人也俗姓裴氏挹汾澮之清源稟
B29n0160_p0346b18║河山之秀質蓄靈因於上葉感慧性於𨶒浮直哉惟清爰
B29n0160_p0346b19║初夙備溫良恭儉體以得之然而天韻真確含章隱曜沈
B29n0160_p0346b20║漸人羣莫能測其遠邇盖由徑寸之華韜光濬壑盈尺之
B29n0160_p0347a01║寶未剖聯城鑒觀者罔識其巨麗逖聽者弗得其鴻名覊
B29n0160_p0347a02║京戎旅俛起阡陌年登三十始覽眾經退而歎曰百年倐
B29n0160_p0347a03║忽功名為重名不常居功難與畢且吉凶悔吝孔書已驗
B29n0160_p0347a04║變化起伏歷聖未稱安知崢嶸之外寥廓之表籠括幽顯
B29n0160_p0347a05║大援無邊者哉彼有師焉吾知歸矣遂乃長揖五忍斂衽
B29n0160_p0347a06║四依挫銳解紛於是乎盡宋大明中益部有印禪師者苦
B29n0160_p0347a07║節洞觀鬱為帝師上人聞風自託一面盡禮印公言歸庸
B29n0160_p0347a08║蜀乃携手同舟以宋太始元年出家於王壘誠感人天信
B29n0160_p0347a09║貫金石直心般若高步道塲既而敬業承師就賢辨志遨
B29n0160_p0347a10║遊九部馳騁三乘摩羅之所宣譯龍王之所韜秘雖且受
B29n0160_p0347a11║持諷誦然未取以為宗嘗謂攝心者迹迹密則心檢弘道
B29n0160_p0347a12║者行行察則道存安上治人莫先乎禮閑邪遷善莫尚乎
B29n0160_p0347a13║律可以驅車火宅𮋒飛苦海贍三途而勿踐歷萬刼而不
B29n0160_p0347a14║衰者其毗尼之謂歟乃簡棄枝葉積思根本頓轡洗心以
B29n0160_p0347a15║為己任於是曳錫踽步千里遊學擁經持鉢百舍不休西
B29n0160_p0347a16║望荊山南過灃浦周流華夏博採奇聞土木形骸琬琰心
B29n0160_p0347a17║識靡高不仰無堅不攻寢之所安席不及煖思之所至食
B29n0160_p0347a18║不遑餐入道三年從師四講教逸功倍而業盛經明每稱
B29n0160_p0347a19║道不墜地人各有美宣尼之學何詎常師于時具隱二上
B29n0160_p0347a20║人先輩高流鳳鳴西楚多寶穎律師洽聞溫故翰起東都
B29n0160_p0347b01║法師之在江陵也稟具隱為周旋爰及還京洛以穎公為
B29n0160_p0347b02║益友皆權𢖍殿最言刈菁華捨稊稗而膳稻梁會鹽梅而
B29n0160_p0347b03║成鼎飪其理練其旨深膚受末學莫能踵武以泰始六年
B29n0160_p0347b04║初講十誦於震澤闡揚事相咫尺神道高談出雲漢精義
B29n0160_p0347b05║人無間八萬威儀怡然理暢五部章句渙爾同波由是後
B29n0160_p0347b06║進知宗先達改觀暉光令問於斯籍甚法師應不擇方行
B29n0160_p0347b07║有餘力清言終日而事在其中立棲雲於具區營延祚於
B29n0160_p0347b08║建業令不待嚴房櫳肅靜役不加迅棟宇駢羅自方等來
B29n0160_p0347b09║儀變梵為漢鴻才鉅學連軸比肩法華維摩之宗往往間
B29n0160_p0347b10║出𣵀槃成實之唱處處聚徒而律藏憲章於時最寡振裘
B29n0160_p0347b11║持領允屬當仁若夫淵源浩汗故老之所廻惑峻阻隱復
B29n0160_p0347b12║前修之所解駕皆剖析毫釐粉散膠結鉤深致遠獨悟胸
B29n0160_p0347b13║懷故能使反戶之南彎弓之北尋聲赴響萬里而至門人
B29n0160_p0347b14║歲益經緯日新坐高堂而延四眾轉法輪而朝同業者二
B29n0160_p0347b15║十有餘載君子謂此道於是乎中興絕慶弔屏流俗朱門
B29n0160_p0347b16║華屋靡所經過齊竟陵文宣王顧輕千乘虛心入解嘗請
B29n0160_p0347b17║法師講於邸寺既許以降德或謂宜修賓主法師笑而答
B29n0160_p0347b18║曰我則未暇及正位函丈始交凉燠時法筵廣置髦士如
B29n0160_p0347b19║林主譽既馳客容多猛發題命篇疑難𨦟出法師應變如
B29n0160_p0347b20║響若不留聽囿辯者土崩負強者折角莫不遷延徒靡亡
B29n0160_p0348a01║本失支觀聽之流稱為盛集法師性本剛克而能悅以待
B29n0160_p0348a02║問發言盈庭曾無忤色虛己博約咸竭厥才依止踈附訓
B29n0160_p0348a03║之如一少壯居家孝于惟反脫屣四攝愛著兩忘親黨書
B29n0160_p0348a04║介封而不發內恕哀蹙抑而不臨常曰道俗異故優陀親
B29n0160_p0348a05║承音旨寧習其言而忽其教煩惱煦濡蕭然頓遣法師之
B29n0160_p0348a06║於十誦也始自吳興迄于建業四十有餘講撰義記八篇
B29n0160_p0348a07║約言示制學者傳述以為妙絕古今春秋七十有二齊永
B29n0160_p0348a08║元三年遷神于建康縣之安樂寺僧尼殷赴若喪昆姊諒
B29n0160_p0348a09║不言之信不召之感者去若夫居敬行簡喜慍不形於色
B29n0160_p0348a10║知人善誘甄藻罔遺於時臨財廉取予義明允方大處變
B29n0160_p0348a11║不渝汪汪焉堂堂焉渤碣河華不能充其量蓋淨行之儀
B29n0160_p0348a12║表息心之軌則歟弟子道進等感梁水之既摧慟德音之
B29n0160_p0348a13║永閟俾陳信而有徵庶流芳而無愧
B29n0160_p0348a14║（廢剎）淨妙寺（即齊安寺）
B29n0160_p0348a15║（【文】）淨妙寺舊序金陵新志
B29n0160_p0348a16║淨妙寺即齊安寺南唐昇元中建政和中改賜今額舊臨
B29n0160_p0348a17║官路今移置高隴面秦淮在城東門外四里王荊公有齊
B29n0160_p0348a18║安寺詩石刻尚存又有詩見光宅寺李壁注謂寺是齊武
B29n0160_p0348a19║帝宅按實錄齊武帝生建康青溪宅後稱青溪舊宮未見
B29n0160_p0348a20║改為寺也
B29n0160_p0348b01║（【詩】）齊安寺宋王安石
B29n0160_p0348b02║日淨山如染風暄草欲薰梅殘數點雪麥漲一溪雲
B29n0160_p0348b03║（廢剎）同泰寺
B29n0160_p0348b04║（【文】）同泰寺舊序金陵新志
B29n0160_p0348b05║舊志在梁時北掖門外路西南與臺城隔路實錄梁大通
B29n0160_p0348b06║元年剏北寺寺在宮後開一門名大通對寺南門造大佛
B29n0160_p0348b07║閣大同十年震火所焚略盡即更造未就而侯景亂南唐
B29n0160_p0348b08║改為淨居寺尋又改圓寂寺其半為法寶寺又輿地志法
B29n0160_p0348b09║寶圓寂寺即古同泰寺基龔穎運曆圖云大同元年幸同
B29n0160_p0348b10║泰寺鑄十方銀像二年幸同泰寺鑄十方金像六朝事迹
B29n0160_p0348b11║云梁武帝起同泰寺在臺城內竆竭帑藏造大佛閣七層
B29n0160_p0348b12║為天火所焚梁帝捨身施財以祈佛福大通以後無年不
B29n0160_p0348b13║幸同泰寺設四部無遮大會寺今廢其半為法寶寺（志云）
B29n0160_p0348b14║即臺城院乃梁同泰寺基之半也在宋行宮北精綂軍寨
B29n0160_p0348b15║內梁大通元年創同泰寺楊吳順義二年以同泰寺之半
B29n0160_p0348b16║置為臺城千福院宋改賜今額寺前有醜石四各高丈餘
B29n0160_p0348b17║俗呼為三品石政和中取歸京師或謂之闕石寺前墻外
B29n0160_p0348b18║有井耆老相傳為陳時胭脂井叔寶與張麗華隊而復出
B29n0160_p0348b19║之所也寺基最濶淳祐七年創置精𨦣軍同泰寺舊基皆
B29n0160_p0348b20║為寨屋及蔬圃有井在寨內盖精𨦣軍寨在都統制司之
B29n0160_p0349a01║後都統制司在宋行宮城之後法寶寺在精銳軍寨之後
B29n0160_p0349a02║其都統制司地基及精銳軍寨基皆梁陳宮掖舊址也故
B29n0160_p0349a03║景陽臺基及臨春結綺望仙三閣故址與胭脂井皆在寨
B29n0160_p0349a04║內戚氏云法寶寺老僧猶能記其祖師之言謂宋行宮城
B29n0160_p0349a05║後門乃梁陳宮城前門今法寶寺門墻外即梁大通門也
B29n0160_p0349a06║奉請上開講啟（此後當是同泰之講）梁蕭綱
B29n0160_p0349a07║臣綱言竊以真如無說非筌不悟極果不應注仰期通故
B29n0160_p0349a08║器有水緣方見圓曦之影藥含長性得墜慧雲之慈伏惟
B29n0160_p0349a09║陛下玉鏡宸居金輪馭世應跡有為俯存利物不違本誓
B29n0160_p0349a10║開導愚蒙驅十方于大乘運萬國於仁壽豈止冶斤田粟
B29n0160_p0349a11║功侔造化䟽江決河削成天下智高九舜明出十堯頻徙
B29n0160_p0349a12║鑾蹕降甘露雨天人舞蹈含生利益是以背流知反迷岸
B29n0160_p0349a13║識歸臣自叨預趨聞渴仰無厭一日冐陳丹款伏希復轉
B29n0160_p0349a14║法輪未廻聽卑之恩尚絕愚臣之願慺慺寸志重敢披祈
B29n0160_p0349a15║伏願將降一音曲矜三請被微言於王舍集妙義於寶坊
B29n0160_p0349a16║聖心等視蒼生猶如一子遂臣之請即是普被無邊如蒙
B29n0160_p0349a17║允許眾望亦足兩肩荷負豈敢為喻不任下願謹啟事以
B29n0160_p0349a18║聞謹啟
B29n0160_p0349a19║答請開講啟勅梁武帝
B29n0160_p0349a20║省啟具汝所懷法事既善豈不欣然吾內外眾緣憂勞紛
B29n0160_p0349b01║總食息無暇廢事論道是所未遑汝便為未體國也越勅
B29n0160_p0349b02║重謝上降為開講啟梁蕭綱
B29n0160_p0349b03║臣綱啟丹願懇誠屢冐宸扆實希降甘露雨普被三千天
B29n0160_p0349b04║聽孔邈未垂鑒遂旱苗傾潤豈比自憐暍烏思林寧方渴
B29n0160_p0349b05║仰近因大僧正慧令伏敢重祈降逮勅旨垂許來歲二月
B29n0160_p0349b06║開金字波若經題殊特之恩曲應愚請稽拜恭聞不勝喜
B29n0160_p0349b07║躍身心悅樂如觸慈光手足蹈舞義非餘習伏以香城妙
B29n0160_p0349b08║說實仰神文潤方雲雨明踰日月能使迷途識正大夢均
B29n0160_p0349b09║朝梵志懼來天魔遙禮提桓所聽而今得聞波崙所求希
B29n0160_p0349b10║世復出其　　益深廣無邊九圍獲悟十方蒙曉雖復識
B29n0160_p0349b11║起初流心窮後念方當共捐五盖俱照一空巍巍蕩蕩難
B29n0160_p0349b12║得為喻臣仍屈慧令續宣此典大乘普導實由聖慈伏筆
B29n0160_p0349b13║罄言寧宣戴荷不任下情謹啟事謝聞謹啟
B29n0160_p0349b14║上為開講日叅承啟梁蕭綱
B29n0160_p0349b15║臣綱言伏承輿駕臨同泰寺開金字般若波羅蜜經題照
B29n0160_p0349b16║迷生之慧日導出世之長源百華同陰萬流歸海幽顯讚
B29n0160_p0349b17║揚率土含潤臣身礙已來望舒盈闕甘露普被人天俱萃
B29n0160_p0349b18║波若魔事獨在微躬馳係法輪私深尅責不任下情謹奉
B29n0160_p0349b19║啟奉承謹啟
B29n0160_p0349b20║答勅梁武帝
B29n0160_p0350a01║省啟具之為汝講金字般若波羅蜜經發題始竟四眾雲
B29n0160_p0350a02║合華夷畢集連雨累日深慮廢事景物開明幽顯同慶實
B29n0160_p0350a03║相之中本無去來身雖不到心靡不在善自調養慎勿牽
B29n0160_p0350a04║勞尚有兩旬日數猶奢今雖不同後會未晚也吾始還臺
B29n0160_p0350a05║不復多勅越勅
B29n0160_p0350a06║答同泰寺立剎啟梁武帝
B29n0160_p0350a07║竊以寶塔天飛神龕地踊豈惟昔代復見兹辰嘉彼百靈
B29n0160_p0350a08║欣斯十善雖復紫烟旦聚比此未儔朱光夜上方今知陋
B29n0160_p0350a09║請武帝同泰寺御講啟梁蕭綱
B29n0160_p0350a10║臣綱臣綸臣紀言臣聞紫宮麗天著明玄象軒臺在嶽逖
B29n0160_p0350a11║聽艮書是以道彌隆而禮愈縟德愈溥而事愈泰此盖彰
B29n0160_p0350a12║至治之尊牧生民之本也伏以大光嚴殿侔神垂則冲天
B29n0160_p0350a13║開宇功深大壯事協文明儀辰建極切靈啟構照燭三光
B29n0160_p0350a14║含超百堵咸謂心華所表復非良匠之力神通所現不藉
B29n0160_p0350a15║子來而成實惟淨國固絕董落之禮高邁釋宮理無鹿鳴
B29n0160_p0350a16║之宴竊惟妙勝之堂本師於茲佛吼摩尼之殿如來亦闡
B29n0160_p0350a17║法音佛希躬降睟容施灑甘露油然慧雲霈然慈雨光斯
B29n0160_p0350a18║盛業導彼蒼生履天居而說無相同真也建佛事而被率
B29n0160_p0350a19║土化俗也同真化俗至矣哉一舉而三美顯豈不大平與
B29n0160_p0350a20║彼陘山之上仙巖之下西都鳳凰負陽鸑鷟安足同日而
B29n0160_p0350b01║語哉敢露丹愚伏待矜遂輕于聽覽流汗戰懾謹啟
B29n0160_p0350b02║謝勅為建涅槃懺啟梁簡文帝
B29n0160_p0350b03║臣綱啟伏聞勅旨垂為臣於同泰寺瑞應殿建涅槃懺臣
B29n0160_p0350b04║障雜多災身穢饒疾鍼艾湯液每黷天覽重蒙曲慈降斯
B29n0160_p0350b05║大福冀慧雨微垂即滅身火梵風纔起私得清涼無事非
B29n0160_p0350b06║恩伏枕何答不任下情謹奉啟謝聞謹啟
B29n0160_p0350b07║梁同泰寺剎下銘陳虞荔
B29n0160_p0350b08║戒香芬馥氣勝懷蘭智　陸離威逾交軋敞慧日於重雲
B29n0160_p0350b09║浚法流於巨海嚴此三駕用拔畏塗漾彼六舟拯諸淪溺
B29n0160_p0350b10║但以一人入道波旬之宮已震十地弘心毒龍之災競起
B29n0160_p0350b11║重欒布護積拱崚嶒神仙岳岳俯雕檻於霞外寶鐸鏘鏘
B29n0160_p0350b12║韻鈞天於雲表雷雨杳𡨋而未半扶桑光朏而先明迨亭
B29n0160_p0350b13║峻極特立千仞灼爍崢嶸光鏡八表若日殿之燭火空似
B29n0160_p0350b14║星宮之搆辰極辭曰層臺複陸廣殿穹崇塗金鈿玉暎日
B29n0160_p0350b15║䟽風
B29n0160_p0350b16║同泰寺正智寂師志銘梁簡文帝
B29n0160_p0350b17║峰頺木朽波逝江潭山川若此人何以堪亦生亦滅如壑
B29n0160_p0350b18║如舟千齡俱盡萬古誰留惟兹大士才敏學優幼捐蹈火
B29n0160_p0350b19║早去吞鈎法雷能響懸河必詶辨才可匹妙德難儔
B29n0160_p0350b20║（【詩】）望同泰寺浮圖梁簡文帝
B29n0160_p0351a01║遙看官佛圖帶壁復垂珠燭銀踰漢汝寶鐸邁昆吾日起
B29n0160_p0351a02║光芒散風吟宮徵殊露落盤恒滿桐生鳳不雛飛幡雜晚
B29n0160_p0351a03║虹（音絳）畫鳥狎晨鳬梵世凌空下應真蔽景趨帝馬咸千轡
B29n0160_p0351a04║天衣盡六銖意樂開長表多寶現金軀能令苦海渡復使
B29n0160_p0351a05║慢山踰願能同四忍長當出九居（穆天子傳天子之寶璿珠燭銀郭璞曰銀有精
B29n0160_p0351a06║光如燭也）
B29n0160_p0351a07║望同泰寺浮圖梁𢈔肩吾
B29n0160_p0351a08║望園臨奈苑王城對鄴宮還從飛閣內遙見崛山中天衣
B29n0160_p0351a09║疑拂石鳳翅欲凌空雲甍猶帶雨蓮井不生桐盤承雲表
B29n0160_p0351a10║露鈴搖天上風月出琛含水（一作采）天晴幡帶虹周星疑更
B29n0160_p0351a11║落漢夢似今通我后懷（一作情）初照不與伊川同方應捧馬
B29n0160_p0351a12║出永得離塵蒙（崛山耆崛山也）
B29n0160_p0351a13║望同泰寺浮圖梁王訓
B29n0160_p0351a14║副君坐飛觀城傍屬大林王門雖八逹露塔復千尋重櫨
B29n0160_p0351a15║出漢表層拱冐雲心崑山雕潤玉麗水瑩明金懸盤同露
B29n0160_p0351a16║掌𡸁鳳似飛禽月落簷西暗日去柱東侵反流開睿屬搦
B29n0160_p0351a17║翰動神襟願託牢舟反長免愛河深
B29n0160_p0351a18║望同泰寺浮圖梁王臺卿
B29n0160_p0351a19║朝光正晃朗涌塔標千丈儀鳳異靈烏金盤代仙掌積栱
B29n0160_p0351a20║承彫桷高簷挂蛛網寶地若池沙風鈴如樹響刻削生千
B29n0160_p0351b01║變丹青圖萬象烟霞時出沒神仙乍來往晨露半層生飛
B29n0160_p0351b02║旛接雲上遊蜺不敢息翔鵾詎能仰讚善資哲人流詠歸
B29n0160_p0351b03║明兩願假舟航末彼岸誰云廣
B29n0160_p0351b04║望同泰寺浮圖梁𢈔信
B29n0160_p0351b05║岧岧淩太清照殿比東京長影臨雙闕高層出九城栱積
B29n0160_p0351b06║行雲礙幡搖度鳥驚鳳飛如始泊蓮合似初生輪重對月
B29n0160_p0351b07║滿鐸韻擬鸞聲畫水流全住圖雲色半輕露晚盤猶滴珠
B29n0160_p0351b08║朝火更明雖連博望苑還接銀沙城天香下柱殿仙梵入
B29n0160_p0351b09║伊笙庶聞八解樂方遣六塵情
B29n0160_p0351b10║臺城寺側獨行宋王安石
B29n0160_p0351b11║春山撩亂水縱橫籬落荒畦草自生獨往獨來山下路筍
B29n0160_p0351b12║輿看得綠陰成
B29n0160_p0351b13║（廢剎）善覺寺
B29n0160_p0351b14║（【文】）善覺寺碑銘梁簡文帝
B29n0160_p0351b15║盖聞在天成象倬彼雲漢在地成形嵩高惟岳蒼蒼斡運
B29n0160_p0351b16║靈槎猶且去來巖巖峻極巫咸可以升降穆貴嬪宿植逹
B29n0160_p0351b17║因已於恒沙佛所經受記莂有綠娑婆降跡斯土行邁英
B29n0160_p0351b18║呈德降華附河南望浮雲之瑞新野表升天之祥光前絕
B29n0160_p0351b19║後建茲福地乃于建康之太清里建善覺寺焉大通元年
B29n0160_p0351b20║龍集己酉有令使立碑文未獲搆譔居諸不息寒暑推移
B29n0160_p0352a01║軒耀夙傾前星次掩歲在諏訾始得補綴何言之陋何事
B29n0160_p0352a02║之隆竊等仲由空悲負粟之哽復異桓良終無維山之日
B29n0160_p0352a03║永言纏纂獨咽丹心銘曰效彼毗城建斯福舍四柱浮懸
B29n0160_p0352a04║九城靈架重欒交峙廻廊遙迓掩暎花臺崔嵬蘭榭陽燧
B29n0160_p0352a05║暉朝青蓮開夜
B29n0160_p0352a06║善覺寺碑梁元帝
B29n0160_p0352a07║金盤上䟽非求承露玉舄前臨寧資潤礎飛軒絳屏若丹
B29n0160_p0352a08║氣之為霞綺井綠泉如青雲之入呂寶繩交暎無慙紫紺
B29n0160_p0352a09║之宮花　照日有跡白林之地銘曰聿遵勝業代彼天工
B29n0160_p0352a10║四園枝翠八水池紅花疑鳳翼殿若龍宮銀城暎沼金鈴
B29n0160_p0352a11║響風露臺含月珠幡拂空
B29n0160_p0352a12║善覺寺塔露盤啟梁昭明太子
B29n0160_p0352a13║燥濕無變九布見奇寒暑是宜六律成用况復神龍負子
B29n0160_p0352a14║光斯極妙金烏衘帶飾慈高表函谷耻其詠歌臨淄惡其
B29n0160_p0352a15║祥應陽燧含影還避日輪甘露入盤足稱天酒
B29n0160_p0352a16║謝勅使監善覺寺起剎啟梁昭明太子
B29n0160_p0352a17║臣諱啟伏見勅旨使監作舍人王曇明材官將軍沈微御
B29n0160_p0352a18║仗吳景等監看善覺寺起剎事爰奉聖恩曲降神力命斯
B29n0160_p0352a19║執事修茲長表寶塔雲搆無待喜園水精特進非差龍海
B29n0160_p0352a20║大龜持泥未足為盛鶖鷺引繩方斯取埒仰瞻慈渥喜戴
B29n0160_p0352b01║不勝俯循宿願私增涕噎不任銘荷謹奉啟謝聞謹啟
B29n0160_p0352b02║（廢剎）證聖寺
B29n0160_p0352b03║（【文】）證聖寺舊序金陵新志
B29n0160_p0352b04║證聖寺在宋行宮後南唐保大中木平和尚居此寺故里
B29n0160_p0352b05║俗至今呼為木平寺寺東有溝迤邐西北接運瀆今堙塞
B29n0160_p0352b06║尚存遺跡木平別有傳
B29n0160_p0352b07║（【傳】）木平和尚傳縣志
B29n0160_p0352b08║木平和尚不知何許人南唐保大初徵至闕下挂木瓶杖
B29n0160_p0352b09║頭倐不見後主問曰和尚何在因引瓶自蔽詭曰某在此
B29n0160_p0352b10║澡浴後主拜之水平曰陛下見羣臣勿言臣在瓶中浴後
B29n0160_p0352b11║主笑曰汝見人亦勿道吾拜汝常出入禁中他日從登百
B29n0160_p0352b12║尺樓後主問其制度佳否對曰尤宜望火初不諭其意後
B29n0160_p0352b13║數載木平卒淮甸大擾烽火相接後主常登望以占動靜
B29n0160_p0352b14║又素愛慶王因問壽命幾何曰壽當七十是歲病終年十
B29n0160_p0352b15║七盖反語也為建寺宮側居之名木瓶後訛為水平云
B29n0160_p0352b16║（廢剎）報恩院
B29n0160_p0352b17║（【傳】）金陵報恩院清護禪師傳傳燈錄
B29n0160_p0352b18║福州長樂人納戒於國師言下發明真趣暨國圓寂乃之
B29n0160_p0352b19║建州白雲閩帥王氏泰賜紫衣號崇因大師晉天福八年
B29n0160_p0352b20║金陵興師入建城時綂軍查元徽至院師出延椄查問曰
B29n0160_p0353a01║此中相見時如何師曰惱亂將車查後請師歸金陵國主
B29n0160_p0353a02║命居長慶院攝眾周顯德初退歸建州卓庵時節度陳誨
B29n0160_p0353a03║創顯親報恩禪院堅請住持開堂日僧問諸佛出世天華
B29n0160_p0353a04║亂墜未審和尚有何祥瑞師曰昨日新雷發今朝細雨飛
B29n0160_p0353a05║問如何是諸佛玄旨師曰草鞋木履開寶三年五月江南
B29n0160_p0353a06║後主再請入住報恩淨德二道塲來往說法改號妙行禪
B29n0160_p0353a07║師當年十一月示疾預辭國主二十日平旦聲鐘召大眾
B29n0160_p0353a08║囑付訖儼然坐亡
B29n0160_p0353a09║金陵報恩匡逸禪師傳
B29n0160_p0353a10║明州人初住潤州慈雲江南國主請居上院署凝密禪師
B29n0160_p0353a11║一日上堂眾集顧視大眾曰依而行之即無累矣不見先
B29n0160_p0353a12║德云人無心合道道無心合人人道既合是名無事人且
B29n0160_p0353a13║目何而凡自何而聖此若未會也只為迷情所覆便去不
B29n0160_p0353a14║得迷時即有質礙為對為待種種不同忽然惺去亦無所
B29n0160_p0353a15║得譬如演若逹多認影為頭豈不是擔頭然正迷之時頭
B29n0160_p0353a16║且不失及乎悟去亦不為得何以故人迷謂之失人悟謂
B29n0160_p0353a17║之得得失在於人何關於動靜僧問諸法說法普潤羣機
B29n0160_p0353a18║和尚說法什麼人得聞師曰只有汝不聞問如何是報恩
B29n0160_p0353a19║一句師曰道不是得麼問十二時中思量不到處如何行
B29n0160_p0353a20║履師曰汝如今在什麼處問如何是一句師曰我答爭似
B29n0160_p0353b01║汝舉問佛為一大事因緣出世未審和尚出世如何師曰
B29n0160_p0353b02║恰好曰恁麼即大眾有賴師曰莫錯
B29n0160_p0353b03║（廢剎）報慈道塲
B29n0160_p0353b04║（【傳】）金陵報慈道塲玄覺導師傳傳燈錄
B29n0160_p0353b05║泉州晉江人得法於淨慧禪師上堂示眾曰凡行脚人𭆤
B29n0160_p0353b06║善知識到一叢林放下瓶鉢可謂行菩薩之道能事畢矣
B29n0160_p0353b07║何用更來這裹舉論真如涅槃此是非時之說然古人有
B29n0160_p0353b08║言譬如披沙識寶沙礫若除真金自現便喚作常住世間
B29n0160_p0353b09║具足僧寶又如一味之雨一般之地生長萬物大小不同
B29n0160_p0353b10║甘辛有異不可道地與雨有大小之名也所以道方即現
B29n0160_p0353b11║方圓即現圓何以故法無偏正隨相應現喚作對現色身
B29n0160_p0353b12║還見麼若不見也莫閑坐對江南國主新建報慈大道塲
B29n0160_p0353b13║命師大闡宗猷海會二千餘眾別署導師之號師謂眾曰
B29n0160_p0353b14║此日英賢共會海眾同臻諒惟佛法之趣無不備矣是以
B29n0160_p0353b15║森羅萬象諸佛洪源顯明則海印光澄冥昧則情迷自惑
B29n0160_p0353b16║苟非通心上士逸格高人則何以於諸塵中發揚妙極卷
B29n0160_p0353b17║舒物象縱奪森羅示生非生應滅非滅生滅洞已乃曰真
B29n0160_p0353b18║常言假則影散千途論真則一空絕迹豈可以有無生滅
B29n0160_p0353b19║而計之者哉