B29n0160_p0454b11║金陵梵剎志卷五十二
B29n0160_p0454b12║各寺僧規條例
B29n0160_p0454b13║南京禮部祠祭清吏司為條議僧道官職事宜事照得
B29n0160_p0454b14║南京僧道錄司乃額設正六品衙門管轄各寺觀僧道
B29n0160_p0454b15║及一切租糧詞訟人眾事煩居然一有司也往時官住
B29n0160_p0454b16║多係匪人清䂓大壞本司職掌所關何忍藐忽以恣决
B29n0160_p0454b17║裂除壞事官住已經革職另補外所有節次條議奉批
B29n0160_p0454b18║遵行在卷今合通查約總開款另呈批示以便刊刻書
B29n0160_p0454b19║冊永久遵照稟　堂奉批官住為寺觀綱領向時考補
B29n0160_p0454b20║叢弊濫費近經搜剔百凡清楚矣該司所別諸款更加
B29n0160_p0455a01║體悉凡在緇黃各宜自愛至于遵成事杜弊端則後之
B29n0160_p0455a02║典兹曹者尤宜加意耳奉此合行刊刻書冊永遠遵照
B29n0160_p0455a03║施行
B29n0160_p0455a04║計開
B29n0160_p0455a05║額設　僧錄司額設左覺義壹員。右覺義叄員。徃
B29n0160_p0455a06║時各住一寺。近經咨北。左覺義專住僧錄司。右覺
B29n0160_p0455a07║義叄員。分住靈谷天界報恩三大寺。係本部考選。
B29n0160_p0455a08║起送禮部具　　題。吏部覆授。其大住持捌員。靈
B29n0160_p0455a09║谷天界報恩各貳員。鷄鳴能仁各壹員。俱係本部
B29n0160_p0455a10║考選起送。近亦咨北。免其親赴。止移咨禮部類
B29n0160_p0455a11║　題。其棲霞弘覺靜海各壹名。係本部堂劄。其通經
B29n0160_p0455a12║優給僧。靈谷天界報恩各拾名。鷄鳴能仁棲霞弘
B29n0160_p0455a13║覺靜海各叄名。係本司考試。呈　堂發落。凡官住
B29n0160_p0455a14║俱以別寺僧考補。不許即用本寺。以滋偏私。至於
B29n0160_p0455a15║中寺住持。體綂與大住持[廷-壬+向]別。遇缺僧錄司將該
B29n0160_p0455a16║寺有行僧。送本司默經考補給劄。小寺首僧。又與
B29n0160_p0455a17║中寺住持不同。徑聽僧錄司選補。
B29n0160_p0455a18║（【新卷】【本部咨定官住事宜劄付】）（南京禮部為省繁文以杜捐勒并條議官住未盡事宜事祠祭清吏
B29n0160_p0455a19║司案呈奉　本部送准禮部咨開准南京禮部咨議僧錄司未盡事宜煩為查議回咨等因到部送
B29n0160_p0455a20║司查得新補官住舊例行查三次本部因其煩擾已經裁減二次今即取用本寺一結又何必再取
B29n0160_p0455b01║見任寺結以滋勒索及查左覺義既管衙門印務總理諸山再兼本寺委屬重復其能仁寺既稱事
B29n0160_p0455b02║簡止留住持不必再設僧官及本寺僧官調靈谷寺則官省而事亦集矣至於住持原係不急之官
B29n0160_p0455b03║既經查勘無碍又經考選堪充止須知會本部給劄不必令其親徃以省盤費俱為便益相應回咨
B29n0160_p0455b04║案呈到部看得事求便民法宜通變既經南京禮部移咨前來又經該司查議妥當合咨煩為照依
B29n0160_p0455b05║來文內事理永為定例施行等因咨部送司案呈到部擬合就行為此劄仰該司官吏照劄事理即
B29n0160_p0455b06║便轉行各大寺以後如遇新補官住止取本寺一結不必重取見任寺結又該司左覺義見兼靈谷
B29n0160_p0455b07║寺今只專住僧錄司衙門掌印總理諸山不兼本寺其能仁寺僧官即調補靈谷寺能仁寺止留住
B29n0160_p0455b08║持壹名僧官不必再設又新補住持不必親往北部止聽本部移咨知會北部給劄管事俱永為定
B29n0160_p0455b09║例仍將遵過緣由并各官到任日期申報施行　一劄付僧錄司　萬曆叄拾叄年拾壹月拾陸日）
B29n0160_p0455b10║考補　查　　大明會典一款。本司官俱選精通
B29n0160_p0455b11║經典。戒行端潔者為之查　　欽錄集一款。奉
B29n0160_p0455b12║　聖旨。靈谷天界天禧能仁鷄鳴五寺。係京剎大寺。
B29n0160_p0455b13║今後缺大住持。務要叢林中。選舉有德行僧人考
B29n0160_p0455b14║試。各通本教。方許着他住持。毋得濫舉。欽此。又查
B29n0160_p0455b15║大明會典一款。洪武年間。禮部奏准。凡度僧皆本
B29n0160_p0455b16║部考試。能通經者方准給牒。不通者黜還俗。是考
B29n0160_p0455b17║經即度僧皆然。不獨官住已也。自來官住皆考經
B29n0160_p0455b18║不廢。近忽將僧官改為用𨴄。夫僧官得轄各寺錢
B29n0160_p0455b19║粮詞訟。關繫最大。今不問賢不肖而一聽之[門@(色-巴+(電-雨))]。已
B29n0160_p0455b20║非　　祖制。况[門@(色-巴+(電-雨))]雖示公。實有不盡然者。今該本
B29n0160_p0456a01║司呈　堂。一以考經為準經之通否。自難掩人耳
B29n0160_p0456a02║目。但徃時雖係　堂考。本司得以閱卷。定擬去取
B29n0160_p0456a03║故請托終不能禁。今　堂屬分為兩考。如左覺義
B29n0160_p0456a04║缺。本司就右覺義叄員內。考選貳員送　堂右覺
B29n0160_p0456a05║義缺本司就人住持捌員內考選叄員送　堂大
B29n0160_p0456a06║住持缺。本司就堂劄住持叄名內。考選壹名。又通
B29n0160_p0456a07║經僧內。考選肆名。共伍名送　堂。堂劄住持缺。本
B29n0160_p0456a08║司就通經僧內。考選伍名送　堂。考用梵網楞嚴
B29n0160_p0456a09║二經出題。皆　堂上親自閱卷取補。本司止散卷
B29n0160_p0456a10║收卷。並不干預去取。如此則果係不通。必難屢倖。
B29n0160_p0456a11║各僧希冀之心或可藉以潛杜耳。官住考補。必由
B29n0160_p0456a12║通經僧挨序而進。有越次者即係鑽刺。其戒行優
B29n0160_p0456a13║劣。官住見有年終紀錄簿可查。如有過犯不准送
B29n0160_p0456a14║試。通經僧取官住保結為據。凡通經僧。每年終本
B29n0160_p0456a15║司取八大寺僧考補壹次。通經者照缺填補。不通
B29n0160_p0456a16║者黜革。人少姑以默經充數。粮止半給。試卷俱呈
B29n0160_p0456a17║堂發落。如本司官止壹員。仍會儀制司官壹員同
B29n0160_p0456a18║考。（承恩寺原不在大寺之列最善鑽刺不得破例濫𭣣）
B29n0160_p0456a19║禁費　往時遇補官住。本衙門各役及寺僧需索。
B29n0160_p0456a20║各不下陸柒拾金。是何脂膏之地。而濫費至是。將
B29n0160_p0456b01║安望其修潔為也因各僧役不遵禁諭。已經弔取
B29n0160_p0456b02║用過底簿送　堂面審。革役枷責有差至于各寺
B29n0160_p0456b03║結狀又經咨北止用本寺壹結。其叄次叠取。及見
B29n0160_p0456b04║任寺結俱革。懲創之後。似可稍戢矣。復訪得逼索
B29n0160_p0456b05║之患。皆起於文書稽緩自今但有官住缺出。本寺
B29n0160_p0456b06║即時申報。本司即牌行僧錄司。取應考僧名到司。
B29n0160_p0456b07║定限第壹堂考試發案第貳堂送　堂覆考。當日
B29n0160_p0456b08║補定。隨牌行僧錄司取結。第叄堂僧錄司將本僧
B29n0160_p0456b09║原住寺一結申送。本司吏書。隨即寫僃咨文限第
B29n0160_p0456b10║肆堂呈　堂給發。其使費等項。一槩禁絕如有遲
B29n0160_p0456b11║延即審係何處留難過壹堂者責治。過貳堂者究
B29n0160_p0456b12║賍。務期嚴查以塞弊竇。
B29n0160_p0456b13║（【新卷】【本部究追逼索官住銀錢告示】）（南京禮部為究追逼索官住銀錢事祠祭清吏司案呈照得往
B29n0160_p0456b14║時三大寺遇補官住本衙門各役索費約陸柒拾兩各寺畵結亦近此數而北上盤費不與焉此何
B29n0160_p0456b15║等前程濫用至是為此既補之後種種不肖難以化誨該本司呈　堂嚴行禁革今各不遵行逼索
B29n0160_p0456b16║如故一經補出各役數拾人環集其家少不遂意喧呼喝罵而寺僧畵結則有去衣奪筆肆行詬辱
B29n0160_p0456b17║者大可駭異該本司吊取近年住持用過底簿送堂蒙拘衙門舊役方四及官住等面審是的奉
B29n0160_p0456b18║　堂批各寺補住持僧官此公典也而合署奸役以為利藪羣起需索是何理法即相沿已久難以追
B29n0160_p0456b19║究而自去歲該司稟堂禁革以後獨不可遵行乎往者考補多係夤緣本僧或尚有力可以出錢而
B29n0160_p0456b20║近來堂司所考皆出至公盡絕請託其見取者多是貧僧通曉經典安能得錢填此軰谿壑也今經
B29n0160_p0457a01║細訪并查出底簿及舊役方四等口供其刁惡潑賴集眾橫行最為大害者堂上則有長班王臣而
B29n0160_p0457a02║班頭徐相次之司廳則有皁隷侯強[臼/几]而顧辣次之該司則有皁隷焦德而錢倫蔡春次之此皆蠧
B29n0160_p0457a03║法恃兇均當痛治但念人多不能盡法王臣侯強[臼/几]焦德各責貳拾枷號貳拾日革役其餘各責貳
B29n0160_p0457a04║拾追還騙去銀錢發各祠修理至於簿內所開莊先生是何么麼而動輒騙銀少者兩餘多者數兩
B29n0160_p0457a05║計其所得反在各役之上而該司書手劉汝登罪亦次之似當各行革役而莊先生加責貳拾枷號
B29n0160_p0457a06║其餘吏書等項得錢不多者姑且寬貸免究但錢自壹千銀自壹兩以上者盡行追出為各祠廟修
B29n0160_p0457a07║理之用衙門既清則羣僧之浪費亦所當究合行按簿追出於寺中修理或還債等項公用以前勿
B29n0160_p0457a08║問但查此簿以後者可矣本部大意如斯中間有情法未當處置未盡者該司再酌量稟行務於合
B29n0160_p0457a09║人情而塞弊竇亦衙門一快事也其各寺刁僧并訪其尤無頼者枷號壹貳警眾奉此會同㕔司遵
B29n0160_p0457a10║照批示將莊先生即莊顯宗侯強[臼/几]即侯舉王臣焦德各責治革役枷號報恩寺門首貳拾日顧辣
B29n0160_p0457a11║即顧朝棟又經霸占樂婦奉批責貳拾板革役枷號教坊司門首半月劉汝登革役徐相錢偷蔡春
B29n0160_p0457a12║各責治訖其底簿所開除年遠不究外止據叄拾貳年拾貳月間性敏本性貳簿性敏用過衙門內
B29n0160_p0457a13║共銀壹拾陸兩伍錢伍分共錢伍萬陸千柒百貳拾伍文寺內共銀叄拾玖兩捌錢共錢陸萬貳千
B29n0160_p0457a14║陸百貳拾肆文本性用過衙門內共銀壹拾肆兩玖錢肆分共錢陸萬肆千貳百壹拾文寺內共銀
B29n0160_p0457a15║叄拾兩柒錢叄分共錢叄千壹百柒拾文其各役及各僧名下除得錢少及錢多而已經革役免追
B29n0160_p0457a16║外今查銀自壹兩以上錢自壹千以上開報衙門人役共銀壹拾兩零貳錢共錢貳萬叄千貳百叄
B29n0160_p0457a17║拾貳文付送精膳司追收為黃公祠修理之用靈谷寺索過性敏共銀貳拾肆兩肆錢共錢伍萬貳
B29n0160_p0457a18║千叄拾文性敏原係報恩寺僧追出仍給報恩寺常住償還欠債鷄鳴寺索過本性共銀貳拾叄兩
B29n0160_p0457a19║陸錢柒分追出亦給報恩寺湊刻續藏經板完日取該寺官住庫收繳又查新補報恩寺住持明裕
B29n0160_p0457a20║到寺畵結有僧海寧道盛德華等索取點茶去衣奪筆耕眾辱罵查德華素行無犯姑責治釋放道
B29n0160_p0457b01║盛因醉酒放肆追牒還俗海寧慣能賭博追牒重責枷號又查各官住皆索新補住持贄儀大約叄
B29n0160_p0457b02║肆兩如已退僧官如選則多至玖兩獨報恩寺住持滿黌簿中無名據眾稱自來堅辭不受不意眾
B29n0160_p0457b03║濁之中有此獨清之品合動支該寺庫銀伍兩給扁旌異併去年所派認債銀共貳拾兩伍錢陸分
B29n0160_p0457b04║亦仍歸常仕免其召償大行獎勸以勵頺俗自今新補官住不許衙門人役及寺僧仍前需索大書
B29n0160_p0457b05║木榜一通懸之衙門公署永遠遵行又經稟　堂奉批俱如議行奉此合再書示知悉遵守案呈到
B29n0160_p0457b06║部擬合就行為此示仰本衙門一應人役及諸山官住僧道知悉各犯俱係初次姑從輕處今後考
B29n0160_p0457b07║補官住敢有仍蹈前穀者體訪得實定行奉送究賍治罪决不輕貸　萬曆三十三年十二月十二日）
B29n0160_p0457b08║詞訟　查　　大明會典一款。凡內外僧官。專一
B29n0160_p0457b09║檢束天下僧人。恪守戒律清䂓。違者從本司懲治。
B29n0160_p0457b10║若犯與軍民相干者。從有司懲治。又　　欽錄集
B29n0160_p0457b11║一款禮部為　　欽依開設僧道衙門事。一在京
B29n0160_p0457b12║在外僧道衙門。專一檢束僧道。務要恪守戒律闡
B29n0160_p0457b13║揚教法。如有違犯清䂓不守戒律及自相爭訟者
B29n0160_p0457b14║聽從究治有司不許干預。若犯姦盜非為。但與軍
B29n0160_p0457b15║民相涉。在京申禮部酌審情重者送問。在外即聽
B29n0160_p0457b16║有司斷理。是僧道專屬本部。如武學軍衛之於兵
B29n0160_p0457b17║部。與有司原無預也。自來僧道詞訟。皆在本部。如
B29n0160_p0457b18║有司衙門行提必抄錄奉批原詞。或移文知會。或
B29n0160_p0457b19║具由申請。牽害者免提。情重正犯量𤼵。原係相沿
B29n0160_p0457b20║舊䂓近有未經知會申請徑自拘提本司不得與
B29n0160_p0458a01║聞。因有差役受囑借本部禁例朦朧赴該衙門註
B29n0160_p0458a02║銷者。既侵職掌且長奸弊。殊屬非法今後凡遇違
B29n0160_p0458a03║制徑提者。僧官住持速行報奪。懼威擅發。一併究
B29n0160_p0458a04║罪。至於僧道詞狀。徃時間批有司事易藐忽。經年
B29n0160_p0458a05║不為申結為累非細今後一遵　　祖制。例不行
B29n0160_p0458a06║有司衙門止批僧道錄司其僧道訐訟亦例不許
B29n0160_p0458a07║赴別衙門告理。以長徤訟刁風。（如係真正強盜人命例應赴別衙門
B29n0160_p0458a08║須先稟知）批詞限十日內申詳。有枉斷者革職受賍者
B29n0160_p0458a09║叅送。違限不結提吏究責。若犯姦盜非為與軍民
B29n0160_p0458a10║相涉。遵照　　欽依條例。申部酌審情重送問。情
B29n0160_p0458a11║輕徑自發落此外本部有民間墳地相爭及天文
B29n0160_p0458a12║生醫生詞訟墳地原係戶婚之類自應歸屬有司。
B29n0160_p0458a13║天文醫生雖屬本部然其詞訟並不見之典故亦
B29n0160_p0458a14║似越局自今槩不准理即通狀到部亦止立案職
B29n0160_p0458a15║內毋侵入職外亦毋侵出恪遵掌故。毋致那移
B29n0160_p0458a16║優恤　徃時官住不務行修事舉。專以趨奉為恭
B29n0160_p0458a17║體貌日賤即有好修僧道多不願就以致無頼成
B29n0160_p0458a18║風諸務盡壞查　　國初僧道錄司止屬　部堂
B29n0160_p0458a19║宣德年間本司文移猶用手本在今雖難追論而
B29n0160_p0458a20║體貌似宜稱優。凡本部官到寺觀拜客飲宴。趨承
B29n0160_p0458b01║之禮或可量省。至於各役需索呵斥。尤傷本部體
B29n0160_p0458b02║面各司亦俱體恤。已經呈　堂嚴禁。合再申𩛙。
B29n0160_p0458b03║卯結　徃時各寺。逐月到司具結。有寺小止一二
B29n0160_p0458b04║僧者不無煩累而聯屬覺察之䂓又不可廢。查三
B29n0160_p0458b05║大寺原就近分統各寺今復於各寺中就近。如城
B29n0160_p0458b06║中相去四五里內城外相去十餘里內者各以中
B29n0160_p0458b07║寺領小寺。每月終各小寺互相具結送中寺住持
B29n0160_p0458b08║中寺住持于次月朔類總送司結內照節年告示
B29n0160_p0458b09║條約一不許勾引婦女。一不許安歇奸細一不許
B29n0160_p0458b10║畜養牲口一不許擺設暈宴。一不許典佃公產。一
B29n0160_p0458b11║不許砍伐蔭樹。一不許污穢殿宇一不許私創菴
B29n0160_p0458b12║堂。一不許干與訟事。一不許廢缺焚修一不許窩
B29n0160_p0458b13║藏賭博一不許容留追牒。逐項登荅。有違犯者各
B29n0160_p0458b14║該管官住及左右隣。覺察申稟。而尤以左右隣為
B29n0160_p0458b15║主如縱容不舉一體究治（近行十家禪法每月十房內輪一房直牌應卯互結各房）
B29n0160_p0458b16║考校　官住管轄錢穀詞訟不別賢否何以勸懲
B29n0160_p0458b17║今議每歲終照武職例考校一次。十一月終。本司
B29n0160_p0458b18║先發簿一扇將應考事列為條件一徵租有無拖
B29n0160_p0458b19║欠。一給眾有無足數一官粮有無完納一公費有
B29n0160_p0458b20║無合例。一蘆洲有無撥佃。一公債有無揭借。一批
B29n0160_p0459a01║詳有無遲延。一問理有無偏私一焚修有無廢缺。
B29n0160_p0459a02║一戒律有無破毀。報恩寺加經板有無欺隱。各官
B29n0160_p0459a03║住逐一登荅。本司覆覈。填注考語。呈　堂定奪。過
B29n0160_p0459a04║重革職。過輕罰俸。有賢能者獎賞。少則貳兩。多則
B29n0160_p0459a05║肆兩。於該寺宮公費內動支。逐時有賢不肖事件。
B29n0160_p0459a06║俱紀錄各名後。年終僃查以定優劣。每遇丙辛造
B29n0160_p0459a07║冊年分。仍總考一次。獎多者候缺送考。罰多者革
B29n0160_p0459a08║職。
B29n0160_p0459a09║度籍　僧人度牒。往時零星請給。本司不便查考。
B29n0160_p0459a10║至有犯事被逐行童亦得朦朧赴納。自今各僧願
B29n0160_p0459a11║請牒者。聽其陸續報名僧司。僧司於夏冬二季。類
B29n0160_p0459a12║總報部。本司呈　堂劄行應天府。各僧一同請給。
B29n0160_p0459a13║不但本部得以稽查。各僧亦甚便益。年終僧錄司
B29n0160_p0459a14║僃開所屬寺觀僧道。年甲籍貫度牒字號。造冊貳
B29n0160_p0459a15║本。一存本部。一送禮部。其亡故度牒。繳部塗抹收
B29n0160_p0459a16║架。但徃時冊籍。已成故套。多非實僧。今咨北者仍
B29n0160_p0459a17║依舊式。本部另照散粮花名冊造送。庶為實據。以
B29n0160_p0459a18║便查考。
B29n0160_p0459a19║萬曆叄拾肆年肆月　　日
B29n0160_p0459a20║附十家牌告示
B29n0160_p0459b01║南京禮部祠祭清吏司為申明排門舊例以淨僧規事
B29n0160_p0459b02║㨿南京僧錄司申稱萬曆十五年間奉本部設立各寺
B29n0160_p0459b03║十家牌法等緣由到司㨿此查得先年委有編甲事例
B29n0160_p0459b04║合無設立牌式行僧錄司刊印各大中寺約十房設木
B29n0160_p0459b05║牌一扇如房少儘本寺為止各小寺同一所領者就近
B29n0160_p0459b06║共牌各填註花名併造冊送司掛號給發各僧遵照後
B29n0160_p0459b07║開條𭭎十房互察有違禁者公同稟究如容隱事犯牌
B29n0160_p0459b08║內左右隣房及輪牌直日之家一體橔鎖追牒每月朔
B29n0160_p0459b09║日各牌內輪一僧具有無違犯結狀送查每年終另填
B29n0160_p0459b10║新票申請更換具由稟　堂奉批如議速行奉此除牌
B29n0160_p0459b11║仰僧錄司照式刊印給發各寺輪房懸掛外合[一/丹]出示
B29n0160_p0459b12║曉諭各該寺僧眾一體逐𭭎遵照施行
B29n0160_p0459b13║不許勾引婦女不許安歇奸細
B29n0160_p0459b14║不許畜養牲口不許擺設暈宴
B29n0160_p0459b15║不許典佃公產不許砍伐蔭樹
B29n0160_p0459b16║不許污穢殿宇不許私創菴堂
B29n0160_p0459b17║不許干與訟事不許廢缺焚脩
B29n0160_p0459b18║不許窩藏賭博不許容留追牒
B29n0160_p0459b19║萬曆叄拾伍年貳月　　日
B29n0160_p0459b20║年終繳舊換新