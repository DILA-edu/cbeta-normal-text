B29n0161_p0471a01║
B29n0161_p0471a02║
B29n0161_p0471a03║
B29n0161_p0471a04║
B29n0161_p0471a05║
B29n0161_p0471a06║
B29n0161_p0471a07║
B29n0161_p0471a08║
B29n0161_p0471a09║欽定四庫全書　史部十一
B29n0161_p0471a10║　武林梵志　地理類七（古蹟之屬）
B29n0161_p0471a11║提要
B29n0161_p0471a12║（臣）等謹案武林梵志十二卷明吳之鯨撰之
B29n0161_p0471a13║鯨字伯裔錢塘人與吳大山稱江皋二俊萬
B29n0161_p0471a14║厯中舉於鄉數上春官不第謁選得浮梁知
B29n0161_p0471a15║縣卒於官是編以杭州梵剎盛於南宋至明
B29n0161_p0471a16║而殘廢者多恐遺蹟漸湮乃博考桑牒分城
B29n0161_p0471b01║內城外南山北山及諸屬縣凡得寺院四百
B29n0161_p0471b02║二十六所俱詳誌創置始末及其山川形勝
B29n0161_p0471b03║後為天朝寵錫宰官護持古德機緣厯代勳
B29n0161_p0471b04║績四門分紀名流勝蹟高僧支派各編小傳
B29n0161_p0471b05║序錄井然頗有條理其中採輯宋元人詩文
B29n0161_p0471b06║如仙林崇先二寺記見曹勛松隱集智果寺
B29n0161_p0471b07║記見徐一夔始興集而志俱失載不免稍有
B29n0161_p0471b08║漏脫又如宋張敦禮捨鐘者非杭之法雲寺
B29n0161_p0471b09║而以名同誤入又撰法相寺碑記者前作范
B29n0161_p0471b10║楷後作沈楷亦為參錯失檢然搜剔幽隱無
B29n0161_p0471b11║微不至實多武林舊事西湖遊覽志所未載
B29n0161_p0471b12║如明遠堂詩次於蘇軾諸作之後而東坡集
B29n0161_p0471b13║無之張九成喻彌陀塔銘亦不見於橫浦集
B29n0161_p0471b14║張伯雨天池樓詩與本集互異可以參攷遺
B29n0161_p0471b15║文軼事俱足為談藝之資正不徒為伽藍增
B29n0161_p0471b16║故實也乾隆四十五年三月恭校上
B29n0161_p0472a01║總纂官（臣）紀昀（臣）陸錫熊（臣）孫士毅
B29n0161_p0472a02║總校官（臣）陸費墀
B29n0161_p0472a03║
B29n0161_p0472a04║
B29n0161_p0472a05║
B29n0161_p0472a06║
B29n0161_p0472a07║
B29n0161_p0472a08║
B29n0161_p0472a09║欽定四庫全書
B29n0161_p0472a10║　武林梵志卷一
B29n0161_p0472a11║明　吳之鯨　撰
B29n0161_p0472a12║城內梵剎
B29n0161_p0472a13║按舊志三種俱以仙林寺為首今仍之依次分派一
B29n0161_p0472a14║自南至候潮門一自北至鳳山門以便觀覽
B29n0161_p0472a15║仙林慈恩普濟教寺在安國坊宋紹興三十二年洪濟
B29n0161_p0472a16║大師智𡖖建賜額隆興元年孝宗改賜額曰隆興萬
B29n0161_p0472b01║善戒壇淳祐三年理宗賜額曰飛天法輪寶藏又製
B29n0161_p0472b02║鐘銘賜之銘曰　大塊嚂噓震薄蓋輿眷此洪鐘以
B29n0161_p0472b03║實出虛欒銑其角十分其鼓豈有鑄鼎收金遺禹博
B29n0161_p0472b04║大闡繹厚薄和均上開天閫下徹地垠乃警聾聵乃
B29n0161_p0472b05║割昏曉咨爾有聞孰不心皎以為有聲匪撞不鳴以
B29n0161_p0472b06║為無聲如雷如霆作鎮梵宮法音無際鞏我神皋萬
B29n0161_p0472b07║有千禩元至正間張士誠據為軍器局洪武四年重
B29n0161_p0472b08║建置僧綱司有司即其鐘樓為郡城昬昕之節正德
B29n0161_p0472b09║間徙其鐘更鑄置朝天門仁和縣歲造玉牛迎春於
B29n0161_p0472b10║此
B29n0161_p0472b11║天長淨心寺在仁和北壁後洋街晉天福四年錢氏建
B29n0161_p0472b12║南渡後析其地為軍寨咸淳元年興復元季燬景泰
B29n0161_p0472b13║間重建聶大年送僧日福聽講還山詩云　歸去深
B29n0161_p0472b14║居遠俗譁莫教巢燕污袈裟從今悟了三生話高倚
B29n0161_p0472b15║瓊臺看雨花寺內有龍華寶閣宋理宗時捲簾使
B29n0161_p0472b16║許禎建宋亡禎挈三子居之學佛自晦名出塵菴元
B29n0161_p0473a01║延祐元年有僧講法華經天華紛降遂名龍華其時
B29n0161_p0473a02║寶閣穹壯冠絕郡城歸併於此者曰清修院正定菴
B29n0161_p0473a03║保福院九曲法濟院宋高宗幸天長賜僧廣寶詩
B29n0161_p0473a04║云　大界宜春賞禪門不掩關宸遊雙闕外僧引百花間
B29n0161_p0473a05║車馬喧長路烟雲淨遠山觀空復觀俗皇鑑此中閒
B29n0161_p0473a06║壽聖寺在虎林山上舊名長壽在東青門外淳祐間僧
B29n0161_p0473a07║無住光隱重建永樂十三年潮壞徙建今所即壽聖
B29n0161_p0473a08║院故址遂名壽聖山上古樸一株為風雨所掣內有
B29n0161_p0473a09║大井銀杏皆宋物也殘碑龍鳳御書之寶篆額尚存
B29n0161_p0473a10║俗稱祖山寺虎林山在武林門內一里而近有小
B29n0161_p0473a11║土阜高可三丈廣不滿百步宋太乙宮元大青蓮寺
B29n0161_p0473a12║在其下宋為雜造局局廢山之陽舊有此長壽寺後
B29n0161_p0473a13║易名今額
B29n0161_p0473a14║吉祥律寺在仁和縣之安國坊宋乾德三年睦州刺史
B29n0161_p0473a15║薛溫捨地為寺立今額治平二年改曰廣福南渡初
B29n0161_p0473a16║以其地為文思院軍頭司其寺界于兩間仍扁以吉
B29n0161_p0473b01║祥之額舊傳其地多牡丹熙寧間名人巨公常賞之
B29n0161_p0473b02║寺有觀空閣蔡端明吉祥寺賞牡丹對月詩　花未
B29n0161_p0473b03║全開月未圓看花賦月思依然明知花月無情物若
B29n0161_p0473b04║使多情更可憐蘇東坡詩銘跋八首　賞花人老簮
B29n0161_p0473b05║花不自羞花應羞上老人頭醉扶歸路人爭笑十里
B29n0161_p0473b06║珠簾半上鈎花將落而述古期不至　今歲東風巧
B29n0161_p0473b07║剪裁含情只待使君來對花無語花應恨直恐明年
B29n0161_p0473b08║便不開述古期明日同至因用前韻　仙衣不用剪
B29n0161_p0473b09║刀裁國色初酣卯酒來太守問花花有語為君零落
B29n0161_p0473b10║為君開惜花　吉祥寺中錦千堆前年賞花真盛哉
B29n0161_p0473b11║道人勸我清明來腰鼓百面如春雷打徹凉州花自
B29n0161_p0473b12║開沙河塘上插花回醉倒不覺吳兒咍豈知如今雙
B29n0161_p0473b13║𩬆摧城西古寺沒蒿萊有僧閉門手自栽千枝萬葉
B29n0161_p0473b14║巧剪裁就中一叢何所似瑪瑙盤盛金縷盃而我食
B29n0161_p0473b15║菜方清齋對花不飲花應猜夜來雨雹如李梅紅殘
B29n0161_p0473b16║綠暗吁可哀自跋云錢塘吉祥寺花為第一壬子
B29n0161_p0474a01║清明賞會最盛金盤綵籃以獻于座者五十三人夜
B29n0161_p0474a02║歸沙河塘上觀者如山爾後無復繼也今年諸家園
B29n0161_p0474a03║圃花亦極盛而龍興僧房一叢亦奇但衰病牢落自
B29n0161_p0474a04║無以發興耳昨日雨雹如此花之存者有幾可為嘆
B29n0161_p0474a05║惜也冬至遊寺詩　井底微陽回未回蕭蕭寒雨濕
B29n0161_p0474a06║枯荄何人更似蘇夫子不是花時肯獨來後十餘
B29n0161_p0474a07║日復至　東君意淺著寒梅千朵深紅未暇裁安得道
B29n0161_p0474a08║人殷七七不論時節遣花開觀空閣銘　過眼榮枯
B29n0161_p0474a09║電與風久長那得似花紅上人宴坐觀空閣觀色觀
B29n0161_p0474a10║空色即空
B29n0161_p0474a11║大中祥符律寺在祥符橋畔梁大同二年邑人鮑侃捨
B29n0161_p0474a12║宅為寺舊名發心唐貞觀中改眾善神龍初改中興
B29n0161_p0474a13║宋真宗時改大中祥符其廣九里子院有千佛閣諸
B29n0161_p0474a14║天閣戒壇院內有鐵塔一石塔四錢王所鑿九十九
B29n0161_p0474a15║眼井實靈芝大智律師受經之地金人南㓂燬于兵
B29n0161_p0474a16║南渡初斥為軍器所元初仍建寺至正末燬洪武間
B29n0161_p0474b01║重建其傍地盡為軍民之居蘇子瞻祥符寺上元
B29n0161_p0474b02║觀燈詩　紗籠擎燭迎門入銀葉燒香見客邀金鼎轉
B29n0161_p0474b03║丹光吐夜寶珠穿蟻閙連宵波𮋒焰裏元相激魚舞
B29n0161_p0474b04║湯中不畏焦明日酒醒空想像清吟半逐夢魂銷
B29n0161_p0474b05║曾子固詩　月明如晝露華濃錦帳明廊笑語同金地
B29n0161_p0474b06║夜寒消美酒玉人春困倚東風紅雲燈火浮滄海碧
B29n0161_p0474b07║水樓臺浸遠空白髮蹉跎歡意少強顏猶入少年叢
B29n0161_p0474b08║可久師上元詩　門前燈火鬬分明一室清風冷欲
B29n0161_p0474b09║冰不把瑠璃閒照佛始知無盡本無燈
B29n0161_p0474b10║長壽庵放生池記西湖古放生池也法久而敝實亡
B29n0161_p0474b11║名存敝之久而安焉恒產乎水族併迷其名若罔聞
B29n0161_p0474b12║者歲在乙未予演圓覺于佛國山之南屏南屏故有
B29n0161_p0474b13║池當其三門一時主會諸名公捐資贖而出之植蓮
B29n0161_p0474b14║其中斷漁業人由是知放生池為武林舊事既而予
B29n0161_p0474b15║復鑿池上方既而北門有園園有池復贖之園距上
B29n0161_p0474b16║方南北相望者半拘廬舍而城之內有二放生池矣
B29n0161_p0475a01║頃予碑上方謂以是為之兆兆且引而蔓延之顧予
B29n0161_p0475a02║德㣲年衰不足以風未知繼此而興起者更幾池也
B29n0161_p0475a03║上方苦隘僅為池餘少叢竹羽蟲之獲逭其生者聊
B29n0161_p0475a04║以依止茲頗閒曠池聮比擴之則濊然成浸水涵而
B29n0161_p0475a05║土山壘之則𡾯然成山循而界之則幽然成徑相其
B29n0161_p0475a06║宜而樹之竹木則鬱然䕃而成林將使嚶嚶洋洋樂
B29n0161_p0475a07║而相忘雖無繇擬飛泳亭之萬一而猶冀想像其遺
B29n0161_p0475a08║踪則上方所不逮也園以東為興福禪院旋而南為
B29n0161_p0475a09║養濟院又旋而西為得一道院養濟昔號悲田聖主
B29n0161_p0475a10║賢臣哀㷀民之顛連而無告者設也今之困矰餌伏
B29n0161_p0475a11║質于刀砧必不可迯而待烹其無告尤甚貿而畜之
B29n0161_p0475a12║池縱之林俾終保殘壽慈孰加焉佛示三福云慈心
B29n0161_p0475a13║不殺而五福千箕疇亦壽為其最瀕殺而重壽之福
B29n0161_p0475a14║孰加焉天地之大德曰生舜之德曰好生德一而已
B29n0161_p0475a15║上清下寧侯王所以配兩間之久長貞萬物之壽命
B29n0161_p0475a16║者恒於斯德孰加焉儒道釋三聖人之偉蹟鼎峙夫
B29n0161_p0475b01║三方若環拱然而園介乎其中是曲阜之仁里摩竭
B29n0161_p0475b02║之慈室西華長生葆真之靈宅天合而冥隣也豈偶
B29n0161_p0475b03║然之故歟夫救生之滅也而有生求其生而未嘗生
B29n0161_p0475b04║也而無生無生然後無不生則生滅一生滅一則福
B29n0161_p0475b05║興于無相悲濟于無緣福不可得悲不可得一亦不
B29n0161_p0475b06║可得唯法性常住不斷不續同于虛空彼梵網以放
B29n0161_p0475b07║生為常住法常住者金剛身無量壽也廼菴其園曰
B29n0161_p0475b08║長壽而園有荒廬數楹飭治之為供接引導師及當
B29n0161_p0475b09║來慈氏尊像蓋津梁所放一切含靈先生安養息輪
B29n0161_p0475b10║廻苦後于龍華而得授記也廬止是無增多以淨戒
B29n0161_p0475b11║僧守之守之之方具如上方記中語時里之父老聞
B29n0161_p0475b12║予言前執予手歔然太息曰園之源吾弗知之矣吾
B29n0161_p0475b13║猶及見二禪人居焉向稔其古為伽藍而業已蔬圃
B29n0161_p0475b14║莫返厥初吾何圖重睹今日也是役也始其事者予
B29n0161_p0475b15║與化𡖖宋君而諸上善人樂助而成斯美利者例得
B29n0161_p0475b16║書碑左云袾宏記
B29n0161_p0476a01║青蓮寺在車橋北宋隆德間錢氏建祥符中改淨戒院
B29n0161_p0476a02║先是宋元豐中吳處厚以皇嗣未立上書乞立程嬰
B29n0161_p0476a03║公孫杵臼廟詔封嬰為成信侯杵臼為忠智侯廟食
B29n0161_p0476a04║於絳後又以韓厥存趙孤三人皆以春秋祠于祚德
B29n0161_p0476a05║廟紹興二十年建祚德廟于院內以春秋二仲祭之
B29n0161_p0476a06║至正末張氏據聖壽青蓮二寺為府而廟亦廢
B29n0161_p0476a07║崇福庵在平安坊石晉開運三年僧義宣教厚法師建
B29n0161_p0476a08║宋元兵火因仍入國朝復興嘉靖間僧苦徭役乞
B29n0161_p0476a09║庇于總戎萬鹿園稱萬氏宗祠幾為所據萬厯乙酉
B29n0161_p0476a10║僧能惠等募贖鼎新殿剎宏偉緇侶雲集稱十方禪
B29n0161_p0476a11║院馮夢禎沈楩虞淳熙為之記
B29n0161_p0476a12║法輪寺在觀橋南五代長興中龜法師建於城東湯鎮
B29n0161_p0476a13║額曰觀音後改安國宋大中祥符間改法輪洪武間
B29n0161_p0476a14║立為叢林永樂十八年潮嚙殿基僧至恂改建今所
B29n0161_p0476a15║棲禪雪洞院在平安坊吳越王建於艮山門外名觀音
B29n0161_p0476a16║院建炎間改棲禪院至正十二年僧時俊作雪洞于
B29n0161_p0476b01║今處移請舊額為棲禪雪洞院今併慧雲寺僧泐
B29n0161_p0476b02║季潭詩　洞雪團團白飄來不自風恍疑雲母室如在
B29n0161_p0476b03║水晶宮大暑𮋒愁冷深春未覺融不須燈照夜定起
B29n0161_p0476b04║月朦朧祥止庵禪室虛生白居之最吉祥了經　何
B29n0161_p0476b05║待月上𩬆不知霜宿恐雲來借寒愁火有妨老禪棲
B29n0161_p0476b06║息穩無復夢華陽
B29n0161_p0476b07║興福寺在斜橋南宋紹興丁卯左丞薛昂以花藥圃施
B29n0161_p0476b08║僧慧觀築菴名曰擇勝尋建佛剎請龍山廢興福院
B29n0161_p0476b09║額表之國初定為叢林
B29n0161_p0476b10║止止菴在羲同安谷坊萬厯三十年僧如玉重建
B29n0161_p0476b11║廣壽慧雲禪寺在三撥營畔宋淳熙十四年張循王之
B29n0161_p0476b12║孫鎡捨宅建寺紹熙元年賜額俗稱張家寺有留雲
B29n0161_p0476b13║亭白蓮池元至正間燬洪武十七年僧文副重建永
B29n0161_p0476b14║樂九年永忠宣德間廣睿弘治元年福海相繼重建
B29n0161_p0476b15║萬厯間旁地侵為賽西湖辛亥復原額僧梵琦留
B29n0161_p0476b16║雲亭詩云　人家十萬繡成堆未抵南湖一叚奇象輦
B29n0161_p0477a01║不來春草綠小亭雲鎖紫珉碑僧德祥白蓮池詩
B29n0161_p0477a02║云　念念西池道路賒東池今已種蓮花他時若到西
B29n0161_p0477a03║池上應念東池是故家吳用先重復慧雲寺建宣
B29n0161_p0477a04║義張公祠碑慧雲者張宣義所捨南湖園宅紹熙間
B29n0161_p0477a05║請于朝以為寺者也歲久漸湮狹少其額迤東稍稍
B29n0161_p0477a06║入軍營而所為南湖俗稱白洋池者亦不知何時并
B29n0161_p0477a07║入民居萬厯間復有豪依大璫踞其寺之半并沒其
B29n0161_p0477a08║所失額于軍營者即具宮室安處其上為年且二十
B29n0161_p0477a09║有餘余與右轄竇公力清故物盡反所侵併營房悉撤
B29n0161_p0477a10║還寺俱復其租慧雲已光復矣已與孫司理喬仁和
B29n0161_p0477a11║楊錢塘謀修飾佛宇首建張公祠以酬其宏深之願
B29n0161_p0477a12║古今之捨宅為寺者多矣即右軍東山輩皆慧業文
B29n0161_p0477a13║人卒不聞親勒文字建之金石慧雲獨有之模豐碑
B29n0161_p0477a14║所手書預製發願疏出自血誠讀不能終篇淚澘澘
B29n0161_p0477a15║下想見公之為人也史魏國與公同時稱公閒居遠
B29n0161_p0477a16║聲色薄滋味矻矻詩文自處不異臞布考之史乘殊
B29n0161_p0477b01║非實錄魏國蓋以是飾公焉夫公雄才大畧風流文
B29n0161_p0477b02║雅人也玉津討賊之舉公實沈幾製為文章靈心燦
B29n0161_p0477b03║出筆彩縱橫絕無書生筆墨之氣蓋非矻矻以此道
B29n0161_p0477b04║見者自奉極侈園池聲伎服玩之麗甲天下南湖園
B29n0161_p0477b05║世所傳凌霄亭玉照堂諸勝在焉即其排比十有二
B29n0161_p0477b06║月之燕遊各有次序而牡丹一會名伎且百數十人
B29n0161_p0477b07║梅花之社一棹徑穿十里豈齷齪小生為假令歌舞
B29n0161_p0477b08║濃而感慨生杯酌酣而逸興闌此亦稱英雄回首大
B29n0161_p0477b09║力矣而考南湖捨寺之年顧即其經始之第二歲諸
B29n0161_p0477b10║所賞心樂事之見于南園者乃更其假舍寓居于所
B29n0161_p0477b11║捨之後是誠何心哉公之言曰光明藏中孰非遊戲
B29n0161_p0477b12║若心常清淨離諸取著于有差別境而能入無差別
B29n0161_p0477b13║智則[泳-永+(瑤-王)]坊酒肆徧歷道場鼓樂聲音皆談般若倘情
B29n0161_p0477b14║遮物隔境逐源移如鳥黏黐動傷性命又烏知所為
B29n0161_p0477b15║說法度人然則公之捨寺也寺與家等捨與不捨等
B29n0161_p0477b16║身後之捨與生前之假寓等赤洒白淨不挂一絲真
B29n0161_p0478a01║捨矣彼所為滄海桑田之感公實無當焉而圖報福
B29n0161_p0478a02║田之論猶淺之乎言公哉乃知真用世人真文人真
B29n0161_p0478a03║受享人即能為捨其用世捨其文捨其受享而大展
B29n0161_p0478a04║手眼于覺海無邊中也斯寺一區公之自力實足以
B29n0161_p0478a05║奠之發願之文猶其誘人者耳寺迄今猶呼為張家
B29n0161_p0478a06║寺公之真誠在人也慧雲其舊所賜額踞杭北城艮
B29n0161_p0478a07║山門之西南湖之上其中東西井各一原碑載地百
B29n0161_p0478a08║畝今清得為畝者五十四有竒為弓者一千三百十
B29n0161_p0478a09║七有竒周以界石東底營南界長和巷西許田北負
B29n0161_p0478a10║睥睨後之人如有妄覬而搏取之者公之誓文可畏
B29n0161_p0478a11║也公名鎡字功甫別號約齋循王之曾孫官宣義郎
B29n0161_p0478a12║直秘閣判臨安軍歷右司郎為少卿云張鎡自撰
B29n0161_p0478a13║誓願文云大乘菩薩戒弟子承事郎直秘閣新權通
B29n0161_p0478a14║判臨安軍府事兼管內勸農事張鎡右鎡一心歸命
B29n0161_p0478a15║本師釋迦牟尼佛當來下生彌勒尊佛西方極樂世
B29n0161_p0478a16║界阿彌陀佛十方法界諸佛諸大菩薩緣覺聲聞大梵
B29n0161_p0478b01║天王帝釋尊天四大天王韋馱尊天守護正法天龍
B29n0161_p0478b02║八部大權聖眾五岳四瀆名山大川祠廟神祇伏望
B29n0161_p0478b03║不離真際普賜證明鎡恭以欲導羣迷必闡揚于佛
B29n0161_p0478b04║道將興遺教宜建立于僧坊勝福難思契經具載鎡
B29n0161_p0478b05║生佛滅後值法住時幸發無上心願學第一義念真
B29n0161_p0478b06║乘難逢于曠劫思慧命常續于未來助行欲妙于莊
B29n0161_p0478b07║嚴隨力當施於利益深心所在至願方陳閻浮乃眾
B29n0161_p0478b08║生選佛之場震旦多大乘得道之器教法東漸而獨
B29n0161_p0478b09║此為盛祖師西來而其傳不窮由是眾多之伽藍徧
B29n0161_p0478b10║我清淨之國土或據名山勝地或居赤縣神州皆古
B29n0161_p0478b11║德之所興實檀那之自創伏遇主上體佛心而治天
B29n0161_p0478b12║下崇祖道而護宗門惟錢塘駐蹕之方乃寰宇觀光
B29n0161_p0478b13║之地昔相國曾聞十禪之建今在所未見一剎之隆
B29n0161_p0478b14║如來演教于王城蓋居精舍宗師接人于閙市可乏
B29n0161_p0478b15║叢林都民膠擾而罕聞說法之音衲子徃來而靡有
B29n0161_p0478b16║息肩之處慨斯闕典久矣經懷昨倦處于舊廬遂更
B29n0161_p0479a01║謀于別業園得百畝地占一隅幽當北郭之隣秀踞
B29n0161_p0479a02║南湖之上雖混京塵而有山林之趣雖在人境而無
B29n0161_p0479a03║車馬之喧爰剪荊榛式營棟宇勞一心而經始歷二
B29n0161_p0479a04║歲而落成念勝處可作精藍而薄德豈宜於大廈顧
B29n0161_p0479a05║棲身之尚賴姑假舍而寓居浮生自嘆于艱虞幻質
B29n0161_p0479a06║累縈于疾疚求佛祖之加被祈天龍之護持增長善
B29n0161_p0479a07║根銷除宿業年得踰于知命運獲度于多灾必法尊
B29n0161_p0479a08║經變穢坊而成淨域定依前哲捨居宅而為梵宮用
B29n0161_p0479a09║分常產之田常作香厨之供願主席者皆有道行使
B29n0161_p0479a10║掛錫者咸悟心源為東方立光明幢與末世灑甘露
B29n0161_p0479a11║雨插草不離於當念布金何借于他緣言弗苟陳誓
B29n0161_p0479a12║無終悔鎡切慮事有多障時不待人先期或至於報
B29n0161_p0479a13║終異議恐紛于身後宗族長幼朋友親姻或稱亂命
B29n0161_p0479a14║之難從或謂名教之有害引屈到嗜芰之說誚王旦
B29n0161_p0479a15║削髮之言壞我良因奪我素志以至恃勢力而求據
B29n0161_p0479a16║占由賄賂而請住持輙汙招提妄譚般若是出佛身
B29n0161_p0479b01║之要是斷正法之輪死當墮于阿鼻生遂遭于竒禍
B29n0161_p0479b02║特將此誓痛警若人俾草一時之狂心勿受歷劫之
B29n0161_p0479b03║極苦蓋念起立墖廟飯食沙門流通大事之緣成就
B29n0161_p0479b04║圓機之善恭願皇圖鞏固睿𥮅增延期永措于兵刑
B29n0161_p0479b05║庶宏持于像教上薦祖先父母次及知識冤親八難
B29n0161_p0479b06║三塗四生九類悉資熏而獲益總解脫以超輪廣此
B29n0161_p0479b07║願心周乎法界作菩提之妙行為淨業之正因佛國
B29n0161_p0479b08║俱空畢竟首登于極樂法身非有不妨面奉于彌陀
B29n0161_p0479b09║普與有情同成此道謹疏其碑現存書法遒媚酷似
B29n0161_p0479b10║小米雲間董太史其昌極珍之復有魏國公史浩撰
B29n0161_p0479b11║記學士樓鑰書俱存
B29n0161_p0479b12║七寶寺在鹽橋束梁貞明七年錢王建名上方多福院
B29n0161_p0479b13║宋大中祥符間改今額有六游堂臨暉閣郡守王欽
B29n0161_p0479b14║若詩
B29n0161_p0479b15║普照院俗稱報師菴在鹽橋北晉天福八年錢氏建舊
B29n0161_p0479b16║名報國千佛院祥符間改今額洪武十四年僧正宗
B29n0161_p0480a01║重修嘉靖八年燬重建
B29n0161_p0480a02║潮鳴寺在慶春門北梁貞明元年建初名歸德院高宗
B29n0161_p0480a03║南渡駐蹕寺中聞江濤聲賜今名寺北有回龍橋高
B29n0161_p0480a04║宗嘗作詩賜統制劉漢臣勒石寺中詩云　野寺參
B29n0161_p0480a05║差落漲痕踈林欹倒出霜根扁舟一棹向何處家在
B29n0161_p0480a06║江南黃葉村兵燹重建洪武二十四年立為叢林
B29n0161_p0480a07║普慈寺在蒲場巷內宋紹興間僧思淨建元至元間僧
B29n0161_p0480a08║元忠修
B29n0161_p0480a09║水月菴在潮鳴寺東僧道弘拓地四畝搆禪堂焚修其
B29n0161_p0480a10║中旁有放生池
B29n0161_p0480a11║蓮居菴在土橋東古延壽菴址燬于兵萬厯六年里人
B29n0161_p0480a12║虞淳熙建懺室延紹覺法師安居而加拓之結禪講
B29n0161_p0480a13║期方伯吳公碑定額為蓮居有記虞淳熙載錢塘
B29n0161_p0480a14║志曰廣承字紹覺潘氏子少穎悟師圓鑨勤三七懺
B29n0161_p0480a15║精相宗雲棲宏命之代講於天台賢首教模象知形
B29n0161_p0480a16║無師自會晝夜聽眾圍繞戒鎧甚堅後觀佛面西而
B29n0161_p0480b01║逝方伯浮渡居士吳用先碑記武林故稱佛國古
B29n0161_p0480b02║剎精藍賁相望于山林城郭間然天下莫不重趼而
B29n0161_p0480b03║走雲棲者非獨其剎勝也禪教律爭取宗焉四十年
B29n0161_p0480b04║來法嗣棊布區中其間紹明教律以一精藍走天下者
B29n0161_p0480b05║則無踰蓮居云蓮居為紹覺承上人菴院上人即雲
B29n0161_p0480b06║棲首座余既獲叅請雲棲謀以公餘謁講席而竟示
B29n0161_p0480b07║寂往矣寒灰老衲飛錫蓮居亟為余道其生平甚悉
B29n0161_p0480b08║蓋年未三十已從雲棲大師應期吳越間所至輙命
B29n0161_p0480b09║代講儼然堪作人天範矣而猶不自滿假遄歸建懺
B29n0161_p0480b10║室禮法華足不窺戶外者六易寒暑嚴淨毘尼研討
B29n0161_p0480b11║三藏於台宗尤宿契馬弱冠辯六即義時賢悉為遜
B29n0161_p0480b12║席讀法華玄籤會釋過目即能點檢其訛演唱垂二
B29n0161_p0480b13║十年四方弟子日益進上人為之搜玄抉秘破難析
B29n0161_p0480b14║疑盡形壽無幾微倦色人率擬師智者後身上人欿
B29n0161_p0480b15║然自視若未敢鴈行于四明荊溪間也既以聲聞行
B29n0161_p0480b16║律身又以菩薩行弘法視末世中濫據法王之席而
B29n0161_p0481a01║缺篇犯聚空腹高心且哆口增結𥮅沙云者何啻在
B29n0161_p0481a02║羣之鶴翔仞之鳳乎以故崛起一隅竭蹷四眾叅雲
B29n0161_p0481a03║棲而下即叅蓮居城東咫尺地卓然為海內一時法
B29n0161_p0481a04║窟云蓮居當慶春清泰二門之間左負郭右亘土橋
B29n0161_p0481a05║門繞清流竹樹環列臨其地者恍然有樂邦水樹之
B29n0161_p0481a06║思馬先是依大覺上人於萬厯六年始建二十四年
B29n0161_p0481a07║上人復加拓之懺室則德園虞公所建菴名則古鄞
B29n0161_p0481a08║屠長卿公所顏余更為酌定者也其徒大真三十五
B29n0161_p0481a09║年佃地在菴師歿而真主菴事二三居士復為廣室
B29n0161_p0481a10║置產時共四方名宿結禪期講其中宛如其師在時
B29n0161_p0481a11║嗚呼天下古跡名區半委之斷崖衰草蓮居以一泥
B29n0161_p0481a12║丸馳譽二紀且使子若孫悠然承之可久可大豈非
B29n0161_p0481a13║法席之興以人不以地而行寡儀範學無師傅固難
B29n0161_p0481a14║以虛聲籠世也哉余故樂而志之使知蓮居所以蔚
B29n0161_p0481a15║為世宗者誠非偶然而雲棲一滴水其沾溉固無涯
B29n0161_p0481a16║也上人著有心經二解唯識因明觀所緣緣論記若
B29n0161_p0481b01║干卷方謀梓行世其懿行備載銘傳暨錢塘誌中弟
B29n0161_p0481b02║子具辨才能升座者甚眾茲不復詳聊志菴居始末
B29n0161_p0481b03║如此
B29n0161_p0481b04║華藏寺在橫河橋東唐清泰二年吳越王建名報恩院
B29n0161_p0481b05║大中祥符間改今額淳熙十五年重建僧濟天岸
B29n0161_p0481b06║詩　清泰年間古道場門前馳陌幾炎凉破除客夢憑
B29n0161_p0481b07║吟草陪伴禪心有佛香寶地月來清耿耿江城潮落
B29n0161_p0481b08║夜鏜鏜叮嚀細[梆-丰+夕]營頭鼓莫放騰騰更點長
B29n0161_p0481b09║悟空寺在淳祐橋東晉天福七年僧齊教建名崇新院
B29n0161_p0481b10║大中祥符改額淳祐六年法昌重修元末燬永樂元
B29n0161_p0481b11║年德兼重建門有小溪茂樹可䕃
B29n0161_p0481b12║長明寺在螺螄門內晉天福間建宋開寶四年錢忠懿
B29n0161_p0481b13║王改名法燈治平二年改長明佛印禪師開講于此
B29n0161_p0481b14║元季燬弘治十五年僧如塤重建萬厯庚戌葺治一
B29n0161_p0481b15║新
B29n0161_p0481b16║相國寺在淳祐橋東北百步許北齊天保六年建名建
B29n0161_p0482a01║國唐時燬為鄭景宅園景雲初僧慧購為寺值睿宗
B29n0161_p0482a02║由相王即位賜名相國元末燬洪武初僧大雲重建
B29n0161_p0482a03║置僧綱司於內正德八年僧東明重修尚書洪鍾為
B29n0161_p0482a04║之銘費宏詩　舍衛結禪林幽棲一徑深竹窓懸綠
B29n0161_p0482a05║蔓蓮座相黃金解脫身前業遙知去後心坐談那忍
B29n0161_p0482a06║別殊為滌煩襟虞淳熙詩　行到雲深處雲深故不
B29n0161_p0482a07║飛鐘聲遲好月詩思轉明璣入午藤花飯經冬薜葉
B29n0161_p0482a08║衣那知人世裏辛苦屬輕肥
B29n0161_p0482a09║靈芝崇福律寺在東花園崇新巷俗稱蠟燭菴唐貞觀
B29n0161_p0482a10║己酉年郡人施光慶捨宅建名實際院宋佛印禪師
B29n0161_p0482a11║重興元季燬元統間僧妙通重建洪武二十四年立
B29n0161_p0482a12║為叢林永樂間徵僧能守纂修永樂大典宣德徵僧
B29n0161_p0482a13║如真校修藏典正統徵僧智淳說戒開壇為天下傳
B29n0161_p0482a14║戒宗師乙亥年辭朝沐浴坐化皇上遣禮部趙勗諭
B29n0161_p0482a15║祭智淳曰爾夙悟善緣堅持梵行邇膺榮命為釋宗
B29n0161_p0482a16║師方闡法音導人為善倐云示寂良可悼嗟靈其如
B29n0161_p0482b01║存服茲諭祭賜勅諭祭碑額見存為律宗第一山錢
B29n0161_p0482b02║塘縣歲造土牛迎春于此元時劉伯溫以行省都
B29n0161_p0482b03║事坐法宿菴中簡俊上人詩云　城外春江動客愁江
B29n0161_p0482b04║邊細草綠悠悠還將短髮臨歧路畏向東風憶舊遊
B29n0161_p0482b05║斜日遠天歸鴈急薄雲孤館落花稠青燈不放還家
B29n0161_p0482b06║夢一夜膓回一萬周萬厯壬寅僧如堯重修
B29n0161_p0482b07║大慈菴在墓園巷宋淳祐四年僧德殊建洪武三十四
B29n0161_p0482b08║年僧可觀重修
B29n0161_p0482b09║金剛廣福教寺在章家橋東晉天成間善杲法師肩負
B29n0161_p0482b10║金剛憩息于此夜放光明陳少師感異捨地為寺初
B29n0161_p0482b11║名功德院宋寶佑年間理宗賜今額至正末燬洪武
B29n0161_p0482b12║十八年重建有衍慧堂御史謝文昌記萬厯辛亥
B29n0161_p0482b13║寺僧常秀捐衣鉢募眾重修
B29n0161_p0482b14║妙淨菴即古妙淨寺在香餅子園萬厯甲寅沈宮詹㴶
B29n0161_p0482b15║集善信重建延雲棲僧大雯焚修於此
B29n0161_p0482b16║祗園寺在東花園獅子巷西北太平興國間僧清照建
B29n0161_p0483a01║舊在郊臺側南渡後造御馬院移築于此至正間燬
B29n0161_p0483a02║重建
B29n0161_p0483a03║東岡寺在獅子巷西乾德元年德法師建紹興三十二
B29n0161_p0483a04║年賜額永樂十八年僧松巖重建
B29n0161_p0483a05║惠林寺在蒲場巷紹興初汴僧惠林禪師隨駕來杭建
B29n0161_p0483a06║興國院于天慶坊嘉定四年移于薦橋門外報國寺
B29n0161_p0483a07║基改名惠林元至正間展城圍入尋燬洪武初僧曇
B29n0161_p0483a08║芳重建
B29n0161_p0483a09║佛惠寺俗呼壽火星菴在仁和縣之義和坊元大德間
B29n0161_p0483a10║建後燬景泰間重建
B29n0161_p0483a11║崇寧萬壽教寺俗呼姚園寺在高陽閭巷宋初為姚氏
B29n0161_p0483a12║花園紹興初僧慈昌購園結菴乾道初賜額淳祐二
B29n0161_p0483a13║年建膺福殿以奉理宗御容元季燬洪武初僧大雲
B29n0161_p0483a14║重建
B29n0161_p0483a15║慈雲寺在高陽閭巷周顯德二年僧圓覺建名慈濟大
B29n0161_p0483a16║中祥符間改今額理宗書靈感道場四字洪武二十
B29n0161_p0483b01║四年立為叢林沙門延禮重修嘉靖二十年燬僧圓
B29n0161_p0483b02║鼎重建
B29n0161_p0483b03║水陸寺在獅子巷南宋太平興國七年生法師建咸淳
B29n0161_p0483b04║間僧師則重修內有銀杏二株甚巨蓋宋物也寺故
B29n0161_p0483b05║在城外張氏展城圍入蘇軾寄水陸寺清順師詩
B29n0161_p0483b06║　草沒河堤雨暗村寺藏修竹不知門拾薪煮藥憐僧
B29n0161_p0483b07║病掃地燒香淨客魂農事未休侵小雪佛燈初上報
B29n0161_p0483b08║黃昏年來漸識閒居味思與高人對榻論
B29n0161_p0483b09║白蓮寺在仙林橋東晉開運元年吳越王建名華藏院
B29n0161_p0483b10║宋治平間改妙惠院咸淳間僧祖顯誦經持戒地產
B29n0161_p0483b11║白蓮因賜白蓮妙惠寺額
B29n0161_p0483b12║下水陸寺在平安坊舊名無碍院宋嘉熙三年被潮水
B29n0161_p0483b13║衝坍僧行椿于太平橋西南無碍院住寶佑二年奉
B29n0161_p0483b14║禮部符據臨安府四月給帖賜額重建改今名東有
B29n0161_p0483b15║古栢軒
B29n0161_p0483b16║孝義菴在菜市橋西即古無礙菴故址萬厯間禪師袾
B29n0161_p0484a01║宏重建方伯吳公及郡邑長各助資給劄名孝義無
B29n0161_p0484a02║礙菴方伯郭子章匾曰超塵詳司馬宋應昌記蓮
B29n0161_p0484a03║池禪師少與予同業黌校予登仕禪師出家為嘉靖
B29n0161_p0484a04║乙丑禪師夙志方外以二尊人在不敢離既先後歲
B29n0161_p0484a05║雙失怙恃將力酬所願而室人湯氏年才一十有九
B29n0161_p0484a06║前兒殤亡憶子輿之規疑未决已而念風燈石火時
B29n0161_p0484a07║不我延遂疾從薙染湯處室齋戒禪誦與其母偕母
B29n0161_p0484a08║尋故孑然㷀居宗人議後以三姪文彬無何湯亦脫
B29n0161_p0484a09║簮珥為尼僧召文彬謂曰茲無所事後不後我固無
B29n0161_p0484a10║害彼生而養死而服而殯而祭世法也吾學佛存資
B29n0161_p0484a11║鉢衲歿歸闍維耳夫何求哉因舉所有田廬普給羣
B29n0161_p0484a12║姪於文彬低昂之而別以居屬文彬已從隣僦舍繩
B29n0161_p0484a13║樞蓬門夕燈晨香𨵙如也嘉禾朱公子衷純追厥先
B29n0161_p0484a14║大夫銀臺虞葑先生遺意首事搆菴而予與一時宰
B29n0161_p0484a15║官居士比丘某某從㬰馬累百金買趙氏故宅宅苦
B29n0161_p0484a16║隘水文學施傍屋一楹附益之又歲久頹圮幾盡眾
B29n0161_p0484b01║相與施材緇侶之能匠石杇墁畚插者相與施工施
B29n0161_p0484b02║力中為禪堂鑿井於左廡餘垣軒厨湢畧備而已予
B29n0161_p0484b03║惟禪師無子無留貲無素所憑依故舊親戚僚友湯
B29n0161_p0484b04║以年少婦獨御家政伶仃苦辛多歷年所如一朝及
B29n0161_p0484b05║其分田割廬皆出本懷亦難矣諸上善人憐而菴之
B29n0161_p0484b06║義舉也舉于義則十方常住業也後清信女展轉相
B29n0161_p0484b07║續焚修于此菴遠為二尊人莊嚴報土又孝思之道
B29n0161_p0484b08║也按府志菜市橋西有古無礙菴其後漸沒入于民
B29n0161_p0484b09║家徒而北里之耆氓告予以斯地正菴之舊址久湮
B29n0161_p0484b10║忽興殆天意非人力而義以孝不虛孝以義不泯若
B29n0161_p0484b11║交相成而不相悖乃㳂古證今合而顏之曰孝義無
B29n0161_p0484b12║礙菴沈氏子孫尚其念之護之以無忘孝義永為人
B29n0161_p0484b13║天福田流慶淵淵後必有昌大其門閭者湯法諱祩
B29n0161_p0484b14║錦暨禪師同師關中南五臺性天和尚遡禪師出家
B29n0161_p0484b15║逾四十稔蓋行年五十九而菴成
B29n0161_p0484b16║崇恩延福院在鹽橋下八界舊係西北流寓濠州鍾離
B29n0161_p0485a01║縣孔雀妙明寺淳熙十四年嗣濮王請為功德院賜
B29n0161_p0485a02║今額
B29n0161_p0485a03║聖壽寺即永福寺在後洋街宋嘉定元年僧永明建淳
B29n0161_p0485a04║祐間賜額永福以奉秀王香火元至元燬洪武初善
B29n0161_p0485a05║祥重建宣德十年賜今額
B29n0161_p0485a06║覺苑寺在豐樂橋東宋嘗徙三聖廟于此改賜額曰旌
B29n0161_p0485a07║忠廟寺久廢宣德中重建
B29n0161_p0485a08║千頃廣化院在木子巷北開平元年吳越王建舊名千
B29n0161_p0485a09║頃大中祥符九年改賜今額中興後為臨安府祝聖
B29n0161_p0485a10║道場僧了性精于醫善草書東坡嘗為作六觀堂老
B29n0161_p0485a11║人草書歌趙清獻公名其堂曰垂慈堂以著其療疾
B29n0161_p0485a12║濟人之功東坡草書歌物生有象象乃滋夢幻無
B29n0161_p0485a13║根成斯須方其夢時了非無泡影一失俯仰殊清露
B29n0161_p0485a14║未晞電已徂此滅滅盡乃真吾云如死灰實不枯逢
B29n0161_p0485a15║場作戲三昧俱化身為醫忘其軀草書非學聊自娛
B29n0161_p0485a16║落筆已喚周越奴蒼鼠奮髯飲松腴剡藤玉版開雪
B29n0161_p0485b01║膚游龍天飛外人呼莫作羞澁羊氏妹參寥子千
B29n0161_p0485b02║頃廨院觀司馬才仲遺墨詩　朦朧春雨濕村橋竹裏
B29n0161_p0485b03║禽啼婆餅焦度谷倦聞車軋軋穿林愁聽馬蕭蕭細
B29n0161_p0485b04║窺陳迹僧房靜默想風流鄙俗消浮魄浮魂今已矣
B29n0161_p0485b05║無人為作楚詞招
B29n0161_p0485b06║明慶寺在木子巷北唐大中二年建為靈隱下院大中
B29n0161_p0485b07║祥符五年改今額宋中興駐蹕視東京大相國寺凡
B29n0161_p0485b08║朝廷禱雨暘宰執百官建散聖節道場咸在焉淳熙
B29n0161_p0485b09║十四年六月嘉熙四年七月皆以禱雨車駕臨幸理
B29n0161_p0485b10║宗回鑾撒蓋甘雨隨至平章喬肅公行簡獻詩賀上
B29n0161_p0485b11║用韻以賜又御書明慶二大字淳祐六年重建法堂
B29n0161_p0485b12║御書南山道場為額嘉泰三年建閣藏御書扁曰宸
B29n0161_p0485b13║奎萬壽之閣有蘇文忠書觀音經碑及題識大智祖
B29n0161_p0485b14║師書彌陀字碑又有法喜堂明碧軒王荊公為僧
B29n0161_p0485b15║修廣作法喜堂詩　浮屠之法與世殊洗滌萬事求空
B29n0161_p0485b16║虛心思以此不掛物一堂收身自有餘堂陰置石雙
B29n0161_p0486a01║嵽嵲石脚立竹青扶疎一來已覺心膽豁况乃宴坐
B29n0161_p0486a02║窮朝晡初憶幼時勇自許壯大看俗尤崎嶇豐車肥
B29n0161_p0486a03║馬載豪傑少得志願多憂虞始知進退各一理造次
B29n0161_p0486a04║未可分賢愚會將築室反耕釣相與此處吟山湖
B29n0161_p0486a05║沈文通詩　溷溷學佛者營營良足悲不知佛之樂誰
B29n0161_p0486a06║使汝學為廣師吾州秀智解乃天資既以法為喜萬
B29n0161_p0486a07║緣脫若遺高堂客滿坐妙語破羣疑來者豈不辨辨
B29n0161_p0486a08║此堂之題王荊公寄題明碧軒詩　明碧軒南竹數
B29n0161_p0486a09║叢別來江外幾秋風道人無復人間世嗟我今為白
B29n0161_p0486a10║髮翁趙忠簡公明慶僧房夜坐詩　月明窓竹冷橫
B29n0161_p0486a11║斜坐看風燈落燼花老眼病餘嫌細字枯腸寒甚怯
B29n0161_p0486a12║清茶囊空豈是久為客夢短其能飛到家但有流年尋
B29n0161_p0486a13║鬂髮蕭蕭蓬葆靖霜華
B29n0161_p0486a14║菩提律寺舊在錢塘門外宋太平興國二年錢惟演捨
B29n0161_p0486a15║宅為惠嚴寺七年賜額建炎間火紹興中復建有堂
B29n0161_p0486a16║二曰南漪堂迎薰堂東坡題南漪堂看杜鵑花詩勒
B29n0161_p0486b01║于石至元末築城徙寺于憲司巽方太學街東永樂
B29n0161_p0486b02║間節菴守公被召修大典智淳修戒律別原修藏典
B29n0161_p0486b03║約宗亦以高行被召四代入覲亦沙門榮遇云正統
B29n0161_p0486b04║十一年丙寅七月丁卯朔初九日皇帝遣禮部郎中
B29n0161_p0486b05║趙朂賜祭宗師智淳曰爾夙悟善緣堅持梵行邇膺
B29n0161_p0486b06║榮命為釋宗師方闡法音導人為善倐云示寂良可
B29n0161_p0486b07║悼嗟靈其如存服茲諭祭萬厯二年重建後殿內奉
B29n0161_p0486b08║旃檀白衣觀音像蘇軾題南漪堂看杜鵑詩　南漪
B29n0161_p0486b09║杜鵑天下無披香殿上紅𣰽毺鶴林兵火真一夢不
B29n0161_p0486b10║歸閬苑歸西湖菩提寺小軒晚晴詩　杭潁雌雄本
B29n0161_p0486b11║自殊淡粧濃抹是吾姝滿傾漲玉千鍾酒來看鎔銀
B29n0161_p0486b12║百頃湖白鳥去邊山潑黛綠蒲疎處雨跳珠不知能
B29n0161_p0486b13║似王摩詰貌得西湖落照無
B29n0161_p0486b14║靈壽寺在曲阜橋東元至正二十一年浙江行省左丞
B29n0161_p0486b15║相達實特穆爾建本輝和爾氏世族故稱輝和爾寺
B29n0161_p0486b16║俗訛為義烏寺洪武二十四年改今額
B29n0161_p0487a01║安國羅漢寺即相國寺俗稱西井寺在井亭橋西甘泉
B29n0161_p0487a02║坊內宋淳熙十一年開山顯禪師請鳳凰山已廢安
B29n0161_p0487a03║國羅漢寺額為額內有大井唐大厯五年鄴侯李相
B29n0161_p0487a04║國所開六井之一寺屢燬以井故至今存
B29n0161_p0487a05║上方寺在溜水橋西僧袾宏重建內鑿放生池袾宏
B29n0161_p0487a06║有記曰武林自宋蹕南駐環湖山禪講律寺粲然綦
B29n0161_p0487a07║布星列而郭以內稱焉迨今多半淪沒至不可考諸
B29n0161_p0487a08║傳志有上方寺者背倚城垣左右掖湧金錢塘二門
B29n0161_p0487a09║前通西井官道蓋肇建後梁貞明七年而國朝景
B29n0161_p0487a10║泰四年僧以難事作散去寺隨廢漸蠶食為民居僅
B29n0161_p0487a11║存者什一優婆塞沈善能者廬其中嘉靖二十三年
B29n0161_p0487a12║尚寶卿六橋徐公得請于官佃為圃公無子以𢌿女
B29n0161_p0487a13║遺命還寺女孝且賢持𢍆歸王氏遵父囑以𢌿雲棲
B29n0161_p0487a14║遂復為僧地如初無何王謝世居士化卿宋君聞其
B29n0161_p0487a15║義而高之化卿以世祿之裔砥德礪行樂善不厭廼
B29n0161_p0487a16║輸金贈二子更與之契予亦罄衣資偕善信旁贖其
B29n0161_p0487b01║故址若干向明正位別為廻廊旋所向面城而門取
B29n0161_p0487b02║幽寂也期世世承事三寶因諗于眾曰唯上方彈丸
B29n0161_p0487b03║重興伶仃衰㣲何修何營而俾久遠或議闢草萊輪
B29n0161_p0487b04║奐其殿堂羣之以僧僧多則常住予以為不然時丁
B29n0161_p0487b05║末法塔寺靡堅試屈指而計凡三門乎闤闠者楗椎
B29n0161_p0487b06║之庭不為罇罍之所能幾僧雖多而行寡奚以多為
B29n0161_p0487b07║顧茲地隣城城隣湖湖外高而城內卑隨鋤成流亢
B29n0161_p0487b08║陽所不能涸因而池之良便以池放生以隙地之敝
B29n0161_p0487b09║堂稍葺其莛楹守以二三誠信衲子蚤莫禪誦庶幾
B29n0161_p0487b10║上祝皇圖下濟含識得之一舉矣或謂物如塵如沙
B29n0161_p0487b11║池一勺耳容有限奈何而庸知夫鑿斯池也為之兆
B29n0161_p0487b12║也美引也引而伸之而又伸之汪然徧域中矣昔子
B29n0161_p0487b13║產之畜魚一勺也使鄭之人若大夫若士若民皆然
B29n0161_p0487b14║鄭之與國若燕趙齊楚輩皆然則池無量所畜無量
B29n0161_p0487b15║不然西湖古放生池也謂普容天壤間物寧有是乎
B29n0161_p0487b16║哉化卿曰唯唯與其仲直卿諸賢士夫諸比丘淨人
B29n0161_p0488a01║有呈財者裹糧者疏其壆而鍬者畚者梩者枯橫泉
B29n0161_p0488a02║之撓而戽者槔者埭者固隄防之浸[泳-永+(瑤-王)]崩頹而埤者
B29n0161_p0488a03║堹者𥗒者䃭者捍狸與獺而𦼼者閑其外侮而版築
B29n0161_p0488a04║者憂其寒暑而上為之𢊒下為之窟者皇皇乎晝胼
B29n0161_p0488a05║宵胝勞不知息兼工再閱月而池成于時在筌而釋
B29n0161_p0488a06║當釜而逸洋焉悠焉出而遊馬一勺之內足其從容
B29n0161_p0488a07║也予喜且懼稽首而告於十方如來主池神主伽藍
B29n0161_p0488a08║神願以佛力法力賢聖力諸神誓願力慈護而威臨
B29n0161_p0488a09║之從于今日盡未來際常為鱗介諸水族等棲止安
B29n0161_p0488a10║宅又稽首而告於見住僧後住僧願以戒力悲智
B29n0161_p0488a11║力念流水之苦躬而澤焦𣩅天台之抗章而斷簄梁
B29n0161_p0488a12║智覺之負辜成仁蹈白刃而不悔尚永持無斁以風
B29n0161_p0488a13║四方敢有叛先盟師陶朱媒利於網罟或倍眾而售
B29n0161_p0488a14║之乎白衣是名違佛律犯波羅夷諸所稱釋子者鳴
B29n0161_p0488a15║以羯磨遄擯絕之勿共住即朋比而阿神必陰縶其
B29n0161_p0488a16║魂顯僇其形無能逃者既免焉其報盡也墮泥犂中
B29n0161_p0488b01║嬰萬苦無竟所以者何好生惡死天道也人情也前
B29n0161_p0488b02║人捐難捨之貲役所愛之身創五濁世不恒見之勝
B29n0161_p0488b03║舉以生必死之命置之安全後人忍不一深思之而
B29n0161_p0488b04║惟便其私圖於天道逆於人情不祥從逆凶不祥者
B29n0161_p0488b05║災逮鼓桴形影感應自然非危言怖之也化卿及諸
B29n0161_p0488b06║大眾踊躍歡喜嘆未曾有作而曰善哉是緇與素之
B29n0161_p0488b07║龜鏡也不可使無聞于末法也而碑上方頌曰始舉
B29n0161_p0488b08║為興滅而兼得放生豈唯滅不滅生亦無生相生滅
B29n0161_p0488b09║俱滅已寂滅何有方以明超於方無方中說上無方
B29n0161_p0488b10║說西方其意亦如是作寺作池人願共了斯㫖
B29n0161_p0488b11║妙心寺在湧金門內舊在西湖行春橋南元至正間徙
B29n0161_p0488b12║今所
B29n0161_p0488b13║長生菴在溜水橋西城下為昭慶下院舊有冲靜真人
B29n0161_p0488b14║遺址萬厯間寺僧智禮募金贖建正殿掩關六載裝
B29n0161_p0488b15║塑千佛羅漢楊𤎉夫詩　獨坐清都鶴夢長碧天如
B29n0161_p0488b16║水月蒼蒼雲和有樂降王母霹靂無車喚阿香雪泛
B29n0161_p0489a01║玉甌茶吐沫花零金剪缽生光仙風不動庭前竹又
B29n0161_p0489a02║送㣲鐘到下方趙孟頫詩　流水橋西一徑斜青衣
B29n0161_p0489a03║相接到仙家香分橄欖燒銀葉酒瀉松脂溢紫霞綠
B29n0161_p0489a04║竹滿堦初解籜碧桃幾樹正開花何時脫却塵凡累
B29n0161_p0489a05║來叩丹房九轉砂聶大年詩　蕋宮琪樹罷棲鸞空
B29n0161_p0489a06║有玄都太古壇野老不尋餐玉訣山人自製切雲冠
B29n0161_p0489a07║杖龍化去秋池涸笙鶴歸來夜月寒前渡劉郎偏好
B29n0161_p0489a08║事種桃留與後人看
B29n0161_p0489a09║比勝廟司馬宋應昌建雲棲大師弟子真玉修淨土其
B29n0161_p0489a10║中
B29n0161_p0489a11║慈濟院舊在西湖蓮花橋北自牧牛孝公苦志精修事
B29n0161_p0489a12║母至孝蓋欲廣慈利濟托跡禪那士大夫咸敬慕之
B29n0161_p0489a13║名因稱馬實為開山第一代祖事聞于上賜號弘慈
B29n0161_p0489a14║普濟大禪師即額慈濟院元未兵燬洪武壬子年僧
B29n0161_p0489a15║行德重闢于南壁積善坊傍有寶覺寺正德十四年
B29n0161_p0489a16║僧宗愷重建尚書洪鐘為之記
B29n0161_p0489b01║真教寺在文錦坊南元延祐間回回大師阿喇卜丹所建
B29n0161_p0489b02║先是宋室徙蹕西域夷人安插中原者多從駕而南
B29n0161_p0489b03║元時內附者又往往編管江浙閩廣之間而杭州尤
B29n0161_p0489b04║夥號色目種隆準深眸不啗豕肉婚姻喪葬不與中
B29n0161_p0489b05║國相通誦經持齋歸于清淨推其酋長統之號曰滿
B29n0161_p0489b06║剌經皆番書面壁膜拜不立佛像第以法號祝贊神
B29n0161_p0489b07║祇而已寺基高五六尺扄鐍森固罕得闌入者俗稱
B29n0161_p0489b08║禮拜寺
B29n0161_p0489b09║慈光寺俗稱鐵佛寺在錢塘芝松坊佑聖橋西晉開運
B29n0161_p0489b10║初晤恩禪師建宋寶慶二年清河郡王張魏公割地
B29n0161_p0489b11║擴充名張府功德菴元至正燬正統間重建萬厯壬
B29n0161_p0489b12║子撤圮殿新之方伯吳用先有記重建慈光寺碑
B29n0161_p0489b13║記武林有佑聖橋旁為慈光寺寺有彌勒尊佛以鐵
B29n0161_p0489b14║鑄之俗稱鐵佛寺因以名橋晉天福間晤恩禪師卓
B29n0161_p0489b15║錫於此迨開運初寺成師時登座講貫彌年通達法
B29n0161_p0489b16║華金光明經止觀論咸洞玄㣲尋施覆述門弟子相
B29n0161_p0490a01║次角立宋雍熙三年八月朔日恩於中夜覩白光自
B29n0161_p0490a02║井而出明滅不恒謂門人曰吾報齡極矣乃絕粒禁
B29n0161_p0490a03║言一心念佛次夢擁衲沙門執金爐焚香三繞其室
B29n0161_p0490a04║自言祖師灌頂來此相迎汝當長逝夢覺呼弟子至
B29n0161_p0490a05║猶聞異香至廿五日為弟子說止觀指歸及觀心義
B29n0161_p0490a06║辰時端坐面西而化其夜寺僧皆聞絲竹嘹亮漸久
B29n0161_p0490a07║漸遠依稀西去迨九月九日茶毘獲青白圓粒無筭
B29n0161_p0490a08║建墖於瑪瑙坡因以事聞上請額御書慈光普照四
B29n0161_p0490a09║字顏其門法席之盛甲于通都後宋寶慶二年清河
B29n0161_p0490a10║郡王張魏公復捨基廿四間拓而充之共計四畝餘
B29n0161_p0490a11║名張府功德菴元至正燬皇明正統立中成師重建
B29n0161_p0490a12║而寶覺寺銅佛菴寺屬焉寺有合抱銀杏五株及放
B29n0161_p0490a13║光古井皆宋物樹為風雷掣去井甚甘冽給數百家
B29n0161_p0490a14║大早不涸咸稱為慈光甘露泉云苐闤闠鱗次湫隘囂
B29n0161_p0490a15║塵門難旋馬殿亦漸圮寺僧慧皞年十九矢志鼎新
B29n0161_p0490a16║閉關書蓮經積三年縉紳士庶鑒其誠共為檀施不
B29n0161_p0490b01║脛而馳蓋發願在萬厯甲辰鳩工在丁未至壬子落
B29n0161_p0490b02║成中建大雄寶殿高廣踰舊制廊廡門楹委折合度
B29n0161_p0490b03║殿左有古逕逶迤紆曲深藏大士居供古佛三尊左
B29n0161_p0490b04║右諸天羅漢猊座蓮臺金碧耀射仍重鑄彌勒以識
B29n0161_p0490b05║其實約費二千餘金燦然一新其間助成者僧智能
B29n0161_p0490b06║護法宰官則中丞金學曾太守凌登名孝廉吳之鯨
B29n0161_p0490b07║等贊襄則王介朱佐沈坤戴綸張永年而與會有俞
B29n0161_p0490b08║普才者助義田供常住為大殿四時香燈之費噫一
B29n0161_p0490b09║念堅持眾緣俱到信非誣矣余觀武林梵宇之盛載
B29n0161_p0490b10║在譜牒者什五沿滅大多因山水而存因人而廢如
B29n0161_p0490b11║慈光在市㕓中無山水之勝而古剎聿隆則皞志可
B29n0161_p0490b12║述也余因書殿額為𢶏而錫之以記
B29n0161_p0490b13║慧安寺在十三灣巷晉天福間吳越王為明律師建于
B29n0161_p0490b14║草橋門外羅木營地元季燬洪武初僧得實移于錢
B29n0161_p0490b15║塘保安坊東永樂乙未又移今所少保兵部尚書于
B29n0161_p0490b16║謙為之記
B29n0161_p0491a01║寶梵寺在鎮海樓北晉天福初建于崇新門外名崇壽
B29n0161_p0491a02║院宋淳熙二年徙建今所崇寧元年賜額寶梵洪武
B29n0161_p0491a03║二十四年併入慈雲永樂元年重歸原所尚書夏原
B29n0161_p0491a04║吉為之記
B29n0161_p0491a05║海會寺吳越王建舊名石佛智果院宋大中祥符間改
B29n0161_p0491a06║名積善海會寺嘉泰間燬至正間重建平章庫庫子
B29n0161_p0491a07║山書大海會寺額御史大夫慶通書觀音寶殿額成
B29n0161_p0491a08║化十年火踰年僧浩中重建
B29n0161_p0491a09║百法寺在石龜巷宋建炎初僧寶寧建有大佛半身依
B29n0161_p0491a10║山鑿石為之淳熙十四年賜額廣潤元時改額百法
B29n0161_p0491a11║趙子昂書元末燬天順元年僧道冲重建
B29n0161_p0491a12║寶奎寺在吳山之陽宋丞相喬行簡故第竒石峭拔東
B29n0161_p0491a13║望海門如在咫尺紹定間理宗幸其第書見滄二字
B29n0161_p0491a14║又書雙現樓孔山二軸五大字賜之勒之厓石遂捨
B29n0161_p0491a15║宅為寺以寶奎請額詔從之元季燬弘治間重建有
B29n0161_p0491a16║月江和尚欽取和番化導留彼不回成化改元其徒
B29n0161_p0491b01║道澤日持金剛經為課游天目重建昭明道場畢還
B29n0161_p0491b02║山是時寺跡瓜分而寺所存者僅見滄石與殿基耳
B29n0161_p0491b03║澤具奏恢復逮繫藩司理問所獄仍日持金剛經不
B29n0161_p0491b04║徹半年餘岳伯忽夢感老僧覺而徧物色之有以澤
B29n0161_p0491b05║言者即出獄見之宛然夢中僧也蘧然驚異即師禮
B29n0161_p0491b06║之成化二十三年重建尚書洪鐘為之記
B29n0161_p0491b07║寶成寺晉天福中建名釋迦院宋大中祥符間改今額
B29n0161_p0491b08║歲久廢為黎氏園萬厯壬子方伯吳公清復捐資建
B29n0161_p0491b09║大觀樓開砌石徑煥然一新壁間有唐宋時石觀音
B29n0161_p0491b10║羅漢像甚古有蘇子瞻寶成院賞牡丹詩　春風小院
B29n0161_p0491b11║却來時壁間惟見使君詩應問使君何處去憑君說
B29n0161_p0491b12║與春風知年年歲歲何窮已花似去年人老矣去年
B29n0161_p0491b13║崔護若重來前度劉郎在千里詩鐫石壁筆法甚遒
B29n0161_p0491b14║其旁有歲寒松竹四字乃成化間吳東升題者浙
B29n0161_p0491b15║江叅政左贊詩　吳山曲徑入西南方丈雲深僧兩三
B29n0161_p0491b16║艾納吹風香細細葛藤𦊰日影毿毿泉分童子青衣
B29n0161_p0492a01║洞塵斷維摩白石菴畫省若逢公事了海天送目再
B29n0161_p0492a02║停驂
B29n0161_p0492a03║雲居聖水寺舊名雲居禪菴在七寶山元元貞間中峯
B29n0161_p0492a04║禪師建山皆本府財賦地師請而得之芟荊𣗥夷巖
B29n0161_p0492a05║塹搆殿宇不置恒產惟資檀施或持鉢化緣立為常
B29n0161_p0492a06║規俾後嗣永守至大己酉傳之中舟復增廣之因闢
B29n0161_p0492a07║殿基得古井浚之得三石佛首遂名三佛泉鄧文肅
B29n0161_p0492a08║公文原為之銘中峯常居之有雲居八景詩趙子昂
B29n0161_p0492a09║墨跡萬歷間都閫某見井中有光掘得磁觀音像瑩
B29n0161_p0492a10║然如玉建閣奉于寺舊有法華松數百株蒼虬翠峙
B29n0161_p0492a11║為住持歷年損削殆盡又有中峯拂塵麻鞋復有小
B29n0161_p0492a12║像一幅神氣如生相傳為中峯自寫上有贊云　幻人
B29n0161_p0492a13║無此相此相非幻人若喚作中峯鏡面添埃塵和甫
B29n0161_p0492a14║雙眼碧能辨踈與親請掛向空壁日日生陽春夏
B29n0161_p0492a15║原吉詩　誰闢雲居境峩峩瞰古城西湖晴送碧上竺
B29n0161_p0492a16║曉分青經鎮千函妙鐘鳴萬戶聲此中真可樂何必
B29n0161_p0492b01║訪蓬瀛沈夢麟聖水寺詩　白雲長繞梵王居湖上
B29n0161_p0492b02║諸山總不如客至每煩塵榻下詩成那問酒尊虛摩
B29n0161_p0492b03║挲修竹三年別抖擻塵襟一旦舒更待牡丹庭下發
B29n0161_p0492b04║重期來此賦元輿
B29n0161_p0492b05║上方菴為聖水下院與法華松接武峭石林立中有一
B29n0161_p0492b06║滴泉極巖壑之勝昔東坡共佛印時過趺坐於此泉滴
B29n0161_p0492b07║如注寺僧苦為游觀累鑿敗而石現存
B29n0161_p0492b08║金波禪院即金波廟在金波橋宋淳熙元年建勅賜聖
B29n0161_p0492b09║㫖二字東坡書扁見存萬歷癸夘慈光僧圓美慧皞
B29n0161_p0492b10║重建歸併慈光寺普照堂中丞金學曾有記
B29n0161_p0492b11║寶嚴院在七寶山唐清泰二年錢氏建名瑞隆宋治平
B29n0161_p0492b12║二年改今額寺有𡸁雲亭借竹軒淳祐間建佛閣理
B29n0161_p0492b13║宗御書無量福海四字陳古靈𡸁雲亭詩　小亭巉
B29n0161_p0492b14║絕出雲間萬象升沈不得閒莫怪詩翁頭白早時來
B29n0161_p0492b15║向此寫湖山東坡詩三首　江山雖有餘亭榭著難
B29n0161_p0492b16║穩登臨不得要萬象各偃蹇惜哉𡸁雲軒此地得何
B29n0161_p0493a01║晚天功爭向背詩眼巧增損路窮朱欄出山破石壁
B29n0161_p0493a02║狠海門浸坤軸湖尾抱雲巘葱葱城郭麗淡淡烟村
B29n0161_p0493a03║遠紛紛烏鵲去一一漁樵返雄觀快新獲微景收昔
B29n0161_p0493a04║遁道人真古人嘯詠慕嵇阮空齋臥蒲褐芒鞋每自
B29n0161_p0493a05║捆天憐詩人窮乞與供詩本我詩久不作荒澁旋鋤
B29n0161_p0493a06║墾從君覔佳句咀嚼廢朝飲臥病彌月垂雲亭花
B29n0161_p0493a07║開順闍黎以詩見招次韻答之曰　道人心似水無礙
B29n0161_p0493a08║照花妍燕坐春強半清陰月屢遷平生無起滅一念
B29n0161_p0493a09║有陳鮮嫋嫋風枝舉離離日蕚蔫病吟終少味老醉
B29n0161_p0493a10║不成顛何必遨頭出湖中有散仙僧怡然以𡸁雲
B29n0161_p0493a11║新茶見餉報以大龍團仍戲云　妙供來香積珍烹具
B29n0161_p0493a12║大官揀芽分雀舌賜茗出龍團曉日雲菴暖春風玉
B29n0161_p0493a13║殿寒聊將試道眼莫作兩般看
B29n0161_p0493a14║廣嚴寺在七寶山清泰元年錢氏建舊名瑞隆宋治平
B29n0161_p0493a15║二年改是額寺有雙竹甚竒南渡後分寺基為御廚
B29n0161_p0493a16║營景定初重建王架閣應鳳撰記又有司馬文正公
B29n0161_p0493b01║詠雙竹詩并序草木類同而種異者竹為多杭州廣
B29n0161_p0493b02║嚴寺有雙竹其狀尤異于枯樹腹中自其頂出森然
B29n0161_p0493b03║並竦樹如龍蛇相縈矯首呀然余遊見之為賦詩曰
B29n0161_p0493b04║　雙幹根枯腹青青凡幾霜龍騰雙角直鯨噴兩鬚長
B29n0161_p0493b05║既欲尋支遁安能問辟疆屢來非別意未與此君忘
B29n0161_p0493b06║蘇東坡遊七寶山并序去年秋遊七寶山上方入
B29n0161_p0493b07║小院闃然無人有一僧隱几低頭讀書與之語漠然
B29n0161_p0493b08║不對問其隣之僧曰此雲闍黎也不出十五年矣今年
B29n0161_p0493b09║六月自常潤還復至其室則死葬數月矣作詩題其
B29n0161_p0493b10║壁云　雲師來寶山一住十五秋讀書常閉戶客至不
B29n0161_p0493b11║舉頭去年造其室清坐忘百憂我初無言說師亦無
B29n0161_p0493b12║對酬今年復扣門空房但颼颼云已滅無餘薪盡火
B29n0161_p0493b13║不留𨚫疑此室中常有斯人不所遇孰非夢事過吾
B29n0161_p0493b14║何求
B29n0161_p0493b15║開元寺在鳳山門內唐玄宗時建宋建炎間徙建于西
B29n0161_p0493b16║湖元季兵燹復徙故址正綂五年禮部尚書胡濙記
B29n0161_p0494a01║劉士亨贈寧和尚詩　清平山下古叢林主席如師
B29n0161_p0494a02║道行深菩薩每分香積飯伽藍常護給孤金誦餘千
B29n0161_p0494a03║偈燈生暈坐斷諸緣樹轉陰媿我未能修淨業塵勞
B29n0161_p0494a04║空役利名心
B29n0161_p0494a05║開寶仁王寺宋汴京開寶寺有仁王院高宗南渡僧慧
B29n0161_p0494a06║照隨駕卓錫于此遂建寺如汴京紹熙二年賜額景
B29n0161_p0494a07║定五年燬景泰間重建尚書孫原貞記薩天錫登
B29n0161_p0494a08║橫山閣詩　千尺青蓮座烟霞擁地靈山川幾兩屐日
B29n0161_p0494a09║月兩浮萍鳥渡天𡸁海龍歸水在瓶深堂說法處應
B29n0161_p0494a10║有石頭聽
B29n0161_p0494a11║定水寺宋乾道八年建於萬松嶺嘉定八年移清波門
B29n0161_p0494a12║外元至元十三年築城徙七寶山佛泉巴西鄧文原
B29n0161_p0494a13║為之銘曰　我觀大地積水所載孰疏鑿是太虛無外
B29n0161_p0494a14║掘地及泉視之縈帶如履冥塗破諸障礙其源淵谷
B29n0161_p0494a15║其瀉湍瀨不止不流以與井會瑞相見前示我三昧
B29n0161_p0494a16║彼壞者石實相不壞是實相故遍恒沙界以一勺甘除
B29n0161_p0494b01║世渴愛是相是水無在不在我作銘詩以警盲瞶
B29n0161_p0494b02║戒壇院在祥符橋內有鐵塔基錢王井經畧宋應昌贖
B29n0161_p0494b03║建延僧廣泰住持
B29n0161_p0494b04║【圖】
B29n0161_p0494b05║
B29n0161_p0494b06║
B29n0161_p0494b07║
B29n0161_p0494b08║武林梵志卷一
B29n0161_p0494b09║總校官庶吉士（臣）朱鈴
B29n0161_p0494b10║校對官中書（臣）吳甸華
B29n0161_p0494b11║謄錄監生（臣）李大任
B29n0161_p0494b12║
B29n0161_p0494b13║
B29n0161_p0494b14║
B29n0161_p0494b15║
B29n0161_p0494b16║
B29n0161_p0495a01║詳校官太僕寺少卿（臣）李廷欽
B29n0161_p0495a02║編修（臣）程嘉謨覆勘
B29n0161_p0495a03║
B29n0161_p0495a04║
B29n0161_p0495a05║
B29n0161_p0495a06║
B29n0161_p0495a07║
B29n0161_p0495a08║