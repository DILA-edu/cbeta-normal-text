B29n0161_p0495a09║欽定四庫全書
B29n0161_p0495a10║　武林梵志卷二
B29n0161_p0495a11║明　吳之鯨　撰
B29n0161_p0495a12║城外南山分脈
B29n0161_p0495a13║由鳳山候潮上至風水洞下至艮山
B29n0161_p0495a14║梅竹菴上中下各據其一在萬松嶺境路幽仄高可眺
B29n0161_p0495a15║江
B29n0161_p0495a16║般若院在上梅竹左徑舊廢萬厯甲午僧真誠定淳重
B29n0161_p0495b01║建有普同骨塔
B29n0161_p0495b02║報先菴在孔家山萬厯己亥僧普明建仁和令劉洪謨
B29n0161_p0495b03║倡緣樊良樞有碑記并卓錫青松額樊良樞鳳凰
B29n0161_p0495b04║山報先菴記鳳凰山都會神皋也山之陰萬松書院
B29n0161_p0495b05║本報恩招提舊址弘治中參知周公毀寺建院祀先
B29n0161_p0495b06║師孔子配以四賢令孔氏子孫世守之號曰孔家山
B29n0161_p0495b07║云山夾道多巨松蓊薈盤鬱自萬松坊迤邐入有半
B29n0161_p0495b08║剎焉曰報先萬厯己亥普明上人來自匡廬卓錫茲
B29n0161_p0495b09║山吾鄉劉公洪謨為邑宰于斯也邑人直指金公階
B29n0161_p0495b10║州牧孔公承士請復為菴菴環堵皆山也左薄湖濱
B29n0161_p0495b11║右挹江濤拱城闉而負八蟠可盡茲山幽絕之勝山
B29n0161_p0495b12║後有古松三株婆娑偃仰有千霄凌風勢則郡邑之
B29n0161_p0495b13║陽所隱映也普明圽後弟子庶勝能守其衣鉢勝亦
B29n0161_p0495b14║吾鄉人也所奉象教移自廬山嵗以西江檀越餉米
B29n0161_p0495b15║為伊蒲供惟飲茲山泉水爾泉皆自來從石罅中流
B29n0161_p0495b16║淙淙足供茗碗諸比丘皈依勝上人潄風嚥月諷誦
B29n0161_p0496a01║不輟高足肅然予觀虎林招提之在湖山者未有不
B29n0161_p0496a02║以湖山累者也叢雲香閣飾以丹璇碧澗竹林雜以
B29n0161_p0496a03║金翠則中央渾沌鑿矣市聲喧豗車塵霧起歌舞雜
B29n0161_p0496a04║遝壺觴交錯遂令淨土化為火宅良可愾歎獨茲山
B29n0161_p0496a05║與市㕓遼邈幸不為人所居而菴踞長松修筠之間
B29n0161_p0496a06║白雲一塢流水一泓優鉢花香菩提樹茂庶幾清淨
B29n0161_p0496a07║之場勝上人與諸比丘逍遙雙樹繙演三車惟聞空
B29n0161_p0496a08║中山谷荅響而已上人匄予一言為山靈護此山有
B29n0161_p0496a09║靈後必有供養護法即如劉公與予不佞先後合揆
B29n0161_p0496a10║雖使佛氏精舍與孔林並存可也
B29n0161_p0496a11║報國寺在鳳凰山麓即南宋𡸁拱殿基殿角銀杏樹有
B29n0161_p0496a12║實無心楊載錢塘懷古詩云萬年珠樹落秋霜盖指
B29n0161_p0496a13║此也至元十一年賜額禪宗大報國寺妙濟禪師開
B29n0161_p0496a14║山延祐六年燬僧大訢重建元末燬于兵洪武二十
B29n0161_p0496a15║四年立為叢林萬厯丙午僧海音新葺舊有大雄殿
B29n0161_p0496a16║大悲閣碧梧軒舞鳳軒皆宋制元廢南宋大內為五
B29n0161_p0496b01║寺而此獨存
B29n0161_p0496b02║梵天講寺宋乾德中吳越王建名南塔治平中改今額
B29n0161_p0496b03║元元統中燬永樂十五年重建有靈鰻井金井石塔
B29n0161_p0496b04║二高五丈列門之左右先是四明阿育王山有靈鰻
B29n0161_p0496b05║井吳越王迎阿育舍利歸梵天寺奉之鑿井南廊鰻
B29n0161_p0496b06║忽見寺以蘇東坡為伽藍與玉岑山為二僧賛寧有
B29n0161_p0496b07║記王在晉重修梵天寺建觀音閣碑記杭有鳳凰
B29n0161_p0496b08║山唐以前建州故吳越為國治宋南渡以山為行宮
B29n0161_p0496b09║山如翥鳳兩翅翩然左薄湖右掠江碧流瀠溯水光
B29n0161_p0496b10║相映山之東麓環入宋都宮禁𫟍蒼翠華麗佳氣鬱
B29n0161_p0496b11║葱經鳳山門折而南又南折而西為梵天講寺宋乾
B29n0161_p0496b12║德三年吳越王所建也初名南塔治平中改今額燬
B29n0161_p0496b13║於元元統間重剏於永樂十五年盖年久而傾圮矣
B29n0161_p0496b14║僧成杉于嘉靖甲子建佛殿仁良于萬厯甲辰建天
B29n0161_p0496b15║王殿山門來綸於萬厯壬子募鄉紳洪給諫黃儀部
B29n0161_p0496b16║等仝建觀音閣而梵天古剎煥然增飾焉又鑿得水
B29n0161_p0497a01║池泉窖題名玄鏡而南塔故墟儼然稱勝焉夫自宋
B29n0161_p0497a02║乾德至今為年六百五十寺經幾燬燬而復興無改
B29n0161_p0497a03║於乾德之舊法宮梵宇與江海湖山同茲永奠回視
B29n0161_p0497a04║和寧祥曦集英崇德明堂郊祀翬飛翼拱變為綠莎
B29n0161_p0497a05║蒼薺金鋪鐵葉化為枳棘銅駝亭臺囿圃踐為甌寠
B29n0161_p0497a06║汙邪兩川晴霽萬家煙火若明若滅如聚如散空中
B29n0161_p0497a07║之色色色成空而獨最勝招提法身非相無假三輪
B29n0161_p0497a08║常依無住之住盖皇王大業有而非有雖凌厲一世
B29n0161_p0497a09║率歸於無空門淨緣無而非無即興歇相尋仍歸于
B29n0161_p0497a10║有有歸于無視循環之天命無歸于有藉不朽之人
B29n0161_p0497a11║心人心常有則佛法如在佛以無相為體以不住為
B29n0161_p0497a12║宗以妙有為用三塗法界總集諸天護持消磨刼煞
B29n0161_p0497a13║佛說無盡法我願世人結無盡緣吳越宋元偏全世
B29n0161_p0497a14║界眼底一瞬法華圓滿寂照堂前年復如是請觀靈
B29n0161_p0497a15║鰻井問四明阿育王三界浮沉倐忽變遷徙倚孰無
B29n0161_p0497a16║孰有山頭明月夜夜照人來去不似宋行宮凄凄冷
B29n0161_p0497b01║冷也只今梵天無改諸達官標題具在其合掌以告
B29n0161_p0497b02║之諸天是為記僧守詮詩　落日寒蟬鳴獨歸林下
B29n0161_p0497b03║寺柴扉夜未掩片月隨行屨惟聞犬吠聲又入青蘿
B29n0161_p0497b04║去蘇子瞻和詩　但聞煙外鐘不見煙中寺幽人行
B29n0161_p0497b05║未已草露濕芒屨惟應山頭月夜夜照來去寒食
B29n0161_p0497b06║遊南塔寺寂照堂詩　城南鐘鼓鬬清新端為投荒洗
B29n0161_p0497b07║瘴塵總是鑑空堂上客誰為寂照鏡中人紅芳歸去
B29n0161_p0497b08║風驚曉綠葉成陰雨洗春記取明年作寒食杏花曾
B29n0161_p0497b09║與此翁隣
B29n0161_p0497b10║棲雲菴由梵天中山居循徑而上高樹密篠彷彿觀江
B29n0161_p0497b11║濤幽閒可結禪習貫酸齋棲隱處貫之父楚國公貫
B29n0161_p0497b12║濟格裕實遂以貫為氏號曰酸齋年十二三膂力絕
B29n0161_p0497b13║人使健兒驅三惡馬疾驅持槊立而待馬至越二而
B29n0161_p0497b14║跨三運槊生風觀者辟易或挽強射生逐猛獸上下
B29n0161_p0497b15║峻阪如飛稍長折節讀書目五行下菴其脩藏之所
B29n0161_p0497b16║也西可達龍華寺
B29n0161_p0498a01║勝果禪寺唐乾寧間無著喜禪師建吳越王鐫彌陀觀
B29n0161_p0498a02║音勢至三佛及十八羅漢像於石壁宋慶厯初郡守
B29n0161_p0498a03║鄭戩奏請額曰崇聖寺至正燬洪武初盥初敬公重
B29n0161_p0498a04║建苗衷有記永樂燬嘉靖戊午僧正因復建寺門向
B29n0161_p0498a05║有江山勝槩額蔣公暉題并書榜云入深松徑開名
B29n0161_p0498a06║剎上盡雲峰見大江山形翔舞如鳳江潮泙湃松徑
B29n0161_p0498a07║盤紆澗淙潺灂真偉觀也殿旁為將軍池鐘樓鐘本
B29n0161_p0498a08║宋景陽舊物嘉靖間胡中丞取鑄為軍器壬子重鑄
B29n0161_p0498a09║仁和令樊良樞有鐘樓記登顛為千佛閣廢基上為
B29n0161_p0498a10║三松頂側為崇聖塔相傳高七級二十餘丈宋景祐
B29n0161_p0498a11║建下為柳浦綠䕃𡸁𡸁無異官堤桂洲夏公讀書其
B29n0161_p0498a12║問題曰天峰孤嘯筆勢飛舞今在松濤閣有介亭祖
B29n0161_p0498a13║無擇建中峰亭中峰習禪定於此忠實亭高宗御書
B29n0161_p0498a14║鳳山二字宋洛王書金星洞晦夜放光石通明洞飛
B29n0161_p0498a15║龍石飛雲洞上天梯觀𢕄石許僧泉泉不盈握大旱
B29n0161_p0498a16║如注臥醉石霧岩題石平如掌長江在枕上歸雲洞
B29n0161_p0498b01║躍雲石石側為竹塢即懶耕禪師塔院僧洪恩書檀
B29n0161_p0498b02║欒齋吳之鯨額乘鷖閣并榜云踈徑曲穿藏異石紫
B29n0161_p0498b03║蘿深護吸天花盖竹與石交勝云循級而上即月岩
B29n0161_p0498b04║規峰削立有隙如鏡中秋子夜相映如合璧題詠半
B29n0161_p0498b05║多蘚剝伏石如虎大中丞梅林胡公望海烽崇飲于
B29n0161_p0498b06║此至今有去思碑最上為御校塲宋殿前司營親軍
B29n0161_p0498b07║護衛之所石笋隊列名排牙石一名隊石相傳孝宗
B29n0161_p0498b08║時登頂閱江操執鐵杖六十觔許上下如飛以志恢
B29n0161_p0498b09║復一稱女校塲至此則江湖俱在指掌而龕赭對峙
B29n0161_p0498b10║海門一線盡入覽觀矣唐僧處默詩　路自中峰上
B29n0161_p0498b11║盤迴出薜蘿到江吳地盡隔岸越山多古木叢青靄
B29n0161_p0498b12║遙天浸白波下方城郭近鐘磬雜笙歌王介甫詩
B29n0161_p0498b13║　登高見山水身在水中央下視樓臺處空多樹木蒼
B29n0161_p0498b14║浮雲連海氣落日動湖光偶坐吹橫笛殘聲入富陽
B29n0161_p0498b15║蘇子瞻登介亭餞楊傑次公詩　籃輿西出登山門
B29n0161_p0498b16║喜與我友尋仙村丹青明滅風篁嶺環佩空響桃花
B29n0161_p0499a01║源前朝欲上已蠟屐黑雲白雨如傾盆今晨積霧卷
B29n0161_p0499a02║千里豈畏觸熱生病根在家頭陀無為子久與青山
B29n0161_p0499a03║為弟昆孤𡶶盡處亦何有西湖鏡天江抹坤臨高麾
B29n0161_p0499a04║手謝好住清風萬壑傳其言風回響荅君聽取我亦
B29n0161_p0499a05║到處隨君軒圓法師詩并敘云勝果名剎相望而
B29n0161_p0499a06║高軒虛閣盡得江山之勝槩因謝宣城天際識歸舟
B29n0161_p0499a07║雲中辨江樹之句頗類是景用以為韻成詩十章寄
B29n0161_p0499a08║勝果裕師開士雖不足發揮騷雅庶寫相懷之心耳
B29n0161_p0499a09║　江色杳無極渺渺接遙天歸帆帶夕陽去鳥衝寒
B29n0161_p0499a10║烟幽景不同觀遐想成斯篇　樓閣聳岧嶤參差極
B29n0161_p0499a11║雲際高牕曉色鮮晚景餘霞麗寥寥羣動息冥心遠
B29n0161_p0499a12║塵世　冷淡杳難羣幽趣惟吾識高情薄雲漢清談
B29n0161_p0499a13║潤金石不學浮世人奔名競雕飾　惟靜百慮忘軒
B29n0161_p0499a14║開萬象歸空江荅夜鐘高嶠留殘暉幽砌絕塵踪孤
B29n0161_p0499a15║雲自依依　顧惡如探湯觸物類虛舟他人莫己知
B29n0161_p0499a16║此道本吾求獨坐時相懷斜陽下危樓　崔巍高山
B29n0161_p0499b01║側觸石生片雲自將霖雨期不與塵士羣杳杳游太
B29n0161_p0499b02║虛對此幾思君　高蹟將誰親幽棲白雲中閒階吐
B29n0161_p0499b03║蒼苔古木生清風時將西竺詩講議訓來蒙　靜躁
B29n0161_p0499b04║各所好是非安能辨聲利如我仇雲泉若牽挽寂寂
B29n0161_p0499b05║深林中芳菲自堪翦　羣峰聳危碧倒影沉空江清
B29n0161_p0499b06║景生晚晴冷色涵虛牎逍遙縱吟賞能使吾心降
B29n0161_p0499b07║　海日照吟軒江風動庭樹此景樂間情何人識高趣
B29n0161_p0499b08║登樓獨南望杳杳空烟霧王伯安詩　江上但知山
B29n0161_p0499b09║色好峰迴始見寺門開半空虛閣有雲住六月深松
B29n0161_p0499b10║無暑來病肺正思移枕簟洗心兼得遠塵埃富春咫
B29n0161_p0499b11║尺烟濤外時倚層霞望釣臺　深林容鳥道古洞隱
B29n0161_p0499b12║春蘿天逈聞潮早江空得月多氷霜叢草木舟楫玩
B29n0161_p0499b13║風波巖下幽棲處時聞白石歌豫章王孫朱多炡
B29n0161_p0499b14║登勝果詩　大內離宮已盡荒空餘臺殿鎖醫王諸天
B29n0161_p0499b15║欲雪藤蘿紫淨土非春草木香山到隔江排作鳳石
B29n0161_p0499b16║眠當路叱為羊攀援削壁窺奇絕海月先穿一線光
B29n0161_p0500a01║蕭一中詩　秋月同看此夕圓坐中風景共悠然𢕄
B29n0161_p0500a02║茫山色青天外隱見江濤綺席前蓬鬂漸因時節改
B29n0161_p0500a03║壯懷徒為世情牽巖前高閣空寥闊莫惜清樽酒盡
B29n0161_p0500a04║添鄭繼之御教塲詩　萬峰雲木鬱蒼蒼故壘仍存
B29n0161_p0500a05║閱武塲南渡關河雙眼盡中原風物百憂傍尚傳草
B29n0161_p0500a06║莽開黃屋想見龍蛇遶御牀徃事只今俱灑淚兩階
B29n0161_p0500a07║千羽意何長仁和令樊良樞鐘樓記鳳凰山志稱
B29n0161_p0500a08║鍾一郡王氣而勝果寺居其翠𢕄釋處默詩云路自
B29n0161_p0500a09║中峰上盤迴出薜蘿遂為千古名勝上方鐘磬與下
B29n0161_p0500a10║方笙歌齊鳴荅響抑何盛耶自昔唐迄宋明歷千劫
B29n0161_p0500a11║矣舊有巨鐘每晨鳴如鳳應朝陽歲久鐘從樓圮寸
B29n0161_p0500a12║莛不發道塲岑寂郡邑風會若或缺馬萬厯庚戌之
B29n0161_p0500a13║夏樊子宰是邑會壑上人登猊座說楞嚴經予數過
B29n0161_p0500a14║從因笑謂壑公淵明過虎溪乃不聞鐘故應不攢眉
B29n0161_p0500a15║去耳于是吳伯霖為南郊檀越與壑公謀興道塲首
B29n0161_p0500a16║議三亟而鳧氏之鐘為最虞長孺先生感而䟽之謂
B29n0161_p0500b01║予喜聞桐魚之扣必能引七寶杵發此鯨音也夫引
B29n0161_p0500b02║七寶杵者余則安能壑公高座撾鐘說法令三千大
B29n0161_p0500b03║眾盡開聾聵余亦能扣者耳若夫長孺以大覺証菩
B29n0161_p0500b04║提伯霖以大乘觀聲聞予尚不能闇解庶幾聞此霹
B29n0161_p0500b05║靂聲醒我睡夢中人也華鐘既鏗鳳凰其鳴郊雉皆
B29n0161_p0500b06║雊蒲牢震吼政於是和地於是靈人文於是乎興鐘
B29n0161_p0500b07║亦綦重矣鐘樓成而後開薜蘿之徑啟松濤之閣舉
B29n0161_p0500b08║中峰歸雲二三室次第振飭此伯霖所謂素樸畧施
B29n0161_p0500b09║點綴而曇林蓮社共證勝果者也樊良樞遊勝果
B29n0161_p0500b10║寺　一徑青蘿合逶迤白石橋天[仁-二+氏]吳苑樹地圻浙江
B29n0161_p0500b11║潮寒晚催僧臘春雲斷野樵言尋無著子雙澗落風
B29n0161_p0500b12║瓢月巖夜坐　長林穿窈窕巨石劈谽谺磴轉團風
B29n0161_p0500b13║葉巖空結雨花步檐窺月脇拂渚下星槎不記歸時
B29n0161_p0500b14║路春燈亂暝鴉　夜宿松濤閣古剎開幽徑長松潄
B29n0161_p0500b15║碧谿卷簾江色近隱几石幢[仁-二+氏]林暝深巢鶻潮生遠
B29n0161_p0500b16║應鷄獨憐僧夢稳片月下窓西鳳凰山懷古　滿目
B29n0161_p0501a01║山河似裂繒鳳凰峰勢𩰚崚嶒百年霸氣迷秦望萬
B29n0161_p0501a02║樹寒煙積宋陵江浦聽鐘潮乍落海門凭檻月孤升
B29n0161_p0501a03║登臨不下牛山淚林杪幢幢見佛燈
B29n0161_p0501a04║善應總持菴在尊勝巷宋開寶六年錢王建於西湖南
B29n0161_p0501a05║山曰總持治平二年改寶林院有可賦軒景定間遷
B29n0161_p0501a06║建於便門鐵箭巷改善應總持元至元三十一年復
B29n0161_p0501a07║遷建今所張孝祥可賦軒詩　光明獵獵上烏巾不
B29n0161_p0501a08║羨西湖爛漫春借我繩牀對脩竹為君一洗軟紅塵
B29n0161_p0501a09║圓通菴去總持可百武宋紹興間僧德厚建門有大井
B29n0161_p0501a10║極甘冽通鳳山泉脈萬厯間僧德雲圓曉重修（從此自東
B29n0161_p0501a11║而北至艮山門）
B29n0161_p0501a12║福田慶壽寺在候潮門外普濟橋宋寶祐二年徐路鈐
B29n0161_p0501a13║捨宅建寺請額曰福田以居白石皓禪師元至治間
B29n0161_p0501a14║燬泰定間重修復請額加慶壽二字洪武二十四年
B29n0161_p0501a15║立為叢林
B29n0161_p0501a16║延聖寺在候潮門外宋乾德間吳越王建於清波門外
B29n0161_p0501b01║名土宿院天聖二年超法師沿江施食以濟修堤之
B29n0161_p0501b02║士詔移院于今所賜額延聖嘉定年間御帶陳玉節
B29n0161_p0501b03║於寺側建天妃殿崇奉海神元元統乙亥重建洪武
B29n0161_p0501b04║二十四年立為叢林
B29n0161_p0501b05║普濟寺在候潮門外普濟橋對宋太平興國元年建有
B29n0161_p0501b06║理宗元命殿御書曰祈永度宗元命殿御書曰申祐
B29n0161_p0501b07║皇太后元命殿御書曰順福有閣以奉觀音大士御
B29n0161_p0501b08║書曰圓通寶閣石碑具存元初以祈永殿奉五顯之
B29n0161_p0501b09║神元末燬國初重建周宣靈王祠
B29n0161_p0501b10║萬壽寺在江口寺內有鰲背觀音像甚古俗稱淨因羅
B29n0161_p0501b11║漢萬壽觀音即此也門有江陽第一山扁
B29n0161_p0501b12║資教菴在候潮門外宋大中祥符元年僧堯道夫啟初
B29n0161_p0501b13║庭建名火星菴宋末燬元大德間生禪師重建請額
B29n0161_p0501b14║曰火星資教院洪武二十四年歸併延聖寺
B29n0161_p0501b15║潮音菴在候潮門外大郎巷元延祐間僧永暹建
B29n0161_p0501b16║黑菴在跨浦橋
B29n0161_p0502a01║吉祥寺在欏木營左宋紹興間建於皋亭山咸淳九年
B29n0161_p0502a02║移建今所洪武二十四年歸併福田寺
B29n0161_p0502a03║寶華院在欏木營東灰團巷口伏虎廟側
B29n0161_p0502a04║聖壽禪寺在永昌門外灰團巷俗稱小新菴嘉隆間無
B29n0161_p0502a05║塵禪師燃指供佛持戒精猛殿廡俱重新
B29n0161_p0502a06║鎮海禪院在永昌門外仁和縣會保四啚瀕江為剎俗
B29n0161_p0502a07║稱海潮寺萬厯三十一年僧如德性和海仁建地約
B29n0161_p0502a08║五畆餘郡邑給帖焚修接眾凡進香普陀者必聚足
B29n0161_p0502a09║於此猶徑山之有接待院也與巽峰新塔相望
B29n0161_p0502a10║真如寺在永昌門外真如巷宋建炎三年僧普慧建洪
B29n0161_p0502a11║武十三年僧俊堂重脩
B29n0161_p0502a12║正定菴在永昌門外陳鐵巷元至正間建
B29n0161_p0502a13║普陀菴在永昌門外近江塘銀杏樹元至正間僧立宗
B29n0161_p0502a14║建
B29n0161_p0502a15║永慶寺在清泰門外宋時楊節使香火開寶二年建紹
B29n0161_p0502a16║定三年燬景定四年重建元大德至正間曉夫師重
B29n0161_p0502b01║建
B29n0161_p0502b02║延壽白石寺在慶春門外宋建隆二年建於艮山白石
B29n0161_p0502b03║村元至正間燬洪武三年重建二十四年立為叢林
B29n0161_p0502b04║永樂十二年移建今所
B29n0161_p0502b05║崇福寺在艮山門外宋雍熙間建大中祥符元年改今
B29n0161_p0502b06║額大觀間燬紹興間重建元末燬洪武十六年復建
B29n0161_p0502b07║因果寺在艮山門外晉開運二年錢忠懿王建名崇壽
B29n0161_p0502b08║宋大中祥符元年改今額元末燬洪武二年重建
B29n0161_p0502b09║寶界寺在艮山門外梁貞明間建於城中名翠峰宋治
B29n0161_p0502b10║平間改今額移建今所
B29n0161_p0502b11║定香寺在艮山門外宋乾德四年建於西湖上今定香
B29n0161_p0502b12║橋是也名香積院治平二年改今額寶慶間建旌德
B29n0161_p0502b13║觀移建今所
B29n0161_p0502b14║月塘寺在艮山門外何𧘅店宋淳熙間建在月塘之北
B29n0161_p0502b15║嘉熙三年潮壞徙今所元至正初潮水復壞徙高原
B29n0161_p0502b16║尋燬洪武間重建月塘者沙田也土脈宜瓜宋有周
B29n0161_p0503a01║姓者善種瓜號周家𥮅筩𤓰側有中新院
B29n0161_p0503a02║正宗菴在山川壇北元至大間僧大方建（鳳山從此自西而南至五
B29n0161_p0503a03║雲山雲棲寺）
B29n0161_p0503a04║大慈禪寺俗稱包山寺宋乾道九年僧德殊建淳熙間
B29n0161_p0503a05║賜額寺後石壁蒼翠古樹葱鬱有泉甘冽不減中泠
B29n0161_p0503a06║虎跑
B29n0161_p0503a07║下天真寺與包山聯界齊高宗朝建武年普正大師建
B29n0161_p0503a08║永樂元年洪演法師重建成化二十三年毒峰善禪
B29n0161_p0503a09║師重建善師建十剎之一也
B29n0161_p0503a10║六湛菴在邊家山其上為桃花關石壁有蒸霞二字桃
B29n0161_p0503a11║花嶺側有福泉菴
B29n0161_p0503a12║善慧禪寺元延祐間建伏龍岡禪師道塲有涼馬池
B29n0161_p0503a13║袁福徵詩　岡迴壁障宅清池扈蹕歸林飲馬孳勝地
B29n0161_p0503a14║賴僧全據有為園須客小規隨林端宰樹無尋主窓
B29n0161_p0503a15║下經鐘伏講師境絕通江泉竇出青藜惟許校書知
B29n0161_p0503a16║真覺院洪武初徐一夔有記
B29n0161_p0503b01║淨因寺在和肅坊元延祐己未僧斯受建有銅佛三像
B29n0161_p0503b02║銅塔一座桐木十八羅漢像元末燬洪武庚午僧法
B29n0161_p0503b03║瀾等重建弘治壬子僧宗謐等萬厯癸夘僧鳴奉明
B29n0161_p0503b04║濟等相繼重修昔有道人竊銅佛一臂以去未幾臂
B29n0161_p0503b05║腫潰不可治哀悔投誠化金修臂而逝俗稱新寺
B29n0161_p0503b06║普福菴在桃花嶺下石井上
B29n0161_p0503b07║萬壽菴僧智光智燈建
B29n0161_p0503b08║奉聖禪寺舊名廣福院在鴻鴈池北宋開寶三年一真
B29n0161_p0503b09║法師建大中祥符元年改今額正統十四年僧廣
B29n0161_p0503b10║仁住持重建歲久傾圮萬厯丁酉僧圓松重建觀音
B29n0161_p0503b11║殿一真堂馮夢禎題無諍軒大雄殿殿前臨池有彌
B29n0161_p0503b12║勒殿後有大用全行中仁兩法師塔辛亥落成黃
B29n0161_p0503b13║汝亨贈寄雲行空原不礙出岫總無心汗漫人間世
B29n0161_p0503b14║因依祗樹林和風臨翠盖倚日上高岑五色誰能擬
B29n0161_p0503b15║峰峰托影深
B29n0161_p0503b16║普寧菴在鴻鴈池南宋孝宗隆興元年道慧禪師開山
B29n0161_p0504a01║請額宋末燬元仁宗皇慶二年僧了清重建洪武二
B29n0161_p0504a02║十四年歸併萬壽寺萬歷元年重建僧宗林字大章
B29n0161_p0504a03║號朽菴弘治八年欽宣到京提督五臺山校正清凉通
B29n0161_p0504a04║傳入藏正德間欽賜紫衣玉帶法王佛子大宗師後
B29n0161_p0504a05║歸北京西直門外大香山寺欽建宗師府賜祭嘉隆
B29n0161_p0504a06║間坦然寧禪師解脫能文作偈擲筆而逝朽菴詩
B29n0161_p0504a07║　新命傳來墨未乾櫛風沐雨上長安低頭懶進三公
B29n0161_p0504a08║府洗足羞登萬壽壇聞戒過多持戒少承恩雖易報
B29n0161_p0504a09║恩難何如只向山中住松竹蕭蕭共歲寒　再拜下
B29n0161_p0504a10║楓宸衣香御路新九門三月雨千里一歸人馬踏殘
B29n0161_p0504a11║花路鶯啼細柳春因思頭白母心火熱如焚坦然
B29n0161_p0504a12║師自讚偈云　開化住山活埋叟氣弱神衰形貌醜惟
B29n0161_p0504a13║耽眼底看拈心懶向人前閒論口自從學做個中人
B29n0161_p0504a14║一步不曾圈外走虛名日午打三更假相面南觀北
B29n0161_p0504a15║斗徒眾門人得許多冷債家錢俱沒有留下一條柱
B29n0161_p0504a16║杖子接振宗門須後手坦然用處活如龍後與兒孫
B29n0161_p0504b01║龍未守何如得我本來真紙墨壞時渠不朽只在傳
B29n0161_p0504b02║心是遺囑無羣野犴作獅吼呵呵痛棒痕消屈自伸
B29n0161_p0504b03║莫問天長和地久
B29n0161_p0504b04║道林寺在普寧菴西廣順元年建額普濟院大中祥符
B29n0161_p0504b05║二年改額元祐七年庚申松巖法師重建至正初僧
B29n0161_p0504b06║恩斷江增廣之且為化人壇至正末燬重建
B29n0161_p0504b07║龍華禪寺舊名龍華寶勝錢王以瑞蕚園捨建有傅大
B29n0161_p0504b08║士塔像拍板門槌今皆不存傅大士故漁人也遇嵩
B29n0161_p0504b09║頭陀語曰我昔與汝於毗婆尸佛前發願度生汝今
B29n0161_p0504b10║何時還兜率宮指令臨水觀影大士乃見圓光寶盖
B29n0161_p0504b11║便悟前因夫婦雙修頓通佛法梁武帝召見壽光殿
B29n0161_p0504b12║共論真諦大士曰息而不滅帝又請講金剛經大士
B29n0161_p0504b13║揮案一拍而起帝不喻再請講大士乃索拍板升座
B29n0161_p0504b14║唱四十九頌頌終而去蘇子瞻大士像賛云　善慧
B29n0161_p0504b15║執板南泉作舞借我門槌為君打鼓宣德四年建傍
B29n0161_p0504b16║有十景瑤華洞千官塔聞經臺法華池落日崖四顧
B29n0161_p0505a01║坪望海松片雲石奇雲洞白龍洞舊為貫雲石別業
B29n0161_p0505a02║有司馬溫公祠今廢山麓有宋臣齋宿題各隸書石
B29n0161_p0505a03║刻今存
B29n0161_p0505a04║兜率菴在四顧坪右古壁有小石佛三尊乃傅大士宴
B29n0161_p0505a05║坐處僧佛石結菴於此傍為奇雲洞壁間詩有越山
B29n0161_p0505a06║吳地半江分之句左又一洞內有石儼然觀音像因
B29n0161_p0505a07║名山頂有圓池相傳有彌勒殿菴即理安寺下院菴
B29n0161_p0505a08║傍有無塵禪師塔
B29n0161_p0505a09║永壽禪寺在慈雲嶺舊名資仁後改上石龍永壽院吳
B29n0161_p0505a10║越王建石壁上刻宋仁宗佛牙讚一名石佛寺左江
B29n0161_p0505a11║右湖大堪振衣奇巖黝洞荒葛蒙罣萬歷間新築石
B29n0161_p0505a12║亭議依石建閣以收大江全湖之勝工未就
B29n0161_p0505a13║上天真寺在登雲臺梁龍德元年吳越王建成化年毒
B29n0161_p0505a14║峰善禪師重建殿後石洞中即毒峰真身覆以缸龕
B29n0161_p0505a15║古色凜冽有毒峰語錄十卷行於世板存寺中
B29n0161_p0505a16║天龍禪寺在慈雲嶺之陽唐真覺禪師建宋乾德三年
B29n0161_p0505b01║吳越王建以居鏡清禪師大中祥符元年改名感業
B29n0161_p0505b02║建炎三年大火唯木觀音像獨存紹興十三年建圜
B29n0161_p0505b03║丘以淨明院為齋宮以感業居從官從此僧徒漸散
B29n0161_p0505b04║而寺亦圮元延祐間僧道平重建至正間南北兩山
B29n0161_p0505b05║諸剎或毀或頹惟天龍僅存寺有堂扁曰天龍趙子
B29n0161_p0505b06║昂書曰天龍深處俞本書曰山舟貫雲石書寺中有
B29n0161_p0505b07║凝翠井寺外夾道植松王鼎書松關扁於谷口元泰
B29n0161_p0505b08║定平大道貴無用兩禪師重建嘉靖間燬明迪明壽
B29n0161_p0505b09║重建萬歷二十三年寂時普鈺鼎新之有大雄天王
B29n0161_p0505b10║觀音三殿東西隱余士吉詩　龍飛鳳舞兩峯迴王
B29n0161_p0505b11║氣纔銷梵宇開卓錫地侵行輦地雨花臺近拜郊臺
B29n0161_p0505b12║草分野色緣城去風引江聲入寺來三百年過如昨
B29n0161_p0505b13║日老僧猶說舊蓬萊劉士亨山舟詩　高僧住處屋
B29n0161_p0505b14║如舟臥穩渾無夜壑憂篙櫓不施隨地泊波濤已斷
B29n0161_p0505b15║樂天游香飄半入蒼龍窟夢落多迷白鷺洲喚起酸
B29n0161_p0505b16║齋狂學士虎溪溪上共夷猶
B29n0161_p0506a01║淨明院郊壇齋宿有易安齋梅花巖高孝兩朝御和詩
B29n0161_p0506a02║滿山皆椶梠舊有江月菴笻寫亭
B29n0161_p0506a03║天華禪寺舊名千春龍冊天龍禪師說法於此因散天
B29n0161_p0506a04║花名說法臺宋淳熙甲午鏡清禪師有傾軒妙音樓
B29n0161_p0506a05║化生池即禁蛙池說法時叱蛙不鳴故名嘉靖間里
B29n0161_p0506a06║人夏素菴捨山僧德隆重建
B29n0161_p0506a07║勝相寺俗稱五丈寺萬歷間燬僧如准重建程中書
B29n0161_p0506a08║珉作寺記寺負錢塘就山唐開成四年建曰龍興千
B29n0161_p0506a09║佛寺後西竺僧曰轉智冬夏一楮袍人呼紙衣道者
B29n0161_p0506a10║走海南諸國至日本用五金鑄千佛塔以五百遣使
B29n0161_p0506a11║頒日本使者還智附舶歸風鳴海洶舟且傾智誦如
B29n0161_p0506a12║意輪呪俄見如意珠王相十首八臂度十丈風息遂
B29n0161_p0506a13║濟智謀揭高梁可容十丈勝相以荅佛施時千佛寺
B29n0161_p0506a14║乃僧光主之有閣高八丈以閣為殿主五丈之像者
B29n0161_p0506a15║二合為十丈治平中改賜今額宣和間灰於臘𭁵唯
B29n0161_p0506a16║勝相一閣屹然雲際不墮劫火紹興初光之孫曰清
B29n0161_p0506b01║中興之清有孫性奕世經理乃克大備乾道間光堯
B29n0161_p0506b02║皇帝聖子神孫三殿臨幸頒賚甚渥由是聲益振今
B29n0161_p0506b03║師壽者性之法子清峻自厲壯耄一日架鐘繚廊宿
B29n0161_p0506b04║仆盡起增光疇昔東朝帑賜之風𨔝遐邇而舍予日
B29n0161_p0506b05║至且有施田以惠亡窮者嗟乎見十丈無影之形而
B29n0161_p0506b06║奪海航之人於魚龍之腹要為奇事至於動三殿之
B29n0161_p0506b07║臨幸感東朝之恩錫豈偶然哉紹定己丑仲夏記
B29n0161_p0506b08║妙因菴在妙因山有普同骨塔傍即吳越丈穆王墓
B29n0161_p0506b09║保和寺在龍山下閘有鐵沙河水遶寺右流出官河宋
B29n0161_p0506b10║寶祐甲寅建至正元年重建嘉靖三十四年僧圓珍
B29n0161_p0506b11║重修萬歷二十七年僧寂誠重修
B29n0161_p0506b12║九曜寺在擔水巷俗稱安家堂安家捨堂為寺故名相
B29n0161_p0506b13║傳宋曹彬下江南時建至今奉彬為土神宋紹興中
B29n0161_p0506b14║普明禪師開法席苦近地無水夜夢神從地見旦泉
B29n0161_p0506b15║湧甚甘今稱龍山泉亦稱上井殿久圮嘉隆間僧上
B29n0161_p0506b16║菴真定相繼重建
B29n0161_p0507a01║廣澤禪寺舊名甘露晉天福六年吳越王建有泉一泓
B29n0161_p0507a02║甘澄可愛若甘露然故以名寺宋治平二年改額廣
B29n0161_p0507a03║澤洪武九年僧東明建正統間毒峰善禪師重建嘉
B29n0161_p0507a04║靖十五年僧天祥真重建有甘露橋入徑度山課嶺
B29n0161_p0507a05║有引路松數百株
B29n0161_p0507a06║定慧禪寺俗稱虎跑寺唐元和十四年僧寰中建憲宗
B29n0161_p0507a07║賜額曰廣福院大中八年改大慈禪寺僖宗乾符間
B29n0161_p0507a08║加定慧二字宋末燬元大德間重建又燬正德十四
B29n0161_p0507a09║年寶掌禪師重建嘉靖十九年又燬二十四年山西
B29n0161_p0507a10║僧永果重建宋濂虎跑寺碑記虎跑泉在杭之西
B29n0161_p0507a11║湖南山大慈定慧禪院距城十里而近唐元和十四
B29n0161_p0507a12║年性空大師來遊茲山樂其靈氣鬱盤棲禪其中尋
B29n0161_p0507a13║以無水將他之忽有神人跪而告曰自師之來我等
B29n0161_p0507a14║徼惠者甚大奈何棄去南嶽童子泉當遣二虎移來
B29n0161_p0507a15║師無憂也翌日果見二虎跑山出泉甘冽勝常大師
B29n0161_p0507a16║因留止建立伽藍宋蘇文忠公守杭日為之賦詩有
B29n0161_p0507b01║虎移泉眼趁行脚之句盖紀實也大師諱寰中蒲坂
B29n0161_p0507b02║盧氏子得法於百丈海一時龍象如南泉願臨濟玄
B29n0161_p0507b03║趙州諗巖頭奯雪峯存無著喜欽山邃咸來咨叩道
B29n0161_p0507b04║要則其德服鬼神彰灼靈異有不難致者於戲拔劍
B29n0161_p0507b05║刺山水為之湧折腰拜井泉乃仰流武夫健將一誠
B29n0161_p0507b06║之所格尚若此况大師心悟無際者乎洪武戊午冬
B29n0161_p0507b07║十有一月濂朝京師道經山下今主僧定巖戒有道
B29n0161_p0507b08║之士也要濂觀泉且被法衣率其徒同舉梵呪久之
B29n0161_p0507b09║泉觱沸而出若聯珠然已而𢕄作湧勢濂心異之遂
B29n0161_p0507b10║為作銘銘曰天一所形厥質乃凝潛行重淵與氣俱
B29n0161_p0507b11║升至人來居地不愛寶誰信清泠生於虎爪山后川
B29n0161_p0507b12║君與道為謀肻私一勺不師之留師既留止作泉為
B29n0161_p0507b13║雨式沛且滂潤於千里幻此荒墟遂成寶坊羣生依
B29n0161_p0507b14║之為正法幢命世大才猶龍類象來游來咨如山荅
B29n0161_p0507b15║響代𥜥雖邈聲華弗虧至今草木尚被餘輝我於世緣
B29n0161_p0507b16║逢觸輙礙泉特相知獻萬珠琲塵擾征驂風埃渺瀰
B29n0161_p0508a01║有素者衣化而為緇願挹寸波如習禪定洗滌塵根
B29n0161_p0508a02║一時清淨蘇子膽詩　亭亭石塔東風上此老初來
B29n0161_p0508a03║百神仰虎移泉眼趁行脚龍作浪花拱撫掌至今遊
B29n0161_p0508a04║人盥濯罷臥聽空階環玦響故知此老如此泉莫作
B29n0161_p0508a05║人間去來想　紫李黃瓜村路香烏紗白葛道衣凉
B29n0161_p0508a06║閉門野寺松陰轉欹枕風軒客夢長因病得閒殊不
B29n0161_p0508a07║惡安心是藥更無方道人不惜堦前水借與匏樽自
B29n0161_p0508a08║在嘗陳浩和詩　良二千石昔清香虎跑泉頭風露
B29n0161_p0508a09║凉直將才華比賈傅徧歷山川如子長流傳玉局播
B29n0161_p0508a10║千古脈絡銀河來上方清秋擬到三天竺自裹香茶
B29n0161_p0508a11║來煮嘗釋來復和詩　金沙泉湧雪濤香灑作醍醐
B29n0161_p0508a12║大地凉倒浸九天河影白遙通百谷海聲長僧來汲
B29n0161_p0508a13║月歸靈石人到尋源宿上方欲著茶經校奇品山瓢
B29n0161_p0508a14║留待羽仙嘗王世貞和詩　百草沾風蠶月香雙鳩
B29n0161_p0508a15║喚雨麥秋凉過橋已覺世情少到寺始知僧日長拂
B29n0161_p0508a16║蘚石留行脚偈掛瓢泉是洗心方良公更有茶瓜在
B29n0161_p0508b01║禪悅能容取次嘗方九敘詩　曲徑同尋大士家林
B29n0161_p0508b02║嵐幽勝入煙霞清泉繞砌飛成雪紅葉含霜望似花
B29n0161_p0508b03║欲托醉鄉憑魯酒漫辭水厄試僧茶幽棲况對求羊
B29n0161_p0508b04║偶且向山中閱歲華寺後有幻居即幻居禪師塔有
B29n0161_p0508b05║御祭亭有像宣德庚戌楊復撰碑銘　大化氤氳實生
B29n0161_p0508b06║異人髫齔有志超拔莫羣誰當其師曷逾迦文矢出
B29n0161_p0508b07║於世肻混於塵飛空則龍瑞世必麟壯逢宗匠逈脫
B29n0161_p0508b08║迷津青水不忝師道仍殷權實兼妙機用惟均幻見
B29n0161_p0508b09║其居漚浮其身闡猷大慈廕物如雲起廢中竺嘉聲
B29n0161_p0508b10║四聞繼登兩街天子日親坐承清問法要弘陳化度
B29n0161_p0508b11║無外塵剎𡸁勛晚主靈谷聖眷尤勤褒進慧濟實惟
B29n0161_p0508b12║德尊錫衣之金分膳之珍道價以倍寒堂亦春二公
B29n0161_p0508b13║讓席四夷歸仁孰謂季運轉此法輪涅槃為果般若
B29n0161_p0508b14║為因見塔無縫乃知師真
B29n0161_p0508b15║襲慶禪寺俗呼真珠寺舊名薦福院在樵歌嶺晉開運
B29n0161_p0508b16║間吳越王建為清鑑禪師道塲周顯德間殿中宮震
B29n0161_p0509a01║位忽泉涌成渠擊磬則泉汎如貫珠宋景祐中名真
B29n0161_p0509a02║珠泉至開慶元年賜額襲慶寺洪武壬申復建賜今
B29n0161_p0509a03║額弘治十五年重建萬厯庚子僧德昭重修
B29n0161_p0509a04║六和塔在月輪峯傍宋開寶三年智覺禪師建先是梁
B29n0161_p0509a05║開平五年吳越王於仁王廢院掘地得大錢以為瑞
B29n0161_p0509a06║應因建大錢寺設寶幢二座於寺門入宋寺廢智覺
B29n0161_p0509a07║禪師乃即錢氏南果園建塔以鎮江潮高九級五十
B29n0161_p0509a08║餘丈撑空兀突跨陸俯川海船夜泛者以塔燈為指
B29n0161_p0509a09║南焉宣和中燬於方臘之亂紹興二十二年僧智曇
B29n0161_p0509a10║募緣重建七級而止塔中有湯思退等彚寫佛說四
B29n0161_p0509a11║十二章經李伯時石刻觀音像嘉靖三年燬塔下為
B29n0161_p0509a12║龍山渡魚山渡隔岸剡中諸山歷歷可數塔之北為
B29n0161_p0509a13║毛湫峪宋紹興間塔成萬厯間袾宏重修曹勛記
B29n0161_p0509a14║畧云浙江介於吳越一晝一夜濤頭自海而上者再
B29n0161_p0509a15║疾擊而遠馳虎駭而龍怒猛如山立歘如電轉掠隄
B29n0161_p0509a16║突岸摧陷田廬為臨安患久矣冥冥中若有神物典
B29n0161_p0509b01║司其事錢氏有吳越時曾以萬弩射潮頭終不能却
B29n0161_p0509b02║其勢後有僧智覺禪師延壽同僧統賛寧創建斯塔
B29n0161_p0509b03║用以為鎮自是潮習故道居民德之宣和三禩塔寺
B29n0161_p0509b04║俱燬赤地無遺而潮復為患紹興壬申天子憂之思
B29n0161_p0509b05║所以制其害者在廷之臣首以復興斯塔為請詔賜
B29n0161_p0509b06║可下有司計度庀工治材守臣擇可主持斯事者得
B29n0161_p0509b07║僧智曇諭以詔旨曇口諾心然願以身任不煩官府
B29n0161_p0509b08║乃勤渠化募而和義郡王楊存中居士董仲永首倡
B29n0161_p0509b09║損貲於是蓮社樂施雲臻霧集雖遠在他路亦荷擔
B29n0161_p0509b10║而來自癸酉仲春鳩工至癸未之春五層告成是年
B29n0161_p0509b11║歲晚則七級就緒巍然揭立光動山海環壁刻金剛
B29n0161_p0509b12║經及塑雜花五十三善知識備盡莊嚴凡所以鎮靜
B29n0161_p0509b13║山川護持法界調伏魔境者莫不閡而存焉塔興之
B29n0161_p0509b14║初土石未及百簣而潮勢已殺既成之後化為安流
B29n0161_p0509b15║而瀕江之民恬不驚悸此則塔之為功而智曇之植
B29n0161_p0509b16║福也白廷玉同陳太博諸公登六和塔詩云　龍山
B29n0161_p0510a01║古化城浮屠峙其巔開殿生妙香捫壁森貝筵應真
B29n0161_p0510a02║儼若生倒飛青金蓮頭陀紺林叢道我丹梯緣初猶
B29n0161_p0510a03║藉佛日閟境儵已玄回頭失誰何呌嘯衣相牽且復
B29n0161_p0510a04║忍須㬰當見快意天嬌兒詫先登網戶相鈎連炯若
B29n0161_p0510a05║蟻在珠九曲隨盤旋爛爛滄海開落落雲氣懸羣峰
B29n0161_p0510a06║可俯拾背閱黃鶴騫奇觀興懦夫便欲凌飛仙絕頂
B29n0161_p0510a07║按坤維始見南紀偏神京渺何許王氣停須躔舟車
B29n0161_p0510a08║集百蠻島嶼通人烟一為帝王州氣壓三大千剛風
B29n0161_p0510a09║灑毛髮鐸語空蟬聯紅放杏園花媿乏慈恩篇張
B29n0161_p0510a10║仲舉登塔詩　江上浮屠快一登里中烟火是西興日
B29n0161_p0510a11║生滄海橫流外人立青溟最上層潮落遠沙羣下鴈
B29n0161_p0510a12║樹欹高壁獨巢鷹百年等是豪華盡怕聽興亡懶問
B29n0161_p0510a13║僧孫晉登塔詩　闌檻倚雲漢身疑出上方乾坤一
B29n0161_p0510a14║指顧吳越兩興亡海接空江白山分落日黃伍胥遺
B29n0161_p0510a15║恨在秋草隔沙長東坡六和寺送張吉甫赴閩曹
B29n0161_p0510a16║詩　羨君超然鸞鳳姿江湖欲下還飛去空使吳兒怨
B29n0161_p0510b01║不留青山澷澷七閩路門前江水去掀天寺後清池
B29n0161_p0510b02║碧玉環君如大江日千里我如此水千山底
B29n0161_p0510b03║開化寺即塔院也宋隆興二年建嘉靖十二年與塔俱
B29n0161_p0510b04║火傍有金魚池噴月泉持正泉秀江亭鐵井欄[刻-人+ㄑ]八
B29n0161_p0510b05║卦以鎮水怪僧仲殊登秀江亭南柯子詞云　金梵
B29n0161_p0510b06║蟠龍尾蓮開舞鳳頭涼生宮殿不因秋門外莫尋塵
B29n0161_p0510b07║世捲地江流霽色澄千里潮聲帶兩州月華清泛浪
B29n0161_p0510b08║花浮今夜蓬萊歸夢十二瓊樓左塢有月輪菴
B29n0161_p0510b09║朝陽菴在六和塔左進龍浦右近江小塢僧雲天明証
B29n0161_p0510b10║建內有大石佛禪定處
B29n0161_p0510b11║五雲山真際院山最高約百丈許周十五里五峰森列
B29n0161_p0510b12║駕軼雲霞盤曲而上凡七十二灣俯視南北兩峯若
B29n0161_p0510b13║雙錐朋立長江帶繞西湖鑑開㠶檣隱見煙霧間若
B29n0161_p0510b14║鷗鳧出沒宋時每歲臘前寺僧捧雪表黎明入城中
B29n0161_p0510b15║霰猶未集盖其地特高寒云周顯德丙辰志逢禪師
B29n0161_p0510b16║結茅開山師天台韶國嗣吳越王極尊禮之每攜大
B29n0161_p0511a01║扇乞錢買肉飼虎虎迎載還山大將凌超創華嚴道
B29n0161_p0511a02║塲名靜慮菴延師主席宋乾德間吳越王召賜紫衣
B29n0161_p0511a03║賜額真際院諡普覺國初燬正德十二年僧法堅重
B29n0161_p0511a04║建寺內伽藍乃華光藏神杭人宰牲祈財無虛日有
B29n0161_p0511a05║天井大旱不竭伏虎亭端敬亭五雲端亭方伯范淶
B29n0161_p0511a06║憲副陳經濟建錢思復登五雲山詩　普覺遺衣久
B29n0161_p0511a07║不傳五雲故色尚蒼然斷崖蘿薜三千丈喬木風霜
B29n0161_p0511a08║四百年龍井雨深泉獨響漁村潮上月初圓寶坊金碧
B29n0161_p0511a09║紅塵聚何似茲山更絕緣林景初金日新會宿五
B29n0161_p0511a10║雲山詩　山氣清如水林扉夜不扄月明苔徑白松暗
B29n0161_p0511a11║水螢青幽蕙臨風辨孤泉過石聽何當凌絕頂萬里
B29n0161_p0511a12║極滄溟
B29n0161_p0511a13║雲棲寺在梵村天柱寺旁禪師袾宏伐茅建菴於此為
B29n0161_p0511a14║遠近宗仰後掘地有碑即古雲棲寺也陶望齡董其
B29n0161_p0511a15║昌有記袾宏自為記云杭府治南連大江西引明
B29n0161_p0511a16║聖二湖萬山繞湖而絡繹江滸遡江西上行三十餘
B29n0161_p0511b01║里山名五雲先是山巔有五色瑞雲盤旋其上因以
B29n0161_p0511b02║名山已而五雲飛集山西塢中經久不散時人異之
B29n0161_p0511b03║號為雲棲塢宋乾德五年有僧結菴以居塢多虎僧
B29n0161_p0511b04║至虎輙馴伏世稱伏虎禪師者是也吳越王錢氏為
B29n0161_p0511b05║之建寺而雲棲於是創始矣禪師一號大扇和尚諱
B29n0161_p0511b06║志逢初築室五雲之頂天禧中䧏勅賜真際院遂并
B29n0161_p0511b07║闢雲棲天池二院而成三剎後治平二年改號棲真
B29n0161_p0511b08║今曰雲棲者復古也雲棲居五雲之西徑曲林幽四
B29n0161_p0511b09║山圍合蒼翠聳然東岡而上有壁觀峯峯下有泉名
B29n0161_p0511b10║青龍泉迤𨓦下中峯之旁復出一泉名聖義泉又下
B29n0161_p0511b11║而西崗之麓復出一泉名金液泉筧引涓涓潔冽甘芳
B29n0161_p0511b12║汲灌不竭獨以荒僻寥落人跡罕至非忘形死心者
B29n0161_p0511b13║莫能居焉紹興初有余知閣者扈蹕南渡隱於寺側
B29n0161_p0511b14║後捨宅歸寺聖朝弘治七年霖雨發洪廬宇經像隨
B29n0161_p0511b15║水漂蕩僧稍稍散去頹耋者僦居民房而故院遂蓁
B29n0161_p0511b16║莽父老過之傷感垂涕衛將軍玉溪楊公暨子念堂
B29n0161_p0512a01║君雅嚮三寶時募僧重修而頻苦虎患居無何即引
B29n0161_p0512a02║去隆慶五年袾宏行脚南還愛其岑寂孤形隻鉢趺
B29n0161_p0512a03║坐圮壁間太學生陳如玉李繡等為之構靜室三楹
B29n0161_p0512a04║而宏晝與野鹿主賔夜與鳴泉倡和悠然若將終身
B29n0161_p0512a05║村之民怪其能久居也環村四十里𡻕傷於虎者不
B29n0161_p0512a06║下二十人而雞犬不與焉宏乃發悲懇諷經千卷設
B29n0161_p0512a07║瑜伽施食津濟之自是虎不傷人適歲亢旱禱於山
B29n0161_p0512a08║偶時雨霔村之民又大悅而慶其得安居也相與纍
B29n0161_p0512a09║纍然肩材木而至曰兹吾祖所植也荷鋤钁發其塵
B29n0161_p0512a10║坌之礎磉而指之曰兹雲棲寺之故物也禪師福吾
B29n0161_p0512a11║村吾願鼎新寺之遺址以永吾一境之香火由是百
B29n0161_p0512a12║日而成蘭若外無崇門中無大殿惟禪堂處僧法堂
B29n0161_p0512a13║以奉經律而已宏自惟迂踈陋劣寸長無稱抱病入
B29n0161_p0512a14║山分與草木同腐頃值幻緣興此廢墜惡容坐食不
B29n0161_p0512a15║思所以上報佛恩而下酬檀信乎顧生平尚真實而
B29n0161_p0512a16║賤浮誇甘窮約而羞名利因共二三同志相砥礪力
B29n0161_p0512b01║行古道盟而後進犯而必退大都主之以淨土而冬
B29n0161_p0512b02║專坐禪餘兼講誦日有程月有稽歲有表凜凜乎使
B29n0161_p0512b03║無賴者不得叅乎其間雖於法門無大禆益庶幾勅
B29n0161_p0512b04║末學之弊以俟後之知識云爾宏沈氏子字佛慧號
B29n0161_p0512b05║蓮池仁和人是為記董其昌記并書杭之山自天
B29n0161_p0512b06║目來帶苕水挾聖湖南盡於江折而東是為鳳凰諸
B29n0161_p0512b07║山宋之故宮在焉遡流而西二十里是為五雲山循
B29n0161_p0512b08║山麓而西四五里是為雲棲寺則今蓮池禪師之道
B29n0161_p0512b09║塲也陂陀坻平巖谷幽密劃然野處而不與湖山為羣
B29n0161_p0512b10║境則變喧而幽土則去穢而淨一似遺世者山當江之
B29n0161_p0512b11║三折海門濤頭雪湧而霆擊者至此蕩為平川洋洋瀰瀰
B29n0161_p0512b12║怒氣消盡一似忍辱者由東岡而上有壁觀峯青龍泉出
B29n0161_p0512b13║焉中峯之旁復出一泉名曰聖義泉西岡之下復出一泉
B29n0161_p0512b14║名曰金液泉涓涓甘冽汲灌不竭一似利生者此非有
B29n0161_p0512b15║道者莫能居而居之者亦於道力有助自宋伏虎禪師
B29n0161_p0512b16║住山以至國朝雖天禧中稍闢為寺而遞興遞廢夷為
B29n0161_p0513a01║慕莽久矣師以隆慶五年托鉢此村若有冥契曰吾骨
B29n0161_p0513a02║人得骨山可以老矣縛茆三楹經禪宴坐有終焉之志
B29n0161_p0513a03║環村四十里數有虎倀師以慈止殺虎不為暴歲旱禱
B29n0161_p0513a04║雨雨澤輙應魃不為灾居人異之爭來作室度材於家
B29n0161_p0513a05║山仍礎於故址民大和會焉師曰毘盧宮殿徧界徧空
B29n0161_p0513a06║草昧經營無勤檀施唯法堂奉經律禪堂以處僧茲所
B29n0161_p0513a07║急也既落成而百年廢剎遂復舊觀矣此雲棲之緣起
B29n0161_p0513a08║也師之侍者以為古德破荒眾信積力不可泯沒請余
B29n0161_p0513a09║記之余何知出世事而竊有感於法道盛衰之際也
B29n0161_p0513a10║在昔唐宋時士惟薄將相不為者始去而為大僧以
B29n0161_p0513a11║了百千億劫之生死故其成行之嚴宗風之峻直可
B29n0161_p0513a12║感鬼神馴異類或為道俗所皈依或為帝王所禮敬
B29n0161_p0513a13║名藍淨剎於是繁興矣盖其盛也近以經術收儁士
B29n0161_p0513a14║士所不收者方自引而食於僧是以赤縣神州列剎
B29n0161_p0513a15║相望圓頂方袍聚廬而處者百十為輩即而求之所
B29n0161_p0513a16║謂禪講律師如古尊宿者有幾假令大年削牘寂音
B29n0161_p0513b01║操筆二百年來可應傳燈僧寶之選者又有幾則雖
B29n0161_p0513b02║金碧土木之莊嚴崇之至於天而廣之至於十由旬
B29n0161_p0513b03║何益盖法道之衰相見矣師庠校名士始欲以祿養
B29n0161_p0513b04║為孝既以弘法報恩為孝麟驥壯盛而龍象超忽最
B29n0161_p0513b05║初發念固已卓然名聞利養之外矣龐蘊罄百萬而
B29n0161_p0513b06║擲漢水僧紹冒三毒以開攝山豈足專美乎師自主
B29n0161_p0513b07║法席以來既三紀行在梵網志在觀經標淨業則東
B29n0161_p0513b08║村立清規則百丈析義䟽則玉泉辨宗乘則慧日摧
B29n0161_p0513b09║陰魔則板度空排戲論則秀鐵面雲棲雖幽逈荒率
B29n0161_p0513b10║無諸莊嚴有具眼通者必曰先師塔廟在矣有具耳
B29n0161_p0513b11║通者必曰水鳥樹林念佛法僧矣有具宿命通者必
B29n0161_p0513b12║曰某古德再來矣毘嵐偃岳而不波大浸稽天而不
B29n0161_p0513b13║溺是雲棲之興法道大有賴也夫師所著有彌陀經
B29n0161_p0513b14║䟽鈔緇門崇行錄禪關榮進等書數十種鋟行於世
B29n0161_p0513b15║師俗姓沈名袾宏字佛慧仁和人陶望齡記昔世
B29n0161_p0513b16║尊以五時彰教隱顯權實順布而不忒若溫緜凉簟
B29n0161_p0514a01║隨候異設凡以逗機宜適根莖而已正法東嬗師資
B29n0161_p0514a02║角立曰講曰律曰禪並而為三然軌轍同歸君臣遞
B29n0161_p0514a03║用斯亦一代時教之遺也天目中峯師有言密部如
B29n0161_p0514a04║春慈恩如夏南山律宗如秋教外別傳之旨如冬自
B29n0161_p0514a05║祖燈輝三家替法久生濫藥療權施雖離言絕跡之
B29n0161_p0514a06║塗而言跡具焉大智剏規則律該圭峯詮經則教設至
B29n0161_p0514a07║永明天衣而降多寄指蓮邦默標心土持名淨念殆
B29n0161_p0514a08║庶幾所謂密者然則少林一宗四序偹矣由是以觀
B29n0161_p0514a09║一氣煥寒而歲成一音開遮而化闡莫不因宜而建
B29n0161_p0514a10║之遇耳而通之離之以提宗合之以成務其致一也
B29n0161_p0514a11║像季陵夷學者文言依通未嘗有古先生研幾極深
B29n0161_p0514a12║之用在有以率情資空以護過而欲圓契法界密還
B29n0161_p0514a13║心源此與兒嬉囈語何異嗟乎禪學盛而教律薄禪
B29n0161_p0514a14║學衰而教律亡矣破器焦種道所不載猶讙於眾曰
B29n0161_p0514a15║吾宗固然儀範弛解觀行滅裂而菩提達摩單傳之
B29n0161_p0514a16║教亦掃地盡澶漫流湎無甚茲時者昏衢積晦慧日
B29n0161_p0514b01║乃升於是雲棲大師應期運秉慈願挺生於冠族飛
B29n0161_p0514b02║藻於儒苑然後辭榮捐愛薙染登具荷包咨叩百城
B29n0161_p0514b03║忘疲隆慶辛未歲始返錫武林五雲山之西塢宋伏
B29n0161_p0514b04║虎遺剎在焉礎石就泐餘堵纔存而師蒙露戴星晏
B29n0161_p0514b05║坐其下久之方刊灌莽成茇舍繩牀瓦鉢獨寤弗諼
B29n0161_p0514b06║而已然薰之以戒德扇之以玄化慈戢猛獸誠感霖
B29n0161_p0514b07║雨於是遠近甿庶順風爭趨輸材赴工如水投壑無
B29n0161_p0514b08║何而役竣仍其始號曰雲棲禪院殿門不設庖湢具
B29n0161_p0514b09║體惟禪室法堂制稍崇敞以奉經像集徒侶盖大師
B29n0161_p0514b10║夙志也大師之教草偽正訛貴繩檢黜戲論一歸於
B29n0161_p0514b11║真履底於妙悟謂綱紀道俗者莫大於行是故有緇
B29n0161_p0514b12║門崇行之錄覆護羣動者莫尚乎慈是故有戒殺放
B29n0161_p0514b13║生之文嚴淨尸羅兼資物我者莫廣於梵網是故有
B29n0161_p0514b14║戒䟽發隱之義䪺超直指尅證靡濫者莫要於禪是
B29n0161_p0514b15║故有禪關榮進之篇於後後世為大津梁於諸方便
B29n0161_p0514b16║中出勝方便普被羣機橫絕三界者莫徑於淨土是
B29n0161_p0515a01║故有彌陀經䟽鈔之作嘗稱曰阿伽已疾如意雨寶
B29n0161_p0515a02║總羣塗而一貫者其惟持名一心乎其進為行淨為
B29n0161_p0515a03║律契為法究為禪以故師之唱演靡所不備而宗趣
B29n0161_p0515a04║有在緇素之徒咸望大師為善導雲塢為極樂交廣
B29n0161_p0515a05║庸蜀幽并冀朔之遠莫不繭足皈禮延頸嚮化與於
B29n0161_p0515a06║籌室者不可勝數而師尤隱解顯行撝謙不居痛抑
B29n0161_p0515a07║狂瀾躬為之隄岸終身退然處於學地雖凡衲單士
B29n0161_p0515a08║通謁而至者咸與之均禮於戲非盛德何以臻此乎
B29n0161_p0515a09║而昧者謂院以禪名宜杜塞岐徑獨蹈大方紹明從
B29n0161_p0515a10║上以來單傳直截之旨若以是為師少者夫治水者
B29n0161_p0515a11║撤堰而瀉之築防而居之乳兒者塗苦而禁之洗滌
B29n0161_p0515a12║而養之惟其宜適也世降習偷邪師謬解如波如馳
B29n0161_p0515a13║苟務泯相毀教等持犯均淨穢決竇於旱秋絕哺於
B29n0161_p0515a14║饑子豈大士匡時應會起極獘振將絕之道哉俗善
B29n0161_p0515a15║畫龍見龍而驚塗羹雜陳而笑耕稼者不亦舛乎是
B29n0161_p0515a16║山形勝洎創建緣起詳載大師所撰記及董太史其
B29n0161_p0515b01║昌碑中故不具具言師所以應化拯時有功宗乘者
B29n0161_p0515b02║勒石講堂詔於無窮
B29n0161_p0515b03║天柱寺在雲棲三聚亭里許即常樂寺宋開寶建
B29n0161_p0515b04║妙山菴在妙山僧如寞建
B29n0161_p0515b05║白沙菴在白沙塢通黃山天竺
B29n0161_p0515b06║棲真寺在定北四啚有賛寧塔
B29n0161_p0515b07║定安寺在定北二啚
B29n0161_p0515b08║定明寺在定北三啚
B29n0161_p0515b09║金蓮寺在定北一啚
B29n0161_p0515b10║妙靜寺在錢塘縣定山北二啚宋元祐中投子義青禪
B29n0161_p0515b11║師開山賜額明陽寺建炎四年法成禪師重建山門
B29n0161_p0515b12║兩廊僧堂更名妙靜有偈曰選佛塲開妙靜山直教
B29n0161_p0515b13║千佛笑開顏圓成屋裏諸功德只在當人點首問慶
B29n0161_p0515b14║元六年庚申歲紹隆禪師修元至正二十五年海悟
B29n0161_p0515b15║禪師重修洪武六年太古羲禪師重修寺有古井
B29n0161_p0515b16║定南寺在公館側
B29n0161_p0516a01║慈巖院在楊村風水洞側舊名恩德洞洞中石子紅點
B29n0161_p0516a02║如丹持出即隱置於舊如故白樂天詩并序予到
B29n0161_p0516a03║郡周歲方來入寺半日復去俯視朱綬仰睇白雲有
B29n0161_p0516a04║媿於心遂留絕句　雲水埋藏恩德洞簪裾束縛使君
B29n0161_p0516a05║身暫來不宿歸州去應被山呼作俗人蘇東坡詩
B29n0161_p0516a06║并序徃富陽新城李節推先行三日留風水洞見待
B29n0161_p0516a07║詩云　春山磔磔鳴春禽此間不可無我吟路長漫漫
B29n0161_p0516a08║傍江浦此間不可無君語金鯽池邊不見君追君直
B29n0161_p0516a09║過定山村路人皆言君未遠騎馬少年清且婉風崖
B29n0161_p0516a10║水穴舊聞名只隔山溪夜不行溪橋曉溜浮梅萼知
B29n0161_p0516a11║君繫馬巖花落出城三日尚逶遲妻孥怪罵歸何時
B29n0161_p0516a12║世上小兒誇疾走如君相待今安有
B29n0161_p0516a13║龍門菴在龍門山頂四面石壁路屈曲而上如盤谷有
B29n0161_p0516a14║僧結菴於此
B29n0161_p0516a15║光明寺在定山北唐顯慶元年高宗勅賜光明禪寺明
B29n0161_p0516a16║善導和尚說法開山師念佛一聲即有一道毫光從
B29n0161_p0516b01║口出自十至百光亦如之勅賜寺額正統十一年惠
B29n0161_p0516b02║辨初重建萬厯間寺產俱為豪猾侵漁尋復故地有
B29n0161_p0516b03║龍池古井王勃題光明寺南池幽景詩云　笑倚雕
B29n0161_p0516b04║闌瞰碧流漾花天氣漸和柔日行東陸春偏早人在
B29n0161_p0516b05║西園景自幽出水蒲芽纔短茁牽風荇帶欲輕浮綠
B29n0161_p0516b06║波涵育羣魚樂不識江湖有釣鈎
B29n0161_p0516b07║
B29n0161_p0516b08║武林梵志卷二