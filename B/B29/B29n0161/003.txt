B29n0161_p0516b09║欽定四庫全書
B29n0161_p0516b10║　武林梵志卷三
B29n0161_p0516b11║明　吳之鯨　撰
B29n0161_p0516b12║城外南山分脉（由湧金清波至十八澗）
B29n0161_p0516b13║靈芝寺在湧金門外宋有浮碧依光堂為孝宗臨御之
B29n0161_p0516b14║所朱靜佳詩　黃金匝地小橋通四面清平納遠空
B29n0161_p0516b15║雲氣常扶天子座日光浮動梵王宮殘碑幾宇莓苔
B29n0161_p0516b16║雨清磬一聲楊柳風沙鳥不知行樂事背人飛過夕
B29n0161_p0517a01║陽東
B29n0161_p0517a02║褒親崇壽教寺俗稱劉娘子寺宋紹興十八年劉貴妃
B29n0161_p0517a03║建貴妃臨安人入宮為紅霞帔得幸累遷才人婕妤
B29n0161_p0517a04║婉容尋進貴妃專掌御前文字工書畫畫上用奉華
B29n0161_p0517a05║堂印然恃寵驕侈常盛夏以水晶飾脚踏高宗見之
B29n0161_p0517a06║取以為枕妃懼自此少戢父懋恩金人南侵獻錢三
B29n0161_p0517a07║萬緡以助軍費高宗嘉之遂令建寺以為功德有泉
B29n0161_p0517a08║自鳳凰山而下注為方池命為鳳凰泉于湖張孝祥
B29n0161_p0517a09║書額內有松雪亭觀音洞筆架池偃松交枝檜壁間
B29n0161_p0517a10║舊有陳公儲畫龍甚奇弁陽翁詩　翟羽鸞綃事已空
B29n0161_p0517a11║奉華遺寺對高松宮欹鳳去無人見且看門前粉壁
B29n0161_p0517a12║龍秦少游詩　匹馬驕嘶石路斜觀音洞口踏煙霞
B29n0161_p0517a13║普陀風景差相似只欠潮音小白花周瑞臣詩　萬
B29n0161_p0517a14║竹蒼寒擁寺門寺碑金字御書存榮華肯信當年事
B29n0161_p0517a15║儀制空留後世恩影閣有聲塵網暗殯宮無月玉花
B29n0161_p0517a16║昏見梅不敢輕攀折恐是春風水際魂
B29n0161_p0517b01║觀音菴有觀音洞在慈雲嶺北
B29n0161_p0517b02║頭陀菴在慈雲嶺下華津洞側本宋趙冀王園疊巧石
B29n0161_p0517b03║為之者水石奇勝花竹蕃鮮有仙人棋臺旁為梯雲
B29n0161_p0517b04║嶺石磴峻絕舊有水月寺元末燬有水月池靈固石
B29n0161_p0517b05║蘇子瞻詩　千尺長松掛薜蘿梯雲嶺上一聲歌湖
B29n0161_p0517b06║山深秀有何處水月池中桂影多
B29n0161_p0517b07║香圓菴在梯雲嶺西上有石洞出泉
B29n0161_p0517b08║淨慈寺在南山周顯德元年建名慧日永明院太師改
B29n0161_p0517b09║建賜壽寧院屬歲旱湖涸寺西甘泉出焉因鑿為井
B29n0161_p0517b10║名曰圓照南渡時僧道容鳩工塑五百阿羅漢以田
B29n0161_p0517b11║字殿貯之內有宗鏡堂為永明壽禪師造宗鏡錄後
B29n0161_p0517b12║新建永明禪師舍利塔黃汝亨為記方伯吳用先為
B29n0161_p0517b13║碑銘下有萬工池金鰻井神運井法華臺懺堂竹閣
B29n0161_p0517b14║藏石刻金剛經羅漢松歡喜巖居然亭蓮花洞閎勝
B29n0161_p0517b15║甲湖中後有文昌閣創於葛寅亮而仁和令吳光義
B29n0161_p0517b16║成之寅亮為記淨慈自有志不盡載蘇軾詩　臥聞
B29n0161_p0518a01║禪老入南山淨掃清風五百間我與世疎宜獨徃君
B29n0161_p0518a02║緣詩好不容攀自知樂事年年減難得高人日日閒
B29n0161_p0518a03║欲問雲公覔心地要知何處是無還黃省曾詩　隱
B29n0161_p0518a04║才抗貞步遶履存同調琴瑟心既開登捫與茲掉浼
B29n0161_p0518a05║浼北潮屬窈窈南山眺雙情交遠襟晟論皆清詔蘭
B29n0161_p0518a06║陽佐勝羽翠早延興笑靈紀倐攀仰表剎在瞻造金
B29n0161_p0518a07║軀儼峩容寶宇廓層嶠五藥懸采掇八正期精邵雲
B29n0161_p0518a08║林琅法鼓苕木鳴芳翲遨衷未云已盤廻盡西照
B29n0161_p0518a09║孫一元卜居詩　石上藤蘿對夕曛解衣長日坐來頻
B29n0161_p0518a10║挽回滄海真無計領畧青山合有人養鶴似嫌雙口
B29n0161_p0518a11║累為漁又過一生身相逢惟是南屏老獨樹柴門許
B29n0161_p0518a12║卜鄰王守仁詩　溪風漠漠南屏路春服初成病眼
B29n0161_p0518a13║開花竹日新僧已老湖山如舊我重來層樓雨急青
B29n0161_p0518a14║林迥古殿雲晴碧嶂迴獨有幽禽解相信雙飛時下
B29n0161_p0518a15║讀書臺王世貞詩　擁剎芙蓉欹欲翔岫雲雙結吐
B29n0161_p0518a16║寒香十千乾闥婆天藥五百阿羅漢道塲未必應真
B29n0161_p0518b01║超刼火還因勝地屬空王南園實傍珍珠墅指點烟
B29n0161_p0518b02║蹤並渺𣴭豐道生詩　千巖萬壑玉層層夜半山腰
B29n0161_p0518b03║見佛燈竹影掃牕塵不到滿牀風雪定中僧屠隆
B29n0161_p0518b04║詩　西湖盡處是南山長日幽人晝掩關寶界門通霄
B29n0161_p0518b05║漢外香臺路接水雲間不聞朝市風塵急自愛僧寮
B29n0161_p0518b06║歲月閒叅得三明詮四諦茶烟初斷鶴飛還
B29n0161_p0518b07║雷峯塔在淨慈寺前址宋郡人雷氏居焉錢氏妃於此
B29n0161_p0518b08║建塔故又名黃妃俗以其地嘗植黃皮又曰黃皮塔
B29n0161_p0518b09║吳越國王錢俶黃妃塔記曰敬天修德人所當行
B29n0161_p0518b10║之矧俶忝嗣丕圖承平茲久雖未致全盛可不上體
B29n0161_p0518b11║祖宗師仰瞿曇氏慈忍力所沾溉耶凡於萬幾之暇
B29n0161_p0518b12║口不輟誦釋氏之書手不停披釋氏之典者蓋有深
B29n0161_p0518b13║旨焉諸宮監尊禮佛螺髻髮猶佛生存不敢私秘宮
B29n0161_p0518b14║禁中恭率珤具創窣堵坡於西湖之滸以奉安之規橅
B29n0161_p0518b15║宏麗極所未見極所未聞宮監宏願之始以千尺十
B29n0161_p0518b16║三層為卒爰以事力未充姑從七級梯旻初志未滿
B29n0161_p0519a01║為歉計甎灰土水油錢瓦石與夫工藝像設金碧之
B29n0161_p0519a02║嚴通緡錢六百萬視會稽之應天塔所謂許玄度者
B29n0161_p0519a03║出沒人間凡三世然後圓滿願心宮監等合力於彈
B29n0161_p0519a04║指頃幻出𤥖坊信多寶如來分身應現使之然耳顧
B29n0161_p0519a05║玄度有所不逮塔成之日又鐫華嚴諸經圍繞八面
B29n0161_p0519a06║真成不思議劫數大精進幢於是合十指爪以贊歎
B29n0161_p0519a07║之塔曰黃妃云吳越國王錢俶拜手謹書於經之尾
B29n0161_p0519a08║俗稱塔鎮青魚白蛇讀吳越王記知所供惟佛螺髻
B29n0161_p0519a09║髮耳
B29n0161_p0519a10║湖心寺在湖中今亭即其遺址三塔俱在外湖三坁鼎
B29n0161_p0519a11║立並係湖心寺皇明弘治間僉事陰子淑者秉憲甚
B29n0161_p0519a12║厲時寺僧倚怙鎮守中官杜門不容官長以酒肴入
B29n0161_p0519a13║陰公大怒廉其姦事立毀之並去其塔相傳湖中有
B29n0161_p0519a14║三潭深不可測故建三塔以鎮之南宋舊圖從南數
B29n0161_p0519a15║湖中對第三橋之左為一塔對第四橋之左為一塔
B29n0161_p0519a16║第五橋之右為一塔塔形如瓶浮漾水中三潭印月
B29n0161_p0519b01║詩有云塔邊分與宿湖船又云塔影亭亭引碧流俱
B29n0161_p0519b02║實境也萬厯間開葑田數頃築隄植柳為放生池
B29n0161_p0519b03║惠因講寺後唐天成二年吳越王建宋元豐八年高麗
B29n0161_p0519b04║國王子僧統義天入貢因請淨源法師學賢首教元
B29n0161_p0519b05║祐三年以金書晉譯華嚴經三百部入寺施金建華
B29n0161_p0519b06║嚴大閣藏塔以崇之元祐四年統義天以祭奠淨源
B29n0161_p0519b07║為名兼進金塔二所適蘇子瞻守杭上疏云自熙寧
B29n0161_p0519b08║來高麗屢入朝貢兩浙騷然皆因奸民徐戩等交通
B29n0161_p0519b09║誘引妄談庸僧淨源通曉佛法以致義天羨慕來朝
B29n0161_p0519b10║從源講解淨源既死其徒復持真影舍利違禁過海
B29n0161_p0519b11║以致義天差人祭奠兼進金塔探瞰朝廷受之則以
B29n0161_p0519b12║貪示外夷計搆紛然朝貢踵接夷使所至圖畫山川
B29n0161_p0519b13║購買書籍不惟中國受疲而邊防亦疎乞却金塔勿
B29n0161_p0519b14║受絕其來意神宗從之寧宗書華嚴經閣理宗書易
B29n0161_p0519b15║庵元延祐四年高麗瀋王奉詔進香繙經於此至正
B29n0161_p0519b16║末燬國初重葺俗稱高麗寺中有轉輪藏後奉放光
B29n0161_p0520a01║大士陸樹聲題曰妙應門伽藍殿設蘇文忠公像萬
B29n0161_p0520a02║厯壬子建凖提閣方伯吳公塑準提聖像右有華嚴
B29n0161_p0520a03║閣楞伽室文昌閣後為唐清涼國師塔銘唐定慧禪
B29n0161_p0520a04║師傳法碑俱裴休譯寺外玉岑山理宗御書玉岑二
B29n0161_p0520a05║字一刻石一題匾山上玉岑二字許采書遶寺為慧
B29n0161_p0520a06║因澗筲箕泉鐵牕櫺洞口高數尺舊有蛟龍出入人
B29n0161_p0520a07║畏焉鑄鐵牕櫺嵌於石槽以拒之水自牕櫺中出六
B29n0161_p0520a08║月如冰過慧因寺前折西湖不竭秦淮海題名記濯
B29n0161_p0520a09║足於惠因澗是也
B29n0161_p0520a10║六通律寺舊名六通慈德院吳越王建延彥求法師演
B29n0161_p0520a11║律法其中有辟塵爐非木非石扣之錚然纖塵不染
B29n0161_p0520a12║嘉靖間垂廢僧玄公乞虞吏部為記募施尋亦棄去
B29n0161_p0520a13║壬子方伯浮渡吳公清復召僧性瑛給劄焚修瑛矢
B29n0161_p0520a14║志恢復建山門二座六通律寺方伯題慧日重光錢
B29n0161_p0520a15║塘令楊萬里題法地重開葛寅亮題圓通勝境錢養
B29n0161_p0520a16║廉題虞淳熙舊記略曰武林繇王鏐眾建仁祠兩
B29n0161_p0520b01║邑湖山間梵唄剎光六通四辟矣顧臨水者迷於西
B29n0161_p0520b02║子依山者壓於夔魈踞形勝者鄰於伏屍之宅惟茲
B29n0161_p0520b03║六通律寺魔惱穢累所不侵王鏐倚為神通勝因者
B29n0161_p0520b04║也幽淙靈石掩映精廬寶鼎辟塵塵踪竟絕禪者每
B29n0161_p0520b05║持律證通也度長耳和尚於此咫尺袈裟地定多趺
B29n0161_p0520b06║憩所證無漏留蛻千秋有由致矣日月邁徃漸以蕪
B29n0161_p0520b07║圮波旬侵疆四履不得通至魔惱穢累倍於眾祠然
B29n0161_p0520b08║金身在宮猶照徹無礙也犯者七日韋杵殞始竦然
B29n0161_p0520b09║稍歸侵地而僧玄公視布金長者多在晉陵松陵數
B29n0161_p0520b10║千里內便徃詣乞長者不惜有漏財於是崇宮恢土
B29n0161_p0520b11║復徃六通矣
B29n0161_p0520b12║法相寺俗稱長耳相宋范楷記碑漸蝕明王穀祥記甚
B29n0161_p0520b13║核寺內有宗慧堂竹閣雲壑禪棲穎秀山房青蓮居
B29n0161_p0520b14║種石軒夢化石近寺里許高竹青森非復塵界督撫
B29n0161_p0520b15║甘士价平湖陸長庚倡緣築石逵甚整沿塢而上為
B29n0161_p0520b16║定光菴古佛修證處陸長庚有記菖蒲缸錫杖泉聽
B29n0161_p0521a01║泉亭蘇軾題又上為西生築鏡花閣古梅參差湖波
B29n0161_p0521a02║掩映亦佳境也明王穀祥記法相寺宗慧大師碑
B29n0161_p0521a03║杭州西湖之南山最勝處為南高峯其陽則巖巒洞
B29n0161_p0521a04║壑奇絕詭麗其陰則羣山紆迴壁石嶮峭逶迤入徑
B29n0161_p0521a05║深木茂窅如與世隔為法相寺五代石晉時建故名
B29n0161_p0521a06║長耳院宋易今名寺有宗慧大師真身崇奉焉祈嗣
B29n0161_p0521a07║者徃禱輒應四方人士多於皈禮吾蘓郡侯平陽頤
B29n0161_p0521a08║齋徐公節嘗與穀祥述其嚴君月巖翁中歲舉子不
B29n0161_p0521a09║育因過杭乞靈於法相果符灌頂之祥遂生公公既
B29n0161_p0521a10║貴翁囑云若官於南尚無㤀拜酬祠下自公為郡有
B29n0161_p0521a11║事於杭凡再謁焉因訪大師事跡本末寺故有碑刻
B29n0161_p0521a12║宋翰林侍講范楷所撰記也元季燬僅錄其文讀之
B29n0161_p0521a13║亦失次矣公謂大師妙覺普應功出思議之表遺蛻
B29n0161_p0521a14║宛具實係瞻仰苟不詳厥所自則傳遠易譌可乎哉
B29n0161_p0521a15║乃命穀祥重為譔述按大師姓陳氏名行修號性真
B29n0161_p0521a16║泉南人也大唐景福元年正月六日母夢吞日驚寤
B29n0161_p0521b01║而生長耳垂肩異香滿室家人已訝其非凡相迨七
B29n0161_p0521b02║歲猶不言或問之汝非啞乎忽應聲曰不遇作家徒
B29n0161_p0521b03║撞破烟樓耳人益奇之比長昭朗中涵湛寂無垢讀
B29n0161_p0521b04║書過目成誦旁及內典竟契夙心徧閱三藏卓悟指
B29n0161_p0521b05║歸乃幡然欲游方外脫屣塵俗躡屩名山至金陵
B29n0161_p0521b06║瓦棺顧而樂馬遂祝髮受具戒品圓明律議精曉去
B29n0161_p0521b07║叅雪峯存禪師得心印所謂髻珠衣寶已獲充牣再
B29n0161_p0521b08║游天台國清寺用苦行力以廣資施蒔茗彌山谷從
B29n0161_p0521b09║人采擇日巖畔猛獸巨蛇徃來左右馴擾不去後梁
B29n0161_p0521b10║開平間至四明山獨棲松下說法則天花紛雨又趺
B29n0161_p0521b11║坐龍尾巖結茅為蓋百鳥啣花飛繞經歲以為常所
B29n0161_p0521b12║坐碧蒲當膝處成㘭其跡猶在後唐同光二年至杭
B29n0161_p0521b13║之西湖南山喜其後塢依石為室禪定其中乏水給
B29n0161_p0521b14║飲乃卓錫嵒際清泉迸出水源不涸山中人至今賴
B29n0161_p0521b15║之大師功行具足崇事景赴凡旱潦疾疫以及求嗣
B29n0161_p0521b16║者咸趨之即說偈應副靡不靈驗人或問師如何有
B29n0161_p0522a01║是長耳即以手曳耳示之不發一語有僧來叩曰南
B29n0161_p0522a02║峯頂難到麼師答云只為他會不過僧云到後如何
B29n0161_p0522a03║師曰孤峯獨宿其開迷了義類如此後漢乾祐三年
B29n0161_p0522a04║十一月二日吳越王以誕辰飯僧有永明禪師者亦
B29n0161_p0522a05║異人也王問永明今有真僧降否永明曰長耳和尚
B29n0161_p0522a06║乃定光古佛應身也王趣駕叅禮稱師為定光出世
B29n0161_p0522a07║師默然但云永明饒舌少選跏趺而化其狀如生久
B29n0161_p0522a08║之益膚草津澤爪髮復長月必三淨時有舍利後值
B29n0161_p0522a09║金兵侵境刃傷之流血白色兵懼而退自是肌理失
B29n0161_p0522a10║潤恐愈久而毀也乃以髹塗骸體南宋咸寧三年僧
B29n0161_p0522a11║司以事聞賜之法號曰宗慧大師云劉士亨詩　湖
B29n0161_p0522a12║上招提信少雙翠微樓閣白雲牕耳聞古佛遺真像
B29n0161_p0522a13║眼見真如竪大幢衲挂紫藤驚鼠竄鉢分滄海毒龍
B29n0161_p0522a14║降懷香欲叩毘尼藏寸筳臨鐘不易撞　沈懋學竹
B29n0161_p0522a15║枝歌平生性愛竹竹深無爾何凌霄一千尋比肩十
B29n0161_p0522a16║萬个搖搖森珮環戞戞鳴玉珂晴梢上摩天靈根下
B29n0161_p0522b01║窮河一碧寒侵衣寸陰淡澄波時坐清塵骨再坐除
B29n0161_p0522b02║煩疴怪來成久坐清虛蕩天和最如風生凉恰似明
B29n0161_p0522b03║月多月明風亦佳仙人忽相過授我餐霞方贈我採
B29n0161_p0522b04║芝歌旁有洞簫使吹徹雙青娥娟娟捧霞觴灼灼顏
B29n0161_p0522b05║微酡夜深山轉幽晨光動巖阿高峯一片雲催雨成
B29n0161_p0522b06║滂沱陰晴倐異態况彼日月梭憶我昔來止足力猶
B29n0161_p0522b07║自番經今逾九秋如願幾蹉跎依然對修竹憑將隻
B29n0161_p0522b08║眼摩徐渭游法相詩　蓮花不在水綠葉簇青山徑
B29n0161_p0522b09║折雖能入峯迷不可還拂蒲看石活刳竹引溪潺莫
B29n0161_p0522b10║怪淹餘日明朝恐未閒屠隆詩　長耳原非相忘形
B29n0161_p0522b11║始悟心一燈懸普照萬竹散清陰雲臥僧衣薄泉飛
B29n0161_p0522b12║錫杖深未能蠲世事聊爾滌塵襟豫章樊良樞己
B29n0161_p0522b13║酉人日邀張魯叟聶純中遊法相詩　空由清寂迥藏
B29n0161_p0522b14║春杖底風煙傍客身濟勝百年誰是主登高此日人
B29n0161_p0522b15║逢人華龕雲䕃松谿冷石竇泉香竹閣新且欲從君
B29n0161_p0522b16║歸白社何妨載酒徃來頻錫杖泉詩　盤迴磴道碧
B29n0161_p0523a01║苔封忽轉幽岑澗水淙人自安禪留卓錫泉因說法
B29n0161_p0523a02║解聞鐘清瀾刷影巢窺鶴定水搖光鉢幻龍便欲枕
B29n0161_p0523a03║流來此住坐看雲石漱孤松胡來朝詩　野心不羨
B29n0161_p0523a04║貴人珂結得山緣向晚過澗水遶流茶竈沸暮鴉知
B29n0161_p0523a05║暑竹陰多何年蒲坐僧歸定今夕雲棲翠入蘿却愛
B29n0161_p0523a06║空門有實際繁華滿眼竟如何
B29n0161_p0523a07║大仁院在南山石屋洞吳越王建宣和三年改賜今額
B29n0161_p0523a08║咸淳二年建觀音諸天寶閣洞如屋高敞虛明迄二
B29n0161_p0523a09║丈六尺鐫羅漢像五百十六身佛像題名幾遍俗呼
B29n0161_p0523a10║石屋寺其底還窄通幽下有泉仇仁近遊石屋詩
B29n0161_p0523a11║　誰擘空青露石㘭游龍伸臂下南高鬼神穿鑿地脉
B29n0161_p0523a12║碎風雨支撑天柱牢峭壁蒼苔侵佛髻懸崖滴乳濕
B29n0161_p0523a13║僧袍伽藍聞是香山叟燈暗祠荒沒野蒿
B29n0161_p0523a14║大慈菴司禮孫隆建
B29n0161_p0523a15║滿覺院在滿覺隴有法華泉金蓮池萬厯戊戌僧海龍
B29n0161_p0523a16║重建深澗茂竹漸與世遠八月桂花盛時游人甚盛
B29n0161_p0523b01║隴頂有波羅菴
B29n0161_p0523b02║歸雲菴宋寧宗時有永清禪師坐石窟中聞高峯鐘聲
B29n0161_p0523b03║悟道萬厯壬子僧海龍築靜室其址改稱護雲菴
B29n0161_p0523b04║烟霞寺晉開運元年僧彌洪結菴洞口遇仙人指山後
B29n0161_p0523b05║有勝蹟洪徃忽見羅漢六尊題像石壁若鏤成者未
B29n0161_p0523b06║幾洪卒吳越王夢僧告云吾兄弟十八人今方有六
B29n0161_p0523b07║王其聚之遂補刻十二尊以符所夢今洞口所刻相
B29n0161_p0523b08║傳為南宋宰官數百人像洞後為清修院左有普同
B29n0161_p0523b09║塔臥雲塔劉公泉石佛接待菴西有烟霞嶺北有九
B29n0161_p0523b10║峯巖洞傍為象鼻峯普賢塔舒嘯亭上方井佛手崖
B29n0161_p0523b11║落石崖東坡留題尚存寺久圮町畽鹿場蠶食者過
B29n0161_p0523b12║半萬厯己亥司禮孫隆重建寺未有僧禪師宏學持
B29n0161_p0523b13║戒習靜不下山十五年給劄延入為住持學復傾衣
B29n0161_p0523b14║鉢成之大雄殿地藏殿左右雲房漸集廣潤復拓地
B29n0161_p0523b15║為華嚴堂學弟子雄鑑嗜奇博古善詩畫號瘦石今
B29n0161_p0523b16║埋骨象鼻峯下周紫芝詩　瀕湖兩峯高屹立曉相
B29n0161_p0524a01║望蒼凉昇海日骯髒露千嶂羸驂絕坡陀巖谷飽追
B29n0161_p0524a02║訪緬懷洪荒初蘊畜含萬象渾沌久已死倐忽真巧
B29n0161_p0524a03║匠誰令鑿空手出此奇嶮狀中虗納遊雲谷靜答幽
B29n0161_p0524a04║唱暗穴下無底濤聲相悲壯十八志聲聞附石出遺
B29n0161_p0524a05║像誰其架修椽置屋雲雨上青山不知數繞屋森百
B29n0161_p0524a06║丈忽於兩峯間萬頃見烟浪澎湃海潮聲徃徃入藜
B29n0161_p0524a07║杖天公愛此山令我拜嘉貺渺焉隔仙凡欲徃謾惆
B29n0161_p0524a08║悵便當學枯禪綺語蠲宿妄自足伴周游長年此遐
B29n0161_p0524a09║放
B29n0161_p0524a10║淨心院在水樂洞舊為錢氏西關宋淳熙以其地賜李
B29n0161_p0524a11║隶仍建佛宇巖石盤峙有洞虛窈泉味清甘聲如金
B29n0161_p0524a12║石東坡水樂洞詩　君不學白公引涇東注渭五斗
B29n0161_p0524a13║黃泥一鍾水又不學哥舒橫行西海頭歸來羯鼓打
B29n0161_p0524a14║梁州但向空山石壁下愛此有聲無用之清流泉無
B29n0161_p0524a15║絃石無竅強名水樂人人笑慣見山僧已厭聽多情
B29n0161_p0524a16║海月空留照洞庭不復來軒轅至今魚龍舞鈞天聞道
B29n0161_p0524b01║磬襄東入海遺聲恐在海山間鏘然澗谷含宮徵節奏
B29n0161_p0524b02║未成君獨喜不須寫入薰風絃縱有此聲無此耳
B29n0161_p0524b03║榮國禪寺即南高峯塔院宋寶祐五年福王與苪建咸
B29n0161_p0524b04║淳六年安撫潛說友創華光閣五顯祠峯在南北諸山
B29n0161_p0524b05║之界塔舊址居峯頂晉天福間建宋崇寧乾道兩度重
B29n0161_p0524b06║修元季燬七級為五級嘉隆間有戎帥某惑青烏家
B29n0161_p0524b07║言賄僧移塔於前塔頂不及上而罷今塔漸圮而寺
B29n0161_p0524b08║亦衰萬厯壬子六月二十四日申刻震雷繞擊磚石
B29n0161_p0524b09║俱碎識者言會城關係亟宜恢復俟機緣到則舊址
B29n0161_p0524b10║及鐵頂現存也田藝衡稱塔中四望東瞰平蕪烟消
B29n0161_p0524b11║日出盡山之景南眺大江波濤洄洑舟楫隱見杳靄
B29n0161_p0524b12║間西接巖竇怪石翔舞洞穴邃密其側有瑞應像巧
B29n0161_p0524b13║若鬼工北矚陵阜陂陀曼衍箭櫪叢出麰麥連雲山
B29n0161_p0524b14║椒巨石屹如峩冠者名光照壇相傳道者鎮魔之所
B29n0161_p0524b15║頂有鉢盂潭白龍洞語若寫照云
B29n0161_p0524b16║最上菴在高峯頂畔吳之鯨題僧圓松建平湖千頃胥
B29n0161_p0525a01║江三折俱在几席間子夜看漁燈離合如星陣胡
B29n0161_p0525a02║胤嘉贈松上人詩　上人家在白雲裏左瞰明湖右江
B29n0161_p0525a03║水縠紋湖上碧千層練色江波萬餘里落日江臯一
B29n0161_p0525a04║鴈飛薄寒初欲上征衣此時相憶重回首遙見白雲
B29n0161_p0525a05║天際𢕄
B29n0161_p0525a06║覺照菴陳禹謨題在最上左僧大繼建吳之鯨贈德
B29n0161_p0525a07║宗繼公詩　繙經入蒼渺晴旭射孤峋䇿杖穿新竹相
B29n0161_p0525a08║攜共石隣
B29n0161_p0525a09║綠蘿菴僧大善建在覺照左傍有潁川泉大旱不涸
B29n0161_p0525a10║演福菴在高峯無門洞之陰俗稱南天竺山下有演福
B29n0161_p0525a11║寺舊址有夕佳樓白蓮院隋開皇建今廢菴即寺之
B29n0161_p0525a12║下院隆萬間三際禪師諱宗通山東人棲無門洞立
B29n0161_p0525a13║禪苦行二十餘年後建菴於此忽一日辭眾沐浴禮
B29n0161_p0525a14║佛撫石面西說偈立化偈曰六十二年住世不染紅
B29n0161_p0525a15║塵雜事如今立化歸西親見彌陀受記歸塔於洞側
B29n0161_p0525a16║丁丑僧廣先宏珂濟明重建有香巖室葛井琳琅泉
B29n0161_p0525b01║志又稱辨才法師塔在演福院東坡銘老龍井復載
B29n0161_p0525b02║辨才塔未知孰是吳之鯨琳琅泉銘由南峯之陰
B29n0161_p0525b03║曲磴右折穿石為戶松竹映薄幽扃乍啟為演福山
B29n0161_p0525b04║居余自甲午七夕至此樂不可言因留寓時巖際荊
B29n0161_p0525b05║花忽發一枝紫菂鮮耀禪師臥雲孫瘦石相與奇之
B29n0161_p0525b06║尋訂方外久要及臥雲移錫烟霞瘦石歸葱嶺余亦
B29n0161_p0525b07║久不復過矣今年冬仲偶來避喧則臥雲法兄雪崖
B29n0161_p0525b08║年六十方坐關修禪定孫光中愿而朗語默宜人余
B29n0161_p0525b09║復喜為留寓乃拂容雲藏煥然新燦山若增勝云殿
B29n0161_p0525b10║旁有小閣閣前後俱竹竹中俱琪石光中疏剔竹根
B29n0161_p0525b11║剷土踰丈許石骨盡現忽函中小湫泓然澄冽光中
B29n0161_p0525b12║驚喜以為不煩鎚鑿而驟得甘泉不可無紀余又適
B29n0161_p0525b13║與相值亦一數也因在竹石間號曰琳琅泉而系之
B29n0161_p0525b14║以銘銘曰清莫如竹蓓蕾貯妍與石為隣蒼翠便娟
B29n0161_p0525b15║乳竇忽通遂據其全雖然自有此石即有此泉豈先
B29n0161_p0525b16║有竹而余和以三緣為之結好於百年乃余撫石壁
B29n0161_p0526a01║之青芊覩竹影之檀欒吸以癭瓠吾陶吾天而稱之
B29n0161_p0526a02║曰琳琅不過偶然
B29n0161_p0526a03║延恩衍慶寺俗稱龍井寺唐乾祐二年居民凌霄募緣
B29n0161_p0526a04║建為報國看經院宋熙寧中改壽聖院蘇子瞻書額
B29n0161_p0526a05║紹興三十一年改廣福院淳祐六年改是額元豐二
B29n0161_p0526a06║年辨才禪師自天竺歸老於此不復出入與蘇子瞻
B29n0161_p0526a07║趙閱道友善後人因建三賢祠祀之東坡竹石廉宣
B29n0161_p0526a08║仲枯木楊次公詩存焉歲久寺圮萬厯二十三年司
B29n0161_p0526a09║禮孫隆命僧真果重修構亭軒築橋梁甃浴麟池剙
B29n0161_p0526a10║霖雨閣舊有歸隱橋方圓菴寂室照閣閒堂訥齋潮
B29n0161_p0526a11║音堂滌心沼神運石薩埵石辟塵爐片雲亭過溪亭
B29n0161_p0526a12║沖泉諸天閣秦少游龍井寺記元豐三年秋後一
B29n0161_p0526a13║日余自吳興道杭東還會稽龍井有辨才大師以書
B29n0161_p0526a14║邀余入山比出郭日已夕航湖至普寧遇道人參寥
B29n0161_p0526a15║問龍井所遣籃輿則曰以不時至去矣是夕天宇開
B29n0161_p0526a16║霽林間月明可數毫髮遂棄舟從參寥䇿杖並湖而
B29n0161_p0526b01║行出雷峯度南屏濯足於惠因澗入靈石塢得支逕
B29n0161_p0526b02║上風篁嶺憩於龍井亭酌泉據石而飲之自普寧凡
B29n0161_p0526b03║經佛寺十五皆寂不聞人聲道旁廬舍或燈火隱顯
B29n0161_p0526b04║草木深鬱流水激激悲鳴殆非人間之境行二鼓始
B29n0161_p0526b05║至壽聖院謁辨才於潮音堂明日乃還孫太初詩　眼
B29n0161_p0526b06║底閒雲亂不開偶隨麋鹿入雲來平生於物原無取
B29n0161_p0526b07║消受山中水一杯虞淳熙詩　龍臥梯仙國風霞冷
B29n0161_p0526b08║玉壇伊人歌夜澗若士障秋瀾儒摘五星落禪依十
B29n0161_p0526b09║地安片雲爭出岫留石借君看屠隆詩　藕花菱葉
B29n0161_p0526b10║傍輕鷗路入南山景更幽赤日未消團扇暑青蘿先
B29n0161_p0526b11║到寺門秋風前萬樹蟬鳴急雨後千崖水亂流好士
B29n0161_p0526b12║秖今劉尹在身慙玄度得同游黃猷吉一片雲詩
B29n0161_p0526b13║　南朝四百八十寺何寺能藏一片雲避暑偶來依石
B29n0161_p0526b14║坐啜殘青茗日將曛
B29n0161_p0526b15║鉢池菴在寺右山傍有洗鉢泉德周果師棲隱處寺重
B29n0161_p0526b16║興其力居多塔在寺之龍山吳朗士為之銘
B29n0161_p0527a01║老龍井有水一泓寒碧異常幽僻清奧過風篁嶺非復
B29n0161_p0527a02║塵剎矣其地產茶為兩山絕品郡志稱寶雲香林白
B29n0161_p0527a03║雲諸茶乃在靈竺葛嶺之間未若龍井之清馥雋永
B29n0161_p0527a04║也再上為天門可通靈竺徑道崎巇草樹蓊鬱人烟
B29n0161_p0527a05║曠絕山名暉落塢僧如瑛買山築室三楹數年屋成
B29n0161_p0527a06║得泉一泓味甘色白老龍井基側有辨才塔今毀
B29n0161_p0527a07║方圓菴在龍井山詳米芾記中天竺辨才法師以智
B29n0161_p0527a08║者教傳四十年學者如歸四方風靡於是晦者明窒
B29n0161_p0527a09║者通大小之機無不遂者不居其功不宿於名乃辭
B29n0161_p0527a10║其交遊去其弟子而求於寂寞之濱得龍井之居以
B29n0161_p0527a11║隱焉南山守一徃見之過龍泓登風篁嶺引目周覽
B29n0161_p0527a12║以索其居岌然羣峯密圍灌木蔽翳四顧若失莫知
B29n0161_p0527a13║其鄉逡廵下危磴穿深林得之於烟雲髣髴之間遂
B29n0161_p0527a14║造而揖之法師引予並席而坐相視而笑徐曰子胡
B29n0161_p0527a15║來曰願有觀焉法師曰子固觀矣而又將奚觀予笑
B29n0161_p0527a16║曰然法師命予入由照閣經寂室指其菴而言曰此
B29n0161_p0527b01║吾佛亦如之使吾黨祝髮以圓其頂壞色以方其袍
B29n0161_p0527b02║乃欲其煩惱盡而理體圓靈慧修而德相顯也蓋溺
B29n0161_p0527b03║於理而不達於事迷於事而不明於理者皆不可謂
B29n0161_p0527b04║之沙門以制禮樂為衣裳至於舟車器械宮室之為
B29n0161_p0527b05║皆則而象之故儒者冠圓冠以知天時履方履以知
B29n0161_p0527b06║地形蓋蔽於天而不知人蔽於人而不知天者皆不
B29n0161_p0527b07║可謂之真儒矣惟能通天地人者真儒也惟能理事
B29n0161_p0527b08║一如向無異觀者其真沙門歟噫人之處乎覆載之
B29n0161_p0527b09║內陶乎教化之中具其形服其服用其器而於其居
B29n0161_p0527b10║也特不然哉吾所以為是菴也然則吾直以是為蘧
B29n0161_p0527b11║廬爾若夫以法性之圓事相之方而規矩一切則之
B29n0161_p0527b12║所以休息乎此也窺其制則圓蓋而方址予詰之曰
B29n0161_p0527b13║夫釋子之寢或為方丈或為圓廬而是菴也胡為而
B29n0161_p0527b14║然哉法師曰子既得之矣雖然試為子言之夫形而
B29n0161_p0527b15║上者渾淪周徧非方非圓而能成方圓者也形而下
B29n0161_p0527b16║者或得於方或得於圓或兼斯二者而不能無悖者
B29n0161_p0528a01║也大至乎天地近止乎一身無不然故天得之則運
B29n0161_p0528a02║而無積也地得之則靜而無變是以天圓而地方人
B29n0161_p0528a03║位乎天地之間則手足具二者之形矣蓋宇宙雖大
B29n0161_p0528a04║不離其內秋毫雖小待之成體故凡有貌象聲色無
B29n0161_p0528a05║巨細無古今皆不能出於方圓之內也所以古先哲
B29n0161_p0528a06║王因之也雖然此游方圓之內者至於諸法同體而
B29n0161_p0528a07║無自位萬物各得而不相知皆藏乎不深之度而游
B29n0161_p0528a08║乎無端之紀則是菴也為無相之菴而吾亦將以無
B29n0161_p0528a09║所住而住焉當是時也子奚徃而觀乎嗚呼理圓也
B29n0161_p0528a10║語方也吾當㤀言與之以無所觀而觀之於是嗒然
B29n0161_p0528a11║隱几予出以法師之說授其門弟子使記焉元豐癸
B29n0161_p0528a12║亥四月九日慧日峯守一記不二作此成過予愛之
B29n0161_p0528a13║因書鹿門居士米元章撰并書
B29n0161_p0528a14║波羅菴在錢王灣僧性桂建獨居苦修境地幽勝右有
B29n0161_p0528a15║鹿耳洞
B29n0161_p0528a16║報恩寺唐貞元間建在萬松嶺西內有舞鳳軒萬菊軒
B29n0161_p0528b01║浣雲池銅井元至正間築城移建大井巷國初吳山
B29n0161_p0528b02║崩水壞暫併海會寺成化年仍徙故址弘治十年叅
B29n0161_p0528b03║政周木改寺為萬松書院僧寂源於萬厯壬子建南
B29n0161_p0528b04║山楊梅嶺下名報恩菴以存古蹟白樂天詠浣雲
B29n0161_p0528b05║池詩　白雲本無心舒卷長自潔影落一鑑空可浣不
B29n0161_p0528b06║可涅鳶飛魚躍間上下俱澄澈此意難與言覽之自
B29n0161_p0528b07║怡悅蘇子瞻題萬菊軒詩　一軒獨為黃花設富擬
B29n0161_p0528b08║人間萬石君佳本盡從方外得異香多在月中聞引
B29n0161_p0528b09║泉北澗分清露開徑南山破白雲此意欲為知者道
B29n0161_p0528b10║陶翁猶自未離羣
B29n0161_p0528b11║理安禪寺亦名湧泉院在九溪十八澗南通徐村北達
B29n0161_p0528b12║龍井七峯環繞雙澗合流境地幽勝視兩峯三竺又
B29n0161_p0528b13║一奇矣弘治四年六月念四日寺廢於洪水頹崖深
B29n0161_p0528b14║谷無過問者萬厯戊戌僧契靈字仲光掛瓢巖壁僅
B29n0161_p0528b15║可容膝掘土丈許石磉柱礎舊址儼然洞室覆泉細
B29n0161_p0528b16║如噴珠復下注為二池石甃六方施生臺石塔半座
B29n0161_p0529a01║刻涅槃經偈右石壁間有大佛字縱橫丈許俱舊物
B29n0161_p0529a02║因築土填谷藩以竹樹有萬歲石牌涌泉龍王石碑
B29n0161_p0529a03║皆掘地得之者於钁頭邊二十餘年發明向上事皈
B29n0161_p0529a04║依漸眾辛亥臘月方伯吳用先竇子偁捐助郡人黃
B29n0161_p0529a05║汝亨吳之鯨為勸貲重建禪堂五左右佛廊麤備有
B29n0161_p0529a06║微笑堂松巔閣挂衲齋白舫與老亭寺旁有靜明禪
B29n0161_p0529a07║師塔普同塔寺前後山百餘畮吳方伯給帖歸寺并
B29n0161_p0529a08║題理安禪寺額邑侯樊良樞有疏有法雨泉涌泉過
B29n0161_p0529a09║溪橋螺髻峰月輪峰迴象峰大人峰白鶴峰大慈峰
B29n0161_p0529a10║八覺峰鹿臥洞吼獅巖合掌巖佛石巖吳之鯨澹
B29n0161_p0529a11║社序由石屋沿水樂洞度嶺為十八澗山勢峭逼曲
B29n0161_p0529a12║澗蜿舞樵語炊烟間隔數里乍入其中真如雲井化
B29n0161_p0529a13║城都未經見忽然溪窮山盡暫欲小憩谽谺復豁別
B29n0161_p0529a14║開一境層梯碧映巖壑奇杳佛石戲呼小武夷余謂
B29n0161_p0529a15║極似嚴陵七里瀨此最幽最勝南北諸山所絕少者
B29n0161_p0529a16║也地幸荒蕪既無紺殿華林之設又無行人可為嚮
B29n0161_p0529b01║道客至急無所調其饑渴以故游屐亦絕少佛石靈
B29n0161_p0529b02║公喜甚遂乃依阿團茅枯鍊於此蒲簷無瓦高不過
B29n0161_p0529b03║睂雨至戴傘坐室中或時凍雪三日瓶儲俱空有好
B29n0161_p0529b04║道者賷升糧挾燧石徃訪之發火煨粥陶然清傲遂
B29n0161_p0529b05║不復入城市今五年所矣居傍有一池水甘冽出虎
B29n0161_p0529b06║跑錫杖上危壁蒼蘚蒙護其下游魚翛沒噴如雨花
B29n0161_p0529b07║余每與佛石踞坐池上竟日無一言神氣淒肅不復
B29n0161_p0529b08║知在塵世亦不願塵世人聞聲雜至會明殊鑑舊從
B29n0161_p0529b09║余游文弱有志頗習韻語客子為築白舫與佛石隣
B29n0161_p0529b10║而余亦有曲溪小閣在湖上近不越五里因共訂澹
B29n0161_p0529b11║社為無言清坐之會友人胡休仲卓去病聞而樂之
B29n0161_p0529b12║趣來同事並集有韻衲子每月一會茗供寂寞隨意
B29n0161_p0529b13║談楞嚴老莊間拈一題為詩後期薄罰以督之每會
B29n0161_p0529b14║必選湖山最勝處及佳風日而馮開之太史實來主
B29n0161_p0529b15║席溪光山翠俱赴杖履此社遂幾與廬山爭勝余因
B29n0161_p0529b16║語佛石太史今之坡公也密殊琴聰都不足道龍泓
B29n0161_p0530a01║一派清響與澗相接願毋相負如不佞與胡卓諸君
B29n0161_p0530a02║隨意稱无咎魯直何不可矣張光弼詩　春山縹[緲-目+耳]
B29n0161_p0530a03║白雲低萬壑爭流下九溪擬遡落花尋曲徑桃源無
B29n0161_p0530a04║路草萋萋馮夢禎澹社詩　寒隨早梅放春氣動林
B29n0161_p0530a05║泉到此人青眼相期社白蓮清音茅屋下明月竹牕
B29n0161_p0530a06║前澹意息心在都㤀俗慮牽　得與遠公近無將陶
B29n0161_p0530a07║謝分去喧聊避世集苦自逃羣曲澗移時汲深松靜
B29n0161_p0530a08║夜聞空山門不閉遙度九溪雲方伯吳用先公餘
B29n0161_p0530a09║同右轄竇淮南年兄赴貞父黃儀部理安之約訪佛
B29n0161_p0530a10║石方丈詩　収印出城郭行行入白雲泉聲迤竹響鳥
B29n0161_p0530a11║語隔松聞曲澗迴峯合空門野逕分平生蕭散意獨
B29n0161_p0530a12║喜對僧羣　招尋豈憚遠九轉聽溪流徑僻風烟靜
B29n0161_p0530a13║山深林木幽青蓮覔淨侶白社愜良游無限登臨興
B29n0161_p0530a14║斜陽不可留鄒迪光贈佛石禪師詩　紅塵曾不遠
B29n0161_p0530a15║太古若為鄰面目非凡品鬚睂亦眾人結茆藏寶帙
B29n0161_p0530a16║刳石奉金身小坐維摩榻巖花滿葛巾　九折溪流
B29n0161_p0530b01║潄石根芙蓉稠疊欵禪門六時常許猿聲報一室惟
B29n0161_p0530b02║留虎跡存咒得山祗來侍食要將林鬼為司閽烟霞
B29n0161_p0530b03║口角菩提相似爾何慙兩足尊王穉登詩　廢寺荒
B29n0161_p0530b04║蕪已百年師今結屋更安禪林如支遁堪棲鶴社似
B29n0161_p0530b05║廬山喜種蓮巖畔伐薪常易米石邊接竹每供泉詩
B29n0161_p0530b06║成盡是雲霞色不數清江與皎然黃汝亨詩　短日
B29n0161_p0530b07║優游亦小年不須薙髮竟安禪澄澄水白杯停雪片
B29n0161_p0530b08║片峰青座擁蓮僧自開山同慧理客來漱石號寒泉
B29n0161_p0530b09║陶公莫作攢睂態日飲茗茶已霍然陳繼儒詩　山
B29n0161_p0530b10║中樵子不知路世上俗人誰識名何當老我松巔閣
B29n0161_p0530b11║燒木蒸藜過此生胡胤嘉詩　十八澗名古君今第
B29n0161_p0530b12║幾重屋欹三尺雪門抱萬尋峰抽笋防羣鹿懸松鬬
B29n0161_p0530b13║老龍名山終自戀有累尚周顒　到此開心地應消
B29n0161_p0530b14║歲月長匡牀流作枕阿閣石為梁魚浸榴花赤茶分
B29n0161_p0530b15║荳子香不須談妙義白坐到羲皇僧完璞十八澗
B29n0161_p0530b16║早行詩　雞唱曙光分溪行見鹿羣草寒棲玉露衣濕
B29n0161_p0531a01║帶朝雲殘月林間落疎鐘嶺外聞山家少人事晨起
B29n0161_p0531a02║亦紛紛
B29n0161_p0531a03║【圖】
B29n0161_p0531a04║
B29n0161_p0531a05║
B29n0161_p0531a06║
B29n0161_p0531a07║
B29n0161_p0531a08║武林梵志卷三
B29n0161_p0531a09║
B29n0161_p0531a10║總校官庶吉士（臣）朱鈐
B29n0161_p0531a11║校對官中書（臣）吳甸華
B29n0161_p0531a12║謄錄監生（臣）朱𥿈
B29n0161_p0531a13║
B29n0161_p0531a14║
B29n0161_p0531a15║
B29n0161_p0531a16║
B29n0161_p0531b01║詳校官太僕寺少卿（臣）李廷欽
B29n0161_p0531b02║編修（臣）程嘉謨覆勘
B29n0161_p0531b03║
B29n0161_p0531b04║
B29n0161_p0531b05║
B29n0161_p0531b06║
B29n0161_p0531b07║
B29n0161_p0531b08║