B29n0161_p0531b09║欽定四庫全書
B29n0161_p0531b10║　武林梵志卷四
B29n0161_p0531b11║明　吳之鯨　撰
B29n0161_p0531b12║北山分脉（由湖墅至皋亭山）
B29n0161_p0531b13║香積寺在江漲橋北宋太平興國三年柯氏捨宅為寺
B29n0161_p0531b14║舊名興福大中祥符間賜額香積門臨官河帆檣徃
B29n0161_p0531b15║來者日千百計秉燭猶喧一徑蛇行茂林䕃密隱然
B29n0161_p0531b16║城市異數也
B29n0161_p0532a01║妙行寺在夾城巷宋徽宗時有僧思淨者姓喻工畫佛
B29n0161_p0532a02║人稱喻彌陀遂棄家學佛捨宅為寺以接待雲水二
B29n0161_p0532a03║十年間徃來者三百萬眾故俗稱接待寺方臘之亂
B29n0161_p0532a04║思淨語賊乞以一身代一城之命賊為少戢元季燬
B29n0161_p0532a05║宣德二年重建寺南為望佛橋寺內有布袋和尚像
B29n0161_p0532a06║親筆題贊書法遒古張九成喻彌陀塔銘錢塘喻
B29n0161_p0532a07║氏子生不茹葷少好畫學吳道子臻其能後專畫阿
B29n0161_p0532a08║彌陀佛無為子楊次公喜之呼為喻彌陀世因以稱
B29n0161_p0532a09║焉年三十五歲棄家學佛名思淨初禮開化定公為
B29n0161_p0532a10║師次依靈芝照公祝髮二公皆有戒行而師所志甚
B29n0161_p0532a11║遠不自以為足也即北城之外僦舍飯僧期以百萬
B29n0161_p0532a12║日持鉢乞食不避寒暑心念精一人天歸焉不為經
B29n0161_p0532a13║藏為毗盧大閣百鏡四垂互相攝入莊嚴雄飾儼若
B29n0161_p0532a14║天宮庖湢井廁莫不備具郡移妙行院額以旌其勤
B29n0161_p0532a15║屬方臘陳通之亂煨燼之餘妙行巋然獨存蓋雖賊
B29n0161_p0532a16║不敢犯也至金人入㓂始焚之臘之來也師徑造賊
B29n0161_p0532b01║壘願以一身代一城之命誠心感動賊悚然為之少
B29n0161_p0532b02║戢每賊退師輙収聚遺骸大作佛事香花熏沐冢而
B29n0161_p0532b03║藏之其志堅確表裏如一積久純熟不見間斷至於
B29n0161_p0532b04║隨機響答自然殊勝有部使者問師能畫彌陀何不
B29n0161_p0532b05║叅問師即答曰平生只解畫彌陀不解叅禪可奈何
B29n0161_p0532b06║幸有五湖風月在太平何用動干戈師為兒時游西
B29n0161_p0532b07║湖多寶山輙作念曰異時當鐫此為佛其後遂為彌
B29n0161_p0532b08║勒之像欲及百尺使水陸徃來得以瞻仰門下侍郎
B29n0161_p0532b09║薛公問彌勒見在天宮為諸天說法公於此鐫頑石
B29n0161_p0532b10║將奚以為師曰咄哉頑石頭全憑巧匠修只今彌勒
B29n0161_p0532b11║佛莫待下生求其他發揚應接徃徃如是嘗以般若
B29n0161_p0532b12║心經句為一頌其所自得蓋不可以常法論也紹興
B29n0161_p0532b13║七年十一月二十四日趺坐而逝年七十其徒塟於
B29n0161_p0532b14║院之法堂之右前此僧有夢窣堵坡墜於地者有夢白
B29n0161_p0532b15║龍升天者有夢眾神禮辭者噫此豈常人也哉度弟
B29n0161_p0532b16║子二百八十一人師常以院宇未復為念既而弟子
B29n0161_p0533a01║行超以判府丞相呂公之命甲乙相繼主院事行蹈
B29n0161_p0533a02║建大藏水陸堂行速建僧堂二十間行全建法堂方
B29n0161_p0533a03║文巍峩蔽虧觀者動心其盛矣哉余錢塘人也知師
B29n0161_p0533a04║為詳竊嘗悲學佛者比比而務實者何其寡也學律
B29n0161_p0533a05║者以變古為長學教者以好勝為務學禪者以破戒
B29n0161_p0533a06║為通其失佛意甚矣而師惟實是務不事虛飾搏空
B29n0161_p0533a07║手齋三百萬僧架空地為大剎宇鑿空山為佛誓以
B29n0161_p0533a08║有成不自有其善不自矜其能故人無不信者茲可
B29n0161_p0533a09║尚也已行全來請銘銘曰　大道不明誰辨西東卑者
B29n0161_p0533a10║眩俗高者譚空課其實效繫影捕風偉哉法師唯實
B29n0161_p0533a11║是務飯無量僧建大剎宇捐軀贖命指石為佛厥志
B29n0161_p0533a12║未已厥身已沒誓千百生終底其成粵有法子克肖
B29n0161_p0533a13║其父殿堂樓閣庖湢廊廡後先出沒為一佛土咨爾
B29n0161_p0533a14║子孫勿墜其緒張浚贊喻彌陀掩遺骸詩　刀兵劫
B29n0161_p0533a15║海苦漫漫原野遺骸葬若干盡大地人須薦取眼睛
B29n0161_p0533a16║突出髑髏寒趙鼎贊喻彌陀詩　骸骨鱗鱗曠野昏
B29n0161_p0533b01║天陰雨濕向誰論縱然有樂踰南面爭似無為實相
B29n0161_p0533b02║門清了贊喻彌陀詩　城市鄉村隨處走落花流水
B29n0161_p0533b03║幾番春揚眉一笑憑誰薦四百萬僧齋主人蘇試
B29n0161_p0533b04║水杓頌喻彌陀用以化緣其徒寶之杓柄長多少西
B29n0161_p0533b05║湖水淺深本來無一物非古亦非今張商英贊喻
B29n0161_p0533b06║彌陀畫丈六佛詩　丈六金身毫端三昧精妙入神充
B29n0161_p0533b07║滿法界善知眾藝得大自在游戲神通一切無礙恒
B29n0161_p0533b08║河沙劫金剛不壞萬象森羅影現中一顆圓光非內
B29n0161_p0533b09║外史浩喻彌陀偈　攪𮋒十里西湖水化作四方八
B29n0161_p0533b10║德池淨洗眾生煩惱垢人人見自性阿彌
B29n0161_p0533b11║法雲寺在武林門北七里許歸錦橋西餘杭塘之南草
B29n0161_p0533b12║營巷五代晉天福五年吳越王建請餘杭安樂寺治
B29n0161_p0533b13║禪師開山賜額法因寺宋英宗治平二年圓通秀禪
B29n0161_p0533b14║師重建改賜今額寺內有宋駙馬都尉武勝軍節度
B29n0161_p0533b15║觀察留後張敦禮捨鐘萬斛蘇東坡作銘內殿崇班
B29n0161_p0533b16║馬惟寬捨拜石東坡作記元至正兵燬洪武九年善
B29n0161_p0534a01║人沈勝請雙林寺鐵菴愚蒙極禪師重建正統間燬
B29n0161_p0534a02║寺僧文珩圭璋白和尚重新殿宇嘉靖間倭夷入宼
B29n0161_p0534a03║兵燬萬厯二十二年僧明慶智昂重建寺右有愚蒙
B29n0161_p0534a04║極塔蘇軾法雲寺鐘銘并敘元豐七年十月有詔
B29n0161_p0534a05║大長老圓通禪師法秀住法雲寺寺成而未有鐘大
B29n0161_p0534a06║檀越駙馬都尉武勝軍節度觀察留後張敦禮與冀
B29n0161_p0534a07║國大長公主唱之從而和者若干人元祐元年四月
B29n0161_p0534a08║鐘成萬斛東坡居士蘇軾為之銘曰　有鐘誰為撞有
B29n0161_p0534a09║撞誰撞之三合而後鳴聞所聞為五闕一不可得汝
B29n0161_p0534a10║則安能聞汝聞竟安在耳視目所聽當知所聞者鳴
B29n0161_p0534a11║寂寂時鳴大圜空中師獨處高廣座臥士無所著人
B29n0161_p0534a12║引非引人二俱無所說而說無說法說法雖無盡問
B29n0161_p0534a13║則應曰三汝應如是聞不應如是聽蘇軾法雲寺
B29n0161_p0534a14║禮拜石記夫供養之具最為佛事先其法不一他山
B29n0161_p0534a15║之石平不容垢橫展如席願為一止具之用晨夕禮
B29n0161_p0534a16║佛以此皈依當敬禮無所觀時運心廣傳無所不在
B29n0161_p0534b01║天上人間以至地下悉觸智光聞我佛修道時芻泥
B29n0161_p0534b02║巢頂霑佛氣分後皆受報則禮佛也其心實重有德
B29n0161_p0534b03║至是禮也願一拜一起無過父母乘此願力不墮三
B29n0161_p0534b04║塗佛力不可盡石不可盡願力不可盡三者既不可
B29n0161_p0534b05║盡二親獲福生生世世亦不可盡今對佛宣白惟佛
B29n0161_p0534b06║實臨之元祐八年七月中旬內殿崇班馬惟寬捨
B29n0161_p0534b07║定光寺初名福慶菴創自大梁貞明二年丙子杭州都
B29n0161_p0534b08║督府錢塘縣節度討擊副使方銖同眾共造石幢一
B29n0161_p0534b09║具鐫大佛頂尊勝陀羅尼咒於上其文略曰布金設
B29n0161_p0534b10║象寶剎交輝土淨曇生宛如佛國現存後唐天成二
B29n0161_p0534b11║年大為增創復昌於晉天福四年蓋吳越王因長耳
B29n0161_p0534b12║和尚來居於此顯定光古佛化身遂改為定光禪寺
B29n0161_p0534b13║在武林門外清湖中閘上關門巷內洪武五年天台
B29n0161_p0534b14║僧惠珙重建至正統景泰間僧佛海昌昇等復建翰
B29n0161_p0534b15║林侍講蔣廷暉書其額萬厯間水旱相仍竟為荒墟
B29n0161_p0534b16║三十三年乙巳七月間黃汝亨倡緣重新之前後大
B29n0161_p0535a01║殿鐘樓兩廡禪堂方丈鑄鐘設像汝亨有碑記殿前
B29n0161_p0535a02║存古羅漢松栢各二株古井名夢泉石欄存偈天王
B29n0161_p0535a03║後殿并東廢塔院古栢七株大槐樹一株冬青樹一
B29n0161_p0535a04║株皆七百餘年物黃汝亨重建定光寺募緣疏定
B29n0161_p0535a05║光寺去予家百武而近自梁唐歷晉宋代興稱吾里
B29n0161_p0535a06║最勝覺地昔予垂髫讀書其中殿宇敞朗古松修竹
B29n0161_p0535a07║掩映僧舍佛降生日士女香供禮拜紛集如雨今予
B29n0161_p0535a08║折腰官下回憶讀書時僅三十年而雄殿惟餘荒臺
B29n0161_p0535a09║叢林踐為豐草殘僧數眾敗屋幾椽古佛道場倐焉
B29n0161_p0535a10║寂寞稱佛子者不無黍離之歎追惟我等均此覆載
B29n0161_p0535a11║而或高樓廣廈擬於仙居或風雨飄搖草棲露宿是
B29n0161_p0535a12║誰所種而受報爾殊俗人不思其故遇可修為尚生
B29n0161_p0535a13║慳吝可悲已夫長耳和尚為定光古佛化身天成間
B29n0161_p0535a14║自天台來卓錫錢塘後居南山法相寺常募人作福
B29n0161_p0535a15║或問和尚作福有何形段答曰能遮百醜由此言之
B29n0161_p0535a16║醜於何作貪慳即是福於何生能遮即是減醜增美
B29n0161_p0535b01║造自一念耳即以長耳和尚片言作定光導師可也
B29n0161_p0535b02║我等賢愚貴賤信受斯語頂踵可捐何況錢幣是古
B29n0161_p0535b03║佛寺不日成之于是寺僧方理捨念投體稽首行乞
B29n0161_p0535b04║屬予重宣而作偈言稽首古定光普同十方眾是佛
B29n0161_p0535b05║無古今還現於本人是福無形段遮醜即名福醜亦
B29n0161_p0535b06║不自形慳貪即為醜願以無量光照破慳貪種一切
B29n0161_p0535b07║諸佛相喜捨心所成如以長耳相莊嚴定光佛古佛
B29n0161_p0535b08║所現處梁晉宋無二我願十方眾自信等信佛頂踵
B29n0161_p0535b09║而可捐何况金銀粟寶山空手回百醜於何滅奉持
B29n0161_p0535b10║斯語者親見古定光
B29n0161_p0535b11║永慈寺亦名萬壽庵在烏盆橋路口僧宗宴慶秀募開
B29n0161_p0535b12║義井建茶亭佛宇以濟徃來寒暑不輟杭嚴道費公
B29n0161_p0535b13║堯年題額晏秀徃京師以慈忍堅苦聞於上召對賜
B29n0161_p0535b14║滲金毘盧遮那十佛寶蓮座金像一尊並千佛旛紫
B29n0161_p0535b15║衣袈裟五佛冠勅賜護國永慈寺額以歸建大殿供
B29n0161_p0535b16║滲金佛八角亭供大士像並天王殿山門禪室慶秀
B29n0161_p0536a01║復拓基為永遠之計云
B29n0161_p0536a02║化度寺在江漲橋梁天監間朱异捨宅為寺名眾安隋
B29n0161_p0536a03║改眾善唐改重雲再改承雲宋治平二年改今名旁
B29n0161_p0536a04║有崇善王廟元至元間燬至正間僧若金復建
B29n0161_p0536a05║寶覺豐樂寺名豐樂院在西馬埲內宋乾德六年僧雪
B29n0161_p0536a06║巖建治平間改為寶覺豐樂禪寺嘉靖間兵燬萬厯
B29n0161_p0536a07║三十年僧寂學重建前有金沙橋左右有八角琉璃
B29n0161_p0536a08║井後有銀沙橋阿婆蕩小土山茂竹
B29n0161_p0536a09║顯教寺在武林門外東去里許宋顯仁太皇后韋氏紹
B29n0161_p0536a10║興十二年自北歸至是卒未二十二年十月於杭州
B29n0161_p0536a11║臯亭山建新寺成額曰崇先顯孝寺明年復於北關
B29n0161_p0536a12║門外清湖閘東傍大河建菴曰華嚴以為別院乾道
B29n0161_p0536a13║五年仍奉敕改今額後徙在城金剛嶺嘉熙間燬寶
B29n0161_p0536a14║祐年間徙今所元末燬洪武初重建未幾又燬至弘
B29n0161_p0536a15║治己酉僧智福復建萬厯庚子又燬後十年僧廣詢
B29n0161_p0536a16║慨然有興復之志儀部黃汝亨為倡募誅茅拓地經
B29n0161_p0536b01║營木石不輟寒暑者三載至壬子落成寺幽僻深邃
B29n0161_p0536b02║若谷南北湖山隱映林樾清流四面小橋古路宛有
B29n0161_p0536b03║東林虎溪之勝於北郊諸蘭若中獨稱幽絕殿之外
B29n0161_p0536b04║去百餘步黃汝亨建亭書華嚴經又以妙嚴二字題
B29n0161_p0536b05║其居宋應昌題深省二字贈之後有池一泓澄注上
B29n0161_p0536b06║有修竹古藤鬱翠如畫汝亨構三楹其下題曰得聽
B29n0161_p0536b07║居詢樸真嚴於戒律善講所至法席充牣尤於妙法
B29n0161_p0536b08║華經得三昧四方學人咸稱明法華云所註有觀所
B29n0161_p0536b09║緣緣諭釋義九喻詩諸游覽詩並偈頌若干首並行
B29n0161_p0536b10║於世黃汝亨建殿募疏武林門外清湖閘中舊是
B29n0161_p0536b11║華嚴之菴今名顯教之寺閣橫山色何殊龍井之雲
B29n0161_p0536b12║徑列松陰不減虎溪之渡自宋紹興而遞遠迨我洪
B29n0161_p0536b13║武而重新諸佛之所照臨妙華於焉錯落萬厯庚子
B29n0161_p0536b14║再罹劫灰十載星霜竟湮蘭若諸天佛像淋漓風雨
B29n0161_p0536b15║之場四壁僧伽殘破荊榛之地寺之不存教於何顯
B29n0161_p0536b16║嗟古路之入幽谷豈當世而無善根茲幸詢禪師卓
B29n0161_p0537a01║錫此間義闡華嚴之藏揮麈其上音傳寶樹之枝開
B29n0161_p0537a02║晦以明居今作古發鼎新之至願為眾信所皈依弘
B29n0161_p0537a03║道則覆十方布金僅需五百敢告聿來檀施成茲最
B29n0161_p0537a04║勝覺場一人一合萃眾寶於香林出力出財絫微塵
B29n0161_p0537a05║而山嶽俾夫大方廣佛從一切願海而交通蓮座香
B29n0161_p0537a06║臺與億貝心珠而並耀見在勤修之德分明作福之
B29n0161_p0537a07║形各破慳心咸歸淨業謹疏劉曰寧送詢禪師歸
B29n0161_p0537a08║武林顯教寺詩　去去東林社還從天目遊佛燈螢火
B29n0161_p0537a09║夜別語樹間秋野葛諸方論飄蓬半世愁中原誰法
B29n0161_p0537a10║眼駒識本南州虞淳熙贈詢禪師詩　梵林綠雪駐
B29n0161_p0537a11║雙輪似有神光隔玉塵門拂桐花迎白鳳塢飛桃葉
B29n0161_p0537a12║駕青鱗少陵競採千金實望帝遙思萬樹春更莫經
B29n0161_p0537a13║臺搖麈落橫山明月正留賔曹學佺宿顯教寺詩　橋
B29n0161_p0537a14║頭山渺渺柵口水漸漸月沒來時盡霜濃坐後添教
B29n0161_p0537a15║原分顯密徑自入華嚴今日遊仍處能於勝地兼
B29n0161_p0537a16║釋廣詢得聽居歌詢也平生怒浮俗拄錫如鑱鬼神
B29n0161_p0537b01║哭曾把淒清風雨竹種成个个臨池玉黃郎自是靈
B29n0161_p0537b02║山囑為護空門就林宿月明半在山之麓醉歌竹枝
B29n0161_p0537b03║露如沐歌罷支頤仍瞪目責予不縛林邊屋詢也日
B29n0161_p0537b04║中食不足那有餘藏趂餘欲黃郎知我同骨肉為結
B29n0161_p0537b05║幽居對深綠涼風不使羲皇獨天花粉散琳琅馥靜
B29n0161_p0537b06║聽心與虛空觸虛空發聲晤高躅
B29n0161_p0537b07║福壽寺在西馬塍望佛橋西南俗呼為東隱齊梁朝有
B29n0161_p0537b08║神僧寶掌禪師飛錫過汴游浙見林深地僻景勝形
B29n0161_p0537b09║奇即插竹為精藍之始唐貞觀七年少卿夏公恢宏
B29n0161_p0537b10║梵宇題曰東林五季末殿宇寥落宋嘉定間復為鼎
B29n0161_p0537b11║新元復燬皇明鎮江南峰義禪師杖鉢游此重建成
B29n0161_p0537b12║祖文皇帝有贊其略曰緇門總卒樂以優優至成化
B29n0161_p0537b13║丁酉歲姑蘇半塘寺僧大章捨資建天王殿嘉靖乙
B29n0161_p0537b14║酉山西老衲鼎建西方寶殿陳秋閣新秋宿東林
B29n0161_p0537b15║詩　閒來棲野寺涼思快高情露冷絺綃薄天秋枕簟
B29n0161_p0537b16║清蒲揮逾玉麈蓮飲勝金莖翠竹搖詩榻孤眠憶友
B29n0161_p0538a01║生陳寄南過東林詩　生平躭寂樂曳杖入東林寺
B29n0161_p0538a02║外青山繞階前黃葉深浮雲知世態澄水見禪心坐
B29n0161_p0538a03║覺塵紛遠唯聞鐘梵音
B29n0161_p0538a04║大覺禪院去武林門北可十里在北關德生巷唐憲宗
B29n0161_p0538a05║元和二年弘辨法師建額曰大覺禪寺檀越蔣安王
B29n0161_p0538a06║諒捨地計一十六畆五代周顯德間燬元武宗至大
B29n0161_p0538a07║三年詔舉烏石山僧世愚重建正殿天王殿法堂等
B29n0161_p0538a08║後柳塘和尚拓以禪窟方丈僧寮修觀演義養老涅
B29n0161_p0538a09║槃諸堂春秋開講冬夏坐禪四方宗之靡不風嚮元
B29n0161_p0538a10║季燬於兵燹洪武十一年用環璩法師欲崇奉大圓
B29n0161_p0538a11║鏡光普門像復作大閣雄麗壯峙工與像稱都人作
B29n0161_p0538a12║禮因敬生悟俗稱大覺院亦名觀音院成化間僧無
B29n0161_p0538a13║心道鑑重葺嘉靖間島夷入㓂廢僧德明尋又恢復
B29n0161_p0538a14║迄萬厯三十三年歲癸夘僧圓神重建戶部主事晉
B29n0161_p0538a15║江蔣光彥助緣落成撰文樹碑寺舊有東坡鼎趙松
B29n0161_p0538a16║雪手書十可山房叅寥子手書覺路元僧柳塘手種
B29n0161_p0538b01║長松百八株並廢於嘉靖間惟大佛三尊諸天等像
B29n0161_p0538b02║皆呂侃屠玉瓚名蹟及大圓鏡光觀音鏤像雖屢經
B29n0161_p0538b03║劫燒而巋然獨存唐憲宗御製贊朕聞天之為大
B29n0161_p0538b04║也上下之容可紀地之為大也縱廣之數可推則知
B29n0161_p0538b05║無去無來不生不滅拯沈淪於沙劫救焚灼於塵區
B29n0161_p0538b06║毒龍懼其威光強象憚其神力其大則包於宇宙其
B29n0161_p0538b07║小則隱於毫芒七十二圜先有陶鈞之內萬八千載
B29n0161_p0538b08║即為俄頃之間漢日載其通輝周星彰其降誕鷲頭
B29n0161_p0538b09║峰下演金口之微言雞足山前舒玉毫之瑞相干戈
B29n0161_p0538b10║不用梵志摧鋒甲冑無施波旬潰弤闢圓明之淨域
B29n0161_p0538b11║啟方便之禪門慧晷耀於昏衢慈雲清於杇室無得
B29n0161_p0538b12║而稱其惟大覺乎中峰大圓鏡像贊　心鏡光明皎
B29n0161_p0538b13║如月聖人智體無生滅一念纔興即現前古今凡聖
B29n0161_p0538b14║相融攝唐宣宗皇帝問弘辨法師機緣帝曰禪宗
B29n0161_p0538b15║何有南北之名對曰五祖弘忍大師在蘄州東山開
B29n0161_p0538b16║法時有二弟子一名慧能受衣法居嶺南為六祖一
B29n0161_p0539a01║名神秀在北揚州其所得法雖一而開導發悟有頓
B29n0161_p0539a02║漸之異故曰南頓北漸非禪宗本有南北之號也帝
B29n0161_p0539a03║曰云何名戒對曰防非止惡謂之戒帝曰云何為定
B29n0161_p0539a04║對曰六根涉境心不隨緣名定帝曰云何為慧對曰
B29n0161_p0539a05║心境俱空照覽無惑名慧帝曰何為方便對曰隱實
B29n0161_p0539a06║覆相權巧之門也被接中下曲施誘迪謂之方便設
B29n0161_p0539a07║為上根言捨方便但說無上道者斯亦方便之譚乃
B29n0161_p0539a08║至祖師玄言㤀功絕語亦無出方便之迹帝曰何為
B29n0161_p0539a09║佛心對曰人有智慧覺照為佛心心者佛之別名無
B29n0161_p0539a10║形狀非青黃赤白男女等相在天非天在人非人而
B29n0161_p0539a11║現天現人能男能女非始非終無生無滅故號靈覺
B29n0161_p0539a12║之性如陛下日應萬幾即陛下佛心假使千佛共傳
B29n0161_p0539a13║不會別有所得也帝曰祖佛既契會心印金剛經云
B29n0161_p0539a14║無所得法如何對曰佛之一化實無一法與人但示
B29n0161_p0539a15║眾人各各自性同一法藏帝曰何為頓見何為漸修
B29n0161_p0539a16║對曰頓見自性與佛同儔然有無始染習故假漸修
B29n0161_p0539b01║對治令順性起用如人喫飯不一口便飽是日辨師
B29n0161_p0539b02║對七刻賜紫方袍號圓智禪師仍勅修天下祖塔各
B29n0161_p0539b03║令守護錢德弘懷大覺上人詩　借得僧房一榻眠凍
B29n0161_p0539b04║雲晴日照寒氊已知有像俱成幻悟得無生始是禪
B29n0161_p0539b05║碧眼比丘能佞佛白頭居士且譚玄懷人只隔西湖
B29n0161_p0539b06║水沙上鳬鷖自洒然李日華題覺海上人宴坐處詩
B29n0161_p0539b07║　一漚復一漚起滅何時休風靜孤月現空寒萬國秋
B29n0161_p0539b08║鄒迪光十可山房題壁縱橫不如李子宛轉頗似
B29n0161_p0539b09║模稜今日一椽為蓋他年五嶽擔簦
B29n0161_p0539b10║智果院在武林門外東𮤚六里舊為宋東山萬壽寺寺
B29n0161_p0539b11║敞可容數百僧四面環水蓮花盛時香聞里許有亭
B29n0161_p0539b12║臨其上曰白蓮亭外有涵虛鏡水二閣中有白蓮橋
B29n0161_p0539b13║米芾題且喫茶匾元末兵燬其地盡入民居洪武三
B29n0161_p0539b14║年智果僧文𤤐於舊基得觀音像一座三焚而不燬
B29n0161_p0539b15║者未辨為幾百年所遺因建殿為供匾曰智果下院
B29n0161_p0539b16║俗為觀音菴萬厯七年僧明繡拓基以廣其制創大
B29n0161_p0540a01║法堂萬[厂@(林/心)]戌申僧海成照心復捐資闢地濬池種蓮
B29n0161_p0540a02║作亭以追舊蹟路建大山門曰萬壽遺踪王穉登
B29n0161_p0540a03║過訪詩　禮佛歸來道路賒海雲猶自濕袈裟鰲身駕海
B29n0161_p0540a04║千尋雪蜃氣成樓五色霞月滿吳門聊駐錫秋深作
B29n0161_p0540a05║伴好還家門人若問南游事魯見支那小白華
B29n0161_p0540a06║永寧菴去武林門十里芳林鄉沙河關萬厯間雪浪法
B29n0161_p0540a07║師建接待十方雲水檀越陸雲捨地中貴劉成為護
B29n0161_p0540a08║法里人沈文助建翰林吳應賔題曰慧海津梁
B29n0161_p0540a09║西方菴在艮山門外五里餘雲棲寺僧廣明卓錫於此
B29n0161_p0540a10║飯僧十萬復捨己地以擴充之本師手書其額晝夜
B29n0161_p0540a11║持佛號不輟口四方衲子藉為依焉
B29n0161_p0540a12║廣教寺在北新橋東晉天福六年有肇法師始創吳越
B29n0161_p0540a13║王建舊名傾心宋大中祥符間改今額慶元六年密
B29n0161_p0540a14║印法師重修有雨花堂說法臺元季燬洪武四年僧
B29n0161_p0540a15║智海重建基址寬敞前後印堂田八十餘畆寺徑松
B29n0161_p0540a16║林六十四丈後有土山三層上苦條樹大可五十圍
B29n0161_p0540b01║出武林門先見此樹景泰間僧覺徵潛心文墨博通
B29n0161_p0540b02║經史註纂百忍箴行於世其板今存府庫以鉢資築
B29n0161_p0540b03║江漲橋華光橋塘棲跨塘橋朱鏞書碑嘉靖年被倭
B29n0161_p0540b04║患日漸侵廢萬厯間查理廢寺產額保里舉僧正祈
B29n0161_p0540b05║承業惟跬地破椽而已祈贖置基地二畆建佛殿三
B29n0161_p0540b06║楹萬厯丁未孫通曙重建千葉寶蓮大佛周圍小佛
B29n0161_p0540b07║千尊僅延香火云陳璇徵法師像讚貌古而神清
B29n0161_p0540b08║膽雄而志宏其存己也活活落落其行事也烈烈轟
B29n0161_p0540b09║轟其學博也則因百忍箴而見其功顯也則造五道
B29n0161_p0540b10║橋而稱律法條章講論而明聖賢義理遵守而行在
B29n0161_p0540b11║當仁而不讓但有為而必成禪講叢林之寺院倚之
B29n0161_p0540b12║而紀綱益振衡台宗門之教法得之而箕裘克承是
B29n0161_p0540b13║不忝從佛國出古庭而受經抑不愧為大報恩重開
B29n0161_p0540b14║山一代唯菴之上足續傳世之真燈也陳璇詩　三
B29n0161_p0540b15║生石上長青苔春日誰登般若臺痛殺湯休從此逝
B29n0161_p0540b16║不知惠遠幾時來風清浙水空杯渡雲斂英山寶地
B29n0161_p0541a01║開綠竹青松猶滿眼可憐消息斷蓬萊毘陵胡濙
B29n0161_p0541a02║源詩　歲暮因過水際村維舟重過舊游門點頭頑石
B29n0161_p0541a03║依然在說法高僧已不存夜榻自來明月影春庭空
B29n0161_p0541a04║見綠苔痕我來多少傷懷事留像挑燈與重論苕
B29n0161_p0541a05║溪徐祚詩　雨花樓閣化烟霞甘露泉頭即是家簷蔔
B29n0161_p0541a06║結成霜後果枇杷開到雪中華也知寂滅纔為樂始
B29n0161_p0541a07║信浮生自有涯寫得舊時行道影不教塵土涴袈裟
B29n0161_p0541a08║昭化寺去城北七里潮王橋東南唐長慶三年建舊名
B29n0161_p0541a09║龍龕吳越王復建於後周顯德二年宋大中祥符間
B29n0161_p0541a10║改賜今額舊在芳林鄉河北中界紹興二十三年官
B29n0161_p0541a11║以其地建倉屋遷寺於茲地傍有潮王廟元至正十
B29n0161_p0541a12║九年兵燬洪武四年重建二十四年立為叢林永樂
B29n0161_p0541a13║九年復燬十年重建松江府推官段天祐撰碑記成
B29n0161_p0541a14║化十二年少保于公給事張晟捐資重建隆慶二年
B29n0161_p0541a15║張中復張一陽重修金臺王玘書昭化二字萬厯二
B29n0161_p0541a16║十八年本寺僧圓會重修殿後存唐朝松栢三株
B29n0161_p0541b01║鎦英詩　風軒話久覺清涼白藕花開近石塘老去詩
B29n0161_p0541b02║名慚沈宋古來佛法重齊梁坐臨流水心方淨吟愛
B29n0161_p0541b03║青山夢不㤀休得沈酣便歸去欲將小品問支郎
B29n0161_p0541b04║沈宣詩　六月野風村路涼小橋行過又陂塘人懷淇
B29n0161_p0541b05║澳居栽竹僧污袈裟燕渡梁共說五湖閒更好豈知
B29n0161_p0541b06║一醉慮俱忘俞君寫得坡仙句只恐當筵笑郭郎
B29n0161_p0541b07║倪宗正詩　萬竹青青隔石橋薜蘿恍若護芭蕉眼前
B29n0161_p0541b08║春色俱消歇定裏禪心忘寂寥雲意依微生畫壁月
B29n0161_p0541b09║光溶漾破烟霄一聯清影今分我幾度風霜不受凋
B29n0161_p0541b10║蕭鳴鳳詩　萬縷千條湖上堤蘇公去後歇芳菲獨
B29n0161_p0541b11║餘寶地春陰在抱膝相看一鳥啼
B29n0161_p0541b12║崇興寺去城北一十五里芳林鄉北新關後元至元間
B29n0161_p0541b13║普慧和尚建至正末兵燬洪武初僧照心禪師重建
B29n0161_p0541b14║二十四年立為叢林正統四年本境居士盛本忠施
B29n0161_p0541b15║財修建大雄寶殿大藏經閣普慧法堂鐘鼓樓並假
B29n0161_p0541b16║山一座在寺殿後灰燼於隆慶五年七月十八日本
B29n0161_p0542a01║年十二月二十六日佛廣建立小屋三間供奉萬歲
B29n0161_p0542a02║龍牌萬厯十三年六月十三日真宣重建佛殿山門
B29n0161_p0542a03║栽種千頭奇栢一株壬子黃汝亨倡緣真宣海雲復
B29n0161_p0542a04║建大雄寶殿天王殿並普慧法堂
B29n0161_p0542a05║崇先顯孝華嚴教寺在臯亭山之陽宋紹興十九年建
B29n0161_p0542a06║二十八年賜崇先顯孝禪寺額寧宗改禪為教御書
B29n0161_p0542a07║臯亭山三字及崇先顯孝華嚴教寺八字以賜元末
B29n0161_p0542a08║燬洪武十二年重建二十四年歸併崇興寺有無盡
B29n0161_p0542a09║堂萬工池東翰堂桃花塢即韋后墳攢所毘盧閣龍
B29n0161_p0542a10║游洞雲錦亭圓音堂
B29n0161_p0542a11║普潤寺在武林門外西下扇一啚宋淳熙元年成太師
B29n0161_p0542a12║捨地為寺賜今額元末燬於兵萬厯戊申圓泉禪師
B29n0161_p0542a13║募化重新詳虞淳熙記中按錢塘志故有普潤寺
B29n0161_p0542a14║去會城之西不二里許前臨桃花港後接東隱寺開
B29n0161_p0542a15║山於宋淳熙間國太師成公捨地為寺延師居焉寺
B29n0161_p0542a16║名普潤者時方盛行天台之教除淨慈昭慶稟禪師
B29n0161_p0542b01║之外若天竺三山及普福而下若院若庵咸遵其化
B29n0161_p0542b02║普潤葢以性具之教命名也或者曰論不云乎名無
B29n0161_p0542b03║得物之功功無當名之實普潤之名為之奈何曰夫
B29n0161_p0542b04║天台智者大師以靈山親承大蘇妙悟獨點法華一
B29n0161_p0542b05║經為諸經王開本跡之雙妙會權實之一致色香中
B29n0161_p0542b06║道世間相尚後賢一踵其芳猷烏得以附通之名圓
B29n0161_p0542b07║頓之名哉曰如居士所指名必得實敢不仰信於心
B29n0161_p0542b08║然實必符名抑何者為普而為潤耶曰若未聞法華
B29n0161_p0542b09║一雲一雨三草之無私澤乎葢喻眾心地為煩惱所
B29n0161_p0542b10║亢道芽之莫生也故如來以大法音倡戒善滋三塗
B29n0161_p0542b11║而濟之於人天倡諦緣滋二乘而濟之於菩薩以圓
B29n0161_p0542b12║滿菩提滋菩薩而濟之於如來究其指歸如經云如
B29n0161_p0542b13║來說法一相一味皆悉到於一切智地當知下而眾
B29n0161_p0542b14║生上至菩薩無所不該者非普也歟始自貪嗔癡以
B29n0161_p0542b15║至塵沙住地莫不受滋者又非潤之謂歟或者唯唯
B29n0161_p0542b16║又曰不慧嘗原是寺自宋以還其間興廢固不可考
B29n0161_p0543a01║然成公之後寥寥若無一僧之可稱述孑然至今杲
B29n0161_p0543a02║公乃能遠舉先蹟寧抑有說乎曰古今人物之著否
B29n0161_p0543a03║有幸不幸何獨一寺然也若知寺名普潤在於利澤
B29n0161_p0543a04║僧名圓杲在於朗照觀如來名大雲亦名麗日者又
B29n0161_p0543a05║寺之待僧豈無宿因哉或又言寺微古跡曷以名剎
B29n0161_p0543a06║曰子獨取夫古乎有人於此欲舍今日之今第求古
B29n0161_p0543a07║日之古不知今既不處古云何有念念代謝交臂非
B29n0161_p0543a08║故若將以方伯公諸長者為見在護法耶在即無所
B29n0161_p0543a09║去脫漸去那得復稱見在在耶總藏去於去則寺之
B29n0161_p0543a10║與人稱今可也稱古亦可也或者唯唯遂以為寺記
B29n0161_p0543a11║頌曰會城之西爰有招提成公捨宅普潤是題火宅
B29n0161_p0543a12║燄熄法雲䕃低聖凡雖異為滋且夷宋迨勝國故址
B29n0161_p0543a13║欲迷有僧圓杲以拓以棲方伯吳公給劄護持考其
B29n0161_p0543a14║功德成公肩齊誰能證此請自牟尼
B29n0161_p0543a15║普化庵近香積寺係香積下院僧無為重建
B29n0161_p0543a16║治平寺在城北永和里唐天成間建宋治平改今額元
B29n0161_p0543b01║至正間重建元末燬而復建洪武二十四年併香積
B29n0161_p0543b02║寺
B29n0161_p0543b03║寶嚴寺在肇原鄉義溪村名寶勝院宋乾德六年郡人
B29n0161_p0543b04║錢仁暉捨地建治平中改今額建炎四年金兵犯境
B29n0161_p0543b05║院燬而大士殿獨存金眾駭異奉泥金法幢佛牙舍
B29n0161_p0543b06║利謝罪遁去而院旁十里民得無恙紹興間建元至
B29n0161_p0543b07║正十九年燬洪武初復建二十四年併香積寺
B29n0161_p0543b08║興化菴在城西北謝溪村西宋咸淳間建元末燬洪武
B29n0161_p0543b09║十九年重建二十四年併香積寺
B29n0161_p0543b10║真如寺在江漲橋東宋韓蘄王捨宅為寺構重閣安奉
B29n0161_p0543b11║金書大品般若經智度論於其上元至正二年燬洪
B29n0161_p0543b12║武十五年重建
B29n0161_p0543b13║覺圓寺在武林門外五里皇慶元年僧慈濟建元末燬
B29n0161_p0543b14║洪武十年重建今併昭化寺
B29n0161_p0543b15║鐵佛普明寺去西湖可四里許在西馬塍宋紹熙元年
B29n0161_p0543b16║建菴曰普明冶鐵為佛嘉定十三年請額得古廢寺
B29n0161_p0544a01║普明之額偶與菴同遂移賜之改菴為院元末張士
B29n0161_p0544a02║誠據為敵壘毀佛為軍器院廢正統四年僧宗浩重
B29n0161_p0544a03║建天順二年請賜舊額甬東徐恕記俗猶稱鐵佛寺
B29n0161_p0544a04║萬厯辛巳火祠部黃汝亨勸募僧朗重修
B29n0161_p0544a05║永慶寺舊名清心在西馬塍清泰二年吳越王建名湧
B29n0161_p0544a06║泉院宋治平二年改額泉從石罅流出折入黃山橋
B29n0161_p0544a07║泉味極清美高宗愛之常取以瀹茗
B29n0161_p0544a08║永興寺在靈竺山後唐貞觀建今重修武林黃汝亨
B29n0161_p0544a09║為寺碑記曰西溪有名剎曰永興寺當靈竺之後山
B29n0161_p0544a10║唐貞觀間悟明尊者開山宋鐵牛印禪師重建濟顛
B29n0161_p0544a11║復壘石為安樂橋不數武而當水嚙處嶔碕欲墮乃
B29n0161_p0544a12║夏漲秋灌勢甚衝决而巋然獨存真聖蹟也村民將
B29n0161_p0544a13║食螺螄已斷其尾顛乞放之池中遂活至今螺無尾
B29n0161_p0544a14║寺中廢嘉靖間復興失其東偏為萬氏祠而祠又屬
B29n0161_p0544a15║趙氏馮祭酒開之倡緣以七十緡贖還於是永興東
B29n0161_p0544a16║境始復僧真麟居禪堂舊址焚修不懈禪房三間在
B29n0161_p0544b01║池左高榆修竹間碧琅綠雪翛然可人池右種梅百
B29n0161_p0544b02║本霏霏晴雪芳馥林表馮公因屬麟上人並佛宇一
B29n0161_p0544b03║新之馮公數徃來此寺嘗歎曰此寺非惟地居幽絕
B29n0161_p0544b04║僧朴真無綺妄非諸山等即十八里梅花春時山家
B29n0161_p0544b05║焙茶香聞十餘里亦清勝冠諸叢林矣因題曰二雪
B29n0161_p0544b06║堂永興有緣不減蘇學士三過矣寺後有方丈名安
B29n0161_p0544b07║樂松軒是不佞所書厨下井名聖泉雲間陸尚書樹
B29n0161_p0544b08║聲有淨界莊嚴題中江莫如忠所書俱名筆足與寺
B29n0161_p0544b09║千載宜記
B29n0161_p0544b10║佛慧寺在履泰一啚晉天福七年普覺明一禪師開山
B29n0161_p0544b11║有碧沙泉今在山門左為法華祖師道場因名法華
B29n0161_p0544b12║山永樂間比丘本源文達禪師重建正德間燬都督
B29n0161_p0544b13║萬鹿園為外護圓杲祗園法師闡揚宗教皈依雲集
B29n0161_p0544b14║請龍藏水鎮梵剎建閣修葺煥然一新月溪圓朗相
B29n0161_p0544b15║繼薰修下院名圓通菴在六寶村別院名白業堂
B29n0161_p0544b16║文徵明詩　法身曾趂木杯浮又駕慈航月下游出世
B29n0161_p0545a01║不求千歲藥汎溪長載一輪秋桂香飄處清禪夢兔
B29n0161_p0545a02║影低時歇棹謳物色由來總虛幻何須重看海中漚
B29n0161_p0545a03║王世貞詩　吾師福慧悟來深萬字從胸眾所欽趺
B29n0161_p0545a04║坐俄成水月觀繙經忽動海潮音塔因聽法名多寶
B29n0161_p0545a05║田為酬恩字布金功德總高何所冀翛然一鉢下叢
B29n0161_p0545a06║林皇甫汸詩　開教逢鳩什談經得馬鳴坐中窺有
B29n0161_p0545a07║相言下了無生法雨和香氣天花落梵聲歸時多寶
B29n0161_p0545a08║就刊石為垂名王問詩　臺殿參差映海霞黃金高
B29n0161_p0545a09║座禮袈裟一燈散作千燈影到處人傳講法華文
B29n0161_p0545a10║彭詩　貝葉西來今幾年何人解悟得真詮老僧說得
B29n0161_p0545a11║天花墜寶塔騰光法鏡圓張鳳翼詩　支公說法處
B29n0161_p0545a12║寶塔夜光懸蘭若千峰雨香臺一縷烟慈航超苦海
B29n0161_p0545a13║蓮火照迷川我欲聞鳴磬來修靜者緣薛應旂詩
B29n0161_p0545a14║　人天無住著究竟有真詮面壁應難悟繙經孰可傳
B29n0161_p0545a15║徧尋何處遇普渡亦須緣憶在吳門別重逢不記年
B29n0161_p0545a16║陸樹聲迎月溪法師升座講四十八願偈　盡十方
B29n0161_p0545b01║世是彌陀願盡眾生心是法界海眾生念念入佛復
B29n0161_p0545b02║念念不屬眾生是彌陀願滿入法界海竟王世貞
B29n0161_p0545b03║白業堂記白業堂者故講師朗公所立也朗公之同
B29n0161_p0545b04║母兄曰祗園俱少而離俗負大智慧三藏經論總持
B29n0161_p0545b05║若槖復相與叅五臺伏牛諸耆宿為秀法師上足尋
B29n0161_p0545b06║駐錫於杭之碧峰山當是時祗園振法席而朗公佐
B29n0161_p0545b07║之塤箎倡和不為異宗方之世親之始殆有間矣祗
B29n0161_p0545b08║園示寂法席愈盛諸襯施雲集朗公不以充衣食供
B29n0161_p0545b09║而買地碧峰之址大約畆三十而微剪棘夷塊中為
B29n0161_p0545b10║堂五楹左右淨翼之後為齋厨浴湢四周高墉曠潔
B29n0161_p0545b11║靚深竹樹匝列陰森蔽虧結夏解夏無非安地時郡
B29n0161_p0545b12║守新都吳君請公室而樂之顏其楣曰白業志淨土
B29n0161_p0545b13║也夫業不過二端淨穢而已諸淨行種種深淺不一
B29n0161_p0545b14║而皆歸之淨諸穢行種種深淺不一而皆歸之穢淨
B29n0161_p0545b15║而至於白所謂純潔無疵淨之至者也然猶得以白
B29n0161_p0545b16║而擬之以業而證之即令不思善不思惡了悟妙明
B29n0161_p0546a01║本性無法可修無佛可作何白可擬何業可證哉朗
B29n0161_p0546a02║公未五十而示病現化其門徒真相如蓮性印奉遺
B29n0161_p0546a03║體瘞於堂之前而塔焉因介王徵士百穀來請記余
B29n0161_p0546a04║舊嘗識公頎皙而長面若滿月每升座說法巍巍金
B29n0161_p0546a05║山海潮之音聽者驚悚密意殷勤惟余是屬余今安
B29n0161_p0546a06║敢辭第朗公之業余不能深窺其趣而為之弟子者
B29n0161_p0546a07║羯磨精進勿替朗公之志以無業為白業可也夫堂
B29n0161_p0546a08║則一幻地而已矣
B29n0161_p0546a09║報先寺在西溪履泰一啚又名明覺院吳越王建歲久
B29n0161_p0546a10║傾隤萬厯間重建殿佛并像有恒如禪師習天台教
B29n0161_p0546a11║三十年不出山誦法華六千部
B29n0161_p0546a12║真覺院在錢塘履泰三啚地名桃源嶺山向盤旋地臨
B29n0161_p0546a13║邃寂古蹟桃源居嘉靖三十八年間僧真龍號伴雲
B29n0161_p0546a14║捐資建孫淨源性良性純海月重修俗稱伴雲菴亦
B29n0161_p0546a15║稱桃源居改名真覺院
B29n0161_p0546a16║豐禾菴在仁和縣二十三都一啚董公莊西梁貞明間
B29n0161_p0546b01║柳明王捨宅為菴保一方風調雨順五穀豐登故名
B29n0161_p0546b02║豐禾菴柳明王即為本菴護法一境土穀遺像巍然
B29n0161_p0546b03║在焉萬厯十五年風雨傾圮本境士民請僧行洹建
B29n0161_p0546b04║造佛殿並華嚴樓金中丞馮司成俱題額
B29n0161_p0546b05║慈嚴寺在安吉三啚雲泉山下晉太平年建
B29n0161_p0546b06║慈泉寺在長壽一啚
B29n0161_p0546b07║廣福寺在長壽二啚
B29n0161_p0546b08║寂福寺在長壽四啚
B29n0161_p0546b09║定安寺在定北二啚
B29n0161_p0546b10║定明寺在定北三啚
B29n0161_p0546b11║金蓮寺在定北一啚
B29n0161_p0546b12║棲真寺在定北四啚
B29n0161_p0546b13║無諍寺在女南一啚元時建
B29n0161_p0546b14║禪智寺在女南四啚宋時建
B29n0161_p0546b15║法性寺在崇化八都下九啚吳越王建
B29n0161_p0546b16║真寂寺在八都下九啚宋寶慶間建萬厯甲寅僧廣印
B29n0161_p0547a01║移建缾窰接眾印字聞谷叅悟堅猛真禪那也
B29n0161_p0547a02║大雲寺在奉口唐貞觀間建
B29n0161_p0547a03║重興寺在靈芝三都宋徽宗建
B29n0161_p0547a04║荀山寺在靈芝三都八啚元至順中建
B29n0161_p0547a05║廣化寺在萬松山相傳寺側有沈約墓聶心湯重興
B29n0161_p0547a06║萬松山廣化禪寺碑云萬松山誌載鳳泉山在宋為
B29n0161_p0547a07║圓通大覺璉禪師駐錫處有錫田碑勅至元間妙明
B29n0161_p0547a08║廣濟普福大師淳紹由正續院來住茲山構大伽藍
B29n0161_p0547a09║聞於朝賜今額勑碑四襲其二剝蝕不可讀其二與
B29n0161_p0547a10║寺記塔銘皆可攷寺所繇來者遠而其所部轄尤夥
B29n0161_p0547a11║不獨一正續也餘杭武康長洲崑山比比咸有獨正
B29n0161_p0547a12║續介在步雖沒民間基址具存去山不二里又有金
B29n0161_p0547a13║龍山淨安院宋白雲覺禪師道場僧廣隨居焉隨雲
B29n0161_p0547a14║棲弟子宗教無不圓暢遠近稱仰里人謝君錫等請
B29n0161_p0547a15║隨住持徒眾叢集以舊居湫隘不可容樵蘇不給宋
B29n0161_p0547a16║司馬馮司成及其師蓮池各助金為倡贖山田若干
B29n0161_p0547b01║畆給帖蠲其役次創法堂禪堂齋堂方丈庖湢稍稍
B29n0161_p0547b02║建置浸假而增益其所未備焉夫以宋元舊剎向之
B29n0161_p0547b03║銷歇沈淪於民間者不知經幾年歲今幸一旦巍煥
B29n0161_p0547b04║聿新臺殿碑幢復還舊觀廢興豈不由人是為記
B29n0161_p0547b05║淨安院在金龍山宋宣和覺禪師始創白雲菴毀嘉定
B29n0161_p0547b06║四年僧智雅建紹定五年請今額又毀萬厯己夘僧
B29n0161_p0547b07║廣隨重建錢塘令美召有碑記
B29n0161_p0547b08║正續寺在常熟鄉宋無準範和尚開山聯溪紹禪師重
B29n0161_p0547b09║興光宗御書額曰萬年正續元黃溍撰聯溪塔銘
B29n0161_p0547b10║寶慧菴在龍鳳山金龍山之陰宋紹興建景定重建賜
B29n0161_p0547b11║額有碑記禮部出給公據又臨安府帖碑
B29n0161_p0547b12║圓覺菴在游漾塢鳳泉山北宋朝賜額有碑記
B29n0161_p0547b13║東明寺在安溪大遮山前建文君為僧至此有遺像
B29n0161_p0547b14║長慶寺在女北唐光化初建
B29n0161_p0547b15║寶林寺在崇化七都四啚吳越王建
B29n0161_p0547b16║東蓮寺在崇化七都五啚宋時建萬厯三十五年重建
B29n0161_p0548a01║聶心湯碑云太璞山之南有蕭剎焉其始剏者南
B29n0161_p0548a02║宋時僧智深也僧本郡人受法於常州華藏元禪師
B29n0161_p0548a03║後歸覲結菴茲山沙門雲集遂拓為寺日與談宗旨
B29n0161_p0548a04║見為獨利上根弗普弗徧非西聖接引意也復建彌
B29n0161_p0548a05║陀殿約諸善信同修淨土效晉遠公東林蓮社故號
B29n0161_p0548a06║東蓮云由宋入國朝晨鐘夕鼓香雲弗絕迨值繇役
B29n0161_p0548a07║繁重緇衣染公府之塵叢林苦吏胥之擾產蕩僧散
B29n0161_p0548a08║猿啼狖嘯風雨之所漂搖僅見落葉荒苔數椽朽屋
B29n0161_p0548a09║而已里中朱廣文等惻然動一笠之想圖恢復計聞
B29n0161_p0548a10║臯亭悟空塔院僧淮者有戒行雅負幹才禮請卓錫
B29n0161_p0548a11║而望殘燼復然可不謂盛舉乎淮懼緣難驟結閉關
B29n0161_p0548a12║以待然而眾樂為助布金施粟不脛而至因命衲子
B29n0161_p0548a13║性弘德等庀材鳩工鼎建佛殿前為山門左齋堂右
B29n0161_p0548a14║禪室厨庫湢浴鱗次一新進惟東蓮絡繹奔赴歷世墜
B29n0161_p0548a15║緒不三稔而還舊觀何其易若承蜩也予思政虎賦
B29n0161_p0548a16║蛇朘脂剜肉即名閥鉅姓箕裘漸見霣零矧琳宮梵
B29n0161_p0548b01║宇聚散摶沙者邪有人焉為之軫念倡義捐資勰謀
B29n0161_p0548b02║起廢則嚮之鞠為茂草者煥然金碧輝煌矣遞廢之
B29n0161_p0548b03║故縱曰劫數詎非人事哉噫產叢具在去珠復還願
B29n0161_p0548b04║後之人有增無損不至翦焉荊棘不亦慈悲宏願功
B29n0161_p0548b05║德無量也乎用紀顛末以昭勸戒
B29n0161_p0548b06║妙智寺在八都上四啚俗呼杜甫廟宋大觀建
B29n0161_p0548b07║智勝寺在下扇三啚寺左有白兔泉味清冽異常內泛
B29n0161_p0548b08║白星觀者相汲不絕黃汝亨贈伴雲詩　衣帶南流
B29n0161_p0548b09║水風波去棹遲雲光沈梵閣山色澹江湄寺有高僧
B29n0161_p0548b10║偈詩慙學士題漫云無可坐空際白雲期吳之鯨
B29n0161_p0548b11║兔泉浮白詩　短篙撥烟汀沙曲驚鳬鷖茂樹跨丹虹
B29n0161_p0548b12║步屧支青藜甘泉出乳竇玉友勤提㩦荳香猶帶露
B29n0161_p0548b13║笋滑初穿泥采真貴㤀歡齊物悟幽棲吾生盡如此
B29n0161_p0548b14║浮湛胡足稽
B29n0161_p0548b15║廣福寺在北隅一啚東晉建
B29n0161_p0548b16║觀音寺在餘杭塘北舊名觀音妙智院宋開寶間張彥
B29n0161_p0549a01║捨宅建
B29n0161_p0549a02║正等寺在調露二啚唐天寶間建
B29n0161_p0549a03║仁壽寺宋建
B29n0161_p0549a04║報福寺俱在調露鄉
B29n0161_p0549a05║佛日寺在臯亭山北為明教嵩禪師道場近桐叩寺前
B29n0161_p0549a06║有渥洼池徑下有大松二株皆唐宋舊物寺廢土人
B29n0161_p0549a07║斫伐時見幞頭紅袍者惶怖走避至今存萬厯間重
B29n0161_p0549a08║建亦名佛日塢溪流屈曲叢木交映水底怪竇如瑪
B29n0161_p0549a09║瑙色細蒲翠滴至此竟日㤀返塢盡處有大洞如屋
B29n0161_p0549a10║亦仙境也
B29n0161_p0549a11║天王寺在仁和縣東一百里宋高宗紹興年間建名永
B29n0161_p0549a12║寧菴理宗淳祐四年法雨講主請勑賜額天王院元
B29n0161_p0549a13║末兵燬洪武初復建更名曰寺
B29n0161_p0549a14║保江寺宋乾道年間建元至元間燬洪武二十年重建
B29n0161_p0549a15║西隱寺離城八十里宋乾德元年建元末兵燬洪武十
B29n0161_p0549a16║四年重建
B29n0161_p0549b01║慧日寺晉開運元年建名光照寺在孤山南宋祥符八
B29n0161_p0549b02║年移至博陸改今額元末兵燬洪武十四年重建
B29n0161_p0549b03║純一院宋嘉定年間勅建元至正兵燬洪武二十四年
B29n0161_p0549b04║立為叢林有下院曰慧林菴
B29n0161_p0549b05║萬壽菴在博陸村萬壽橋側慧日天王保江西隱諸
B29n0161_p0549b06║剎跂峙博陸皆創於宋燬於元復興於明惟慧日則
B29n0161_p0549b07║建自開運然從孤山下遷易今名亦自宋始也資慶
B29n0161_p0549b08║由長壽村移博陸不知何時載復載圮已沒於蓁蕪
B29n0161_p0549b09║瓦礫矣而僧如圓改築西水儼如雙林廢興非獨人
B29n0161_p0549b10║事亦有緣感矣武林襟帶之水至博陸而與攜李代
B29n0161_p0549b11║迴環盤礡欝秀之氣若聚固宜諸剎鱗起也胡胤嘉
B29n0161_p0549b12║題
B29n0161_p0549b13║資慶院宋建炎間創元末兵燬景泰三年重建嘉靖四
B29n0161_p0549b14║十五年復燬萬厯三十一年間上院僧守廉請禪僧
B29n0161_p0549b15║如圓移築塘棲胡胤嘉募造大雄殿疏云資慶院
B29n0161_p0549b16║之廢土人幾不能舉其名至圓公始復之佛無莊嚴
B29n0161_p0550a01║之殿僧無老疾之堂與余謀之三年未飭材也辛亥
B29n0161_p0550a02║仲春來謁余疏余曰何遲遲也曰凡吾所謂緣實難
B29n0161_p0550a03║鳴鈴擊柝以號眾借縉紳先生之薦牘甘言以市人
B29n0161_p0550a04║不可知之人余勿能也余為其信者而已余歎曰非
B29n0161_p0550a05║獨子有不能佛亦有不能佛能度無量有情而不能
B29n0161_p0550a06║盡眾生界能知羣有性而不能化導無緣以佛之不
B29n0161_p0550a07║能加子之不能毋怪其難也雖然子為其信矣信者
B29n0161_p0550a08║超死生之根本也何論緣事阿含經曰補理故寺二
B29n0161_p0550a09║梵之福此曲誘下機之語真具上根信者斷臂刺血
B29n0161_p0550a10║亦無所愛豈福利之足言即余今為子作疏如不具
B29n0161_p0550a11║信力而言其所疑縱舌繡筆花不免於六十四種中
B29n0161_p0550a12║軟語綺語之業况以導人之信哉子既為其信矣子
B29n0161_p0550a13║可無疑於緣矣有普同塔放生池
B29n0161_p0550a14║清流禪院在塘西里仁橋北元至正年建清流亭奉議
B29n0161_p0550a15║大夫兼翰林院侍書蔣暉為天竺傳天台教觀住持
B29n0161_p0550a16║閒中叟無相立正德年僧大一募贈方伯沈存濟地
B29n0161_p0550b01║建祈堂觀音閣藏經函閣中萬厯間經軼閣圮僧海
B29n0161_p0550b02║潮立募三年闢為叢林飯僧無數易今名太史董其
B29n0161_p0550b03║昌額其堂曰梵網珠又題曰有禪淨土祈堂舊宇則
B29n0161_p0550b04║僧同涵居也
B29n0161_p0550b05║普濟院俗呼觀音娘娘殿居棲水之西市世愚悞稱泰
B29n0161_p0550b06║山娘娘非也嘉靖間有倭警火及於殿見白衣大士
B29n0161_p0550b07║合堂演咒出梵音以是垣堵無恙其靈現從來久矣華
B29n0161_p0550b08║亭袁福徵記
B29n0161_p0550b09║德雲菴初不知所自始天順間僧志詳莊嚴遺像於座
B29n0161_p0550b10║下得書一緘云宋末元初戎事始定西天目山中峰
B29n0161_p0550b11║祖師舉棹江湖船居十載南抵錢塘北游蘇秀乘此
B29n0161_p0550b12║光風霽月鑑水平波優游涵泳而樂道也因泊船唐
B29n0161_p0550b13║棲鎮下鄉耆李誠從師慕道乃於隴右平區修築幽
B29n0161_p0550b14║居以為祖師祁寒盛暑燕息之所子昂趙公相與徃
B29n0161_p0550b15║還論道匾曰德雲菴有詩云舟停蘆月渚僧憩德雲
B29n0161_p0550b16║菴之句又云伽藍基址佛殿僧堂乃是聖朝土脉古
B29n0161_p0551a01║德嘉猷昭於千載之久福裕斯民者也後嗣宜遵先
B29n0161_p0551a02║訓緜福祉於不朽庶幾不昧其肇矣乎按書是居士
B29n0161_p0551a03║李誠為中峰祖師創以供游息者也書不知何人筆
B29n0161_p0551a04║亦元時住持此菴遺訓後來者今僧如曉熏修其中
B29n0161_p0551a05║在塘西南介河去市五里
B29n0161_p0551a06║永清禪院在塘西北三分村宋紹興間延法師剏元末
B29n0161_p0551a07║兵燬洪武初復建玉音實錄見存
B29n0161_p0551a08║大圓菴去塘西十里許在龜馬山之間古林講師塔
B29n0161_p0551a09║銘畧云師諱曇茂字古林於西石崗開治平壙建觀
B29n0161_p0551a10║音殿周以房屋竹木雲翳昔之殿宇門廡煥然一新
B29n0161_p0551a11║今春秋八十宛若少壯度徒一十人預營師歸藏石
B29n0161_p0551a12║塔於菴後師曰達摩老子強要東來使我如何又要
B29n0161_p0551a13║西去去則去且留此骨權作話頭後有幻人道古林
B29n0161_p0551a14║禪師在此予愛其言而銘之銘曰　生八十年作千萬
B29n0161_p0551a15║善心心菩提種種方便釋迦老子只此一念持此一
B29n0161_p0551a16║念四海周徧雖曰周徧又不可見有可見者藏骨之
B29n0161_p0551b01║塔示未來者尚其有覺成化　己亥秋九月進士張天
B29n0161_p0551b02║錫撰
B29n0161_p0551b03║化城菴古井尚存井欄刻淳祐元年四月上旬惠塔主
B29n0161_p0551b04║置門榜化城深處趙孟頫題
B29n0161_p0551b05║泗水菴西水胡胤嘉撰重修泗水菴緣疏云余家西
B29n0161_p0551b06║水不堪近市之囂雜每棹小槳攜茶竈泛葭葦荇藻
B29n0161_p0551b07║間終憩泗水焉若超陟之顛迤邐入臯亭尋黃鶴則
B29n0161_p0551b08║又以泗水為推輪矣其水為泉規之若井其下穹然
B29n0161_p0551b09║不知其方廣也履其上穹然者如鳴箏撥阮鏗鏘而
B29n0161_p0551b10║應汲瓶落手蕩激以去非綆繘可繚而得水味不敵
B29n0161_p0551b11║錫之慧金之中泠澄之以清和有韻不敗茗色背負
B29n0161_p0551b12║小阜連岡突石可眺可遊接阜以徃中斷為峽林木
B29n0161_p0551b13║陰蔚紆杳而入恍異人境若夫鳩鳴夜月雪霽冬松
B29n0161_p0551b14║花濃葉赤人寂徑清即謝有東山之勝陶愛匡阜之
B29n0161_p0551b15║幽亦足埒矣然余於是更有感焉字水以泗其山為
B29n0161_p0551b16║龜為馬峙於左右東魯河浴之遺事也此必有人焉
B29n0161_p0552a01║慕其風而錫以嘉名以為隱學棲槃之處碑沈志逸
B29n0161_p0552a02║不復可致此一感也水為名泉邵康僖諸老煮茶賦
B29n0161_p0552a03║詩以板其上先哲勝風慨焉可追又一感也中之佛
B29n0161_p0552a04║宮高敞樸質自徃代禪誦薰習能發人志意又一感
B29n0161_p0552a05║也余徃時與卓去病兄弟捐資葺其圮樓後為惡僧
B29n0161_p0552a06║醉飽所敗廢置踰時戊申之秋始延鑑如上人來主
B29n0161_p0552a07║其菴鑑如文弱有行力𠬧遺椽而整之則葷穢之塲
B29n0161_p0552a08║可還舊貫向所云碩儒企東魯之踪韻士理鴻漸之
B29n0161_p0552a09║訣法侶開蓮花之社皆於是菴趨徃焉非止一福田
B29n0161_p0552a10║利益之事而已余故手書疏語以告四方同調之士
B29n0161_p0552a11║共發誠願並告鑑如至心勸成勿生疑怠邵銳詩
B29n0161_p0552a12║　棲溪老人鬢欲華杖藜方外謁袈裟雲端度嶺青天
B29n0161_p0552a13║近松下乘風白幘斜峭壁坐禪飛錫杖空堂演法雨
B29n0161_p0552a14║天花明年此興遲今日重到南山看採茶丁養浩
B29n0161_p0552a15║詩　絕頂清新遠物華一塵飛不到袈裟松高百丈穿
B29n0161_p0552a16║雲出竹壓禪關帶月斜野鶴有時閒教子老梅無語
B29n0161_p0552b01║自開花相逢莫問人間事紗帽籠頭且吃茶
B29n0161_p0552b02║廣濟菴在唐棲長橋弘治間太皇太后周及武宗皇帝
B29n0161_p0552b03║欽賜御寶無量壽佛並帑金四百五十兩建尚書屠
B29n0161_p0552b04║滽修撰錢福有碑記萬厯癸未重修殿傍建普同塔
B29n0161_p0552b05║先後僧方毓顯林募成
B29n0161_p0552b06║崇勝寺在奉口峨嵋山南宋淳熙建元至元初燬至正
B29n0161_p0552b07║十二年重建元末又燬洪武十年復建二十四年立
B29n0161_p0552b08║成叢林
B29n0161_p0552b09║寶華寺在芳林鄉會安村宋乾道間馬宗浩捨宅為菴
B29n0161_p0552b10║名為寂慶寺嘉泰間重建淳祐七年移請今額元末
B29n0161_p0552b11║燬洪武十六年復建
B29n0161_p0552b12║普濟寺在大雲鄉獨山西宋治平二年建元末燬洪武
B29n0161_p0552b13║初重建
B29n0161_p0552b14║崇覺寺在城西北泰溪村元至正初建十三年燬洪武
B29n0161_p0552b15║三十四年重建
B29n0161_p0552b16║興福菴在城西北仲溪鎮北元至正初建十六年燬洪
B29n0161_p0553a01║武元年重建二十四年俱併崇聖寺
B29n0161_p0553a02║普寧寺宋朝勅建天順二年于忠肅公聞於朝勅賜萬
B29n0161_p0553a03║歲龍牌清鼎供器一副金字大普寧禪寺匾後寺頹
B29n0161_p0553a04║僧絕萬厯戊子吉祥寺僧真實重建講師葦杭說法
B29n0161_p0553a05║其中二十餘年師金陵人朴真和朗為遠近所宗馮
B29n0161_p0553a06║夢禎為像贊黃汝亨為銘記塔在奉口廣化寺
B29n0161_p0553a07║普濟院乃普寧下院普寧飯僧渡河寒暑濟舟為難僧
B29n0161_p0553a08║海珵於南岸修造鴨欄橋於橋下建菴飯僧徃來便
B29n0161_p0553a09║之
B29n0161_p0553a10║昇平廟在橫里保係虎林玉泉寺下院分僧焚修其中
B29n0161_p0553a11║圓通菴在鼎湖之南宋朝創元時燬嘉靖二十二年重
B29n0161_p0553a12║建復圮萬厯丁酉僧大潮募修
B29n0161_p0553a13║泰清菴在臯亭山南丘家橋萬厯戊戌雲棲僧大柔建
B29n0161_p0553a14║定心菴在黃鶴山南海塘萬厯甲辰越僧性海募建
B29n0161_p0553a15║資福菴在黃鶴山南張巷村萬厯癸巳僧廣智募建
B29n0161_p0553a16║普門菴在黃鶴山南馬家埠萬厯甲辰歲僧如山募建
B29n0161_p0553b01║膝泉菴在臯亭木塢左僧海澄實真構室於此錢王鏐
B29n0161_p0553b02║以膝跪地泉即湧出故名
B29n0161_p0553b03║黃龍菴在黃鶴山大宋黃龍禪師開山元時兵燬隆慶
B29n0161_p0553b04║年圓澄禪師構茅屋以居四世下僧如謐號超然叅
B29n0161_p0553b05║悟其中題其閣為惺惺閣嘗與高攀龍吳志遠輩坐
B29n0161_p0553b06║玉如潭七日而悟拈題即能詩詩多不具載募造佛
B29n0161_p0553b07║殿方成而沒沒一朞而其徒無淨毀賣於民家古松
B29n0161_p0553b08║翠竹一時俱盡僧如謐秋日山居詩　日日生涯谷
B29n0161_p0553b09║口柴村童負米去還來種園野外留花木接水空飛
B29n0161_p0553b10║下石臺崖上翻紅楓葉老江中吹白荻花開平生獨
B29n0161_p0553b11║有滄浪興欲作狂歌愧短才秋日懷胡休復詩　君去
B29n0161_p0553b12║寂寥在秋來黃葉深溪清寒客思境淡養人心古樹
B29n0161_p0553b13║依山瘦飛霞落水陰斷橋一片石孤影獨相臨
B29n0161_p0553b14║龍珠菴去郡城東北三十里在龍珠山之陽唐宋古剎
B29n0161_p0553b15║傾廢難考惟故址猶存左有古松右有龍珠泉雲棲
B29n0161_p0553b16║僧成意於萬厯庚子重建
B29n0161_p0554a01║大覺菴在黃鶴山之陰青草塢僧大賢於萬厯戊申歲
B29n0161_p0554a02║卓菴以居
B29n0161_p0554a03║巧山菴去城北三十里係古剎宋高宗七夕駕幸其山
B29n0161_p0554a04║因命名曰巧山
B29n0161_p0554a05║林雅菴在黃鶴山之陽僧義蘖於萬厯丁未歲建
B29n0161_p0554a06║圓通菴在黃鶴山之陰青草塢僧應堂於萬厯丙午歲
B29n0161_p0554a07║建
B29n0161_p0554a08║永慶禪寺去城東四十里在黃鶴山之陽今稱龍居灣
B29n0161_p0554a09║唐清泰間建元初年燬萬厯間安隱寺僧如良等十
B29n0161_p0554a10║人買故址構禪堂殿宇前有沼後有泉計百五十畆
B29n0161_p0554a11║方伯吳公賜永慶禪林額朱國禎詩有序自天目
B29n0161_p0554a12║而東最尊者無若臯亭之黃鶴峰直黃鶴稍曲而菴
B29n0161_p0554a13║者曰龍居面海臨谿舟騎絡繹雲游荷擔者尤多菴
B29n0161_p0554a14║燬於倭茲再建居士偶尋山過之風雨停一飯作三
B29n0161_p0554a15║詩　其一曰名山游已徧此日到臯亭鶴下棲雲白風
B29n0161_p0554a16║高望海青僧歸老祗樹客遠舊禪燈莫問朝來雨還
B29n0161_p0554b01║堪夜摘星　其二曰誰是歸依地青山合有緣風聲調
B29n0161_p0554b02║石磬雲氣落松烟不語僧持咒從空佛結蓮今年老
B29n0161_p0554b03║居士投足近諸天　其三曰冒雨來投此蒲團正可依
B29n0161_p0554b04║山深非寂歷燈影自光輝雪嶺看河近天花對雨飛
B29n0161_p0554b05║一聲黃鶴下夜半有僧歸　僧知其宰官也持冊求文
B29n0161_p0554b06║凡五月未有以應茲來索不得再辭又作一詩歸之
B29n0161_p0554b07║此亦方便法我輩老年應法只宜爾爾　皋亭峰勢倚
B29n0161_p0554b08║層霄臺殿陰陰路轉遙山色烟籠禪喜窟海波時漾
B29n0161_p0554b09║虎溪橋秋風遠水來新客明月長廊隱舊寮自有象
B29n0161_p0554b10║龍圓法相不愁檀越驟難招李流芳冬日過皋亭
B29n0161_p0554b11║龍居灣宿永慶禪院同一濂澄心恒可諸上人步月
B29n0161_p0554b12║二首歸裝出西湖間道向黃鶴屢愆桐塢期偶遂龍
B29n0161_p0554b13║居諾輕舟凌晨風遙山滿晴郭丹林尚可數寒條紛
B29n0161_p0554b14║無託披松指微徑聽水捫暗壑新構爭遠勢平臺攬
B29n0161_p0554b15║搖落霜後山容淺天清海氣薄暫歇塵勞心始知寂
B29n0161_p0554b16║滅樂每多方外遊見僧即如故燈明一龕下夜長愜
B29n0161_p0555a01║深晤不知山月上千林已流素出門尋舊溪愛踏松
B29n0161_p0555a02║影路氣和空宇澄寒魄如春露去寺不數武回矚驚
B29n0161_p0555a03║莽互幽泉洗我心𢕄鐘杳然度
B29n0161_p0555a04║大悲妙心菴去城東三十里在安仁鄉僧如慧於嘉靖
B29n0161_p0555a05║戊申募建
B29n0161_p0555a06║薔薇菴在黃鶴山之陰薔薇塢僧明通建
B29n0161_p0555a07║慧覺院去郡城東北四十里在黃鶴山之陰建自嘉泰四
B29n0161_p0555a08║年元末廢古木石橋故址俱存嘉靖間僧明證儒家
B29n0161_p0555a09║子緝草結菴其內設關枯坐故俗稱曰草菴隆慶二
B29n0161_p0555a10║年縣宰嘉其精誠捐資立額其孫如信精勤幹理感
B29n0161_p0555a11║動諸檀越協助構殿擴山地以復今院右建證師塔
B29n0161_p0555a12║院即設關處院前有滴乳泉半月池左有觀音洞洞
B29n0161_p0555a13║上有海音二字
B29n0161_p0555a14║慈孝菴在慧覺院側萬厯間李如德建奉母清修
B29n0161_p0555a15║龍峰菴去城四十里在黃鶴山之巔有白玉泉峰高千
B29n0161_p0555a16║丈泉飛百尺嶺峻而人跡罕到故俗呼為雲梯嶺萬
B29n0161_p0555b01║厯庚戌歲越僧真茂重建
B29n0161_p0555b02║大雲菴去郡城東四十里在黃鶴山苦竹塢蜀僧性彬
B29n0161_p0555b03║性澄於萬厯丁未重建彬字文若通楞嚴圓覺大義
B29n0161_p0555b04║梅石菴去城五十里在黃鶴山之陰晉天福七年佛日
B29n0161_p0555b05║禪師淨業堂舊址向為衛允讓久踞萬厯辛亥歲郡
B29n0161_p0555b06║城佛惠寺僧如誠徒普氤償價復故地左有洗鉢池
B29n0161_p0555b07║右有仙姑洞深莫可測洞口多怪石石上有老梅郡
B29n0161_p0555b08║人虞淳熙因題曰梅石菴並碑銘勒石
B29n0161_p0555b09║聚石菴蓮花塢有故址安隱寺僧海文先年以亂石為
B29n0161_p0555b10║窩萬厯戊申山中父老咸仰其德各捐金構庵故稱
B29n0161_p0555b11║聚石菴
B29n0161_p0555b12║㑚伽菴在龍洞口萬厯丁未僧性月建菴有石臺梧桐
B29n0161_p0555b13║數株前溪環帶
B29n0161_p0555b14║功德院在黃鶴山之陽係唐宋舊名國朝改名西勝安寺
B29n0161_p0555b15║成化間火基方十畆四圍古木俱存萬厯戊申僧如
B29n0161_p0555b16║海捐資築基新設數椽焚修郡人張一陽仍額功德
B29n0161_p0556a01║禪院舊名苕溪平涵朱公作功德院記
B29n0161_p0556a02║圓教禪寺去城東五十里在丘山之陽年久傾廢止存
B29n0161_p0556a03║殿基二十八畆方泉放生池安隱寺僧性美慧淵於
B29n0161_p0556a04║萬厯庚辰重建
B29n0161_p0556a05║普慈菴在黃鶴山之陽有故址湮沒年久萬厯己酉僧
B29n0161_p0556a06║性玉重建有石崖龍潭之勝
B29n0161_p0556a07║靈花菴去城三十里在黃鶴山之陰花桐塢有古靈花
B29n0161_p0556a08║菴基存焉有靈瑞泉吳郡僧大韋於萬厯丁未歲重
B29n0161_p0556a09║建
B29n0161_p0556a10║臥龍菴在黃鶴山之陰佛日塢僧慧鏡萬厯辛亥建菴
B29n0161_p0556a11║多怪石石下古有龍牀故曰臥龍菴
B29n0161_p0556a12║白蓮菴去郡城三十里在黃鶴山之陰桃花塢僧如蓮
B29n0161_p0556a13║焚修
B29n0161_p0556a14║定慧菴去城三十里在桃花塢萬厯丁未僧容亮建
B29n0161_p0556a15║法華菴在竹塢萬厯甲辰僧悟真建
B29n0161_p0556a16║烟石居在桃花塢山之巔萬厯壬寅僧本祥卓菴於石
B29n0161_p0556b01║崖下
B29n0161_p0556b02║翠𢕄菴在桃花塢三塔之上萬厯戊寅僧真海性通建
B29n0161_p0556b03║前有石坪石池水清味甘不竭
B29n0161_p0556b04║秀水菴在花橋北入古誌萬厯甲戌俞居士復捨基構
B29n0161_p0556b05║菴僧廣德焚修
B29n0161_p0556b06║吉祥菴在黃鶴山褚塢萬厯戊申僧如林重建
B29n0161_p0556b07║觀音大悲菴在桐扣南王陵山頂萬厯戊子歲僧廣量
B29n0161_p0556b08║重建
B29n0161_p0556b09║西向菴在仁和縣廿三都江姓捨地創建延僧大澄於
B29n0161_p0556b10║此十方雲水時依棲焉李流芳名其額
B29n0161_p0556b11║華藏菴去城五十里在黃鶴山右萬厯戊子歲僧雲川建
B29n0161_p0556b12║右有乳泉古松栢列於道傍
B29n0161_p0556b13║永福菴在黃鶴山西首鮑家灣
B29n0161_p0556b14║般若菴在黃鶴山北面楮陽塢山上
B29n0161_p0556b15║徧福寺在城東北三十五里赤岸舊名眾善晉天福七
B29n0161_p0556b16║年始祖慈航建佛殿賜子觀音殿天王殿宋治平二
B29n0161_p0557a01║年燬天順七年從真法師請賜名徧福而殿址俱廢
B29n0161_p0557a02║前有潤玉亭丁蘭井眾善橋放生池至今存萬厯辛
B29n0161_p0557a03║亥里人俞思沖丁周倡建賜子觀音殿方伯吳公書
B29n0161_p0557a04║螽斯廣應額
B29n0161_p0557a05║茶湯寺古覺仁院去城東三十里湯鎮塘有古楂樹一
B29n0161_p0557a06║株地名楂塘灣唐天寶二年住持洪深始建大雄寶
B29n0161_p0557a07║殿二座千佛閣藏經宋治平二年重額覺仁院乾道
B29n0161_p0557a08║三年燬寶慶三年重建洪武二十四年立為叢林永
B29n0161_p0557a09║樂十四年江潮沖沒移建皋亭山嘉靖十一年僧懷
B29n0161_p0557a10║悰鼎建俗稱茶湯亭
B29n0161_p0557a11║長壽寺即留茨菴在城西北三峰山大雲鄉元大德年
B29n0161_p0557a12║間建永樂間里人夏誠移請長壽寺額永樂五年十
B29n0161_p0557a13║月十五日有勑一道御賜轎一乘　勅諭天下赴會
B29n0161_p0557a14║僧眾朕惟佛氏之道清淨慈仁宏深廣大包含萬有
B29n0161_p0557a15║貫徹妙微利益幽明功德無量比者仁孝皇后崩逝
B29n0161_p0557a16║舉薦揚之科起無遮之會廣集僧伽諷演經典百日
B29n0161_p0557b01║之間嘉禎翕集慧燈降於金剎法雲覆於紺園繡絢
B29n0161_p0557b02║五紋輝燦諸品毫光累現眾彩畢呈天花雨空滿祗
B29n0161_p0557b03║林之寶樹縞鶴飛舞繞碧落之旛幢佛之舍利或流
B29n0161_p0557b04║輝於梵宮或騰耀於寶塔開照空之萏菡爛湧地之
B29n0161_p0557b05║摩尼動若驪珠炳煥午夜晃如虹彩燭影丹霄寶殿
B29n0161_p0557b06║之前圓結金梅之果長干之境秀產瓊芝之祥若斯
B29n0161_p0557b07║顯靈難以悉舉皆由爾眾毘尼克謹梵行清修瀾𮋒
B29n0161_p0557b08║八藏之文悟解三乘之旨秉至誠以奉朕命攄精意
B29n0161_p0557b09║以叩佛慈其中亦有至人道化高妙飛行變化隱顯
B29n0161_p0557b10║莫測感朕誠心來臨法會證明善功朕德薄有未能
B29n0161_p0557b11║知藉茲眾善遂致感通睹瑞應之蕃臻想神靈之濟
B29n0161_p0557b12║度超遊極樂信有明徵朕實歡愉特加褒獎夫觀百
B29n0161_p0557b13║川之流者必至海乃止虧一簣之功者則為山不成
B29n0161_p0557b14║爾等益勤精進庶永謝於塵緣究竟真空期早登於
B29n0161_p0557b15║覺地利生助化翼我皇家欽哉故諭
B29n0161_p0557b16║上塔伏虎禪院伏虎禪師原居江干五雲山每到城必
B29n0161_p0558a01║騎虎出入回山化錢買猪首飼虎忽一日回山遲偶
B29n0161_p0558a02║傷一人禪師倚杖責之虎悲哀悔伏師徃皋亭結菴
B29n0161_p0558a03║於興教寺後圓寂今上塔即伏虎禪師塔院
B29n0161_p0558a04║中塔悟空禪院即真歇清了塔宋紹興勅賜悟空禪師塔
B29n0161_p0558a05║名靜照天重覺禪師為之銘淳熙僧德輔重立石紹
B29n0161_p0558a06║熙改元太師王藺留詩并序　予前年自江西召還
B29n0161_p0558a07║以十二月六日抵修門雨後微雪宿接待院今得罪
B29n0161_p0558a08║去國復以是日雪中來明日過皋亭見福公長老言
B29n0161_p0558a09║及相與歎息因留三絕重到招提却兩年北牕風雪
B29n0161_p0558a10║接衾眠客來休說邯鄲夢世事端知不偶然富貴危
B29n0161_p0558a11║機豈獨今且從麋鹿逐山林只慚莫報君恩重敢廢
B29n0161_p0558a12║惓惓𤱶畆心臯亭回首軟紅塵晴日僧房暖似春禪
B29n0161_p0558a13║老眈眈如臥虎相逢一笑問來因　院有古松數十
B29n0161_p0558a14║株列道金鈎銀杏樹四株覆屋中有石池石為石蠏
B29n0161_p0558a15║所蝕玲瓏如雕
B29n0161_p0558a16║下塔月明菴即清杲禪師塔院宋紹興間建國朝燬於
B29n0161_p0558b01║兵燹僧雪峰誅茅重建其徒如月習苦積功啟大雄
B29n0161_p0558b02║殿山門鑄巨鐘濬放生池居士王宇春黃汝亨沈守
B29n0161_p0558b03║正為倡緣經年落成仁和令喬時敏有月明禪院額
B29n0161_p0558b04║朗士吳之鯨有碑皋亭山在武林東北隅烟嵐晴
B29n0161_p0558b05║靄供明聖湖遠眺孤秀可挹古德耆宿徃徃托跡於
B29n0161_p0558b06║此而上中下三塔最著上塔伏虎禪師真藏中下二
B29n0161_p0558b07║塔則真歇清了月明清杲二師滅度處也二師俱左
B29n0161_p0558b08║緜人同嗣法於丹霞淳公宋紹興二十三年丁卯朔
B29n0161_p0558b09║白了呼首座曰吾行矣跏趺俄頃而逝杲時方作務
B29n0161_p0558b10║聞之亦呵呵伏樹而寂兩公生同俗長同師不殊天
B29n0161_p0558b11║親無著而去住無礙又似龐居士父子竒哉事聞於
B29n0161_p0558b12║朝命使臣建塔於桃花塢即今處籓以禪室焚誦不
B29n0161_p0558b13║廢入國朝厄於兵燹成化間復建獨下塔在山址樵
B29n0161_p0558b14║蘇蹂踐榛莽迷離幾與丘垤讓卑矣禪師雪峰與徒
B29n0161_p0558b15║冰輪俱杭人天性朴誠戒律精肅初遊五臺叅名嶽
B29n0161_p0558b16║歸訪杲公遺蹟慨然有興復志誅茅編屋不堊而堅
B29n0161_p0559a01║入其門新潔莊嚴能斂人志而發皈依瞻仰之願依
B29n0161_p0559a02║山以居者遠邇趣役累𥝸可積駸駸拓大而雪峰已
B29n0161_p0559a03║化去氷輪愈厲苦拮据矢成未竟之業一以樸誠動
B29n0161_p0559a04║人遂復構殿三楹前後廡宇鱗次繡錯香燈梵花法
B29n0161_p0559a05║幢建鼓鐘磬之聲晨夕達數里而百年來荒墟遂成
B29n0161_p0559a06║珠宮琳宇矣徃歲辛夘余不佞與俞似宗讀書興教
B29n0161_p0559a07║寺欽雪峰高行時過叅訪師一日指侍者曰此初懺
B29n0161_p0559a08║皈誠者也昨日夜义頭今朝菩薩面夜义與菩薩只
B29n0161_p0559a09║隔一條線聲音朗徹余聆之恍然心境清沁若有所
B29n0161_p0559a10║會是歲似宗預計偕即成進士因與皋亭結久要而
B29n0161_p0559a11║余南北分馳遂虛舊游顧夙企冰輪之能成師志而
B29n0161_p0559a12║構茲勝果也非特法門龍象抑亦古剎棟樑歟頃左
B29n0161_p0559a13║方伯桐城吳公廉其實與銘不朽而仁和邑侯海上
B29n0161_p0559a14║喬公嘉與更新題曰月明禪院以標其額儼然月明
B29n0161_p0559a15║杲禪師與山靈並曜法席之盛當世世傳燈未艾矣
B29n0161_p0559a16║不佞因為述其詳而系之以銘銘曰　曹溪肇源清原
B29n0161_p0559b01║分派提心為宗何等無在慧筏渡迷金[鎞-囟+(奐-大)]撥碍杲師
B29n0161_p0559b02║受衣空明洞解現示游戲大千同界遺蛻奚存真性
B29n0161_p0559b03║不壞雪峰上首璞中圭外如月紹林堅忍于邁猊座
B29n0161_p0559b04║揚輝紺宮映帶杲師何心成毀嗔愛以覺有情功隆
B29n0161_p0559b05║埏載名山護持竹香松籟
B29n0161_p0559b06║法華菴為月明下院近萬緣橋僧性廣建
B29n0161_p0559b07║柳翠菴在下塔側有柳翠塔
B29n0161_p0559b08║興教寺晉天福四年錢氏捨名興善寺伏虎歸禪師為
B29n0161_p0559b09║開山之祖元末兵火煨燼朂法師重建名為興教
B29n0161_p0559b10║華嚴菴在皋亭桃花塢興教松隱靜室也俞思沖題額
B29n0161_p0559b11║僧清學焚修
B29n0161_p0559b12║金佛寺宋嘉泰元年璋法師創業師湖州武康人父姓
B29n0161_p0559b13║金母夢僧持花入室而生師自幼辭親出家叅訪知
B29n0161_p0559b14║識勤修淨業士庶皈禮開禧三年寧宗召問佛法賜
B29n0161_p0559b15║金佛寺額元至正六年燬洪武初僧正福重建至
B29n0161_p0559b16║二十八年正福善能二師鼎建佛殿寢室雕裝三佛
B29n0161_p0560a01║二菩薩諸天有靈芝花二盤古窰青瓶一對貫雲石
B29n0161_p0560a02║書淨業匾元時銀杏樹左右一株二合俱存永樂間
B29n0161_p0560a03║福精修戒行晝夜禮彌陀淨土期懺忽聞異香滿室
B29n0161_p0560a04║告眾云四十八年住世猶如嬰兒游戲世間萬事皆
B29n0161_p0560a05║空明月清風歸去書偈而逝
B29n0161_p0560a06║無垢院在城北大雲鄉宋淳熙元年建元至正燬洪武
B29n0161_p0560a07║初復建萬厯乙亥重建憲副林梓題額兩刼真修其
B29n0161_p0560a08║序略云誌載宋淳熙間坦禪師奉勅建造至三代孫
B29n0161_p0560a09║祖心者一修葺焉迄今盡圮僅存殿宇而已地方耆
B29n0161_p0560a10║善訪瑪瑙寺有行僧亦號祖心謂為前祖心之後身
B29n0161_p0560a11║也請住守焚修余自掛冠歸隱湖莊日與方外交遊
B29n0161_p0560a12║而惟祖心師誠實可嘉是以為贈
B29n0161_p0560a13║善曇寺去城東五十里在鼎湖西葡萄畈原葡萄寺廢
B29n0161_p0560a14║經數百年其故址宛在萬厯戊戌僧如顯募眾縣宰
B29n0161_p0560a15║豫章劉公嘉其德捐俸以助邑人胡心得沈朝煥沈
B29n0161_p0560a16║朝爗丁周助建長河環帶古木圍蔭有石橋鉢盂泉
B29n0161_p0560b01║鼎湖寺去城東六十里在鼎湖中亦名東湖廢久無考
B29n0161_p0560b02║湖大三千餘畆萬厯庚戌司道清復里人虞淳熙為
B29n0161_p0560b03║倡構室以居僧海淵等將興崇殿以復其舊湖跨仁
B29n0161_p0560b04║和海昌二邑于南西湖若鼎峙焉
B29n0161_p0560b05║安隱寺去城六十里在臨平山南唐清泰元年吳越王
B29n0161_p0560b06║建名安平有安平泉宋治平二年改今額元至正末
B29n0161_p0560b07║燬永樂初重建其後即臨平山地生曲竹相傳丘隱
B29n0161_p0560b08║士羽化棄杖於此其竹皆曲寺有寶幢歸併於此
B29n0161_p0560b09║曰報慈曰圓滿院曰寂照菴蘇軾題安平泉詩　聞
B29n0161_p0560b10║說山根別有源撥雲尋徑興飄然鑿開海眼知何代
B29n0161_p0560b11║種出菱花不計年烹茗僧持甌泛雪煉丹人化骨成
B29n0161_p0560b12║仙當年陸羽空収拾遺𨚫安平一片泉
B29n0161_p0560b13║勝安寺在臯亭山北胡胤嘉記云臯亭山清澹渫杉
B29n0161_p0560b14║松插翠潭壑瀉注味韻清美予棲遊久之晉宋以來
B29n0161_p0560b15║悟證者若而人黃龍伏虎月明諸古德影堂瘞塔保
B29n0161_p0560b16║而禪誦其間者迄今不衰其餘岐峰邃澗或綴一瓢
B29n0161_p0561a01║或卓一錫皆有拔俗絕塵之想勝安介在諸剎中創
B29n0161_p0561a02║自後周顯德勅名寶勝宋之乾德郡人錢仁輝葺而
B29n0161_p0561a03║廣之法侶道崇夜見白衣人來謁始立大士圓通道
B29n0161_p0561a04║場建炎四年燬於兵手其殿竟無恙眾大駭異奉泥
B29n0161_p0561a05║金法幢佛牙舍利供之紹興二年始易今名已不知
B29n0161_p0561a06║其所由廢矣僧寶有麥秀之歎謀之兩世再起再罷
B29n0161_p0561a07║其孫性乾少年精警跣足行募不踰朞而岧嶤熣燦
B29n0161_p0561a08║幾與層巒爭勢矣
B29n0161_p0561a09║廣嚴寺在臨平鎮西前挹鼎湖後踞丘山水木清茂煙
B29n0161_p0561a10║雲晻靄雜與氓㕓賈區相接而諠囂不聞按圖志舊
B29n0161_p0561a11║名華嚴院晉義熙十二年法師通所建以奉華嚴者
B29n0161_p0561a12║隋大業末燬於兵唐高祖時玄覽法師始即其地而
B29n0161_p0561a13║恢拓之鑄金銅像三百五十軀書金字涅槃經二千
B29n0161_p0561a14║餘卷尊奉度置咸極莊嚴法師俗姓褚氏左散騎常
B29n0161_p0561a15║侍舒國公無量之弟舒公少常讀書湖上有龍起之
B29n0161_p0561a16║異既顯以太夫人年高歸覲其鄉時從冠葢出游山
B29n0161_p0561b01║中敘昆季之好人以為榮法師因請湖為放生池刺
B29n0161_p0561b02║史袁仁敬禁民六里不得入網𮊁司馬楊敏言復禁
B29n0161_p0561b03║十里魚鳥涵泳士民嚮風遂為一方之盛開元二十
B29n0161_p0561b04║二年法師化去學士徐安貞為之碑會昌中寺燬碑
B29n0161_p0561b05║亦堙沒大中十二年寓士陸同芳濬井得石函華嚴
B29n0161_p0561b06║經六十一卷遂名華嚴井捨宅為寺建塔以藏焉宋
B29n0161_p0561b07║治平年中賜今額建炎罹兵燹其地沒為民居邑人
B29n0161_p0561b08║姚成率好事者復之乾道五年僧行杲始營佛閣鐘
B29n0161_p0561b09║樓元大德七年僧如岳增建前殿而門廡稍存其制
B29n0161_p0561b10║元貞乙未平山林禪師棄家於茲受具戒遍叅諸宿
B29n0161_p0561b11║歷主名山藏楊宗乘為東南之倡由是寺之名益著
B29n0161_p0561b12║元末兵亂尋廢正統十年節菴貞公與其徒日初昇
B29n0161_p0561b13║合謀協力鳩工簡材撤而新之弘治丁巳日初徒本
B29n0161_p0561b14║浩復葺其圮壞云
B29n0161_p0561b15║淨惠寺晉天福七年吳越王建號佛日院宋大中祥符
B29n0161_p0561b16║元年改今額范成大詩云　帆掠楓橋意欲飛西山
B29n0161_p0562a01║雲物遠依依回思客路豈非夢乍聽鄉音真是歸舊
B29n0161_p0562a02║事懶從年少問故人稍覺座中稀不須更說桑榆晚
B29n0161_p0562a03║秔稻鱸魚也自肥
B29n0161_p0562a04║蓮華窟在佛曰塢蓮華峰之左脇僧大慧累石為基編
B29n0161_p0562a05║茅為室因峰得名故名蓮華窟有石翼然如飛雲之
B29n0161_p0562a06║狀名片雲巖有泉瑩淨潔白從石底細竇湧出味如
B29n0161_p0562a07║醴蜜名天乳泉有池形如泮名半月池
B29n0161_p0562a08║明覺院即明教嵩古道場也元末燬其基沒於民間僧
B29n0161_p0562a09║性澄於萬厯間清理六畆山形狻猊名獅子山有石
B29n0161_p0562a10║龍在溪左右頭口相對而出泉從口流晝夜如吼名
B29n0161_p0562a11║石龍又名雙龍泉有石窩其中可容二人趺坐名石
B29n0161_p0562a12║龕有石在澗底牽如被幅長五六丈名交崖石
B29n0161_p0562a13║龍興寺宣和七年因東湖水濤洶湧建寺名妙華菴立
B29n0161_p0562a14║普同塔鎮壓水勢紹興六載高宗建都杭州太后駕
B29n0161_p0562a15║幸本寺賜額龍興元末兵火額石俱焚
B29n0161_p0562a16║大安寺在臨平山北小林鎮梁貞明二年吳越王建定
B29n0161_p0562b01║慧禪師為開山祖元末燬洪武重建二十四年歸併
B29n0161_p0562b02║廣嚴寺改額為大慈院
B29n0161_p0562b03║驀直菴在仁和念三都十啚僧大仙童真入道眾信歸
B29n0161_p0562b04║仰丁姓捨地募建禮請焚修給事洪瞻祖顏其額
B29n0161_p0562b05║彌陀菴在履泰鄉五啚嘉靖四十年里人李陽割地創
B29n0161_p0562b06║建延僧如性卓錫其中嚴淨毘尼精誠念佛以荳為
B29n0161_p0562b07║記滿四十八石臨終天樂迎空彌陀接引人遂以彌
B29n0161_p0562b08║陀名其菴萬厯間孫海雲立禪三載刺血書經李應
B29n0161_p0562b09║科捐貲重建司馬陳學易有記
B29n0161_p0562b10║龍華菴在履泰鄉五啚萬厯十八年陶曉施地建延僧
B29n0161_p0562b11║性曉焚修不涉文字惟勤禮佛司馬陳學易顏其額
B29n0161_p0562b12║【圖】
B29n0161_p0562b13║
B29n0161_p0562b14║
B29n0161_p0562b15║
B29n0161_p0562b16║
B29n0161_p0563a01║
B29n0161_p0563a02║
B29n0161_p0563a03║
B29n0161_p0563a04║
B29n0161_p0563a05║
B29n0161_p0563a06║
B29n0161_p0563a07║
B29n0161_p0563a08║武林梵志卷四
B29n0161_p0563a09║總校官庶吉士（臣）朱鈐
B29n0161_p0563a10║校對官中書（臣）吳甸華
B29n0161_p0563a11║謄錄監生（臣）朱𥿈
B29n0161_p0563a12║
B29n0161_p0563a13║
B29n0161_p0563a14║
B29n0161_p0563a15║
B29n0161_p0563a16║
B29n0161_p0563b01║詳校官太僕寺少卿（臣）李廷欽
B29n0161_p0563b02║編修（臣）程嘉謨覆勘
B29n0161_p0563b03║
B29n0161_p0563b04║
B29n0161_p0563b05║
B29n0161_p0563b06║
B29n0161_p0563b07║
B29n0161_p0563b08║