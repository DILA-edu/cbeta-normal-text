B29n0161_p0563b09║欽定四庫全書
B29n0161_p0563b10║　武林梵志卷五
B29n0161_p0563b11║明　吳之鯨　撰
B29n0161_p0563b12║北山分脉（由錢塘門至三天竺）
B29n0161_p0563b13║菩提院本錢惟演別墅也捨以為寺有白蓮綠野等堂
B29n0161_p0563b14║碧玉四觀披灝等軒南漪迎薰澄心涵碧玉壺雪𣰽
B29n0161_p0563b15║瑜等亭後併入昭慶寺
B29n0161_p0563b16║真覺院即隱菴
B29n0161_p0564a01║法濟院舊名觀音院有明軒爽軒
B29n0161_p0564a02║妙因院即慈光菴
B29n0161_p0564a03║寶嚴院俗呼九曲院
B29n0161_p0564a04║昭慶律寺晉天福間吳越王建宋乾德二年重修太平
B29n0161_p0564a05║興國三年建戒壇於寺中每歲三月三日海內緇流
B29n0161_p0564a06║雲集於此推其長老能通五宗諸典者登壇說法敷
B29n0161_p0564a07║陳具戒其徒跪而聽之名曰受戒至今行之天禧初
B29n0161_p0564a08║有圓淨法師學廬山慧遠結白蓮社搢紳之士與會
B29n0161_p0564a09║者二十餘人運使孫何為之記南渡後以其地為䇿
B29n0161_p0564a10║選鋒軍教塲尋復為寺元末燬洪武間重建成化間
B29n0161_p0564a11║燬雲水僧廣慎復營之嘉靖間燬于海寇都御史胡
B29n0161_p0564a12║宗憲重剏殿宇隆慶間復燬新都汪道昆募建萬厯
B29n0161_p0564a13║二十五年勅賜銀一千兩助建內有萬善戒壇藏經
B29n0161_p0564a14║閣千佛閣綠野堂觀音井碧玉軒四觀堂看山亭臥
B29n0161_p0564a15║牛石放生池宋陳堯佐詩　湖邊山影裏靜景與僧
B29n0161_p0564a16║分一榻坐臨水片心閒對雲樹寒時落葉鷗散忽成
B29n0161_p0564b01║羣莫問紅塵事林間肯暫聞王元之詩　夢幻吾身
B29n0161_p0564b02║是偶然勞生四十又三年任誇西掖吟紅葉何似東
B29n0161_p0564b03║林種白蓮入定雪龕燈焰直講經霜殿磬聲圓謫官
B29n0161_p0564b04║不得餘杭郡空寄高僧結社篇
B29n0161_p0564b05║大佛寺舊傳為秦始皇纜船石宋宣和中僧思淨者當
B29n0161_p0564b06║兒時見之作念曰異日出家當鐫此石為佛及長為
B29n0161_p0564b07║僧妙行寺遂鐫石為半身佛像餙以黃金構殿覆之
B29n0161_p0564b08║遂名為大石佛院淨即喻彌陀也元至正間院燬佛
B29n0161_p0564b09║像亦剝落永樂間僧志琳重建勅賜為大佛禪寺弘
B29n0161_p0564b10║治四年僧永安重修寺畔有塔俗稱壺瓶塔宋諸帝
B29n0161_p0564b11║原葬紹興府寶山此山又名上山又名攢宮山自西僧
B29n0161_p0564b12║嘉木揚喇勒智發其塚將諸帝骨雜以牛馬犬羊之骨
B29n0161_p0564b13║併而葬塔于江干號為鎮南塔俗則呼為白塔至今
B29n0161_p0564b14║相傳其地為白塔嶺未幾被雷火所擊杭人驚異且
B29n0161_p0564b15║哀諸帝之不幸也共收餘骨葬寺東造塔其上號壺
B29n0161_p0564b16║瓶塔事見山陰唐之淳懷古集旁即沁雪泉張太尉
B29n0161_p0565a01║總宜園德生堂理宗書扁泳飛亭放生亭天禧四年
B29n0161_p0565a02║王欽若請以西湖為放生池禁民採捕故構此亭放
B29n0161_p0565a03║生碑郡守王隨記李攀龍詩　西湖斜日淨風烟北
B29n0161_p0565a04║嶺岧嶤出半天磴道半從空外轉樓臺已入鏡中懸
B29n0161_p0565a05║塔分西域銅缾勢石紀秦王錦纜年白社但須彭澤
B29n0161_p0565a06║酒青山不用華家錢波搖玉樹堪雙映月上珠林好
B29n0161_p0565a07║獨眠我輩自狂君莫訝平生未敢謬周旋昔太學
B29n0161_p0565a08║生所作風入松詞　一春常費買花錢日日醉湖邊玉騘
B29n0161_p0565a09║慣識西湖路嬌嘶過沽酒樓前紅杏香中簫鼓綠楊
B29n0161_p0565a10║影裏鞦韆暖花十里麗人天花壓鬢雲偏畫船載得
B29n0161_p0565a11║春歸去餘情付湖水湖煙明日重携殘酒來尋陌上
B29n0161_p0565a12║花鈿時帝微行見此笑曰詞斯美矣但明日重携殘
B29n0161_p0565a13║酒終帶儒酸不如改為明日重扶殘醉次日召兩官
B29n0161_p0565a14║之
B29n0161_p0565a15║金輪寺在保叔寺山門之側周顯德二年吳越王建
B29n0161_p0565a16║楊蟠詩云　首出羣山內推開幾度看不因風雨折欄
B29n0161_p0565b01║檻滿溪寒
B29n0161_p0565b02║保叔寺古名崇壽院一名聖壽禪寺在寶石山上山名
B29n0161_p0565b03║壽星瑤石山又名巨石山又名石甑山山高六十餘
B29n0161_p0565b04║丈開寶中吳越相吳廷爽建內有九級浮圖名應天
B29n0161_p0565b05║塔後燬咸平中僧永保重建去其二級人呼為保叔塔
B29n0161_p0565b06║嘉靖元年燬二十二年山西僧永杲募緣重建或云
B29n0161_p0565b07║南宋為保所塔張即之湖山勝槩門扁僉事焦煜寶
B29n0161_p0565b08║石門扁羅隱封山記徐一夔碑記梯雲嶺巾子峯一
B29n0161_p0565b09║名獅子峯錢王箭臺永保岩一勺泉甘泉天然樓乳
B29n0161_p0565b10║泉井在山北其色白如乳汁石屏風古名此寺為屏
B29n0161_p0565b11║風院墜星石一名落星石一在山上一在山之北原
B29n0161_p0565b12║學士軒元學士黃文獻公嘗寓此看松臺開化方豪
B29n0161_p0565b13║建獅子巖在看松臺之上覽勝樓極樂菴錢湖龍君
B29n0161_p0565b14║廟碑陰陽池在塔下水月園在大佛頭之西宋紹興
B29n0161_p0565b15║中高宗以賜和王楊存中為書水月二字門扁水月
B29n0161_p0565b16║亭玉琳堂俱在水月園內宋樞密童粢墓錢思復
B29n0161_p0566a01║詩云　金剎天開畫鐵簷風語鈴野雲秋共白沙樹晚
B29n0161_p0566a02║逾青鑿屋岩藏雨黏崖石墜星下看湖上路歌吹正
B29n0161_p0566a03║沉冥林和靖詩　巾子峯前烏桕樹清霜未落葉先
B29n0161_p0566a04║飛如何天竺林間路猶到秋深夢翠微一勺泉詩
B29n0161_p0566a05║　絕頂盤峯秀蛟宮湧地蓮塔棲南斗下僧問劫灰年
B29n0161_p0566a06║鬼谷摧堅石神功琢湧泉派疑銀漢瀉溜訝玉龍穿
B29n0161_p0566a07║沆瀣雲根滿分明琬琰鐫一泓通海眼孤浸立山巔
B29n0161_p0566a08║正正沉華月亭亭蘸碧天味香流乳滑嵌洩濺珠圓
B29n0161_p0566a09║魚躍金梭見虹垂寶帶懸洗甌僧瀹茗供佛客擎錢
B29n0161_p0566a10║幾許詩脾沁寧當俗慮牽靜為仁者學湛若定心禪渴
B29n0161_p0566a11║想[(奭-人+大)*斗]瓢飲酣宜潄石眠何人識恬澹終日愛潺湲莫
B29n0161_p0566a12║怪頻來此煩疴頓覺痊劉賔山閏九月登山詩　一
B29n0161_p0566a13║年難遇兩重陽且復登臨到上方佳節不隨秋去早
B29n0161_p0566a14║山林應笑客來忙白衣人遠誰供酒黃菊花殘強傲
B29n0161_p0566a15║霜莫遣西風吹落㡌鬂毛林葉共蒼蒼又同沈石
B29n0161_p0566a16║田登寶峯詩　僧樓重會沈休文把酒看山興絕羣一
B29n0161_p0566b01║道泉聲池上落兩湖春色坐中分苦吟野鳥如憐我
B29n0161_p0566b02║不飲山花亦笑君湏把老懷傾瀉𥁞毋勞別後賦停
B29n0161_p0566b03║雲
B29n0161_p0566b04║相嚴院晉天福二年錢氏建有十三間樓樓上貯三世
B29n0161_p0566b05║佛一尊蘇子瞻治郡時常判事於此
B29n0161_p0566b06║智果禪寺舊在孤山吳越王所建宋紹興間徙築于此
B29n0161_p0566b07║先是蘇子瞻守杭州與智果禪院師參寥子善名其
B29n0161_p0566b08║所居泉曰參寥泉寺既徙北山有泉適出寺後好事
B29n0161_p0566b09║者仍名參寥泉以志舊蹟元末燬洪武初僧可祥惠
B29n0161_p0566b10║炬重建徐一夔作記其梁題云元祐五年歲在庚午
B29n0161_p0566b11║二月辛卯二十五日乙卯上梁盖子瞻手書自孤山
B29n0161_p0566b12║移置者昔東坡在黃州夢與參寥子賦詩覺記兩句
B29n0161_p0566b13║云寒食清明都過了石泉榆火一時新後七年坡守
B29n0161_p0566b14║杭參寥住持智果寺內有泉宜茶寒食日東坡偶過
B29n0161_p0566b15║訪之因憶舊夢以參寥名其泉參寥子即道潛僧之
B29n0161_p0566b16║別號也東坡夢中識之道潛平時有詩曰數聲柔櫓
B29n0161_p0567a01║蒼茫外何處江村人夜歸又曰隔林彷彿聞機杼知
B29n0161_p0567a02║有人家在翠微偶經臨平道中詩　風蒲獵獵弄輕
B29n0161_p0567a03║柔欲立蜻蜓不自由五月臨平山下路藕花無數滿
B29n0161_p0567a04║汀洲東坡見之稱賞不已後得之于西湖智果寺一
B29n0161_p0567a05║見如舊及坡移守東徐潛徃訪之於逍遙堂坡遣一
B29n0161_p0567a06║妓前乞詩潛援筆題曰　寄語巫山窈窕娘好將魂夢
B29n0161_p0567a07║惱襄王禪心已作沾泥絮不逐東風上下狂自是名
B29n0161_p0567a08║聞海內吳立夫詩　古寺湖水上寺門但菰蒲一泉
B29n0161_p0567a09║湛如玉巖骨旱不枯粵從參寥鑿得與盖壤俱東坡
B29n0161_p0567a10║或茗宴西嶺猶松竽人誰問詩侶世頗笑酪奴瓦甃
B29n0161_p0567a11║縱然在木瓢知已無汲水宜汲深塵心非轆轤別禪
B29n0161_p0567a12║勝別味俗舌空醍醐老僧久不識香池冷宿盂卓哉
B29n0161_p0567a13║郡太守遺像擁眉鬚間來試我酌霧雨變須臾尚持
B29n0161_p0567a14║金芙蓉便踏赤鯶魚
B29n0161_p0567a15║治平寺初名錦塢庵僧法聰建有烟雲閣
B29n0161_p0567a16║壽星寺在智果寺側有壽星石明遠堂垂雲亭寒碧軒
B29n0161_p0567b01║一擊軒平秀軒東坡祠杯泉觀堂江湖偉觀扁趙與
B29n0161_p0567b02║▆建東坡次韻周長官詩　瑠璃百頃水仙家風靜
B29n0161_p0567b03║平湖響釣車寂歷疎松欹晚照伶俜寒蝶抱秋花困
B29n0161_p0567b04║眠不覺依蒲褐歸路相將踏桂華更著綸巾披鶴氅
B29n0161_p0567b05║他年應作畫圖誇寒碧軒詩　清風肅肅搖牕扉牕
B29n0161_p0567b06║前修竹一尺圍紛紛蒼雪落夏簟冉冉綠霞沾人衣
B29n0161_p0567b07║日高山蟬抱葉響人靜翠羽穿林飛道人絕粒對寒
B29n0161_p0567b08║碧為問鶴骨何緣肥明遠堂詩　十年不向此凭欄
B29n0161_p0567b09║景象依然一望間龍蜃吐雲天入水樓臺倒影日銜
B29n0161_p0567b10║山僧於僻寺難為隱人在扁舟未是閒孤鶴似尋和
B29n0161_p0567b11║靖宅盤空飛下復飛還朱繼芳江湖偉觀詩　吳山
B29n0161_p0567b12║表裏水為池百有餘年壯帝畿天目遠將雙鳳落海
B29n0161_p0567b13║門近拱六龍飛胥濤白雪生秋思太乙紅雲駐夕暉
B29n0161_p0567b14║江上沙鷗湖上舫柳邊風裏兩依依
B29n0161_p0567b15║寶雲寺在寶雲山下一名千光王寺宋乾德二年吳越
B29n0161_p0567b16║王建即瑪瑙寺東空園是也有靈泉錦塢澄心閣妙
B29n0161_p0568a01║思堂南隱堂清軒月窟宋邳王墓抱朴子墓在寺側
B29n0161_p0568a02║葛仙翁名洪字稚川抱朴子其別號也蘇東坡雪
B29n0161_p0568a03║後游寶雲寺詩　寶雲樓閣閙千門林靜初無一鳥喧
B29n0161_p0568a04║閉戶莫教風掃地捲簾疑有月臨軒水光㶑灔猶浮
B29n0161_p0568a05║碧山色空濛已斂昏乞得湯休奇絕句始知鹽絮是
B29n0161_p0568a06║陳言薩天錫葛嶺詩　煉[舟-(白-日)]仙子渺茫間一夕乘風
B29n0161_p0568a07║去不還火冷爐頭灰已盡雲封洞口嶺長閒千年瑞
B29n0161_p0568a08║氣生瑤草夜半天風響珮環真境空明自今古烟塵
B29n0161_p0568a09║依[雚/臼]隔瀛寰秦舜友初陽臺詩　晨光凝遠眺寒露
B29n0161_p0568a10║滴松風玉笛一聲曉萬山青翠空
B29n0161_p0568a11║瑪瑙寺舊在孤山今葛嶺東一名寶勝院開運三年吳
B29n0161_p0568a12║越王建宋治平二年改賜是額紹興二十二年徙于
B29n0161_p0568a13║此有瑪瑙崖瑪瑙山居紫雲洞寶雲山高生閣僕夫
B29n0161_p0568a14║泉初陽亭初陽臺煉丹井中庸子陶器墓乃法慧禪
B29n0161_p0568a15║師也張伯雨宿瑪瑙寺詩　一宿葛洪丹井上化為
B29n0161_p0568a16║蝴蝶夢魂清湖田凉蛤四散吠烟寺曉鐘相遞鳴孤
B29n0161_p0568b01║嶼橫生為玉几初陽煥爛似霞城拏舟又入水雲去
B29n0161_p0568b02║還我風篁雪竇聲登初陽臺詩　初陽臺上新亭好
B29n0161_p0568b03║一曲笙簧石壁開驚去玄真狂道士步虛飛下玉清
B29n0161_p0568b04║臺　葛洪嶺上訪真居一飲丹泉足自如拂袖莫嫌
B29n0161_p0568b05║狂散甚子非知我我知魚趙達夫白珽鮮于樞三
B29n0161_p0568b06║人遊初陽臺聯句詩　巾子峯頭艤釣船初陽臺上坐
B29n0161_p0568b07║鳴絃出雲高樹明殘日過雨蒼苔泣細泉絕俗誰能
B29n0161_p0568b08║繼遐躅凌虛我欲挾飛仙還家政恐鄉人問化鶴重
B29n0161_p0568b09║來知幾年
B29n0161_p0568b10║招賢寺在葛嶺上唐德宗時郡人吳元卿為六宮內使
B29n0161_p0568b11║棄官學道結庵于此後吳越王改為寺宋高宗葬欽
B29n0161_p0568b12║宗神主于此寺後尉遲恭井梅泉東坡書扁白樂
B29n0161_p0568b13║天紫陽花詩序云　招賢寺有山花一樹色紫氣香芳
B29n0161_p0568b14║麗可愛頗類仙物而人無識者因以紫陽花名之詩
B29n0161_p0568b15║云　何年植向仙壇上早晚移栽到梵家雖在人間人
B29n0161_p0568b16║不識與君名作紫陽花
B29n0161_p0569a01║嘉德永壽講寺俗稱毛寺宋理宗時秦國夫人毛氏者
B29n0161_p0569a02║皇后母也既老結庵于此就葬焉即庵為寺有芝產
B29n0161_p0569a03║墓側因名芝巖前有放生池翔泳堂幻隱洞寶粧閣
B29n0161_p0569a04║東有寶嚴院垂雲亭借竹軒西有定業院環峰堂襲
B29n0161_p0569a05║夢軒神仙宮靈耀觀並廢白廷玉翔泳堂酒中詩
B29n0161_p0569a06║　環辭度得雪兒歌濃墨斜書碧玉柯醉折芙蓉薰酒
B29n0161_p0569a07║盞裏湖凉似外湖多
B29n0161_p0569a08║鳳林寺俗呼喜鵲寺唐長慶初禪師圓修居此四十餘
B29n0161_p0569a09║年棲息松上有鵲搆巢其傍人遂呼為鳥窠禪師白
B29n0161_p0569a10║樂天守杭州時常徃叅之曰大師居處甚險禪師曰
B29n0161_p0569a11║太守險樂天曰弟子位鎮山河何險之有禪師曰心
B29n0161_p0569a12║火相交識性不停得非險乎樂天服之宣德間僧如
B29n0161_p0569a13║月重建勅名鳳林寺圓修骨塔存焉僧來復詩
B29n0161_p0569a14║　寶網金幢變刼灰瞿曇寺裏盖蒿萊鳥窠無樹山夔
B29n0161_p0569a15║泣不見談禪太傅來
B29n0161_p0569a16║君子泉本在定業院中亦鳥窠禪師道塲也院廢而泉
B29n0161_p0569b01║湮後人遂勒石于此寒冽而深會為方沼可氷鮮焉
B29n0161_p0569b02║伴玄庵在瑪瑙寺側有葛翁丹井祭酒馮夢禎顏其堂
B29n0161_p0569b03║曰白業㕓僧性智焚修
B29n0161_p0569b04║妙智庵一名報國觀音院在栖霞嶺上舊多桃花春時
B29n0161_p0569b05║爛然如霞故名栖霞左有寶雲右有仙姑二山相挾
B29n0161_p0569b06║嶺在其中如劍門故名劍門嶺有危松翠華如盖上
B29n0161_p0569b07║臨賜為御愛松有紫雲洞栖霞洞金鼓洞靈芝岩烏
B29n0161_p0569b08║石峯閻頭陀盛暑曝背其上改名悟石
B29n0161_p0569b09║護國仁王講寺在無門洞詳記中釋文石記略曰洞
B29n0161_p0569b10║在西湖北山智果山居後初陽臺下紫雲洞前舊傳
B29n0161_p0569b11║岩石㟏岈懸巒匝地宋有高僧慧開字無門者居此
B29n0161_p0569b12║故因師名云當淳祐理宗時召問法要稱旨命師求
B29n0161_p0569b13║雨救荒得效賜號佛眼而師嗜靜隱於此山師法軀
B29n0161_p0569b14║短小每登座說法必假重墄學者竊掩口胡盧師因
B29n0161_p0569b15║命工鑿後山成像約高丈餘且誓曰願後有身偉不
B29n0161_p0569b16║減此師既遷化距宋景定四年歲癸亥十一月錢塘
B29n0161_p0570a01║孫某婦李氏夢一僧持燈籠寄宿自云慧開道人翌
B29n0161_p0570a02║日遂產男子異相非凢逮長身長九尺有奇出家受
B29n0161_p0570a03║具是為中峰和尚於時咸識為無門祖師後身斯像
B29n0161_p0570a04║徵也洞之右出則從護國左出則由玉泉左向則烏
B29n0161_p0570a05║石峰右上則金鼓洞入從右脇則前遶澄潭入從左
B29n0161_p0570a06║脇則高藏像殿下為禪室庭除庖湢寮舍而已古跡
B29n0161_p0570a07║既廢湮沒無痕復于嘉靖甲申年有高行沙門曰圓
B29n0161_p0570a08║果厥號香林京口人也離俗既久操方有年遊歷至
B29n0161_p0570a09║杭長行分衛夜宿三門時在仙林律寺檀信見其苦
B29n0161_p0570a10║寒製新衣衣之送齋作供絡繹蜂聚果師厭之略不
B29n0161_p0570a11║少受遁至北高峰絕頂假一席之地縛草為團瓢止
B29n0161_p0570a12║觀其中主僧見其不出營食時時閔而給焉如是斂
B29n0161_p0570a13║足已逾六載冬忽大雪旬有四日地積丈餘主僧甚
B29n0161_p0570a14║念是必僵死俄城中善信不期而會至者三十餘僧
B29n0161_p0570a15║相慰苦寒出郭何事咸曰夜夢關公提刀立馬厲聲
B29n0161_p0570a16║告曰北高峰古佛餓困雪中幾及半月何不裹糧救
B29n0161_p0570b01║旃此無心道者飯之勝恒河沙百寶上施施佛也彼
B29n0161_p0570b02║此相訝夢不少差眾既覔師設供師怡然禪坐殊無
B29n0161_p0570b03║凍餒之色作唄受齋舉皆懽忻眾因勸師下山師曰
B29n0161_p0570b04║諸君早去每日未晡羣虎來集遶菴哮吼若遲返駕
B29n0161_p0570b05║是必驚恐由是相送下山不覺行過積慶值一長人
B29n0161_p0570b06║長可丈許師意必非凢人縱步逐之愈趨愈疾俄至
B29n0161_p0570b07║斯洞長人景滅問諸薪者報云烏有而諸豎但拾瓦
B29n0161_p0570b08║礫累於一礬石間師趺坐相對小憩良久石上恍然
B29n0161_p0570b09║有光灼灼師撥去瓦礫頂相儼然爬搔砂土眉目盡
B29n0161_p0570b10║顯諸童喜笑而去告揚城市現像所以城中男婦聚
B29n0161_p0570b11║觀塞途禮像異師悉以衣裓手捧畚去其土須臾畢
B29n0161_p0570b12║盡像因畢露師慨然喜曰將非緣在斯乎遂謀募構
B29n0161_p0570b13║小殿蔽之并得斷碑復詳無門祖師像也是時杭有
B29n0161_p0570b14║守備內相郭公設食濟饑以師道行延請為主是後
B29n0161_p0570b15║兩山凡遇禪講咸以師篤實充為司庫四眾舉稱庫
B29n0161_p0570b16║頭庫頭云師嘗見前峰松際披拂儼如黃絹不測幾長
B29n0161_p0571a01║復作大雨堦庭𥁞沒乃蟄其下遺坑一尋神臨尚在隔
B29n0161_p0571a02║𡻕復歸清泉自出久之方止先是土人相傳為黃龍
B29n0161_p0571a03║祠在昔禱雨靈應勅封靈濟侯護國神龍師得斷碑
B29n0161_p0571a04║于斯有證夫龍之為物可巨可細可彌可密即令傾
B29n0161_p0571a05║天倒地覆雨𮋒雲其性恒然凝寂三昧故云那伽常
B29n0161_p0571a06║定無不定時果道人高行深修臥雪旬餘居山數載
B29n0161_p0571a07║出則經新古剎處定動恒然之間在佛法季運利益
B29n0161_p0571a08║眾生所度弟子若緇若素不下千計若今蓮池法主
B29n0161_p0571a09║東暉禪師皆其叅學弟子夫山川洞壑由道見尊道
B29n0161_p0571a10║在人弘弘必有所霞山定上人者跡雖棲棲而本實
B29n0161_p0571a11║觧脫左司馬公雅與契悟亦一時道行懸絲未絕果
B29n0161_p0571a12║道人之前豈無一人見豎隳興廢劫中遂泯然無考
B29n0161_p0571a13║嗚呼文石感比世道行交廢如果道人者亦寥寥其
B29n0161_p0571a14║人定上人能拾士大夫遺言集之紹繼前修廣幾斯
B29n0161_p0571a15║文俟夫君子易檢討云馮夢禎詩序云　辛丑九月
B29n0161_p0571a16║十五日西湖放生事竣雨中從朱比部泰復潘太學
B29n0161_p0571b01║景升游無門洞期而不至者為虞稽勳長孺俞徵君
B29n0161_p0571b02║羨長分韻賦五言古詩余得金字薄雲引湖汎纖雨
B29n0161_p0571b03║繼山尋所存在濟物觸事欣合簮吾生定有涯娛性
B29n0161_p0571b04║賴丘岑遵塗始近隄歷疇帶豐林遂得化人居窈窕
B29n0161_p0571b05║入谷深絕壁繡莓苔幽澗戛鳴琴崇像斷石幻神龍
B29n0161_p0571b06║隨錫吟觀化卑語海撫徃希布金且饑伊蒲塞聊以
B29n0161_p0571b07║澄煩襟　朱長春得瑟字朝搴芙蓉英暮采桂華實
B29n0161_p0571b08║有期山中人從邁理孤策凉秋風云厲微雨既蕭瑟
B29n0161_p0571b09║崇岡引載途陰溜啟絕壁雀鳴空林中鼠走長松末
B29n0161_p0571b10║洞門岌以幽古石白如雪言有黃龍游徃徃興雲窟
B29n0161_p0571b11║感此化人居願言投偃息神仙何當期年徃如過隙
B29n0161_p0571b12║無為飾人世蹙蹙使生廹　潘之恒得玉字同流況
B29n0161_p0571b13║慈航咨此生生祝縱鱗悉還淵放翼仍棲谷豈伊曠
B29n0161_p0571b14║山行不遑懷水宿湖氣溢漭沆嶺霧垂霡霂良友倘
B29n0161_p0571b15║不俱玄賞將焉告衝泥入溟烟乘興匪由速到門桑
B29n0161_p0571b16║竹清捫洞翠微觸封雲起瑤島鑿氷屑寒玉飛壁像
B29n0161_p0572a01║飄雲巋然瞻丈六突兀霄漢間敷澤想靈沃池舒寶
B29n0161_p0572a02║勝光林奏迦陵曲感茲出世因何願不詶復朔饑長
B29n0161_p0572a03║莫辭鳬悲短莫續不忍蹣跚羞甘受輪轉辱誓弘般
B29n0161_p0572a04║若力共接西方躅虞淳熙得商字補詩　我昔驂黃
B29n0161_p0572a05║龍逍遙青琳房豁落太無門聊與金僊翔手持綠玉
B29n0161_p0572a06║杖驅龍出西方三翼開明湖蒼茫烟水長放魚戲蓮
B29n0161_p0572a07║葉波動芙蓉裳雨花散珠宮香水浮鴛鴦回首渺丹
B29n0161_p0572a08║崖洞壑滋瑤芳同舟二三客別我鄧石梁遙問昔所
B29n0161_p0572a09║遊巖扉杳茫茫飛霞流錦石常䕃白毫光寒松鳴秋
B29n0161_p0572a10║絃空翠天風凉長嘯拂紫髯爽氣凌金商葉落聞清
B29n0161_p0572a11║聲片片龍鱗黃呼我出岫雲歸來向空王閶闔尚可
B29n0161_p0572a12║排石戶徒相望窈窕入無倪極目笑長桑吾當握驪
B29n0161_p0572a13║珠回光照石牀龍臥三千春銜日上高蒼吳用光
B29n0161_p0572a14║詩序云　萬厯壬寅夏五余憩聖僧菴上人霞山為余
B29n0161_p0572a15║道無門石像之奇余意佛眼中峰香林名為徃來而
B29n0161_p0572a16║實無徃來者提燈寄宿案礫放光祗為游戲三昧耳
B29n0161_p0572b01║上人於此承當不因為賦曰　正法當秋晚津梁像教
B29n0161_p0572b02║開化身留石壁瑞氣繞香臺象罔從誰覔玄珠不用
B29n0161_p0572b03║媒無門千古意徙倚白雲隈
B29n0161_p0572b04║雙桐菴在紫雲山棲霞嶺側新安許太史買山構庵額
B29n0161_p0572b05║曰雙桐竹徑迤𨓦岩[片*忽]幽寂可坐僧性慈焚修于茲
B29n0161_p0572b06║如曉游雙桐菴訪了元師詩云　挂鉢雙桐下巉崖
B29n0161_p0572b07║屋半間庭陰留夜月堦色亂春山世念隨雲薄禪心
B29n0161_p0572b08║共鳥閒相過話岑寂不厭啟柴關
B29n0161_p0572b09║淨性寺宋乾德五年吳越王建名淨心院大中祥符改
B29n0161_p0572b10║今額元末燬國初重建傍有青衣橋
B29n0161_p0572b11║淨業堂在秦亭山為淨性下院僧圓禮築室數楹饒竹
B29n0161_p0572b12║函峰阮公過題云君多直節出塵俗日與高僧相徃
B29n0161_p0572b13║回雲集鳳毛清大夏春蟠龍角奮輕雷遂名萬竹淨
B29n0161_p0572b14║業堂孫克弘書額曰香光莊嚴
B29n0161_p0572b15║碧漪蓮社在秦亭山下孫克弘書黃汝亨題曰旃檀窟
B29n0161_p0572b16║普慈院在秦亭山嘉靖初建僧廣莫棲寂于此莫號仁
B29n0161_p0573a01║安多著述晚年叅雲棲師皈心淨土嘗有頌云肘後
B29n0161_p0573a02║神符殺百妖室中無復用吹毛太平天子頒新令不
B29n0161_p0573a03║許門前更釘桃刺十指血書華嚴一部法華二十部
B29n0161_p0573a04║覔地豎窆深臥其中董太史其昌為題石曰安法師
B29n0161_p0573a05║墓
B29n0161_p0573a06║玉泉寺舊名淨空院南齊建元中僧曇超說法于此龍
B29n0161_p0573a07║王來聽為之撫掌出泉遂建龍王祠晉天福三年始
B29n0161_p0573a08║建淨空院于泉左宋理宗書玉泉淨空院額以榜之
B29n0161_p0573a09║祠前有池畆許清徹可鑑蓄五色魚數十頭遊泳如畫
B29n0161_p0573a10║其前溉田千頃近者曰鮑家田吳越相鮑慶臣采地
B29n0161_p0573a11║也宣德間置白紙局就池造紙淆濁久之局廢而泉
B29n0161_p0573a12║復冽矣旁一小池水翠綠雖以白粉投之亦成綠色
B29n0161_p0573a13║萬厯間錢塘令聶心湯重建有晴空細雨扁方伯竇
B29n0161_p0573a14║公供書本藏經於方丈命住持僧性科等守之其藏
B29n0161_p0573a15║經每本首葉有識云三吳大知識捐貲刻經徑山有
B29n0161_p0573a16║送余者嘆非家物流照眾生藏山于山藏佛於佛玉
B29n0161_p0573b01║泉古寺百千年幾廢興而名不改佛力哉將山河大
B29n0161_p0573b02║地非待盡者有乎月高欲殿蓬杳擬宮飛來飛去意
B29n0161_p0573b03║將何窮玉人呈相自西徂東生返樂土佛緣是空萬
B29n0161_p0573b04║厯辛亥秋合肥竇子偁識又匾曰神龍撫掌處旁有
B29n0161_p0573b05║題云初游玉泉寺雨氣在天登樓觀魚疑若出聽余
B29n0161_p0573b06║以為樂方伯則曰此四族中苦海乎已臨小池細沸
B29n0161_p0573b07║生花顧問僧不知所對歸而求之乃神龍撫掌處也
B29n0161_p0573b08║是日驚蟄心愈勃勃然動悲夫山來雲外臺豈世中
B29n0161_p0573b09║一點浮漚窮盡瀛浡方伯為誰桐城吳體中同年友
B29n0161_p0573b10║也竇子偁題王在晉碑錢塘山谷湖濆氷泉流涌
B29n0161_p0573b11║穴竇可通破竹可引其勝最者為虎跑龍井沁骨澄
B29n0161_p0573b12║心清堪飲啜然多自上下下明溜響滴水精融液凡
B29n0161_p0573b13║山皆然吾聞蛟龍之所潛水深洞黑玄冥莫窮底裏
B29n0161_p0573b14║杭之有玉泉介青芝塢石板巷九里松之間清冷湛
B29n0161_p0573b15║澈方塘一鑑照人眉目魴鯉文鱗浮沉出沒悠然自
B29n0161_p0573b16║適有客投餌魚即受餌汲水不驚觸人不避夏不知
B29n0161_p0574a01║暑寒不知水魚之與水忘也見者亦忘其為魚與水
B29n0161_p0574a02║也寺以泉名轉折而為方丈則甃石為平橋小磵噴
B29n0161_p0574a03║珠飛沫滴如荷露灑如玉屑無雲而雨無雨而點點
B29n0161_p0574a04║生於水靣苔藻相染水入深藍與青旻一色徃自南
B29n0161_p0574a05║齊建元靈悟大師曇超卓庵講經有老人于庵前撫
B29n0161_p0574a06║掌泉自湧出泉名撫掌又曰細雨其來則自下上上
B29n0161_p0574a07║滿而靡見其溢淆之莫能使淆神龍變化覆雨𮋒雲
B29n0161_p0574a08║于鼓掌平地可成陸海巨浸可變桑田又安見夫大
B29n0161_p0574a09║千世界自為升沉而乾暵水澤不聽命于神物之呼
B29n0161_p0574a10║吸耶點蒼溪上大雨野中烈日蔣山龐眉直令一沼
B29n0161_p0574a11║沸出西域止存其七山龍玄妙點化種種見奇其在
B29n0161_p0574a12║本山則浙都之秀異獨鍾淨空名院創于五代宋理
B29n0161_p0574a13║宗皇帝御書玉泉淨空錫額寺重葺于咸淳間元末
B29n0161_p0574a14║燬而本朝宣德重興歷年二百所矣萬厯二十八年
B29n0161_p0574a15║為織造內監孫公整其頹圮而住僧性科募金鳩工
B29n0161_p0574a16║法宮梵宇益增而勝焉蠡水盂瀾洸洋淵漠若金波
B29n0161_p0574b01║玉海毘盧遮那如來所都實報無障礙土溟涬誕宕
B29n0161_p0574b02║罔測邊涯大根薩埵優游其處而與玄夷蒼水使者
B29n0161_p0574b03║同宮左右顧而瞻忠魂義魄于橫塘望紫岫晴嵐于
B29n0161_p0574b04║三竺鍾靈會景氣色神王池魚可化為龍霖雨澤物
B29n0161_p0574b05║西湖滴瀝祗以供其一吸興歇變遷安徃而不入龐
B29n0161_p0574b06║眉老人之掌上也則予又安知千百斯年青芝石板
B29n0161_p0574b07║巍然隤然若至今存否也請以問之龍神曰有子之
B29n0161_p0574b08║言不二余乃為記勒石志之白樂天詩　湛湛玉泉
B29n0161_p0574b09║色悠悠浮雲身閒心對定水清淨兩無塵手把青笻
B29n0161_p0574b10║杖頭戴白綸巾興盡下山去我知是何人吳廉靜
B29n0161_p0574b11║過鮑家田詩　搖斾家家酒扶犂處處村草深迷井口
B29n0161_p0574b12║槿密擁籬根綠水明秧本青山失曉痕多應忌蠶事
B29n0161_p0574b13║畏客掩柴門僧濟顛詩　千章老木冷涵秋今日重
B29n0161_p0574b14║來話舊游一池寒水凝虛碧照出當年五百流中有
B29n0161_p0574b15║神龍隱頭角為雨為霖蘇旱涸聖主𡸁衣風雨調龍
B29n0161_p0574b16║亦安然在丘壑王世貞詩　寺古碑殘不記年清池
B29n0161_p0575a01║媚景且留連金鱗慣愛初斜日玉乳長涵太古天投
B29n0161_p0575a02║餌聚時霞作片避人深處月初弦還將吾樂同魚樂
B29n0161_p0575a03║三復莊生濠上篇喬時敏晴雨軒詩有序　靈苑山
B29n0161_p0575a04║之陽有泉涌焉其規可二丈許雖風日鮮美時恒似
B29n0161_p0575a05║微雨滴瀝狀則細雨所由名也予惜其名不雅馴易
B29n0161_p0575a06║為晴雨顏其泉上小齋而系以詩　湖光萬頃浮春空
B29n0161_p0575a07║湖上老龍卑故宮謝遣雷師別雲吏跳身獨入潢池
B29n0161_p0575a08║中戢鱗藏珠等尺蝘池水不波疑鏡融每當旭日正
B29n0161_p0575a09║澄霽波紋衍漾如飛𩆬耳邊曾未聞淅淅眼底輒復
B29n0161_p0575a10║看濛濛信知此龍用不窮有為自妙無為功大能山
B29n0161_p0575a11║海小盆沼變化良與真宰通卷舒潛見亦偶爾詎肯
B29n0161_p0575a12║屑屑私天工我行泉閒習龍意為傳此語開羣蒙飽
B29n0161_p0575a13║聞九土困焦灼終擬膚寸酬玄穹
B29n0161_p0575a14║靈峯寺闢於晉太康中伏虎禪師所創一名鷲峰院新
B29n0161_p0575a15║志稱吳越王時建非也俗傳為裴休墓院亦非也萬
B29n0161_p0575a16║厯初僧散寺敗僅存殿宇邑人左布政陳善延僧通
B29n0161_p0575b01║慧居之寺舊有眠雲堂今廢翠微閣洗鉢池妙高臺
B29n0161_p0575b02║臺已廢址或云在背山之頂或云即右偏山椒今法
B29n0161_p0575b03║禪居是也嘉靖末年有邑諸生張少嶽萬言者隱于
B29n0161_p0575b04║寺中四十年不入城市為詩文有幽致通政周詩相
B29n0161_p0575b05║與倡和為築聽泉亭於寺側居之詩有記今在亭中
B29n0161_p0575b06║山人徃而泉石轉屬他姓荒僻岑寂游人罕至天陰
B29n0161_p0575b07║月黑時聞倀嘯寒泉噴薄尚無恙云蘇軾妙高臺詩
B29n0161_p0575b08║　靈峰山上寶佗寺白髮東坡又到來前世德雲今我
B29n0161_p0575b09║是依稀猶記妙高臺許應元靈峰寺詩　空門傳不
B29n0161_p0575b10║二令節届重陽看取蓮花淨無煩菊蕋芳沙虗喧候
B29n0161_p0575b11║鴈露冷咽寒螿幽賞豈終已請看山月光周詩早
B29n0161_p0575b12║春入靈峰詩　杪秋經月杜門幽獻歲方為鷲嶺遊梅
B29n0161_p0575b13║蕚已看迎臘吐澗泉猶自帶水流雲蘿行樂風塵隔
B29n0161_p0575b14║江海初衣歲月遒聞道山人思削跡尚嫌城市邇丹
B29n0161_p0575b15║丘周詩聽泉亭記杭郡西湖諸山以二高峰為望
B29n0161_p0575b16║北高峰蜿蜒東行鬱起巖巒靈峰為奇峰左右泉源
B29n0161_p0576a01║胥委禪林之南雨成瀑而晴如珠聽泉石為勝少岳
B29n0161_p0576a02║山人栖跡靈峰披荊𣗥開蒙翳始得茲泉已又汰沙
B29n0161_p0576a03║礫决汙滓而得茲所謂聽泉石者葢舊物也石厚
B29n0161_p0576a04║盈尺方廣幾丈乃舉之層崖之下而置之懸流之上
B29n0161_p0576a05║為命今名云山人於石西偏構草閣一楹日吟哦其
B29n0161_p0576a06║中未幾余以病告來歸於山人月率三四過過率登
B29n0161_p0576a07║石箕踞竟日忘去則謂山人曰峰以泉勝泉以石勝
B29n0161_p0576a08║茲石之上可琴可奕可樽可茗可憑可眺可吟可嘯
B29n0161_p0576a09║顧不當亭耶山人韙余言方是時郡中人士雅有丘
B29n0161_p0576a10║壑之尚者多從山人遊石上聞余言則爭捐貲為山
B29n0161_p0576a11║人命材鳩工之助甫浹旬亭遂告成諸君子則又載
B29n0161_p0576a12║酒賦詩落之而請余記其事余惟山川靈秘在在而
B29n0161_p0576a13║有其彰顯也必係之人靈峰之有泉石其來舊矣顧
B29n0161_p0576a14║自勝國以前無從考者迨入國朝茲峰彰彰郡人耳
B29n0161_p0576a15║目而泉石之勝尚湮滅無聞乃垂二百年得山人發
B29n0161_p0576a16║之山人之栖是峰也又垂三十年然後亭之則豈偶
B29n0161_p0576b01║然之故耶顧曩未亭也宜亭而輒虗迨其既亭無論
B29n0161_p0576b02║士類即山樵野衲咸相視色喜以為若天造地設不
B29n0161_p0576b03║可無此亭者夫徃者與山人遊凡幾曾未有及茲舉
B29n0161_p0576b04║者乃余發之諸君子適樂成之則又豈偶然之故耶
B29n0161_p0576b05║山人於世味殊淡而於世故一切不營乃茲亭之構
B29n0161_p0576b06║則經營區畫靡所遺慮諸君子者不競心於紛華綺
B29n0161_p0576b07║靡之區而獨於枯槁寂寞之地用情若此其雅致高
B29n0161_p0576b08║韻胥足尚矣繼自今酒食徵逐之流城市腥豔之論
B29n0161_p0576b09║其尚毋辱茲亭哉少岳山人張姓萬言名記之者則
B29n0161_p0576b10║與鹿周生詩也
B29n0161_p0576b11║普福講寺在九里松一名十方天台教院宋咸淳間天
B29n0161_p0576b12║台僧明礪募貴戚鮑氏建凢八年始成穹殿傑閣諸
B29n0161_p0576b13║剎罕倫飯僧至三千人易之巽為記有魏國公大普
B29n0161_p0576b14║福扁趙子昂芝雲堂額國初猶盛今寥落將滅矣寺
B29n0161_p0576b15║有十景芝雲臺綠雪坡藥澗橋思憶觀音葛翁泉辟
B29n0161_p0576b16║支塔錫杖山瑞岡塢玉蓮池仙芝泉鄧文原寄住
B29n0161_p0577a01║持無公詩　淨土談玄屢欵扉平生我亦悟毘尼天台
B29n0161_p0577a02║道在毘陵記廬阜神交惠遠師度嶺白雲飛錫處散
B29n0161_p0577a03║花清晝說經時西南峰下龍泓路曾記山房舊賦詩
B29n0161_p0577a04║圓覺天台教寺自唐開山為修證了義法師塔院宋南
B29n0161_p0577a05║渡後重建高宗書天中萬壽圓覺寺額以賜時有僧
B29n0161_p0577a06║守璋能詩所著有柿園集高宗嘗書其晚春一絕云
B29n0161_p0577a07║　草深烟景重林茂夕陽微不雨花猶落無風絮自飛
B29n0161_p0577a08║　復親書圓覺經及製二詩賜之詩云　古寺春山青更
B29n0161_p0577a09║妍長松修竹翠含烟汲泉擬欲增茶興暫就僧房借
B29n0161_p0577a10║榻眠久坐方知春晝長靜中心地自清凉人言圓覺
B29n0161_p0577a11║何曾覺但見塵勞盡日忙寺有歸雲堂三昧正閣清
B29n0161_p0577a12║凉覺地皆理宗御書元至正燬宋吳寶鏌詩　梵室
B29n0161_p0577a13║飄香隔竹聞壁間舊賜寶奎文山深翠輦經行處猶
B29n0161_p0577a14║臥從龍數片雲
B29n0161_p0577a15║黑觀音堂在集慶寺東俗傳弘治間太監張慶遊山至
B29n0161_p0577a16║此見青衣女子衝過匿入此菴索之不得見座中黑
B29n0161_p0577b01║漆觀音禮拜而去香火遂盛此矇瞶之說也觀音豈
B29n0161_p0577b02║真女子哉白玉蟾觀音像贊云　柳絮多頭緒桃花
B29n0161_p0577b03║好面皮夫是之謂誰東海比丘尼又云頂戴彌陀呈
B29n0161_p0577b04║醜拙手持楊柳惹塵埃縱饒人得三摩地當甚街頭
B29n0161_p0577b05║破草鞋亦游戲語
B29n0161_p0577b06║集慶講寺宋理宗淳祐十二年貴妃閻氏建為功德院
B29n0161_p0577b07║閻氏鄞縣人明艷絕倫後宮為之奪寵寺額皆御書
B29n0161_p0577b08║巧麗冠于諸剎經始之辰內司分市材木于郡縣旁
B29n0161_p0577b09║緣為奸望青採斫鞭笞追逮鷄犬不寧雖勳臣舊輔
B29n0161_p0577b10║墓皆不得自保或作詩諷之曰　合抱長材臥壑深于
B29n0161_p0577b11║今惟恨不空林誰知廣廈千斤斧斵盡人間孝子心
B29n0161_p0577b12║　其後恩數漸隆雖御前五山亦所不逮一日忽于法
B29n0161_p0577b13║堂鼓上得大字一聯云淨慈靈隱三天竺不及閻妃
B29n0161_p0577b14║好面皮於是行天下緝捕其人終不得有三池九井
B29n0161_p0577b15║月桂亭金波池善法堂並廢猶存理宗御容一幅燕
B29n0161_p0577b16║遊圖一輻後改額顯慈集慶講寺列天台講院第一
B29n0161_p0578a01║剎正統間廢嘉靖年中貴鄧文鎮召僧焚修至今
B29n0161_p0578a02║仇仁近詩　半生三宿此招提眼底交游更有誰顧愷
B29n0161_p0578a03║漫留金粟影杜陵忍賦玉華詩旋烹紫笋猶含籜自
B29n0161_p0578a04║摘青茶未展旗聽徹洞簫清不寐月明正照古松枝
B29n0161_p0578a05║靈隱禪寺晉咸和元年僧慧理建山門扁曰絕勝覺塲
B29n0161_p0578a06║相傳葛洪書或云宋之問書寺有石塔四皆吳越王
B29n0161_p0578a07║建宋景德四年改景德靈隱禪寺元至大元年僧慈
B29n0161_p0578a08║照重修覺皇殿至正間燬國初重建改靈隱寺宣德
B29n0161_p0578a09║間僧曇纘建三門面壁軒良玠建佛殿殿中有拜石
B29n0161_p0578a10║長丈餘有花卉鱗甲之文工巧如畫正統間玹理建
B29n0161_p0578a11║直指堂堂扁張即之書舊有百尺彌勒閣蓮峰堂千
B29n0161_p0578a12║佛殿延賓水閣望海閣巢雲亭見山亭白雲菴松源
B29n0161_p0578a13║菴及宋理宗御書覺王寶殿妙莊嚴域並廢隆慶己
B29n0161_p0578a14║巳罹祝融煨廢殆盡萬厯壬午寺僧德明圓輔圓寧
B29n0161_p0578a15║延法師易菴通公主席太宰張瀚為之護法倡緣建
B29n0161_p0578a16║殿宇廊廡凡百楹塑諸佛聖像鑄鐘豎鐘樓重建慧
B29n0161_p0578b01║理永安普同等塔悉就辛亥僧性證重建禪堂方丈
B29n0161_p0578b02║廻龍橋方伯浮渡吳公復捐俸百餘金建橋亭題曰
B29n0161_p0578b03║覺路津梁上供準提佛題曰密因閣又為複閣曲軒
B29n0161_p0578b04║以對溪流扁枕石漱流及雲松巢額壬子延介如石
B29n0161_p0578b05║公講楞嚴義海於寺尋葺方等懺堂集三學精通禪
B29n0161_p0578b06║者修方等懺法寺門原有五亭今止存冷泉由冷泉
B29n0161_p0578b07║亭而上為翠微亭韓蘄王布袍跨驢日夕行游其中
B29n0161_p0578b08║口不言兵今尚有故址宋之問遊靈隱寺詩　鷲嶺
B29n0161_p0578b09║鬱岧嶤龍宮鎖寂寥樓觀滄海日門對浙江潮桂子
B29n0161_p0578b10║月中落天香雲外飄捫蘿登塔遠刳木取泉遙霜薄
B29n0161_p0578b11║花更發氷輕葉互凋夙齡尚遐異搜對滌煩囂待入
B29n0161_p0578b12║天台路看余度石橋張祐飛來峰詩　西南山最勝
B29n0161_p0578b13║一境是諸天上路穿巖竹分流入寺泉躡雲丹井畔
B29n0161_p0578b14║望月石橋邊洞壑江聲遠樓臺海氣連塔明春嶺雪
B29n0161_p0578b15║鐘散暮松烟何處去猶恨更看峰頂蓮白居易題
B29n0161_p0578b16║冷泉寄唐林夫詩　靈隱前天竺後兩澗春淙一靈鷲
B29n0161_p0579a01║不知水從何處來跳波赴壑如奔雷無情有意兩莫
B29n0161_p0579a02║測背向冷泉亭下相縈廻我在錢塘百六日山中暫
B29n0161_p0579a03║來不暖席君今欲依靈隱居葛衣草履隨僧蔬肯與
B29n0161_p0579a04║冷泉作主一百日不用二十四考書中書賈島靈
B29n0161_p0579a05║隱寺詩　峰前峰後寺新秋絕頂高𥦗見沃州人在定
B29n0161_p0579a06║中聞蟋蟀鶴于棲處挂獼猴山鐘夜渡空江水汀月
B29n0161_p0579a07║寒生古石樓心欲懸帆身未遂謝公此地昔曾遊
B29n0161_p0579a08║蘇子瞻遊靈隱寺詩　君不見錢塘湖錢王壯觀今已
B29n0161_p0579a09║無屋堆黃金斗量珠運盡不勞折簡呼四方宦遊散
B29n0161_p0579a10║其孥宮闕留與閒人娛盛衰哀樂兩須臾何用多憂
B29n0161_p0579a11║心鬱紆溪山處處皆可廬最愛靈隱飛來孤喬松百
B29n0161_p0579a12║丈蒼髯鬚擾擾下笑柳與蒲高堂會食羅千夫撞鐘
B29n0161_p0579a13║擊鼓喧朝晡凝香方丈眠𣰽毺絕勝絮被縫海圖清
B29n0161_p0579a14║風徐來驚睡餘遂超羲皇傲几蘧歸時棲鴉正畢逋
B29n0161_p0579a15║孤烟落日不可摹林逋同運使陳學士遊靈隱寺
B29n0161_p0579a16║詩　山壑氣相合旦暮生秋陰松門韻虛籟錚若鳴瑤
B29n0161_p0579b01║琴舉目羣狀動傾耳百慮沉按部既優游時此振衣
B29n0161_p0579b02║襟泓澄冷泉色瀉我清曠心飄颻白猿聲荅我雅正
B29n0161_p0579b03║吟經臺復丹井捫蘿嘗徧臨鶴盖青霞映玉趾蒼苔
B29n0161_p0579b04║侵溫顏煦槁木真性訝幽禽所以仁惠政及物一一
B29n0161_p0579b05║深洒翰嶙峋壁返駕旃檀林回睨窣堵峰天半千萬
B29n0161_p0579b06║尋陸務觀冷泉放閘詩　泉聲飛出閘逶𨓦綠雲間
B29n0161_p0579b07║此地原無暑多時不入山草欹疑石墜水定見魚還
B29n0161_p0579b08║誰得同龜鶴遊吟半日閒僧契嵩冷泉獨賞寄冲晦
B29n0161_p0579b09║詩　南風掠波溪水滿山中遊人來洗浣獨立溪傍清
B29n0161_p0579b10║興款更愛泉流芳草短平生幽計貴蕭散世道紛紜
B29n0161_p0579b11║何足算人間五月夏雲煩相約歸來君莫緩張商
B29n0161_p0579b12║英見山亭詩　簾捲疎烟醉眼開浮雲飛盡見崔嵬苦
B29n0161_p0579b13║嗟霖雨遮藏久深謝清風引致來丹桂有時明月滿
B29n0161_p0579b14║舊山無路白猿哀禪師指我真空理心火茫茫一夜
B29n0161_p0579b15║灰王守仁遊靈隱寺詩　靈鷲高林暑氣清竺天石
B29n0161_p0579b16║壁雨痕晴客來湖上逢雲起僧住峰頭話月明世路
B29n0161_p0580a01║久知難直道此身那得尚虛名移家早定孤山計種
B29n0161_p0580a02║果誅茆却易成張瀚遊飛來峰詩　長松十里晝陰
B29n0161_p0580a03║重引入飛來第一峰洞裏紫霞明日月天邊青靄插
B29n0161_p0580a04║芙蓉小橋不斷橫溪路古寺先聞隔樹鐘戀賞頓忘
B29n0161_p0580a05║城市遠歸途幾處暮雲封夏言遊靈隱和楊邃老
B29n0161_p0580a06║詩　捫蘿詰曲歷崔嵬玉削芙蓉回面開白日老僧初
B29n0161_p0580a07║出定仲春有客到山來林深秪樹雲霞遶地逈諸天
B29n0161_p0580a08║日月回世上宰官元是佛洞門猿鶴莫驚猜補樂
B29n0161_p0580a09║天詩　在郡六十日入山十二回宿因月桂落醉為海榴
B29n0161_p0580a10║開黃紙除書到青宮詔命催僧徒多悵望賔從亦徘
B29n0161_p0580a11║徊寺暗烟埋竹林香雨落梅別橋憐白石辭洞戀青
B29n0161_p0580a12║苔漸出松間路猶飛馬上杯誰教冷泉水送我下山
B29n0161_p0580a13║來李攀龍詩　武林臺殿敞諸天建自咸和第幾年
B29n0161_p0580a14║纔到上方雙澗合飛來何處一峰懸梵音動雜江潮
B29n0161_p0580a15║轉燈影常含海日傳所以龍宮稱絕勝驪珠交映使
B29n0161_p0580a16║君前喬時敏邀蕭太史玄圃游靈隱期盡韜光諸
B29n0161_p0580b01║勝雨阻有賦禪林遙上翠㣲重檻外蒼茫遠寺鐘雨
B29n0161_p0580b02║色飛來雙鸑鷟雲光忽落秀芙蓉人如白雪吟偏壯
B29n0161_p0580b03║座有青山濘未通自到龍門曾作賦肯教仙吏不相
B29n0161_p0580b04║從
B29n0161_p0580b05║石佛菴在靈鷲山直指堂後梁簡文帝所造迦葉維衛
B29n0161_p0580b06║石佛二尊萬厯間僧如𦝚持準提呪夢披荒莽中見
B29n0161_p0580b07║石佛像身如芒刺募貲建庵庵後建準提閣前後皆
B29n0161_p0580b08║竹湯煥書竹林精舍覺遲居士沈㴶疏石佛從名
B29n0161_p0580b09║山湧出千載勝緣準提湏寶閣莊成一時善現良以
B29n0161_p0580b10║眾生業重每苔斑蘚剝埋金剛不壞之身而佛母行
B29n0161_p0580b11║深正鳥語花飛破鐵桶無明之相咒心性印多臂相
B29n0161_p0580b12║嚴獨對山前朗朗不起于坐手援天下事事了自當
B29n0161_p0580b13║身無垢無淨而摠持密因不二乘時乘人而建立勝果
B29n0161_p0580b14║必圓況乎鷲嶺香飄下臨無地獅林風遠直指餘堂
B29n0161_p0580b15║驚回澹士前生從此中來此中覿露喚醒伽藍幽夢
B29n0161_p0580b16║應如是住如是布施三千界印證爾時十八咒傳持茲
B29n0161_p0581a01║土篝燈夜讀茂才數月之緣著屐朝來居士片言之
B29n0161_p0581a02║諾凡此有感有應有建立總之非因非緣非自然為
B29n0161_p0581a03║是樂阿蘭那奉勸檀波羅密殿黑業造白業皈依無
B29n0161_p0581a04║量光中辦信心印佛心供養窮未來際謹疏𦝚以
B29n0161_p0581a05║石佛未了因緣徵辭于靈山乞士復傳意于聖水矜
B29n0161_p0581a06║人吳之鯨而為之偈曰馬祖面壁坐九年即成道石
B29n0161_p0581a07║佛背壁坐百年未成庵云何未成庵是庵非道故道
B29n0161_p0581a08║成五葉蘆庵成五株筴若人金作土會見土成庵尋
B29n0161_p0581a09║亦菴成道普願世間人共成石佛願庵成剎那頃石
B29n0161_p0581a10║佛依然坐陳繼儒偈曰　石佛出世準提又來若人
B29n0161_p0581a11║彈指樓閣頃開效尼上人夢石佛得石佛今復欲建
B29n0161_p0581a12║準提閣於庵後題偈倡之西湖長豫章樊良樞疏
B29n0161_p0581a13║效尼上人夢佛得佛澹游居士求子得子實相耶幻
B29n0161_p0581a14║泡耶金剛經云不可見三十二相見如來凡所有相
B29n0161_p0581a15║即是非相若見相非相即見如來上人建準提閣於
B29n0161_p0581a16║庵後是謂信心清淨即生實相矣吳朗士陳眉公發
B29n0161_p0581b01║三菩提心成是無量福德余不能以七寶大施喜其
B29n0161_p0581b02║成而讚之上人但信是心不取于相如是不動荷擔
B29n0161_p0581b03║如來如是莊嚴佛土布滿黃金將八百四千萬億眾
B29n0161_p0581b04║生共來頂禮咸瞻實相上人為說準提神咒一遍散
B29n0161_p0581b05║諸華香雨諸天花此閣成窣地光明藏矣
B29n0161_p0581b06║𡵺嶁山房郡人李居士因寺寮為棲隱處即墓其上遺
B29n0161_p0581b07║誡并祭田俱歸寺僧供祀事子孫不得干預萬厯間
B29n0161_p0581b08║僧鬻田且欲售屋矣司理丁公啟濬斷歸寺判詞古
B29n0161_p0581b09║典可誦第歲久荒圮辛亥方伯吳公劄令祗樹僧清
B29n0161_p0581b10║茂焚修其中茂捐貲百餘金重葺
B29n0161_p0581b11║韜光庵韜光禪師建師蜀人當唐代宗時辭師出遊師
B29n0161_p0581b12║囑之曰遇天可前逢巢即止師遊靈隱山巢溝塢值
B29n0161_p0581b13║白樂天守郡悟曰此吾師命我也遂卓錫焉樂天聞
B29n0161_p0581b14║之遂與為友題其堂曰法安嘗以詩招之云　白屋炊
B29n0161_p0581b15║香飯葷羶不入家濾泉澄葛粉洗手摘藤花青芥除
B29n0161_p0581b16║黃葉紅薑帶紫芽　命師相伴食齋罷一甌茶韜光不
B29n0161_p0582a01║赴報之詩云　山僧野性好林泉每向巖阿倚石眠不
B29n0161_p0582a02║解栽松陪玉勒惟能引水種金蓮白雲乍可來青嶂
B29n0161_p0582a03║明月難教下碧天城市不能飛錫去恐妨鶯囀翠樓
B29n0161_p0582a04║前　內有金蓮池烹茗井壁間有趙閱道蘓子瞻題名
B29n0161_p0582a05║永福禪院在天聖寺側與呼猿洞相對晉有上下永福
B29n0161_p0582a06║寺剏自慧理法師前蓮花峰後形勝山左香林亭右
B29n0161_p0582a07║幽雅軒中有雨華亭金砂池諸勝空谷禪師詩云
B29n0161_p0582a08║　聲名累動帝王家曾挽春風上海槎永福門開最勝
B29n0161_p0582a09║處江山一望不為[賒-示+未]厯代久廢國初高僧宗詎建大
B29n0161_p0582a10║雄寶殿尋燬萬厯癸卯苕溪潘龍翰捐貲買永福故
B29n0161_p0582a11║地延講師耶溪若公修持其中若復建佛閣三楹禪
B29n0161_p0582a12║堂香積十餘楹方伯吳公扁曰古永福禪院給帖永
B29n0161_p0582a13║護
B29n0161_p0582a14║無著禪師塔舊有無垢院因韓𠈁胄取以為壽地故遷
B29n0161_p0582a15║院於靈石山下止存此塔後楊郡王復取為壽地遂
B29n0161_p0582a16║起此塔乃陶龕也禪師容色如初髮垂至肩指爪遶
B29n0161_p0582b01║身舍利無數留三日猶不壞竟荼毘之僧肇淮海
B29n0161_p0582b02║有詩云　一定空山五百年不須惆悵啟頹甎路邊多
B29n0161_p0582b03║少麒麟塚過眼無人贈紙錢
B29n0161_p0582b04║鄴公庵杭守祖無擇愛此山之勝結庵於此以公所封
B29n0161_p0582b05║名之自詠云松下門開入翠微草香花氣襲春衣山
B29n0161_p0582b06║中深僻無人到自有閒雲共鶴飛　形勝山前感物
B29n0161_p0582b07║華却乘清興過僧家樓臺消廢無人問今古傳聞只
B29n0161_p0582b08║自嗟雲擁斷崖埋石笋泉冲凉雨落金沙憑君識得
B29n0161_p0582b09║尋幽趣只管高譚至日斜
B29n0161_p0582b10║白衲庵在靈隱西塢僧明殊過白衲詩　衲僧深隱處
B29n0161_p0582b11║麋鹿自成羣曲逕依山轉鳴禽隔竹聞澗飛晴日雨
B29n0161_p0582b12║嵐散霽時雲坐久不知去長歌逗夕曛
B29n0161_p0582b13║大桐庵在大桐塢萬厯間僧徹堂重建
B29n0161_p0582b14║薦福寺晉咸和中建于下天竺基宋紹興間遷于此為
B29n0161_p0582b15║徽宗吳太后塟所高宗書額太后手書金剛經置塔
B29n0161_p0582b16║中有宜對亭通雲亭天池樓雙珠亭萬玉軒湖山至
B29n0161_p0583a01║此幽邃極矣元至正末燬國初重建復燬墓前有二
B29n0161_p0583a02║石馬琢刻如生舊傳夜輙馳驟鞦轡光瑩如玉張
B29n0161_p0583a03║伯雨天池樓詩　天池一樓小如架擎出半天天雨華
B29n0161_p0583a04║山圍大石獅子座寺屬三朝母后家時呼白猿聽奇
B29n0161_p0583a05║句亦許飛仙飡紫霞我來把斷朗風口只留牀角置
B29n0161_p0583a06║袈裟
B29n0161_p0583a07║下天竺寺坐靈鷲山麓亦晉僧慧理建隋開皇十五年
B29n0161_p0583a08║有僧真觀者錢塘人操行高潔掌有仙文與禪師道
B29n0161_p0583a09║安頭陀石室檀越陳仲寶拓而修之號南天竺寺五
B29n0161_p0583a10║代時號五百羅漢院宋大中祥符初改靈山寺天禧
B29n0161_p0583a11║四年復改天竺寺天聖中僧遵式重修有薝蔔堂慶
B29n0161_p0583a12║元三年改天竺靈隱寺三竺之勝周回數十里而巖
B29n0161_p0583a13║壑尤美者廻聚茲區自飛來峰轉至寺後巖洞玲瓏
B29n0161_p0583a14║瑩㧞清朗如伏虬飛鳳層花絫蕚皺縠疊浪妍態
B29n0161_p0583a15║怪狀不可縷陳其材木皆自巖骨擢起蒼翠蔥鬱不
B29n0161_p0583a16║土而茂傳言茲山產玉故腴潤育物如此舊有御書
B29n0161_p0583b01║閣藏仁宗中興五朝御書七寶普賢閣僧善照以七
B29n0161_p0583b02║寶塑普賢像張仲舉遊寺詩　石梁濺水濕蒼苔陰
B29n0161_p0583b03║洞傍穿澗底回殿閣金銀從地湧山林圖畫自天開
B29n0161_p0583b04║龍隨僧到分雲住猿認人呼下樹來遊興未闌斜日
B29n0161_p0583b05║盡馬頭呼酒尚徘徊白樂天題香林洞詩　西湖之
B29n0161_p0583b06║西天竺深天香滿風多桂林老猿引子下高樹流水
B29n0161_p0583b07║與雲來遠岑上方已變劫灰黑古洞長帶秋嵐陰清
B29n0161_p0583b08║輝娛人且歸去後夜月明重來尋白廷玉詩　山轉
B29n0161_p0583b09║龍泓一徑深嵐烟吹潤撲衣巾松蘿掩映似無路猿
B29n0161_p0583b10║鳥徃來如有人講石尚存天寶字御梅嘗識建炎春
B29n0161_p0583b11║城中遮日空西望自與長安隔兩塵唐圓澤和尚
B29n0161_p0583b12║居慧林與洛京守李源為友約徃蜀峨嵋禮普賢大
B29n0161_p0583b13║士師欲行斜谷道源欲泝峽師不可源強之乃行舟
B29n0161_p0583b14║次南浦見婦人錦襠負甖汲水師見而泣曰吾始不
B29n0161_p0583b15║欲行此道者為是也彼孕我已三年今見之不可逃
B29n0161_p0583b16║矣三日浴兒時願公臨門我以一笑為信十二年後
B29n0161_p0584a01║錢塘天竺寺外當與公相見言訖而化婦既乳兒源
B29n0161_p0584a02║徃視之果笑尋即回舟如期至天竺當中秋月下聞
B29n0161_p0584a03║葛洪井畔有牧兒扣角而歌曰三生石上舊精魂賞
B29n0161_p0584a04║月吟風不用論慚愧情人遠相訪此身雖異性常存
B29n0161_p0584a05║源知是師乃趨前曰澤公徤否兒曰李公真信士也
B29n0161_p0584a06║我與君殊途切勿相近唯以勤修勉之又歌曰身前
B29n0161_p0584a07║身後事茫茫欲話因緣恐斷腸吳越江山尋已遍𨚫
B29n0161_p0584a08║回烟棹上瞿塘遂去莫知所之賛曰京洛有約峩嵋
B29n0161_p0584a09║是行機先一語洞達三生汲甖事異扣角詩清永懷
B29n0161_p0584a10║陳迹山空月明
B29n0161_p0584a11║三生庵在三生石側方伯吳公捐貲贖地屬戒僧廣昆
B29n0161_p0584a12║守之錢塘令楊萬里助貲建庵姚鉉題繙經臺詩
B29n0161_p0584a13║　康樂悟玄機端坐此中息經繙貝葉文臺近蓮花石
B29n0161_p0584a14║江元禧登謝康樂繙經臺詩　竺國來靈詮震旦弘
B29n0161_p0584a15║教典貝梵傳方言辭隱義莫辯隔以懸觧通昧為慧
B29n0161_p0584a16║心顯尋究理事融研對文字善澄慮憩靜區屏迹就
B29n0161_p0584b01║曾峴蓮蕚翫烟霏虬姿娛仰俛今古晨昏遷何澤竟
B29n0161_p0584b02║獨衍撫茲停白雲終然峙蒼蘚道勝據必超婘深樹
B29n0161_p0584b03║無剪凌遡欽緬蹤容貌儼在眼人自永玄情豈伊石
B29n0161_p0584b04║難轉
B29n0161_p0584b05║中天竺寺在稽留峰北隋開皇十七年僧寶掌以唐高
B29n0161_p0584b06║宗顯慶二年住浦江化去自稱度世一千七十二年
B29n0161_p0584b07║故茲山中尚有千歲巖吳越王改崇壽院政和四年
B29n0161_p0584b08║改曰天寧萬壽永祚禪寺南渡初有摩利支天菩薩
B29n0161_p0584b09║像淳熙間建華嚴閣元天厯間有僧大忻得幸于文
B29n0161_p0584b10║宗改天厯永祚禪寺洪武初賜號中天竺寺山門三
B29n0161_p0584b11║字為魏國公署額正德間燬嘉靖二十五年僧惠鏞
B29n0161_p0584b12║清琦清琳等募建殿剎聖像并建白衣觀音堂千
B29n0161_p0584b13║歲寶掌詩　偶居天竺經年久惟有山靈稱野情皓月
B29n0161_p0584b14║徘徊庵內燭青山圍繞枕邊屏又云戶外白猿時獻
B29n0161_p0584b15║菓堦前桂子落紛紛他年吾道重興日枯木生花別
B29n0161_p0584b16║是春白樂天詩　雜芳澗草合繁綠巖樹新山深景
B29n0161_p0585a01║候晚四月有餘春竹寺過微雨石逕無纖塵白衣一
B29n0161_p0585a02║居士方袍四道人境是佛國土人非俗交親城中山
B29n0161_p0585a03║內客來徃亦殷勤參寥子詩　夕陽山氣靄蔥蔥路
B29n0161_p0585a04║轉松陰覆幾重行過石橋人未見數聲先聽寺樓鐘
B29n0161_p0585a05║稽留峰北好林泉珍重幽棲得所便栢子香中能宴
B29n0161_p0585a06║坐想無餘習可攀緣霜壓簾櫳雪泫條銀河初轉斗
B29n0161_p0585a07║垂杓清言共失三更夢錯恨芙蓉漏易消王元章
B29n0161_p0585a08║送僧歸天竺詩　天香閣上風如水千歲巖前雲似苔
B29n0161_p0585a09║明月不期穿樹出老夫曾此聽猿來相逢五載無書
B29n0161_p0585a10║寄却憶三生有夢回鄉曲故人頻問信孤山梅樹幾
B29n0161_p0585a11║番開永清塢之背即為龍井正德中陳氏建庵塢中
B29n0161_p0585a12║名永清庵心庵正德間寶珠禪師建有白雲巖玉液
B29n0161_p0585a13║泉
B29n0161_p0585a14║上天竺寺晉天福間僧道翊結庵山中一夕見瑞光發于
B29n0161_p0585a15║前澗就視之得奇木刻畫觀音大士像後漢乾祐間有
B29n0161_p0585a16║僧從勳自洛陽持古佛舍利來置頂中妙相咸備晝
B29n0161_p0585b01║放白光士民崇信吳越主嘗夢白衣人求葺其居寤
B29n0161_p0585b02║而有感遂建天竺觀音看經院宋咸平中浙西久旱
B29n0161_p0585b03║郡守張去華率僚屬具幡盖鼓吹迎觀音而禱霪雨
B29n0161_p0585b04║濡足自是有禱輒應蘇子瞻雨中遊觀音院詩云　蠶欲
B29n0161_p0585b05║老兮麥欲黃山前山後雨浪浪農夫輒來女停筐白
B29n0161_p0585b06║衣仙人坐高堂　盖有望于祈晴也南渡時捨施珍寶
B29n0161_p0585b07║有日月珠鬼谷珠猫睛等雖大內亦以為罕見嘉祐
B29n0161_p0585b08║中沈通治郡謂觀音以聲音宣佛力非禪那所居乃
B29n0161_p0585b09║以教易禪命僧辯才元淨主之鑿山築室幾至萬礎
B29n0161_p0585b10║治平中郡守蔡襄奏賜靈感觀音殿額元淨乃益鑿
B29n0161_p0585b11║前山闢地二十有五尋殿加重簷建炎四年烏珠入
B29n0161_p0585b12║臨安高宗遜于海烏珠謁天竺問知觀音本始乃舉
B29n0161_p0585b13║之輿中與大藏經併徙而北時有比丘智完者率其
B29n0161_p0585b14║徒以從至燕舍于都城之西南五里曰玉河鄉建寺
B29n0161_p0585b15║以奉天竺之僧乃重以他木刻肖前像詭曰藏之井
B29n0161_p0585b16║中而出之至今稱觀音出現井其實非故物也乾道
B29n0161_p0586a01║三年建十六觀堂七年改院為寺門扁皆御書慶元
B29n0161_p0586a02║三年改天台教寺元末燬國初重建累朝代有宣賜
B29n0161_p0586a03║金帛及寶旛之屬正德時聖母張進古銅塔一座滲
B29n0161_p0586a04║金觀音像並供後殿錢塘戴文進畫羅漢一十八軸
B29n0161_p0586a05║萬厯癸丑冬東宮進滲金大士一尊并金犼金念珠
B29n0161_p0586a06║一串現存大悲閣大學士商輅鐘樓碑記學士黃縉
B29n0161_p0586a07║觀音殿碑記寺有白雲峯乳竇峯中印峯獅子峯雙
B29n0161_p0586a08║檜峯白雲堂兩峯堂中印堂雲漢閣應真閣延桂閣
B29n0161_p0586a09║秋香閣伴雲閣雙桂軒清華軒靜處齋植杖亭謝屐
B29n0161_p0586a10║亭夢泉亭流虹澗金佛橋琮老橋凝翠泉觀音泉水
B29n0161_p0586a11║月池西方殿有撤骨池以鎮火灾雲液池池上有辨
B29n0161_p0586a12║才手植山茶花並廢唯白雲堂尚存宋孝宗觀音
B29n0161_p0586a13║像賛　猗歟大士本自圓通示言有說為世之宗明環
B29n0161_p0586a14║無二等觀以熙隨感即應妙不可思理宗觀音像
B29n0161_p0586a15║賛　神道至妙兮隱顯莫測功德無邊兮感應甚速時
B29n0161_p0586a16║和歲豐兮祐我生民兵寢刑措兮康此王國李太
B29n0161_p0586b01║白與從姪良游天竺寺詩　挂席凌蓬丘觀濤憩樟樓
B29n0161_p0586b02║三山動逸興五馬同遨遊天竺森在眼松風颯驚秋
B29n0161_p0586b03║覽雲測變化弄水窮清幽疊嶂隔遙響當軒寫歸流
B29n0161_p0586b04║轉成傲雲月佳趣滿吳洲白樂天詩　一山門作兩
B29n0161_p0586b05║山門兩寺原從一寺分東澗水流西澗水南峯雲接
B29n0161_p0586b06║北峯雲前臺花發後臺見上界鐘清下界聞遙想吾
B29n0161_p0586b07║師行道處天香桂子落紛紛李綱由上竺赴洞霄
B29n0161_p0586b08║宮詩　山谷投閒日乾坤版蕩時秦庭徒痛哭漆室竟
B29n0161_p0586b09║誰知欲仗空王力潛開聖主疑奸雄俱掃盡談笑定
B29n0161_p0586b10║華夷　岳飛過上竺寺偶題強胡犯京闕駐驆大江
B29n0161_p0586b11║南二帝雙魂杳孤臣百戰酣兵威空朔漠法力仗瞿
B29n0161_p0586b12║曇恢復山河日捐軀分亦甘朱熹春日過上竺詩
B29n0161_p0586b13║　竺國古招提飛甍碧瓦齊林深忘日午山迥覺天低
B29n0161_p0586b14║琪樹殊方色珍禽別樣啼沙門有文暢啜茗漫留題
B29n0161_p0586b15║張栻詩　上竺諸天近中林萬木低迥超塵世外恍
B29n0161_p0586b16║入雪山西忽漫叅龍象行將混鹿麛何年釋簮𥿈于
B29n0161_p0587a01║此獨幽棲真德秀詩　世事不可了還須是入山遙
B29n0161_p0587a02║尋黃葉路迥出白雲間瀹茗止煩渴談空得笑閒飄
B29n0161_p0587a03║飄有餘興歸去掩柴關魏了翁詩　風波滿平地世
B29n0161_p0587a04║路繞羊腸急欲逃塵網遙登選佛塲雲深午猶暝竹
B29n0161_p0587a05║密夏生凉興逸忘歸去高眠借石牀東坡蘇軾聞
B29n0161_p0587a06║辨才再住天竺詩　道人出山去山色如死灰白雲不觧
B29n0161_p0587a07║笑青松有餘哀忽聞道人歸鳥語山容開神光出寶
B29n0161_p0587a08║髻法雨洗浮埃寄聲問道人借禪以為詼何所聞而
B29n0161_p0587a09║去何所見而回道人笑不答此意安在哉昔年本不
B29n0161_p0587a10║住今者亦無來此語竟非是且食白楊梅倪雲林
B29n0161_p0587a11║秋夜宿上竺詩　禪月湛高秋金天夜色幽珠林星彩
B29n0161_p0587a12║動碧殿露華浮蓮漏忙催酒松濤怒撼樓清凉徹毛
B29n0161_p0587a13║骨吾欲喚貂裘大士鴛鴦殿前楹僧道福如淵重
B29n0161_p0587a14║建後殿僧平澗重修鐘鼓樓如淶如淵重修天王殿
B29n0161_p0587a15║祖玉重修香山殿道福建圓通門道律建張仙祠德
B29n0161_p0587a16║洪建伽藍殿道霑建普門圓逕建彌陀殿道霑建普
B29n0161_p0587b01║同塔方誌為首鼎建心安兩山居德霖建白雲峯山
B29n0161_p0587b02║居海堅建上天竺三門圓逸重修武林外史邵常
B29n0161_p0587b03║生撰上天竺寺靜庵讓法師擬號正定塔行述師禹
B29n0161_p0587b04║杭人俗王姓十五出家上竺禮進公為師幼時性喜
B29n0161_p0587b05║合掌人以天香童子目之既祝髮和平撙節既四十
B29n0161_p0587b06║慨然以家事付徒如貴曰余世事畢矣因受戒雲棲
B29n0161_p0587b07║寺寄名廣行持戒精切認真毫不肯苟平日傷末法
B29n0161_p0587b08║陵夷每興善業必躬必倡慨寺風不振直諒必歸正
B29n0161_p0587b09║持身其肫肫樹教之意可方遠錄公其懇懇公廉之
B29n0161_p0587b10║心無媿都僧正者萬厯辛亥七月二十五日示疾令
B29n0161_p0587b11║具薰沐更衣見目下有紅光端趺西坐兩手高擎十
B29n0161_p0587b12║指作掐數狀忽有醉僧來呌哭師不悅遂不瞑次早
B29n0161_p0587b13║小子與訣見其身倚而掌合亦常視與合掌中間勞
B29n0161_p0587b14║苦之者或強抑就枕稍知道者或勸逸吉祥時師幻
B29n0161_p0587b15║身既展轉非已而靈臺能主宰惟示不豫色然既瞑
B29n0161_p0587b16║而禪僧貫如來誠求其故曰師得無欲坐乎忽發聲
B29n0161_p0588a01║曰諾眾始驚扶起坐既坐足蹜蹜而已僧又曰師得
B29n0161_p0588a02║無欲趺乎顧而笑因與結始欣然首謝眾遂以彌陀
B29n0161_p0588a03║為飯含梵唄當眾臨圍繞蹕踴達旦甲子正午而寂
B29n0161_p0588a04║僧性田與沐頂煖如火年五十甫一法臘三十有五
B29n0161_p0588a05║蓮池師聞之讓窑龕使瘞於是斂幎藏金避木韜釘
B29n0161_p0588a06║蒲圌置褥白茅廢衾塗香末香既潔且勻塞蜆蘊之
B29n0161_p0588a07║小大式均懷其幽隙苴其寬深幾不滅頂及肩而盈
B29n0161_p0588a08║既不使其金鎖之杌亦不礙其爪髮之生凡此見山
B29n0161_p0588a09║中之創見惟貫如之力存焉小子見山之僧欲借跏
B29n0161_p0588a10║趺為重徃徃痛楚綢繆業緣局促雖夾輔以多方奈
B29n0161_p0588a11║四大之傾仆盖欲坐而不能師乃能坐而不欲可歎
B29n0161_p0588a12║也亦可喜也向使師出世熏習之塲則不必加年自
B29n0161_p0588a13║有金臺寶池之兆向使寓身寒苦之地則清明在躬
B29n0161_p0588a14║必有謝三緣見道之辭今雖止乎此又向使當彌留
B29n0161_p0588a15║[務/心]亂而奄忽於情見之中則與六十年小子見聞擾
B29n0161_p0588a16║擾者何以異哉經所謂無諸痛苦一心不亂斯其人
B29n0161_p0588b01║矣因請之蓮池師及世之有菩薩行者擬以正定名
B29n0161_p0588b02║其塔焉是辛亥十月朔日小子時年七十有五書
B29n0161_p0588b03║【圖】
B29n0161_p0588b04║
B29n0161_p0588b05║
B29n0161_p0588b06║
B29n0161_p0588b07║
B29n0161_p0588b08║武林梵志卷五
B29n0161_p0588b09║總校官庶吉士（臣）朱鈐
B29n0161_p0588b10║校對官中書（臣）吳甸華
B29n0161_p0588b11║謄錄監生（臣）梁鳴岐
B29n0161_p0588b12║
B29n0161_p0588b13║
B29n0161_p0588b14║
B29n0161_p0588b15║
B29n0161_p0588b16║
B29n0161_p0589a01║詳校官太僕寺少卿（臣）李廷欽
B29n0161_p0589a02║編修（臣）程嘉謨覆勘
B29n0161_p0589a03║
B29n0161_p0589a04║
B29n0161_p0589a05║
B29n0161_p0589a06║
B29n0161_p0589a07║
B29n0161_p0589a08║