B29n0161_p0589a09║欽定四庫全書
B29n0161_p0589a10║　武林梵志卷六
B29n0161_p0589a11║明　吳之鯨　撰
B29n0161_p0589a12║外七縣梵剎
B29n0161_p0589a13║海寧縣
B29n0161_p0589a14║太平廣福寺在縣東五十里黃岡市唐齊安寺基宋建
B29n0161_p0589a15║隆中有僧結茅棲止歷四十年乾德二年額曰太平
B29n0161_p0589a16║庵熙寧元年賜今額歸併于此曰慶壽永寧寺（在縣東二
B29n0161_p0589b01║十四里）曰南觀音院（在縣東二十一里新江塘南）僧弘道太平廣
B29n0161_p0589b02║福寺詩　招提古意饒誰復記前朝五季重開拓三災
B29n0161_p0589b03║不動搖珠林花氣合紺殿蘚痕消更上危樓望當門
B29n0161_p0589b04║見海潮
B29n0161_p0589b05║崇教寺在縣東六十里妙果山之前舊圖經五代成夫
B29n0161_p0589b06║人捨園為寺名妙果宋季廢弛元至順四年重建歸
B29n0161_p0589b07║併于此曰圓明庵（在縣東六十里遊佛墩）曰東林庵（在縣東六十里）
B29n0161_p0589b08║真如寺在縣東七十里黃灣菩提山東晉干寶公捨宅
B29n0161_p0589b09║為寺周顯德二年建輪藏宋治平二年賜今額歸併
B29n0161_p0589b10║于此曰寶嚴寺（在縣東六十里）曰接濟院（在縣東北三十六里）曰延聖
B29n0161_p0589b11║妙智院（在縣東北六十里）曰闓濟院（在縣東北六十里）曰北永寧院
B29n0161_p0589b12║（在縣北四里）曰上方延壽院（在縣北十里）曰接待朱何庵（在縣西一
B29n0161_p0589b13║里）曰積寶庵（在縣西北十五里）曰西觀音庵（在縣西北二十五里）曰雪
B29n0161_p0589b14║峰雙桂庵（在縣北十八里）曰惠照庵正覺庵（並在縣東北六十里）張
B29n0161_p0589b15║諤真如寺詩　旗鼓初從海上回天風吹我上雄臺甲
B29n0161_p0589b16║披雙木關西將馬驟羣峰冀北材塵世俯窺飛鳥去
B29n0161_p0590a01║軍聲俄逐晚潮來誰人為我書巖石他日重遊掃綠
B29n0161_p0590a02║苔
B29n0161_p0590a03║真相寺在縣東北六里橫塘北宋寶祐二年建元末燬
B29n0161_p0590a04║洪武六年重建歸併于此曰雪峯廣福院（在縣東北七里）曰
B29n0161_p0590a05║淨信院（在縣東北一十八里）
B29n0161_p0590a06║崇惠寺在縣東北六十里硤石紫微山東麓元至正間
B29n0161_p0590a07║建洪武十八年重建歸併於此曰四果華嚴院（在縣東北
B29n0161_p0590a08║七十里）曰勝果院曰圓覺庵（並在縣東北六十里）
B29n0161_p0590a09║西山廣福院在縣東北六十里硤石紫微山頂宋天禧
B29n0161_p0590a10║五年邑人宋坦捨宅建熙寧元年賜壽聖額隆興元
B29n0161_p0590a11║年改今額兵燬元大德間重建歸併于此曰崇福寺
B29n0161_p0590a12║（在縣東北六十里）曰瑞應觀音院（在縣東北三十里）曰東山廣福院
B29n0161_p0590a13║（在縣東北六十里）曰黃坡庵（在縣東北三十里）曰永平庵（在縣東北五十二里）
B29n0161_p0590a14║曰興壽庵（在縣東北六十里）章孝標西山廣福院詩　野寺孤
B29n0161_p0590a15║峯上危樓聳翠微捲簾滄海近洗鉢白雲飛竹影臨
B29n0161_p0590a16║經案松花點衲衣日斜登望處湖畔一僧歸楊璿
B29n0161_p0590b01║崇福寺詩　艤棹青山下來尋蘇子家人魚皆靜樂水
B29n0161_p0590b02║木亦清華樹老欲成盖菊寒殊未花何須覓勾漏此
B29n0161_p0590b03║處有丹砂顧况崇福寺詩　家在雙峯蘭若邊數聲
B29n0161_p0590b04║清磬發孤烟山連極浦鳥飛盡月上青林人未眠
B29n0161_p0590b05║永隆廣福寺在縣西一十里馬牧塘北宋紹興十八年
B29n0161_p0590b06║建興廢不一歸併于此曰水陸院（在縣西南四十里）曰出塵
B29n0161_p0590b07║庵（在縣西北二十五里）
B29n0161_p0590b08║金佛寺在縣西一十二里松林舖東宋紹興年間名上
B29n0161_p0590b09║乘院乾道間改今額元末燬重建歸併于此曰超王
B29n0161_p0590b10║院曰淨居院（並在縣西五里）曰惠明院（在縣西八里）曰戒壇院（在縣
B29n0161_p0590b11║西南三里）
B29n0161_p0590b12║永寧寺在縣西二十里宋嘉泰間建歸併于此曰壽昌
B29n0161_p0590b13║院（在縣西北五十里）
B29n0161_p0590b14║薦福寺在縣西三十六里蕭齊永明二年建名安善唐
B29n0161_p0590b15║會昌五年廢大中十三年重建宋大中祥符元年改
B29n0161_p0590b16║今額元末兵燬洪武初重建歸併于此曰開福寺（在縣
B29n0161_p0591a01║西三十五里）曰觀音聖果寺（在縣西北四十五里）
B29n0161_p0591a02║安國寺在縣西北二百五十步唐開元元年建名鎮國
B29n0161_p0591a03║海昌院會昌五年廢大中四年復置名齊豐宋大中
B29n0161_p0591a04║祥符元年改今額寺有大悲閣宋理宗御書妙智之
B29n0161_p0591a05║閣賜之元至正二年重建歸併于此曰興慶寺（在縣北十
B29n0161_p0591a06║五里）宋蘇軾大悲閣記羊豕以為羞五味以為和秫
B29n0161_p0591a07║稻以為酒麯蘖以作之天下之所同也其材同其水
B29n0161_p0591a08║火之齊均其寒暖燥濕之一候也而二人為之則美
B29n0161_p0591a09║惡不齊豈其所以美者不可以數取歟然古之為方
B29n0161_p0591a10║者未嘗遺數也能者即數以得其妙不能者循數以
B29n0161_p0591a11║得其略其出一也有能有不能而精麄見焉人見其
B29n0161_p0591a12║二也則求精於數外而棄迹以逐妙曰我知酒食之
B29n0161_p0591a13║所美也而略其分劑捨其度數以為不在是也而一
B29n0161_p0591a14║以意造則其不為人之所嘔棄者寡矣今學者之病
B29n0161_p0591a15║亦然天文地理音樂律厯宮廟服器冠婚喪祀之法
B29n0161_p0591a16║春秋之所去取禮之所可刑之所禁歷代之所以廢
B29n0161_p0591b01║興與其人賢不肖此學者之所宜盡力也曰是皆不
B29n0161_p0591b02║足學學其不可傳於書而載于口者子夏曰日知其
B29n0161_p0591b03║所亡月無忘其所能可謂好學也已古之學者其所
B29n0161_p0591b04║亡與其所能皆可以一二數而日月見也如今世之
B29n0161_p0591b05║學者所亡者果何物而所能者果何事耶孔子曰吾
B29n0161_p0591b06║嘗終日不食終夜不寢以思無益不如學也由是觀
B29n0161_p0591b07║之廢學而徒思者孔子之所禁而今世之所尚也豈
B29n0161_p0591b08║惟吾學者至於為佛者亦然齋戒持律講誦其書而
B29n0161_p0591b09║崇飾塔廟此佛之所以日夜教人者也而其徒或者
B29n0161_p0591b10║以為齋戒持律不如無心講誦其書不如無言崇飾
B29n0161_p0591b11║塔廟不如無為其中無心其口無言其身無為則飽
B29n0161_p0591b12║食遊嬉而已矣是為大言以欺佛者也杭州鹽官安
B29n0161_p0591b13║國寺僧居則自九歲出家十年而得惡疾垂死自誓
B29n0161_p0591b14║於佛願持律終身且造千手眼觀世音像而誦其名
B29n0161_p0591b15║千萬聲病已而力不給則縮衣節口三十餘年銖積
B29n0161_p0591b16║寸絫以迄于成其高數仞為大屋四重以居之而求
B29n0161_p0592a01║文以為記余嘗以斯語告東南之士矣盖僅有從者
B29n0161_p0592a02║獨喜則之勤苦從事於有為篤志守節老而不衰異
B29n0161_p0592a03║夫為大言以欺佛者故為之記且以風吾黨之士云
B29n0161_p0592a04║延恩寺在縣西北二百六十步舊安國寺藏院宋元祐
B29n0161_p0592a05║四年賜今額歸併于此曰慶善寺（縣西南二百步）曰常樂寺
B29n0161_p0592a06║（縣西南二里）曰佛牙寺（縣北一里）曰淨明院（縣西南八十步）曰正法壽
B29n0161_p0592a07║寧院（縣西北十五里）曰觀音庵（縣東北一百五步）
B29n0161_p0592a08║東岡廣福寺在縣西北二十五里東晉德法師開山後
B29n0161_p0592a09║燬宋乾德元年重建紹興三十二年賜是額永樂十
B29n0161_p0592a10║四年潮坍無存十五年移額于四都觀音庵歸併于
B29n0161_p0592a11║此曰圓明院（在縣西北三十五里）
B29n0161_p0592a12║覺王寺在縣西北二十五里長安鎮西唐長興四年建
B29n0161_p0592a13║名正覺宋治平二年改今額元末兵燬洪武初重建
B29n0161_p0592a14║歸併於此曰定香寺（在縣西北二十五里）曰南禪福嚴院（在縣西北
B29n0161_p0592a15║四十里）曰真如庵（在縣西北十五里）
B29n0161_p0592a16║淨妙寺在縣西北三十里宋嘉熙間建元末兵燬洪武
B29n0161_p0592b01║初重建歸併于此曰旌忠寺（在縣西北二十五里）曰雲龍寺（在縣
B29n0161_p0592b02║西十五里）曰惠泉院（在縣西北二十五里）曰吉慶庵常樂庵雙林庵
B29n0161_p0592b03║（並在縣北十五里）
B29n0161_p0592b04║興福寺在縣西北三十里駱家舖東北宋開寶二年建
B29n0161_p0592b05║三年賜額歸併于此曰彌陀院（在縣西北十五里）曰惠明庵
B29n0161_p0592b06║（在縣西北十五里）
B29n0161_p0592b07║資勝寺在縣西北四十里晉天福七年建名資壽宋治
B29n0161_p0592b08║平二年改今額歸併于此曰報國寺（在縣西北四十八里）曰資
B29n0161_p0592b09║福院（在縣西北四十里）曰海雲庵（在縣西北四十六里）
B29n0161_p0592b10║吉祥寺在縣西北四十八里許村鋪北名齊明宋建隆
B29n0161_p0592b11║二年改名迎祥治平二年改今額元末兵燬歸併于
B29n0161_p0592b12║此曰普安寺（在縣西四十里）
B29n0161_p0592b13║菩提寺在縣北內有張子韶讀書臺基存
B29n0161_p0592b14║惠力寺在縣東北六十里硤石紫微山下晉寧康中尚書
B29n0161_p0592b15║張延光捨宅構寺賜額曰志願唐乾元元年勅支本
B29n0161_p0592b16║縣稅錢修飾唐季兵燬宋乾德間重建大中祥符二
B29n0161_p0593a01║年賜今額宋季兵燬元至正二十年重建僧弘道
B29n0161_p0593a02║遐觀樓詩　紫硤山前百尺樓憑高懸象入冥搜滄江
B29n0161_p0593a03║直到水窮處白鳥忽飛天盡頭一氣鴻濛開禹甸兩
B29n0161_p0593a04║峯縹緲接瀛洲胡牀坐對銀河近擬欲乘槎上斗牛
B29n0161_p0593a05║淨信寺在縣西南六十里晉天福二年僧淨建元末兵
B29n0161_p0593a06║燬洪武初復建類列　定惠寺（在縣東北十三里）寶林寺
B29n0161_p0593a07║（在縣西二十里）瑞像院（在縣北門外二十里）白蓮花院（在縣東十五里）普信院
B29n0161_p0593a08║（在縣北二里）尹墅廣福院（在縣西北二十五里）西庵（在縣西門內）大通庵
B29n0161_p0593a09║（在縣西三里）
B29n0161_p0593a10║富陽縣
B29n0161_p0593a11║法相寺在縣東南三十里麗景村名報恩唐咸通十二
B29n0161_p0593a12║年符禪師開山宋大中祥符元年賜額歸併于此曰
B29n0161_p0593a13║靈巖院（在縣東南三十里）曰泗洲庵（在縣東南五十里）葉士彥題
B29n0161_p0593a14║法相寺虛舟亭詩　道人亭子號虛舟身與乾坤日夜
B29n0161_p0593a15║浮高檻倚空山疊浪小池承溜雨生漚漁歌響荅穿
B29n0161_p0593a16║蓬戶晚飯經行憶舵樓茶竈筆牀安榻畔江湖長任
B29n0161_p0593b01║散人遊姜文渭靈巖院詩　軒在靈巖第幾峯篔簹
B29n0161_p0593b02║遶屋翠重重僧窻滴露全疑雨詩榻生凉半是風四
B29n0161_p0593b03║座綠䕃侵戶暗一簾爽氣撲衣濃信知石上蒼苔合
B29n0161_p0593b04║多為遊人去後封
B29n0161_p0593b05║淨居寺在縣南四十里大源村石晉天福八年名淨福
B29n0161_p0593b06║宋治平二年改今額宋末燬元至順間重建歸併于此
B29n0161_p0593b07║曰崇善院（在縣南四十里）曰真如院（在縣東南一百二十里）曰禪寂院
B29n0161_p0593b08║（在縣南八十里）
B29n0161_p0593b09║偃松寺在縣西南十里馴雉村宋嘉泰四年建前有大
B29n0161_p0593b10║松盤護因名元末燬惟殿宇及法堂存歸併于此曰
B29n0161_p0593b11║永樂吉祥寺（在縣東北小隱山）曰淨土院（在縣西南三十里）曰靈巖
B29n0161_p0593b12║寶山院（在縣西十里）曰大智院（在縣西二十五里）曰法雲院（在縣西二
B29n0161_p0593b13║十五里）曰普惠院（在縣西三十里）曰真寂院（在縣西南三十五里）姚愈
B29n0161_p0593b14║題淨土院竹軒詩　勁節摩雲歲月深冰霜不改舊時
B29n0161_p0593b15║陰靜浮香篆度幽逕冷滴翠光生茂林明月滿窓橫
B29n0161_p0593b16║妙墨清風入指按黃金箇中領取西方意夢落人間
B29n0161_p0594a01║何處尋
B29n0161_p0594a02║能仁寺在縣西南十里太平村唐天成元年建名雲霄
B29n0161_p0594a03║宋咸淳元年請今額元至正丙申兵燹洪武初重建
B29n0161_p0594a04║歸併于此曰法門寺（在縣東一十五里）曰三學院真如院（並在
B29n0161_p0594a05║縣西南三十里）曰寶林院（在縣西南三十五里）曰崇福庵（在縣西南二十里）
B29n0161_p0594a06║李鞉三學院詩　遠岫朝來更爽孤雲徙倚長閒飛出
B29n0161_p0594a07║偶成霖雨歸來依舊青山寶林院巖香閣詩　花到
B29n0161_p0594a08║清明際隨春渡虎溪勾牽木芍藥流落古招提獨喜
B29n0161_p0594a09║孤芳在何妨眾草齊定知妃子意不觧謫仙題
B29n0161_p0594a10║寶相寺在縣西南三十五里慶護村洪武初創庵曰浦
B29n0161_p0594a11║西十三年請移看潮村寶相寺額歸併于此曰寂光普
B29n0161_p0594a12║照禪寺（在縣西四十五里）曰報恩禪院（在縣西南八十五里）
B29n0161_p0594a13║妙智寺在縣西南五十里善政村永安山之陽唐太和
B29n0161_p0594a14║元年僧會遇建舊名驪峰錢武肅時改名永安宋大
B29n0161_p0594a15║中祥符元年改今額宣和間方臘之亂燬建炎四年
B29n0161_p0594a16║邑人提刑李鞉施財新之歸併于此曰妙巖院（在縣西南
B29n0161_p0594b01║三十五里）曰萬春院（在縣西八十里）楊廉夫贈妙智寺仁一初
B29n0161_p0594b02║詩　一初闍黎諸法觧吹得道人雙劒簫大道不如宗
B29n0161_p0594b03║北秀看山直欲𥁞南條探官時着楊梅帽勸客醉傾
B29n0161_p0594b04║椰子瓢輕拂鞭稍踏春雨紫騮嘶過聖安橋
B29n0161_p0594b05║慈修護聖禪寺在縣西五十步唐大中間建名保寧元
B29n0161_p0594b06║至順間改今額元末兵燬洪武元年重建歸併於此
B29n0161_p0594b07║曰西巖寺（在縣北三十里）曰淨明院（在縣北五里）曰蓮堂庵（在縣東南
B29n0161_p0594b08║四十里）曰普潤庵（在縣西南五十里）曰通濟庵（在縣南五里）曰悟空
B29n0161_p0594b09║庵（在縣東北十五里）曰大明院（在縣西北四里）曰淨覺院（在縣西五十步）
B29n0161_p0594b10║白居易西巖寺詩　千古仙居物象饒道成丹熟晝昇
B29n0161_p0594b11║霄巖前寶鏡傳松韻洞口靈池應海潮崖折百花遲
B29n0161_p0594b12║日晚鶴歸清夜唳聲遙登臨漸到希夷境平拂行雲
B29n0161_p0594b13║度石橋楊廉夫西巖寺詩　何代仙人跨鶴歸至今
B29n0161_p0594b14║丹竈倚柴扉黃金布地開華藏白石撑空障翠微海
B29n0161_p0594b15║內甲兵民厭久山中車馬客來稀僧窻轉午渾無事
B29n0161_p0594b16║晴雪風鏖木葉飛李白淨明院詩　天台國清寺天
B29n0161_p0595a01║下為四絕今到普照遊到來復何別柟木白雲飛高
B29n0161_p0595a02║僧頂殘雪門前一條水幾回流歲月蘇軾淨明院
B29n0161_p0595a03║詩　富春真古邑此寺亦唐餘鶴老依喬木龍歸護賜
B29n0161_p0595a04║書連筒春水遠出谷曉鐘踈欲繼江潮韵何人為起
B29n0161_p0595a05║予大明院詩　長松吟風晚雨細東庵半掩西庵閉
B29n0161_p0595a06║山行盡日不逢人裛裛野梅香入袂居僧笑我戀清
B29n0161_p0595a07║景自厭山深出無計我雖愛山亦自笑獨徃神傷後
B29n0161_p0595a08║難繼不如西湖飲美酒紅杏碧桃香覆髻作詩寄謝
B29n0161_p0595a09║採薇翁本不避人那避世
B29n0161_p0595a10║永寧寺在縣西一百五十步坊郭梁大同三年建名榮
B29n0161_p0595a11║國宋大中祥符元年改今額嘉定壬申縣令程珌新
B29n0161_p0595a12║之元末兵燬洪武九年重建歸併于此曰真覺院（在縣
B29n0161_p0595a13║東五十步）曰淨因院（在縣東二十里）曰淨土院（在縣西二十里）曰長福羅
B29n0161_p0595a14║漢院（在縣北十二里）曰大安院瑞相院（並在縣西北十八里）曰慶恩院
B29n0161_p0595a15║（在縣北十八里）曰資聖院（在縣北十八里）曰慈雲院（在縣北二十五里）曰華
B29n0161_p0595a16║盖仙山院（在縣東北十二里）楊廉夫真覺院詩　禺陵雲氣
B29n0161_p0595b01║近松翠護禪關只有客常到不如僧最閒春風浙江
B29n0161_p0595b02║水夜雨富春山愛此清居趣長歌日暮還蘇軾淨
B29n0161_p0595b03║因院竹軒詩　前軒有竹百餘竿節節渾如玳瑁斑雨
B29n0161_p0595b04║過風清談般若琅玕聲撼半空寒楊廉夫詩　香巖
B29n0161_p0595b05║一擊忘所知我無所知安可擊獨愛軒中可避暑萬
B29n0161_p0595b06║竿瘦玉擁寒碧切莫伐作仙人杖亦莫剪作漁子笛
B29n0161_p0595b07║准擬重來倚小窻細聽龍吟風雨急
B29n0161_p0595b08║龍景寺在縣東十八里春明村唐大中元年建元末兵
B29n0161_p0595b09║燬洪武十五年重建
B29n0161_p0595b10║真寂寺在縣東南四十里靈峰村宋紹興六年建元末
B29n0161_p0595b11║燬于兵洪武初重建俞膺詩　平地湧招提諸峯自
B29n0161_p0595b12║廻護石壁聽泉流溪橋見僧度松檜千年姿不受冰
B29n0161_p0595b13║雪妬花卉四時春疑有神靈助景物良可嘉徘徊屢
B29n0161_p0595b14║忘暮賢哉支許儔因之重懷慕
B29n0161_p0595b15║大雄寺在縣西南五十里屠山村唐長慶三年吳越相
B29n0161_p0595b16║國許明捨宅為寺遂即其人為名宋治平二年改今
B29n0161_p0596a01║額元末兵燬洪武初重建類列　惠出延壽院（在縣
B29n0161_p0596a02║西五里）永壽院（在縣北二十里）惠濟院（在縣東十二里）瑞峯院（在縣西十五里）
B29n0161_p0596a03║接待延壽院（在縣北一里）瑞像院（在縣北十五里）無礙庵（在北門外一里）
B29n0161_p0596a04║聖僧庵（在縣西南九十里）
B29n0161_p0596a05║華盖仙山寺在縣東北十二里舊名福慶院晉天福四
B29n0161_p0596a06║年建洪武二十四年併永寧寺舊為民侵佔獨伽藍
B29n0161_p0596a07║神數百人舁之不能動獨存萬厯十三年僧真德重
B29n0161_p0596a08║建置田三十餘畆地二十九畆餘山七十四畆餘塘
B29n0161_p0596a09║五分寺有大覺璉禪師遺墨有印空禪師塔師里人
B29n0161_p0596a10║俗姓童氏有德行稱其徒一庵忠禪師塔在側陶
B29n0161_p0596a11║望齡忠禪師塔銘余嘗臨淛江憩西陵之茶亭衲子
B29n0161_p0596a12║東渡者曳踵而至觧包坐則主人具茗飲齋時供蔬
B29n0161_p0596a13║夕則敷具而臥如行者之詣家方春月日不下萬指
B29n0161_p0596a14║前後無闕供曩衲子渡江率為舟子所苦至是寄載
B29n0161_p0596a15║徃來如其家私渡余異焉訊之曰此一庵禪師所為
B29n0161_p0596a16║余謁焉師自稠人出衣垢敝體遳陋朴古語不出諸
B29n0161_p0596b01║口余請焉曰師之所以能若是何也師徐曰此十方檀
B29n0161_p0596b02║施德於貧衲何有退而訊諸其徒曰吾師之始末自
B29n0161_p0596b03║虎跑願畢其髓腦供十方賢聖至則剖半菽而茹之
B29n0161_p0596b04║展半席而休之諸師未食弗敢食未息弗敢息也溢
B29n0161_p0596b05║而弗能居則己出而露處居無何仁風翔於吳越施
B29n0161_p0596b06║者如胥溥之殷江也而師縛體束腹猶故師何心哉
B29n0161_p0596b07║意其所以能若是者以此余聞而肅然於是每至輙
B29n0161_p0596b08║造之後數年師出而於圃余亦從圃從容語佛法大
B29n0161_p0596b09║旨瞭如也嘗為惡人所窘罄鉢囊授之乃免俄其人
B29n0161_p0596b10║事敗所司引師証之師曰無有楚毒備至師怡然順
B29n0161_p0596b11║受而已去而東又飯僧百官渡之廻龍庵規撫視西
B29n0161_p0596b12║陵於是衲子渡娥江復有安次久之示寂焉世壽六
B29n0161_p0596b13║十有三僧臘四十六其門人奉遺蛻歸於富春仙山
B29n0161_p0596b14║福慶院院古廢址今規復之師曰吾亦將歸老於此
B29n0161_p0596b15║弗克而化猶稱曰福慶院一庵禪師者師志也孫性
B29n0161_p0596b16║昊述遺事請銘累年乃愈懇余感其意又服膺師德
B29n0161_p0597a01║久其可弗許乃為次其本末而銘之師諱真忠孫氏
B29n0161_p0597a02║子杭之仁和人年十七投天目山出家為印空禪師
B29n0161_p0597a03║法嗣實寶峯師嫡孫也既受具勤苦叅學禮誦法華
B29n0161_p0597a04║晝夜弗輟凡六載遍禮名山歸灌園於虎跑寺凡三
B29n0161_p0597a05║年乃捨去飰僧兩江蕭山之新林天台之會墅嶺虎
B29n0161_p0597a06║林之崇福庵皆有蹟余習師飰僧事故於兩江獨詳
B29n0161_p0597a07║銘曰南海大士天台應真僧之來殷其如雲師弗芘
B29n0161_p0597a08║之投荒榛匪從師飰虛朝昏師云化矣德渠泯眎
B29n0161_p0597a09║淛與娥兩江津
B29n0161_p0597a10║淨土庵即淨土寺下院去縣十八里春明二啚東黃石
B29n0161_p0597a11║公小隱處萬厯二十八年朱文元捨地僧德祺建
B29n0161_p0597a12║天鐘院舊名崇福庵在太平里至正間僧道信開山嘉
B29n0161_p0597a13║靖間僧明清建萬厯間僧如桂性美復增殿宇吳
B29n0161_p0597a14║之鯨碑記俶從富春登觀山望江以南峯阜蔚起若
B29n0161_p0597a15║有寶雲卿靄籠護其上詫謂神囂仙的是宜建名剎
B29n0161_p0597a16║為古德勝場而余門人周瞿父曰此天鐘山也有龍
B29n0161_p0597b01║潭瀑布之奇不可不游逡巡未果偶友人俞似宗作
B29n0161_p0597b02║令德化二三兄弟祖送桐君山時風日晴好余談
B29n0161_p0597b03║及天鐘似宗欣然命棹抵岸可半里平疇懷新藉草
B29n0161_p0597b04║喚觴又里許泉出自乳竇滴瀝堪寫漸上漸窄若鳥
B29n0161_p0597b05║道而龍潭噴沫恍十二珠簾照映青壁寒氣濺人衣
B29n0161_p0597b06║帶似宗與余各據峭石飛大白數斗不忍捨去及登
B29n0161_p0597b07║殿暮矣展禮大士畢即促登舟寺僧供茗椀不及低
B29n0161_p0597b08║徊而別恨未盡此地之勝今年秋在佛石澗中因識
B29n0161_p0597b09║桂上人師弟則天鐘住持也亟詢建剎緣始山舊有
B29n0161_p0597b10║古天鐘院廢為榛莽狐豹之區久矣嘉靖間高僧明
B29n0161_p0597b11║清戒行精嚴焚修無間寒暑初結茅潭上僅一袈裟
B29n0161_p0597b12║地耳忽猛虎夜午蹲其前清語曰若有宿業任爾一
B29n0161_p0597b13║飡如來護法當為指點住處虎連嗁數聲若先導者
B29n0161_p0597b14║乃得舊基巋然古佛道場也遂移庵於此而歸附者
B29n0161_p0597b15║日益眾遠邇雲集清稍拓地建大士殿設左右長廊
B29n0161_p0597b16║香燈法幢燦宵旦有所禱其應如響而於祈子尤有
B29n0161_p0598a01║奇騐於是江南北檀信重趼星馳咸稱為小天竺國
B29n0161_p0598a02║而古蹟遂儼若靈山矣其徒如桂孫性美倜儻有志
B29n0161_p0598a03║悉心協助禪誦聲振林木為居民敬禮續置田地山
B29n0161_p0598a04║塘約一百三十餘畆用以供十方常住僧有遇飯一
B29n0161_p0598a05║飡樹下一宿者流水膳供不絕薰修日進福施日廣
B29n0161_p0598a06║而名亦日益振清師之法力偉哉先後令茲邑者徐
B29n0161_p0598a07║公張公嘉其行給匾批照為久遠計昕夕祝延聖壽
B29n0161_p0598a08║嚴淨毘尼佛日方升山魈永遁昔慧遠澄心而龍泉
B29n0161_p0598a09║立現朗公撝杖而古像倐新精廬肇衍於三摩鹿苑
B29n0161_p0598a10║驟開於十笏古剎之興實繇人造信非誣也不佞樂
B29n0161_p0598a11║為宣𫾻不自知不律之蕪拙矣寺之祖山為天鐘而
B29n0161_p0598a12║鉢盂山為對左獅蹭右象伏峯曰觀音曰慧日曰法
B29n0161_p0598a13║雲曰三台曰北極泉之最著者曰龍潭曰碧雲曰馬
B29n0161_p0598a14║跡隱然馬跡現石上曰晶液曰玉音從山谷洞中出
B29n0161_p0598a15║非但皈禮黃曇即探奇選勝安可不拈瓣香一徃哉
B29n0161_p0598a16║餘杭縣
B29n0161_p0598b01║永安寺在縣東南二里元至元元年建至正二十四年
B29n0161_p0598b02║燬洪武元年重建歸併於此曰法喜寺（在縣東半里）曰廣
B29n0161_p0598b03║福禪寺（在縣西十里）曰天真寺（在縣南二十里）曰般若寺吉祥寺
B29n0161_p0598b04║無相寺（並在縣北三十里）曰靜林寺（在縣東南十五里）曰金仙寺（在縣
B29n0161_p0598b05║東南十五里）曰顯聖院（去縣治二里）曰興道院（在縣南二十五里）曰福
B29n0161_p0598b06║嚴院（在縣東南十八里）曰善應院（在縣西南三十里）曰勝福庵（在縣南十
B29n0161_p0598b07║二里）王安石法喜寺詩　門前白道自縈廻門外青莎
B29n0161_p0598b08║間綠苔雜樹繞花鶯引去壞簷無幕燕歸來寂寥誰
B29n0161_p0598b09║共樽前酒牢落空留案上杯我憶故鄉歸未得可憐
B29n0161_p0598b10║鶗鴂重相催范仲淹顯聖院詩　登臨溪上寺遷客
B29n0161_p0598b11║獨依依遠水欲無際孤舟曾未歸亂峰藏好處幽鷺
B29n0161_p0598b12║得閒飛多少天真趣遙心結翠微
B29n0161_p0598b13║南山普寧禪寺在縣東北三十里常熟鄉宋白雲通教
B29n0161_p0598b14║大師剏庵以居隆興間改庵為院曰傳燈又改普安
B29n0161_p0598b15║淳熙七年改今額元至正末燬洪武三年重建歸併于
B29n0161_p0598b16║此曰慧照塔院（在縣東北三十里）曰定一院（在縣東北三十五里）曰松
B29n0161_p0599a01║隱庵（在縣北七十五里）
B29n0161_p0599a02║慈聖寺在縣東北四十里常熟鄉名靈嶽肇於唐五代
B29n0161_p0599a03║天成元年復建宋治平二年改今額元至正末燬洪
B29n0161_p0599a04║武間重建歸併于此曰永壽寺（在縣東北三十五里）曰安眾寺
B29n0161_p0599a05║（在縣東北四十里）曰西教庵（在縣北三十里）歐陽詢慈聖寺記畧
B29n0161_p0599a06║杭州餘杭縣西北有鎮曰曹橋鎮走北十里得精舍
B29n0161_p0599a07║曰靈嶽後漢建武二年有周閩越王無諸十二代孫
B29n0161_p0599a08║搖氏捨宅之所建也
B29n0161_p0599a09║光孝寺在縣間林東扇一啚陶望齡光孝寺碑記光
B29n0161_p0599a10║孝寺唐蔣山太平興國禪師建太宗勅額迄宋而寺
B29n0161_p0599a11║貌幾灰矣端平二年住持法薰德力不減于初彬彬
B29n0161_p0599a12║稱盛左右丞相咸為篆石迄我皇明而寺貌又幾灰
B29n0161_p0599a13║矣幸正德元年無盡和尚禱雨龍門之山太白龍王
B29n0161_p0599a14║獻白蛇于鉢內而大雨灌溉萬民繇是寺貌復興寶
B29n0161_p0599a15║壽其別號也左通西溪勝槩右達赤松名林前有龍
B29n0161_p0599a16║門峻嶺後有閒林幽村內不見寺外惟見雲古井甘
B29n0161_p0599b01║泉詩脾可沁萬厯間如清真聽重修建天王殿樹鐘
B29n0161_p0599b02║樓置山贖田為永遠計誠大福地也
B29n0161_p0599b03║徑山興聖萬壽禪寺在縣西北五十里唐代宗時僧法
B29n0161_p0599b04║欽結庵於此永泰中有白衣士來求法度為沙彌欽
B29n0161_p0599b05║指坐後石屏謂曰能開此乎曰可遂叱之分為三片
B29n0161_p0599b06║今號喝石巖遂即剃度名崇慧如長安與方士競法
B29n0161_p0599b07║既勝代宗問其師承對曰臣師徑山僧法欽召赴闕
B29n0161_p0599b08║賜號曰國一禪師逾年辭歸詔杭州即其庵建寺曰
B29n0161_p0599b09║徑山僖宗乾符六年改為乾符鎮國院宋大中祥符
B29n0161_p0599b10║元年改賜承天禪院政和七年改徑山能仁禪寺開
B29n0161_p0599b11║禧年間孝宗御書額賜徑山興聖萬壽禪寺由宋迄
B29n0161_p0599b12║元為禪林之冠元末兵燬洪武間重建歸併于此曰
B29n0161_p0599b13║廣化禪寺（在縣西十里）曰順慶禪寺（在縣北三十里）曰妙濟禪寺
B29n0161_p0599b14║（在縣西北四十里）曰實際禪寺（在縣北二十里）曰雲福禪院（在縣東北四十
B29n0161_p0599b15║里）曰圓覺庵圓修庵（並在縣東北十五里）吳泳撰興聖萬壽
B29n0161_p0599b16║禪寺記國家駐蹕臨安自西天目龍翔鳳舞舒岡布
B29n0161_p0600a01║麓盤結而為帝王之都者錢塘也自東天目熊騰馬
B29n0161_p0600a02║奔凌深拔峭發越而為梵釋之宮者徑山也山以徑
B29n0161_p0600a03║名乃天目之徑路其地尊故鬼神不敢宅其境勝故
B29n0161_p0600a04║凡庶不得居必也以大法力建大道場然後能儲精
B29n0161_p0600a05║會秀覽光景而納于其中國一禪師卓錫于此興廢
B29n0161_p0600a06║迨今盖四百餘年矣先是慶元己未冬龍王殿灾精
B29n0161_p0600a07║廬佛宇一夕而燼僧元聰治故而復新之後三十五
B29n0161_p0600a08║年夏再燬無準範師慨然曰曩在育王時曾夢一神
B29n0161_p0600a09║人偉衣𠜍盛儀衛馳騎而前迎疇昔之夜又夢前神
B29n0161_p0600a10║人者持念一寶珠以相授曰謹勿訝或謂夢中之人
B29n0161_p0600a11║龍珠之數則火之日也豈住止成壞皆數耶師於是
B29n0161_p0600a12║以精進心轉不退輪以勇健力撾無畏鼓披榛塞竅
B29n0161_p0600a13║度材于山視昔所植可以為椱為梁為杗為桷者適
B29n0161_p0600a14║飽厥用則鳩工聚糧命幹力之僧相其役一念纔起
B29n0161_p0600a15║諸天響合上方頒賚甚渥公卿士大夫樂施捨南國
B29n0161_p0600a16║之好善者不祈而助貨不命而助力越三年考成曰
B29n0161_p0600b01║殿曰堂曰門曰廊曰樓觀棲客之廬齋庖之所庫庾
B29n0161_p0600b02║井廐靡不畢具最是龍游閣居翠峰之頂畫栱璇題
B29n0161_p0600b03║承雲絢日而虛欄之外曰凌霄之閣天空宇逈若與
B29n0161_p0600b04║灝氣者游循而下曰寶殿曰寶所曰靈澤殿曰妙莊
B29n0161_p0600b05║嚴閣宸奎麗榜殿寶鎮此山寔振古所未有舊兩僧
B29n0161_p0600b06║堂幼學者居外久習者居內殆非不二法門今則統
B29n0161_p0600b07║而為一楹七而間九席七十有四而衲千焉翼五鳳
B29n0161_p0600b08║而閱離門之虛建萬佛而補艮山之闕皆以大用勝
B29n0161_p0600b09║服之若夫乘金相水西秦異僧所云更不道也王
B29n0161_p0600b10║在晉游徑山記武林之屬多佳山水而餘杭之有徑
B29n0161_p0600b11║山稱最勝東西兩天目山高插天水因山曲折浸為
B29n0161_p0600b12║巨源若兩目然故曰天目入兩日以是山為徑路山
B29n0161_p0600b13║遂以徑名余雅慕徑山而未有企及也歲在辛亥南
B29n0161_p0600b14║湖告成功監司徃閱視余以鞅掌三路不得從諸大
B29n0161_p0600b15║夫後會八月逾望三日徃吳興謁臺使者畢歸由苕溪
B29n0161_p0600b16║苕溪一帶天目諸山眾流環合遡流可達乃從吳興泛
B29n0161_p0601a01║舟過德清渡雙溪雙溪之流一出天目一出高陸至雙
B29n0161_p0601a02║溪橋合流入徑山港舟不得通舍舟登陸過化城接
B29n0161_p0601a03║待寺化城為故宋佛日禪師宣公所剏踞徑山東麓
B29n0161_p0601a04║宋時棟宇宏麗欽錫化城二字上創重屋尊而閣之
B29n0161_p0601a05║殿寢門廂庖𢊣湢浴靡不備具載郎官楊汝明記中
B29n0161_p0601a06║我朝香火猶盛漸次廢棄寺田轉佃閭左豪右踞之
B29n0161_p0601a07║然化城巷之名不泯馮司成開之創刻經之緣始于
B29n0161_p0601a08║清凉之妙德庵地峻遠役匠轉輸工力費倍乃遷之
B29n0161_p0601a09║徑山徑山雲霧罩籠藏板其中易朽腐始議復化城
B29n0161_p0601a10║化城地坦無雲氣潤濕便藏板而易輸工力乃為屋
B29n0161_p0601a11║十間以安經板處工匠而大士金身以草殿居之海
B29n0161_p0601a12║內宰官居士布金恢復化城舊域捐資贖地而有子
B29n0161_p0601a13║衿鼓眾跋扈必欲與沙門相角事聞當道屬予訊其
B29n0161_p0601a14║事郡邑勘明予按法治其尤割地歸僧封畛不失而
B29n0161_p0601a15║其間有墓塚者聽之以寧其穸窀佛處蘧廬中得重
B29n0161_p0601a16║開法地以須十方大檀越之力予過化城而一二野
B29n0161_p0601b01║衲邀入和南佛前稱善事周遭故址枳𣗥蓁蕪闢草
B29n0161_p0601b02║萊而重新法王之宇西來白馬茲其為繙經演法之
B29n0161_p0601b03║場乎過化城折而西北抵徑山山去縣五十里雄據
B29n0161_p0601b04║乾位挺然為東目正幹宴坐朝陽天顯堆珠鵬[搏-甫+(十/田)]凌
B29n0161_p0601b05║霄御愛七峯攢擁草木蓊薆樹古而蒼地僻而野山
B29n0161_p0601b06║門幽寂有老松婆娑可䕃十畆與木蘭交枝薄青旻
B29n0161_p0601b07║翳白日松為數千年植而木蘭亦森發離奇匪深山
B29n0161_p0601b08║無此異種參差白塔同虬木橫斜巢雲歸鶴竹松間
B29n0161_p0601b09║雜景色清饒葱翠交睫入山而路轉深地轉奧無數
B29n0161_p0601b10║篔簹霏烟濛濛新芊雄㧞妬母高凌排崗直上各高
B29n0161_p0601b11║十里層巒峻嶺長騫偉觀盤跚逶迤盡在竹間行路
B29n0161_p0601b12║籜龍透地躡屐崚嶒一頭陀引導美箭蒙茸蘿葛糾
B29n0161_p0601b13║縛時摩僧頂羣峯嶈嶈拱護靈嶽中豁平區坦壑去
B29n0161_p0601b14║險而夷重巖滴水有洞空沕頭陀指為明月池其間
B29n0161_p0601b15║小井為龍湫龍歲一來顧雷雨曀冥過洞行少許路
B29n0161_p0601b16║遶屋後登崖叅大慧禪師塔明堂窒塞方伯吳公言
B29n0161_p0602a01║塔前當介然闢之而成路僧苦去屋未果闢由塔崕
B29n0161_p0602a02║而東為喝石巖唐時僧法欽結庵有白衣士求法度
B29n0161_p0602a03║為沙彌欽指坐後石屏謂曰能開此乎叱之分為三
B29n0161_p0602a04║片代宗召法欽赴闕賜號國一禪師辭歸杭即其庵
B29n0161_p0602a05║建寺曰徑山宋開禧間孝宗賜額興聖萬壽禪寺東南
B29n0161_p0602a06║勝道場無逾此者行過複嶺崇嶐隱天有斐菉猗坎
B29n0161_p0602a07║窞為池方塘一鑑湛潔如澄鮮漾碧僧曰放生池池
B29n0161_p0602a08║邊刻經工匠排列鴈行伏迎道左已訪澹居上人所
B29n0161_p0602a09║寓靜室治蔬為供清話移時片言點悟此不殊欽公
B29n0161_p0602a10║三片石恨不如白衣士立度為沙彌耳別而登樓同
B29n0161_p0602a11║餘杭令戴君進飯夕陽西沉遂促從者亟行余時有
B29n0161_p0602a12║天目之興徑山直傳舍視之竭蹶而趨至無垢寺而
B29n0161_p0602a13║宿焉是夜惺惺不寐取唐崔元翰碑籀文摩擬不能
B29n0161_p0602a14║屬草乃讀東坡徑山詩擊節高吟與松濤林籟相為
B29n0161_p0602a15║荅和殘月半窻莽烟伴榻無何而山鳥嗚嗚不覺東
B29n0161_p0602a16║方之既白矣吳之鯨徑山紀游庚戌浴佛日久雨
B29n0161_p0602b01║乍霽與俞似宗佛石宿禹杭文昌壩亟呼筍輿沿溪行
B29n0161_p0602b02║宿霧漸消山頂次第現如新粧出羅幌行可二十里
B29n0161_p0602b03║飲溪邊酒家遙望舟枕巍然獨峙秀鬱可挹又三十
B29n0161_p0602b04║里林漸深地漸高將逼雙徑循趾攀巘委折數百重
B29n0161_p0602b05║澗花飛灑俱成白練山形周環複叠如入谼中上下
B29n0161_p0602b06║篠簜檀欒萬畮一色余隨輿偃仰覺日光澹射風細
B29n0161_p0602b07║雲疏非若高峯軼雲蒼𠏉蔽景作鞺鞳之聲䃱磹之
B29n0161_p0602b08║狀也嶺甫半輿人告疲余顧佛石隔山小浮圖非即
B29n0161_p0602b09║歇足處耶佛石指曲磴數坂曰此須遶而上耳既上
B29n0161_p0602b10║嶺如馬脊左右懸削忽白雲覆他山飛捷於鳥細雨
B29n0161_p0602b11║隨至余振袂度數盤沐佛聖水杉松環立平臺俯瞰
B29n0161_p0602b12║則三山門巋然列矣視小浮圖又在足下遠峰嵣㟐
B29n0161_p0602b13║近峰嶢屼含澤吐霓倐忽殊態武林兩高龕赭一線
B29n0161_p0602b14║俱在靉靆中余嗒然宴坐雲海蕩吾心胸覺生平寥
B29n0161_p0602b15║廓之氣呼吸相應昔陶貞白志在冲舉每云指白日
B29n0161_p0602b16║覩青天去此不遠獨於爾時有會已投松源山房古
B29n0161_p0603a01║杉蒙茸方沼沉碧高樓十五楹邃潔可居僧冲宇供
B29n0161_p0603a02║笋蕨煨漿不減白墮似宗糾以觴政甚洽月光初燦
B29n0161_p0603a03║僅於密樾中作掩映觀耳晨起謁新殿制度宏偉未
B29n0161_p0603a04║飾丹堊過妙喜庵禮大慧禪師塔眎龍湫舊蹟循左
B29n0161_p0603a05║級而上觀放生池池圓如珪廣可盈畮惜無游鱗潑
B29n0161_p0603a06║剌再上為寂照庵刻藏經處鐫工麕集室後供達觀
B29n0161_p0603a07║甚肅令人轉思密藏忽緇衣籜𠜍過謁余詢知為門
B29n0161_p0603a08║人通州崔叔錦為諸生不得意刳心大典棲遯於此
B29n0161_p0603a09║兩月矣余擕之出過喝石巗石㭊為三昔中子山人
B29n0161_p0603a10║乞國一師剃度以呪力護佛法賜號性空大師大厯
B29n0161_p0603a11║中代宗遣內侍迎國一入京徑山之興實由於此訪
B29n0161_p0603a12║雞兔二塚至今在岩下三白駒或寢或訛乃載經板
B29n0161_p0603a13║出山者儼然雪山梵從也是日陰翳多廉瀸久益密
B29n0161_p0603a14║叔錦別去返松源山樓飯後稍有霽色命輿從右級
B29n0161_p0603a15║而上旋轉竹徑菖蒲田新秧離離澗水澄瀉石磴梳
B29n0161_p0603a16║潔如鏡高岡礱密遙見炊烟一縷從修篁中出即知
B29n0161_p0603b01║為雲房杳然無覔徑處余喜忘返翛然緱山烟客飡
B29n0161_p0603b02║沆瀣佩九莭靈苗不復知有人世既過傳衣庵為萬
B29n0161_p0603b03║松禪師傳衣處躡白雲庵攀蘿而上為凌霄峰浩淼
B29n0161_p0603b04║如大瀛海何減泰岱新殿枕鵬搏山勢拱衛余謂此
B29n0161_p0603b05║山幽曠非通都大邑而宸章御蹕後先輝煥故樓名
B29n0161_p0603b06║五鳳閣建龍游南朝四百八十寺未有其比今山水
B29n0161_p0603b07║依然未知八十一代傳燈何人耳返流止亭輿人告
B29n0161_p0603b08║息各曳杖尋東坡放生池坡公游徑山二詩如欲看
B29n0161_p0603b09║細字銷殘年靈水先除眼界花俱頌水德今濁甚亭
B29n0161_p0603b10║碑幸無剝蝕及讀樓鑰百萬杉松雙徑杳三千樓閣
B29n0161_p0603b11║五峰寒自是實境語矣似宗探藏錄許為刻高僧傳
B29n0161_p0603b12║燈下各繙一編間拈以問佛石佛石各為宣說吐旨
B29n0161_p0603b13║玄暢因曰宗門不立文字而微言奧義終古不磨猛
B29n0161_p0603b14║志精求叅悟非遠今人根力未堅而遽稱文喜游戲
B29n0161_p0603b15║彷彿而妄冀豐干正𢙢慧蕋乍枯慈筏罔濟耳相與
B29n0161_p0603b16║嗟嘆久之余夙知有聞谷住徑山急欲一晤而聞其
B29n0161_p0604a01║坐不語禪殊悵怏佛石為通信聞谷慨然曰吾素所
B29n0161_p0604a02║願見者也曉訪之觀音閣時禪習者三十餘人而閣
B29n0161_p0604a03║戶閴寂鳥雀不喧入左扉若無人者執事虔嘿惟謹
B29n0161_p0604a04║聞谷坐余輩小閣色靜而氣融神理泓上發語簡遠
B29n0161_p0604a05║真禪定士也余為肅容而別微聞谷幾虛徑山一游
B29n0161_p0604a06║矣蘇轍詩　去年渡江愛吳山忽忘蜀道輕秦川錢
B29n0161_p0604a07║塘後到山最勝下枕湖水相縈旋坐疑吳會無復有
B29n0161_p0604a08║扁舟屢到凌深淵今秋復入徑山寺勢壓眾嶺皆迷
B29n0161_p0604a09║巔連峰沓嶂不知數重重相挹如青蓮散為雲霧翳
B29n0161_p0604a10║星斗聚作潭洞藏蛇蜒欽公未到人跡絕千里受記
B29n0161_p0604a11║來安禪荒榛野草置茅舍坐令海賈投金錢至今傳
B29n0161_p0604a12║法破煩惱飽食遇客宜安眠觧裝投錫不復去紛紛
B29n0161_p0604a13║四合投烏鳶或言處此猶未遠海上人少無煩煎天
B29n0161_p0604a14║台鴈蕩最深處水秀石瘦尤清便青山獨徃無不可
B29n0161_p0604a15║論說好醜徒紛然終當直去無遠近藤鞋竹杖[目*夕*ㄗ]窮
B29n0161_p0604a16║年方九敘詩　雲裏五峰環紫翠空中一徑轉微茫
B29n0161_p0604b01║黃花漸報重陽節白社遙尋古道場精舍更宜留謝
B29n0161_p0604b02║客玄都何必訝劉郎高僧趺化千秋寺獨有靈鷄塜
B29n0161_p0604b03║樹蒼湯賔尹訪澹居詩　覔友尋師度會稽舍情千
B29n0161_p0604b04║載不能啼閒從國一堂頭過一片香兒吊塜雞拔
B29n0161_p0604b05║天跳地穿黃嶽抱月廻風隱徑山著處盡成香國土
B29n0161_p0604b06║單肩赤脚恣周還　半月東山水上行薰風南逗晚
B29n0161_p0604b07║凉生從君叅得黃楊木大好隨緣斷佛情　格物何
B29n0161_p0604b08║當物格殊子韶妙喜兩糢糊而今賸有關西首劍擊
B29n0161_p0604b09║憑誰落畫圖吳用先雨中登徑山與澹居上人夜
B29n0161_p0604b10║坐詩　喝石開山意若何靈巗千載鬱嵯峨幾盤翠袖穿
B29n0161_p0604b11║雲度十里青松帶雨過寶界烟蘿香氣裊珠林鐘磬
B29n0161_p0604b12║梵音和清霄喜對支公話把臂中峰一浩謌
B29n0161_p0604b13║化城寺在餘杭縣北四十里雙溪之上馮夢禎議復
B29n0161_p0604b14║化城䟽引刻經之緣始于清凉之妙德庵地寒而峻
B29n0161_p0604b15║遠役南匠轉輸工力費倍功半不得已而有徑山之
B29n0161_p0604b16║遷徑山為東天目正幹五峰攢廻中間佛界我東南
B29n0161_p0605a01║勝道場無逾此而雲霧籠罩十日而九藏板其中最
B29n0161_p0605a02║易朽腐又不得已而有化城之議化城踞徑山之東
B29n0161_p0605a03║麓去雙溪數里地坦平無雲霧既便藏板而輸工力
B29n0161_p0605a04║事事皆宜因故址而新之先為十間屋令足以安經板
B29n0161_p0605a05║處工匠而他役徐侯其後似無甚難舉今約同志以
B29n0161_p0605a06║十緣倡之緣五十緡禎雖貧勉任一緣夫刻經大役
B29n0161_p0605a07║自北而南而其南也又自徑山而化城三徙而後定
B29n0161_p0605a08║而任事之人始于密藏繼予後予而終之者又未卜
B29n0161_p0605a09║何人也因緣時節惟佛與佛乃能究盡而自剏緣以
B29n0161_p0605a10║至未來凡于此事曾捨一錢半銖及一手一足之力
B29n0161_p0605a11║已上福不唐捐直至成佛而吾等與焉豈不幸甚
B29n0161_p0605a12║方伯吳用先重興化城接待寺疏余從紫栢尊者游
B29n0161_p0605a13║逾二十載所承鉗鎚錐劄罔所不至通身熱汗不知
B29n0161_p0605a14║透出幾番矣末後以流通佛法付囑不佞唯唯徼天
B29n0161_p0605a15║之倖承乏越中即悉心殫力求終刻藏之役茲功已
B29n0161_p0605a16║過半緣成或有日矣乃謀藏板善地卜及化城化城
B29n0161_p0605b01║故宋佛日禪師宣公所剏接待寺郎官楊汝明記之
B29n0161_p0605b02║甚詳見徑山集中及我朝而香火猶盛漸次凌夷僧
B29n0161_p0605b03║陡凋落遂以寺田轉佃於方姓者輾轉相侵盡為居
B29n0161_p0605b04║鄰所剝蝕矣然其徑尚存化城巷之名至今在人口
B29n0161_p0605b05║今年澹居上人圖恢復之而鄉紳王中泉公首倡義
B29n0161_p0605b06║舉願以其地歸寺於是左右聞風者響應乃澹居猶
B29n0161_p0605b07║運慈心量其多寡各給其直余與吳下諸君子恊濟
B29n0161_p0605b08║之雖未盡復舊址從此誅茅建剎亦庶幾可觀矣然
B29n0161_p0605b09║此非今日創議也盖自馮開之司成始矣而余又不
B29n0161_p0605b10║知司成之原有此議也一日澹公過予持開之手卷
B29n0161_p0605b11║見示謂偶從密藏棄篋中撿得之余展閱疏引即向
B29n0161_p0605b12║時與藏公所謀卜化城以厝經板者也噫奇哉司成
B29n0161_p0605b13║徃矣謀于十數載之前而余與澹公成于十數載之
B29n0161_p0605b14║後不約而合無心而成九原可作當為鼓掌苐勝地
B29n0161_p0605b15║既復梵宇鼎新向後更有許多商量不無藉十方大
B29n0161_p0605b16║檀之力余小子亦不敢不賈勇從事使道化重興法
B29n0161_p0606a01║輪常轉誓頭目腦髓之不恤而遑恤其他時萬厯辛
B29n0161_p0606a02║亥歲浴佛日
B29n0161_p0606a03║大祿寺在縣西北九十里長安鄉晉永康年間建元大
B29n0161_p0606a04║德年間重建元末燬洪武二年重建歸併于此曰光
B29n0161_p0606a05║教寺（在縣北八十里）曰靈石院（在縣北六十里）曰慈相院（在縣北一百里）
B29n0161_p0606a06║靈源院在縣東南十二里安樂鄉舊名龍泉唐咸通七
B29n0161_p0606a07║年僧善本建宋治平二年改今額元末燬洪武二年
B29n0161_p0606a08║重建歸併于此曰普濟寺（在縣東十五里）曰寶輪寺（在縣東南三里）
B29n0161_p0606a09║曰澄鑑院（在縣東十五里）曰光福院（在縣東南十五里）
B29n0161_p0606a10║悟真院在縣西北三十里長安鄉唐咸通八年僧法顯
B29n0161_p0606a11║剏宋治平二年改今額元末燬洪武年間重建歸併
B29n0161_p0606a12║于此曰石泉寺（在縣北八十里）曰大智寺（在縣東北三十五里）曰法華
B29n0161_p0606a13║寺（在縣西北四十里）曰寶幢寺（在縣西北六十五里）曰寶嚴院（在縣北一百二
B29n0161_p0606a14║十里）曰迎恩院（在縣西北四十里）曰大安院瑞相院（並在縣西北五十里）
B29n0161_p0606a15║王安石悟真院詩　野水縱橫漱屋除午窻殘夢鳥
B29n0161_p0606a16║相呼春風日日吹花草山北山南路欲無
B29n0161_p0606b01║洞霄宮在縣西南十八里漢元封三年建宮壇于大滌
B29n0161_p0606b02║洞前唐弘道元年有潘先生者于洞下建天柱觀南
B29n0161_p0606b03║向四維壁封三步禁樵採為長生林中宗時賜觀莊
B29n0161_p0606b04║一所後有米法師改觀為北向乾寧二年錢武肅王與
B29n0161_p0606b05║閭丘方遠相度山勢復改南向未納土時嘗改天柱
B29n0161_p0606b06║宮宋祥符八年陳堯叟奏改今名賜仁和縣田一十
B29n0161_p0606b07║五頃并賜鐘磬法具等歲度行童一人應天慶節設
B29n0161_p0606b08║醮以祝聖壽天聖四年詳定天下名山洞府凡二十
B29n0161_p0606b09║處洞霄大滌洞為第五政和二年都監何士昭陳乞
B29n0161_p0606b10║賜度牒三百道方臘之亂宮燬紹興二十五年重建
B29n0161_p0606b11║仍建昊天殿于東廡後殿左陽通明館乾道二年三
B29n0161_p0606b12║月壽皇洎顯仁皇太后臨幸嘗以軍士守禦後奏罷
B29n0161_p0606b13║以山麓民充佃夫防禦淳祐七年靈濟通真先生孫
B29n0161_p0606b14║處道奏請賜錢益市恒產規制愈崇政和間援天柱
B29n0161_p0606b15║觀例經尚書禮部給洞霄宮印記慶元二年以歲久漫
B29n0161_p0606b16║滅重給宋初天聖節道場應本縣文武官僚入山建
B29n0161_p0607a01║散諸山僧咸至立班自南渡後惟道士就宮建散而
B29n0161_p0607a02║縣官止於普救寺行事凡諸宰執大臣丐閒去位者
B29n0161_p0607a03║以提舉洞霄宮繫衘咸淳甲戌冬宮燬一空元至元
B29n0161_p0607a04║甲申後再新宮宇元末兵燬洪武二十三年重建厯
B29n0161_p0607a05║二十餘年而後修垣鉅殿門廡室廬庖庾壇[王*遺]皆次
B29n0161_p0607a06║第用完無改舊觀矣王達記晉許邁稱餘杭山是
B29n0161_p0607a07║洞庭西門潛通五嶽山陰至臨安名有金堂玉室仙
B29n0161_p0607a08║人芝草左元放之徒漢末諸得道者咸在夫古者採
B29n0161_p0607a09║真之士徃徃於名區奧壤穹崖邃壑留連忘返者何
B29n0161_p0607a10║哉盖老氏之學貴清靜非名區奧壤穹崖邃壑不足
B29n0161_p0607a11║以養其高致故名山大川瓌詭之觀人迹所罕至者
B29n0161_p0607a12║必為其徒得之余嘗因邁之言而稽馬餘杭之西有
B29n0161_p0607a13║山曰天柱自漢元封三年建天柱觀宋祥符間改稱
B29n0161_p0607a14║洞霄宮仙吏謂之福地而天目諸峯遐邇羅列光靈
B29n0161_p0607a15║勢氣與造化相為流通蓄奇孕秀莫可殫紀當雲行
B29n0161_p0607a16║鳥飛之際一柱中立屹然摩空羣山四靣俯拱自列
B29n0161_p0607b01║而宮正踞其幽深峻絕之境丹臺紺殿瓊樓璇室烜
B29n0161_p0607b02║赫心目為民禬禳動輙有應元步日窘四海鼎沸所
B29n0161_p0607b03║謂丹臺紺殿瓊樓璇室一燬無遺大明昇天九有寧
B29n0161_p0607b04║謐洪武庚午提點賈公力以恢復自任夙夜劬勩罄
B29n0161_p0607b05║槖是營不三載賈化去副知宮事資深吳公暨希然
B29n0161_p0607b06║龔公克紹厥職繚以修垣構以鉅殿至乙未門廡室
B29n0161_p0607b07║廬庖庾壇壝次第用完丹臺紺殿瓊樓璇室視昔不
B29n0161_p0607b08║異許邁所謂金堂玉室仙人芝草者宛然可徵漢末
B29n0161_p0607b09║諸得道者其骨雖朽其神不死安知不與茲山之光
B29n0161_p0607b10║靈勢氣相與盤旋於冥漠之間即夫置榮悴於兩忘
B29n0161_p0607b11║齊天地為一指為道家之常事然數百年之規矱一
B29n0161_p0607b12║旦而復之非惟其徒以樂清靜無為之教且俾一方
B29n0161_p0607b13║萃嚮慕之誠致水旱禬禳之福明靈歆顧祥慶駢臻
B29n0161_p0607b14║詎不密裨皇化為邦氓之利也哉其嗣法弟子周應
B29n0161_p0607b15║常劉宗顯慮乎久而泯其績也來京師求余記余喜
B29n0161_p0607b16║諸君子能翼其教也姑書此庸刻諸石後有記者尚
B29n0161_p0608a01║考于斯陳堯佐詩　娟娟紅樹碧峯前為愛桃花入
B29n0161_p0608a02║洞天偶逐霓旌纔百步却憂人世已經年谷口停
B29n0161_p0608a03║驂上翠㣲五雲宮闕闢金扉不知何處朝元會却是
B29n0161_p0608a04║龍鸞隊仗歸　一帆高掛出紅塵萬仞長歌入紫雲
B29n0161_p0608a05║莫道仙游無別侶玉清𠜍盖許同羣林逋詩　大滌
B29n0161_p0608a06║山相向華陽路暗通風霜唐碣久草木漢祠空劍石
B29n0161_p0608a07║𦊰花碧丹池水氣紅幽人天柱側茅屋灑松風趙
B29n0161_p0608a08║抃詩　龍穴藏身隱源泉撫掌清紅塵人絕慮白日世
B29n0161_p0608a09║長生我分諳冲寂誰能顧利名夢中休指笑又作洞
B29n0161_p0608a10║霄行蘇軾詩　前生我已到杭州到處常如到舊遊
B29n0161_p0608a11║更欲洞霄為吏隱一庵閒地且相留趙公碩詩　里
B29n0161_p0608a12║服蕭蕭入翠㣲虛亭高敞納晴暉仙歸洞府雲烟冷
B29n0161_p0608a13║春入名山笋蕨肥緩引壺觴[目*夕*ㄗ]自適暫捐朱墨便忘
B29n0161_p0608a14║歸會當結屋山中住始悟人間萬事非舊時曾此
B29n0161_p0608a15║覔仙緣一別于今四十年白髮重來嗟老矣青山九
B29n0161_p0608a16║鎖故依然肩輿直入松間路洗耳還聽澗底泉幽興
B29n0161_p0608b01║未闌吟未就半峰斜日下平川潘良玉詩　石壇風
B29n0161_p0608b02║冷露華凝羣玉崢嶸簇畫屏水赤久𫝊丹作井山高
B29n0161_p0608b03║時借翠為亭鶴迎仙馭迷三島雲入洞天朝百靈回
B29n0161_p0608b04║首武陵歸去路碧桃零落晚風清趙汝談詩　好閒
B29n0161_p0608b05║謝塵事來作名山遊杖策西澗曲乞漿東家丘大滌
B29n0161_p0608b06║古洞天仙人此藏修至今翠箬下半夜丹光浮山中
B29n0161_p0608b07║舊相識置酒為淹留日移雲窻午水滴空林秋授我
B29n0161_p0608b08║長生方揮麈談玄幽我髮亦已白赤霄莽何求業緣
B29n0161_p0608b09║苦未斷一笑風引舟回首青天長身名兩悠悠曹
B29n0161_p0608b10║元翰詩　馬歸清曉破藍田一出紅塵骨已仙任鎖九
B29n0161_p0608b11║重山下路終尋五處洞中天泉流碧砌常鳴玉跡隱
B29n0161_p0608b12║蒼崖久蛻蟬人世歸時知變否樵夫猶記爛柯年
B29n0161_p0608b13║白駒任詩　桃花流水隔塵寰玉樹瓊林九鎖關飛閣
B29n0161_p0608b14║太虛開紫府捲簾終日見青山無為自覺心源淨學
B29n0161_p0608b15║道方知色界閒政滿不湏瞻使節蹇驢瀟灑𦗟潺湲
B29n0161_p0608b16║張輿詩　登臨直到翠㣲巔晚向蓬山共醉眠雪後
B29n0161_p0609a01║梅花溪影淡月中瑤草露華鮮千年石室琅函秘萬
B29n0161_p0609a02║丈天峰玉柱懸此行不為長生訣要續遊仙第二篇
B29n0161_p0609a03║趙居仁詩　十里溪聲逐澗灣馬蹄𦗟入洞霄間左
B29n0161_p0609a04║旋右折不知路九鎖一開都是山紫極宮高雲絕頂
B29n0161_p0609a05║翠蛟亭壓水當關山中止說吳仙子獨抱真心鍊九
B29n0161_p0609a06║還（此係三十六洞天之一故附載）類列　慈濟禪寺（在縣北六十里）善法禪
B29n0161_p0609a07║寺（在縣東三里）安樂塔（在縣東三里）
B29n0161_p0609a08║臨安縣
B29n0161_p0609a09║海會寺在縣西二里南北鄉梁大同年間賜額竹林寺
B29n0161_p0609a10║會昌五年燬大中五年重建天福二年錢氏拓舊址
B29n0161_p0609a11║建竒石浮圖二座宋大中祥符元年改今額天禧五
B29n0161_p0609a12║年燬重建元至正十二年復燬洪武十六年重建歸
B29n0161_p0609a13║併于此曰殊勝寺（在縣東十里）曰靈峰院（在縣東十五里）曰寶林
B29n0161_p0609a14║院（在縣東三十里）曰法華院（在縣西二里）曰梵安院（在縣西二十里）曰精
B29n0161_p0609a15║進院（在縣西二十里）曰勝因院（在縣西南三里）曰寶積寺（在縣西北十里）
B29n0161_p0609a16║蔡襄海會寺記臨安縣海會寺梁大同中始作號竹
B29n0161_p0609b01║林及五代貞明之初吳越王又新之王縣人也少嘗
B29n0161_p0609b02║徃來里中困甚已而跨有全吳名貴地大私念所從
B29n0161_p0609b03║來豈非有陰相者邪竹林最得山水佳處因大治之
B29n0161_p0609b04║益廣前制當是時吳中浮屠居雖百千數無是倫者
B29n0161_p0609b05║宋大中祥符間例易天下寺名遂賜今額天禧五年
B29n0161_p0609b06║冬十月火通夕而墟其徒散去僧有明顧思憮然以
B29n0161_p0609b07║興廢為己務每說於眾曰吾師之法或資於塔廟福
B29n0161_p0609b08║報之來稱其所出今殿適謀始而大家力饒不能厚
B29n0161_p0609b09║施異時名氏不齒篆載反索氣於後人其可乎於是
B29n0161_p0609b10║盛仁俊張從實先輸而倡之從而和者數十百人度
B29n0161_p0609b11║林礱石塈茨陛級之役積費錢三千萬役一十年而
B29n0161_p0609b12║後已既成列像其下鼓鐘其中會而落之墟者復芘
B29n0161_p0609b13║而散者復集錢氏以一國之資基之於前有明以一
B29n0161_p0609b14║己之志繼之於後可謂能且勤矣蘇軾詩　籃輿三
B29n0161_p0609b15║日山中行山中信美少曠平下投黃泉上青𡨋線路
B29n0161_p0609b16║每與猿猱爭重樓束縛遭澗坑兩股酸痛饑腸鳴北
B29n0161_p0610a01║渡飛橋踏彭鏗繚垣百步如古城大鐘橫撞千指迎
B29n0161_p0610a02║高堂延客夜不扄杉槽漆斛江河傾本來無垢洗更
B29n0161_p0610a03║輕倒牀鼻息四鄰驚紞如五鼓天未明木魚呼粥亮
B29n0161_p0610a04║且清不聞人聲聞履聲
B29n0161_p0610a05║淨土禪寺在縣南二里南北鄉五代梁乾化二年吳越
B29n0161_p0610a06║王捨基為寺請額光孝明因宋大中祥符元年改今
B29n0161_p0610a07║額元末兵燬洪武十五年重建歸併于此曰護法院
B29n0161_p0610a08║（在縣西二十五里）曰昭明院（在縣西四十五里）曰開化禪院（在縣南二里）
B29n0161_p0610a09║曰善住院（在縣南五里）蘇軾淨土寺詩　雞鳴發餘杭到
B29n0161_p0610a10║寺已亭午叅禪固未暇飽食良先務平生睡不足急
B29n0161_p0610a11║掃清風宇閉門羣動息香篆起烟縷覺來烹石泉紫
B29n0161_p0610a12║筍發輕乳晚凉沐浴罷衰髮稀可數浩歌出門去暮
B29n0161_p0610a13║色入村瑦㣲月半隱山圓荷淨瀉露相携石橋上夜
B29n0161_p0610a14║與故人語明朝入山房石鏡炯當路昔照熊虎姿今
B29n0161_p0610a15║為猿鳥顧興廢何足弔萬世一仰俯又開化禪院
B29n0161_p0610a16║詩　落日岸葛巾晚風吹羽扇松間野步穩竹外飛橋
B29n0161_p0610b01║轉神功鑿橫嶺巖石得巨片直度千人溝下有㣲流
B29n0161_p0610b02║泫崗巒蔚回合金碧爛明絢緬懷異姓王負擔此鄉
B29n0161_p0610b03║縣長逢跨下辱屢乞桑間飯誰謂山石頑識此希世
B29n0161_p0610b04║彥凜然陰氣逼屹起猶聳戰他年萬騎歸父老恣歡
B29n0161_p0610b05║宴錦繡被原野金珠散貧賤竇融既入朝吳芮空記
B29n0161_p0610b06║面榮華坐銷歇閱世如郵傳惟有長明燈依然照金
B29n0161_p0610b07║殿方九敘昭明院詩　勝地傳浮玉前朝此布金龍
B29n0161_p0610b08║湫懸雨急鳥路入雲深萬仞鍾靈炁三秋愜賞心塵
B29n0161_p0610b09║緣促歸駕回首戀東啉
B29n0161_p0610b10║太平萬壽禪院在縣東二十里靈鳳鄉唐天寶三年欽
B29n0161_p0610b11║禪師卓錫於此天祐元年吳越王建賜額小徑山太
B29n0161_p0610b12║平禪院宋天聖七年改賜今額崇寧元年重建元至
B29n0161_p0610b13║正十九年兵燬洪武九年重建歸併于此曰普慶福
B29n0161_p0610b14║田寺（在縣東北三十里）曰蟠龍禪庵（在縣西十里）曰法海院（在縣西二
B29n0161_p0610b15║十里）陳度徑山下院太平萬壽禪寺莊田記臨安縣
B29n0161_p0610b16║東二十里靈鳳山之腰喬木剌天修竹成林中有萬
B29n0161_p0611a01║壽禪院者故吳越國武肅王錢氏所建太平寺也宋
B29n0161_p0611a02║天祐二年更為禪居天聖七年始賜今額初縣人高
B29n0161_p0611a03║君保與其子瞻自景德以來大新棟宇造殿塑像藏
B29n0161_p0611a04║經鑄鐘百用具修又以田百有二畆與常住供僧君
B29n0161_p0611a05║保瞻卒其子弟分財產欲奪前所予出交訴于縣縣
B29n0161_p0611a06║沒入之平其估許其市崇寧元年住持等覺大師募
B29n0161_p0611a07║檀越百餘人得錢三十七萬有奇詣縣請如本估市
B29n0161_p0611a08║宰君嘉其請而歸之等覺刻檀越姓名于石以傳不
B29n0161_p0611a09║朽屬無住居士序其事居士謂臨安地寡人繁富官
B29n0161_p0611a10║田今日示價明日爭者盈庭高氏沃野膏壤竟四十
B29n0161_p0611a11║年莫有市者豈神物護之乎抑亦有待乎且善惡一
B29n0161_p0611a12║念至㣲細也長劫受苦樂報秋毫不差况予奪罪福
B29n0161_p0611a13║之明著者等覺與十方來眾當其食時升堂展鉢上
B29n0161_p0611a14║味妙供不念自至何用區區營此一頃田為盖欲與
B29n0161_p0611a15║高氏子弟悔罪與諸人植無窮之福也當知是田本
B29n0161_p0611a16║無去住於彼于此何得何喪彼此得喪兩忘則罪福
B29n0161_p0611b01║安在哉故此山可傾此地可移此石可磨此福無有
B29n0161_p0611b02║窮也他日大穫倉箱充溢禪子終朝飽滿元不曾破
B29n0161_p0611b03║一粒米始知居士前語不綺宰君者霅上姚祐伯受
B29n0161_p0611b04║以學行知名施于政事人安樂之等覺者法號慧源
B29n0161_p0611b05║大通禪師之法嗣不惟道行高潔抑且才力過人無住
B29n0161_p0611b06║居士者丹陽人陳度崇寧元年秋七月中元日方
B29n0161_p0611b07║伯吳用先重復太平萬壽寺田碑記太平寺在臨安
B29n0161_p0611b08║邑治東靈鳳山間擅風林雲壑之勝肇基於吳越王
B29n0161_p0611b09║至宋天禧中改為萬壽禪院邑有檀信高君保者父
B29n0161_p0611b10║子相踵而護持殿宇像器各極莊嚴捐田百畆以充
B29n0161_p0611b11║香積供四海苾芻當時叢林亦云盛矣及君保逝而
B29n0161_p0611b12║後裔之為闡提者謀奪之訟成田沒入官欲購者聽
B29n0161_p0611b13║越四十年而竟無購者豈非韋䭾力耶至崇寧間有
B29n0161_p0611b14║慧源為住持募錢數千緡自白於縣請得贖之然
B29n0161_p0611b15║世代遞更漸次凌夷田復為比鄰所吞併矣寺僧零
B29n0161_p0611b16║落三五輩無恢復志迄今有澹居者為達觀禪師高
B29n0161_p0612a01║足以刻藏因緣來主徑山之席一日至其地徘徊久
B29n0161_p0612a02║之追尋古蹟偶見石壁有小徑山三字知為徑山下
B29n0161_p0612a03║院撫然歎曰是梵釋龍宮地有神呵護焉百畆之丘
B29n0161_p0612a04║乃高檀所捐飰十方僧者若輩踞為己有入泥犁如
B29n0161_p0612a05║矢迅耳曷若直而歸之為眾贖愆於是聚吳中善信
B29n0161_p0612a06║貲僅贖其半半仍歸比隣盖運以慈心也邑令黃君
B29n0161_p0612a07║寔佐成之噫此區區一彈九土檀化為魔魔化為檀
B29n0161_p0612a08║來而復徃徃而復來亦何常之有總惟心所造耳心
B29n0161_p0612a09║緣於般若則為喜捨為莊嚴是高君保之父子也是
B29n0161_p0612a10║慧源澹居之恢復也心緣於無明則為慳貪為侵併
B29n0161_p0612a11║是高君保後裔之反汗也是左右比鄰諸人之蠶食
B29n0161_p0612a12║也爭讓祗緣識心人我了無實義談性則空有之不
B29n0161_p0612a13║立論相則因果之難逃福緣瑞事随善萌芽異類幽
B29n0161_p0612a14║淪乘惡滋蔓夫人生如掣電飄風七尺軀殼受享幾
B29n0161_p0612a15║何胡為乎貪執不捨甚至彊吞甘以有盡之身而釀
B29n0161_p0612a16║無窮之業哉吾願後之人勿復𡸁涎此地自招業報
B29n0161_p0612b01║也
B29n0161_p0612b02║玲瓏山大雄殿從華石山徑過流霞橋登石門詘曲而
B29n0161_p0612b03║上為三休亭九折岩風雨驟至屐下皆作小瀑醉眠
B29n0161_p0612b04║石為坡公書字勢飛舞寺內設東坡山谷佛印像寺
B29n0161_p0612b05║傍有琴操墓蘇軾詩　何年僵立兩蒼龍瘦脊盤盤
B29n0161_p0612b06║上倚空翠浪舞𮋒紅擺稏白雲穿破碧玲瓏三休亭
B29n0161_p0612b07║上工延月九折岩前巧貯風脚力𥁞時山更好莫將
B29n0161_p0612b08║有限趂無窮
B29n0161_p0612b09║化城院在縣東北一里南北鄉唐武德二年賜額羅漢
B29n0161_p0612b10║院在縣城內會昌五年燬光啟二年賜額法華院後
B29n0161_p0612b11║里人錢尚父重建五代唐同光二年遷于縣東北以
B29n0161_p0612b12║鍾尚書府地建立宋治平二年改賜今額元至正十
B29n0161_p0612b13║九年兵燬洪武六年重建歸併于此曰西明庵（在縣北三
B29n0161_p0612b14║十里）曰慈聖院（在縣東南北鄉）曰觀音院（在縣東北二里）曰普淨院（在縣
B29n0161_p0612b15║東北三十里）曰無量院（在縣西十里）曰淨梵院（在縣南十五里）曰興善
B29n0161_p0612b16║院（在縣南四十里）
B29n0161_p0613a01║興教院在縣東一十二里靈奉鄉唐天寶中賜額興善
B29n0161_p0613a02║會昌五年廢天祐元年吳越王重建宋治平二年改
B29n0161_p0613a03║賜今額元末兵燬洪武元年重建歸併于此曰瑞隆
B29n0161_p0613a04║院妙嚴院（並在縣東二十五里）曰普澤院（在縣東南十五里）曰不二院
B29n0161_p0613a05║禪定院（並在縣東南二十五里）曰吉祥院（在縣東南二十五里）曰真君院
B29n0161_p0613a06║（在餘杭縣西南二十五里併于此）
B29n0161_p0613a07║淨應院在縣西三十里金岫鄉五代晉天福四年賜額
B29n0161_p0613a08║應祈里人錢尚文建宋治平二年改今額歸併于此
B29n0161_p0613a09║曰無垢院（在縣西北二十五里）曰長清院西化城院普信院梵
B29n0161_p0613a10║行院（並在縣西北三十里）曰等慈院（在縣西北四十五里）
B29n0161_p0613a11║雙林院在縣西北一十五里谷昌鄉名寶林唐天成元
B29n0161_p0613a12║年徑山寺僧景文望南山有祥氣遂廬於山巔大理
B29n0161_p0613a13║評寺俞壽因捨山為寺於土中得金銅佛像三尊殿
B29n0161_p0613a14║屋摧毀僧冲新之宋治平二年改賜今額元至正十
B29n0161_p0613a15║六年兵燬洪武三年重建歸併于此曰真覺院（在縣東十
B29n0161_p0613a16║五里）曰定安院（在縣東二十五里）
B29n0161_p0613b01║福勝院在縣北二十里高陸鄉宋乾德四年賜額福全
B29n0161_p0613b02║治平二年改今額元至正十六年兵燬洪武元年重
B29n0161_p0613b03║建歸併于此曰圓明庵清輝庵（並在縣北二十里）曰極樂院
B29n0161_p0613b04║（在縣東北十五里）曰惠民院（縣東北二十里）曰永昌院（在縣北二十里）曰大
B29n0161_p0613b05║仁院（在縣北二十五里）曰崇覺院（在縣北三十里）趙仲藏福勝院
B29n0161_p0613b06║詩　千騎踏清霜東遊古道塲雲籠山骨秀風引水聲
B29n0161_p0613b07║長曉日依稀暖寒花取次香後隨吹管急空谷答宮
B29n0161_p0613b08║商類列　辟支塔（在縣東北三十里）
B29n0161_p0613b09║東天目山昭明禪寺去臨安西四十里踰嶺即見若天
B29n0161_p0613b10║鏡然其形蜿蜒下蟠于麓分二道左為龍王堂以木
B29n0161_p0613b11║梁澗澗中多奇石進為白鶴坡則水石相激以成游
B29n0161_p0613b12║者每不能至其上數里即所稱平溪苕之源也右峽
B29n0161_p0613b13║入深三里許茂林鬱然曰昭明庵頗整治有徑可斜
B29n0161_p0613b14║通山中由中麓上躐其脊憩且止亭望武林諸邑厯
B29n0161_p0613b15║厯可指顧有瀑如白龍伏起多態抵垂虹橋則逼凌
B29n0161_p0613b16║飛瀑濺珠衣袂間上磴多塔松大六七圍者數株厯
B29n0161_p0614a01║三橋而抵昭明寺寺久廢黃毓鉉新創未竣有千佛
B29n0161_p0614a02║閣以經火不燬為靈穴其背出度嶺詰曲而下至徑
B29n0161_p0614a03║密處得黑驢庵宋希都禪師叱虎處徑左為平溪庵
B29n0161_p0614a04║溪流至此忽平上有獻珠墩下有白龍池飛橋跨之
B29n0161_p0614a05║四面壁立真若飛渡者其溪與白鶴玻近而徑險絕
B29n0161_p0614a06║不通此東目最幽勝處由閣之右過廻光庵洗眼池
B29n0161_p0614a07║在其後庵所由名出西磴見悟道松頂平如茵下可
B29n0161_p0614a08║隱數乘上為白雲窩左轉為分經臺即昭明分金剛
B29n0161_p0614a09║經處舊有三古松皆為雷火摧枯葛稚川曾修煉於
B29n0161_p0614a10║此傍有小池可掬攀蘿分翠而上至二頂有石纍如
B29n0161_p0614a11║青蓮華又上數里為大仙峯巨石如板築者數大則
B29n0161_p0614a12║山之絕頂與西目相望云老子說云欲度南極避
B29n0161_p0614a13║水災天目海陵最為第一太平寰宇記云山高三
B29n0161_p0614a14║千九百丈廣五百五十里水因山曲折東西巨源若
B29n0161_p0614a15║目故云天目東出臨安為大溪溢東流而為苕溪西
B29n0161_p0614a16║趨於潛為紫溪合桐廬之水以滙於浙江委巷叢
B29n0161_p0614b01║談云杭州山脉發自天目有東有西東目之脉萃于
B29n0161_p0614b02║餘杭結局于徑山西目之脉萃于錢塘結局于西湖
B29n0161_p0614b03║故天目者杭之主山也王氣鬱葱帝王奠宅而錢氏
B29n0161_p0614b04║偏霸宋室南遷兆不誣矣陶潛問來使詩　爾從山
B29n0161_p0614b05║中來早晚發天目我屋南窻下今生幾叢菊薔薇葉
B29n0161_p0614b06║已抽秋蘭氣猶馥歸去來山中山中酒應熟張羽
B29n0161_p0614b07║登天目山詩　東西峰對峙麋鹿日成羣四月猶飛雪
B29n0161_p0614b08║半山長是雲洞香仙藥遍天黑聖燈分千古錢塘勝
B29n0161_p0614b09║登臨愜素聞王在晉秋日登天目詩　莽氣飛揚不
B29n0161_p0614b10║見山翠磐高聳水流潺煉將青白雲和碧點就紅黃
B29n0161_p0614b11║葉作斑江海襟期開地局昊天眉宇出塵寰玄穹咫
B29n0161_p0614b12║尺開閶闔吾亦翹瞻望玉顏章嘉楨謁昭明庵詩
B29n0161_p0614b13║　禪林天下稱蕭寺惟有茲庵真姓蕭地以分經成淨
B29n0161_p0614b14║土池開洗眼在清霄層嵐叠巘圍寒翠竹韻松風共
B29n0161_p0614b15║寂寥見說讀書臺幾處離離荒草野烟飄
B29n0161_p0614b16║西天目山獅子正宗禪寺今稱獅子林去於潛北三十
B29n0161_p0615a01║里而雙清莊居其麓莊右出太子庵掬泉洗目漱之
B29n0161_p0615a02║而甘沿澗登響水巖初得奇壁前望巨石如覆舟至
B29n0161_p0615a03║則如削成而方繡蘿蓋之名觀音巖左通活埋道循
B29n0161_p0615a04║右穿眠牛亭古木盤鬱踰半山橋有寶樹三株與東
B29n0161_p0615a05║目垂虹堪頡頏上真際亭則高麗王問法中峰所自
B29n0161_p0615a06║署者登獅子岩藏蛻在口吻間秉燭始見複閣飛樓
B29n0161_p0615a07║若凌虛而滅其趾曰舫室曰死關高峰所自命右抱
B29n0161_p0615a08║象鼻水淙淙下者曰千丈崖越閣道行萬松間得玉
B29n0161_p0615a09║柱峯中立夷曠高不及十丈而磊砢輪囷蒼古異常
B29n0161_p0615a10║上覆兩松如擁華盖東為中峰斷崖二塔一杉五枝
B29n0161_p0615a11║一杉雙𠏉俱大五六圍而五枝者在斷崖塔凌高阜
B29n0161_p0615a12║尚埋其根而雙𠏉修挺入雲居然娑羅雙樹其下平
B29n0161_p0615a13║行地即為正宗禪寺榜曰獅子林旁為幻住庵中雲
B29n0161_p0615a14║庵稍上為貝林禪師華嚴庵繞屏風石踰金仙頂觀
B29n0161_p0615a15║怪石斷者截者反者䜿者若片片解而𢇮積於築室
B29n0161_p0615a16║之場計其高與東目肩齊下瞰惟西南蓮華峰幽勝
B29n0161_p0615b01║返幻住㳂石壁為西方庵過天關為立玉亭危道如
B29n0161_p0615b02║線趾半垂在外委蛇以行真若羊腸從立玉望西方
B29n0161_p0615b03║半沒雲嵐中由西方庵峭壁中裂如隧道曰龍門從
B29n0161_p0615b04║龍門下若霣虛山中之奇無以加此分徑北行美陰
B29n0161_p0615b05║曲折漸露幻居之崖層構翼接觀益奇憩活埋庵陟
B29n0161_p0615b06║香罏峯頂下㳂觀音石凡所經高峰銅鉢繭衲如熏
B29n0161_p0615b07║優鉢羅花開及中峯自題畫像皆世所未有烟雲萬
B29n0161_p0615b08║變必身至始能領略云白樂天新婦石詩　堂堂不
B29n0161_p0615b09║語望夫君四畔無居石作隣蟬鬢不梳千載髻蛾眉
B29n0161_p0615b10║長掃萬年春雪為鈆粉憑風傅霞作臙脂仗日勻莫
B29n0161_p0615b11║道岩前無寶鏡月明依舊照夫人僧靈一天池詩
B29n0161_p0615b12║　昨夜雲生天井東春山一雨幾回風林花迸逐溪流
B29n0161_p0615b13║去欲上龍山道不通蘇軾雷神宅詩　已外浮名更
B29n0161_p0615b14║外身區區雷雨若為神山頭只作嬰兒語無限人間
B29n0161_p0615b15║失箸人高峯禪師題鶴山詩　一山高突兀百里去
B29n0161_p0615b16║城闉老翠掛清曉華滋積富春江空潮勢遠雲破月
B29n0161_p0616a01║痕新對此忘情者林間有幾人中峰禪師真際亭
B29n0161_p0616a02║詩　高亭結構標真際體共雲林一樣閒山勢倚天忘
B29n0161_p0616a03║突兀水聲投澗自潺湲伽陀迥出言詞外海印高懸
B29n0161_p0616a04║宇宙間佇看凭欄人獨醒又添公案入禪關幻住
B29n0161_p0616a05║庵歌　幻住庵中藏幻質諸幻因緣皆幻入幻衣幻食
B29n0161_p0616a06║資幻命幻覺幻禪消幻識六牎含裹幻法界幻有幻
B29n0161_p0616a07║空依幻立幻住主人行復坐靜看幻華生幻果放還
B29n0161_p0616a08║𭣣控勒幻繩幻騎牛時或住人萬幻塵俱揑聚時或
B29n0161_p0616a09║眠一覺寧夢居四禪有時動幻海波𮋒幻山聳有時
B29n0161_p0616a10║靜幻化光中消幻影可中時有幻菩薩來叩幻人詢
B29n0161_p0616a11║幻法我幻汝幻幻無端幻生幻死幻涅槃淨名室內龜
B29n0161_p0616a12║毛拂龍女掌中泥彈丸更有一則幻公案幻証幻修
B29n0161_p0616a13║須了辨莫言了辨幻云無只此無無名亦幻學人未
B29n0161_p0616a14║達真幻輸動輒身心自相反幻心瞥爾生幻魔幻翳
B29n0161_p0616a15║忽然遮幻眼陽燄空華乾闢城天堂地獄菩提名有
B29n0161_p0616a16║問此幻從何起雲月溪山自相委要見庵中幻主人
B29n0161_p0616b01║認著依前還不是吳用先贈貝林上人詩　絕頂空
B29n0161_p0616b02║山寂惟將貝葉𮋒梵書窮本末密呪演朝昬世法了
B29n0161_p0616b03║無染禪心終不言孤雲時獨徃流水護柴門王在
B29n0161_p0616b04║晉乘夜登法雲塔詩　翠屏團裹勢嶙峋薄暮登臨不
B29n0161_p0616b05║待晨樹抄飛泉分雨露峰頭明炬動星辰中峯塔下
B29n0161_p0616b06║鐘初動立玉亭前酒一巡歸路已迷荒草合雲房深
B29n0161_p0616b07║迥漏聲頻喬雲將天目志成呈徐明府并序夫鈆
B29n0161_p0616b08║刀不與霄影爭銛駑馬不與黃騟方駕矧章縫之下
B29n0161_p0616b09║士當冠劍之鉅公徐使君威鳳祥麟白眉先喆牛溲
B29n0161_p0616b10║馬勃青眼後生分璧潛州已最書屏之業探奇禹穴
B29n0161_p0616b11║雅意名山之藏因天目之雄峰成公餘之新志涔蹄
B29n0161_p0616b12║末學謬分編檢之榮琬琰宏詞不數已渝之響[目*夕*ㄗ]抒
B29n0161_p0616b13║短什奉和雄篇平生不識天目山平生不識使君顏
B29n0161_p0616b14║山即君即兩爭勝使我夢寐青巖間越中千嶂縈江
B29n0161_p0616b15║碧茲山獨高八千尺日暖花飛古院紅雨晴泉掃陰
B29n0161_p0616b16║崖白無峰不幻作蛟螭雲月烟霞紛繪奇客度松壇
B29n0161_p0617a01║皆馭鯉僧歸瑤殿總馴獅憐予三載西湖客三載何
B29n0161_p0617a02║會理山屐終年鎻閣擁寒紗一杯湖水如環璧使君
B29n0161_p0617a03║新記來飛鴻開椷翠巘如巃嵸依稀海蜃吐朝閣彷
B29n0161_p0617a04║彿江猿唫夜風此時矯首情無已坐卷雲蘿落窻几
B29n0161_p0617a05║試令兼誦使君詩　龍宮網割珊瑚紫世間好事爭紜
B29n0161_p0617a06║紜携杖思穿麋鹿羣囊中但寶一編在只此見山兼
B29n0161_p0617a07║見君潘之恒兩天目論曰兩天目祖黃山而表三
B29n0161_p0617a08║吳如縣鑑在上故稱天目或舉江南全體黃山為首
B29n0161_p0617a09║天目為目五湖為臟腑金焦為足語雖太奇亦頗足
B29n0161_p0617a10║據舊志言兩山絕頂俱有池一泓如天之兩目此學
B29n0161_p0617a11║究訓觧何所從來即昭明洗眼池亦出俗諺其池不
B29n0161_p0617a12║盈二尺東在廻光庵西在太子庵各祠昭明具王者
B29n0161_p0617a13║冕服張崔兩相翼之皆能錫福於民者標以雙清莊
B29n0161_p0617a14║近似若據此為天目何鄙如之又西頂有石如青蓮
B29n0161_p0617a15║開敷東西二頂累石纍纍亦狀青蓮楞嚴經謂青蓮
B29n0161_p0617a16║花目亦在佛面則寧以此受名猶嫌著相安有他說
B29n0161_p0617b01║可易此者也其兩頂葢石如板可謂奇蹟至傅會仙
B29n0161_p0617b02║人造梁無乃河漢而淺于鵲橋乎如果上真遨遊兩
B29n0161_p0617b03║峯間呼吸可通帝座無煩五丁為伐持地為平此可
B29n0161_p0617b04║勿論矣
B29n0161_p0617b05║天台傳教庵在瓶窑妙峰真覺法師閱天台教觀處師
B29n0161_p0617b06║苦心台教三十餘年所註經甚多塔于天台高明寺
B29n0161_p0617b07║側
B29n0161_p0617b08║新城縣
B29n0161_p0617b09║普照院在縣東十五里晉天福七年建名普光院宋治
B29n0161_p0617b10║平二年改今額歸併于此曰多福院（在縣治東半里）曰總持
B29n0161_p0617b11║院（在縣北十里）曰淨嚴院（在縣西三十五里）曰明寂院（在縣西七十里）曰
B29n0161_p0617b12║萬壽庵（在縣南七里）李浙普照院詩　青山遶屋嵐光重
B29n0161_p0617b13║流水衝階碧蘚滋獨坐午窻誰晤語鷓鴣聲裏竹陰
B29n0161_p0617b14║移
B29n0161_p0617b15║東白院距縣一里許在鷄鳴山昔為唐給事中昭諫羅
B29n0161_p0617b16║隱公宅溪流繞前山巒環後邑人共建為東白禪院
B29n0161_p0618a01║江西益王賜額院前溪水一帶向為放生池久廢
B29n0161_p0618a02║萬厯間邑令王巨槐命僧海金立石刻禁仍復其舊
B29n0161_p0618a03║一時士民贖生至紛紛中有大士堂福民侯王祠祠
B29n0161_p0618a04║之左為昭諫公遺像鄉民歲時伏臘于此每東顧上
B29n0161_p0618a05║流又有許忠烈祠耿然並峙東安彈丸區也如羅之
B29n0161_p0618a06║文章許之忠烈並可昭垂不朽題詠幾遍獨東海冒
B29n0161_p0618a07║愈昌撫吊凄楚堪為二公擊節今錄之云千載人傳
B29n0161_p0618a08║昭諫名空山無處覔先生已知霧豹南山隱恍聽天
B29n0161_p0618a09║鷄半夜鳴遶砌薜蘿堪製服近簷花柳共為情睢陽
B29n0161_p0618a10║祠宇還鄰近忠義何當共一楹凌誌題云　題山詠
B29n0161_p0618a11║水遍天涯誰識東安是舊家半畆荒基山寂寂夜深
B29n0161_p0618a12║風雨落梅花許廣淵詩云　廢宅百年後荒基一畆
B29n0161_p0618a13║平獨憐新檜栢誰識舊軒楹閭里清風在溪山秀色
B29n0161_p0618a14║明當時苦吟夜應使鬼神驚
B29n0161_p0618a15║黑山蟠龍庵山在平地中陡然奮起仰視奇絕逶迤而
B29n0161_p0618a16║上數百步許有崖兩石峰相對徑甚狹且迅再數十
B29n0161_p0618b01║武復開見平地田地塘井可數十畆四逼山崗廻遶
B29n0161_p0618b02║上見青天中有龍池半畆許大旱不涸有禱輒應常
B29n0161_p0618b03║有祥雲覆其上遠方望氣者徃徃登陟觀閱皆以為
B29n0161_p0618b04║瑞謂小麻姑洞也有大石二一名伏虎石在洞口儼
B29n0161_p0618b05║然虎踞扣之有聲每天將雨輒潤登據俯眺可閱百
B29n0161_p0618b06║里山水盡環遶拜舞于下一名棋枰石在前崗寬廣
B29n0161_p0618b07║平直相傳葛仙翁與客對局在此臘月山花盡開至
B29n0161_p0618b08║今惟此山巔有蘭花映山紅十二月即開中有泉水
B29n0161_p0618b09║一孔冬夏不涸清冽異常昔有異僧來此跏趺數月
B29n0161_p0618b10║不食烟火去之時曾題壁間有俊毫千管秀翰墨一
B29n0161_p0618b11║泓香松篁間竹韵另是一乾坤之句元時燬國朝僧
B29n0161_p0618b12║智果募邑人潘檑鼎建有觀音堂文昌祠怡性軒外
B29n0161_p0618b13║有亭名最高處人皆稱為真佛地昔蘇文忠姚次庵
B29n0161_p0618b14║遊厯有韻明邑令林劍台以棹楔題贈至鄞入高明
B29n0161_p0618b15║洲粵人張兢餘西吳蔡五嶽各有題詠其上
B29n0161_p0618b16║咽水洞距縣三十里為廣陵村平坂中一山突出皆頑
B29n0161_p0619a01║石前有一小洞洞口可容十數人站立人不問洞內
B29n0161_p0619a02║外寂如也惟人向洞揖曰某來此要求仙官恩澤其
B29n0161_p0619a03║洞內即閧閧作聲須臾水即向洞口濆出蝦魚亦隨
B29n0161_p0619a04║水而出跳躍水中直竢伊人再揖曰水足矣洞內即
B29n0161_p0619a05║劃然有聲其水與蝦魚復返洞口儻再請如前洞之
B29n0161_p0619a06║出納亦如前雖百請亦百應也鄉人每歲致祭洞外
B29n0161_p0619a07║田疇千畆皆賴此灌溉無旱涸之虞昔有縣令范君
B29n0161_p0619a08║者曾徃觀鳴鑼放炮至洞口作禮水不時出范留宿
B29n0161_p0619a09║次早復請復不出范怒敺里胥言誣夜復宿中堂寺
B29n0161_p0619a10║夢數老人皓髮黃衣行止翩翩叩門請見范與之坐
B29n0161_p0619a11║問曰公何人斯老人曰予秦人也避亂於此向不習
B29n0161_p0619a12║漢官威儀畏聞車馬擁呼聲長官何必恚報者倘不
B29n0161_p0619a13║信姑試之次早屏騶從至洞口感騐如常范乃驚異
B29n0161_p0619a14║為之題記刻石而返夫桃源記人疑其幻茲洞以水
B29n0161_p0619a15║為吞吐自秦至今靈應不絕無能測其從來亦奇哉
B29n0161_p0619a16║惜在深山盤谷中不獲標名宇內然觀邑令一夢又
B29n0161_p0619b01║以無名為貴矣
B29n0161_p0619b02║寶勝院唐天寶間建為魚池寺宋祥符元年改今額有
B29n0161_p0619b03║葛仙翁煉丹井曰乳泉其白如乳許仲蔚詩　青雲
B29n0161_p0619b04║路在天煉鼎亦徒然九轉果何物一泓空舊泉競知
B29n0161_p0619b05║丹可煑不悟骨非仙汲引殊無狀𮋒𠷣葛稚川許
B29n0161_p0619b06║廣淵詩　葛公高隱處鑿井碧山前鍊就長生藥空餘
B29n0161_p0619b07║白乳泉鼎藏今去水氣吐舊成烟午夜風雷作人疑
B29n0161_p0619b08║羽珮旋
B29n0161_p0619b09║寶乘寺唐上元二年建為靈遠寺初梓州刺史羅石朔
B29n0161_p0619b10║掘地得銅鑄佛像俄失所在而新城人獲之野因建寺焉
B29n0161_p0619b11║今有佛嶺由此也會昌中廢大中十三年復置為聖
B29n0161_p0619b12║像寺吳越王迎其像入城宋大中祥符元年改今額有
B29n0161_p0619b13║脫龍洞躍龍池噓雲亭妙香堂深靜堂大唐開山祖
B29n0161_p0619b14║師名休糧白居易贈詩云　三十餘年坐對山只將
B29n0161_p0619b15║無事化人間齋時徃徃聞鐘笑一食何如不食閒
B29n0161_p0619b16║司馬槱遊脫龍洞詩云　雷雨何如起蟄龍蒼痕天矯
B29n0161_p0620a01║石巖空不緣嗜好尋劉累定向人間試葉公錢朝
B29n0161_p0620a02║隱鐫脫龍洞詩云　九骨何年脫洞巖真龍肯向此中
B29n0161_p0620a03║蟠料應夜半凌空去雷震千山風雨寒李處全題
B29n0161_p0620a04║深靜堂詩云　鼎來朱墨苦難逃兩夕山中暫釋勞野
B29n0161_p0620a05║岫擁簷青嶻稟廻塘足雨綠週遭繙經深院心宜靜
B29n0161_p0620a06║遠跡紅塵意自高謾把新篇供寫物么麼那敢說詩
B29n0161_p0620a07║豪葉𢖍題妙香堂詩云　巍巍畫棟插晴空時有芳
B29n0161_p0620a08║馨四面通好為高禪叅鼻觀未應公子𨷖熏籠簾前
B29n0161_p0620a09║一炷沉檀韻窻外數番蘭蕙風信道杜陵佳句在心
B29n0161_p0620a10║清渾賦此堂中
B29n0161_p0620a11║寧國寺在縣南七里青巒山晉郭文舉常隱于此夜有
B29n0161_p0620a12║虎為一金釵梗喉俯地作求救狀郭探手去之虎搖尾
B29n0161_p0620a13║廻拜再三次早啟扉則有一死麋乃虎所啣置門外
B29n0161_p0620a14║者咸和二年人為立祠禱祈必應晉天福八年吳越
B29n0161_p0620a15║王因碧沼清澈遂命額曰碧沼寺潘閬詩　五峯高
B29n0161_p0620a16║插雲居勝覽景留題趣味長碧樹葉陰山骨潤白蓮
B29n0161_p0620b01║花馥水池香鶴尋巢徑松千盖僧臥溪流石一牀閒
B29n0161_p0620b02║翫不知西日落馬蹄歸去帶斜陽王圻詩　高僧居
B29n0161_p0620b03║處足清虛泉遶堦庭樹遶廬鬱密青巒垂薜荔渟湛
B29n0161_p0620b04║碧沼映芙蕖客來尚喜紅塵隔僧住應知與世殊猶
B29n0161_p0620b05║感支郎碧雲句使人繁慮頓然除牛仙客詩　步步
B29n0161_p0620b06║穿蘿入徑幽栢高松老幾人遊花開花落非僧事自
B29n0161_p0620b07║有清流對碧流裴極詩　一沼光涵四座寒夕陽回
B29n0161_p0620b08║首更凭欄憑師蚤把香蓮種他日期來結社看杜
B29n0161_p0620b09║荀鶴詩　山半一山寺野人秋日登就中偏愛日獨上
B29n0161_p0620b10║最高層有果猿搖樹無齋鴿看僧僧門日多事來此
B29n0161_p0620b11║復何能方干詩　深僻孤高無四鄰白雲明月自相
B29n0161_p0620b12║親海中日出山先曉世上寒輕谷未春窻逼野溪聞
B29n0161_p0620b13║唳鶴林通村徑見樵人此時惟有雷居士不厭籃輿
B29n0161_p0620b14║去住頻林杜詩　幽谷泉聲冷鳥啼僧定深好花叢
B29n0161_p0620b15║古砌寒瀑發高岑遊者陸鴻漸居人支道林欲辭青
B29n0161_p0620b16║嶂去臨去復成吟釋智圓詩　一到無塵境相留靜
B29n0161_p0621a01║話長秋聲歸古木月色滿空廊嵐氣侵衣潤溪泉漱
B29n0161_p0621a02║齒凉終期整瓶錫來此掩閒房邵輶詩　地勝千嵓
B29n0161_p0621a03║秀名高萬古存丹崖紀靈躅紺宇蔽祗園樹老垂藤
B29n0161_p0621a04║影池幽浸蘚痕會心多興趣隨意坐林樊劉大綱
B29n0161_p0621a05║詩　夜色清無滓虛凉月滿亭螢飛時度竹魚躍乍𮋒
B29n0161_p0621a06║萍冉冉雲歸𥁞霏霏露欲零劇談渾得趣相對兩忘
B29n0161_p0621a07║形類列　福光寺（在縣北十五里）多福禪院（在縣西七十縣）安隱
B29n0161_p0621a08║院（在縣西三十里）瑞相院（在縣西七十里）通靈塔（在縣北二里）多寶塔（在縣
B29n0161_p0621a09║西五十里）筆峰塔（在獅子山）
B29n0161_p0621a10║於潛縣
B29n0161_p0621a11║獅子正宗禪寺去縣北四十五里嘉德後鄉天目山有
B29n0161_p0621a12║獅子巖林洞幽深松石奇怪元至元十六年建延祐
B29n0161_p0621a13║七年賜額後燬洪武九年重建歸併于此曰大覺正
B29n0161_p0621a14║宗禪寺（在縣北四十里）曰善法禪寺（在餘杭縣東南三里）
B29n0161_p0621a15║寂照教寺去縣南二里豐谷鄉舊名吳興唐大中五年
B29n0161_p0621a16║改今額宋隆興初邑令葉𢖍重建寶慶初避御名改
B29n0161_p0621b01║為此君軒元末燬洪武初重建歸併于此曰明智寺
B29n0161_p0621b02║（在縣西十八里）曰治平寺（在縣北十里）曰常樂寺（在縣南五十里）曰布金
B29n0161_p0621b03║院（在縣東二十里）曰廣覺院（在縣東二十五里）曰三學院（在縣南十五里）曰
B29n0161_p0621b04║悟真院（在縣南三十里）曰淨勝院（在縣南六十里）曰妙樂院（在縣北七里）
B29n0161_p0621b05║曰廣慈院（在縣北四十里）曰褒忠院（在縣北四十里）曰崇法院（在縣西南
B29n0161_p0621b06║三十里）
B29n0161_p0621b07║昌化縣
B29n0161_p0621b08║治平寺在縣西一里舊名忻平唐大中二年建開平二
B29n0161_p0621b09║年改今額元末兵燬洪武十五年重建歸併于此曰
B29n0161_p0621b10║法會寺（在縣南三十里）曰大明慧照寺（在縣西八十里）曰普濟寺（在縣
B29n0161_p0621b11║西七十里）曰千頃龍興寺（在縣西北六十里）曰普向院（在縣南五十里）曰
B29n0161_p0621b12║百丈廣福院（在縣西二十里）曰法興院（在縣西四十里）曰鷲峰院（在縣
B29n0161_p0621b13║西五十三里）吳珩法會寺詩　地占金山勝泉分銀漢流
B29n0161_p0621b14║杉篁能護翠猿鶴似驚秋祗憶登臨晚寧辭取次游
B29n0161_p0621b15║列峯饒遠秀不惜上高樓蘇子由送無畏還慧照
B29n0161_p0621b16║寺詩　身老與世踈但有世外緣五年客江西歸帆謝
B29n0161_p0622a01║徃還依依二三老示我馬祖禪身心忽明廣不受垢
B29n0161_p0622a02║汙纏偶成江東游欲別空淒然緣散眾亦去飄若風
B29n0161_p0622a03║中烟華陽本荒邑緇素明星懸偶然得老[尉-小+少]舊依育
B29n0161_p0622a04║王仙璉公善知識不見十九年我昔未聞道問所以
B29n0161_p0622a05║入門告我從信入授我青眼篇冉冉百尺松起自一
B29n0161_p0622a06║寸根南歸髮𥁞白尺書今始傳不知鄰邑中乃有門
B29n0161_p0622a07║人賢百里走相訪觸熱汗雨翻懷中出詩卷　清絕如斷
B29n0161_p0622a08║絃我適病寒熱氣力纔綿綿空齊默相向欲語不能
B29n0161_p0622a09║宣未暇答佳意歸錫鏘金環空有維摩病媿無維摩
B29n0161_p0622a10║言類列　明因院（在縣東三十里）福全院（在縣東北五里）清修院
B29n0161_p0622a11║（在縣南四里）澄寂院（在縣南二十八里）南塔（在縣東南青山之麓今院燬而塔猶存）
B29n0161_p0622b01║【圖】
B29n0161_p0622b02║
B29n0161_p0622b03║
B29n0161_p0622b04║
B29n0161_p0622b05║
B29n0161_p0622b06║
B29n0161_p0622b07║
B29n0161_p0622b08║