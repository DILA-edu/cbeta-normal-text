B29n0161_p0652b09║欽定四庫全書
B29n0161_p0652b10║　武林梵志卷九
B29n0161_p0652b11║明　吳之鯨　撰
B29n0161_p0652b12║古德機緣
B29n0161_p0652b13║自初祖折蘆五宗紹葉摩竭祇樹聖以地靈南嶽凡
B29n0161_p0652b14║山地因人顯故塵外摩尼論中師子照映今昔武林
B29n0161_p0652b15║為尊宿奧區金枝玉毫駕慈航於法海者不能殫記
B29n0161_p0652b16║略舉所傳以光梵乘總之問等須提請同迦葉學山
B29n0161_p0653a01║仰峻挹海知深遺風在握其有興乎
B29n0161_p0653a02║靈隱寺
B29n0161_p0653a03║慧理法師西竺人東晉咸和初來武林見山巖秀麗建
B29n0161_p0653a04║兩剎先靈鷲後以人眾不能容復建靈隱實二剎開始
B29n0161_p0653a05║祖師初登山歎曰此吾天竺靈鷲之一不知何年飛來
B29n0161_p0653a06║洞中舊有白猿呼之隨應人始信焉至今猶稱飛來峰
B29n0161_p0653a07║云
B29n0161_p0653a08║實逵禪師不知何許人晦迹武林山住剎利院因名剎
B29n0161_p0653a09║利禪師院中有印沙牀照佛鑑乃其遺跡往者浙江驚
B29n0161_p0653a10║濤為害激射湖上諸山師憫之持誦秘咒累日一夜江
B29n0161_p0653a11║濤中有玄冠朱衣偉人謂師曰弟子吳行人也憤心未
B29n0161_p0653a12║雪師慈心為物敬聞命矣自是潮擊西興浙之東岸沙
B29n0161_p0653a13║漲數里後罔知所終
B29n0161_p0653a14║守直律師字堅道錢塘人姓范齊信安太守瑝之八葉
B29n0161_p0653a15║孫詣蘇州支硎圓公受具足律儀是夜眼中光現長
B29n0161_p0653a16║一丈餘持久方滅蓋為戒之驗也立願誦華嚴經還於
B29n0161_p0653b01║中宵夢神人施珠一顆及覺尚炯炯然如在握開元間
B29n0161_p0653b02║有制舉請證明隸大林寺後移籍武林靈隱峰大歷五
B29n0161_p0653b03║年三月告眾曰夫至人乘如而來乘如而去示其心然
B29n0161_p0653b04║也而愚夫欲以長繩繫白日安可得乎乃寂徒清晝著
B29n0161_p0653b05║塔銘
B29n0161_p0653b06║道標侍者姓秦富春人七歲時有僧摩其頂曰此子目
B29n0161_p0653b07║秀如青蓮得非我釋氏之威鳳乎遂出家事靈隱白雲
B29n0161_p0653b08║峰海公至德二年奉詔通經為比丘標中首選得度勅
B29n0161_p0653b09║住天竺與清晝靈澈齊名李吉甫韋皋孟簡皆心交塵
B29n0161_p0653b10║外分𢍆林中長慶三年入寂
B29n0161_p0653b11║皎然侍者名清晝姓謝長城人康樂十世孫幼負異才
B29n0161_p0653b12║受戒於靈隱戒壇事守直律師文章儁麗品藻神雋當
B29n0161_p0653b13║時號為釋門偉器後博訪名山晚入杼峰獨處絕去詩
B29n0161_p0653b14║詠孤松片雲禪坐相對永貞初年終
B29n0161_p0653b15║鑑空法師姓齊名佐吳郡人少貧困元和初遊錢塘年
B29n0161_p0653b16║四十五矣屬歲荒求餐於天竺寺至孤山餒甚不前因
B29n0161_p0654a01║臥雪悲吟俄有梵僧顧之笑曰秀才法師旅遊滋味足
B29n0161_p0654a02║未空不省僧曰子不憶講法華經于同德寺乎子應為
B29n0161_p0654a03║饑火所燒遂探囊出一棗大如拳許曰食之乃知空食
B29n0161_p0654a04║棗頃刻乃悟同德寺事如昨日焉因涕泣歷問當時雲
B29n0161_p0654a05║水五人惟公得解脫獨某脩福不完坐於饑凍僧曰由
B29n0161_p0654a06║師子座上廣說異端使學空之人心生疑惑戒珠曾缺
B29n0161_p0654a07║羶氣微存聲渾響清終不可致質傴影曲報應宜然乃
B29n0161_p0654a08║探囊取一鑑曰要知貴賤修短佛法興替宜一鑑焉空
B29n0161_p0654a09║照久之了然默記遂投靈隱出家受具足戒後行高節
B29n0161_p0654a10║苦太和元年遇河東柳埕說其由又曰我生世七十有
B29n0161_p0654a11║七尚九年在世吾捨世之日佛法其哀乎乃索筆題數
B29n0161_p0654a12║行于經藏北垣曰興一沙哀恒河沙兔而置犬而拏牛
B29n0161_p0654a13║虎相交與角牙寶檀終不滅其華後周遊名山未卜所
B29n0161_p0654a14║終
B29n0161_p0654a15║道齊尊師姓趙錢塘人幼入庠序經籍淹通偶見僧分
B29n0161_p0654a16║衛諷淨名經冥然喜之往定水從師剃染投靈隱學華
B29n0161_p0654b01║嚴經義於天竺寺脩習禪定靈隱山有石窟齊于中坐
B29n0161_p0654b02║忽巨蟒矯首唅呀為吞噬之狀怡然不動復有虎豹近
B29n0161_p0654b03║于石室羣虎時時馴擾又山頂乏水以錫杖刺地清泉
B29n0161_p0654b04║迸流足供其用貞元二十一年四方學者請講華嚴經
B29n0161_p0654b05║時嚴冬飛雪忽生花二本狀若芙蕖熠爚光發觀者嗟
B29n0161_p0654b06║歎後終于山室
B29n0161_p0654b07║韜光禪師西蜀人穆宗時卓錫靈隱巢居塢白樂天嘗
B29n0161_p0654b08║以詩招之曰　白屋炊香飯葷羶不到家濾泉澄葛粉洗
B29n0161_p0654b09║手摘藤花青芥除黃葉紅薑帶紫芽　命師來伴食齊罷
B29n0161_p0654b10║一甌茶師不赴荅詩曰　山僧野性好林泉每向巖阿枕
B29n0161_p0654b11║石眠不解栽松陪玉勒惟能引水種金蓮白雲乍可來
B29n0161_p0654b12║青嶂明月難教下碧天城市不堪飛錫去恐妨鶯囀翠
B29n0161_p0654b13║樓前
B29n0161_p0654b14║智一尊師居靈隱山半峰精守戒範而善長嘯牽曳其
B29n0161_p0654b15║聲杳入雲際如吹笳葉若揭遊𮈔徐舉徐揚載嗚載咽
B29n0161_p0654b16║颼颼凄切聽者悲涼謂之哀松梵澗邊養一白猿有時
B29n0161_p0655a01║不還一乃吮吻張喉林木震響則猿至矣時人謂之白
B29n0161_p0655a02║猿梵稱為猿父其後澗邊羣狙聚焉每眾僧齊訖斂生
B29n0161_p0655a03║飯送猿臺令山童呼三二聲則羣猿競至有好事者往
B29n0161_p0655a04║往從而施之故今有飯猿臺洎唐武宗廢教寺廢不詳
B29n0161_p0655a05║所終
B29n0161_p0655a06║靈隱清聳禪師福清人初參淨慧一日淨慧指雨謂師
B29n0161_p0655a07║曰滴滴落上座眼裏師初不喻旨後因閱華嚴經感悟
B29n0161_p0655a08║承淨慧印可迴止明州四明山卓菴節度使錢億執師
B29n0161_p0655a09║禮事之忠懿王命于臨安兩處開法後居靈隱上寺署
B29n0161_p0655a10║了悟禪師師上堂示眾曰十方諸佛常住汝前還見麼
B29n0161_p0655a11║若言見將心見將眼見所以道一切法不生一切法不
B29n0161_p0655a12║滅若能如是解諸佛常現前
B29n0161_p0655a13║𢍆嵩禪師藤州鐔津李氏子得法於洞山曉聰夜則頂
B29n0161_p0655a14║戴觀世音像誦其號必滿十萬以為常自是世間經書
B29n0161_p0655a15║不學而能作原教論十餘萬言明儒釋之道一貫以抗
B29n0161_p0655a16║排佛之說讀之者畏服後居靈隱山永安蘭若著禪門
B29n0161_p0655b01║定祖圖傳法正宗記輔教編上進宋仁宗覽之嘉歎行
B29n0161_p0655b02║傳法院編次入藏下詔褒寵賜號明教大師宰相韓琦
B29n0161_p0655b03║大參歐陽修皆延見而尊禮之還山至熙寧五年六月
B29n0161_p0655b04║四日晨興寫偈曰　後夜月初明吾今喜獨行不學太梅
B29n0161_p0655b05║老貪聞鼯鼠聲至中夜而化有文集二十卷題曰鐔津
B29n0161_p0655b06║集塔永安院
B29n0161_p0655b07║普慈禪師名幻旻宋慶厯八年住靈隱寺僧問蚌含未
B29n0161_p0655b08║剖時如何師曰光從何來問臨濟入門便喝德山入門
B29n0161_p0655b09║便棒此意如何師曰天晴不肯去一日師見僧看經乃
B29n0161_p0655b10║示頌曰　看經不識經徒勞損眼睛欲得不損眼分明識
B29n0161_p0655b11║取經
B29n0161_p0655b12║德章禪師初住汴大相國寺慶厯中仁宗累詔師於延
B29n0161_p0655b13║春閣化城殿問法寵遇師進心珠歌曰心如意心如意
B29n0161_p0655b14║任運隨緣不相離但知莫向外邊求外邊求終不是枉
B29n0161_p0655b15║用工夫隱真理識心珠光耀日秘藏深密無形質拈來
B29n0161_p0655b16║掌上眾人驚二乘精進爭能測碧眼胡須指出臨機妙
B29n0161_p0656a01║用何曾失尋常切忌與人看大地山河動岌岌
B29n0161_p0656a02║蘊聰禪師住靈隱僧問如何是和尚家風師曰索喚即
B29n0161_p0656a03║有僧云未審有箇甚麼師曰天台楖𣗖子問古路重脩
B29n0161_p0656a04║時如何師云平高就下
B29n0161_p0656a05║文勝禪師字慈濟婺州劉氏子住靈隱寺僧問古鑑未
B29n0161_p0656a06║磨時如何師曰古鑑曰磨後如何師曰古鑑曰未審分
B29n0161_p0656a07║不分曰更照看問如何是和尚家風師曰莫訝荒疎曰
B29n0161_p0656a08║忽遇客來作麼生師曰喫茶去嗣法弟子二十五人
B29n0161_p0656a09║雲知禪師名慈覺僧問一佛出世各坐一華和尚出世
B29n0161_p0656a10║有何祥瑞師曰白雲橫谷口曰光前絕後去也
B29n0161_p0656a11║正童禪師字圓明住靈隱僧問如何是道師曰夜行莫
B29n0161_p0656a12║踏白曰如何是道中人師曰黃張三黑李四
B29n0161_p0656a13║延珊禪師字慧明住持靈隱僧問如何是道師曰道遠
B29n0161_p0656a14║乎哉問如何是正真一路師曰絲髮不通曰恁麼則依
B29n0161_p0656a15║而行之師曰莫亂走上堂云與上座一線道且作麼生
B29n0161_p0656a16║持論佛法若也水泄不通便教上座無安身立命處當
B29n0161_p0656b01║此之時祖佛出頭來也有二十棒分恁麼道山僧還有
B29n0161_p0656b02║過也無不見世尊初生下周行七步目顧四方一手指
B29n0161_p0656b03║天一手指地云天上天下唯吾獨尊雲門云我當初若
B29n0161_p0656b04║見一棒打殺與狗子喫却何以如此貴圖天下太平且
B29n0161_p0656b05║道雲門恁麼說話有佛法道理也無雖然如此雲門秖
B29n0161_p0656b06║具一隻眼久立珍重天聖三年章懿太后賜庄田令祝
B29n0161_p0656b07║延仁宗聖壽至天聖八年師奏免所賜庄田糧稅有勅
B29n0161_p0656b08║存寺至今賴之賜號禪定大師
B29n0161_p0656b09║重顯禪師字隱之遂寧人姓李參北塔祚公盡其道法
B29n0161_p0656b10║將造錢唐值曾學士于淮南以書薦于珊禪師顯至靈
B29n0161_p0656b11║隱浮沉眾中三載曾奉使歸訪師靈隱無識之者于淨
B29n0161_p0656b12║頭寮舍物色得之曾詢薦書內之衣中珊奇之後住雪
B29n0161_p0656b13║竇宗風大振有偈曰　三分光陰二早過靈臺一點不銷
B29n0161_p0656b14║磨貪生逐日滔滔去喚不回頭爭奈何皇祐四年七月
B29n0161_p0656b15║七日示寂塔雪竇
B29n0161_p0656b16║慧淳禪師名圓智住靈隱上堂云吾心似秋月碧潭清
B29n0161_p0657a01║皎潔乃喝云寒山子話墮了也諸禪德皎潔無塵豈中
B29n0161_p0657a02║秋之月可比虛明絕代非照世之珠可倫獨露乾坤光
B29n0161_p0657a03║吞萬象普天匝地耀古騰今且道是箇甚麼良久曰此
B29n0161_p0657a04║夜一輪滿清光何處無
B29n0161_p0657a05║寂室禪師名慧光錢唐夏侯氏住靈隱僧問飛來山色
B29n0161_p0657a06║示清淨法身合澗溪聲演廣長舌相正當恁麼時如何
B29n0161_p0657a07║是雲門一曲師曰芭蕉葉上三更雨曰一句全提超佛
B29n0161_p0657a08║祖滿筵朱紫盡知音師曰逢人不得錯舉上堂不用求
B29n0161_p0657a09║真何須思見倒騎牛兮入佛殿羌笛一聲天地空不知
B29n0161_p0657a10║誰識瞿曇面
B29n0161_p0657a11║瞎堂禪師名慧遠姓彭眉山金流鎮人參圓悟法師悟
B29n0161_p0657a12║舉龐居士問馬祖不與萬法為侶者是甚麼人馬云待
B29n0161_p0657a13║汝一口吸盡西江水即向汝道師聞舉豁然大悟仆於
B29n0161_p0657a14║眾中良久曰吾夢覺矣自此機鋒峻利眾目為鐵舌遠
B29n0161_p0657a15║安定郡王趙表之侍郎曾開知府葛剡皆受其法勅住
B29n0161_p0657a16║靈隱賜號佛海開堂中使降香師拈香曰此一炷香一
B29n0161_p0657b01║鶴不棲雙木一客不煩兩家為直嗣圓悟而云也孝宗
B29n0161_p0657b02║留心空宗屢召師對御師以頌紀之曰　鉢盂走馬向天
B29n0161_p0657b03║庭漫踏天街馬不驚回首飛來峰上望白雲包盡帝都
B29n0161_p0657b04║春　嘗指面前花為佛草料又示僧一大藏教皆是惡口
B29n0161_p0657b05║乾道七年正月旨令靈隱長老引見晦日召至選德殿
B29n0161_p0657b06║三月七日復有旨令靈隱徑山長老同入選德殿引見
B29n0161_p0657b07║賜座八年正月二十八日車駕幸靈隱師于冷泉亭起
B29n0161_p0657b08║居駕進至遇安堂一笑軒至交蘆室見師畫像上曰此
B29n0161_p0657b09║是畫的那個是真的師义手曰春氣和暖恭惟聖躬萬
B29n0161_p0657b10║福上大笑翌日恩錫直指堂印并御書聖贊匾額是年
B29n0161_p0657b11║八月六日獨召入內觀堂延坐賜茶上曰前日睡中忽
B29n0161_p0657b12║聞鐘聲遂覺未知夢與覺是如何師對曰陛下問夢中
B29n0161_p0657b13║底覺來底若問覺來底而今正是寐語若問夢中夢覺
B29n0161_p0657b14║無殊教誰分別夢即是幻知幻即離離幻即覺覺心不
B29n0161_p0657b15║動所以道若能轉物即同如來上曰夢幻既非且鐘聲
B29n0161_p0657b16║從甚處起師曰從陛下問處起上復問前日在此閣靜
B29n0161_p0658a01║坐忽然思得不與萬法為侶朕從這裡有箇見處師曰
B29n0161_p0658a02║陛下作麼生會上曰明鏡絕纖塵師奏曰一口吸盡西
B29n0161_p0658a03║江水又如何上曰亦未嘗欠缺九年四月八日又宣入
B29n0161_p0658a04║內觀堂問對師預示淳熙三年正月十五日遷化至期
B29n0161_p0658a05║諸王卿相皆至師陞坐祝聖遂入方丈扃閉久之師舊
B29n0161_p0658a06║蓄一猿頗馴因衣之命曰猿行至是眾窺窻隙並無謦
B29n0161_p0658a07║欬惟見猿持卷侍側亟入師已化矣猿書乃辭世偈也
B29n0161_p0658a08║偈曰　拗折秤鎚掀𮋒露布突出機先鵶飛不度留十日
B29n0161_p0658a09║顏色不變有御語集奏對錄行世
B29n0161_p0658a10║覺阿侍者日本國人滕氏通天台教善書與法弟金慶
B29n0161_p0658a11║奮然航海而來參遠法師于靈隱後至長蘆江岸聞鼓
B29n0161_p0658a12║聲大悟返靈隱述投機五偈曰　航海來探教外傳要離
B29n0161_p0658a13║知見脫蹄筌諸方參遍草鞋破水在澄潭月在天　掃盡
B29n0161_p0658a14║葛藤與知見信手拈來全體現腦後圓光徹太虛千機
B29n0161_p0658a15║萬機一時轉妙處如何說向人倒地便起自分明驀然
B29n0161_p0658a16║踏着故田地倒裹幞頭孤路行求真滅妄元非妙即妄
B29n0161_p0658b01║明真都是錯堪笑靈山老古錐當塲拋下破木杓豎拳
B29n0161_p0658b02║下喝少賣弄說是說非入水泥截斷千差休指注一聲
B29n0161_p0658b03║歸笛囉囉哩遠稱善後歸國
B29n0161_p0658b04║德光禪師臨江彭氏子淳祐四年詔住台州光孝寺師
B29n0161_p0658b05║渡江而來上問古有浮笠而渡者可謂神通乎曰宗門
B29n0161_p0658b06║不貴神通只貴眼正上悅勅住靈隱上問朕心與佛心
B29n0161_p0658b07║是同是別光曰直下無第二人上曰恁麼則佛即是心
B29n0161_p0658b08║心即是佛光曰離一切性即心離一切相即佛上又問
B29n0161_p0658b09║釋迦老子雪山六年所成何事光曰將謂陛下忘却皇
B29n0161_p0658b10║情帝大悅賜號佛照嘉泰三年入寂有奏對錄行世
B29n0161_p0658b11║誰庵禪師名了演福州人住靈隱上堂云面門拶破天
B29n0161_p0658b12║地懸殊打透牢關白雲萬里饒伊兩頭坐斷別有轉身
B29n0161_p0658b13║三生六十劫也未夢見在喝下座
B29n0161_p0658b14║懶庵禪師名道樞四安人姓徐興隆初詔住靈隱上召
B29n0161_p0658b15║至內殿問禪道之要師荅以此事在陛下堂堂日用應
B29n0161_p0658b16║機處本無知見起滅之棼聖凡迷悟之別苐護正念則
B29n0161_p0659a01║與道相應應情却物則業不能繫盡去沉掉之病自忘
B29n0161_p0659a02║問荅之意矧今補處見在佛般若光明中何事不成見
B29n0161_p0659a03║耶上為首肯數四後退居永安蘭若逍遙自適有偈題
B29n0161_p0659a04║壁曰　雪裏梅花春信息池中月色夜精神年來可是無
B29n0161_p0659a05║佳趣莫把家風舉似人
B29n0161_p0659a06║最庵禪師名道印漢州人住持靈隱上堂云大雄山下
B29n0161_p0659a07║虎南山鱉鼻𧉮等閑撞着抱賞歸家若也不惜好手便
B29n0161_p0659a08║與拔出重牙有麼有麼上堂云五五二十五擊破虛空
B29n0161_p0659a09║鼓大地不容針十方無寸土春生夏長復云何甜者甜
B29n0161_p0659a10║兮苦者苦中秋上堂舉馬大師與西堂百丈南泉翫月
B29n0161_p0659a11║公案師曰馬大師垂絲千尺意在深潭西（闕）　鬣百丈
B29n0161_p0659a12║擺尾雖則衝波激浪未免上他鉤線南泉（闕）　躍過禹
B29n0161_p0659a13║門誰知依前落在巨網即今莫有絕羅籠（闕）　　底麼
B29n0161_p0659a14║也好出來露箇消息貴知華藏門下不致寂寥其或未
B29n0161_p0659a15║然此夜一輪滿清光何處無
B29n0161_p0659a16║悅堂禪師名誾南康人周氏子至杭見淨慈栢山介石
B29n0161_p0659b01║室中舉栢子話師擬議石抗聲云何不道黃鶴樓前鸚
B29n0161_p0659b02║鵡洲師於言下頓悟元貞初奉詔赴闕入對稱旨賜璽
B29n0161_p0659b03║書號通慧禪師并金襴法衣大德九年陞住靈隱常勘
B29n0161_p0659b04║一僧云微塵諸佛在你舌上三藏聖教在你脚底何不
B29n0161_p0659b05║瞥他僧罔措師便喝又勘一僧云釋迦彌勒是他奴他
B29n0161_p0659b06║是阿誰僧擬對師便打居四載訣眾偈云　緣會而來緣
B29n0161_p0659b07║散而去撞倒須彌虛空獨露
B29n0161_p0659b08║竹田禪師號圓通靈隱僧常住金陵及鍾山諸處說法
B29n0161_p0659b09║元至順三年迎歸住持本寺金陵諸山送師疏曰在宋
B29n0161_p0659b10║仁廟驀起衲公于圓通厥後孝宗特召拙菴于靈隱雖
B29n0161_p0659b11║出處各欲行志而抑揚皆足扶宗及觀我師度越前古
B29n0161_p0659b12║聲飛丹陛天竺莫抗其高風名躍金甌鷲嶺有行于今
B29n0161_p0659b13║日某語空眾妙機透重玄宗姓俱高與臨濟同出邢氏
B29n0161_p0659b14║師資宿𢍆喚雪峰萬福曾郎詔行江西三十年增高廬
B29n0161_p0659b15║阜幾千仞道闢于奧與日月而爭光宗會其元猶河漢
B29n0161_p0659b16║之無極方喜金陵之會遽為錢唐之歸與其領徒勘騐
B29n0161_p0660a01║諸方曷若據室大弘法施南山之南北山之北纘承祖
B29n0161_p0660a02║父兄箕裘一乘非一三乘非三掃空經律論露布如佛
B29n0161_p0660a03║出世大眾霑恩
B29n0161_p0660a04║妙峰善禪師劉氏子世居彭城後徙吳興年十三即辭
B29n0161_p0660a05║家祝髮受業德清齊政院其師教以經論一覽輒了大
B29n0161_p0660a06║意乃徧參諸大老時佛照唱道鄮山師往參禮以風幡
B29n0161_p0660a07║話悟旨蒙印可贈以偈曰　今日與君通一線斬釘截鐵
B29n0161_p0660a08║起吾宗自是辯慧泉湧然不以此自足入匡　廬妙高峰
B29n0161_p0660a09║下面壁坐十年身隱而名彌彰學者尊之曰妙峰禪師
B29n0161_p0660a10║出世于台之慧因鴻福萬年諸剎退皋亭劉寺者又十
B29n0161_p0660a11║餘年大略如在妙峰時其徒推迫不已復領明之瑞巖
B29n0161_p0660a12║蘇之萬壽常之華藏晚至靈隱亦非所樂靈隱密邇于
B29n0161_p0660a13║關輪蹄湊集師掩戶若不聞一無所將迎公卿貴人或
B29n0161_p0660a14║見之寒溫而已會天童虛席時鄭清之秉鈞軸謂非師
B29n0161_p0660a15║莫宜居因勉師行師荅曰老僧年踰耄矣尚夜行不休
B29n0161_p0660a16║乎鄭公高之僧問如何是不入眾流句師曰烏龜鑽破
B29n0161_p0660b01║壁僧問如何是舉體無私句師曰百疋馬中一頭驢僧
B29n0161_p0660b02║云如何是瞬目揚眉句師曰花雨巖前石點頭僧云如
B29n0161_p0660b03║何是奇特事師云紫薇花下紫薇郎僧云學人不會師
B29n0161_p0660b04║云三十年後上堂以拂子擊禪床左邊云這裏是鑊湯
B29n0161_p0660b05║爐炭擊右邊云這裏是劍樹刀山前面是觀音勢至後
B29n0161_p0660b06║面是文殊普賢中間一著還知落處麼又擊云毘婆尸
B29n0161_p0660b07║佛早留心直至如今不得妙上堂云久參高座眼空四
B29n0161_p0660b08║海鼻孔撩天見也見得親說也說得親行也行得親用
B29n0161_p0660b09║也用得親只是未識老僧拄杖子在何所故將成九仞
B29n0161_p0660b10║之山不進一簣之土上堂云談玄說妙事如麻添得時
B29n0161_p0660b11║人眼裏花赤骨律窮挨得入潑浪潑賴是生涯懸羊頭
B29n0161_p0660b12║賣狗肉喫私酒臥官街笑倒籬根破草鞋上堂舉雲門
B29n0161_p0660b13║普說搬柴次乃拋下柴瓣云一大藏教只說者箇師拈
B29n0161_p0660b14║云雲門只見鑽頭利不見鑿頭方師善誘其徒未嘗厲
B29n0161_p0660b15║聲色然一經指授輒心融神化充然皆有得將示寂澡
B29n0161_p0660b16║身趺坐書偈云　來也如是去也如是來去一如清風萬
B29n0161_p0661a01║里遂逝
B29n0161_p0661a02║石皷希夷禪師上堂舉瑯琊覺禪師因法華舉和尚相
B29n0161_p0661a03║見話頌曰　聞名不如見面見面不如聞名此地無金二
B29n0161_p0661a04║兩俗人沽酒三升　上堂舉南泉和尚云文殊普賢昨夜
B29n0161_p0661a05║三更每人與二十棒𢆝出院也趙州曰和尚棒教誰喫
B29n0161_p0661a06║南泉曰且道王老師過在什麼處趙州禮拜而出師頌
B29n0161_p0661a07║曰　春風吹落碧桃花一片流經十萬家誰在畫樓沽酒
B29n0161_p0661a08║處相邀來喫趙州茶　和梁山遠禪師十牛圖頌句法與
B29n0161_p0661a09║梁山相埒理趣超卓反有過焉一尋牛云只管區區向
B29n0161_p0661a10║外尋不知脚底已泥深幾回芳草斜陽裏一曲新豐空
B29n0161_p0661a11║自吟二見跡云枯木岩前差路多草窠裏輥覺非麼脚
B29n0161_p0661a12║跟若也隨他去未免當頭蹉過他三見牛云識得形容
B29n0161_p0661a13║認得聲戴嵩從此妙丹青徹頭徹尾渾相似子細看來
B29n0161_p0661a14║未十成四得牛云牢把繩頭莫放渠幾多毛病未曾除
B29n0161_p0661a15║徐徐驀鼻牽將去且要回頭識舊居五牧牛云甘分山
B29n0161_p0661a16║林寄此身有時亦踏馬蹄塵不曾犯着人苗稼來徃空
B29n0161_p0661b01║勞背上人六騎牛還家云指點前坡即是家旋吹桐角
B29n0161_p0661b02║出煙霞忽然變作還鄉曲未必知音似伯牙七忘牛存
B29n0161_p0661b03║人云闌內無牛趁出山煙蓑雨笠亦空閒行歌行樂無
B29n0161_p0661b04║拘繫贏得一身天地間八人牛俱忘云慚愧眾生界已
B29n0161_p0661b05║空箇中消息若為通後無來者前無去未審憑誰繼此
B29n0161_p0661b06║宗九返本還源云靈機不墮有無功見色聞聲不用聾
B29n0161_p0661b07║昨夜金烏飛入海曉來依舊一輪紅十入鄽垂手云這
B29n0161_p0661b08║漢親從異類來分明馬頷與驢腮一揮鐵棒如風疾萬
B29n0161_p0661b09║戶千門盡豁開
B29n0161_p0661b10║鐵牛印禪師上堂舉南泉示眾云王老師自小養一頭
B29n0161_p0661b11║水牯牛擬向溪東放不免食他國王水草向溪西放亦
B29n0161_p0661b12║不免食他國王水草如今不免隨分納些些總不見得
B29n0161_p0661b13║頌曰　不如隨分納些些喚作平常事已差綠草溪邊頭
B29n0161_p0661b14║角露一蓑烟雨屬誰家
B29n0161_p0661b15║松源崇岳禪師姓吳生於處州龍泉之松源故因以為
B29n0161_p0661b16║號自幼卓犖不凡未嘗嬉戲年二十三棄家衣掃塔服
B29n0161_p0662a01║首謁靈石妙公繼見大慧于徑山聞大慧稱蔣山華公
B29n0161_p0662a02║為人徑捷即往參一夜舉狗子無佛性話有省即以叩
B29n0161_p0662a03║應庵庵舉世尊有密語迦葉不覆藏師云鈍置和尚應
B29n0161_p0662a04║庵厲聲一喝師便禮拜應庵大喜以為法器說偈勸其
B29n0161_p0662a05║祝髮隆興二年始得度於臨安西湖白蓮精舍徧歷諸
B29n0161_p0662a06║大老之門罕當其意入閩見木庵水公木庵一日舉有
B29n0161_p0662a07║句無句如藤倚樹師云裂破庵云琅琊道好一堆柴聻
B29n0161_p0662a08║師云矢上加尖庵云吾兄下語老僧不能過其如未在
B29n0161_p0662a09║他日佛柄在手為人不得驗人不得師曰為人者使博
B29n0161_p0662a10║地凡夫一超入聖域固難矣驗人者打向面前過不待
B29n0161_p0662a11║開口已知渠骨髓何難之有庵舉手云明明向汝道開
B29n0161_p0662a12║口不在舌頭上後當自知及見密庵於衢之西山隨問
B29n0161_p0662a13║隨荅庵但微笑師切于道至忘寢食庵移蔣山華藏徑
B29n0161_p0662a14║山皆從之會入室次問旁僧不是心不是佛不是物師
B29n0161_p0662a15║侍側豁然大悟乃云今日方會木庵道開口不在舌頭
B29n0161_p0662a16║上庵遷靈隱遂命師為第一座旋出世吳郡澄照徙江
B29n0161_p0662b01║陰光孝無為冶父番陽薦福四明香山蘇之虎邱慶元
B29n0161_p0662b02║二年被旨補靈隱後貽書嗣法香山光睦雲居善開囑
B29n0161_p0662b03║以大法乃書偈曰　來無所來去無所去瞥轉玄關佛祖
B29n0161_p0662b04║罔措　跏趺而寂全身塔北高峰之原待制陸放翁銘其
B29n0161_p0662b05║塔有曰吾師之語峻峭崷崪下臨雲雨如五千仞之華
B29n0161_p0662b06║山蹴天駕空駭心眩目如錢塘海門之潮虎豹股栗屋
B29n0161_p0662b07║瓦震墮如漢軍昆陽之戰可謂臨濟正宗應庵密庵之
B29n0161_p0662b08║真子孫也放翁其知言者哉
B29n0161_p0662b09║笑庵了悟禪師姑蘇人上堂舉睦州因僧問以一重去
B29n0161_p0662b10║一重即不問不以一重去一重時如何睦州曰昨日栽
B29n0161_p0662b11║茄子今日種冬瓜師頌曰　昨日栽茄子今日種冬瓜一
B29n0161_p0662b12║聲河滿子和月落誰家
B29n0161_p0662b13║高原祖泉禪師上堂舉九祖伏䭾密多尊者問八祖佛
B29n0161_p0662b14║䭾難提尊者父母非我親話頌曰　父母分明非我親祖
B29n0161_p0662b15║師肝膽向人傾直下若能親薦得優曇花發火中春　贈
B29n0161_p0662b16║黃漢嶺開接待偈曰　路繞懸崖萬仞頭行人到此一塲
B29n0161_p0663a01║愁驀然得箇休歇處重叠關山信脚遊
B29n0161_p0663a02║竹泉法林禪師別號了幻族姓黃台之寧海人依同邑
B29n0161_p0663a03║法安太虛同禪師出家因舉睦州語有省白虛曰從生
B29n0161_p0663a04║至死只是這箇不由別人也參原叟于中天竺叟問何
B29n0161_p0663a05║處來師曰天台叟曰曾見寒山拾得麼師义手而前曰
B29n0161_p0663a06║今日親見和尚叟曰脫空謾語漢參堂去尋俾侍者復
B29n0161_p0663a07║掌藏鑰看經次叟曰看經那師曰是叟曰將甚麼看師
B29n0161_p0663a08║曰將眼看叟竪起拳曰何不道將這箇看師曰放下拳
B29n0161_p0663a09║頭將甚麼看叟微笑東嶼在淨慈招分半座時竺原在
B29n0161_p0663a10║浮山得師提唱語稱譽不置尋美以偈有五百眾中居
B29n0161_p0663a11║上首妙解堪作人天師之句居淨慈蒙堂不出戶者九
B29n0161_p0663a12║年行省左丞相托歡公請主浙江萬壽遷中天竺至元
B29n0161_p0663a13║四年遷靈隱宗風大振順帝錫以金襴法衣時寂照在
B29n0161_p0663a14║徑山父子同時唱道五山人以為盛事上堂云法是常
B29n0161_p0663a15║法道是常道拶破面門點即不到雪峰一千七百人善
B29n0161_p0663a16║知識朝夕只輥三箇木毬趙州七百甲子老禪和見人
B29n0161_p0663b01║只道喫茶去中峰居常見兄弟相訪只是敘通寒溫燒
B29n0161_p0663b02║香义手若是金毛獅子子三千里外定淆訛上堂舉僧
B29n0161_p0663b03║問趙州萬法歸一一歸何處州云我在青州做一領布
B29n0161_p0663b04║衫重七斤師云趙州雖則善用太阿截斷這僧舌頭未
B29n0161_p0663b05║免自揚家醜靈隱則不然忽有僧問萬法歸一一歸何
B29n0161_p0663b06║處只向他道今日熱如昨日元宵上堂云今朝上元節
B29n0161_p0663b07║雪霽見晴春梵剎燈千點長空月一輪鼓鐘喧靜夜歌
B29n0161_p0663b08║管鬧比隣總是圓通境何須別問津上堂云一大藏教
B29n0161_p0663b09║五千四十八卷頓也漸也權也實也偏也圓也只作一
B29n0161_p0663b10║句道却三世諸佛在你脚跟下上堂云古杭管內靈隱
B29n0161_p0663b11║名山肇建于東晉咸和年間慧理法師為第一祖今日
B29n0161_p0663b12║上元令節諸處放燈知事直嵗各各點管風燭便下座
B29n0161_p0663b13║大龍翔席虛（闕）吉大夫遣幣聘師辭不赴使者三往返
B29n0161_p0663b14║師避于會稽山中行院知不可強具疏請師仍領靈隱
B29n0161_p0663b15║又居三年退處了幻庵至正十五年春感末疾二月二
B29n0161_p0663b16║日集諸徒敘平生本末且誡之曰佛法下衰無甚于今
B29n0161_p0664a01║宜各努力吾世緣止于斯矣索筆書偈曰七十二年虛
B29n0161_p0664a02║空釘橛末後一句不說不說遂奄然而化龕留十日顏
B29n0161_p0664a03║色不變全身窆于松源塔西塔前古桂當春吐花清香
B29n0161_p0664a04║滿路見者歎異侍講學士黃公晉𡖖目見其事故自書
B29n0161_p0664a05║塔銘序中
B29n0161_p0664a06║性原慧朗禪師幻隱別號也出台之黃巖項氏母陳氏
B29n0161_p0664a07║師既長不甘俗處往依溫之寶冠東山魯公出家謁竺
B29n0161_p0664a08║原道公於仙居紫籜山咨問心要不大省發去參徑山
B29n0161_p0664a09║原叟叟問東嶺來西嶺來師指脚下草鞋曰此是三文
B29n0161_p0664a10║錢買得叟曰未在更道師曰某甲只與麼未審和尚作
B29n0161_p0664a11║麼生叟曰念汝遠來放汝三十棒久之職侍者朝參夕
B29n0161_p0664a12║究一旦默𢍆育王雪窻招師掌藏教未幾出住鄞之五
B29n0161_p0664a13║峰遷金峨洪武五年奉詔天下高僧建大齋會於鍾山師
B29n0161_p0664a14║與徑山季潭俱與是選既竣事季潭奉旨住天界延師
B29n0161_p0664a15║居第一座提綱舉要得表率叢林體又明年鎮江金山
B29n0161_p0664a16║請師補處十一年升居靈隱學徒坌集宗風大振上堂
B29n0161_p0664b01║云今朝閏五月初一依舊日從東畔出衲僧箇箇解知
B29n0161_p0664b02║音短咏長歌皆中律梅雨晴樹陰密林下優游何得失
B29n0161_p0664b03║無位真人赤肉團等閒靠倒維摩詰佛涅槃日上堂云
B29n0161_p0664b04║涅槃生死等是空華佛及眾生皆為剩語諸人到這裏
B29n0161_p0664b05║作麼生會良久拍禪床云但見落花隨水去不知流出
B29n0161_p0664b06║洞中春浴佛日上堂舉香巖和尚云去年貧未是貧今
B29n0161_p0664b07║年貧始是貧去年貧猶有卓錐之地今年貧錐也無眾
B29n0161_p0664b08║中忽有箇漢出來問長老錯了也今朝四月八是佛生
B29n0161_p0664b09║日如何舉此公案山僧只對道住持事煩下座師始至
B29n0161_p0664b10║經畫大雄寶殿僅一載即落成巍然山峙師室中垂語
B29n0161_p0664b11║曰蓮華峰被蜉蝣食卻半邊因甚麼不知又曰冷泉亭
B29n0161_p0664b12║吞却壑雷亭即不問南高峰與北高峰鬬額是第幾機
B29n0161_p0664b13║罕有𢍆之者洪武十九年六月二十三日示滅
B29n0161_p0664b14║天鏡原瀞禪師會稽倪氏幼從至大寺雪庭立公祝髮
B29n0161_p0664b15║及受具遂徃杭之集慶從濟天岸學止觀一日師自謂
B29n0161_p0664b16║從上諸老多由教入禪吾亦究別傳之旨乎登華頂參
B29n0161_p0665a01║無見覩又如玉肌見石室瑛室與語大奇之曰吾法叔
B29n0161_p0665a02║徑山原叟和尚具大眼目今代妙喜也予欲了己躬事
B29n0161_p0665a03║徃見勿後師遂參叟于不動軒入門叟震威一喝師不
B29n0161_p0665a04║覺汗流浹背即禮三拜已而俾居侍司繼掌記室尋遊
B29n0161_p0665a05║金陵見笑隱于龍翔上江西禮諸祖塔像過臨川訪虞
B29n0161_p0665a06║文靖公道話𢍆合延師度夏為作斷江塔銘檏隱軒銘
B29n0161_p0665a07║至正丙申出世邑之長慶遷天衣洪武五年設廣薦法
B29n0161_p0665a08║會于鍾山詔天下名尊宿輪座說法師預焉九年冬杭
B29n0161_p0665a09║慈光率諸山請居靈隱師辭再四僉曰而祖佛照妙峰
B29n0161_p0665a10║而父寂照而兄了幻皆說法靈隱于今振墜緒提宏綱
B29n0161_p0665a11║捨和尚其誰哉師幡然而起上堂云即心即佛嘉州牛
B29n0161_p0665a12║喫禾非心非佛益州馬腹脹不是心不是佛天下覔醫
B29n0161_p0665a13║人炙猪左膊上良久云啼得血流無用處不如緘口過
B29n0161_p0665a14║殘春上堂云聲不是聲觀音三昧色不是色文殊法門
B29n0161_p0665a15║聲色無礙普賢境界拈拄杖畫一畫云大鵬展翅葢十
B29n0161_p0665a16║洲籬邊燕雀空啾啾
B29n0161_p0665b01║退耕寧禪師初住嘉興崇聖次居蘇之報恩慧日承天
B29n0161_p0665b02║萬壽至靈隱上堂云目前雨餘山色翠座間風暖鳥聲
B29n0161_p0665b03║喧拍禪床一下云堪笑老鬍無轉智少室峰前坐九年
B29n0161_p0665b04║上堂舉香林因僧問年窮歲盡時如何林云東村王老
B29n0161_p0665b05║夜燒錢師云王老燒錢言端語端錦包特石鐵裹泥團
B29n0161_p0665b06║上堂云極目千峰鎖翠滿空柳絮飛綿可憐無位真人
B29n0161_p0665b07║一向草宿露眠啞三春看又過何日是歸年
B29n0161_p0665b08║守仁禪師號一初富春人靈隱僧從楊廉夫張伯雨遊
B29n0161_p0665b09║能詩書法遒勁其題石蟹泉詩曰　神鰲驅水到禪家清
B29n0161_p0665b10║出龍泓味更佳晴帶浦雲穿曉斷暗隨山雨走寒沙玉
B29n0161_p0665b11║臍圓暎波心月瓊沫香浮沼面花擬待春風招社客焚
B29n0161_p0665b12║香來試九溪茶　一初有志事業不偶為僧嘗言我輩從
B29n0161_p0665b13║事文墨非以廢道葢有不得已也在京賦翡翠詩云　見
B29n0161_p0665b14║說炎州進翠衣網羅一日遍東西羽毛亦足為身累那
B29n0161_p0665b15║得秋林淨處棲　此詩為太祖所見怒而罪之洪武間徵
B29n0161_p0665b16║授僧錄右善世所著有夢觀集
B29n0161_p0666a01║淨慈寺
B29n0161_p0666a02║五代杭州永明寺道潛禪師河中府武氏子初謁法
B29n0161_p0666a03║眼眼問曰子於參請外看甚麼經師曰華嚴經眼曰總
B29n0161_p0666a04║別同異成壞六相是何門攝屬師曰文在十地品中據
B29n0161_p0666a05║理則世出世間一切法皆具六相也眼曰空還具六相
B29n0161_p0666a06║也無師懵然無對眼曰汝問我我向汝道師乃問空還
B29n0161_p0666a07║具六相也無眼曰空師於是開悟踊躍禮謝眼曰子作
B29n0161_p0666a08║麼生會師曰空眼然之異日因四眾士女入院眼問師
B29n0161_p0666a09║曰從中道隔壁聞釵釧聲即名破戒觀金銀合雜朱紫
B29n0161_p0666a10║駢闐是破戒不是破戒師曰好箇入路眼曰子向後有
B29n0161_p0666a11║五百毳徒為王侯所重在師尋禮辭駐錫於衢州古寺
B29n0161_p0666a12║閱大藏經忠懿王命入府受菩薩戒署慈化定慧禪師
B29n0161_p0666a13║建大伽藍號慧日永明請居之師欲請塔下羅漢銅像
B29n0161_p0666a14║過新寺供養王曰善矣予昨夜夢十六尊者乞隨禪師
B29n0161_p0666a15║入寺何昭應若是仍於師號加應真二字師坐永明常
B29n0161_p0666a16║五百眾上堂云佛法顯然因甚麼却不會諸上座欲會
B29n0161_p0666b01║佛法但問取張三李四欲會世法則參取古佛叢林無
B29n0161_p0666b02║事久立僧問如何是永明的的意師曰今日十五明朝
B29n0161_p0666b03║十六曰覽師的的意師曰何處覽問如何是永明家風
B29n0161_p0666b04║師曰早被上座荅了也問三種病人如何接師曰汝是
B29n0161_p0666b05║聾人曰請師方便師曰是方便問牛頭未見四祖時為
B29n0161_p0666b06║甚麼百鳥啣華師曰見東見西曰見後為甚麼不啣華
B29n0161_p0666b07║師曰見南見北曰昔日作麼生師曰且謂今日問達磨
B29n0161_p0666b08║西來傳箇甚麼師曰傳箇冊子曰恁麼則心外有法去
B29n0161_p0666b09║也師曰心內無法問如何是第二月師曰月問如何是
B29n0161_p0666b10║覿面事師曰背後是甚麼問文殊仗劍擬殺何人師曰
B29n0161_p0666b11║止止曰如何是劍師曰眼是問諸餘即不問向上宗乘
B29n0161_p0666b12║亦且置請師不荅師曰好箇師僧子曰恁麼則禮拜去
B29n0161_p0666b13║也師曰不要三拜盡汝一生去眾參次師指香爐曰汝
B29n0161_p0666b14║諸人還見麼若見一時禮拜各自歸堂僧問至道無言
B29n0161_p0666b15║借言顯道如何是顯道之言師曰切忌揀擇曰如何是
B29n0161_p0666b16║不揀擇師曰元帥大王太保令公問如何是慧日祥光
B29n0161_p0667a01║師曰此去報慈不遠曰恁麼則親蒙照燭師曰且喜沒
B29n0161_p0667a02║交涉
B29n0161_p0667a03║慧日永明延壽智覺禪師餘杭王氏子總角歸心佛乘
B29n0161_p0667a04║既冠不茹葷日惟一食持法華經七行俱下六旬悉誦
B29n0161_p0667a05║感羣羊跪聽年一十八為華亭鎮將屬翠巖參禪師遷
B29n0161_p0667a06║止龍冊寺大闡玄化時吳越文穆王知師慕道乃從其
B29n0161_p0667a07║志遂禮翠巖為師執勞供象都忘身宰衣不繒纊食無
B29n0161_p0667a08║重味野蔬布襦以遣朝夕尋往天台山天柱峰九旬習
B29n0161_p0667a09║定有鳥類斥鷃巢于衣褠中暨謁韶國師一見而深器
B29n0161_p0667a10║之密授玄旨仍謂師曰汝與元帥有緣它日大興佛事
B29n0161_p0667a11║初住雪竇上堂雪竇這裏迅瀑千尋不停纖栗奇巖萬
B29n0161_p0667a12║仞無立足處汝等諸人向甚麼處進步僧問雪竇一徑
B29n0161_p0667a13║如何履踐師曰步步寒華結言言徹底冰師有偈曰　孤
B29n0161_p0667a14║猿叫落中巖月野客吟殘半夜燈此境此時誰得意白
B29n0161_p0667a15║雲深處坐禪僧　建隆元年忠懿王請開山靈隱新寺明
B29n0161_p0667a16║年遷永明大道塲眾盈二千僧問如何是永明妙旨師
B29n0161_p0667b01║曰更添香著曰謝師指示師曰且喜沒交涉僧禮拜師
B29n0161_p0667b02║曰聽取一偈欲識永明旨門前一湖水日照光明生風
B29n0161_p0667b03║來波浪起問學人久在永明為甚麼不會永明家風師
B29n0161_p0667b04║曰不會處會取曰不會處如何會師曰牛胎生象子碧
B29n0161_p0667b05║海起紅塵問成佛成祖亦出不得六道輪迴亦出不得
B29n0161_p0667b06║未審出甚麼處不得師曰出汝問處不得問教中道一
B29n0161_p0667b07║切諸佛及諸佛法皆從此經出如何是此經師曰長時
B29n0161_p0667b08║轉不停非義亦非聲曰如何受持師曰若欲受持者應
B29n0161_p0667b09║須著眼聽問如何是大圓鏡師曰破砂盆師居永明十
B29n0161_p0667b10║五載度弟子一千七百人開寶七年入天台山度戒約
B29n0161_p0667b11║萬餘人常與七眾授菩薩戒夜施鬼神食朝放諸生類
B29n0161_p0667b12║不可稱筭六時散華行道餘力念法華經計萬三千部
B29n0161_p0667b13║著宗鏡錄一百卷詩偈賦詠凢千萬言播于海外高麗
B29n0161_p0667b14║國王覽師言教遣使齎書敘弟子之禮奉金線織成袈
B29n0161_p0667b15║裟紫水精珠金澡瓶等彼國僧三十六人皆承印記前
B29n0161_p0667b16║後歸本國各化一方開寶八年十二月示疾越二日焚
B29n0161_p0668a01║香告眾跏趺而寂塔于大慈山焉
B29n0161_p0668a02║慧日永明寺道鴻通辯禪師僧問遠離天台境來登慧
B29n0161_p0668a03║日峰久聞師子吼今日請師通師曰聞麼曰恁麼則昔
B29n0161_p0668a04║日崇壽今日永明也師曰幸自霛利何須亂道乃曰大
B29n0161_p0668a05║道廓然古今常爾真心周徧如量之智皎然萬象森羅
B29n0161_p0668a06║咸真實相該天括地亘古亘今大眾還會麼還辨白得
B29n0161_p0668a07║麼僧問國王嘉命公貴臨筵未審今日當為何事師曰
B29n0161_p0668a08║驗取曰此意何如師曰甚麼處去來曰恁麼則成造次
B29n0161_p0668a09║也師曰休亂道
B29n0161_p0668a10║宗本圓照禪師常州無錫管氏子體貌龐碩所事淳厚
B29n0161_p0668a11║年十九依姑蘇承天永安道昇禪師出家巾侍十載剃
B29n0161_p0668a12║度受具又三年禮辭遊方至池陽謁振宗宗舉天親從
B29n0161_p0668a13║彌勒內宮而下無著問云人間四百年彼天為一晝夜
B29n0161_p0668a14║彌勒于一時中成就五百億天子證無生法忍未審說
B29n0161_p0668a15║甚麼法天親曰秖說這箇法如何是這箇法師久而開
B29n0161_p0668a16║悟一日室中問師即心即佛時如何曰殺人放火有甚
B29n0161_p0668b01║麼難於是名播寰宇漕使李公復圭命師開法瑞光法
B29n0161_p0668b02║席日盛武林守陳公襄以承天興教二剎命師擇居蘇
B29n0161_p0668b03║人擁道遮留又以淨慈堅請移文諭道俗曰借師三年
B29n0161_p0668b04║為此邦植福不敢久占道俗始從元豐五年神宗皇帝
B29n0161_p0668b05║下詔闢相國寺六十四院為八禪二律召師為慧林第
B29n0161_p0668b06║一祖既至上遣使問勞閱三日傳旨就寺之三門為士
B29n0161_p0668b07║民演法翌日召對延和殿問道賜坐師即跏趺帝問卿
B29n0161_p0668b08║受業何寺奏曰蘇州承天永安帝大悅賜茶師即舉盞
B29n0161_p0668b09║長吸又蕩而撼之帝曰禪宗方興宜善開導師奏曰陛
B29n0161_p0668b10║下知有此道如日照臨臣豈敢自怠即辭退帝目送之
B29n0161_p0668b11║謂左右曰真福慧僧也後帝登遐命入福寧殿說法以
B29n0161_p0668b12║老乞歸林下得旨任便雲遊州郡不得抑令住持擊皷
B29n0161_p0668b13║辭眾說偈曰　本是無家客那堪任意遊順風加艣棹船
B29n0161_p0668b14║子下揚州　既出都城王公貴人送者車騎相屬師臨別
B29n0161_p0668b15║誨之曰歲月不可把玩老病不與人期唯勤脩勿怠是
B29n0161_p0668b16║真相為聞者莫不感涕晚居霛巖其嗣法傳道者不可
B29n0161_p0669a01║勝紀僧問如何是祖師西來意師曰韓信臨朝曰中下
B29n0161_p0669a02║之流如何領會師曰伏屍萬里曰早知今日事悔不慎
B29n0161_p0669a03║當初師曰三皇塜上草離離問上是天下是地未審中
B29n0161_p0669a04║間是甚麼物師曰山河大地曰恁麼則謝師荅話師曰
B29n0161_p0669a05║大地山河曰和尚何得瞞人師曰却是老僧罪過上元
B29n0161_p0669a06║日僧問千燈互照絲竹交音正恁麼時佛法在甚麼處
B29n0161_p0669a07║師曰謝布施曰莫便是和尚為人處也無師曰大似不
B29n0161_p0669a08║齋來上堂於一毫端現寶王剎坐微塵裏轉大法輪拈
B29n0161_p0669a09║起拄杖曰這箇是塵作麼生說箇轉法輪底道理山僧
B29n0161_p0669a10║今日不惜眉毛與汝諸人說破拈起也海水騰波須彌
B29n0161_p0669a11║岌峇放下也四海晏清乾坤肅靜敢問諸人且道拈起
B29n0161_p0669a12║即是放下即是當斷不斷兩重公案擊禪牀下座上堂
B29n0161_p0669a13║看看爍爍瑞光照大千界百億微塵國土百億大海水
B29n0161_p0669a14║百億須彌山百億日月百億四天下乃至微塵剎土皆
B29n0161_p0669a15║於光中一時發現諸仁者還見麼若也見得許汝親在
B29n0161_p0669a16║瑞光若也不見莫道瑞光不照好參上堂頭圓像天足
B29n0161_p0669b01║方似地古貌稜層丈夫意氣趯到須彌踏𮋒海水帝釋
B29n0161_p0669b02║與龍王無着身處乃拈拄杖曰却來拄杖上回避咄任
B29n0161_p0669b03║汝神通變化究竟須歸這裏以拄杖卓一下師全身塔
B29n0161_p0669b04║于蘇之霛巖
B29n0161_p0669b05║善本大通禪師族董氏漢仲舒之裔也大父琪父溫皆
B29n0161_p0669b06║官於潁遂為潁人母無子禱白衣大士乃得師及長博
B29n0161_p0669b07║極羣書然清修無仕宦意嘉祐八年與弟善思往京師
B29n0161_p0669b08║地藏院選經得度習毘尼東遊至姑蘇禮圓照於瑞光
B29n0161_p0669b09║照特顧之於是𢍆旨經五稔益躋微奧照令依圓通秀
B29n0161_p0669b10║師去又盡其要元豐七年渡淮留太守巖久之出住雙
B29n0161_p0669b11║林遷淨慈尋被旨徙法雲僧問寶塔元無縫如何指示
B29n0161_p0669b12║人師曰烟霞生背面星月遶簷楹曰如何是塔中人師
B29n0161_p0669b13║曰竟日不知清世事長年占斷白雲鄉曰向上更有事
B29n0161_p0669b14║也無師曰太無厭生問若論此事譬如兩家著碁學人
B29n0161_p0669b15║上來請師一着師曰早見輸了也僧曰錯師曰是僧曰
B29n0161_p0669b16║進前無路也師卓拄杖一下曰爭奈這箇何僧曰秖如
B29n0161_p0670a01║黑白未分時又作麼生曰且饒一着問百尺竿頭如何
B29n0161_p0670a02║進步師曰險曰便恁麼去又作麼生師曰百雜碎問九
B29n0161_p0670a03║夏賞勞即不問從今向去事如何師曰光剃頭淨洗鉢
B29n0161_p0670a04║曰謝師指示師曰滴水難消上堂上不見天下不見地
B29n0161_p0670a05║逼塞虛空無處迴避為君明破即不中且向南山看鼈
B29n0161_p0670a06║鼻擲拄杖下座
B29n0161_p0670a07║音堂彥充禪師於潛盛氏子幼依明空院義堪為師首
B29n0161_p0670a08║參大愚宏智正堂大圓後聞東林謂眾曰我此閒別無
B29n0161_p0670a09║玄妙秖有木札羹鐵釘飯任汝齩嚼師竊喜之直造謁
B29n0161_p0670a10║陳所見解林曰據汝見處正坐在鑒覺中師疑不已將
B29n0161_p0670a11║從前所得底一時拋下一日聞僧舉南泉道時人見此
B29n0161_p0670a12║一株花如夢相似默有所覺曰打草秖要蛇驚次日入
B29n0161_p0670a13║室林問那裏是巖頭密啟其意處師曰今日捉敗這老
B29n0161_p0670a14║賊林曰達磨大師性命在汝手裏師擬開口驀被攔胸
B29n0161_p0670a15║一拳忽大悟直得汗流浹背點首自謂曰臨濟道黃蘗
B29n0161_p0670a16║佛法無多子豈虛語耶遂呈頌曰　為人須為徹殺人須
B29n0161_p0670b01║見血德山與巖頭萬里一條鐵　林然之住後上堂世尊
B29n0161_p0670b02║不說說迦葉不聞聞卓柱杖曰水流黃葉來何處牛帶
B29n0161_p0670b03║寒鴉過遠村上堂舉雪峰示眾云盡大地是箇解脫門
B29n0161_p0670b04║因甚把手拽不入師曰大小雪峰話作兩橛既盡大地
B29n0161_p0670b05║是箇解脫門用拽作麼上堂一向與麼去法堂前草深
B29n0161_p0670b06║一丈一向與麼來脚下泥深三尺且道如何即是三年
B29n0161_p0670b07║逢一閏雞向五更啼上堂舉卍庵先師道坐佛床斫佛
B29n0161_p0670b08║脚不敬東家孔夫子却向他鄉習禮樂師曰入泥入水
B29n0161_p0670b09║即不無先師爭奈寒蟬抱枯木泣盡不回頭卓拄杖曰
B29n0161_p0670b10║灼然有不回頭底淨慈向升子裏禮汝三拜上堂三世
B29n0161_p0670b11║諸佛無中說有䕞𦿆拾花針六代祖師有裏尋無猿猴
B29n0161_p0670b12║探水月去此二途如何話會儂家不管興亡事盡日和
B29n0161_p0670b13║雲占洞庭元庵受智者請引座曰南山有箇老魔王炯
B29n0161_p0670b14║炯雙眸放電光口似血盆呵佛祖牙如劍樹罵諸方幾
B29n0161_p0670b15║度業風吹不動吹得動雲黃山畔與嵩頭陁傅大士一
B29n0161_p0670b16║火破落戶依舊孟八郎賺他無限癡男女開眼堂堂入
B29n0161_p0671a01║鑊湯忽有箇衲僧出來道既是善知識為甚賺人入鑊
B29n0161_p0671a02║湯只向他道非公境界後示寂塔于寺之南庵
B29n0161_p0671a03║佛智端裕禪師吴越王裔也六世祖守會稽因家焉師
B29n0161_p0671a04║生而岐嶷眉目淵秀十四駈烏於大善寺十八得度受
B29n0161_p0671a05║具往依淨慈一禪師未幾偶聞僧擊露柱曰你何不說
B29n0161_p0671a06║禪師忽微省去謁龍門遠甘露卓泐潭祥皆以穎邁見
B29n0161_p0671a07║推晚見圓悟於鍾阜一日悟問誰知正法眼藏向這瞎驢
B29n0161_p0671a08║邊滅却即今是滅不滅曰請和尚合取口好悟曰此猶
B29n0161_p0671a09║未出常情師擬對悟擊之師頓去所滯侍悟居天寧命
B29n0161_p0671a10║掌記室尋分座道聲藹著京西憲請開法丹霞次遷虎
B29n0161_p0671a11║丘徑山謝事徇平江道俗之請庵於西華閱數稔勅居
B29n0161_p0671a12║建康保寧後移蘇城萬壽及閩中賢沙壽山西禪復被
B29n0161_p0671a13║㫖補靈隱慈寧皇太后幸韋王第召師演法賜金襴袈
B29n0161_p0671a14║裟乞歸西華舊隱紹興戊辰秋赴育王之命上堂曰德
B29n0161_p0671a15║山入門便棒多向皮袋裏埋蹤臨濟入門便喝總在聲
B29n0161_p0671a16║塵中出沒若是英靈衲子直須足下風生超越古今途
B29n0161_p0671b01║轍拈柱杖卓一下喝一喝曰秖這箇何似生若喚作棒
B29n0161_p0671b02║喝瞌睡未惺不喚作棒喝未識德山臨濟畢竟如何復
B29n0161_p0671b03║卓一下曰總不得動著上堂盡大地是沙門眼徧十方
B29n0161_p0671b04║是自己光為甚麼東毘提河打鼓西瞿耶尼不聞南贍
B29n0161_p0671b05║部洲點燈北鬱單越暗坐直饒向箇裏道得十全猶是
B29n0161_p0671b06║光影裏活計撼拂子曰百雜碎了也作麼生是出身一
B29n0161_p0671b07║路擲下拂子曰參上堂動則影現覺則冰生直饒不動
B29n0161_p0671b08║不覺猶是秦時𨍏轢鑽到這裏便須千差密照萬戶俱
B29n0161_p0671b09║開毫端撥轉機輪命脈不沉毒海有時覺如湛水有時
B29n0161_p0671b10║動若星飛有時動覺俱忘有時照用自在且道正恁麼
B29n0161_p0671b11║時是動是覺是照是用還有區分得出底麼鐵牛橫古
B29n0161_p0671b12║路觸着骨毛寒上堂曰行時絕行跡說時無說蹤行說
B29n0161_p0671b13║若到則垜生招箭行說未明則神鋒劃斷就使說無滲
B29n0161_p0671b14║漏行不迷方猶滯殻漏在若是大鵬金翅奮迅百千由
B29n0161_p0671b15║旬十影神駒馳驟四方八極不取次陷喙不隨處埋身
B29n0161_p0671b16║且總不依倚還有履踐分也無剎剎塵塵是要津上堂
B29n0161_p0672a01║曰易填巨壑難滿漏巵若有操持了無難易拈却大地
B29n0161_p0672a02║寬綽有餘放出纖毫碍塞無路忽若不拈不放向甚麼
B29n0161_p0672a03║處履踐同城共休戚飲水亦須肥僧問如何是賔中賔
B29n0161_p0672a04║師曰你是田厙奴曰如何是賔中主師曰相逢猶莽鹵
B29n0161_p0672a05║曰如何是主中賔師曰劍氣爍愁雲曰如何是主中主
B29n0161_p0672a06║師曰敲骨打髓師蒞眾色必凜然寢食不背眾唱道無
B29n0161_p0672a07║倦紹興庚午十月初示微疾至十八日首座法全請遺
B29n0161_p0672a08║訓師曰盡此心意以道相資語絕而逝火後目晴齒舌
B29n0161_p0672a09║不壞其地發光終夕得舍利者無計踰月不絕黃冠羅
B29n0161_p0672a10║肇常平日問道于師適外歸獨無所獲道念勤切方與
B29n0161_p0672a11║客食咀噍間若有物吐哺則舍利也大如菽色若琥珀
B29n0161_p0672a12║好事者持去遂再拜於闍維所聞香匳有聲亟開所獲
B29n0161_p0672a13║如前而差紅潤門人奉遺骨分塔於鄮峰焉
B29n0161_p0672a14║水庵師一禪師婺州馬氏子十六披剃首參雪峰慧照
B29n0161_p0672a15║禪師照舉藏身無迹話問之師數日方明呈偈曰　藏身
B29n0161_p0672a16║無迹更無藏脫體無衣便廝當古鏡不勞還自照淡煙
B29n0161_p0672b01║和露濕秋光　照質之曰畢竟那裏是藏身無迹處師曰
B29n0161_p0672b02║夏照曰無蹤迹處因甚麼莫藏身師曰石虎吞𨚫木羊
B29n0161_p0672b03║兒照深肯之住後上堂舉圓悟師翁道參禪參到無參
B29n0161_p0672b04║處參到無參始徹頭水庵則不然參禪參到無參處參
B29n0161_p0672b05║到無參未徹頭若也欲窮千里目直須更上一層樓上
B29n0161_p0672b06║堂凍雲欲雪未雪普賢象駕崢嶸嶺梅半合半開少室
B29n0161_p0672b07║風光漏泄便恁麼去猶是半提作麼生是全提底事無
B29n0161_p0672b08║智人前莫說打你頭破額裂上堂舉法眼示眾曰盡十
B29n0161_p0672b09║方世界明皎皎地若有一絲頭即是一絲頭師竪起拂
B29n0161_p0672b10║子曰還見麼穿過髑髏猶未覺法燈在盡十方世界自
B29n0161_p0672b11║然明皎皎地若有一絲頭不是一絲頭師曰夜來月色
B29n0161_p0672b12║十分好今日秋山無限清上堂寂然不動感而遂通古
B29n0161_p0672b13║人恁麼說話大似預搔待癢若教渠踏著衲僧關捩管
B29n0161_p0672b14║取別有生涯喝一喝卓柱杖下座
B29n0161_p0672b15║自得慧暉禪師會稽張氏子幼依澄照道疑染削進具
B29n0161_p0672b16║甫二十扣真歇於長蘆微有所證旋里謁宏智智舉當
B29n0161_p0673a01║明中有暗不以暗相遇當暗中有明不以明相覩問之
B29n0161_p0673a02║語不𢍆初夜定回往聖僧前燒香而宏智適至師見之
B29n0161_p0673a03║頓明前話次日入室智舉堪嗟去日顏如玉𨚫歎回時
B29n0161_p0673a04║鬢似霜詰之師曰其入離其出微自爾問荅無滯智許
B29n0161_p0673a05║為室中真子紹興丁巳開法補陀徙萬壽及吉祥雪竇
B29n0161_p0673a06║淳熙三年勅補淨慈上堂朔風凜凜掃寒林葉落歸根
B29n0161_p0673a07║露赤心萬派朝宗船到岸六窻虛暎芥投針本成現莫
B29n0161_p0673a08║他尋性地閒閒耀古今戶內凍消春色動四山渾作水
B29n0161_p0673a09║龍吟上堂釋迦老子窮理盡性金口敷宣一代時教珠
B29n0161_p0673a10║回玉轉被人喚作拭不淨故紙達磨祖師以一乘法直
B29n0161_p0673a11║指單傳面壁九年不立文字被人喚作止觀婆羅門且
B29n0161_p0673a12║道作麼生行履免被傍人指住去衲被蒙頭萬事休此
B29n0161_p0673a13║話山僧都不會上堂巢知風穴知雨甜者甜兮苦者苦
B29n0161_p0673a14║不須計較作思量五五從來二十五萬般施設到平常
B29n0161_p0673a15║此是叢林飽參句諸人還委悉麼野老不知堯舜力鼕
B29n0161_p0673a16║鼕打鼓祭江神上堂谷之神樞之要裏許旁參回途得
B29n0161_p0673b01║妙雲雖動而常閒月雖暈而彌照賔主交參正偏兼到
B29n0161_p0673b02║十洲春盡花凋殘珊瑚樹林日杲杲僧問如何是正中
B29n0161_p0673b03║偏師曰昨夜三更星滿天曰如何是偏中正師曰白雲
B29n0161_p0673b04║籠嶽頂終不露崔巍曰如何是正中來師曰莫謂鯤鯨
B29n0161_p0673b05║無羽翼今日親從為道來曰如何是兼中至師曰應無
B29n0161_p0673b06║跡用無痕曰如何是兼中到師曰石人衫子破大地沒
B29n0161_p0673b07║人縫上堂皮膚脫落絕方隅明了身心一物無妙入道
B29n0161_p0673b08║寰深靜處玉人端馭白牛車妙明田地達者還稀識情
B29n0161_p0673b09║不到唯證方知白雲兒靈靈自照青山父卓卓常存機
B29n0161_p0673b10║分頂後光智𢍆刼前眼所以道新豐路兮峻仍曲新豐
B29n0161_p0673b11║洞兮湛然沃登者登兮不動搖游者游兮莫忽速亭堂
B29n0161_p0673b12║雖有到人稀林泉不長尋常木諸禪德向上一着尊貴
B29n0161_p0673b13║難明瑠璃殿上不稱尊翡翠簾前還合伴正與麼時針
B29n0161_p0673b14║線貫通真宗不墜合作麼生施設滿頭白髮離巖谷半
B29n0161_p0673b15║夜穿雲入市㕓上堂舉傅大士法身頌云　空手把鋤頭
B29n0161_p0673b16║步行騎水牛人從橋上過橋流水不流　雲門大師道諸
B29n0161_p0674a01║人東來西來南來北來各各騎一頭水牯牛來然雖如
B29n0161_p0674a02║是千頭萬頭秖要識取這一頭師曰雲門尋常乾爆爆
B29n0161_p0674a03║地錐劄不入到這裏也解拖泥帶水諸人秖今要見這
B29n0161_p0674a04║一頭麼天地稍寒各自歸堂上堂舉風幡話師曰風幡
B29n0161_p0674a05║動處著得箇眼即是上座風幡動處失却箇眼即是風
B29n0161_p0674a06║幡其或未然不是風幡不是心衲僧徒自強錐針巖房
B29n0161_p0674a07║雨過昬煙淨臥聽凉風生竹林七年秋退歸雪竇十年
B29n0161_p0674a08║仲冬二十九日中夜沐浴而逝窆全身於覺塔右
B29n0161_p0674a09║混源曇密禪師大參盧氏子依資福道榮出家十六圓
B29n0161_p0674a10║具習台教棄參大慧於徑山謁雪巢一此庵元人閩流
B29n0161_p0674a11║東西禪無省發之泉南教忠俾悅眾解職歸資福偶舉
B29n0161_p0674a12║香嚴擊竹因緣豁然𢍆悟述偈呈忠忠舉玄沙未徹語
B29n0161_p0674a13║詰之無滯忠曰子方可見妙喜即辭往梅陽服勤四載
B29n0161_p0674a14║住後上堂諸佛出世打刼殺人祖師西來吹風放火古
B29n0161_p0674a15║今善知識佛口虵心天下衲僧自投籠檻莫有天然氣
B29n0161_p0674a16║槩特達丈夫為宗門出一隻手主張佛法者麼良久曰
B29n0161_p0674b01║設有也須斬為三段上堂徳山小參不荅話千古叢林
B29n0161_p0674b02║成話靶問話者三十棒慣能說訂說夯時有僧出的能
B29n0161_p0674b03║破的德山便打風流儒雅某甲話也未問頸上著枷脚
B29n0161_p0674b04║下著匣你是那裏人一回相見一傷神新羅人把手笑
B29n0161_p0674b05║欣欣未跨船舷好與三十棒依前相廝誑混源今日恁
B29n0161_p0674b06║麼批判責情好與三十棒且道是賞是罸具參學眼者
B29n0161_p0674b07║試辨看上堂舉雲門問僧光明寂照徧河沙因緣師曰
B29n0161_p0674b08║平地摝魚鰕遼天射飛鶚跛脚老雲門千錯與萬錯後
B29n0161_p0674b09║示寂塔于本山
B29n0161_p0674b10║楚明寶印禪師百粵張氏上堂祖師心印非長非短非
B29n0161_p0674b11║方非圓非內非外亦非中間且問大眾決定是何形貌
B29n0161_p0674b12║拈柱杖曰遠是麼古篆不成文飛白難同體從本自分
B29n0161_p0674b13║明何須重持地擊禪床下座上堂出門見山水入門見
B29n0161_p0674b14║佛殿靈光觸處通諸人何不薦若不薦淨慈今日不著
B29n0161_p0674b15║便上堂祖師道吾本來慈土傳法救迷情一華開五葉
B29n0161_p0674b16║結果自然成淨慈當時若見恁麼道用黑漆柱杖子一
B29n0161_p0675a01║棒打殺埋向無陰陽地上令他出氣不得何故尀耐他
B29n0161_p0675a02║瞞我唐土人眾中莫有為祖師出氣的麼出來和你一
B29n0161_p0675a03║時埋却上堂若論此事如散鋪寶貝亂堆金玉恃己者
B29n0161_p0675a04║自甘窮困有眼底信手拈來所以道閻浮有大寶見少
B29n0161_p0675a05║得還稀若人將獻我成佛一餉時乃拈柱杖曰如今一
B29n0161_p0675a06║時呈似普請大眾高著眼擲柱杖下座
B29n0161_p0675a07║木庵安永禪師閩縣吳氏子弱冠為僧未幾謁懶菴於
B29n0161_p0675a08║雲門一日入室菴曰不問有言不問無言世尊良久不
B29n0161_p0675a09║得向世尊良久處會隨後便喝倐然𢍆悟作禮曰不因
B29n0161_p0675a10║今日問爭喪目前機庵許之住後上堂要明箇事須是
B29n0161_p0675a11║具擊石火閃電光底手段方能嶮峻巖頭全身放捨白
B29n0161_p0675a12║雲深處得大安居如其覷地覔金針直下腦門須迸裂
B29n0161_p0675a13║到這裏假饒見機而變不犯鋒鋩全身蠲脫猶涉泥水
B29n0161_p0675a14║秖如本分全提一句又作麼生道擊拂子曰淬出七星
B29n0161_p0675a15║光燦爛解拈天下任橫行上堂舉睦州示眾云諸人未
B29n0161_p0675a16║得箇入處須得箇入處既得箇入處不得忘却老僧師
B29n0161_p0675b01║曰恁麼說話面皮厚多少木菴則不然諸人未得箇入
B29n0161_p0675b02║處須得箇入處既得箇入處直須颺下入處始得上堂
B29n0161_p0675b03║拈柱杖曰臨濟小廝兒未嘗當頭道著今日全身放憨
B29n0161_p0675b04║也要諸人知有擲柱杖下座僧問須彌頂上𮋒身倒卓
B29n0161_p0675b05║時如何師曰未曾見毛頭星現曰恁麼則傾湫倒嶽去
B29n0161_p0675b06║也師曰莫亂做僧便喝師曰雷聲浩大雨點全無
B29n0161_p0675b07║石田禪師名法黑眉山彭氏子參破菴祖先室中舉世
B29n0161_p0675b08║尊拈花迦葉微笑師云焦磚打著連底凍赤眼撞著火
B29n0161_p0675b09║柴頭破菴陰可之端平二年奉詔靈隱住持淳祐甲辰
B29n0161_p0675b10║三月望示徒云但得本莫愁末喚甚麼作本喚甚麼作
B29n0161_p0675b11║末松柏千年青不入時人意牡丹一日紅滿城公子醉
B29n0161_p0675b12║山僧恁麼道若有不肯底是我同參退歸寶壽趣辦終
B29n0161_p0675b13║焉春秋七十有五臘五十有三塔全身於院之後山師
B29n0161_p0675b14║貌古性直音韻朗暢累遷望剎閱三十有二年樽節足
B29n0161_p0675b15║用審量計功雖大有興造一毫不以千人而人咸樂施
B29n0161_p0675b16║師見他處化者鷺俟狐探咨且嚅囁直鄙且賤之而土
B29n0161_p0676a01║木金碧在處成就焉
B29n0161_p0676a02║偃溪廣聞禪師侯官林家子母陳氏世業儒疎眉秀目
B29n0161_p0676a03║哆口豐頤從季父智隆於宛陵光孝十八得度受具初
B29n0161_p0676a04║見鐵牛印少室睦無際派追隨甚久參浙翁于天童針
B29n0161_p0676a05║芥雖投自知未穩及再參于雙徑翁笑迎曰汝來耶一
B29n0161_p0676a06║夕坐簷間聞更三轉入堂曳履而蹶如夢忽醒翌朝造
B29n0161_p0676a07║室翁舉趙州洗鉢盂話師將啟吻翁遽止之平生疑情
B29n0161_p0676a08║當下冰釋紹定戊子四明制閫胡公以小淨慈致之歷
B29n0161_p0676a09║住香山萬壽雪竇育王淨慈靈隱徑塢八山所至革𡚁支
B29n0161_p0676a10║傾廣容徒眾開爐上堂舉趙州和尚示眾云老僧一十
B29n0161_p0676a11║年前在南方火爐頭有箇無賔主話直至如今無人舉
B29n0161_p0676a12║著師云森羅萬象明闇色空日夜舉揚趙州古佛不是
B29n0161_p0676a13║不知只為貪程太速上堂楊岐眼中睛臨濟頂中髓一
B29n0161_p0676a14║不成二不是點著不來白雲萬里佛成道上堂錯錯六
B29n0161_p0676a15║載草繩空自縛了了開得眼來天大曉古今天地古今
B29n0161_p0676a16║日月古今星辰拍膝云劍去久矣切忌刻舟上堂雲門
B29n0161_p0676b01║放洞山三頓棒嚼飯餧嬰兒黃蘗打臨濟三頓棒按牛
B29n0161_p0676b02║頭吃草只今不犯絲毫有箇方便良久云大事為你不
B29n0161_p0676b03║得小事自家擔當上堂非風幡動仁者心動浣盆浣盆
B29n0161_p0676b04║非風鈴鳴我心鳴耳漆桶漆桶盡古往今來和泥脫塹
B29n0161_p0676b05║有什麼限還知萬壽落處麼劫灰有銷日虛空無盡時
B29n0161_p0676b06║上堂十字街頭石幢子無你遮護處一聲江上侍郎來
B29n0161_p0676b07║無你迴避處衲僧家朝出暮入脚前脚後也須仔細忽
B29n0161_p0676b08║然築著磕著淨慈柱杖別有分付上堂一升三合柱杖
B29n0161_p0676b09║頭邊萬水千山草鞋跟底未言先領誰家竈裏無烟橑
B29n0161_p0676b10║起便行是處井中有水莫道空來又空去許多途路不
B29n0161_p0676b11║相孤上堂一句絕離微渾淪無縫罅善財七日尋覔不
B29n0161_p0676b12║得趙州五年分疎不下靈山今日快便難逢為通一線
B29n0161_p0676b13║六月賣松風人間恐無價上堂繞禪牀一匝揮香桌一
B29n0161_p0676b14║下轉藏已竟講經已竟若具看經眼目方知落處其或
B29n0161_p0676b15║未然依經解義三世佛冤離經一字還同魔說上堂趙
B29n0161_p0676b16║州喫茶去金牛喫飯來龍門多上客有人續得末後句
B29n0161_p0677a01║許你入阿字法門景定四年六月十四日示寂壽七十
B29n0161_p0677a02║五臘五十八
B29n0161_p0677a03║淮海原肇禪師通州靖海潘氏子母朱氏邑之利和寺
B29n0161_p0677a04║妙觀其諸父也謂其父母曰是子生而有異却葷胾殆
B29n0161_p0677a05║亦夙種盍俾出家父母然之年十九薙染受具參浙翁
B29n0161_p0677a06║於徑山翁問汝何處人師曰淮人翁曰泗洲大聖為甚
B29n0161_p0677a07║麼在揚州出現師曰今日又在杭州撞著翁曰且得沒
B29n0161_p0677a08║交涉師徐曰自遠趨風翁以師警敏欲大激發未容其
B29n0161_p0677a09║叅堂纔見便云下一轉語來擬開口即喝出師以書上
B29n0161_p0677a10║又以頌呈末句云免教回首望長安翁云這裏是甚麼
B29n0161_p0677a11║所在師曰謝和尚掛搭始容就入室之列已而命掌記
B29n0161_p0677a12║翁既寂師出世通之光孝遷吳城雙塔金陵清涼天台
B29n0161_p0677a13║萬年蘇之萬壽永嘉江心而四明育王虛席廟堂奏師
B29n0161_p0677a14║補處遷杭之淨寺靈隱徑山其住徑山歉餘逋券山積
B29n0161_p0677a15║僧殘屋老未幾樓閣矗霄雲衲踵至不減浙翁全盛氣
B29n0161_p0677a16║象俄示疾囑其徒為吾附一穴於東磵見生死不忘奉
B29n0161_p0677b01║師之意浴訖書偈而逝嘗讚達磨偈曰　踏𮋒地軸與天
B29n0161_p0677b02║關合國人追不再還去去一身輕似葉長江千古浪如
B29n0161_p0677b03║山
B29n0161_p0677b04║荊叟如珏禪師婺州人初見癡鈍室中垂語曰如何是
B29n0161_p0677b05║佛師荅云爛東瓜復成頌曰　如何是佛爛東瓜咬著冰
B29n0161_p0677b06║霜透齒牙根蒂雖然無窖子一年一度一開花　又嘗作
B29n0161_p0677b07║偈寄呈癡鈍曰　鍾山白刃赤身挨幾度曾經被活埋一
B29n0161_p0677b08║自人亡家破後了知無位可安排結夏小參我此一宗
B29n0161_p0677b09║正令全提如暴風卒雨鼓蕩無前石火電光追奔不及
B29n0161_p0677b10║舉意即迷源擡眸已蹉過不是目前法莫生種種心縱
B29n0161_p0677b11║汝三種互脩尅期取證第二頭第三首萬肢千掌轉見
B29n0161_p0677b12║氣急殊不知髑髏未具己眼先明呱地一聲千妥萬當
B29n0161_p0677b13║然雖如是親證者萬無一二錯會者數有河沙佛成道
B29n0161_p0677b14║頌曰　六年雪嶺方成道打失從前鬼眼睛滿面慚惶無
B29n0161_p0677b15║著處至今生怕見明星
B29n0161_p0677b16║晦機元熙禪師族豫章唐氏世業儒西山明覺院明公
B29n0161_p0678a01║乃師族叔父聚宗族子弟教世典師與兄元齡俱習進
B29n0161_p0678a02║士業元齡既登第師遂從明公祝髮馬將遊方其母私
B29n0161_p0678a03║具白金為裝師憎財足喪志即善言辭之不持一錢以
B29n0161_p0678a04║行聞物初闡化玉几徃依之物初與語驚異留侍左右
B29n0161_p0678a05║後謁東叟穎於南屏命掌記至元間嘉木揚喇勒智奉
B29n0161_p0678a06║旨取育王舍利親詣師求記述舍利始末因招與俱師
B29n0161_p0678a07║辭曰我有老母兵後存亡不可知遂歸江西則元齡先
B29n0161_p0678a08║以臨江通判從文丞相起兵死獨母在堂師奉之以孝
B29n0161_p0678a09║聞元貞二年出世百丈居十二載法席振興至大初應
B29n0161_p0678a10║淨慈請入寺日行中書省行宣政院官屬俯伏迎請發
B29n0161_p0678a11║揚宗旨四方英衲一時輻輳上堂雲門道箇普字盡大
B29n0161_p0678a12║地人不奈何殊不知雲門四棱蹋地當時若與震威一
B29n0161_p0678a13║喝待此老惡發徐徐打箇問訊道莫恠觸忤好非徒扶
B29n0161_p0678a14║起此老管取話行天下上堂舉太原孚上座聞角聲悟
B29n0161_p0678a15║道話頌曰　琴生入滄海太史遊名山從此揚州城外路
B29n0161_p0678a16║令嚴不許蚤開關　上堂三界無法何處求心白雲為葢
B29n0161_p0678b01║流泉作琴古今無間誰是知音擊拂子云一曲二曲無
B29n0161_p0678b02║人會雨過夜堂秋水深上堂獨坐大雄峰寒灰撥不紅
B29n0161_p0678b03║一星熒火出孤鶴過遼東結制上堂以手作結布袋勢
B29n0161_p0678b04║云南山今日結布袋口了也汝等諸人各各于中身心
B29n0161_p0678b05║安居平等性智忽有箇衝開碧落撞倒須彌底莫道結
B29n0161_p0678b06║子不堅密良久云漫天網子百千重居七載遷徑山已
B29n0161_p0678b07║而杖策歸南屏山下百丈大仰之徒聞師退閒爭來請
B29n0161_p0678b08║師辭不獲已而遂返仰山居三年將示寂手書與往來
B29n0161_p0678b09║書偈示眾擲筆而化延祐六年閏八月十有七日也壽
B29n0161_p0678b10║八十二於金鷄石下塟焉其弟子在杭者又分爪髮塔
B29n0161_p0678b11║于淨慈西隱
B29n0161_p0678b12║虛堂智愚禪師四明人出世嘉禾興聖遷光孝明之顯
B29n0161_p0678b13║孝延福瑞巖婺之寶林四明育王柏巖杭之淨慈徑山
B29n0161_p0678b14║凡歷住十剎師室中垂語曰己眼未明底因甚將虛空
B29n0161_p0678b15║作布袴着畫地為牢因甚透者箇不過入海算沙底因
B29n0161_p0678b16║甚向針鋒頭上翹足僧問聲前一句不墮常機轉位就
B29n0161_p0679a01║功如何相見師曰問訊不出手僧云且道天子萬年作
B29n0161_p0679a02║麼是師曰瑞草生嘉運林花結早春僧云且得九州四
B29n0161_p0679a03║海雷動風飛師云出門惟恐不先到上堂春風如月春
B29n0161_p0679a04║雨如骨衲僧門下何用叨叨上堂言而足終日言而
B29n0161_p0679a05║盡道言而不足終日言而盡物且道道與物是一是二
B29n0161_p0679a06║若道是一為甚麼客山高主山低若道是二為甚麼天
B29n0161_p0679a07║地一指萬物一馬箇裡緇素得出還你草鞋錢不然但
B29n0161_p0679a08║願來年蠶麥熟羅㬋羅兒與一文結夏上堂有一人日
B29n0161_p0679a09║銷萬兩黃金同此聖制只是無人認得若有人認得許
B29n0161_p0679a10║伊日銷萬兩黃金上堂二林初無門戶與人近傍亦不
B29n0161_p0679a11║置之於無何有之鄉只要諸人如鐵入土與土俱化然
B29n0161_p0679a12║後可以發越其如運糞入者吾末如之何上堂舉松源
B29n0161_p0679a13║師祖臨示寂告眾云久參兄弟止路上行者有只不能
B29n0161_p0679a14║用黑豆法臨濟之道將泯絕無聞傷哉拈云鷲峰老大
B29n0161_p0679a15║似倚杖騎馬雖無僵仆之患未免傍觀者醜師在淨慈
B29n0161_p0679a16║入院日問荅絕忽天使踵門傳旨問趙州因甚八十行
B29n0161_p0679b01║脚虛堂因甚八十住山師舉趙州行脚到臨濟話頌曰
B29n0161_p0679b02║　趙州八十方行脚虛堂八十再住山別有一機恢佛祖
B29n0161_p0679b03║九重城裏動龍顏使以頌回奏上大悅特賜米五百石
B29n0161_p0679b04║絹一百縑開堂安眾其住育王徑山亦賜賚優渥
B29n0161_p0679b05║斷橋妙倫禪師天台黃巖徐氏子母劉氏夢月而孕十
B29n0161_p0679b06║八落髮於永嘉廣慈院見谷源道于瑞巖聞麻三斤之
B29n0161_p0679b07║話疑之徧叩諸方機終未凑自謂吾口訥耳聵不若把
B29n0161_p0679b08║本修行日以誦經為業忽閱楞伽于雲居見山堂至蚊
B29n0161_p0679b09║蟲螻蟻無有言說而能辨事頓然有省曰趙州栢樹子
B29n0161_p0679b10║話可煞直截然不以語人還謁無準于雪竇準以狗子
B29n0161_p0679b11║因何有業識令師下語凡三十轉不𢍆師曰可無方便
B29n0161_p0679b12║乎準以真淨所頌荅之即竦然良久忽聞板聲通身汗
B29n0161_p0679b13║下於是始脫然矣準移育王雙徑皆以師從俾分座出
B29n0161_p0679b14║世秖園遷瑞巖國清至淨慈上堂荊山有玉獲得者不
B29n0161_p0679b15║在荊山赤水有珠拾得者不在赤水衲僧有無位真人
B29n0161_p0679b16║證得者出入不在面門驀拈柱杖橫按云會麼幽州江
B29n0161_p0680a01║口石人蹲上堂舉慈明室中安一盆水盆上橫一柄劒
B29n0161_p0680a02║劒上安一緉草鞋凡見僧來便指擬議便打師頌曰　百
B29n0161_p0680a03║花叢裡躍鞭過俊逸風流有許多未第儒生偷眼覷滿
B29n0161_p0680a04║懷無奈舊愁何　上堂德山低頭夾山點頭俱胝竪起手
B29n0161_p0680a05║指頭玄沙築破脚指頭提起柱杖云都來不出山僧柱
B29n0161_p0680a06║杖頭何以見得卓柱杖云一葉落天下秋上堂舉達觀
B29n0161_p0680a07║穎禪師示眾云七佛是性隸萬法是心奴且道主人翁
B29n0161_p0680a08║在甚麼處自喝云七佛已下出頭又自諾云各自祇候
B29n0161_p0680a09║師云喚七佛為性隸指萬法是心奴達觀自謂有出身
B29n0161_p0680a10║路及乎自喝自諾又是奴隸邊事主人翁何曾夢見在
B29n0161_p0680a11║大眾要見麼以拂拂一拂云曉來一陣春風動開遍園
B29n0161_p0680a12║林百樣花將終與眾入室罷索筆作詩辭諸山及魏國
B29n0161_p0680a13║公公饋藥不受又使人問曰師生天台因甚死淨慈師
B29n0161_p0680a14║荅曰日出東方夜落西遂書偈而化
B29n0161_p0680a15║北磵居簡禪師字敬叟潼川龍氏世業儒資質穎異幼
B29n0161_p0680a16║見佛書必端坐默觀如宿習依邑之廣福院圓澄得度
B29n0161_p0680b01║參別峰塗毒於徑山沉默自究一日閱卍菴語有省遽
B29n0161_p0680b02║往育王見佛照機𢍆自是往來其門十五年一時社中
B29n0161_p0680b03║耆碩忘年與交走江西訪諸祖遺蹟瑩仲溫嘗掌大慧
B29n0161_p0680b04║之記菴于羅湖纂所聞成書發揮祖道與師議論大奇
B29n0161_p0680b05║之以大慧居洋嶼菴竹篦付之師巽焉久之出世台之
B29n0161_p0680b06║般若遷報恩英衲爭附儒碩竹巖錢公水心葉公莫不
B29n0161_p0680b07║推重大參真西山時為江東部使者虛東林命之以疾
B29n0161_p0680b08║辭乃于飛來峰北磵掃一室居十年人不敢以字稱因
B29n0161_p0680b09║以北磵稱之起應霅之鐵佛西余常之顯慶碧雲蘇之
B29n0161_p0680b10║慧日湖之道塲奉旨遷淨慈所至道化大行垂老不倦
B29n0161_p0680b11║槌拂結夏上堂以大圓覺為我伽藍身心安居平等性
B29n0161_p0680b12║智喫官酒臥官街當處死當處埋本來無位次何用強
B29n0161_p0680b13║安排上堂雲巖二十年在藥山只明此事澄潭不許蒼
B29n0161_p0680b14║龍蟠趙州除二時粥飯外不雜用心兔子何曾離得窟
B29n0161_p0680b15║鑄成銕硯欲磨穿還他萬里功名骨上堂先佛照道棒
B29n0161_p0680b16║頭撥着活衲僧正法眼藏增高價北磵則不然棒頭撥
B29n0161_p0681a01║著活衲僧正法眼藏瓦解冰消且道與先佛照是同是
B29n0161_p0681a02║別嘗頌楞嚴經六解一亡云六用無功信不通一時分
B29n0161_p0681a03║付與春風篆煙一縷聞清晝百鳥不來花自紅闢一室
B29n0161_p0681a04║以居名曰薤室作賦以自見趙節齋奏師補處靈隱師
B29n0161_p0681a05║笑曰吾日迫矣乃舉天童癡絕沖淳祐丙午春示疾三
B29n0161_p0681a06║月二十八日索紙書偈於紙尾復書四月一日珍重六
B29n0161_p0681a07║字呼諸徒誡之曰時不待人以吾自勵吾世緣餘兩日
B29n0161_p0681a08║耳至期昧爽索浴浴罷假寐然視之已逝矣壽八十三
B29n0161_p0681a09║臘六十三塟全身于月堂昌禪師塔側遵治命也
B29n0161_p0681a10║笑翁妙堪禪師俗慈谿毛氏廣顙平頂骨氣清豪從野
B29n0161_p0681a11║菴道欽受釋學依息菴觀于金山參松源岳於靈隱皆
B29n0161_p0681a12║不𢍆時無用居天童徑造其室用問曰行脚僧游山僧
B29n0161_p0681a13║師曰行脚僧用曰如何是行脚事師以坐具便摵用曰
B29n0161_p0681a14║此僧敢來這裏捋虎鬚俾參堂室中常示狗子無佛性
B29n0161_p0681a15║話一日擬開口用以竹篦劈口打師應聲呈偈云　大荼
B29n0161_p0681a16║毒皷轟天震地轉腦回頭橫屍萬里用頷之即俾侍杳
B29n0161_p0681b01║已而報恩約　公至師分座太守程公請出世妙勝遷金
B29n0161_p0681b02║文移光孝忠獻史衛王以堂牒除台之報恩天台舊無
B29n0161_p0681b03║律宗師與大卿齊公議合千寺為大剎築壇塲命負毘
B29n0161_p0681b04║尼學者偈開遮持犯之法風勵新學閩帥王公請居雪
B29n0161_p0681b05║峰未幾詔住靈隱師厭逼近屠沽徹其廬揭關飛來峰
B29n0161_p0681b06║外以限喧寂衛王以大慈完美請開山及王薨師菴居
B29n0161_p0681b07║上栢台州使君陳公以瑞巖邀師無何江心牒至監丞
B29n0161_p0681b08║史公強之乃起淨慈詔下丐辭不允大參余公書來不
B29n0161_p0681b09║可重違君命明年荊湖總臣奏令僧道買紫衣師號俾
B29n0161_p0681b10║以師號住持師謂如是則千金之子皆可主法我道殆
B29n0161_p0681b11║矣奏疏殿陛上書廟堂其議遂寢詔徙天童力辭東歸
B29n0161_p0681b12║翠岩築室奉先世香火育王虛席有旨起師再辭不許
B29n0161_p0681b13║乃奉詔表章大覺祖述妙喜秩然有序上堂膏雨及時
B29n0161_p0681b14║江山如洗幽鳥語喬林殘紅晴遠水可憐盲聾瘖瘂人
B29n0161_p0681b15║不識此方真教體上堂舉興化開堂三聖推出僧話頭
B29n0161_p0681b16║曰一人客路如天遠一箇歸心似箭輕彼此征途雖有
B29n0161_p0682a01║異須知同日到天庭上堂舉汾陽示眾云識得拄杖子
B29n0161_p0682a02║行脚事畢頌曰　平地無因立話端揭天聲撼怒濤寒直
B29n0161_p0682a03║饒識得拄杖　子也是封皮作信看天童除書至大參趙
B29n0161_p0682a04║公請主淨慈悉謝之示疾書遺表作寺丞張公書請主
B29n0161_p0682a05║後事通守永嘉曹公來問疾從容敘世𢍆移頃書偈曰
B29n0161_p0682a06║業鏡高懸七十二年一搥擊碎大道坦然置筆泊然而
B29n0161_p0682a07║逝
B29n0161_p0682a08║東叟仲穎禪師上堂切忌隨他覔無勞向己求縱橫活
B29n0161_p0682a09║潑潑有放還有收是甚麼一葉落天下秋上堂迷生寂
B29n0161_p0682a10║亂悟無好惡奉化縣裏𢍆此翁凸箇肚矮雙足拖箇布
B29n0161_p0682a11║袋十字街頭憨憨痴痴落落𩲸𩲸何似老龍牙手裏把
B29n0161_p0682a12║柄破木杓上堂拈拂子畫一畫云伏羲發天地之秘未
B29n0161_p0682a13║明者消息又點三點云瞿曇示圓寂之形未明者消息者
B29n0161_p0682a14║消息如何辨的不見道冬至乃書雲物擊拂子下座上堂
B29n0161_p0682a15║上不在天下不在地中不在人喝一喝且道這一喝落
B29n0161_p0682a16║在甚麼處若也得知也有賔也有主也有照也有用若
B29n0161_p0682b01║也不知參退巡堂喫茶上堂檛動皷眾期聚耳同聞目
B29n0161_p0682b02║同覩超乾坤越今古夫何故如此五月五是端午上堂
B29n0161_p0682b03║行者行坐者坐左之右之缺一不可甘露園中蒺蔾黃
B29n0161_p0682b04║檗樹頭蜜果纔與麼不與麼不與麼却與麼善賈之家
B29n0161_p0682b05║不停滯貨
B29n0161_p0682b06║孤雲權禪師上堂舉問雪峰古磵寒泉時如何峯云瞪
B29n0161_p0682b07║目不見底僧云飲者如何峰云不從口入又問趙州古
B29n0161_p0682b08║磵寒泉時如何州云苦僧云飲者如何州云死師云一
B29n0161_p0682b09║人隨波逐浪一人截斷眾流檢點將來總欠會在今日
B29n0161_p0682b10║有問育王古磵寒泉時如何只對他道須是親見雪峰
B29n0161_p0682b11║飲者如何問取趙州送僧歸鳳山偈云　鳳凰山下鳳凰
B29n0161_p0682b12║兒文彩纔彰羽翼齊銕網漫天攔不得歸心已在碧梧
B29n0161_p0682b13║枝
B29n0161_p0682b14║退谷義雲禪師僧問三聖道我逢人則出出則不為人
B29n0161_p0682b15║意旨如何師云東斗西移云興化道我逢人則不出出
B29n0161_p0682b16║則便為人又作麼生師云南斗北轉上堂奔流度刃疾
B29n0161_p0683a01║燄過風啐啄同時崖州萬里有底道如人學射久習則
B29n0161_p0683a02║巧殊不知未彀已前中的早涉迂回了也趙州到茱萸
B29n0161_p0683a03║靠却拄杖即且置只如孚上座道聖箭折也意什麼生
B29n0161_p0683a04║喝一喝云若不同牀睡焉知被裏穿上堂舉首山拈竹
B29n0161_p0683a05║篦示眾云喚作竹篦則觸不喚作竹篦則背汝等諸人
B29n0161_p0683a06║喚作什麼葉縣近前掣竹篦抝作兩橛拋向階下却云
B29n0161_p0683a07║是甚麼山云瞎縣便禮拜師云臨濟一宗掃土而盡
B29n0161_p0683a08║介石明禪師上堂舉明招謙禪師一日天寒上堂眾纔
B29n0161_p0683a09║集招曰風頭稍硬且歸煖處商量便歸方丈眾隨至立
B29n0161_p0683a10║定招曰纔到暖室便見瞌睡以拄杖一時趁下師頌曰
B29n0161_p0683a11║　稍硬風頭早已乖更將暖處自沉埋反令千古成蹤跡
B29n0161_p0683a12║枉喫羅山白飯來　因見郁山主畫像旁僧索讚師信筆
B29n0161_p0683a13║書曰　拾得明珠笑眼開為言塵盡轉生埃若無直下承
B29n0161_p0683a14║當者孤負闍黎一撲來
B29n0161_p0683a15║晦翁悟明禪師福州人上堂舉夾山會下一僧到高亭
B29n0161_p0683a16║纔禮拜亭便打僧云特來禮拜師何打又拜亭又打趁
B29n0161_p0683b01║出僧回舉似夾山山云會麼云不會山云賴汝不會汝
B29n0161_p0683b02║若會即夾山口啞去應菴拈云高亭一期忍俊不禁爭
B29n0161_p0683b03║奈拄杖放行太速這僧當時若是箇漢莫道高亭夾山
B29n0161_p0683b04║便是達磨大師出來也斬為三段何故家肥出孝子國
B29n0161_p0683b05║伯有忠臣師云高亭夾山門庭施設各得其宜但中間
B29n0161_p0683b06║一人較些子應菴與麼道也是鞏縣茶瓶師纂修聯燈
B29n0161_p0683b07║會要傳于叢林
B29n0161_p0683b08║谷源道禪師舉丹霞然禪師參石頭和尚一日頭告眾
B29n0161_p0683b09║曰來日剗佛殿前草師頌曰　石頭剗草驗英豪懵懂丹
B29n0161_p0683b10║霞眼不高若解轉身行活路至今應不累兒曹
B29n0161_p0683b11║潛庵慧光禪師上堂舉趙州和尚因僧問狗子還有佛
B29n0161_p0683b12║性也無趙州云無頌曰　狗子無佛性全提摩竭令纔擬
B29n0161_p0683b13║犯鋒鋩喪却窮性命
B29n0161_p0683b14║大用普濟禪師明州奉化人上堂舉睦州因僧問如何
B29n0161_p0683b15║是祖師西來意州云一隊衲僧來一隊衲僧去成頌曰
B29n0161_p0683b16║　一隊衲僧來一隊衲僧去打破睦州關大地無寸土　題
B29n0161_p0684a01║世尊出山相偈曰　龍章鳳質出王宮肘露衣穿下雪峰
B29n0161_p0684a02║智願必空諸有界不知諸有幾時空　送僧偈曰　雲遮劎
B29n0161_p0684a03║閣三千里水隔瞿塘十二峰抖擻屎腸都說了莫教錯
B29n0161_p0684a04║過甕為鐘
B29n0161_p0684a05║無極觀禪師出山佛贊曰　王宮不住箇痴呆半夜逾城
B29n0161_p0684a06║真恠哉苦行六年誰采你計窮只得出山來
B29n0161_p0684a07║石林行鞏禪師初住安吉上方升思溪法寶隆興黃龍
B29n0161_p0684a08║吳郡承天至淨慈上堂橫眸碧漢萬國風清垂手紅塵
B29n0161_p0684a09║千峰日出纔恁麼便不恁麼所以道我此法印為欲利
B29n0161_p0684a10║益世間故說在所游方勿妄宣傳橫按拄杖云佛滅二
B29n0161_p0684a11║千二百單六載沙門行鞏今於苕霅盡頭鼓鐘清處顯
B29n0161_p0684a12║示此印絲毫無有妄者卓柱杖云謹白上堂山靜課花
B29n0161_p0684a13║蜂股重林空含籜笋肌明倚闌不覺成痴兀又得黃鸝
B29n0161_p0684a14║喚一聲思溪恁麼道好喫拄杖三十何故為他不合隨
B29n0161_p0684a15║聲逐色上堂水鄉水濶地多濕六月花蚊嘴如銕夜半
B29n0161_p0684a16║起來笑不徹煩惱不徹作什麼床頭一柄扇無端又打
B29n0161_p0684b01║折上堂三家村裏牛動尾巴乃搖拂子云與這箇相去
B29n0161_p0684b02║多少擲拂子云洎合亭囚長至上堂雪峰輥毬禾山打
B29n0161_p0684b03║皷祕魔擎义道吾作舞一切賢聖皆以無為法而有差
B29n0161_p0684b04║別喝一喝下座師室中垂示云盡大地是箇金剛正體
B29n0161_p0684b05║上座者皮袋向甚處著芭蕉聞雷而抽且道是有情是
B29n0161_p0684b06║無情南屏山下壁立三關透不過者一錯百錯透得過
B29n0161_p0684b07║者千難萬難忽有不甘的出來道既透得過因甚麼也
B29n0161_p0684b08║難去明日來與你子細相看
B29n0161_p0684b09║石帆衍禪師上堂舉大顛和尚因韓文公問師春秋多
B29n0161_p0684b10║少大顛提起數珠曰會麼公曰不會顛曰晝夜一百八
B29n0161_p0684b11║師頌曰　一串摩尼覿面當機賺卻首座疑殺昌黎弄盡
B29n0161_p0684b12║許多窮伎倆春秋元自不曾知
B29n0161_p0684b13║簡翁敬禪師上堂舉文殊問菴提遮女生以何為義話
B29n0161_p0684b14║頌曰　問處分明荅處端當機覿面不相謾死生生死元
B29n0161_p0684b15║無際月上青山玉一團
B29n0161_p0684b16║愚極慧禪師參石田於靈隱田室中舉雲門念七話連
B29n0161_p0685a01║舉十數箇無人下語忽有一僧纔跨門田云雪峰輥毬
B29n0161_p0685a02║師侍在傍聳耳而聽驀然領悟衝口呈偈曰　雲門念七
B29n0161_p0685a03║雪峰輥毬白蘋紅蓼明月孤舟田頷之住北禪日謝劍
B29n0161_p0685a04║南儒藏　主雲谷慶藏主無則珍藏主上堂舉白雲師祖
B29n0161_p0685a05║開堂拈香有云眾中衣鉢道友有一言半句利益我者
B29n0161_p0685a06║同伸報謝山僧乍住二三故人遠來相賀又非一言半
B29n0161_p0685a07║句者比豈無片香以為供養燒楓香是著菩提邊事燒
B29n0161_p0685a08║黃熟是說佛說祖邊事而今猛焫一也要盡大地人知
B29n0161_p0685a09║道浙西管內嘉興府川原道地且道燒底是什麼香良
B29n0161_p0685a10║久云不下閣送寧禪人偈曰　心未寧時為汝安落花小
B29n0161_p0685a11║雨釀春寒斷橋流水孤山路楊柳絲絲拂畫欄
B29n0161_p0685a12║愚庵智及禪師字以中別號西麓蘇之吳縣顧氏父茂
B29n0161_p0685a13║卿母周氏入海雲院為童子釋書儒典並進閩國王清
B29n0161_p0685a14║獻公都中見之特加賞異聽賢首家講法界觀永終章
B29n0161_p0685a15║遂莞爾笑曰一真法界圓同太虛但涉言辭即成剩法
B29n0161_p0685a16║乃去謁廣智於龍翔筱露文彩廣智大驚有嶼上人者
B29n0161_p0685b01║呵曰子才俊爽若此不思負荷大法甘作詩騷奴僕乎
B29n0161_p0685b02║無盡燈偈所謂黃葉飄飄者何謂也師舌噤不能荅即
B29n0161_p0685b03║歸海雲胸中如礙巨石踰月忽見秋葉吹墜於庭豁然
B29n0161_p0685b04║有省雖喜不自勝不取證明眼恐涉偏執乃走見徑山
B29n0161_p0685b05║山勘辨之師應荅不滯山遂命執侍久之遷主藏室至
B29n0161_p0685b06║正壬午行院舉師出世昌國隆教轉普慈未幾行省左
B29n0161_p0685b07║丞相達實公延主淨慈復請陞徑山僧問語是謗默是
B29n0161_p0685b08║誑語默向上有事在如何是向上事師云猢猻上樹尾
B29n0161_p0685b09║連顛僧問云如何是賔中賔師曰君向瀟湘我向秦云
B29n0161_p0685b10║如何是賓中主師云嘗在途中不離家舍云如何是主中
B29n0161_p0685b11║賔師云嘗在家舍不離途中云如何是主中主師云橫
B29n0161_p0685b12║按鏌耶全正令太平寰宇斬癡頑一日達實特穆爾丞
B29n0161_p0685b13║相到方丈問淨名丈室容三萬二千獅子座淨慈丈室
B29n0161_p0685b14║容多少師云一塵不立相云得與麼覿體相違師揭起
B29n0161_p0685b15║簾云請丞相鑑相呵呵大笑云作家宗師不勞再勘師
B29n0161_p0685b16║便供茶上堂舉東山演祖示眾云祖師說不著諸佛看
B29n0161_p0686a01║不見四面老婆心為君通一線師云若教頻下泪滄海
B29n0161_p0686a02║也須乾上堂諸方今日開罏未免與諸人說些火爐頭
B29n0161_p0686a03║話乃以拂子作吹火勢云喚作火燒殺你不喚作火凍
B29n0161_p0686a04║殺你上堂一二三四五六七地水火風空見識拈來數
B29n0161_p0686a05║目甚分明明眼衲僧數不出也大奇烏龜鑽敗壁鷄向
B29n0161_p0686a06║五更啼洪武癸丑詔有道碩僧十餘人集天界寺師居
B29n0161_p0686a07║其首以病不能召對賜還穹窿山即海雲也戊午八月
B29n0161_p0686a08║忽示疾至九月四日索筆書偈而逝其徒以遺骨藏海
B29n0161_p0686a09║雲山陰又分爪髮歸徑山于無等才禪師塔左瘞焉壽
B29n0161_p0686a10║八十八臘五十一
B29n0161_p0686a11║本源善達禪師仙居柴氏早年與及菴信行脚誓不歷
B29n0161_p0686a12║職往江西見雪巖于仰山隨眾入室無所省發後歸仙
B29n0161_p0686a13║里居人請住多福棄去游湖南主福巖尋還浙西見徑
B29n0161_p0686a14║山雲峰入室有省峰印可之適慧雲虛席命師補處後
B29n0161_p0686a15║住保寧淨慈徑山皆有成績可紀師凡住處不設臥榻
B29n0161_p0686a16║夜則焚香燃燭安坐至旦率以為常又體所稟與人異
B29n0161_p0686b01║遇嚴寒則衣絺綌大熱則衣繒絮以餘資建大明院於
B29n0161_p0686b02║東路半山接待雲侶一日自知時至會眾敘平生行脚
B29n0161_p0686b03║事畢須臾端坐而寂
B29n0161_p0686b04║清溪泥禪師上堂達磨西來一坐具地被他神光禮了
B29n0161_p0686b05║三拜一時占了致令後代兒孫自分疆別界衲僧家撥
B29n0161_p0686b06║草瞻風朝吳暮越南天台北五臺拄杖頭草鞋底還曾
B29n0161_p0686b07║踏着也未良久云切忌踏著
B29n0161_p0686b08║宋南屏道臻法師傳四明法智之道初住金山龍游侍
B29n0161_p0686b09║讀吳公倅都聞師名華興教禪居請主之學者朋來師
B29n0161_p0686b10║每講次會文集義貫穿始終浙西台學大振自南屏始
B29n0161_p0686b11║嘗述二偈贊妙宗鈔曰　佛許六郎辨蛣蜣何不通知一
B29n0161_p0686b12║不知二失西又失東　三千若果成一切皆常樂蛣蜣不
B29n0161_p0686b13║究竟諸佛斷性惡後與淨覺岳公辨教門陳詞有司乞
B29n0161_p0686b14║築高臺竪赤幡倣西竺聖師與外道角勝以幡標顯處
B29n0161_p0686b15║義墮者斷首截舌縣之府尹桎而不從聞者凜然初吳
B29n0161_p0686b16║公多於休沐請講盛服止閫外師未登座不輒入東坡
B29n0161_p0687a01║云與師語羣集有所遺忘師則應口誦之袞袞不休東
B29n0161_p0687a02║坡辨才祭文云講有辨臻即謂師也崇寧中諡實相
B29n0161_p0687a03║宋道濟台州李氏子年十八赴考因過靈隱適瞎堂遠
B29n0161_p0687a04║公開席其間濟以宿緣求度遂為沙門而舉止脫略與
B29n0161_p0687a05║小乘執相諸僧忤乃訐其犯齋及不循律儀過遠批云
B29n0161_p0687a06║法門廣大豈不能容一顛僧意以顛含真義而遠亦似
B29n0161_p0687a07║知之惟庸眾之終不釋然也時德輝禪師住持淨慈與
B29n0161_p0687a08║瞎堂為法伯仲一見而深器之周旋未幾一夕濟乘醉
B29n0161_p0687a09║亟稱無明發呀呀呀眾莫之悟而大火竟作殿宇忽成
B29n0161_p0687a10║灰燼矣而輝隨其火化遺偈於磚有百十萬劫假非假
B29n0161_p0687a11║等語獨濟預知其幾焉火後濟自為疏感太后為檀及
B29n0161_p0687a12║神運柟梓以復古剎其神異等事具如傳記於坐化說
B29n0161_p0687a13║偈之碑并其身骨俱存本寺
B29n0161_p0687a14║【圖】
B29n0161_p0687a15║
B29n0161_p0687a16║
B29n0161_p0687b01║
B29n0161_p0687b02║
B29n0161_p0687b03║
B29n0161_p0687b04║
B29n0161_p0687b05║
B29n0161_p0687b06║
B29n0161_p0687b07║
B29n0161_p0687b08║武林梵志卷九
B29n0161_p0687b09║總校官庶吉士（臣）朱鈐
B29n0161_p0687b10║校對官中書（臣）吳甸華
B29n0161_p0687b11║謄錄監生（臣）張曾秀
B29n0161_p0687b12║
B29n0161_p0687b13║
B29n0161_p0687b14║
B29n0161_p0687b15║
B29n0161_p0687b16║
B29n0161_p0688a01║詳校官太僕寺少卿（臣）李廷欽
B29n0161_p0688a02║編修（臣）程嘉謨覆勘
B29n0161_p0688a03║
B29n0161_p0688a04║
B29n0161_p0688a05║
B29n0161_p0688a06║
B29n0161_p0688a07║
B29n0161_p0688a08║