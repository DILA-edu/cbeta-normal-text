B29n0161_p0722b09║欽定四庫全書
B29n0161_p0722b10║　武林梵志卷十一
B29n0161_p0722b11║明　吳之鯨　撰
B29n0161_p0722b12║
B29n0161_p0722b13║報恩寺
B29n0161_p0722b14║五代杭州報恩慧明禪師姓蔣氏幼出家參學精練志
B29n0161_p0722b15║探玄旨乃南遊於閩越間歷諸禪會莫契本心後至臨
B29n0161_p0722b16║川謁淨慧禪師師資道合尋迴鄞水大梅山菴居時吳
B29n0161_p0723a01║越部內禪學者雖盛而以玄妙正宗置之門外師欲整
B29n0161_p0723a02║而導之一日有二禪客到師問曰上座離什麼處曰都
B29n0161_p0723a03║城師曰上座離都城到此山則都城少上座此山剩上
B29n0161_p0723a04║座剩則心外有法少則心法不周說得道理即住不會
B29n0161_p0723a05║即去其二禪客不能對新到僧問如何是大梅主師曰
B29n0161_p0723a06║闍黎今日離什麼處僧無對師尋遷于天台山白沙卓
B29n0161_p0723a07║菴時有明彥上座博學強記來訪師敵論宗乘師曰言
B29n0161_p0723a08║多去道遠矣今有事借問只如從上諸聖及諸先德還
B29n0161_p0723a09║有不悟者也無明彥曰若是諸聖先德豈不有悟者哉
B29n0161_p0723a10║師曰一人發真歸源十方虛空悉皆消殞今天台山嶷
B29n0161_p0723a11║然如何得消殞去明彥不知所措自是他宗泛學來者
B29n0161_p0723a12║皆服膺矣漢乾祐中吳越忠懿王延入王府問法命住
B29n0161_p0723a13║資崇院師盛談玄妙宗一大師及地藏法眼宗旨臻極
B29n0161_p0723a14║王因命翠巖令參等諸禪匠及城下名公定其勝負天
B29n0161_p0723a15║龍禪師問曰一切諸佛及諸佛法皆從此經出未審此
B29n0161_p0723a16║經從何而出師曰道什麼天龍方再問師曰過也資嚴
B29n0161_p0723b01║長老問如何是現在三昧師曰還聞麼曰某甲不患聾
B29n0161_p0723b02║師曰果然患聾
B29n0161_p0723b03║法安禪師初住曹山上堂云知幻即離不作方便離幻
B29n0161_p0723b04║即覺亦無漸次諸上座且作麼生會不作方便又無漸
B29n0161_p0723b05║次古人意在甚麼處若會得諸佛常現前若未會莫向
B29n0161_p0723b06║圓覺經裹討夫佛法亘今未嘗不現前諸上座一切時
B29n0161_p0723b07║中咸承此威光須具大信根荷擔得起始得不見佛讚
B29n0161_p0723b08║猛利底人堪為器用亦不賞他向善久修淨業者要似
B29n0161_p0723b09║他廣頞兇屠拋下操刀便證阿羅漢果直須恁麼始得
B29n0161_p0723b10║所以長者道如將梵位直授凡庸
B29n0161_p0723b11║宋釋永安姓翁氏溫之永嘉人少𡻕淳厚黃中通理遇
B29n0161_p0723b12║同郡彚征大師風鳴越嶠玉瑩藍田護落文心沉潛學
B29n0161_p0723b13║奧以其出樂安孫郃拾遺之門也而有慕上之心往拜
B29n0161_p0723b14║而乞度然征性高岸而寡合安事之也曲從若環盖哀
B29n0161_p0723b15║其幼知擇師耳天成中隨侍出杭俄有從十二頭陀之
B29n0161_p0723b16║意潛逃欲登閩嶺叅問禪宗屬封疆艱棘𨚫迴結菴于
B29n0161_p0724a01║天台後遇韶禪師法席頓遣羣疑重來禮征咄之曰棄
B29n0161_p0724a02║背孝養爾日速辜遺行于斯還有裨補前咎記否安跪
B29n0161_p0724a03║對曰從來無事請用塞責征肯頷之漢南國王錢氏召
B29n0161_p0724a04║居報恩寺署號禪師焉乃以華嚴理論為會要因將合
B29n0161_p0724a05║經募人雕板印而施行每有檀施罕聞儲蓄迴捨二田
B29n0161_p0724a06║矣以開寶甲戌𡻕終而焚之其舌存焉累投火煅色雖
B29n0161_p0724a07║同乎熾炭寒則柔弱今藏普賢道塲中
B29n0161_p0724a08║慧月禪師法端上堂云數夜與諸上座東語西話猶未
B29n0161_p0724a09║盡其源今日與諸上座大開方便一時說却還願樂也
B29n0161_p0724a10║無久立珍重僧問學人恁麼上來請師接師曰不接曰
B29n0161_p0724a11║為什麼不接師曰為汝太靈利
B29n0161_p0724a12║通辨明達禪師紹安師上堂云一句染神萬刼不朽今
B29n0161_p0724a13║日為諸上座舉一句分明記取珍重僧問大眾側聆請
B29n0161_p0724a14║師不吝師曰奇怪曰恁麼即今日得遇于師也師曰是
B29n0161_p0724a15║何歟師有時示眾曰幸有樓臺帀地常提祖印不妨諸
B29n0161_p0724a16║上座參取久立珍重問如何是和尚家風師曰一切處
B29n0161_p0724b01║見成曰恁麼即亘古亘今也師曰莫閒言語
B29n0161_p0724b02║玄則禪師頌初問青峯如何是學人自己峯曰丙丁童
B29n0161_p0724b03║子來求火後謁法眼眼問甚處來師曰青峯眼曰青峯
B29n0161_p0724b04║有何玄句師舉前話眼曰上座作麼生會師曰丙丁屬
B29n0161_p0724b05║火而更求火如將自己求自己眼曰與麼會又爭得師
B29n0161_p0724b06║曰某甲秪與麼未審和尚如何眼曰你問我我與你道
B29n0161_p0724b07║師問如何是學人自己眼曰丙丁童子來求火師于言
B29n0161_p0724b08║下頓悟開堂日李王與法眼俱在會僧問龍吟霧起虎
B29n0161_p0724b09║嘯風生學人知是出世邊事到此為甚麼不會師曰會
B29n0161_p0724b10║取好僧舉頭看師及看法眼乃抽身入眾法眼與李王
B29n0161_p0724b11║當時失色眼歸方丈令侍者喚問話僧至眼曰上座適
B29n0161_p0724b12║來問底話許爾具眼人天眾前何不禮拜盖覆𨚫眼摵
B29n0161_p0724b13║一坐具其僧三日後吐光而終
B29n0161_p0724b14║從[王*(十/(罩-卓+衣))]禪師福州人也姓陳氏少投石梯出家初住越州
B29n0161_p0724b15║稱心寺後住茲院僧問古人有言今人看古教未免心
B29n0161_p0724b16║中閙欲免心中閙應須看古教如何是古教師曰如是
B29n0161_p0725a01║我聞僧曰如何是心中閙師曰那畔雀兒聲師於開寶
B29n0161_p0725a02║六年癸酉六月十四日辰時沐浴易衣告門人付囑訖
B29n0161_p0725a03║右脇而逝
B29n0161_p0725a04║法輪寺
B29n0161_p0725a05║法輪端禪師謁真淨文禪師機不諧至雲居會靈源分
B29n0161_p0725a06║座為眾激昂師扣其旨然以妙入諸經自負源嘗痛劄
B29n0161_p0725a07║之師乃援馬祖百丈機語及華嚴宗旨為表源笑曰馬
B29n0161_p0725a08║祖百丈固錯矣而華嚴宗旨與箇事喜沒交涉師憤然
B29n0161_p0725a09║欲他往因請辭及揭簾忽大悟汗流浹背源見乃曰是
B29n0161_p0725a10║子識好惡矣馬祖百丈文殊普賢幾被汝帶累
B29n0161_p0725a11║添禪師上堂喝一喝曰師子哮吼又喝一喝曰象王嚬
B29n0161_p0725a12║呻又喝一喝曰狂狗趂塊又喝一喝曰鰕跳不出斗乃
B29n0161_p0725a13║曰此四喝有一喝堪與祖佛為師明眼衲僧試請揀看
B29n0161_p0725a14║若揀不出大似日中迷路
B29n0161_p0725a15║妙行寺
B29n0161_p0725a16║思淨錢唐喻氏建妙行院于北𮤚接待供僧三百萬畫
B29n0161_p0725b01║阿彌陀佛入於神妙楊侍郎傑贊為喻彌陀人從而稱
B29n0161_p0725b02║之淨於西湖孤山之北鐫石為大佛頭紹興十年十一
B29n0161_p0725b03║月七日入寂禮部侍郎張九成銘其塔
B29n0161_p0725b04║香積寺
B29n0161_p0725b05║宋三藏法師名法道舊名永道順昌毛氏出家宗唯識
B29n0161_p0725b06║百法二論又受西天總持三藏密咒軌及傳圓頓戒法
B29n0161_p0725b07║於圓照師咸得其要政和中賜椹衣主左街香積院賜
B29n0161_p0725b08║號寶覺林靈素以左道罔上宣和初詔改僧為道士服
B29n0161_p0725b09║冠巾天下從之無敢後師獨毅然抗詔黥流道州後七
B29n0161_p0725b10║年還僧建炎三年賜號圓通法濟紹興間召對上面命
B29n0161_p0725b11║欲為之去其涅跡師曰雖感聖恩然先皇之墨不忍除
B29n0161_p0725b12║也上曰這僧到老倔強許自便故事道塲僧左道右崇
B29n0161_p0725b13║觀以來遂易舊制師不能平詣朝廷與道士劉若謙論
B29n0161_p0725b14║辨卒獲改正十七年秋說偈端坐而化茶毗舍利無數
B29n0161_p0725b15║建塔九里松
B29n0161_p0725b16║僊林寺
B29n0161_p0726a01║大明師號雪庭一號梅雪隱人杭仁和籍父姓桂名徵
B29n0161_p0726a02║母徐氏昆仲三人師最少以景泰丙子生毀齒喪父患
B29n0161_p0726a03║痘風因得目疾數求出家十五尋師唯邪解成化癸巳
B29n0161_p0726a04║參休休翁于郡城仙林寺一見契合受無字公案十七
B29n0161_p0726a05║祝髮日夜研究滯沉寂之境座元某勉使看教因閱楞
B29n0161_p0726a06║嚴至一毫端上現寶上剎有疑後在江陰乾明寺忽覩
B29n0161_p0726a07║萬佛閣金碧崢嶸於眉宇間偶會得毫端現剎之句弘
B29n0161_p0726a08║治改元除夕聞鐘聲數年行履忽爾活脫信口偈云　員
B29n0161_p0726a09║響心非聞大千同一照抹過上頭關更不存玄妙　乙卯
B29n0161_p0726a10║又隨休休翁於淨慈寺乃蒙印可所著有請益警進拈
B29n0161_p0726a11║古頌古擬寒山和永明詩偈等凡二十卷號幻寄集行
B29n0161_p0726a12║世
B29n0161_p0726a13║廣化寺
B29n0161_p0726a14║錢唐廣化住持覺宗聖台之黃巖人俗姓蔡始從夢堂
B29n0161_p0726a15║於四明時怪石住大慈招師居侍司未幾又從石室學
B29n0161_p0726a16║詩日臻其奧若趙子昂虞伯生張仲舉輩皆稱賞之後
B29n0161_p0726b01║參南堂於本覺南堂曰汝自是了事人但聞見太多隘
B29n0161_p0726b02║塞胷次以致本地風光不能發現於是隨問曰如何是
B29n0161_p0726b03║佛南堂曰晨朝有粥齋時有飯擬再進說破次日謁云
B29n0161_p0726b04║和尚開大爐鞴鎔鍛聖凡我正如一塊頑鈍銕投入其
B29n0161_p0726b05║中以求鍛煉成就美器若不能者是和尚之爐鞴欠熱
B29n0161_p0726b06║耳南堂念其虔懇曲誘之曰我此法門只貴直截承當
B29n0161_p0726b07║不在世智辨聰也汝須捨世智向父母未生以前道一
B29n0161_p0726b08║句看宗聖無語遂效古人頂彌勒佛像旦暮行道祈生
B29n0161_p0726b09║內院一日取平生詩文稿悉火之乃逝
B29n0161_p0726b10║崇先寺
B29n0161_p0726b11║宋杭州崇先真歇清了禪師左綿雍氏子襁褓入寺見
B29n0161_p0726b12║佛喜動眉睫咸異之年十八試法華得度往成都大慈
B29n0161_p0726b13║習經論領大意出蜀至沔漢扣丹霞之室霞問如何是
B29n0161_p0726b14║空刼已前自己師擬對霞曰你閙在且去一日登鉢盂
B29n0161_p0726b15║蜂豁然契悟徑歸侍立霞掌曰將謂你知有師欣然拜
B29n0161_p0726b16║之翼日霞上堂曰日照孤峰翠月臨溪水寒祖師玄妙
B29n0161_p0727a01║訣莫向寸心安便下座師直前曰今日陞座更䐽某不
B29n0161_p0727a02║得也霞曰你試舉我今日陞座看師良久霞曰將謂你
B29n0161_p0727a03║瞥地師便出後游五臺之京師浮汴直抵長蘆謁祖照
B29n0161_p0727a04║一語契投命為侍者踰年分座未幾照稱疾退閒命師
B29n0161_p0727a05║繼席學者如歸建炎末游四明主補陀台之天封閩之
B29n0161_p0727a06║雪峰詔住育王徙溫州龍翔杭之徑山慈寧皇太后命
B29n0161_p0727a07║開山臯亭崇先上堂云我于先師一掌下伎倆俱盡覔
B29n0161_p0727a08║箇開口處不可得如今還有恁麼快活不徹底漢麼若
B29n0161_p0727a09║無銜鐵負鞍各自著便上堂云轉功就位是向去底人
B29n0161_p0727a10║玉韞荊山貴轉位就功是却來底人紅爐片雪春功位
B29n0161_p0727a11║俱轉通身不滯撒手亡依石女夜登機密室無人掃正
B29n0161_p0727a12║恁麼時絕氣息一句作麼生相委良久曰歸根風墮葉
B29n0161_p0727a13║照盡月潭空師終于臯亭崇先塔于寺西華桐塢諡悟
B29n0161_p0727a14║空禪師
B29n0161_p0727a15║黃龍菴
B29n0161_p0727a16║臯亭黃龍慧南禪師依泐潭澄禪師分座接物名振諸
B29n0161_p0727b01║方偶同雲峰悅禪師遊西山夜話雲門法道峯曰澄公
B29n0161_p0727b02║雖是雲門之後法道異矣師詰其所以異峯曰雲門九
B29n0161_p0727b03║轉丹砂點鐵成金澄公藥汞銀徒可翫入煅則流去師
B29n0161_p0727b04║怒以枕投之明日峯謝過又曰雲門氣宇如玉甘死語
B29n0161_p0727b05║下乎澄公有法授人死語也死語其能活人乎即背去
B29n0161_p0727b06║師挽之曰若如是則誰可汝意峰曰石霜圓手段出諸
B29n0161_p0727b07║方子宜見之不可後也師默記之曰悅師翠巖使我見
B29n0161_p0727b08║石霜於悅何有哉即造石霜中途聞石霜不事事忽叢
B29n0161_p0727b09║林遂登𢖍嶽乃謁福嚴賢賢命掌書記俄賢卒郡守以
B29n0161_p0727b10║慈明補之既至日其貶剝諸方件件數為邪解師為之
B29n0161_p0727b11║氣索遂造其室明曰書記領徒遊方借使有疑可座而
B29n0161_p0727b12║商畧師哀懇愈切明曰公學雲門禪必善其旨如云放
B29n0161_p0727b13║洞山三頓棒是有喫棒分師曰有喫棒分明色莊曰從
B29n0161_p0727b14║朝至暮鵲噪鴉鳴皆應喫棒明即端坐受師炷香作禮
B29n0161_p0727b15║明復問趙州道臺山婆子我為汝勘破了也且那裏是
B29n0161_p0727b16║它勘破婆子處師汗下不能加答次日又詣明詬罵不
B29n0161_p0728a01║已師曰罵豈慈悲法施耶明曰你作罵會那師於言下
B29n0161_p0728a02║大悟作頌曰　傑出叢林是趙州老婆勘破沒來由而今
B29n0161_p0728a03║四海清如鏡行人莫與路為讐　呈慈明明頷之上堂云
B29n0161_p0728a04║千般說萬般喻秪要教君早回去去何處良久云夜來
B29n0161_p0728a05║風起滿庭香吹落桃花三五樹師室中常問僧曰人人
B29n0161_p0728a06║盡有生緣上座生緣在何處正當問答交鋒𨚫復伸手
B29n0161_p0728a07║曰我手何似佛手又問諸方參請宗師所得𨚫復垂脚
B29n0161_p0728a08║曰我脚何似驢脚三十餘年示此三問學者莫有契其
B29n0161_p0728a09║旨脫有酬者師未嘗可否叢林目之為黃龍三𮤚
B29n0161_p0728a10║晦堂心禪師參雲峯悅禪師三年無所得辭去悅曰必
B29n0161_p0728a11║往依黃檗南禪師師至黃檗四年不大發明又辭再上
B29n0161_p0728a12║雲峯會悅謝世就止石霜因閱傳燈至僧問多福如何
B29n0161_p0728a13║是多福一樷竹福曰一莖兩莖斜曰不會福曰三莖四
B29n0161_p0728a14║莖曲師於此開悟徹見二師用處徑回黃檗方展坐具
B29n0161_p0728a15║檗曰子已入吾室矣師踴躍曰大事本來如是和尚何
B29n0161_p0728a16║得教人看話百計搜尋檗曰若不教你如此究尋到無
B29n0161_p0728b01║心處自見自肯即吾埋沒汝也上堂云愚人除境不忘
B29n0161_p0728b02║心智者忘心不除境不知心境本如如觸目遇緣無障
B29n0161_p0728b03║礙遂舉拂子曰看拂子走過西天却來新羅國裏知我
B29n0161_p0728b04║者謂我拖泥帶水不知我者嬴得一塲怪誕
B29n0161_p0728b05║佛日寺
B29n0161_p0728b06║宋杭州佛日本空禪師初遊天台山嘗曰如有人奪得
B29n0161_p0728b07║我機者即吾師矣尋謁雲居作禮問曰二龍爭珠誰是
B29n0161_p0728b08║得者居曰卸却業身來與子相見師曰業身已卸居曰
B29n0161_p0728b09║珠在甚麼處師無對同安代云回頭即沒交涉遂投誠
B29n0161_p0728b10║入室時始年十三後四年參夾山纔入門見維那那曰
B29n0161_p0728b11║此間不著後生師曰某甲不求挂搭暫來禮謁和尚維
B29n0161_p0728b12║那白夾山山許相見師未陞堦山便問甚處來師曰雲
B29n0161_p0728b13║居來曰即今在甚麼處師曰在夾山頂𩕳上山曰老僧
B29n0161_p0728b14║行年在坎五鬼臨身師擬上堦山曰三道寶堦從何而
B29n0161_p0728b15║上師曰三道寶堦曲為今時向上一路請師直指山便
B29n0161_p0728b16║揖師乃上堦禮拜山問闍黎與甚麼人同行師曰木上
B29n0161_p0729a01║座山曰何不來相看老僧師曰和尚看他有分山曰在
B29n0161_p0729a02║甚麼處師曰在堂中山便同師下到堂中師遂取拄杖
B29n0161_p0729a03║擲在山面前山曰莫從天台得否師曰非五嶽之所生
B29n0161_p0729a04║山曰莫從須彌得否師曰月宮亦不逢山曰恁麼則從
B29n0161_p0729a05║人得也師曰自己尚是冤家從人得堪作甚麼山曰冷
B29n0161_p0729a06║灰裏有一粒豆爆乃喚維那明窻下安排著師曰永審
B29n0161_p0729a07║明窻還解語否無山曰待明窻解語即向汝道師終于
B29n0161_p0729a08║佛日卵塔存焉
B29n0161_p0729a09║智才禪師台州人僧問如何是道師曰水冷生氷曰如
B29n0161_p0729a10║何是道中人師曰春雪易消曰如何談談師鳴指一下
B29n0161_p0729a11║問東西密相付為甚麼眾人皆知師曰春無三日晴曰
B29n0161_p0729a12║特伸請益師曰拖泥帶水曰學人到這裏却不會師曰
B29n0161_p0729a13║賊身已露上堂城裏喧繁空山寂靜然雖如此動靜一
B29n0161_p0729a14║如生死不二四時輪轉物理湛然夏不去而秋自來風
B29n0161_p0729a15║不凉而人自爽今也古也不改𮈔毫誰少誰多身無二
B29n0161_p0729a16║用諸禪德既身無二用為甚麼龍女現十八變君不見
B29n0161_p0729b01║弄潮須是弄潮人珍重上堂云風雨蕭騷塞汝耳根落
B29n0161_p0729b02║葉交加塞汝眼根香臭叢雜塞汝鼻根冷熱甘甜塞汝
B29n0161_p0729b03║舌根衣綿溫冷塞汝身根顛倒妄想塞汝意根諸禪德
B29n0161_p0729b04║直饒汝飜得轉也是平地骨堆參
B29n0161_p0729b05║淨慧戒弼禪師僧問如何是毗盧印師曰草鞋踏雪曰
B29n0161_p0729b06║學人不會師曰步步成蹤
B29n0161_p0729b07║文祖禪師僧問峭峻之機請師垂示師曰十字街頭八
B29n0161_p0729b08║字立曰秪如大洋海底行船須彌山上走馬又作麼生
B29n0161_p0729b09║師曰烏龜向火曰甚麼則能騎虎頭善把虎尾師以拄
B29n0161_p0729b10║杖點一下曰禮拜著
B29n0161_p0729b11║奉先寺
B29n0161_p0729b12║杭州奉先法明普照禪師法[王*(十/(罩-卓+衣))]僧問釋迦出世天雨四
B29n0161_p0729b13║華地搖六動永審和尚今日有何祥瑞師曰大眾盡見
B29n0161_p0729b14║曰法王法如來是也師曰人王見在問淨慧實印和尚
B29n0161_p0729b15║親傳今日一會當付何人師曰誰人無分曰恁麼即雷
B29n0161_p0729b16║音普震無邊剎也師曰也須善聽
B29n0161_p0730a01║宋奉先法昱禪師永嘉人也得法于天台國師吳越忠
B29n0161_p0730a02║懿王召入問道命軍使薛溫於西湖建大伽藍曰奉先
B29n0161_p0730a03║建大佛寶閣延請師居之演暢宗旨署圓通妙覺禪師
B29n0161_p0730a04║僧問如何是西來意師曰高聲舉似大眾師開寶中示
B29n0161_p0730a05║滅于本寺
B29n0161_p0730a06║華嚴寺
B29n0161_p0730a07║唐杭州華嚴釋玄覽姓褚氏其先河南人食菜于錢塘
B29n0161_p0730a08║因是家焉覽誕膺明德生而懸解深達實相以崇善本
B29n0161_p0730a09║自初念至于捨家師承慧昶師德無不滿眾用皆足年
B29n0161_p0730a10║高行尊久為師範及見覽無一息之間違仁告門人曰
B29n0161_p0730a11║無上之道清淨為本有能一念用其心吾未見學不足
B29n0161_p0730a12║者江表無真僧久矣或以此子為法皷耶俾遐邇聞之
B29n0161_p0730a13║其預為達匠之所甄異也如此其本邑有故華嚴寺覽
B29n0161_p0730a14║以苞桑之地近於玄禮師之先塋屬隋室不競法宇弛
B29n0161_p0730a15║頹名將壑遷跡亦時廢屬於唐初募信人重建文明歲
B29n0161_p0730a16║有勑許還舊額廣輪制度兼移基址背山臨水返往形
B29n0161_p0730b01║勝覽初以具戒依天竺次以僧錄住一閒居後以耆德
B29n0161_p0730b02║統華嚴三寺次第同致于道無不在因教有遷也覽嘗
B29n0161_p0730b03║以憫物慈濟為己任遂議寺前平湖之通川為放生池
B29n0161_p0730b04║時太守袁從禮因茲勸勉深入慈門以禁六里司馬楊
B29n0161_p0730b05║敏言感夢又廣至十里是以揚鬐掉尾噞喁浮沉不虞
B29n0161_p0730b06║其害得遂生性焉覽又以經像為最則殿前畫四像慈
B29n0161_p0730b07║氏為首鑄金銅像三百五十座彌陀為首寫經二千餘
B29n0161_p0730b08║軸金字涅槃經為首如是功德以順現報故王考宗追
B29n0161_p0730b09║贈和州刺史右散騎常侍封舒國公無量則覽之元昆
B29n0161_p0730b10║也量修學之日臨平湖龍見無不往觀舒公晏然不離
B29n0161_p0730b11║書案氣度如此明皇初年舒公侍講帝嘉尚之歸覲太
B29n0161_p0730b12║夫人年已期頥昆季皆以華皓晨昏之地說法而已覽
B29n0161_p0730b13║以開元二十二年示疾終于臨平所造寺壽八十有四
B29n0161_p0730b14║唐釋道光姓褚氏踰齓出家方冠受具詣光州和尚學
B29n0161_p0730b15║通毗尼于時夏淺德崇壇塲屬望盖天賚真士為東南
B29n0161_p0730b16║義虎雲雨慈味笙鏞道聲光持法華經創塔廟洎沒身
B29n0161_p0731a01║不怠也初光未歿其月三日質明支疾凝神依色身觀
B29n0161_p0731a02║彌陀具相現在其前滿庭碧華昔所未覩者四日昧爽
B29n0161_p0731a03║有異人請光為和尚遂開目彈指曰但發菩提心至五
B29n0161_p0731a04║日曼陀羅華自天而雨門人神烈義津追慕弗遑各云
B29n0161_p0731a05║法味流布行化香火無窮云
B29n0161_p0731a06║羅漢寺
B29n0161_p0731a07║宋宗徹禪師吳興人姓吳氏幼歲出家依年受具巡方
B29n0161_p0731a08║參禮依黃檗希運禪師法席黃檗一見便深器之入室
B29n0161_p0731a09║領旨後至杭州州牧劉彥慕其道立精舍于府西號羅
B29n0161_p0731a10║漢院化徒三百師有時上堂僧問如何是西來意師曰
B29n0161_p0731a11║骨剉也問如何是南宗北宗師曰心為宗僧曰還看教
B29n0161_p0731a12║也無師曰教是心問性地多昏如何了悟師曰亂雲風
B29n0161_p0731a13║卷太虛廓清曰如何得明去師曰一輪皎潔萬里騰光
B29n0161_p0731a14║師後示疾遷化門人塔于院之北隅梁貞明五年錢王
B29n0161_p0731a15║廣其院為安國羅漢寺移師塔於大慈山塢今寺與塔
B29n0161_p0731a16║並存
B29n0161_p0731b01║七寶寺
B29n0161_p0731b02║宋用欽居錢塘七寶寺依大智學律部聞大智示眾曰
B29n0161_p0731b03║生弘毘尼死歸安養出家學道能事斯畢即標心淨土
B29n0161_p0731b04║一志不退日課佛三萬嘗神遊淨土見佛大士種種異
B29n0161_p0731b05║相謂侍者曰吾以明日西行矣即集眾念佛黎明合掌
B29n0161_p0731b06║西向跏趺而化
B29n0161_p0731b07║慶善寺
B29n0161_p0731b08║杭州慶善院普能禪師上堂事不獲已與諸人葛藤一
B29n0161_p0731b09║切眾生秪為心塵未脫情量不除見色聞聲隨波逐浪
B29n0161_p0731b10║流轉三界汩沒四生致使正見不明觸途成滯若也是
B29n0161_p0731b11║非齊冺善惡都忘坐斷報化佛頭截却聖凡途路到這
B29n0161_p0731b12║裏方有少許相應直饒如是衲僧分上永為奇特何故
B29n0161_p0731b13║如此纔有是非紛然失心咄上堂拈拄杖曰未入山僧
B29n0161_p0731b14║手中萬法宛然既入山僧手中復有何事良久曰有意
B29n0161_p0731b15║氣時添意氣不風流處也風流卓拄杖一下
B29n0161_p0731b16║杭州慶善守隆禪師開堂日僧問知師久蘊囊中寶今
B29n0161_p0732a01║日當筵畧借看師曰多少分明曰師子吼時全露現文
B29n0161_p0732a02║殊仗劍又何如師曰驚殺老僧問千佛出世各有奇祥
B29n0161_p0732a03║和尚今日以何為驗師曰木人把板雲中拍曰意旨如
B29n0161_p0732a04║何師曰石女拈笙水底吹上堂花簇簇錦簇簇鹽醬年
B29n0161_p0732a05║來事事足留得南泉打破鍋分付沙彌煑晨粥晨粥一
B29n0161_p0732a06║任諸人喫洗鉢盂一句作麼生會多少人疑著
B29n0161_p0732a07║千頃慈雲院
B29n0161_p0732a08║唐杭州千頃山釋楚南閩人也俗姓張氏爰在齠齡冥
B29n0161_p0732a09║然跪於父母前訴志出家投開元寺曇藹師而受訓焉
B29n0161_p0732a10║當授經法目所經覩輙誦於口執巾侍盥灑掃應對頗
B29n0161_p0732a11║能謹愿迨乎冠歲乃落髮焉詣五臺登戒就趙郡學相
B29n0161_p0732a12║部律往上都學淨名經一律畧通宗旨則知頓機不甘
B29n0161_p0732a13║為漸教縛遂往芙蓉山根性未發謁黃蘗山禪師問答
B29n0161_p0732a14║雖多機宜頓了倏值武宗廢教南逐深竄林谷大中興
B29n0161_p0732a15║教出遇昇平相裴公休出撫宛陵請黃蘗出山南隨侍
B29n0161_p0732a16║由此便詣姑蘇報恩寺專行禪定足不踰閾僅二十餘
B29n0161_p0732b01║載乾符四年蘇州太守周慎嗣嚮風請住寶林院又請
B29n0161_p0732b02║居支硎山至五年昌化縣令徐正元與紫溪戍將饒京
B29n0161_p0732b03║同召住千頃慈雲院訓示禪徒之外唯儼然在定逾月
B29n0161_p0732b04║或浹旬光啟三年前兩浙武肅王錢氏請下山供施昭
B29n0161_p0732b05║宗聞其道化賜以鹿胎衣五事別賚紫衣文德六年二
B29n0161_p0732b06║月忽雙虹貫堂室二鹿蹶然入寺法堂梁折至五月辭
B29n0161_p0732b07║眾後於禪牀垂兩足伸二臂於膝奄然而逝春秋七十
B29n0161_p0732b08║僧臘五十六遷塔于院西隅大順二年壬子歲二月宣
B29n0161_p0732b09║州孫儒𭁵錢塘之封畧兵士發塔見南全身不散爪髮
B29n0161_p0732b10║俱長悔罪而去南公平昔著般若經品頌偈一卷破邪
B29n0161_p0732b11║論一卷以枝梧異宗外敵見貴於時也
B29n0161_p0732b12║廣福寺
B29n0161_p0732b13║臨安府廣福惟尚禪師初參覺印問曰南泉斬猫兒意
B29n0161_p0732b14║旨如何印曰須是南泉始得印以前語詰之師不能對
B29n0161_p0732b15║至僧堂忽大悟曰古人道從今日去更不疑天下老和
B29n0161_p0732b16║尚舌頭信有之矣述偈呈印曰　須是南泉第一機不知
B29n0161_p0733a01║不覺驀頭錐覿面若無青白眼還如𪂶𪂶守空池　舉未
B29n0161_p0733a02║絕印竪拳曰正當甚麼時作麼生師掀倒禪牀印遂喝
B29n0161_p0733a03║師曰賊過後張弓出住廣福日室中問僧提起來作麼
B29n0161_p0733a04║生會又曰且道是箇甚麼要人提起
B29n0161_p0733a05║興教寺
B29n0161_p0733a06║興教洪壽禪師同國師普靖次聞堕薪有省作偈曰　撲
B29n0161_p0733a07║落非他物縱橫不是塵山河及大地全露法王身　興教
B29n0161_p0733a08║惟一禪師僧問佛未出世時如何師曰白雲數重曰出
B29n0161_p0733a09║世後如何師曰青山一朵
B29n0161_p0733a10║龍興寺
B29n0161_p0733a11║唐杭州龍興釋可周俗姓傅晉陵人也出家于本部建
B29n0161_p0733a12║元寺友生勉之曰非其地樹之不生今豫章經謂之江
B29n0161_p0733a13║論謂之海胡不往請業乎周感其開導挈囊達彼遇雲
B29n0161_p0733a14║表法師盛集窮法華慈恩大疏日就月將斡運深趣昭
B29n0161_p0733a15║宗初自江西回台越之間命其啟發梁乾化二年受杭
B29n0161_p0733a16║州龍興寺召開演黑白眾有半千兩浙武肅王錢氏命
B29n0161_p0733b01║于天寶堂夜為冥司講經鬼神現形扈衛往往人覩焉
B29n0161_p0733b02║嘗有祭銅官祠神巫氏久請不下後附巫曰吾隨從大
B29n0161_p0733b03║人去西關天寶堂聽法方迴武肅王聞而鄭重賚周金
B29n0161_p0733b04║如意并鉢紫衣一副加號靖智通明焉以天成元年終
B29n0161_p0733b05║于觀音院本房初周乾寧四年戾止台州松山寺講疏
B29n0161_p0733b06║闕鈔遂依疏節成五卷曰評經鈔音訓五帖解宣律師
B29n0161_p0733b07║法華序鈔一卷行于浙之左右弟子相繼不絕
B29n0161_p0733b08║漢杭州龍興釋宗季俗姓俞臨安人稚齒瑰偉心志剛
B29n0161_p0733b09║直嘗天震鄰家樹季隨僵仆有姊尼抱就膝視之曰此
B29n0161_p0733b10║非震死且有生候至夜未央甦而復作遂勸令出家事
B29n0161_p0733b11║欣平寺僧後往衢州投巨信論師學明名數論文義淹
B29n0161_p0733b12║詳且難詘伏鋒芒如也迨迴杭龍興寺召講時僧正蘊
B29n0161_p0733b13║讓給慧縱橫兩面之敵也與閭丘方遠先生江東羅隱
B29n0161_p0733b14║為莫逆交見而申問季作二百語詶之讓正賞歎遂請
B29n0161_p0733b15║開講四十餘年出弟子七八百人漢乾祐戊申歲疾終
B29n0161_p0733b16║于本房初季講次遇一異人作胡語問西域未來之經
B29n0161_p0734a01║論一眾驚然季眇二目曾夜行感神光引之嘗覽古師
B29n0161_p0734a02║之述作曰可俯而窺也遂撰永新鈔釋般若心經暉理
B29n0161_p0734a03║鈔解上生經彌勒成佛經疏鈔補猷鈔闕諸別行義章
B29n0161_p0734a04║可數十卷並行於世季道行孤僻性情方正寡言語氣
B29n0161_p0734a05║貌高邁誓不趨俗舍暨老懇請亦罕赴白衣家居惟屢
B29n0161_p0734a06║空衎然自任而孜孜手不釋卷樂道向終至今此宗越
B29n0161_p0734a07║多弟子講導不冺焉
B29n0161_p0734a08║多福寺
B29n0161_p0734a09║宋杭州多福和尚僧問如何是多福一叢竹師曰一莖
B29n0161_p0734a10║兩莖斜曰學人不會師曰三莖四莖曲問如何是衲衣
B29n0161_p0734a11║下事師曰大有人疑在曰為什麼如此師曰月裏藏頭
B29n0161_p0734a12║湖光寺
B29n0161_p0734a13║周杭州湖光釋師簡姓趙氏丹丘人也弗循戒範放肆
B29n0161_p0734a14║恬然擁破衲衣多誦詞偈好懸記杭越間災福初無信
B29n0161_p0734a15║者驗猶合符於一行景淳山經地理別得徑門常言昔
B29n0161_p0734a16║泰山道辯相塚得術餘無取焉喜為人遷山相塚吉凶
B29n0161_p0734b01║如其言居無定所多遊族姓家言腹飢便求鷄肉餐此
B29n0161_p0734b02║外得美酒啜數杯而去初無言謝然長於勒書大字題
B29n0161_p0734b03║牌寺觀門額書成相之吉凶隨言久近驗之始居杭西
B29n0161_p0734b04║湖旁院無疾而終後有行客自長沙市中見攜手話舊
B29n0161_p0734b05║寄言崇壽院主汝先負錢若干今放汝我眠牀芻薦下
B29n0161_p0734b06║層有紙裹肉脯必應腐敗為棄之院僧依言果然見之
B29n0161_p0734b07║因寫貌供養簡曾言尖頭屋已後火化去及州南塔戊
B29n0161_p0734b08║午歲被天火爇之應言無爽矣
B29n0161_p0734b09║常照寺
B29n0161_p0734b10║宋慧明禪師號晦菴學于慧光晚依青山常照寺修淨
B29n0161_p0734b11║業日課法華楞嚴圓覺持彌陀聖號萬數慶元己未春
B29n0161_p0734b12║示疾謂弟子曰吾學大乘求生淨土今果遂矣累足坐
B29n0161_p0734b13║視眾聞天樂西來徘徊頂上茶毗五色舍利無筭
B29n0161_p0734b14║天目山
B29n0161_p0734b15║唐天目釋明覺俗姓猷河內人也祖為官嶺南後徒居
B29n0161_p0734b16║為建陽人覺儒家之子風流蘊藉好問求知曾無倦懈
B29n0161_p0735a01║宿懷道性聞道一禪師於佛跡嶺行禪法往造焉遂依
B29n0161_p0735a02║投剃染由此即願觀方𢖍嶽天台四明徧嘗法味復於
B29n0161_p0735a03║徑山留心請決數夏負薪面䵟手胝下山至杭州大雲
B29n0161_p0735a04║寺禁足院門續移止湖畔青山頂結庵而止屬范陽盧
B29n0161_p0735a05║中丞嚮風躬謁召歸州治大雲寺住持元和十五年避
B29n0161_p0735a06║嫌遠囂隱天目山是山也特秀基墟跨涉四郡有上下
B29n0161_p0735a07║龍潭深不可測怪物往往出於中有白鹿毛質詭異土
B29n0161_p0735a08║人謂為山神也覺遁是中檀信為禪宇長慶三年春及
B29n0161_p0735a09║冬至明年二月大旱野火蔓延欲燒院僧惶懼覺曰吾
B29n0161_p0735a10║與此山有緣火當速滅少選雷雨驟作其火都滅遠近
B29n0161_p0735a11║驚歎以大和五年七月十九日示寂
B29n0161_p0735a12║唐錢塘永福釋慧琳字抱玉俗姓柯新安人卯齡受業
B29n0161_p0735a13║于靈隱西峯為金和尚弟子所傳法要斷無重問大厯
B29n0161_p0735a14║初受具足戒于靈山會習學三教一領無遺不樂聲華
B29n0161_p0735a15║止好泉石一入天眼二十餘年天眼即天目也其山高
B29n0161_p0735a16║三千丈周圍三百里與天柱廬阜等相儔匹上有二湖
B29n0161_p0735b01║謂為左右目登涉艱阻數日乃到巔頂多蛟龍池潭三
B29n0161_p0735b02║所最上池人不可近氣臭逆人不可久視或說山神作
B29n0161_p0735b03║白鹿形每五月與震澤龍會必暴風雨焉琳居此率多
B29n0161_p0735b04║妖異而心不撓元和丁亥太守禮部員外城南杜陟請
B29n0161_p0735b05║出永福寺登壇至己丑歲春刺史兵部郎中裴常棣召
B29n0161_p0735b06║臨天竺寺壇度人畢歸寺講訓生徒向二十載郡守左
B29n0161_p0735b07║司郎中陸則刑部侍郎楊憑給事中盧元輔中書舍人
B29n0161_p0735b08║白居易太府卿李幼公刑部郎中崔鄯刑部郎中路異
B29n0161_p0735b09║相繼為邦伯皆以公退至院致禮稽問佛法宗意染指
B29n0161_p0735b10║性相此諸名公簪組上流辭學高度或號毗曇孔子或
B29n0161_p0735b11║名勝力菩薩非琳何以感動哉太和六年四月二十五
B29n0161_p0735b12║日示滅享壽八十有三法臘六十四以其年五月十二
B29n0161_p0735b13║日葬于今永安寺西山之陽瑪瑙坡之左石塔巋然存
B29n0161_p0735b14║矣
B29n0161_p0735b15║高峯禪師諱原妙故武弁也初參斷橋倫公語未契立
B29n0161_p0735b16║三年死限于淨慈脇不至席口體俱忘或如廁惟巾單
B29n0161_p0736a01║而出或發函忘扄鐍而去後參雪巗欽公有省遁入天
B29n0161_p0736a02║目獅子巗構死𮤚立參三十年影不出山每以萬法歸
B29n0161_p0736a03║一一歸何處話極力究竟一日諷經次忽覩五祖演和
B29n0161_p0736a04║尚真賛驀然大悟上堂云無邊剎境自他不隔於毫端
B29n0161_p0736a05║十世古今始終不離於當念只如山僧每日在張公洞
B29n0161_p0736a06║裏橫眠竪眠或歌或詠諸人還知麼諸人每日在選佛
B29n0161_p0736a07║塲前東行西行或嗔或喜山僧還知麼若也彼此知得
B29n0161_p0736a08║不免分身碓搗拔苦犂耕若也彼此不知管取釋迦拱
B29n0161_p0736a09║手彌勒皈依因甚如此不見道知之一字眾禍之門上
B29n0161_p0736a10║堂云萬法歸一一歸何處乃顧視左右下座上堂云十
B29n0161_p0736a11║方世界是箇鉢盂汝等諸人吃粥吃飯也在裏許屙屎
B29n0161_p0736a12║放尿也在裏許行住坐臥乃至一動一靜總在裏許若
B29n0161_p0736a13║也識得達磨大師只與你做得箇洗脚奴子若也不識
B29n0161_p0736a14║二時粥飯將甚麼吃參元正上堂新年頭行新令露柱
B29n0161_p0736a15║燈籠急著眼聽竈頭西南角有片方磚惺惺伶俐伶俐
B29n0161_p0736a16║惺惺念茲在茲必恭必敬因甚如此徐十三郎行年本
B29n0161_p0736b01║命上堂云愛之欲其生惡之欲其死愛惡兩重𮤚以拄
B29n0161_p0736b02║杖卓云總向遮裏起直饒識得根源更買草鞋行脚三
B29n0161_p0736b03║十年以拄杖中何曾踏著遮裏擲拄杖云你有拄杖子
B29n0161_p0736b04║與你拄杖子上堂卓拄杖云獅子窟獅子吼獅子兒無
B29n0161_p0736b05║前後驀然直下𮋒身便解人前開口即令莫有𮋒身底
B29n0161_p0736b06║麼擲拄杖云鰕跳不出斗
B29n0161_p0736b07║中峯禪師明本杭之新城人生有異徵為童兒戲必為
B29n0161_p0736b08║佛事蹔入鄉校尋去稍長閱經教然指臂求佛甚切晝
B29n0161_p0736b09║夜彌厲困則首觸柱自儆期必得乃已及入死𮤚密受
B29n0161_p0736b10║心要久之誦金剛經至荷擔如來阿耨多羅三藐三菩
B29n0161_p0736b11║提處恍然開悟自是說法示人如千江一源奔注放溢
B29n0161_p0736b12║莫之能禦從容自在若不經思累千百言應問無碍隨
B29n0161_p0736b13║其根器廣為䇿勵推以為大辯焉緇素及門自以為有
B29n0161_p0736b14║得即所聞受傳錄模印行於四方所謂法語書題唱之
B29n0161_p0736b15║屬不可勝計又有書五篇曰破胎息論妄傳曰闢信心
B29n0161_p0736b16║明義解曰擬寒山詩曰辨七徵心處曰說如幻法名曰
B29n0161_p0737a01║一花五葉集虛谷凌禪師於師為尊屬見而歎曰此佛
B29n0161_p0737a02║祖向上事非下根小器所可識也仁宗皇帝聞而聘之
B29n0161_p0737a03║不至製金襴袈裟賜之曰佛慈圓照廣慧禪師賜獅子
B29n0161_p0737a04║院名曰正覺禪寺英宗亦封香製衣即所居而修敬焉
B29n0161_p0737a05║駙馬太尉藩王王競使人從師問法意以為未足請于
B29n0161_p0737a06║上親往見之既見構亭巖前曰真際表得法也三藏法
B29n0161_p0737a07║師沙津愛護持必鼐雅實哩遊方時常從師參詰及事
B29n0161_p0737a08║三朝每為上道之翰林承旨趙公孟頫每受師書必焚
B29n0161_p0737a09║香望拜與師書必稱弟子結一菴名幻住信施金幣重
B29n0161_p0737a10║寶交至一視之邈如也師相好魁碩見者稱歎皆畫像
B29n0161_p0737a11║事之南詔人有奉其像者夜有神光燭天其士感悅遂
B29n0161_p0737a12║篤信禪宗云時人為之語曰師乘大悲願力為法檀度
B29n0161_p0737a13║觀時識宜隨機應物多諸方便如摩尼珠無有定色為
B29n0161_p0737a14║未證得謂證得者我說無悟由為求名聞利養者韜晦
B29n0161_p0737a15║巖谷為毀犯律儀者演毘尼法為妄認法塵以資狂解
B29n0161_p0737a16║者導以正悟為圓機者直示向上師皆以身先之不事
B29n0161_p0737b01║空言而師方自以文字失於學問參究闕於明悟尋常
B29n0161_p0737b02║好事者所稱盖報緣之偶然耳翩然為退休之計盖師
B29n0161_p0737b03║之高邁過人而謙抑如此
B29n0161_p0737b04║斷崖禪師俗楊氏父太宥母張氏以宋景定癸亥十一
B29n0161_p0737b05║月二十三日生師於湖州德清縣自幼不食葷酒六歲
B29n0161_p0737b06║始能言但從其母誦法華經於人世事懵無所知姿貌
B29n0161_p0737b07║嶷然志若有所待年十七有禪者過之誦高峯上堂語
B29n0161_p0737b08║曰欲窮千里目更上一層樓師忽言曰此大善知識必
B29n0161_p0737b09║能為人拔釘去楔耳能與我往見之乎母驚異之畧具
B29n0161_p0737b10║衣裝與之行見高峯于天目山師子巖立死𮤚為童子
B29n0161_p0737b11║峰謂之曰汝所持何多為師曰以待寒暑峯曰學佛者
B29n0161_p0737b12║不如是師即[刻-人+ㄑ]盡以散諸人乃令提萬法歸一一歸何
B29n0161_p0737b13║處話因名之曰從一他日峯為僧舉牛過窻櫺話師聞
B29n0161_p0737b14║之忽生大疑參究不倦一日告峯曰上極天宮下窮水
B29n0161_p0737b15║際盡大地界一瑠璃瓶峯曰莫作聖解他日過鉢盂塘
B29n0161_p0737b16║見雪自松上墜有省即詣峯呈頌曰　不分南北與西東
B29n0161_p0738a01║大地山河一片雪聲未絕峯痛捧之不覺殞身崖下懸
B29n0161_p0738a02║崖壁立人　意其必死同學明通捫蘿接磴以救之則已
B29n0161_p0738a03║出半山無所苦也謂通曰我往江西見欽公去也通曰
B29n0161_p0738a04║汝辜負老漢棒矣力挽之還即同還山之西禪院自誓
B29n0161_p0738a05║曰我七日不證則决去矣遂直堅壁忘廢寢食夜則攀
B29n0161_p0738a06║樹露立達旦未及所期豁然大悟馳至死關呼曰老和
B29n0161_p0738a07║尚今日瞞我不得也呈頌曰　大地山河一片雪太陽一
B29n0161_p0738a08║照便無蹤自此不疑諸佛祖更無南北與西東　明日峯
B29n0161_p0738a09║上堂云我布縵天大網打鳳羅龍不曾遇得一鰕一蟹
B29n0161_p0738a10║今日有蟭螟蟲撞入三十年後向孤峰絕頂揚聲大呌
B29n0161_p0738a11║且道呌箇甚麼舉拂子云大地山河一片雪師便奪峰
B29n0161_p0738a12║拂子為眾舉揚訶勵同學辭不少遜復曰盡大地有一
B29n0161_p0738a13║人發真歸源從一皆知之峯歎其俊快有僧參峰次峰
B29n0161_p0738a14║令見師師曰驀直去其出言大抵如此久參者媿之幾
B29n0161_p0738a15║有命如懸𮈔之慮遂歸德清其母為賣簪珥同入武康
B29n0161_p0738a16║上栢山結茅以居人見其渾俗罔測其意越五年還山
B29n0161_p0738b01║見峯峯云大有人見你拖泥帶水師曰兩眼對兩眼遂
B29n0161_p0738b02║薙落峯改其名曰了義元貞乙未高峯示寂師亦韜晦
B29n0161_p0738b03║或遊禪林頹然居下板孤峭巖峻不假借人辭色或觸
B29n0161_p0738b04║其機鋒發言如奔雷諸方客衲莫不驚歎居不擇地隨
B29n0161_p0738b05║寓而休而律範大閑凜如冰雪所至四眾歸重公侯貴
B29n0161_p0738b06║人爭相迎奉師于正宗禪寺累請住持若不聞召未嘗
B29n0161_p0738b07║受請立僧而咸尊之曰義首座云中峰本公大揚高峯
B29n0161_p0738b08║之道烜赫昭著法席之盛中外罕及至治癸亥棄眾而
B29n0161_p0738b09║化同門布袍雍公見地明白提唱超卓而去世更久後
B29n0161_p0738b10║泰定三年師勉從眾請歸坐祖庭者一載所謂正宗禪
B29n0161_p0738b11║寺者也參學之眾輻輳而至或示眾曰除却語默動靜
B29n0161_p0738b12║道將一句來又嘗曰一息不來向何處安身立命然或
B29n0161_p0738b13║嬉咲怒罵觕言穢語人所不堪或不因勸請自肆談說
B29n0161_p0738b14║或成頌偈不待思惟應機而發人所莫測元統元年歲
B29n0161_p0738b15║除日師忽謂從者曰有一件事天樣大還委悉麼良久
B29n0161_p0738b16║云明日是年朝正月六日詣法塔西指于地曰更好立
B29n0161_p0739a01║箇無縫塔其晚與禪者談笑至夜分乃曰老僧明日天
B29n0161_p0739a02║台去也禪者曰某甲隨師去師曰你走馬也趕我不及
B29n0161_p0739a03║翼早跏趺而化
B29n0161_p0739a04║大明空谷禪師諱景隆字祖庭號空谷姑蘇洞庭黿山
B29n0161_p0739a05║陳氏子父月潭居士母金氏生師于洪武癸酉七月十
B29n0161_p0739a06║二日童時不茹葷趺坐若禪定永樂壬辰從弁山白蓮
B29n0161_p0739a07║懶雲和尚受學參禪雖家居而湖海禪伯如古拙和尚
B29n0161_p0739a08║輩靡不參謁庚子出家虎丘宣德二年詣杭州昭慶受
B29n0161_p0739a09║戒遂依師住靈隱七年往天目禮祖塔憇錫一載[刻-人+ㄑ]苦
B29n0161_p0739a10║參究忽有省因造懶雲剖露雲印可之師所著有空谷
B29n0161_p0739a11║集三十卷心宗洞達機辨峻拔儒釋通貫事理交融大
B29n0161_p0739a12║理卿吳公誌之師存年五十二時自作塔銘於武林西
B29n0161_p0739a13║湖之修吉山院名正傳有正傳十景之咏在集
B29n0161_p0739a14║淨土院
B29n0161_p0739a15║淨土惟正禪師秀州華亭黃氏子幼從錢塘資聖院本
B29n0161_p0739a16║如肄業且將較藝于有司如使禱觀音像以求陰相師
B29n0161_p0739b01║謝曰豈忍獨私於己哉郡人朱紹安聞而加歎欲致帑
B29n0161_p0739b02║度之師慨然曰古之度人以清機密旨今反是去古遠
B29n0161_p0739b03║矣吾堕三寶數當有其時已而遇祥符覃恩得諧素志
B29n0161_p0739b04║獨擁毳袍且獘同列慢之師曰佛乎佛乎儀相云乎哉
B29n0161_p0739b05║僧乎僧乎盛服云乎哉厥後有願輸奉歲時用度俾繼
B29n0161_p0739b06║如之院務亦復謝曰聞托鉢乞食未聞安坐以享聞歷
B29n0161_p0739b07║謁諸祖未聞廢學自任况我齒茂氣完正在筋力為禮
B29n0161_p0739b08║非從事屋廬之秋也於是提策東引學三觀於天台復
B29n0161_p0739b09║旋徑山咨單傳之旨於老宿惟素舊董臨安功臣山淨
B29n0161_p0739b10║土院師輔相之久而繼席焉然為人高簡律身精嚴名
B29n0161_p0739b11║卿巨公多所推尊葉內翰清臣牧金陵迎師語道一日
B29n0161_p0739b12║葉曰明日府有燕飲師固奉律能為我少留一日欵清
B29n0161_p0739b13║話否師諾之翼日遣使邀師留一偈而返曰昨日曾將
B29n0161_p0739b14║今日期出門倚仗又思惟為僧秖合居巖谷國士筵中
B29n0161_p0739b15║甚不宜坐客皆仰其標致師識慮洗然不牽世累雅愛
B29n0161_p0739b16║跨黃犢出入軍持巾鉢悉挂角上市人爭觀之師自若
B29n0161_p0740a01║也杭守蔣侍郎嘗與師為方外友每謁至郡庭下犢譚
B29n0161_p0740a02║笑終日而去蔣有詩曰　禪客尋常入舊都黃牛角上挂
B29n0161_p0740a03║瓶盂有時帶笠穿雲　去便好和雲畫作圖師嘗作山中
B29n0161_p0740a04║偈曰　橋上山萬層橋下水千里唯有白鷺鷥見我常來
B29n0161_p0740a05║此　平生製作三十卷號錦溪集又工書筆法勝絕秦少
B29n0161_p0740a06║游珍藏之冬不擁爐以荻花作毬納足其中客至共之
B29n0161_p0740a07║夏秋好翫月盤膝大盆中浮水上自旋其盤冷笑達旦
B29n0161_p0740a08║率以為常九峰韶禪師嘗客于院一夕將臥師邀之曰
B29n0161_p0740a09║月色如此勞生擾擾對之者能幾人峰唯唯而已久之
B29n0161_p0740a10║呼童子使熟炙峰方饑意作麵餅頃乃橘皮湯一盃峯
B29n0161_p0740a11║匿笑曰無乃太清乎又問曰師以禪師名乃不談禪何
B29n0161_p0740a12║也師曰徒費言語吾懶寧假曲折但日夜煩萬象為敷
B29n0161_p0740a13║演耳言語有間而此法無盡所謂造物無盡藏也皇祐
B29n0161_p0740a14║元年孟夏八月語眾曰夫動以對靜未始有極吾一動
B29n0161_p0740a15║歷年六十有四今靜矣然動靜本何有哉於是泊然而
B29n0161_p0740a16║逝
B29n0161_p0740b01║光慶寺
B29n0161_p0740b02║光慶遇安禪師錢塘人也姓沈氏丱𡻕出家于天台華
B29n0161_p0740b03║頂峯禮菴主重蕭披剃依年受具尋遇本山韶國師密
B29n0161_p0740b04║契宗旨乾德中吳越忠懿王命住北𮤚傾心院又召入
B29n0161_p0740b05║居天龍寺開寶七年甲戌安僖王請于光慶寺攝眾署
B29n0161_p0740b06║善智禪師初上堂有僧問無價寶珠請師分付師曰善
B29n0161_p0740b07║能吐露曰恁麼即人人具足也師曰珠在什麼處僧乃
B29n0161_p0740b08║禮拜師曰也是虛言問提綱舉領盡立主賔如何是主
B29n0161_p0740b09║師曰深委此問曰如何是賓師曰適來向汝道什麼曰
B29n0161_p0740b10║賓主道合時如何師曰其令不行問心月孤圓光吞萬
B29n0161_p0740b11║象如何是吞萬象底光師曰大眾總見汝恁麼問曰光
B29n0161_p0740b12║吞萬象從師道心月孤圓意若何師曰抖擻精神著曰
B29n0161_p0740b13║鷺倚雪巢猶可辨光吞萬象事難明師曰謹退問青山
B29n0161_p0740b14║綠水處處分明和尚家風乞垂一句師曰盡被汝道了
B29n0161_p0740b15║也曰未必如斯請師答話師曰不用閒言又一僧方禮
B29n0161_p0740b16║拜師曰問答俱備僧擬伸問師乃叱之師有時示眾曰
B29n0161_p0741a01║欲識曹谿旨雲飛前面山分明真實箇不用別追攀問
B29n0161_p0741a02║承古德有言井底紅塵生山頭波浪起未審此意如何
B29n0161_p0741a03║師曰若到諸方但恁麼問曰和尚意旨如何師曰適來
B29n0161_p0741a04║向汝道什麼師又曰古今相承皆云塵生井底浪起山
B29n0161_p0741a05║頭結子空華生兒石女且作麼生會莫是和聲送事就
B29n0161_p0741a06║物呈心句裏藏鋒聲前全露麼莫是有名無體異唱玄
B29n0161_p0741a07║譚麼上座自會即得古人意旨不然既恁麼會不得合
B29n0161_p0741a08║作麼生會上座欲得會麼但看泥牛行處陽燄𮋒波木
B29n0161_p0741a09║馬嘶時空花墜影聖凡如此道理分明何須久立珍重
B29n0161_p0741a10║太平興國三年隨寶塔見于滋福殿賜紫號明智大師
B29n0161_p0741a11║淳化初還光慶舊寺三年九月二十日示寂
B29n0161_p0741a12║武林山
B29n0161_p0741a13║支遁字道林廬人幼有神理聰明秀徹初至京師太原
B29n0161_p0741a14║王蒙甚重之曰造微之功不減輔嗣隱居餘杭山沉思
B29n0161_p0741a15║道行之品委曲慧印之經卓焉獨拔得自天心
B29n0161_p0741a16║禪月大師貫休以詩謁吳越王錢鏐有滿堂花醉三千
B29n0161_p0741b01║客一劒霜寒十四州之語鏐令改作四十州乃可相見
B29n0161_p0741b02║休曰州亦難添詩亦難改孤雲野鶴何天而不可飛遂
B29n0161_p0741b03║去蜀
B29n0161_p0741b04║宋慧亨住武林延壽初依靈芝習律專修淨業六十年
B29n0161_p0741b05║每勸人必以念佛為先有江自任者忽夢寶座從空而
B29n0161_p0741b06║下云亨律師當升此座適社孫居士預啟別亨即在家
B29n0161_p0741b07║作印而化其時師亦謂其徒曰孫君已去吾亦行矣即
B29n0161_p0741b08║說偈曰　彌陀口口稱白毫念念想持此不退心决定生
B29n0161_p0741b09║安養　端坐而化號清照律師
B29n0161_p0741b10║後唐杭州真身寶塔釋景霄姓徐氏丹丘人初在表公
B29n0161_p0741b11║門後慕守言闍黎義集敷演于丹丘執性嚴毅寡與人
B29n0161_p0741b12║交狷介自持多事凌轥形器惡弱後納請往金華東白
B29n0161_p0741b13║山獎訓初學時有江西徽猷律匠出義記曰龜鑑錄多
B29n0161_p0741b14║學彭亨領徒到霄寺正值講次當持犯篇再三歎賞自
B29n0161_p0741b15║此聲溢價高每晨滴茶一旦化為乳焉著記二十卷號
B29n0161_p0741b16║簡正言以思擇力故去邪說而簡取正義也武肅王錢
B29n0161_p0742a01║氏召於臨安故鄉宰任竹林寺未幾命赴北塔寺臨壇
B29n0161_p0742a02║天成二年也次命住南真身寶塔寺終焉遷葬于大慈
B29n0161_p0742a03║山塢以本受師號塔曰清源
B29n0161_p0742a04║杭州瑞龍幼璋禪師唐相國夏侯孜猶子大中初伯父
B29n0161_p0742a05║司空出鎮廣陵師方七歲遊慧照寺聞誦法華志求出
B29n0161_p0742a06║家伯父初不允因師絕飲食不得已而許之師慧遠禪
B29n0161_p0742a07║師後游諸禪會薯山白水咸受心訣咸通十三年至江
B29n0161_p0742a08║陵騰騰和尚囑之曰汝往天台尋靜而棲遇安即止已
B29n0161_p0742a09║而又值憨憨和尚撫而記曰汝却後四十年有巾子山
B29n0161_p0742a10║下菩薩王於江南當此時吾道昌矣尋抵天台山於靜
B29n0161_p0742a11║安鄉創福唐院乃契騰騰之言又往隱龍院中和四年
B29n0161_p0742a12║浙東饑疫師於溫台明三郡收瘞遺骸時謂悲增大士
B29n0161_p0742a13║雪峯嘗往見之遺椶櫚拂子而去天祐三年錢尚父遣
B29n0161_p0742a14║使童建賫衣服香藥入山致請至府庭署志德大師館
B29n0161_p0742a15║于功臣堂日親問法師請每年于天台山建金光明道
B29n0161_p0742a16║塲諸郡黑白大會逾月而散將辭歸山王加戀慕於府
B29n0161_p0742b01║城建瑞龍院延請開法時禪門興盛斯則憨憨懸記應
B29n0161_p0742b02║矣天成二年丁亥四月乞墳塔于尚父父命陸仁璋於
B29n0161_p0742b03║西𮤚選勝地建塔創院改天台隱龍為隱迹塔畢師入
B29n0161_p0742b04║府庭辭尚父囑以護法尅期順寂尚父悲悼遣僧正集
B29n0161_p0742b05║在城宿德迎引入塔
B29n0161_p0742b06║杭州傾心法𤦆宗一禪師上堂良久曰大眾不待一句
B29n0161_p0742b07║語便歸堂去還有紹繼宗風分也無還有人酬得此問
B29n0161_p0742b08║麼若有人酬得這裏與諸人為怪笑若酬不得諸人與
B29n0161_p0742b09║這裏為怪笑珍重僧問如何朴實免見虛頭師曰汝問
B29n0161_p0742b10║若當眾人盡鑒曰有恁麼來皆不丈夫秪如不恁麼來
B29n0161_p0742b11║還有紹繼宗風分也無師曰出兩頭致一問來曰甚麼
B29n0161_p0742b12║人辨得師曰波斯養兒問佛法去處乞師全示師曰汝
B29n0161_p0742b13║但全致一問來曰為甚麼却拈此問去師曰汝適來問
B29n0161_p0742b14║甚麼曰若不遇於師幾成走作師曰賊去後關門問別
B29n0161_p0742b15║傳一句如何分付師曰可惜許曰甚麼則別酬亦不當
B29n0161_p0742b16║去也師曰也是閒辭問如何是不朝天子不羨王侯底
B29n0161_p0743a01║人師曰每日三條線長年一衲衣曰未審此人還紹宗
B29n0161_p0743a02║風也無師曰鵲來頭上語雲向眼前飛問承古有言不
B29n0161_p0743a03║斷煩惱此意如何師曰又是𤼵人業曰如何得𤼵業師
B29n0161_p0743a04║曰你話墮也問請去賞罰如何是吹毛劒師曰如法禮
B29n0161_p0743a05║三拜師後住龍冊寺歸寂
B29n0161_p0743a06║餘杭大錢山從襲禪師雪峰之上足也自本師印解洞
B29n0161_p0743a07║曉宗要常曰擊𮤚南鼓唱雪峰歌後入浙中謁錢王王
B29n0161_p0743a08║欽服道化命居此山而闡法焉僧問不因王請不因眾
B29n0161_p0743a09║聚請師直道西來的意師曰那邊師僧過這邊著曰學
B29n0161_p0743a10║人不會乞師指示師曰爭得恁麼不識好惡問閉門造
B29n0161_p0743a11║車出門合轍如何是閉門造車師曰造車即不問汝作
B29n0161_p0743a12║麼生是轍曰學人不會乞師指示師曰巧匠施工不露
B29n0161_p0743a13║斤斧
B29n0161_p0743a14║瞽菴講師台之寧海人母金氏夢大士現五色雲中覺
B29n0161_p0743a15║而有娠及生逮長洒然有出塵之思年十二投會稽悟
B29n0161_p0743a16║本院一山元出家元天歷初受具聞天岸濟公主萬壽
B29n0161_p0743b01║圓覺寺師往依焉濟見其天機峻利有一日千里之勢
B29n0161_p0743b02║乃曰子盍從吾師遊他日大顯南嶽一宗吾於子有望
B29n0161_p0743b03║矣濟之師即佛海也佛海倡道上天竺師廁多士中晝
B29n0161_p0743b04║夜研磨三觀十乘之旨悉貯心胸叩之者辯口如水佛
B29n0161_p0743b05║海遂命司賓及佛海退居南天竺演福延師為第一座
B29n0161_p0743b06║至正五年陞隆壽教寺越六年江浙省臣復聘主演福
B29n0161_p0743b07║寺寺當兵燹之餘鞠為荒墟師創殿宇以納負笈之士
B29n0161_p0743b08║遇有咨問悉竭所蘊而示悟之自持一榻二十年蕭然
B29n0161_p0743b09║如在逆旅洪武四年某月順寂神思不亂如返故廬宋
B29n0161_p0743b10║學士濂為撰塔銘
B29n0161_p0743b11║千歲和尚名寶掌中印土人魏晉間東游自云六百七
B29n0161_p0743b12║十三歲周威烈王十二年丁卯生左手握拳有珠在掌
B29n0161_p0743b13║中因以為名始抵峨眉五臺南返衡廬入建業與達摩
B29n0161_p0743b14║遇於梁朝遂扣法焉洎來二浙愛天竺之勝結茒而居
B29n0161_p0743b15║者四十五年復往四明天台及諸名山遊歷將遍唐貞
B29n0161_p0743b16║觀十五年還竺峯久之移居浦江寶巖顯慶二年正旦
B29n0161_p0744a01║手捏一像九日而成與其貌無異即告徒曰吾誓住世
B29n0161_p0744a02║千歲自來支那忽四百歲今已過七十有二年矣說偈
B29n0161_p0744a03║而化世稱千歲和尚遺記滅後有僧來取吾骨勿拒越
B29n0161_p0744a04║五十四年刺浮長老至彼作禮墖戶倐開得其骨皆連
B29n0161_p0744a05║鎻金色因持來別建墖藏之為中竺開山始祖賛曰人
B29n0161_p0744a06║壽幾何朝露逝川生周涉唐本誓則然東遲達摩心印
B29n0161_p0744a07║始傳孰云佛法獨在西天
B29n0161_p0744a08║海月法師名慧辨字訥翁華亭富氏子受業普照從天
B29n0161_p0744a09║竺韶及浮石矩傳天台教觀韶將老命師代講夢章安
B29n0161_p0744a10║以金篦擊其口曰汝勤於誨人當得辨智久之率繼其
B29n0161_p0744a11║席嘉祐中翰林沈公遘帥郡以嚴為理察師道行獨異
B29n0161_p0744a12║之俾蒞僧職遷都僧正東坡時為通守嘗與師為方外
B29n0161_p0744a13║之遊講授二十五年往來常千人無何歸隱草堂但六
B29n0161_p0744a14║事隨身而已熙寧六年冬旦起盥濯別眾而化遺戒須
B29n0161_p0744a15║待東坡至方可合棺四日坡始抵山中見其趺坐如生
B29n0161_p0744a16║頂尚溫煖作三絕哭之師沒二十一年東坡追序其事
B29n0161_p0744b01║云余去杭夢至西湖上有大殿榜曰彌勒下生故人海
B29n0161_p0744b02║月辨師之流皆行道其問乃作賛辭穎濱銘其墖賛曰
B29n0161_p0744b03║　滄海孤月生于雲間飛輪竺嶺萬象光寒知之者誰眉
B29n0161_p0744b04║山老仙有如不信銘賛皎然
B29n0161_p0744b05║水源法師名淨源字伯長姓楊氏生而敏慧依東京報
B29n0161_p0744b06║慈寺海達大師得度奮志參尋初見華嚴承遷次見橫
B29n0161_p0744b07║海明覃後見長水子璿盡得華嚴奧旨聲譽藉甚住泉
B29n0161_p0744b08║之清凉𧁨之觀音杭之祥符湖之寶閣秀之善住左丞
B29n0161_p0744b09║蒲公守杭尊其道以慧因院易禪為教命師居之所至
B29n0161_p0744b10║緇素景慕師筆力遒勁合華嚴證聖正元二䟽為一以
B29n0161_p0744b11║便觀覽製華嚴楞嚴圓覺三懺法及作法華集義通要
B29n0161_p0744b12║十四卷又疏解仁王般若等經高麗國王子為僧曰統
B29n0161_p0744b13║義天航海而來問法於師朝廷遣侍講楊傑館伴化及
B29n0161_p0744b14║外國其道可知矣元祐三年冬示寂茶毘得舍利無數
B29n0161_p0744b15║瘞於慧因院之西北壽七十八先世泉之晉水人故學
B29n0161_p0744b16║者以晉水稱之賛曰法界無盡一心洞明奮厥餘力詮
B29n0161_p0745a01║釋羣經作式𡸁範聿有駿聲慕法者眾海國揚舲（前載未備
B29n0161_p0745a02║今補）
B29n0161_p0745a03║
B29n0161_p0745a04║
B29n0161_p0745a05║
B29n0161_p0745a06║
B29n0161_p0745a07║
B29n0161_p0745a08║武林梵志卷十一