B29n0161_p0745a09║欽定四庫全書
B29n0161_p0745a10║　武林梵志卷十二
B29n0161_p0745a11║明　吳之鯨　撰
B29n0161_p0745a12║歷朝勳績
B29n0161_p0745a13║梵剎由武林建武林以潮汐濁滷之鄉彚聲名文物
B29n0161_p0745a14║之盛代有作者功用不磨紀忠義俠烈樹名教之巨
B29n0161_p0745a15║藩紀創業貽謀貌包絡之正域試一覽觀意深遠矣
B29n0161_p0745a16║浙江在郡城之東南登西湖諸山則大畧可瞰其源發
B29n0161_p0745b01║自徽州曲折而東以入于海故名浙江亦曰浙河其潮
B29n0161_p0745b02║晝夜再上諸家立說不同宋時郡志載姚寬西溪殘語
B29n0161_p0745b03║及徐叔明高麗錄二篇大抵皆云潮隨日而應月依陰
B29n0161_p0745b04║而附陽元時聚伯宣作浙江潮候圖說又櫽括其詞更
B29n0161_p0745b05║加明爽其說曰大江而東凢水之入于海者無不通潮
B29n0161_p0745b06║而浙江之潮獨為天下奇觀地勢然也浙江之口有兩
B29n0161_p0745b07║山焉其南曰龕山其北曰赭山並峙於江海之會謂之
B29n0161_p0745b08║海門下有沙潬跨江西東三百餘里若伏檻然潮之入
B29n0161_p0745b09║於浙江也發乎浩渺之區而頓就斂束逼礙沙潬回薄
B29n0161_p0745b10║激射折而趨于兩山之間抝怒不洩則奮而上隮如素
B29n0161_p0745b11║蜺橫空奔雷殷地觀者膽掉涉者心悸故為東南之至
B29n0161_p0745b12║險非他江之可同也原其消長之故者曰天河激涌曰
B29n0161_p0745b13║地機翕張揆其晨夕之候者曰依陰而附陽曰隨日而
B29n0161_p0745b14║應月地志濤經言殊旨異胡可得而一哉盖圓則之運
B29n0161_p0745b15║大氣舉之方儀之靜大水承之氣有升降地有浮沉而
B29n0161_p0745b16║潮汐生焉日有盈虛潮有起伏故盈于朔望虛于兩弦
B29n0161_p0746a01║息于朓朒消于朏魄而大小凖焉月為陰精水之所在
B29n0161_p0746a02║日為陽宗陰之所從故晝潮之期日常加子夜潮之候
B29n0161_p0746a03║月必在午而晷刻定焉卯酉之月陰陽之交故潮大于
B29n0161_p0746a04║餘月大梁析木河漢之津也朔望之後天地之變故潮
B29n0161_p0746a05║大于餘日寒暑之大建丑未也一晦一明再潮再汐一
B29n0161_p0746a06║朔一望再虛再盈天一地二之道也月經于上水緯于
B29n0161_p0746a07║下進退消長相為生成厯數可推毫釐不爽斯天地之
B29n0161_p0746a08║至信幽贊於神明而古今不易者也杭之為郡枕帶江
B29n0161_p0746a09║海遠引甌閩近控吳越商賈之所輻輳舟航之所駢集
B29n0161_p0746a10║則浙江為要津焉而其行止之淹速無不畢聽潮汐者
B29n0161_p0746a11║或違其大小之信爽其緩急之宜則必至于傾墊底滯
B29n0161_p0746a12║故不可以不之謹也某承乏茲郡屬兵革未弭之秋信
B29n0161_p0746a13║使之往來師旅之進退雖期會紛紜邊陲警急必告之
B29n0161_p0746a14║曰謹候潮汐毋躁進以自危然而跡累肩摩晨馳夕騖
B29n0161_p0746a15║有不能人喻而戶說之者考之郡志得四時潮候圖簡
B29n0161_p0746a16║明可信故為之說而刻石于浙江亭之壁間使凢行李
B29n0161_p0746b01║之過此者皆得而觀之以毋蹈夫觸險躁進之害亦庶
B29n0161_p0746b02║乎思患而預防之之意云
B29n0161_p0746b03║捍江塘築自吳越王盖江潮為患自唐已然白樂天刺
B29n0161_p0746b04║郡時嘗禱於神云滔滔大江南國之紀安波則為利橫
B29n0161_p0746b05║流則為害故我上帝命神司之今屬潮濤大湧奔激西
B29n0161_p0746b06║北水無知也如有憑焉浸[泳-永+(瑤-王)]郊𫑮壞敗廬舍人墜墊溺
B29n0161_p0746b07║籲天無辜居易祗奉璽書興利除害守土守水職與神
B29n0161_p0746b08║同是用備物致誠躬事虔禱庶使水反歸壑谷遷為陵
B29n0161_p0746b09║土不騫摧人無蕩析然未聞有修築之績也梁開平四
B29n0161_p0746b10║年八月錢武肅王始築塘在候潮門通江門外潮水晝
B29n0161_p0746b11║夜衝激版築不就命強弩數百以射又致禱于胥山祠
B29n0161_p0746b12║仍為詩一章其末句曰為報龍王及水府錢江借取築
B29n0161_p0746b13║錢城函鑰置海門山既而潮水避錢塘東擊西陵遂造
B29n0161_p0746b14║竹絡積巨石植以大木隄既成久之乃為城邑聚落凡
B29n0161_p0746b15║今之平陸皆昔時江也潮水衝突不常隄𡶨屢壞大中
B29n0161_p0746b16║祥符五年郡守戚綸與兩浙轉運使陳堯佐申請遣使
B29n0161_p0747a01║自京師部埽匠壕寨越州易柱石之制雖免水患而眾
B29n0161_p0747a02║頗非其變法七年詔江淮發運使李溥同內供奉官盧
B29n0161_p0747a03║守懃復依錢氏制專其事時水方大溢九年郡守馬亮
B29n0161_p0747a04║禱于子胥祠下明日潮為之𨚫又漲橫沙數里隄遂以
B29n0161_p0747a05║成景祐中隄復壞兩浙轉運使張夏作隄十二里置捍
B29n0161_p0747a06║江兵士五指揮採石修塘隨損隨治杭人德之作廟隄
B29n0161_p0747a07║上今昭貺廟是也慶厯初六月大風驅潮堤再壞郡守
B29n0161_p0747a08║楊偕轉運使田瑜協力築隄二千二百丈丁寶臣作記
B29n0161_p0747a09║紹興十年以轉運副使張匯之請招填捍江軍額二十
B29n0161_p0747a10║二年吏部尚書林文鼐建選乞選諳曉之士專置一司
B29n0161_p0747a11║詢故老究利病脉絡而後興工且言羅剎江濱舊有吳
B29n0161_p0747a12║王英烈王廟燼于回祿乞靈無地乞付有司營葺從之
B29n0161_p0747a13║自是百餘年間屢修屢壞嘉熙戊戌秋潮由海門擣月
B29n0161_p0747a14║塘頭日朘月削民廬僧舍坍者四十里己亥六月詔趙
B29n0161_p0747a15║與懽除端明殿學士知臨安任責修築與懽奏先于傍
B29n0161_p0747a16║近築土塘為救急之術然後于內築石塘又奏近觀潮
B29n0161_p0747b01║勢忽覩異物非龍非魚什什伍伍鼓鬣揚鬐欲望奏告
B29n0161_p0747b02║上帝或施強弩火炮以絕其妖又奏日役殿步司官兵
B29n0161_p0747b03║五千五百餘人并募夫工及修江司軍兵三千餘人貼
B29n0161_p0747b04║立石倉夾植椿笆版木晝夜運土填築自水陸寺之下
B29n0161_p0747b05║江家橋之上近江港口築壩南北長一百五十丈自團
B29n0161_p0747b06║圍頭石塘近江築擦水塘長六百丈自六和塔以東一
B29n0161_p0747b07║帶石隄添新補廢四百餘丈越三月畢工水復其故皇
B29n0161_p0747b08║明成化八年八月九月江潮大溢塘壞特甚勅差工部
B29n0161_p0747b09║侍郎李顒整築始復其舊
B29n0161_p0747b10║鐵幢浦相傳吳越王鏐築塘以捍江水置鐵幢三以為
B29n0161_p0747b11║水則幢製如杵徑七八寸出土可三尺餘其趾入土不
B29n0161_p0747b12║知若干初置幢時塘猶未成慮潮蕩幢用鐵輪護其趾
B29n0161_p0747b13║而以鐵綆貫幢𠏉且引綆維于上下之楗然後實土築
B29n0161_p0747b14║塘故幢首出土耳宋淳祐間安撫趙與▆作亭覆幢今
B29n0161_p0747b15║亭夷為民居獨存窪池而鐵幢之首嶄出可驗一在舊
B29n0161_p0747b16║便門東南小巷一在舊薦橋門外皆湮塞無考獨在利
B29n0161_p0748a01║津橋者僅存而又為民居所占若不表識久亦湮矣劉
B29n0161_p0748a02║伯溫錢王箭頭歌鴟夷遺魄抝餘怒欲取吳山入江去
B29n0161_p0748a03║雷霆劈地水羣飛海門扶胥沒氛霧英雄一怒天可回
B29n0161_p0748a04║肯使赤子隨鮫鮐指揮五丁發神弩鬼物辟易腥風開
B29n0161_p0748a05║三百年來人事改濤落沙平箭空在石梁飲羽未足誇
B29n0161_p0748a06║蜀國三犀謾欺怪近聞黃河水亂流青徐一半悲魚頭
B29n0161_p0748a07║安得壯士斡地軸為拯斯民塗炭憂
B29n0161_p0748a08║西湖故明聖湖也周繞三十里三面環山谿谷縷注下
B29n0161_p0748a09║有淵泉百道瀦而為湖漢時金牛見湖中人言明聖之
B29n0161_p0748a10║瑞遂稱明聖湖以其介于錢唐也又稱錢唐湖以其輸
B29n0161_p0748a11║委于下湖也又稱上湖以其負郭而西也故稱西湖云
B29n0161_p0748a12║西湖諸山之脉皆從天目天目西去府治一百七十里
B29n0161_p0748a13║高三千九百丈周廣五百五十里蜿蟺東來凌深拔峭
B29n0161_p0748a14║舒岡布麓若飛若舞萃于錢唐而崷萃于天竺從此而
B29n0161_p0748a15║南而東則為龍井為大慈為玉岑為積慶為南屏為龍
B29n0161_p0748a16║為胥為吳皆謂之南山從此而北而東則為靈隱為仙
B29n0161_p0748b01║姑為履泰為寶雲為巨石皆謂之北山南山之脉分為
B29n0161_p0748b02║數道貫于城中則巡臺藩垣帥閫府治運司黌舍諸署
B29n0161_p0748b03║清河文錦壽安弼教東園鹽橋褚塘諸市在宋則為大
B29n0161_p0748b04║內德壽宗陽祐聖諸宮隱隱脈脈皆王氣所鍾而其外
B29n0161_p0748b05║邏則自龍山沿江而東環沙河而包括露骨于茅山艮
B29n0161_p0748b06║山皆其護沙也北山之脉分為數道貫于城中則臬臺
B29n0161_p0748b07║分司諸署觀橋純禮諸市在宋則為開元景靈太乙龍
B29n0161_p0748b08║翔諸宮隱隱脈脈皆王氣所鍾而其外邏則自霍山繞
B29n0161_p0748b09║湖市夾道紅衝武林門露骨于武林山皆其護沙也聯
B29n0161_p0748b10║絡周匝鈎綿秀絕鬱葱扶輿之氣盤結鞏厚濬發光華
B29n0161_p0748b11║體魄閎矣潮聲海門而上者晝夜再至夫以上奔水導
B29n0161_p0748b12║而逆以海潮則氣脉不解故東南雄藩形勢浩偉生聚
B29n0161_p0748b13║繁茂未有若錢塘者也南北諸山崢嶸迴繞滙為西湖
B29n0161_p0748b14║洩惡停深皎潔圓瑩若練若鏡若雙龍交度而頷下夜
B29n0161_p0748b15║明之珠懸抱不釋若連萼層敷柎瓣莊嚴而馥郁花心
B29n0161_p0748b16║含瀼甘露是以天然妙境無事雕餙覿之者心曠神怡
B29n0161_p0749a01║遊之者畢景留戀信蓬閬之別墅宇內所稀覯者也逮
B29n0161_p0749a02║于中唐而經理漸著代宗時李泌刺史杭州憫市民苦
B29n0161_p0749a03║江水之鹵惡也開六井鑿陰竇引湖水以灌之民賴其
B29n0161_p0749a04║利長慶初白樂天重修六井甃函筧以蓄洩湖水溉沿
B29n0161_p0749a05║河之田其自序云每減湖水一寸可溉田十五餘頃每
B29n0161_p0749a06║一服時可溉五十餘頃此州春多雨夏秋多旱若隄防
B29n0161_p0749a07║如法蓄洩及時即瀕湖千餘頃無凶年矣又云舊法洩
B29n0161_p0749a08║水先量湖水淺深待溉田畢却還原水尺寸往往旱甚
B29n0161_p0749a09║則湖水不充今年築高湖隄數尺水亦隨加脫有不足
B29n0161_p0749a10║更决臨平湖即有餘矣元懲宋轍廢而不治兼政無綱
B29n0161_p0749a11║紀任民窺竊盡為桑田國初藉之遂起額稅蘇堤以西
B29n0161_p0749a12║高者為田低者為蕩阡陌縱橫鱗次作乂曾不容刀蘇
B29n0161_p0749a13║堤以東縈流若帶宣德正統間治化隆洽朝野恬熙長
B29n0161_p0749a14║民者稍稍搜剔古蹟粉繪太平或倡濬湖之議憚更版
B29n0161_p0749a15║籍竟致閣寢嗣是都御史劉敷御史吳文元等咸有題
B29n0161_p0749a16║請而浮議蜂起有力者百計阻之成化十年郡守胡濬
B29n0161_p0749b01║稍闢外湖十七年御史謝秉中布政使劉璋按察使楊
B29n0161_p0749b02║繼宗等清理續古弘治十二年御史吳一貫修築石閘
B29n0161_p0749b03║漸有端緒矣正德三年郡守楊孟瑛銳情恢拓力排羣
B29n0161_p0749b04║議言于御史車梁僉事高江上䟽請之以為西湖當開
B29n0161_p0749b05║者五其畧曰杭州地脉發自天目羣山飛翥駐于錢唐
B29n0161_p0749b06║江湖夾抱之間山停水聚元氣融結故堪輿之書有云
B29n0161_p0749b07║勢來形止是為全氣形止氣蓄化生萬物又云外氣橫
B29n0161_p0749b08║形內氣止生故杭州為人物之都會財賦之奧區而前
B29n0161_p0749b09║賢建立城郭南跨吳山北兜武林左帶長江右臨湖曲
B29n0161_p0749b10║所以全形勢而周脉絡鍾靈毓秀于其中若西湖占塞
B29n0161_p0749b11║則形勝破損生殖不繁杭城東北二隅皆鑿濠塹南倚
B29n0161_p0749b12║山嶺獨城西一隅瀕湖為勢殆天塹也是以湧金門不
B29n0161_p0749b13║設月城實倚外險若西湖占塞則塍術綿連容奸資㓂
B29n0161_p0749b14║折衝禦侮之便何藉焉唐宋已來城中之井皆藉湖水
B29n0161_p0749b15║充之今甘井甚多固不全仰六井南井也然實湖水為
B29n0161_p0749b16║之本源陰相輸灌若西湖占塞水脉不通則一城將復
B29n0161_p0750a01║鹵飲矣况前賢興利以便民而臣等不能纂已成之業
B29n0161_p0750a02║非為政之體也五代已前江潮直入運河無復遮捍錢
B29n0161_p0750a03║氏有國乃置龍山浙江兩閘啟閉以時故泥水不入宋
B29n0161_p0750a04║初崩廢遂至淤壅頻年挑濬蘇軾重修堰閘阻截江潮
B29n0161_p0750a05║不放入城而城中諸河專用湖水為一郡官民之利若
B29n0161_p0750a06║西湖占塞則運河枯澁所謂南柴北米官商往來上下
B29n0161_p0750a07║阻滯而閭閻貿易苦于擔負之勞生計亦窘矣杭城西
B29n0161_p0750a08║南山多田少穀米蔬蓛之需全賴東北其近塘濱河田
B29n0161_p0750a09║地自仁和至海寧何止千頃皆藉湖水以救亢旱若西
B29n0161_p0750a10║湖占塞則上塘之民緩急無所仰賴矣此五者西湖有
B29n0161_p0750a11║無利害明甚苐壞舊有之業以傷民心怨讟將起而臣
B29n0161_p0750a12║等不敢顧忌者以所利于民者甚大也部議報可自是
B29n0161_p0750a13║西湖始復唐宋之舊盖自樂天之後二百歲而得子瞻
B29n0161_p0750a14║子瞻之後四百歲而得溫甫邇來官司禁約浸弛豪民
B29n0161_p0750a15║頗有侵圍為業者夫陂堤川澤易廢難興與其浩費于
B29n0161_p0750a16║已隳孰若旋修于將壞况西湖者形勝𮤚乎郡城餘波
B29n0161_p0750b01║潤于下邑豈直為魚鳥之藪遊覽之娛若蘇子眉目之
B29n0161_p0750b02║喻哉
B29n0161_p0750b03║唐君名玨字玉潛會稽山陰人家貧聚徒授經營滫髓
B29n0161_p0750b04║以養其母歲戊寅有總江南浮屠者嘉木揚喇勒智怙恩橫
B29n0161_p0750b05║肆勢燄爍人窮驕極[泳-永+(瑤-王)]不可具狀十二月十有二日帥
B29n0161_p0750b06║徒役頓蕭山發趙氏諸陵寢至斷殘支體攫珠襦玉柙
B29n0161_p0750b07║焚其胔棄骨草莽間唐時年三十二歲聞之痛憤亟貨
B29n0161_p0750b08║家具得白金百星許執券行貸得白金又百星許乃具
B29n0161_p0750b09║酒醪市羊豕邀里中少年若干輩狎坐轟飲酒正酣少
B29n0161_p0750b10║年起請曰君儒者若是將何為焉唐慘然具以告願收
B29n0161_p0750b11║遺骸共瘞之眾謝曰諾中一少年曰發丘中郎將耽耽
B29n0161_p0750b12║餓虎事露奈何唐曰余固籌之矣今四郊多暴骨取竄
B29n0161_p0750b13║以易誰復知之乃斵文木為匱復黃絹為囊各署其表
B29n0161_p0750b14║曰某陵某陵分委而散遺之蕝地以藏為文而告詰旦
B29n0161_p0750b15║事訖來集出白金羨餘酬戒勿泄越七日總浮屠下令
B29n0161_p0750b16║裒陵骨雜置牛馬枯骼中築一塔壓之名曰鎮南杭民
B29n0161_p0751a01║悲戚不忍仰視了不知陵骨之猶有也禍[泳-永+(瑤-王)]不爽流傳
B29n0161_p0751a02║京師上達四聰天怒赫赫飛風雷號令捽首禍者北焉
B29n0161_p0751a03║山陰人始有藉藉傳唐事者由是唐之義風震動吳越
B29n0161_p0751a04║聲生勢長若胥江掀八月之濤名雖高困固自若明年
B29n0161_p0751a05║己夘後上元兩日唐出觀燈歸忽坐𤸫息奄奄若將絕
B29n0161_p0751a06║者良久始蘇曰吾見黃衣吏持文書來告曰王召君道
B29n0161_p0751a07║我往觀闕巍峩宮宇靚麗殆非人間有一冕旒坐殿上
B29n0161_p0751a08║數黃衣貴人逡巡降堦曰藉君掩骸其有以報唐乃陛
B29n0161_p0751a09║謁造王前王謂曰汝受命寠且貧兼無妻若子今忠義
B29n0161_p0751a10║動天帝命錫汝伉儷子三人田三頃拜謝降出遂覺罔
B29n0161_p0751a11║不知其何也踰時越有治中袁俊齋至始下車為子求
B29n0161_p0751a12║師有以唐薦者一見置賔舘一日問曰吾渡江聞有唐
B29n0161_p0751a13║氏瘞宋諸陵骨子豈其宗耶左右指君曰此是已袁大
B29n0161_p0751a14║駭拱手曰君此舉豫讓不能抗也曳之坐北面而納拜
B29n0161_p0751a15║焉禮敬特加情欵益篤叩知家徒四壁惻然嗟矜語左
B29n0161_p0751a16║右曰唐先生家甚寒吾當料理使有妻有田以給左右
B29n0161_p0751b01║逢迎爰諏爰度不數月二事俱愜聘婦偶故國之公女
B29n0161_p0751b02║負郭食故國之公田所費一一自袁出人固奇唐之節
B29n0161_p0751b03║而又奇唐之遇兩高之曰二公真義士義士爾後獲三
B29n0161_p0751b04║丈夫子鼎立頎頎凡夢中神所告稽其數無一不合咄
B29n0161_p0751b05║咄怪事乃如此唐葬骨後又於宋常朝殿折冬青樹植
B29n0161_p0751b06║於所函土堆上作冬青行二首曰馬箠問髐形南面欲
B29n0161_p0751b07║起語野𪊽尚純束何物敢盜取餘花拾飄蕩白日哀后
B29n0161_p0751b08║土六合忽怪事蛻龍挂茅宇老天監區區千載護風雨
B29n0161_p0751b09║又曰冬青花不可折南風吹凉積香雪遙遙翠盖一聲
B29n0161_p0751b10║天上有鳳巢下龍穴君不見犬之年羊之月霹靂一聲
B29n0161_p0751b11║天地裂復有夢中詩四首曰　珠亡忽震蛟龍睡軒獘寧
B29n0161_p0751b12║忘犬馬情親拾寒瓊出幽草四山風雨鬼神驚　一坏自
B29n0161_p0751b13║築珠丘上雙匣親傳竺國經只有春風知此意年年杜
B29n0161_p0751b14║宇哭冬青　昭陵玉匣走天涯金粟堆寒起暮鴉水到蘭
B29n0161_p0751b15║亭轉嗚咽不知真帖落誰家　珠鳧玉舄又成埃斑竹臨
B29n0161_p0751b16║江首重回猶憶年時寒食節天家一騎奉香來
B29n0161_p0752a01║南湖在餘杭縣治負山對城曠秀無比向為豪強所侵
B29n0161_p0752a02║萬厯間復理濬湖豁然舊觀詳高中丞碑記　高舉南
B29n0161_p0752a03║湖告成碑武林山水聯麗而胥原止康以成沃壤必繇
B29n0161_p0752a04║䟽導先喆經綸至今為烈其介在錢塘餘杭之中者名
B29n0161_p0752a05║南湖漢熹平陳公渾所開也縱橫一萬三千七百畆崇
B29n0161_p0752a06║岡欝盤波光耀碧清暉暎帶氣候遞換形勝與西湖埒
B29n0161_p0752a07║後漸堙塞唐寶厯歸公珧修之宋崇寧楊公時又修之
B29n0161_p0752a08║而三賢皆載祀典按志天目諸山之水迸注苕溪分注
B29n0161_p0752a09║石門港由石門港逶迤而入汪汪淼淼滙成巨浸是為
B29n0161_p0752a10║南湖其下流杭嘉湖三郡受之盖若居亭然瀦積有區
B29n0161_p0752a11║用以緩其澎湃洸瀁之勢不致衝潰難禦而暵旱時引
B29n0161_p0752a12║溉溝塍三郡咸被其澤數百年來稱東南一大利藪矣
B29n0161_p0752a13║歲久防弛濱湖諸豪為政臚割潢汙封殖益廣至扞三
B29n0161_p0752a14║尺不顧弘正間水部臧公朱公皆欲奪以還湖議已定
B29n0161_p0752a15║汔無底績至嘉靖初侍御傅公始慨然以清復為己任
B29n0161_p0752a16║然考碑亦僅還湖八千一百六十畆侍御還諸豪割據
B29n0161_p0752b01║如初無何併其碑遷之黍稌高廩穠桑茂樹逵軌如鱗
B29n0161_p0752b02║臺榭相望而向所稱清復者不可復識矣湖廢則水無
B29n0161_p0752b03║所歸[泳-永+(瑤-王)]潦既苦漫漭一遇亢乾又束手而仰雲漢庚癸
B29n0161_p0752b04║之呼憤惋無所控訴𡻕戊申杭郡苦久雨連月不休禹
B29n0161_p0752b05║杭而下水漂沒廬舍田疇以萬萬計二郡之民日蟻集
B29n0161_p0752b06║轅門告災時水利王君往覘狀民之荷蓑笠以鏟斧從
B29n0161_p0752b07║者千餘人隨車所向一呼而鄧林合抱綺閣連甍應聲
B29n0161_p0752b08║俱摧如拉枯朽水勢稍舒眾俱跳號讙舞震山駭谷遂
B29n0161_p0752b09║縛豪置之法而一時共事諸公咸蒿目焦心以興湖為
B29n0161_p0752b10║急務矣不佞奉命撫浙偕兩臺日集所司條便宜郡邑
B29n0161_p0752b11║長佐次第往𧦴蓄泄高下故道及所為永遠計者既備
B29n0161_p0752b12║且毖而費約巨萬括諸豪侵牟及三郡贖鍰苦不給有
B29n0161_p0752b13║司議加賦天子矜憫小民俾無耗累黍而特允直指鄭
B29n0161_p0752b14║公請捐傳犯侵尅袍服贓四萬為修復費聖主浩蕩之
B29n0161_p0752b15║恩加惠浙土百萬生靈其有瘳乎於是相度湖勢除高
B29n0161_p0752b16║田七百四十畆有奇三分之二以補軍屯一以召民佃
B29n0161_p0753a01║而其他菰蒲禾黍之區無問在官在民盡斥以為湖約
B29n0161_p0753a02║如傅侍御清復之舊而止其立法也湖分四隅隅分二
B29n0161_p0753a03║十井井分六十畆畆分十區每區計用夫若干里遞𣲖
B29n0161_p0753a04║之每夫計領工食若干縣令頒之每夫領工食計汰泥
B29n0161_p0753a05║若干四隅委官督之即用淤泥築十字長堤堤上蒔桑
B29n0161_p0753a06║萬株使湖藉堤以為固堤藉桑以為固而桑與田所入
B29n0161_p0753a07║皆官筦之以充五年一小濬十年一大濬之需庶亦免
B29n0161_p0753a08║徵𣲖云堤勢綿亘建橋六所彷蘇文忠公西湖故事黿
B29n0161_p0753a09║梁虹渚洄洑漣漪非徒增飾勝覽皆用調停注瀉而復
B29n0161_p0753a10║於湖堤內設閘二以節奔湧堤外設壩一以防衝齧四
B29n0161_p0753a11║隅各設夫二以察損壞仍著為令所在縣官課績一切
B29n0161_p0753a12║以湖興廢為等差噫法至此亦可謂詳核無遺矣後之
B29n0161_p0753a13║游者睇丹崖溯澄流疑以為神囂仙的應接不暇而抑
B29n0161_p0753a14║知隆古以來開而塞成而毀剏營屢更曠舉炳煥豈易
B29n0161_p0753a15║有今日哉功既訖牒上大司農具䟽請大畧云南湖貽
B29n0161_p0753a16║患城幾為沼民且為魚屢極三郡之災奚啻九年之水
B29n0161_p0753b01║乃諸臣計畫一周告成朞月畚鍤雲集有如鬼䇿神驅
B29n0161_p0753b02║庸調不聞更訝泉金雨栗金隄甓社永奠半壁於東南
B29n0161_p0753b03║石堰高梁歲登千倉於原隰此豈竊息壤以堙洪水積
B29n0161_p0753b04║蘆灰而止驚濤盖緣軫其咨之念備濟川之才牖戶綢
B29n0161_p0753b05║繆俾乂方割既經撫按具題合移咨吏部記錄以修吏
B29n0161_p0753b06║治靖宏圖云上報可一時臣工咸用肅欽奉揚休命將
B29n0161_p0753b07║載諸貞珉以彰不朽而不佞敬集在事諸臣拜手颺言
B29n0161_p0753b08║曰南湖之役賴皇上湛恩賢僚屬寅贊勿替臣預觀厥
B29n0161_p0753b09║成俾利兆民鞏方輿與天地無極猗歟休哉曷亦念茲
B29n0161_p0753b10║締造孔艱美成在久彼豪躭躭巧以中當事者而威箝
B29n0161_p0753b11║其下傴儛之及豈在一朝不虞為傅侍御之續乎敢告
B29n0161_p0753b12║循良以永厥圖神祇上下實鑒臨之矣敬系以銘銘曰
B29n0161_p0753b13║　天目肇源石門剖絡瀦以安流震澤為壑潀濤湓激若
B29n0161_p0753b14║擣戎兵師出以律甲騎雲屯千頃洪浸廼奠厥土按轡
B29n0161_p0753b15║徐行吐納之府岸谷匪夷滄化為田狐嘷菁篠蠶叢隰
B29n0161_p0753b16║阡眾怒難犯瞿瞿樊圃斧鍤奮呼滔天罙阻帝軫其咨
B29n0161_p0754a01║蠲賚孔渥不日成之騰歡普樂疆理既定利賴無疆於
B29n0161_p0754a02║萬斯年貽謀孔臧湖水清漣羣峯峭立佳氣鬱葱鞏固
B29n0161_p0754a03║社稷
B29n0161_p0754a04║【圖】
B29n0161_p0754a05║
B29n0161_p0754a06║
B29n0161_p0754a07║
B29n0161_p0754a08║武林梵志卷十二
B29n0161_p0754a09║總校官庶吉士（臣）朱鈴
B29n0161_p0754a10║校對官中書（臣）吳甸華
B29n0161_p0754a11║謄錄監生（臣）黃佑