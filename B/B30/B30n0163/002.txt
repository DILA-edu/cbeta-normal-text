B30n0163_p0038a10║曹溪通志卷第二
B30n0163_p0038a11║當湖陸世楷孝山　溫陵池鳳翼儀伯　訂正
B30n0163_p0038a12║三韓馬　元子貞　古閩釋真樸雪槱　重修
B30n0163_p0038a13║禮修五重鐫
B30n0163_p0038a14║
B30n0163_p0038a15║道脉源流第三
B30n0163_p0038a16║道在天地如脉在人身然雖上下周流而融會肯綮
B30n0163_p0038a17║者謂之穴故人之疾病察其源砭其穴穴得其真而
B30n0163_p0038a18║啟死回生之功捷如影響故古之真人應世為大醫
B30n0163_p0038b01║王至其降跡開基各有攸歸莫不中其地脉之肯綮
B30n0163_p0038b02║焉肯綮之不中未能啟天地之否塞回草木之焦枯
B30n0163_p0038b03║使之榮光百世道脉常存者也惟我震旦為贍部之
B30n0163_p0038b04║東垂山從東走水自西來天地之脉亦從之而潛注
B30n0163_p0038b05║道脉係焉故其方域之內名山大川凡形凝而氣聚
B30n0163_p0038b06║者往往產聖靈開福地有以哉故我
B30n0163_p0038b07║世尊光騰靈鷲演化百億於周昭之歲降神迦維三
B30n0163_p0038b08║寶始興化周八表浸至漢永平佛法始入中國摩騰
B30n0163_p0038b09║法蘭屆洛陽倚中嶽而居之聲教自此被豈非創開
B30n0163_p0038b10║天地之正氣以中道而示人哉如砭百會之頂補瀉
B30n0163_p0038b11║周身必至踵而後已故後之弘教者皆萃於此然如
B30n0163_p0038b12║來教法多踰𢘆沙廣如大海而其來者如海之一滴
B30n0163_p0038b13║耳故順地之利若黃河一線而通之此其理也其禪
B30n0163_p0038b14║則舉性海而收之全體大用不可意言因為教外單
B30n0163_p0038b15║傳之旨始自七佛心印相傳至我
B30n0163_p0038b16║釋迦默契然燈證一心之妙故出世說法四十九年
B30n0163_p0038b17║談經三百餘會以一心法演為三藏派為九部至於
B30n0163_p0038b18║結集堆滿龍宮然竟不能吐露本懷故化緣將畢欲
B30n0163_p0039a01║全付家業故告眾曰吾四十九年未談一字偶拈優
B30n0163_p0039a02║鉢羅花揭示人天大眾罔措獨金色頭陀破顏微咲
B30n0163_p0039a03║世尊嘆曰善哉善哉吾有正法眼藏涅槃妙心付囑
B30n0163_p0039a04║於汝汝善護持仍以尋常所披金鏤袈裟鉢盂付之
B30n0163_p0039a05║令其相傳以為表信而教外別傳之道爰自此始既
B30n0163_p0039a06║二傳阿難展轉授手至二十八傳菩提達摩大師得
B30n0163_p0039a07║法於二十七祖般若多羅大開秘藏師得法已因問
B30n0163_p0039a08║祖曰我既得法當往何國而作佛事祖曰待吾滅後
B30n0163_p0039a09║六十七載當往震旦設大法藥直接上根慎勿速行
B30n0163_p0039a10║哀於日下師曰彼有大士堪為法器否千載之下有
B30n0163_p0039a11║留難否祖曰汝所化之方獲菩提者不可勝數吾滅
B30n0163_p0039a12║後六十餘年彼國有難水中文布自善降之汝至時
B30n0163_p0039a13║南方勿住彼唯好有為功業不見佛理汝縱到彼不
B30n0163_p0039a14║可久留聽吾偈曰路行跨水復逢羊獨自栖栖暗渡
B30n0163_p0039a15║江日下可憐雙象馬二株嫩桂久昌昌（此讖蕭衍不遇而止于少
B30n0163_p0039a16║林也）又問曰此後更有何事祖曰從是已去一百五十
B30n0163_p0039a17║年而有小難聽吾讖曰心中雖吉外頭凶川下僧房
B30n0163_p0039a18║名不中為遇毒龍生武子忽逢小鼠寂無窮（此讖周武帝滅
B30n0163_p0039b01║僧之事也）又問此後如何祖曰𨚫後二百二十年林下出
B30n0163_p0039b02║一馬駒踏殺天下人聽吾讖曰震旦雖濶無別路要
B30n0163_p0039b03║假兒孫脚下行金雞解衘一粒米供養十方羅漢僧
B30n0163_p0039b04║（此讖馬祖之事也）此皆懸讖此方佛法隆替耳迨祖順世師
B30n0163_p0039b05║念震旦緣熟乃航海而來三週寒暑達於南海五羊
B30n0163_p0039b06║實梁普通七年庚子九月二十一日也廣州刺史蕭
B30n0163_p0039b07║昂表聞武帝遣使詔迎至金陵問曰朕即位以來造
B30n0163_p0039b08║寺寫經度僧不可勝紀有何功德祖曰並無功德帝
B30n0163_p0039b09║曰如何並無功德祖曰此但人天小果有漏之回如
B30n0163_p0039b10║影隨形雖有非實帝曰如何是真實功德祖曰淨智
B30n0163_p0039b11║玅圓體自空寂如是功德不可世求帝又問曰如何
B30n0163_p0039b12║是聖諦第一義祖曰廓然無聖帝曰對朕者誰祖曰
B30n0163_p0039b13║不識帝不契祖遂渡江届于洛陽當魏孝明帝正光
B30n0163_p0039b14║元年也寓嵩山少林之石室面壁而坐終日默然時
B30n0163_p0039b15║人莫測謂之壁觀婆羅門此正應跨水逢羊之讖也
B30n0163_p0039b16║時有僧神光者曠達士也久居洛陽愽覽群書善談
B30n0163_p0039b17║玄理聞達摩大士住少林乃往侍晨夕參承祖嘗端
B30n0163_p0039b18║坐面壁莫聞誨勵光自惟曰昔人求道敲骨取髓刺
B30n0163_p0040a01║血濟饑布髮掩泥投崖飼虎古尚如此我何人哉其
B30n0163_p0040a02║年十二月九日夜大雪光堅立不動遲明積雪過膝
B30n0163_p0040a03║祖憫之問曰汝久立雪中當求何事光悲泣曰惟願
B30n0163_p0040a04║和尚慈悲開甘露門廣度群品祖曰諸佛無上妙道
B30n0163_p0040a05║曠刼精勤難行能行非忍能忍豈以小智小德輕心
B30n0163_p0040a06║慢心欲冀真乘徒勞勤苦光聞誨潛取利刀自斷左
B30n0163_p0040a07║臂置於祖前祖知是法器乃曰諸佛最初求道為法
B30n0163_p0040a08║忘形汝今斷臂求亦可在遂名之曰慧可可曰諸佛
B30n0163_p0040a09║法印可得聞乎祖曰諸佛法印匪從人得可曰我心
B30n0163_p0040a10║未寧乞師為安祖曰將心來與汝安可良久曰覔心
B30n0163_p0040a11║了不可得祖曰與汝安心竟可大悟越九年祖欲返
B30n0163_p0040a12║天竺乃集眾曰吾歸時將至汝盍各言所得時僧道
B30n0163_p0040a13║副尼緫持僧道育各陳所見獨慧可禮拜依位而立
B30n0163_p0040a14║祖曰眾所得者皮骨肉耳可得吾髓矣乃顧謂可曰
B30n0163_p0040a15║昔如來以正法眼藏付大迦葉展轉囑累於我我付
B30n0163_p0040a16║與汝汝當護持并授袈裟以為法信可曰請師指陳
B30n0163_p0040a17║祖曰內傳法印以契證心外付袈裟以定宗旨至吾
B30n0163_p0040a18║滅後二百年衣止不傳法周沙界潛符密證千萬有
B30n0163_p0040b01║餘汝當闡揚勿輕未悟一念回機便同本得聽吾偈
B30n0163_p0040b02║曰吾本來茲土傳法救迷情一花開五葉結果自然
B30n0163_p0040b03║成又曰吾有棱伽四卷亦用付汝即是如來心地要
B30n0163_p0040b04║門令諸眾生開示悟入可以印心又曰外息諸緣內
B30n0163_p0040b05║心無喘心如墻壁可以入道吾自到此凡五度中毒
B30n0163_p0040b06║嘗出而試之置石石裂吾本離南印來此東土見赤
B30n0163_p0040b07║縣神州有大乘氣遂踰海越漠為法求人今得汝傳
B30n0163_p0040b08║授吾意已終然竟被毒藥以化緣將畢傳法得人遂
B30n0163_p0040b09║不復救端坐而逝當魏莊帝永安元年戊申十月十
B30n0163_p0040b10║五日也𦵏熊耳山是為初祖可得法即居少室之南
B30n0163_p0040b11║山頂行化於鄴下三十年方終𦵏於磁州滏陽是為
B30n0163_p0040b12║二祖可傳僧璨不知何許人既受法隱於舒州之皖
B30n0163_p0040b13║山屬周武帝破滅佛法（此應心中雖吉外頭凶之讖也）祖往來太湖
B30n0163_p0040b14║司空山既得信付法即適羅浮山優游二載却後歸
B30n0163_p0040b15║舊址於大樹下合掌立化塔於皖山是為三祖璨傳
B30n0163_p0040b16║道信姓司馬氏世居河內後徙於蘄州廣濟縣信生
B30n0163_p0040b17║於此得法後住破頭山一日往黃梅路逢一小兒師
B30n0163_p0040b18║默識之俾侍者至其母所乞令出家母遂捨為弟子
B30n0163_p0041a01║傳衣付法遂以學徒委之後終塔於本山是為四祖
B30n0163_p0041a02║信傳弘忍忍蘄州黃梅人先為破頭山裁松道者嘗
B30n0163_p0041a03║請於四祖曰法道可得聞乎祖曰汝已老矣脫有聞
B30n0163_p0041a04║豈能廣化耶倘若再來尚可遲汝果再來為童子隨
B30n0163_p0041a05║母乞食後遇信大師得法嗣化於破頭山後遇居士
B30n0163_p0041a06║盧能自新州來參遂以衣法付之經四年而終塔於
B30n0163_p0041a07║黃梅之東山是為五祖忍傳慧能姓盧新州人三歲
B30n0163_p0041a08║喪父家貧採薪供母一日負薪市中聞客讀金剛經
B30n0163_p0041a09║至應無所往而生其心有所感悟聞黃梅忍大師遂
B30n0163_p0041a10║往叅直造黃梅忍大師一見默而識之遂付衣法是
B30n0163_p0041a11║為六祖師得法後隱約十有六年届南海法性寺時
B30n0163_p0041a12║從智光律師登跋陀戒壇授滿分戒始於菩提樹下
B30n0163_p0041a13║剃髮開東山法後中宗詔不起高其義乃勑改寶林
B30n0163_p0041a14║為中興寺以居之即今之曹溪也此曹溪一脉自西
B30n0163_p0041a15║天來而智藥三藏嘗其水亦如之此其道源直與天
B30n0163_p0041a16║地同貫固其理勢然也故其下脉出二枝禪分五派
B30n0163_p0041a17║遍滿寰區皆衍曹溪之旨故著道脉源流第三
B30n0163_p0041a18║論曰曹溪之水自西天來或謂之不然豈以山川修
B30n0163_p0041b01║阻計之耶是猶蟭螟而覩泰山也大地之在太虛猶
B30n0163_p0041b02║一滴之在滄海竺夏之在大地猶粒粟之在太倉斯
B30n0163_p0041b03║又可以遠近求之哉天地同根萬物一體固其然耳
B30n0163_p0041b04║故曰自細視大者不盡自大視細者不明或者以之
B30n0163_p0041b05║傳燈人物第四
B30n0163_p0041b06║六祖大師傳
B30n0163_p0041b07║曹溪六祖大師俗姓盧氏其父行瑫范陽人唐武德
B30n0163_p0041b08║三年左遷新州即為新州人母李氏初夢庭前白花
B30n0163_p0041b09║競發白鶴雙飛異香滿室覺而有娠遂潔齋戒姙懷
B30n0163_p0041b10║六年而生師實貞觀十二年戊戌二月八日子時也
B30n0163_p0041b11║生時光燭虛空異香馥郁遲明有二僧造謁其父謂
B30n0163_p0041b12║曰夜來生兒特為安名可上惠下能也父曰何名惠
B30n0163_p0041b13║能僧曰惠者以法惠濟眾生能者能作佛事言畢而
B30n0163_p0041b14║去不知所之回名曰惠能師不飲母乳每夜神人灌
B30n0163_p0041b15║以甘露三歲父喪𦵏于宅畔母守志鞠師及長母老
B30n0163_p0041b16║復移南海家益貧甚無以供母師採薪以給一日負
B30n0163_p0041b17║薪市中聞客讀金剛經至應無所往而生其心心即
B30n0163_p0041b18║開悟回問客曰此何法耶得之何人客曰名金剛經
B30n0163_p0042a01║得於黃梅忍大師來師遽告母以為法尋師之意適
B30n0163_p0042a02║有客聞之即取金十兩贈師充老母衣食資促其行
B30n0163_p0042a03║師安置母宜即辭去不期月直造黃梅適咸亨二年
B30n0163_p0042a04║也師至謁五祖問曰汝何方人所求何物師曰弟子
B30n0163_p0042a05║是嶺南新州百姓遠來禮師唯求作佛祖曰汝是嶺
B30n0163_p0042a06║南人獦獠何堪作佛師曰人有南北佛性本無南北
B30n0163_p0042a07║獦獠與和尚不同佛性有何差別祖更欲與語見左
B30n0163_p0042a08║右固秘之乃令隨眾作務師啟之曰弟子自心常生
B30n0163_p0042a09║智慧不離自性即是福田未知和尚教作何務祖云
B30n0163_p0042a10║這獦獠根性太利汝更勿言着槽厰去師退至後院
B30n0163_p0042a11║破柴踏碓經八月餘祖一日見師曰吾思汝之見可
B30n0163_p0042a12║用恐有惡人害汝遂不與語汝知（之否）師曰能知之祖
B30n0163_p0042a13║一日喚大眾曰我尋常向汝說生死事大汝等終日
B30n0163_p0042a14║只求福田不求出離生死苦海自性若迷福何可救
B30n0163_p0042a15║汝等取自本心般若之性各作一偈不得遲滯思量
B30n0163_p0042a16║即不中見性之人言下便見若如此者輪刀上陣亦
B30n0163_p0042a17║得見之時會下七百餘僧有上座神秀者學通內外
B30n0163_p0042a18║眾所宗仰咸推稱曰若非尊宿疇敢當之秀竊聆眾
B30n0163_p0042b01║譽思惟書一偈於廊壁間偈曰身是菩提樹心如明
B30n0163_p0042b02║鏡臺時時勤拂拭勿使惹塵埃祖回經行知是神秀
B30n0163_p0042b03║所作乃曰後代依此修行亦得勝果令各念誦時盧
B30n0163_p0042b04║在碓房聞之乃問同學是何章句同學曰汝不知和
B30n0163_p0042b05║尚求法嗣令各述見性偈此則秀上座所述和尚深
B30n0163_p0042b06║加嘆賞必將付法傳衣也盧曰其偈云何同學為誦
B30n0163_p0042b07║盧良久曰美則美矣了則未了同學呵曰庸流何知
B30n0163_p0042b08║勿發狂言盧曰子不信耶願以一偈和之同學不荅
B30n0163_p0042b09║相視而咲盧至夜密告一童子引至廊下盧自秉燭
B30n0163_p0042b10║請江州別駕張日用書一偈於秀偈之側偈曰菩提
B30n0163_p0042b11║本無樹明鏡亦非臺本來無一物何處惹塵埃祖見
B30n0163_p0042b12║之曰此是誰作亦未見性眾聞之罔然遂不顧次日
B30n0163_p0042b13║祖潛至碓房見師腰石舂米嘆曰道人為法忘軀當
B30n0163_p0042b14║如是乎即問曰米熟也未師曰米熟久矣猶欠篩在
B30n0163_p0042b15║祖以杖擊碓三下而去師默會其意三皷入室祖以
B30n0163_p0042b16║袈裟遮圍不令人見為說金剛經至應無所住而生
B30n0163_p0042b17║其心師言下大悟一切萬法不離自性遂啟祖曰何
B30n0163_p0042b18║期自性本自清淨何期自性本不生滅何期自性本
B30n0163_p0043a01║自具足何期自性本無勤搖何期自性能生萬法知
B30n0163_p0043a02║悟自性即名大丈夫天人師佛祖即授以衣鉢云吾
B30n0163_p0043a03║以正法眼藏秘密心印達磨所傳者用以付汝為第
B30n0163_p0043a04║六代祖善自護持廣度有情流布將來無令斷絕聽
B30n0163_p0043a05║吾偈曰有情來下種回地果還生無情既無種無性
B30n0163_p0043a06║亦無生師跪受衣法已啟曰法則受已衣付何人祖
B30n0163_p0043a07║曰昔達磨大師初來此土人未之信故傳此衣以為
B30n0163_p0043a08║信體代代相承法則以心印心皆令自悟自解自古
B30n0163_p0043a09║佛佛惟傳本體師師密契本心今信心已熟衣乃爭
B30n0163_p0043a10║端止汝勿傳若傳此衣命如懸𮈔汝須速去恐人害
B30n0163_p0043a11║汝師曰當何所隱祖曰逢懷則止遇會且藏師三更
B30n0163_p0043a12║得領衣鉢是夜南邁人無知者祖送師至九江口祖
B30n0163_p0043a13║令師登舟祖自把艣師曰和尚請坐弟子合搖祖云
B30n0163_p0043a14║合是吾渡汝師曰迷時師渡悟了自度祖云如是如
B30n0163_p0043a15║是囑曰以後佛法由汝大行汝去三年吾方逝矣汝
B30n0163_p0043a16║今好去努力向南不宜速說佛法難起祖送師歸數
B30n0163_p0043a17║日不上堂眾疑詣問曰和尚少病少惱否師曰病即
B30n0163_p0043a18║無衣法南矣問曰誰人得之祖曰能者得之眾乃知
B30n0163_p0043b01║焉師辭祖已發足南行經兩月日至大庾嶺逐後數
B30n0163_p0043b02║百人來欲奪衣鉢一僧名慧明者俗姓陳先為四品
B30n0163_p0043b03║將軍性粗猛極意參尋為眾先登趂及師師擲衣鉢
B30n0163_p0043b04║於石上云此衣表信可力爭耶乃隱於草莽間慧明
B30n0163_p0043b05║至提掇衣鉢不動乃連喚曰行者行者我為法來不
B30n0163_p0043b06║為衣來師遂出坐盤石上明作禮云望行者開示法
B30n0163_p0043b07║要師曰汝既為法來可屏息諸緣勿生一念吾為汝
B30n0163_p0043b08║說良久師為明日不思善不思惡正與麼時那個是
B30n0163_p0043b09║明上座本來面目明言下大悟復問曰此外更有密
B30n0163_p0043b10║意否師曰與汝說者即非密也汝若返照密在汝邊
B30n0163_p0043b11║明曰慧明雖在黃梅實未省自己面目今蒙指示如
B30n0163_p0043b12║人飲水冷煖自知今行者即吾師也師曰汝若如是
B30n0163_p0043b13║吾與汝同師黃梅善自護持明受法禮辭回謂眾曰
B30n0163_p0043b14║何陟崔嵬竟無蹤跡當別道尋之眾以為然明後避
B30n0163_p0043b15║師諱改道明云師因是得歸曹溪居民曹叔良等重
B30n0163_p0043b16║修寶林寺延師居之越九月餘日又被惡人尋逐師
B30n0163_p0043b17║乃遁於前山被其縱火焚燒草木師隱身挨入石中
B30n0163_p0043b18║得免師憶五祖懷會止藏之囑遂行乃隱於四會縣
B30n0163_p0044a01║避難獵人隊中凡經一十五載時與獵人隨宜說法
B30n0163_p0044a02║獵人常令師守網每網（得生）盡放之師一日思維弘法
B30n0163_p0044a03║時至不可終遯遂至廣州法性寺值印宗法師講涅
B30n0163_p0044a04║槃經時有風吹幡動一僧云風動一僧云幡動諍論
B30n0163_p0044a05║不已師進曰非風非幡仁者心動一眾駭然印宗延
B30n0163_p0044a06║至上座微詰奧義見師言簡理當不由文字宗云行
B30n0163_p0044a07║者定非常人久聞黃梅衣法南來莫是行者否師曰
B30n0163_p0044a08║不敢宗於是執弟子禮告請傳來衣鉢出示大眾悉
B30n0163_p0044a09║令瞻禮宗復問曰黃梅付囑如何指授師曰指授即
B30n0163_p0044a10║無唯論見性不論禪定解脫宗曰何為不論禪定解
B30n0163_p0044a11║脫師曰為是二法不是佛法佛法是不二法宗又問
B30n0163_p0044a12║如何是不二法師曰法師講涅槃經明見佛性是不
B30n0163_p0044a13║二之法如經云高貴德王問佛犯四重禁作五逆罪
B30n0163_p0044a14║及一闡提等當斷善根佛性否佛言善根有二一者
B30n0163_p0044a15║常二者無常佛性非常非無常是故不斷名為不二
B30n0163_p0044a16║一者善二者不善佛性非善非不善是名不二蘊之
B30n0163_p0044a17║與界凡夫見二智者了達其性無二無二之性即是
B30n0163_p0044a18║佛性宗聞說歡喜合掌讚曰某甲講經猶如瓦礫仁
B30n0163_p0044b01║者論議猶如真金宗踴躍欣慶於是普集四眾為師
B30n0163_p0044b02║於菩提樹下剃髮時儀鳳元年正月十五日也於二
B30n0163_p0044b03║月八日就智光律師授滿分戒其壇即梁跋陀三藏
B30n0163_p0044b04║所建記曰後當有肉身菩薩於此壇受戒者其菩提
B30n0163_p0044b05║樹即智藥三藏西域携來植於壇側記曰此後一百
B30n0163_p0044b06║六十年當有肉身大士於此樹下出家演無上乘度
B30n0163_p0044b07║無量眾者師於此祝髮受具開東山法門宛如宿契
B30n0163_p0044b08║非偶然也明年二月八日忽謂眾曰吾不願此居欲
B30n0163_p0044b09║歸舊隱印宗即與緇白千餘人送歸寶林韶州刺史
B30n0163_p0044b10║韋璩請於大梵寺轉玅法輪并受無相心地戒後返
B30n0163_p0044b11║曹溪雨大法雨學者不下千數人中宗神龍元年降
B30n0163_p0044b12║詔云朕請安秀二師宮中供養萬機之暇每究一乘
B30n0163_p0044b13║二師並推讓曰南方有能禪師密受忍大師衣法可
B30n0163_p0044b14║就彼問今遣內侍薜簡馳詔迎請願師慈念速赴上
B30n0163_p0044b15║京師上表辭疾願終林麓簡曰京城禪德皆云欲得
B30n0163_p0044b16║會道必須坐禪習定若不因禪定而得解脫者未之
B30n0163_p0044b17║有也未審師所說法如何祖曰道由心悟豈在坐也
B30n0163_p0044b18║經云若見如來若坐若臥是行邪道何以故無所從
B30n0163_p0045a01║來亦無所去心無生滅是如來清淨禪諸法空寂是
B30n0163_p0045a02║如來清淨坐究竟無證豈況坐耶簡曰弟子回主上
B30n0163_p0045a03║必問願和尚慈悲指示心要祖曰道無明暗明暗是
B30n0163_p0045a04║代謝之義明暗無盡亦是有盡相待立名故經云法
B30n0163_p0045a05║無有比無相待故簡曰明喻智慧暗喻煩惱修道之
B30n0163_p0045a06║人倘不以智慧照破煩惱無始生死憑何出離祖曰
B30n0163_p0045a07║煩惱即是菩提無二無別若以智慧照煩惱者此是
B30n0163_p0045a08║二乘小見羊鹿等機大智上根悉不如是簡曰如何
B30n0163_p0045a09║是大乘見解祖曰明與無明其性無二無二之性即
B30n0163_p0045a10║是實性實性者處凢愚而不减在賢聖而不增住煩
B30n0163_p0045a11║惱而不亂居禪定而不寂不斷不常不來不去不在
B30n0163_p0045a12║中間及其內外不生不滅性相如如常住不遷名之
B30n0163_p0045a13║曰道簡曰師說不生不滅何異外道祖曰外道所說
B30n0163_p0045a14║不生不滅者將滅止生以生顯滅滅猶不滅生說不
B30n0163_p0045a15║生我說不生不滅者本自無生今亦無滅所以不同
B30n0163_p0045a16║外道汝若欲知心要但一切善惡都莫思量自然得
B30n0163_p0045a17║入清淨心體湛然常寂妙用𢘆沙簡蒙指教豁然大
B30n0163_p0045a18║悟禮辭歸闕表奏祖語有詔謝師并賜磨衲袈裟絹
B30n0163_p0045b01║五百疋寶鉢一口十二月十九日勑改古寶林為中
B30n0163_p0045b02║興寺三年十一月十八日又勑韶州刺史重加崇飾
B30n0163_p0045b03║賜額為法泉寺祖新州舊居為國恩寺一日祖謂眾
B30n0163_p0045b04║曰諸善知識汝等各各淨心聽吾說法汝等諸人自
B30n0163_p0045b05║心是佛更莫狐疑外無一物而能建立皆是本心生
B30n0163_p0045b06║萬種法故經云心生種種法生心滅種種法滅若欲
B30n0163_p0045b07║成就種智須達一相三昧一行三昧若於一切處而
B30n0163_p0045b08║不住相彼相中不生憎愛亦無取捨不念利益成壞
B30n0163_p0045b09║等事安閑恬靜虛融澹泊此名一相三昧若於一切
B30n0163_p0045b10║處行住坐臥純一直心不動道場真成淨土名一行
B30n0163_p0045b11║三昧若人具二三昧如地有種能含藏長養成就其
B30n0163_p0045b12║實一相一行亦復如是我今說法猶如時雨溥潤大
B30n0163_p0045b13║地汝等佛性譬諸種子遇諸霑洽悉得發生承我旨
B30n0163_p0045b14║者决獲菩提依吾行者定證妙果先天元年告諸四
B30n0163_p0045b15║眾曰吾忝受忍大師衣法今為汝等說法不付其衣
B30n0163_p0045b16║葢汝等信根淳熟决定不疑堪任大事聽吾偈曰心
B30n0163_p0045b17║地含諸種普雨悉皆生頓悟華情已菩提果自成說
B30n0163_p0045b18║偈已復曰其法無二其心亦然其道清淨亦無諸相
B30n0163_p0046a01║汝等慎勿觀淨及空其心此心本淨無可取舍各自
B30n0163_p0046a02║努力隨緣好去其年七月六日命弟子往新州國恩
B30n0163_p0046a03║寺建報恩塔仍令倍工時有蜀僧名方辯者來謁曰
B30n0163_p0046a04║善捏塑祖正色曰試塑看辯不契乃塑祖真可高七
B30n0163_p0046a05║尺曲盡其玅祖觀之曰汝善塑性不善佛性先天二
B30n0163_p0046a06║年七月一日謂門人曰吾欲歸新州汝速理舟楫時
B30n0163_p0046a07║大眾哀慕乞師且住祖曰諸佛出現猶示涅槃有來
B30n0163_p0046a08║必去理亦常然吾此形骸歸必有所眾曰師從此去
B30n0163_p0046a09║早晚却回祖曰葉落歸根來時無口又問師之法眼
B30n0163_p0046a10║何人傳受祖曰有道者得無心者通又問後莫有難
B30n0163_p0046a11║否祖曰吾滅後五六年當有一人來取吾首聽吾記
B30n0163_p0046a12║曰頭上養親口裏須飱遇滿之難楊柳為官又曰吾
B30n0163_p0046a13║去七十年有二菩薩從東方來一在家一出家同時
B30n0163_p0046a14║興化建立吾宗締緝伽藍昌隆法嗣言訖往新州國
B30n0163_p0046a15║恩寺沐浴跏趺而化異香襲人白虹屬地即其年八
B30n0163_p0046a16║月三日也時韶新兩郡道俗各修靈塔莫决所之兩
B30n0163_p0046a17║郡刺史其焚香祝曰香烟引處即師之欲歸焉時罏
B30n0163_p0046a18║香騰涌直貫曹溪以十一月十三日入塔世壽七十
B30n0163_p0046b01║有六自黃梅受衣紀法臘五十有二時韶州刺史韋
B30n0163_p0046b02║璩撰碑門人憶念取首之記遂先以鐵葉漆布固護
B30n0163_p0046b03║師頸塔中有達磨所傳信衣（西域屈眴布也緝木綿華心織成後人以碧絹
B30n0163_p0046b04║為裏）中宗賜磨衲寶鉢以辯所塑真并道具等主塔侍
B30n0163_p0046b05║者尸之開元十年壬戌八月三日夜半忽聞塔中如
B30n0163_p0046b06║拽鐵索聲僧眾驚起見一孝子從塔中走出尋見師
B30n0163_p0046b07║頸有傷具以賊事聞於州縣縣令楊侃刺史柳無忝
B30n0163_p0046b08║得牒切加擒捉五月於石角村捕得賊人送韶州鞫
B30n0163_p0046b09║問云姓張名淨滿汝州梁縣人於洪州開元寺受新
B30n0163_p0046b10║羅僧金大悲錢二十千令取六祖首歸東海供養柳
B30n0163_p0046b11║守聞狀未即加刑乃躬至曹溪問祖上足令韜曰如
B30n0163_p0046b12║何處斷韜曰若以國法論理須誅夷但以佛教慈悲
B30n0163_p0046b13║冤親平等况彼欲求供養罪可恕矣柳守加歎曰始
B30n0163_p0046b14║知法門廣大遂赦之上元元年肅宗遣使就請師衣
B30n0163_p0046b15║鉢入內供養至永泰元年五月五日代宗夢六祖大
B30n0163_p0046b16║師請衣鉢七日勑刺史楊瑊曰朕夢感禪師請傳法
B30n0163_p0046b17║袈裟却歸曹溪今遣鎮國大將軍劉崇景頂戴而送
B30n0163_p0046b18║朕謂之國寶卿可於本寺如法安置專令僧眾親承
B30n0163_p0047a01║宗旨者嚴加守護勿令遺墜後或為人偷竊皆不遠
B30n0163_p0047a02║而獲如是者數四憲宗諡大鑒禪師塔曰元和靈照
B30n0163_p0047a03║之塔粵自曹溪開法衣止不傳師始終說法三十七
B30n0163_p0047a04║年尋常垂示法語門人海禪者記錄目為壇經盛行
B30n0163_p0047a05║于世按壇經所載師得法弟子四十五人唯青原行
B30n0163_p0047a06║思南嶽懷讓最居上首而永嘉玄覺精悟超絕號一
B30n0163_p0047a07║宿覺焉其餘舉皆入室獨思讓大闡玄宗讓居南嶽
B30n0163_p0047a08║其下則出馬祖道一居江西門下同時悟道登壇者
B30n0163_p0047a09║八十餘人葢應般若要假兒孫脚下行之讖云一下
B30n0163_p0047a10║百丈海為上首海出溈山祐居湖南黃蘗運居閩中
B30n0163_p0047a11║祐出仰山寂是為溈仰宗蘗出臨濟玄居河北是為
B30n0163_p0047a12║臨濟宗思居吉州青原山其下則出石頭遷遷出藥
B30n0163_p0047a13║山儼天皇悟悟出龍潭信信出德山鑒鑒出雪峰存
B30n0163_p0047a14║存出雲門偃玄沙備偃為雲門宗備出羅漢琛琛出
B30n0163_p0047a15║清涼益為法眼宗儼出雲巖晟晟出洞山价价出曹
B30n0163_p0047a16║山寂是為曹洞宗由是道被寰中稱為五家宗派云
B30n0163_p0047a17║傳法門人
B30n0163_p0047a18║師得法弟子四十三人青原南嶽最居上首另立傳
B30n0163_p0047b01║于左
B30n0163_p0047b02║崛多三藏曇璀禪師南陽慧忠
B30n0163_p0047b03║韶州法海吉州志誠匾擔曉了
B30n0163_p0047b04║河北智隍司空山本淨荷澤神會
B30n0163_p0047b05║洪州法達壽州智通江西志徹
B30n0163_p0047b06║信州智常廣州志道法性印宗
B30n0163_p0047b07║永嘉玄覺婺州玄策曹溪令韜
B30n0163_p0047b08║撫州淨安嵩山尋南嶽堅固
B30n0163_p0047b09║宗一禪師秦望善現南嶽梵行
B30n0163_p0047b10║并州自在西京咸空韶州祗陀
B30n0163_p0047b11║羅浮定真峽山泰祥制空道進
B30n0163_p0047b12║光州法淨清涼辯才下回善快
B30n0163_p0047b13║廣州吳頭陀道英禪師智本禪師
B30n0163_p0047b14║清苑法真玄楷禪師義興孫菩薩
B30n0163_p0047b15║韶山緣素刺史韋璩
B30n0163_p0047b16║青原行思禪師傳
B30n0163_p0047b17║吉州青原山靜居寺行思禪師本州安城劉氏子幼
B30n0163_p0047b18║出家每群居論道師唯默然聞曹溪法席乃往參禮
B30n0163_p0048a01║問曰當何所務即不落階級祖曰汝曾作甚麼來師
B30n0163_p0048a02║曰聖諦亦不為祖曰落何階級師曰聖諦尚不為何
B30n0163_p0048a03║階級之有祖深器之會下學徒雖眾師居首焉一日
B30n0163_p0048a04║祖謂師曰從上衣法雙行師資𨔛授衣以表信法乃
B30n0163_p0048a05║印心吾今得人何患不信吾受衣以來遭此多難況
B30n0163_p0048a06║乎後代爭競必多衣即留鎮山門汝當分化一方無
B30n0163_p0048a07║令斷絕師既得法歸住青原六祖將示滅有沙彌希
B30n0163_p0048a08║遷（即石頭和尚）問曰和尚百年後希遷未審當依附何人
B30n0163_p0048a09║祖曰尋思去及祖順世遷每於靜處端坐寂若忘生
B30n0163_p0048a10║第一座問曰汝師已逝空坐奚為遷曰我稟遺誡故
B30n0163_p0048a11║尋思爾坐曰汝有師兄思和尚今住吉州汝因緣在
B30n0163_p0048a12║彼師言甚直汝自迷耳遷聞語便禮辭祖龕直詣靜
B30n0163_p0048a13║居參禮師曰子何方來遷曰曹溪師曰將得甚麼來
B30n0163_p0048a14║曰未到曹溪亦不失師曰若恁麼用去曹溪作甚麼
B30n0163_p0048a15║曰若不到曹溪爭知不失遷又曰曹溪大師還識和
B30n0163_p0048a16║尚否師曰汝今識吾否曰識又爭能識得師曰眾角
B30n0163_p0048a17║雖多一麟足矣遷又問和尚自離曹溪甚麼時至此
B30n0163_p0048a18║師曰我却知汝早晚離曹溪曰希遷不從曹溪來師
B30n0163_p0048b01║曰我亦知汝去處也曰和尚幸是大人莫造次他日
B30n0163_p0048b02║師復問遷汝甚麼處來曰曹溪師乃舉拂子曰曹溪
B30n0163_p0048b03║還有這個麼曰非但曹溪西天亦無師曰子莫曾到
B30n0163_p0048b04║西天否曰若到即有也師曰未在更道曰和尚也須
B30n0163_p0048b05║道取一半莫全靠學人師曰不辭何汝道恐已後無
B30n0163_p0048b06║人承當師令遷持書去南嶽讓（和尚）曰汝達書了速回
B30n0163_p0048b07║吾有個鈯斧子與汝住山遷至彼未呈書便問不慕
B30n0163_p0048b08║諸聖不重己靈時如何嶽曰子問太高生何不向下
B30n0163_p0048b09║問遷曰寧可永刼受沉淪不從諸聖求解脫嶽便休
B30n0163_p0048b10║（玄沙曰大小石頭被南嶽推倒直至于今起不得）遷便回師問子返何速書
B30n0163_p0048b11║信達否遷曰書亦不通信亦不達去日蒙和尚許個
B30n0163_p0048b12║鈯斧子秪今便請師垂一足遷便禮拜尋辭住南嶽
B30n0163_p0048b13║師既付法石頭唐開元二十八年十二月十三日陞
B30n0163_p0048b14║堂告眾趺跏而逝僖宗諡弘濟禪師歸真之塔
B30n0163_p0048b15║南嶽懷讓禪師傳
B30n0163_p0048b16║南嶽懷讓禪師者姓杜氏金州人也於唐儀鳳二年
B30n0163_p0048b17║四月八日降誕感白氣應於玄象在安康之分太史
B30n0163_p0048b18║瞻見奏聞高宗皇帝帝問是何祥瑞太史對曰國之
B30n0163_p0049a01║法器不染世榮帝傳勑金州太守韓偕親往存慰其
B30n0163_p0049a02║家家有三子唯師最小炳然殊異性唯恩讓父乃安
B30n0163_p0049a03║名懷讓年十歲時唯樂佛書時有三藏玄靜過舍告
B30n0163_p0049a04║其父母曰此子若出家必獲上乘廣度眾生至垂拱
B30n0163_p0049a05║三年方十五歲辭親往荊州玉泉寺依弘景律師出
B30n0163_p0049a06║家通天二年受戒後習毘尼藏次謁嵩山安和尚安
B30n0163_p0049a07║啟發之乃直詣曹溪參六祖祖問甚麼處來曰嵩山
B30n0163_p0049a08║來祖曰甚麼物恁麼來師無語經八載忽然有悟乃
B30n0163_p0049a09║白祖曰某甲有箇會處祖曰作麼生師曰說似一物
B30n0163_p0049a10║即不中祖曰還假修證否師曰修證則不無染污即
B30n0163_p0049a11║不得祖曰祇此不染污諸佛之所護念汝既如是吾
B30n0163_p0049a12║亦如是西天般若多羅讖汝足下出一馬駒踏殺天
B30n0163_p0049a13║下人病在汝心不須速說師執侍左右一十五年先
B30n0163_p0049a14║天二年往衡嶽居般若寺開元中有沙門道一（即馬祖也）
B30n0163_p0049a15║在衡嶽山常習坐禪師知是法器往問曰大德坐禪
B30n0163_p0049a16║圖甚麼一曰圖作佛師乃取一甎於彼菴前石土磨
B30n0163_p0049a17║一曰磨作甚麼師曰磨作鏡一曰磨甎豈得成鏡耶
B30n0163_p0049a18║師曰磨甎既不成鏡坐禪豈得作佛一曰如何即是
B30n0163_p0049b01║師曰如牛駕車車若不行打車即是打牛即是一無
B30n0163_p0049b02║對師又曰汝學坐禪為學作佛若學坐禪禪非坐臥
B30n0163_p0049b03║若學作佛佛非定相於無住法不應取捨汝若坐佛
B30n0163_p0049b04║即是殺佛若執坐相非達其理一禮拜問曰如何用
B30n0163_p0049b05║心即合無相三昧師曰汝學心地法門如下種子我
B30n0163_p0049b06║說法要譬彼天澤汝緣合故當見其道又問道非色
B30n0163_p0049b07║相云何能見師曰心地法眼能見乎道無相三昧亦
B30n0163_p0049b08║復然矣一曰有成壞否師曰若以成壞聚散而見道
B30n0163_p0049b09║者非見道也聽吾偈曰心地[尒/口]諸種遇澤悉皆萌三
B30n0163_p0049b10║昧華無相何壞復何成又曰一切法皆從心生心無
B30n0163_p0049b11║所生法無所住若達心地所作無礙非遇上根切宜
B30n0163_p0049b12║慎之一蒙開悟心意超然侍奉十秋日益玄奧闡化
B30n0163_p0049b13║於江西師問眾曰道一為眾說法否眾曰已為眾說
B30n0163_p0049b14║法師曰總未見人持箇消息來眾無對因遣一僧去
B30n0163_p0049b15║囑曰待伊上堂時但問作麼生伊道底言語記將來
B30n0163_p0049b16║僧去一如師旨回謂師曰馬師云自從胡亂後三十
B30n0163_p0049b17║年不少鹽醬師然之天寶三年八月十一日圓寂于
B30n0163_p0049b18║衡嶽諡大慧禪師最勝輪之塔
B30n0163_p0050a01║論曰余過曹溪始知智藥化於濛𣿞去曹溪三十里
B30n0163_p0050a02║肉身存焉抑考藥與達磨接踵五羊寶林百六金雞
B30n0163_p0050a03║十方之記懸讖如指掌佛言觀彼久遠猶若今日宜
B30n0163_p0050a04║矣
B30n0163_p0050a05║
B30n0163_p0050a06║繼席宗匠第五
B30n0163_p0050a07║我祖赤肩荷法備極艱危所創業垂統為可繼也繼
B30n0163_p0050a08║則必使法席長溫法輪常轉亘古亘今繩繩不絕然
B30n0163_p0050a09║夷考燈籍自令韜禪師首繼茲席後寂寂罕聞歷五
B30n0163_p0050a10║代迄宋垂數百年始見重辯禪師一轟毒皷自茲相
B30n0163_p0050a11║繼雖代不乏人然已落落如晨星矣夫法席不可久
B30n0163_p0050a12║虛矧魔外旁伺乘罅無虛日隆萬間極獘可鑑矣微
B30n0163_p0050a13║憨公秉大願輪假當事寶杵摧壓驅除煌煌祖庭幾
B30n0163_p0050a14║鞠為屠酤野肆今日尚復有袈裟地哉然法運世運
B30n0163_p0050a15║盛衰相因堅持力支責尤在人是在內外宗屬重念
B30n0163_p0050a16║根本法席極力弘持使法城長壯羣魔屏跡余於茲
B30n0163_p0050a17║不無厚望焉
B30n0163_p0050a18║曹溪令韜禪師　（首繼法席嗣六祖）
B30n0163_p0050b01║南華重辯禪師　（南嶽下十三世臨濟宗嗣玉泉芳）
B30n0163_p0050b02║南華清桂禪師　（南嶽下十三世臨濟宗嗣黃龍南）
B30n0163_p0050b03║南華智昺禪師　（南嶽下十五世臨濟宗嗣佛鑑勤）
B30n0163_p0050b04║南華明禪師　（南嶽下十七世臨濟宗嗣南華昺）
B30n0163_p0050b05║南華因禪師　（南嶽下十七世臨濟宗嗣大慧杲）
B30n0163_p0050b06║曹溪覺禪師　（南嶽下二十七世臨濟宗嗣藏叟珍）
B30n0163_p0050b07║南華明禪師　（青原下十五世嗣吉祥宣）
B30n0163_p0050b08║南華智度禪師　（雲門三世嗣廣濟同）
B30n0163_p0050b09║南華寶緣禪師　（雲門宗四世嗣智門祚）
B30n0163_p0050b10║南華德明禪師　（青原下二十七世曹洞宗嗣慧林本）
B30n0163_p0050b11║曹谿超塵禪師　（青原下曹洞宗嗣博山）
B30n0163_p0050b12║曹谿朝宗忍禪師　（臨濟三十一世嗣天童悟）
B30n0163_p0050b13║曹谿大休珠禪師　（青原下三十　世曹洞宗嗣象田現）
B30n0163_p0050b14║曹谿心照融禪師　（青原下三十一世曹洞宗嗣大休珠）
B30n0163_p0050b15║曹谿原直賦禪師　（臨濟三十三世嗣靈巖儲）
B30n0163_p0050b16║曹谿天拙宗禪師　（臨濟三十二世嗣弘覺忞）
B30n0163_p0050b17║曹谿雪槱樸禪師　（臨濟三十二世嗣弘覺忞）
B30n0163_p0050b18║曹谿阿盤珠禪師　（青原下三十世曹洞宗嗣弁山訥）
B30n0163_p0051a01║
B30n0163_p0051a02║
B30n0163_p0051a03║
B30n0163_p0051a04║
B30n0163_p0051a05║
B30n0163_p0051a06║
B30n0163_p0051a07║
B30n0163_p0051a08║
B30n0163_p0051a09║
B30n0163_p0051a10║達觀大師　（先憨大師到曹溪著有詩偈法語）
B30n0163_p0051a11║居士
B30n0163_p0051a12║　余集生居士　（諱大成崇禎乙亥間以大中丞被譴入曹溪愍寺眾未知禪學乃往
B30n0163_p0051a13║傅山延超塵首座就說法堂開禪期立規矩置田瞻眾自此漸知禪學實自公倡始也）
B30n0163_p0051a14║佛法提綱第六
B30n0163_p0051a15║說法不知綱要所謂野犴鳴非獅子吼也從上諸佛
B30n0163_p0051a16║諸祖及天下老和尚說法利人或全提或半提要之
B30n0163_p0051a17║不離綱要者近是綱要立則半滿中邊橫說𥪡說總
B30n0163_p0051a18║皆實義綱要不立直任攢花簇錦巧玅尖新祇成戱
B30n0163_p0051b01║論故表率人天非綱要不能開其正眼荷擔宗乘非
B30n0163_p0051b02║綱要不能令法久住綱要之為法眼不綦重哉今世
B30n0163_p0051b03║之拈搥𥪡拂不啻稻麻竹葦其能提綱揭要單明直
B30n0163_p0051b04║指之傳不謂全無祗是希有不得不摽提綱以拯之
B30n0163_p0051b05║智昺禪師
B30n0163_p0051b06║上堂此事最希奇不礙當頭說東隣田宅翁隨例
B30n0163_p0051b07║得一橛非唯貫聲色亦乃應時節若問是何宗八
B30n0163_p0051b08║字不着人擊禪牀下座
B30n0163_p0051b09║上堂日日說時時舉似地擎山爭幾許隴西鸚鵡
B30n0163_p0051b10║得人憐大都祗謂能言語休思惟帶伴侶智者聊
B30n0163_p0051b11║聞猛提取更有一般也大竒猫兒偏能捉老鼠
B30n0163_p0051b12║上堂以拄杖向空中攪曰攪長河為酥酪鰕䲒猶
B30n0163_p0051b13║自眼搭眵卓一卓曰變大地作黃金窮漢依前赤
B30n0163_p0051b14║骨力為復自家無分為復不肯承當可中有箇漢
B30n0163_p0051b15║荷負得行多少人失錢遭罪再卓一卓曰還會麼
B30n0163_p0051b16║寶山到也須開眼勿使忙忙空手回
B30n0163_p0051b17║上堂迷不自迷對悟立迷悟不自悟因迷說悟所
B30n0163_p0051b18║以悟為迷之體迷為悟之用迷悟兩無從箇中無
B30n0163_p0052a01║別其無別其撥不動祖師不西來鼻孔千斤重
B30n0163_p0052a02║寶緣禪師
B30n0163_p0052a03║僧問如何是祖師西來意師曰青山綠水曰來時
B30n0163_p0052a04║還有意也無師曰高者高低者低
B30n0163_p0052a05║朝宗忍禪師
B30n0163_p0052a06║六祖湼槃日上堂僧問法雷已震選佛塲開不昧
B30n0163_p0052a07║宗乘請師直指師云試道看僧一喝師云曲了也
B30n0163_p0052a08║進云不是倩來底師云話頭也不識僧提起坐具
B30n0163_p0052a09║云摩竭提國親行此令去也師云且緩緩問人人
B30n0163_p0052a10║道六祖八月初三日湼槃某甲道八月初三日住
B30n0163_p0052a11║世請和尚道一句師曰離却兩頭進云中間作麼
B30n0163_p0052a12║生師打云是阿誰問靈山親囑老頭陀續燄聯芳
B30n0163_p0052a13║也不多四七二三傳至此五家一脉意如何師云
B30n0163_p0052a14║只在者裡進云恁麼則撑天拄地無人識逼塞虛
B30n0163_p0052a15║空古至今師云着急作麼僧作咳𠻳聲師云情知
B30n0163_p0052a16║汝弄精魂僧拂坐具歸眾問身前身後即不問當
B30n0163_p0052a17║下一句事如何師云一刀兩叚進云如何是轉身
B30n0163_p0052a18║一路師云切莫亂走問盧祖湼槃日吾師陞座時
B30n0163_p0052b01║水雲千匝繞渴仰一言施師曰水雲千匝繞進云
B30n0163_p0052b02║一句親拈出阿誰不沾恩師云試道看僧便喝師
B30n0163_p0052b03║便打進云捧喝交馳即不無端的一句請道來師
B30n0163_p0052b04║打云難道不端的進云恁麼則禮拜和尚去也師
B30n0163_p0052b05║云切莫承虛接響僧一喝歸眾師乃云三更傳法
B30n0163_p0052b06║來衣鉢留時已破三更湼槃去全身散處還留破
B30n0163_p0052b07║無所破片片露祖師面孔留無所留年年逢入滅
B30n0163_p0052b08║時辰大眾且道祖師還曾入滅也無若道入滅因
B30n0163_p0052b09║甚千人萬人來朝拜個甚麼若道不入滅因甚個
B30n0163_p0052b10║個都道是祖師底忌日本無出沒本來身超生脫
B30n0163_p0052b11║死憑斯旨雖然示現有去來究竟何曾離者裡大
B30n0163_p0052b12║眾莫是象王鼻下鉢盂峯前是者裡麼者是一塊
B30n0163_p0052b13║頑土有甚麼交涉莫是全身布漆錦繡莊嚴是者
B30n0163_p0052b14║裡麼者是個臭皮囊有甚麼交涉既俱不是且作
B30n0163_p0052b15║麼生是不曾離底意良久云梧桐葉落子方老丹
B30n0163_p0052b16║桂香飄蕋正鮮卓拄杖下座
B30n0163_p0052b17║結冬開爐上堂僧問選佛場開大眾雲集朕兆未
B30n0163_p0052b18║分前還許學人下筆也無師云許僧進語師云鷂
B30n0163_p0053a01║子過新羅問祖道重開則不問正法眼藏請師示
B30n0163_p0053a02║現師云眉毛下進云恁麼則靈山一會今日儼然
B30n0163_p0053a03║師云何必靈山僧擬議師便喝問始從六祖直至
B30n0163_p0053a04║如今始從六祖則不問直至如今事若何師云好
B30n0163_p0053a05║個消息進云什麼處得來師云儞試道看僧擬議
B30n0163_p0053a06║師云擬議即不堪問畢竟教學人如何去師云畢
B30n0163_p0053a07║竟沒有什麼如何去進云然雖如是學人無下手
B30n0163_p0053a08║處師云如何尚不得說什麼下手乃云把住繩頭
B30n0163_p0053a09║結百千萬億為一網大開爐鞲鎔鉼盤釵釧為一
B30n0163_p0053a10║金密密綿綿古往今來無可擬堂堂赫赫上天下
B30n0163_p0053a11║地莫能儔直得千聖躋攀無路萬靈景仰無門魔
B30n0163_p0053a12║外潛踪狐狼絕跡且道具甚麼神通得恁麼自在
B30n0163_p0053a13║衲被蒙頭萬事休此時山僧都不會下座
B30n0163_p0053a14║上堂僧問四大不分萬象主色遷寒暑有凋零如
B30n0163_p0053a15║何是不避寒暑底意師云樹蠻不落葉進云今日
B30n0163_p0053a16║是冬至師云若作冬至會入地獄如箭射進云和
B30n0163_p0053a17║尚又作麼生師云天蠻不落雪進云恁麼則寒時
B30n0163_p0053a18║寒殺闍黎熱時熱殺闍黎師云未是脚跟下事在
B30n0163_p0053b01║進云和尚又生頭角師乃笑問大開洪爐烹佛烹
B30n0163_p0053b02║祖建立法幢摧邪顯正爐鞲法幢則不問如何是
B30n0163_p0053b03║邪是正師展兩手進云坐斷邪正去在師云見甚
B30n0163_p0053b04║麼道理便恁麼道僧便喝師便打問寒來暑往即
B30n0163_p0053b05║不問如何是今日秋收冬藏底意師云一九二九
B30n0163_p0053b06║相喚不出手進云身非我有為甚麼認着者裡藏
B30n0163_p0053b07║身師打云誰教儞者裡藏身進云如來法眼通天
B30n0163_p0053b08║徹地為甚麼者裡不藏身師又打云誰教儞者裡
B30n0163_p0053b09║不藏身進云人人與佛齊肩和尚上堂有何法說
B30n0163_p0053b10║師又打云且道是藏身是不藏身問身前身後變
B30n0163_p0053b11║驢變馬則不問未開口時請和尚道一句師云問
B30n0163_p0053b12║者畜生作麼進云風吹不響鈴兒草兩打無聲皷
B30n0163_p0053b13║子花師云那裡得者消息來僧一喝師云儞試道
B30n0163_p0053b14║看僧擬開口師擉退乃云藏身處沒踪跡風吹不
B30n0163_p0053b15║響鈴兒草沒踪跡處莫藏身雨打無聲皷子花若
B30n0163_p0053b16║向者裡會得朕兆未分早已全彰文彩全彰文彩
B30n0163_p0053b17║依然朕兆未分所以枯幹重榮未是衲僧境界氷
B30n0163_p0053b18║河發燄灼然歷祖家風一等是個時節為甚有得
B30n0163_p0054a01║有不得雪粉易分光燦燦墨煤難辯黑漫漫下座
B30n0163_p0054a02║大休珠禪師
B30n0163_p0054a03║結制日本山眾耆舊請上堂拈香畢乃云南華結
B30n0163_p0054a04║制別無他格外風規畧露些今日老休來下釣離
B30n0163_p0054a05║鈎一句辯龍蛇英靈不食鈎頭餌脫體相逢見作
B30n0163_p0054a06║家還有是般人麼如無再聽葛藤真言無言真正
B30n0163_p0054a07║不偏真悟無悟真道不玄放曠無有去處縱橫不
B30n0163_p0054a08║見其然真覺脚不踏地真談舌拄梵天只恁麼去
B30n0163_p0054a09║廉讖猶在不恁麼去掘地覔天大眾畢竟如何即
B30n0163_p0054a10║是曹溪法道疎來久貴得其人接我肩維那問結
B30n0163_p0054a11║制安禪大似無繩自縛設有個漢羅籠不肯住呼
B30n0163_p0054a12║喚不回頭時如何師曰佛也沒奈他何維那便禮
B30n0163_p0054a13║拜起云恁麼則千峯勢倒嶽邊止萬派聲歸海上
B30n0163_p0054a14║消師揮拂子云走過一邊下座
B30n0163_p0054a15║普說掣風掣顛老頭陀天下禪和沒奈何佛來祖
B30n0163_p0054a16║來齊喫棒大都年老變成魔師良久云三世諸佛
B30n0163_p0054a17║如是說歷代祖師如是說天下老和尚如是說山
B30n0163_p0054a18║僧今日如是說要知所有一切法為治一切心若
B30n0163_p0054b01║無一切心何用一切法既無一切法則三世諸佛
B30n0163_p0054b02║不恁麼說歷代祖師不恁麼說天下老和尚不恁
B30n0163_p0054b03║麼說山僧亦不恁麼說嗟哉末法之人信根淺薄
B30n0163_p0054b04║智力衰微不肯刻苦參究焉能徹法源底或一年
B30n0163_p0054b05║半載畧用功夫以聦明見領畧一知半解認着個
B30n0163_p0054b06║主人公逢人便喝為師不下鉗錘懡㦬放過使野
B30n0163_p0054b07║犴遍地瞞昧人家男女正是一盲引眾盲相牽入
B30n0163_p0054b08║火坑若有法與人名野犴鳴說法無可說名曰獅
B30n0163_p0054b09║吼正是義中無句句中無義如五臺山上雲蒸飯
B30n0163_p0054b10║如此說不妨熾然說若以文字塞人天機若以道
B30n0163_p0054b11║理障人真智非但不能為人天眼目抱甕之流自
B30n0163_p0054b12║了無暇大眾生死事大各各扣己而參一時一刻
B30n0163_p0054b13║清淨一時一刻是佛然而清淨俱不執何勞更問
B30n0163_p0054b14║祖師室世間鳶飛戾天魚躍于淵變現千形萬狀
B30n0163_p0054b15║皆因此事不明故有輪轉既深山窮谷甘守淡薄
B30n0163_p0054b16║聚首同居為辦道業諸兄弟山僧不是口說亦曾
B30n0163_p0054b17║刻苦過來方得妥貼即今以斯道覺斯民果能依
B30n0163_p0054b18║我行持管教歸家穩坐
B30n0163_p0055a01║心照融禪師
B30n0163_p0055a02║開爐上堂問法道驚天地坭牛喚子規啼動千江
B30n0163_p0055a03║月回首白雲飛如何是白雲影中事師云孤峯無
B30n0163_p0055a04║宿客香氣滿乾坤進云寶盖頂上金雞舞大地山
B30n0163_p0055a05║河玉兔飛師云日出天然異光明照十方進云世
B30n0163_p0055a06║問無一事何用太平歌師云上天無路入地無門
B30n0163_p0055a07║進云不會無生意乞師指示我師云日出東方月
B30n0163_p0055a08║落西進云不是學人重拈出箇中消息幾人知師
B30n0163_p0055a09║打云要知箇作麼問寶林一花開五葉曹谿萬派
B30n0163_p0055a10║滴千峯即今師繼盧祖位大地法道遍寰中師云
B30n0163_p0055a11║此花逈與人問別結果開花處處香進云男兒惟
B30n0163_p0055a12║舉通天眼全憑和尚露玄風師打云漏逗不少會
B30n0163_p0055a13║即事同一家不會萬別千差進云恁麼則慈雲普
B30n0163_p0055a14║覆去也師云海岸天邊濶長空月色高進云從上
B30n0163_p0055a15║已蒙師指示佛祖談不及處又作麼生師云野鵲
B30n0163_p0055a16║帶㡌去木人穿靴來乃云結則睂毛挂劍解則舌
B30n0163_p0055a17║裏燃燈但知結解兩字何須疑議猜詳莫是逆風
B30n0163_p0055a18║左轉海水左旋擎起無舌人說法使着無手人行
B30n0163_p0055b01║拳前後坐斷一念萬年然非曠劫古今現前莫是
B30n0163_p0055b02║神通妙用且道法爾如然到這裏不論通宗透教
B30n0163_p0055b03║只貴直下承當且問承當箇甚麼雲騰鳥舞露結
B30n0163_p0055b04║為霜蛟龍不宿死水猛虎豈行路旁透得這呰關
B30n0163_p0055b05║捩誰立結解良方休問先佛後祖鼻孔一樣放光
B30n0163_p0055b06║化導三草二木滋潤天地萬邦釋迦不肯泄破達
B30n0163_p0055b07║磨九年覆藏曹谿不惜口業今日為眾舉揚且道
B30n0163_p0055b08║舉揚箇甚麼道理咦盡力吐出虛空骨撥轉須彌
B30n0163_p0055b09║折斷腰卓拄杖下座
B30n0163_p0055b10║四月八上堂問香風遍滿瑞氣祥光盡五湖四海
B30n0163_p0055b11║洲哮吼一聲天地動世尊初生事如何師云何處
B30n0163_p0055b12║不稱尊進云萬朵蓮花從地發生來七步又如何
B30n0163_p0055b13║師云張開大口進云九龍天外從今降浴吐金身
B30n0163_p0055b14║何所疑師云日出懸空鑒曹谿滴翠流進云水清
B30n0163_p0055b15║珠映現放出枝頭明師打云香風吹烈國長江萬
B30n0163_p0055b16║里清乃云此箇物上柱天下柱地乾坤作口山河
B30n0163_p0055b17║作鼻萬物為身虛空為意日月作眼照臨大地一
B30n0163_p0055b18║一分明何處出氣釋迦老子弄精魂降誕王宮生
B30n0163_p0056a01║下世椎胸點足獨稱尊賣弄人間多諱忌賴有破
B30n0163_p0056a02║鱉這阿師棒下乞命如恩底自揚家醜放出門帶
B30n0163_p0056a03║累兒孫沒巴鼻且道有甚麼巴鼻獨有曹溪即不
B30n0163_p0056a04║然既不然合作麼生下座同到殿上為諸人泄
B30n0163_p0056a05║氣
B30n0163_p0056a06║解制上堂問紅爐翻雪浪凡聖一齊烹煉得塵埃
B30n0163_p0056a07║盡清風伴我閒如何是明白位中事師云坐斷千
B30n0163_p0056a08║峯雪一劒倚天寒進云與麼湧出一輪紅耶師云
B30n0163_p0056a09║古今無異路進云洗出千江月一線繫孤舟師云
B30n0163_p0056a10║逆水灘頭快把着進云為什麼禹門三汲浪平地
B30n0163_p0056a11║一聲雷去也師云奇特作麼問體露堂堂相斬卻
B30n0163_p0056a12║爇名香九旬今日解大地盡放光師云虛空生筋
B30n0163_p0056a13║骨進云已度玄關去沙界遍清凉如何是清凉處
B30n0163_p0056a14║師云難將尺霧點太虛進云恁麼一腳踏開獅子
B30n0163_p0056a15║吼去也師打云有也無問了卻生死路烟花滴翠
B30n0163_p0056a16║微塞斷虛空界乾坤任我推如何轉乾就位師云
B30n0163_p0056a17║棲心歇地更無疑進云此是獅子林掀翻坭（牛洞）師
B30n0163_p0056a18║云大地不奈何進云與麼踏破千山月驚起江南
B30n0163_p0056b01║五百僧師云笑破土地口乃云百花影裏凡聖同
B30n0163_p0056b02║居生死關頭天地懸殊若論此事三世諸佛難下
B30n0163_p0056b03║手六代祖師難開口曹谿今日且權為方便解應
B30n0163_p0056b04║供依時假若已窮這事人各都明了猶如太虛空
B30n0163_p0056b05║相似本無縛着恁登寶蓋峯或遊花果院野外任
B30n0163_p0056b06║往人路旁癡禪漢半笑半悲涕真實堪讚歎所以
B30n0163_p0056b07║一任東者東往長安一路坦坦西者西去大道本
B30n0163_p0056b08║來無住且道還有不去者麼良久靠拄杖云人人
B30n0163_p0056b09║唱道象山頭曹水溶溶月川現喝一喝下座
B30n0163_p0056b10║原直賦禪師
B30n0163_p0056b11║都寺氷鐵問說似一物即不中如何今日却子承
B30n0163_p0056b12║父業師云大眾齊念摩訶般若進云嘉聲遠大不
B30n0163_p0056b13║惜坐斷天下人舌頭師打云行其禮奏其樂僧一
B30n0163_p0056b14║喝師又打云莫之能違也
B30n0163_p0056b15║師問𥃆院敬止應無所住而生其心六祖當時向
B30n0163_p0056b16║這裏悟去今日在𥃆院還理會得也未院云某甲
B30n0163_p0056b17║禮拜有分師云此猶是諸方抵對作麼生是應無
B30n0163_p0056b18║所住底心院云八角磨盤空裏走師云汝從看教
B30n0163_p0057a01║得耶從參禪得耶院云二途俱不涉師云畢竟從
B30n0163_p0057a02║何得耶院云從來不借他人力師便打云異日兒
B30n0163_p0057a03║孫遍天下在院即掩耳而出師顧左右云眾角雖
B30n0163_p0057a04║多一麟足矣
B30n0163_p0057a05║大拙宗禪師
B30n0163_p0057a06║開爐上堂問還丹一粒點鐵成金至理一言轉凡
B30n0163_p0057a07║為聖如何是至理一言師云昨夜南山虎咬大虫
B30n0163_p0057a08║進云法幢再振爐鞲重開煉聖烹凡作家手叚秪
B30n0163_p0057a09║如不受鉗錘的人來和尚如何設施師云早已爛
B30n0163_p0057a10║額焦頭了也進云出羣須是英靈漢敵勝還他獅
B30n0163_p0057a11║子兒師云儞為甚腦門著地進云恁麼則禮拜去
B30n0163_p0057a12║也師云不得不如是問須彌作炭大地為爐陶鎔
B30n0163_p0057a13║四海英靈有一漢不落正偏不居玄要和尚又作
B30n0163_p0057a14║麼生師云儞不是其人進云龍得水時添意氣虎
B30n0163_p0057a15║逢山勢長威獰師云脚跟下親切道將一句來進
B30n0163_p0057a16║云慣向洪波釣巨鰲師云此是山僧境界問盡大
B30n0163_p0057a17║地是一個禪堂還許學人出入也無師云金剛手
B30n0163_p0057a18║裡八稜棒進云秪如內不放出外不放入時如何
B30n0163_p0057b01║師云五鳳樓前聽玉漏須彌頂上擊金鍾進云坐
B30n0163_p0057b02║斷兩頭無縫罅個中何處有親疎師云衲子難瞞
B30n0163_p0057b03║龍蛇易辯乃云舉不犯之令行無為之化千差坐
B30n0163_p0057b04║斷萬類該通邊鄙安寧干戈偃息無邊剎境十世
B30n0163_p0057b05║古今浩然大均同歸一致掀𮋒佛祖窠窟剗除生
B30n0163_p0057b06║死根株頭頭放大寶光在在壁立萬仞更說甚麼
B30n0163_p0057b07║彼一時此一時爾為爾我為我清者自清濁者自
B30n0163_p0057b08║濁是者自是非者自非就使文殊普賢臨濟德山
B30n0163_p0057b09║雪峯雲門到者裏也須交為肘臂互作主賓負荷
B30n0163_p0057b10║宗乘贊襄祖席復拈拄杖卓一卓云曹溪今朝大
B30n0163_p0057b11║開爐鞲莫道煆煉頑銅鈍鐵縱有躍冶之金亦教
B30n0163_p0057b12║他立地百雜碎去良久靠拄杖云莫怪渠儂多意
B30n0163_p0057b13║氣秪因曾踏兩頭關
B30n0163_p0057b14║上堂問撾皷陞堂即不問曹溪消息事如何師云
B30n0163_p0057b15║水猶西竺味山共寶林幽進云開口成雙橛揚睂
B30n0163_p0057b16║落二三離此二途請師直道師云分明記取進云
B30n0163_p0057b17║有一人天不能葢地不能載和尚者裡還着得他
B30n0163_p0057b18║麼師云山僧着得儞進云恁麼則禮謝和尚師云
B30n0163_p0058a01║不消一句乃云一劍當軒橫屍萬里全鋒敵勝罕
B30n0163_p0058a02║遇作家若是同死同生底氷凌上走馬劍刃上翻
B30n0163_p0058a03║身又有甚麼難直下向黃面瞿曇四十九年演說
B30n0163_p0058a04║不到處歷代老漢千七百則提持不及時那邊更
B30n0163_p0058a05║那邊一坐坐定如壯士展臂不藉他力然後興無
B30n0163_p0058a06║緣慈作不請友行勝深事發最上心天上人間魔
B30n0163_p0058a07║宮虎穴隨類示現度諸有情建大法施廣為饒益
B30n0163_p0058a08║乃至觀三千大千世界無有如芥子許不是我捨
B30n0163_p0058a09║身命處大丈夫寧作心師不師于心喜笑怒罵舉
B30n0163_p0058a10║動施為無非大用大機豈是他小根魔子可以置
B30n0163_p0058a11║喙于其間哉所以我臨濟大師或應物現形或全
B30n0163_p0058a12║體作用或把機權喜怒或現半身或乘獅子或乘
B30n0163_p0058a13║象王以毒攻毒以楔攻楔一一皆是金剛圈栗棘
B30n0163_p0058a14║蓬有般擔板漢自不曾夢見他古人汗臭氣秪管
B30n0163_p0058a15║說目視雲霄口吞佛祖手擎日月背負須彌我且
B30n0163_p0058a16║問爾寶葢山作麼生負直饒說得負處分明祖師
B30n0163_p0058a17║坐在象鼻峯更與儞索飯錢在卓拄杖下座
B30n0163_p0058a18║冬至監院敬止四旬初度上堂問世尊降生後有
B30n0163_p0058b01║雲門作證監院慶誕即今師意如何師云鐵輪天
B30n0163_p0058b02║子實中勑進云萬古千秋去也師云石笋抽條長
B30n0163_p0058b03║丈二問天地與我同根萬物與我一體即今陰極
B30n0163_p0058b04║陽生請師別通消息師云適來道過了進云父母
B30n0163_p0058b05║已生置之不問未生已前是何意旨師云功不浪
B30n0163_p0058b06║施進云大地從來無寸土靈苗豈逐四時遷師云
B30n0163_p0058b07║理無曲斷問果熟香飄遠花開刦外春今朝慶祝
B30n0163_p0058b08║句特地乞敷陳師打云也少者一棒不得進云不
B30n0163_p0058b09║落壽量句更請師道師云我若坐時儞須立進云
B30n0163_p0058b10║長將日月為天眼慣把須彌作壽山師云我若立
B30n0163_p0058b11║時爾須坐乃云大人具大見大智得大用表裏融
B30n0163_p0058b12║通人天仰賴梯航三有津濟四生輔弼宗師綱維
B30n0163_p0058b13║叢席三世諸佛以之轉大法輪歷代祖師以之傳
B30n0163_p0058b14║持慧命不伐不矜任勞任怨昔聞其語今見其人
B30n0163_p0058b15║事既如是理亦如然括十虛作一金剛體無欠無
B30n0163_p0058b16║餘總大地為一堅密身何增何減閱古今而靡壞
B30n0163_p0058b17║歷劫石以常存陰陽豈可推移寒暑詎能遷變能
B30n0163_p0058b18║為萬象主不逐四時凋草木昆虫悉凜威光履地
B30n0163_p0059a01║戴天咸知慶賀山僧今日也祗得應時及節錦上
B30n0163_p0059a02║鋪花且作麼生得應時及節去以拄杖卓一卓云
B30n0163_p0059a03║君子道長小人道消
B30n0163_p0059a04║雪槱樸禪師
B30n0163_p0059a05║上堂問七事橫拈戈矛滿地法戰塲中請師出手
B30n0163_p0059a06║師云琉璃瓶內托須彌進云定慧等學明見佛性
B30n0163_p0059a07║此理如何師云日裏麒麟看北斗進云眾色歸空
B30n0163_p0059a08║空歸何所師云木馬上金梯僧禮拜歸位問三藏
B30n0163_p0059a09║十二部一切修多羅盡是佛說的和尚今日上堂
B30n0163_p0059a10║說箇甚麼師舉拄杖云只說者箇進云疑情未斷
B30n0163_p0059a11║話頭不破請師明指師打一棒云還知落處麼進
B30n0163_p0059a12║云一棒一喝吾師平日常用除棒除喝請師速道
B30n0163_p0059a13║師震威便喝僧罔措師復打乃云凍雲欲雪不雪
B30n0163_p0059a14║普賢象駕崢嶸嶺梅半合半開少室真風漏泄薦
B30n0163_p0059a15║不薦瞥不瞥若也瞥切忌眼中重著楔復舉龍門
B30n0163_p0059a16║佛眼和尚云一入龍門事事竒聞聲見色不思議
B30n0163_p0059a17║山青水綠緣何事盡是諸人力使之大小龍門雖
B30n0163_p0059a18║則面赤不如語直然無端向聲色門頭鼓動人家
B30n0163_p0059b01║男女曹溪則不然一入曹溪絕正竒離聲離色離
B30n0163_p0059b02║思議山青水綠原無事著眼看來早錯之大眾龍
B30n0163_p0059b03║門易登曹谿難入直饒入得曹溪門猶未識關棙
B30n0163_p0059b04║子在欲識關棙子麼問取降龍塔去
B30n0163_p0059b05║晚叅世尊不說說迦葉不聞聞須菩提巖中宴坐
B30n0163_p0059b06║天帝釋動地雨花直至如今塞眼塞耳築頭築額
B30n0163_p0059b07║爭奈時人有眼如盲有耳如聾所以我若說時爾
B30n0163_p0059b08║須聽我不說時又聽箇甚麼直須我說時無一字
B30n0163_p0059b09║到爾耳我不說時爾須澆腸沃胃始得然則山河
B30n0163_p0059b10║大地草木叢林風聲樹聲鳥聲水聲剎說塵說熾
B30n0163_p0059b11║然說爾何不聞既總不聞不但不識說法底人要
B30n0163_p0059b12║且未識聽法底是箇阿誰不見古德云四大色身
B30n0163_p0059b13║不解說法聽法脾胃肝膽不解說法聽法虛空不
B30n0163_p0059b14║解說法聽法是甚麼解說法聽法於斯明得方知
B30n0163_p0059b15║道世尊不說而說迦葉不聞而聞一切者凍膿拈
B30n0163_p0059b16║椎豎拂搖唇鼓舌盡是熱椀鳴聲雖然更須信有
B30n0163_p0059b17║無舌人解語無耳人解聽方有說法聽法分只如
B30n0163_p0059b18║山僧與現前諸人各各有舌有耳又喚阿誰是無
B30n0163_p0060a01║底露柱聞得呵呵大笑云某甲豈不是便與劈頭
B30n0163_p0060a02║一棒云我也知爾是箇繫驢橛漢
B30n0163_p0060a03║臘八上堂拈香此一瓣香信手拈來供養我
B30n0163_p0060a04║本師釋迦牟尼佛所要法界普薰箇箇築著鼻孔
B30n0163_p0060a05║豁開夢眼人人知有今朝斂衣就座皇宮不肯住
B30n0163_p0060a06║六載雪山居煉將肉似骨凍得眼如眉猶然說寱
B30n0163_p0060a07║語剛道覩星竒一言既出口駟馬遠難追欲將家
B30n0163_p0060a08║醜洗除是忤逆兒大眾曹溪是他家兒孫為甚不
B30n0163_p0060a09║克紹祖父基業只一味播揚家醜還會麼劍為不
B30n0163_p0060a10║平離寶匣藥因救病出金瓶然則應時應節也要
B30n0163_p0060a11║徹底掀翻免致諸人生受沉屈只如世尊道竒哉
B30n0163_p0060a12║一切眾生具有如來智慧德相只因妄想執著而
B30n0163_p0060a13║不證得證不證且置還知如來眾生落處麼乃舉
B30n0163_p0060a14║拂云只在者裏還知妄想德相落處麼也只在者
B30n0163_p0060a15║裏既總在者裏方起妄想時德相在甚麼處著及
B30n0163_p0060a16║證德相時妄想又在甚麼處著妄想既除德相既
B30n0163_p0060a17║證通身是箇如來眾生又在甚麼處著所以菩提
B30n0163_p0060a18║湼槃是妄想真如解脫是妄想三聚淨戒五分香
B30n0163_p0060b01║薰是妄想有佛道可成有眾生可度是妄想乃至
B30n0163_p0060b02║欲除執著欲證智慧也是妄想既總是妄想世尊
B30n0163_p0060b03║為甚麼卻恁麼道要會麼待少刻圓戒後與爾注
B30n0163_p0060b04║破
B30n0163_p0060b05║解制上堂問如何是第一義師云春雨細如𮈔進
B30n0163_p0060b06║云離此還有向上事也無師云春泥滑似油進云
B30n0163_p0060b07║結制後不悟解制前不迷如何是不迷不悟底道
B30n0163_p0060b08║理師舉拄杖云汝喚什麼作拄杖進云祗如萬法
B30n0163_p0060b09║歸一某甲早已串卻了也一歸何處請和尚速道
B30n0163_p0060b10║師以拄杖畫一畫云還串得者箇麼僧禮拜云與
B30n0163_p0060b11║麼則萬古山川海嶽止師便打乃云盡十方世界
B30n0163_p0060b12║是箇禪堂諸人作麼生結盡十方世界是禪堂裏
B30n0163_p0060b13║蒲團諸人作麼生解直饒道結底即是解底解底
B30n0163_p0060b14║即是結底又何曾出得者圈䙡所以前日結底權
B30n0163_p0060b15║且鈎簾歸乳燕今日解底祗是穴紙出痴蠅事不
B30n0163_p0060b16║獲已依例攀條且放你東去西去然則門裏出身
B30n0163_p0060b17║易身裏出門難諸人作麼生會得出身句會得也
B30n0163_p0060b18║吃曹溪棒會不得也吃曹溪棒何故心不負人面
B30n0163_p0061a01║身鉢盂捧在汝手終是寶林門外漢雖然人人盡
B30n0163_p0061a02║道鑒祖說法傳心且道有法可說無法可說若道
B30n0163_p0061a03║有法可說祖師云本來無一物若道無法可說祖
B30n0163_p0061a04║師又道何期自性本自具足畢竟如何折合以拄
B30n0163_p0061a05║杖倒卓復擲地云還鄉盡是兒孫事祖父從來不
B30n0163_p0061a06║出門
B30n0163_p0061a07║起龍呆石果禪師禮
B30n0163_p0061a08║祖拈香法語
B30n0163_p0061a09║壇經句下悟心宗有願多年覲
B30n0163_p0061a10║祖容最喜今朝親覿面山巒聳翠水溶溶乃舉香云
B30n0163_p0061a11║者瓣心香懷來四十餘年今日對眾拈出供養不
B30n0163_p0061a12║是酬恩亦非了願只要盡人識取報本朝宗一句
B30n0163_p0061a13║只如者一句又作麼生道咦千峯勢到嶽邊止萬
B30n0163_p0061a14║派聲歸海上清
B30n0163_p0061a15║禮　憨山大師塔院
B30n0163_p0061a16║中興曹谿地法社大勳臣不觸君王怒焉得
B30n0163_p0061a17║祖師親冐盡蠻烟瘴雨彌顯不緇不磷贏得堂堂正
B30n0163_p0061a18║體坐斷凡聖要津雖然盡道匡廬留不住豈知葉
B30n0163_p0061b01║落必歸根
B30n0163_p0061b02║
B30n0163_p0061b03║
B30n0163_p0061b04║
B30n0163_p0061b05║
B30n0163_p0061b06║
B30n0163_p0061b07║
B30n0163_p0061b08║
B30n0163_p0061b09║
B30n0163_p0061b10║阿盤禪師語錄
B30n0163_p0061b11║師名智珠號蘧宿有尊者之稱江南徽州婺源汪
B30n0163_p0061b12║氏子生明崇禎己巳母夢月輪入室而孕胎素二
B30n0163_p0061b13║七月方產產時異鳥鳴庭白烟篆室五周能讀喜
B30n0163_p0061b14║持準提聖號亦勤瞻禮歲十五於夫子一貫之義
B30n0163_p0061b15║心性開朗十七遍絫海內知識發明向上玄微擴
B30n0163_p0061b16║通內外典籍廿一具戒於南嶽荊紫念四嗣曹洞
B30n0163_p0061b17║宗且拙訥翁廿六任諸名剎六坐道塲四十九方
B30n0163_p0061b18║住斯山結制上堂曰凍雲深鎖曹溪內不放出外
B30n0163_p0062a01║不放入綠樹橫施象嶺上如佈網下若重欄於中
B30n0163_p0062a02║表裏精麄是非坐斷不論眼底有筋皮下無血者
B30n0163_p0062a03║一齊鑑定於七尺單前或行或坐屏絕諸緣但以
B30n0163_p0062a04║一箇撲不碎底泥團壁立睂輪如猛兕角力直待
B30n0163_p0062a05║曹源水漲象嶺花開方為諸人解開線道拋出行
B30n0163_p0062a06║纏若冲天之丹鳳鼓翅太虛如出網之金鱗伏波
B30n0163_p0062a07║羣海始顯我老祖門下施為迥異具殺活之權應
B30n0163_p0062a08║用超時有通天之作電機秋朗下視諸方還委悉
B30n0163_p0062a09║麼遂揮拂云金剛際下翻肋斗無相峯前唱鷓鴣
B30n0163_p0062a10║僧問封卻布袋口打開柱杖頭作麼是舉一不得
B30n0163_p0062a11║舉二曰截耳臥街鞭屍屈項曰放過一着落在第
B30n0163_p0062a12║二又且如何曰番人不繫腰曰曹谿波浪如相似
B30n0163_p0062a13║無限平人被陸沉如何得免斯患曰你即今在甚
B30n0163_p0062a14║麼處僧沉吟曰又沒了一箇僧便喝曰猶是棺材
B30n0163_p0062a15║裏瞠眼上堂擇乳鵞王眼底光吞日月吞龍金翅
B30n0163_p0062a16║胸中勢奪須彌具如是度量如是揀辨曹谿看來
B30n0163_p0062a17║是甚傀儡拋絲底手叚不見道有照有用座主施
B30n0163_p0062a18║為全收全放鬼家活計雖然如是且道畢竟以何
B30n0163_p0062b01║為直截之機驀擲拄杖云咦火後一莖茆僧間擇
B30n0163_p0062b02║乳鵞王素非鴨類未審以何為用曰楚王城畔汝
B30n0163_p0062b03║水東流曰吞龍金翅有如是威力為甚不及佛之
B30n0163_p0062b04║一縷曰澤廣藏山理能伏豹曰如何是曹谿境曰
B30n0163_p0062b05║水遠曲成沙若麵山高盤就樹如鱗曰如何是境
B30n0163_p0062b06║中人曰額下藏睛睂兩朵胸前蓋膽幾莖毛曰人
B30n0163_p0062b07║中意又作麼生曰不賣雲門陳宿餅豈容洞山一
B30n0163_p0062b08║莖虀
B30n0163_p0062b09║解制上堂上林花發鳴新綠低樹烟明繫澹紅萬
B30n0163_p0062b10║里悉成芳草徑腰包又見逐春風大眾九十日飯
B30n0163_p0062b11║錢不與諸人打算祗是東去西去切不可踏着國
B30n0163_p0062b12║王地若踏着即犯五逆大罪為甚如此者裏明得
B30n0163_p0062b13║便知心法無形貫通法界諸法無生因心而有還
B30n0163_p0062b14║有明得者麼僧問自在且置如何是心法曰鬼爭
B30n0163_p0062b15║漆桶曰如何是直指單傳一句曰羅浮蝴蝶大如
B30n0163_p0062b16║籃曰畢竟傳箇甚麼曰一犬吠虛千猱啀實上堂
B30n0163_p0062b17║僧問秋風蹶起品物咸凋未審還有不凋者麼曰
B30n0163_p0062b18║問處分明曰分明猶是現成境界畢竟如何是不
B30n0163_p0063a01║凋之物曰誌公原是晉時人僧禮拜師打曰不得
B30n0163_p0063a02║錯會問前唐法運如天壤近日風規請指陳曰衣
B30n0163_p0063a03║不離肩鉢不釋手曰恁麼則律堂法制也曰者梵
B30n0163_p0063a04║志家奴便打乃曰三轉法輪成話柄曹谿何事日
B30n0163_p0063a05║无休拈來五嶺雲顛倒推出三山水逆流不謂韶
B30n0163_p0063a06║陽公案異要知杖底別春秋紫湖狗大溈牛戴角
B30n0163_p0063a07║擎頭得自由餿飯殘羹俱罄盡維新一曲寄王侯
B30n0163_p0063a08║眾中莫有宮商一致者麼良久曰水凍魚難躍天
B30n0163_p0063a09║寒草發遲
B30n0163_p0063a10║祖涅槃前二日請上堂問祖未涅槃權開生殺既
B30n0163_p0063a11║涅槃後如何鑑覺曰芙蓉江上秋風老綠樹崖中
B30n0163_p0063a12║夜色寒曰即今還是生殺也鑑覺也曰峩嵋白長
B30n0163_p0063a13║老曰畢竟作麼得一回端的曰巢知風穴知雨曰
B30n0163_p0063a14║恁麼則多謝桂花臺畔月今朝共照我圖南曰仔
B30n0163_p0063a15║細幔天網子問當陽佛法似地擎天正與麼時請
B30n0163_p0063a16║師高唱曰紅梅與綠柳爭妍曰者是體如何是用
B30n0163_p0063a17║曰玄鳥共白猿鬬富曰嶺頭昨夜秋聲靜別有疎
B30n0163_p0063a18║鐘透北垣曰封后先生問道歷秋深光澄野水如
B30n0163_p0063b01║何是見性底意師隨聲便棒僧擬開口復棒曰性
B30n0163_p0063b02║在甚麼處曰如何是非臺明鏡曰天外青山寡色
B30n0163_p0063b03║曰無樹菩提又作麼生曰耳邊流水無聲曰恁麼
B30n0163_p0063b04║則掀開日月光無盡擊碎風雲絕點埃曰猶是髑
B30n0163_p0063b05║髏裏境界乃曰問得金水橋起舞降龍塔𨁝跳也
B30n0163_p0063b06║是一塲生滅因緣欲知不生不滅底意麼良久曰
B30n0163_p0063b07║記得祖師有道通貫无碍難勝標旨底密諭天得
B30n0163_p0063b08║之以統御堅地得之而疆分固人得之而聖仙得
B30n0163_p0063b09║之而玄三乘得之而尅證無漏六道得之而永離
B30n0163_p0063b10║酸楚千百世之下往往被不識本源者以生滅心
B30n0163_p0063b11║左之右舞移高補下致使法社偃蹇宗圖紊亂不
B30n0163_p0063b12║肖今幸值老祖歸寧之日為天下有本源者從頭
B30n0163_p0063b13║拈出庶令各箇知有此叚廣大秘藏雖然如是要
B30n0163_p0063b14║且眼中着得須彌山耳中納得大海水底方許有
B30n0163_p0063b15║少分領畧設以父母所生耳目作見聞會不啻韓
B30n0163_p0063b16║獹逐塊乃豎拂曰見麼拂拂曰聞麼若恁麼會去
B30n0163_p0063b17║話在言前曹谿不惜唇皮為諸人一回頌出復揮
B30n0163_p0063b18║拂曰五彩畫虛空等閒便成迹石女即為宗木人
B30n0163_p0064a01║道不必掀翻大日輪照破空王脊生也一二三滅
B30n0163_p0064a02║也三二一真淨妙難思幸勿于中立且道為甚如
B30n0163_p0064a03║此擲拂云昨日廿九今朝初一上堂明鏡當臺攝
B30n0163_p0064a04║盡百千邪照神符肘後招回無限竛竮假使客鄉
B30n0163_p0064a05║負販異國徒流于無量劫背覺亡返者莫不知曹
B30n0163_p0064a06║溪者裏峯巒高托梵天古木勢無邊表于中具大
B30n0163_p0064a07║寶坊設大法藥能殺能活能放能收設有久經大
B30n0163_p0064a08║冶脫盡蓋纏者自然于一切處不動一念而念念
B30n0163_p0064a09║圓成不起一塵而塵塵自在有時建立有時掃蕩
B30n0163_p0064a10║建立則不撥萬象掃蕩則萬象凝然所謂是法住
B30n0163_p0064a11║法位世間相常住還識常住相麼日日日從東畔
B30n0163_p0064a12║出朝朝雞向五更啼
B30n0163_p0064a13║
B30n0163_p0064a14║
B30n0163_p0064a15║
B30n0163_p0064a16║
B30n0163_p0064a17║
B30n0163_p0064a18║
B30n0163_p0064b01║
B30n0163_p0064b02║
B30n0163_p0064b03║
B30n0163_p0064b04║
B30n0163_p0064b05║
B30n0163_p0064b06║
B30n0163_p0064b07║
B30n0163_p0064b08║
B30n0163_p0064b09║終