B30n0163_p0113a10║曹溪通志卷之五
B30n0163_p0113a11║吳門汪永瑞緘庵　昆陵史樹駿庸庵　訂正
B30n0163_p0113a12║三韓馬　元子貞　古閩釋真樸雪槱　重修
B30n0163_p0113a13║曲江劉學禮修五重鐫
B30n0163_p0113a14║
B30n0163_p0113a15║塔記類
B30n0163_p0113a16║唐
B30n0163_p0113a17║法性寺菩提樹髮塔記釋法才（法性寺住持）
B30n0163_p0113a18║佛祖興世信非偶然昔宋朝求那䟦陁羅三藏建茲
B30n0163_p0113b01║戒壇預讖曰後當有肉身菩薩受戒於此梁天監元
B30n0163_p0113b02║年又有梵僧智藥三藏航海而至自西域持來菩提
B30n0163_p0113b03║樹一株植於戒壇前者立碑云吾過後一百六十年
B30n0163_p0113b04║當有肉身菩薩來此樹下開演上乘度無量眾真傳
B30n0163_p0113b05║佛心印之法主也今能禪師正月八日抵此因論風
B30n0163_p0113b06║幡語而與宗法師說無上道宗踴躍忻慶昔所未聞
B30n0163_p0113b07║遂詰得法端由於十五日普會四眾為師祝髮二月
B30n0163_p0113b08║八日集諸名德受具足戒既而於菩提樹下開單傳
B30n0163_p0113b09║宗旨一如昔讖法才遂募眾緣建茲浮圖瘞禪師髮
B30n0163_p0113b10║一旦落成八面嚴潔騰空七層端如踊出偉歟禪師
B30n0163_p0113b11║法力之厚彈指即遂萬古嘉猷巍然不磨聊敘梗概
B30n0163_p0113b12║以紀歲月云儀鳳元年歲次丙子吾佛生日謹識
B30n0163_p0113b13║（此碑見存廣東省城光孝寺菩提樹下乃唐刻也）
B30n0163_p0113b14║宋
B30n0163_p0113b15║重新祖塔記僧奉寧（紹興三十三年勑差本寺住持）
B30n0163_p0113b16║六祖大鑒禪師寶塔剏於唐先天年間元和中憲宗
B30n0163_p0113b17║賜額曰元和靈照之塔皇宋開寶初王師平南海劉
B30n0163_p0113b18║氏殘兵作梗遂為煨燼尋有制興修功未竟會太宗
B30n0163_p0114a01║即位留心禪門詔遣郎中李頌司徒張公前來措置
B30n0163_p0114a02║重新建造工畢上奉御筆賜額曰太平興國之塔至
B30n0163_p0114a03║紹興二十四年甲戌歲十二月十五日復罹回祿之
B30n0163_p0114a04║變奉寧庚辰春准勑差住持當山於壬午歲三月丁
B30n0163_p0114a05║酉朔十五日辛亥募緣鳩工鼎新建造奉寧忝繼祖
B30n0163_p0114a06║芳謹次其實所將功德上祝當今皇帝聖壽無疆聖
B30n0163_p0114a07║文睿武掃蕩妖氛恢復故基廓清天宇萬邦道泰四
B30n0163_p0114a08║海昇平文武官僚增崇祿位風調雨順稼穡豐登
B30n0163_p0114a09║慈濟大師壽塔記余靖
B30n0163_p0114a10║天下伽藍以夏臘繼承率者葢萬數焉由郡縣之令
B30n0163_p0114a11║選於州鄉以領其徒者且千數其名山福地奉朝廷
B30n0163_p0114a12║之命擇於叢林以闡其教者無數十焉菩提達磨心
B30n0163_p0114a13║法東傳以衣為證止於大鑒故曹溪之比又加少焉
B30n0163_p0114a14║今皇帝嗣統之初地奉母儀內助之慈尊釋氏西來
B30n0163_p0114a15║之教詔於𢖍廬擇人紹隆祖席僉曰當今雄辯通識
B30n0163_p0114a16║無踰雲葢禪師湖南按察司即以名聞詔賜命服師
B30n0163_p0114a17║號以寵之俾擇名僧自佐禪師名寶緣興元人遊方
B30n0163_p0114a18║至隨州參智門禪師祚投針契理得免忘言以心印
B30n0163_p0114b01║心不煩機接遂為之嗣即雲門之嫡也尋領眾居唐
B30n0163_p0114b02║興雲臺雲葢皆南嶽之名藍也點空破有不涉名相
B30n0163_p0114b03║臨鋒迅發直示宗乘諸方稱服謂之禪窟故詣旨求
B30n0163_p0114b04║人無敢先者駐錫茲山殆將逾紀一音演說四方流
B30n0163_p0114b05║布眾中得法而去者多為人師其機緣語句門人各
B30n0163_p0114b06║著序錄此不復記教門崇建䂓制鼎新可謂祖堂中
B30n0163_p0114b07║興矣既而嘆曰嘻止矣佛言世間出世間法備矣山
B30n0163_p0114b08║河大地有時而盡況于人乎雖性空無着體質當有
B30n0163_p0114b09║所歸愚夫以死為諱小乘以涅槃為樂皆非中道吾
B30n0163_p0114b10║其營壽藏以安時處順可乎旁鑿竁道上為窣堵在
B30n0163_p0114b11║寺之西南二里而遙因僧惠實礱石乞銘以志之其
B30n0163_p0114b12║銘曰拘士煩思以身為累達人靜觀如幻之寄花葉
B30n0163_p0114b13║盛衰根性不隳見聞覺知豈藏於斯
B30n0163_p0114b14║元
B30n0163_p0114b15║古衲和尚舍利塔記雲從龍（廉訪使至正辛卯）
B30n0163_p0114b16║舍利一名堅固子一名金剛子按經所載過去諸佛
B30n0163_p0114b17║入般涅槃闍維金身所獲舍利其數甚多五色絢爛
B30n0163_p0114b18║至堅至剛當時見者天龍鬼神人及非人莫不頂禮
B30n0163_p0115a01║讚嘆希有隨力分取各於其國建大寶塔如佛在世
B30n0163_p0115a02║恭敬供養如此舍利是諸如來大堅固力大般若智
B30n0163_p0115a03║大光明藏大圓覺海之所從出非小根噐之所能有
B30n0163_p0115a04║乃知此事亦是了達生死具正知見之印證也佛之
B30n0163_p0115a05║教法自入中國學者甚眾得者甚寡舍利之見世為
B30n0163_p0115a06║希有何以故為其所學非正法故不守戒律不修禪
B30n0163_p0115a07║定講說持論見聞覺知作有漏因每以聲聞外道趨
B30n0163_p0115a08║向為極則事是故達磨一葦西來憫念學者迷惑錯
B30n0163_p0115a09║亂失其本心盡反前轍不立文字直指人心見性成
B30n0163_p0115a10║佛初傳衣鉢于二祖可五傳至能衣止不傳所傳者
B30n0163_p0115a11║唯心爾始岐而二繼離為五枝分派別彌滿天下而
B30n0163_p0115a12║南華實宗主之葢以祖師衣鉢在故歷代主僧例無
B30n0163_p0115a13║其人意觀於海者難為水也六百餘年後有李氏子
B30n0163_p0115a14║者曲江人生而淳長而樸不解世諦不紹家業尤不
B30n0163_p0115a15║喜文字學切慕草間桑下之樂父母不能禁許令出
B30n0163_p0115a16║家祝髮於韶之華嚴院法嗣風旛之僧曰祖宗出世
B30n0163_p0115a17║住月華住大鑒每以平常心接人人或易之師曰個
B30n0163_p0115a18║事不在筆端上不在口角頭顧心地何如爾後住南
B30n0163_p0115b01║華適丁亥運遷革僧徒迯難西來衣鉢為有力者負
B30n0163_p0115b02║之而去師惟隻影煮折脚鐺兀守祖師真身於窮山
B30n0163_p0115b03║虎狼叢中終不退轉事甫定則物色衣鉢旋聞有獻
B30n0163_p0115b04║于上者已仍奉旨給還師頂授復歸西天衣樓永為
B30n0163_p0115b05║鎮重方且匡徒領眾隨宜說法續曹溪一脉生意偶
B30n0163_p0115b06║劇盜洊至鎮山之𤥖常住金谷席卷一空方且殺戮
B30n0163_p0115b07║焚蕩𠒋熖日熾眾皆危懼師與其徒奉祖師并衣鉢
B30n0163_p0115b08║出避入郛相時為歸計至元二十八年八月初三日
B30n0163_p0115b09║祖師諱辰忽示微疾次日子時謂弟子曰世緣已畢
B30n0163_p0115b10║沐浴更衣索筆書偈曰六十五年佛法罔然浮雲既
B30n0163_p0115b11║散月現碧天書畢跏趺而逝其於臨死生之際可謂
B30n0163_p0115b12║了了者矣越月茶毘得舍利十餘色若紫玻瓈叩之
B30n0163_p0115b13║聲鏗鏗然作金玉聲此非平昔踐履真實見趣透徹
B30n0163_p0115b14║得大堅固力果能如是耶弟子法泳等塔而藏之屬
B30n0163_p0115b15║予為記予曰達磨之教不立文字何以記為請益堅
B30n0163_p0115b16║辭不獲因述其顛末云師名法遵號古衲銘曰伊佛
B30n0163_p0115b17║之法自西徂東其大無外其傳靡終佛佛相承心心
B30n0163_p0115b18║至通惟我遵公得法于中非言非默若晦若蒙靈光
B30n0163_p0116a01║內照心鏡昭融不衣不鉢遠紹祖風出有入無流珠
B30n0163_p0116a02║耀空植塔曹溪佳氣鬱葱瘞庵骨于不朽而其所以
B30n0163_p0116a03║冥會默契于過去諸佛者又奚窮
B30n0163_p0116a04║碑銘類
B30n0163_p0116a05║唐
B30n0163_p0116a06║六祖能禪師碑銘（并序）王維
B30n0163_p0116a07║無有可捨是達有源無空可住是知空本離寂非動
B30n0163_p0116a08║乘化用常在百法而無傳周萬物而不殆鼓洩海師
B30n0163_p0116a09║不知菩提之行散花天女能變聲聞之身則知法本
B30n0163_p0116a10║不生因心起見見無可取法則常如世之至今人有
B30n0163_p0116a11║證於此得無漏不盡漏度有為非無為者其惟有曹
B30n0163_p0116a12║溪禪師乎禪師俗姓盧氏本貫范陽人也名是虛假
B30n0163_p0116a13║不生族姓之家法無中邊不居華夏之地善習表於
B30n0163_p0116a14║兒戲利根發于童心不私於身臭味於耕桑之侶苟
B30n0163_p0116a15║適其道羶行於蠻貊之鄉年若干事黃梅忍大師願
B30n0163_p0116a16║竭其力即安于井臼素刳其心獲悟於稊稗每大師
B30n0163_p0116a17║登座學眾盈庭中有三乘之根共聼一音之法禪師
B30n0163_p0116a18║默然受教曾不起予退省其私迥超無我其有猶懷
B30n0163_p0116b01║渴鹿之想尚求飛鳥之跡香飯未消弊衣仍覆皆曰
B30n0163_p0116b02║升堂入室測海窺天謂得黃帝之珠堪受法王之印
B30n0163_p0116b03║大師心知獨得謙而不鳴天何言哉聖與仁豈敢子
B30n0163_p0116b04║曰賜也吾與汝不如臨終遂密授以祖師袈裟謂之
B30n0163_p0116b05║曰物忌獨賢人惡出己予且死矣汝其行乎禪師遂
B30n0163_p0116b06║懷寶迷邦銷聲異域眾生為淨土雜居止於編人世
B30n0163_p0116b07║事是度門混農商於勞侶如此積十六載南海有印
B30n0163_p0116b08║宗法師講湼槃經禪師聼於座下因問大義質以真
B30n0163_p0116b09║乘既不能酬𮋒從請益乃嘆曰化身菩薩在此色身
B30n0163_p0116b10║肉眼凡夫願開慧眼遂領徒屬盡詣禪居奉為挂衣
B30n0163_p0116b11║親自削髮於是大興法雨普灑客塵乃教人以忍曰
B30n0163_p0116b12║忍者無生方得無我始於成初發心以為教首至于
B30n0163_p0116b13║定無所入慧無所依大身過于十方本覺超於三世
B30n0163_p0116b14║根塵不滅非色滅空行願無成即凡成聖舉足舉手
B30n0163_p0116b15║長在道塲是心是情同歸性海商人告倦自息化城
B30n0163_p0116b16║窮子無疑直開寶藏其有不植德本難人頓門𡚶繫
B30n0163_p0116b17║空花之狂會非慧日之咎嘗嘆曰七寶布施等恒河
B30n0163_p0116b18║沙億刼修行盡大地墨不如無為之道運無礙之慈
B30n0163_p0117a01║弘濟四生大庇三有既而道德遍覆名聲普聞泉舘
B30n0163_p0117a02║卉服之人去聖歷刼塗身穿耳之國航海窮年皆願
B30n0163_p0117a03║拭目於龍象之姿忘身於鯨鯤之口駢立于戶外趺
B30n0163_p0117a04║坐于床前林是旃檀更無雜樹花惟簷蔔不臭餘香
B30n0163_p0117a05║皆以實歸多離妄執九重延想萬里馳誠思布髮以
B30n0163_p0117a06║奉迎願义手而作禮則天太后孝和皇帝並勅書勸
B30n0163_p0117a07║諭徵赴京城禪師子牟之心敢忘鳳闕遠公之足不
B30n0163_p0117a08║過虎溪固以此辭竟不奉詔遂送百衲袈裟及錢帛
B30n0163_p0117a09║等供養天皇后禮獻玉衣於幻人女后宿因施金錢
B30n0163_p0117a10║於化佛尊德貴物異代同符至某載月日忽謂門人
B30n0163_p0117a11║曰吾將行矣俄而異香滿堂白虹屬地飯食訖而敷
B30n0163_p0117a12║坐沐浴畢而更衣彈指不留水流燈熖全身永謝薪
B30n0163_p0117a13║盡火滅山崩水竭鳥哭猿啼諸人唱言人無眼目列
B30n0163_p0117a14║郡慟哭世且空虛某月日遷神於曹溪安坐某所擇
B30n0163_p0117a15║吉祥之地不待青烏變功德之林皆成白鶴嗚呼大
B30n0163_p0117a16║師至性純一天姿貞素百福成相眾妙會心經行宴
B30n0163_p0117a17║息皆在正受談咲語言曾無戲論故能五天重跡百
B30n0163_p0117a18║越稽首修蛇雄虺毒螫之氣銷跳殳彎弓猜悍之風
B30n0163_p0117b01║變畋漁悉罷蠱鴆知非多絕羶腥効桑門之食悉棄
B30n0163_p0117b02║罟網襲稻田之衣永為浮圖之法實助皇王之化弟
B30n0163_p0117b03║子曰神會遇師於晚景問道於中年廣量出於凡心
B30n0163_p0117b04║利智踰於宿學雖末後供樂最上乘先師所明有類
B30n0163_p0117b05║獻珠之顧世人未識猶多抱玉之悲謂余知道以頌
B30n0163_p0117b06║見託偈曰五蘊本空六塵非有眾生倒計不知正受
B30n0163_p0117b07║蓮花承足楊柳生肘曷離身心孰為休咎至人達觀
B30n0163_p0117b08║與佛齊功無心捨有何處依空不着三界徒勞八風
B30n0163_p0117b09║以茲利智遂與宗通愍彼偏方不聞正法俯同惡類
B30n0163_p0117b10║將興善業教忍斷嗔修慈捨獵世界一花祖宗六葉
B30n0163_p0117b11║大開寶藏明示衣珠本源常在妄轍遂殊過動不動
B30n0163_p0117b12║離俱不俱吾道如是道豈在吾道遍四生常依六趣
B30n0163_p0117b13║有漏聖智無義章句六十二種一百八喻悉無所得
B30n0163_p0117b14║應如是住
B30n0163_p0117b15║明
B30n0163_p0117b16║修建華嚴道塲千日長期碑記銘釋德清
B30n0163_p0117b17║曹溪為天下禪林冠一脉派五宗源如洙泗苐僻處
B30n0163_p0117b18║嶺外道路間關故高人上士足跡罕至而其徒見聞
B30n0163_p0118a01║狹陋而種田博飯無復知有向上事其習俗久矣余
B30n0163_p0118a02║素與達觀師深有慨焉常有願而未能及也丙申春
B30n0163_p0118a03║余蒙恩遣海外取道覲六祖肉身覩其香火崇祀之
B30n0163_p0118a04║嚴叢林凋落之甚不覺涕下霑衣也一食而去居無
B30n0163_p0118a05║幾何適蒙制臺左司馬陳公深念名山寥落欲以余
B30n0163_p0118a06║托跡焉余自知取辱法門且在行間安敢事事既而
B30n0163_p0118a07║觀察海門周公署掾南韶亦屢致之不可及惺存觀
B30n0163_p0118a08║察祝公乃力致之余始翻然猶未遑安處戊戌秋九
B30n0163_p0118a09║月適淨空上人同寺僧行裕真權淨泰軰謁余於五
B30n0163_p0118a10║羊余一見跫然而喜居頃之上人晉云某生西蜀近
B30n0163_p0118a11║峨嵋效普賢願力因遍歷諸方以飯僧為佛事比自
B30n0163_p0118a12║北而南遊履至此謁六祖於曹溪願就勝道塲地欲
B30n0163_p0118a13║結飯僧緣十萬八千計以酬本願乞師指南余欣然
B30n0163_p0118a14║而起曰大哉上人願力普則普矣而所施之地猶未
B30n0163_p0118a15║然也且結眾緣須天下之交路人半僧之所可耳今
B30n0163_p0118a16║曹溪遠隔嶺表衲子畏途足跡罕至安以一飯之故
B30n0163_p0118a17║而蹈山川之險乎且不為食來聖訓在耳法食平等
B30n0163_p0118a18║摩詰傳心上人其以法為導而以食為資是所謂由
B30n0163_p0118b01║香飯而入律儀此吾佛利世之嘉謨菩薩所修之妙
B30n0163_p0118b02║行也上人聞而歡喜躍然從事乃與裕權泰軰竭力
B30n0163_p0118b03║經營志結千日長期紏實行僧四十八人跪誦𮘗華
B30n0163_p0118b04║嚴大經若干部即卜是年十月為始至辛丑十月望
B30n0163_p0118b05║為終當結制之初剎竽方豎草單一揭而遠近響風
B30n0163_p0118b06║歸者如市金粟雲委一時貴官長者莫不傾心護法
B30n0163_p0118b07║六時禮誦鐘梵交參雖無華座之師而音聲色相適
B30n0163_p0118b08║足以感諸天而驚四眾三年如一日矣安居怡曠終
B30n0163_p0118b09║始無虞自非六祖大師寂光朗照山靈呵護何以至
B30n0163_p0118b10║此斯亦法道之前矛也上人喜其滿志而大願已酬
B30n0163_p0118b11║將杖錫遠游隨方演化又願以此施者受者著名貞
B30n0163_p0118b12║石用以彰往開來以垂不朽乞余言以紀其勝余時
B30n0163_p0118b13║方執崇修之役以畢期入山覩其列者如林歡喜合
B30n0163_p0118b14║掌為之讚曰
B30n0163_p0118b15║清淨法身草木瓦礫觸目常光見者不識寶林之山
B30n0163_p0118b16║其狀自別曹溪之水其味更冽祖師未來山水已開
B30n0163_p0118b17║祖師既至其道乃熾祖師滅度山水露布飲啄安居
B30n0163_p0118b18║不知其故如盲若癡採薪汲水用之靡宜叢林秋晚
B30n0163_p0119a01║草枯水涸我念皈依思之如渴枝葉雖凋逝者如斯
B30n0163_p0119a02║我卓錫來將以濬之爰有上人亦隨我願引華藏流
B30n0163_p0119a03║先開一線積粒粒米如香飯界勺滴滴水灌華藏海
B30n0163_p0119a04║食者之福量等虛空施者之福福更無窮上人志滿
B30n0163_p0119a05║我願未足一口汲盡祖師乃出
B30n0163_p0119a06║蘇程菴碑記銘（并序）余大成
B30n0163_p0119a07║程公菴南華長老辯公為吾表弟程德孺作也吾南
B30n0163_p0119a08║遷過之更其名曰蘇程且銘之曰
B30n0163_p0119a09║辯作菴寶林南程取之不為貪蘇後到住者三蘇既
B30n0163_p0119a10║住程則去一彈指三世具如我說無是處百千燈同
B30n0163_p0119a11║一光一塵中兩道塲齊說法不相妨本無通安有礙
B30n0163_p0119a12║程不去蘇亦在各遍滿無雜壞　此宋端明學士蘇
B30n0163_p0119a13║公軾紹聖元年甲戌八月過南華作書蘇程銘後
B30n0163_p0119a14║　余南遷度大庾抵高凉之龍　越歲移僦南華僧寮
B30n0163_p0119a15║起西水禪期時老臘俛公以憨大師所定曹溪志後
B30n0163_p0119a16║之人多隨意續入不無襍沓屬余為更定余謝不敏
B30n0163_p0119a17║然且閱之見所志二賢閣云即程蘇菴故址因程明
B30n0163_p0119a18║道蘇東坡論道於此結菴故以為名嘉靖二十五年
B30n0163_p0119b01║改建余為掩卷輾然曰異哉余記文忠公集有蘇程
B30n0163_p0119b02║菴銘安得所謂程蘇菴又公自謂程公菴南華長老
B30n0163_p0119b03║辯公為吾表弟程德孺作余南遷過之更名蘇程安
B30n0163_p0119b04║所謂程明道此必改建二賢之前軰別有一篇杜撰
B30n0163_p0119b05║志曹溪者不得不仍之耳適從斷碑中磨挱斑蘚得
B30n0163_p0119b06║其記讀之而果也且云訪二程東坡遺跡而為之表
B30n0163_p0119b07║章則是三賢也曷稱二賢又稱盧氏之宗旨如醇酒
B30n0163_p0119b08║伊川懼醉而不飲為賢明道因大醉而大醒為上士
B30n0163_p0119b09║東坡竟醉矣為下士嘻其甚矣盧氏宗旨且未輕議
B30n0163_p0119b10║如文忠公亦何可深非公之來此在惠惠人德之至
B30n0163_p0119b11║今勿諼葢其時程正輔者是公母舅程濬之子以提
B30n0163_p0119b12║刑至惠公欲借手以陰惠之人凡橋梁錢穀軍興之
B30n0163_p0119b13║務無不密為劈畫事在往復七十牘中每署一好事
B30n0163_p0119b14║牘尾必誡以勿令人知覊孤之放臣多畏故也視彼
B30n0163_p0119b15║無畏於人且無庸借手於人而誓不肯作一好事若
B30n0163_p0119b16║惟恐令人有去後之思而頌德焉者誠未知孰賢而
B30n0163_p0119b17║一旦遭貶儕於下士嘻其甚矣仲尼讀百二十國寶
B30n0163_p0119b18║書而後執春秋之筆以貶人今之貶人者豈不自擬
B30n0163_p0120a01║春秋而惜其讀春秋未讀宋書并未讀蘇氏書也若
B30n0163_p0120a02║其卒讀豈不知洛黨之首程蜀黨之首蘇而偏欲合
B30n0163_p0120a03║此兩黨人使羣倪于經筵者復觳牴於梵宇有識見
B30n0163_p0120a04║之寧無掩口又豈不知德孺之於正輔弟也其事公
B30n0163_p0120a05║則猶是兄也相好無相尤久矣辯公亦直移鶴峰之
B30n0163_p0120a06║甘棠而潤以曹溪之一滴又何忍奪之正恐德孺拱
B30n0163_p0120a07║手以讓二程二程亦必不受耳故不若仍舊貫之為
B30n0163_p0120a08║便會方伯蕭公茹園過余西水聞而快之遽改二賢
B30n0163_p0120a09║閣顏顏之曰蘇程菴而去且屬余書其後時幼子五
B30n0163_p0120a10║美携公寓惠集舉重辯師逸事一則以進曰師作塔
B30n0163_p0120a11║南華之東數里惡師者葬之別墓七百餘日矣後長
B30n0163_p0120a12║老明公發而歸之壽塔舉體如生故知師亦有異焉
B30n0163_p0120a13║者矣計師所作菴距今五百年所改而為閣距今八
B30n0163_p0120a14║十年所今寺僧適更新之而後閣復為菴此與師所
B30n0163_p0120a15║作塔必需之七百日之後而始復其故豈不亦各有
B30n0163_p0120a16║因緣余曰然爰命美子大索公為辯公所書卓錫泉
B30n0163_p0120a17║銘柳子厚大鑒碑及所作小記而皆非其故矣徒增
B30n0163_p0120a18║一番憑弔因念余故下士也公既遭貶為下士宜余
B30n0163_p0120b01║五十五年余強半與公同不獨醉盧氏酒同也余母
B30n0163_p0120b02║氏感香光之祥光中現僧伽黎而乳此與公之為五
B30n0163_p0120b03║祖後身其始生則同日者之言謂余命宮守磨蝎畢
B30n0163_p0120b04║此一生譽𢘆于斯謗𢘆于斯惟公亦然此其立命則
B30n0163_p0120b05║同乃至奉告身安置嶺南同事在甲戌年同六月出
B30n0163_p0120b06║金陵同十月到戌同時惟幼子侍行同而絕細事如
B30n0163_p0120b07║乙亥年之四月十一日初食荔枝則又同六月公書
B30n0163_p0120b08║子厚碑陰刻石於南華余亦於是月大索公南華諸
B30n0163_p0120b09║石而因以改正蘇程則又同並記之
B30n0163_p0120b10║銘類
B30n0163_p0120b11║唐
B30n0163_p0120b12║佛衣銘（并序）劉禹錫
B30n0163_p0120b13║吾既為僧琳撰曹溪第二碑且思所以辯六祖置衣
B30n0163_p0120b14║不傳之旨作佛衣銘曰佛言不行佛衣乃爭忽近貴
B30n0163_p0120b15║遠古今常情尼父之生土無一里夢奠之後履存千
B30n0163_p0120b16║祀惟昔有梁如象之狂達磨救世來為醫王以言不
B30n0163_p0120b17║痊因物乃遷如執符節行乎復關民不知官望車而
B30n0163_p0120b18║畏俗不知佛得衣為貴壞色之衣道不在茲由之信
B30n0163_p0121a01║道所以為寶六祖未彰其出也微既還狼荒憬俗[山/虫]
B30n0163_p0121a02║[山/虫]不有信器眾生曷歸是開便門非止傳衣初心有
B30n0163_p0121a03║終傳豈無已物必歸盡衣胡久恃先終知終用乃不
B30n0163_p0121a04║窮我道無阿衣於何有其用已陳孰非芻狗
B30n0163_p0121a05║宋
B30n0163_p0121a06║卓錫泉銘（并序）蘇軾
B30n0163_p0121a07║六祖初住曹溪卓錫泉湧清涼滑甘贍足大眾逮今
B30n0163_p0121a08║數百年矣或時小竭則眾汲于山下今長老辯公住
B30n0163_p0121a09║山四歲泉口湧溢聞之嗟異為作銘曰祖師無心心
B30n0163_p0121a10║外無學有來叩者雲湧泉落問何從來初無所從若
B30n0163_p0121a11║有從處來則有窮祖住南華集眾偵水水性融會豈
B30n0163_p0121a12║有無理引錫指石寒泉自冽眾渴得飲如我說法云
B30n0163_p0121a13║何至今有溢有枯泉無溢枯溢其人乎辯來四年泉
B30n0163_p0121a14║水洋洋烹煑濯溉飲及牛羊手不病汲肩不病負匏
B30n0163_p0121a15║勺瓦盂莫知其故我不求水水則許我訊於祖師有
B30n0163_p0121a16║何不可
B30n0163_p0121a17║明
B30n0163_p0121a18║六祖腰石銘（并序）陳豐頂（晉江人　曲江知縣）
B30n0163_p0121b01║師腰石棄在黃梅嘉靖間鄉人有官于楚者舁以歸
B30n0163_p0121b02║至今謁師者未嘗不謁石睹斯石有道心焉陳子曰
B30n0163_p0121b03║求道者如入寶山得則金玉不得瓦礫師唯不向黃
B30n0163_p0121b04║梅求道也師向黃梅求道竟得茲石不亦宜乎夫以
B30n0163_p0121b05║石如衣焉則可衣非道也石安取以石即道焉則可
B30n0163_p0121b06║祖道非師道也石安取嘗潛心頓門妄云有得葢自
B30n0163_p0121b07║學樵飯母聞應沃心師之為師固已作祖有餘而逢
B30n0163_p0121b08║客多事師復過聽促裝別母千里問津所求何物時
B30n0163_p0121b09║已見笑於忍祖矣槽厰着去原非為惡人害汝也固
B30n0163_p0121b10║謂蠢茲獦獠枉具利根舍爾真佛貪我眴布必將磨
B30n0163_p0121b11║落之不堪而後厭當此之時祖悟而師未悟是以捐
B30n0163_p0121b12║軀為法竭蹶徒工忘己非輕假物作重碓頭腰間猶
B30n0163_p0121b13║然求福田不求出離之大眾也迨夫米熟慧生者我
B30n0163_p0121b14║本來如見父母書廊半偈愧悔己形杖碓三更籠牢
B30n0163_p0121b15║亦盡當此之時祖悟而師亦悟區區衣鉢且未足愚
B30n0163_p0121b16║自渡者之心而况乎此石是故登舟把艣明悔前迷
B30n0163_p0121b17║擲鉢磐上已將棄去不取矣祖有道師亦有道金剛
B30n0163_p0121b18║如故應住無加汗血八月僅博袈裟一講所得孰與
B30n0163_p0122a01║市上多耶是固秀若眾等所惓聽者而均不師若也
B30n0163_p0122a02║何哉於是諸上人請曰道不從石亦不從祖石以道
B30n0163_p0122a03║傳亦以文顯願居士留意焉遂銘之曰師腰斯石一
B30n0163_p0122a04║舉一俯舉則拔山俯則飲羽只求米熟不求勞苦自
B30n0163_p0122a05║師視之以當一石自我視之亦當一石若有鈍賊妄
B30n0163_p0122a06║生荊𣗥謂法須石謂鏡須拭稽請大師如黃梅日頑
B30n0163_p0122a07║質頑石護以膠漆勞彼迷根永不得逸
B30n0163_p0122a08║重修卓錫泉洗心亭銘（并序）憨山釋德清
B30n0163_p0122a09║曹溪大師初卓錫得泉泉前有溪溪上有橋曰飛錫
B30n0163_p0122a10║橋眉有亭曰洗心皆本無也是則泉因卓錫而有卓
B30n0163_p0122a11║者我師橋因好事而作好事者誕烏得而名焉亭因
B30n0163_p0122a12║取象而名名之者誰前觀察侶梅陳公也然泉有時
B30n0163_p0122a13║而竭竭則禱而應疏而通禱之者誰故長老辯公而
B30n0163_p0122a14║銘之者誰東坡居士也橋久而坼亭久而傾傾則經
B30n0163_p0122a15║之營之緝而新之經營者誰今住持行𥙿而銘之者
B30n0163_p0122a16║誰憨山道人也亭始建于萬曆甲戌道人以幻業遷
B30n0163_p0122a17║訛來於丙申其銘則於戊戌仲夏觀察海門周公屬
B30n0163_p0122a18║修其志時𥙿公請之而作也銘曰性色真土氣聚而
B30n0163_p0122b01║靈性空真水緣會而形法本無相觸事而真宗本無
B30n0163_p0122b02║住遇物而名物本無名名之則妄心本無塵洗之則
B30n0163_p0122b03║誑水既用心心不灌心心既即水水不洗水若有可
B30n0163_p0122b04║灌空花閃電說無可洗猶落塵滓我師說法本來無
B30n0163_p0122b05║物如何性空而有可觸試揣此心何處容塵即有塵
B30n0163_p0122b06║處如何着水水不到心洗但虛稱心不到水何處受
B30n0163_p0122b07║洗展轉求之二皆妄想心水兩忘敲空作響但不強
B30n0163_p0122b08║名諸妄自息不用洗（心自）藏於密
B30n0163_p0122b09║跋類
B30n0163_p0122b10║宋
B30n0163_p0122b11║書柳子厚大鑒禪師碑後跋蘇軾
B30n0163_p0122b12║釋迦以文教其譯於國中必託於儒之能言者然後
B30n0163_p0122b13║傳遠故大乘諸經至楞嚴則委曲精盡勝妙獨出者
B30n0163_p0122b14║以房融筆授故也柳子厚南遷始究佛法作曹溪南
B30n0163_p0122b15║嶽諸碑妙絕古今而南華今無刻石者長老重辯師
B30n0163_p0122b16║儒釋兼通道學純備以謂自唐至今頌述祖師者多
B30n0163_p0122b17║矣未有通亮簡正如子厚者葢推本而言與孟軻氏
B30n0163_p0122b18║合其可不使學者晝見而夜誦之故具石請余書其
B30n0163_p0123a01║文唐史元和中馬總自虔州刺史遷安南都護徙桂
B30n0163_p0123a02║管經畧觀察使入為刑部侍郎今以碑考之葢自安
B30n0163_p0123a03║南遷南海非桂管也韓退之祭馬公文亦云自交州
B30n0163_p0123a04║抗節番禺曹溪諡號决非桂帥所當請以是知唐史
B30n0163_p0123a05║之誤當以碑為正紹聖三年六月九日
B30n0163_p0123a06║論六祖壇經蘇軾
B30n0163_p0123a07║近讀六祖壇經指說法報化三身使人心開目明然
B30n0163_p0123a08║尚少一喻試以喻眼見是法身能見是報身所見是
B30n0163_p0123a09║化身何謂見是法身眼之見性非有非無無眼之人
B30n0163_p0123a10║不免見黑眼枯睛亡見性不滅則是見性不緣眼有
B30n0163_p0123a11║無無來無去無起無滅故云見是法身何謂能見是
B30n0163_p0123a12║報身見性雖存眼根不具則不能見若能養其根不
B30n0163_p0123a13║為物障常使光明洞徹見性乃全故云能見是報身
B30n0163_p0123a14║何謂所見是化身根性俱全一彈指頃所見千萬縱
B30n0163_p0123a15║橫變化俱是妙用故云所見是化身此喻既立三身
B30n0163_p0123a16║愈明如此是否
B30n0163_p0123a17║書南華長老辯師逸事蘇軾
B30n0163_p0123a18║契嵩禪師常嗔人未嘗見其笑海月慧辯師常喜人
B30n0163_p0123b01║未嘗見其怒予在錢塘親見二人皆趺坐而化嵩既
B30n0163_p0123b02║茶毘火不能壞益薪熾火有終不壞者五海月比葬
B30n0163_p0123b03║而如生且微笑乃知二人以嗔喜作佛事也世人視
B30n0163_p0123b04║身如金玉不旋踵為糞土至人反是余以是知一切
B30n0163_p0123b05║法以愛故壞以捨故常在豈不然哉余遷嶺南始識
B30n0163_p0123b06║南華重辯長老語終日知其有道也予自南海還則
B30n0163_p0123b07║辯已寂久矣過南華弔其眾問塔墓所在眾曰我師
B30n0163_p0123b08║昔作壽塔南華之東數里有不悅師者葬之別墓既
B30n0163_p0123b09║七百餘日矣今長老明公獨奮不顧發而歸之壽塔
B30n0163_p0123b10║改館易衣舉體如生衣皆鮮芳眾乃大服東坡居士
B30n0163_p0123b11║曰辯視身為何物棄之屍陁林以飼鳥烏何有安以
B30n0163_p0123b12║壽塔為知明公知辯者特欲以化服同異而已乃以
B30n0163_p0123b13║茗果奠其塔而書其事以遺上足南華塔主可興師
B30n0163_p0123b14║元
B30n0163_p0123b15║跋六祖大師法寶壇經釋宗寶（至元辛卯）
B30n0163_p0123b16║六祖大師平昔所說之法皆大乘圓頓之旨故目之
B30n0163_p0123b17║曰經然其言近指遠詞坦義明誦者各有所獲明教
B30n0163_p0123b18║嵩公嘗讚云天機利者得其深天機鈍者得其淺誠
B30n0163_p0124a01║哉言也余初入道有感於斯續見三本不同互有得
B30n0163_p0124a02║失其板亦已漫滅因取其本校讐訛者正之畧者詳
B30n0163_p0124a03║之復增入弟子請益機緣庶幾學者得盡曹溪之旨
B30n0163_p0124a04║按察使雲公從龍號維山深造此道一日過山房覩
B30n0163_p0124a05║余所編謂得壇經之大全慨然命工鋟梓顓為流通
B30n0163_p0124a06║使曹溪一派不至斷絕或曰達磨不立文字直指人
B30n0163_p0124a07║心見性成佛盧祖六葉正傳又安用是文字哉余曰
B30n0163_p0124a08║此經非文字也達磨單傳直指也南嶽青原諸大老
B30n0163_p0124a09║嘗因是指以明其心復以之明馬祖石頭諸子之心
B30n0163_p0124a10║今之禪宗流布天下皆本是指而今而後豈無因是
B30n0163_p0124a11║指而明心見性者耶問者唯唯再拜謝曰予不敏請
B30n0163_p0124a12║併書於經末以詔來者
B30n0163_p0124a13║明
B30n0163_p0124a14║讀壇經跋王世貞（太倉人　兵部尚書）
B30n0163_p0124a15║壇經其聖人之言乎哉然而非聖人教也其教行天
B30n0163_p0124a16║下遂無祖矣非無祖也夫人而能為祖也黃梅之徒
B30n0163_p0124a17║葢十餘焉引而不發躍如也達磨之示旨微矣子曰
B30n0163_p0124a18║參乎吾道一以貫之曾子曰唯子出門人問曰何謂
B30n0163_p0124b01║也曾子曰夫子之道忠恕而已矣夫悟解悟也解悟
B30n0163_p0124b02║非悟也酥乳醍醐品列而人甞之而味得也日携醍
B30n0163_p0124b03║醐而食人知味者寡矣
B30n0163_p0124b04║又跋
B30n0163_p0124b05║阿難親從世尊且數十年受楞嚴時幾隳法身而不
B30n0163_p0124b06║支數現聖光屈金色臂指示要理而不悟六祖一謁
B30n0163_p0124b07║黃梅而即覺其人可知也然至遷化現虛空變分骸
B30n0163_p0124b08║二國抑何其通達靈妙耶夫子曰或生而知之或學
B30n0163_p0124b09║而知之及其知之一也
B30n0163_p0124b10║補刻壇經跋陳奇謀（嘉興入　韶太守）
B30n0163_p0124b11║昔初祖達磨得正法眼藏而不立文字其在震旦相
B30n0163_p0124b12║指授者苐內傳心印外傳袈裟逮能公以頓悟入室
B30n0163_p0124b13║為六祖其言曰諸佛妙理非關文字余於是知一部
B30n0163_p0124b14║壇經大較直指人心見性成佛真禪家無上秘密藏
B30n0163_p0124b15║也顧自風幡一辯說法利生無慮數千言往往裒錄
B30n0163_p0124b16║其中不幾於執文滯相矣乎然四十二章自白馬東
B30n0163_p0124b17║來頗煩翻譯鮮有獨揭真詮如是經之最易覺悟也
B30n0163_p0124b18║者往憲廟當清燕之間嘗敘而梓之謂為見性指南
B30n0163_p0125a01║今曹溪之上御碑葢巍然焉邇郡閣藏板頗善屬歲
B30n0163_p0125a02║久漫漶且故本來自新州偶缺宸翰會兩臺使方移
B30n0163_p0125a03║檄為曹溪樹卓楔兼修御碑諸亭因偕僚友劉君承
B30n0163_p0125a04║範黃君萃秀恭錄御製序冠諸首簡而補刻其漫漶
B30n0163_p0125a05║者亦幾半矣余奇謀不佞非深於名理者頃領郡以
B30n0163_p0125a06║來每遊曹溪覩故所藏衣鉢可異焉茲剞劂既就爰
B30n0163_p0125a07║識數語于未嗟乎宗禪頓者誠不執文字不離文字
B30n0163_p0125a08║即心即佛超與冥會則無上秘密藏必有得于文字
B30n0163_p0125a09║之外者熟謂一部壇經寧無有如殷中軍讀小品者
B30n0163_p0125a10║哉
B30n0163_p0125a11║塔銘類
B30n0163_p0125a12║明
B30n0163_p0125a13║憨山大師塔銘（天啟七年丁卯）錢謙益（常熟人　宗伯）
B30n0163_p0125a14║神宗顯皇帝握金輔以御世推慈聖皇太后之志崇
B30n0163_p0125a15║奉三寶以隆顧養上春秋鼎盛前星未耀慈聖以為
B30n0163_p0125a16║憂建祈儲道塲於五臺山妙峰登公與憨山大師實
B30n0163_p0125a17║主其事光宗貞皇帝遂應期而生於是二公名聞九
B30n0163_p0125a18║重如優曇鉢花應現天際妙峰不出王舍城大作佛
B30n0163_p0125b01║事而大師有雷陽之行其機緣所至橫見側出固非
B30n0163_p0125b02║凡情之可得而測也大師之遷化於曹溪也大宗伯
B30n0163_p0125b03║宣化蕭公親見其異為余道之而順德劉起相陳廸
B30n0163_p0125b04║祥以行狀來謁余表塔余曰有吾師宣化公在他日
B30n0163_p0125b05║請為第二碑又明年乙丑曹溪廬山二處建塔其住
B30n0163_p0125b06║持本昂福善及法性弟子超逸等走書來告曰大師
B30n0163_p0125b07║東遊得子而憙曰剎千不憂倒却矣燈炧月落晤言
B30n0163_p0125b08║亹亹所以付囑者甚至塔前之銘非子誰宜為余何
B30n0163_p0125b09║敢復辭謹按師諱德清族蔡氏全椒人也父彥高母
B30n0163_p0125b10║洪氏夢大士抱送而生七歲叔父死屍於牀問母從
B30n0163_p0125b11║何處去即抱死生去來之疑九歲能讀普門品年十
B30n0163_p0125b12║二辭親入報恩寺依西林和尚內江趙文肅公摩其
B30n0163_p0125b13║頂曰兒他日人天師也十九祝髮受具戒於無極湛
B30n0163_p0125b14║公聽講華嚴玄談至十玄門海印森羅常住處悟法
B30n0163_p0125b15║界圓融無盡之旨慕清涼之為人字曰澄印從雲谷
B30n0163_p0125b16║會公縛禪於天界寺發憤參究疸發于背禱護伽藍
B30n0163_p0125b17║神願誦華嚴十部乞假三月以畢禪期禱已熟寐晨
B30n0163_p0125b18║起而病良已三月之內恍在夢中出行市儼于禪坐
B30n0163_p0126a01║不見市有一人也雪浪恩公長於師一歲相依如無
B30n0163_p0126a02║着天親嘉靖丙寅寺燬於火誓相與畜德俟時以期
B30n0163_p0126a03║興復師既巍然出世而雪浪卒為大論師修治故塔
B30n0163_p0126a04║稍酬誓願焉師嘗聽講于天界廁溷清除了無人跡
B30n0163_p0126a05║意主東淨者非常人也既之一黃面病僧目光激射
B30n0163_p0126a06║遂與定參訪之約質明則已行矣即妙峰登公也師
B30n0163_p0126a07║以江南習氣軟暖宜人冬氷夏雪苦寒不可耐之地
B30n0163_p0126a08║以痛自磨厲遂飄然北邁天大雪乞食廣陵市中曰
B30n0163_p0126a09║吾一鉢足以輕萬鐘矣抵京師妙峰衣褐來訪鬚髮
B30n0163_p0126a10║鬖[毛*婆]如何朔佑客師望其眸子識之相視一笑參徧
B30n0163_p0126a11║融貞公融無語惟張目直視又參笑巗巗問何方來
B30n0163_p0126a12║曰南方來巗曰記得來時路否曰一過便休巗曰子
B30n0163_p0126a13║却來處分明遊盤山至千像峰石室見不語僧遂相
B30n0163_p0126a14║與樵汲度夏時萬曆元年癸酉也明年偕妙峰結冬
B30n0163_p0126a15║蒲坂閱物不遷論至梵志出家頓了旋嵐偃嶽之旨
B30n0163_p0126a16║作偈曰死生晝夜水流花謝今日方知鼻孔向下峰
B30n0163_p0126a17║一見遽問師何所得師曰夜來見河中兩鐵牛相闘
B30n0163_p0126a18║入水去至今絕消息峰曰且喜有住山本錢矣遇牛
B30n0163_p0126b01║山法光禪師坐參請益法光發音如天皷師深契之
B30n0163_p0126b02║送師遊五臺詩云雪中獅子騎來看洞裏潛龍放去
B30n0163_p0126b03║休且曰知此意否要公不可捉死蛇耳師居北臺之
B30n0163_p0126b04║龍門老屋數椽在萬山氷雪中春夏之交流斯衝擊
B30n0163_p0126b05║靜中如萬馬馳驟之聲以問妙峰峰舉古人三十年
B30n0163_p0126b06║聞水聲不轉意根當證觀音圓通語師然之曰尋緣
B30n0163_p0126b07║溪橫彴危坐其上初則水聲宛然久之忽然忘身眾
B30n0163_p0126b08║籟聞寂水聲不復聒耳矣一日粥罷經行忽立定光
B30n0163_p0126b09║明如大圓鏡山河大地影現其中既覺身心湛然了
B30n0163_p0126b10║不可得說偈以頌之遊雁門兵使胡君請賦詩甫搆
B30n0163_p0126b11║思詩句逼塞喉吻從前記誦見聞一瞬現前渾身是
B30n0163_p0126b12║口不能盡吐師曰此法光所謂禪病也惟熟睡可以
B30n0163_p0126b13║消之擁衲跏趺一坐五晝夜胡君撼之不動鳴擊子
B30n0163_p0126b14║數聲乃出定默坐却觀如出入息住山行脚皆夢中
B30n0163_p0126b15║事其樂無以喻也還山刺血書華嚴經點筆念佛不
B30n0163_p0126b16║廢應對口誦手畫歷然分明隣僧異之率徒眾相嬲
B30n0163_p0126b17║已皆讚嘆而去嘗夢與妙峰夾侍清涼大師開示初
B30n0163_p0126b18║入法界圓融觀境隨所演說其境即現又夢登彌勒
B30n0163_p0127a01║樓閣聞說法曰分別是識無分別是智依識染依智
B30n0163_p0127a02║淨染有生死淨無諸佛自此識智之分了然心目也
B30n0163_p0127a03║師既建祈儲道塲遂遠遁東海之牢山慈聖命龍華
B30n0163_p0127a04║寺僧遂菴行求得之遣使再徵不能致賜內帑三千
B30n0163_p0127a05║金復固辭使者不敢復命師曰古有矯詔賑饑之事
B30n0163_p0127a06║山東歲㐫以此廣聖慈於饑民不亦可乎使者持賑
B30n0163_p0127a07║籍還報慈聖感嘆率闔宮布金造寺賜額曰海印師
B30n0163_p0127a08║詣京謝恩為報恩寺請藏上命師賫送因以便歸省
B30n0163_p0127a09║父母寺塔放光累日迎經之日光如浮橋北度經在
B30n0163_p0127a10║塔光中行也師還以報恩本末具奏曰願口減膳羞
B30n0163_p0127a11║百金十年工可舉也慈聖許之歲乙未而黃冠之難
B30n0163_p0127a12║作師住山十三年方便說法東海彌離車地咸向三
B30n0163_p0127a13║寶而黃冠以侵占道院飛章誣奏有旨逮赴詔獄先
B30n0163_p0127a14║是慈聖崇信佛乘勑使四出中人讒搆動以煩費為
B30n0163_p0127a15║言上弗問也而其語頗聞於外廷所司遂以師為奇
B30n0163_p0127a16║貨欲因以株連慈聖左右并按前後檀施帑金以數
B30n0163_p0127a17║十萬計拷掠備至師一無所言已乃從容仰對曰公
B30n0163_p0127a18║欲某誣服易耳獄成將置聖母何地耶公所按數十
B30n0163_p0127b01║萬在縣官錙銖耳主上純孝度不以錙銖故傷聖母
B30n0163_p0127b02║心獄成之後懼無以謝聖母公窮竟此獄將安歸乎
B30n0163_p0127b03║主者舌吐不能收乃具獄上所列惟賑饑三千金有
B30n0163_p0127b04║內庫籍可考慈聖及上皆大喜坐私造寺院遣戍雷
B30n0163_p0127b05║州非上意也達觀可公急師之難將走都門遇于江
B30n0163_p0127b06║上師曰君命也其可違乎為師作逐客說而別師度
B30n0163_p0127b07║庾嶺入曹溪抵五羊赭衣見粵帥就編伍于雷州歲
B30n0163_p0127b08║大疫死者相枕籍率眾掩薶作廣薦法會大雨平地
B30n0163_p0127b09║三尺癘氣立解參政周君率學子來扣擊舉通乎晝
B30n0163_p0127b10║夜之道而知發問師曰此聖人指示人要悟不屬生
B30n0163_p0127b11║死一着耳周君憮然擊節粵之孝廉馮昌曆軰聞風
B30n0163_p0127b12║來歸師擬大慧冠巾說法搆禪室于壁壘間說法華
B30n0163_p0127b13║至寶塔示現娑㜑華藏涌現目前開悟者甚眾居粵
B30n0163_p0127b14║五年乃克住錫曹溪歸侵田斥僦舍屠門酒肆蔚為
B30n0163_p0127b15║寶坊緇白坌集攝折互用大鑒之道勃焉中興甲寅
B30n0163_p0127b16║夏師在湖東慈聖賔天詔至慟哭拂剃返僧服又三
B30n0163_p0127b17║年念達觀法門死生之誼赴葬于雙徑為作茶毘佛
B30n0163_p0127b18║事箴吳越禪人之病作擔板歌弔蓮池宏公於雲棲
B30n0163_p0128a01║發揮其密行以示學者自吳門返廬山結菴五乳峰
B30n0163_p0128a02║下效遠公六時刻漏專修淨業居四年復住曹溪天
B30n0163_p0128a03║啟三年癸亥宣化公赴召來訪劇談信宿公謂師色
B30n0163_p0128a04║力不難百歲更坐一十餘夏如彈指耳師笑曰老僧
B30n0163_p0128a05║世緣將盡幻身豈足把翫哉別五日果示微疾韶陽
B30n0163_p0128a06║守張君來問師力辭醫藥坐語如平時既別沐浴焚
B30n0163_p0128a07║香集眾告別危坐而逝十月之十一日也曹溪水忽
B30n0163_p0128a08║涸百鳥哀鳴夜有光燭天三日入龕面顏發紅須髮
B30n0163_p0128a09║皆長鼻端微汗手足如綿僧徒驚告謂師復生蕭公
B30n0163_p0128a10║語余衰老赴闕䟦涉二萬里何所為哉天殆使為師
B30n0163_p0128a11║作末後證明耳嗚呼知言哉師長身魁碩氣宇堂堂
B30n0163_p0128a12║所至及物利生機用善巧如日暄雨潤加被而人不
B30n0163_p0128a13║知山東再饑師盡發其囷親泛舟至遼東糴豆以賑
B30n0163_p0128a14║旁山之民咸免捐瘠稅使與粵帥有隙嗾市民以白
B30n0163_p0128a15║艚作難羣噪圍帥府師緩頰諭稅使解圍不動聲色
B30n0163_p0128a16║會城以寧珠船千艘罷採不歸剽掠海上而開礦之
B30n0163_p0128a17║役繹騷尤甚採使謁曹溪師以佛法攝受徐為言開
B30n0163_p0128a18║採利害由是珠船罷採不入海而礦額令有司歲解
B30n0163_p0128b01║制府戴公詒書謝曰吾乃今知佛法慈悲之廣大也
B30n0163_p0128b02║師為余言居北臺大雪高於屋數丈昏夜可鑒毛髮
B30n0163_p0128b03║堅坐待盡身心瑩然遲明塔院僧穴雪以入相携行
B30n0163_p0128b04║雪洞中里許乃出當詔獄拷治時忽入禪定榜箠刺
B30n0163_p0128b05║熱若陷木石逾年在雷陽聞侍者趣呼逮繫毒楚卒
B30n0163_p0128b06║發幾無完膚此楞伽筆記所由作也師東遊至嘉興
B30n0163_p0128b07║楞嚴寺萬眾圍遶有隸人如狂易狀摶顙不已曰我
B30n0163_p0128b08║寺西仲秀才也身死尚在中陰聞肉身菩薩出世附
B30n0163_p0128b09║隸人身求解脫耳師為說三皈五戒問解脫否曰解
B30n0163_p0128b10║脫竟懵然而覺師之樹大法幢為人天眼目豈偶然
B30n0163_p0128b11║哉師世壽七十八僧臘五十九前後得度弟子甚眾
B30n0163_p0128b12║從師于獄職納槖饘者福善也終始相依於粵者善
B30n0163_p0128b13║與通岸超逸通烱也貴介子弟剜臂然燈以求師道
B30n0163_p0128b14║現大士像於瘡痂中而坐脫以去者即墨黃納善也
B30n0163_p0128b15║粵士皈依昔者孝廉馮昌曆御史王（安舜）為上劉起相
B30n0163_p0128b16║陳廸祥歐文起梁四相龍璋皆昌曆之徒也師所著
B30n0163_p0128b17║有楞伽筆記華嚴綱要楞嚴懸鏡法華擊節楞嚴法
B30n0163_p0128b18║華通議起信唯識解若干卷觀老莊影響論道德經
B30n0163_p0129a01║解大學中庸直指春秋左氏心法夢遊集又若干卷
B30n0163_p0129a02║嗟乎師于世間文字豈必不逮古人有不逮焉亦糟
B30n0163_p0129a03║粕耳師于出世間義諦豈必不合古人有不合焉亦
B30n0163_p0129a04║皮毛耳惟師夙乘願輪以大悲智入煩惱海以無畏
B30n0163_p0129a05║力處生死流隨緣現身應機接物末後一着全體呈
B30n0163_p0129a06║露後五百年使人知有一大事因緣是豈可以語言
B30n0163_p0129a07║情見擬議其短長者哉是故讀師之書不若聽師之
B30n0163_p0129a08║言聽師之言又不若周旋瓶錫夷考其平生而有以
B30n0163_p0129a09║知其願力之所存也謙益下劣鈍根荷師記莂援据
B30n0163_p0129a10║年譜行狀以書茲石其詞寧繁而不殺者欲以示末
B30n0163_p0129a11║法之儀的啟眾生之正信也銘曰
B30n0163_p0129a12║人生出汲互濁世間生死之途屹立重關重關峻複
B30n0163_p0129a13║誰不退堕師子奮迅一擲而過濟河焚舟縣車束馬
B30n0163_p0129a14║一鉢飛渡誰我禦者氷山蟄伏雪窖沉埋氷解凍釋
B30n0163_p0129a15║水流花開光明四照上徹帝閽榮名利養匪我思存
B30n0163_p0129a16║震霆赫怒我性不遷桁楊木索說法熾然覺範朱崖
B30n0163_p0129a17║妙喜梅州雷陽萬里謂我何求軍持應噐橫戈杖錫
B30n0163_p0129a18║毀形壞衣古有遺則大鑒重輝靈照不昧屈㫬之衣
B30n0163_p0129b01║如施畫績師之示現如雲出谷觸石膚寸雨必待族
B30n0163_p0129b02║雲歸雨藏山川自如孰執景光以窺太虛福德巍峩
B30n0163_p0129b03║文句璀璨視此肉身等一真幻匡山不來曹溪不去
B30n0163_p0129b04║塔光炳然長照覺路
B30n0163_p0129b05║予童年聞憨公謪雷陽經會城而未之及謁公乃于
B30n0163_p0129b06║廬山與王惺束侍御齒及微名謬云嶺海之奇予自
B30n0163_p0129b07║是與其徒通𡶨軰遊公亦駐我曹溪一槳之緣蹉跎
B30n0163_p0129b08║莫至而公示寂乃歎曰予過矣夫予過矣夫後通𡶨
B30n0163_p0129b09║與超逸通烱演其教於訶林予家食數過與周旋若
B30n0163_p0129b10║然者雖未及謁公而緣固在也參岳魏公出錢宗伯
B30n0163_p0129b11║撰公塔銘相示云可豎石曹溪以示信而命鐫工於
B30n0163_p0129b12║訶林時當結夏菩提受風響遍諸天予與眾居士歡
B30n0163_p0129b13║喜題詩遂泚筆石上將承錢魏二公之弘信以了夙
B30n0163_p0129b14║緣亦曰憨公知予名也苐惺東心肯于何所矣陳子
B30n0163_p0129b15║壯謹䟦
B30n0163_p0129b16║清大休珠禪師塔銘洪宗（韶司理陞行人司）
B30n0163_p0129b17║曹洞一宗代有傳人至雲門湛老和尚一燈出熖千
B30n0163_p0129b18║壑流輝三傳而至象田為法求人嗣其後求暢雲門
B30n0163_p0130a01║之旨闡象田之猷悟法心源向無佛處作佛者惟師
B30n0163_p0130a02║一人耳師號大休諱智珠維揚華家庄周氏子也父
B30n0163_p0130a03║南津公事母紀氏以孝聞念生死事大矢志出家母
B30n0163_p0130a04║不許延至二十二歲方得披剃于越門和尚處師昂
B30n0163_p0130a05║藏磊落心行純一越門器之越遽遷化徃謁天童受
B30n0163_p0130a06║具一見密和尚𠊳問曰弟子千里而來請决生死童
B30n0163_p0130a07║打云有甚麼生死可出師由是憤憤然極力叅究忽
B30n0163_p0130a08║聞人言無心方合道師有省𠊳趨方丈問曰若人識
B30n0163_p0130a09║得心大地無寸土某覔心了不可得又識個甚麼心
B30n0163_p0130a10║童云即今在甚麼處師云在這裡童云且去別時來
B30n0163_p0130a11║時朝宗和尚為西堂師跨門𠊳棒師云莫塗污人好
B30n0163_p0130a12║機緣相契時有半個聖人之穪解期徃叅爾密和尚
B30n0163_p0130a13║依止三年叅咨不解隨參具德和尚命燒火一期問
B30n0163_p0130a14║具和尚曰趙州道無作麼生具云嘷嘷嘷師疑遂决
B30n0163_p0130a15║復還爾密和尚處結制剛到半期一日過浴堂時逈
B30n0163_p0130a16║然疑定忽爾𮋒轉乾坤人境兩忘心法俱冺師于是
B30n0163_p0130a17║透蘊無餘爰有兜率三問之頌密深肯之師復辭遍
B30n0163_p0130a18║扣名宿至象田即念和尚會下田問趙州道有道無
B30n0163_p0130b01║意作麼生師云和尚手中是把木扒某手中是把鐵
B30n0163_p0130b02║塔爰有趙州狗子有無二頌念見頌大喜知師得第
B30n0163_p0130b03║一義矣未幾師又辭去參石奇笑雲二和尚皆機緣
B30n0163_p0130b04║契合雲謂師選佛塲中爾登高第也稱道勿絕時即
B30n0163_p0130b05║念和尚順世師不在傍遺囑以袈裟源流親筆寫付
B30n0163_p0130b06║古靈侍者以待師承師至不以為然隨叅石雨和尚
B30n0163_p0130b07║雨是象田師也一見問師曰那裡人師云楊州人雨
B30n0163_p0130b08║曰我不問爾楊州師曰和尚背後是個甚麼雨拈袈
B30n0163_p0130b09║裟角師云是衲衣雨曰有甚交涉師曰有甚交涉雨
B30n0163_p0130b10║點頭者三命克維那期畢雨將即念所遺袈裟付師
B30n0163_p0130b11║令嗣即念遂為偈曰一領破袈裟今又缺一角爾師
B30n0163_p0130b12║㽞與爾我今為葢卻象耕鳥為𦶮異類行不羣有時
B30n0163_p0130b13║苗秀實表信露衣紋嗣後師旋象田結制期畢辭謝
B30n0163_p0130b14║陸沉眾中苦行益勵復潛入天童執㸑繼而紫氣外
B30n0163_p0130b15║彰四眾懽隨師知因緣時至弘法天華遂上佛日謝
B30n0163_p0130b16║法一時烏鎮鄉紳請住密印乃至定隱白蓮坐振道
B30n0163_p0130b17║塲者七後因總戎張公國勛者書迎三至堅懇主法
B30n0163_p0130b18║曹溪爰錫南遊見曹溪自憨師與朝和尚之後不復
B30n0163_p0131a01║知有性宗師婆心善誘扶翼中頺凢歸從者不啻數
B30n0163_p0131a02║千以及宰官紳士緇流秉戒披剃不勝書也且師行
B30n0163_p0131a03║量過人不屑屑于語言文字雖高悟冥通而歷涉百
B30n0163_p0131a04║艱一徃精進數十年如一日其住白蓮也師親栲楮
B30n0163_p0131a05║負飯供眾其住曹溪也萬指遶匝大眾懽洽祖道宗
B30n0163_p0131a06║風于茲重振矣時　大清丙申七月染疾置書與鶴
B30n0163_p0131a07║林茂公等云吾化緣已畢不久將順世矣八月十四
B30n0163_p0131a08║日喚侍者擊鐘吾當告眾時合山耆宿洎百房聞鐘
B30n0163_p0131a09║咸集方丈師曰山僧自浙來茲仗祖靈光行道三歷
B30n0163_p0131a10║周星化緣已畢詰朝子時解脫幻境有來必去理所
B30n0163_p0131a11║常然爾等大眾靜護山門各究己躬大事紹隆祖位
B30n0163_p0131a12║是山僧志願也大眾聽聞羅遶項禮迨至十五早師
B30n0163_p0131a13║喚侍者曰時至矣可鳴板侍方擊板三通大眾執香
B30n0163_p0131a14║盈前師曰吾今長徃眾中還有知落處者麼良久乃
B30n0163_p0131a15║震威一喝秪在這裡跏趺而逝師年四十有二法臈
B30n0163_p0131a16║二十有三前後嗣法者五十餘人其示人機緣語錄
B30n0163_p0131a17║有譚埽菴司業而為首序天華百問盛行于世闍維
B30n0163_p0131a18║後頂骨齒鮮不壞建塔于憨師昭穴門人心照融公
B30n0163_p0131b01║持師行狀請記乃為之銘曰
B30n0163_p0131b02║奕奕曹溪是大禪地能祖憨公龍麟鳳翼惟明大師
B30n0163_p0131b03║洞宗良裔遷跡白蓮克承克繼英英其模琅琅其理
B30n0163_p0131b04║豈曰掇華乃抉厥裏苦懷鬱確沒身靡已普賢慤行
B30n0163_p0131b05║善財妙參大師體之備用以三果熟之香悠揚一世
B30n0163_p0131b06║摩尼之珠玅雨無事津梁是接豈曰生前我今遐稽
B30n0163_p0131b07║爰有德言厥名不朽以箴後賢
B30n0163_p0131b08║䟽類宋
B30n0163_p0131b09║六祖塔功德疏蘇軾
B30n0163_p0131b10║朝奉即提舉成都府玉局觀蘇軾先於紹聖之初謫
B30n0163_p0131b11║往惠州過南華寺上謁六祖普覺大鑒禪師而後行
B30n0163_p0131b12║又謪過南海遇赦放還今蒙恩受前件官再過祖師
B30n0163_p0131b13║塔下全家瞻禮飯僧設浴以致感恩念咎之意為禳
B30n0163_p0131b14║灾集福之因具疏于後
B30n0163_p0131b15║伏以竄流嶺海前後七年契濶死生喪亡九口以前
B30n0163_p0131b16║世罪業應堕惡道故一生憂患常倍他人今茲北還
B30n0163_p0131b17║粗有生望伏願示大慈愍出普光明憐幼穉之何辜
B30n0163_p0131b18║除其疾恙念餘年之無幾賜以安閒軾敢不自求本
B30n0163_p0132a01║心永離諸障期成道果以報佛恩
B30n0163_p0132a02║請超公住持南華寺疏
B30n0163_p0132a03║經畧轉運提刑提舉常平茶鹽市舶司竊見韶州南
B30n0163_p0132a04║華禪寺迺　六祖大鑒禪師道塲見闕住持安眾今
B30n0163_p0132a05║敦請廣州報恩光孝禪寺住持超公禪師住持南華
B30n0163_p0132a06║禪寺開堂演法為國焚修祝廷聖壽者
B30n0163_p0132a07║右伏以從前諦義首判風旛向後恩緣為留衣鉢腳
B30n0163_p0132a08║跡儼然似舊路頭自何通行超公禪師法性當權南
B30n0163_p0132a09║宗長價望佛鄉而相接振祖令以何難正須飛錫橫
B30n0163_p0132a10║空肯以宿桑起戀林泉勝處皆曹谿常住生涯鐘鼓
B30n0163_p0132a11║新時看大鑒嗣孫手段謹疏
B30n0163_p0132a12║啟類清
B30n0163_p0132a13║啟　平南王遷移換　六祖舊殿基址
B30n0163_p0132a14║曹谿　敕賜南華禪寺傳曹洞正宗三十一世嗣祖
B30n0163_p0132a15║沙門僧德融統領闔山僧眾等
B30n0163_p0132a16║啟為王恩沾被千秋祖殿傳流百世懇恩仍舊神天
B30n0163_p0132a17║瞻仰事曹谿為天下道塲而祖殿先一山宗主恭遇
B30n0163_p0132a18║王爺殿下發心修建三寶重光澤流天壤跂慕踴躍
B30n0163_p0132b01║之私不止闔山僧眾已也茲有啟者本山形如生象
B30n0163_p0132b02║牙角四足儼然具備而祖師殿正當象鼻之下居于
B30n0163_p0132b03║象之左頷葢象之性命在鼻而頷在鼻下祖殿居之
B30n0163_p0132b04║為一山風脉所聚歷來千餘年無異以故陳亞仙生
B30n0163_p0132b05║歡悅心而施捨於前四天王顯大神通而護衛於外
B30n0163_p0132b06║梁神僧智藥師逆料於百六十年之前有聖僧說法
B30n0163_p0132b07║于此而若合符契祖師肉身居此神所憑依至靈至
B30n0163_p0132b08║異自唐至今而不毀也今蒙　王恩修建欲將祖師
B30n0163_p0132b09║殿移建於藏經閣僧融等竊念此係界水非元氣所
B30n0163_p0132b10║聚且居象鼻之右偏其為脫氣若一移建不便有三
B30n0163_p0132b11║凡尋常土木之形歷年已久尚有靈驗今以肉身菩
B30n0163_p0132b12║薩居址歷千餘年豈無靈應不便移動一也祖師香
B30n0163_p0132b13║火流傳皆由祖殿踞山形之勝一旦遷移脫氣恐致
B30n0163_p0132b14║山門寥落不便二也從來勝地有廢必有興今將祖
B30n0163_p0132b15║殿移建則舊址便同甌脫將來作何究竟融等恐此
B30n0163_p0132b16║基一空將來啟外人覬覦之心貽僧眾無窮之累不
B30n0163_p0132b17║便三也有此三不便者融等感恩之下彌切憂懼上
B30n0163_p0132b18║以念祖師神靈之憑藉一旦遷徙致未妥安下以慮
B30n0163_p0133a01║意外兼并之事端招致是非致騰外議至于山門將
B30n0163_p0133a02║來之興廢僧眾之安危又非所計矣為此齊心竭誠
B30n0163_p0133a03║叩啟　王爺乞將祖殿仍舊勿遷護　佛及僧其一
B30n0163_p0133a04║切修造乃係　王三生種德萬古流芳即龍象神天
B30n0163_p0133a05║無不敬仰僧融眾等沐　王盛澤惟有朝夕焚修祝
B30n0163_p0133a06║王萬壽願　王世世子孫於萬斯年享有天祿于勿
B30n0163_p0133a07║替端在此一舉矣須至啟者
B30n0163_p0133a08║請心照禪師住曹谿啟
B30n0163_p0133a09║皈依弟子褚唐傑（係靖南王左部理曲江縣正堂）
B30n0163_p0133a10║伏以大法雨幢渴眾咸切沾濡妙甘露味饑流競思
B30n0163_p0133a11║充足理同感赴機豈自由念委去留事隨緣起恭惟
B30n0163_p0133a12║心照大和尚佛𰍅爪牙祖綱骨髓三玄五位燦星斗
B30n0163_p0133a13║于性天七縱八橫鼓風廷于舌浪喝即耳聾棒隨血
B30n0163_p0133a14║出雪消半點咿唔背則合塵觸則傷手粉碎百般窠
B30n0163_p0133a15║白洗小根之雜毒荷大擔以穩行辨析青黃望傾緇
B30n0163_p0133a16║白五雲飛錫知應凡聖交叅一日登壇識爾宰官共
B30n0163_p0133a17║住一片清香虔心敦請三生俗念矢志皈依之至
B30n0163_p0133a18║請天拙禪師住曹溪啟林本直（三韓人　韶恊總鎮）
B30n0163_p0133b01║　趙霖吉（睢州人　韶太守）
B30n0163_p0133b02║伏以問水尋源百萬支流歸尾閭因心證性大千品
B30n0163_p0133b03║類合無生衣鉢既在名山嗣續猶需法乳恭惟天拙
B30n0163_p0133b04║大和尚宗門領袖像教總持紹弘覺之嫡傳不愧於
B30n0163_p0133b05║子衍密雲之大派端藉厥孫智朗一燈道涵羣彙錫
B30n0163_p0133b06║飛五嶺衣被單行懷拯溺出生願力何妨身作慈航
B30n0163_p0133b07║展超凡入聖辯才直恁手撑銕筏窮山邃谷頑孽未
B30n0163_p0133b08║銷夏楚或難施於寤寐叢藪深林負嵎自固斗刀豈
B30n0163_p0133b09║易格於性情惟此長鎗大戟端讓機鋒以茲桎桔圜
B30n0163_p0133b10║扉還輸慧劍棒喝可裨政教竹篦原是鑪錘今者曹
B30n0163_p0133b11║溪勝地祖道久湮幸逢法駕遄臨敢冀宗風遐暢伏
B30n0163_p0133b12║願弘舒手眼令迷離煙嶂剎那間電卷雲飛放下身
B30n0163_p0133b13║心使蠢動含靈彈指頃智圓果滿直等虔布悃誠俯
B30n0163_p0133b14║垂鑒照臨啟曷勝懽忭瞻依之至
B30n0163_p0133b15║請天拙禪師住曹溪啟（張日星廖名世）等公啟
B30n0163_p0133b16║伏以道登彼𡶨久推濟世之津梁教演上乘重揭麗
B30n0163_p0133b17║天之佛日山色列屏而待溪聲鳴玉以迎恭惟天拙
B30n0163_p0133b18║大和尚行超白足舌吐青蓮懸牟尼之珠遇暗悉破
B30n0163_p0134a01║褎金剛之杵無堅不摧批明月抹清風每凌空而飛
B30n0163_p0134a02║錫稱覺玉踞師座常聚石而點頭爭欽釋氏總持允
B30n0163_p0134a03║作儒林別傳星等須彌芥子大部微塵自慚根器鈍
B30n0163_p0134a04║頑無由參悟再見肉身菩薩敢不皈依爰恊僉謀卜
B30n0163_p0134a05║涓南寺冀佛印橫薪于寶積效惠連問字于獻師伏
B30n0163_p0134a06║望羽翊禪林接大鑒不傳之真印宣揚教典結眾生
B30n0163_p0134a07║無漏之勝因萬戶跏趺十方頂禮星等臨啟可任欣
B30n0163_p0134a08║忭舞蹈之至
B30n0163_p0134a09║請雪槱禪師住曹溪啟馬元（三韓人　韶太守）
B30n0163_p0134a10║伏以靈源洵美從西上以飛來慧日重輝慶南宗之
B30n0163_p0134a11║得主蓮分九葉泉滙四流恭惟上雪下槱大和尚朗
B30n0163_p0134a12║照玉山舊緣金粟通身有僊骨釣竿自拂珊瑚秀世
B30n0163_p0134a13║以道風石畫可鐫琬琰遂甘絕俗真足遺榮見性本
B30n0163_p0134a14║是空明何勞解脫安禪既須瀟灑尤積勤劬乃溯曹
B30n0163_p0134a15║源實光韶郡自陳居士博施而後坐具常浮洎憨大
B30n0163_p0134a16║師圓寂以還懸燈若綫仗　名籓之鼎鎮帶礪偕磐
B30n0163_p0134a17║維墜緒于　熙朝堂皇忽啟恭迎杖錫丕振鼓鐘表
B30n0163_p0134a18║率同人承家二十八字皈依嗣祖繼序百七十年龍
B30n0163_p0134b01║象咸歡鶴猿不擾弟元處固窺籠遷猶觸網升沉仕
B30n0163_p0134b02║路低徊鷺序鵷行鞅掌塵沙曲折羊腸鳥道歷迷途
B30n0163_p0134b03║則生悔悟躬執熱而企清涼幸近前峰未能棄捐圭
B30n0163_p0134b04║組尚堪就教方期晤對松篁倘挹妙香欲聞奇響伏
B30n0163_p0134b05║願賜衣不壞傳鉢無私體聖賢事以廣好生湯火胥
B30n0163_p0134b06║登袵席行菩薩心而宏正法羽麟倍景虬鸞普雨其
B30n0163_p0134b07║穌慈航早渡弟元曷勝翹首欣望之至謹啟
B30n0163_p0134b08║山門公啟
B30n0163_p0134b09║伏以五葉花分自古獅林需嫡乳三乘悟徹由來象
B30n0163_p0134b10║窟少凡蹤惟薪傳有自延智炬而續慧根斯聖果待
B30n0163_p0134b11║圓蒸香雲而屑花雨人天頂仰遐邇環欣恭惟雪翁
B30n0163_p0134b12║老和尚八閩巨籍三教淹通道優寰海夙振曹源之
B30n0163_p0134b13║真宗緒演天童永流滹水之法派　賢王法護於當
B30n0163_p0134b14║今作聖臘高於前古性海涵虛照映千江之明月機
B30n0163_p0134b15║鋒觸處衝開百丈之明霞轉學士以一言再見垂腰
B30n0163_p0134b16║玉帶悟尚書于半偈重瞻彈手金碁可相清晃等衣
B30n0163_p0134b17║慚領袖舌媿廣長謹率後學以欽仰光儀猶賴前模
B30n0163_p0134b18║而撫循龍象心轉法華為選佛選祖門第聲傳菜葉
B30n0163_p0135a01║作主宗主教師資心照鏡湮大地慮不磨之垢額懸
B30n0163_p0135a02║珠朗祖庭光續燄之燈斯時溪水流香望真人而至
B30n0163_p0135a03║止異日嶺雲停葢聯高足以惠然翹瞻錫振仰切杯
B30n0163_p0135a04║浮謹啟
B30n0163_p0135a05║康熙辛亥七月十五日
B30n0163_p0135a06║南華寺都綱司兼理禪堂監院可相　僧綱司
B30n0163_p0135a07║性昂　住持清晃　戶主法讚　塔主慧聦
B30n0163_p0135a08║耆舊德興　宗葦暨合山眾等同啟
B30n0163_p0135a09║