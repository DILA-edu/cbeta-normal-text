B30n0163_p0135a10║曹溪通志卷第六
B30n0163_p0135a11║當湖陸世楷孝山　溫陵池鳳翼儀伯　訂正
B30n0163_p0135a12║三韓馬　元子貞　古閩釋真樸雪槱　重修
B30n0163_p0135a13║禮修五重鐫
B30n0163_p0135a14║
B30n0163_p0135a15║外護第七之末
B30n0163_p0135a16║書類
B30n0163_p0135a17║宋
B30n0163_p0135a18║與南華辯長老書（六則）蘇軾
B30n0163_p0135b01║（某）啟竄逐流離愧見方外之舊達觀一視延館加厚
B30n0163_p0135b02║洗心歸依得見祖師幸甚幸甚人來辱書具審法體
B30n0163_p0135b03║佳勝感慰兼集（某）到惠已百日杜門養疴凡百粗遣
B30n0163_p0135b04║煩留念蒙致子繇往來書信異鄉隔絕得聞近耗
B30n0163_p0135b05║法慈垂卹知幸知幸末由面謝惟冀千萬為眾保
B30n0163_p0135b06║不宣
B30n0163_p0135b07║又
B30n0163_p0135b08║筠州書信已領足兼蒙惠麵粉瓜姜湯茶等物意兼
B30n0163_p0135b09║重感怍不已柳碑菴銘並佳貺也卓錫泉銘已寫得
B30n0163_p0135b10║井碑樣並附去鐘銘子由終當作待更以書問之紫
B30n0163_p0135b11║菜石髮少許聊為芹獻陋邦乃無一物愧怍却有書
B30n0163_p0135b12║一角信𥯃三枚竹筒一枚封仝並寄子由不免再煩
B30n0163_p0135b13║差人送達慚悚之至
B30n0163_p0135b14║又
B30n0163_p0135b15║（某）頓首淨人來辱書且審法體勝常深慰馳仰至此
B30n0163_p0135b16║二年再涉寒暑粗免甚病但行館僧舍皆非久居之
B30n0163_p0135b17║地已置圃築室為苟完之計方斫木陶瓦其成當在
B30n0163_p0135b18║冬中也九月中兒子般挈南來當一禮祖師遂獲瞻
B30n0163_p0136a01║仰為幸也伏暑中萬萬為眾自重不宣
B30n0163_p0136a02║又
B30n0163_p0136a03║（某）近苦痔疾極無聊看書筆硯之類殆皆廢也所要
B30n0163_p0136a04║寫王維劉禹錫碑未有思意下筆又觀此二碑格力
B30n0163_p0136a05║淺陋非子厚之比也張惠蒙到惠幾不救近却又安
B30n0163_p0136a06║矣不煩留念寄拄杖甚荷雅意此木體用本自足何
B30n0163_p0136a07║用更點綴也呵呵適會客書不盡所懷續奉狀也正
B30n0163_p0136a08║輔提刑書告便差人達之內有子由書也
B30n0163_p0136a09║又
B30n0163_p0136a10║（某）再啟所　寫柳碑大是山中闕典不可不立石已
B30n0163_p0136a11║輟忙揮汗寫出仍作一小記成此一事此生結緣於
B30n0163_p0136a12║祖師不淺矣荒州無一物可寄只有桄榔杖一枚木
B30n0163_p0136a13║韌而堅可採勿笑舍弟及聦師等書信領足此自有
B30n0163_p0136a14║去人已發書矣張惠蒙去歲為看船不得禮拜祖師
B30n0163_p0136a15║及衣鉢甚不足今因來人令相照管一往不訝喧聒
B30n0163_p0136a16║此子多病來時告令一得力庄客送回也留住五七
B30n0163_p0136a17║日可矣
B30n0163_p0136a18║又
B30n0163_p0136b01║學佛者張惠蒙從余南遷余遊南華使惠蒙守船明
B30n0163_p0136b02║年六月南華禪師使人於惠惠蒙曰去歲不得一禮
B30n0163_p0136b03║祖師叅辯公乃可恨欲與是人俱往請留十日而還
B30n0163_p0136b04║余佳其意許之且令持此請教誨於辯公可痛與提
B30n0163_p0136b05║耳也紹聖二年六月十一日
B30n0163_p0136b06║明
B30n0163_p0136b07║送壇經與友人楊起元
B30n0163_p0136b08║秦火之後古書之存於世者無幾佛周初人也從西
B30n0163_p0136b09║方入中國其言與六經相發明者多矣文中子曰負
B30n0163_p0136b10║樵幾禮揭竿幾樂吾其求諸野乎夫野尚可求也矧
B30n0163_p0136b11║聖人之典哉其辭而闢之者心不虛而好名之為累
B30n0163_p0136b12║也非反本復始好古君子不足以語此矣壇經出六
B30n0163_p0136b13║祖六祖原不識字何故能說經讀者誠知其所以然
B30n0163_p0136b14║其庶幾乎
B30n0163_p0136b15║又與憨大師書
B30n0163_p0136b16║病後俗冗近始讀大製曹溪通志及觀老莊影響論
B30n0163_p0136b17║等書深為歎服所謂不知春秋不能涉世不知老莊
B30n0163_p0136b18║不能忘世不叅禪不能出世及孔子人乘之聖老子
B30n0163_p0137a01║天乘之聖佛能聖能凡能人能天之聖如此之類百
B30n0163_p0137a02║世不易之論也尚坐塵襟未滌苐撰通志序一首以
B30n0163_p0137a03║見向往之志不刻可也外證學編一部寄覽教之中
B30n0163_p0137a04║有重刻壇經序及送壇經與友人書似與曹溪志相
B30n0163_p0137a05║關涉惟筆削收入或別有指教願樂欲聞杖錫東飛
B30n0163_p0137a06║何時不勝延佇
B30n0163_p0137a07║清
B30n0163_p0137a08║請大休禪師住曹溪書張國勛（法諱愚）
B30n0163_p0137a09║自三請關口拜違慈顏於十月十九日抵江寧十二
B30n0163_p0137a10║月初十日鼓棹長行矣俟到粵任諸事役務少有頭
B30n0163_p0137a11║緒耑使迎接吾師聽風旛話千祈慨允不勝榮荷翹
B30n0163_p0137a12║首瞻戀不盡依依（一請）
B30n0163_p0137a13║愚自舒城虔修小函差王中軍送至蓮座嗣來溯洄
B30n0163_p0137a14║江水遠企慈雲如挹吾師德範茲月二十一日度庾
B30n0163_p0137a15║關將至端峽矣韶陽於曹溪僅隔帶水彼中為南派
B30n0163_p0137a16║正宗愚懇請再整鷲塵弟子去彼匪遙得吾師駕至
B30n0163_p0137a17║使菩提樹下復光乃弟子之㴱願粵中士民之㴱幸
B30n0163_p0137a18║也萬萬放心振錫而來愚則已之不來不休而已矣
B30n0163_p0137b01║特遣舍姪奉迎翹首錫音無既瞻切（二請）
B30n0163_p0137b02║愚拜辭吾師曾三具荒函想俱投蓮座矣粵中情况
B30n0163_p0137b03║宼賊作祟生民不得安枕回視嘉禾吾師教化之所
B30n0163_p0137b04║宛然另一境界吾師何不普慈雲于炎海令吳越獨
B30n0163_p0137b05║私造化耶懇其飛錫萬勿固辭駕過嶺東慈航早濟
B30n0163_p0137b06║使登彼岸愚敬拭一單恭迎南華道左矣弟子身沈
B30n0163_p0137b07║宦海苦不可言冀法幢高豎愍心教我至禱（三請）
B30n0163_p0137b08║與雪槱禪師修通志書馬元（三韓人　韶太守）
B30n0163_p0137b09║杖屨西來名山有託得聞緒論㴱啟蓬心更惠木和
B30n0163_p0137b10║尚語錄中間明良遇合恍有都俞景象餘皆清夜鐘
B30n0163_p0137b11║也謝謝小啟不足為老和尚引重聊以誌皈依耳萬
B30n0163_p0137b12║祈斤削望望附瀆者南華竒秀甲天下通志一書猶
B30n0163_p0137b13║足供人臥遊昨偶披閱見其殘缺失次魯魚亥豕幾
B30n0163_p0137b14║不可辯惝怳久之幸老和尚卓錫茲土倘諭主者迅
B30n0163_p0137b15║加補葺令還舊觀則憨大師遺烈既藉重光而維持
B30n0163_p0137b16║祖堂厥功尤偉告成之日舉而相示弟獲報數言傳
B30n0163_p0137b17║不朽誠於地主生輝多矣冗次走勒統維慈照
B30n0163_p0137b18║又
B30n0163_p0138a01║道駕光臨仰如麟鳳誌目井井已占羽儀憨公而後
B30n0163_p0138a02║何幸再得主持也建制列於二卷尤前人所未備若
B30n0163_p0138a03║削去冗示芟繁就簡廓清之功卓越萬萬更為心服
B30n0163_p0138a04║但願早成樂觀其盛耳
B30n0163_p0138a05║又
B30n0163_p0138a06║寶林握別又踰許時雖嶺表暄和而流光暗度矣接
B30n0163_p0138a07║教深感注念晤實公知道體清嘉慰慰通志告成捷
B30n0163_p0138a08║而且工至　憨大師遺訓字字親切直與吾儒任重
B30n0163_p0138a09║道遠之旨互相發明和尚極力表章厥功尤偉前所
B30n0163_p0138a10║未竟尚望主持若參訂姓氏自屬領袖弟得與周曲
B30n0163_p0138a11║江附驥已堪不朽獨實公再造之勳似應論列尚存
B30n0163_p0138a12║卷次並可紀名俟五羊梓人到時再一商畧耳實公
B30n0163_p0138a13║還山先璧二冊餘亦無他議只是筆削精當讀之未
B30n0163_p0138a14║忍釋手拙序瓦𦈢小鳴聊以應命楊少宰云不足刻
B30n0163_p0138a15║也惟裁之
B30n0163_p0138a16║又
B30n0163_p0138a17║久暌道範念茲勿忘昨奉手書有如晤對特以積冗
B30n0163_p0138a18║糾纏遂疎修候深為歉仄通志見示足仞慧力謹用
B30n0163_p0138b01║鐫章同原本賫上天氣稍寒遠役良苦來春竣事亦
B30n0163_p0138b02║自不遲但重煩清神感無量耳山圖前已具稿以未
B30n0163_p0138b03║有定式尚遲脫穎頃即檢發促之續當偕參訂姓氏
B30n0163_p0138b04║報命匆匆草復臨風馳溯
B30n0163_p0138b05║又
B30n0163_p0138b06║時逼歲除風雨載道遙瞻　佛火竚換新煙鹿鹿陳
B30n0163_p0138b07║人惟有頌盍簪之句以送舊愁耳修志重費清神不
B30n0163_p0138b08║禁心佩昨李舍親傳示大札深切五中謹再奉二十
B30n0163_p0138b09║金備用耑役賫奉並候興居其參訂姓氏俟來正報
B30n0163_p0138b10║命可也
B30n0163_p0138b11║復實行禪師前人
B30n0163_p0138b12║匆匆握別未竟闊悰遙望蓮華時時在念接教知通
B30n0163_p0138b13║志刻工細數弟雖力綿若不倡捐恐難濟勝謹如命
B30n0163_p0138b14║發來二十五金以為勸始其一切庀材鳩工摠藉雪
B30n0163_p0138b15║公及和尚主持弗煩另撥差船也至道塲荒落全杖
B30n0163_p0138b16║王力始得更新弟沗附地主而名山大業豈敢自私
B30n0163_p0138b17║似應啟請一言弁冕自在和尚與雪公酌行之再查
B30n0163_p0138b18║憨公曩日修復亦匪一人之功茲者同郡寮屬並當
B30n0163_p0139a01║相告良以獨為君子古人所耻固非旁貸正樂眾擎
B30n0163_p0139a02║耳向諭發示藉手馳上存稿二冊統此奉璧乞致雪
B30n0163_p0139a03║公從前姓氏俱待商確方可付梓并復
B30n0163_p0139a04║
B30n0163_p0139a05║
B30n0163_p0139a06║
B30n0163_p0139a07║
B30n0163_p0139a08║
B30n0163_p0139a09║
B30n0163_p0139a10║實錄
B30n0163_p0139a11║明
B30n0163_p0139a12║憨大師中興曹溪實錄畧馮昌曆等錄
B30n0163_p0139a13║師曰曹溪者乃昔曹叔良為魏武之裔避地於此因
B30n0163_p0139a14║以名焉其道塲自梁神僧智藥三藏從西天泛海而
B30n0163_p0139a15║來携菩提樹植於五羊之法性寺讖云百六十年有
B30n0163_p0139a16║肉身菩薩於此出家度人無量將入嶺過曹溪水口
B30n0163_p0139a17║掬水飲之而甘且香乃曰此我西天水也源上必有
B30n0163_p0139a18║聖地因泝流而上至觀其山似象形曰此山宛若我
B30n0163_p0139b01║西天寶林山也乃謂居人曰此山宜建梵剎百六十
B30n0163_p0139b02║年後當有肉身菩薩於此說法居人即白州牧侯敬
B30n0163_p0139b03║中具奏梁武帝遂命建寺額曰寶林乃開山之始也
B30n0163_p0139b04║至唐龍朔間有新州盧道者得黃梅衣鉢號為六祖
B30n0163_p0139b05║回至曹溪時寶林已廢有尼僧名無盡者見六祖問
B30n0163_p0139b06║涅盤經義知是異人乃白其父兄同曹叔良等重修
B30n0163_p0139b07║寶林延祖居之未幾有害祖者祖遂避難於懷會隱
B30n0163_p0139b08║獵隊中一十五年後至五羊法性寺露穎而出遂於
B30n0163_p0139b09║菩提樹下剃髮即回曹溪開法於寶林時山已易主
B30n0163_p0139b10║為陳氏矣祖說法多年雲集者眾以其山如生象齒
B30n0163_p0139b11║鼻完具先寺坐於左頷大牙之內其鼻在右業為陳
B30n0163_p0139b12║氏祖墓故其寺址甚迫隘祖一日謂居人陳亞𠎣乞
B30n0163_p0139b13║一坐具地亞𠎣許之祖以坐具一展盡罩四山之嶺
B30n0163_p0139b14║時四天王出現四隅亞𠎣即許之曰也知和尚法力
B30n0163_p0139b15║廣大當盡捨之但先祖墓在寺右他日修建望乞存
B30n0163_p0139b16║留又曰此山形乃生龍白象來脉他日興造只可平
B30n0163_p0139b17║天不可平地於是亞𠎣遂携家隱去不知所之故此
B30n0163_p0139b18║山自六祖開創以來四天王內周環數十里為一蘭
B30n0163_p0140a01║若並無民居其山形風氣完密即少林已下諸祖道
B30n0163_p0140a02║塲未有如此之勝向僧皆以為藏修地至我國初開
B30n0163_p0140a03║阡陌而環山之內皆為田疇收入版籍則僧以務農
B30n0163_p0140a04║為本業樹萟孳畜不異俗人然從來未有民居及弘
B30n0163_p0140a05║正間四方流棍漸集於山中始以傭賃久則經營借
B30n0163_p0140a06║資於僧而僧愚不察以山門通翁源入府孔道而漸
B30n0163_p0140a07║成窟穴羅於道側開張市肆豈特鳩居鵲巢將使狼
B30n0163_p0140a08║據獅窟僧亦捨寺而住庄菴則山門日空流棍日集
B30n0163_p0140a09║禍害日作而僧徒竟為此累以至幾不可保矣丙申
B30n0163_p0140a10║春予蒙恩放嶺外初入山禮祖見其凋弊不堪之甚
B30n0163_p0140a11║未幾而禍患果作僧至流離於是一時當道汲汲拯
B30n0163_p0140a12║救之初制府大司馬陳公欲予往救王之未果既而
B30n0163_p0140a13║觀察海門周公甚留心祖道方從事於此頃即入賀
B30n0163_p0140a14║去繼本道祝公乃極力致予因寺僧某等乃相率來
B30n0163_p0140a15║歸請授具戒堅志懇請予應之於庚子秋九月入山
B30n0163_p0140a16║即以祖庭為心遂𢬵捨身命一一綜理次第建立如
B30n0163_p0140a17║下所列其槩皆大壞極弊不容一日安者幸仗
B30n0163_p0140a18║佛祖之靈當道護法神力冥加八年之中畧有頭緒
B30n0163_p0140b01║雖未究竟率業而心膂俱竭其所建者皆可為𢘆䂓
B30n0163_p0140b02║僧徒苟能自此謹守而勿失亦可保此道塲世世無
B30n0163_p0140b03║虞矣時師命昌曆等在寺訓諸沙彌故凡所作事皆
B30n0163_p0140b04║目擊之及所發言即日錄之久而成帙題曰中興實
B30n0163_p0140b05║錄首列開創事宜十則
B30n0163_p0140b06║培祖龍以完風氣
B30n0163_p0140b07║師初入山因見祖庭破壞乃集諸弟子曰佛說大地
B30n0163_p0140b08║山河唯一真心之所融結雖形家之說未必盡信而
B30n0163_p0140b09║至理存焉亞𠎣初捨地即云此山乃生龍白象來脉
B30n0163_p0140b10║他日興造只可平天不可平地此葢言地形之不可
B30n0163_p0140b11║傷也觀此曹溪主山儼然象形而四足六牙鼻口俱
B30n0163_p0140b12║備其寶林初開時山勢完密故寺坐頷中左大牙包
B30n0163_p0140b13║裹與右牙連合唇內為龍潭即如象口其寶林右壁
B30n0163_p0140b14║儼然象鼻而陳亞𠎣之祖墓先塟於上六祖存日其
B30n0163_p0140b15║寶林墻外即其墓也故乞其地而擴之其口為龍潭
B30n0163_p0140b16║滀水於內有龍居之及祖降其龍乃鑿二牙交關處
B30n0163_p0140b17║放水填潭以葢佛殿然龍既蛻水既竭而靈氣已泄
B30n0163_p0140b18║故佛殿雖備其潭未填完而祖師化去至今殿前猶
B30n0163_p0141a01║為深窟乃前未竟之功也故丹墀剛半師察知其故
B30n0163_p0141a02║乃填平之前羅漢樓乃初鑿嶺之缺後人因而為山
B30n0163_p0141a03║門既久建樓於上師欲改補而未及以象之食賴鼻
B30n0163_p0141a04║而命即在鼻其鼻當有數節而陳墓正當中故六祖
B30n0163_p0141a05║入滅所存肉身初即建木塔於墓前以安供養後建
B30n0163_p0141a06║信具樓以藏衣鉢至明成化間有僧某者去木塔易
B30n0163_p0141a07║之以磚其中陰濕未幾祖現夢於郡守乞一安居命
B30n0163_p0141a08║改信具樓為祖殿其空塔在前還為胷中壘塊矣其
B30n0163_p0141a09║祖殿後為程蘇閣乃嘉靖丙午間郡守陳豹谷所建
B30n0163_p0141a10║師至則見殿左為方丈當中開一路入後山斬斷象
B30n0163_p0141a11║鼻其殿後低窪為北風所刦來脉有傷故道塲頺敗
B30n0163_p0141a12║職此之由也師因察象鼻之形則殿後當有一高阜
B30n0163_p0141a13║時一老僧為師言初為沙彌時見殿後一堆如壘土
B30n0163_p0141a14║比陳公修閣時令僧削去某時為沙彌亦在擔土列
B30n0163_p0141a15║師知其信然乃令所選三學教授僧率肄業沙彌百
B30n0163_p0141a16║餘人每日各擔土十回以培之三月而成一山如固
B30n0163_p0141a17║有於是改中路於溪邊為迴廊右遶祖庭而行入後
B30n0163_p0141a18║山由是風氣始完共於山門之內凡有㐫煞者盡除
B30n0163_p0141b01║之而眾僧遂安其祖殿後一澗為飛錫橋過橋為卓
B30n0163_p0141b02║錫泉即象咽喉其泉師引入香積厨泉右一小嶺如
B30n0163_p0141b03║舌狀右一鍋鉗即右頷古為無盡尼所居之菴乃重
B30n0163_p0141b04║興寶林之主故師中興必首新之此最初入山開創
B30n0163_p0141b05║之始也
B30n0163_p0141b06║新祖庭以尊瞻仰
B30n0163_p0141b07║祖殿初以改信具樓為之殊為卑陋入門不見眉目
B30n0163_p0141b08║禮拜不能重列且前有拜殿接簷殊為幽暗墓前一
B30n0163_p0141b09║塔屹立塔前又有諸天殿重叠破碎壘砌當襟無一
B30n0163_p0141b10║隙地近殿左有僧房如拳拄頤下右角有戶長厨屋
B30n0163_p0141b11║糞穢垢積兩腋僧居即當敗椽如荊棘林然外望屋
B30n0163_p0141b12║宇參差[山*乂]岈畧無一線通透此祖道所以壅塞而不
B30n0163_p0141b13║暢有由矣師深見開闢之難日夜以思竟無䂓畫不
B30n0163_p0141b14║能成局每每登塔眺望諦觀全寺大勢其左方丈法
B30n0163_p0141b15║堂禪堂前即鐘皷兩樓翌峙成一局師曰此必寶林
B30n0163_p0141b16║開山初創之制也而右為佛殿乃祖師存日填龍潭
B30n0163_p0141b17║而為之者後有經閣前羅漢樓及寶林山門通為一
B30n0163_p0141b18║局乃後人增修故祖殿居中僧房雜居塞其神路全
B30n0163_p0142a01║無瞻仰氣象耳今欲分條析理以就䂓模非巨靈之
B30n0163_p0142a02║手何能擘之耶因是見羅漢樓之西山如虎頭回望
B30n0163_p0142a03║師買其山取土填大殿前之潭窟出地以移祖師殿
B30n0163_p0142a04║左之僧居仍別買房屋以易經閣後之僧房為戶長
B30n0163_p0142a05║公廨以除祖殿西角之穢污其兩廊之僧各別置安
B30n0163_p0142a06║居拆其前後諸天拜殿則目前地平如掌矣遂極力
B30n0163_p0142a07║經營一一如畫故得重修祖殿高厰可觀前設兩配
B30n0163_p0142a08║殿欲奉南嶽青原五宗諸像其大門兩廊周圍一十
B30n0163_p0142a09║五間將奉傳燈諸祖兒孫如七十子之從祀於孔子
B30n0163_p0142a10║也但前路壅塞乃買空地移有礙僧房三主大闢神
B30n0163_p0142a11║路直與寶林門齊中與羅漢樓並起華嚴樓三間為
B30n0163_p0142a12║祖庭頭門其上為禪堂諸僧書華嚴所如此天然成
B30n0163_p0142a13║一勝槩矣今之觀者但見一目了然而不知開闢之
B30n0163_p0142a14║難為力也
B30n0163_p0142a15║選僧行以養人材
B30n0163_p0142a16║本寺僧徒向以便安庄居種藝畜養與俗無異寺中
B30n0163_p0142a17║百房皆扄其戶入門絕無人跡惟祖殿侍奉香火數
B30n0163_p0142a18║僧及住持方丈數軰而已以是山門任其流棍縱橫
B30n0163_p0142b01║僧徒出入皆避影潛蹤可恨也師初至即選合寺僧
B30n0163_p0142b02║眾四十已上者聽其自便若四十已下二十已上每
B30n0163_p0142b03║房一二人在寺安居日日登殿逐日四時功課諷誦
B30n0163_p0142b04║祝延　聖壽誤者各罰有差於是集者得百餘僧俱
B30n0163_p0142b05║為授戒從此晨昏鐘皷經聲相續不斷儼然一勝道
B30n0163_p0142b06║塲僧徒亦知有本業而外侮亦漸知警矣但諸僧徒
B30n0163_p0142b07║習俗成風凡幼童出家袛見師長務農不異俗人竟
B30n0163_p0142b08║不知出家為何事而畜其徒者止利其得力於𤱶畝
B30n0163_p0142b09║而無一言及出世事其來久矣欲望其成人安可得
B30n0163_p0142b10║乎師至寺之初即選眾中有通問學堪為師範者本
B30n0163_p0142b11║昂三人乃勸合寺僧眾凡有行童二十已下八歲已
B30n0163_p0142b12║上者盡行報名到住持拘集在寺立三學館分三教
B30n0163_p0142b13║授教習經典一年之中有通二時功課者乃延請儒
B30n0163_p0142b14║師孝廉馮生昌曆茂才龍生璋梁生四相教習四書
B30n0163_p0142b15║講貫義理其束修供餽師自備之如是三年有成者
B30n0163_p0142b16║乃為披剃為僧總入禪堂以習出家規矩令知修行
B30n0163_p0142b17║誦讀書寫經典各有執業即今禪堂諸僧皆吾師作
B30n0163_p0142b18║養之人材也故今凡上司入山迎接祗候皆此軰當
B30n0163_p0143a01║前觀者皆謂曹谿有僧矣藉令初無此設則何有今
B30n0163_p0143a02║日哉
B30n0163_p0143a03║驅流棍以洗腥穢
B30n0163_p0143a04║師見曹溪道塲之破壞葢因四方流棍聚集山中百
B30n0163_p0143a05║有餘年牢不可破而俗人墳墓皆盈山谷視為己業
B30n0163_p0143a06║矣始也起於傭賃久則經營借資於僧當山門外起
B30n0163_p0143a07║造屋廬開張舖店屠沽賭淫日滋其害而愚僧不察
B30n0163_p0143a08║與之親狎夤緣交相為利故僧之所畜多歸之噬嚙
B30n0163_p0143a09║日深則謀為不法於是多方誘引以酒色為坑穽盲
B30n0163_p0143a10║者一墮其中則任其食噉膏脂盡竭以故僧之田地
B30n0163_p0143a11║山塲房屋因是而準折者葢多多矣頃則附近豪強
B30n0163_p0143a12║亦垂涎其間乃通同衙棍互相架搆以包奸為詞訐
B30n0163_p0143a13║告道府借為口實以張騙局聳動上司駭心驚聽遂
B30n0163_p0143a14║以為實乃具申軍門令下將庄居盡行拆毀僧不如
B30n0163_p0143a15║法者驅逐時奉令者無良信其耳目以為奇貨乃親
B30n0163_p0143a16║入山踏勘每至一店居備估其值輸半乃免由是寺
B30n0163_p0143a17║僧盡入羅網業已失其半而禍方滋蔓不遑一息安
B30n0163_p0143a18║堵矣當師度嶺之二年丁酉歲也時師初謁制府大
B30n0163_p0143b01║司馬太公祖陳以禮相接因得概伸眾僧之情狀乃
B30n0163_p0143b02║寢其令幸得免即欲以師往整之師以方在蓆藁未
B30n0163_p0143b03║敢奉命明年戊戌太公祖周署南韶事欲拯之屬師
B30n0163_p0143b04║修通志未幾入賀去己亥南韶道太公祖祝蒞事自
B30n0163_p0143b05║號曹溪行脚僧痛惜其弊力致師以整頓之庚子歲
B30n0163_p0143b06║公祖以入賀去濱行面囑且令寺僧懇請師應命於
B30n0163_p0143b07║是九月入山見此軰縱橫乃心腹之疾也不瘳則六
B30n0163_p0143b08║祖慧命終難救矣於是乘改風水將山門大路東西
B30n0163_p0143b09║填塞移至溪邊直將水口為通途如是則向之市店
B30n0163_p0143b10║皆圍於山門之內而往來者不便於食宿矣然終無
B30n0163_p0143b11║術以去之也居三月是歲暮師往謁制府大司馬太
B30n0163_p0143b12║公祖戴備陳為害之狀公曰此護法之責也但出一
B30n0163_p0143b13║令責守土者嚴督之此一尉吏之任耳歲旦果行該
B30n0163_p0143b14║縣坐守驅逐不留一人將舖店盡拆不存片瓦於是
B30n0163_p0143b15║山門百餘年來所集腥穢一旦洗之而眾僧之禍害
B30n0163_p0143b16║永絕矣舖店既拆市街一空師即於西街向之屠肆
B30n0163_p0143b17║修雲水堂以接待十方之禮祖者東街修公館以為
B30n0163_p0143b18║翁源官長入郡之停驂處其山門道路初則一線而
B30n0163_p0144a01║左則列肆直抵當心因盡拆之石坊先在上今則移
B30n0163_p0144a02║置溪邊開闢壅塞相望如引繩遂成一大觀矣為害
B30n0163_p0144a03║之源不能盡述而根深難拔一旦盡絕槩錄於此以
B30n0163_p0144a04║示來者為之𪚴鑑云
B30n0163_p0144a05║復產業以安僧眾
B30n0163_p0144a06║師以流棍既驅則向之所騙田地山塲房屋皆執其
B30n0163_p0144a07║左券故此軰戀戀終無究竟思非善後長䇿因設齋
B30n0163_p0144a08║於祖殿盡徼其賓主各出券相對查原有實本而子
B30n0163_p0144a09║息未及者補償之息過其本者已之其有本已得過
B30n0163_p0144a10║而以息重累者及口腹虛花者罷之於是盡焚其券
B30n0163_p0144a11║而以田地山塲房屋盡歸其故主自此外患方絕而
B30n0163_p0144a12║貧老之僧得以安居無擾矣時人或以師為任怨者
B30n0163_p0144a13║師曰不然凡人雖不善必有本心之良而不昧者苟
B30n0163_p0144a14║開曉分明人各自知其非無有不心服者于是諸棍
B30n0163_p0144a15║漸漸引去然亦竟無他虞
B30n0163_p0144a16║嚴齋戒以勵清修
B30n0163_p0144a17║先是寺僧多不守齋戒而以畜養孳牲以恣宰殺故
B30n0163_p0144a18║凡上司府縣入山當里甲供應者必責寺僧而差役
B30n0163_p0144b01║恃此以利其口腹即上用其一而下十倍之故所傷
B30n0163_p0144b02║生命及所費貲財歲不勝紀而本寺之累亦無底止
B30n0163_p0144b03║且來者以禮祖為心而腥葷羅列於前殊非清供亦
B30n0163_p0144b04║非仁者本心也積弊已久思革為難初幸太公祖海
B30n0163_p0144b05║門周公開禁革之端准其呈狀及署篆觀察太公祖
B30n0163_p0144b06║余乃嚴禁宰殺案載誌書故凡供應官長例以蔬齋
B30n0163_p0144b07║清供自師入山始但慮恐別院威嚴難以必行適值
B30n0163_p0144b08║直指顧公入山為二親祈福本縣急督如故事公行
B30n0163_p0144b09║齊戒令則自此一定為𢘆䂓矣然此一事既行不惟
B30n0163_p0144b10║保護生命雅肅清䂓即省費資財歲計不貲而常住
B30n0163_p0144b11║亦免苦累即僧持戒者日益增進叢林清肅亦自此
B30n0163_p0144b12║一舉矣復蒙太公祖祝親詣山中教諭僧徒戒養孳
B30n0163_p0144b13║牲宰殺變魚塘為蓮池自此山門頓改觀矣
B30n0163_p0144b14║清租課以裨常住
B30n0163_p0144b15║師初入山於祖殿閱常住歲計記籍見券帖數紙皆
B30n0163_p0144b16║祖師貸約中載七八分之利息者師扣之主僧應云
B30n0163_p0144b17║此常住供應缺乏乃借貸以支給者師為之痛心及
B30n0163_p0144b18║詢常住舊有香燈庄田租稅何所歸耶即聚眾備查
B30n0163_p0145a01║祖師香燈有黃巢翁源補鉢及本山續置各項庄田
B30n0163_p0145a02║每歲總計約租有四百餘金何所支銷而言不足眾
B30n0163_p0145a03║曰各庄逐年但聽十房管事僧輪流徵收即聽彼銷
B30n0163_p0145a04║繳及察其故乃管事與佃戶通同作弊故致拖欠不
B30n0163_p0145a05║完徒有虛名而無實惠所以常住日見其匱乏耳師
B30n0163_p0145a06║即選舉公正廉能者十僧管事令對祖發誓刺血書
B30n0163_p0145a07║盟不私一毫喚集各庄佃戶立定䂓則歲期以限約
B30n0163_p0145a08║赴寺交納仍設庫司立管常住監寺四人執掌收支
B30n0163_p0145a09║於是總計各庄每歲徵足若干兩計其所入將本寺
B30n0163_p0145a10║各項應用派有定䂓著為章程纖細不遺除支尚有
B30n0163_p0145a11║剩餘從此不惟常住豐贍而祖師法利如一雨普霑
B30n0163_p0145a12║且不為泥犁種子矣
B30n0163_p0145a13║免虛糧以蘇賠累
B30n0163_p0145a14║初本寺翁源一庄乃鄉民謝氏所施六祖為供[貝*善]香
B30n0163_p0145a15║燈者歲入租課銀一百二十兩萬曆六年間偶因遊
B30n0163_p0145a16║學林渙乃本府王郡丞之親友送寓本寺意有所欲
B30n0163_p0145a17║於寺僧者未遂因譖於郡丞謂此庄厚利皆歸於僧
B30n0163_p0145a18║丞誤聽適值署府事遂將本庄租銀分六十兩以抵
B30n0163_p0145b01║曲江蛋戶虛糧具申兩院司道立為章程其存寺六
B30n0163_p0145b02║十兩又因佃戶奸頑拖欠累及寺僧無已屢告上司
B30n0163_p0145b03║甚至費千餘金竟不能免後遇軍門劉下議本府申
B30n0163_p0145b04║詳將浛光厰稅課乃軍門兵餉內扣羨餘抵補以免
B30n0163_p0145b05║僧累一向無異至萬曆庚子搉稅使者出即以厰稅
B30n0163_p0145b06║入內監比告軍門戴蒙准仍照前行嗣稅監自行差
B30n0163_p0145b07║官徵收則無餘羨可扣師知之親詣軍門陳白蒙行
B30n0163_p0145b08║本縣查無礙抵補不得仍累寺僧本縣再三挨查無
B30n0163_p0145b09║出因議各山通江小河出穀小艇設稅計得二十六
B30n0163_p0145b10║兩未足續查濛𣿞對面山鄉舊有蠱毒田一所向未
B30n0163_p0145b11║起科遂將此田設租三十四兩取足具申准議自此
B30n0163_p0145b12║永杜山門之害皆制臺護法之力也既免此累而本
B30n0163_p0145b13║庄佃民奸頑又以隔縣難制向以此田致累僧賣區
B30n0163_p0145b14║內近田為費因與眾議將前庄田變賣得價收贖寺
B30n0163_p0145b15║內近田為便具告軍門准批本道行府縣議以為便
B30n0163_p0145b16║比眾佃從祖以來世耕即同己業不捨別賣情願重
B30n0163_p0145b17║丈增租永守寺業無替時曲江二尹徐公署翁源事
B30n0163_p0145b18║拘集眾佃丈量委實田地有餘遂於正課之外量加
B30n0163_p0146a01║新增租銀一十三兩有零具申上司詳允乃與眾佃
B30n0163_p0146a02║每歲約期交納到庫時寺住持眾僧議新增租課係
B30n0163_p0146a03║師之力當歸中興常住師遂併前無盡菴香燈一並
B30n0163_p0146a04║歸于禪堂以為供贍永為定䂓惟此一事實山門無
B30n0163_p0146a05║已之害前幸制臺劉公權宜於前竟蒙戴公永絕其
B30n0163_p0146a06║累且為後福是知佛法付囑王臣非仗大力外護何
B30n0163_p0146a07║以能保永永哉此卷案具在府縣
B30n0163_p0146a08║復祖山以杜侵害
B30n0163_p0146a09║曹溪祖山宛若象形前後首尾分明今山後一帶乃
B30n0163_p0146a10║全體也其紫笋庄乃祖師存日所遊花果園十二之
B30n0163_p0146a11║一向有僧七主名小南華其來久矣成化元年韶州
B30n0163_p0146a12║始開阡陌定井田本山盡為豪右并吞時寺僧滿滄
B30n0163_p0146a13║成公具疏赴闕奏行撫按勘定復業則以占紫笋庄
B30n0163_p0146a14║為首懲也後因僧多不律致附近居民蠶食為害竟
B30n0163_p0146a15║不能安各歸寺住遂棄此業萬曆二十年間豪民江
B30n0163_p0146a16║應東假買僧田盡占後山一帶圖為風水以至象脊
B30n0163_p0146a17║與祖山中分且砍伐漸侵內地時師心痛曰從此祖
B30n0163_p0146a18║山將盡為民業矣遂激勸眾僧赴告軍門准批本道
B30n0163_p0146b01║行府親勘比蒙署掾肇慶府通判萬親詣山中踏勘
B30n0163_p0146b02║定立界石斷將前田令僧收贖以絕禍源時師自行
B30n0163_p0146b03║募銀二百兩將前田贖回連後山塲樹木一並盡為
B30n0163_p0146b04║禪堂永遠供贍故今不惟保全祖山且為禪堂永永
B30n0163_p0146b05║之業然師以此致怨而不法之僧交結外侮為害然
B30n0163_p0146b06║竟以堅固立碑為金剛幢矣
B30n0163_p0146b07║開禪堂以固根本
B30n0163_p0146b08║師一日示眾曰叢林之有禪堂如國家之有學校乃
B30n0163_p0146b09║養育材器之地故自古為國以儲材為本而法門亦
B30n0163_p0146b10║然自達磨西來衣鉢止曹溪當時六祖座下悟道者
B30n0163_p0146b11║三十餘人而南嶽青原為上首其寶林禪堂乃諸祖
B30n0163_p0146b12║出身之地故天下禪宗傳燈所載者一千七百餘人
B30n0163_p0146b13║皆出曹溪一脉如孔門之洙泗是則本山禪堂乃禪
B30n0163_p0146b14║宗根本地也夫何歲月已久僧徒失守而禪堂幾於
B30n0163_p0146b15║湮沒其舊基地雜居僧房有七而香積厨有二則溷
B30n0163_p0146b16║廁豕牢亦各有九以清淨寶地變為糞壤矣師甚哀
B30n0163_p0146b17║之因思叢林百年須樹之以人今選沙彌教習成人
B30n0163_p0146b18║育而不教則如農知種而不知耘終難成實若無禪
B30n0163_p0147a01║堂後軰將何賴焉以此日夜以思苦心焦慮遍察地
B30n0163_p0147a02║宜自以衣鉢減口之資積金若干兩搜買空地各移
B30n0163_p0147a03║僧房貼價另葢換出禪堂空地寸寸計之以十易一
B30n0163_p0147a04║方得均齊方正竭力盡心乃起禪堂一區雖不能存
B30n0163_p0147a05║舊制其䂓模已盡此矣又思若炤諸方常套决不能
B30n0163_p0147a06║久因立十方堂於山門外以接待往來而內堂但安
B30n0163_p0147a07║本僧濟濟可觀儼然一道塲矣師以禪堂既立而食
B30n0163_p0147a08║指為難遂將本寺供中興菴租銀三十一兩又將翁
B30n0163_p0147a09║源新增租銀十三兩告贖紫笋庄田地山塲原價二
B30n0163_p0147a10║百餘兩并買黃山柴山一片用價若干兩又將自買
B30n0163_p0147a11║旃檀林房一座挨香積廚後僧房二主一併通歸禪
B30n0163_p0147a12║堂以為中興常住始終并修造所費即此一所不下
B30n0163_p0147a13║千金皆出師一力自此僧徒衣食足而禮義興故今
B30n0163_p0147a14║在堂僧徒所受用者皆師當日苦心血汗也後之安
B30n0163_p0147a15║享者可不知其本耶僧徒欲食已足又能以法食充
B30n0163_p0147a16║之則佛祖慧命可賴此永固矣
B30n0163_p0147a17║法語類
B30n0163_p0147a18║明
B30n0163_p0147b01║示張茂才達觀可
B30n0163_p0147b02║夫禍福莫烈於死生而世不患之葢以飲食男女之
B30n0163_p0147b03║欲醉之耳如稍省之雖至愚亦患之況智者乎雖然
B30n0163_p0147b04║有其病必有治病之方方得而能力治之則患不難
B30n0163_p0147b05║也敢問其方紫栢道人含然咲而應之曰吾有一偈
B30n0163_p0147b06║乃曰假藉四大以為身云云此古佛之遺方也若能
B30n0163_p0147b07║誦千萬遍則生𣦸之根不待拔而自斷矣
B30n0163_p0147b08║示曹溪諸僧釋德清
B30n0163_p0147b09║曹溪為天下禪宗道脉之源而山川之勝冠嶺表故
B30n0163_p0147b10║叢林甲於諸方所稱由來舊矣爰自大鑒禪師入滅
B30n0163_p0147b11║以來而南嶽青原二大老抽枝發幹普蔭人天至若
B30n0163_p0147b12║一言半句之下揚眉瞬目之間而得超生脫死者不
B30n0163_p0147b13║可勝數自爾此山寂寥幾千年矣豈非枝大而批其
B30n0163_p0147b14║本耶然其道雖曰無相而實寓有形是故與時升降
B30n0163_p0147b15║固其理也所以遠求五宗之源其本無二其建立之
B30n0163_p0147b16║旨亦在隨宜自宋而元如高峯斷崖中峯諸大老皆
B30n0163_p0147b17║力振家聲而雷電之機不減叢林盛時至明興以來
B30n0163_p0147b18║其風浸微不敢望其真履實證求其有志向上一路
B30n0163_p0148a01║者葢亦幾希而他方尚或有一二知此道者若曹溪
B30n0163_p0148a02║為當家的骨兒孫獨不識袈裟為何物剃髮為何事
B30n0163_p0148a03║也豈獨人與道違即山川之勝叢林之茂想亦無復
B30n0163_p0148a04║當時矣况為惡魔所侵作諸難者非一豈非其道與
B30n0163_p0148a05║時升降而與山川共為休戚乎余於丙申春蒙恩遣
B30n0163_p0148a06║雷陽道經曹溪口因得參謁六祖大師正值眾僧遭
B30n0163_p0148a07║燒煑之餘鼎沸未消余為澘然者久之而去明年秋
B30n0163_p0148a08║蒙制臺大司馬陳公念曹溪禪門洙泗欲置余於其
B30n0163_p0148a09║間為供洒掃余是時方慚愧為法門玷懼辱祖庭以
B30n0163_p0148a10║謝又明年觀察海門周公攝治南韶心與陳公合余
B30n0163_p0148a11║堅讓不已但命執筆重纂其志剛成艸而周公以入
B30n0163_p0148a12║賀去未幾觀察惺存祝公蒞其政公自號曹溪行脚
B30n0163_p0148a13║僧下車不數日無論地方盜弭訟息民享太和即曹
B30n0163_p0148a14║溪山門百廢一時悉舉宛若大鑒重拈袈裟角耳而
B30n0163_p0148a15║向之不識不知之僧皆煥發佛性光明此豈非有情
B30n0163_p0148a16║來下種因地果還生耶公久欲得區區為大鑒侍者
B30n0163_p0148a17║冀將焚香洗鉢之勞以續破法之愆余慚愧者久之
B30n0163_p0148a18║頃公以入賀去濱行乃令寺僧長老率諸大眾作禮
B30n0163_p0148b01║辱公先以書抵復面叮嚀之意懇懇至再余感公高
B30n0163_p0148b02║妙此行不以官為得意而喜得作曹溪主人是其幻
B30n0163_p0148b03║化門頭現宰官身而事佛者乎葢亦世道交興故能
B30n0163_p0148b04║令此山色溪聲挺露法身而吐廣長舌相也顧區區
B30n0163_p0148b05║罪垢之軀不敢蹈寶華撾毒鼓聊書此以付來僧且
B30n0163_p0148b06║為異日得度因緣作升堂入室之券時庚子三月既
B30n0163_p0148b07║望
B30n0163_p0148b08║寄示禪堂諸弟子
B30n0163_p0148b09║老人初為祖師建立之時大眾不知老人之心今日
B30n0163_p0148b10║老人行後凡山門利害及禪堂設立汝等皆樂入堂
B30n0163_p0148b11║安居是知老人之苦心也若知老人之心則當知佛
B30n0163_p0148b12║祖之心矣今思得老人似前教誨不可得也然聚散
B30n0163_p0148b13║之緣雖佛祖不免在諸弟子能知恩報恩依教修行
B30n0163_p0148b14║雖佛祖滅後亦同在世親近不異故佛臨入滅時諸
B30n0163_p0148b15║大弟子請問若佛滅後眾等以何為師佛言當尊重
B30n0163_p0148b16║波羅提木又是汝等大師梵語波羅提木又此云戒
B30n0163_p0148b17║也故佛常言汝等比丘能守吾戒雖千里外如在左
B30n0163_p0148b18║右若不奉我戒縱對面猶千里也此吾佛大師金口
B30n0163_p0149a01║親囑之語可不遵乎况今末法去聖時遙若佛弟子
B30n0163_p0149a02║不秉佛戒將何以為修行之地奈何以出生死之苦
B30n0163_p0149a03║海乎老人臨行特為汝等說梵網戒不知汝等一一
B30n0163_p0149a04║能堅持否佛制比丘半月半月誦此戒經如從佛親
B30n0163_p0149a05║聞作法羯磨毋令毀犯令三業六根念念檢點觀察
B30n0163_p0149a06║不許闇生罪過不得毀犯戒根即此便是真實修行
B30n0163_p0149a07║坐進此道不必遠訪明師徒增辛苦也若汝等向來
B30n0163_p0149a08║未能堅持則當從今半月半月對佛宣誦梵網戒經
B30n0163_p0149a09║十重四十八輕一一戒條熟記分明如犯一條則於
B30n0163_p0149a10║誦戒之日請軌範師作證眾中𨔛相騐舉犯者對眾
B30n0163_p0149a11║懺悔再不許犯如此則改過自新道業可就其所犯
B30n0163_p0149a12║之罪除懺悔外眾等議定清䂓罰例以便遵守如老
B30n0163_p0149a13║人向日所遺教條可為常法也眾等戒經習熟則當
B30n0163_p0149a14║背誦四十二章佛遺教經楞嚴法華楞伽諸經以為
B30n0163_p0149a15║佛種其參禪一着當遵六祖開示慧明不思善不思
B30n0163_p0149a16║惡如何是當人本來面目公案蘊在胸中時時參究
B30n0163_p0149a17║久之自有發明時節如此方是續佛祖慧命之大事
B30n0163_p0149a18║因緣也汝等能遵此語則如老人常住曹溪汝等亦
B30n0163_p0149b01║不必參方行脚矣
B30n0163_p0149b02║示曹溪沙彌
B30n0163_p0149b03║庚子歲當道延予料理曹溪余應之至則百廢槩不
B30n0163_p0149b04║能舉因思為治之道以養材為本遂選諸沙彌設義
B30n0163_p0149b05║學延賓師以教習威儀誦讀內外經書稍知信向則
B30n0163_p0149b06║披剃立禪堂使就清䂓受戒法晝夜禮誦是時諸沙
B30n0163_p0149b07║彌始知有出家業皆厭耕鑿而慕清修矣余苦心十
B30n0163_p0149b08║年差有可觀遂棄去今老矣隱居南嶽其諸沙彌昔
B30n0163_p0149b09║受化者先未深知老人今乃深思之雖求一日之執
B30n0163_p0149b10║侍一言之教導難矣沙彌某比時在孩稚今從眾中
B30n0163_p0149b11║始知老人心求親近不可得乃具冊遙乞開示老人
B30n0163_p0149b12║聞而悲且喜也昔佛在時恐久住世間薄信眾生多
B30n0163_p0149b13║不敬信遂上昇忉利令眾慕而後來則人人皆生難
B30n0163_p0149b14║遭想矣若老人久住曹溪諸人安能戀慕如今日哉
B30n0163_p0149b15║以沙彌之心觀眾心豈無佛性者耶今示沙彌若思
B30n0163_p0149b16║老人不若思念佛思念六祖也若思念佛當來必有
B30n0163_p0149b17║見佛之時若得見佛便是出生死時也思念六祖當
B30n0163_p0149b18║初一賣柴漢耳如何得今日人天供養再思今日供
B30n0163_p0150a01║養乃從母親拋𨚫恩愛走向黃梅會下負石舂米辛
B30n0163_p0150a02║苦中來再思六祖三更入黃梅方丈得受衣鉢憑何
B30n0163_p0150a03║知見向五百眾中獨自得之且人人一箇臭皮袋死
B30n0163_p0150a04║了三五日便臭爛不堪為何六祖一具肉身千年以
B30n0163_p0150a05║來如生一般此是何等修行得如此堅固不爛沙彌
B30n0163_p0150a06║如此細細一一思想思想不透但將壇經熟讀細參
B30n0163_p0150a07║參之又參全部不能但只將本來無一物何處惹塵
B30n0163_p0150a08║埃一句蘊在胸中行住坐臥喫茶喫飯搬柴運水迎
B30n0163_p0150a09║賓待客二六時中一切處頭頭提撕直使現前定要
B30n0163_p0150a10║見本來無一物是箇甚麼如何是不惹塵埃的光景
B30n0163_p0150a11║若能如此用心是名參禪若參到自信不疑之地則
B30n0163_p0150a12║能真見六祖面目方知老人鼻孔方是沙彌真正出
B30n0163_p0150a13║家了生死得時節也若不肯向己心中苦求本分事
B30n0163_p0150a14║空思老人有何利益一往諸沙彌但知親受老人教
B30n0163_p0150a15║導唯習威儀動靜禮誦文字而已若從今日始都與
B30n0163_p0150a16║沙彌所請開示如此一力做工夫方是老人真實訓
B30n0163_p0150a17║誨老人老矣此乃最後開示也若錯過今日將來縱
B30n0163_p0150a18║向十方世界參訪知識總是他家活計慎勿以老人
B30n0163_p0150b01║此言為空談也
B30n0163_p0150b02║示旦過寮融堂主
B30n0163_p0150b03║天下叢林為十方衲子行脚者之傳舍以萬里雲遊
B30n0163_p0150b04║跋踄登山衝風冐雨躡雪履氷饑寒困苦弔影長途
B30n0163_p0150b05║而莫知所止故望一叢林以求一夕之安如窮子之
B30n0163_p0150b06║望父母廬舍也萬一到處主者不得其人視其漠然
B30n0163_p0150b07║而不加意使饑者不得食渴者不得飲勞者不得息
B30n0163_p0150b08║病者不得安則其凄楚苦惱之懷又將何以控告耶
B30n0163_p0150b09║此從古十方接待叢林之設深有見於此也諸方四
B30n0163_p0150b10║路各有退步或有隣封里市容可不得其所而更之
B30n0163_p0150b11║他至若嶺南曹溪道塲六祖肉身現在以故海內衲
B30n0163_p0150b12║子所必往而禮覲者所必至數千里外單單度嶺特
B30n0163_p0150b13║為此事況冐烟瘴之鄉出九死一生之地蠒足而至
B30n0163_p0150b14║此中可無接待之設乎老人未到曹溪之日聞衲子
B30n0163_p0150b15║至者無安居息肩之所求其一飲一食而不可得率
B30n0163_p0150b16║皆旋行托鉢僧房皆閉門而不納即得米升合又無
B30n0163_p0150b17║炊煑皆拾薪就澗或得一食而行乃其幸也老人憂
B30n0163_p0150b18║之乃逐屠沽之肆闢為接待十方禪堂別立齋厨以
B30n0163_p0151a01║便其食所需皆取給於內堂必使周足聽其饑者食
B30n0163_p0151a02║渴者飲勞者息病者調理污者浣濯任其久近隨其
B30n0163_p0151a03║去來是以業海而為樂土矣但求一主者不易得也
B30n0163_p0151a04║且有即此而造地獄者比比也或有獅蟲集此以作
B30n0163_p0151a05║魔撓力不能制者多未安也頃昂公來云近得融公
B30n0163_p0151a06║為旦過堂主事事如宜足副建立之心居三年如一
B30n0163_p0151a07║日也老人聞而喜曰此老人願力所至也持此請益
B30n0163_p0151a08║老人因示之曰常思菩薩修行以慰安眾生為本當
B30n0163_p0151a09║思一切眾生老者如父少者如兄弟一以孝順心而
B30n0163_p0151a10║敬事之況在法門有同體之誼又非其他可比也苟
B30n0163_p0151a11║能以孝順心而敬事之是則以佛心為心也何也豈
B30n0163_p0151a12║不聞梵網戒經乃佛之心地法門也首稱孝名為戒
B30n0163_p0151a13║所謂孝順三寶孝順師僧孝順至道之法若能受此
B30n0163_p0151a14║戒即入諸佛位是即以孝順為戒之本戒為成佛之
B30n0163_p0151a15║本故能行此行即是作佛之基不用別求佛法矣華
B30n0163_p0151a16║嚴經云菩薩布施眾生頭目身肉首足有來乞者隨
B30n0163_p0151a17║與而去且自慶曰彼來乞者皆我善知識為我不請
B30n0163_p0151a18║之友能成就我無量功德令我堅固菩提願力由是
B30n0163_p0151b01║觀之則今十方來者皆我不請之友融公若能以孝
B30n0163_p0151b02║順心恭敬供養以滿金剛戒品為成佛種子即此一
B30n0163_p0151b03║行全攝眾行又何舍此而別有玄妙佛法哉融公能
B30n0163_p0151b04║諦信老人從此深心以盡身命供養十方堅志不退
B30n0163_p0151b05║即是菩薩以頭目手足而施眾生等無有異也求佛
B30n0163_p0151b06║妙道又何如於此也其或未然又將六祖本來無物
B30n0163_p0151b07║一語橫在胸中久之一旦識得自己本來面目是時
B30n0163_p0151b08║則將六祖鼻孔一串穿却乃見拈一莖草即是已建
B30n0163_p0151b09║梵剎惟恐十方雲水之不早至又何疲厭之有哉嗟
B30n0163_p0151b10║予老矣愧不能再為六祖作奴即公能體此即是代
B30n0163_p0151b11║老人常轉如是法輪也
B30n0163_p0151b12║偈類
B30n0163_p0151b13║明
B30n0163_p0151b14║弔故檀越陳亞僊偈（并序）達觀釋真可
B30n0163_p0151b15║凡生於三有之中者謂之有情有情則有欲有
B30n0163_p0151b16║欲則有待有待則有我所立矣我所既立則好
B30n0163_p0151b17║惡死生而無所不至故一切眾生於所好之境
B30n0163_p0151b18║則堅然計為我有所以欲拔其一毛而利天下
B30n0163_p0152a01║不為也雖復君臣父子之際朋友夫婦兄弟之
B30n0163_p0152a02║間設無故欲拔其一毛未始不變色而拒焉陳
B30n0163_p0152a03║亞僊初本深山曠野一凡民耳且以六祖初非
B30n0163_p0152a04║有故一旦乞其地以袈裟為盟亞僊以為袈裟
B30n0163_p0152a05║不過丈許多地之中施丈許猶一毛耳不意六
B30n0163_p0152a06║祖袈裟一展覆其四境使亞僊祖宗故有之業
B30n0163_p0152a07║須臾俱為祖有而亞僊竟不食言如祖所乞不
B30n0163_p0152a08║生悔心化火宅而為蓮界轉熱惱而作清涼一
B30n0163_p0152a09║捨永遠世陪祖享此非見之明行之勇孰能致
B30n0163_p0152a10║於是哉余故感而弔之　曰
B30n0163_p0152a11║亞僊初凡民見祖捨我所一如棄敝屣終不生悔心
B30n0163_p0152a12║非大明勇者所作安如此漢高與項籍世並稱英雄
B30n0163_p0152a13║若較陳亞𠎣一籌不及彼愚者以為誕智者以為用
B30n0163_p0152a14║愚智莫測者日用獨不昧眾人本非愚亞僊亦非智
B30n0163_p0152a15║因緣會遇時寂默而昭著
B30n0163_p0152a16║禮曹溪法供偈
B30n0163_p0152a17║師本賣柴漢天機何其深一聞金剛句直下悟自心
B30n0163_p0152a18║既悟自心已胸中復何事迢遙向黃梅槽厰充賤役
B30n0163_p0152b01║用石墜腰間八月齊食頃米熟機相投夜半入祖室
B30n0163_p0152b02║密傳聲如雷聖凡若鼎沸師聽不以耳直用眼觀取
B30n0163_p0152b03║眾人則不然廢耳聲不領是故應有住能所角然立
B30n0163_p0152b04║惟應無所住生心境無咎無咎無不心何物更為待
B30n0163_p0152b05║分別雖熾然譬馬自見影了知身出故時見不驚異
B30n0163_p0152b06║若見餘物影馬驚何足疑惟不見餘物驚疑從何起
B30n0163_p0152b07║自心取自心佛亦不印可離心求法者曹溪水不濕
B30n0163_p0152b08║大哉至人慮必以誠為本誠則偷心死心死聽自靈
B30n0163_p0152b09║靈則無不照理事皆不成即此不成就能成就一切
B30n0163_p0152b10║譬如隆冬時萬木凍欲折陽春一夕回光輝無不喜
B30n0163_p0152b11║是謂誠生明非照光圓滿吾師得祖心祖心不欠少
B30n0163_p0152b12║師心不增多得心本無得無得而心傳永作世間眼
B30n0163_p0152b13║重昬須臾旦吾曾讀壇經得師心自知亦無得而得
B30n0163_p0152b14║用處習為障心明力不逮於是𢘆痛泣仰憑冥熏慈
B30n0163_p0152b15║既失復乃得今獻法供偈剖析微知見於法苟不昧
B30n0163_p0152b16║乞垂慈印可
B30n0163_p0152b17║戒靈通侍者飲酒偈
B30n0163_p0152b18║聞君好酒故以茶薦酒能醉君茶則醒君醒乃近覺
B30n0163_p0153a01║醉乃近迷從迷覺昧從覺迷消兩者勝劣君惟圖之
B30n0163_p0153a02║示堂主俛無昂公偈釋德清
B30n0163_p0153a03║常想新州戴髮僧不知一字有何能肩頭柴擔腰間
B30n0163_p0153a04║石博得西來無盡燈
B30n0163_p0153a05║又
B30n0163_p0153a06║道塲不必向他求只在當人一念頭自性但能全體
B30n0163_p0153a07║現何愁法海不橫流
B30n0163_p0153a08║示紫笋庄庄主偈
B30n0163_p0153a09║一夕東風紫笋肥無邊春色到柴扉桃李滿眼無人
B30n0163_p0153a10║問誰為當陽向上機
B30n0163_p0153a11║傳贊類（贊附）
B30n0163_p0153a12║明
B30n0163_p0153a13║六祖大鑒真空普覺圓明禪師傳贊釋德清
B30n0163_p0153a14║六祖慧能大師者俗姓盧氏其先范陽人父行瑫武
B30n0163_p0153a15║德中左官于新州遂籍焉師生三歲喪父其母守志
B30n0163_p0153a16║鞠育及長家貧採樵以給一日負薪入市聞客誦金
B30n0163_p0153a17║剛經至應無所住而生其心遂悟問客曰此何法也
B30n0163_p0153a18║得于何人客曰此名金剛經得于黃梅忍大師祖遂
B30n0163_p0153b01║告母以為法尋師之意先至韶州遇無盡尼說涅槃
B30n0163_p0153b02║義遂修曹溪寶林寺以居之頃即之黃梅謁大師一
B30n0163_p0153b03║見默識之遂傳衣法令隱于懷集四會之間獵人隊
B30n0163_p0153b04║中十有六年至儀鳳元年正月届南海法性寺時印
B30n0163_p0153b05║宗法師講涅槃經座下有二僧見風吹旛動論動義
B30n0163_p0153b06║未决祖曰非風非旛仁者心動印宗聞之知是異人
B30n0163_p0153b07║問之祖以實告遂出示衣鉢一眾驚歎乃集眾剃髮
B30n0163_p0153b08║于菩提樹下智光律師授具足戒印宗集緇白千人
B30n0163_p0153b09║送歸寶林開法于曹溪座下開悟者三十餘人獨青
B30n0163_p0153b10║原思南嶽讓二大師為上首自此道分兩派祖一日
B30n0163_p0153b11║告眾曰吾忝受忍大師衣法今為汝等說法不付其
B30n0163_p0153b12║衣蓋為汝等信根淳熟决定不疑堪任大事聽吾偈
B30n0163_p0153b13║曰心地舍諸種普雨悉皆生頓悟華情已菩提果自
B30n0163_p0153b14║成是為此土六祖贊曰
B30n0163_p0153b15║樵斧纔拋以石墜腰靈根久植從此抽條源出曹
B30n0163_p0153b16║溪橫流大地直至于今無處不是
B30n0163_p0153b17║青原弘濟禪師行思傳贊憨山釋德清
B30n0163_p0153b18║吉州青原山行思禪師本州安城劉氏子幼出家每
B30n0163_p0154a01║群居論道師惟默然後聞曹溪往叅問曰當何所務
B30n0163_p0154a02║即不落階級祖曰汝曾作甚麼來師曰聖諦亦不為
B30n0163_p0154a03║祖曰落何階級師曰聖諦尚不為何階級之有祖㴱
B30n0163_p0154a04║器之居眾首焉一日祖謂師曰從上衣法雙行師資
B30n0163_p0154a05║遞授衣以表信法乃印心吾今得人何患不信吾受
B30n0163_p0154a06║衣以來遭此多難况乎後代爭競必多衣即留鎮山
B30n0163_p0154a07║門汝當分化一方毋令斷絕師既得法歸住青原六
B30n0163_p0154a08║祖將示滅有沙彌希遷問曰和尚百年後希遷未審
B30n0163_p0154a09║當依附何人祖曰尋思去及祖順世遷每于靜處端
B30n0163_p0154a10║坐寂若忘生第一座問曰汝師已逝空坐奚為遷曰
B30n0163_p0154a11║我稟遺命故尋思耳座曰汝有師兄思和尚今在吉
B30n0163_p0154a12║州汝緣在彼師言甚直汝自迷耳遷即禮辭祖龕直
B30n0163_p0154a13║詣青原叅禮師曰子何方來遷曰曹溪師曰將得甚
B30n0163_p0154a14║麼來曰未到曹溪亦不失師曰若恁麼用到曹溪作
B30n0163_p0154a15║甚麼遷曰若不到曹溪爭知不失詰勘多端機辯自
B30n0163_p0154a16║在遂印為法嗣是為曹溪下一世贊曰
B30n0163_p0154a17║天然尊貴不落階級一語投機如蜂得蜜曹溪一
B30n0163_p0154a18║脈枝分派衍從此兒孫雷驅電捲
B30n0163_p0154b01║南嶽大慧禪師懷讓傳贊憨山釋德清
B30n0163_p0154b02║南嶽懷讓禪師者金州人也姓杜氏生時白氣應于
B30n0163_p0154b03║玄象太史占奏為國之法器帝勑金州太守親慰其
B30n0163_p0154b04║家年十歲有異僧見之告其父母曰此兒出家必獲
B30n0163_p0154b05║上乘年十五辭親依荊州玉泉寺弘景律師出家授
B30n0163_p0154b06║具後謁嵩山安和尚指詣曹溪絫六祖祖問甚麼處
B30n0163_p0154b07║來曰嵩山來祖曰甚麼物恁麼來師無語遂經八載
B30n0163_p0154b08║忽然有省乃白祖曰某甲有箇會處祖曰作麼生師
B30n0163_p0154b09║曰說似一物即不中祖曰還假修證否師曰修證則
B30n0163_p0154b10║不無染污即不得祖曰秪這不染污的諸佛之所護
B30n0163_p0154b11║念汝善護持西天般若多羅讖汝足下出一馬駒踏
B30n0163_p0154b12║殺天下人並在汝心師執侍一十五年後往衡岳有
B30n0163_p0154b13║沙門道一在山常習坐禪師知是法器乃取一磚于
B30n0163_p0154b14║菴前石上磨一曰磨作甚麼師曰作鏡一曰磚豈得
B30n0163_p0154b15║成鏡耶師曰磨磚不得成鏡坐禪豈得做佛一曰如
B30n0163_p0154b16║何即是師曰如牛駕車車若不行打車即是打牛即
B30n0163_p0154b17║是一大了悟遂付其法偈曰心地含諸種遇澤悉皆
B30n0163_p0154b18║萌三昧花無相何壤復何成是為曹溪下一世贊曰
B30n0163_p0155a01║氣概冲天心虛沒量攬曹溪水興波作浪睡着馬
B30n0163_p0155a02║駒一磚打起蹴踏橫行觸者皆死
B30n0163_p0155a03║重興曹溪憨山禪師傳贊高承埏（嘉興人　庚辰進士）
B30n0163_p0155a04║師諱德清字澄印別號憨山全椒蔡氏子七歲見叔
B30n0163_p0155a05║母生子又見叔死即抱生死去來之疑年十二禮南
B30n0163_p0155a06║京大報恩寺西林寧公為師趙文肅貞吉見之曰此
B30n0163_p0155a07║子當為人天師也嘉興雲谷會公得法於法舟濟禪
B30n0163_p0155a08║師與冬谿澤公齊名嘉靖甲子往來棲霞報恩每示
B30n0163_p0155a09║學人曰古人終日喫飯不嚼粒米終日行路不踏寸
B30n0163_p0155a10║地如是用心方有少分相應師執侍甚勤谷開示出
B30n0163_p0155a11║世叅禪悟明心地之妙師即請西林披剃盡焚所習
B30n0163_p0155a12║外學偕雪浪恩公事無極湛公受具戒聽講華嚴玄
B30n0163_p0155a13║談有省因以澄印為字歲丙寅雲谷集五十三人結
B30n0163_p0155a14║坐禪期於大天界寺力拔師入眾同叅谷指示向上
B30n0163_p0155a15║一路教以念佛審實話頭從此叅究一念不移隆慶
B30n0163_p0155a16║己巳住靜金山二載辛未辭谷北遊谷曰古人行脚
B30n0163_p0155a17║單為求明己躬下事爾當思將何以見父母師友慎
B30n0163_p0155a18║毋慮費草鞋錢也壬申至京師投宿河漕遺教寺往
B30n0163_p0155b01║西山從摩訶菴忠法師聽妙宗鈔及法華唯識詣安
B30n0163_p0155b02║法師為說因明三支比量㕘徧融貞公求指示融無
B30n0163_p0155b03║語惟張目直視叅笑巖寶公巖問何方來曰南方來
B30n0163_p0155b04║巖曰認得來時路否曰一過便休巖曰子却來處分
B30n0163_p0155b05║明師便作禮萬曆癸酉遊盤山至千像峰石室見不
B30n0163_p0155b06║語僧遂與度夏明年偕妙峰登公請大藏歸山陰王
B30n0163_p0155b07║府入少林禮初祖結冬邸中閱物不遷論至梵志出
B30n0163_p0155b08║家頓了旋嵐偃嶽之旨於是生死去來之疑氷釋作
B30n0163_p0155b09║偈曰死生晝夜水流花謝今日方知鼻孔向下伏牛
B30n0163_p0155b10║山法光禪師贈以偈且曰要公不捉𣦸𧉮耳乙亥至
B30n0163_p0155b11║北五臺禮文殊大士大方廣公厚禮之尋結茅五臺
B30n0163_p0155b12║峰下之龍門匡山黃龍潭釋徹空至同居半載叅鳳
B30n0163_p0155b13║林寺二虎胤公虎甚器重丙子蓮池宏公復遊五臺
B30n0163_p0155b14║與師語契為畱旬日丁丑見南嶽發願文刺血書華
B30n0163_p0155b15║嚴經辛巳仲冬慈聖皇太后為神廟建祈儲道塲於
B30n0163_p0155b16║五臺山大塔院寺期百有二十日師與妙峰主其事
B30n0163_p0155b17║壬午八月光廟誕生師與妙菴禎公結隱太行山障
B30n0163_p0155b18║石巖至京西中峰寺重刻中峰廣錄結冬水齋於石
B30n0163_p0156a01║室癸未春即遁居東海之牢山豁悟楞嚴觀境因恢
B30n0163_p0156a02║復那羅延窟道塲始易號憨山慈聖再徵不得甲申
B30n0163_p0156a03║乃得其所在輙賜內帑師倣古矯詔賑饑事以賑山
B30n0163_p0156a04║東饑民丙戌慈聖頒藏經於東海布金造寺賜額海
B30n0163_p0156a05║印達觀可公訪之盤桓二旬丁亥殿宇工竣始開堂
B30n0163_p0156a06║為眾說戒己丑請藏至南京報恩寺感寶塔放光為
B30n0163_p0156a07║二親營生壙壬辰七月訪達觀可公於京師對談四
B30n0163_p0156a08║十晝夜偕過石經山禮釋迦文佛舍利禮石經於雷
B30n0163_p0156a09║音寺禮琬公塔院癸巳山東又饑師以山中所儲齋
B30n0163_p0156a10║供盡分贍邊山四社之民甲午冬說戒于京師大慈
B30n0163_p0156a11║壽寺歲乙未方士流言侵攘逮赴詔獄按驗無實坐
B30n0163_p0156a12║以私剏寺院戍雷州衛達觀可公欲白其枉師止之
B30n0163_p0156a13║為作逐客說贈師而別道出江西鄒忠介元標迎至
B30n0163_p0156a14║鐵佛菴與師一言投機頓翻前案丙申春入曹溪禮
B30n0163_p0156a15║六祖乃抵戍所寓城西古寺坡公亭雷州饑癘師掩
B30n0163_p0156a16║骼埋骴四千有奇建盂蘭會說幽冥戒天乃雨癘隨
B30n0163_p0156a17║止戊戌建化城菴于電白縣西苦藤嶺施茶以濟行
B30n0163_p0156a18║者修曹溪通志成搆禪室于壁壘間倣大慧冠巾說
B30n0163_p0156b01║法歲庚子始住錫曹溪為靈通侍者受戒歸侵田斥
B30n0163_p0156b02║僦舍屠門酒肆蔚為寶坊緇白坌集攝折互用大鑑
B30n0163_p0156b03║之道勃焉中興乙巳渡瓊海訪蘇東坡桄榔菴白龍
B30n0163_p0156b04║泉求覺範禪師遺跡不可得為之慨然修五羊青門
B30n0163_p0156b05║長春菴作曹溪廨院為六祖辦供丙午八月熹廟誕
B30n0163_p0156b06║生恩詔開（五）遊南嶽止於湖東修衡州曇華精舍遊
B30n0163_p0156b07║德山禮祖甲寅歲慈聖皇太后賓天詔至師返僧服
B30n0163_p0156b08║乙卯登祝融峯遊方廣寺旋寓九疑山過冬於愚溪
B30n0163_p0156b09║丙辰為花藥寺僧續法系過梅雪堂弔遜菴至武昌
B30n0163_p0156b10║禮大佛遊九峯禮無念有公塔至潯陽遊東林有懷
B30n0163_p0156b11║古詩登匡廬弔徹空避暑金竹坪遊歸宗寺登金輪
B30n0163_p0156b12║峯禮舍利塔至黃梅禮四祖五祖塔遊浮江截江登
B30n0163_p0156b13║九華山禮地藏遂東遊浙江會葬達觀可公於徑山
B30n0163_p0156b14║弔蓮池宏公於雲棲各為塔上之銘先大夫（陸世楷日高公
B30n0163_p0156b15║諱道素字玄期）自雲棲歸謂承埏曰小子識之憨公師友𣦸
B30n0163_p0156b16║生之誼便非流輩所及豈俟弘法利生始見宗門龍
B30n0163_p0156b17║象耶王邑宰在公語師曰昨覽楞嚴經八遍覺與昔
B30n0163_p0156b18║時眼界不同師曰不要熱忙只管看來看去和經都
B30n0163_p0157a01║不見了始得赴淨慈寺宗鏡堂說大戒名宿雲集遊
B30n0163_p0157a02║靈隱三竺西山贊揚放生三池過嘉興棲真寺掃雲
B30n0163_p0157a03║谷會公塔為傳以表之赴齋楞嚴東塔金明三剎瞻
B30n0163_p0157a04║禮者數千人至吳門遊諸名勝諸大老問道於觀音
B30n0163_p0157a05║山復迎至虞山拂水為三山緇白說戒於京口大徹
B30n0163_p0157a06║堂丁巳返廬山建法雲寺於五乳峰下效遠公六時
B30n0163_p0157a07║刻漏專脩淨業天啟壬戌復住曹溪癸亥十月十一
B30n0163_p0157a08║日示微疾沐浴焚香集眾告別顧曰今日截斷葛藤
B30n0163_p0157a09║端坐而逝世壽七十八僧臘六十自夢遊集外有經
B30n0163_p0157a10║論註解二十餘種行世師氣宇軒舉士大夫有志節
B30n0163_p0157a11║者多與之遊張文端位曰人知憨師為大善知識耳
B30n0163_p0157a12║不知有社稷功也達觀可公曰曹溪肉祖所現邇來
B30n0163_p0157a13║曹源涸矣藉憨師以謫戍為波瀾而曹源復活為題
B30n0163_p0157a14║康僧會尊者像寄之有康祖來吳憨公謪粵語其推
B30n0163_p0157a15║重如此今上皇帝御贊師像云這老和尚何等行狀
B30n0163_p0157a16║撑持法門已作棟梁受天子之鉗錘為佛祖之標榜
B30n0163_p0157a17║後署御名供大內九蓮菩薩院中先是乙丑歲龕歸
B30n0163_p0157a18║廬山五乳峯法雲寺塔而藏焉崇禎癸未粵人復奉
B30n0163_p0157b01║其龕歸曹溪歷年二十端坐如生遂金漆塗體升座
B30n0163_p0157b02║與六祖同留肉身就天峙岡舊塔院地供養名曰憨
B30n0163_p0157b03║山寺去南華寺半里許師每謂萬曆間五大師際會
B30n0163_p0157b04║一時雖體用不同理事各別其所以扶樹宗教未嘗
B30n0163_p0157b05║不同途合轍爰作三銘二傳以備僧史三銘者蓮池
B30n0163_p0157b06║宏公達觀可公暨壽昌無明經公二傳則妙峯雪浪
B30n0163_p0157b07║也其上首弟子知微善若惺烱脩六逸智海岸悟心
B30n0163_p0157b08║融顓愚衡夜臺某雪嶺峻等數十人不具載師嘗示
B30n0163_p0157b09║雪嶺峻曰學道人第一要骨氣剛次要識量大次要
B30n0163_p0157b10║生死心切嗚呼師生平亦盡此三言矣贊曰
B30n0163_p0157b11║西林抽條東林脫木終返曹溪如雲赴谷機緣桴
B30n0163_p0157b12║應文句鐘鳴全身說法不假三生
B30n0163_p0157b13║六祖大師肉身贊釋德清
B30n0163_p0157b14║一陽來復暖氣漸臨三陽滿足萬物皆春一陰初至
B30n0163_p0157b15║流火內凝三陰始交草木頓零有力造化尚使枯榮
B30n0163_p0157b16║何况無生念念薰蒸以有入空四大俱融以空入有
B30n0163_p0157b17║有則不朽空有兩忘適同金剛山河大地盡常寂光
B30n0163_p0157b18║是故我師為法中王
B30n0163_p0158a01║傳法衣贊
B30n0163_p0158a02║如是之法不絕如縷佛眼明見示之以此為世福田
B30n0163_p0158a03║植真種子力耕者生荒穢者死祖業既明固當止止
B30n0163_p0158a04║鉢盂贊（梵語鉢多羅此云應量器）
B30n0163_p0158a05║以智為身故無相以慧為命故無量以法為食故無
B30n0163_p0158a06║妄非器之能器故其名曰應量
B30n0163_p0158a07║響鞋贊
B30n0163_p0158a08║塵不至足故最白足不至地故無着兩不相到故行
B30n0163_p0158a09║密行不履影故無跡此之謂善逝世間曰天人師佛
B30n0163_p0158a10║墜腰石贊
B30n0163_p0158a11║師心匪石何其堅師心匪法何所傳傳之者妄得之
B30n0163_p0158a12║者筌師之道惟此而已固不在言
B30n0163_p0158a13║（余以弘法罹難蒙恩遣雷陽以萬曆丙申春仲謁曹溪六祖大師以行役迫促不遑寧止惟此一瞻
B30n0163_p0158a14║禮光相說偈贊嘆而去越二年戊戌孟夏既望適觀察海門周公以入賀相携因再過曹溪得覩信
B30n0163_p0158a15║具故各為言以志之）
B30n0163_p0158a16║又自題像贊（四則）
B30n0163_p0158a17║威威堂堂澄澄湛湛不設城府全無崖岸氣葢乾坤
B30n0163_p0158a18║目撑雲漢流落今事門頭不出威音那畔無論為俗
B30n0163_p0158b01║為僧肩頭不離扁擔若非佛祖奴即定是覺塲小販
B30n0163_p0158b02║不入大冶洪爐誰知他是鐵漢只待彌勒下生方了
B30n0163_p0158b03║這重公案
B30n0163_p0158b04║又
B30n0163_p0158b05║少小出家老大還俗裝憨打痴有皮沒骨不會修行
B30n0163_p0158b06║全無拘束一朝特地觸龍顏貶向雷陽作馬卒而今
B30n0163_p0158b07║躲嬾到曹溪學墜石頭舂米穀
B30n0163_p0158b08║又
B30n0163_p0158b09║為六祖而來因讓師而去來去雖似奔忙法門本來
B30n0163_p0158b10║無住祇為撑持父子門庭不是妄生閒氣歷盡艱難
B30n0163_p0158b11║參殘竹篾落得滿面風塵當作西來祖意到底一片
B30n0163_p0158b12║金剛心尚留再布曹溪地
B30n0163_p0158b13║又
B30n0163_p0158b14║飲曹溪水喫栗𣗥飯說木札禪做生鐵漢見之不識
B30n0163_p0158b15║聞之莫辯當年一鉢走韶陽曾向祇園閒打筭至今
B30n0163_p0158b16║山色與溪聲廣長舌相何時斷試問林中晏坐人此
B30n0163_p0158b17║中可是憨山面
B30n0163_p0158b18║清
B30n0163_p0159a01║丹田禪師肉身贊（有序）芃菴道人
B30n0163_p0159a02║師諱悟進號丹田廣州新會潘氏子生于嘉靖
B30n0163_p0159a03║乙未十一月十三于三十二年投本山智璉禪
B30n0163_p0159a04║師薙染日誦金剛經不輟忽一日沐浴更衣怡
B30n0163_p0159a05║然坐化時萬曆甲寅某月日也四眾高其行業
B30n0163_p0159a06║諡曰真覺今肉身現奉天峙岡本家靜室去寺
B30n0163_p0159a07║左二里許
B30n0163_p0159a08║四大本空五陰非有是真金剛歷刦不朽惟師諦信
B30n0163_p0159a09║持誦此經夢幻泡影無心壞成若有心故四相樅然
B30n0163_p0159a10║有相斯滅胡以永堅世人見師徒見軀殼不自見空
B30n0163_p0159a11║何止羅𣪺以我幻觀復是何物溪水淙淙青山突兀
B30n0163_p0159a12║中興曹溪憨山大師肉身法像贊譚貞默（嘉興人　司業）
B30n0163_p0159a13║現佛現祖嫡宗嫡教傳曹溪衣寫楞伽照龍門海印
B30n0163_p0159a14║清涼竅妙歷刼肉身一方雙到
B30n0163_p0159a15║曹溪大休和尚像贊前人
B30n0163_p0159a16║靈山記莂萬古曹溪風旛大樹寶林菩提掀𮋒溟渤
B30n0163_p0159a17║踢倒須彌優鉢羅花虛空三現先覺先知去來快便
B30n0163_p0159a18║說法度人誕登彼岸（休師坐脫塔于憨祖肉身出塔之地今為衣鉢塔者同在盧祖
B30n0163_p0159b01║南華寺天峙岡不越數武）
B30n0163_p0159b02║
B30n0163_p0159b03║
B30n0163_p0159b04║
B30n0163_p0159b05║
B30n0163_p0159b06║
B30n0163_p0159b07║
B30n0163_p0159b08║
B30n0163_p0159b09║
B30n0163_p0159b10║重修本來方丈碑記甯天祚（總鎮都督府）
B30n0163_p0159b11║佛法入東震旦後四百餘年而衣鉢始至嶺南又百
B30n0163_p0159b12║餘年而新州至人肩所荷負石開闢曹溪遂與少室
B30n0163_p0159b13║黃梅鼎立並峙海內崇信奔趨沛然若百川之赴大
B30n0163_p0159b14║堅亦如峨嵋五臺九華普陀所謂支那四大道塲者
B30n0163_p0159b15║猶加盛焉予嘗謂靈鷲之視曹溪猶尼山之有紫陽
B30n0163_p0159b16║也法乳所滴盡四大海水悉變醍醐自五宗嗣教以
B30n0163_p0159b17║來紹隆弗替法王龍象所在都有而歷代帝王卿相
B30n0163_p0159b18║復悉力外護法作大檀那以故慧燈普明剎竽永堅
B30n0163_p0160a01║所由來矣　國家誕受貞符肇造區夏首隆象教以
B30n0163_p0160a02║鞏皇圖而章皇帝十八年間無日不思振揚宗風為
B30n0163_p0160a03║事於是平藩先敬王仰體內廷崇嚮至意入粵未幾
B30n0163_p0160a04║首損歲祿修復斯剎琳宮紺宇翬革改觀洵為南宗
B30n0163_p0160a05║選佛第一塲矣戊午歲予奉命出師韶石戎機之暇
B30n0163_p0160a06║即齋後瞻禮名區首謁大鑒真身求昔時方丈故蹟
B30n0163_p0160a07║堂頭出迓叩之則洞宗三十傳阿盤禪師也阿公現
B30n0163_p0160a08║象王身振獅子吼人天推出開法斯土一時緇素道
B30n0163_p0160a09║侶愛慕景仰特為師重修本來方丈也予聞斯舉亦
B30n0163_p0160a10║歡喜讚歎尋倡賢士大夫并多布金十八項尚比太
B30n0163_p0160a11║虛微塵余又何敢尸其勞哉雖然自一花五葉以來
B30n0163_p0160a12║知珠𤢜朗法輪大播雪隱鷺鷀魚龍莫辨誰能於無
B30n0163_p0160a13║所住頓證本來芟了葛藤虛空粉碎俾狐禪註脚君
B30n0163_p0160a14║臣賓主巢臼全翻豈非調御丈夫真事業哉如是名
B30n0163_p0160a15║為報佛恩如是名為衛王教如是名有功人心世道
B30n0163_p0160a16║予於師葢深切望之矣
B30n0163_p0160a17║
B30n0163_p0160a18║