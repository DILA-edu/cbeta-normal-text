B31n0170_p0277a01║
B31n0170_p0277a02║朝鮮佛教通史序
B31n0170_p0277a03║
B31n0170_p0277a04║朝鮮之有佛教也尚矣。羅麗之際。保國安民之方。概出乎此。其浸漸人心
B31n0170_p0277a05║之深可知也。恭惟
B31n0170_p0277a06║今上。宵旰圖治。每軫念斯土。屢賜德音。然則佛教亦豈容忽諸哉。當是時
B31n0170_p0277a07║李君能和淵覃幽眇。刻苦為志。輯述朝鮮佛教通史兩編。携來索序。予受
B31n0170_p0277a08║而讀之。上編則逐年紀實。以明原委。下編則按事立題。以資博聞。其卷帙
B31n0170_p0277a09║浩瀚。節目詳備。朝鮮佛教之消長興廢。歷歷如指諸掌。噫。是可謂善襲阿
B31n0170_p0277a10║難之芳躅者歟。予已勞君之勤注。又喜此書之出於此際。因樂成而序焉
B31n0170_p0277a11║大正六年三月朝鮮總督府內務部長官宇佐美勝夫識
B31n0170_p0277a12║
B31n0170_p0277a13║
B31n0170_p0277a14║序
B31n0170_p0277a15║
B31n0170_p0277a16║古今天下之書名。無慮累數千百。究其實。不過經與史二者而已。今以摩尼法王之教
B31n0170_p0277a17║論之。凡所以載道者。經也。如華嚴。法華。圓覺。金剛等經。言體用一源。顯微無間。經中
B31n0170_p0277a18║之經。而事未始不紀焉。法藏。澄觀。智顗。宗密諸賢。踵增其䟽鈔。皆經之屬也。凡所以紀
B31n0170_p0277a19║事者。史也。如普曜。本行。阿含。悲華等經。言本末雙明。因果昭晰。經中之史。而道未始
B31n0170_p0277a20║不章焉。龍樹。無著。陳那。提婆諸尊。撰述其傳論。皆史之屬也。然載道之書。後人雖精博
B31n0170_p0277a21║講究。不過恢張餘蘊。佐翼經䟽而已。至於紀事之書。則不然。日異月新。千態萬狀。非大
B31n0170_p0277a22║聖人。已然之書。所可盡也故經。則不能增益。而史。固不可不日以敷衍者也。噫。大教東
B31n0170_p0277a23║漸半島以來。不惟賢哲代作。賁鬯宗乘而已。若五臺之佛骨。雙磎之祖頂。海印之藏經
B31n0170_p0277a24║元曉之角乘。懶翁太古之心印。無衣覺雲之禪頌。亦足自豪於世界。雖謂東西佛氏之宗
B31n0170_p0277a25║祊。未為過論也。至於紀事之書。上下千載。作者寥寥。佛門事功。磊落軒天者。怳兮惚兮
B31n0170_p0277a26║如鏡光雲影。過於眼睫。曷不慨惜哉况乎今日佛運載回。亟亟然。稽往圖監前轍。修明
B31n0170_p0277b01║慈悲。翊襄聖化。培養民粹。促進文華。事最繁賾。縱有史材。而非惟無成書之可沿襲。即
B31n0170_p0277b02║搜求材料於斷爛古籍。片鱗殘甲。大不易易。尚玄李先生。慨然有志於是。著朝鮮佛教
B31n0170_p0277b03║通史三編。一曰佛化時處。二曰三寶源流。三曰二百品題。或用編年綱目之書法。或用
B31n0170_p0277b04║傳記敘志之書法。或用演義稗官之書法。隨意補截。聯絡成文。無劈空架虛之撰。有倒
B31n0170_p0277b05║樹尋根之法。真覺路之金繩。迷川之寶筏也。麗鮮以來。儒家者流。承襲江左鳴道之說
B31n0170_p0277b06║動輒觝罵佛氏。瞽䏊學者。以為正鵠。何其蕪謬哉。先生。自是簪纓詩禮之家。然天姿高
B31n0170_p0277b07║明。慧學淹博。既作百教會通。繼成是書。會羣聖人理性蘊奧之妙。緝二千載興廢存兦
B31n0170_p0277b08║之跡。要終指歸於佛祖。寔切啟迪於人天而已。張天覺。所謂大孔聖者。莫如莊周。先生
B31n0170_p0277b09║能擴充。無涯涘。豈直不叛于名教。亦乃發輝孔聖。幽隱不揚之道。將攀附類龍。駸駸乎
B31n0170_p0277b10║吾佛五乘之俗諦疆隅。韙歟盛哉。
B31n0170_p0277b11║金天佛子。銀地法臣。猊雲散人惠勤。書于晚香山房。
B31n0170_p0277b12║
B31n0170_p0277b13║
B31n0170_p0277b14║自序
B31n0170_p0277b15║
B31n0170_p0277b16║佛者覺也。教者以先覺覺後覺也。先覺者誰也佛也。後覺者誰也眾生也。佛與眾生覺則
B31n0170_p0277b17║一也。先後而已。唐相國裴休曰。終日圓覺而未嘗圓覺者凡夫也。具足圓覺而住持圓覺
B31n0170_p0277b18║者佛也。宋禪師慈辯曰。終日圓覺而未嘗圓覺者佛也。具足圓覺而住持圓覺者凡夫也
B31n0170_p0277b19║一宿覺（永嘉玄覺禪師）謁六祖能曰。生死事大。無常迅速。祖曰何不體取無生了無速乎。師曰體
B31n0170_p0277b20║即無生了本無速。然則佛也凡也。凡也佛也。先之後之。後之先之。先既無先。後亦無後
B31n0170_p0277b21║無凡可凡。無佛可佛。生亦無生。速本無速。無體可體。無了可了。本自無迷。今亦無悟。開
B31n0170_p0277b22║示者誰。悟入者誰。如是西域無為之法。入我東方有緣之土。金剛名山自是菩薩之住處
B31n0170_p0277b23║海印藏經亦為世界之法寶。禪僧法侶之得道者如麻。國王大臣之護法者若林。十二宗
B31n0170_p0277b24║派之沿革。九百寺剎之由緒。埋沒於斷爛之中。委棄於塵堆之裏。有耳者無所聞。有目
B31n0170_p0277b25║者無所見。不佞于是患之。冒昧而始事焉。鉛槧無少暇。星霜亦多費。考據諸書。咨質大
B31n0170_p0277b26║方。以為通史三編之書。庶作宗教一覽之表。名雖藉乎歷史之體。實兼寓於布教之用
B31n0170_p0278a01║雷霆眾聾勿墻壁而通虛空。日月羣盲。出溝坑而登大道。人自擇焉。吾所望也。「化日共
B31n0170_p0278a02║佛日恒明。仁風與禪風永扇海晏河清。時和歲稔。物物各得其所。家家純樂無為。區區
B31n0170_p0278a03║之心。切切於此」。是昔時真覺國師之言。亦今日尚玄居士之心也。時大正六年一月一
B31n0170_p0278a04║日（歲次丙辰佛成道日）書于京城府鳳翼洞之無無堂
B31n0170_p0278a05║著者識
B31n0170_p0278a06║
B31n0170_p0278a07║
B31n0170_p0278a08║
B31n0170_p0278a09║
B31n0170_p0278a10║
B31n0170_p0278a11║
B31n0170_p0278a12║
B31n0170_p0278a13║
B31n0170_p0278a14║凡例
B31n0170_p0278a15║
B31n0170_p0278a16║本書三編。上為編年。佛化時處。中為宗派。三寶源流。下為雜項。二百品題。
B31n0170_p0278a17║本書編纂用綱目法。按年逐事。摘其要領。以為之綱。旁係（備考）及（參考）以為之
B31n0170_p0278a18║目
B31n0170_p0278a19║（備考）證明綱文引用出處者也。（參考）比類屬事。列舉證案者也。
B31n0170_p0278a20║釋迦如來誕降年時既有數十種之異說。難以考正。今因此方舊慣。斷以周昭王一
B31n0170_p0278a21║十六年甲寅。為佛誕紀元。（佛史每以佛滅度後幾何年為紀。本書特變其例。以佛降生為始耳。）表題書頭。以便參照佛化年
B31n0170_p0278a22║時云爾。
B31n0170_p0278a23║三國史。高麗史。及前朝史乘諸書。皆先書支那歷代紀年。次書本土紀年。今本書
B31n0170_p0278a24║則變其例。首書本史國之紀年。而排次夾書餘國紀年。以明主客近遠之別云爾。
B31n0170_p0278a25║本書註脚。凡新增者。概用括弧。以別原註。
B31n0170_p0278a26║本書用純漢文。為存本來面目。雖然如是。至於近今寺剎令。三十本寺本末寺法。及
B31n0170_p0278b01║其他法令規則等文。仍用諺漢交雜之件。以示尊重律法。且令讀者。不費解釋。
B31n0170_p0278b02║新羅南解王時之月氏金人。駕洛首露王時之阿踰玉后。可為印度佛跡直輸入之
B31n0170_p0278b03║證案。雖然年代最遠。難以確信。設或事實。但有聲跡。而無教化。故特附以存疑。且
B31n0170_p0278b04║其書行。低下一字。以示非正史云爾。
B31n0170_p0278b05║三國佛教初入時代。舉多神異荒誕之說。不避冗𤨏。一槩収之。以驗宗教進化之程
B31n0170_p0278b06║度。信仰思想之因由云爾。
B31n0170_p0278b07║大凡教主事蹟。信徒所當先究。朝鮮人民信奉佛教。坊間雖有諺文八相錄等書。俚
B31n0170_p0278b08║褻已甚。不可以為訓詁之用。若欲流通釋氏正傳。諸經之書汗牛充棟。即如普曜經
B31n0170_p0278b09║本生經。處胎經。瑞應經。因果經。佛本行集經等。無慮為數百卷。遂令讀者有望洋
B31n0170_p0278b10║之歎。而各人又有各說。難以得其要領。余懇劉伊齋居士。述釋迦如來應化記實
B31n0170_p0278b11║既已集狐腋而成裘。何須透牛皮而看經。今於三寶源流。首先引用此文。以當一部
B31n0170_p0278b12║佛本行經。不費半晌讀書之工夫。能知一佛出世之事蹟也。
B31n0170_p0278b13║又『釋迦如來應化記實』之釋迦。是表經教之主也『特書臨濟宗之源流』之釋迦是
B31n0170_p0278b14║表別傳之禪也
B31n0170_p0278b15║朝鮮禪宗。始自迦葉阿難。少林曹溪。以至清虛浮休。而其宗派實傳臨濟。故特書
B31n0170_p0278b16║源流。虛休兩師以下。既難逐派具錄。但取有碑狀者。入于編年之中云爾。
B31n0170_p0278b17║朝鮮佛宗雖屬臨濟。前朝以來。只存禪教兩宗之名。現代宗旨仍其舊慣。共為卅
B31n0170_p0278b18║寺。各行寺法。遂為朝鮮佛教全體成憲。故詳錄所屬寺剎。傳燈之通規及本寺住持
B31n0170_p0278b19║之遞代。庶幾一覽。便知始終也。
B31n0170_p0278b20║本書下編二百品題。不可逐一陳說其由。而雜項考據辨論之件。宗教消長盛衰之
B31n0170_p0278b21║事。盡在乎是。讀者詳之。
B31n0170_p0278b22║二百品題。八字打開。兩句聯對。令我讀者。便於記取。下附數字。索引頁葉
B31n0170_p0278b23║朝鮮古代固有之神教。後代輸入之儒教。道教。回回。基督等教。及近今新出之雜
B31n0170_p0278b24║教以至巫瞽等流。錄其源委。以藉宗教信仰上參考。
B31n0170_p0278b25║現代法令之關於佛教者。即如寺剎令。僧侶編籍。聯合制規。教育施設。等諸事項
B31n0170_p0278b26║沒収並錄。以重時宜。
B31n0170_p0279a01║李東武先生。創四象學說。係是儒家。窮理盡性。格物致知。千古未曾有之大發明
B31n0170_p0279a02║金月窓居士。述百章夢言。亦是佛者。借事明理。達觀慧照。一時不可無之好參考
B31n0170_p0279a03║也。弊一言。此兩書。出自朝鮮人之研究可為世界的之哲學。故茲特錄。公諸同好。
B31n0170_p0279a04║餘緒短篇。宗教小說。擬仿傳記。未免杜撰。而敷演本有之實事。以敘述巧遇之奇
B31n0170_p0279a05║緣云爾
B31n0170_p0279a06║
B31n0170_p0279a07║
B31n0170_p0279a08║
B31n0170_p0279a09║
B31n0170_p0279a10║
B31n0170_p0279a11║
B31n0170_p0279a12║
B31n0170_p0279a13║
B31n0170_p0279a14║朝鮮佛教通史上編目次
B31n0170_p0279a15║
B31n0170_p0279a16║佛化時處（別目參照）頁
B31n0170_p0279a17║高句麗時代一～二〇
B31n0170_p0279a18║　（附參考）高句麗僧寶關係日本者二一～三一
B31n0170_p0279a19║百濟時代三一～三七
B31n0170_p0279a20║　（附參考）百濟僧寶關係日本者三七～四六
B31n0170_p0279a21║新羅時代四七～一九六
B31n0170_p0279a22║　（附存疑）榆岾寺月氏金像一九一～一九六
B31n0170_p0279a23║　（附存疑）金官城婆娑石塔一九六～二〇五
B31n0170_p0279a24║　（附參考）新羅僧寶關係日本者二〇五～二一〇
B31n0170_p0279a25║高麗時代二一一～三三八
B31n0170_p0279a26║朝鮮（前韓）時代三三八～六二〇
B31n0170_p0279b01║朝鮮總督府時代（現代）六二一～六二七
B31n0170_p0279b02║朝鮮寺剎禪教兩宗三十本寺并其所屬末寺六二八～六七四
B31n0170_p0279b03║
B31n0170_p0279b04║佛化時處歷代別目
B31n0170_p0279b05║高句麗頁頁頁
B31n0170_p0279b06║東明王（高朱豪）故國川王（高男武）小獸林王（高邱夫）一～一〇
B31n0170_p0279b07║琉璃王（高類利）山上王（高延優）故國壤王（高伊連）
B31n0170_p0279b08║大武神王（高無恤）東川王（高憂位）廣開土王（高談德）一一～一四
B31n0170_p0279b09║閔中王（高觧邑朱）中天王（高然弗）長壽王（高巨連）一五
B31n0170_p0279b10║慕本王（高觧爰）西川王（高藥盧）文咨王（高羅雲）一六
B31n0170_p0279b11║太祖王（高宮）烽上王（高相夫）安藏王（高興安）
B31n0170_p0279b12║次大王（高遂成）美川王（高乙弗）安原王（高寶延）
B31n0170_p0279b13║新大王（高伯固）故國原王（高釗）陽原王（高平成）一六
B31n0170_p0279b14║平原王（高陽城）一六～一七榮留王（高建武）
B31n0170_p0279b15║嬰陽王（高元）一八寶藏王（高臧）一八～二〇
B31n0170_p0279b16║高句麗起始祖東明王元年甲申至寶藏王末年戊辰凡二十八王共
B31n0170_p0279b17║七百五年
B31n0170_p0279b18║
B31n0170_p0279b19║百濟頁頁頁
B31n0170_p0279b20║始祖溫祖王（高氏）責稽王辰斯王
B31n0170_p0279b21║多婁王汾西王阿莘王
B31n0170_p0279b22║己婁王比流王腆支王
B31n0170_p0279b23║蓋婁王契王久尒辛王
B31n0170_p0279b24║肖古王近肖古王毗有王
B31n0170_p0279b25║仇首王近仇首王蓋鹵王（高餘慶）
B31n0170_p0279b26║古尒王枕流王文周王
B31n0170_p0280a01║三斤王聖王（高明穠）三三～三四法王（高宣）三五～三六
B31n0170_p0280a02║東城王（高牟大）威德王（高昌）三五武王（高璋）三六～三七
B31n0170_p0280a03║武寧王（高斯磨）惠王（高季明）義慈王三七
B31n0170_p0280a04║百濟起始祖溫祚王元年癸卯至義慈王末年庚申凡三十王共六百
B31n0170_p0280a05║七十八年
B31n0170_p0280a06║
B31n0170_p0280a07║新羅頁頁頁
B31n0170_p0280a08║始祖（朴赫居世）阿達羅王（金氏）儒禮王（昔氏）
B31n0170_p0280a09║南觧王（朴次次雄）一九一伐休王（昔氏）基臨王（昔氏）
B31n0170_p0280a10║脫解王（昔氏）柰解王（昔氏）訖解王（昔氏）
B31n0170_p0280a11║婆娑王（金氏）助賁王（昔氏）柰勿王（金氏）
B31n0170_p0280a12║祗摩王（金氏）沾解王（昔氏）實聖王（金氏）
B31n0170_p0280a13║逸聖王（金氏）味鄒王（金氏）訥祇王（金氏）
B31n0170_p0280a14║慈悲王（金氏）孝昭王（金理洪）九〇～九二神武王（金祐徵）一〇三
B31n0170_p0280a15║焰智王（金氏）聖德王（金興光）九二～九四文聖王（金慶磨）一〇三～一一二
B31n0170_p0280a16║智證王（金智太路）孝成王（金承慶）九五憲安王（金誼靖）一一二～一一八
B31n0170_p0280a17║法興王（金原宗）四七～五〇景德王（金憲英）九五～九八景文王（金膺廉）一一八
B31n0170_p0280a18║真興王（金彡麥宗）五一～五三惠恭王（金乾運）九八～九九憲康王（金晸）一一八～一三四
B31n0170_p0280a19║真智王（金金輪）五三～五六宣德王（金良相）九九定康王（金晃）
B31n0170_p0280a20║真平王（金伯淨）五六～六六元聖王（金敬信）九九真聖王（金曼）一三四～一四八
B31n0170_p0280a21║善德王（金德曼）六七～六九昭聖王（金俊邕）孝恭王（金嶢）一四八～一六八
B31n0170_p0280a22║真德王（金勝曼）七〇～七六哀莊王（金重熙）九九～一〇二神德王（朴景暉）一六八～一七四
B31n0170_p0280a23║武烈王（金春秋）七六～七七憲德王（金彥昇）一〇三景明王（朴昇英）一七四～一八四
B31n0170_p0280a24║文武王（金法敏）七七～八七興德王（金秀宗）一〇三景哀王（朴魏膺）一八五
B31n0170_p0280a25║神文王（金政明）八七～九〇僖康五（金悌隆）敬順王（金溥）一八五
B31n0170_p0280a26║新羅起始祖朴赫居世元年甲子至敬順王末年乙未凡五十五王朴
B31n0170_p0280b01║氏十王昔氏八王金氏三十七王共九百九十二年
B31n0170_p0280b02║（附）駕洛頁頁頁
B31n0170_p0280b03║首露王一九七～二〇四伊尸品王鉗知王
B31n0170_p0280b04║居豋王坐知王仇衡王
B31n0170_p0280b05║麻品王吹希王
B31n0170_p0280b06║居叱彌王銍知王二〇四～二〇五
B31n0170_p0280b07║駕洛起始祖首露王元年壬寅至仇衡王末年壬子凡十王共四百九
B31n0170_p0280b08║十年
B31n0170_p0280b09║高麗頁頁頁
B31n0170_p0280b10║太祖王（王建）二一一～二一三光宗王（王昭）二一三～二一四穆宗王（王誦）二一八～二一九
B31n0170_p0280b11║惠宗王（王武）景宗王（王伷）二一四顯宗王（王詢）一一九～二二二
B31n0170_p0280b12║定宗王（王堯）二一三成宗王（王治）二一四～二一八德宗王（王欽）一二二
B31n0170_p0280b13║靖宗王（王亨）二二三～二二四明宗王（王晧）二六一～二六八忠惠王（王禎）三〇七～三〇八
B31n0170_p0280b14║文宗王（王徽）二二四～二三二神宗王（王晫）二六八忠穆王（王昕）三〇八～三〇九
B31n0170_p0280b15║順宗王（王動）熙宗王（王韺）二六九忠定王（王㫝）三〇九～三一〇
B31n0170_p0280b16║宣宗王（王運）二三二～二三五康宗王（王[示*吳]）二七〇恭愍王（王顓）三一〇～三二六
B31n0170_p0280b17║獻宗王（王昱）二三五高宗王（王暾）二七〇～二八二辛禑（廢王）三二六～三二七
B31n0170_p0280b18║肅宗王（王顒）二三六～二四〇元宗王（王禃）二八二～二八八辛昌（廢王）三二八
B31n0170_p0280b19║睿宗王（王俁）二四〇～二四七忠烈王（王昛）二八六～二九八恭讓王（王瑤）三二八～三三八
B31n0170_p0280b20║仁宗王（王楷）二四七～二五三忠宣王（王璋）二九八～三〇二
B31n0170_p0280b21║毅宗王（王睍）二五三～二六〇忠肅王（王槖）三〇二～三〇六
B31n0170_p0280b22║高麗起太祖神聖王天授元年戊寅至恭讓王四年壬申凡三十二王
B31n0170_p0280b23║（辛氏二、王）共四百七十五年
B31n0170_p0280b24║朝鮮（前韓）頁頁頁
B31n0170_p0281a01║太祖王（李旦初諱成桂）三三八～三七二中宗王（李懌）四四八～四五一英祖王（李昑）五二九～五五九
B31n0170_p0281a02║定宗王（李暾初諱芳果）二七二～三七四仁宗王（李皓）真宗王（追崇）（李愃）
B31n0170_p0281a03║太宗王（李芳遠）三七四～三八六明宗王（李峘）四五一～四五五正祖王（李祘）五六〇～五八一
B31n0170_p0281a04║世宗王（李祹）三八六～三九六宣祖王（李昖）四五六～四七五純祖王（李玜）五八一～五八五
B31n0170_p0281a05║文宗王（李珦）三九六光海君（李琿）四七六～四八七文祖王（追崇）（李昗）
B31n0170_p0281a06║端宗王（李弘暐）三九六元宗王（追崇）（李琈）四八八憲宗王（李烉）五八五～五八七
B31n0170_p0281a07║世祖王（李[日*柔]）三九七～四二九仁祖王（李倧）四八九～五〇〇哲宗王（李昇）五八八～五九二
B31n0170_p0281a08║德宗王（追崇）（李暲）孝宗王（李淏）五〇一～五〇二李太王（李巽）五九三～六一七
B31n0170_p0281a09║睿宗王（李晄）四二九～四三二顯宗王（李棩）五〇三～五一二李王殿下（李坧）六一七～六二〇
B31n0170_p0281a10║成宗王（李娎）四三二～四四六肅宗王（李焞）五一三～五二九
B31n0170_p0281a11║燕山君（李㦕）四四六～四四七景宗王（李昀）
B31n0170_p0281a12║朝鮮（前韓）起太祖元年壬申至李王殿下隆熙四年庚戌凡三十二
B31n0170_p0281a13║王共五百十九年
B31n0170_p0281a14║　人名細目（上編）
B31n0170_p0281a15║　　高句麗
B31n0170_p0281a16║順道一義淵一六惠慈二二道登三〇
B31n0170_p0281a17║（附高麗）覺訓二德昌一八僧隆二七道顯三〇
B31n0170_p0281a18║阿道七普德（及弟子十一人）一九曇徵二七
B31n0170_p0281a19║曇始一一信誠二〇法定二七
B31n0170_p0281a20║道琳一五惠便二一慧灌二八
B31n0170_p0281a21║　　百濟
B31n0170_p0281a22║摩羅難陀三一隆雲三七德積四一常輝四三、四五
B31n0170_p0281a23║謙益三三曇慧三七慧彌四二法藏四三
B31n0170_p0281a24║曇旭三三道深三七道欣四二道寧四五
B31n0170_p0281a25║惠仁三三日羅三八義覺四二多常四五
B31n0170_p0281a26║觀勒三七、四〇豐國三九道藏四三圓勢四五
B31n0170_p0281b01║　　新羅
B31n0170_p0281b02║墨胡子四七安含六三智義八七真表九八
B31n0170_p0281b03║異次頓四七義湘六三。八〇憬興八七梵修九九
B31n0170_p0281b04║法空四八圓安六六勝詮八九順應一〇〇
B31n0170_p0281b05║覺德五一明朗六七。七七。八五可歸九〇利貞一〇〇
B31n0170_p0281b06║惠亮五二慈藏六七。六九道澄九〇慧昭一〇二。一〇五
B31n0170_p0281b07║明觀五三密本六七智炤夫人九二惠哲一〇三。一一三
B31n0170_p0281b08║法雲五四圓勝七六金大悲九三體澄一〇三。一一九
B31n0170_p0281b09║圓光五六。五八。六四道玉。金歆運七六大賢九六無染一〇三。一三四
B31n0170_p0281b10║曇育五七惠通七七法海九七品日一〇三
B31n0170_p0281b11║智明五七信惠七九郁面九八道允一〇四
B31n0170_p0281b12║元曉五八義安八〇月明九八朗空一一八。一三四。一六九
B31n0170_p0281b13║安弘六三廣學大緣八六李純九八廉居一二三
B31n0170_p0281b14║智詵一二四璨幽（元宗國師）一七五智洗爾二〇六駕洛王七子二〇四
B31n0170_p0281b15║道詵一四七曇諦一八二慧資二〇六長遊和尚二〇五
B31n0170_p0281b16║兢讓一五一洪慶一八五智鳳二〇七
B31n0170_p0281b17║真澈一六三麗嚴（大鏡大師）一八五審祥二〇七
B31n0170_p0281b18║洞真一七五。一八二梵空一九〇新羅明神二〇八
B31n0170_p0281b19║　　高麗
B31n0170_p0281b20║曇諦一八二法鏡二二一澄儼二三六妙清二四八
B31n0170_p0281b21║弘梵二一一决凝二一四德昌二四〇繼膺二五一
B31n0170_p0281b22║忠湛二一一海鱗二二七曇真二四〇。二四四元敬二五二。二六五
B31n0170_p0281b23║證通二一一爛圓二二八李䫨二四三圓明二五二
B31n0170_p0281b24║惠居二一四義天二二九。二三三樂真二四四玄曦二五四
B31n0170_p0281b25║坦文二一四道元二三〇德緣二四五尹彥頥二五四
B31n0170_p0281b26║如哲二一六貞雙（請設僧科）二三二李資玄二四五貫乘二五四
B31n0170_p0282a01║覺倪二五七。二五九圓真二七二韓康二九七乃圓三〇六
B31n0170_p0282a02║性文二五八金允侯二七五紹瓊二九八翯仙三〇七
B31n0170_p0282a03║冲曦二五九白雲居士二七七權㫜三〇一普愚三一一。三二七
B31n0170_p0282a04║德素二六一李藏用二八五用宣三〇一遍照（辛旽）三一六
B31n0170_p0282a05║彥宣二六一宗悟二八八冲坦三〇三千禧三一九
B31n0170_p0282a06║宗旵二六二六然二八九孝楨三〇三禪顯三一九
B31n0170_p0282a07║致純二六四一然（普覺國尊）二九一丁午三〇三懶翁三二四。三二六。五七〇
B31n0170_p0282a08║林民庇二六七惠永二九四混丘（無極老人）三〇三神照三二五。三二七。三三〇。三三二
B31n0170_p0282a09║知訥二六八景宜二九四萬恒三〇三粲英三二九
B31n0170_p0282a10║任濡二七〇李承休二九六蔡洪哲三〇三。三〇七無學自超三三八
B31n0170_p0282a11║至謙二七〇廉承益二九七指空三〇六。三五三。五七〇。
B31n0170_p0282a12║　　朝鮮（前韓）
B31n0170_p0282a13║幻庵三三九無學三四五。三六一。三七〇。三七七。五七〇。祖丘三六二智泉三六二
B31n0170_p0282a14║尚聰三六六處安四三六。四四〇鞭羊彥機四九八松溪圓輝五一六
B31n0170_p0282a15║涵虛三八九日精四四八海運敬悅四九九松巖性真五一七
B31n0170_p0282a16║俊和尚三九五碧松四四九逍遙太能五〇〇栢庵性聰五一八
B31n0170_p0282a17║弘濬四〇一普雨四五二。四五五翠雲學璘五〇一月潭雪霽五二二
B31n0170_p0282a18║文炯四〇一一禪四五六太浩五〇二雪巖秋鵬五二四
B31n0170_p0282a19║克仁四〇一芙蓉四五九翠微守初五〇九華岳文信五二四
B31n0170_p0282a20║竹軒四〇四清虛四六三。四六八。五三六。五六一。五七四楓潭義湛五一〇霜峰淨源五二六
B31n0170_p0282a21║學祖四〇九。四一五。四二三。四四二。四四七。四四九靈奎四六五。五五八。五七四白谷處能五一二月渚道安五二八
B31n0170_p0282a22║斯智四〇五松雲四七三枕肱懸辯五一三喚醒志安五二九
B31n0170_p0282a23║學悅四一五。四二八浮休四八五醉如三愚五一四虛靜法宗五三二
B31n0170_p0282a24║信眉四〇一。四〇四。四〇九。四一五。四二三碧巖四八七。四九一。四九七。五〇三秋溪有文五一五雪峯懷淨五三五
B31n0170_p0282a25║守眉四〇一。四〇四虛閒敬軒四八九圓應志勤五一五晦庵定慧五三九
B31n0170_p0282a26║雪崚四三三虛白明照四九一任性冲彥五一六幻夢宏濶五四〇
B31n0170_p0282b01║虎巖體淨五四二寶鏡五六四大隱朗旿五八五龍湖海珠六〇二
B31n0170_p0282b02║雪松演初五四四仁岳義沾五六四。五七七華潭敬和五八六虛舟德真六〇三
B31n0170_p0282b03║龍潭慥冠五四六默庵最訥五六七白坡亘璇五八九雪竇有炯六〇四
B31n0170_p0282b04║華月聖訥五四九雪坡尚彥五六八自下敬信五九一愚隱達善六〇五
B31n0170_p0282b05║碧霞大愚五五一天峯泰屹五七二艸衣意恂五九三大應坦鍾六〇七
B31n0170_p0282b06║霜月璽篈五五二處英五七四南湖永奇五九五荷隱例珂六〇九
B31n0170_p0282b07║瑞谷粲然五五四蓮潭有一五八〇枕溟翰醒五九六涵溟太先六一四
B31n0170_p0282b08║翫月軌泓五五六蓮坡惠藏五八二映虛善影五九八
B31n0170_p0282b09║涵月海源五五七影波聖奎五八三優曇洪基六〇〇
B31n0170_p0282b10║秋波泓宥五五九海鵬展翎五八五影山景淳六〇一
B31n0170_p0282b11║寺庵塔像及件名細目
B31n0170_p0282b12║　　高句麗
B31n0170_p0282b13║省門寺。伊弗蘭寺一〇平壤九寺一二金剛寺一六盤龍寺（普德）一九
B31n0170_p0282b14║　　百濟
B31n0170_p0282b15║漢山佛寺三三興輪寺（謙益律宗）三三王興寺三六烏會寺（或云烏合寺）三七
B31n0170_p0282b16║　　新羅
B31n0170_p0282b17║刺楸寺（異次頓）四九皇龍寺九層塔六九四天王寺（瑜珈明朗）八五茸長寺（瑜珈大賢）九六
B31n0170_p0282b18║興輪寺（梁來舍利）五一通度寺金剛戒壇七一感恩寺（萬波息笛）八八皇龍寺鍾九七
B31n0170_p0282b19║皇龍寺五三淨巖寺（慈藏初創）七二奉聖寺。望德寺八九芬皇寺（藥師銅像）九七
B31n0170_p0282b20║皇龍寺丈六像五三皇龍寺（慈藏說戒）七五葛項寺（勝詮華嚴）九〇彌陀寺（萬日念佛會）九七
B31n0170_p0282b21║永興寺（王妃為尼）五四實際寺（僧道玉）七六栢栗寺（大悲像）九〇斷俗寺（李純創）九八
B31n0170_p0282b22║四佛山大乘寺五六漢山壯義寺七七釋迦寺。佛無寺九二靈妙寺丈六九八
B31n0170_p0282b23║初開寺（元曉生地）六〇信忠奉聖寺七九金馬郡彌勒寺九三金山寺（真表成彌勒像）九八
B31n0170_p0282b24║芬皇寺。靈妙寺六七浮石寺（義湘創）八〇雙溪寺（六祖頂相塔）九三奉德寺鍾九九
B31n0170_p0282b25║皇龍寺百高座六七義湘傳教十剎八二敏長寺（觀音像）九五鷲仙寺（金庚信）九九
B31n0170_p0282b26║興輪寺（彌陀像。金良圖）六八下柯山鶻巖寺八二佛國寺。石佛寺九六海印寺（順應利貞）一〇〇
B31n0170_p0283a01║洛山寺（梵日剎）一〇四望海寺（處容隨駕）一一九聖住寺（無染國師）一四二廣照寺（真澈國師）一六五
B31n0170_p0283a02║雙溪寺（真鑑創）一〇九寶林寺（普照禪師）一二二桐裏山（道詵國師）一四七石南山寺（朗空大師）一七二
B31n0170_p0283a03║桐裏大安寺（惠哲創）一一五廉居禪師塔一二三世達寺（弓裔）一四七皇龍寺（百座通說禪教）一八五
B31n0170_p0283a04║皇龍寺塔（改▆）一一八鳳巖寺（智證創）一三〇玉龍寺（道詵國師）一四九
B31n0170_p0283a05║　　高麗
B31n0170_p0283a06║松都十寺（麗祖創）二七五安和禪院（大匡王願堂）一八五開國寺佛舍利二一三桐華寺戒壇二二三
B31n0170_p0283a07║大興寺利言一七五菩提寺（大窺大師）一八八重興寺九層塔二一四臨津慈濟寺二二三
B31n0170_p0283a08║高達院（元宗大師）一七八（開京七層塔西京九層塔）一八九真觀寺九層塔二一九真觀寺（華嚴般若）二二五
B31n0170_p0283a09║廣明寺（麗祖捨宅）一八二金山寺（甄萱）一九〇西京重興寺塔二二〇。二四九興王寺（金字華嚴經）二三一
B31n0170_p0283a10║崇山寺（五百羅漢畫像）一八二榆岾寺（五十三佛）一九二開國寺塔（安舍利）二二〇開國寺（置宋朝大藏經）二三一
B31n0170_p0283a11║玉龍寺（洞真大師）一八四王后寺。長遊寺二〇五玄化寺鍾二二一興王寺（教藏都監）二三三
B31n0170_p0283a12║帝釋院（置大藏經）一八五興法寺（忠湛碑文）二一一海州神光寺二二一開國寺（大藏經）二三四
B31n0170_p0283a13║龜山寺（天竺三藏）一八五開泰寺（華嚴法會）二一一高僊寺佛骨二二一新華嚴經板二三四
B31n0170_p0283a14║十三層黃金塔二三四大安寺佛骨二四九。二五〇彌勒寺（功臣堂）二八二銀字院三〇三
B31n0170_p0283a15║見佛寺（万日禮懺）二三五典獄署（般若道場）二五四禪家宗派圖二八五延福亭（指空說戒）三〇六
B31n0170_p0283a16║興王寺小鍾二三七廣真寺（流頭飲）二六六藏經鈿函都監二八五栴檀園三〇七
B31n0170_p0283a17║創南京二三八曹溪山定慧社二六八吐蕃僧二八七王輪寺（佛齒）三二二
B31n0170_p0283a18║玄化寺（瑜珈顯揚論）二三九遷都江華二七五興王寺（黃金塔）二八八發僧徒為兵三二七
B31n0170_p0283a19║安和寺（十六羅漢像）二四六皇龍寺塔（蒙兵燒燬）二七六談禪法會二九〇。二九一南神寺（白蓮會）三二九
B31n0170_p0283a20║弘教院（華嚴道場）二四九大藏經板堂二七九金字院大藏經二九四演福寺塔三三二。三三九
B31n0170_p0283a21║　　朝鮮（前韓）
B31n0170_p0283a22║瑞雲寺（安大藏經）三三九禪宗興天寺三六五歸州寺三七四濟州銅佛三八二
B31n0170_p0283a23║演福寺塔三四五津寬寺（水陸社）三六七教宗興德寺三七四諸州資福寺三八三
B31n0170_p0283a24║海印寺（古塔安大藏經）三四八支天社（藏經板）三六九釋王寺三七五健元陵開慶寺三八五
B31n0170_p0283a25║檜巖寺（指空浮圖）三五二逍遙寺（行宮）三七〇金藏庵（無學王師）三七七（興天支天）社三八五
B31n0170_p0283a26║見巖寺（水陸齋）三六二獅子庵（五臺山）三七二諸宗寺剎三八二海印寺（印大藏經）三八六
B31n0170_p0283b01║興天寺（舍利）三八六興天寺新鍾四一一奉先寺鍾四三一休靜僧綂四六三
B31n0170_p0283b02║大慈寺法華會三八七金剛經諺譯四一五榆岾寺四三二南漢築城四八八
B31n0170_p0283b03║禪教宗都會所三八九檜巖寺（分身舍利）四一六橧巖寺重創四三五華嚴寺（禪宗伽藍）五〇一
B31n0170_p0283b04║世宗朝內佛堂三九四圓覺寺（議創）四一七神勒寺（重創）四三七華嚴寺（禪教兩宗）五二一
B31n0170_p0283b05║端宗妃淨業院三九七圓覺寺鍾四一八毀尼寺廿三所四三九釋王寺（御製文）五二五
B31n0170_p0283b06║東鶴寺（招魂記）三九九圓覺寺（譯經）四一九龍門寺（重修）四四〇密陽表忠祠五三五
B31n0170_p0283b07║道岬寺（妙覺和尚）四〇一上院寺（巡幸）四二二海印寺（重修印經）四四二。四四六釋王寺（御製文）五四四
B31n0170_p0283b08║追福印經四〇一長安寺（禮法起）四二七清溪寺（禪宗）四四八太古寺（御製文）五四五
B31n0170_p0283b09║海印寺（印大藏經）四〇三洛山寺（禮觀音）四二七海印寺印經四四九大芚寺（表忠祠）五六〇
B31n0170_p0283b10║正因寺四〇五。四三三乾鳳寺（駐蹕）四二八新仁壽宮四五一創龍珠寺五六四
B31n0170_p0283b11║月印千江之曲四〇五圓覺寺塔成四二九兩宗禪科四五二釋王寺（三師法號）五七〇
B31n0170_p0283b12║龍門寺銅鍾四〇七寺社條例（經國大典）四二九奉恩寺（移建）四五三表忠酬忠（三師影題）五七四
B31n0170_p0283b13║靈山會上曲四一〇奉先寺四三〇罷兩宗禪科四五五龍珠寺（恩重經板）五七九
B31n0170_p0283b14║法住寺（空名帖）五八八重興寺灾六一七寺剎令（三十本寺）六二一佛教中央學林六二五
B31n0170_p0283b15║榆岾寺（空名帖）五九一海印寺（藏經板裝釘）六一七印度佛舍利六二一寺剎僧尼綂計六二六
B31n0170_p0283b16║歸州寺（空名帖）五九八中樞院獻議六一七佛教振興會六二二（三十本寺及所屬末寺）六六～六七四
B31n0170_p0283b17║南北漢廢緇營六〇九創覺皇寺六二〇聯合事務所六二三
B31n0170_p0283b18║海印寺（印大藏經）六一一元興寺圓宗六二〇佛教雜誌沿革六二四
B31n0170_p0283b19║
B31n0170_p0283b20║
B31n0170_p0283b21║
B31n0170_p0283b22║
B31n0170_p0283b23║
B31n0170_p0283b24║
B31n0170_p0283b25║
B31n0170_p0283b26║
B31n0170_p0284a01║
B31n0170_p0284a02║
B31n0170_p0284a03║
B31n0170_p0284a04║
B31n0170_p0284a05║
B31n0170_p0284a06║
B31n0170_p0284a07║
B31n0170_p0284a08║
B31n0170_p0284a09║
B31n0170_p0284a10║
B31n0170_p0284a11║
B31n0170_p0284a12║
B31n0170_p0284a13║朝鮮佛教通史上編目次（終）
B31n0170_p0284a14║
B31n0170_p0284a15║朝鮮佛教通史中編目次
B31n0170_p0284a16║　　三寶源流頁
B31n0170_p0284a17║釋迦如來應化記實一
B31n0170_p0284a18║三藏結集諸論紛披（印度）一五
B31n0170_p0284a19║傳譯經論撰述章䟽（支那）二三
B31n0170_p0284a20║　　印支淵源羅麗流派
B31n0170_p0284a21║俱舍宗六〇天台宗六七律宗七五
B31n0170_p0284a22║成實宗六一法相宗六九華嚴宗八一
B31n0170_p0284a23║三論宗六二地論宗七一禪宗八四
B31n0170_p0284a24║攝論宗六四真言宗七一
B31n0170_p0284a25║涅槃宗六四淨土宗七三
B31n0170_p0284a26║　　特書臨濟宗之淵源
B31n0170_p0284b01║七佛九三第十二祖馬鳴一〇三第二十六祖不如蜜多一一六
B31n0170_p0284b02║釋迦牟尼佛九四第十三祖迦毘摩羅一〇四第廿七祖般若多羅一一七
B31n0170_p0284b03║第　祖迦葉尊者九五第十四祖龍樹一〇五（西天廿八東土第一）祖菩提達磨一一八
B31n0170_p0284b04║第二祖阿難九五第十五祖迦那提婆一〇六第二祖慧可一二五
B31n0170_p0284b05║第三祖商那和修九六第十六祖羅睺羅多一〇六第三祖僧璨一二七
B31n0170_p0284b06║第四祖優婆毱多九七第十七祖僧伽難提一〇八第四祖道信一二九
B31n0170_p0284b07║第五祖提多迦九八第十八祖伽邪舍多一〇九第五祖弘忍一三〇
B31n0170_p0284b08║第六祖彌遮迦九九第二十祖闍夜多一一〇第六祖惠能一三一
B31n0170_p0284b09║第七祖婆須蜜一〇〇第廿一祖娑修盤頭一一一南岳懷讓一三九
B31n0170_p0284b10║第八祖佛陀難提一〇一第廿二祖摩挐羅一一一江西馬祖道一一四二
B31n0170_p0284b11║第九祖伏駄蜜多一〇一第廿三祖鶴勒那一一二百丈懷海一四五
B31n0170_p0284b12║第十祖協尊者一〇二第廿四祖師子比丘一一三黃蘗希運一四九
B31n0170_p0284b13║第十一祖富那夜奢一〇三第廿五祖婆舍斯多一一四臨濟義玄一五一
B31n0170_p0284b14║興化存獎一五六白雲守端一六八無準師範一八五
B31n0170_p0284b15║南院慧顒一五八五祖法演一六九雪巖祖欽一八五
B31n0170_p0284b16║風穴延沼一五九昭覺克勤一七五及庵宗信一八六
B31n0170_p0284b17║首山省念一六一虎丘紹隆一八二石屋清珙一八六
B31n0170_p0284b18║汾陽善昭一六三應庵曇華一八三平山處林一八八
B31n0170_p0284b19║石霜楚圓（慈明）一六四密庵咸傑一七三
B31n0170_p0284b20║楊岐方會一六六破庵祖先一八四
B31n0170_p0284b21║　　朝鮮禪宗臨濟嫡派
B31n0170_p0284b22║太古普愚一八九龜谷覺雲三二三碧松智嚴三三一
B31n0170_p0284b23║懶翁慧勤二五四涵虛已和三二八芙蓉靈觀三三三
B31n0170_p0284b24║幻庵混修三二〇碧溪正心三三〇慶聖一禪三三四
B31n0170_p0284b25║無學自超三二一千峰卍雨三三〇清虛休靜三三六
B31n0170_p0285a01║浮休善修三七五（附）青梅印悟三七七
B31n0170_p0285a02║
B31n0170_p0285a03║
B31n0170_p0285a04║
B31n0170_p0285a05║
B31n0170_p0285a06║
B31n0170_p0285a07║
B31n0170_p0285a08║
B31n0170_p0285a09║
B31n0170_p0285a10║
B31n0170_p0285a11║
B31n0170_p0285a12║
B31n0170_p0285a13║
B31n0170_p0285a14║朝鮮佛教通史中編目次（終）
B31n0170_p0285a15║朝鮮佛教通史上編
B31n0170_p0285a16║完山　李能和　尚玄居士　輯述
B31n0170_p0285a17║東州　崔南善　六堂學人　校閱
B31n0170_p0285a18║佛化時處
B31n0170_p0285a19║高句麗時代
B31n0170_p0285a20║○小獸林王〔高邱夫〕在位十三年
B31n0170_p0285a21║（壬申）二年（新羅柰勿王十七年百濟近肖古王二十七年晉咸安二年）（佛紀一二九九年）夏六月。秦王苻堅。遣使送浮屠順道及佛像佛經于高句
B31n0170_p0285a22║麗。王遣使謝。以其書教子弟。高句麗佛法始此。（三國史以下倣此）
B31n0170_p0285a23║【參考】釋順道。不知何許人也。邁德高標。慈忍濟物。誓志弘宣。周流震旦。移處就
B31n0170_p0285a24║機。誨人不倦。高句麗第十七解味留王（或云小獸林王）二年壬申。夏六月。秦苻堅。發使及浮屠
B31n0170_p0285a25║順道送佛像經文。於是君臣。以會遇之禮。奉迎于省門。投誠敬信。感慶流行。尋遣使
B31n0170_p0285a26║回謝。以貢方物。或說順道從東晉來。始傳佛法。則秦晉莫辨。何是何非。師既來異國
B31n0170_p0285b01║傳西域之慈燈。懸東暆之慧日。示以因果。誘以禍福。蘭熏霧潤。漸漬成習。然世質民
B31n0170_p0285b02║淳。不知所以裁之。師雖蘊深解廣。未多宣暢。自摩騰入後漢。至此二百餘年。後四年
B31n0170_p0285b03║神僧阿道。至自魏（存古文）始創省門寺。以置順道。古記云。以省門為寺。今興國寺是也。後
B31n0170_p0285b04║訛寫為肖門。又剏伊弗蘭寺。以置阿道。古記云。興福寺是也。此海東佛教之始。惜乎
B31n0170_p0285b05║之人也。之德也。宜書竹帛。以宣懿績。其文辭不少槩見何哉。然世之使於四方。不辱
B31n0170_p0285b06║君命。必待賢者而能之。則特至他邦。肇行未曾有之大事。非其有大智慧大謀猷。得
B31n0170_p0285b07║不思議神通力。其何以行之哉。以此知其為異人。斯亦法蘭僧會之流乎。
B31n0170_p0285b08║贊曰。古者三韓鼎峙。開國稱王。彼佛聲教。蔑有其兆。及感應道交。賢德聿來。以赴
B31n0170_p0285b09║機叩。易曰感而遂通天下之故。順道有之矣。始予躬詣所謂興國興福。因有綴文記
B31n0170_p0285b10║事之志。無緣以發之。今謬承景命。以順道為傳首云耳。（海東高僧傳）。
B31n0170_p0285b11║【參考】海東高僧傳（京北五冠山靈通寺住持教學賜紫沙門臣覺訓奉宣撰）
B31n0170_p0285b12║論曰。夫佛之教也。性相常住。悲願洪深。窮三際遍十方。雨露以潤之。雷霆以鼓之不
B31n0170_p0285b13║行而至。不疾而速。五目不能覩其容。四辯不能談其狀。其軆也無去無來。其用也有
B31n0170_p0285b14║生有滅。故。我釋迦如來。從兜率天。乘旃檀樓閣。入摩耶胎。以周昭王甲寅四月初八
B31n0170_p0285b15║日。遂開右脇。生於淨飯王宮。其夜五色光氣入貫太微。通於西方。昭王問太史蘇由
B31n0170_p0285b16║曰有大聖人。生於西方。問利害。曰此時無他。一千年後聲教被此土焉。始處宮中。示
B31n0170_p0285b17║同世俗。粵四十二年甲申四月八日。佛年三十。踰城出家。（他諸書皆作十九出家三十成道）。遂坐樹成
B31n0170_p0285b18║道。轉法利生。如優曇花時一現耳。初說華嚴。次說小乘。或般若。深密。或法華。涅槃。隨
B31n0170_p0285b19║機普被。任器方圓。其猶一風而萬竅齊號。孤月而千江皆現。四十九年度脫羣品。列
B31n0170_p0285b20║子所謂西方有聖人者是也。（列子云。吳太宰嚭。學孔子者也。問於孔子曰。夫子聖人歟。對曰丘博識強記。非聖人也。又問曰三王聖人歟。對曰三王善用智勇。聖非丘之所知。又
B31n0170_p0285b21║問曰五帝聖人歟。對曰五帝善用仁信。聖非丘之所知。又問曰三皇聖人歟。對曰三皇善用時政。聖非丘之所知太宰嚭駭然曰。然則孰為聖者歟。孔子有間動容而對曰。西方有聖人者。不治而不亂。不言而自信。不化而自行
B31n0170_p0285b22║蕩蕩乎民無能名焉（亦見史記）。）是時。文殊與目連。為人示跡于震旦。佛年七十九。以穆王壬申二月十
B31n0170_p0285b23║五日。入滅於雙林。白虹十二道。連夜未滅。王問太史扈多。曰西方大聖人。方滅度耳
B31n0170_p0285b24║於是阿難等。結集金言。具載貝葉。經律論戒定慧。爰方啟行。然雜華恒常之說。隱于
B31n0170_p0285b25║虬宮。邪宗蚖肆。異部蛙鳴。既而馬鳴屹起挺生。及陳那護法。唱之和之。摧邪顯正。演
B31n0170_p0285b26║義申宗。廣大悉備乎西域。將有待而東驅矣。自佛滅一百十六年。東天竺國阿育王
B31n0170_p0286a01║収佛舍利。役使鬼兵。散起八萬四千寶塔。徧閻浮提。時當周敬王二十六年丁未也。
B31n0170_p0286a02║塔興周世。經二十二王。至秦始皇三十四年。焚燒典籍。育王寶塔。由是隱亡。當是時
B31n0170_p0286a03║沙門利防（室利防也）十八賢者。賫持佛經。來化咸陽。秦始皇。不從而囚之。夜有金剛丈人
B31n0170_p0286a04║破獄出之而去。盖機緣未熟故也。及後漢永平十三年。攝摩騰。竺法蘭。來儀漢庭。慈
B31n0170_p0286a05║雲布於九州。法雨灑於四海。然按霍去病傳云。得休屠王祭天金人則像設似先入於
B31n0170_p0286a06║沙漠矣。又前漢哀帝時。秦景使月氐國。來傳浮圖經教。乃知前漢已行六十三年而後
B31n0170_p0286a07║明帝方感金人夢耳。若我海東。則高句麗解味留王時。順道至平壤城。繼有摩羅難陁
B31n0170_p0286a08║從晉來于百濟。則枕流王代也。後於新羅第二十三法興王踐祚。梁大通元年丁未三
B31n0170_p0286a09║月十一日。阿道來止一善縣因信士毛禮隱焉。属有吳使者香。道。指其焚點之儀。由
B31n0170_p0286a10║是延致王宮。然其教未闡。舍人厭髑。赤心面內。勇决國人之疑。噫。微夫子。吾當從何
B31n0170_p0286a11║教也。自爾。圓光慈藏之徒。西入傳法。上下信敬。內外奉行。先呼而後應。日益而月增
B31n0170_p0286a12║遂使於三韓。及我聖祖革舊鼎新。尤尊佛教。凡制度多用佛教。守文繼體之君。傳而
B31n0170_p0286a13║不失。惟太祖四代孫大覺國師。於宣王三年乙丑四月。航海求法。東至于洋。導其百
B31n0170_p0286a14║派。大小始終頓圓之五教。各得其所。復歸于正。然源乎周。派乎漢。汪洋於晉魏。汗
B31n0170_p0286a15║漫於隋唐。波（瀾）於宋。而淵沄於海東也。都筭佛入滅至今乙亥（高麗高宗二年）。二千一百六
B31n0170_p0286a16║十四年。滅後第一千一十四年。入後漢。至今一千一百五十一年。自順道入高句麗至
B31n0170_p0286a17║今八百四十四年矣。且道不自弘。弘之由人。故著流通篇。以示于後。按古梁唐宋三
B31n0170_p0286a18║高僧傳。皆有譯經。以我本朝。無翻譯之事。故不存此科也
B31n0170_p0286a19║尚玄曰。按此海東高僧傳著者覺訓。即覺月首座。高麗高宗王時僧也。與李奎報交好
B31n0170_p0286a20║有唱酬之作。見李相國集。又其行履。見崔滋補閑集。
B31n0170_p0286a21║【李相國集】訪覺月師。用東坡詩韻各賦。
B31n0170_p0286a22║步步行隨入谷雲。自然幽洞辟紅塵。已將蚊雀觀鍾釜。曾把螟蛉戲縉紳。俯仰歸來推
B31n0170_p0286a23║幻化。死生得喪任天鈞。多師雪裏猶賒酒。借與山中一日春。
B31n0170_p0286a24║次韻文禪師。哭覺月首座（首座高麗時僧職也）
B31n0170_p0286a25║世喪彌天釋苑賢。我方聞訃倍悽然。空餘廬岳裁蓮社。無復華亭載月船。聞有詩評嗟
B31n0170_p0286a26║未覩。（師嘗著詩評不示予）早修僧傳僅終編。（師曾修高僧傳）法門樑棟今頹折。後學憑誰討十玄。（按此可知師為華嚴宗師）
B31n0170_p0286b01║【崔滋補閑集】華嚴月首座。餘事亦深於文章。有草集傳士林。嘗撰海東高僧傳。時
B31n0170_p0286b02║李東觀允甫。言有默行者。不知族氏。年可五十。或為髠或為頭陀。不念經不禮佛。終
B31n0170_p0286b03║日宴坐瞑如也。有候之者。無貴賤不舉目改觀。問其名不應。問從甚處來。亦不應。故
B31n0170_p0286b04║以默行者名焉。居皈正寺別區。時予適在龜城。道人存純為予言。行者嘗冬月。敷一
B31n0170_p0286b05║座具。著一衲衣。衲中無蟣虱。坐氷堗上。寒色不形。學道後進。抱冊往從質疑者。無不
B31n0170_p0286b06║委細開說。方大寒恐其凍也。候出時。遣房子。急爇柴頭。溫其堗而去。行者來觀之。無
B31n0170_p0286b07║喜慍色。徐出戶。拾石礫填堗口。泥其灰塗隙而上。宴坐如初。自是不復遺溫也。嘗齋
B31n0170_p0286b08║時食菜。不用醬。又不禁午後食。值幸則食之。或至七八日不食。自言凡名山有聖蹟
B31n0170_p0286b09║無不遊觀。予往見。不交一言。後乙丑歲冬十月。遊窟巖寺。寺僧曰。近默行者。來陟鸇
B31n0170_p0286b10║巖樂之。就石窟搆一小庵。躬負石築堦。新開磴道。自山下至窟。置三百餘層。無一石
B31n0170_p0286b11║動搖者。時聞齋鼓。下來飯食。或至十餘日不下。因往候焉。片石上有七言頌。是行者
B31n0170_p0286b12║所作。其言頗涉神仙事。庚午歲。以定戎分道乘傳復至龜城。問行者今在何所。城人
B31n0170_p0286b13║云。頃往奉州三角山門巖居焉。去歲夏月。住窟巖寺時。謂寺僧曰。有鬼。自北方來萃
B31n0170_p0286b14║此城。因下山入城。乘城上巡行而出。城人皆見之。後有鬼火。晝伏昏起。其色青尖不
B31n0170_p0286b15║等。或入人家。或聚園樹。或飛空中。城人擊鳴器以噪之。守夜不眠。如是過數日方止
B31n0170_p0286b16║時予三妻息亦在是城。問之果然。後有僧益芬來告予。近往三角山。見行者無小恙好
B31n0170_p0286b17║在。近旁村民。恐行者之去。相與修完所住草屋。日夕供護焉。將告別。行者謂芬曰。大
B31n0170_p0286b18║都修行者。不以寒苦易其志。今之修行者。必欲高樓屹殿庇其徒。美食細服供其身
B31n0170_p0286b19║出入公卿士大夫之門。諭以造寺息利為得福。多屠割平民。烏在其為修行者歟。汝勉
B31n0170_p0286b20║之無忽也。芬佩服焉。東觀言如此。因撰傳以補僧史之闕遺。
B31n0170_p0286b21║（甲戌）四年（新羅柰勿王十九年百濟近肖古王二十九年晉寧康二年）秦僧阿道。來高句麗
B31n0170_p0286b22║【備考】釋阿道或云本天竺人。或云從吳來。或云自高句麗入魏。後歸新羅。未知孰
B31n0170_p0286b23║是。風儀特異。神變尤奇。恒以行化為任。每當開講。天雨妙花。始新羅訥祗王時。有黑
B31n0170_p0286b24║胡子者。從高句麗至一善郡。宣化有緣。郡人毛禮。家中作窟室安置。於是。梁遣使賜
B31n0170_p0286b25║衣著香物。君臣不知香名及與所用。乃遣中使。齎香遍問中外。胡子見之。稱其名目
B31n0170_p0286b26║曰焚此則香氣芬馥。所以達誠於神聖。所謂神聖。不過三寶。一曰佛陁。二曰達摩。三
B31n0170_p0287a01║曰僧伽。若燒此發願。必有靈應。時王女病革。王使胡子焚香表誓。厥疾尋愈。王甚喜
B31n0170_p0287a02║餽贈甚厚。胡子出見毛禮。以所得物贈之報其德焉。因語曰。吾有所歸。請辭。俄而。不
B31n0170_p0287a03║知所去。毗處王時。有阿道和尚。與侍者三人。亦來止毛禮家。儀表似胡子。住數年。無
B31n0170_p0287a04║疾而化。其侍者三人。留住。讀誦經律。往往有信受奉行者焉。然按古記。梁大通元年
B31n0170_p0287a05║三月十一日。阿道來至一善郡。天地震動。師左執金環錫杖。右擎玉鉢應器。身著霞
B31n0170_p0287a06║衲。口誦花詮。初到信士毛禮家。禮出見。驚愕而言曰。曩者高麗（此謂高句麗也）僧正方來入
B31n0170_p0287a07║我國。君臣怪為不祥。議而殺之。又有滅垢玼從彼復來。殺戮如前。汝尚何求而來耶
B31n0170_p0287a08║宜速入門。莫令隣人得見。引置密室。修供不怠。適有吳使。以五香獻原宗王。王不知
B31n0170_p0287a09║所用。遍詢國中。使者至問法師。師曰以火燒而供佛也。其使偕至京師。王令法師見
B31n0170_p0287a10║使。使禮拜曰。此邊國。高僧何不遠而。王因此知佛僧可敬。勅許頒行。又按高得相詩
B31n0170_p0287a11║史曰。梁氏遣使曰元表。賚送沉檀及經像。不知所為咨四野。阿道逢時指法相。註云
B31n0170_p0287a12║阿道再遭斬害。神通隱毛禮家。則梁吳之使莫辨其詳。又阿道之跡。多同黑胡子何哉
B31n0170_p0287a13║然自永平至大通凡四百餘年。高句麗興法已百五十餘年。而百濟已行一百四十餘
B31n0170_p0287a14║年矣。若按朴寅亮殊異傳云。師父魏人崛摩。母曰高道寧。高麗人也。崛摩奉使高麗
B31n0170_p0287a15║私通還魏。道寧因有身誕焉。師生五稔。有異相。母謂曰。偏孤之子。莫若為僧。師依教
B31n0170_p0287a16║即於是日剃髮。十六入魏。覲省崛摩。遂投玄彰和尚。受業十九年。歸寧於母。母諭曰
B31n0170_p0287a17║此國機緣未熟。難行佛法。惟彼新羅。今雖無聲教。爾後三千餘月。有護法明王御宇
B31n0170_p0287a18║大興佛事。又其國京師。有七法住之處。一曰金橋天鏡林。（今興輪寺）二曰三川岐。（今永興寺）三曰
B31n0170_p0287a19║龍宮南。（今皇龍寺）四曰龍宮北。（今芬皇寺）五曰神遊林。（今天王寺）。六曰沙川尾。（今靈妙寺）七曰壻請田。（今曇嚴寺）
B31n0170_p0287a20║此等。佛法不滅。前劫時伽藍墟也。汝當歸彼土。初傳玄旨。為浮圖始祖。不亦美乎。師
B31n0170_p0287a21║既承命子之聲。出疆而來寓新羅王闕西里。（今嚴莊寺是也）時當味鄒王即位二年癸未矣。師
B31n0170_p0287a22║請行竺教。以前所不見為怪。至有將殺之者。故退隱于續村毛祿家。今善州也。逃害
B31n0170_p0287a23║三年。成國官主疾病不愈。遣使四方求能治者。師應募赴闕。為療其患。王大悅。問其
B31n0170_p0287a24║所欲。師請曰但剏寺於天鏡林。吾願足矣。王許之。然世質民頑。不能歸向。乃以白屋
B31n0170_p0287a25║為寺。後七年。始有欲為僧者。來依受法。毛祿之妹名史侍。亦投為尼。乃於三川岐。立
B31n0170_p0287a26║寺曰永興。以依住焉。味鄒王崩後。嗣王亦不敬浮圖。將欲廢之。師還續村。自作墓入
B31n0170_p0287b01║其內。閉戶示滅。因此聖教不行於斯盧（新羅一名斯盧）厥後二百餘年。原宗果興像教。皆如
B31n0170_p0287b02║道寧所言。自昧鄒至法興凡十一王矣。阿道出現年代前却如是其差舛。並是古文不
B31n0170_p0287b03║可取捨。然若當味鄒時已有弘宣之益。則與順道同時明矣。以其中廢而至梁大通乃
B31n0170_p0287b04║興耳。故並出黑胡子元表等。敘而觀焉。
B31n0170_p0287b05║贊曰。自像教東漸。信毀交騰。權輿光闡。代有其人。若阿道黑胡子。皆以無相之法
B31n0170_p0287b06║身。隱現自在。或先或後。似同似異。若捕風搏影。不如執跡而定也。但其先試可而
B31n0170_p0287b07║後啟行。始逃害而終成功。則秦之利方。漢之摩騰。亦無以加焉。易曰藏器待時。阿
B31n0170_p0287b08║道之謂矣。（海東高僧傳）。
B31n0170_p0287b09║（乙亥）五年（新羅柰勿王二十年百濟近肖古王三十年近仇首王元年晉寧康三年）春二月高句麗創省門寺伊弗蘭寺。以置胡僧順道阿
B31n0170_p0287b10║道。
B31n0170_p0287b11║【備考】三國史。高句麗始創肖門寺。以置順道。又創伊弗蘭寺。以置阿道。此海東
B31n0170_p0287b12║佛法之始。
B31n0170_p0287b13║【參考】海東高僧傳。順道來後四年。神僧阿道至自魏。（存古文）始創省門寺。以置順道
B31n0170_p0287b14║古記云。以省門為寺。今興國寺是也。後訛寫為肖門。又創伊弗蘭寺以置阿道。古記
B31n0170_p0287b15║云興福寺是也。此海東佛教之始。
B31n0170_p0287b16║【參考】三國遺事云。高麗本記（高麗謂高句麗）云。小獸林王即位二年壬申。乃東晉咸安二
B31n0170_p0287b17║年孝武帝即位之年也。前秦苻堅。遣使及僧順道。送佛像經文。又四年甲戌。阿道來
B31n0170_p0287b18║自晉。明年乙亥二月。創肖門寺以置順道。又創伊弗蘭寺以置阿道。此高麗佛法之始
B31n0170_p0287b19║僧傳作二道來自魏云者誤矣。實自前秦而來。又云肖門寺今興國伊弗蘭寺今興福
B31n0170_p0287b20║者亦誤。按麗時都安市城。一名安丁忽。在遼水之北。遼水一名鴨綠。今云安民江。豈
B31n0170_p0287b21║有松京之興國寺名。
B31n0170_p0287b22║○廣開土王〔高談德〕在位二十一年
B31n0170_p0287b23║（壬辰）元年（新羅柰勿王三十七年百濟阿莘王元年晉太元十七年）三月高句麗王。下教崇佛求福。又命有司。立國社。修宗廟
B31n0170_p0287b24║（癸巳）二年（新羅柰勿王三十八年百濟阿莘王二年晉太元十八年）高句麗創九寺於平壤。
B31n0170_p0287b25║（丙申）五年（新羅柰勿王四十一年百濟阿莘王五年晉太元二十一年）晉僧曇始。來化遼東。
B31n0170_p0287b26║【備考】釋曇始關中人也。自出家。多有異蹟。足白於面。雖涉泥水。未嘗沾濕。天下
B31n0170_p0288a01║咸稱白足和尚。以晉太元末年。賫持經律數十部。往化遼東。乘機宣化。顯授三乘。立
B31n0170_p0288a02║以歸戒。梁僧傳以此為高句麗聞法之始。時當廣開土王五年。新羅柰勿王四十一年。
B31n0170_p0288a03║百濟阿莘王五年。而秦苻堅送經像後二十五年也。是後四年。法顯西入天竺。又二年
B31n0170_p0288a04║羅什生來。玄高法師生焉。晉義熙初。師復還關中。唱道三輔。長安人王胡之叔某。死
B31n0170_p0288a05║已數年矣。一日夢中。忽來現形。接引王胡。遊遍地獄。示諸果報。胡辭還。叔謂胡曰。既
B31n0170_p0288a06║已知其因果。要當奉事白足阿練。用修白業。胡敬諾。寤已遍詢眾僧。唯見始足白於
B31n0170_p0288a07║面。因即事之。晉末凶奴赫連勃勃。襲破關中。斬戮無數。師亦遇害。力不能傷。普赦沙
B31n0170_p0288a08║門。悉皆不殺。而潛遁山中。修頭陁密行。未幾。拓拔燾。復剋長安。擅威關洛。時博陵
B31n0170_p0288a09║崔浩。少習左道。猜疾釋教。位居偽輔。為燾所深信。乃與天師宼氏（宼謙之也）說燾。以謂佛
B31n0170_p0288a10║教。無益於世。民利有傷。勸令廢之。燾惑其言。以偽太平七年。遂毀滅佛法。分遣軍士
B31n0170_p0288a11║燒掠寺社。綂內僧尼。悉令罷遣。其有竄逸者。追捕梟斬之。四境之內。無復沙門。時玄
B31n0170_p0288a12║高等被害。語在本傳。師閉絕於兵革所不至處。依隱閱世。及太平末。師筭知燾死之
B31n0170_p0288a13║將至。乃於元會日。手策金錫。即到宮門。有司奏云。有白足道人。從宮門徑入。儀形可
B31n0170_p0288a14║恠。燾聞已。即令猛卒斬之不傷。燾大怒。自以所佩利劒斫焉。唯劍所着處有痕如紅
B31n0170_p0288a15║線。軆無餘異。時有北園養虎子檻。燾驅令貽之。虎皆潛伏。終不敢近。燾試遣天師近
B31n0170_p0288a16║檻。猛虎輒鳴吼。直欲摶噬。於是燾乃知佛教威神。非黃老所及。即奉師上殿。頂禮其
B31n0170_p0288a17║足。悔責諐咎。師為說因果報應不差。指掌開示。畧現神異。燾生大慙懼。改往修來
B31n0170_p0288a18║然禍惡已稔。遂感厲疾。而崔宼亦發惡病。將入死門。燾以為禍由彼作。罪不可赦。因
B31n0170_p0288a19║族滅二家。宣令國內。光復竺教。鍾梵相聞。既而孫濬襲位。深懲殷鑒。洪闡真風。寶㲲
B31n0170_p0288a20║制度。其興也勃焉。師不知其所往。
B31n0170_p0288a21║贊曰。火炎崑岡。玉石俱焚。霜嚴草野。蕭蘭共悴。師之艱難險阻。誠曰殆哉。雖伐樹
B31n0170_p0288a22║削迹。不足比也。然隨時隱現。若青山白雲之開遮。遇害虧盈。如碧潭明月之撈掍
B31n0170_p0288a23║捐軀濟溺。道之以興。菩薩法護。正當如此。其來桑域。决膜生盲。亦乘夙願而至者
B31n0170_p0288a24║耶。（海東高僧傳）。
B31n0170_p0288a25║【叅考】智證國師碑（新羅崔致遠撰）云。西晉曇始始之貊。如攝騰東入。句驪阿度度于我（我謂新羅）
B31n0170_p0288a26║如康會南行。
B31n0170_p0288b01║尚玄曰。曇始之東化。自是實事。而疑當時貊與遼。俱屬高句麗也。但元魏太武沙汰
B31n0170_p0288b02║佛法之後。曇始尚無恙。則其非西晉之僧也明矣
B31n0170_p0288b03║【叅考】三國遺事〔遼東城育王塔〕三寶感通錄。載高麗遼東城傍塔者。古老傳云
B31n0170_p0288b04║高麗聖王。（高句麗始祖曰東明聖王）按行國界次。至此城。見五色雲覆地。往尋。雲中有僧執錫而立
B31n0170_p0288b05║既至便滅。退看還現。傍有土塔三重。上如覆釜。不知是何。更往覔僧。惟有荒草。掘深
B31n0170_p0288b06║一丈。得杖并履。又掘得銘。上有梵書。侍臣識之。云是佛塔。王委曲問詰。答曰漢國有
B31n0170_p0288b07║之。彼名蒲圖王。（本作休屠王祭天金人）因生信。起木塔七重。後佛法始至。具知始末。今更損高木
B31n0170_p0288b08║塔朽壞。育王統一閻浮提洲。處處立塔。不足可恠。又唐龍朔中。有事遼左。行軍薛仁
B31n0170_p0288b09║貴。行至隋主討遼古地。乃見山像空曠蕭條。絕於行往。問古老云。是先代所現。便圖
B31n0170_p0288b10║寫來京師。（具在若函）按西漢與三國地理志。遼東在鴨綠之外。屬漢幽州。高〔句〕麗聖王。未
B31n0170_p0288b11║知何君。或云東明聖帝。疑非也。東明以前漢元帝建昭二年即位。成帝鴻嘉壬寅薨
B31n0170_p0288b12║于時漢亦未見貝葉。何得海外陪臣。已能識梵書乎。然稱佛為蒲圖王。似在西漢之時
B31n0170_p0288b13║西域文字或有識之者。故云梵書爾。按古傳。育王命鬼徒。每於九億人居地（九億人疑即今之九
B31n0170_p0288b14║萬人）立塔。如是起八萬四千於閻浮界內。藏於巨石中。今處處有現瑞非一。盖真身舍
B31n0170_p0288b15║利。感應難思矣。
B31n0170_p0288b16║○長壽王〔高巨璉〕在位七十八年
B31n0170_p0288b17║（乙卯）六十三年（新羅慈悲王十八年。百濟文周王元年劉宋元徽三年）秋九月高句麗王巨璉。自將攻百濟。殺其王餘慶。用浮
B31n0170_p0288b18║屠道琳之間牒也。
B31n0170_p0288b19║【備考】史紀。初高句麗王。陰求可以間百濟者。浮屠道琳應募。曰臣雖無能。思有
B31n0170_p0288b20║以報國。願大王指使之。王悅。密遣之。琳為得罪。兦入百濟。時百濟王好博奕。琳詣王
B31n0170_p0288b21║門。告曰臣少而學碁。頗入妙。王召與碁。果國手。遂尊為上客。甚昵之。恨相見之晚。琳
B31n0170_p0288b22║一日侍坐。從容言。臣異國人。上不疎外。恩私甚渥。未有分毫之益。願獻一言。王曰第
B31n0170_p0288b23║言之。琳曰大王之國四面山河。天設之險。四鄰莫敢覬覦。奉事之不暇。王當以崇高
B31n0170_p0288b24║之勢。富有之業。竦人之視聽。而城郭不葺。宮室不修。先王骸骨權攢露地。百姓屋廬
B31n0170_p0288b25║屢毀河流。臣竊為大王不取也。王曰諾。盡發國人。蒸土築城。又起宮室樓閣臺榭。無
B31n0170_p0288b26║不壯麗。取大石於郁里河。作槨以塟父骨。緣河樹堰。自蛇城東至崇山之北。由是倉
B31n0170_p0289a01║庾虛竭。人民困窮。國勢甚危。琳逃還。以告高句麗王。王喜伐之。
B31n0170_p0289a02║○文咨王〔高羅雲〕在位二十八年
B31n0170_p0289a03║（丁丑）七年（新羅炤智王十九年百濟東城王十七年齊建武四年）（佛紀一五二四年）秋七月高句麗創金剛寺。
B31n0170_p0289a04║陽原王〔高平成〕在位十四年
B31n0170_p0289a05║（辛未）七年（新羅真興王十二年百濟聖王二十九年梁大寶二年）（佛紀一五七八年）高句麗惠亮法師。歸于新羅。
B31n0170_p0289a06║平原王〔高陽城〕在位三十一年
B31n0170_p0289a07║（丙申）十八年（新羅真智王元年百濟威德王二十三年陳大建八年）（佛紀一六〇三年）高句麗大丞相王高德。遣沙門義淵入鄴。見前齊定國寺
B31n0170_p0289a08║沙門法上。問釋教始末緣由。自西徂東年世帝代而還。
B31n0170_p0289a09║【備考】釋義淵高句麗人也。世系緣致。咸莫聞也。自肄剃染。善守律儀慧解淵深
B31n0170_p0289a10║見聞泓博。兼得儒賢。為一時道俗所歸。性愛傳法。意在宣通。以無上法寶。光顯實難
B31n0170_p0289a11║未辨所因。聞前齊定國寺沙門法上。戒山慧海。肅物範人。歷跨齊世。為都綂。所部僧
B31n0170_p0289a12║尼。不減二百萬而上綱紀將四十年。當文宣時。盛弘釋典。內外闡揚。黑白咸允。景行
B31n0170_p0289a13║既彰。逸響遐被。是時。高句麗大丞相王高德。乃深懷正信。崇重大乘。欲以釋風。被之
B31n0170_p0289a14║海曲。然莫測其始末緣由。自西徂東年世帝代。故件錄事條。遣淵乘帆向鄴。啟發未
B31n0170_p0289a15║聞。其畧曰。釋迦文佛入涅槃來至今幾年。又在天竺經歷幾年。方到漢地。初到何帝
B31n0170_p0289a16║年號是何。又齊陳佛法誰先從爾。至今歷幾年帝。請乞具注。其十地。智度。持地。金剛
B31n0170_p0289a17║般若等諸論。本誰述作。著論緣起。靈瑞所由。有傳記不。謹錄諮審。請垂釋疑。上答云
B31n0170_p0289a18║佛以姬周昭王二十四年甲寅歲生。十九出家。三十成道。當穆王二十四年癸未。王聞
B31n0170_p0289a19║西方有化人出。便即西入。至竟不還。以此為驗。四十九年在世滅度。至今齊世武平
B31n0170_p0289a20║七年丙申。凡一千四百六十五年。後漢明帝永平。經法初來。魏晉相傳。吳孫權赤烏
B31n0170_p0289a21║年康僧會適吳。方弘教法。持地阿僧伽比丘。從彌勒菩薩受得其本。至晉安帝隆安年
B31n0170_p0289a22║曇摩讖。於姑臧為河西王沮渠蒙遜。譯摩訶衍論。是龍樹菩薩造。晉隆安年鳩摩什波
B31n0170_p0289a23║至長安。為姚興譯十地論金剛般若論。並是僧佉弟波藪槃豆造。至魏宣武帝時。菩提
B31n0170_p0289a24║流支始翻。上答指證由緣甚廣。今畧舉要。淵服膺善誘。博通幽奧。辨高炙輠。理究連
B31n0170_p0289a25║環。曩日舊疑。渙然冰釋。今茲妙義。朗若霞開。西承慧日。東注法源。望懸金而不刊。傳
B31n0170_p0289a26║羣玉而無朽。所謂苦海津濟。法門樑棟者。其唯吾師乎。既返國。揄揚大慧。導誘羣迷
B31n0170_p0289b01║義貫古今。英聲藉甚。自非天質大拔。世道相資。何以致如斯之極哉。史不敘所終故
B31n0170_p0289b02║不書。
B31n0170_p0289b03║贊曰。佛生年月。傳記互出。理難一定。然淵親承法上口授而來。乃與老法琳辨正
B31n0170_p0289b04║論所據。若合符節。當以此為指南。然鉅儒吳世文。援引古文。特啟異論。致有問對
B31n0170_p0289b05║雖辭旨煩麗。亦不足憑也。（海東高僧傳）。
B31n0170_p0289b06║○嬰陽王〔高元〕在位二十八年
B31n0170_p0289b07║（乙酉）八年（新羅真平王四十七年百濟武王二十六年唐武德八年）高句麗王。遣人入唐。求學佛老教法。帝許之。
B31n0170_p0289b08║○寶藏王〔高臧〕在位二十六年
B31n0170_p0289b09║（壬寅）元年（新羅善德女主十一年百濟義慈王二年唐貞觀十六年）高句麗僧德昌。覘新羅。
B31n0170_p0289b10║【備考】史紀云。新羅遣伊飡金春秋。乞師於高句麗。六旬不返。金庾信請王。將伐
B31n0170_p0289b11║高句麗。募兵三千已。渡漢江。高句麗諜者（即德昌也）奔告王。遂厚禮春秋而歸之。
B31n0170_p0289b12║（癸卯）二年（新羅善德女主十二年百濟義慈王三年唐貞觀十七年）高句麗遣使于唐。求道教。先是。蓋蘇文告王曰。三教譬如
B31n0170_p0289b13║鼎足。闕一不可。今儒釋並興。而道教未盛。請遣使於唐求之。王奉表陳請。帝遣道士叔
B31n0170_p0289b14║達等八人。兼賜老子道德經。王喜。館於佛寺。
B31n0170_p0289b15║（庚戌）九年（新羅真德女主四年百濟義慈王十年唐永徽元年）夏。高句麗沙門普德。以高句麗崇奉道教。不信佛法。遂南移
B31n0170_p0289b16║百濟之完山孤大山。
B31n0170_p0289b17║【備考】三國遺事云。本記云。麗季武德貞觀之間。國人爭奉五斗米教。唐高祖聞之
B31n0170_p0289b18║遣道士。送天尊像來。講道德經。王與國人聽之。即第二十七代榮留王即位七年武德
B31n0170_p0289b19║七年甲申也。明年。遣使往唐。求學佛老。唐帝許之。及寶藏王即位。亦欲興三教。時寵
B31n0170_p0289b20║相蓋蘇文。說王。以儒釋並熾而黃冠未盛。特使於唐。求道教。時普德和尚。住盤龍寺
B31n0170_p0289b21║憫左道匹正。國祚危矣。屢諫不聽。乃以神力飛方丈。南移于完山州（今全州郡）孤大山。（輿地
B31n0170_p0289b22║勝覽作全州高達山）而居焉。即永徽元年六月庚戌也。（又本傳云乾封二年丁卯三月三日也）未幾國滅。今景福寺有飛
B31n0170_p0289b23║來方丈是也。高麗真樂公留詩在堂。文烈王著傳行世。大安八年辛未。祐世僧綂。（大覺
B31n0170_p0289b24║國師義天）到孤大山景福寺飛來方丈。禮普德聖師之真。有詩云。涅槃方等教。傳受自吾
B31n0170_p0289b25║師。可惜飛房後。東明古國危。跋云。高麗藏王。惑於道教。不信佛法。師乃飛房。南至此
B31n0170_p0289b26║山。後有神人。現於高麗馬嶺。告人云。汝國敗兦無日矣。具如國史。餘具載本傳與僧
B31n0170_p0290a01║傳。師有高弟十一人。無上和尚與弟子金趣等。創金洞寺。寂滅義融二師。創珍丘寺。
B31n0170_p0290a02║智藪創大乘寺。一乘與心正大原等創大原寺。水淨創維摩寺。四大與契育等創中臺
B31n0170_p0290a03║寺。開原和尚創開原寺。明德創燕口寺。開心與普明亦有傳。皆如本傳。
B31n0170_p0290a04║贊曰。釋氏汪洋海不窮。百川儒老盡朝宗。麗王可笑封沮洳。不省滄溟徙臥龍。
B31n0170_p0290a05║（戊辰）二十七年（新羅文武王八年唐高宗總章元年）（佛紀一六九五年）高句麗兦于唐。唐以高句麗浮屠信誠。為銀青光祿大夫。先是
B31n0170_p0290a06║唐帥李勣。與新羅兵。合圍平壤城。高句麗王高臧降。大臣男建猶固守。浮圖信誠。遣諜
B31n0170_p0290a07║內應。城遂破。
B31n0170_p0290a08║【備考】史記云。春正月唐將李勣。帥師伐高句麗。以右相劉仁軌為遼東道副大總
B31n0170_p0290a09║管。以郝處俊金仁問副之。使仁問徵兵於新羅。合圍平壤城月餘。高句麗王遣泉南產
B31n0170_p0290a10║帥首領九十八人。竪白幡。詣勣降。勣以禮接之。男建猶固守。頻遣兵出戰。皆敗。男建
B31n0170_p0290a11║以軍事委浮屠信誠。信誠密遣諜。約內應。後五日啟闔。勣縱兵鼓譟而入。火其門。灼
B31n0170_p0290a12║𦦨四興。男建急窘。自刺不絕。勣執臧及子福男德男大臣男建等二十餘萬眾歸唐。新
B31n0170_p0290a13║羅金仁問等隨之。唐置都護府於平壤。以薛仁貴為都護。分五部百七十六城。六十九
B31n0170_p0290a14║萬餘戶。為九都督府四十二州百縣。皆綂於都護府。
B31n0170_p0290a15║【（附）叅考】高句麗僧寶關係日本者
B31n0170_p0290a16║【惠便】〔日本書記〕　敏達十三年（百濟威德王三十年高句麗平原王二十三年甲辰）九月。從百濟來鹿深臣（闕名字）有
B31n0170_p0290a17║彌勒石像一軀。佐伯連（闕名字）有佛像一軀。是歲。蘇我馬子宿禰。請其佛像二軀。乃遣鞍
B31n0170_p0290a18║部村主司馬達等。池邊直水田。使於四方。訪覔修行者。於是。唯於播磨國。得僧還俗
B31n0170_p0290a19║者。名高麗惠便。大臣乃以為師。令度司馬達等女曰善信尼（下略）
B31n0170_p0290a20║〔元亨釋書〕　（濟北沙門師鍊撰（貞治三年刊元亨二年成））釋惠便。高麗國人。敏達十三年。蘇馬子。奏取百濟
B31n0170_p0290a21║彌勒石像。於石川宅側。創殿安置。時無奉香火者。使梁人司馬達等。四方尋求沙門
B31n0170_p0290a22║於播州得似比丘者。問之。對曰此方不敬沙門。故我混俗耳。乃便也。馬子貴為師
B31n0170_p0290a23║〔本朝高僧傳〕　（濃州成德沙門師蠻撰（元祿十五年））和州石川寺沙門惠便傳。釋惠便。高麗國人。慕我風
B31n0170_p0290a24║俗。渡海而來。是時。佛法草昧。不敬僧寶。鏟光埋名。混於民間。敏達十三年秋九月。百
B31n0170_p0290a25║濟使鹿梁。持彌勒石像而來。蘇我馬子造精舍於石川宅側。奏求石像安置殿裏。時無
B31n0170_p0290a26║奉香火者。使梁人司馬達等。尋求沙門於四方。偶得便于播州某所而還。蘇氏迎居精
B31n0170_p0290b01║舍。乃為崇師。冬十月蘇氏。令司馬娘善信及禪藏。慧善。就便得度。一日便請僧尼設
B31n0170_p0290b02║大會齋。司馬達等在座。忽於饌上。感現舍利。即獻蘇氏。其舍利神異無方。蘇馬子益
B31n0170_p0290b03║厚其淨信矣〔又釋慧聰百濟人。崇峻三年春三月。偕國貢來。精於律學。蘇馬子受戒
B31n0170_p0290b04║法〕
B31n0170_p0290b05║贊曰。用之則行。舍之則藏。此聖賢之行也。凡愚之非所能也。便。本欲教化此國。未
B31n0170_p0290b06║得其時。隱於草莽。與農夫野人若將終身焉。幸逢蘇氏之請住最初精藍。素志云愜
B31n0170_p0290b07║舍利發祥。初夫用舍不與於己。行藏又從于時。論之。圓二諦兼三學之人也矣。
B31n0170_p0290b08║〔日本佛教畧史〕　敏達十三年。高句麗沙門惠便。應蘇我馬子之請。度善信尼。禪藏
B31n0170_p0290b09║惠善三比丘尼。於石川精舍。設大齋會。是為日本度尼之始。盖是時。蘇我馬子得百
B31n0170_p0290b10║濟佛像一軀。造殿奉之矣。
B31n0170_p0290b11║【惠慈】〔日本書記〕　推古三年。（高句麗嬰陽王五年乙卯）五月丁卯。高麗僧惠慈皈化。則皇太子廐戶
B31n0170_p0290b12║師之。是歲。百濟惠聰來之。此兩僧。弘演佛教。并為三寶之棟樑。四年十一月。法興寺
B31n0170_p0290b13║造竟。（中略）是日惠慈惠聰二僧。始住於法興寺。十年閏十月己丑。高麗僧隆。雲聰。共來
B31n0170_p0290b14║皈。二十三年十一月癸卯。高麗僧惠慈皈于國。
B31n0170_p0290b15║〔元亨釋書〕　釋惠慈。高麗人。推古三年五月貢來。皇太子豐聰師之。與百濟惠聰同
B31n0170_p0290b16║弘佛教。四年冬。法興寺成。敕慈及聰同居。二十二年皈本邦。
B31n0170_p0290b17║〔本朝高僧傳〕　和州法興寺沙門惠慈傳。釋惠慈。高麗人。推古三年夏五月貢來。皇
B31n0170_p0290b18║太子豐聰師之。與百濟惠聰。弘通佛教。為三寶之棟樑。四年冬十月。法興寺成。勅慈
B31n0170_p0290b19║及聰同居。二十二年慈皈本邦。〔又釋僧隆。釋雲聰。高麗人推古十年冬十月來〕。
B31n0170_p0290b20║【（附）聖德太子傳】　太子諱聖德。用明帝第一子。母穴穗部皇子之女也。夢金色僧告曰
B31n0170_p0290b21║有救世之願。請託后胎。問卿為誰。曰我是救世菩薩。家在西方。曰后身垢穢。豈其宜
B31n0170_p0290b22║乎曰不厭垢穢。但願度生飛。入其口。寤即有妊。而及八月。胎中有聲。敏達二年正月
B31n0170_p0290b23║初一。后遊禁庭。及至馬廐。太子俄誕。后身無惱。時赤黃光西來照宮。僅經四月。乃能
B31n0170_p0290b24║言語。知人舉止。軆貌麗潔。奇香襲然。傅母嬪御彌月帶馥。年甫二歲。二月中旬。向東
B31n0170_p0290b25║合掌稱南無佛。六年冬。百濟國貢經論。太子奏曰。昔在陳國。畧見斯文。諸惡莫作。諸
B31n0170_p0290b26║善奉行。思其垂範。今欲見之。帝及羣臣。拍手驚異。從此。每日燒香看讀。至翼年冬。終
B31n0170_p0291a01║數百卷。因奏曰。每六齋日。諸天檢察。請令天下。是日禁屠。上制可。十年春。蝦夷宼叛
B31n0170_p0291a02║議臣獻策。顧問太子。對曰國之大事。小兒何知。無以有一厚諭巨魁。要盟放還。恩祿
B31n0170_p0291a03║制貪。剪止後患。帝從其言。魁帥綾糟。感恩來欵。又召博士覺架外學理通。用明帝崩
B31n0170_p0291a04║大子初侍湯藥。晝夜不寢。及葬於河內科長山陵。喪服徒行。兩足流血。距躍拊胸。息
B31n0170_p0291a05║絕㪅蘇。推古元年。登庸儲貳。布攝萬機。仁如父母。三年夏五月。高麗惠慈。百濟惠聰
B31n0170_p0291a06║來。深達內教。太子師之。聞一知十。二僧相歎。謂為真人也。嘗謂慈曰。法華某卷某句
B31n0170_p0291a07║闕一字。慈曰我本國經。亦無此字。太子曰吾所持之經。有此字。慈曰何在。太子笑曰
B31n0170_p0291a08║在隋國衡山寺。慈大驚異。五年夏四月。百濟王子阿佐來朝。私於舘人。請見太子曰
B31n0170_p0291a09║久聞聖名。拜觀意足矣。乃召殿內。佐見太子。下庭跪地。合掌說偈。太子曰。此人。昔為
B31n0170_p0291a10║我徒。故來謝耳。六年春正月。娶膳大妃。十二年四月。肇製憲章十七條。天下賴之。十
B31n0170_p0291a11║四年秋七月。帝詔太子。講勝鬘經。命諸大德質問經義。太子披袈裟。秉玉麈尾。據師
B31n0170_p0291a12║子座。講已。天雨蓮華三尺許。即其地建橘寺。冬十月講法華於岡基宮。王臣信聞。七
B31n0170_p0291a13║日而竟。賜播州莊田一千畝。即納法隆寺。十五年秋七月。命小野妹子。先世所持法華
B31n0170_p0291a14║在衡山般若臺。當往取來。且授衣三領曰。昔友三人。尚存在山。以此畀之。妹子入隋
B31n0170_p0291a15║登南岳。遇三僧。便遺伽梨。陳太子旨。三僧嘆久。取一漆函。副書以贈。妹子還來。太子
B31n0170_p0291a16║開函。曰老僧誤寄。此非吾所持之經。班鳩宮有夢殿。一月三度。沐浴而入。製勝鬘法
B31n0170_p0291a17║華維摩等經䟽。有滯碍。則必有金人來自東方。諭以深義。是秋九月。又入夢殿。閉戶
B31n0170_p0291a18║七日。惠慈曰太子入三昧。乃出定。經在玉几。以闕字示慈曰。是我所持。前取來者。弟
B31n0170_p0291a19║子經也。十七年。隋使裴清來曰。去秋。太子駕青龍車。從數百人。入南嶽舊坊。取法華
B31n0170_p0291a20║經。凌虛而去。正是入定時也。二十年冬十二月。巡遊河攝過和之片岡。遇菩提達磨
B31n0170_p0291a21║用明二年。親討物部守屋之日。以白膠木刻四天王像。安攝之玉造岸上。推古之物移
B31n0170_p0291a22║於難波荒陵東。今號四天王寺也。二十五年。入定觀皇綂。出奏曰。後代多災患。非佛
B31n0170_p0291a23║法力。難固帝祚。請立梵剎。以鎮護之。帝從其奏。於熊凝邨創大安寺。二十六年冬。謂
B31n0170_p0291a24║膳妃曰。我在南嶽。承達磨勸誘。生此土居儲貳。一乘妙義。遍金殿而不滿下凡。思捨
B31n0170_p0291a25║此身。託生微家。誓作沙門。救濟眾生。子從我乎。妃曰。三從之身。豈得違命。二十七年
B31n0170_p0291a26║巡視畿內江州所建之寺。給地。植木。置田。闢園。堀池。終到蜂岡。檢無戒僧。即日擯出
B31n0170_p0291b01║尋往科長。召匠作墓。設二床曰。以辛巳春。我來此處。是冬十月。特賜詔問。奏聞興隆
B31n0170_p0291b02║三寶。慈憐四民。因述意願。進語四條。二十九年二月五日。太子謂妃曰。流傳佛法。吾
B31n0170_p0291b03║事畢矣。不樂久住。今夜當行。即同沐浴。著新衣裳。俱起就寢。翼朝日高。侍嬪揭幃。二
B31n0170_p0291b04║人長往。壽筭四十九。妃壽未記之。天地變現。天皇臨哭。大臣具位。如離恃怙。哀號之
B31n0170_p0291b05║聲。滿四衢道。太子與妃。顏容不變。身輕如衣。香氣發越。宮僚持香華幡盖。梵眾鳴磬
B31n0170_p0291b06║鈸。諷梵唄。引送靈轝。葬于科長。百姓如堵。素服擎花。太子有驪馬。常駕遊。嘗令調子
B31n0170_p0291b07║麻呂執靶。上富士山。巡行甲斐信濃。是日自馳。負鞍從葬。向廟大嘶。數聲而斃。異鳥
B31n0170_p0291b08║止墳。嚇逐烏鳶。時人呼之為守墓鳥。惠慈在高麗。聞訃慟哭。曰太子捨我。我何獨存
B31n0170_p0291b09║來歲二月。同日逝矣。至期果然。太子有六名。生於廐邊故曰廐戶。用明帝愛敬居宮
B31n0170_p0291b10║南上殿故曰上宮。八人奏事一時聞別故曰八耳。聰明仁恕故曰聖德。豐聰耳聰者。八
B31n0170_p0291b11║耳之同稱也。太子所造大伽藍九。曰天王寺。法隆寺。元興寺。中宮寺。橘寺萬城寺。日
B31n0170_p0291b12║向寺。且近江一州有四十八寺。五畿梵剎。可準而知。其餘蕞寺。不可枚數焉。
B31n0170_p0291b13║贊曰。抱慧思之再身。調熟此土。時機之生酸。而從襁褓之中克赫厥靈。一戎衣剪
B31n0170_p0291b14║滅凶頑。儲貳攝政。聖謨洋洋。布世之憲章。講贊於真乘。令各知所皈向焉。於爍聖
B31n0170_p0291b15║德。吾國興法之洪基也。
B31n0170_p0291b16║論曰。或人謂曰。近儒撰書。排斥佛法。太子之聖。暨傳教弘法諸師駁雜之譏。無所
B31n0170_p0291b17║不至。子何居然視之耶。余曰。束於教者。不知大方。而管窺蠡測。畫於局見。不可以
B31n0170_p0291b18║語於道。宜乎為詆也。吾佛之道。大而無外。尊之無對。洋洋焉浩浩焉。不能得而名
B31n0170_p0291b19║焉。天神護崇。王臣承囑。曾何毀譽之足累。吾道乎哉。唐宋之間。韓歐程朱力排之
B31n0170_p0291b20║言。滋繁而佛法愈盛。力窮意消。一叅禪門。及聽昌道性理之說。陽儒陰禪。悔先言
B31n0170_p0291b21║欽後戒焉。矧今堅執管測者。拾珍韓朱之唾餘。作屑屑之詞。而僈神罔聖。欲鑠佛
B31n0170_p0291b22║法。螢火須彌。殊知其不及耳。雖然。澆漓之風。僧階華美。紛紜早進。外於宗義。癡慢
B31n0170_p0291b23║塞路。諫誨難容。吾恐外侮之憂。不在他人。故舉先哲之言行。以為逆耳之箴矣。吾
B31n0170_p0291b24║子如何之思乎。或人唯唯而退。
B31n0170_p0291b25║【僧隆】〔元亨報書〕　釋僧隆。高麗人。推古十年（高句麗嬰陽王十二年壬戌）十月共沙門雲聰來。
B31n0170_p0291b26║【曇徵】〔日本書紀〕　推古十八年（高句麗嬰陽王二十年庚午）三月。高麗王。貢上僧曇徵。法定。曇徵
B31n0170_p0292a01║知五經。且能作彩色。及紙墨。并造碾磑。蓋造碾磑。始于是時歟。
B31n0170_p0292a02║〔元享釋書〕　釋曇徵。推古十八年三月。高麗國貢來。沙門法定共之。徵涉外學。善五
B31n0170_p0292a03║經。又有伎藝。造碾磑。工彩畫。
B31n0170_p0292a04║贊曰。（云云中畧）年祀寢遠。化迹不詳。故予於是併繫綴焉。然慧慈摳上宮之衣。觀勒始僧
B31n0170_p0292a05║䂮之任。不為無得矣。嗚呼。曇慧道深者。此方之騰蘭也。惜哉古記闕焉。
B31n0170_p0292a06║〔本朝高僧傳〕　釋曇徵。推古十八年春三月。高麗國貢來。涉外學善五經。又有伎藝
B31n0170_p0292a07║造碾磑。工彩畫。是時本朝。未善繪事。就徵受指教（繫于和州元興寺沙門慧彌傳末）
B31n0170_p0292a08║【慧灌】〔元享釋書〕　釋慧灌。高麗國人。入隋。受嘉祥吉藏三論之旨。推古三十有三年
B31n0170_p0292a09║乙酉（高句麗榮留王七年）春正月。本國貢來。敕住元興寺。其夏天下大旱。詔灌祈雨。灌着青衣
B31n0170_p0292a10║講三論。大雨便下。上下大悅。擢為僧正。後於內州。創井上寺。弘三論宗。
B31n0170_p0292a11║贊曰。騰蘭來漢。漢人始得耳真乘焉。然其道渾朴。無宗派之稱矣。羅什入關之後
B31n0170_p0292a12║三論之宗聿煽。諸家之割合。皆殿之矣。我欽明之聖統。海藩不替於貢。曇慧道深
B31n0170_p0292a13║偕計來儀。此時佛法草昧。誘導惟微。灌公因三韓句麗之賓。起無畏提婆之唱。夏
B31n0170_p0292a14║旱降大雨於天下。時渴灑甘露於井上。藏公尋來。系嗣繩繩。嗚呼。三論也。為兩朝
B31n0170_p0292a15║宗旨之先登。異焉耳乎哉。或曰曹魏嘉平二年。中天竺曇摩迦羅至洛陽。出戒本
B31n0170_p0292a16║子何稱三論為宗之始乎。曰魏之前。比丘出家。只剪髮而受三皈而已。迦羅見東土
B31n0170_p0292a17║之缺僧儀。始行四分戒本。羯磨法是。又沙門之通儀也。不必立為宗也。以故其後
B31n0170_p0292a18║承稟不續。至李唐。南山道宣。建律宗。遠取迦羅為祖耳矣。雖儀法起於魏。而宗趣
B31n0170_p0292a19║成於唐。予之前言者宗派也。
B31n0170_p0292a20║〔本朝高僧傳〕　釋慧灌。高麗人。入隋。從嘉祥吉藏大師。稟三論旨。推古三十三年
B31n0170_p0292a21║正月元日。本國貢來。敕住元興寺。盛說空宗。是歲夏旱。詔灌祈雨。灌着青衣。演講三
B31n0170_p0292a22║論。大雨。天皇大悅。擢任僧正。白鳳十年春二月。和州禪林寺成。請灌為落慶導師。灌
B31n0170_p0292a23║又河內志紀郡創井上寺。弘通本宗。年九旬而滅度。為本朝三論宗始祖焉。余至常
B31n0170_p0292a24║州鹿鳴。信宿根本寺。歷觀殿裹。有慧灌僧正之牌。楞側獎朽。字畫燦然。主曰。慧灌當
B31n0170_p0292a25║時開山也。問古記。無有之。按昔武雷命神護景雲元年。出鹿島居奈良三笠郡。好相
B31n0170_p0292a26║接故。移瓶錫諭化東民歟。
B31n0170_p0292b01║贊曰。欽明推古之朝。百濟高麗入貢之僧。大槩提婆宗也而不說宗派。又無統付
B31n0170_p0292b02║暨灌師來。始講三論。上下仰風。貽厥相序。梁法朗者。三論之祖也。在興皇寺。服青
B31n0170_p0292b03║衣登講筵。灌師之披青衣。祈雨得徵。亦有所據焉。
B31n0170_p0292b04║【附道登】〔本朝高僧傳〕　釋道登。不詳其許。推古末年。（高句麗榮留王十年戊子）自高麗入大唐。隨
B31n0170_p0292b05║嘉祥寺吉藏大師。傳三論旨。從遣唐使。皈住元興寺。專演空宗。與道昭齊名。孝德天
B31n0170_p0292b06║皇大化元年秋八月。詔登及福亮慧雲等十師。曰宜令諸寺眾僧。弘傳釋教。二年丙午
B31n0170_p0292b07║敕登道昭始架宇治川大橋。帝命右史撰石上銘。銘曰。浼浼橫流。其疾如箭。脩脩征
B31n0170_p0292b08║人。停騎成市。欲超重深。人馬亡命。從古至今。莫知抗葦。世有釋子。名曰道登。出自山
B31n0170_p0292b09║尻慧滿之家。大化二年。丙午之歲。搆之此橋。濟渡人畜。即因微善。爰發大願。結因此
B31n0170_p0292b10║橋。成果彼岸。法界眾生。普同此願。夢裹空中。導其昔緣。白雉元年。長戶國司艸壁連
B31n0170_p0292b11║醜經。獻白雉。道登奏曰。昔高麗王。欲建寺。相攸。見一白鹿。遂於其地造營白鹿園寺
B31n0170_p0292b12║佛法大興。又白雀見于田莊僉云休祥也。帝因紀元（下略）
B31n0170_p0292b13║【道顯】〔本朝高僧傳〕　釋道顯。高麗人。蠹巢竺墳。漁獵魯誥。聞日本君臣崇信佛法。附
B31n0170_p0292b14║貢船而來。敕住大安寺。教授之暇。撰日本世記若干卷。天智元年（高句麗末年）三月。唐人
B31n0170_p0292b15║新羅人。代高麗。高麗主乞援吾國。朝廷徵兵。發遣海外（下略）
B31n0170_p0292b16║【附行善】〔本朝高僧傳〕　釋行善。姓堅部氏。不記何許人。志尚傳燈。不憚險苦。久留高
B31n0170_p0292b17║麗。習學求法。養老二年。得船歸來。君臣崇信。五年夏。詔曰。沙門行善。負笈萬里。普
B31n0170_p0292b18║事遊學。既經七代。博積修練。天下所過之寺院。皆迎供養。善在高麗。行隣里。俄逢大
B31n0170_p0292b19║水。橋壞無舟。獨立橋頭。密念觀音。須臾一老翁。棹艇來。載善登岸。善將敘謝。翁與艇
B31n0170_p0292b20║俱隱。乃知是大士應現。因發誓。刻大士像。晝夜敬禮。故彼國稱善為河邊菩薩。歸朝
B31n0170_p0292b21║時。抱像而來。安興福寺。四眾瞻禮。一日其像。忽失所在。善亦無何。示寂云。
B31n0170_p0292b22║百濟時代
B31n0170_p0292b23║○枕流王〔高枕流〕在位二年
B31n0170_p0292b24║（甲申）元年（新羅柰勿王二十九年高句麗小獸林王四年晉太元九年）九月。胡僧摩羅難陁。自晉至。百濟王迎致宮內。禮敬焉
B31n0170_p0292b25║百濟佛法始此。
B31n0170_p0292b26║【備考】釋摩羅難陀。胡僧也。神異感通。莫測階位。約志遊方。不滯一隅。按古記。本
B31n0170_p0293a01║從竺乾入于中國。附材傳身。徵烟召侶。乘危駕險。任歷艱辛。有緣則隨。無遠不履。當
B31n0170_p0293a02║百濟第十四枕流王即位元年九月從晉乃來。王出郊迎之。邀致宮中。敬奉供養。稟受
B31n0170_p0293a03║其說。上好下化。大弘佛事。共贊奉行。如置郵而傳命。二年春。剏寺於漢山。度僧十人
B31n0170_p0293a04║尊法師故也。由是百濟。次高句麗而興佛教焉。逆數至摩騰入後漢二百八十有年矣
B31n0170_p0293a05║耆老記云。高句麗始祖朱蒙。娶高句麗女。生二子。曰避流恩祖。（即沸流溫祚音近相混也）二人同志
B31n0170_p0293a06║南走至漢山開國。今廣州是也。本以百家濟河故名百濟。後於公州扶餘郡。前後相次
B31n0170_p0293a07║而立都。三韓東南隅有倭國。即日本也。倭之東北。有毛人國。有文身國。其國東二千
B31n0170_p0293a08║餘里。有大漢國。其國東二萬里。有扶桑國。宋時有天竺五僧遊行至此。始行佛法。此
B31n0170_p0293a09║皆在海中。唯日本國僧往往渡海而來。餘皆未詳。夫三韓者。馬韓辰韓卞韓是也。寶
B31n0170_p0293a10║藏經云。東北方有震旦國。或云支那。此云多思惟。謂此國人思百端故。即大唐國也
B31n0170_p0293a11║然則三韓在閻浮提東北邊。非海島矣。佛涅槃後六百餘年乃興。中有聖住山。名室梨
B31n0170_p0293a12║母怛梨（唐言三印山）巉峯高聳。觀世音菩薩宮殿在彼山頂。即月岳也。此處聖住未易殫書
B31n0170_p0293a13║然百濟乃馬韓之謂矣。宋僧傳云。難陁得如幻三昧。入水不濡。投火無灼。能變金石
B31n0170_p0293a14║化現無窮。時當建中年代相距而不同。恐非一人之跡也。
B31n0170_p0293a15║贊曰。世之流民。性多𢤱戾。王命有所不從。國令有所不順。一旦聞所未聞。見所未
B31n0170_p0293a16║見。即皆革面遷善。修真面內。以順機宜故也。傳所謂出其言善。則千里之外應者
B31n0170_p0293a17║豈非是耶。然攝機之道。要在乘時。故事半古人功必倍之。（海東高僧傳）。
B31n0170_p0293a18║（乙酉）二年（新羅柰勿王三十年高句麗故國壤王二年晉太元十年）（佛紀一四一二年）春二月。百濟創佛寺於漢山。度僧十人。
B31n0170_p0293a19║○聖王〔高明穠〕在位三十一年
B31n0170_p0293a20║（丙午）四年（新羅法興王十三年高句麗安藏王八年梁普通七年）（佛紀一五五三年）百濟沙門謙益。入中印度常伽那寺。學梵文攻律部。與梵僧
B31n0170_p0293a21║倍達多三藏。齎梵本律文歸國。譯成七十二卷。是為百濟律宗之始。曇旭惠仁兩法師
B31n0170_p0293a22║著律䟽三十六卷
B31n0170_p0293a23║【備考】彌勒佛光寺事蹟云。百濟聖王四年丙午。沙門謙益。矢心求律。航海以轉至
B31n0170_p0293a24║中印度常伽那大律寺。學梵文五載。洞曉竺語。深攻律部。莊嚴戒體。與梵僧倍達多
B31n0170_p0293a25║三藏。齎梵本阿曇藏五部律文歸國。百濟王。以羽葆皷吹。郊迎。安于興輪寺。召國內
B31n0170_p0293a26║名釋二十八人。與謙益法師。譯律部七十二卷。是為百濟律宗之鼻祖也。於是。曇旭
B31n0170_p0293b01║惠仁兩法師。著律䟽三十六卷。獻于王。王作毘曇新律序。奉藏于台耀殿。將欲剞劂
B31n0170_p0293b02║廣佈。未遑而薨
B31n0170_p0293b03║（辛酉）十九年（新羅真興王二年高句麗安原王十一年梁大同七年）百濟遣使如梁。表請毛詩博士。涅槃等經義。并工匠畵師
B31n0170_p0293b04║等。從之。
B31n0170_p0293b05║（壬申）三十年（新羅真興王十三年高句麗陽原王八年梁承聖元年）百濟王。始以佛像經卷。贈於日本。且貽書曰。是法於諸
B31n0170_p0293b06║法中。最為殊勝。周公孔子。尚不能知。能生無量福德。成就無上菩提。云云。日本佛教始
B31n0170_p0293b07║此。
B31n0170_p0293b08║【叅考】日本書記云。欽明天皇十三年冬十月。百濟聖明王。遣西部姬氏達率斯致
B31n0170_p0293b09║契等。獻金銅釋迦像一軀。彌勒石佛及幡盖經論若干卷。然群臣不信用之。蘇我稻宿
B31n0170_p0293b10║禰尊敬之。因賜之。作佛殿於石川家。安置之。置三尼一僧以供之。蘇我馬子司馬達
B31n0170_p0293b11║等。皆崇佛。此佛院道塲之始也。
B31n0170_p0293b12║【叅考】水鏡記云。繼軆天皇之時。韓人持佛像等來。崇奉云云。又日本通證曰。繼
B31n0170_p0293b13║體十三年。司馬達等。由韓來朝云云。若依此兩說而合觀之。則彼水鏡。所謂韓人。殆
B31n0170_p0293b14║即措司馬達等。然則欽明已前。日本早有佛教之聲迹矣。
B31n0170_p0293b15║（甲戌）三十二年（新羅真興王十五年高句麗陽原王十年梁承聖三年）百濟。遣沙門曇惠道深等十六人於日本。
B31n0170_p0293b16║○威德王〔高昌〕在位四十四年
B31n0170_p0293b17║（丁酉）二十四年（新羅真智王二年高句麗平原王十九年陳大建九年）百濟送經論。及律師。禪師。比丘尼。呪禁師。佛工。寺匠
B31n0170_p0293b18║等於日本。詔置難波大別王寺。
B31n0170_p0293b19║【叅考】和漢三才圖會云。敏達六年。始自百濟國。佛工寺匠來。又云。初百濟送佛像
B31n0170_p0293b20║聖德太子與馬子大臣。同信佛法。守屋大連。摧破佛法。太子誅之。為造大王寺。處處
B31n0170_p0293b21║伽藍。召土木瓦工於百濟國。今攝州大坂瓦工。其傳統也
B31n0170_p0293b22║（戊申）三十四年（新羅真平王十年高句麗平原王三十年陳至德六年）百濟國寺工太良末太文賈古子三人。畵工白如。入日
B31n0170_p0293b23║本。（和漢三才圖會）蘇我馬子大臣。請百濟僧等。問受戒之法。是日本僧之始也。（和漢三才圖會）三月。百濟
B31n0170_p0293b24║復送佛舍利及僧。寺匠瓦匠。畵工等於日本。四月。善信尼等。來百濟。學戒律三年。受十
B31n0170_p0293b25║戒六法而歸。是日本戒律之始。（日本佛教畧中）
B31n0170_p0293b26║○法王〔高宣〕在位二年
B31n0170_p0294a01║（己未）元年（新羅真平王二十一年高句麗嬰陽王十年隋開皇十九年）（佛紀一六二六年）百濟下令。禁殺生。收民家所養鷹鷂放之。又焚漁獵之具
B31n0170_p0294a02║（庚申）二年（新羅真平王二十二年高句麗嬰陽王十一年隋開皇二十年）（佛紀一六二七年）春正月。百濟創王興寺。度僧三十人。大旱。王幸漆岳寺祈
B31n0170_p0294a03║雨。
B31n0170_p0294a04║【叅考】三國遺事云。百濟法王。或云孝順王。隋文帝開皇十九年即位。詔禁殺生。明
B31n0170_p0294a05║年度僧三十人。創王興寺。時都泗泚城。（今扶餘也）武王繼綂。父基子搆。歷數紀而畢成。其
B31n0170_p0294a06║寺亦名彌勒寺。
B31n0170_p0294a07║○武王〔高璋〕在位四十一年
B31n0170_p0294a08║（辛酉）二年（新羅真平王二十三年高句麗嬰陽王十二年隋仁壽元年）（佛紀一六二八年）百濟僧觀勒。至日本。獻天文地理歷本方術書（和漢三。才圖會）
B31n0170_p0294a09║【叅考】日本佛教畧史云。推古天皇十年。百濟沙門觀勒。高麗沙門隆雲等。至於日
B31n0170_p0294a10║本。觀勒獻曆書及天文地理遁甲方術等書。又云推古三十二年。有僧。以斧歐其祖父
B31n0170_p0294a11║帝聞之。詔置僧正僧都及法頭。以檢校僧尼之不法者。乃命觀勒為僧正。鞍部德積為
B31n0170_p0294a12║僧都。阿曇連充法頭。是日本僧官之始。
B31n0170_p0294a13║（甲午）三十五年（新羅善德女主三年高句麗榮留王十七年唐貞觀八年）（佛紀二六六一年）春二月。百濟興王寺成。寺臨水窮極壯麗。創自法王時
B31n0170_p0294a14║至是告成。王每乘舟。入寺行香。
B31n0170_p0294a15║【叅考】三國遺事云。泗泚厓有一石。可坐十餘人。百濟王。欲幸王興寺禮佛。先於此
B31n0170_p0294a16║石望拜。其石自煖。因名突石。
B31n0170_p0294a17║○義慈王〔高義慈〕在位十九年
B31n0170_p0294a18║（己未）十九年（新羅太宗王六年高句麗寶藏王十八年唐顯慶四年）（佛紀一六八六年）百濟烏會寺。（亦云烏合寺）有大赤馬。晝夜六時。遶寺行道。（三國遺事）
B31n0170_p0294a19║（庚申）二十年（新羅太宗王七年高句麗寶藏王十九年唐顯慶五年）（佛紀二六八七年）六月百濟興王寺僧。皆見如船楫隨大水入寺門（三國遺事）七
B31n0170_p0294a20║月又震天王道讓二寺塔。及白石寺講堂。唐兵與新羅兵。合圍百濟都城拔之。百濟義慈
B31n0170_p0294a21║王降。唐兵執之以歸。於是百濟兦于唐。唐分百濟故地。置熊津。馬韓。東明。金漣。德安
B31n0170_p0294a22║五都督府。各綂州縣。命劉仁願。以兵一萬。留鎮泗泚城。明年百濟宗室福信等。立故王
B31n0170_p0294a23║子扶餘豐為王。豐嘗質於日本。福信起兵。與浮屠道琛。據周留城叛。西北諸部皆應。引
B31n0170_p0294a24║兵圍劉仁願於熊津城。既而。福信殺道琛。扶餘豐又殺福信。百濟遂兦。
B31n0170_p0294a25║【（附）叅考】百濟僧寶關係日本者
B31n0170_p0294a26║【曇慧】〔日本書紀〕　欽明十五年（百濟聖王三十一年甲戌）二月。百濟遣僧曇慧等九人。代道深等九
B31n0170_p0294b01║人。
B31n0170_p0294b02║〔元亨釋書〕　釋曇慧。百濟國人。欽明十五年二月。共道深本國貢來。
B31n0170_p0294b03║〔本朝高僧傳〕　百濟國沙門曇慧傳。釋曇慧。百濟國人。蚤入大唐。陪時匠席。綜大小
B31n0170_p0294b04║乘。遊化為志。彼國聞此方崇佛法。欽明十五年春二月。慧及道深。偕計貢來。敕建精
B31n0170_p0294b05║舍。延以居之。是本朝有沙門之始也。但以士民。未知所以皈嚮三寶。時機難調。不述
B31n0170_p0294b06║宗乘。國史亦不記所終。
B31n0170_p0294b07║贊曰。慧深二師。選擇外貢。化導不著。不知何宗。余想不出跋摩提婆之宗。羅什入
B31n0170_p0294b08║關。大唱三論。成實。自唐以前。諸師習尚二論。是以其法。早傳於三韓耳。延曆十五
B31n0170_p0294b09║年。官符稱成實論附三論。二師為空宗也。明矣。且為此方之騰蘭。故系冠于篇首焉。
B31n0170_p0294b10║【日羅】〔本朝高僧傳〕　釋日羅。百濟國人。神異不測。精博內外。聲播吾國。敏達帝聞之
B31n0170_p0294b11║遣紀押勝招羅。國王愛才。不許應徵。再使吉備羽島篤責。王懼聽命。十二年（百濟威德王二十九
B31n0170_p0294b12║年癸卯）夏。從羽島來。舘遇渥洽。上殿對問。聖德太子。微服到館。羅指曰。神人也。跪地
B31n0170_p0294b13║再拜。說半偈曰。敬禮救世觀世音。傳燈東方粟散國。即出身光。太子眉間放光。欵談
B31n0170_p0294b14║夜白。太子謂曰。子之命不久而盡。羅後開攝之劒尾山。不幾新羅人刺殺之。太子曰
B31n0170_p0294b15║日羅者聖人也。我在南嶽時。彼為弟子。常拜日天。故有身光。余逢劒尾山主。尋羅之
B31n0170_p0294b16║事。曰年代㴱遠。塔牌不存。寺誌亦無。然里民傳云。肇開基者。日羅上人也。盖撰記傳
B31n0170_p0294b17║者。不委真俗。筆跨兩端。故後世或謂俗人也。夫放身光者。豈纏人之所為乎。其為沙
B31n0170_p0294b18║門。何疑之有。太子親稱為聖人。則縱非沙門。實是化權之人也焉。
B31n0170_p0294b19║【善信尼】〔元亨釋書〕　善信尼。司馬達等之女也。敏達十三年。從慧便出家。同伴二女
B31n0170_p0294b20║共薙髮。一禪藏。梁人夜善之女。二慧善。錦織之女。大臣蘇馬子。營精舍。迎三尼。供養
B31n0170_p0294b21║用明二年。信白馬子曰。出家之人。以戒為地。願赴百濟。受戒學。崇峻元年。（百濟威德王三十四
B31n0170_p0294b22║年戊申）馬子付信百濟使。求法發遣。三年春。信等三尼。自百濟歸。住櫻井寺。
B31n0170_p0294b23║【豐國】〔日本書記〕　用明二年（百濟威德王三十三年丁未）四月丙子。天皇得病。還入於宮。羣臣侍焉
B31n0170_p0294b24║天皇詔羣臣曰。朕思欲歸三寶。卿等議之。羣臣入朝而議。物部守屋大連。與中臣勝
B31n0170_p0294b25║海連。違詔。議曰。何背國神。敬他神也。由來不議若斯事矣。蘇我馬子宿禰大臣曰。可
B31n0170_p0294b26║隨詔而奉助。詎生異計。於是皇弟皇子（皇弟皇子者。穴穗部皇子。即天皇庶弟。）引豐國法師。（闕名也）入於內
B31n0170_p0295a01║裹。物部守屋大連睥睨大怒。〔日本靈異記考證上〕豐國。盖謂韓國也。非斥豐前豐後
B31n0170_p0295a02║猶仲哀紀。謂韓國為寶國。神功紀云。財寶國。財寶國。財國。金銀之國。應神紀云。金銀蕃國也
B31n0170_p0295a03║神代紀亦云。韓鄉之鳥。是有金銀。用明二年紀云。皇弟皇子。引豐國法師入於內裹
B31n0170_p0295a04║者。亦蓋謂韓國僧也。
B31n0170_p0295a05║〔本朝高僧傳〕　百濟國沙門豐國傳。釋豐國。百濟人。史失其名。以國呼之。生資俊邁
B31n0170_p0295a06║慕風化而來。是時佛法未周。寓豐後民間焉。用明二年夏四月。帝弗豫。詔侍臣曰。朕
B31n0170_p0295a07║思歸三寶。卿等議焉。守屋勝海奏曰。先皇以來。未有此議。何背本邦神。奉異域佛乎
B31n0170_p0295a08║蘇馬子曰。已承睿旨。何異謀之有乎。於是皇弟穴穗王子。聞豐國法師之名。下書招
B31n0170_p0295a09║請。入內說法。聖德太子建中山寺於攝之駒嶽。落慶之日。請豐國為供養尊師。後任
B31n0170_p0295a10║住持。
B31n0170_p0295a11║【觀勒】〔日本書記〕　推古十年（百濟武王二年壬戌）十月。百濟僧觀勒來之。仍貢曆本及天文地理
B31n0170_p0295a12║書。并遁甲方術之書也。是時。選書生三四人。以俾學習於觀勒矣。陽胡史祖玉陳習
B31n0170_p0295a13║曆法。大友村主高聰學天文遁甲。山背臣日并立學方術。皆學以成業。
B31n0170_p0295a14║〔元亨釋書〕　釋觀勒。百濟人。推古十年十月貢來。有學術。獻曆本及天文地理方術
B31n0170_p0295a15║之書。太子耳聰曰。吾在衡山。勒為弟子。好星宿度數。山河利害事。我呵其涉藝術雜
B31n0170_p0295a16║真乘。夙因不竭。追我而來。猶言星曆。三十二年四月。有沙門殺祖父者。朝廷初置僧
B31n0170_p0295a17║正。檢校僧尼。勒當遴選。為僧正。
B31n0170_p0295a18║〔本朝高僧傳〕　百濟國沙門觀勒傳。釋觀勒。百濟國人。研究三論。旁通外學。推古十
B31n0170_p0295a19║年冬十月。受選來朝。勑居元興寺。擇俊秀者。就勒學書。太子豐聰曰。吾在衡山。勒為
B31n0170_p0295a20║弟子。嗜天文地理學。吾呵其涉藝術。雜於真乘。夙因不竭。又追蹤來。猶言星曆。甲申
B31n0170_p0295a21║年。有比丘殺害祖父。帝召羣臣曰。夫沙門者。歸敬三寶。從事戒法。何無慚慎。作此惡
B31n0170_p0295a22║逆。朕甚愧之。僧尼犯罪者。悉捕刑之。乃詔諸寺。索惡比丘。一時僧尼。多逢稽疑。勒上
B31n0170_p0295a23║表曰。佛法自至東漢。經三百歲。傳之百濟。已一百年。百濟先主。聞日本天皇。睿聖敏
B31n0170_p0295a24║明。貢上佛像經論。未滿百歲。是以僧尼。不習法律。所以作大逆。職而斯由也。今聞聖
B31n0170_p0295a25║制。惶懼不知所如。伏顧除大逆者。其餘悉赦勿罪。是所憲章之正。仁政之及也。帝重
B31n0170_p0295a26║詔曰。道人犯法。何以誨世俗。自今以往。應置僧正。僧都。檢校僧尼。勒任僧正。高麗德
B31n0170_p0295b01║積為僧都。是本朝立僧綱之始也
B31n0170_p0295b02║贊曰。在昔秦世。僧尼眾夥。或有愆漏。姚興下書。使僧䂮任僧正。僧遷為悅眾。以濟
B31n0170_p0295b03║頹緒矣。吾推古帝。登庸勒積。以匡法律。異域異時。王制之同。壎箎相合。蓋朝有護
B31n0170_p0295b04║法之后。則野有聯芳之僧。佛法之感應。何世何國而得不爾哉。
B31n0170_p0295b05║【慧彌】〔元亨釋書〕　釋慧彌。推古十七年（百濟武王九年己巳）四月。百濟人。赴吳國。其船漂流。至
B31n0170_p0295b06║肥後州。州吏告大宰府。府以聞。勑令其舟人送本邦。時彌沙門道欣等。慕國化。上表
B31n0170_p0295b07║請留。詔居元興寺。
B31n0170_p0295b08║〔本朝高僧傳〕　和州元興寺沙門慧彌傳。釋慧彌。百濟人。與州人赴吳國。其船被風
B31n0170_p0295b09║吹。推古十七年夏四月。至肥後葦北津。太宰府以聞。詔送本州。時慧彌道欣二沙門
B31n0170_p0295b10║慕國化。上表請留。敕居元興寺。
B31n0170_p0295b11║【義覺】〔元亨釋書〕　釋義覺。百濟國人也。本朝征彼國時。伴軍士來。身長七尺。博究佛
B31n0170_p0295b12║乘。居難波百濟寺。一夕誦摩訶般若心經。同寺慧義。夜半見覺室光曜赫如。義恠。自
B31n0170_p0295b13║窓隙窺之。覺誦經。光從口出。明朝。義告眾。眾大驚嘆。覺語徒曰。我閉目誦經百許遍
B31n0170_p0295b14║開目視室。四壁空洞。庭外皆見。起而觸之。室戶盡關。歸座誦經。通洞如先。是般若不
B31n0170_p0295b15║思議之力也。此事齊明帝之時也。（百濟義慈王時）
B31n0170_p0295b16║〔本朝高僧傳〕　百濟國沙門義覺傳。釋義覺。百濟國人也。此方征彼國時。伴軍士來
B31n0170_p0295b17║詔住難波百濟寺。覺長七尺。博綜梵學。持般若心經。同寺慧義。夜半見覺室光明燿
B31n0170_p0295b18║曜。窓隙窺之。覺端坐誦經。光從口出。義以驚悚。明朝。告眾。覺語徒曰。吾一夕。閉目
B31n0170_p0295b19║誦心經一百許遍。開目視室。四壁空洞。庭外皆見。吾為希有之想。起而撲之。壁戶皆
B31n0170_p0295b20║關。歸座誦經。空廓如先。是般若不思議之妙用也。徒皆增精進焉。
B31n0170_p0295b21║贊曰。定慧均等。斷除煩惱。與物一致。有何窒礙。菩薩羅漢。往來於三千世界。無他
B31n0170_p0295b22║皆以由之也。覺之洞見者。殆乎躋聖地與。
B31n0170_p0295b23║【道藏】〔日本書紀〕　天武十二年（是時百濟已亡而當新羅神文王三年甲申）七月。是月始至。八月旱之。百濟僧
B31n0170_p0295b24║道藏。雩之得雨。十四年十月丙子。百濟常輝。封三十戶。是僧壽百歲。庚辰。遣百濟僧
B31n0170_p0295b25║法藏。優婆塞益田金鍾於美濃。令煎白术。因以賜施綿布
B31n0170_p0295b26║〔續日本紀〕　養老五年六月戊戌。詔曰（中畧）百濟沙門道藏。寔惟法門袖領。釋道棟樑
B31n0170_p0296a01║年逾八十。氣力衰耄。非有束帛之施。豈稱養老之情哉。宜所司。四時施物。絁五匹。綿
B31n0170_p0296a02║十屯。布二十端。
B31n0170_p0296a03║〔元亨釋書〕　釋道藏。百濟人。持統二年七月旱。詔藏祈雨。不崇朝。普澍天下。養老五
B31n0170_p0296a04║年。詔曰。沙門道藏。法門領袖。釋家棟樑云云。崇禮甚盛。年逾八十取滅。
B31n0170_p0296a05║〔本朝高僧傳〕　百濟國沙門道藏傳。釋道藏。百濟國人。博且靈通。白鳳年中。（百濟末頃）觀
B31n0170_p0296a06║光日國。持綂二年秋七月旱。詔藏禱雨。不崇朝而天下普潤。帝貴法驗之速。賚䞋甚
B31n0170_p0296a07║膴。養老五年六月元正。帝詔曰。沙門道藏。釋家棟樑。法門領袖。年逾八十。氣力羸衰
B31n0170_p0296a08║若無綿帛之施。何寄恤老之志。有司四時領供。藏東渡之後。撰成實論䟽十六卷。既
B31n0170_p0296a09║垂九齡。化于南京。昔東大寺之學者。法相宗論習俱舍三論宗兼學成實。至講成實
B31n0170_p0296a10║靡不據於藏䟽。其講廢止者三百餘年。不能無憾也。
B31n0170_p0296a11║贊曰。藏師之事。國史不記何宗。見著論疏。則跋摩宗乎。實為一家之宗祖也。夫成
B31n0170_p0296a12║實論者。東晉羅什譯出。三千門人。橫竪講敷。自爾歷世名僧。或著注疏。或鈔釋。藏
B31n0170_p0296a13║師與先進。并鑣而馳。固不忝聖鑒者歟。
B31n0170_p0296a14║【道寧】〔元亨釋書〕　釋道寧。百濟人。白鳳十二年秋八月天下大旱。勅寧法雩。効雨大
B31n0170_p0296a15║注。帝加優賞。
B31n0170_p0296a16║〔本朝高僧傳〕　百濟國沙門道寧傳。釋道寧。百濟國人。聞此方風俗之醇淑。截海而
B31n0170_p0296a17║來。寓居南京。究串經論。靈感時著。白鳳十二年秋八月旱。詔寧法雩。修中大雨。帝悅
B31n0170_p0296a18║優賞焉。又同國沙門常輝。久留幾內。壽一百藏。白鳳十四年。賜封三十戶。以養其老。
B31n0170_p0296a19║贊曰。寧公想夫百濟國之選也。芳躅之逸也。史記法雨之一條。亦可以為幸與。王
B31n0170_p0296a20║制曰九十曰有秩。况乎百歲也。帝賜封戶。實合於禮矣。輝公之德可知焉。
B31n0170_p0296a21║【多常】〔本朝高僧傳〕　和州法器山沙門多常傳。釋多常。百濟國人也。本朝太皇后天
B31n0170_p0296a22║皇御宇。慕聖化來。住和州高市法器山寺。誦大藏經神呪。專事度生。應死之人。承驗
B31n0170_p0296a23║再蘇。病者盈門。奇異其多。嘗卓錫杖二條於阪上。當其經行。互用二物。無作竗用。如
B31n0170_p0296a24║鑿而樹焉。太皇后尊重供養。斯乃修行之功。獨留芳名。慈悲之德。長存愛敬也。
B31n0170_p0296a25║【願覺與圓勢】〔本朝高僧傳〕　和州高官寺沙門願覺傳釋願覺。初入三井。就常照學
B31n0170_p0296a26║教法。後住南京葍上。師高宮寺圓勢。勢百濟國之師範。解行兼備。善覺讓房。覺疎放
B31n0170_p0296b01║無戒檢。不嫌五辛而食。朝出邑里。昏黑回房。率以為常。有優婆塞。短之師前。勢曰莫
B31n0170_p0296b02║言。優婆塞夜竊往房。鑿壁窺之。見其室內。放光照燿驚以白師。勢曰然也。不信吾言
B31n0170_p0296b03║無何。願覺俄然命終。勢命火葬。其後。優婆塞有事。往江州。有人語曰。願覺師在焉。即
B31n0170_p0296b04║往驗視。實是願覺也。見優婆塞曰。此頃不謁。戀思無間。起居安不。當知大聖變化也
B31n0170_p0296b05║贊曰。古德埋壙之後。全身脫出者或有之。世以為異焉。如覺公。火浴無餘而軆質
B31n0170_p0296b06║依然。遊化他邦者。未嘗聞之。異中之異也。非權化。焉能有此妙舉乎。
B31n0170_p0296b07║【放濟】〔本朝高僧傳〕　百濟國放濟傳。釋放濟者。百濟國人。本國有鄰兵之難。時備後
B31n0170_p0296b08║三谷郡主。奉詔救百濟。發誓願曰。若得軍功。造立精藍。功成凱旋。多剏諸寺。將塑佛
B31n0170_p0296b09║像屈濟上京。需金丹等彩具。回程買舟。到難波津。有賣大龜者。贖放三尾。舟過備前
B31n0170_p0296b10║骨島。至夜三更。舟子利貨。相謀思心。以濟投海。俄有三龜。負濟登岸。既而有人。賣金
B31n0170_p0296b11║丹具。到郡主家。濟偶歸家。熟視之。前舟子也。見濟惶恐。首伏還贜。濟告檀越。乞活其
B31n0170_p0296b12║命焉。濟後住海邊。常化往來。年八十餘而化。
B31n0170_p0296b13║新羅時代
B31n0170_p0296b14║○法興王〔金原宗〕在位二十六年
B31n0170_p0296b15║（戊申）十五年（高句麗安藏王十年百濟聖王六年梁大通二年）新羅始興佛法。初訥秪王時。沙門墨胡子。自高句麗至一
B31n0170_p0296b16║善郡（今善山郡）郡人毛禮。作窟室居之。梁遣使賜王香。君臣不知所用與名。胡子曰。焚此則
B31n0170_p0296b17║香氣芬馥。可以致誠於神聖。所謂神聖。未有過於三寶。一曰佛陁。二曰達摩。三曰僧伽
B31n0170_p0296b18║若燒此發願。則必有靈應。時王女病革。胡子焚香祝禱。病尋愈。王喜。施報甚厚。胡子以
B31n0170_p0296b19║所得。與毛禮俄不知所之。炤智王時。有阿道者。與其徒三人。亦來毛禮家。無幾。阿道死
B31n0170_p0296b20║三人留讀經律。往往有信奉者。至是。王亦欲興佛教。羣臣以為不可。王難之。近臣異次
B31n0170_p0296b21║頓曰。請斬小臣。以定眾議。王曰欲興佛道。而殺不辜可乎。對曰。若道之行。雖死無憾。王
B31n0170_p0296b22║召羣臣議。僉曰今僧徒。童頭異服。議論奇詭。從之恐有後悔。異次頓。獨曰。夫有非常之
B31n0170_p0296b23║人然後。有非常之事。今佛教淵奧。不可不信。王曰。眾人之言。牢不可破。而汝獨異言。下
B31n0170_p0296b24║吏將誅之。異次頓臨死。曰我為法就形。佛若有神。吾死必有異。及斬。血從斷處湧。色白
B31n0170_p0296b25║如乳。眾恠之。不復毀佛。
B31n0170_p0296b26║（己酉）十六年（高句麗安藏王十一年百濟聖王七年梁中大通元年）新羅禁屠殺。
B31n0170_p0297a01║（庚申）二十七年（高句麗安原王十年百濟聖王十八年梁大同六年）（佛紀一五六七年）秋七月。新羅王原宗薨。諡曰法興。弟立宗之子彡麥宗
B31n0170_p0297a02║立。年七歲。太后攝政。
B31n0170_p0297a03║【叅考】釋法空。新羅第二十三法興王也。名原宗。智證王元子。母延帝夫人　身長
B31n0170_p0297a04║七尺。寬厚愛人。乃神乃聖。彰信兆民。三年龍現楊井中。四年始置兵部。七年頒示律
B31n0170_p0297a05║令。始制百官朱紫之秩。即位以來。每欲興佛法。羣臣𠵩𠵩騰口舌。王難之。然念阿道
B31n0170_p0297a06║之至願。乃召群臣問曰。聖祖味雛。與阿道肇宣佛教。大功未集而崩。能仁妙化遏而
B31n0170_p0297a07║不行。朕甚痛焉。當大立伽藍。重興像設。其克從先王之烈。其如卿等何。大臣恭謁等
B31n0170_p0297a08║諫曰。近者年不登民不安。加以隣兵犯境。師旅未息。奚暇勞民作役。作無用之屋哉
B31n0170_p0297a09║王憫左右無信。歎曰寡人以不德。叨承大寶。陰陽不序。黎民未安。故臣下逆而不從
B31n0170_p0297a10║誰能以妙法之術。曉喻迷人者乎。久無應者。至十六年。粵有內史舍人朴厭觸。（或云異次頓或
B31n0170_p0297a11║云居次頓）年二十六。（三國遺事作二十二）匪直也人。秉心塞淵。奮義見之勇。欲助洪願。密奏曰。陛下
B31n0170_p0297a12║若欲興佛教。臣請偽傳王命於有司曰。王欲剏佛事。如此則羣臣必諫。當即下勅曰
B31n0170_p0297a13║朕無此令。誰矯命耶。彼等當劾臣罪。若可其奏。彼當服矣。王曰彼既頑傲。雖殺卿何
B31n0170_p0297a14║服。曰大聖之教。天神所奉。若斬小臣。當有天地之異。果若有變。誰敢違傲。王曰本欲
B31n0170_p0297a15║興利除害。反賊忠臣可無傷乎。曰殺身成仁。人臣大節。况佛日恒明。皇圖愈永。雖死
B31n0170_p0297a16║之日猶生之年也。王大加嘆賞曰。汝是布衣。意懷錦繡。乃與厭觸深結誓。遂傳宣曰
B31n0170_p0297a17║剏寺於天鏡林。執事者奉勅興功。廷臣果面折廷諍。王曰朕不出令。髑乃昌言。臣固
B31n0170_p0297a18║為之。若行此法。舉國泰安。苟有益於經濟。雖矯國令何罪。於是大會羣臣問之。僉曰
B31n0170_p0297a19║今見僧徒。童頭毀服。議論奇詭。而非常道。若忽從之。恐有後悔。臣等雖死罪。不敢奉
B31n0170_p0297a20║詔。髑奮曰。今羣臣之言非也。夫有非常之人。而後有非常之事。吾聞佛教淵奧。不可
B31n0170_p0297a21║不行。且鷰雀安知鴻鵠之志哉。王曰眾人之言。牢不可破。汝獨異言。不能兩從。遂下
B31n0170_p0297a22║吏將誅。髑告天誓曰。我為法就刑。庶興義利。佛若有神。吾死當有異事。及斬。其頭飛
B31n0170_p0297a23║至金剛山頂落焉。（在慶州後人於此處建刺楸寺刺楸或云法楸）白乳從斷處湧出高數十丈。日色昏黑。天雨妙
B31n0170_p0297a24║花。地大震動。君臣士庶。咸皆上畏天變。下慟舍人重法隕命。相向舉哀而哭。遂奉遺
B31n0170_p0297a25║軆。營葬金剛山。禮也。于時君臣盟曰。自今而後。奉佛歸僧。有渝此盟。明神殛之。君子
B31n0170_p0297a26║曰大聖應千百之年。仁發於祥義動於瑞。莫不應乎天地。亙乎日月。動乎鬼神。而况
B31n0170_p0297b01║於人乎。夫其自信於道。則天地不得為不應也。然功貴成而業貴廣。故苟有大賴。則
B31n0170_p0297b02║輕太山於鴻毛。壯哉得其死所矣。是年下令禁殺生。（按國史及古諸傳商量而述）二十一年。伐木天
B31n0170_p0297b03║鏡林。欲立精舍。掃地得柱礎石龕及堦陛。果是往昔招提舊基。樑棟之用皆出此林
B31n0170_p0297b04║工既告畢。王遜位為僧。改名法空。念三衣瓦鉢。志行高遠。慈悲一切。因名其寺曰大
B31n0170_p0297b05║王興輪寺。以大王所住故也。此新羅剏寺之始。王妃亦奉佛為比丘尼。住永興寺焉
B31n0170_p0297b06║自此啟興大事。故王之諡曰法興。非虛美也。厥後每丁厭髑忌日。設會於興輪寺。以
B31n0170_p0297b07║追其遠。及太宗王時。宰輔金良圖信向西方。捨二女曰花寶曰蓮寶。為此寺婢。又以
B31n0170_p0297b08║逆臣毛尺族類充賤。故二種銅錫至今執役。予遊東都。登金剛嶺。見孤墳短碑。慨然
B31n0170_p0297b09║不能自止。是日山人會食。問其故。即吾舍人諱日也。亦可謂去滋久思滋深矣。按阿
B31n0170_p0297b10║道碑。法興王出家。法名法雲字法空。今按國史及殊異傳。分立二傳。諸好古者請詳
B31n0170_p0297b11║檢焉。
B31n0170_p0297b12║贊曰。大抵國君與下舉事。可與守成。未可與慮始。加有時之利不利信無信繫焉
B31n0170_p0297b13║則原宗雖欲剏興佛法。固難朝令而夕行。然承本願力。位據崇高。又賴賢臣啟沃
B31n0170_p0297b14║能以美利利天下。卒與漢明齊驅並駕。偉矣哉。夫何間言。以梁武比之非也。彼以
B31n0170_p0297b15║人主為大同寺奴。帝業墜地。法空既遜讓。以固其嗣。自引為沙門。何有於我哉。經
B31n0170_p0297b16║所謂王比丘殊身同軆矣。若乎掃迷雲放性空之慧日。挾之以飛者。惟厭髑之力乎。
B31n0170_p0297b17║（海東高僧傳）
B31n0170_p0297b18║○真興王〔金彡麥宗〕在位三十六年
B31n0170_p0297b19║（甲子）五年（高句麗安原王十四年百濟聖王二十二年梁大同十年）春二月。新羅興輪寺成。三月王許度人為僧尼。勤於奉佛
B31n0170_p0297b20║廣興佛剎。
B31n0170_p0297b21║（己巳）十年（高句麗陽原王五年百濟聖王二十七年梁大清三年）梁遣使。（使臣名沈瑚也）送佛舍利於新羅。王使白官。奉迎於興輪寺
B31n0170_p0297b22║前路。初新羅僧覺德。入梁求法。至是。與梁使俱來
B31n0170_p0297b23║【備考】釋覺德新羅人聰明廣博。凡聖莫測也。新羅既奉行佛教。人爭歸信。師以達
B31n0170_p0297b24║智。知世之可化。謂曰遷喬必出谷。學道務求師。若安安而居。遲遲而行。非釋子報恩
B31n0170_p0297b25║之本意。即附舶人梁。為求法之先鋒。但不知第何年耳。此新羅入學之始。遂歷事明
B31n0170_p0297b26║師。備承口訣。如除翳膜。如去耵聹。有始有終。無荒無怠。德高行峻。道望彌隆。以採寶
B31n0170_p0298a01║者非但自用。當還故國。普振羣貧。乃於真興王十年。與梁使賷佛舍利。還至舊都。王
B31n0170_p0298a02║遽命有司。即遣百官。備禮儀出迎于興輪寺前路。此亦舍利之始也。昔僧會適吳。求
B31n0170_p0298a03║伸七日。方值神驗。師當人主已信之際。隨上國重使。來儀本國。了無艱礙。又以法水。
B31n0170_p0298a04║普潤海表。使惰夫立表。皆懷欲往之志。其功利復何勝道哉。後二十六年。陳遣使劉
B31n0170_p0298a05║思及入學僧明觀。送釋氏經論無慮二千七百餘卷。初則新羅法化初張。經像多闕。至
B31n0170_p0298a06║是班班將大備焉。二師所終。皆未詳聞矣。（海東高僧傳）
B31n0170_p0298a07║（辛未）十二年（高句麗陽原王七年百濟聖王二十九年梁大寶二年）（佛紀一五七八年）高句麗沙門惠亮來歸新羅。王以亮為僧綂。始置百座講
B31n0170_p0298a08║會。及八關之法。
B31n0170_p0298a09║【備考】新羅遣將居柒夫等。擊取高句麗十郡。居柒夫柰勿王五世孫。少有遠志。初
B31n0170_p0298a10║為僧。欲覘高句麗強弱。入其境。聞法師惠亮開堂說經。遂詣聽講。一日亮問曰。汝從
B31n0170_p0298a11║何來。柒夫曰新羅人也。亮握手密言曰。吾閱人多矣。見汝容貌。定非常流。其殆有心
B31n0170_p0298a12║乎。柒夫曰。我生於偏方。未聞道理。聞師德譽。來趨下風。願師不拒。亮曰老僧不敏。亦
B31n0170_p0298a13║能識子。此國雖小。不可謂無人。恐子見執。宜速返。柒夫將還。亮曰汝燕頷鷹視。必為
B31n0170_p0298a14║將帥。他日無貽我害。柒夫曰。果如所言。所不與師相好者。有如皦日。遂還。仕至波珍
B31n0170_p0298a15║飡。至是。王命柒夫及大角飡仇珍等八將軍。與百濟兵。侵高句麗。百濟先攻平壤破
B31n0170_p0298a16║之。居柒夫等。乘勝取竹嶺以外高峴以內十郡。於是亮。率其徒見于道左。柒夫曰。夙
B31n0170_p0298a17║蒙師恩。得保性命。今日何以為報。亮曰我國政亂。滅亡無日。柒夫與之歸。見於王。
B31n0170_p0298a18║（癸酉）十四年（高句麗陽原王九年百濟聖王三十一年梁承聖二年）（佛紀一五八〇年）春二月。新羅捨新宮為皇龍寺。初王命築宮於月城東。黃
B31n0170_p0298a19║龍見其地。因捨為佛寺。號曰皇龍。
B31n0170_p0298a20║（乙酉）二十六年（高句麗平原王七年百濟威德王十二年陳天嘉六年）（佛紀一五九二年）陳遣使劉思及入學僧明觀。送釋氏經論二千七百餘
B31n0170_p0298a21║卷（見海東高僧傳中釋法雲傳法雲即真興王也）
B31n0170_p0298a22║（丙戌）二十七年（高句麗平原王八年百濟威德王十三年陳天康元年）（佛紀一五九三年）新羅皇龍寺成
B31n0170_p0298a23║（壬辰）三十三年（高句麗平原王十四年百濟威德王十九年陳大建四年）（佛紀一五九九年）冬十月新羅為戰死士卒。設八關會於佛寺七日。
B31n0170_p0298a24║（甲午）三十五年（高句麗平原王十六年百濟威德王二十一年陳大建六年）（佛紀一六〇一年）春三月新羅鑄皇龍寺丈六像。用銅三萬五千七斤
B31n0170_p0298a25║鍍金百二兩。
B31n0170_p0298a26║○真智王〔金金輪〕在位三年
B31n0170_p0298b01║（丙申）元年（高句麗平原王十八年百濟威德王二十三年陳大建八年）秋八月新羅王彡麥宗薨。王幼年即位。唯勤奉佛。至末年
B31n0170_p0298b02║剃髮披僧衣。自號法雲。王妃亦為尼。住永興寺。
B31n0170_p0298b03║【備考】釋法雲。俗名彡麥宗。諡曰真興。而法興王弟。葛文王之子也。母金氏。生七
B31n0170_p0298b04║歲即位。克寬克仁。敬事而信。聞善若驚。除惡務本。七年興輪寺成。許人出家為僧尼
B31n0170_p0298b05║八年命大阿飡柒夫等。廣集文史。修撰國史。十年梁遣使。與入學僧覺德送佛舍利
B31n0170_p0298b06║王使羣臣。奉迎興輪寺前路。十四年命有司築新宮於月城東。黃龍見其地。王疑之改
B31n0170_p0298b07║為佛寺。號曰黃龍。二十六年陳遣使劉思。及僧明觀。送釋氏經論七百餘卷。三十七
B31n0170_p0298b08║年祗園實際二寺成。而黃龍亦畢功。三十三年十月。為戰死士卒。設八關齋會於外寺
B31n0170_p0298b09║七日乃罷。三十五年鑄黃龍寺丈六像。或傳阿育王所泛船。載黃金至絲浦。輸入而鑄
B31n0170_p0298b10║焉。語在慈藏傳。三十六年丈六出淚至踵三十七年始奉原花為仙郎。初君臣病無以
B31n0170_p0298b11║知人。欲使類聚羣遊。以觀其行義。舉而用之。遂簡美女二人。曰南無。曰俊貞。聚徒三
B31n0170_p0298b12║百餘人。二女爭娟。貞引南無強勸酒醉而投河殺之。徒人失和而罷。其後遂取美貌男
B31n0170_p0298b13║子。傅粉粧飾之。奉為花郎。即徒眾雲集。或相磨以道義。或相悅以歌樂。娛遊山水。無
B31n0170_p0298b14║遠不至。因此知人之邪正。擇其善者。薦之於朝。故金大問世記云。賢佐忠臣從此而
B31n0170_p0298b15║秀。良將猛卒由是而生。崔致遠鸞郎碑序曰。國有玄妙之道。曰風流。實乃包含三教
B31n0170_p0298b16║接化羣生。且如入則孝於家。出則忠於國。魯司宼之旨也。處無為之事。行不言之教
B31n0170_p0298b17║周柱史之宗也。諸惡莫作眾善奉行。竺乾太子之化也。又唐令狐澄新羅國記云。擇貴
B31n0170_p0298b18║人子弟之美者。傳粉粧飾而奉之。名曰花郎。國人皆尊事之。此蓋王化之方便也。自
B31n0170_p0298b19║原郎至羅末凡二百餘人。其中四仙最賢且如世記中。王幼年即祚。一心奉佛。至末
B31n0170_p0298b20║年。祝髮為浮圖。被法服。自號法雲。受持禁戒三業清淨。遂以終焉。及其薨也。國人以
B31n0170_p0298b21║禮葬于哀公祠之北峯。是歲安含法師。至自隋。至安含傳辨之。
B31n0170_p0298b22║贊曰。風俗之於人。大矣哉。王者欲移易於當世。如水之就下。沛然孰禦哉。始真興
B31n0170_p0298b23║既崇像教。設花郎之游。國人樂從傚倣。如趨寶肆。如登春臺。要其歸。在乎遷善徒
B31n0170_p0298b24║義。鴻漸於大道而已。彼漢哀帝。徒以色是愛。故斑固曰。柔曼之傾人意。非特女徒
B31n0170_p0298b25║蓋亦有男色焉。評之。不可同日而語矣。（海東高僧傳）。
B31n0170_p0298b26║尚玄曰。新羅花郎。即名國仙。其所尊敬。可知也已。今朝鮮人西南方言。呼賣娼之
B31n0170_p0299a01║婦曰花郎女。稱賽神之巫曰花郎兒。皆極可賤可耻之名詞也。究其語源。新羅流傳
B31n0170_p0299a02║而以俊貞之悅人。原花之聚徒。為可耻之行。而賤之者歟。何其名則相類實則相反
B31n0170_p0299a03║如是懸隔耶。
B31n0170_p0299a04║近世京城。曾有所謂四處所外入塲。（大殿別監。禁府選將。捕盜軍官。大宮廳直。時謂之四處所外入場。）或爭佳妓而起棒
B31n0170_p0299a05║戰。（俗名便戰）名曰外入塲鬪。或因美童而鬪脚法。名曰擇其緣鬪。要之皆尚義俠養豪。縱
B31n0170_p0299a06║之一種習俗。雖然。屬於隷儓社會之風流。蕩子窩窟之行為。末乃流於浮浪誤入與
B31n0170_p0299a07║新羅之花郎。不可同年而語也。
B31n0170_p0299a08║○真平王〔金伯淨〕在位五十三年
B31n0170_p0299a09║（戊申）十年（高句麗平原王三十年百濟威德王三十五年陳禎明二年）（佛紀一六一五年）新羅竹嶺西百里許。有山屹然高峙。忽有一大石四面方
B31n0170_p0299a10║丈。雕四方如來。皆以紅紗護之。自天墜其山頂。王聞之。命駕瞻敬。遂創寺嵓側。額曰大
B31n0170_p0299a11║乘寺。請比丘（失名）誦蓮經者主寺。灑掃供石。香火不廢。號曰四佛山。比丘卒既塟。塚上生
B31n0170_p0299a12║蓮。（三國遺史）
B31n0170_p0299a13║（己酉）十一年（高句麗平原王三十一年百濟威德王三十六年陳禎明三年）（佛紀一六一六年）春。新羅高僧圓光。入陳求法。
B31n0170_p0299a14║（丙辰）十八年（高句麗嬰陽王七年百濟威德王四十三年隋開皇十六年）（佛紀一六二三年）春。新羅高僧曇育。入隋求法。
B31n0170_p0299a15║（庚申）二十二年（高句麗嬰陽王十一年百濟武王元年隋開皇二十年）（佛紀一六二七年）新羅僧圓光。曾入陳求法。至是隨柰麻諸文大捨橫川
B31n0170_p0299a16║還自隋。為時人所重。（柰麻大捨皆新羅官職名）
B31n0170_p0299a17║（壬戌）二十四年（高句麗嬰陽王十三年百濟武王三年隋仁壽二年）（佛紀一六二九年）新羅高僧智明。隨入朝使上軍還。王欽風景仰。推重戒
B31n0170_p0299a18║律。褒為大德。以勸方來。後加大大德。
B31n0170_p0299a19║【備考】釋智明。新羅人。神解超悟。行止合度。內蘊密行。讚揚他德。挽曲向己。捨直
B31n0170_p0299a20║與人。顒顒昂昂。動有可觀。自竺教宣道於海東。權輿之際。未曾大集。英俊間生。奮臂
B31n0170_p0299a21║而作。或自悟以逞能。或遠來而命駕。新醫[袖-由+弇]於舊醫邪正始分。舊尹告於新尹師資相
B31n0170_p0299a22║授。於是西入中國。飽參而來者。繼踵而起。師以命世之才。當真平王七年秋七月。問
B31n0170_p0299a23║津利往。入陳求法。雲遊海陸。梗轉西東。苟有道而有名。悉爰諮而爰詣。如木從繩。如
B31n0170_p0299a24║金成器。飄然一去。忽爾十霜。學既得髓。心切傳燈。以真平王二十四年九月。隨入朝
B31n0170_p0299a25║使還國。王欽風景仰。推重戒律。褒為大德。以勸方來。師岳立嵩華。量含滄溟。炤之以
B31n0170_p0299a26║慧月。振之以德風。緇素之德。是彛是訓。後加大大德。蔚居峻秩。不知所卒。初師入陳
B31n0170_p0299b01║後五年。圓光法師入陳。八年曇育入隋。七年隨入朝使惠文俱還。師與智明。並以高
B31n0170_p0299b02║德。顯名於當代。之才之美。固不相上下者也。（海東高僧傳）
B31n0170_p0299b03║（乙丑）二十七年（高句麗嬰陽王十六年百濟武王六年隋大業元年）新羅高僧曇育。隨入朝使惠文還。曇育與智明。並以高
B31n0170_p0299b04║德。顯名當代。之才之美。不相上下。
B31n0170_p0299b05║（戊辰）三十年（高句麗嬰陽王十九年百濟武王九年隋大業四年）新羅王。患高句麗屢侵封疆。欲請隋兵。以征敵國。命圓光
B31n0170_p0299b06║法師。修乞師表。光曰求自存而滅他。非沙門之行也。然貧道在大王之土地。費大王之
B31n0170_p0299b07║衣食。敢不唯命是從。乃述以聞。（釋圓光傳）
B31n0170_p0299b08║（癸酉）二十五年（高句麗嬰陽王二十四年百濟武王十四年隋大業九年）秋七月。隋使王世儀。至新羅。皇龍寺設百高座。邀僧
B31n0170_p0299b09║圓光等說經。
B31n0170_p0299b10║（丁丑）三十九年（高句麗嬰陽王二十八年百濟武王十八年隋大業十三年）新羅元曉大師。生于押梁郡佛地村。栗谷娑羅樹下
B31n0170_p0299b11║師俗姓薛氏。小名誓幢。初母夢流星入懷。因而有娠。將產。五色雲覆地。生而穎異。學不
B31n0170_p0299b12║從師。（元曉傳）
B31n0170_p0299b13║【備考】聖師元曉。俗姓薛氏。祖仍皮公。亦云赤大公。今赤大淵側。有仍皮公廟。父
B31n0170_p0299b14║談㮏乃末。初示生于押梁郡南。（今章山郡）佛地村北栗谷裟羅樹下。村名佛地或作發智村
B31n0170_p0299b15║（俚云佛等乙村）裟羅樹者。諺云師之家本住此谷西南。母既娠而月滿。適過此谷栗樹下。忽分
B31n0170_p0299b16║產而倉皇不能歸家。且以夫衣掛樹。而寢處其中。因號樹曰裟羅樹。其樹之實亦異於
B31n0170_p0299b17║常。至今稱裟羅栗。古傳昔有主寺者。給寺奴一人。夕饌栗二枚。奴訟于官。官吏怪
B31n0170_p0299b18║之。取栗檢之。一枚盈一鉢。乃歸判給一枚。故因名栗谷。師既出家。捨其宅為寺。名初
B31n0170_p0299b19║開。樹之旁置寺曰裟羅。師之行狀云。是京師人。從祖考也。唐僧傳云。本下湘州之人
B31n0170_p0299b20║按麟德二年間。文武王割上州下州之地。置歃良州。則下州乃今之昌寧郡也。押梁郡
B31n0170_p0299b21║本下州之屬縣。上州則今尚州。亦作湘州也。佛地村今屬慈仁縣。則乃押梁之所分開
B31n0170_p0299b22║也。師生小名誓幢。第名祈幢。（幢者俗云毛也）初母夢流星入懷。因而有娠。及將產。有五色雲
B31n0170_p0299b23║覆地真平王三十九年大業十三年丁丑歲也。生而穎異。學不從師。其遊方始末。弘
B31n0170_p0299b24║通茂跡。具載唐傳與行狀。不可具載。唯鄉傳所記。有一二段異事。師嘗一日。風顛唱
B31n0170_p0299b25║街云。誰許沒柯斧。我斫支天柱。人皆未喻。時太宗聞之。曰此師殆欲得貴婦產賢子
B31n0170_p0299b26║之謂爾。國有大賢利莫大焉。時瑤石宮（今學院是也）有寡公主。勅宮吏。覔曉引入宮。吏奉
B31n0170_p0300a01║勅將求之。已自南山來過蚊川橋（沙川俗云年川又蚊川又橋名榆橋也）遇之。佯墮水中濕衣袴。吏引師於
B31n0170_p0300a02║宮。褫衣曬㫰。因留宿焉。公主果有娠生薛聰。聰生而睿敏。博通經史。新羅十賢中一
B31n0170_p0300a03║也。以方音通會華夷方俗物名。訓解六經文學。至今海東業明經者。傳受不絕。曉既
B31n0170_p0300a04║失戒生聰已。後易俗服。自號卜姓居士。（他本作小性居士）偶得優人。舞弄大瓠。其狀瑰奇。因
B31n0170_p0300a05║其形製為道具。以華嚴經一切無碍人一道出生死。命名曰無碍。仍作歌流于世。嘗持
B31n0170_p0300a06║此千村萬落。且歌且舞。化詠而歸。使桑樞瓮牖玃猴之輩。皆識佛陁之號。咸作南無
B31n0170_p0300a07║之稱。曉之化大矣哉。其生緣之村名佛地。寺名初開。自稱元曉者。蓋初輝佛日之意
B31n0170_p0300a08║爾。元曉亦是方言也。當時人皆以鄉言稱之始旦也。曾住芬皇寺。纂華嚴疏。至第四
B31n0170_p0300a09║十回向品。終乃絕筆。又嘗因訟。分軀於百松。故皆謂位階初地矣。亦因海龍之誘。承
B31n0170_p0300a10║詔於路上。撰三昧經䟽。置筆硯於牛之兩角上。因謂之角乘。亦表本始二覺之微旨也
B31n0170_p0300a11║大安法師。排來而粘紙。亦知音唱和也。既入寂。聰碎遺骸塑真容。安芬皇寺。以表敬
B31n0170_p0300a12║慕終天之志。聰時旁禮。像忽迴顧。至今猶顧矣。曉嘗所居穴寺旁。有聰家之墟云。
B31n0170_p0300a13║贊曰。角乘初開三昧軸。舞壺終掛萬街風。月明瑤石春眠去。門掩芬皇顧影空。（三國遺事）。
B31n0170_p0300a14║宋高僧傳。（贊寧撰）載「唐新羅國黃龍寺元曉傳」云。釋元曉。姓薛氏。東海湘州人也。卯
B31n0170_p0300a15║䰂之年。惠然入法。隨師稟業。遊處無恒。勇擊義圍。雄橫文陣。仡仡然桓桓然。進無
B31n0170_p0300a16║前却。蓋三學之淹通。彼土謂為萬人之教。精義入神為若此也。嘗與湘法師入唐
B31n0170_p0300a17║慕奘三藏慈思之門。厥緣既差。息心遊往。無何發言狂悖。示跡乖踈。同居士入酒
B31n0170_p0300a18║肆倡家。若誌公持金刀鐵錫。或製疏以講雜華。或撫琴以樂祠宇。或閭閻寓宿。或
B31n0170_p0300a19║山水坐禪。任意隨機都無定檢。時國王置百座仁王經大會。徧搜碩德。本州以名
B31n0170_p0300a20║望舉進之。諸德惡其為人。譖王不納。居無何。王之夫人腦嬰癰腫。醫士絕驗。王及
B31n0170_p0300a21║王子臣屬。禱請山川靈祠。無所不至。有巫覡言曰。苟遣人往他國求藥。是疾方瘳
B31n0170_p0300a22║王乃發使泛海入唐。募其醫術。溟漲之中。忽見一翁。由波濤躍出登舟。邀使人入
B31n0170_p0300a23║海覩宮殿嚴麗。見龍王名鈐海。謂使者曰。汝國夫人。是青帝第三女也。我宮中先
B31n0170_p0300a24║有金剛三昧經。乃二圓覺通示菩薩行也。今托仗夫人之病。為增上緣。欲附此經出
B31n0170_p0300a25║彼國流布耳。於是將三十來紙。重沓散經。付授使人。復曰此經渡海中。恐羅魔事
B31n0170_p0300a26║王令持刀裂使人腨膓而內于中。用蠟紙纏藤。以藥傳之。其腨如故。龍王言可令大
B31n0170_p0300b01║安聖者銓次綴縫。請元曉法師造疏講釋之。夫人疾愈無疑。假使雪山阿伽陁藥力
B31n0170_p0300b02║亦不過是。龍王送出海面。遂登舟歸國。時王聞而歡喜。乃先召大安聖者黏次焉
B31n0170_p0300b03║大安者不測之人也。形狀特異。恒在市𫑮。擊銅鉢唱大安大安之聲。故號之也。王
B31n0170_p0300b04║命安。安云但將經來。不願入王宮闕。安得經排來成八品。皆合佛意。安曰速將付
B31n0170_p0300b05║元曉講。餘人則否。曉受斯經。正在本生湘州也。謂使人曰。此經以本始二覺為宗
B31n0170_p0300b06║為我備角乘。將案几在兩角之間。置其筆硯。始終于牛車。造䟽成五卷。王請剋日
B31n0170_p0300b07║於黃龍寺敷演。時有薄徒竊盜新䟽。以事白王。延于三日。重錄成三卷。號為畧䟽
B31n0170_p0300b08║洎乎王臣道俗。雲擁法堂。曉乃宣吐有儀。解紛可則。稱揚彈指。聲沸于空。曉復昌
B31n0170_p0300b09║言曰。昔日採百椽時雖不預會。今朝橫一棟處惟我獨能。時諸名德。俯顏慙色。伏
B31n0170_p0300b10║膺懺悔焉。初曉。示跡無恒。化人不定。或擲盤而救眾。或噀水而撲焚。或數處現形
B31n0170_p0300b11║或六方告滅。亦杯渡誌公之倫歟。其於解性。覽無不明矣。疏有廣畧二本。俱行本
B31n0170_p0300b12║土。畧本流入中華。後有飜經三藏。改之為論焉。
B31n0170_p0300b13║系曰。海龍之宮。自何而有經本耶。通曰。經云龍王宮殿中。有七寶塔諸佛所說諸
B31n0170_p0300b14║經深義。別有七寶篋滿中盛之。謂十二因緣摠持三昧等。良以此經合行世間。復現
B31n0170_p0300b15║大安曉公神異。乃使夫人之疾。為起教之大端者也。
B31n0170_p0300b16║（庚辰）四十二年（高句麗榮留王三年百濟武王二十一年唐武德三年）新羅義湘法師示生。是年安弘法師。與西域三藏毗摩
B31n0170_p0300b17║羅真諦。農伽陀。佛陀僧伽等。及漢僧二人至自唐。住皇龍寺。譯出栴檀香火星光妙女
B31n0170_p0300b18║經。鄉僧曇和筆受。
B31n0170_p0300b19║【備考】海東高僧傳云。釋安含。俗姓金。詩賦伊飡之孫也生而覺悟。性乃沖虛。毅
B31n0170_p0300b20║然淵懿之量。莫窮涯畛。嘗浪志遊方。觀風弘化。真平二十二年。約與高僧惠宿為伴
B31n0170_p0300b21║擬將乘桴。泛泥浦津。過涉島之下。忽值風浪。回泊此濱。明年有旨。簡差堪成法器者
B31n0170_p0300b22║入朝學問。遂命法師。允當行矣。乃與聘國使。同舟涉海。遠赴天庭。天王引見。皇情大
B31n0170_p0300b23║悅。勅配於大興聖寺。居住旬月之間。洞解玄旨（中畧）越二十七年。爰與于闐沙門毗摩真
B31n0170_p0300b24║諦。沙門農伽陀等。俱來至此。西域胡僧直到鷄林。蓋自茲也。又崔致遠所撰義湘傳
B31n0170_p0300b25║云「湘真平建福四十二年受生。是年東方聖人安弘法師。與西國三三藏漢僧二人至
B31n0170_p0300b26║自唐。注云北天竺烏萇國毗摩羅真諦。年四十四。農伽陀年四十六。摩豆羅國佛陀僧
B31n0170_p0301a01║伽年四十六。經由五十二國。始到漢土。遂東來。住皇龍寺。譯出栴檀香火星光妙女
B31n0170_p0301a02║經。鄉僧曇和筆受。未幾。漢僧上表。乞還中國。王許而送之」。則安含殆和尚是也。又
B31n0170_p0301a03║按新羅本記「真興王三十七年。安弘入陳求法。與胡僧毗摩羅等三人迴。上楞伽勝
B31n0170_p0301a04║鬘經及佛舍利」。自真興末至真平建福。相去幾五十年。何三藏來之前。却如是。或恐
B31n0170_p0301a05║安含安弘。實有二人。然其所與三藏不殊。而厥名不殊。今合而立傳。又未詳西國三
B31n0170_p0301a06║藏去留所終。和尚返國以後。作讖書一卷。（中略）皆懸言遙記。的如目覩。了無差脫。善德
B31n0170_p0301a07║王九年九月二十三日。終于萬善道塲。享年六十二。是月鄉使。從漢而迴。邂逅法師
B31n0170_p0301a08║敷座于碧浪之上。怡然向西而去。真所謂騰空步階坐水行地者矣。翰林薛某。奉詔撰
B31n0170_p0301a09║碑。其銘云。后塟忉利建天王寺。怪鳥夜鳴兵眾且殪。王子渡關入朝聖顏。五年為限
B31n0170_p0301a10║三十而還。浮沈輪轉彼我奚免。年六十二終于萬善。使還海路師亦交遇。端坐水上指
B31n0170_p0301a11║西以歸。
B31n0170_p0301a12║（庚寅）五十二年（高句麗榮留王十三年百濟武王三十一年唐貞觀四年）（佛紀一六五七年）新羅圓光法師入寂。
B31n0170_p0301a13║【備考】唐續高僧傳第十三卷。載新羅皇隆寺釋圓光。俗姓朴氏。本住三韓。卞韓辰
B31n0170_p0301a14║韓馬韓。光即辰韓人也。家世海東。祖習綿遠。而神器恢廓。愛染篇章。校獵玄儒。討讎
B31n0170_p0301a15║子史。文華騰翥於韓服。博贍猶愧於中原。遂割略親朋。發憤溟渤。年二十五。乘舶造
B31n0170_p0301a16║于金陵。有陳之世。號稱文國。故得諮考先疑。詢猷了義。初聽莊嚴旻公弟子講。素霑
B31n0170_p0301a17║世典。謂理窮神。及聞釋宗。反同腐芥。虛尋名教。實懼生涯。乃上啟陳主。請歸道法。有
B31n0170_p0301a18║勅許焉。既爰初落采。即稟具戒。遊歷講肆。具盡嘉謀。領牒微言。不謝光景。故得成實
B31n0170_p0301a19║涅槃。蘊括心府。三藏釋論。徧所披尋。末又投吳之虎丘山。念定相沿。無忘覺觀。息心
B31n0170_p0301a20║之眾。雲結林泉。並以綜涉四含。功流八定。明善易擬。簡直難虧。深副夙心。遂有終焉
B31n0170_p0301a21║之慮。於是頓絕人事。盤遊聖迹。攝想青霄。緬謝終古。時有信士宅居山下。請光出講
B31n0170_p0301a22║固辭不許。苦事邀延。遂從其志。創通成論。末講般若。皆思觧佼徹。嘉問飛移。兼䋴以
B31n0170_p0301a23║絢采。織綜詞義。聽者欣欣。會其心府。從此因循舊章。開化成任。每法輪一動。輒傾注
B31n0170_p0301a24║江湖。雖是異域通傳而沐道頓除嫌郄。故名望橫流播于嶺表。披榛負橐而至者。相接
B31n0170_p0301a25║如鱗。會隋后御宇。威加南國。曆窮其數。軍入楊都。遂被亂兵。將加刑戮。有大主將。望
B31n0170_p0301a26║見寺塔火燒。走赴救之了無火狀。但見光在塔前。被縛將殺。既恠其異。即觧而放之
B31n0170_p0301b01║斯臨危達感如此也。光學通吳越。便欲觀化周秦。開皇九年。來遊帝宇。值佛法初會
B31n0170_p0301b02║攝論肇興。奉佩文言。振績㣲緒。又馳慧觧。宣譽京庫。績業既成。道東須繼。本國遠聞
B31n0170_p0301b03║上啟頻請。有勅厚加勞問。放歸桑梓。光往還累紀。老幼相欣。新羅王金氏。面申虔敬
B31n0170_p0301b04║仰若聖人。光性在虛閑。情多汎愛。言常含笑。慍結不形。而牋表啟書往還國命。並出
B31n0170_p0301b05║自胷襟。一隅傾奉。皆委以治方。詢之道化。事異錦衣。請同觀國。乘機敷訓。垂範于今
B31n0170_p0301b06║年齒既高。乘輿入內。衣服藥食。並王手自營。不許佐助。用希專福。其感敬如此類也
B31n0170_p0301b07║將終之前。王親執慰。囑累遺法。兼濟斯民。為說徵祥。被于海曲。以彼建福五十八年
B31n0170_p0301b08║少覺不念。經于七日。遺誡清切。端坐終于所住皇隆寺中。春秋九十有九。即唐貞觀
B31n0170_p0301b09║四年也。當終之時。寺東北虛中音樂滿空。異香充院。道俗悲慶。知其靈感。遂葬于郊
B31n0170_p0301b10║外。國給羽儀。葬具同於王禮。後有俗人兒胎死者。彼土諺云。當於有福人墓側埋之
B31n0170_p0301b11║種胤不絕。乃私瘞於墳側。當日震此胎屍。擲于塋外。由此不懷敬者率崇仰焉。有弟
B31n0170_p0301b12║子圓安。神志機穎。性希歷覽。慕仰幽求。遂北趣九都。東觀不耐。又西赴燕魏。後展帝
B31n0170_p0301b13║京備通方俗。尋諸經論。跨轢大綱。洞清纖旨。晚歸心學。高軌光塵。初住京寺。以道素
B31n0170_p0301b14║有聞。特進蕭瑀。奏請住於藍田所造津梁寺。四事供給。無替六時矣。安嘗敘光云。本
B31n0170_p0301b15║國王染患。醫治不損。請光入宮。別省安置。夜別二時為說㴱法。受戒懺悔。王大信奉
B31n0170_p0301b16║一時初夜。王見光首。金色晃然。有象日輪。隨身而至。王后官女。同共覩之。由是重發
B31n0170_p0301b17║勝心克留疾所。不久遂差。光於辰韓馬韓之間。盛通正法。每歲再講。匠成後學。襯施
B31n0170_p0301b18║之資並充營寺。餘唯衣鉢而已。
B31n0170_p0301b19║○善德女主〔金德曼〕在位十三年
B31n0170_p0301b20║（甲午）三年（高句麗榮留王十七年百濟武王三十五年唐貞觀八年）新羅芬皇寺成。
B31n0170_p0301b21║（乙未）四年（高句麗榮留王十八年百濟武王三十六年唐貞觀九年）新羅靈妙寺成。（良志法師書其額）高僧明朗自唐還。
B31n0170_p0301b22║（丙申）五年（高句麗榮留王十九年百濟武王三十七年唐貞觀十年）春三月。新羅主疾病。設百高座於皇龍寺。講仁王經　度僧
B31n0170_p0301b23║百人。是年。高僧慈藏。入唐求法。
B31n0170_p0301b24║【叅考】善德王德曼。遘疾彌留。有興輪寺僧法暢。應詔侍疾。久而無效。時有密本
B31n0170_p0301b25║法師。以德行聞於國。左右請代之。王詔迎入內。本在宸仗外。讀藥師經。卷軸纔周。所
B31n0170_p0301b26║持六環。飛人寢內刺一老狐。與法暢倒擲庭下。王疾乃瘳。時本頂上。發五色神光。覩
B31n0170_p0302a01║者皆驚。又丞相金良圖為阿孩時。忽口噤體硬。不言不遂。每見一大鬼。率羣小鬼來
B31n0170_p0302a02║家中。凡有盤肴。皆啖嘗之。巫覡來祭。則羣聚而爭侮之。圖雖欲命撤。而口不能言。家
B31n0170_p0302a03║親請法流寺僧亡名來。轉經。太鬼命小鬼。以鐵搥打僧頭。仆地嘔血而死。隔數日。遣
B31n0170_p0302a04║使邀本。使還言本法師受我請將來矣。眾鬼聞之皆失色。小鬼曰。法師至。將不利。避
B31n0170_p0302a05║之何幸。大鬼悔慢自若。曰何害之有。俄而有四方大力神。皆屬金甲長戟。來捉羣鬼
B31n0170_p0302a06║而縛去。次有無數天神。環拱而待。須臾本至。不待開經。其疾乃治。語通身觧。具說件
B31n0170_p0302a07║事。良圖因此篤信釋氏。一生無怠。塑成興輪寺吳堂主彌陁尊像。左右菩薩。并滿金
B31n0170_p0302a08║畵其堂。本嘗住金谷寺。又金庚信。嘗與一老居士交厚。世人不知其何人。于時公之
B31n0170_p0302a09║戚秀天。久染惡疾。公遣居士診衛。適有秀天之舊。名因惠師者。自中岳來訪之。見居
B31n0170_p0302a10║士而慢侮之。曰相汝形儀。邪侫人也。何得理人之疾。居士曰。我受金公命。不獲已爾
B31n0170_p0302a11║惠曰汝見我神通。乃奉爐呪香。俄頃五色雲。旋遶頂上。天花散落。士曰和尚通力。不
B31n0170_p0302a12║可思議。弟子亦有拙技。請試之願師乍立於前。惠從之。士彈指一聲。惠倒迸於空。高
B31n0170_p0302a13║一丈許。良久徐徐倒下。頭卓地屹然如植橛。旁人推挽之不動。士出去。惠猶倒卓達
B31n0170_p0302a14║曙。明日秀天使扣於金公。公遣居士往救乃觧。因惠不復賣技。
B31n0170_p0302a15║贊曰。紅紫紛紛幾亂朱。堪嗟魚目誑愚夫。不因居士輕彈指。多少巾箱襲珷玞。（三國遺事）。
B31n0170_p0302a16║（癸卯）十二年（高句麗寶藏王二年百濟義慈王三年唐貞觀十七年）（佛紀一六七〇年）春三月。新羅高僧慈藏。自唐還。貞觀年中。新羅高僧阿
B31n0170_p0302a17║離那跋摩。惠業。玄泰。求本。玄恪。惠輪。玄遊。及二失名僧等。相繼入唐。自唐轉入西域
B31n0170_p0302a18║求法。皆不得還。（海東高僧傳）
B31n0170_p0302a19║（乙巳）十四年（高句麗寶藏王四年百濟義慈王五年唐貞觀十九年）（佛紀一六七二年）新羅皇龍寺九層塔成。從沙門慈藏之請也。
B31n0170_p0302a20║【叅考】三國遺事云。海東名賢安弘。撰東都成立紀云。新羅第二十七代。女王為主
B31n0170_p0302a21║雖有道。無威。九韓侵苦。龍宮皇龍寺。建九層塔。則隣國之災可鎮。第一層日本。第二
B31n0170_p0302a22║層中華。第三層吳越。第四層托羅。（亦云乇羅）第五層鷹遊第六層靺鞨。第七層丹國。第八層
B31n0170_p0302a23║女狄。第九層濊貊。
B31n0170_p0302a24║（丁未）十六年（高句麗寶藏王六年百濟義慈王七年唐貞觀二十一年）（佛紀一六七四年）新羅女主德曼薨。塟于狼山。主平日。預言死期。且曰塟
B31n0170_p0302a25║我於忉利天。謂後來四天王寺之地。即狼山也。主見畵牧丹。而知其無香之花。（初唐帝。賜牧丹花圖并花
B31n0170_p0302a26║子。真平王以示德曼。德曼曰。此花必無香氣。王笑曰爾何以知之。對曰此花絕艶而畵無蜂蝶。是必無香。種其子。果如其言。）聞蛙聲而知有伏兵。並為知幾三事。
B31n0170_p0302b01║○真德女主〔金勝曼〕在位九年
B31n0170_p0302b02║（己酉）三年（高句麗寶藏王八年百濟義慈王九年唐貞觀二十三年）春正月。新羅始依華制。為冠服。從沙門慈藏之言也。
B31n0170_p0302b03║【備考】大德慈藏金氏。本辰韓真骨蘇判。（三級爵名）茂林之子。其父歷官清要。絕無後
B31n0170_p0302b04║胤。乃歸心三寶。造于千部觀音。希生一息。祝曰若生男子。捨作法海津梁。母忽夢星
B31n0170_p0302b05║墜入懷因有娠。及誕與釋尊同日。名善宗郎。神志澄睿。文思日贍。而無染世趣。早喪
B31n0170_p0302b06║二親。轉厭塵譁。捐妻息。捨田園為元寧寺。獨處幽險。不避狼虎。修枯骨觀。㣲或倦弊
B31n0170_p0302b07║乃作小室。周障荊棘。裸坐其中。動輙鍼刺。頭懸在梁。以祛昏瞑。適台輔有闕。門閥當
B31n0170_p0302b08║議。累徵不赴。王乃勑曰。不就。斬之。藏聞之曰。吾寧一日持戒而死。不願百年破戒而
B31n0170_p0302b09║生。事聞。王許令出家。乃深隱岩叢。粮粒不恤。時有異禽。含菓來供。就手而喰。俄夢天
B31n0170_p0302b10║人來授五戒。方始出谷。鄉邑士女。爭來受戒。藏自嘆邊生。西希大化。以仁平三年丙
B31n0170_p0302b11║申歲。（即貞觀十年也）受勑與門人僧實等十餘輩。西入唐。謁清凉山。山有曼殊大聖塑相。彼
B31n0170_p0302b12║國相傳云帝釋天。將工來雕也。藏於像前。禱祈冥感。夢像摩頂授梵偈。覺而未解。及
B31n0170_p0302b13║旦有異僧來釋云。又曰雖學萬教。未有過此文。以袈裟舍利等付之而滅。（藏公初匿之故唐僧傳不載）
B31n0170_p0302b14║藏知已蒙聖莂。乃下北臺抵大和池入京師。太宗勅使慰撫。安置勝光別院。寵賜頻厚
B31n0170_p0302b15║藏嫌其繁擁。啟表入終南雲際寺之東崿。架嵓為室。居三年。入神受戒。靈應日錯。辭
B31n0170_p0302b16║煩不載。（智異山華巖寺藏本云。師與門人僧實等十餘輩。入唐謁終南山雲際寺圓香國師。國師謂之曰。汝國縱橫烽燧。日役干戈。黎氓塗炭。無以為歸。汝今此往。可以立塔立寺。以鎮東方山水之逆云云。）
B31n0170_p0302b17║既而再入京。又蒙勅慰。賜絹二百疋。用資衣費。貞觀十七年癸卯。本國善德王。上表
B31n0170_p0302b18║乞還。詔許。引入宮。賜絹一領。（高僧傳絹作納盖納衲音通）雜綵五百端。東宮亦賜二百端。又多禮貺
B31n0170_p0302b19║藏以本。朝經像未充。乞齎藏經一部。洎諸幡幢花蓋堪為福利者皆載之。既至。洎舉國
B31n0170_p0302b20║攸迎。命住芬皇寺。（唐傳作王芬寺）給侍稠渥。一夏請至宮中。講大乘論。又於皇龍寺演菩薩戒
B31n0170_p0302b21║本。七日七夜。天降甘澍。（僧傳澍作露）雲霧暗（暗奄音通）靄。覆所講堂。四眾咸服其異。朝廷議曰。佛
B31n0170_p0302b22║教東漸。雖百千齡。其於住持修奉軌儀闕如也。非夫綱理無以肅清。啟勅藏為大國統
B31n0170_p0302b23║凡僧尼一切規猷。總委僧綂主之。藏值斯嘉會。勇邀弘通。令僧尼五部。各增舊學。半
B31n0170_p0302b24║月說戒。冬春摠試。令知持犯。置員管維持之。又遣巡使。歷檢外寺。誡礪僧失。嚴飾經
B31n0170_p0302b25║像為恒式。一代護法。於斯盛矣。如夫子自衛返魯。樂正雅頌各得其宜。當此之際。國
B31n0170_p0302b26║中之人。受戒奉佛。十室八九。祝髮請度。歲月增至。乃創通度寺。築戒壇以度四來。又
B31n0170_p0303a01║改營生緣里第元寧寺。設落成會。講雜花方偈。感五十二女現身證聽。使門人植樹如
B31n0170_p0303a02║其數。以旌厥異。因號知識樹。嘗以邦國服章。不同諸夏。舉議於朝。僉允曰臧。乃以真
B31n0170_p0303a03║德王三年己酉。始服中朝衣冠。明年庚戌。又奉正朔。始行永徽號。自後每有朝覲。列在
B31n0170_p0303a04║上藩。藏之功也。暮年謝辭京輦。於江陵郡。（本溟州也）創水多寺居焉。復夢真僧。狀北臺所
B31n0170_p0303a05║見。來告曰明日見汝於大松汀。驚悸而起。早行至松汀。果感文殊來格。諮詢法要。乃
B31n0170_p0303a06║曰重期於太白葛蟠地。遂隱不現。（松汀至今不生荊棘而亦不棲鷹鷓之類云）藏往太白山尋之。見巨蟒蟠結樹
B31n0170_p0303a07║下。謂侍者曰此所謂葛蟠地。乃創石南院。（今淨岩寺）以候聖降。粵有老居士。方袍繿縷。荷
B31n0170_p0303a08║葛簣盛死狗兒來。謂侍者曰欲見慈藏來爾。門者曰自丱巾箒。未見忤犯吾師諱者。汝
B31n0170_p0303a09║何人。斯爾狂言乎。居士曰。但告汝師。遂入告。藏不之覺曰。殆狂者耶。門人出詬逐之
B31n0170_p0303a10║居士曰歸歟歸歟。有我相者焉得見我。乃倒簣拂之。狗變為獅子寶座。陞坐放光而去
B31n0170_p0303a11║藏聞之。方具威儀。尋光趨登南嶺。已杳然不及。遂殞容而卒。茶毗安骨於石穴中。凡
B31n0170_p0303a12║藏之締搆寺塔十有餘所。每一興造必有異祥。故蒲塞供填市不日而成。藏之道具布襪
B31n0170_p0303a13║并太和龍所獻。木鴨枕。（別本以木鴨枕為西海龍所獻）與釋尊由衣等。合在通度寺。又巘陽縣（今彥陽）有
B31n0170_p0303a14║鴨遊寺。枕鴨嘗於此現異故名之。又有釋圓勝者。先藏西學而同還桑梓。助弘律部云
B31n0170_p0303a15║贊曰。曾向清涼夢破迴。七篇三趣一時開。欲令緇素衣慚愧。東國衣冠上國裁。（三國遺事）。
B31n0170_p0303a16║（海東佛祖源流云師有弟子三人僧實祖日穀成）
B31n0170_p0303a17║【叅考】續高僧傳（唐南山律師道宣撰）釋慈藏。姓金氏。新羅國人。其先三韓之後也。中古之時
B31n0170_p0303a18║辰韓馬韓卞韓。率其部屬。各有魁長。案梁貢職圖。其新羅國。魏曰斯盧。宋曰新羅。本
B31n0170_p0303a19║東夷辰韓之國矣。藏父名武林。官至蘇判異。（以本王族比唐一品）既嚮高位。籌議攸歸。而絕無後
B31n0170_p0303a20║嗣。幽憂每積。素仰佛理。乃求加護。廣請大捨。歸心佛法。并造千部觀音。希生一息後
B31n0170_p0303a21║若成長。願發道心。度諸生類。冥祥顯應。夢星墜人懷。因即有娠。以四月八日。誕載良
B31n0170_p0303a22║辰。道俗銜慶。希有瑞也年過小學。神睿澄蘭。獨拔恒心。而於世數史籍。畧皆周覽。情
B31n0170_p0303a23║意漠漠。無心染趣。會二親俱喪。轉厭世華。深體無常。終歸空寂。乃捐捨妻子第宅田
B31n0170_p0303a24║園。隨須便給。行悲敬業。孑爾隻身。投於林壑。麤服草屩。用卒餘服。遂登陗隘。獨靜行
B31n0170_p0303a25║禪。不避虎兕。常思難施。時或弊睡。心行將徵。遂居山室。周障棘刺。露身直坐。動便刺
B31n0170_p0303a26║肉。懸髮在梁。用祛昏漠。修白骨觀。轉向明利而冥行顯被。物望所歸。位當宰相。頻徵
B31n0170_p0303b01║不就。王大怒。敕往山所將加手刃。藏曰。吾寧持戒一日而死。不願一生破戒而生。使
B31n0170_p0303b02║者見之。不敢加刃。以事上聞。王愧服焉。放令出家。任修道業。即又深隱。外絕來往。粮
B31n0170_p0303b03║粒固窮。以死為命。便感異鳥。各銜諸果。就手送與。鳥於藏手。就而共食。時至必爾。初
B31n0170_p0303b04║無乖候。斯行感玄徵。罕有聯者。而常懷慼慼。慈念含識。作何方便。令免生死。遂於眠
B31n0170_p0303b05║寐。見天使告曰。卿在幽隱。欲為何利。藏曰惟為利益眾生。乃授藏五戒訖。曰可將此
B31n0170_p0303b06║五戒。利益眾生。又告藏曰。吾從忉利天來。故授汝戒。因騰空滅。於是出山。一月之間
B31n0170_p0303b07║國中士女。咸受五戒。又深思惟曰。生在邊壤。佛法未弘。自非目驗。無由承奉。乃啟本
B31n0170_p0303b08║王。西觀大化。以貞觀十二年。將領門人僧實等十有餘人。東辭至寺。蒙勅慰撫。置勝
B31n0170_p0303b09║光別院。厚禮殊供。人物繁擁。財事既積。便來外盜。賊者將取。心戰自驚。返來露過。便
B31n0170_p0303b10║授其戒。有患生盲。詣藏陳懺。後還得眼。由斯祥應。從受戒者。日有千計。性樂栖靜。啟
B31n0170_p0303b11║勅入山。於終南雲際寺東懸崿之上。架室居焉。旦夕人神。歸戒又集。時染少疹。見受
B31n0170_p0303b12║戒神。為摩所苦。尋即除愈。往還三夏。常在此山。將事東藩。辭下雲際。見大鬼神。其眾
B31n0170_p0303b13║無數。帶甲持仗。云將此金輿。迎取慈藏云。復見大神。與之共鬪。拒不許迎。藏聞臭氣
B31n0170_p0303b14║塞谷蓬勃。即就繩床。通告訣別。其一弟子。又被鬼打。躃死乃蘇。藏即捨諸衣財。行僧
B31n0170_p0303b15║德施。又聞香氣遍滿身心。神語藏曰。今者不死。八十餘矣。既而入京。蒙勅慰問。賜絹
B31n0170_p0303b16║二百匹。用充衣服。貞觀十七年。本國請還。啟勅蒙許。引藏入室。賜衲一領。雜綵五百
B31n0170_p0303b17║段。東宮賜二百段。仍於弘福寺。為國設大齋。大德法集。并度八人。又勅太常。九部供
B31n0170_p0303b18║養。藏以本朝經像彫落未全。遂得藏經一部。并諸妙像幡花盖具堪為福利者。賷還本
B31n0170_p0303b19║國。既達鄉里。仰國來迎。一代佛法。於是興顯。王以藏景仰大國。弘持正教。非夫綱理
B31n0170_p0303b20║無以肅清。乃勅藏為大國綂。住王芬寺。（此芬皇寺之誤）寺即王之所造。又別築精院。別度十
B31n0170_p0303b21║人。恒充給侍。又請入宮。一夏講攝大乘論。既又於皇龍寺講菩薩戒本。七日七夜。天
B31n0170_p0303b22║降甘露。雲霧奄靄。覆所講堂。四部興嗟。聲望彌遠。及散席日。從受戒者其量雲從。因
B31n0170_p0303b23║之革厲。十室而九。藏屬斯嘉運。勇銳由來。所有衣資。并充檀捨。惟事頭陀。蘭若綜業
B31n0170_p0303b24║正以青丘。佛法東漸百齡。至於住持修奉蓋闕。乃與諸宰伯。祥評紀正。時王從上下
B31n0170_p0303b25║僉議攸歸。一切佛法須有規猷。正委僧綂。藏令僧尼五部。各增舊習。更置綱管。監察
B31n0170_p0303b26║維持。半月說戒。依律懺除。春冬摠試。令知持犯。又置巡使。遍歷諸寺。誡勵說法。嚴飾
B31n0170_p0304a01║佛像。營理眾業。鎮以為常。據斯以言。護法菩薩。即斯人矣。又別造寺塔十有餘所。每
B31n0170_p0304a02║一興建。合國俱崇。藏乃發願。曰若所造有靈。希現異相。便感舍利。在諸巾鉢。大眾悲
B31n0170_p0304a03║慶。積施如山。便為受戒。行善遂廣。又以習俗服章。中華有華義惟歸崇正朔義豈貳
B31n0170_p0304a04║心。以事商量舉國。咸遂通改邊服。一惟唐儀。所以每年朝集。位在上藩。任官遊踐。並
B31n0170_p0304a05║同華夏。據事以量。通古難例。撰諸經戒䟽十餘卷。出觀行法一卷。盛流彼國。（有沙門圓勝者。本族
B31n0170_p0304a06║辰韓。清慎僧也。以貞觀初年。來儀京輦。遍陶法肆。聞持鏡曉。志存定攝。護法為心。與藏齊襟。秉維城塹。及同返國。大敞行道。講開律部。惟其光肇。自昔東藩。有來西學。經術雖聞。無行戒檢。緣搆既重。今則三學備焉。是知
B31n0170_p0304a07║通法護法。代有斯人。中濁邊清。於斯驗矣。）
B31n0170_p0304a08║○武烈王〔金春秋〕在位七年
B31n0170_p0304a09║（乙卯）二年（高句麗寶藏王十四年百濟義慈王十五年唐永徵六年）（佛紀一六八二年）新羅金歆運。與百濟戰死之。實際寺僧道玉。亦從軍戰死
B31n0170_p0304a10║歆運柰勿王八世孫。少遊花郎文弩之門。徒眾有言及戰死留名者。歆運為之慨然流涕
B31n0170_p0304a11║有激勵思齊之志。同門僧轉密曰。此人若赴敵必不還也。有驟徒者嘗為僧。（即實際寺僧道玉也）至是
B31n0170_p0304a12║語其徒曰。吾聞佛者。上則精術業以復性。次則起道用以益他。我形桑門。無一善可取
B31n0170_p0304a13║不如從軍。殺身以報國。乃着戎服。改名驟徒。詣兵部請從軍。及戰。突陣力鬪。亦死之。
B31n0170_p0304a14║（己未）六年（高句麗寶藏王十八年百濟義慈王十九年唐顯慶四年）（佛紀一六八六年）新羅創壯義寺於漢山州。以資前戰士長春郎罷郎之冥福。
B31n0170_p0304a15║（辛酉）八年（高句麗寶藏王二十年唐龍朔元年）（佛紀一六八八年）春高句麗靺鞨合兵圍新羅北漢山城。攻擊浹旬。城中危懼。新羅
B31n0170_p0304a16║將金庾信曰。人力既渴。陰助可資。詣佛寺。設壇祈禱。忽有大星。落於賊營。又雷雨震擊
B31n0170_p0304a17║賊等疑駭。解圍而遁。皆謂至誠所感也。（金庾信傳）金庾信。奉新羅王命。會唐兵伐高句麗。行
B31n0170_p0304a18║至縣鼓岑之岫寺。齊戒閉門。獨坐焚香。累日夜而出。私自喜曰。今行得不死矣。（海東名將傳）古
B31n0170_p0304a19║記云。總章元年戊辰。（此誤也乃龍朔二年壬戌之事也）斯羅王。欲興師會唐兵。（時新羅所請之唐兵屯于平壤郊而通書徵粮金庾信金仁問等率
B31n0170_p0304a20║兵入高句麗境輪粮）庾信先遣人問其會期。唐帥蘇定方。紙畵犢鸞二物廻之。國人未解其意。使問
B31n0170_p0304a21║於元曉法師。解之曰速還其兵。謂畵犢畵鸞二切也。於是庾信回軍。（三國遺事）
B31n0170_p0304a22║○文武王〔金法敏〕在位二十年
B31n0170_p0304a23║（甲子）四年（高句麗寶藏王二十三年唐麟德元年）（佛紀一六七一年）新羅。禁人擅施財貨土田于佛寺
B31n0170_p0304a24║（乙丑）五年（高句麗寶藏王二十四年唐麟德二年）（佛紀一六七二年）新羅高僧惠通。入唐。傳善無畏三藏印訣而還。
B31n0170_p0304a25║【備考】釋惠通。氏族未詳。白衣之時。家在南山西麓銀川洞之口。（今南澗寺東里）一日遊舍
B31n0170_p0304a26║東溪上。捕一獺屠之。棄骨園中。詰旦亡其骨。跡血尋之。骨還舊穴。抱五兒而蹲。郎望
B31n0170_p0304b01║見。驚異久之。感歎躕躇。便俗出家。易名惠通。往唐謁無畏三藏請業。藏曰嵎夷之人
B31n0170_p0304b02║豈堪法器。遂不開授。通不堪輕謝去。服勤三載。猶不許。通乃憤悲。立於庭。頭戴火盆
B31n0170_p0304b03║須臾頂裂。聲如雷。藏聞。來視之。撤火盆。以按裂處。誦神呪。瘡合如平日。有瑕如王字
B31n0170_p0304b04║文。因號王和尚。深器之。傳印訣。時唐時有公主疾病。高宗請救於三藏。舉通自代。通
B31n0170_p0304b05║受教別處。以白豆一斗。呪銀器中。變白甲神兵。逐崇不克。又以黑豆一斗。呪金器中
B31n0170_p0304b06║變黑甲神兵。令二色合逐之。忽有蛟龍走出。疾遂瘳。龍怨通之逐己也。來本國文仍
B31n0170_p0304b07║林。害命尤毒。是時。鄭恭奉使於唐。見通而謂曰。師所逐毒龍。歸本國害甚。速去除之
B31n0170_p0304b08║乃與恭。以麟德二年乙丑還國。而黜之。龍又怨恭。乃托之柳。生鄭氏門外。恭不之覺
B31n0170_p0304b09║但賞其蔥密。酷愛之。及神文王崩。孝昭即位。修山陵除葬路。鄭氏之柳當道。有司欲
B31n0170_p0304b10║伐之。恭恚曰。寧慚我頭。莫伐此樹。有司奏聞。王大怒。命司宼曰。鄭恭恃王和尚神術
B31n0170_p0304b11║將謀不遜。忤逆王命。言斬我頭。宜從所好。乃誅之。坑其家。朝議王和尚與恭甚厚。應
B31n0170_p0304b12║有忌嫌。宜先圖之。乃徵甲尋捕。通在王望寺。見甲徒至。登屋携砂瓶研朱筆而呼曰
B31n0170_p0304b13║見我所為。乃於瓶項。抹一畫曰。爾輩宜各見項。視之皆朱畫。相視愕然。又呼曰。若斷
B31n0170_p0304b14║瓶項。應斷爾項如何。其徒奔走。以朱項赴王。王曰和尚神通。豈人力所能圖。乃捨之
B31n0170_p0304b15║王女忽有疾。詔通治之疾愈。王大悅。通因言恭被毒龍之污濫膺國刑。王聞之心悔
B31n0170_p0304b16║乃免恭妻孥。拜通為國師。龍既報冤於恭。往機張山為熊神。慘毒滋甚。民多梗之。通
B31n0170_p0304b17║到山中。諭龍授不殺戒。神害乃息。初神文王發疽背。請候於通。通至呪之立治。乃曰
B31n0170_p0304b18║陛下為宰官身。誤决臧人信忠為𨽻。信忠有怨。生生作報。今茲惡疽亦信忠所崇。宜
B31n0170_p0304b19║為忠創伽藍。奉冥祐以解之。王深然之。創寺號信忠奉聖寺。寺成。空中唱云。因王創
B31n0170_p0304b20║寺。脫苦生天。怨已解矣。（或本載此事於真表傳中誤也）因其唱地。置折怨堂。堂與寺今存。先是密本之
B31n0170_p0304b21║後。有高僧明朗入龍宮得神印。（梵云文豆婁此云神印）祖創神遊林。（今天王寺）屢禳隣國之寇。今和尚傳
B31n0170_p0304b22║無畏之髓。遍歷塵寰。救人化物。兼以宿命之明。創寺雲怨。密教之風於是乎大振。天
B31n0170_p0304b23║磨之總持嵓。母岳之呪錫院等。皆其流裔也。或云通俗名尊勝角干。角干乃新羅之宰
B31n0170_p0304b24║相峻級。未聞通歷仕之迹。或云射得犲狼皆未詳。
B31n0170_p0304b25║贊曰。山桃溪杏映籬斜。一徑春深兩岸花。賴得郎君閑捕獺。盡教魔外遠京華。（三國遺事）。
B31n0170_p0304b26║（已巳）九年（唐總章二年）春正月。以僧信惠。為政官大書省。唐帝遣僧法安來。求磁石。
B31n0170_p0305a01║（庚午）十年（唐咸亨元年）（佛紀一六九七年）夏六月。故高句麗大兄劒牟岑。殺唐僧法安於浿江。（劒牟岑立高臧（寶藏王）外孫安勝為王欲圖興復収合殘民
B31n0170_p0305a02║至浿江殺唐官人及僧法安等）高僧義湘。自唐還。湘於永徽初年。寓載唐使船入唐。至終南山至相寺。師智
B31n0170_p0305a03║儼和尚。學華嚴教觀。至是始還。
B31n0170_p0305a04║（辛未）十一年（唐咸亨二年）（佛紀一六九八年）秋七月。唐總管薛仁貴。遣僧林潤。致書於王。
B31n0170_p0305a05║（甲戌）十四年（唐上元元年）（佛紀一七〇一年）秋七月。大風毀皇龍寺佛殿。九月以僧義安為大書省。
B31n0170_p0305a06║（丙子）十六年（唐儀鳳元年）（佛紀一七〇三年）春二月。王命僧義湘。創浮石寺于太白山。
B31n0170_p0305a07║【備考】法師義湘。考曰韓信。金氏。年二十九。依京師皇福寺落髮。未幾西圖觀化
B31n0170_p0305a08║遂與元曉。道出遼東。邊戌邏之。為諜者囚閉者累旬。僅免而還。（事在崔候本傳及曉師行狀等）永徽初
B31n0170_p0305a09║會唐使船有西還者。寓載入中國。初止楊州。州將劉至仁。請留衙內。供養豐贍。尋往
B31n0170_p0305a10║終南山至相寺謁智儼。儼前夕夢一大樹生海東。枝葉溥布。來蔭神州。上有鳳巢。登
B31n0170_p0305a11║視之。有一摩尼寶珠。光明屬遠。覺而驚異。灑掃而待。湘乃至。殊禮迎際。從容謂曰。吾
B31n0170_p0305a12║昨者之夢。子來投我之兆。許為入室。雜花妙旨。剖析幽微。儼喜逢郢質。克發新致。可
B31n0170_p0305a13║謂鉤深索隱。藍茜沮本色。既而本國承相金欽純。（一作仁問良圖等）往囚於唐。高宗將大舉東征
B31n0170_p0305a14║欽純等密遣湘誘而先之。以咸亨元年庚午還國。聞事於朝。命神印大德明朗。假設密
B31n0170_p0305a15║壇法禳之。國乃免禍。儀鳳元年。湘歸太白山。奉朝旨創浮石寺。敷敞大乘。靈感頗著
B31n0170_p0305a16║終南門人賢首。撰搜玄䟽。送副本於湘處。并奉書懃懇曰「西京崇福寺僧法藏。致書
B31n0170_p0305a17║於海東新羅華嚴法師侍者。一從分別二十餘年。傾望之誠。豈離心首。加以烟雲萬里
B31n0170_p0305a18║海陸千重。恨此一身。不復再面。懷抱戀戀。夫何可言。故由夙世同因。今生同業。得於
B31n0170_p0305a19║此報。俱沐大經。特蒙先師授茲奧典。仰承上人歸鄉之後。開演華嚴。宣揚法界無碍
B31n0170_p0305a20║緣起。重重帝網。新新佛國。利益弘廣。喜躍增深。是知如來滅後。光輝佛日。再轉法輪
B31n0170_p0305a21║令法久住者。其唯法師矣。藏進趣無成。周旋寡况。仰念茲典。愧荷先師。隨分受持。不
B31n0170_p0305a22║能捨離。希憑此業。用結來因。但以和尚章䟽。義豐文簡。致令後人多難趣入。是以謹
B31n0170_p0305a23║錄和尚微言妙旨。勒成義記。近因勝詮法師。抄寫還鄉。傳之彼土。請上人詳檢臧否
B31n0170_p0305a24║幸示箴誨。伏願當當來世捨身受身。相與同於盧舍那。聽受如此無盡妙法。修行如此
B31n0170_p0305a25║無量普賢願行。儻餘惡業一朝顛墜。伏希上人不遺宿昔。在諸趣中示以正道。人信之
B31n0170_p0305a26║次時訪存歿。不具。（文載大覺文類）別幅云。探玄記二十卷。教分記三卷。玄義章等雜義一卷。華
B31n0170_p0305b01║嚴梵語一卷。起信疏兩卷。十二門疏一卷。法界無差別論䟽一卷。并因勝詮法師抄寫
B31n0170_p0305b02║還鄉。頃新羅僧孝忠。遺金九分。云是上人所寄。雖不得書。頂荷無盡。今附西國澡罐
B31n0170_p0305b03║一口。用表微誠。幸願檢領。謹宣」。云云。湘乃令十剎傳教。太白山浮石寺。原州毗摩
B31n0170_p0305b04║羅。伽倻之海印。毗瑟之玉泉。金井之梵魚。南岳。（智異山也）華嚴寺等是也。又著法界圖書
B31n0170_p0305b05║印并略疏。括盡一乘樞要。千載龜鏡。競所珍佩。餘無撰述。嘗鼎味一臠足矣。圖成於總
B31n0170_p0305b06║章元年戊辰。是年儼亦歸寂。如孔氏之絕筆於獲麟矣。世傳湘乃金山寶蓋之幻有也
B31n0170_p0305b07║徒弟悟真智通表訓真定真藏道融良圓相源能仁義寂等十大德為領袖。皆亞聖也
B31n0170_p0305b08║各有傳。真。嘗處下柯山鶻嵓寺。每夜伸臂點浮石室燈。通。著錐洞記。蓋承親訓。故辭
B31n0170_p0305b09║多妙詣。（按續藏經目錄。有華嚴經文義要决問答四卷。新羅表員集。盖表員是表訓之訛也。又有梵網經菩薩戒本䟽三卷。新羅義寂述）訓。曾住佛國寺。常往來
B31n0170_p0305b10║天宮。（按景德王傳。王玉莖長八（寸。先妃）無子廢之。封沙梁夫人。後妃滿月夫人。諡景垂太后。依忠角于之女也。王一日詔表訓大德曰。朕無祐。不獲其嗣。願大德請於上帝而有之。訓上告於天帝。還來奏云
B31n0170_p0305b11║帝有言求女即可。男即不宜。王曰願轉女成男。訓再上天請之。帝曰可則可矣。然為男則國殆矣。訓欲下時。帝又召曰。天與人不可亂。今師往來如隣里。漏洩天機。今後宜更不通。訓來以天語論之。王曰國雖殆。得男而為
B31n0170_p0305b12║嗣足矣。於是滿月王后生太子。王喜甚。至八歲王崩。太子即位。是為惠恭王。幼冲故太后臨朝。政條不理。盜賊蜂起。不遑備禦。訓師之說驗矣。小帝既女為男故。自期睟至於登位。常為婦女之戲。好佩錦囊。與道流為戱。故
B31n0170_p0305b13║國有大亂。終為宣德與金良相所弒自表訓後。聖人不生於新羅云。）源。住皇福寺。時與徒眾繞塔。每步虛而上。不以堦升。故
B31n0170_p0305b14║其塔不設梯磴。其徒離階三尺。履空而旋。湘乃顧謂曰。世人見此必以為怪。不可以
B31n0170_p0305b15║訓世。餘如崔侯所撰本傳。
B31n0170_p0305b16║贊曰。披榛跨海冒烟塵。至相門開接瑞珍。采采雜花還故國。終南太白一般春。
B31n0170_p0305b17║【叅考】宋高僧傳。釋義湘。俗姓朴氏。鷄林府人也。生且英奇。長而出離。逍遙入道
B31n0170_p0305b18║性則天然。年臨弱冠。聞唐土教宗鼎盛。與元曉法師同志。往西遊行。至本國海門唐
B31n0170_p0305b19║州界。計求巨艦將越滄波。倐於中途遭其苦雨。遂依道傍土龕間隱身。所以避飄濕焉
B31n0170_p0305b20║迨乎明朝相視。乃古墳骸骨旁也。天猶霡沐。地且泥塗。尺寸難前。逗留不進。又寄埏
B31n0170_p0305b21║甓之中。夜之未央。俄有鬼物為怪。曉公歎曰。前之寓宿。謂土龕而且安。此夜留宵。託
B31n0170_p0305b22║鬼鄉而多崇。則知心生故種種法生。心滅故龕墳不二。又三界惟心。萬法惟識。心外
B31n0170_p0305b23║無法。胡用別求。我不入唐。却携囊返國。湘乃隻影孤征。誓死無退。以總章二年。附商
B31n0170_p0305b24║船達登州岸。分衛。到一信士家。見湘容色挺拔。留連門下。既久。有少女麗服靚粧。名
B31n0170_p0305b25║曰善妙。巧媚誨之。湘之心石。不可轉也。女調不見答。頓發道心。於前矢大願言。生生
B31n0170_p0305b26║世世。歸命和尚。習學大乘。成就大事。弟子女為檀越。供給資緣。湘乃徑趨長安終南
B31n0170_p0306a01║山。智儼三藏所。綜習華嚴經。時康藏國師為同學也。所謂知微知章。有倫有要。德瓶
B31n0170_p0306a02║云滿。藏海嬉遊。乃議回程。傳法開誘。復至文登舊檀越家。謝其數稔供施。便募商船
B31n0170_p0306a03║逡巡解纜。其女善妙。預為湘辦集法服并諸什器。可盈篋笥。運臨海岸。湘船已遠。其
B31n0170_p0306a04║女呪之曰。我本實心供養法師。願是衣篋。跳入前船。言訖。投篋于駭浪。有頃疾風吹
B31n0170_p0306a05║之。若鴻毛耳。遙望徑跳入船矣。其女復誓之。我願是身化為大龍。扶翼軸艫。到國傳
B31n0170_p0306a06║法。於是攘袂。投身于海。將知願力難屈至誠感神。果然伸形。夭矯或躍。蜿蜓其舟底
B31n0170_p0306a07║寧達于彼岸。湘入國之後。遍歷山川。於駒麗百濟。風馬牛不相及地。曰此中地靈山
B31n0170_p0306a08║水。真轉法輪之所。無何權宗異部。聚徒可半千眾矣。湘默作是念。大華嚴教。非福善
B31n0170_p0306a09║之地不可興焉。時善妙龍。恆隨作護。潛知此念。乃現大神變。於虛空中。化成巨石。縱
B31n0170_p0306a10║廣一里。蓋于伽藍之頂。作將墜不墜之狀。羣僧驚駭。罔知攸趣。四面奔散。湘遂入寺
B31n0170_p0306a11║中。敷闡斯經。冬陽夏陰。不召自至者多矣。國王欽重。以田莊奴僕施之。湘言於王曰
B31n0170_p0306a12║我法平等。高下共均。貴賤同揆。涅槃經八不淨財。何莊田之有。何奴僕之為。貧道以
B31n0170_p0306a13║法界為家。以盂耕待稔。法身慧命。藉此而生矣。湘講樹開花。談叢結果。登堂覩奧者
B31n0170_p0306a14║則智通。表訓。梵軆。道身。等數人。皆啄巨㲉飛出迦留羅鳥焉。湘貴如說行。講宣之外
B31n0170_p0306a15║精勤修練。莊嚴剎海。靡憚暄涼。又常行義淨洗穢法。不用巾帨。立期乾燥。而止持三
B31n0170_p0306a16║法衣瓶鉢之餘。曾無他物。凡弟子請益。不敢造次。伺其怡寂而後啟發。湘乃隨疑解
B31n0170_p0306a17║滯。必無滓核。自是以來。雲遊不定。稱可我心。卓錫而居。學侶蜂屯。或執筆書紳。懷鉛
B31n0170_p0306a18║扎葉。抄如結集。錄似載言。如是義門。隨弟子為目。如云道身章是也。或以處為名。如
B31n0170_p0306a19║云錐穴問答等數章疏。皆明華嚴性海。毘盧遮那無邊契經義例也。湘終于本國。號海
B31n0170_p0306a20║東華嚴初祖也。
B31n0170_p0306a21║（己卯）十九年（唐調露元年）（佛紀一七〇六年）創四天王寺於狼山。從瑜珈法師明朗之言。以禳唐兵也。
B31n0170_p0306a22║【備考】金光寺本記云。師挺生新羅。入唐學道。將還因海龍之請。入龍宮傳秘法
B31n0170_p0306a23║施黃金千兩。（一云千斤）潛行地下。湧出本宅并底。乃捨為寺。以龍宮所施黃金。飾塔像。光
B31n0170_p0306a24║曜殊特。因名金光焉。（僧傳作金羽寺誤也）師諱明朗。字國育。新羅沙于才良之子。母曰南澗夫人
B31n0170_p0306a25║或云法乖娘蘇判茂林之子。金氏。則慈藏之妹也。三息。長曰國教大德。次曰義安大
B31n0170_p0306a26║德。師其季也。初母夢吞青色珠而有娠。善德王元年。入唐。貞觀九年乙未來歸。總章
B31n0170_p0306b01║元年戊辰。唐將李勣綂大兵合新羅滅高麗。（謂高句麗也）後餘軍留百濟。將襲滅新羅。羅
B31n0170_p0306b02║人覺之。發兵拒之。高宗聞之赫怒。命薛邦。興師討之。文武王聞之懼。請師開秘法禳
B31n0170_p0306b03║之。（事在文武王傳中）因茲為神印宗祖。及我太祖創業之時。亦有海賊來擾。乃請安惠朗融之
B31n0170_p0306b04║裔廣學大緣等二大德。作法禳鎮。皆朗之傳系也。故并師而上至龍樹為九祖。（本寺記三師為
B31n0170_p0306b05║律祖未詳）又太祖為創現聖寺。為一宗根柢焉。又新羅京城東南二十餘里。有遠源寺。諺傳
B31n0170_p0306b06║安惠等四大德。與金庾信金義元金述宗等。同願所創也。四大德之遺骨。皆藏寺之東
B31n0170_p0306b07║峯。因號四靈山祖師嵓云。則四大德皆羅時高德。按堗白寺柱貼注脚。載慶州戶長巨
B31n0170_p0306b08║川母阿之女。女母明珠女。女母積利女之子廣學大德大緣三重。（古名善會）昆季二人。皆
B31n0170_p0306b09║投神印宗。以長興二年辛卯。隨太祖上京。隨駕焚修。賞其勞。給二人父母忌日寶于
B31n0170_p0306b10║堗白寺田畓若干結云云。則廣學大緣二人。隨聖祖入京者。安師等乃與金庾信等創
B31n0170_p0306b11║遠源寺者也。廣學等二人骨亦來安于茲爾。非四德皆剏遠源。皆隨聖祖也。詳之。（三國遺事）
B31n0170_p0306b12║（辛巳）二十一年（唐開耀元年）秋七月朔王薨。遺詔曰。山谷遷貿。人代推移。昔日萬幾之英。終成一
B31n0170_p0306b13║封之土。徒費資財。空勞人力。屬纊之後十日。便於庫門外庭。依西國之式。以火燒塟。服
B31n0170_p0306b14║輕重自有常科。喪制度務從儉約。越七日。太子政明立。上諡曰文武。羣臣以遺詔。塟東
B31n0170_p0306b15║海口石上。（國史）王平時常謂智義法師曰。朕身後。願為大龍。崇奉佛法。守護邦家。智義曰
B31n0170_p0306b16║龍為畜報何。王曰。朕厭世間榮華久矣。若得麤報為龍。雅合朕懷矣。時憬興大德。望重
B31n0170_p0306b17║一世。王將崩。顧命于神文曰。憬興法師。可為國師。勿忘朕命。神文即位。封為國老。興常
B31n0170_p0306b18║騎馬出入王宮。一日有一沙門。形儀䟽率。負筐求憩于下馬臺。視之乃乾魚也。從者呵
B31n0170_p0306b19║之曰。被緇者豈可負行濁物乎。僧曰生肉亦於兩股間挾而行之。背負市上之枯魚何傷
B31n0170_p0306b20║之有。起去。興使人追往。至南山文殊寺。隱而不現。但所持杖。在文殊像前。視筐乃松皮
B31n0170_p0306b21║也。興聞之。歎曰。是大聖來戒我騎畜也。遂終身不復騎馬。○文武王。嘗築富山城。三年
B31n0170_p0306b22║乃畢。安北河邊築鐵城。又欲築京城。時義相法師聞之。致書報云。王。政教明。則草丘畫
B31n0170_p0306b23║地而為城。民不敢踰。可以潔災進福。政教苟不明。則雖有長城。災害未消。王於是。止罷
B31n0170_p0306b24║其役。
B31n0170_p0306b25║○神文王〔金政明〕在位十一年
B31n0170_p0306b26║（壬午）二年（唐開耀二年永淳元年）創感恩寺於東海邊
B31n0170_p0307a01║【備考】寺中記云。文武王欲鎮倭兵。故始創此寺。未畢而崩。為海龍。其子神文王
B31n0170_p0307a02║立。開耀二年畢。排金堂砌下東向開一穴。乃龍旋繞之備。蓋遺詔之藏骨處。名大王
B31n0170_p0307a03║嵓。寺名感恩寺。寺後見龍現形處。名利見臺。（三國遺事）
B31n0170_p0307a04║五月王幸感恩寺。取東海中浮山上一竿竹作笛。號萬波息。藏于月城天尊庫。（三國遺事）
B31n0170_p0307a05║【備考】第三十一神文大王。諱政明。金氏。開耀元年辛巳七月七日即位。為聖考文
B31n0170_p0307a06║武大王。創感恩寺於東海邊。明年壬午。（一本云天授元年誤也）五月朔。海官波珍飡朴夙清奏曰
B31n0170_p0307a07║東海中有小山浮來。向感恩寺隨波往來。王異之。命日官金春質。（一作春日）占之。曰聖考
B31n0170_p0307a08║今為海龍。鎮護三韓。抑又金公庚信。乃三十三天之一子。今降為大臣。二聖同德。欲
B31n0170_p0307a09║出守城之寶。若陛下行幸海邊。必得無價大寶。王喜。以其月七日。駕幸利見臺。望其
B31n0170_p0307a10║山。遣使審之。山勢如龜頭。上有一竿竹。晝為二。夜合一。（一云山亦晝夜開合如竹）使來奏之。王御
B31n0170_p0307a11║感恩寺宿。明日午時。竹合為一。天地振動。風雨晦暗。七日。至其月十六日風霽波平
B31n0170_p0307a12║王泛海入其山。有龍奉黑玉帶。來獻。迎接共坐。問曰。此山與竹。或判或合如何。龍曰
B31n0170_p0307a13║比如一手拍之無聲。二手拍則有聲。且竹之為物。合之然後有聲。聖王以聲理天下之
B31n0170_p0307a14║瑞也。王取竹作笛吹之。天下和平。今王考為海中大龍。庚信復為天神。二聖同心。出
B31n0170_p0307a15║此無價大寶。令我獻之。王驚喜。以五色錦彩金玉酬賽之。勅使斫竹出海。山與龍忽
B31n0170_p0307a16║隱不現。王宿感恩寺。十七日到祇林寺西溪邊。留駕晝饍。太子理恭。（即孝昭王）守闕。聞此
B31n0170_p0307a17║事。走馬來賀。徐察。奏曰。此玉帶諸窠。皆真龍也。王曰汝何知之。太子曰。摘一窠沈水
B31n0170_p0307a18║示之。乃摘左邊第二窠沈溪。即成龍上天。其地成淵。因號龍淵。駕還。以其竹作笛。藏
B31n0170_p0307a19║於月城天尊庫。吹此笛則兵退。病愈。旱雨。雨晴。風定波平。號萬波息笛。（三國遺事）
B31n0170_p0307a20║（乙酉）五年（唐嗣聖二年）（佛紀一七一二年）春三月奉聖寺成。夏四月望德寺成。
B31n0170_p0307a21║（壬辰）十二年。（孝昭王元年）（唐嗣聖九年即武后長壽元年）（佛紀一七一九年）高僧勝詮自唐還。傳遞賢首䟽鈔於義湘。華嚴之
B31n0170_p0307a22║學由是益彰。
B31n0170_p0307a23║【備考】釋勝詮。未詳其所自也。常附舶。詣中國賢首國師講下。領受玄言。研微積
B31n0170_p0307a24║慮。惠鑒超穎。探賾索隱。妙盡隅奧。思欲赴感有緣。當還國里。始賢首與義湘同學。俱
B31n0170_p0307a25║稟儼和尚慈訓。首就於師說。演述義科。因詮法師還鄉。寄示湘。仍寓書。（云云）師既還。寄
B31n0170_p0307a26║信于義湘。湘乃目閱藏文。如耳聆儼訓。探討數旬。而授門弟子。廣演斯文。語在湘傳
B31n0170_p0307b01║按此圓融之教誨。遍洽于青丘者。寔師之功也。厥後。有僧梵修。遠適彼國。求得新譯
B31n0170_p0307b02║後分華嚴經觀師義疏。言還流演。時當貞元己卯。斯亦求法洪揚之流乎。詮乃於尚
B31n0170_p0307b03║州領內開寧郡境。開剏精廬。以石髑髏為官屬。開講華嚴。新羅沙門可歸。頗聰明識
B31n0170_p0307b04║道理。有傳燈之續。乃撰心源章。其畧云。勝詮法師。領石徒眾。論議講演。今葛項寺
B31n0170_p0307b05║（原本項作頃今據勝覽改）其髑髏八十餘枚。（別本枚作板）至今為綱司所傳。頗有靈異。其他事迹。具載碑
B31n0170_p0307b06║文如大覺國師實錄中。
B31n0170_p0307b07║高僧道澄。自唐還。獻天文圖。
B31n0170_p0307b08║○孝昭王〔金理洪〕在位十年
B31n0170_p0307b09║（癸巳）二年（唐嗣聖十年長壽二年）王納田一萬頃於栢栗寺。冊號神笛為萬萬波波息。（三國遺事）
B31n0170_p0307b10║【備考】鷄林之北岳曰金剛嶺。山之陽有栢栗寺。寺有大悲之像一軀。而不知作始
B31n0170_p0307b11║而靈異頗著。或云是中國之神匠。塑眾生寺像時并造也。天授三年壬辰。（唐長壽元年）九月
B31n0170_p0307b12║七日。孝昭王奉大玄薩飡之子夫禮郎。為國仙。珠履千徒。親安常尤甚。天授四年癸
B31n0170_p0307b13║巳暮春之月。領徒遊金蘭。到北溟之境。被狄賊所掠而去。門客皆失措而還。獨安常追
B31n0170_p0307b14║迹之。是三月十一日也。大王聞之。驚駭不勝。曰先君得神笛。傳于朕躬。今與玄琴。藏
B31n0170_p0307b15║在內庫。（琴笛事具載別傳）因何國仙。忽為賊俘。為之柰何。時有瑞雲。覆天尊庫。王又震懼。使
B31n0170_p0307b16║檢之。庫內失琴笛二寶。乃曰朕何不幸。昨失國仙。又亡琴笛。乃囚司庫吏金貞高等
B31n0170_p0307b17║五人。四月募於國曰。得琴笛者賞之一歲租。五月十五日。郎二親。就柏栗寺大悲像
B31n0170_p0307b18║前。禋祈累夕。忽香卓上。得琴笛二寶。而郎常二人。來到於像後。二親顛喜。問其所由
B31n0170_p0307b19║來。郎曰予自被掠。為彼國大都仇羅家之牧子。放牧於大烏羅尼野。（一云作都仇家奴牧於大磨之野）忽
B31n0170_p0307b20║有一僧。容儀端正。手攜琴笛來。慰曰憶桑梓乎。予不覺跪于前曰。眷戀君親。何論其
B31n0170_p0307b21║極。僧曰然則。宜從我來。遂率至海壖又與安常會。乃批笛為兩。分與二人。各乘一隻
B31n0170_p0307b22║自乘其琴。泛泛歸來。俄然至此矣。於是具事馳聞。王大驚。使迎郎。隨琴笛入內。施鑄
B31n0170_p0307b23║金銀五器二副。各重五十兩。摩衲袈裟五領。大綃三千匹。田一萬頃。納於寺。用答慈
B31n0170_p0307b24║庥焉。大赦國內。賜人爵三級。復民租三年。主寺僧移住奉聖。封郎為大角干（新羅家宰爵名）父
B31n0170_p0307b25║大玄阿飡為大角干。母龍寶夫人為沙梁部鏡并宮主。安常師為大統。司庫五人皆免
B31n0170_p0307b26║賜爵各五級。六月十二日。有慧星孛于東方。十七日又孛于西方。日官奏曰。不封爵
B31n0170_p0308a01║於琴笛之瑞。於是冊號神笛為萬萬波波息。慧乃滅。後多靈異。文煩不錄。世謂安常
B31n0170_p0308a02║為俊永郎徒。不之審也。永郎之徒。唯真才繁完等知名。亦皆不測人也。（三國遺事）
B31n0170_p0308a03║（丁酉）六年（唐嗣聖十四年）（佛紀一七二四年）設望德寺落成會。王親駕辦供。有一比丘。儀彩疎陋。局束立於庭。請曰貧
B31n0170_p0308a04║道亦望齋。王許赴床杪。將罷。王戲調之曰住錫何所。僧曰琵琶嵓。王曰此去。莫向人言
B31n0170_p0308a05║赴國王親供之齋。僧笑答曰。陛下亦莫與人言供養真身釋迦。言訖湧身騰空。向南而行
B31n0170_p0308a06║王驚愧。馳上東岡。向方遙禮。使往尋之。到南山參星谷。或云大磧川源石上。置錫鉢而
B31n0170_p0308a07║隱。使來復命。遂創釋迦寺於琵琶嵓下。創佛無寺於滅影處。分置錫鉢焉。二寺至今存
B31n0170_p0308a08║錫鉢兦矣。（三國遺事）
B31n0170_p0308a09║（戊戌）七年（唐嗣聖十五年）（佛紀一七二五年）夏六月震皇龍寺塔。
B31n0170_p0308a10║○聖德王〔金興光〕在位三十五年
B31n0170_p0308a11║（癸卯）二年（唐嗣聖二十年）（佛紀一七三〇年）秋九月靈妙寺災。
B31n0170_p0308a12║（甲辰）三年（唐嗣聖二十一年）（佛紀一七三一年）金思讓自唐迴。獻最勝王經。
B31n0170_p0308a13║（壬子）十一年（唐太極元年）（佛紀一七三九年）秋八月封金庚信妻金氏為夫人。（智炤夫人）時夫人落髮為尼。王曰中外平安
B31n0170_p0308a14║高枕無憂。太大角干之賜也。夫人儆戒相成。陰功亦多。寡人未嘗忘于心。思欲報之。命
B31n0170_p0308a15║歲賜南城租一千石。
B31n0170_p0308a16║（戊午）十七年（唐開元六年）（佛紀一七四五年）夏六月震皇龍寺塔。
B31n0170_p0308a17║（己未）十八年（唐開元七年）（佛紀一七四六年）秋九月震金馬郡彌勒寺。
B31n0170_p0308a18║（庚申）十九年（唐開元八年）（佛紀一七四七年）命修皇龍寺塔。
B31n0170_p0308a19║（壬戌）二十一年（唐開元十年）（佛紀一七四九年）唐洪州開元寺新羅僧金大悲。賄張淨滿錢二十千。取六祖大師首。歸
B31n0170_p0308a20║海東供養。（今河東郡雙溪寺。六祖頂相塔。是也）
B31n0170_p0308a21║【備考】傳燈錄。先天二年。（即開元元年）七月一日。師謂門人曰。吾欲歸新州。汝速理舟楫
B31n0170_p0308a22║時大眾哀慕。乞師且住。師曰諸佛出現。猶示涅槃。有來必去。理亦常然。吾此形骸。歸
B31n0170_p0308a23║必有所。眾曰師從此去。早晚却迴。師曰葉落歸根。來時無口。又問師之法眼。何人傳
B31n0170_p0308a24║授。師曰有道者得。無心者通。問後莫有難否。曰吾滅後五六年。當有一人。來取吾首
B31n0170_p0308a25║聽吾記曰。頭上養親。口裏須餐。遇滿之難。楊柳為官。又云吾去七十年有二菩薩。從
B31n0170_p0308a26║東方來。一在家一出家。同時興化。建立吾宗。締緝伽藍。昌隆法師。（或云此讖亦應在新羅人一在家品日一出家
B31n0170_p0308b01║無染）言訖。往新州國恩寺。沐浴訖。跏趺而化。異香襲人。白虹屬地。即其年八月三日也
B31n0170_p0308b02║時韶新兩郡。各修靈塔。道俗莫决所之。兩郡刺史。共焚香祝云。香烟引處。即師之欲
B31n0170_p0308b03║歸焉。時鑪香騰湧。直貫曹溪。以十一月十三日入塔。世壽七十六。時韶州刺史韋璩
B31n0170_p0308b04║撰碑。門人憶念取首之記。遂先以鐵葉漆布。固護師頸。塔中有達摩所傳信衣。（西域屈眴布也
B31n0170_p0308b05║紡木棉花心織成後人以碧絹為裏）中宗賜摩衲寶鉢。方辯塑真道具等。主塔侍者尸之。開元十年壬戌八
B31n0170_p0308b06║月三日。夜半。忽聞塔中。如拽鐵索聲。僧眾驚起。見一孝子。從塔中走出。尋見師頸有
B31n0170_p0308b07║傷。具以賊事。聞於州縣。縣令楊侃。刺史柳無忝。得牒。切加擒捉。五日於石角村。捕得
B31n0170_p0308b08║賊人。送韶州鞫問。云姓張名淨滿。汝州梁縣人。於洪州開元寺。受新羅僧金大悲錢
B31n0170_p0308b09║二十千。取六祖大師首。歸海東供養。柳守聞狀。未即加刑。乃躳至曹溪。問師上足令
B31n0170_p0308b10║韜曰。如何處斷。韜曰。若以國法論。理須誅夷。但以佛教慈悲。冤親平等。况彼欲供養
B31n0170_p0308b11║罪可恕矣。柳守嘉歎曰。始知佛門廣大。遂赦之云云。
B31n0170_p0308b12║尚玄曰新羅興德王代。高僧慧昭。（真鑑國師）入唐滄州。謁神鑒大師。得法而歸。至康州（今晉州郡）
B31n0170_p0308b13║智異山。因於花開谷故三法和尚蘭若遺基。纂修堂宇。榜曰玉泉寺。（後獻康王賜額為雙溪寺）崔致遠
B31n0170_p0308b14║撰碑曰。屈指法胤。則禪師乃曹溪之玄孫。是用建六祖影堂。彩飭粉墉。廣資道誘。（洪居士註
B31n0170_p0308b15║曰。六祖。南岳。馬祖。𪉩官。滄州。雙溪。共為六祖師。故建六祖影堂。或云以上註南岳等為六祖非也。焉有自己兦影預建之理乎。只是第六祖也。以六祖所居堂故。）於是世人。以雙溪為
B31n0170_p0308b16║供養六祖頭骨之處。近世居士金正喜（號阮堂亦云秋史）書額曰。六祖頂相塔。又題一聯曰「世
B31n0170_p0308b17║界一花。祖宗六葉。」由來雙溪六祖之塔。遂成一片九疑之山也。據寺僧言。古時谷中
B31n0170_p0308b18║雪天葛花爛開。故名花開。擇此勝地。奉安頂相。頗著靈異。從塔中時或放光明。但不
B31n0170_p0308b19║敢開掘。以破人疑。為避破塔外道之謗故也。
B31n0170_p0308b20║○孝成王〔金承慶〕在位五年
B31n0170_p0308b21║（壬午）六年（唐天寶元年）夏五月王薨。太子憲英立。上諡曰孝成。以遺命燒柩於法流寺南。散骨東
B31n0170_p0308b22║海。
B31n0170_p0308b23║○景德王〔金憲英〕在位二十三年
B31n0170_p0308b24║（乙酉）四年（唐天寶四年）王施田於敏長寺。又納財幣焉。
B31n0170_p0308b25║【備考】禺金里貧女寶開之子長春。從海賈而征。久無音耗。其母就敏藏寺觀音前
B31n0170_p0308b26║克祈七日而長春忽至。王聞之。施田納財。（三國遺事）
B31n0170_p0309a01║（丙戌）五年（唐天寶五年）（佛紀一七七三年）夏四月赦。賜酺。度僧一百五十人
B31n0170_p0309a02║（辛卯）十年（唐天寶十年）（佛紀一七七八年）大相金大城。創佛國寺及石佛寺。請沙門神琳表訓各住焉。（三國遺事）
B31n0170_p0309a03║（癸巳）十二年（唐天寶十二年）（佛紀一七八〇年）夏大旱。詔沙門大賢。入內庭。講金光明經祈雨。
B31n0170_p0309a04║【備考】瑜珈祖大德大賢。住南山茸長寺。寺有慈氏石丈六。賢常旋繞。像亦隨賢轉
B31n0170_p0309a05║面。賢。惠辯精敏。决擇了然。大抵相宗銓量。旨理幽深。難為剖析。中國名士白居易。嘗
B31n0170_p0309a06║窮之未能。乃曰唯識幽難破。因明劈不開。是以學者難承稟者尚矣。賢。獨刊定邪謬
B31n0170_p0309a07║暫開幽奧。恢恢游刃。東國後進。咸遵其訓。中華學士。往往得此為眼目。景德王天寶
B31n0170_p0309a08║十二年癸巳夏大旱。詔入內殿講金光明經。以祈甘雨。一日齋次。展鉢良久。而淨水
B31n0170_p0309a09║獻遲。監吏詰之。供者曰。宮井枯涸。汲遠故遲爾。賢聞之曰。何不早云。及晝講時。捧爐
B31n0170_p0309a10║默然。斯須。井水湧出高七丈許。與剎幢齊。闔宮驚駭。因名其井曰金光井。賢嘗自號
B31n0170_p0309a11║青丘沙門。
B31n0170_p0309a12║贊曰。遶佛南山像逐旋。青丘佛日再中懸。解教宮井清波湧。誰識金爐一炷烟。（已上三國
B31n0170_p0309a13║遺事）大賢撰藥師經古迹二卷。菩薩戒本宗要排科一卷。梵網經古迹記釋經上下排
B31n0170_p0309a14║科四卷。起信論內義畧探記一卷。成唯識論學記。現存八卷。
B31n0170_p0309a15║（甲午）十三年（唐天寶十三年）（佛紀一七八一年）夏。王請沙門法海。於皇龍寺。講華嚴經。駕幸行香。
B31n0170_p0309a16║【備考】夏王請大德法海。於皇龍寺。講華嚴經。駕幸行香。從容謂曰。前夏。大賢法
B31n0170_p0309a17║師。講金光經。井水湧七丈。此公法道如何。海曰特為細事。何足稱乎。直使傾滄海。襄
B31n0170_p0309a18║東岳。流京師。亦非所難。王未之信。謂戲言爾。至午講。引爐沉寂。須臾。內禁忽有哭泣
B31n0170_p0309a19║聲。官吏走報曰。東池已溢。漂流內殿五十餘間。王罔然自失。海笑謂之曰。東海欲傾
B31n0170_p0309a20║水脉先漲爾。王不覺興拜。翌日感恩寺奏。昨日午時。海水漲溢至佛殿階前。晡時而
B31n0170_p0309a21║還。王益信敬之。
B31n0170_p0309a22║贊曰。法海波瀾法界寬。四溟盈縮未為難。莫言百億須彌大。都在吾師一指端。（三國遺事）。
B31n0170_p0309a23║鑄皇龍寺鍾。長一丈三寸。厚九寸。其重四十九萬七千五百八十一斤。（三國遺事云。施主孝貞伊王三毛夫人。匠
B31n0170_p0309a24║人里上宅一典。肅宗朝。重成新鍾。長六尺八寸。）
B31n0170_p0309a25║（乙未）十四年（唐天寶十四年）（佛紀一七八二年）鑄芬皇寺藥師銅像。重三十萬七千六百斤。匠人本彼部強古乃未。（三國遺事）
B31n0170_p0309a26║康州（今晉州）善士數十人。志求西方。於州境創彌陀寺。約萬日為契。時有阿干貴珍家一婢
B31n0170_p0309b01║名郁面。隨其主念佛九年。歲在乙未正月二十一日。禮佛。撥屋樑而去。至小伯山。墮一
B31n0170_p0309b02║隻履。就其地為菩提寺。至山下棄其身。即其地為二菩提寺。榜其殿曰郁面登天之殿
B31n0170_p0309b03║（三國遺事）望德寺塔戰動。是年唐有安史之亂。（三國遺事云。長壽元年壬辰。孝昭即位。始創望德寺。將以奉福唐室。後景德王十四年。望德寺塔戰動。是年有安史之亂。
B31n0170_p0309b04║羅人云為唐室立茲寺。宜其應也。○新羅國記。望德寺為唐立故。以為名。兩塔相對。高十三層。忽震動開合。如欲傾倒者數日。）
B31n0170_p0309b05║（戊戌）十七年（唐乾元元年）大雷電。震佛寺十六所。
B31n0170_p0309b06║（庚子）十九年（唐乾元三年）四月朔。二日並現。挾旬不滅。王召月明師。作兜率歌以禳之。（三國遺事）
B31n0170_p0309b07║（癸卯）二十二年（唐廣德元年）大柰麻李純。嘗有寵於王。一日棄官為僧。累徵不出。創斷俗寺居之
B31n0170_p0309b08║（在晉州今廢。三國遺事則云。直長李俊。天寶七年戊子改創梧淵小寺為大剎。名斷俗寺。）
B31n0170_p0309b09║（甲辰）二十三年（唐廣德二年）靈妙寺丈六改金。租二萬三千七百石。（三國遺事○良志法師傳作像之初成之費）真表律師。鑄
B31n0170_p0309b10║成金山寺彌勒丈六像。復畵下降授戒威儀之相於金堂南壁。（像成於廣德二年甲辰六月九日大曆元年丙午五月一日安置金
B31n0170_p0309b11║堂（三國遺事））
B31n0170_p0309b12║○惠恭王〔金乾運〕在位十五年
B31n0170_p0309b13║（辛亥）七年（唐大曆六年）十二月十四日奉德寺巨鍾成。
B31n0170_p0309b14║【備考】景德王捨銅一十二萬斤。為先考聖德王。欲鑄巨鍾一口。未就而崩。其子惠
B31n0170_p0309b15║恭大王乾運。以大曆五年十二月。（今依海東金石苑所載鍾銘改正之）命有司鳩工徒乃克成之。安於奉德
B31n0170_p0309b16║寺。寺乃孝成王開元二十六年。為先考聖德王奉福所創也。故鍾銘曰。聖德大王神鍾
B31n0170_p0309b17║之銘。朝散大夫兼太子司議郎翰林郎金弼奚奉教撰。（三國遺事本文兼作前奚作粵今亦依海東金石苑所載銘改正）
B31n0170_p0309b18║（己未）十五年（唐大曆十四年）王納田三十結於鷲仙寺。（寺乃金庾信平麗濟二國所營也）以資金庚信冥福。
B31n0170_p0309b19║【備考】夏四月。旋風起自庚信墓。至始祖陵。塵霧暗冥。不辨人物。人有聞其若有
B31n0170_p0309b20║哭泣悲歎之聲。王懼。遣大臣金敬信。就庚信墓致祭謝過。又納田結。以資冥福。（三國遺事）
B31n0170_p0309b21║○宣德王〔金良相〕在位五年
B31n0170_p0309b22║（乙丑）六年（唐貞元元年）王寢疾彌留。遺詔死後。依佛制燒火。散骨東海。越十三日乃薨。諡曰宣德。
B31n0170_p0309b23║○元聖王〔金敬信〕在位十四年
B31n0170_p0309b24║（戊寅）十四年（唐貞元十四年）冬十二月王薨。諡曰元聖。太子俊邕立。（昭聖王也）以遺命燒柩於奉德寺南。
B31n0170_p0309b25║（己卯）十五年（唐貞元十五年）沙門梵修。入唐。得新譯後分華嚴經澄觀義疏而還。
B31n0170_p0309b26║○哀莊王〔金重熙〕在位九年
B31n0170_p0310a01║（壬午）三年（唐貞元十八年）（佛紀一八二九年）秋創伽倻山海印寺。初義湘法師自唐還。傳教於十剎。伽倻之海印。居其一
B31n0170_p0310a02║焉。至是順應大德。繼以創之。利貞禪伯。踵而成之。至高麗朝。王子僧綂義天。（大覺國師）愛其
B31n0170_p0310a03║山水之佳麗。久住茲寺。著書頗多。又自朝家貯藏國史。奉安大藏經板焉。
B31n0170_p0310a04║【備考】崔致遠撰新羅迦耶山海印寺善安住院壁記。畧曰。經云。受持萬偈經。不如
B31n0170_p0310a05║一句義。猶信後發前至。其惟是山。何則。有若祖師順應大德。效成覸於神琳碩德。問
B31n0170_p0310a06║老聃於大曆初年。託窾木以忘軀。尋住山而得髓。窮探教海。俊達禪河。洎遂言歸。光
B31n0170_p0310a07║膺妙選。乃歎曰。人資琢玉。世貴藏金。既含天地之靈。亦資山川之秀。鳥能擇木。吾盍
B31n0170_p0310a08║誅芧。越貞元十八年良月既望。牽率同志。卜築於斯。山靈鈞妙德之名。地體印清凉
B31n0170_p0310a09║之勢。分裝五髻。競拔一毛。于時。聖穆王太后。母儀四夷。子育三學。聞風敬悅。誓日歸
B31n0170_p0310a10║依。捨以嘉蔬。副之束帛。是若自天獲佑。實惟得地成因。然。屬生徒。方霧擁嵓扉。耆德
B31n0170_p0310a11║遽露晞林宇。利貞禪伯。踵武興功。依乎中庸。盡住持之美。取諸大壯。煥營搆之奇。雲
B31n0170_p0310a12║矗霞舒。日新月改。自是伽耶勝景。雅符成道之基。海印殊珍。益耀連城之價。既見玉
B31n0170_p0310a13║林皆拔。寔得珠岑不枯。故得開薙。則僅一百年。徵躬者盈四七德。以誦持同昇者五
B31n0170_p0310a14║由演暢別座者三。是皆行不浮于言。名克保于實。巨唐光化三禩天一泰齋臈月霧日
B31n0170_p0310a15║記。
B31n0170_p0310a16║海印寺事蹟云。順應利貞兩大士。入中國求法。還國。時新羅哀莊王王后。患發背。遣
B31n0170_p0310a17║中使告之。師授以五色線。其使還報於王。王依言試之。患差。王感之。剙立海印寺。
B31n0170_p0310a18║昔梁朝寶誌公。臨終。以踏山記。囑門徒曰。吾沒後。有高麗二僧。求法而來。以此記付
B31n0170_p0310a19║之。後果有順應利貞兩大士。入中國求法。誌公門徒。見之。以踏山記付之。并說臨終
B31n0170_p0310a20║時語。順應聞而問法師葬處。而往尋之。云人有古今。法無前後。七日七夜。入定請法
B31n0170_p0310a21║墓門自開。誌公出。為之說法。以衣鉢傳。又賻蟒皮鞋。仍囑曰。汝國牛頭山酉。有佛法
B31n0170_p0310a22║大興處。汝等還國。可剙立別裨補大伽藍海印寺。言訖。還入。二師還國。至牛頭山。自
B31n0170_p0310a23║東北。踰嶺而西。遇獵人。問曰。汝等因獵。遍閱此山。有可以剙寺地否。獵人答曰。此去
B31n0170_p0310a24║小下。有一水泊處。多有鐵瓦。宜往觀之。二師到水泊處見之。甚叶其意。藉草而坐。入
B31n0170_p0310a25║定。頂門放光。紫氣衝天。時新羅第。三十九王哀莊大王王后患發背。良醫無效。王患
B31n0170_p0310a26║之。遣使臣。分往諸方。冀得碩德異僧。倘蒙扶救也。中使於路上。望見紫氣。疑其有異
B31n0170_p0310b01║人。到山下。披榛入洞。至數十里許。溪深峽束。行不能前。徘徊久之。忽見一狐緣巖而
B31n0170_p0310b02║去。中使心異之。隨之而後。及見二師入定。光從頂門出。敬信禮拜。因請邀還王宮。二
B31n0170_p0310b03║師不許。中使乃以王后發背之患告之。師授以五色線。曰宮前有何物。答曰有梨樹
B31n0170_p0310b04║師曰持此線一頭。繫於梨樹。一頭接於瘡口。即無患。其使還報於王。王依言試之。梨
B31n0170_p0310b05║枯患差。王感之敬之。使國人剙立茲寺焉。時哀莊王三年壬午。
B31n0170_p0310b06║順應贊曰。東護大士。南行童子。身一片雲。志千里水。浮囊永思。捨筏皈止。彼岸此
B31n0170_p0310b07║岸。喻指非指。天業受禪。猶如覺賢。牛頭垂袷。象罔撢玄。巖扃選勝。海岸提圓。地崇
B31n0170_p0310b08║洲渚。天授林泉。化城口談。學藪心傳。景侔秋月。感激春烟。□□□□。綻火中蓮。
B31n0170_p0310b09║利貞贊曰。孤雲獨鶴。儷影巖壑。草剏蓮剎。混沌逢鑿。願霈無礙。人天有托。二傑如
B31n0170_p0310b10║生。九原可作。
B31n0170_p0310b11║（甲申）五年（唐貞元二十年）高僧慧昭（真鑒國師）隨歲貢使入唐
B31n0170_p0310b12║（丙戌）七年（唐元和元年）禁剙佛寺。只許修之。又禁佛寺用金銀錦繡為器服。
B31n0170_p0310b13║○憲德王〔金彥昇〕在位十七年
B31n0170_p0310b14║（庚寅）二年（唐元和五年）冬。遣王子金憲章入唐。獻金銀佛像及佛經等。上言為順宗祈福。
B31n0170_p0310b15║（甲午）六年（唐元和九年）秋八月。高僧惠哲。入唐求法。
B31n0170_p0310b16║○興德王〔金秀宗〕在位十年
B31n0170_p0310b17║（丁未）二年（唐太和元年）春。高句麗僧丘德。入唐賷經至。（此時句麗已兦。丘德疑即西土人也故云。）淨神太子寶叱徒。與孝明
B31n0170_p0310b18║太子同隱。入五臺山。結草菴而居。禮念修道。（按三國遺事。孝明太子。後歸國為王。）
B31n0170_p0310b19║（庚戌）五年（唐太和四年）高僧慧昭。自唐還。
B31n0170_p0310b20║（辛亥）六年（唐太和五年）二月遣王子金能儒并僧九人。使于唐。
B31n0170_p0310b21║○神武王〔金祐徵〕在位一年（四月）
B31n0170_p0310b22║（己未）元年（唐開成四年）春二月。高僧惠哲。自唐還。
B31n0170_p0310b23║○文聖王〔金慶膺〕在位十八年
B31n0170_p0310b24║（庚申）二年（唐開成五年）春二月。高僧體澄。自唐還。
B31n0170_p0310b25║（乙丑）七年（唐會昌五年）高僧無染。自唐還。
B31n0170_p0310b26║（丁卯）九年（唐會昌七年）高僧品日（一云梵日）自唐還
B31n0170_p0311a01║【備考】三國遺事。崛山祖師梵日。（即品日也）大和年中。入唐到明州開國寺。有一沙彌
B31n0170_p0311a02║截左耳。在眾僧之末。與師言曰。吾亦鄉人也。家在溟州界。翼嶺縣德耆房。師他日若
B31n0170_p0311a03║還本國。須成吾舍。既而遍遊叢席。得法於鹽官。（事具在本傳）以會昌七年丁卯還國。先剙
B31n0170_p0311a04║崛山寺而傳教。大中十二年戊寅二月十五日夜。夢昔所見沙彌。到窓下曰。昔在明州
B31n0170_p0311a05║開國寺。與師有約。既蒙見諾。何其晚也。祖師驚覺。押數十人到翼嶺境。尋訪其居。有
B31n0170_p0311a06║一女居洛山下村。問其名曰德耆。女有一子。年才十八歲。常出遊於村南石橋邊。告
B31n0170_p0311a07║其母曰。吾所與遊者有金色童子。母以告于師。師驚喜。與其子尋所遊水中。有一石
B31n0170_p0311a08║佛。舁出之。截左耳。類前所見。沙彌即正趣菩薩之像也。乃作簡子。卜其營搆之地。洛
B31n0170_p0311a09║山上方吉。乃作殿三間。安其像。（師所安正趣菩薩像。與義相大師所安觀音像。共為洛山二大聖也。）禪門寶藏錄云。溟州崛
B31n0170_p0311a10║山梵日國師。答新羅真聖大王宣問禪教兩義云。我本師釋迦。出胎說法。各行七步
B31n0170_p0311a11║云惟我獨尊。後踰城往雪山中。因星悟道。既知是法猶未臻極。遊行數十月。尋訪祖
B31n0170_p0311a12║師真歸大師。始傳得玄極之旨。是乃教外別傳也。故聖住和尚（無染國師）常扣楞伽經。知
B31n0170_p0311a13║非祖宗。捨了却入唐傳心。道允和尚。披究華嚴經。乃曰圓頓之旨豈如心印之法。亦
B31n0170_p0311a14║入唐傳心。此乃非其根未能信之別旨耳。（海東七代錄）
B31n0170_p0311a15║尚玄按。國師所言真歸祖師。即禪門寶藏錄引所謂達磨密錄云。唐土第二祖惠可大
B31n0170_p0311a16║師。問達磨今付正法即不問。釋祖傳何人得何處。慈悲曲說。後來成規。達磨曰我即
B31n0170_p0311a17║五天竺諸祖傳說有篇。而今為汝說示。頌曰真歸祖師在雪山。叢木房中待釋迦。傳持
B31n0170_p0311a18║祖印壬午歲。心得同時祖宗旨者也。
B31n0170_p0311a19║（庚午）十一年（唐大中四年）（佛紀一八七七年）正月十九日。沙門慧昭。入寂。
B31n0170_p0311a20║【備考】有唐新羅國故康州智異山雙溪寺教諡真鑑國師碑銘并序
B31n0170_p0311a21║前西國都統巡官承務郎侍御史內供奉賜紫金魚袋（臣）崔致遠奉教撰并書篆額
B31n0170_p0311a22║夫道不遠人。人無異國。是以東人之子。為釋為儒。必也西浮大洋。重譯從學。命寄刳
B31n0170_p0311a23║木。（言舟也）心懸寶洲。虛往實歸（莊子云。立不教坐不議。虛而往實而歸）先難後獲。亦猶采玉者不憚崑丘之峻。探
B31n0170_p0311a24║珠者不辭驪壑（見莊子）之深。遂得慧炬則光融五乘。嘉肴則味飫六籍。（禮記云。雖有嘉肴。不食不知其味。雖有至
B31n0170_p0311a25║道。不學不知其善）競使千門入善。能令一國興仁。學者或謂身毒。（此云月邦謂印度也）與闕里之設教也。分
B31n0170_p0311a26║流異體。圜鑿方枘。（不可以相入之義）互相矛盾。（言相違也）守滯一隅。嘗試論之。說詩者。不以文害。辭
B31n0170_p0311b01║不以辭害志。禮所謂言豈一端而已。夫各有所當。故廬峯慧遠著論。謂如來之與周孔
B31n0170_p0311b02║發致雖殊所歸一揆。軆極不兼應者物不能兼受故也。沈約有云。孔發其端。釋窮其
B31n0170_p0311b03║致。真可謂識其大者。始可與言至道矣。至若佛語心法。玄之又玄。名不可名。說不可
B31n0170_p0311b04║說。雖云得月。指或坐亡。（古云見月休觀指。歸家罷問程。莊子曰回益矣。坐亡矣）終類係風。（見馬史）影難行捕。（見班史）然陟遐
B31n0170_p0311b05║自邇。取譬何傷。且尼父謂門弟子曰。予欲無言。天何言哉。則彼淨名之默對文殊。善
B31n0170_p0311b06║逝（佛也）之密傳迦葉。不勞鼓舌。而能叶印心。言天不言。捨此奚適。而得遠傳妙道。廣耀
B31n0170_p0311b07║吾鄉。豈異人乎。禪師是也。禪師法諱慧昭。俗姓崔氏。其先漢族。冠蓋山東。隋師征遼
B31n0170_p0311b08║多沒穢貊。有降志而為遐甿者。爰及聖唐。囊括四郡。今為全州金馬人也。父曰昌元
B31n0170_p0311b09║在家有出家之行。母顧氏。嘗晝假寐。夢一梵僧謂之曰。吾願為阿㜷。（楚人呼母㜷。李賀稱母曰阿㜷）之
B31n0170_p0311b10║子。因以瑠璃甖為寄。未幾娠禪師焉。生而不啼。迺風挺銷聲息言之勝芽也。既齔。（男子
B31n0170_p0311b11║八月生齒八歲而齔）從戱。必燌葉為香。采花為供。或西嚮危坐移晷。未嘗動容。是知善本。固百千
B31n0170_p0311b12║刧前所栽植。非可跂而及者。自丱洎弁。志切反哺。跬步不忘。而家無斗儲。又無尺
B31n0170_p0311b13║壤可盜天時者。（齊之國氏大富。宋之向氏大貧。自宋之齊。請其術。國氏告之曰。吾盜也。一年而給。三年而足。五年而大穰。自此以往。施及州閭。向氏大喜。喻其為盜之言。不喻其為盜之道。踰垣鑿
B31n0170_p0311b14║室。手目所及無不探也。未及其時。以贜獲罪。沒其先居之財。向氏以國氏謬己也。往而怨之。國氏曰。若為盜何若。向氏言其狀。國氏曰。噫若失為盜之道至此。于今將告者矣。吾聞天有時。地有利。吾盜天地之時。利雲雨之
B31n0170_p0311b15║芳潤。山澤之產育以生吾禾。植吾稼。築吾垣。建吾舍。陸盜禽獸。水盜魚鼈。無非盜也。夫稼禾土木禽獸魚鼈。皆天地之所生。豈吾所有。然盜天時而無殃也。出列子傳）口腹之養。惟力是視
B31n0170_p0311b16║及裨販陬隅。（魚也）為贍滑甘之業。手非勞於結網。心已契於忘筌。（網筌喻能詮魚兔喻所詮）能豐啜菽之
B31n0170_p0311b17║資。（禮記啜菽飲水能盡其歡）允叶采蘭之詠。暨鍾艱棘。負土成墳。迺曰鞠育之恩。聊將力報。希微之
B31n0170_p0311b18║旨。（老子曰。觀而不見名曰希。聽而不聞名曰夷。摶而不可得名曰微）盍以心求。吾豈匏瓜。壯齡滯跡。遂於貞元元年。詣歲貢
B31n0170_p0311b19║使。求為榜人。寓足西泛。多能鄙事視險如夷。揮楫慈航。超截苦海。及達彼岸。告國使
B31n0170_p0311b20║曰。人各有志。請從此辭。遂行至滄州。謁神鑑大師。投軆方半。大師怡然。曰戱別匪遙
B31n0170_p0311b21║喜再相遇。遽令削染。頓受印契。若火沾燥艾。水注卑原然。徒中相謂曰。東方聖人於
B31n0170_p0311b22║此復見。禪師形貌黯然。眾不名而目為黑頭陁。斯則探玄處默。真為漆道人後身。豈
B31n0170_p0311b23║比夫邑中之黔。能慰眾心而已哉。（左傳云。宋皇國父為平公築事。子罕請俟農隙。築者謠曰澤門之白。實興我役。邑中之黔。能慰我心。子罕色黑。國父色白）亦
B31n0170_p0311b24║可與赤鬚青眼。以色相顯示矣。元和五年。受具於嵩山少林寺琉璃壇側。聖善（詩云母氏聖善）
B31n0170_p0311b25║前夢。宛若合符。既瑩戒珠。復歸橫海。聞一知十。茜絳藍青。雖止水澄心而斷雲浪跡
B31n0170_p0311b26║粵有鄉僧道義。先訪道於華夏。邂逅適願。西南得朋。四遠參尋。證佛知見。先歸故國
B31n0170_p0312a01║禪師即入終南。登萬仞之峯。餌松實而止觀寂寂者三年。後出紫閣。當四達之道。織
B31n0170_p0312a02║芒屩而廣施憧憧者又三年。於是。苦行既已修。他方亦已遊。雖曰觀空。豈能忘本。乃
B31n0170_p0312a03║於大和四年來歸。大覺上乘照我仁域。興德大王。飛鳳筆迎勞曰。道義禪師鄉已歸止
B31n0170_p0312a04║上人繼至。為二菩薩。昔聞黑衣之傑。今見褸褐之英。強天慈威。舉國欣賴。寡人行當
B31n0170_p0312a05║以東鷄林之境。成妙吉祥之宅也。始憩錫於尚州雪岳山長栢寺。醫門多疾。來者如雲
B31n0170_p0312a06║方丈難寬物情自隘。遂步至康州。（即今晉州也）智異山。有數於菟。（謂虎也）哮吼前導。避危從坦
B31n0170_p0312a07║不殊俞騎。從者無所怖畏。豢犬如也。（牛馬曰芻犬豕曰豢）則與善無畏三藏。結夏靈山。猛獸前路
B31n0170_p0312a08║深入山穴。見牟尼立像。宛同事跡彼竺曇猷之叩睡虎頭令聽經。亦不專微於僧史也
B31n0170_p0312a09║因於花開谷。故三法和尚蘭若遺基。纂修堂宇。儼若化城。洎開成三年。愍哀大王。驟
B31n0170_p0312a10║登寶位深託玄慈。降璽書餽齋費。而別求見願。禪師曰。在勤修善政。何用願為。使者
B31n0170_p0312a11║復于王。王聞之愧悟。以禪師色空雙泯。定慧俱圓。降使賜號為慧照。昭字避聖祖諱
B31n0170_p0312a12║易之也。仍貫籍于大皇龍寺。徵詣京邑。星使往復者交轡于路。而岳立不移其志。昔
B31n0170_p0312a13║僧稠拒元魏之三召云。在山行道。不爽大通。棲幽養高。異代同趣。居數年。請益者稻
B31n0170_p0312a14║麻成列。殆無錐地。遂歷銓奇境。南嶺之麓。爽塏居最。經始禪廬。却倚霞岒。俯壓雲澗
B31n0170_p0312a15║清眼界者隔江遠岳。爽耳根者逆石飛湍。至如春溪花。夏徑松。秋壑月。冬嶠雪。四時
B31n0170_p0312a16║變態。萬像交光。百籟和唫。千巖競秀。嘗遊西土者。咸愕視。謂遠公東林移歸海表。蓮
B31n0170_p0312a17║花世界非凡想可擬。壺中別有天地則可信也。架竹引流。環階四注。始用玉泉為膀
B31n0170_p0312a18║屈指法胤。則禪師乃曹溪之玄孫。是用建六祖影堂。（六祖。南岳。馬祖。𪉩官。滄州。雙溪。為六師。或云上注南岳等謂之六祖誤也。焉有
B31n0170_p0312a19║兦影生前預建乎。只是第六祖。以雙溪是六祖所居堂故）彩飭粉墉。廣資導誘。經所謂悅眾生故綺錯繪眾像者也。大中
B31n0170_p0312a20║四年正月九日詰旦。告門人曰。萬法皆空。吾將行矣。一心為本。汝等勉之。無以塔
B31n0170_p0312a21║藏形。無以銘紀迹。言竟坐滅。報年七十七。積夏四十一。于時。天無纖雲。風雷飈起
B31n0170_p0312a22║虎狼號咽。杉栝變衰。俄而紫雲翳空。空中有彈指聲。會葬者無不入耳。則梁史載褚
B31n0170_p0312a23║侍中翔。嘗請沙門為母疾祈福。聞空中彈指。聖感冥應豈誣也哉。凡志於道者。寄聲
B31n0170_p0312a24║遠吊。未亡情者銜悲以泣人天痛悼。斷可知矣。靈函幽隧。預使備具。弟子法諒等。號
B31n0170_p0312a25║奉色身。不踰日而窆于東峰之冡。遵遺命也。禪師性不散樸。言不由機。服煖縕𢋫。食
B31n0170_p0312a26║甘糠麧。茅菽雜糅。蔬佐無二。貴達時至。曾無異饌。門人以墋腹難進。則曰有心至此
B31n0170_p0312b01║雖糲何害。尊卑耋穉。接之如一。每有王人。乘馹傳命。遙祈法力。則曰凡居王土。而戴
B31n0170_p0312b02║佛日者。孰不傾心護念。為君貯積。亦何必遠[糸*牙]綸言於枯木朽株。傳乘之輩。飢不得
B31n0170_p0312b03║齕渴不得飲。吁可念也。或有以胡香為贈者。則以瓦載煻灰。不為丸而焫之曰。吾不
B31n0170_p0312b04║識是何臭。虔心而已。復有以漢茗為供者。則以薪爨石釜。不為屑而煑之。曰。吾不識
B31n0170_p0312b05║是何味。濡腹而已。守真忤俗。皆此類也。雅善梵唄。金玉其音。側調飛聲。爽快哀惋。能
B31n0170_p0312b06║使諸天歡喜。永於遠地流傳。學者滿堂。誨之不倦。至今東國。習魚山之妙者。（佛祖通載云。陳
B31n0170_p0312b07║思王曹植。字子建。武帝中子。每讀佛經。留連嗟玩。以為至道宗極。轉讀七聲。升降曲折之響世皆諷而則之。遊魚山。聞有聲特異。清麗哀婉。因效其聲為梵唄）競如掩鼻。（晉書云。謝安能作洛下諸生詠
B31n0170_p0312b08║有鼻疾故音濁。名儒愛其咏。或掩鼻效之）效玉泉餘響。豈非以聲聞度之之化乎。禪師泥洹。（本出黃庭經云。腦神精氣字泥洹。註云丹中真
B31n0170_p0312b09║人自尾閭上升。過夾脊玉京髓海骨。入泥洹宮。則脫殼升天。如佛之涅槃也）當文聖大王之朝。上惻仙襟。將寵淨諡。及聞遺誡。愧而
B31n0170_p0312b10║寢之。越三紀。門人以陵谷為慮。扣不朽之緣於慕法弟子。內供奉一吉干揚晉方。宗
B31n0170_p0312b11║門臺郎鄭詢一。斷金為心。勒石是請。獻康大王。恢弘至化。欽仰真宗。追諡真鑑禪師
B31n0170_p0312b12║大空靈塔。仍許篆刻。以永終譽。懿乎日出暘谷。無幽不燭。海岸植香。久而彌芳。或曰
B31n0170_p0312b13║禪師垂不銘不塔之戒。而降及西河之徒。不能確奉先志。求之歟。抑與之歟。適足為
B31n0170_p0312b14║白珪之玷。噫非之者亦非也。不近名而名彰。盖定力之餘報。與其灰滅電絕。曷若為
B31n0170_p0312b15║可為於可為之時。使聲震大千之界。而龜未戴石。龍遽昇天。今上繼興。𡎖箎相應。義
B31n0170_p0312b16║諧付囑。善者從之。以隣岳招提。（寺剎也）有玉泉之號。為名所累。眾耳致惑。將俾棄同即
B31n0170_p0312b17║異。則宜捨舊從新。使視其寺之枕倚。則以門臨複澗為對。乃賜額為雙溪焉。申命下
B31n0170_p0312b18║臣曰。禪以行顯。汝以文進。宜為銘。致遠拜手曰。唯唯。退而思之。頃捕名中州。嚼腴
B31n0170_p0312b19║（魚肥臠也）咀雋（鳥肥肉也）于章句間。未能盡醉衢罇。唯愧深跧泥甃。况法離文字。無地措言。苟或
B31n0170_p0312b20║言之。北轅適郢。第以國主之外護。門人之大願。非文字不能昭昭乎羣目。遂敢身從
B31n0170_p0312b21║兩役。（扁蝠為鳥為鼠）力効五能。（鼫鼠有五能五不能）雖石或憑焉可慙可懼。而道強名也何是何非。掘筆
B31n0170_p0312b22║藏鋒。則臣豈敢。重宣前義。謹札銘云。
B31n0170_p0312b23║杜口禪那。歸心佛陁。根熟菩薩。弘之靡他。猛探虎窟。遠泛鯨波。去傳秘印。來化斯羅
B31n0170_p0312b24║（新羅一名斯羅）尋幽選勝。卜築巖磴。水月澄懷。雲泉寄興。山與性寂。谷與梵應。觸境無碍。息
B31n0170_p0312b25║機是澄。道贊五朝。威摧眾妖。默垂慈蔭。顯拒嘉招。海自飄蕩。山何動搖。無思無慮。匪
B31n0170_p0312b26║斲匪雕。食不兼味。服不必備。風雨如晦。始終一致。慧柯方秀。法棟俄墜。洞壑凄凉。烟
B31n0170_p0313a01║蘿憔悴。人亡道存。終不可諼。上士陳願。大君流恩。燈傳海裔。塔聳雲根。天衣拂石。永
B31n0170_p0313a02║耀松門。（用近世洪居士註）。
B31n0170_p0313a03║光啟三年七月建。僧奐榮刻字。
B31n0170_p0313a04║（辛未）十三年（唐大中五年）（佛紀一八七八年）春。入唐使阿飡元弘。賷佛經并佛牙來。王出郊迎之。
B31n0170_p0313a05║○憲安王〔金誼靖〕在位四年
B31n0170_p0313a06║（辛巳）五年（唐咸通二年）（佛紀一八八八年）沙門惠哲。入寂。
B31n0170_p0313a07║【備考】武州桐裏山大安寺寂忍禪師碑頌并序
B31n0170_p0313a08║入唐謝恩兼宿衛判官翰林郎（臣）崔賀奉教　撰
B31n0170_p0313a09║夫鍾也者。叩之聲之聞之。可能定慮。鏡也者。磨之光之照之。足以辨形。以物之無情
B31n0170_p0313a10║猶妙用若此。矧伊夙植閒氣。生蘊靈願。心非妄心。行是真行。空中說有。色際知空。方
B31n0170_p0313a11║淨六塵。自超十地。所軆大於虛空之大。所量深於瀚海之深。神通也不可以識識。智
B31n0170_p0313a12║慧也不可以知知者乎。即禪師其人也。禪師諱惠哲。字軆空。俗姓朴氏。京師人也。其
B31n0170_p0313a13║先少耽洙泗之迹。長習老莊之言。得喪不關於心。名利全忘於世。或憑高眺遠。或染
B31n0170_p0313a14║翰吟懷而已。祖高尚其事。不歷公門。於朔州善谷縣。閑居。則太白山南。烟嵐相接。左
B31n0170_p0313a15║松右石一琴一樽。與身相親之人也。娠禪師之初。母氏得夢。有一胡僧。儀形肅雅。衣
B31n0170_p0313a16║法服執香爐。徐徐行來。坐寢榻。母氏訝而復異。因茲而覺。曰必得持法之子。當為國
B31n0170_p0313a17║師矣。禪師自襁褓已來。凡有舉措。異於常流。至如喧戱之中不喧。安靜之處自靜。觸
B31n0170_p0313a18║羶腥則嘔血。見屠殺則傷情。遇坐結跏。禮人合掌。尋寺繞佛。唱梵學僧。冥符宿業。斷
B31n0170_p0313a19║可知矣。年當志學。出家止于浮石山。聽華嚴。有五行之聰。罔有半字。三餘之學。何究
B31n0170_p0313a20║本經。以為鈎深索隱。豈吾所能。墻仞所窺不可不說。於是編文織意。積成卷軸。决曩
B31n0170_p0313a21║代之膏肓。祛羣學之蒙昧。同輩謂曰。昨為切瑳之友。今作誘進之師。真釋門之顏子
B31n0170_p0313a22║也。洎二十二受大戒也。一日前。夢見五色珠。令人可重。忽在懷袖之中。占曰我已得
B31n0170_p0313a23║戒珠矣。受戒初。飄風亙天。扶搖不散。下壇了怡然而靜。十師謂曰。此沙彌感應。奇之
B31n0170_p0313a24║又奇也。既綂具戒。修心潔行。念重浮囊。持律獲生。身輕繫草。不以諸緣損法。不以外
B31n0170_p0313a25║境亂真。既律且禪。緇流之龜鏡也。窃念佛本無佛。強以立名。我本無我。未嘗有物。見
B31n0170_p0313a26║性之了是了。喻法之空非空。默默之心是心。寂寂之惠是惠。（惠慧音通）筌蹄之外。理則必
B31n0170_p0313b01║然。頃得司南是也。仍嘆曰。本師遺教。海隔桑田。諸祖微言。地無郢匠。乃以元和九載
B31n0170_p0313b02║秋八月。駕言西邁也。時也。天不違乎至誠。人莫奪其壯志。千尋水上。秦橋迢遞而變
B31n0170_p0313b03║換炎凉。萬仞山邊。禹足胼胝而犯冐霜雪。步無他往。詣龔公山智藏大師。即第六祖
B31n0170_p0313b04║付法於懷讓。讓傳道一。一傳大師也。大師開如來藏。得菩薩心。久坐西堂。多方誨爾
B31n0170_p0313b05║來我者畧以萬計。莫非知十之學。禪師曰。某生緣外國。問路天池。遠不中華。故來請
B31n0170_p0313b06║益。儻他日。無說之說無法之法。流於海表。幸斯足也。大師。知志既堅。禀性最悟。一識
B31n0170_p0313b07║如舊。密傳心印。於是。禪師已得赤水所遺。靈臺豁爾。如大虛之寥廓也。夫夷夏語乖
B31n0170_p0313b08║機要理隱。非伐柯執斧。孰能與於此乎。未幾西堂終。乃虛舟莫留。孤雲獨逝。天南地
B31n0170_p0313b09║北。形影相隨。所歷名山靈境。畧而不載也。到西州浮沙寺。披尋大藏經。日夕專精。晷
B31n0170_p0313b10║刻無廢。不枕不席。至于三年。文無奧而未窮。理無隱而不達。或默思章句。歷歷在心
B31n0170_p0313b11║焉。以違親歲積。宣法心深。遂言歸君子之鄉。直截乾城之浪。開成四祀春二月。方到
B31n0170_p0313b12║國也。是日也。羣臣同喜。里閈相賀。曰當時璧去。山谷無人。今日珠還。川原得寶。能仁
B31n0170_p0313b13║妙旨。達磨圓宗。盡在此矣。譬諸夫子自衛反魯也。遂於武州管內。雙峯蘭若結夏。時
B31n0170_p0313b14║遭陽亢。山枯川渴。不獨不雨。亦無片雲。州司懇求於禪師。師入靜室。爇名香。上感下
B31n0170_p0313b15║祈。小間甘澤微微而下。當州內原隰滂沲。既而大有。又居理嶽默契谷。忽有野火四
B31n0170_p0313b16║合。欲燒庵舍。非人力之所救。亦無路以可逃。師端坐默念之中。白雨暴下。撲滅盡之
B31n0170_p0313b17║渾山燎而一室獨存。嘗住天台山國清寺。預知有禍。拂衣而去。人莫知其由。不久舉
B31n0170_p0313b18║寺染疾死者十數。入唐初。與罪徒同船。到取城郡。郡監知之。枷禁推得欵。禪師不言
B31n0170_p0313b19║黑白。亦同下獄監。具申奏准。教斬三十餘人訖。次當禪師。師顏容怡悅。不似罪人。自
B31n0170_p0313b20║就刑所。監不忍便殺。尋有後命而并釋放。唯禪師獨免。如此寂用。不可思不可得也
B31n0170_p0313b21║其回天駐日。縮地移山。禪師亦不病諸。盖以和光同塵。不欲有聲矣。谷城郡東南有
B31n0170_p0313b22║山曰桐裏。中有精舍。名曰大安。其寺也。千峯掩映。一水澄流。路逈絕而塵侶到稀。境
B31n0170_p0313b23║幽邃而僧徒住靜。龍神呈之瑞異。蟲蛇遁其毒形。（傳云創寺之時。舉洞皆是蚊虻之陣。師以神力逐之。飛踰於山之右嶺。因為建寺。厥後無
B31n0170_p0313b24║一個蚊子。故名其嶺曰逐虻峙。）松暗雲深。夏涼冬燠。斯三韓勝地也。禪師擁錫來遊。乃有懸車之意。爰
B31n0170_p0313b25║開教化之塲。用納資禀之客。漸頓雲集於四禪之室。賢愚景附於八定之門。縱有波旬
B31n0170_p0313b26║之黨梵志之徒。安得不歸於正見。悟吠堯之非。斯乃復羅浮之古。作曹溪之今也哉
B31n0170_p0314a01║文聖大王聞之。謂現多身於象末。頻賜書慰問。兼所住寺四外。許入禁殺之幢。仍遣
B31n0170_p0314a02║使問理國之要。禪師上封事若干條。皆時政之急務。王甚嘉焉。其裨益朝庭。王侯致
B31n0170_p0314a03║禮。亦不可勝言也。時春秋七十有七。（乙丑年生辛巳年寂）咸通二年春二月六日。無疾坐化。支
B31n0170_p0314a04║體不散。神色如常。即以八日。安厝於寺松峯。起石浮圖之也。嗚戲。色相本空。去來常
B31n0170_p0314a05║寂。不視生滅。濟渡凡迷。前渚未度。忽先前緣。已得後廢。須達理者以為報盡形謝。而
B31n0170_p0314a06║痛惜者於焉輟斤絕弦也。終前三位所居山北而令伐杉樹。大可四圍。曰有人死則將
B31n0170_p0314a07║此作函子葬之。歸於寺壁上。教畵函子圖。因告生徒。曰萬物春生秋謝。我則友之。已
B31n0170_p0314a08║後不得與汝輩說禪味道矣。屬纊之初。野獸悲號。山谷盡動。鴉集雀聚。盡有哀聲。近
B31n0170_p0314a09║浮圖有一株松。青鬱蔥茂。山內絕倫。從開隧後。春夏白。秋冬黃。永有吊傷之色也。上
B31n0170_p0314a10║聞禪師始末之事。慮年代久而其跡塵昧。以登極八年夏六月日。降綸旨碑斯文。以鏡
B31n0170_p0314a11║將來。仍賜諡曰。寂忍。名塔曰。照輪清淨。則聖朝之恩遇足矣。禪師之景行備矣。其詞
B31n0170_p0314a12║曰。
B31n0170_p0314a13║惟我大覺兮現多身。性本空寂兮用日新。既律且禪兮無我人。高山仰止兮莫與隣。
B31n0170_p0314a14║寶月常圓兮照圓津。福河澄流兮蕩六塵。漸頓如雲兮來為賓。語默隨根兮求珠真
B31n0170_p0314a15║雨撲山火兮救昆珍。時患魃旱兮感龍神。非罪臨刑兮後命臻。預逃殃禍兮及無因
B31n0170_p0314a16║遷化忽諸兮夭大椿。門徒百其兮血染巾。賜諡寂忍兮塔照綸。斯恩永世兮何萬春
B31n0170_p0314a17║中舍人（臣）克一奉教
B31n0170_p0314a18║咸通十三年歲次壬辰八月十四日　立
B31n0170_p0314a19║沙門幸宗
B31n0170_p0314a20║碑末
B31n0170_p0314a21║福田數　法席　時在福田四十　常行神眾
B31n0170_p0314a22║法席
B31n0170_p0314a23║本定別法席無
B31n0170_p0314a24║本傳　食二千九百三十九石四斗二升五合
B31n0170_p0314a25║例食　布施燈油無
B31n0170_p0314a26║田畓柴　田畓并四百九十四結三十九負
B31n0170_p0314b01║坐地　三結　下院代四結七十二負
B31n0170_p0314b02║柴　一百四十三結
B31n0170_p0314b03║荳原地　𪉩盆一所
B31n0170_p0314b04║奴婢　奴十名　婢十三口
B31n0170_p0314b05║○景文王〔金膺廉〕在位十四年
B31n0170_p0314b06║（戊子）八年（唐咸通九年）夏六月震皇龍寺塔。
B31n0170_p0314b07║（庚寅）十年（唐咸通十一年）朗空禪師隨備朝使金緊榮入唐。
B31n0170_p0314b08║（辛卯）十一年（唐咸通十二年）春正月命改造皇龍寺塔。
B31n0170_p0314b09║（癸巳）十三年（唐咸通十四年）秋九月皇龍寺塔成。九層。高二十二丈。
B31n0170_p0314b10║○憲康王〔金晸〕在位十一年
B31n0170_p0314b11║（丁酉）三年（唐乾符四年）春二月皇龍寺齋僧。設百高座講經。王親幸聽之。
B31n0170_p0314b12║（己亥）五年（唐乾符六年）剏望海寺（亦名新房寺）於靈鷲山東麓。
B31n0170_p0314b13║【備考】三月。王出遊鶴城。還至海浦。忽雲霧晦冥。迷失道路。恠問左右。日官奏云
B31n0170_p0314b14║此東海龍所變也。宜行勝事而解之。於是勅有司。為龍創寺近境。施令已出。雲開霧
B31n0170_p0314b15║散。因名開雲浦。（在今蔚山郡）東海龍喜。乃率七子。現於駕前。讚德。獻舞奏樂。其一子隨駕
B31n0170_p0314b16║入京。輔佐王政。名曰處容。王以美女妻之。欲留其意。又賜級干職。王既還。乃卜靈鷲
B31n0170_p0314b17║山東麓勝地。置寺曰望海寺。亦名新房寺。（三國遺事）
B31n0170_p0314b18║（庚子）六年（唐廣明元年）四月。沙門體澄。入寂。
B31n0170_p0314b19║【備考】新羅國武州迦智山寶林寺諡普照禪師靈塔碑銘（并序）
B31n0170_p0314b20║朝請郎守定邊府司馬賜緋魚袋（臣）金頴奉教撰儒林郎守武州昆湄縣令金薳奉教書
B31n0170_p0314b21║聞夫禪境玄寂。正覺希夷。難測難知。如空如海。故龍樹獅子之尊者。喻芭蕉於西天
B31n0170_p0314b22║弘忍慧能之祖師。譚醍醐於震旦。蓋掃因果之跡。離色相之鄉。登大牛之車。入罔象
B31n0170_p0314b23║之域。是以智光遠照。惠澤遐流。灑法雨於昏衢。布慈雲於覺路。見空者一息而越彼
B31n0170_p0314b24║邪山。有為則永劫而滯于黑業。矧乎末法之世。像教紛紜。罕契真宗。平持偏見。如擗
B31n0170_p0314b25║水求月。若提繩繫風。徒有勞於六情。豈可得其至理。其於眾生為舍那。舍那為眾生
B31n0170_p0314b26║眾生既不知在舍那法界之中縱橫大業。舍那亦不知眾生在包含之內。湛然常寂。豈
B31n0170_p0315a01║非迷耶。知此迷者。大不迷矣。知其迷者。惟我禪師乎。或謂此說。為奚落之言。吁道經
B31n0170_p0315a02║云。上士聞道。崇而奉之。中士聞道。如存若兦。下士聞道。撫掌而笑。不笑不足以為道
B31n0170_p0315a03║也。此之謂矣。禪師諱體澄。宗姓金。熊津人也。家承令望。門襲仁風。是以慶自天鍾。德
B31n0170_p0315a04║從岳降。孝義旌表於鄉里。禮樂冠蓋於軒裳者也。禪師託體之年。尊夫人。夢日輪駕
B31n0170_p0315a05║空垂光貫腹。因之警寤。便覺有懷。及逾朞月。不之誕生。尊夫人。追尋瑞夢。誓禱良因
B31n0170_p0315a06║膳徹□脩。飲斷醪□。胎訓降戒。隲事福田。由是。克解分蓐之憂。允叶弄璋之慶。禪師
B31n0170_p0315a07║貌雄岳立。氣潤河靈。輪齒自然。金髮特異。閭里聲歎。親戚咸驚。已從褓襁之年。宛有
B31n0170_p0315a08║出塵之趣。纔登齠齔之歲。永懷捨俗之緣。二親知其富貴難留。財色莫繫。許其出家
B31n0170_p0315a09║遊學。策杖尋師。投花山勸法師座下。聽經為業。摳衣請益。夙夜精勤。觸目無遺。歷耳
B31n0170_p0315a10║必記。常以陶冶麤鄙。藻鍊僧儀。積仁順而煩惱蠲除。習虛靜而神通妙用。超然出眾
B31n0170_p0315a11║卓爾不羣。後以太和丁未歲。至加良峽山普願寺。受具戒。一入壇塲。七宵行道。俄有
B31n0170_p0315a12║異雉。忽然馴飛。大稽古者曰。向著陳倉。用顯覇王之法。今來寶地。將興法主之徵者
B31n0170_p0315a13║焉。初道儀大師者。受心印於西堂。後歸我國。說其禪理。時人惟尚經教與習觀存神
B31n0170_p0315a14║之法。未臻其無為任運之宗。以為虛誕。不之崇重。有若達摩不遇梁武也。由是知時
B31n0170_p0315a15║未集。隱於山林。付法於廉居禪師。居於雪山偣聖寺。（偣或疑信字亦疑倍字之誤）傳祖心闢師教。我
B31n0170_p0315a16║禪師往而事焉。淨修一心。求出三界。以命非命。以軀非軀。禪師察志氣非偶。素槩殊
B31n0170_p0315a17║常。付玄珠授法印。至開成二年丁巳。與同志貞育虛會等。出滄波。西入華夏。叅善知
B31n0170_p0315a18║識。歷三五州。知其法界。嗜欲共同。性相無異。乃曰。我祖師所說。無以為加。何勞遠適
B31n0170_p0315a19║心足意興。五年春二月。隨平盧。師歸舊國化故鄉。於是檀越傾心。釋教繼踵。百川之
B31n0170_p0315a20║朝釐壑。羣嶺之宗鷲山。未足為喻也。遂次武州黃壑蘭若。時大中十三禩龍集。于[木*岸]
B31n0170_p0315a21║木之津。憲安大王即位之後年也。大王聆風仰道。勞干夢魂。願開禪扉。請入京轂。夏
B31n0170_p0315a22║六月。教遣長沙縣副守金彥卿。茶藥迎之。師以處雲巖之安。兼屬結界之月。託淨名
B31n0170_p0315a23║之病。陳六祖之辭。冬十月。教又遣道俗使靈巖郡僧正連訓法師奉宸馮瑄等。宣喻綸
B31n0170_p0315a24║旨請移居迦智山寺。遂飛金錫。遷入山門。其山則元表大德之舊居也。表德以法力施
B31n0170_p0315a25║于有政。是以乾元二年。特教植長生標柱。至今存焉。宣帝十四年仲春。副守金彥卿
B31n0170_p0315a26║夙陳弟子之禮。嘗為入室之賓。減清俸出私財。市鐵二千五百斤。鑄盧舍那一軀。以
B31n0170_p0315b01║莊禪師所居梵宇。教下望水里南利宅。共出金一百六十分。租二千斛助充裝餝功德
B31n0170_p0315b02║寺。隸宣教省。咸通辛巳歲。以十方施資。廣其禪宇。慶畢功日。禪師莅焉。虹之與霓
B31n0170_p0315b03║貫徹堂內。分輝耀屋。渥彩燭人。此乃堅牢告祥。娑迦表瑞也。廣明元年三月九日。告
B31n0170_p0315b04║諸依止曰。吾今生報業盡。就木北成。汝等當善護持。無至隳怠。至孟夏中旬二日
B31n0170_p0315b05║雷電一山自酉至戌。十三日子夜。上方地震。及天曉。右脇臥終。享齡七十有七。僧
B31n0170_p0315b06║臘五十二。於是。弟子英惠清奐八百餘人。義深考妣。情感乾坤。迨慕攀號。聲動谿谷
B31n0170_p0315b07║以其月十四日。塟於王山松臺。疊塔安厝。嗚呼禪師。名留於此。魂魄何之。生離五濁
B31n0170_p0315b08║超十八空。樂寂滅而不歸。遺法林而永秀。豈惟濟生靈於沙界。實亦傳禪聖於三韓
B31n0170_p0315b09║禮云別子為祖康成注云。子若始來在此國者則後世以為祖。是以達摩為唐第一祖
B31n0170_p0315b10║我祖國則以儀大師為第一祖。居禪師為第二祖我師為第三祖矣。中和三年春三月
B31n0170_p0315b11║十五日。門人義草等。纂集行狀。遠詣王居。請建碑銘。用光佛道。聖上慕真空之理。憫
B31n0170_p0315b12║嚴師之心。教所司定諡。曰普照。塔號彰聖。寺額寶林。褒其禪宗。禮也。翌日又詔微臣
B31n0170_p0315b13║修撰碑贊。垂裕後人。臣兢惶承命。直筆為詞。但以供奉宸衷。敢避文林嗤哂。詞曰。
B31n0170_p0315b14║禪心不定兮至理歸空。如淨琉璃兮在有無中。神莫通照兮鬼敢守衝。無不足兮施
B31n0170_p0315b15║之無窮。刧盡恒沙兮妙用靡終。（其一）。寥廓舍那道育萬物。蠢蠢眾生連舍那律。二既
B31n0170_p0315b16║同體復誰是佛。迷之又迷道乃斯畢。（其二）。大哉禪師生乎海域。克鍊菩提精修惠德
B31n0170_p0315b17║觀空離空見色非色。強動為印難名所得。（其三）。有為世界無數因緣。境來神動風起
B31n0170_p0315b18║波翻。須調意馬勤伏心猿。以斯為寶施于後賢。（其四）。乘波若舟涉愛河水。彼岸既登
B31n0170_p0315b19║惟佛是擬。牛車已到火宅任燬。法相雖存哲人其萎。（其五）。叢林無主山門若空。錫放
B31n0170_p0315b20║眾虎鉢遣羣龍。惟餘香火追想音容。刊此貞石紀法將雄。（其六）。
B31n0170_p0315b21║中和四年歲次甲辰季秋九月戊午朔旬有九日丙子建。
B31n0170_p0315b22║從頭至第七行禪字已下。弟子前兵部侍郎入朝使殿中大監賜紫金魚袋金彥
B31n0170_p0315b23║卿。
B31n0170_p0315b24║興輪寺僧釋賢暢刻字
B31n0170_p0315b25║【叅考】廉居禪師塔銘。「會昌四年歲在甲子季秋之月兩旬九日。遷化。廉居和尚
B31n0170_p0315b26║塔。去釋迦牟尼入涅槃一千八百四年矣。當此土慶膺大王之時」。（此塔本在原州興法寺。今移置京城之塔公園中。）
B31n0170_p0316a01║（壬寅）八年（唐中和二年）（佛紀一九〇九年）沙門智詵入寂。
B31n0170_p0316a02║【備考】有唐新羅國故㬢陽山鳳巖寺教諡智證大師寂照之塔碑銘（并序）
B31n0170_p0316a03║入朝賀正兼延奉皇華等使朝請大夫前守兵部侍郎元瑞書院學士賜紫金魚袋（臣）
B31n0170_p0316a04║崔致遠奉教撰
B31n0170_p0316a05║序曰。五常分位。配動方者曰仁。三教立名。現淨域者曰佛。仁心即佛。佛目能仁。則也
B31n0170_p0316a06║導郁夷柔順性源。達迦衛慈悲教海。寔猶石投水雨聚沙然。矧東諸侯之外守者。莫我
B31n0170_p0316a07║大也。而地靈既好生為本。風俗亦交讓為先。熙熙太平之春。隱隱上古之化。加以性
B31n0170_p0316a08║參釋種。遍頭居寐錦之尊。語襲梵音。彈舌足多羅之字。寔乃天彰西顧。海印東流。宜
B31n0170_p0316a09║君子之鄉。染法王之道。日深又日深矣。且自魯紀隕星。漢徵佩日。像蹟則百川含月
B31n0170_p0316a10║法音則萬籟號風。或緝懿縑緗。或鐫花琬琰。故濫觴𨿅宅。懸鏡秦宮之事跡昭昭焉
B31n0170_p0316a11║如揭合璧。苟非三尺喙五色毫。焉能措辭其間。駕說于後。就以國觀國。考從鄉至鄉
B31n0170_p0316a12║則風傳沙嶮而來。波及海隅之始。昔當東表鼎峙之秋。有百濟蘇塗之儀。（蘇塗。說文云佛塔謂之浮
B31n0170_p0316a13║屠。亦云蘇塗也。若離釋木蘇泥塗也百濟時。以土木為神像。率百官祭之。）若甘泉金人之祀。（魏書佛考誌云。武帝元狩中。霍去病入西域。獲金人以還。長丈餘。帝以為大神。奉于甘泉宮。燒
B31n0170_p0316a14║香禮拜也。）厥後西晉曇始始之貊。如葉騰東入句驪。阿度度于我。如康會南行。（吳書赤鳥四年。有康居國
B31n0170_p0316a15║丞相子姓康名僧會。棄俗歸緇。以遊化為己任。行至建康。營立茅茨。設像行道。瓶中乞舍利。吳主孫權。因此建塔立寺。度人為僧尼也）時乃梁菩薩帝。返同泰一春。我
B31n0170_p0316a16║法興王制律條八載也。亦既海岸植與樂之根。日鄉耀增長之寶。天融善願。地聳勝因
B31n0170_p0316a17║爰有中貴捐軀。上仙剔髮。苾蒭西學。羅漢東遊。因爾混沌能開。娑婆遍化。莫不選山
B31n0170_p0316a18║川勝槩。竆土木奇功。藻宴坐之宮。燭修行之路。信心泉湧。慧力風揚。果使漂杵蠲灾
B31n0170_p0316a19║鞬櫜騰慶。昔之蕞爾三國。今也壯哉一家。鴈剎雲排將無隙地。鯨桴雷震不遠諸天
B31n0170_p0316a20║漸染有餘。幽求不斁。其教之興也。毗婆姿。（小乘也）先至。則四郡驅四蹄之輪。摩訶衍。（大乘也）
B31n0170_p0316a21║後來。則一國耀一乘之鏡。然能義龍雲躍。律虎風騰。洶學海之波濤。蔚戒林之柯葉
B31n0170_p0316a22║道咸融乎無外。情或涉於有中。抑止水停漪。高山佩旭者。蓋有之矣。世未之知。洎長
B31n0170_p0316a23║慶初。有僧道義。西泛睹西堂之奧。（洪居士註云。長慶己巳。道義行化楓岳雪岳。至文德二年。）智光侔智藏（西堂法諱）而還。始
B31n0170_p0316a24║語玄契者。（案始語。云此師東還以前。東人不知有禪故云始言。玄契。言直指人心見性成佛。如馬祖一喝。百丈得大機。黃檗得大用等是也。）縛猿心而護犇北之短
B31n0170_p0316a25║矜鷃翼而誚圖南之高。既醉於誦言。竸嗤為魔語。是用韜光廡下。斂跡壺中。罷思東
B31n0170_p0316a26║海東。終遁北山北。豈大易之无悶。中庸之不悔者耶。然秀冬嶺。芳定林。蟻慕者如山
B31n0170_p0316b01║鷹化者幽谷。道不可廢。時然後行。及興德大王纂戎。宣康太子監撫。去邪醫國。樂善
B31n0170_p0316b02║肥家。有洪陟大師。去西堂證心。來南岳休足。（陟師法嗣。興德大王。宣康太子。）鷩冕陳順風之請。龍樓慶
B31n0170_p0316b03║開霧之期。顯示密傳。朝凡暮聖。變非蔚也。興且勃焉。試較其宗趣。則修乎修沒修。證
B31n0170_p0316b04║乎證沒證。其靜也山立。其動也谷應。無為之益。不爭而勝。於是乎。東人方寸地靈矣
B31n0170_p0316b05║能以靜利利海外。不言其所利。大矣哉。爾後觴騫河筌融道。無念爾祖。寔繁有徒。或
B31n0170_p0316b06║劒化延津。或珠還合浦。為巨擘者可屈指焉。西化。（謂去中國）則靜眾。（寺也）無相。（無相大師。燒香求法。衣草食土
B31n0170_p0316b07║唐玄宗。禮敬殊甚。柳宗元起影堂。李商隱為碑銘。其門人保唐無住。亦名僧也。）常山慧覺。（馬和尚字慧覺。金雲卿之弟。）益州金。鎮州金者是。（禪譜云黃梅子金生
B31n0170_p0316b08║石也）東歸則前所敘北山義。南岳陟。而降及太安徹國師。（惠徹也）慧日育。（無可考）智力聞。（智力
B31n0170_p0316b09║寺名也）雙溪炤。（即慧炤也）新興彥。（即忠彥也）湧巖體。（即覺體也）珍丘休。（玄昱覺休也）雙峯雲。（即覺雲也）孤山日
B31n0170_p0316b10║（即品日也）兩朝國師聖住染。（即無染也）菩提之宗。（惠雲即無染嗣）德之厚為父眾生。道之尊為師王者。古
B31n0170_p0316b11║所謂逃名名我隨。避聲聲我追者。故得皆化被恒沙。蹟傳豐石。有令兄弟。宜爾子孫
B31n0170_p0316b12║俾定林標秀於鷄林。慧水安流於鰈水矣。別有不戶不牖而見大道。不山不海而得上
B31n0170_p0316b13║寶。恬然息意。澹乎忘味。彼岸也不行而止。此土也不嚴而治。七賢孰取譬。十住難定
B31n0170_p0316b14║位者。賢溪山智證大師其人也。始大成也。發蒙于梵體大德。稟具于瓊儀律師。終上
B31n0170_p0316b15║達也。探玄于惠隱嚴君。（即法師）受默于楊孚令子。（即禪師）法胤。唐四祖為五世父。（道信之旁出）
B31n0170_p0316b16║東漸于海。遡流數之雙峯。（四祖號）子法朗。（法朗恐是法明之誤）孫信行。曾孫遵範。玄孫惠隱。末孫
B31n0170_p0316b17║大師也。朗大師從大醫（四祖法諡）大證。按杜中書正倫。纂銘。遠方奇士。異域高人。無憚險途
B31n0170_p0316b18║來至珍所。則掬寶歸止。非師而誰。第知者不言。復藏于密。能撢秘藏。唯行大師。然時
B31n0170_p0316b19║不利兮。道未亨也。乃浮于海。仍聞于天。肅宗皇帝。躬貽天什。曰龍兒渡海不憑筏。鳳
B31n0170_p0316b20║子冲虛無認月。師以山鳥海龍二句為對。有深旨哉。東還三傳。至大師。畢萬之後斯
B31n0170_p0316b21║驗矣。其世緣則。王都人。金姓子。號道憲。字智詵。父贊瓖。母伊氏。長慶甲辰歲。現于
B31n0170_p0316b22║世。中和壬寅曆。歸于寂。宴坐也四十三夏。歸全也五十九年。其具體。則身仞餘。面尺
B31n0170_p0316b23║所。儀狀魁岸。語言雄亮。真所謂威而不猛者也。始孕洎滅。奇跡秘說。神出鬼沒。筆不
B31n0170_p0316b24║可記。今撮其感應聳人耳者六異。操履驚人心者六是。而分表之。初母夢一巨人告曰
B31n0170_p0316b25║僕昔勝見佛季時為桑門。以瞋恚故。久墮龍報。報既矣。當為法孫。故托妙緣。願弘慈
B31n0170_p0316b26║化。因有娠。幾四百日。灌佛之旦誕焉。事驗蟒亭。夢符象室。使佩韋者益誡。擁毳者精
B31n0170_p0317a01║修。降生之異一也。生數夕不嚥乳。㝅之則號欲嗄。歘有道人。過門誨曰。欲兒無聲。忍
B31n0170_p0317a02║絕葷腥。母從之。竟無恙。使乳育者加慎。肉喰者懷慚。宿習之異二也。九歲喪父。殆毀
B31n0170_p0317a03║滅。有追福僧憐之。喻曰幻躬易滅。壯志難城。昔佛報恩。大有方便。子勉之。因感悟輟
B31n0170_p0317a04║哭。白所生請歸道。母慈其幼。復念保家無主。確不許。耳踰城故事。則亡去。就學浮石
B31n0170_p0317a05║山。忽一日心驚。坐屢遷。俄聞倚閭成疾。遽歸省而病隨愈。時人方之阮孝緒。居無何
B31n0170_p0317a06║染沉疴。謁醫無效。枚卜之。僉曰宜名隸大神。母追惟曩夢。試覆以方袍而泣。誓言斯
B31n0170_p0317a07║疾若起。乞佛為子。信宿果大瘳。仰悟慈親。終成素志。使䑛犢者割慈。飲蛇者釋疑。孝
B31n0170_p0317a08║感之異三也。至十七受具。始就壇。覺袖中神光熠熠然。探之得一珠。豈有心而求。迺
B31n0170_p0317a09║無脛而至。真六度經所喻矣。使飢呼者自飽。醉倒者能醒。勵心之異四也。坐雨竟將
B31n0170_p0317a10║他適。夜夢遍吉菩薩撫頂提耳曰。苦行難行。行之必成。形開痒然。默篆肌骨。自是不
B31n0170_p0317a11║復服繒絮焉。條綫之須。用必麻楮。不穿韃履。矧羽翣毛茵餘用乎。使縕黂者開眼。衣
B31n0170_p0317a12║虫者厚顏。律身之異五也。自綺年飽老成之德。加瑩戒珠。可畏者競相從求益。大師
B31n0170_p0317a13║拒之曰。人之大患。好為人師。強欲惠不惠。其如模不模何。况浮芥海鄉。自濟未暇。無
B31n0170_p0317a14║影逐為必笑之態。後山行。有樵叟假礙前路曰。先覺覺後覺。何須悋空殼。就之則無
B31n0170_p0317a15║見焉。爰愧且悟。不阻來求。森竹葦于鷄藍山水石寺。俄卜築他所曰。不繫為懷。能遷
B31n0170_p0317a16║是貴。使佔𠌫者三省。營巢者九思。垂訓之異六也。贈太師景文大王。心融鼎教。面謁
B31n0170_p0317a17║輪工。遙深爾思。覬裨我則。乃寓書曰。伊尹大通。宋纖小見。以儒比釋。自邇陟遐。甸邑
B31n0170_p0317a18║巖居。頗有佳所。木可擇矣。無惜鳳儀。妙選近侍中可人。鵠陵昆孫立言（姓金）為使。既傳
B31n0170_p0317a19║教已。因攝齋焉。答曰修身化人。捨靜奚趣。鳥能之命。善為我辭。幸許安塗中。無令在
B31n0170_p0317a20║汶上。上聞之益珍重。自是譽四飛於無翼。眾一變於不言。咸通五年冬。端儀長翁主。未
B31n0170_p0317a21║亡人為稱。當來佛是歸。敬為下生。厚資上供。以邑司所領賢溪山安樂寺。富有泉石
B31n0170_p0317a22║之美。請為猿鶴主人。大師乃告其徒曰。山號賢溪。地殊愚谷。寺名安樂。僧盍住持。從
B31n0170_p0317a23║之徙焉。居則化矣。使樂山者益靜。擇地者慎思。行藏之是一焉。他日告門人曰。故輔
B31n0170_p0317a24║粲金公嶷勳。度我為僧。報公以佛。乃鑄丈六玄金像。傅之以銑。爰用鎮仁宇導冥路
B31n0170_p0317a25║使市恩者日篤。償義者風從。知報之是二焉。至八年丁亥。檀越翁主。使茹金等。持伽
B31n0170_p0317a26║藍南畝。暨贓獲本籍。授之為壞袍傳舍。永俾不易。大師因念言。王女資法喜。尚如是
B31n0170_p0317b01║矣。佛孫昧禪悅。豈徒然乎。我家匪貧。親黨皆沒。與落路行人之手。寧充門弟子之腹
B31n0170_p0317b02║遂於乾符六年。捨莊十二區田五百結隸寺焉。飯孰譏囊。粥能銘鼎。民天是賴。佛土
B31n0170_p0317b03║可期。雖曰我田。且居王土。始質疑於王孫輔粲繼宗。執事侍郎金八元。金咸熙。及正
B31n0170_p0317b04║法司大綂釋玄亮。聲九皐應千里。贈太傅獻康大王。恕而允之。其年九月。教南川郡
B31n0170_p0317b05║僧綂訓弼。（亦姓金氏）標別墅劃生塲。斯盖外佐君臣益地。內資父母生天。使續命者興仁賞
B31n0170_p0317b06║歌者悛過。檀捨之是三也。有居乾慧地者曰沈忠。聞大師。刃餘定慧。鑑透乾坤。志確
B31n0170_p0317b07║曇蘭。術精安廩。禮足已。白言弟子。有剩地在曦陽山腹。鳳巖龍谷。境駭橫目。幸搆禪
B31n0170_p0317b08║宮。徐答曰。吾未能分身。惡用是。忠請膠固。加以山靈。有甲騎為前趨之異。迺錫杖挺
B31n0170_p0317b09║樵蹊而相歷焉。且見山屏四列。則鸑翅掀雲。水帶百圍。則虬腰偃石。既愕且唶曰。獲
B31n0170_p0317b10║是地也。庸非天乎。不為青衲之居。其作黃巾之窟。遂率先於眾。防後為基。起瓦簷四
B31n0170_p0317b11║注以壓之。鑄鐵像二軀以衛之。至中和辛丑年。教遣前安輪寺僧綂俊恭。司正史裴聿
B31n0170_p0317b12║文標定疆界。艿賜榜為鳳巖焉。及大師往化數年。有山甿為野宼者。始敢拒轍。終能
B31n0170_p0317b13║食葚。得非深𣂏定水。預沃魔山之巨力歟。使絕臂者標義。掘尾者制狂。開發之是四
B31n0170_p0317b14║焉太傅大王。以華風掃弊。慧海濡枯。素欽靈育之名。渴聽法深之論。乃注心鷄足。灑
B31n0170_p0317b15║翰鵠頭。以徵之曰。外護少緣念踰三際。內修大慧幸許一來。大師感動琅函。言及勝
B31n0170_p0317b16║因通世。同塵率土。懷玉出山。轡織迎途。至憩足于禪院寺。錫安信宿。引問心于月池
B31n0170_p0317b17║宮時屬纖蘿不風。溫樹方夜。適覩金波之影。端臨玉沼之心。大師俯而覬仰而告曰
B31n0170_p0317b18║是則是餘無所言。上洗然欣契曰。金仙花月所傳風流。固宜於此。遂拜為忘言師。及
B31n0170_p0317b19║出。俾藎臣譬旨。幸且小停。答曰。謂牛戴牛。所直無幾。以鳥養鳥。為惠不貲。請從此辭
B31n0170_p0317b20║枉之則折。上聞之喟然。以韻語歎曰挽既不留。空門鄧侯。師是支鶴。吾非趙鷗。乃命
B31n0170_p0317b21║十戒弟子宣教省副使馮恕行援送歸山。使待兔者離株。羨魚者學網。出處之是五焉
B31n0170_p0317b22║在世行無遠近險夷。未嘗代勞以蹄角。及還山。氷雪梗跋涉。乃以栟櫚步輿寵行。謝
B31n0170_p0317b23║使者曰。是豈非井大春所云人車耶。為顧英君所不須。矧形毀者乎。然命既至矣。受
B31n0170_p0317b24║之為濟苦具。及移疾于汝樂蘭若。杖錫不能起。始乘之。使病病者了空。賢賢者離執
B31n0170_p0317b25║用捨之是六焉。至冬抄既望之後二日。趺坐晤言之際。泊然無常。嗚乎。星迴上天月
B31n0170_p0317b26║落大海。終風吼谷則聲咽虎溪。積雪搉松則色侔鶴樹。物感斯極。人悲可量。信而假
B31n0170_p0318a01║殯于賢溪。期而遷窆于曦野。太傅大王。馳醫問疾。降騋營齋。不暇無偏無頗。能諧有
B31n0170_p0318a02║始有卒。特教菩薩戒弟子建功鄉令金立言。慰勉諸孤。賜諡智證大師。塔號寂炤。仍
B31n0170_p0318a03║許勒石。俾錄狀聞。門人性蠲敏休揚浮繼徽等。咸得鳳毛者。斂陳蹟以獻。至乙巳歲
B31n0170_p0318a04║有國民。媒儒道嫁帝鄉。而名掛輪中。職攀柱下者。曰崔致遠。捧漢后龍緘。賷淮王鵠
B31n0170_p0318a05║幣。雖慙鳳舉。頗類鶴歸。上命信臣陶竹陽。授門人狀。賜手教曰。縷褐東師。始悲西化
B31n0170_p0318a06║繡衣西使。深喜東還。不朽之為。有緣而至。無恡外孫之作。將醻太師之慈。臣也。雖東
B31n0170_p0318a07║箭非才。而南冠多幸。方思運斧。遽值號弓。况復國重佛書。家藏僧史。法碣相望。禪碑
B31n0170_p0318a08║最多。遍覽色絲。試搜錦頌。則見無去無來之說。競抱斗量。不生不滅之譚。動論車載
B31n0170_p0318a09║曾無魯史新意。或用周公舊章。是知石不能言。益驗道之云遠。唯懊師化去早。臣歸
B31n0170_p0318a10║來遲。靉靆字誰告前因。逍遙義不聞真訣。每憂傷手。莫悟申拳。歎時則露往霜來。遽
B31n0170_p0318a11║彫愁鬢。談道則天高地厚。僅腐頑毫。將諧汗漫之遊。始述崆峒之美。有門人英爽。來
B31n0170_p0318a12║趣受辛。金口是資。石心彌固。忍踰刮骨。求甚刻身。影伴八冬。言資三復。抑六異六是
B31n0170_p0318a13║之屬辭無愧。賈勇有餘者。實乃大師內蕩六魔。外除六獘。行苞六度。坐證六通故也
B31n0170_p0318a14║事譬採花。文難消藁。雖同榛楛勿剪。有慙糠粃在前。跡追蘭殿之遊。誰不仰月池佳
B31n0170_p0318a15║對。偈效栢梁之作。庶幾騰日域高譚。其詞曰。
B31n0170_p0318a16║麟聖。（拾遺記云。孔子未生之前。麒麟吐玉書於闕里人家曰。水精之子繼衰周而素王天下。孔母徵在以繡紱係其角。後獲其麟觧紱而泣。絕春秋之筆。故云麟聖）依仁乃據德。鹿
B31n0170_p0318a17║仙（燉煌實跡云。老子父韓虔。夢日光敷野。而一仙人駕鹿入室。與上洋朱氏牧猪婢子。合懷而孕。住胎八十一年生故云鹿仙。）知白能守黑。（老子云知其白守其黑。為天下式。）二
B31n0170_p0318a18║教徒稱天下式。螺髻真人（佛根本無明已斷故。頭髮繞旋如螺髻）難捔力。十萬里外鏡西域。一千年後燭
B31n0170_p0318a19║東國。鷄林地在鼇山側。仙儒自古多奇特。可憐曦仲不曠職。更迎佛日辨空色。教
B31n0170_p0318a20║門從此分堦城。言路因之理溝洫。身依兔窟心難息。足躡羊岐眼還惑。法海安流
B31n0170_p0318a21║真叵測。心傳眼詖包真極。得之得類罔象得。默之默異寒蟬默。北山義與南岳陟垂
B31n0170_p0318a22║鵠翅與展鵬翼。海外時來道難抑。遠派禪河無壅塞。蓬托麻中能自直。珠探衣內休
B31n0170_p0318a23║傍貳。湛若賢溪善知識。十二因緣匪虛飾。何用攀絙兼附杙。何用䑛筆及含墨。彼
B31n0170_p0318a24║或遠學來匍匐。我能靜坐降魔賊。莫把意樹謾栽植。莫把情田枉稼穡。莫把恒沙論
B31n0170_p0318a25║萬億。莫把孤雲定南北。德馨四遠聞簷蔔。慧化一方安社禝。面奉天花飄縷裓。心
B31n0170_p0318a26║憑水月呈禪栻。霍副往綿誰入棘。腐儒玄杖慙擿埴。跡輝寶幢名可勒。才輸錦頌
B31n0170_p0318b01║文難織。囂腹欲飫禪悅食。來向山中看篆刻。（用洪居士註及別註）。
B31n0170_p0318b02║（乙巳）十一年（唐光啟元年）高僧行寂。自唐還
B31n0170_p0318b03║（丙午）十二年（唐光啟二年）皇龍寺。設百高座。講經。
B31n0170_p0318b04║○真聖女主〔金曼〕在位十年
B31n0170_p0318b05║（丁未）元年（唐光啟三年）王幸皇龍寺。設百高座。聽法。
B31n0170_p0318b06║（戊申）二年（唐文德元年）春二月。角干魏弘。追封為大王。諡惠成。弘有寵於女主。常入內用事。仍命
B31n0170_p0318b07║與僧大炬。修集鄉歌。十一月十七日。無染國師入寂。
B31n0170_p0318b08║【備考】有唐新羅國故兩朝國師教諡大朗慧和尚（即無染也麻谷徹嗣）白月葆光之塔碑銘（并序）
B31n0170_p0318b09║淮南入本國送國信詔書等使前東面都綂巡官承務侍郎侍御史內供奉賜紫金魚
B31n0170_p0318b10║袋（臣）崔致遠奉　教撰
B31n0170_p0318b11║從弟朝請大夫前守執事侍郎賜紫金魚袋（臣）崔仁渷奉　教書
B31n0170_p0318b12║帝唐揃亂以武功。易元以文德之年暢月月缺之七日日蘸咸池之時。海東兩朝。（景文獻康）
B31n0170_p0318b13║國師禪和尚。盥浴已。趺坐示滅。國中人如喪左右目。矧門下諸弟子乎。嗚乎。應東身
B31n0170_p0318b14║者八十九春。服西戒者六十五夏。去世三日。倚繩座。儼然面如生。門人詢又等。號奉
B31n0170_p0318b15║遺體。假肂禪室中。上聞之震悼。使駛。吊以書。賻以穀。所以資淨供而贍玄福。越二年
B31n0170_p0318b16║攻石封層塚。聲聞玉京。菩薩戒弟子。武州都督蘇判鎰。執事侍郎寬柔。貝江都護咸
B31n0170_p0318b17║雄。全州別駕英雄。皆王孫也。維城輔君德。險道賴師恩。何必出家然後入室。遂與門
B31n0170_p0318b18║人昭玄。（即昭玄精署住持律法之司也）大德釋通玄。四天王寺上座。（五分律云。上更無人名上座。又毘尼母論云。從一夏至九夏是下座。自十夏至十九夏為中座。
B31n0170_p0318b19║自二十夏至四十九夏是上座。五十夏以上。一切沙門所尊敬故。通名耆宿也。）釋慎符。議曰。師云。兦君為慟。柰何吾儕。忍灰心木舌
B31n0170_p0318b20║缺緣飾在三之義乎。（君師父也）迺白黑相應。請贈諡暨銘塔。教曰可。旋令王孫夏官二卿
B31n0170_p0318b21║禹珪。召桂苑行人侍御史崔致遠。至蓬萊宮。因得竝琪樹上瑤墀。跽俟命珠箔外。上
B31n0170_p0318b22║曰。故聖住大師。真一佛出世。昔文考康王。咸師事。福國家為日久。余始克纘承願繼
B31n0170_p0318b23║餘同先志。而天不憗遺。益用悼厥心。余以有大行者。授大名故。諡曰大朗慧。塔曰白
B31n0170_p0318b24║月葆光。迺嘗西官。絲染錦歸。（崔致遠。十二入唐。二十八還。故曰巫峽重峰之年。絲入中國。銀河列宿之歲。錦還東土。）顧文考選國子命學
B31n0170_p0318b25║之。康王視國士禮待之。若宜銘國師以報之。謝曰主臣。殿下恕粟饒浮秕。桂飽餘香
B31n0170_p0318b26║俾報德以文。固多天幸。第大師於有為澆世。演無為秘宗。小（臣）以有限麼才。紀無限景
B31n0170_p0319a01║行。弱轅載重。短綆深汲。其或石有異言。龜無善顧。决叵使山輝川媚。反嬴得林慙澗
B31n0170_p0319a02║愧。請筆路斯避。上曰好讓也。吾國風。善則善矣。然苟不能是。惡用黃金榜為。爾勉之
B31n0170_p0319a03║遽出書一編。大如椽者。俾中涓授之。乃門弟子所獻狀也。復惟之。西學也彼此俱為
B31n0170_p0319a04║之而為師者何人。為役者何人。豈心學者高。口學者勞耶。故古之君子。慎所學。抑心
B31n0170_p0319a05║學者立德。口學者立言。則彼德也或憑言而可稱。是言也或倚德而不朽。可稱則心能
B31n0170_p0319a06║遠示乎來者。不朽則口亦無慙乎昔人。為可為於可為之時。復焉敢膠讓乎篆刻。始繹
B31n0170_p0319a07║如椽狀。則見大師西遊東返之歲年。稟戒悟禪之因緣。公卿守宰之歸仰。像殿影堂之
B31n0170_p0319a08║開創。故翰林郎金立之所撰聖住寺碑敘之詳矣。為佛為孫之德化。為君為師之聲價
B31n0170_p0319a09║鎮俗降魔之威力。鵬顯鶴歸之動息。贈太傅獻康大王。親製深妙寺碑錄之備矣。顧腐
B31n0170_p0319a10║儒之今作也。止宜標我大師就涅槃之期。及與吾君崇窣堵婆之號而已。口將手議役
B31n0170_p0319a11║將自適其適。這有上足苾蒭。來趣。（音促）虀臼。語及斯意。則曰立之碑。立之久矣。尚闕數
B31n0170_p0319a12║十年遺美。太傅王神筆所記。盖顯示殊遇云爾。吾子口嚼古賢書。面飲今君命。耳飫
B31n0170_p0319a13║國師行。目醉門生狀。宜廣記而備言之。貽厥可畏。（謂後生也）俾原始要終。脫西笑者或袖
B31n0170_p0319a14║之。脫西人笑則幸甚。吾敢求益。子無憚煩。狂奴態餘。率爾而應之曰。僕編苫者。師買
B31n0170_p0319a15║菜乎。（編苫者常以編索。比前欲其短也。買菜者常求益其小分。比求其廣述也。）遂絆猿心。強搖兔翰。憶得西漢留侯傳尻云。良所
B31n0170_p0319a16║與上從容言天下事甚眾。非天下所以存亡故不著。則大師時順間事蹟。犖犖者星繁
B31n0170_p0319a17║非所以警後學。亦不書自許窺一班於班史然。於是乎管述曰。光盛且實而有暉八紘
B31n0170_p0319a18║之質者莫均乎曉日。氣和且融而有孚萬物之功者莫溥乎春風。惟俊風與旭日。俱東
B31n0170_p0319a19║方自出也。則天鍾斯二餘慶。岳降于一靈性。俾挺生君子國。特立梵王家者。我大師
B31n0170_p0319a20║其人也。法諱無染。於圓覺祖師。（唐代宗追諡達磨云圓覺大師）為十世孫。俗姓金氏。以武烈王為八代
B31n0170_p0319a21║祖。大父周川。品真骨。（真骨有五品。一曰聖骨。二曰真骨。三曰難得。四曰生族。五曰金骨。）位韓粲。高曾出入皆將相。戶知之
B31n0170_p0319a22║父範清族。降真骨一等曰難得。晚節追蹤趙文業。母華氏。魂交。覩修臂天垂授𪵒。（蓮也）
B31n0170_p0319a23║花。因有娠。幾踰時。（三月）申夢胡道人。自稱法藏。授十護充胎教。過期而誕大師。（哀莊王六年即
B31n0170_p0319a24║唐德宗貞元十七年辛巳歲十二月二十八日午時生懷十三月而生也）阿孩時。行坐必合掌趺對。至與羣兒戲。畵墁聚沙。必模
B31n0170_p0319a25║樣像塔。而不忍一日違膝下。九歲始扣篋。目所覽。口必誦。人稱曰海東神童。跨一星
B31n0170_p0319a26║終有隘九流。意入道。先白母。母念已前夢。泣曰䚷。（音偈應聲）後謁父。父悔其晚悟。喜曰
B31n0170_p0319b01║善。遂零染。（零髮染衣）于雪山五色石寺。（即雪岳南麓襄陽五色洞）口精嘗藥。（善解經意）力銳補天。（按補天補佛天也。上句應
B31n0170_p0319b02║雪山。下句應五色石也。）有法性禪師。（亦云國師）嘗扣騣伽門于中夏者。（騣伽門小乘法也。法性於中夏黃屋山。學看心法。）大師師事
B31n0170_p0319b03║數年。撢索無孑遺。性歎曰。迅足駸駸後發先至。吾於子驗矣。吾悏矣。無餘勇可賈於
B31n0170_p0319b04║子矣。如子者宜西也。大師曰夜繩易惑。（惑夜繩而為實蛇。是偏計之情執。指小乘法。）空縷難分。（羅什法師傳云。什之師盤頭達多。與
B31n0170_p0319b05║什共論大小乘優劣。達多謂什曰。汝所謂大乘者。豈非空裏之縷耶。古有至愚者。詣織師家。求布之至細者。織師以上品細妙之縷示之。愚人猶以為麤。織師不忿。指空曰此縷如何。愚人曰何以無見。織師曰極細故無見
B31n0170_p0319b06║若見則是麤非細云云。愚人大喜。汝大乘類是也。）魚非緣木可求。兔非守株可待。故師所教已所悟。互有所長。苟珠
B31n0170_p0319b07║火斯來則蚌燧可棄。凡志於道者。何常師之有。尋移去。問驃訶健挐。（此云華嚴經也）于浮石山
B31n0170_p0319b08║釋澄大德。日敵三十夫。藍茜沮本色。顧坳堂之譬。（莊子云。覆杯水於坳堂之上。則芥為之舟。置盃焉則膠水淺而舟大也。）曰東
B31n0170_p0319b09║面而望。不見西墻。（論語云。叔孫武叔。語大夫於朝曰。子貢賢於仲尼。子服景伯。以告子貢。子貢曰。譬之宮墻。賜也之墻比肩。窺見室家之美。夫子之墻數仞。不得其門而入。不見宗廟之美。
B31n0170_p0319b10║百官之富。得其門者寡矣）彼岸不遙。何必懷土。遽出山併海。覗西泛之緣。會國師歸瑞節象魏下。仛
B31n0170_p0319b11║足而西。及大洋中。風濤歘顛怒。巨艑壞人。不可復振。大師與心友道亮。跨隻板。恣業
B31n0170_p0319b12║風通星（謂通晝夜）半月餘。飄至劒山島。（即黑山島）膝行之碕上。悵然甚久曰。魚腹中幸得脫身。龍
B31n0170_p0319b13║頷下庶幾攙手。我心匪石。其可退轉乎。洎長慶初。正朝使王子昕。（金陽。字魏昕。為武州都督。太宗之後。溟州郡主
B31n0170_p0319b14║金周元之曾孫也。）艤舟唐恩浦。請寓載。許焉。既達之罘山麓。顧先難後易。土揖。（周禮秋官司儀王南面見諸侯。土揖
B31n0170_p0319b15║庶姓。時揖異姓。天揖同姓。註云土揖推手小下。時揖平推手。天揖推手小舉也。）海若。（水神也）曰。珍重鯨波。好戰風魔。行至大興城南山
B31n0170_p0319b16║至相寺。遇說雜花者。猶在浮石時。有一䃜顏耆年。（謂黑色老人也）言提之曰。遠欲取諸物。孰
B31n0170_p0319b17║與認而心。（而謂爾也）大師舌底大悟。自是置翰墨。遊歷佛光寺。問道如滿。滿佩江西印。為
B31n0170_p0319b18║香山白尚書樂天空門友者。而應對有慙色曰。吾閱人多矣。罕有如是新羅子矣。他日
B31n0170_p0319b19║中國失禪。將問之東夷耶。去謁麻谷寶澈和尚。服勤勞無所擇。人所難己必易。眾目
B31n0170_p0319b20║曰。禪門庾異行。澈公賢苦節。嘗一日告之曰。昔吾師馬和尚。訣我曰。春蘤繁。秋實寡
B31n0170_p0319b21║攀道樹者所悲吒。今授若印。異日徒中。有奇功可封者。封之。無使剜。復云東流之說
B31n0170_p0319b22║盖出鉤讖。則彼日出處善男子。根殆熟矣。（壇經。六祖云。吾去七十年。有二菩薩。一在家。（梵日）二出家。（無染）俱從東方來。同時建立吾宗。締構伽藍
B31n0170_p0319b23║昌隆法嗣云云。）若。若得東人可目語者。（謂以心傳心也）畎導之。俾慧水。丕冒於海隅。為德非淺。師言
B31n0170_p0319b24║在耳。吾喜若徠。今印焉。冠禪侯于東土。往欽哉。則我當年。作江西大兒。後世為海東
B31n0170_p0319b25║大父。其無慙先師乎。居無何。澈師化去。墨巾離首。（謂脫孝也）乃曰。筏既捨矣。舟何繫焉
B31n0170_p0319b26║自爾。浪遊。飄飄然勢不可遏。志不可奪。於是。渡汾水登崞山。跡之古必尋。僧之真必
B31n0170_p0320a01║詣。凡所止舍遠人烟。大要在安其危甘其苦。役四體為奴虜。奉一心為君主。就是中
B31n0170_p0320a02║顓。以視篤癃恤孤獨為己任。至祈寒酷暑。且煩暍或皸瘃侵。曾無勌容。耳名者不覺
B31n0170_p0320a03║遙禮。囂作東方大菩薩。其三十餘年行事也具如是。會昌五年來歸。帝命也。國人相
B31n0170_p0320a04║慶曰。連城璧復還。天實為之。地有幸也。自是請益者。所至稻麻矣。入王城省母社。母
B31n0170_p0320a05║大歡喜曰。顧我疇昔夢。乃非優曇之一顯耶。願度來世。吾不復撓倚門之望也。已矣
B31n0170_p0320a06║迺北行。擬目選終焉之所。會王子昕。懸車。為山中宰相。邂逅適願。謂曰。師與吾。俱祖
B31n0170_p0320a07║龍樹乙粲。則師內外為龍樹令孫。真瞠若不可及者。而滄海外躡瀟湘故事。則新舊緣
B31n0170_p0320a08║固不淺。有一寺在熊川坤隅。（熊川今公州坤隅謂藍浦聖住寺）是吾祖受封之所。間劫燼流災。金田半
B31n0170_p0320a09║灰。匪慈哲。孰能興滅繼絕。可強為朽夫住持乎。大師答曰。有緣則住。大中初。始就居
B31n0170_p0320a10║且蠁肹飭之。俄而道大行。寺大成。繇是。四遠問津輩。千里猶跬步。其[麗*ㄆ]不億。寔繁有
B31n0170_p0320a11║徒。大師猶鍾待扣如鏡忘罷。至者靡不以慧炤導其目。法喜娛其腹。誘憧憧之躅。變
B31n0170_p0320a12║蚩蚩之俗。文聖大王。聆其運為。莫非裨王化。甚嘉之。飛手教。優勞且多。大師荅山相
B31n0170_p0320a13║之四言。（王子昕為山中宰相故云山相。有緣則住。是四言也。）易寺榜為聖住。（寺舊名烏合寺）仍編錄大興輪寺。大師酬使者
B31n0170_p0320a14║曰。寺以聖住為名。招提。（此云別房施。又云對回施也。）固所為榮。至寵庸僧。濫吹高籍。寔避風斯嫓。而
B31n0170_p0320a15║隱霧可慚矣。時憲安大王。與檀越季舒發韓。（韓與翰同。職名。文聖大王十九年。侍中金陽卒。追諡舒發韓）魏昕。為南北
B31n0170_p0320a16║相。（左右相也）遙展攝齋禮。贄以茗馞。使無虛月。至使名霑東國士流。不識大師門。為一
B31n0170_p0320a17║世羞。得禮足者。退必唶曰。面謁百倍乎耳聞。口未出而心已入。抑有猴虎而冠者。亦
B31n0170_p0320a18║息其躁革。其虣而竟犇馳善道。暨憲安王嗣位。賜書乞言。大師荅曰。周禮對魯公之語
B31n0170_p0320a19║有旨哉。著在禮經。請銘座側。逮贈太尉先大王即位。欽重如先朝志。而日加厚焉。凡
B31n0170_p0320a20║所施為。必馳問。然後舉。咸通十二年秋。飛鵠頭書。以傳召曰。山林何親。城邑何踈。大
B31n0170_p0320a21║師謂生徒曰。遽命伯宗。深慚遠公。然道之將行也。時乎不可失。念付囑故。（佛滅度時。以佛法流通。付
B31n0170_p0320a22║囑國王大臣也。）吾其往矣。歘爾至轂下。及見先大王。冕服拜為師。君夫人世子暨太弟相國（追奉
B31n0170_p0320a23║尊諡惠成大王）羣公子公孫。環仰如一一古伽藍績壁面。寫出西方諸國長侍勃陁（即佛陁也）樣式
B31n0170_p0320a24║上曰弟子不侫。少好屬文。嘗覽劉勰文心。有語云。滯有守無。徒銳偏觧。欲詣真源。其
B31n0170_p0320a25║般若之絕境。則境之絕者。或可得聞乎。大師對曰。境既絕矣。理亦無矣。斯印也默行
B31n0170_p0320a26║爾。上曰寡人固請少進。爰命徒中錚錚者。更手撞擊。春容盡聲。剖滯祛煩。若商颷之
B31n0170_p0320b01║劃陰靄然。於是。上大喜。懊見大師晚。曰恭已南面。司南南宗。舜何人哉。予何人哉。既
B31n0170_p0320b02║出。卿相延迓。與謀不暇。士庶趨承。欲去不能。自是國人。皆認衣珠。隣叟罷窺廡玉焉
B31n0170_p0320b03║俄若樊籠中。即亡去。上知不可強。迺降芝檢。以尚州深妙寺不遠京師。請禪那別館
B31n0170_p0320b04║辭不獲。往居之。一日畢葺。儼若化城。乾符三年春。先大王不豫。命近侍曰。亟迎我大
B31n0170_p0320b05║醫王來。使至。大師曰。山僧足及王門。一之謂甚。知我者謂聖住為無住。不知我者謂
B31n0170_p0320b06║無染為有染乎。然顧與吾君有香火因緣。忉利之行有期矣。盍就一訣。復步至王居
B31n0170_p0320b07║設藥言施箴戒。覺中愈。舉國異之。既逾月。獻康大王。居翼室。泣命王孫勛榮諭旨曰
B31n0170_p0320b08║孤幼遭閔凶。未能知政。致君奉佛。誧誨人與獨善其身不同言也。幸大師。無遠適。所
B31n0170_p0320b09║居惟所擇。對曰。古之師則六籍存。今之輔則三卿在。老山僧何為者。坐蝗𡕎桂玉哉
B31n0170_p0320b10║就有三言。庸可留獻。曰能官人。翌日。挈山裝鳥逝。自爾。騎置傳訊。影綴巖溪。遽人
B31n0170_p0320b11║（驛傳急卒）知往。抵聖住。即皆雀躍。叢手易轡。慮帝王城猶尺寸地。由是騎常侍倫俉。（軍卒）得急
B31n0170_p0320b12║宣為輕舉。乾符帝錫命之歲。令國內有可道者。貢興利除害策。別用蠻錢書。言荷天
B31n0170_p0320b13║寵。有所自因。垂益國之問。大師引出何尚之獻替宋文帝心聲為對。（揚子法言曰。言心聲也。書心畫也。註。聲
B31n0170_p0320b14║發成言。畫紙成書。書有文質言有史野。二者之來。皆由於心）大傅王覽。謂介弟南宮相曰。三畏比三歸。五常均五戒。能踐
B31n0170_p0320b15║王道。是符佛心。大師之言。至矣哉。吾與汝。宜惓惓。中和西狩之年秋。上謂侍人曰。國
B31n0170_p0320b16║有大寶珠。畢世匵而藏之。其可乎。曰不可。不若時一出。俾醒萬戶眼。醉四隣心。上珍
B31n0170_p0320b17║匿曜在崇。巖山脫闢秘藏。宜照透三千界。何十二乘之足道哉。我文考懇迎。當再顯
B31n0170_p0320b18║矣。昔。酇侯譏漢王拜大將如呼小兒。不能致商於（有本作商山）老人。以此今聞天子蒙塵
B31n0170_p0320b19║趣令奔問。官守勤。王加厚。歸佛居。先將邀大師。必叶外議。吾豈敢倚其一慢其二哉
B31n0170_p0320b20║乃重其使畁其辭徵之。大師云。孤雲出岫。寧有心哉。有緣乎大王之風。無固乃上士
B31n0170_p0320b21║（孔子）之道。遂來見。見如先朝禮。禮之加。焯然可屈指者。面供饌一也。手傳香二也。三禮
B31n0170_p0320b22║者三三也。秉鵲尾爐。締生生世世因緣四也。加法稱曰廣宗五也。翌日命振鷺雁列賀
B31n0170_p0320b23║六也。教國中磋磨六義者。賦送歸之什。在家弟子王孫蘇判嶷榮首唱斂成軸。侍讀翰
B31n0170_p0320b24║林才子朴邕為序引。而贈行七也。申命掌次。張淨室。要敘別八也。臨告別求妙訣。乃
B31n0170_p0320b25║眴從者舉真要。有若詢乂。圓藏。靈源。玄影。四禪中得清淨者。緒抽其慧。表纖其旨。注
B31n0170_p0320b26║意無怠。沃心有餘。上甚悅。擡拜曰。昔文考為捨瑟之賢。今寡人忝避席之子。繼體得
B31n0170_p0321a01║崆峒之請。服膺開混沌之源。則彼渭濱老翁。真釣名者。圯上孺子。蓋履跡焉。雖為王
B31n0170_p0321a02║者師。徒弄三寸舌也。曷若吾師語密傳一片心乎。奉以周旋。不敢失墜。太傅王。雅善
B31n0170_p0321a03║華言。金玉其音。不患眾咻聒。而能出口成儷語如宿搆云。大師即退且往。應王孫蘇
B31n0170_p0321a04║判鎰共言數返。即歎曰。昔人主。有有遠體而無遠神者。而吾君備。人臣有有公才而
B31n0170_p0321a05║無公望者。而吾子全。國其庶乎。宜好德自愛。及歸謝絕。於是。遣輶軒標放生塲界則
B31n0170_p0321a06║鳥獸悅。紐銀鉤札聖住寺題則龍蛇活。盛事畢矣。昌期忽兮。定康大王蒞阼。兩朝寵
B31n0170_p0321a07║遇。師而行之。使緇素重使迎之。辭以老且病。太尉王。流恩表海。仰德高山。嗣位九旬
B31n0170_p0321a08║馳訊七返。俄聞[既/月]腰之苦。遽令國毉往為之。至則請苦狀。大師微破顏曰。老病耳。無
B31n0170_p0321a09║煩治。糜飱二時。必聞鍾後進。其徒憂食力虧。陰戒掌枹者陽密擊。乃目牖而命撤。將
B31n0170_p0321a10║化往。命旁侍。警遺訓于介眾曰。已過中壽。難逃大期。我儂遠遊。爾曹好住。講若畫一
B31n0170_p0321a11║守而勿失。古之吏尚如是。今之禪宜勉旃。告訣裁罷。慹然而化。大師性恭謹。不傷和
B31n0170_p0321a12║氣。禮所云中退然吶吶然者乎。黌侶必目以禪師。接賓客未嘗殊敬乎尊卑。故滿室慈
B31n0170_p0321a13║悲。烝徒悅隨。五日為期。俾來求者質疑。諭生徒則曰。心雖是身主。身要作心師。患不
B31n0170_p0321a14║爾思。道豈遠而。設是田舍兒能擺脫塵霧。我馳則心馳矣。醫師。（謂佛也）教父。（老子云吾將以為教父此
B31n0170_p0321a15║通指孔老）寧有種乎。又曰。彼所啜不濟我渴。彼所噉不救我餒。盍努力自飲自食。（如人上山各自努力）
B31n0170_p0321a16║或謂禪教為無同異。吾未見其宗。語本夥頤非吾所知。大較同不與異不。非晏坐息機
B31n0170_p0321a17║斯近縷褐被者歟。其言顯而順。其旨奧而信。故能使尋相為無相道者歟。勤而行不見
B31n0170_p0321a18║有歧中之歧。始壯及衰自貶為基。食不異粮。衣必均服。凡所營葺。役先眾人。每言祖
B31n0170_p0321a19║師嘗踏泥。吾豈暫安栖。至運水負薪。或躬親之。且曰山為我為塵。我安得安身。其剋
B31n0170_p0321a20║己勵物皆是類。大師少讀儒家書。餘昧在脣吻。故醻對多韻語。門弟子名可名者。僅
B31n0170_p0321a21║二千人。索居而稱坐道塲者。曰僧亮。曰普慎。曰詢乂。曰僧光。諸孫詵詵。厥眾濟濟。實
B31n0170_p0321a22║可謂馬祖毓龍子。東海掩西河焉。論曰。麟史不云乎。公侯之子孫必復其始。則昔武
B31n0170_p0321a23║烈大王為乙粲時。為屠穢貊乞師計。將真德女君命。陛覲昭陵皇帝。（唐太宗也）面陳願奉
B31n0170_p0321a24║正朔易服章。天子嘉許。庭賜華裝。受位特進。一日召諸蕃王子宴。大置酒堆寶貨。俾
B31n0170_p0321a25║恣滿所欲。王乃杯觴則禮以防亂。繒綵則智以獲多。洎辭出。文皇。（太宗）目送而嘆曰
B31n0170_p0321a26║國器。及其行也。以御製并書溫陽晉陽二碑。暨御撰晉書一部賷之。時蓬閣寫是書裁
B31n0170_p0321b01║竟二本。上一賜儲君。一為我賜。復命華資官。祖道青門外。則寵之優禮之厚。設聾盲
B31n0170_p0321b02║乎智者。亦足駭耳目。自茲吾土。一變至於魯。八世之後。大師西學而東化。加一變至
B31n0170_p0321b03║於道。則莫之與京。捨我誰謂。偉矣哉。先祖平二敵國。俾人變外飾。大師降六魔賊。俾
B31n0170_p0321b04║人修內德。故得千乘主兩朝拜起。四方民萬里奔趨。動必而使之。靜無腹非者。庸詎
B31n0170_p0321b05║非應半千。（仇池筆記云。黃河五百年小清。賢人出）而顯大千者歟。復其始之說。亦何慊乎哉。彼文成侯為師
B31n0170_p0321b06║漢祖。大誇封萬戶位列侯。為韓相子孫之極則㑋矣。假學仙有終始果能白日上昇去
B31n0170_p0321b07║於中止得為鶴背上一幻軀耳。又焉望我大師。拔俗於始。濟眾於中。潔己於終矣乎
B31n0170_p0321b08║美盛德之形容。古尚乎頌。頌偈類也。扣寂為銘。其詞曰。
B31n0170_p0321b09║可道非常道。如穿草上露。即佛非真佛。如攬水中月。道常得佛真。海東金上人。本
B31n0170_p0321b10║枝根聖骨。瑞蓮資報身。五百年擇地。十三歲離塵。雜花引鵬路。窾木浮鯨津。（其一）。
B31n0170_p0321b11║觀光堯日下。巨筏悉能捨。先達皆歎云。苦行無及者。沙之復汰之。東流是天假。心
B31n0170_p0321b12║珠瑩麻谷。目鏡燭桃野。（其二）。既得鳳來儀。眾翼爭追隨。試覷龍變化。凡情那測知
B31n0170_p0321b13║仁方示方便。聖住強住持。松門遍掛錫。巖徑難容錐。（其三）。我非待三顧。我非迎七
B31n0170_p0321b14║步。時行則且行。為緣付囑故。二王拜下風。一國滋甘露。鶴出洞天秋。雲歸海山暮。
B31n0170_p0321b15║（其四）。來貴乎葉龍。去高乎冥鴻。渡水愜巢父。入谷超朗公。一從歸島後。三返遊壺中
B31n0170_p0321b16║羣迷謾臧否。至極何異同。（其五）。是道澹無味。然須強飲食。他酌不吾醉。他飱不吾
B31n0170_p0321b17║飽。誡眾出心何。糠名復粃利。勸俗飾身何。甲仁復胄義。（其六）。汲引無棄遺。其實人
B31n0170_p0321b18║天師。昔在世間時。舉國成瑠璃。自寂歸滅後。觸地生蒺藜。泥洹一何早。今古所共
B31n0170_p0321b19║悲。（其七）。甃石復刊石。藏形且顯跡。鵠塔點青山。龜碑撑翠壁。是豈向來心。徒勞文
B31n0170_p0321b20║字覓。欲使後知今。猶如今視昔。（其八）。君恩千載深。師化萬代欽。誰持有柯斧。誰倚
B31n0170_p0321b21║無絃琴。禪境誰沒守。客塵寧許侵。鷄峰待彌勒。將在東鷄林（其九）（用洪居士註）
B31n0170_p0321b22║（辛亥）五年（唐大順二年）世達寺。（高麗金富軾云今之興教寺是也）僧善宗。（弓裔）叛投北原賊梁吉。
B31n0170_p0321b23║（甲寅）八年（唐乾寧元年）崔致遠挈家隱伽倻山。與母兄浮圖賢俊。及定玄師。結為道友以終老焉。
B31n0170_p0321b24║（乙卯）九年（唐乾寧二年）初桐裏山祖師道詵。（史云。道詵。入唐。得地理法而還。此誤也。故削之。）登白頭山。至鵠嶺。見王隆（隆溪州松岳郡
B31n0170_p0321b25║人。初名龍建。字文明。是為世祖。貌魁偉。美鬚髯。器宇宏大。有并吞三韓之志。嘗夢見美一人。約為室家。後自松岳往永安城。道遇一女。惟肖。遂為婚。不知所從來。故號夢夫人。或云以其為三韓之母。遂姓韓氏。是為威肅王后）
B31n0170_p0321b26║新搆第。（即松京之延慶宮奉元殿基也）曰種穄之地。何種麻耶。言訖而去。夫人聞而以告。王隆倒屣追之
B31n0170_p0322a01║及見。如舊識。遂與登鵠嶺。究山水之脈。上觀天文。下察時故。曰此地脉。自壬方白頭水
B31n0170_p0322a02║母木榦來。落馬頭明堂君又水命。宜從水之大數。作宇。六六為三十六區。則符應天地
B31n0170_p0322a03║之大數。明年必生聖子。宜名曰王建。為書一封。題其外云。謹奉書百拜獻書于未來統
B31n0170_p0322a04║合三韓之主大原君子足下。書秘。世莫知也。王隆從其言。築室而居。及期果生建于其
B31n0170_p0322a05║第。神光紫氣。繞室充庭。竟日盤旋。狀若蛟龍。幼而聰明。龍顏日角。方頤廣顙。器度雄深
B31n0170_p0322a06║語音弘大。寬厚有濟世之量。建年十七。道詵復至。請見曰。足下值百六之會。三季蒼生
B31n0170_p0322a07║待君弘濟。因告以出師置陣之地。望秩山川感通保佑之理。至是投弓裔。弓裔以王建為
B31n0170_p0322a08║鐵圓郡太守。
B31n0170_p0322a09║○孝恭王〔金嶢〕在位十五年
B31n0170_p0322a10║（戊午）二年（唐光化元年）（佛紀一九二五年）三月十日。道詵國師入寂。
B31n0170_p0322a11║【備考】道詵國師本碑（高麗崔惟清撰）。師俗姓金氏。新羅靈巖人也。其世系則史失之。或云
B31n0170_p0322a12║太宗大王之孽孫也。母姜氏。夢人遺明珠一顆。使吞之。遂有娠。既乳育。敻異凡兒。年
B31n0170_p0322a13║十五。穎悟夙成。遂祝髮。𨽻月遊山華嚴寺。讀習大經。學徒百千。駭服稱神。唐文宗開
B31n0170_p0322a14║成十一年。新羅文聖王八年丙寅。年二十矣。忽自念曰。大丈夫當離法自靜。安能兀
B31n0170_p0322a15║兀守文字間耶。于時惠徹大師。傳密印於西堂智莊禪師。開堂於桐裏山。師摳衣請學
B31n0170_p0322a16║凡所謂無說之說。無法之法。虛中授受。廓爾超悟。年二十三。受具戒於穿道寺。或於
B31n0170_p0322a17║雲峰山下穿洞安禪。或於太白巖前結茅坐夏。又移曦陽縣白鷄山玉龍寺。愛其幽勝
B31n0170_p0322a18║改葺堂宇。灑然有終焉之志。宴坐忘言。三十五載。憲康大王遣使奉迎。留止禁中。師
B31n0170_p0322a19║每以玄言妙道。開發君心。未幾不樂京輦。懇請還山。忽一日召弟子曰。吾將行矣。乘
B31n0170_p0322a20║緣而來。緣盡則去。理之常也。何足悲傷。言訖跏趺而寂。時唐昭宗光化元年。新羅孝
B31n0170_p0322a21║恭王二年戊午三月十日也。享年七十二。（時高麗太祖年三十一。後至四士一。乃天授元年）四眾啼泣。如慕如疑
B31n0170_p0322a22║遂遷坐立塔于寺之北岡。遵遺命也。孝恭王贈諡曰了空禪師。塔曰證聖慧燈。門人珙
B31n0170_p0322a23║寂等。懼先師之景行不傳。䘖涕奉表。乞為紀述。王迺命瑞書學士朴仁範為碑文。竟
B31n0170_p0322a24║未鐫于石。始師之未卜玉龍也。於智異山甌嶺卓庵止息。有異人來謁座下曰。弟子幽
B31n0170_p0322a25║栖物外。近數百歲矣。緣有小技。可奉尊師。倘不以賤術見鄙。他日於南海汀邊。當有
B31n0170_p0322a26║所授。此亦大菩薩救世度人之法也因忽不見。師奇之。尋往所期之處。果遇其人。聚
B31n0170_p0322b01║沙為山川順逆之勢。眎之。顧見則其人已無矣。其地在今求禮縣華嚴寺之下。師夜宿
B31n0170_p0322b02║華嚴。晝見沙勢。日日謄書秘錄。土人稱為沙島村云。師自是豁然。益研陰陽五行之
B31n0170_p0322b03║術。雖金壇玉笈幽邃之訣。皆印在胸次。於是為王太祖。啟聖期於化元。定成命於幽
B31n0170_p0322b04║數。其原皆自吾師發之。盖其功德。宜在褒大而追崇之。故顯王有大禪師之贈。肅祖
B31n0170_p0322b05║加王師之號。仁宗追封為先覺國師。毅宗又命刻碑以壽其傳。若國師之於太祖。其事
B31n0170_p0322b06║甚偉。盖先識之於降生之前。而施其效於身沒之後。其神符冥契。有不可思議者。於
B31n0170_p0322b07║戲師之道。其詣於極者。與佛祖合。寓於迹者。若張子房之受書於神。寶誌之預言未
B31n0170_p0322b08║兆。一行之精貫術數者耦歟。（即此一語可以知師非一行之弟子明矣）師所傳陰陽說數篇。世多有之。後之言
B31n0170_p0322b09║地理者皆宗焉。其銘曰。
B31n0170_p0322b10║過去諸佛有微妙法。非文字詮非思修攝。超然直指一念千劫。惟我國師優入其域
B31n0170_p0322b11║善學無學真空不空。具正法眼四闢六通。惟其緒餘寓術數中。不憑著筮懸解無窮
B31n0170_p0322b12║舊邦俶擾新命猶閟。先終知終未至知至。撰書預獻國祚攸始。作周興漢如掌斯指
B31n0170_p0322b13║聖人聿起膺簶受圖。乃眷所屬發之自吾。人雖隔世事若今符。殊功偉績與山河俱
B31n0170_p0322b14║歷歲三百風流如在。瞻仰高躅掀天磊磊。勒碑舊祠揭示千載。咨爾山君守護無怠。
B31n0170_p0322b15║（己未）三年（唐光化二年）高僧兢讓入唐。
B31n0170_p0322b16║【備考】靜真國師圓悟之塔碑銘并序（高麗李夢游撰）
B31n0170_p0322b17║嘗聞八極之中。括地貴者曰身毒。三界之內。推位尊者曰勃陀。（即佛陀也）西顧之德天彰
B31n0170_p0322b18║東流之教日遠。是故。伯陽著我師之論。尼父發聖人之譚。矧復隕星紀於魯書。金姿
B31n0170_p0322b19║放耀。佩日徵於漢夢。玉牒傳聲。傳四諦論。說三乘法。化緣已畢。臨涅槃時。告迦葉曰
B31n0170_p0322b20║付其無上法寶。欲令廣大宣流。宜護念以常勤。俾脫苦於生死。由是。大迦葉。以所得
B31n0170_p0322b21║法眼。付囑阿難。自此傳承。未嘗斷絕。中則馬鳴龍樹。末惟鶴勒鳩摩。相付以來。二十
B31n0170_p0322b22║七代。後有達摩大師。是謂應真菩薩。南天辭國。東夏傳風。護心印以無刓。授信衣而
B31n0170_p0322b23║不墜。東山之法。漸獲南行。至于曹溪。又六代矣。自爾。繼明重跡。嫡嗣聯綿。曹溪傳南
B31n0170_p0322b24║岳讓。讓傳江西一。一傳滄洲鑒。鑒猶東顧。傳于海東。誰其繼者。即南岳。（智異山也）雙溪慧
B31n0170_p0322b25║昭禪師。（真鑒國師）焉。揚孚即我大師嶽師也。大師諱兢讓。俗姓王氏。公州人也。祖淑長。父
B31n0170_p0322b26║亮吉。並戴仁履義。務存達己之心。積德豐功。貴播貽孫之業。勞筋骨而服職。抱霜雪
B31n0170_p0323a01║以清心。州里稱長者之名。遠近聞賢哉之譽。况自高曾之世。咸推郡邑之豪。戶不難
B31n0170_p0323a02║知故無載此。母金氏。女功無敵。婦道有規。擬截髮以專情。指斷機而勵節。敬恭僧佛
B31n0170_p0323a03║禮事舅姑。俄夢流星入懷。其大如瓮。色甚黃潤。因有娠焉。由是味撤葷腥。事勤齋護
B31n0170_p0323a04║循胎教以無已。幾過朞而誕生。大師天骨特異。神彩英奇。自曳萊衣。迨跨竹騎。縱為
B31n0170_p0323a05║兒戲。猶似老成。坐必跏趺。行須合掌。聚沙畫墁。模像塔以依稀。採葉摘花。擬供具而
B31n0170_p0323a06║陳列。年至鼓篋。日甚帶經。訓詩禮於鯉廷。聽講論於鱣肆。頗勤三絕謂隘九流。乃懇
B31n0170_p0323a07║白於慈母嚴君。固請許於出家入道。投於本州南穴院如解禪師。因為剃髮。便以留身
B31n0170_p0323a08║志在朝聞。學期日益。實由功倍。誰曰行遲。桴乍援之。鍾遽仆焉。於是。知有赫曦之耀
B31n0170_p0323a09║休窺灾奧之光。出指四方。行擇三友。遂以乾寧四載。於鷄龍山普願精舍。稟持犯然
B31n0170_p0323a10║後。坐雨心堅。臥雲念切。護戒珠而不類。磨慧劒以無鈋。能持繫草之心。轉勵出塵之
B31n0170_p0323a11║趣。惟勤請益。靡滯遊方。遂謁西穴院揚孚禪師。豁青眼以邀迎。推赤心而接待。於是
B31n0170_p0323a12║持其由瑟。鼓在孔門。既多知十之能。或展在三之禮。服膺不怠。就養惟勤。俄歎曰。急
B31n0170_p0323a13║景如駒。流年似箭。若跼牛涔之底。未浮鼇海之波。難詣寶洲。焉窮彼岸。乃以光化三
B31n0170_p0323a14║年。伺鷁舟之西泛。逐鵬運以南飛。匪踰信宿之間。獲達江淮之境。纔越天塹。將往雪
B31n0170_p0323a15║峯。到飛猿嶺上。遇搬米禪徒。同路而行。一時共歇。徙中有一僧。指枯椿曰。枯木獨占
B31n0170_p0323a16║定。春來不復榮。大師接曰。逈然塵境外。長年樂道情。於是眾皆歎伏。無不吟傳。縱煩
B31n0170_p0323a17║鼓舌之勞。頗叶傳心之旨。遂濟子台嶺。謁徧禪居。或杖虎錫於雪嶠雲岭。或洗龍鉢
B31n0170_p0323a18║於飛溪懸澗。既多適願。愈切尋幽。詣於谷山。謁道緣和尚。是石霜之嫡嗣也。乃問曰
B31n0170_p0323a19║石霜宗旨。的意如何。和尚對云。代代不曾承。大師言下大悟。遂得默達玄機。密傳秘
B31n0170_p0323a20║印。似照秦皇之鏡。如探黃帝之珠。洞究一真。增修三昧。藍茜沮色。珠火耀光。標領袖
B31n0170_p0323a21║於禪門。占笙鏞於法苑。何啻赳赳。實錚錚者矣。大師又製偈搦呈和尚曰。十介禪子
B31n0170_p0323a22║同及第。牓頭若過摠得閑。雖然一介不回頭。自有九人出世間。和尚覽之驚歎。因造
B31n0170_p0323a23║三生頌。許令眾和。大師養勇有餘。當仁不讓。搦兔毫而析理。編鳳藻以成章。莫不價
B31n0170_p0323a24║重碧雲。韻高白雪。豈真理之究竟。併綴緝之研精。於是流傳。故不載緣。大師心澄止
B31n0170_p0323a25║水。䟽奇斷雲。異境靈山。必盡覽游之興。江南河北。靡辭跋涉之勞。以梁龍德四年春
B31n0170_p0323a26║跳出谷山。路指幽代。將禮五臺聖跡。遠履萬里險途。届觀音寺憩歇之際。晝夜俄經
B31n0170_p0323b01║忽患面上赤瘡。致阻參尋之便。未逢肘後秘術。莫資療理之功。久不蠲除。漸至危篤
B31n0170_p0323b02║遂乃獨坐涅槃堂上。暗持菩薩願心。頃刻之間。有一老僧。入門問曰。汝從何所。所苦
B31n0170_p0323b03║何如。大師對曰。來從海左。久寓江南。苦是毒瘡。弗悆而已。乃曰且莫憂苦。宿冤使然
B31n0170_p0323b04║便以注水如醴。洗之頓愈。謂曰我主此山。暫來問慰。惟勤將護。用事巡遊。辭而出歸
B31n0170_p0323b05║豁如夢覺。皮膚不損。瘕癬無看。大師躬踐清涼。親瞻妙德。由早承於龜氏宗旨。果獲
B31n0170_p0323b06║遇於龍種聖尊。不可思議。於是乎在。厥後。西經雲蓋。南歷洞山。境之異者必臻。僧之
B31n0170_p0323b07║高者必覲。後唐同光二年七月。回歸達于全州喜安縣浦口。洎至維舟。深詣捨筏。是
B31n0170_p0323b08║猶孟嘗之珠還在浦。雷煥之劒復入池。德既耀於寶身。志蓋堅於高蹈。矧屬天芒伏鼇
B31n0170_p0323b09║地出蒼鵝。野冠山戎。各競奮爭之力。嵓扇岫幌。半罹焚燬之灾。爰遵避地之機。仍抗
B31n0170_p0323b10║絕塵之跡。效玄豹之隱霧。畏鳴鶴之聞天。庇影山中。韜光廡下。而乃雖曰烟霞之洞
B31n0170_p0323b11║漸成桃李之蹊。莫遂沈藏。更議遷徒。康州伯嚴寺。是西穴故師所修剏移住也。以自
B31n0170_p0323b12║先師謝世。法匠歸真。門人多安仰之悲。信士發靡依之歎。况又雲溪烟嶺。四時之變
B31n0170_p0323b13║態相高。松韻竹聲。百籟之和唫不斷。宛秀東林之境。堪傳西域之宗。越以天成二年
B31n0170_p0323b14║就以居焉。大師擡法鏡以常磨。照通無硋。簾禪鏞而待扣。響應有緣。遂使歸萬彙之
B31n0170_p0323b15║心。拭四方之目。訪道者雲蒸霧涌。請益者接踵聯肩。化編海隅。聲振日域。新羅景哀
B31n0170_p0323b16║王。遙憑玄杖。擬整洪綱。雖當像季之時。願奉禪那之教。乃遣使寓書曰。恭聞大師。早
B31n0170_p0323b17║踰溟渤。遠届曹溪。傳心中之秘印。探頷下之明珠。繼燃慧炬之光。廣導迷津之路。禪
B31n0170_p0323b18║河以之汩汩。法山於是峨峨。冀令鷄嶺之玄風。播在鳩林之遠地。則豈一方之倚賴
B31n0170_p0323b19║寔千載之遭逢。仍上別號曰。奉宗大師焉。大師方寸海納。無所拒遠。惟弘善誘之功
B31n0170_p0323b20║益慎見機之道。至清泰二年。念言弘道。必在擇山。决計而已備行裝。猶豫而未謀移
B31n0170_p0323b21║發。忽爾雲霧晦暗。咫尺難分。有神人降。謂大師曰。捨此奚適。適須莫遠。於是。眾咸致
B31n0170_p0323b22║惑固請淹遲。大師確然不從。便以出去。有虎哮吼。或前或後。行可三十里。又有一虎
B31n0170_p0323b23║中路相接。左右引導。似為翼衛。至于㬢陽山麓。血餘印跡。方始回歸。大師既寓鳳嵓
B31n0170_p0323b24║尤增雀躍。是以陟彼峯巒。視其背面。千層翠巘。萬疊丹崖。屬賊火之焚燒。致劫灰之
B31n0170_p0323b25║飛撲。重巒複澗固無遷變之容。佛闥僧房半是荊榛之地。屹爾者龜猶戴石。禪德鐫銘
B31n0170_p0323b26║巋然者像是鑄金。靈光照曜。既銳聿修之志。寧捨必葺之功。追迦葉之踏泥。效犍連
B31n0170_p0324a01║之掃地。營搆禪室。誘引學徒。寒煥未遷。竹葦成列。大師誘引不倦。物利有功。至使商
B31n0170_p0324a02║人遽息於化城。竆子咸歸於寶肆。列樹而旃檀馥郁。滿廷而菡萏粉數。恢弘禪祖之風
B31n0170_p0324a03║光闡法王之教。恩均兼濟。德瞻和光。雖靜默於山中。示威猛於城內。潛振降魔之術
B31n0170_p0324a04║顯揚助順之功。遂使蟻聚凶徒。虵奔逆黨。遽改愚迷之性。勿矜強暴之心。漸罷爭田
B31n0170_p0324a05║各其安堵。時清泰乙未歲也。我太祖。以運合夷凶。時膺定亂。命之良將。授以全師。指
B31n0170_p0324a06║百濟之狡窟梟巢。展六韜之奇謀異略。桴鼓而山河雷振。張旗而草樹霞舒。我則鷹揚
B31n0170_p0324a07║彼皆魚爛。黜殷辛於牧野。敗楚羽於烏江。竭海跨鯨。傾林斬凶。四紀而塵芬有暗。一
B31n0170_p0324a08║朝而掃蕩無遺。是用封墓軾閭。繼周王之高躅。重僧歸佛。遵梁帝之遺風。模五天而
B31n0170_p0324a09║像飾爰崇。闢四門而英賢是招。於是道人輻湊。禪侶雲臻。爭論上德之宗。高贊太平
B31n0170_p0324a10║之業。此際大師。不待鵠板。便出虎溪。動白足而步如飛。伸雪眉而喜可見。路次中原
B31n0170_p0324a11║府府有鍊珠。院院主苪帛。常誦楞嚴。未嘗休息。至是夜夢仙竪。從窣堵波上。合掌下
B31n0170_p0324a12║來曰。當有羅漢僧經過。宜以豫辦供侍者。翌早集眾。言其所夢。眾皆歎異。灑掃門庭
B31n0170_p0324a13║佇立以望。至于日夕。果大師來。及詣京師。太祖見而異之。危坐聳敬。因問傳法教。自
B31n0170_p0324a14║莫不應對如流。懊見大師之晚。乃從容相謂曰。玄奘法師。往遊西域。復歸咸京。譯出
B31n0170_p0324a15║金言。秘在寶藏。降及貞元以來。新本經論寢多。故近歲遣使閩甌。求購弘宣。今幸兵
B31n0170_p0324a16║火已潛。釋風可振。欲更寫一本。分置兩都。於意如何。大師對曰。此實有為功德。不妨
B31n0170_p0324a17║無上菩提。雅弘經傳。能詣佛心。其佛恩與王化。可地久而天高。福利無邊。功名不朽
B31n0170_p0324a18║矣。自爾。一心敬仰。四事傾勤。或闢紫宸而懇請邀迎。或詣紺宇而親加問訊。而乃鶴
B31n0170_p0324a19║情猶暮。戀雲洞以日深。鳳扆是辭。出天衢而電逝。是以命僧史以援送。厚淨施以寵
B31n0170_p0324a20║行（缺畧）俄聞九天之鼎駕昇遐。四海之金絲遏密。雖是忘言之者。豈無出涕之哀。暨
B31n0170_p0324a21║惠宗纂承丕搆。繼稟先朝。遺乘軺之可使。稱負扆之有因。由是大師馳僧介以飛罷奏
B31n0170_p0324a22║章。慶王統之□光嗣緒。逮伸祈祐。未暇締緣。雖崆峒之請有期。奈蒼梧之巡不返。迨
B31n0170_p0324a23║于光宗。繼明御宇。離隱統天。常注意於釋門。冀飫味於禪悅。大師不辭跋履。步至京
B31n0170_p0324a24║華。設醫國之藥言。喻從繩則木正。事如投水。道冷補天。沃心有餘。書紳可驗。乃以新
B31n0170_p0324a25║製磨衲袈裟一領寄之。及乎歸出。以新寫義熙本華嚴經八帙送之。盖為大師色空無
B31n0170_p0324a26║異。語默猶同。每於金言。常披玉軸故也。今聖騰輝虹渚。毓德龍淵。顯膺千載之期。光
B31n0170_p0324b01║嗣九天之位。功高立極。業盛承基。將安東土之人。深奉西乾之教。勤庶政於君道。種
B31n0170_p0324b02║多福於僧田。𣂏定水於禪河。泛慈波於宸澤。欕伽之門大啟。摠持之苑廣開。遂欲遠
B31n0170_p0324b03║迓慈軒。親瞻慧眼。以聖朝光德二年春。馳之馹騎。寓以龍緘。敘相遇之必請。懇來儀
B31n0170_p0324b04║之是望。大師亦擬出東林。將朝北闕。催淨人之晨爨。趣從者之行裝。時寺有一面鼓
B31n0170_p0324b05║架在法堂上。忽然自鳴。厥聲坎坎若山上之砰磕。猶谷底之颼颼。眾耳皆驚。同心請
B31n0170_p0324b06║住。大師確不從請。便以出行。行至途中。果遇中使。禪侶則來經月岳。王人則去涉漢
B31n0170_p0324b07║江。既欣邂逅之逢。不議逡巡之退。洎乎路入圻甸。禮備郊迎。仍令諸寺僧徒。滿朝臣
B31n0170_p0324b08║宰。冒紅塵而導從。步紫陌以陪隨。尋於護國帝釋院安下。詰旦。上高闢天闈。別張淨
B31n0170_p0324b09║室。親迎雲毳。特設齋筵。伸鑽仰之素誠。用諮諏於政道。大師既諧就日。必擬回天。言
B31n0170_p0324b10║忘言之言。說無說之說。豈獨資乎道味。抑能導乎政風。雅弘開濟之功。終叶歸依之
B31n0170_p0324b11║懇。乃以其年四月。移住舍那禪院。仍送磨衲袈裟一領。兼營齋設。無不精勤。上謂羣
B31n0170_p0324b12║臣曰。顧惟幼冲。獲承基搆。每當伺機務之暇。討史籍之文。昔自軒皇。逮于周發。僉有
B31n0170_p0324b13║師保。用匡不怠。改曰君也。師臣則王。友臣則覇。况師高尚者。可謂其利博哉。今見曦
B31n0170_p0324b14║陽大師。真為化身菩薩矣。何不展師資之禮乎。僉言可矣。罔有異辭。於是。王命兩街
B31n0170_p0324b15║僧統大德法輿。內議令太相皇甫□□□□詣禪扃。備傳聖旨。續遣中使。送錦緣磨衲
B31n0170_p0324b16║袈裟一領。並踵頂之飾等然後。上領文虎兩班及僧官。暫出珠宮。親臨金地。手擎鵲
B31n0170_p0324b17║尾。面對龍頤。仍詔翰林學士太祖相守兵部令金岳宣綸。制曰。昔晉主遇於遠公。傾
B31n0170_p0324b18║心頂戴。吳王逢於僧會。禮足歸依。人天盛傳古今美事。寡人雖德慙往哲。而志敬空
B31n0170_p0324b19║門勵行孜孜。修心惕惕。大師。優曇一現。慧月重明。瞻蓮眼而煩惱自消。覩果唇而塵勞
B31n0170_p0324b20║頓息。多生因果。今世遭逢。敢啟至心。仰聞清德。願展為師之禮。冀成累劫之緣。躬詣
B31n0170_p0324b21║松關。面伸棗懇。伏希慈鑑。俯許誠祈。請光師道。敬加尊號為證空大師。劫劫生生托
B31n0170_p0324b22║慈航之濟渡。在在處處攀慧幟以游揚。頓首謹白。於是道俗具寮。一齊列賀。禮無違
B31n0170_p0324b23║者。道益尊焉。大師迹現四依。功修萬劫。言必契理。行乃過人。既交香火之緣。有期忉
B31n0170_p0324b24║利之行。開示希夷之旨。發揚清淨之風。顯整王綱。丕傅法寶。實使金輪愈久。益能玉
B31n0170_p0324b25║戾光輝慈燈之熖透三韓。甘露之澤均一國。自栖輦轂。屢換星霜。化導之功已成。肥
B31n0170_p0324b26║遯之身是退。越以周廣順三年秋。還歸故山焉。上以摳衣避席。縱請益以匡虧。遠致
B31n0170_p0325a01║高情奈忘機之不輟。躬攀法輭。泣送山裝。策杖徐行。恣鶴步於三秋曠野。拂衣輕舉
B31n0170_p0325a02║尋鳥道於萬里舊山。爾後。軺騎聯翩。王人往復。交轡道路。綴影巖磎。贈之以香椀水
B31n0170_p0325a03║瓶。極雕鏤之工巧。副之以鳩坑蠻海。窮氣味之芳馨。慶賴既多。虔恭益切。至顯德三
B31n0170_p0325a04║年秋八月十九日。忽告眾曰。吾西學東歸。將輸三紀。擇山而住誘引後來。借以青山
B31n0170_p0325a05║白雲。導彼迷津失路。每或披尋王渴資國福緣。今風燭水泡未能以久。難將作矣。吾
B31n0170_p0325a06║欲焉往。各執爾心。勉遵佛訓。又謂傳法之首逈超禪師曰。爾宜搆室。繼以傳燈。惟事
B31n0170_p0325a07║光前。無墜相付者。言訖而泊然坐滅。享齡七十九。歷夏六十。是日也。天昏雨黑。地動
B31n0170_p0325a08║山搖。鳥獸悲鳴。杉栝萎瘁。於是緇素學流遠近耆幼。覩變異之非常。含悲憂而競集
B31n0170_p0325a09║灑涕流於原野。哀響振於山溪。豈惟魯聖發壞木之歌。闍王驚折梁之夢而已哉。上聞
B31n0170_p0325a10║之震悼。哭諸寢焉。乃遣使左僧維大德淡猷元尹守殿中監韓潤弼等。吊以書賻以穀
B31n0170_p0325a11║及茗馞。又遣諡號塔名。使元輔金俟嵓使副左尹前廣平侍郎金廷範等。贈淨諡曰。靜
B31n0170_p0325a12║真大師圓悟之塔。仍命有司。寫真影一舖。錦緣金軸不日而成。并題贊述。仍令右僧
B31n0170_p0325a13║維大德宗乂正輔金瑛正衛兵部郎金靈祐等。充追真影使。兼營齋□□遂使飾終之
B31n0170_p0325a14║禮若矣。尊師之道焯焉。大師立性純朴。抱氣英奇。眼點珠明。骨聯金細。汪汪焉波澄
B31n0170_p0325a15║萬頃。磊磊若岳聳千尋。每以勸勵學徒。語簡旨遠。故或問曰。不離左右。猶不識者何
B31n0170_p0325a16║師云我也不識。闍梨問彼此不相識時如何。師云東西不□□□□□□□成一處活
B31n0170_p0325a17║師云陽日轉高後代何憂。其所謂簡遠多此類也。豈土木之形骸。無毫釐之差錯。所稟
B31n0170_p0325a18║護犯。一無遺缺。故得年漸逼於桑榆。身轉輕於黍累。或當盥浴。坐在盆中。完若浮瓢
B31n0170_p0325a19║未嘗潛沒。又衲衣壞弊。縱不澣濯。軆無所痒。蟣虱不生。若此已來。殆餘四紀。嘗於微
B31n0170_p0325a20║時。夢坐于三層石浮屠上者。眾中有解者云。大師必見三度加號為萬乘師事矣。聽者
B31n0170_p0325a21║歎驚。來如墻進。尋時致賀。後實果焉。今臨滅時。寺之東峯西嶺。蒼栢寒松。色變慘凋
B31n0170_p0325a22║侔於鵠樹。又山之北面。無故崩墜約百餘丈高。亦有於菟。從東南岡。繞寺行過。悲鳴
B31n0170_p0325a23║長嘷。聲動溪洞。聯於晝夜靡有斷絕。洎門下僧。表請樹碑紀績。耀于不朽。許之。乃為
B31n0170_p0325a24║石版可者尤難。命於南海之濱汝湄縣。掘取以船運至。算其勞費。何啻千萬。裁及使
B31n0170_p0325a25║人到彼議役興功。門人忽於本山之麓。掘獲石版。狀甚高濶。色惟青白。不煩琢磨。苟
B31n0170_p0325a26║無瑕玷。無煩人功。雅符神授。具以表聞。上乃悅。許此者以今寺內。有古禪師法碣。是
B31n0170_p0325b01║新羅末前進士姓崔名致遠者所撰文。其石亦自南海而至。今多說役使。興譏故也。大
B31n0170_p0325b02║師在世之時。奇祥秘說。縱使書之竹竭南山。研之波乾東海。豈能備言而具載矣。臣
B31n0170_p0325b03║夢游□□□□□□□□謹奉綸言。莫抗叩辭之禮。覬彰碩德。輒書直筆之詞。而乃嚮
B31n0170_p0325b04║碧沼以傾蠡雖迷深淺。仰青天而測管莫究星辰。語類寒蟬。行同跛鼈。苟任抽毫之寄
B31n0170_p0325b05║翻招傷手之憂。謹為銘曰。
B31n0170_p0325b06║無上之法。不二而傳。月影難掬。露珠莫搴。信衣爰授。智炬迺燃。光明有赫。照曜無
B31n0170_p0325b07║邊。非動非靜。何後何先。誰其覺者。我大師焉。靈資太一。誕叶半千。志探龍頷。身泛
B31n0170_p0325b08║驪淵。雲游華夏。浪迹幽燕。清涼山畔。妙德堂前。瞻龍種聖。企鷄足禪。仰石霜緒。承
B31n0170_p0325b09║谷山緣。入室覩奧。問道探玄。遊真如海。扣般若船。方回征棹。偶值戎烟。鶴歸有所
B31n0170_p0325b10║遯迹多年。暨平宼壘。大闢僧田。倚賴罔極。鎻仰靡堅。道贊四主。名占一賢。恩流朝
B31n0170_p0325b11║野。德及人天。吾皇避席。禮甚袒肩。實供四事。何暇九筵。跳出京輦。歸臥雲泉。秋溪
B31n0170_p0325b12║月浸。曙洞霞填。隨身瓶錫。滿眼山川。問訊往復。傳驛聯翩。法惟常住。化乃俄遷。慈
B31n0170_p0325b13║室壞矣。慧柯缺焉。山變蒼栢。池慘白蓮。碑撑石巘。塔聳嵓顛。斯文不朽。永耀蓬壖。
B31n0170_p0325b14║（辛未）十五年（後梁乾化元年）高僧利嚴。自唐還。
B31n0170_p0325b15║【備考】有唐高麗國海州湏彌山廣照寺故教諡真澈大師寶月乘空之塔碑銘（并序）
B31n0170_p0325b16║門人元輔檢校尚書左僕射兼御史大夫權知元（臣）崔彥撝　撰
B31n0170_p0325b17║（云云缺略）大師法諱利嚴。俗姓金氏。其先鷄林人也。考其國史。實星漢之苗。遠祖。世道
B31n0170_p0325b18║凌夷。斯盧多難。偶隨萍梗。流落熊川。父章。深愛雲泉。因寓富城之野。故大師生於蘇
B31n0170_p0325b19║泰。相表多奇（缺略）年十二。往迦耶岬寺。投德良法師。懇露所懷。求為師事。自此半年之
B31n0170_p0325b20║內。三藏備探。師謂曰。儒室之顏生。釋門之歡喜。是知後生可畏。於子驗之者矣。則非
B31n0170_p0325b21║久植夙因。其孰能至於此。然則母氏初於有娠。夢神僧來寄青蓮。永為徵信。則知絕
B31n0170_p0325b22║塵合契。懷日同符。中和六年。受具足戒於本寺道堅律師。既而調鉢無傾。浮囊不漏
B31n0170_p0325b23║乘門託位。不唯守夏之勤。草繫懸心。寧止終年之懇。其後情深問道。志在觀風。挈瓶
B31n0170_p0325b24║下山。飛錫沿海。乾寧三年。忽遇入浙使崔藝熙大夫。方將西泛托跡而西。所以高掛
B31n0170_p0325b25║雲颿。遽超雪浪。不消數日。得抵鄞江。于時。企聞雲居道膺大師。禪門之法胤也。不遠
B31n0170_p0325b26║千里。直詣玄關。大師謂曰一別匪遙。再逢何早。師對云。未曾親侍。寧導復來。大師
B31n0170_p0326a01║默而許之。潛愜玄契。所以服勤六載。寒暑彌堅。大師謂曰。道不遠人。人能弘道。東
B31n0170_p0326a02║山之旨。不在他人。法之中興。惟我與汝。吾道東矣。念茲在茲。師不勞圮上之期。潛
B31n0170_p0326a03║受法王之印。以後嶺南河北。巡禮其六窣堵波。湖外江西。遍參其諸善知識。遂乃北
B31n0170_p0326a04║遊恒岱。無處不遊。南抵衡廬。無山不抵。謁諸侯而獻刺。投列國而觀風。四遠參尋遍
B31n0170_p0326a05║於吳漢。迺於天祐八年。乘查巨浸。達于羅州之會津。此際大師。一自維舟。徧宜捨
B31n0170_p0326a06║筏。珍重屏翳。邐迤東征。爰有金海府知軍府事蘇公律熙。選勝光山。仍修堂宇。傾誠
B31n0170_p0326a07║願海。請住烟霞。桃李無言。稻麻成列。一栖真境。四換周星。大師雖心愛禪林。遁世
B31n0170_p0326a08║無悶。而地連賊窟。圖身莫安。所以亂邦不居。於是乎在。十二年。道出沙火。得到遵岑
B31n0170_p0326a09║永同郡南靈覺山北。尋謀駐足。乍此踟躕。緇素聞風。歸心者眾矣。今上聞大師。道高
B31n0170_p0326a10║天下。聲蓋海東。想對龍頤。頻飛鶴版。大師謂眾曰。居於率土者。敢拒綸言。儻遂朝
B31n0170_p0326a11║天者。須霑顧問。付囑之故。吾將赴都。所以便逐皇華。來儀帝壤。上重光大業。仰止
B31n0170_p0326a12║高山。所以脩葺泰興。請停慈蓋。粵以明年二月中。特遣前侍中權說。太相朴守文。迎
B31n0170_p0326a13║入舍那內院。虔請住持。無何。逈餝蘂宮。高敷蓮座。待以師資之禮。恭披鑽仰之儀。猶
B31n0170_p0326a14║如西域摩騰。先陟漢皇之殿。康僧居會。始昇吳王之車。遂以麈尾發揮。龍顏欣悅。其
B31n0170_p0326a15║於瞻仰。徧動宸襟。此時魚水增歡。不可同年而語哉。他時乘閑之夕。畧詣仙扉問曰。
B31n0170_p0326a16║弟子恭對慈顏。直申素懇。今則國讎稍擾。隣敵交侵。猶似楚漢相持。雌雄未决。至於
B31n0170_p0326a17║三紀。常備二兇。雖切好生。漸深相殺。寡人曾蒙佛誡。暗發慈心。恐遺玩寇之愆。仍致
B31n0170_p0326a18║危身之禍。大師不辭萬里。來化三韓。救爇崑崗。昌言有待。對曰夫道在心不在事。法
B31n0170_p0326a19║由己不由人。且帝王與疋夫所修各異。雖行軍旅。且慜黎元。何則。王者以四海為家
B31n0170_p0326a20║萬民為子。不殺無辜之輩。焉論有罪之徒。所以諸善奉行。是為弘濟。上乃撫几歎曰。
B31n0170_p0326a21║夫俗人迷於遠理。預懼閻摩。至如大師所言。可與言天人之際矣。所以救其死罪。時
B31n0170_p0326a22║緩虔劉。憐我生靈。出于塗炭。此皆大師之化也。其後大師。自棲京輦。頻改歲時。每以
B31n0170_p0326a23║注目山川。欲擇終焉之地。隱霧之志。懇到聞天。上莫阻道情。潛憂生別。思惟良久。久
B31n0170_p0326a24║乃許焉。大師臨別之間。特披悲感云。仁王弘誓。護法為心。遙垂外護之恩。永蓄蒼生
B31n0170_p0326a25║之福。所以長興三年。下教於開京西北海州之陽。遽擇靈峯。為搆精舍。寺名廣照。請
B31n0170_p0326a26║以居之。是日大師畧領門徒。就棲院宇。學流盈室。禪客滿堂。若融歸北海之居。疑惠
B31n0170_p0326b01║結東林之社。所以誨人不倦。如鏡忘疲。其眾如麻。其門如市。然則不資分衛。唯免在
B31n0170_p0326b02║陳。此乃官藏則分錫三藏。供事則具頒四事。况復近從當郡。傍及鄰州。咸發深心。並
B31n0170_p0326b03║修淨行。則知花惟薝蔔。如投寶樹之園。林是栴檀。似赴菴蘿之會。大師先於踏地。備
B31n0170_p0326b04║自銓山。師至魂交。神來頂謁。獻粲輸玉泉之供。披誠指廬阜之居。其為神理歸依。皆
B31n0170_p0326b05║如此類。大師謂眾曰。今歲法緣當盡。必往他方。吾與大王。曩有因緣。今當際會。須為
B31n0170_p0326b06║面訣。以副心期。便挈山裝。旋臻輦下。此時上暫駈龍斾。問罪馬津。大師病甚虛羸。任
B31n0170_p0326b07║持不得。詣螭頭留語。入鷄足有期。豈惟昔在竺乾。迦葉別闍王之恨。曾於華夏。伯陽
B31n0170_p0326b08║辭關令之嗟而已矣哉。明日肩輿到五龍山。頤使招諸弟子云。佛有嚴誡。汝曹勉旃。
B31n0170_p0326b09║清泰三年八月十七日中夜。坐化於當寺法堂。俗年六十有七。僧臘四十有八。于時
B31n0170_p0326b10║日慘風悲。雲愁水咽。門下僧等不勝感慕。俱切攀號。以其月二十日。奉遷神座於本
B31n0170_p0326b11║山。窆于寺之西嶺。去寺三百步。雅奉遺教也。士庶闐川。香華溢谷。送終之盛。前古所
B31n0170_p0326b12║無者矣。上乃旋在省方。忽聞遷化。爰切折梁之慟。亦增亡鏡之悲。自此特命親官。遙
B31n0170_p0326b13║申吊祭。大師風神天假。智慧日新。生知而眾妙會心。宿植而玄機藏粹。所以事唯善
B31n0170_p0326b14║誘。譚以微言。引彼蒙泉。歸於性海。其奈山輝川媚。秀氣難逃。故始自光山。終於彌嶺。
B31n0170_p0326b15║可謂棲遲兩地。各分韞匵之珍。戾止三河。俱示摩尼之寶者矣。傳業弟子。處光。道忍。
B31n0170_p0326b16║貞能。慶崇。並昇上足。皆保傳心。或早牽尼父之悲。或堅護卜商之業。所恨寶塔雖聳。
B31n0170_p0326b17║洪銘未刊。然則扣不朽之緣於在家弟子。左丞相皇甫悌恭。前王子太相王儒。前侍中
B31n0170_p0326b18║太相李陟良。廣評侍郎鄭承休。俱早調夏鼎。常艤殷舟。誠仁國之金湯。亦法城之墻
B31n0170_p0326b19║塹。與昭玄大綂教訓。斷金相應。深感法恩。請贈大名。以光禪教。詔曰可。故追諡真澈
B31n0170_p0326b20║大師。塔名寶月乘空之塔。申命下臣。式揚高躅。彥撝。才慙鷰石。學謝螢光。以有限微
B31n0170_p0326b21║才。記無為景行。杳猶行海。難甚緣山。潛測高深。莫知涯際。爰有門徒玄照上人。夙傳
B31n0170_p0326b22║金口。親奉玉音。因趣龜文。數臨蝸舍。所以得於無得。聞所未聞。譬凉月之遊空。等清
B31n0170_p0326b23║飈之掃靄。唯以敢陳厚旨。齊贊成功。所冀翠碣披文。感國主亡師之恨。豐碑相質。嗟
B31n0170_p0326b24║門人絕學之愁。言莫慎諸。直書其事。銘曰。
B31n0170_p0326b25║禪宗之胤。代代堂堂。人中師子。世上法王。玄關閫閾。覺路津梁。遠從天竺。來化海
B31n0170_p0326b26║鄉。偉矣吾師。生於遼左。何陋之有。豈論夷夏。氷姿雪膚。言說溫雅。乘查兮雪浪中
B31n0170_p0327a01║問道兮雲居下。命之入室。仍以傳心。棲遲道樹。偃仰禪林。鯨津返棹。忽遇知音。便
B31n0170_p0327a02║昇金殿。欽仰殊深。卜地海壖。曹溪接武。惟我導師。謂之慈父。忽歎泥洹。天收法雨。
B31n0170_p0327a03║贈諡兮感法恩。流慈兮光禪宇。
B31n0170_p0327a04║清泰四年十月二十日　立
B31n0170_p0327a05║○神德王〔朴景暉〕在位五年
B31n0170_p0327a06║（丙子）五年（後梁貞明二年）（佛紀一九四三年）二月十二日。朗空大師入寂。
B31n0170_p0327a07║【備考】新羅國故兩朝國師教諡朗空大師白月棲雲之塔碑銘（并序）
B31n0170_p0327a08║門人翰林學士守兵部侍郎知尚瑞院事賜紫金魚袋（臣）崔仁渷奉教撰
B31n0170_p0327a09║金生書　釋端目集
B31n0170_p0327a10║聞夫真境希夷。玄津渺杳。澄如滄海。漠如太虛。智舟何以達其涯。慧駕莫能尋其際。
B31n0170_p0327a11║况復去聖逾遠。滯凡既深。靡制心猿。難調意馬。由是。徇虛棄實者。俱懷逐塊之情。執
B31n0170_p0327a12║有迷空者。盡起趁炎之想。若非哲人出世。開士乘時。高演真宗。廣宣善諉。何以爰析
B31n0170_p0327a13║重玄之理。得歸眾妙之方。潛認髻珠。密傳心印。達斯道者。豈異人乎。大師是也。
B31n0170_p0327a14║大師法諱行寂。俗姓崔氏。其先周朝之尚父遐苗。齊國之丁公遠裔。其後使乎兔郡
B31n0170_p0327a15║留寓鷄林。今為京万河南人也。祖諱全。避世辭榮。幽居養志。父諱佩常。年登九歲。學
B31n0170_p0327a16║冠三冬。長牽投筆之心。仍效止戈之藝。所以繫名軍旅。充職戎行。母薛氏。夢見僧謂
B31n0170_p0327a17║日宿因所追。願為阿孃之子。覺後感其靈瑞。備啟所天。自屏膻腴。勤為胎教。以太和
B31n0170_p0327a18║六年十二月三十日誕生大師。生標奇骨。有異凡流。遊戲之時。須為佛事。每聚沙而
B31n0170_p0327a19║造塔。常摘葉而為香。爰自青襟。尋師絳帳。請業則都忘寢食。臨文則総括宗源。嘗以
B31n0170_p0327a20║心信金言。志遺塵俗。謂父曰所願出家修道。以報罔極之恩。其父知有宿根。合符前
B31n0170_p0327a21║夢。不阻其志。愛而許之。遂乃削染披緇。苦求遊學。欲尋學海。歷選名山。至於伽倻海
B31n0170_p0327a22║印寺。便謁宗師。精探經論。綂雜花之妙義。說貝葉之真文。師謂學徒曰。釋子多聞。顏
B31n0170_p0327a23║生好學。昔聞其語。今見其人。豈與青眼赤髭。同年而語哉。大中九年。於福泉寺官壇
B31n0170_p0327a24║受其具戒。既而。浮囊志切。繫草情深。像教之宗。已勞力學。玄機之旨。盍以心求。所以
B31n0170_p0327a25║杖策挈瓶。下山尋路。徑詣屈山。謁通曉大師。自投五體。虔啟衷懷。大師便許昇堂。遂
B31n0170_p0327a26║令入室。從此。服膺數載。勤苦多方。雖至道□□。目擊罄成山之志。而常齋淡薄。神疲
B31n0170_p0327b01║增煑海之勞。則知歷試諸難。多能鄙事。每於坐臥。只念遊方。遂於咸通十一年。投入備
B31n0170_p0327b02║朝使金公緊榮。□□□之心。備陳所志。金公情深傾盖。許以同舟。無何。利涉大川。達
B31n0170_p0327b03║于西岸。此際不遠千里。至於上都。尋蒙有司。特具事由。奏聞天聽。降勅宜令左街寶
B31n0170_p0327b04║堂寺孔雀王院。安置大師。所喜神居駐足。勝境捿心。未幾降誕之辰。來□徵□□。懿
B31n0170_p0327b05║宗皇帝。遽弘至化。虔仰玄風。問大師曰。遠涉滄溟。有何求事。大師對勅曰。貧道幸獲
B31n0170_p0327b06║觀風上國。問道中華。今日叨沐鴻恩。得窺盛事。所求遍遊靈跡。追尋赤水之珠。還耀
B31n0170_p0327b07║吾鄉。更作青丘之印。天子厚加寵賚。甚善其言。猶如法秀之逢晉文。曇鸞之對梁武
B31n0170_p0327b08║古今雖異。名德尤同。以後至五臺山。投華嚴寺。求感於文殊大聖。上中臺。忽遇神人
B31n0170_p0327b09║鬢眉皓爾。叩頭作禮。膜拜祈恩。謂大師曰。不易遠來。善哉佛子。莫淹此地。速向南方
B31n0170_p0327b10║認其五色之霜。必沐曇摩之雨。大師含悲須別。漸次南行。乾符二年。至成都府巡謁
B31n0170_p0327b11║到靜眾精舍。禮無相大師影堂。大師新羅人也。因謁寫真。具聞遺美。為唐帝道師玄
B31n0170_p0327b12║宗之師同鄉。唯恨異其時。後代所求追其迹。企聞石霜慶諸和尚。啟如來之室。演迦
B31n0170_p0327b13║葉之宗。道樹之陰。禪流所聚。大師殷勤禮足。曲盡虔誠。仍栖方便之門。果得摩尼之
B31n0170_p0327b14║寶。俄而追流衡岳。參知識之禪居。遠至曹溪。禮祖師之寶塔。傍東山之遐秀。採六葉
B31n0170_p0327b15║之遺芳。四遠參尋。無方不到。雖觀空色。豈忘偏陲。以中和五年。來歸故國。時也。至於
B31n0170_p0327b16║崛嶺。重謁大師。大師云。且喜早歸。豈期相見。後學各得其賜。念茲在茲。所以再託扉
B31n0170_p0327b17║蓮。不離左右中間。忽携瓶鉢。重訪水雲。或錫飛於五岳之初。暫栖天柱。或盃渡於三
B31n0170_p0327b18║河之後。方住水精。至文德二年四月中。崛山大師寢疾。便經故山。精勤侍疾。至於歸
B31n0170_p0327b19║化。付囑傳心者。唯在大師一人而已。初憩席於翔州之建子菴。纔修茅舍。始啟山門。來
B31n0170_p0327b20║者如雲。朝三暮四。頃歲。時當死運。世屬屯蒙。災星長照於三韓。毒露常鋪於四郡况
B31n0170_p0327b21║於岩谷。無計潛藏。乾寧初。至止王城。薰簷葡於焚香之寺。光化末。旋歸野郡。植旃檀
B31n0170_p0327b22║於籬草之墟。所恨正值魔軍。將宣佛道。孝恭大王。驟登寶位。欽重禪宗。以大師獨步
B31n0170_p0327b23║海東。□標天下。□遣僧正法賢等。聊飛鳳筆。徵赴皇居。大師謂門人曰。自欲安禪。終
B31n0170_p0327b24║須助化。吾道之流於末代。外護之恩也。乃以天祐三年秋九月初。忽出溟郊。方歸京
B31n0170_p0327b25║邑。至十六日。登秘殿孤坐禪床。□□淨宸襟整□冕服。待以國師之禮。虔申鑽仰之
B31n0170_p0327b26║情。大師辭色從容。神儀自若。尊道說羲軒之術。治邦談堯舜之□。風鏡忘疲。洪鍾待
B31n0170_p0328a01║扣。有親從上殿者四人曰。行謙。邃安。信宗。讓規。讓規行超十哲。名盖二禪。探玄鄉之
B31n0170_p0328a02║秘宗。論絕境之幽枝。聖人見之。頻迴麈尾。甚悅龍顏。忽於明年夏末。乍別京畿。畧遊
B31n0170_p0328a03║海嶠。至金海府。蘇公忠子知府。及第律熙領軍。莫不斂袵欽風。開襟慕道。請居名寺
B31n0170_p0328a04║冀福蒼生。十□師可以栖遲。暗垂慈化。掃妖烟於塞外。灑甘露於山中。神德大王。光
B31n0170_p0328a05║綂丕圖。寵徵赴朝。至貞明元年春。大師遽携禪眾。來至帝鄉。依前命南山實際寺安
B31n0170_p0328a06║之。此寺則先是聖上。以黃閤潛龍。禪□附鳳。尋□師永為禪宇。此時奉迎行所。重謁
B31n0170_p0328a07║慈顏。爰開有待之心。再聽無為之說。辭還之際。特結良因。爰有女弟子明瑤夫人。鼇
B31n0170_p0328a08║島宗枝。鳩林冠族。仰止高山。尊崇佛理。以石南山寺請為收領。永以住持。秋七月。大
B31n0170_p0328a09║師以甚愜雅懷。始謀栖止。此寺也。遠連四岳。高壓南溟。溪澗爭流。酷似金輿之谷。岩
B31n0170_p0328a10║巒鬪峻。疑如紫盖之峯。誠招隱之幽居。亦栖禪之佳境者也。大師遍探靈□。未有定
B31n0170_p0328a11║居。初至此山。以為終焉之所。至明年春二月初。大師覺其不舒。稱染微疴。至十二日
B31n0170_p0328a12║詰旦。告眾曰。生也有涯。吾將行矣。守而勿失。汝等勉旃。趺坐繩床。儼然就滅。報齡八
B31n0170_p0328a13║十五。僧臘六十一。于時雲霧晦冥。山岳震動。有山下人。望山頂有五色光氣。衝於空
B31n0170_p0328a14║中。有一物上天。宛然金柱。豈智順則天垂花盖。法成則空斂雲棺而已哉。於是。門人
B31n0170_p0328a15║等。傷五情。若亡天屬。至十七日。敬奉色身。假𨽻于西峯之麓。聖考大王。忽聆遷化。良
B31n0170_p0328a16║惻仙襟。特遣中使。監護葬儀。仍命吊祭。至三年十一月中。改葬於東巒頂。去寺三百
B31n0170_p0328a17║來步。全身不散。神色如常。門下等。重覩慈顏。不勝感慕。仍施石戶封閉。大師。資靈河
B31n0170_p0328a18║岳。稟氣星辰。居縷褐之英。應黃裳之吉。由是早棲禪境。久拂客塵。裨二主於兩朝。濟
B31n0170_p0328a19║羣生於三界。邦家安泰。魔賊歸降。則知大覺真身。觀音後體。啟玄關而敷揚至理。開
B31n0170_p0328a20║慈室而汲引玄流。生命示亡。效鶴樹歸具之跡。化身如在。追鷄峯住寂之心。存歿化
B31n0170_p0328a21║人。始終弘道。可謂定慧無方。神通自在者焉。弟子信宗禪師。周觧禪師。林侃禪師等。
B31n0170_p0328a22║五百來人。共保一心。皆居上足。常勤守護。永切追攀。每念巨海塵飛。高風電絕。累趨
B31n0170_p0328a23║魏闕。請樹豐碑。今上。克纘洪基。恭承寶籙。欽崇禪化。不異前朝。贈諡曰朗空大師。塔
B31n0170_p0328a24║名曰白月棲雲之塔。爰命微臣。宜修韲臼。仁渷。固辭不免。唯命是從。輒課菲詞。式揚
B31n0170_p0328a25║餘烈。譬如提壺酌海。莫知溟渤之深。執管窺天。難測穹蒼之濶。然而早蒙慈誨。眷以
B31n0170_p0328a26║宗盟。唯以援筆有情。著文無愧。強名玄道。將報法恩。其詞曰。
B31n0170_p0328b01║至道無為猶如大地。萬法同歸千門一致。粵唯正覺誘彼羣類。聖凡有殊開悟無異
B31n0170_p0328b02║懿歟禪伯生我海東。明同日月量等虛空。名由德顯智與慈融。去傳法要來化童蒙
B31n0170_p0328b03║水月澄心烟霞匿曜。忽飛美譽頻降佳召。扶贊兩朝闡揚玄教。瓶破燈明雲開月照
B31n0170_p0328b04║哲人去世緇素傷心。門徒願大國王恩㴱。塔封巒頂碑倚溪潯。芥城雖盡永耀禪林。
B31n0170_p0328b05║○景明王〔朴昇英〕在位七年
B31n0170_p0328b06║（戊寅）二年（後梁貞明四年高麗太祖天授元年）夏六月。泰封諸將。立王建為王。國號高麗。建元天授（弓裔走死斧壤）初建
B31n0170_p0328b07║年三十。夢見九層金塔。立海中。至是年三月。唐商客王昌瑾。得東州勃颯寺熾盛光如
B31n0170_p0328b08║來像前鎮星化身所賣之鏡文「三水中四維下。上帝降子於辰馬。巳年中二龍見。一則藏
B31n0170_p0328b09║身青木中。一則現形黑金東」果應其祥也。（高麗史）十一月。高麗設八關會。有司言前王。（弓裔
B31n0170_p0328b10║也）每歲仲冬。設八關會以祈福。乞遵其制。麗王從之。遂於闕庭置輪燈一座。列香燈於
B31n0170_p0328b11║四旁。又結兩綵棚。各高五丈餘。呈百戲歌舞於前。其四仙樂部龍鳳象馬車船。皆新羅
B31n0170_p0328b12║故事。百官袍笏行禮。觀者傾堵。王御樓觀之。歲以為常。
B31n0170_p0328b13║（己卯）三年（後梁貞明五年高麗太祖二年）春正月。高麗移都松岳郡。三月創法王。慈雲。王輪。內帝釋。舍那。天
B31n0170_p0328b14║禪院。（即普膺）新興。文殊。圓通。地藏等十寺于都內。兩京塔廟肖像之廢缺者。並令修葺。（東國通鑒）
B31n0170_p0328b15║新羅四天王寺壁畫狗鳴。說經三日讓之。（三國遺事）
B31n0170_p0328b16║（辛巳）五年（後梁貞明七年龍德元年高麗太祖四年）春正月。王遣金律騁高麗。麗王問曰。聞三大寶。丈六金像。九層
B31n0170_p0328b17║塔。并聖帝帶也。三寶未亡。國亦未兦。塔像猶存。不知聖帶。今猶存耶。律對曰。臣未嘗聞
B31n0170_p0328b18║聖帶也。麗王笑曰。卿為貴臣。何不知國之大寶。律慚。　高麗創大興寺于五冠山。迎入
B31n0170_p0328b19║僧利言。師事之。　洞真大師自唐還。　秋七月。高僧璨幽自唐還。
B31n0170_p0328b20║【備考】高麗國廣州慧目山高達院故國師制贈諡元宗大師慧真之塔碑銘（并序）
B31n0170_p0328b21║光祿大夫太丞翰林學士內奉令前禮部使參知政事監修國史臣金廷彥奉制撰
B31n0170_p0328b22║奉議郎佐尹前軍部卿兼內議承旨舍人（臣）張端說奉制書并篆額
B31n0170_p0328b23║觀夫日出扶桑。作人間之瞻仰。佛生天竺。為世上之歸依。俾君子之邦。學法王之道。
B31n0170_p0328b24║所謂道非心外。佛在身中。故道之尊為導師。德之厚為慈父。爰因象跡。遂示它心。光
B31n0170_p0328b25║如水上之蓮。皎若星中之月。實大師其人矣。大師尊稱璨幽。字道光。俗緣金氏。鷄林
B31n0170_p0328b26║河南人也。孫孫著族。代代名家。尊祖清規。敬宗芳蹟。刪而不記。道釋宗矣。考諱容。白
B31n0170_p0329a01║虹英氣。丹穴奇姿。含霞綺之餘光。振霜鍾之雅韵。遂起家為倉部郎中。無何出為長
B31n0170_p0329a02║沙縣令。百里行春之化。花縣勝芬。九重回日之心。葵園着美。朝野因以倚賴。鄉閭所
B31n0170_p0329a03║以瞻依。妣李氏。婦德聿修。母儀富有。夢有一神人告之曰。願言為母為子為佛為孫。故
B31n0170_p0329a04║託妙緣。敬敷慈化。以為得殊夢。因有娠。慎出身文。奉行胎教。以咸通十年龍集己丑
B31n0170_p0329a05║四月四日誕生大師。善芽尚早。妙果不遲。年甫十三。遂言於父曰。雖乏惠柯。祇期覺
B31n0170_p0329a06║樹。父因謂曰。吾縱□瞳者。嘗見汝善根也。汝宜孜孜培之。移勝果而已。大師以邂逅
B31n0170_p0329a07║適願。即落髮出家。伏承尚州公山三郎寺融諦禪師。論道玄玄化。人赫赫。願為弟子
B31n0170_p0329a08║遙禮禪師。禪師若曰。格。汝。見今日之來儀。認他時之利見。吾宗禪和尚。法號審希。真
B31n0170_p0329a09║一佛出世。為東化主。見在慧目山。汝宜往師事之。大師以是吾師也。適我願兮。得不時
B31n0170_p0329a10║然後。利有攸往。便詣慧目。允叶服膺。增修學道之心。倍勵習禪之志。未幾精窮妙理
B31n0170_p0329a11║高悟玄機。行覺路以雖通。仗律儀而斯在。年二十二。受具於楊州三角山莊義寺。於
B31n0170_p0329a12║是。忍草抽芽之後。戒珠瑩色之初。尚以問道忘疲。尋師靡懈。時。本師移住光州松溪
B31n0170_p0329a13║書院。大師遠携笻杖。特詣松溪。申禮足之素衷。謝鑄顏之玄造。師謂曰。白雲千里万
B31n0170_p0329a14║里。猶是同雲。明月前溪後溪。嘗無異月。爰因識識。只在心心而已。大師以為凡志於
B31n0170_p0329a15║道者。何常師之有。迺告以遠遊泛覽。師因謂曰。佗心莫駐。迅足難留。吾於子驗之。笑
B31n0170_p0329a16║而聽去。大師以道之云遠。行之則是。迺出山並海。覗西汎之緣。景福元年春。適有商
B31n0170_p0329a17║舶入漢者。遂寄載而西。即以望雲水以從心。指烟霞而抏跡。僧之真者必詣。跡之古
B31n0170_p0329a18║者必尋。遂往舒州桐城縣。謁投子祥和尚。法號大同。是石頭山法孫翠微無學大師之
B31n0170_p0329a19║嫡胤也。見大師蓮目殊姿。玉毫異相。乃曰。其有東流之說。西學之求者。則可以與言
B31n0170_p0329a20║道者唯子矣。大師於是。悟微言於舌底。認真佛於身中。豈止於承善逝之密傳。奉淨
B31n0170_p0329a21║名之默對而已矣。大師將辭。投子和尚因謂曰。莫遠去。莫遠去。大師答云。雖然非遠
B31n0170_p0329a22║近。要且不停留。和尚曰。既驗心傳。何須目語。爾後旁求勝友。歷謁高師。或索隱於天
B31n0170_p0329a23║台。或探玄於江左。入真如之性海。得摩尼之寶珠也。迺以鵬必變於天池。鶴須歸於
B31n0170_p0329a24║遼海。有始有卒。念茲在茲。適值本國歸舟。因而東棹。貞明七年秋七月。達康州德安
B31n0170_p0329a25║浦。逕詣鳳林。歸覲真鏡大師。師曰適當今日。深喜相逢。別飭禪堂。俾昇譚座。聽西訪
B31n0170_p0329a26║之真法。慶東歸之妙緣。從容謂曰。人有老少。法無先後。爾其佩如來之密印。演迦葉
B31n0170_p0329b01║之秘宗。宜住三郎寺為禪伯矣。大師應奉而住更三冬。迺以為當寺。誠樂道之清齋
B31n0170_p0329b02║乃安禪之勝踐。尚以鳥則擇木。吾豈匏瓜。伏聞我太祖神聖大王。懷斗膺期。握符啟
B31n0170_p0329b03║聖。華夏受顧天之命。載周興出日之邦。遂乃片月遊空。孤雲出岫。彼蒼龍濟浪。本無
B31n0170_p0329b04║憑筏之心。丹鳳冲虛。猶有栖梧之志。遠携黎杖。遙詣玉京。遂入覲太祖大王。大王以
B31n0170_p0329b05║大師玄道周行。法身圓對。艿請住廣州天王寺。遂從之住焉。居則化矣。而以慧目山
B31n0170_p0329b06║乃霞嶠偏宜於宴坐。雲溪甚愜於禪居。移而住焉。於是四達問津者。視千里猶跬步
B31n0170_p0329b07║如雲來者。似海納之。莫不犇馳。善導□□以憧憧。出入玄門而濟濟。太祖方當際會
B31n0170_p0329b08║欲表因緣。送霞衲衣并坐具。未幾太祖。天崩杞國。日入虞泉。念善始之芳因。列餝終
B31n0170_p0329b09║之玄路。惠宗大王。踐阼思恭。奉先追孝。興仁化俗。重佛尊僧。贄以茗馞并紋羅法衣。
B31n0170_p0329b10║大師啟以佛心。陳之神力。越三年恭王昇遐。定宗大王。綂承寶業。瞻仰真風。送雲衲
B31n0170_p0329b11║袈裟磨衲法衣。大師深喜聖朝。聿興佛事。豈悟遽宮車於雲間。俄脫屣於人寰。今上
B31n0170_p0329b12║當璧承基。堊衣理國。握鏡炤龍邦之俗。吹箎弘鷲嶺之風。益顯聖功。增崇佛化。大師
B31n0170_p0329b13║演心王之妙訣。宣覺帝之微言。朗鏡忘披。洪鍾待扣。眾學有稻麻之列。朋來成桃李
B31n0170_p0329b14║之蹊。上乃信向心深。欽承志至。遂奉師號為證真大師。仍遣道俗重使。遽飛芝檢。徵
B31n0170_p0329b15║赴金城。大師以為道之將行。時不可失。念付囑故。吾其往矣。遂出虎溪。特詣龍闕。於
B31n0170_p0329b16║是雪眉清眾。鷺序羣英。瞻法眼以珠聯。對璧顏以環仰。送至王城舍那院。翌日上幸
B31n0170_p0329b17║舍那院。謝曰弟子。望東林以引領。向南澗以傾心。師尊。隨機如飈谷之聲。赴感似月
B31n0170_p0329b18║潭之影。瞻依更切鑽仰彌深。越三日。於重光殿開法筵。及乎曳以金襴昇於紫殿。上覩
B31n0170_p0329b19║華脣而禪悅。奉蓮眼以精誠。為其環球申避席之儀。舉國展書紳之志。三皈益切。十
B31n0170_p0329b20║善增修。乃至芬壹城空。衣磨石盡。必也見聖之良因不歇。為師之美道無窮。即以服
B31n0170_p0329b21║冕。奉為國師。處處結香火之緣。慥慥結師資之禮。仍獻踏納袈裟磨衲襖并座具。銀
B31n0170_p0329b22║瓶銀香爐。金釦瓷鉢。水精念珠。大師。潭心有月。嶽頂無雲。一心宣妙覺之風。千眼示
B31n0170_p0329b23║大慈之化。上乃大喜曰。弟子聽玄言而達道。承妙旨以知微。奉以周旋。不敢失墜。迺
B31n0170_p0329b24║於天德殿。高敞法筵。偕願海之千波。爇心香之一炷。大師纔麾麈尾。乍動龍頤。有僧
B31n0170_p0329b25║問如何是向上一路。大師曰不從千聖得。又問既不從千聖得。從上相傳。從何而有。大
B31n0170_p0329b26║師曰只為不從千聖得。所以從上相傳。又問與麼。即二祖不望西天。達磨不到唐土
B31n0170_p0330a01║大師曰雖不從千聖得。達磨不虛過來。於是人天感心。賢聖喜歡。花雨飛空。檀烟蔽
B31n0170_p0330a02║日。彼摩騰赴漢僧會遊吳。其奉佛之大功。歸僧之專媺。無以加也。所謂四方盛賓。萬
B31n0170_p0330a03║世永賴。當慧日正中之際。是仁方丕變之時。大師迺言曰。老僧年過桑榆。齒衰蒲柳
B31n0170_p0330a04║但願往松門而休足。向金闕而歸心而已。上雖戀慈顏。秪遵玄旨。望象軒而目送。瞻
B31n0170_p0330a05║鴈剎以心傾。爾後馳星騎以傳情。飛宸翰而寫懇。迺製誦德詩寄獻曰。慧目高懸耀海
B31n0170_p0330a06║鄉。真身寂寂現和光。貝中演法開迷路。鉢裏生蓮入定塲。一喝成音收霧淨。二門離相
B31n0170_p0330a07║出塵凉。玄關遠隔山川外。恨不奔波謁上房。仍贄之以烏程芳荈丹徼名香。用表信心
B31n0170_p0330a08║遙祈法力。大師自辭天闕。却到雲山。烟夢更叶於棲遲。水石偏宜於枕瀨。心無限矣
B31n0170_p0330a09║志有終焉。於是擁毳者風趨。攝齋者雲萃。大師色空雙泯。定惠俱圓。行至道於山中
B31n0170_p0330a10║施玄功於宇內。則何異佛者覺也。神而化之矣。顯德五年歲集敦祥秋八月月缺五日
B31n0170_p0330a11║大師將化。盥浴訖。房前命眾。悉至于庭。迺遺訓曰。万法皆空。吾將往矣。一心為本。汝
B31n0170_p0330a12║等勉旃。心生法生。心滅法滅。仁心即佛。寧有種乎。如來正法。其護之勗之哉。言畢
B31n0170_p0330a13║入房。儼然趺坐。示滅於當院禪堂。於戲。應東身者九十春。服西戒者。六十九夏。虎溪
B31n0170_p0330a14║聲咽。鶴樹色憂。門生銜安仰之悲。山老起其萎之歎。緇白士女。躄踴慟哭。聲振嵓谷
B31n0170_p0330a15║翌日。奉遷神座於慧目山。顏色如生。權施石戶封閇。上聞之。慨禪月之早沉。嗟覺花
B31n0170_p0330a16║之先落。降之星使。吊以鵠書。追諡元宗大師。塔號惠真。敬造真影一幀。仍令國工。攻
B31n0170_p0330a17║石封層家。門人等號奉色身。竪塔于慧目山西北崗。遵像法也。大師心燈有熖。定水
B31n0170_p0330a18║無波。智惠海融。慈悲雲覆。學佛悟禪之德行。降魔鎮俗之威稜。西遊顯顯之功。東化
B31n0170_p0330a19║巍巍之法。遂使盤桃潤色。若木生光。其聖功也不可以知知。其神化也不可以識識
B31n0170_p0330a20║然猶法身無像。必因像而成功。道體無言。必因言而示教。盍因妙有。以驗真空。厥有
B31n0170_p0330a21║太弟子。兩街僧統三重大師昕弘等。法苑鯨鍾。禪門龜鏡。踵慈井之往轍。繼法炬之
B31n0170_p0330a22║餘輝。喟然嘆曰。雖然秘說銘心。若不奇蹤刻石。則何以表一真之法。盡可有矣。於是
B31n0170_p0330a23║狀大師行。覬大君恩。請幼婦之文辭。紀吾師之德業。制曰可。乃命翰林學士臣金廷
B31n0170_p0330a24║彥。曰故國師慧目大師。行高雲水。福潤人間。汝宜鴻筆書勳。玄碑紀茂。臣顫汗四匝
B31n0170_p0330a25║拜稽首曰。臣夜繩易惑。空縷難分。以淺近之麼才。紀玄微之景行。其猶蟾宮攬月。驪
B31n0170_p0330a26║海探珠矣。設使蒼天倚杵之時。碧海寰裳之際。所望玄功可久。妙蹟猶存。因敢美聖
B31n0170_p0330b01║德之形容。庶有補於將來僧史。重宣其義。遂為銘云。
B31n0170_p0330b02║大哉妙覺邈矣真宗。玄玄示化默默宣風。真有非有真空不空。蓮開水上月出星中
B31n0170_p0330b03║溥率見之人天仰止。注意玄河歸心佛理。味之禪悅飫以法喜。誰其有之惟我師矣
B31n0170_p0330b04║蔚為將聖欽若空王。傳心寂住抗跡揮光。乘杯泛泛捨筏堂堂。去傳迦葉來化扶桑
B31n0170_p0330b05║佛日再中法雲丕冒。邦國師資君臣邂逅。可料禪庭俄頃惠搆。鷄足潛輝龍頤過遘。
B31n0170_p0330b06║開寶八年龍集淵默十月日　立　刻字李貞順
B31n0170_p0330b07║（壬午）六年（後梁龍德二年高麗太祖五年）高麗太祖捨舊宅為廣明寺。令瑜珈法師曇諦住持。又創日月寺。
B31n0170_p0330b08║（癸未）七年（後梁龍德三年後唐同光元年高麗太祖六年）高麗使尹質自梁還。獻立百羅漢畫像。命安于海州崇山寺。
B31n0170_p0330b09║（甲申）八年（後唐同光二年高麗太祖七年）王薨。火葬于皇福寺○高麗建外帝釋院。神眾院。興國寺○四月二
B31n0170_p0330b10║十日洞真大師入寂。
B31n0170_p0330b11║【備考】洞真大師碑。師名慶甫字光宗。姓金氏。靈巖鳩林人也。父良益。位閼粲釋
B31n0170_p0330b12║玄可書。母朴氏。咸通九年七月三日夜。夢白鼠銜青琉璃一顆而來。遂人語曰。此物是
B31n0170_p0330b13║稀代之奇珍。乃玄門之上寶。懷須護念。出必輝光。因有娠。虔心齋戒。如來出世之月
B31n0170_p0330b14║二十日誕生。師志在其親。心期即佛。父母乃曰。人所欲者天所從之。遂泣而許。直往
B31n0170_p0330b15║夫仁山寺落髮。因棲學藪。未樂禪山。迅足空留。宅心尚住。魂交之夕。金仙摩頂提耳
B31n0170_p0330b16║乃授之方袍曰。汝其衣之。所以衛身而行乎。且此地非心學者棲遲之所。去之不亦宜
B31n0170_p0330b17║乎。師即以形開。因以警戒。以為送之將行。時不可失。昧爽。坐以待旦。挈山裝鳥逝。乃
B31n0170_p0330b18║詣白鷄山。謁道乘和尚。請為弟子。修菩薩道。入如來家。覩奧之眼曾開。知幾之心既
B31n0170_p0330b19║悟。以為非智無以護其法。非戒無以防其違。年十有八。稟具於月遊山華嚴寺。復往
B31n0170_p0330b20║白鷄山。辭大師。師因謂曰。汝其志不可奪。勢不可遏。汝以吾為東眾。丘末如之何。遂
B31n0170_p0330b21║笑而聽去。自爾。遊有泛覽。學無常師。歷謁聖住無染大師。崛山梵日大師。談柄纔揮
B31n0170_p0330b22║玄機了見。遂於景福元年壬子春。出山翽翽。並海飄飄。爰傾入漢之心。乃告淩波之
B31n0170_p0330b23║客。許之寓載。忻以同行。已過秦橋。旋臻漢地。雲心訪道。浪跡尋師。乃詣撫州疎山。謁
B31n0170_p0330b24║匡仁和尚。仁若曰。格。汝。鯨海龍子耶。大師玄言遂颺。秘說爰諮。許以升堂。因以入室
B31n0170_p0330b25║方資目擊。既得心傳。仁公大喜。因謂曰。東人可與語者。惟子。遂執手傳燈。因心授印
B31n0170_p0330b26║自是僧之真者必詣。境之絕者必搜。去謁江西老善和尚。和尚乃欲聽其言觀其行。因
B31n0170_p0331a01║謂曰。白雲鎻斷行人路。答曰自有青山路。白雲那得留。和尚以大師。捷對不覊。颺言
B31n0170_p0331a02║無礙。乃送之曰。利有攸往。時然後行。適值歸舟。因以東還。天祐十八年夏。達全州臨
B31n0170_p0331a03║陂郡。而屬道虛行之際。時不利之初。粵有州尊都綂甄太傅萱。本自善根。生於將種
B31n0170_p0331a04║方申壯志。雖先擒縱之謀。暨謁慈顏。乃倍瞻依之志。歎曰遇吾師而雖晚。為弟子以
B31n0170_p0331a05║何遲。避席拳拳。書紳慥慥。遂請住州之离地南福禪院。大師曰。鳥能擇木。吾豈匏瓜
B31n0170_p0331a06║乃以白鷄山玉龍寺。為樂道之清齋。乃安禪之勝踐。雲溪空在。枕流最宜。遂言於太
B31n0170_p0331a07║傅許之。移而住焉。孝恭大王。奉以遺風。繼之先志。注精心而亹亹。祈法力以孜孜。奄
B31n0170_p0331a08║棄人間。已歸天上。文明大王。陟降致美。莅祚重光。聯華弘天竺之風。握鏡照海邦之
B31n0170_p0331a09║俗。仍飛鳳筆。佇降象軒。越三年龍集協洽四月二十日。大師將化。盥浴已。命眾悉至
B31n0170_p0331a10║乃遺戒曰。我既將行。眾其好住。言訖入房。倚繩床趺坐。儼然示滅于玉龍上院。存父
B31n0170_p0331a11║母體八十春。入菩薩位六十二夏。翌日。奉遷神座於白鷄山龕。權施石戶封閉。文明
B31n0170_p0331a12║大王聞之震悼。恨不遫遺。乃使駛。吊以書曰。故玉龍禪和尚。片月遊空。孤雲出岫。乘
B31n0170_p0331a13║桴西泛。掬瑤東歸。慈風吹萬里之邊。禪月照九天之外者。惟實吾師矣。故追諡洞真
B31n0170_p0331a14║大師。塔號寶雲。仍令國工。攻石封層塚。越二年。門人等。開龕覩形。面如生。乃號奉
B31n0170_p0331a15║色身。竪塔于白鷄山東之雲嵓岡。遵遺命也。厥有傳法大弟子泉遵禪師等。遂奉表請
B31n0170_p0331a16║幼婦之文辭。紀先師之事業。制曰可。豈悟號弓。遽值勒石。顯德五年。金廷彥撰文。
B31n0170_p0331a17║○景哀王〔朴魏膺〕在位三年
B31n0170_p0331a18║（丙戌）三年（後唐同光四年天成元年高麗太祖九年）（佛紀一九五三年）設百座說經會於皇龍寺。飯僧三百。此為百座通說禪教之始（三國遺事）
B31n0170_p0331a19║（丁亥）四年（後唐天成二年高麗太祖十年）（佛紀一九五四年）春皇龍寺搖動北傾○高麗王哀申崇謙金樂之死。創智妙寺以資冥
B31n0170_p0331a20║福（是時甄萱兵、陷新羅王都、殺王辱妃、麗王率兵救之、邀萱於公山桐藪、大戰不利、萱兵圍麗王甚急、大將申崇謙金樂、力戰死之）
B31n0170_p0331a21║○敬順王〔金溥〕在位八年
B31n0170_p0331a22║（戊子）元年（後唐天成三年高麗太祖十一年）（佛紀一九五五年）八月沙門洪慶。（新羅僧也）自唐閩府。載大藏經一部。至禮成江。高麗王親
B31n0170_p0331a23║迎之。置帝釋院。
B31n0170_p0331a24║（己丑）二年（後唐天成四年高麗太祖十二年）（佛紀一九五六年）六月癸丑。天竺三藏法師摩睺羅來。高麗王備儀迎之。置龜山寺。明
B31n0170_p0331a25║年入寂
B31n0170_p0331a26║（庚寅）三年（後唐長興元年高麗太祖十三年）（佛紀一九五七年）秋八月高麗創安和禪院。為大匡王信願堂○大鏡大師（法諱麗嚴）入寂。
B31n0170_p0331b01║【備考】高麗國彌智山菩提寺故教諡大鏡大師玄機之碑銘（并序）
B31n0170_p0331b02║太相檢校尚書左僕射兼御史大夫上柱國（臣）崔彥撝奉教撰
B31n0170_p0331b03║門人正朝上柱國賜紫金魚袋（臣）李桓樞奉教書並篆額
B31n0170_p0331b04║釋氏之宗。其來久矣。加譚日甚。聖道天開。然則八萬度門。重光三昧。莊嚴佛土。成就
B31n0170_p0331b05║眾生。最後涅槃。付囑之故。獨以法眼。授於飲光迦葉。奉以周旋。別行於世。至於鞠多
B31n0170_p0331b06║偏能守護。彌闡斯宗。目擊道存。不勞口舌。不可以多聞識。不可以博達知。爰有達摩
B31n0170_p0331b07║從此來儀。本求付法。惠可傾誠。雪立肘尸。以傳心印。其後法水東流。慈雲普覆。由是
B31n0170_p0331b08║曹溪之下。首出其門者。曰讓曰思。思之嗣遷。遷之嗣儼。儼之嗣晟。晟之嗣价。价之嗣
B31n0170_p0331b09║膺。膺之嗣大師。故其補處相懸。見諸本籍。人能弘道。此之謂歟。且曰大師法諱麗嚴
B31n0170_p0331b10║俗姓金氏。其先鷄林人也。遠祖出於華胄。蕃衍王城。其後隨鶴西徙。征居藍浦。父義
B31n0170_p0331b11║追攀祖德。五柳逃名。母朴氏。嘗以晝眠得其殊夢。驚覺而靈光滿室。未幾而娠大師
B31n0170_p0331b12║焉。生能言。弱不好弄。登九歲。志切離塵。父母不阻所求。便令削染。往無量壽寺。投住
B31n0170_p0331b13║宗法師。初讀雜華。屢經槐柳。所貴半年。誦百千偈。一日敵三十夫。廣明元年。始其大
B31n0170_p0331b14║成。其於守夏。草繫如囚。然而漸認教宗。覺非真實。傾心玄境。寓目寶林。此時西向望
B31n0170_p0331b15║嵩嚴山遠聞有善知識。忽携瓶錫。潛往依焉。廣宗大師始見初來。方聞所志。許為人
B31n0170_p0331b16║室。數換星霜。光啟三年冬。宗師寂滅。其後不遠千里。邏迤行行。至於靈覺山中。虔謁
B31n0170_p0331b17║深光和尚。是大師師兄長老也。早蘊摩居。人中師子。以為嵩嚴之嗣。學者咸宗。然則桃
B31n0170_p0331b18║李成蹊。其門如市。朝三暮四。虛往實歸。大師。師事殷懃。服膺數歲。由是擲守株之
B31n0170_p0331b19║心。拋緣木之志。挈瓶下山。沿其西海。乘查之客。邂逅相逢。託足而西。遄凌巨浸。□
B31n0170_p0331b20║趁夷洲之浪。直衝禹冗之穴。此時江表假途。次於洪府。行行西上。禮見雲居。膺大師
B31n0170_p0331b21║謂曰。舊戲匪遙。相逆於此。運斤之際。猶喜子來。昔吾師問義不休。為仁由己。屢經星
B31n0170_p0331b22║紀。寒暑彌堅。已抵驪淵。得認探珠之契。仍登鳥徑。方諧採玉之符。大師雖則觀空。豈
B31n0170_p0331b23║能忘本。忽念歸歟之詠。潛含暮矣之愁。欲別禪扉。先陳血懇。膺大師謂曰。飛鳴在彼
B31n0170_p0331b24║且莫因循。所冀敷演真宗。以光吾道。保持法要。知在汝曹。可謂龍躍天池。鶴歸日域
B31n0170_p0331b25║其於來往。无失其時。以此傳大覺之心。佩雲居之印。重超鯨水。再至鯷岑。此時天祐
B31n0170_p0331b26║六年七月。達于武州之昇平。此際捨筏東征。抵于月嶽。雖謀宴坐。不柰多虞。窺世路
B31n0170_p0332a01║以含酸。顧人間而飲恨。雖攀依水石。而漸近烟塵。路出柰靈。行臻佳境。望孫峯而隱
B31n0170_p0332a02║霧。校小伯以棲霞。爰有知基州諸軍事上國康公萱。寶樹欽風。禪林慕道。竊承大師
B31n0170_p0332a03║遠辭危國來致樂郊。因傾盖以祗迎。每襵齋而問訊。歸依禪德倍感玄風。知是鳴鶴在
B31n0170_p0332a04║陰。眾翟相應。白雲扶日。佳氣表祥。東望之時。頻窺靈瑞。寧踰數日。謹具聞天陛。今上
B31n0170_p0332a05║聞大師道冠中華。名高兩地。遽飛鳳筆。徵赴龍墀。越翌年。歘出巖扃。來儀玉輦。上忽
B31n0170_p0332a06║披離日。情在下風。鑽仰之深。異於他等。蕭武之專崇釋教。不可同年而語哉。中間暫
B31n0170_p0332a07║自歸山。重循遺址。不久特令貴使。虔請入朝。於是難拒芝泥。再昇蘭殿。披雲之際。奉
B31n0170_p0332a08║對龍顏曰。國富民安不讓於肯庭之境。堯仁舜德唯侔於華夏之朝。上對曰。三五之時
B31n0170_p0332a09║太平之運。寡人虛薄。何以當之。仍念故山。去京猶遠。捨菩提寺。請之住持。此際。深感
B31n0170_p0332a10║聖恩。往而停駕。其寺也山川勝美。志有終焉。所以從善之徒。不呼而集。誨人不倦。善
B31n0170_p0332a11║誘孜孜。有人問大師。酌盡清流時如何。答盡後事。作麼生。對曰豈同清流者。大師乃
B31n0170_p0332a12║許之。以同光七年十一月二十八日示疾。明年二月十七日。善化於法堂。春秋六十有
B31n0170_p0332a13║九。臘五十。于時雨慘風悲。雲愁水咽。天人痛悼。道俗摧傷。况又紺馬騰空。青鳥卜地
B31n0170_p0332a14║歸寂之時瑞。前古罕聞。上歘聽泥洹澘增慟哭。指令吊贈。禮重國師。門人僧等。以其
B31n0170_p0332a15║月十九日共舉龕入于□□□之西隅三百餘步。傳業弟子融闡昕政等五百來人。恭
B31n0170_p0332a16║敘遺德。表以上聞。諡曰大鏡大師。璞玉呈祥。輝金演慶。□□□□□□□□終身著
B31n0170_p0332a17║布衲之名。後世欽蘊袍之譽。遊方施化。赴國觀光。然則楚問江萍。便引童謠之答。齊
B31n0170_p0332a18║諮海來。方徵國語之訓。（缺畧）聊著斯文。纔陳梗槩。
B31n0170_p0332a19║東山之法。遠傳鷄林。幾經年代。來抵鰲潯。雲居之子。雷振法音
B31n0170_p0332a20║天福四年歲次己亥四月十五日　立　弟子京內人崔文尹奉教刻
B31n0170_p0332a21║（壬辰）五年（後唐長興三年高麗太祖十五年）（佛紀一九五九年）高麗前內奉卿崔凝卒。王嘗謂凝曰。昔新羅造九層塔。遂成一綂之
B31n0170_p0332a22║業。今欲開京建七層塔。西京（平壤）建九層塔。冀借玄功除羣醜。合三韓為一家。卿為我作
B31n0170_p0332a23║發願䟽。凝黃州土山人。通五經。善屬文。為弓裔翰林。甚見重。及麗王即位。知元鳳省事
B31n0170_p0332a24║俄拜廣評郎中。凝曉達吏事。時譽洽然。凝恒齋素。嘗寢疾。王遣東宮問疾。勸令食肉。凝
B31n0170_p0332a25║固辭不食。王幸其第。謂曰。卿不食肉。有二失。不保其身。不得終養其母。不孝也。不能永
B31n0170_p0332a26║命。使予早喪良弼。不忠也。凝乃勉從。方始食肉。果平復。至是（十一月）病卒。王慟悼。贈元甫
B31n0170_p0332b01║賻甚厚。累徵大匡太子太保。諡熙愷。後配享太祖廟庭
B31n0170_p0332b02║（乙未）八年（後唐清泰二年高麗太祖十八年）春三月。甄萱子神劍。幽其父於金山佛寺。殺其弟金剛自立。萱在
B31n0170_p0332b03║金山寺三月。飲醉守卒三十人。與其子女愛妾等。奔投高麗。麗王待以厚禮。復稱萱為
B31n0170_p0332b04║尚父。授館南宮。位百僚上。
B31n0170_p0332b05║冬十月王降于高麗。新羅亡。王子徑入皆骨山（金剛山也）倚嵓為屋。麻衣草食。以終其身。季
B31n0170_p0332b06║子祝髮。𨽻華嚴為浮圖。名梵空。後住法水海印寺。（王以四方土地、盡為他有、國弱勢孤、不能自安、乃與羣下謀降高麗、羣臣議不一、王
B31n0170_p0332b07║子曰、國之存兦、必有天命、當與忠臣義士、收合民心、以死自守、盡力而後已、豈宜以一千年社稷、一旦輕以與人、王曰孤危若此、勢不能全、既不能強、又不能弱。至使無辜之民、肝腦塗地、吾所不忍也、乃使侍郎金封休
B31n0170_p0332b08║賷書請降於高麗、王既歸降高麗、高麗王賜宮東一區、以長女樂浪公主妻之、改號神鸞公主、拜金傅、（降王）為觀光順化衛國功臣上柱國樂浪王政丞、食邑八千戶、位在太子之上、歲給祿一千碩、除新羅為慶州、賜傅為
B31n0170_p0332b09║食邑）明年丙申。高麗太祖。自將討後百濟。神劒降。後百濟亾。王以神劒僭位。為人所脅。非。
B31n0170_p0332b10║其本心。且以歸命乞罪。特原之。甄萱憂懣。發疽數日。卒于黃山佛寺○高麗王之二十
B31n0170_p0332b11║年丁酉夏五月。政丞金傅。獻鐫金安玉排方腰帶。長十圍。六十二銙。即新羅寶藏。殆四
B31n0170_p0332b12║百年世傳聖帝帶也。王受之。命元尹弋萱。藏于物藏。
B31n0170_p0332b13║
B31n0170_p0332b14║【（附）存疑】榆岾寺月氏金像
B31n0170_p0332b15║（甲子）新羅南解王元年。（高句麗瑠璃王二十三年百濟始祖溫祚王二十二年漢平帝元始四年）釋迦如來金像五十三軀。乘鐵鍾自來
B31n0170_p0332b16║到泊安昌縣浦口。又入金剛山。縣宰盧偆。奏其事。創寺安之。
B31n0170_p0332b17║【備考】金剛山榆岾寺事蹟記
B31n0170_p0332b18║高麗國平章事驪興府院君諡文正公閔漬撰（閩汶字龍淵號默軒又號法喜居士）
B31n0170_p0332b19║金剛山者。其名有五。一曰皆骨。二曰楓嶽。三曰涅槃。四曰金剛。五曰怾怛。前三
B31n0170_p0332b20║出此方古記。後二出華嚴。於周本則云「海中有菩薩住處。名金剛山。有菩薩。名法
B31n0170_p0332b21║起。與其眷屬。常住而演說。」於晉本。則云「海中有菩薩住處。名怾怛。有菩薩。名曇
B31n0170_p0332b22║無竭。與其萬二千菩薩眷屬。常為說法。」清凉疏云「金剛言其軆。怾怛言其狀。言金
B31n0170_p0332b23║剛者。其山之軆。如洗。削立白金。成一軆故云。言怾怛者梵語。此云湧出。其山之狀
B31n0170_p0332b24║屹然湧出故云。至於所住菩薩之名。一云法起。一云曇無竭者。疏云曇無竭者。梵語
B31n0170_p0332b25║此云法起。」又山實在陸。經云海中者。可以理知耳。何也。山本出於白頭山。白頭山
B31n0170_p0332b26║者。在肅慎舊界女真之地。其山一脉。來入海中。初莖微細若瓜藤。盤結而成三韓
B31n0170_p0333a01║之地。故非獨天竺為然耳。中夏諸國。亦指我邦。以為海中。則亦無疑矣。國初。道詵
B31n0170_p0333a02║國師。神通道眼。明其地理。言中蓍龜。而百無一差。題此山云「聳雲沿海龍盤勢。谷
B31n0170_p0333a03║裏三軀特地平。頷下一區為佛國。腹中雙堰是人城。」今之摩訶衍。正所謂頷下一
B31n0170_p0333a04║區也。新羅古記云。義湘法師初入五臺山。次入是山。曇無竭菩薩。現身而告曰。五
B31n0170_p0333a05║臺山有行。有數人出世之地。此山無行。無數人出世之地也。世傳云。義湘是金剛
B31n0170_p0333a06║寶盖如來後身也。若然則。必不妄傳斯語矣。果今山下。有正陽長淵兩寺之臧獲
B31n0170_p0333a07║與夫近地黔蒼。不論老少男女勤怠賢愚。臨終卒皆蕭然坐脫。豈非目前之驗也
B31n0170_p0333a08║山之東谷。有寺曰榆岾。有五十三佛尊像。按古記云。昔周昭王二十四年甲寅（二十
B31n0170_p0333a09║四年疑是二十六年之誤）四月八日。我釋迦如來。誕降于中天竺迦毘羅國。淨飯王宮。年至十九
B31n0170_p0333a10║踰城出家。往入雪山。苦行六年。而成正覺。住世七十九年。以周穆王壬申二月十
B31n0170_p0333a11║五日夜入涅槃。佛住世時。舍衛城中。有九億家。三億家見佛聞法。三億家聞而不
B31n0170_p0333a12║見。三億家不聞不見。我佛滅度後。有文殊大聖。受佛遺囑。與諸大士化城中。見如
B31n0170_p0333a13║上不見佛三億家。哀歎不已。因教之曰。汝慕誠我佛。莫若鑄像供養。於是勸三億
B31n0170_p0333a14║家。各鑄一像。及乎聚金。金之入火騰躍者受之。否者還之。各隨所出多少而成。金
B31n0170_p0333a15║既不等。像有短長。或有盈尺。或不能尺。既鑄像已。復鑄一鍾。擇諸像中相好全備
B31n0170_p0333a16║者五十有三。合安于鍾內。又為文以記其事。鑄盖以覆其鍾。泛于海而祝之曰。惟
B31n0170_p0333a17║我本師釋迦五十三像。往住有緣國土。我亦隨所住處。說法度脫末世眾生耳。泛訖
B31n0170_p0333a18║即有神龍。戴之而行。至月氏國。其國王名赫熾。既得佛鍾。發見尊相。窮其誌文。相
B31n0170_p0333a19║生敬重。即營一殿以奉安。殿忽成灰。王又欲營。佛即王夢曰。我不住此。王莫留我
B31n0170_p0333a20║王驚悟。復安舊鍾。將泛于海。因立誓言。惟我佛鍾。當向有緣國土。予與眷屬數千
B31n0170_p0333a21║人。當為護法善神。常隨擁護。於是。以白金別作一蓋。銘其願而置于鍾內。復以舊
B31n0170_p0333a22║蓋覆之。躬臨泛海而送之。由是今於是寺。有月氏王祠。鍾既泛海。歷盡諸國。來至
B31n0170_p0333a23║于是山東面安昌縣（前高城郡今杆城郡）浦口。時則新羅第二主南解王元年。即漢平帝元始
B31n0170_p0333a24║四年甲子也。縣人見而異之。馳告縣官。其夕佛舁鍾下陸。縣宰盧偆聞之。率官隸
B31n0170_p0333a25║而馳之其所。但見所留蹤跡。宛然印泥。又見草樹之枝條。皆向是山而靡。則大異
B31n0170_p0333a26║之。望是山而行三十里許。乃見盤跡藉草置鍾憩息之所。今云憩房。或云消房者是
B31n0170_p0333b01║也。至今路傍。有歇鍾之石。鍾痕宛存。又行一千步許。文殊大聖現比丘身。指佛歸
B31n0170_p0333b02║處。今之文殊村是也。又行千餘步。前有一嶺。嵯峨突兀。未及嶺。望見一尼踞石而
B31n0170_p0333b03║坐。問佛所在。則指西曰驀即去。亦是文殊化身也。今之尼遊巖。或云尼臺者是也
B31n0170_p0333b04║又復前行萬仞峯頭。線路盤迴。忽有白狗。搖尾前引。今之狗嶺是也。過嶺而渴甚
B31n0170_p0333b05║撥之得泉。今之盧偆井是也。又行六百許步。狗失而獐出。又行四百許步。獐亦不
B31n0170_p0333b06║見。人亦困於犖确。環坐小息。忽聞鍾聲。喜躍復進。故見獐之地曰獐項。聽鍾之地
B31n0170_p0333b07║曰歡喜嶺。既尋鍾聲。踰小嶺。緣溪西。入洞門。松栢森嚴。中有一大池。池北邊有一
B31n0170_p0333b08║榆樹。即掛鍾于樹枝。佛則列於池岸。于時異香芬馥。瑞雲飛彩。偆與官屬。喜不自
B31n0170_p0333b09║勝。瞻禮無量。遂以其事。歸奏國王。王乃驚異。駕幸歸依。即於其地。創寺安之。因榆
B31n0170_p0333b10║樹以名其寺焉。又於其地。本無泉井。齋廚日用之水。艱於汲澗。忽一日。羣烏集于
B31n0170_p0333b11║寺之東北隅。噪而啄地。靈泉流溢。今之烏啄井是也。後有一僧。見其尊像。久為香
B31n0170_p0333b12║火所薰而黑。庶乎洗露金容。沸灰湯而洗之。忽雷雨暴作。五雲籠塞。其五十三尊
B31n0170_p0333b13║皆飛騰樑上而列焉。於中三佛。騰空去。莫知所之。其僧忽發狂疾而終。厥後主社
B31n0170_p0333b14║者淵冲。歎佛數之欠缺。特鑄三像而安焉。舊佛皆斥而不容。其夕告于冲師之夢曰
B31n0170_p0333b15║莫以他像。間於此坐。後乃知向之所失三佛所在之處。其二在九淵洞萬仞石壁上
B31n0170_p0333b16║人力可及者下而還之。其不可及者至今存焉。其一在水精寺北絕壁上。寺僧連梯
B31n0170_p0333b17║以下之。奉安于其寺。後又移在船巖。越二十四年丁亥。襄州守裴裕。奉安于舊列
B31n0170_p0333b18║焉。凡聞是事者。雖樵童牧竪。亦皆竦然。况有識者哉。抑又鍾之靈異。則每遇大旱
B31n0170_p0333b19║洗而得雨。或生津液。應國災祥。近有山火。風𦦨將及。于時寺僧大驚。但以水灌鍾
B31n0170_p0333b20║俄而急雨滅火。至於寺之廢興。則但以所聞言之。本朝毅廟二十二年戊子。道人資
B31n0170_p0333b21║順。自妙香山來住是寺。繼以比丘惠雙。雙乃慨然有改創之志。于時有西郡梁處士
B31n0170_p0333b22║者。善於術數。因告于朝廷。填其池而大開堂宇。凡五百餘間。處士云。自茲厥後。歲
B31n0170_p0333b23║在己酉。必有大弘正法者焉。果於明廟朝。曹溪大禪師益臧。來住於此。四方學者
B31n0170_p0333b24║雲集于堂下。是歲即己酉也。康王末年癸酉。上遣內侍司宰寺丞邵敬輿問法。又以
B31n0170_p0333b25║手詔賜茶香。并納白銀一千斤。修葺之。邵寺丞因其舊蹟。隨事題咏。有詩十二首
B31n0170_p0333b26║高廟丙子以來。民罹兵火。國步多艱。僧殘屋老。香火閴絕。今化主行田。愴其若
B31n0170_p0334a01║是。勸諸樂善之家。不勞民力而重新棟宇。多于前功者五十餘間。以至元甲申而經
B31n0170_p0334a02║始。至甲午而畢功。越乙未夏。邀集道侶四千餘指。大開象席而落之。比年來。兵寢
B31n0170_p0334a03║歲豐。粮道不絕。衲子多歸而發明真性者比比有之。由是中外士女。益深敬信。或
B31n0170_p0334a04║因設供。或修瞻禮。而往來者如歸市焉。噫。是山本為大聖曇無竭真身住處。名載
B31n0170_p0334a05║大經。實天下之名山也。是佛亦為文殊大聖所鑄之像也。遠自天竺來住此山。靈奇
B31n0170_p0334a06║之跡如彼。則其所由來。不可不傳於後世者也。往自兵火以來。山中久籍。並皆消
B31n0170_p0334a07║散。可不痛哉。恐後傳聞者。又不可及。今因廣覔遺文。并採古老之相傳者。俾余為
B31n0170_p0334a08║記。余亦然其所言。不以不工為辭。而勉從其請。若夫所營堂宇。辦善檀家。同力共
B31n0170_p0334a09║事者之名字。則俱列于後。大德元年丁酉十一月　日（日本工學博士關野貞調查報告書云榆岾寺本堂內發見佛像四十四軀皆
B31n0170_p0334a10║是新羅時代之物云云）
B31n0170_p0334a11║【（附）存疑】二　金官城婆娑石塔
B31n0170_p0334a12║○首露王〔金氏〕在位一百五十八年
B31n0170_p0334a13║（壬寅）元年（新羅儒理王十九年高句麗太武神王二十五年百濟多婁王十五年漢建武十八年）（佛紀一〇六九年）駕洛國金首露王即位。初剏假宮而入御。但要
B31n0170_p0334a14║質儉。越明年癸卯春正月。王駕幸假宮之南新畓坪。四望山岳。顧左右曰。此地雖狹
B31n0170_p0334a15║小。而秀異。可為十六羅漢住地。何况自一成三。自三成七。七聖住地。遂定京都。築城
B31n0170_p0334a16║建宮。
B31n0170_p0334a17║【備考】東國通鑒。春三月。駕洛國始祖金首露立。初駕洛有九干。曰我刀。曰汝
B31n0170_p0334a18║刀。曰彼刀。曰五刀。曰留水。曰留天。曰神天。曰神鬼。曰五天。各総其眾為酋長。聚
B31n0170_p0334a19║居山野。無君臣位號。九干修稧事。適見龜峯有異氣。且聞空中語。得金盒開視之
B31n0170_p0334a20║有金卵。不日皆化為男。奇偉長大。眾皆驚異。推立始生者為主。因金卵姓金氏。以
B31n0170_p0334a21║始見名首露。國號駕洛。又稱伽倻。餘五人各為五伽倻主。曰阿羅伽倻。（今咸安郡）曰古
B31n0170_p0334a22║寧伽倻。（今咸昌郡）曰大伽倻。（今高靈郡）曰星山伽倻。或碧珍伽倻。（今星州郡）曰小伽倻。（今固城郡）
B31n0170_p0334a23║【備考】三國遺事。駕洛國記。（高麗文宗朝大康年間金官知州事文人所撰也今畧而載之）開闢之後。此地未有邦國
B31n0170_p0334a24║之號。亦無君臣之稱。越有我刀干。（干貴稱也新羅之初稱王曰居西干亦與此同）汝刀干。彼刀干。五刀干。留
B31n0170_p0334a25║水干。留天干。神天干。五天干。神鬼干。等九干者。是酋長。総領百姓。凡一百戶（一百戶疑
B31n0170_p0334a26║一萬戶之訛誤）七萬五千人。多以自都山野。鑿井而飲耕田而食。屬後漢世祖光武帝建武
B31n0170_p0334b01║十八年壬寅三月。禊洛之日。所居北龜旨。（是峯巒之稱若十朋伏之狀故云也（十明疑卜明之訛誤））有殊常聲氣呼
B31n0170_p0334b02║喚眾庶二三百人。集會於此。有如人音。隱其形而發其音。曰此有人否。九干等云
B31n0170_p0334b03║吾徒在。又曰吾所在云何。對云龜旨也。又曰皇天所以命我者。御是處。惟新家邦
B31n0170_p0334b04║為君后。為茲故降矣。你等須掘峯頂。撮土歌之云。龜何龜何。首其現也。若不現也
B31n0170_p0334b05║燔灼而喫也。以之蹈舞則是迎大王歡喜踴躍之也。九干等如其言。咸忻而歌舞。未
B31n0170_p0334b06║幾仰而觀之。有紫繩。自天垂而著地。尋繩之下。乃見紅幅裹金盒子。開而視之。有
B31n0170_p0334b07║黃金卵六。圓如日者。眾人悉皆驚喜。俱伸百拜。尋還裹著。抱持而皈我刀家。置榻
B31n0170_p0334b08║上。其眾各散。過浹辰。翌日平明。眾庶復相聚集。開盒而六卵化為童子。容貌甚偉
B31n0170_p0334b09║仍坐於床。眾庶拜賀。盡恭敬止。日日而大。踰十餘晨昏。身長九尺則殷之天乙。顏
B31n0170_p0334b10║如龍焉則漢之高祖。眉分八彩則有唐之堯。眼之重瞳則有虞之舜。於其月望日即
B31n0170_p0334b11║位也。始現故諱首露。國號大駕洛。又稱伽倻國。即六伽倻之一也。餘五人各皈為
B31n0170_p0334b12║五伽倻主。東以黃山江。西南以滄海。西北以地理山（今智異山）東北以伽倻山。南而為
B31n0170_p0334b13║國尾。俾剏假宮而入御。但要質儉。茅茨不剪。土階三尺。二年癸卯春正月。王若曰
B31n0170_p0334b14║朕欲定置京都。仍駕幸假宮之南新畓坪。（是古來閑田新耕作故云也畓乃俗文也）四望山岳。顧左右曰。此
B31n0170_p0334b15║地狹小如蓼葉。然而秀異。可為十六羅漢住地。何况自一成三。自三成七。七聖住
B31n0170_p0334b16║地。固合于是。托土（托土與拓土同）開疆。終焉允臧歟。築置一千五百步。周廻羅城。宮禁殿
B31n0170_p0334b17║宇及諸有司屋宇虎庫倉廩之地。事訖。還宮。徧徵國內丁壯人夫工匠。以其月二十
B31n0170_p0334b18║日。資始金陽。暨三月十日役畢。其宮闕屋舍。俟農隙而作之。經始于厥年十月。逮
B31n0170_p0334b19║甲辰二月而成。涓吉辰御新宮。理萬機而勤庶務。
B31n0170_p0334b20║【叅考】三國遺事。魚山佛影。古記云。萬魚寺者。古之慈成山也。又阿耶斯山（當作摩那
B31n0170_p0334b21║斯山梵語此翻為魚）傍有呵囉國。昔天卯（天卯疑天卵之訛誤）下于海邊。作人御國。即首露王。當此時。境內
B31n0170_p0334b22║有玉池。池有毒龍焉。萬魚山有五羅剎女。往來交通。故時降電雨。歷四年。五穀不
B31n0170_p0334b23║成。王呪禁不能。稽首請佛說法。然後。羅剎女受五戒。而無後害。故東海魚龍。遂化
B31n0170_p0334b24║為滿洞之石。各有鍾磬之聲。（已上古記）又按大定二十年庚子。即明宗（高麗）十一年也。始
B31n0170_p0334b25║剏萬魚寺。棟梁寶林。狀奏所稱山中奇異之迹。與北天竺訶羅國佛影事符同者。有
B31n0170_p0334b26║三。一山之側近地梁州界玉池。亦毒龍所蟄是也。二有時自江邊雲氣始出。來到山
B31n0170_p0335a01║頂。雲中有音樂之聲是也。三影之西北。有盤石。常貯水不絕。云是佛浣濯袈裟之
B31n0170_p0335a02║地是也。已上皆寶林之說。今親來瞻禮。亦乃彰彰。可敬信者有二。洞中之石凡三
B31n0170_p0335a03║分之二皆有金玉之聲。是一也。遠瞻即見。近瞻不見。或見不見等。是一也
B31n0170_p0335a04║尚玄曰佛影之事。荒唐無稽。難以置信。而國名駕洛亦云呵羅又伽倻等名稱。與
B31n0170_p0335a05║竺語有關係。故姑錄之以備叅考也。
B31n0170_p0335a06║（戊申）七年（新羅儒理王二十五年高句麗慕本王元年百濟多婁王二十一年漢建武二十四年）（佛紀一〇七五年）秋七月西域阿踰陁國公主許黃玉。載石塔。浮
B31n0170_p0335a07║海來泊駕洛國海邊。金首露王親迎。立以為后。誕生十子。長子居登為嗣。二子錫許
B31n0170_p0335a08║后傳母姓。其餘七子。從寶玉仙人。入伽倻山。學道乘仙。
B31n0170_p0335a09║【備考】東國通鑒。秋七月駕洛王金首露。納許氏為妃。
B31n0170_p0335a10║【備考】三國遺事。駕洛國記。建武二十四年戊申七月二十一日。九干等朝謁之
B31n0170_p0335a11║次。獻言曰。大王降靈已來。好仇未得。請臣等所有處女絕好者。選入宮闈。俾為伉
B31n0170_p0335a12║儷。王曰朕降于兹。天命也。配朕而作后。亦天之命。卿等無慮。遂命留天干。押輕舟
B31n0170_p0335a13║持駿馬。到望山島立待。申命神鬼干就乘岾。（望山島京南島嶼也乘岾輦下國也）忽自海之西南隅。掛
B31n0170_p0335a14║緋帆張茜旗。而指乎北。留天等先舉火於島上。則競渡下陸。爭奔而來。神鬼望之
B31n0170_p0335a15║走入闕奏之。王聞欣欣。尋遣九干等。整蕳橈揚桂楫而迎之。旋欲陪入內。王后乃
B31n0170_p0335a16║曰。我與汝等素昧平生。焉敢輕忽相隨而去。留天等返達后之語。王然之。率有司
B31n0170_p0335a17║動蹕。從闕下西南六十步許地山邊。設幔殿祇侯。王后於山外別浦津頭。維舟登陸
B31n0170_p0335a18║憩於高嶠。解所著綾袴為贄。遺于山靈也。其地（地疑他誤）侍從媵臣二員。名曰申輔。趙
B31n0170_p0335a19║匡。其妻二人。號慕貞。慕良。或臧獲并計二十餘口。所賷錦繡綾羅衣裳疋段金銀
B31n0170_p0335a20║珠玉瓊玖服玩器皿不可勝記。王后漸近行在。王出迎之。同入帷宮。媵臣已下眾人
B31n0170_p0335a21║就階下而見之即退。王命有司（各各安置）。於是王與后。共在御國寢。后從容語王
B31n0170_p0335a22║曰。妾是阿踰陁國公主也。姓許名黃玉。年二八矣。在本國時。今年五月中。父王與
B31n0170_p0335a23║皇后。顧妾而語曰。爺孃一昨夢中。同見皇天上帝。謂曰。駕洛國元君首露王者。天所
B31n0170_p0335a24║降而俾御大寶。乃神乃聖。惟其人乎。且以新莅家邦。未定匹耦。卿等須遣公主而
B31n0170_p0335a25║配之。言訖升天。形開之後。上帝之言。其猶在耳。你於此而忽辭親向彼乎。往矣。妾
B31n0170_p0335a26║也。浮海遐尋於蒸[(來-〦+一)/(來-〦+一)]（棗古字）。移天敻赴於蟠桃。螓首敢叨。龍顏是近。王答曰。朕生而
B31n0170_p0335b01║頗聖。先知公主自遠而届。下臣有納妃之請。不敢從焉。今也淑質自臻。眇躬多幸
B31n0170_p0335b02║遂以合歡。兩過清宵。一經白晝。於是。遂還來船。篙工楫師共十有五人。各賜粮粳
B31n0170_p0335b03║米十碩布三十疋令歸本國。八月一日廻鑾。與后同輦入闕。王后爰處中宮。敕賜媵
B31n0170_p0335b04║臣夫妻。私屬空閑二室分入。餘外從者。以賓舘一坐二十餘間。酌定人數。區別安
B31n0170_p0335b05║置。日給豐羨。其所載珍物。藏於內庫。以為王后四時之費。一日。王語臣下曰。九干
B31n0170_p0335b06║等俱為庶僚之長。其位與名。皆是宵人野夫之號。非簪履職位之穪。倘化外傳聞
B31n0170_p0335b07║必有𠷣笑之耻。遂改我刀為我躬。汝刀為汝諧。彼刀為彼藏。五刀為五常。留水留
B31n0170_p0335b08║天之名不動上字改下字為留功留德。神天改為神道。五天改為五能。神鬼之音不
B31n0170_p0335b09║易。改訓為臣貴。取鷄林職儀。置角干。阿比干。級干之秩。其下官僚。以周判漢儀。而
B31n0170_p0335b10║分定之。
B31n0170_p0335b11║國人因號公主初來下纜渡頭村曰主浦村。解綾袴高岡曰綾峴。茜旗行入海涯曰
B31n0170_p0335b12║旗出邊。每以七月二十九日。土人吏卒。陟乘岾設帷幕。酒食歡呼。而東西送目。壯
B31n0170_p0335b13║健人夫。分類以左右之。自望山島。駿蹄駸駸而競湊於陸。鷁首泛泛而相推於水
B31n0170_p0335b14║指古浦而相趨。盖此。昔留天神鬼等望后之來。急促告君之遺跡也。
B31n0170_p0335b15║【備考】金海金氏世譜。駕洛國記。（上畧）王理國七年戊申七月。命留天于望山
B31n0170_p0335b16║島。神鬼于乘岾以候之。果有大船。緋帆茜旗。自西南指北而至。有媵臣男女數十
B31n0170_p0335b17║侍一善女。並載石塔而到。留天等馳奏以聞。王乃於宮西。設幔殿而迎之。越二日
B31n0170_p0335b18║同輦還宮。立而為后。后嘗從容語王曰。妾是阿踰陁國公主也。姓許名皇玉。年十
B31n0170_p0335b19║六。同年五月。父王母后夢見天帝。（云云畧之）覺而命之曰。爾其往矣。因載石塔。曰可鎮
B31n0170_p0335b20║風濤。是故浮海遐尋而至耳。既配為后。誕生十子。以元子居登為嗣。賜其二子於
B31n0170_p0335b21║許后。為傳母姓於後焉。王理國一百五十八年。漢獻帝建安四年己卯三月二十四
B31n0170_p0335b22║日薨。葬龜旨峯南。號曰納陵。又云首陵。后癸巳生。漢靈帝中平六年己巳三月朔
B31n0170_p0335b23║薨。壽一百五十七。葬龜旨東北。號曰普州太后陵。后之宗國曰阿踰陀。或曰許皇
B31n0170_p0335b24║國。或曰南天竺。不知其詳。
B31n0170_p0335b25║【備考】三國遺事。金官城（今金海郡）婆娑石塔。金官虎溪寺婆娑石塔者。昔此邑為金
B31n0170_p0335b26║官國時。世祖首露王之妃許皇后名黃玉。以東漢建武二十四年戊申。自西域阿踰
B31n0170_p0336a01║陁國所載來。初公主。承二親之命。泛海將指東。阻波神之怒。不克而還。白父王。父
B31n0170_p0336a02║王命載茲塔。乃獲利涉。來泊南涯。有緋帆茜旗珠玉之美。今云主浦。初解綾袴於
B31n0170_p0336a03║岡上處曰綾峴。茜旗初入海涯曰旗。出邊。首露王聘迎之。同御國一百五十餘年。于
B31n0170_p0336a04║時海東。未有剏寺奉法之事。盖像教未至而土人不信伏。故本記無剏寺之文。逮第
B31n0170_p0336a05║八代銍知王二年壬辰。置寺於其地。又剏王后寺。至今奉福焉。兼以鎮南倭。具見
B31n0170_p0336a06║本國本記。塔方四面五層。其雕鏤甚奇。石微赤斑色。其質良脆。非此方類也。本草
B31n0170_p0336a07║所云點鷄冠血為驗者也。金官國亦名駕洛國。具載本記。
B31n0170_p0336a08║贊曰。載厭緋帆茜斾輕。乞靈遮莫海濤驚。豈徒到岸扶黃玉。千古南倭遏怒鯨。
B31n0170_p0336a09║【備考】駕洛國三王事蹟考。首露王。王配許后。誕生十子。后言于王曰。妾悲吾
B31n0170_p0336a10║姓之不傳於東土也。王亦憐之。乃錫二子。許傳母姓於後。東方之許。氏原于此。其
B31n0170_p0336a11║餘七。子志絕塵寰。從寶玉仙人。入伽倻山昇仙云。
B31n0170_p0336a12║○銍知王〔金銍知〕在位四十一年
B31n0170_p0336a13║（壬辰）二年（新羅訥祗王三十六年高句麗長壽王四十年百濟毗有王二十六年宋元嘉二十九年）（佛紀一四七九年）駕洛國銍知王。（一云金銍王）為世祖許黃玉王后。奉
B31n0170_p0336a14║資冥福。剏王后寺。納田十結。以為供億三寶之費
B31n0170_p0336a15║【備考】三國遺事。駕洛國記。元君八代孫金銍王。克勤為政。又切崇真。為世祖
B31n0170_p0336a16║母許皇后奉資冥福。以元嘉二十九年壬辰。於元君與皇后合婚之地。剏寺。額曰王
B31n0170_p0336a17║后寺。遣使審量近側平田十結。以為供億三寶之費。自有是寺。五百步後。置長遊
B31n0170_p0336a18║寺。所納田柴并三百結。於是右寺三剛（三剛難解）在寺柴地東南標內。罷寺為莊。作秋
B31n0170_p0336a19║收冬藏之塲。抹馬養牛之厩。悲夫。
B31n0170_p0336a20║【備考】輿地勝覽。王后寺舊址。在長遊山。首露王八代孫銍知王。就幔殿合婚之
B31n0170_p0336a21║地建寺。名曰王后寺。後罷寺為莊。
B31n0170_p0336a22║【叅考】金海金氏世譜。金海遺蹟云。長遊寺一名佛母寺。在府西二十五里。許王
B31n0170_p0336a23║后弟寶玉仙人卜幽長遊之處。後銍知王建此寺。以名曰長遊寺。山以名曰長遊山
B31n0170_p0336a24║山下有村曰長遊村。載輿地勝覽。
B31n0170_p0336a25║【附叅考】新羅僧寶關係日本者
B31n0170_p0336a26║【慧濟與智洗爾】〔元亨釋書〕　釋慧濟。共沙門慧先。入唐留學。推古三十一年（新羅真平王四
B31n0170_p0336b01║十四年癸未）七月從新羅大使智洗爾來皈。初同志十數人。皈朝只濟先二人而已。或留唐
B31n0170_p0336b02║或夭殂。本朝之遠游。濟等為始焉。
B31n0170_p0336b03║〔本朝高僧傳〕　和州元興寺沙門慧濟傳。釋慧濟。不詳何許。性穎敏好遊學。嘗與同
B31n0170_p0336b04║志慧先等十餘人。同船入唐。徧蹈名區。尋知識。晨昏研究經藏。惟古三十一年。從新
B31n0170_p0336b05║羅大使智洗爾來皈。其同學之僧。或留唐。或下世。惟齊與先二人而已。日本僧遊唐
B31n0170_p0336b06║者。以濟先為始也。
B31n0170_p0336b07║【慧隱與新羅使】〔元亨釋書〕　釋慧隱。入唐留學。舒明十一年（新羅善德王七年己亥）九月從新
B31n0170_p0336b08║羅使來歸。白雉三年。於宮中。講無量壽經。沙門慧資。為問者。
B31n0170_p0336b09║【智通與新羅船】〔本朝高僧傳〕　和州觀音寺沙門智通傳。釋智通。不詳何許國人稟
B31n0170_p0336b10║性敏察。學徒不倦。齊明四年（新羅武烈王四年戊午）秋七月。奉敕。共沙門智達。乘新羅船。問脂
B31n0170_p0336b11║那風。謁玄弉三藏。時弉公。在洛陽玉華宮。飜譯經論。殷勤隨事。切磋惟識。業成通念
B31n0170_p0336b12║回居和州。開觀音寺。專說法相。此方義學。以通親受弉師。競詢教法。名播四方。白鳳
B31n0170_p0336b13║元年三月。敕為僧正。是相宗入唐得法之第二番也
B31n0170_p0336b14║【新羅佛像】〔元亨釋書〕　釋道信。蝦夷人。持統三年。（新羅神文王八年己丑）奏求出家。與自得。奉敕
B31n0170_p0336b15║得度。此歲。新羅獻彌陀金像。朝廷責失禮。還其獻物。新羅恐。得。奏求其像。許而賜之
B31n0170_p0336b16║【智鳳】〔本朝高僧傳〕　和州元興寺沙門智鳳傳。釋智鳳。新羅國人。不詳其姓氏。神彩
B31n0170_p0336b17║高遠。早志于道。某年。航海來朝。留學年久。大寶三年（新羅聖德王元年癸卯）奉遠遊之敕。與沙
B31n0170_p0336b18║門智鸞。智雄入唐。謁濮陽智周大師。稟法相而歸。是相宗入唐得法之第三番也。住
B31n0170_p0336b19║元興寺。大弘唯識。名振當代。慶雲三年十月十六日。右僕射藤淡海公。膺大織冠之
B31n0170_p0336b20║遠忌。修維摩會。請南京英宿論說。鳳為講師。詞義清壯。請益之賓。常盈講席。龍門寺
B31n0170_p0336b21║僧義淵。從鳳受法相。或繫鳳於慈恩下者。非也。
B31n0170_p0336b22║【淨達求法新羅】　又釋淨達。入新羅國。尋師求法。慶雲四年（新羅聖德王五年丁未）五月來。和銅
B31n0170_p0336b23║二年十月右僕射不比等。就植槻塲。修維摩會。延達為上首焉。（元亨釋書與此文同）
B31n0170_p0336b24║【審祥】〔本朝高僧傳〕　和州大安寺沙門審祥傳。釋審祥。新羅國人。觀光此國。尋師求
B31n0170_p0336b25║法。又入唐。從賢首國師。傳華嚴。還居大安寺。鏟光混眾。東大良辨。興華嚴宗。一夕
B31n0170_p0336b26║夢着紫衣青裙僧告曰。欲弘大教。當請嚴智師。開講於不空羂索前。時元興寺。有嚴
B31n0170_p0337a01║智法師。便往請之。智曰我學解膚淺。不與名合。方今審祥禪師。包蘊宗乘。是即香
B31n0170_p0337a02║象大師之上足。真嚴智師也。往請此師。辨抵大安。三請不起。因聞於闕。皇帝乃詔。天
B31n0170_p0337a03║平十二年。（新羅景德王時）臘月十八日。於金鐘道塲。始講大乘華嚴獅子吼經。於是。都下十
B31n0170_p0337a04║六員名匠。畿內學賓。持卷據座。開題之日。帝率卿僚。幸寺聞法。祥。振無礙辯。竗觧入
B31n0170_p0337a05║神。紫雲一片。降覆春日山。見者嘆異。皇情大悅。賜綵帛一千餘匹。太上皇皇后及公
B31n0170_p0337a06║卿已下。檀䞋供給。填委羅陳。敕慈訓鏡忍圓證三大德為覆師。歲講二十卷。三年畢
B31n0170_p0337a07║功。從此專弘華嚴。良辨為首。弟子益多。以十四年壬午。終於所住。不祥世齡法臘。祥
B31n0170_p0337a08║師之事。不載國史及釋書。今據凝然之記。以立傳焉。
B31n0170_p0337a09║【新羅明神】〔元亨釋書〕　新羅明神者。天安二年。（新羅憲安王元年戊寅）圓珍師。泛舶自唐歸。洋
B31n0170_p0337a10║中忽有老翁。現船舷曰。我是新羅國之神也。誓護持師教法。至慈氏下生。語已。不見
B31n0170_p0337a11║珍入京。將傳來教籍。藏尚書省。時海上翁來曰。此所不堪置經書。是日域中。有一勝
B31n0170_p0337a12║地。我已先相攸師。聞官建院宇。庋此典籍。我鎮加護。又佛法是王法之治具也。佛法
B31n0170_p0337a13║若衰。王法亦衰。語已形隱。珍歸睿山。至山王院。時山王明神。現形曰。傳來經書。宜藏
B31n0170_p0337a14║此所。新羅明神。又出曰。此地來世。必有喧爭。不可置也。南行數里。是為勝處。珍乃與
B31n0170_p0337a15║新羅山王。二神及二比丘。到滋賀郡園城寺。寺僧教待說寺事。既而山王迴睿阜。新
B31n0170_p0337a16║羅明神語珍曰。我卜居寺之北野。時百千眷屬。倐來圍繞。唯珍獨見。他人不知。於是
B31n0170_p0337a17║有乘輿人。儀衛甚多。以美饍饗新羅神。教待來賀。而後乘輿人。形隱不見。珍問明神
B31n0170_p0337a18║執輿者為誰。新羅神曰。三尾明神也。（祠今在寺南）自此新羅明神。威靈益顯
B31n0170_p0337a19║〔本朝高僧傳〕　江州新羅明神。新羅明神者。天安二年。圓珍歸自唐。洋中忽有老翁
B31n0170_p0337a20║現於舷上曰。我新羅國之神也。誓護持師教法。至慈氏下生。珍將傳來經論。藏尚書
B31n0170_p0337a21║省。老翁來曰。此所不可。有一勝地。我先相攸師聞朝。建院宇納之。我永護之。佛法是
B31n0170_p0337a22║王法之治具。佛法若衰。王法亦衰。珍歸山王院。時山王明神。現形曰。傳來經典。宜藏
B31n0170_p0337a23║此所。翁復出曰。此地後來必有喧爭。自此南行數里。有清絕處。二神誘珍。到滋賀郡
B31n0170_p0337a24║園城寺。新羅明神語曰。我卜寺北。時百千眷屬。俄來圍繞。唯珍獨見。他人不知。有乘
B31n0170_p0337a25║輿人。以美饍饗新羅神。珍問明神。執轝者為誰。曰三尾明神也。永承七年九月。園城
B31n0170_p0337a26║寺明尊。始行祭禮。神託和歌。驩納。三井慶耀為兒時。有神託曰。我新羅明神之屬。宿
B31n0170_p0337b01║王菩薩也。當入園城之門者。令我擁護焉。
B31n0170_p0337b02║〔元亨釋書〕　釋教待。不知何許人。久居園城寺。天安二年。圓珍法師與新羅山王二
B31n0170_p0337b03║神。相勝區到園城寺。待見珍如故舊。時有檀越大友氏。謂珍曰。待師。日者嘗曰。當寺
B31n0170_p0337b04║主者。已生焉。有時曰。入唐焉。又曰來何暮。今朝曰。寺主來也。然則我奉待者久矣。乃
B31n0170_p0337b05║與待。以寺券付珍。及三尾神。饍饗新羅神。待來賀之。然後形隱不見。珍問新羅神。老
B31n0170_p0337b06║待沒而不見何。神曰彌勒菩薩之應化也。今已得師。又何存乎。珍還寺問大友氏。待
B31n0170_p0337b07║公本貫何所。生平行業何如。大友氏曰。不知何人。居此寺已百餘歲。平居不赴堂齋
B31n0170_p0337b08║有時往湖濱。取魚鱉乾串。當饌。率為常。今聞已隱。痛哉。乃共大眾。詣其房。見殘乾魚
B31n0170_p0337b09║皆悉荷藕蓮之類。無他種。眾皆嘆異。年一百六十二歲。待嘗與清水寺行睿居士善
B31n0170_p0337b10║其來清水。著木屐。欵話終日云。
B31n0170_p0337b11║贊曰。善應無方者。至人之化也。何之不可哉。而成公被待于仲筭。待公待珍師。是
B31n0170_p0337b12║吾法因緣之所生。而時處之成就者乎。然則因緣之與時處者。吾佛之大訓矣哉。
B31n0170_p0337b13║
B31n0170_p0337b14║高麗時代
B31n0170_p0337b15║○太祖神聖王〔王建〕在位二十六年
B31n0170_p0337b16║（戊戌）二十一年（後晉天福三年）春三月。西天竺僧弘梵大師。室哩嚩日羅。（本摩竭陀國大法輪菩提寺僧）來。王備兩街
B31n0170_p0337b17║威儀法駕迎之。
B31n0170_p0337b18║（庚子）二十三年（後晉天福五年）秋七月。王師僧忠湛死。樹塔于原州興法寺。王親製碑文。○冬十二月
B31n0170_p0337b19║開泰寺成。設落成華嚴法會。王親製疏文。其畧曰。生遇百罹。未堪多艱。人莫聊生。室無
B31n0170_p0337b20║完堵。某。證天有誓。剗平巨孽。拯塗炭之生民。恣農桑於鄉里。上憑佛力。次仗玄威。二紀
B31n0170_p0337b21║之水擊火攻。身蒙矢石。千里之南征東討。親枕干戈。丙申秋九月。於崇善城邊。與百濟
B31n0170_p0337b22║兵交陣。一呼而狂兇瓦解。再皷而逆黨氷消。凱唱浮天。歡聲動地。答佛聖之維持。酬山
B31n0170_p0337b23║靈之讚助。特命司宰。剏造蓮宮。乃以天護為山號。開泰為寺名。所願佛威庇護。天力扶
B31n0170_p0337b24║持云云。○是歲。重修新興寺。置功臣堂。畵三韓功臣於東西壁。設無遮大會一晝夜。歲
B31n0170_p0337b25║以為常。○第五王子出家。是為證通國師。
B31n0170_p0337b26║（癸卯）二十六年（後晉天福八年）夏四月。王御內殿。召大匡朴述熙。親授訓要。曰我聞大舜耕歷山。終
B31n0170_p0338a01║受堯禪。高帝起沛澤。遂興漢業。予亦起自單平。謬膺推戴。夏不畏熱。冬不避寒。焦身勞
B31n0170_p0338a02║思。十有九載。統一三韓。叨居大寶。二十五年。身今老矣。第恐後嗣。縱情肆欲。敗亂綱紀
B31n0170_p0338a03║大可憂也。爰述訓要。以傳諸後。庶幾朝披夕覽。永為龜鑒。其一曰。我國家大業。必資諸
B31n0170_p0338a04║佛護衛之力。是故。創立禪教寺院。差遣住持焚修。使之各治其業。後世姦臣執政。徇僧
B31n0170_p0338a05║請謁。各業寺社。爭相換奪。切宜禁之。其二曰。諸寺院。皆是道詵推占山水順逆而開創
B31n0170_p0338a06║者也。道詵云。吾所占定外。妄有創造。損薄地德。祚業不永。朕念後世。國王公侯。后妃朝
B31n0170_p0338a07║臣。各稱願堂。或增創造。則大可憂也。新羅之末。競造浮屠。衰損地德。以底於亡。可不戒
B31n0170_p0338a08║哉。其三曰。嫡子嫡孫。傳國傳家。雖曰常禮。丹朱不肖。堯禪於舜。實為公心。凡元子不肖
B31n0170_p0338a09║者。與其次子。次子皆不肖者。與其兄弟之中。群下推戴者。俾承大統。其四曰。惟我東方
B31n0170_p0338a10║舊慕唐風。文物禮樂。悉遵其制。殊方異土。人性各異。不必苟同。契丹是禽獸之國。風俗
B31n0170_p0338a11║不同。言語亦異。衣冠制度。慎勿效焉。其五曰。朕賴三韓山川陰祐。以成大業。西京水德
B31n0170_p0338a12║調順。為我國地脉之根本。宜當四仲巡駐。留過百日。以致安寧。其六曰。燃燈所以事佛
B31n0170_p0338a13║八關所以事天靈。及五岳名山大川龍神也。後世姦臣。建白加減者。切宜禁止。吾亦當
B31n0170_p0338a14║初誓心。會日不犯國忌。君臣同樂。宜當敬依行之。其七曰。人君得臣民之心為甚難。欲
B31n0170_p0338a15║得其心。要在從諫遠讒而已。從諫則聖。讒言如蜜。不信則讒自止。又使民以時。輕徭薄
B31n0170_p0338a16║賦。知稼穡之艱難。則自得民心。國富民安。其八曰。車峴以南。公州江外。山形地勢。並趨
B31n0170_p0338a17║背逆。人心亦然。彼下州郡人。參與朝廷。與王侯國戚婚姻。得秉國政。則或變亂國家。或
B31n0170_p0338a18║䘖統合之怨。犯蹕生亂。且其曾屬官寺奴婢。津驛雜尺。或投勢移免。或附王侯宮院。姦
B31n0170_p0338a19║巧言語。弄權亂政。以致災變者。必有之矣。雖其良民。不宜使在位用事。其九曰。百辟群
B31n0170_p0338a20║僚之祿。視國大小已為定制。不可增減。其十曰。有國有家。儆戒無虞。博觀經史。鑑古戒
B31n0170_p0338a21║今。周公大聖。無逸一篇。進戒成王。宜當圖揭。出入覲省。十訓之終。皆結以中心藏之四
B31n0170_p0338a22║字。自是嗣王。相傳為寶。
B31n0170_p0338a23║○定宗文明〔王堯〕在位四年
B31n0170_p0338a24║（丙午）元年（後晉開運三年）（佛紀一九七三年）春正月。王備儀仗。奉佛舍利。步至十里所。開國寺安之。又以穀七萬石。納
B31n0170_p0338a25║諸大寺院。各置佛名經室及廣學室。以勸學法者。
B31n0170_p0338a26║○光宗大成王〔王昭〕在位二十六年
B31n0170_p0338b01║（辛亥）二年（後周太祖廣順元年）剏奉恩寺于城南。為太祖願堂。又剏佛日寺于東郊。為先妣劉氏願堂。○
B31n0170_p0338b02║冬十月。西京重興寺九層塔灾。
B31n0170_p0338b03║（癸丑）四年（後周廣順三年）冬十月。慶州皇龍寺九層塔灾。
B31n0170_p0338b04║（庚申）十一年（宋太祖建隆元年）遣沙門諦觀。持天台教論疏諸文。入宋。
B31n0170_p0338b05║（戊辰）十九年（宋開寶元年）剏弘化遊巖三歸等寺。○以僧惠居為國師。坦文為王師。○王。信讒多殺
B31n0170_p0338b06║內懷疑懼。欲消罪惡。廣設齋會。無賴之徒。詐為出家。以求飽匃飫者坌至。或以餅餌米
B31n0170_p0338b07║豆柴炭。施與京外道路。不可勝數。列置放生所。就傍近寺院。開演佛經。禁斷屠殺。至於
B31n0170_p0338b08║內膳。亦買市廛以進。
B31n0170_p0338b09║（甲戌）二十五年（宋開寶七年）西京居士緣可。謀叛伏誅。○僧惠居示寂。以坦文為國師。
B31n0170_p0338b10║○景宗獻和王〔王伷〕在位六年
B31n0170_p0338b11║（辛巳）六年（宋太平興國六年）秋七月丙午。王薨。堂弟開寧君治。受內禪即位。○冬十一月。王以八關會
B31n0170_p0338b12║雜技不經。且煩擾。悉罷之。○幸法王寺行香。還御球庭。受羣臣朝賀。
B31n0170_p0338b13║○成宗文懿王〔王治〕在位十六年
B31n0170_p0338b14║（壬午）元年（宋太平興國七年）夏六月制曰。后德惟臣。朕新摠萬幾。恐有闕政。其京官五品以上。各上
B31n0170_p0338b15║封事。論時政得失。正匡行選官御事上柱國崔承老。上書畧曰。（上畧）太祖尊釋教重儒術
B31n0170_p0338b16║為君之令德斯備。但以創業之初。致平日淺。宗廟社稷。禮樂文物。猶多闕乏。忽遺弓劒
B31n0170_p0338b17║深可惜也。（中畧）光宗酷信佛事。常行之齋設既多。別願之焚修不少。專求福壽。但作祈禱
B31n0170_p0338b18║窮有涯之財力。造無限之因緣。自輕至尊。好作小善。又於出入宴遊。莫不窮奢極侈。以
B31n0170_p0338b19║其目前無事。將謂法力使然。凡所作為。不欲悛改。（中畧）竊聞聖上。為設功德齋。或親碾茶
B31n0170_p0338b20║或親磨麥。臣愚深惜聖軆之勤勞也。此獘始於光宗。多殺無辜。欲除罪業。浚民膏血多
B31n0170_p0338b21║作佛事。或設毗盧遮那懺悔法。或齋僧於毬庭。或設無遮水陸會於歸法寺。每值佛齋日
B31n0170_p0338b22║必供乞食僧。或以內道塲餅果。出施丐者。或以新池穴口與摩利山等處魚梁。為放生
B31n0170_p0338b23║所。一歲四遣使。就其界寺院。開演佛經。又禁殺生。御廚肉膳。市買以獻。至令大小臣民
B31n0170_p0338b24║悉皆懺悔。擔負米豆柴炭。施與中外道路者。不可勝紀。然而既信讒愬。視人如草芥。誅
B31n0170_p0338b25║殺者堆積如山。常竭百姓膏血。以供齋設。佛如有靈。豈肯應供。當是時。背父背主者變
B31n0170_p0338b26║形為僧。及遊行丐乞之徒。來與諸僧相雜赴齋。有何利益。願聖上。正君王之體。不為無
B31n0170_p0339a01║益之事。一聖上以醬酒豉羹。施與行路。臣竊謂聖上。欲效光宗。消除罪業。普施結緣之
B31n0170_p0339a02║意。此所謂小惠未遍也。若明其賞罰。懲惡勸善。足以致福。如此碎事。非人君為政之體
B31n0170_p0339a03║乞罷之。一佛寶錢穀。諸寺僧人。各於州郡。差人勾當。逐年長利。勞擾百姓。請皆禁之。一
B31n0170_p0339a04║聖上遣使。迎屈山僧如哲入內。臣愚以為哲果能福人者。其所居水土。亦是聖上之有
B31n0170_p0339a05║朝夕飲食。亦是聖上之賜。必有圖報之心。每以祝釐為事。何煩迎致然後。敢施福耶。曩
B31n0170_p0339a06║者。有善會者。規避徭役。出家居山。光宗致敬盡禮。卒之暴死道傍。身且取禍。何暇福人
B31n0170_p0339a07║請放哲還山。免致善會之譏。一臣聞僧人。往來郡縣。止宿館驛。鞭撻吏民。責其迎候供
B31n0170_p0339a08║億之緩。吏民疑其銜命。畏不敢言。獘莫大焉。自今禁僧徒止宿館驛。一世俗以種善為
B31n0170_p0339a09║名。各隨所願。營造佛宇。其數甚多。又有中外僧徒。競行營造。普勸州郡長吏。徵民役使
B31n0170_p0339a10║急於公役。民甚苦之。願嚴加禁斷。一寫經塑像。只要傳久。何用珍寶為飾。以啟盜賊之
B31n0170_p0339a11║心。古者經皆黃紙。且以栴檀木為軸。其肖像不用金銀銅鐵。但用石土木。故無竊毀者
B31n0170_p0339a12║新羅之季。經像皆用金銀。奢侈過度。終底滅兦。使商賈竊毀佛像。轉相賣買。以營生產
B31n0170_p0339a13║近代餘風未殄。願嚴加禁斷。以革其弊。一崇信佛法。雖非不善。然帝王士庶之為功德
B31n0170_p0339a14║事。實不同。若庶民所勞者自身之力。所費者自己之財。害不及他。帝王。則。勞民之力。昔
B31n0170_p0339a15║梁武帝。以天子之尊。修匹夫之善。臣聞人之禍福貴賤。皆稟於有生之初。當順受之。況
B31n0170_p0339a16║崇佛教者。只種來生因果。鮮有益於見報。理國之要。恐不在此。且三教各有所業。而行
B31n0170_p0339a17║之者不可混而一之也。行釋教者修身之本。行儒教者理國之源。修身是來生之資。理國
B31n0170_p0339a18║是今日之務。今日至近。來生至遠。舍近求遠。不亦謬乎。人君惟當一心無私。普濟萬物
B31n0170_p0339a19║何用役不願之人。費倉庫之儲。以求必無之利乎。昔唐德宗妃父王景先。駙馬高恬。為
B31n0170_p0339a20║聖壽延長。鑄金銅佛像獻之。德宗曰。朕以有為功德。謂無功德。還其佛像於二人。是其
B31n0170_p0339a21║情雖不實。然令臣民。不得作無利事者如此。我朝冬夏講會。及先王先后忌齋。其來已
B31n0170_p0339a22║久。不可取舍。其他可減者請減之。
B31n0170_p0339a23║（乙酉）四年（宋雍熙二年）（佛紀二〇一二年）冬十月禁捨家為寺。
B31n0170_p0339a24║（戊子）七年（宋端拱元年）（佛紀二〇一五年）依浮屠法。以正五九月為三長月。禁屠殺。
B31n0170_p0339a25║（己丑）八年（宋端拱二年）（佛紀二〇一六年）冬十二月丙寅。教曰。昔唐太宗。每於皇考妣忌月。禁屠殺。敕天下僧寺。限
B31n0170_p0339a26║五日焚修轉念。以為常式。況寡人幼而即閔。長又早孤。未酧罔極之恩。每軫追思之念
B31n0170_p0339b01║盍遵往轍。以伸予懷。可自今。太祖忌齋。王考戴宗忌齋。期五日。王妣宣義王后忌齋。期
B31n0170_p0339b02║三日焚修轉念。仍於是月。禁屠殺。斷肉膳。（宋史云。高麗遣僧如可。責表來覲。請賜大藏經賜之。仍賜如可紫衣歸國。）
B31n0170_p0339b03║（辛卯）十年（宋淳化二年）韓彥恭。自宋還。獻大藏經。王迎入內殿。邀僧開讀。下教遣翰林學士白思
B31n0170_p0339b04║柔。如宋謝賜經。
B31n0170_p0339b05║○穆宗宣讓王〔王誦〕在位十二年
B31n0170_p0339b06║（庚子）三年（宋咸平三年契丹統和十八年）冬十月創崇教寺。為影剎。
B31n0170_p0339b07║（癸卯）六年（宋咸平六年契丹統和二十一年）千秋太后皇甫氏。逼大良院君詢為僧。初洞州人金致陽。太后外族
B31n0170_p0339b08║性姦巧。嘗詐祝髮。出入千秋宮。（中略）成宗杖配遠地。成宗薨。召授閤門通事舍人。不數年
B31n0170_p0339b09║貴寵無比。百官予奪。皆出其手。親黨布列。勢傾中外。起第至三百餘間。臺榭園池。竆極
B31n0170_p0339b10║美麗。日夜與太后遊戲。無所畏忌。洞州立祠額曰。星宿寺。又於宮城西北隅立十王寺
B31n0170_p0339b11║其圖像奇怪難狀。潛懷異志。以求陰助。凡器皿皆銘其意。其鍾銘曰。當生東國之時。同
B31n0170_p0339b12║修善種。後往西方之日。共證菩提。王常欲黜之。恐傷母志不敢也。至是太后生子。（中畧）與
B31n0170_p0339b13║致陽謀為王。後忌大良君。強令出家。年十二。初寓崇教寺。有僧夢見。大星隕寺庭變為
B31n0170_p0339b14║龍。又變為人。即大良君也。由是眾奇多之。後寓居三角山神穴寺。太后潛遣人謀害者
B31n0170_p0339b15║屢矣。寺有老僧。穴地室中匿之。而上置臥榻。以防不測。
B31n0170_p0339b16║（甲辰）七年（宋景德元年契丹統和二十二年）復遣使于宋。求官本藏經。將固有之前後二藏及與契丹藏本。校合
B31n0170_p0339b17║而刊刻之。此謂高麗藏本。
B31n0170_p0339b18║（丙午）九年（宋景德三年契丹統和二十四年）六月禪教僧徒大德以上。加法號。
B31n0170_p0339b19║（丁未）十年（宋景德四年契丹統和二十五年）創真觀寺九層塔。
B31n0170_p0339b20║（己酉）十二年（宋大中祥符二年契丹統和二十七年）春正月庚午。幸崇教寺。及還。暴風折傘盖柄。
B31n0170_p0339b21║○顯宗元文王〔王詢〕在位二十二年
B31n0170_p0339b22║詢年十二。千秋太后忌之。逼令祝髮。初寓崇教寺。穆宗九年。移于三角山神穴寺。一
B31n0170_p0339b23║日偶題溪水詩曰。一條流出白雲峯。萬里滄溟去路通。莫道潺湲巖下在。不多時日到
B31n0170_p0339b24║龍宮。詠小蛇曰。小小蛇兒遶藥欄。滿身紅錦自斑斕。莫言長在花林下。一旦成龍也
B31n0170_p0339b25║不難。又夢聞鷄聲砧響。問於術士。以方言觧之曰。雞鳴高貴位。砧響御近當。是即位
B31n0170_p0339b26║之兆也。穆宗十二年二月己丑。奉迎。即位於延寵殿
B31n0170_p0340a01║（庚戌）元年（宋大中祥符三年契丹統和二十八年）（佛紀二〇三七年）春正月乙丑。廢上元道塲。○閏二月甲子。復燃燈會。國俗自王宮
B31n0170_p0340a02║國都。以及鄉邑。以正月望燃燈二夜。自成宗以來。廢而不舉。至是復之。○十一月復八
B31n0170_p0340a03║關會。王御威鳳樓觀樂。初成宗。以雜技不經。且煩擾。悉罷之。但於其日。幸法王寺。行香
B31n0170_p0340a04║還御毬庭。受文武朝賀而已。廢之幾三十年。至是政堂文學崔沆。請復之。○癸丑丹兵
B31n0170_p0340a05║至西京。焚中興寺塔
B31n0170_p0340a06║（辛亥）二年（宋大中祥符四年契丹統和二十九年）（佛紀二〇三八年）二月乙未。設燃燈會于行宮。是後。例以二月望行之。
B31n0170_p0340a07║（壬子）三年（宋大中祥符五年契丹開泰元年）（佛紀二〇三九年）五月。撤慶州朝遊宮。以其材。修皇龍寺塔。○禮官請令中外賀生
B31n0170_p0340a08║辰。王教曰。寡人早值凶閔。永違供養。每及劬勞之日。益切追感之心。忍以悲懷。而為慶
B31n0170_p0340a09║會。兩京諸道進賀一切禁之。止置祝壽道塲。永為恒式。○十二月創重光寺。
B31n0170_p0340a10║（丁巳）八年（宋天禧元年契丹開泰六年）（佛紀二〇四四年）春正月。復禁人捨家為寺。婦女為尼。○五月西女真揩信。擒契丹東
B31n0170_p0340a11║京僧道遵以來。
B31n0170_p0340a12║（戊午）九年（宋天禧二年契丹開泰七年）（佛紀二〇四五年）奉太祖梓宮。移安于負兒山香林寺。○重修開國寺塔。安舍利。因設
B31n0170_p0340a13║戒壇。度僧三千二百餘人。
B31n0170_p0340a14║（庚申）十一年（宋天禧四年契丹開泰九年）（佛紀二〇四七年）五月設一百獅子座於內。講仁王經三日。歲為常例。○秋八月以
B31n0170_p0340a15║安西道屯田一千二百四十結。施納于玄化寺。兩省再三論駁。不從。○九月親幸玄化寺
B31n0170_p0340a16║鑄鍾。以法鏡為王師。
B31n0170_p0340a17║（辛酉）十二年（宋天禧五年契丹太平元年）（佛紀二〇四八年）夏四月己巳。講仁王經於毬庭三日。○夏五月命尚書左丞李可道
B31n0170_p0340a18║往取慶州高僊寺金羅袈裟佛頂骨。昌林寺佛牙。並置內殿。○秋八月王如玄化寺。親篆
B31n0170_p0340a19║碑額。命翰林學士周佇。製碑文。○命修皇龍寺塔。（第四回重成）
B31n0170_p0340a20║（壬戌）十三年（宋乾興元年契丹太平二年）（佛紀二〇四九年）五月韓祚還自宋。帝賜釋典一藏。
B31n0170_p0340a21║（甲子）十五年（宋天聖二年契丹太平四年）（佛紀二〇五一年）六月門下侍郎平章事崔沆卒。沆彥撝之孫。酷信浮屠。嘗請復八
B31n0170_p0340a22║關。又請修皇龍寺塔。身往監督。頗傷農務。又於私第。造置經像。竟捨為寺。
B31n0170_p0340a23║（乙丑）十六年（宋天聖三年契丹太平五年）（佛紀二〇五二年）圓空國師示寂。
B31n0170_p0340a24║（丙寅）十七年（宋天聖四年契丹太平六年）（佛紀二〇五三年）秋九月甲子。幸海州神光寺
B31n0170_p0340a25║（丁卯）十八年（宋天聖五年契丹太平七年）（佛紀二〇五四年）六月癸未。楊州奏藏義三川青淵寺僧。犯禁釀酒共米三百六十餘
B31n0170_p0340a26║石。請依律斷罪。從之。○九月戊戌朔。命創慧日重光寺。徵發人夫工匠。輔臣諫官皆
B31n0170_p0340b01║奏。百姓勞弊。不宜興作。左承宣李瓌獨奏曰。為佛造寺。功德無量。勞民何傷。時議譏之。
B31n0170_p0340b02║○冬十月壬午講仁王經于毬庭
B31n0170_p0340b03║（己巳）二十年（宋天聖七年契丹太平九年）夏四月庚子。設藏經道塲於會慶殿。飯僧一萬于毬庭。○六月丙
B31n0170_p0340b04║辰。徵有妻僧。充重光寺役徒。
B31n0170_p0340b05║（辛未）二十二年（宋天聖九年契丹興宗景福元年）夏四月王薨。諡元文。廟號顯宗。太子即位○秋七月侍中致
B31n0170_p0340b06║仕姜邯賛卒。（海東名將傳云。朝鮮正宗朝。開城府得古塔。有姜太師為國祈福銘。邯賛之賛書以瓚）○十月幸毬庭。飯僧三万。
B31n0170_p0340b07║○德宗敬康王〔王欽〕在位三年
B31n0170_p0340b08║（壬申）元年（宋明道元年契丹重熙元年）春正月丁亥。幸外帝釋院。○二月乙卯。然燈。幸王輪寺。○三月甲午
B31n0170_p0340b09║幸妙通寺。○夏四月以旱。放奉恩重光兩寺役夫。避殿減膳。禁屠殺。放輕繫。○五月丁
B31n0170_p0340b10║未。王以皇考諱辰道塲。如玄化寺。○六月辛丑。王以太祖諱辰道塲。如奉恩寺。甲寅王
B31n0170_p0340b11║受菩薩戒於膺乾殿。○七月庚寅。王以皇妣諱辰。如奉恩寺。○八月癸丑。幸妙通寺。戊
B31n0170_p0340b12║午王如奉恩寺。以僧法鏡為國師。○九月乙未幸外帝釋院。
B31n0170_p0340b13║（甲戌）三年（宋景祐元年契丹重熙三年）十一月設八關會。御神鳳樓。賜百官酺。幸法王寺。翌日大會。又賜酺
B31n0170_p0340b14║觀樂。中外上表陳賀。宋商客。東西蕃。耽羅。獻土物。賜坐觀禮。自後以為常。
B31n0170_p0340b15║○靖宗容惠王〔王亨〕在位十四年
B31n0170_p0340b16║（乙亥）元年（宋景祐二年契丹重熙四年）震皇龍寺九層塔
B31n0170_p0340b17║（丙子）二年（宋景祐三年契丹重熙五年）三月戊子幸三角山。癸巳還宮。○五月辛卯。創凡有四子者許子出
B31n0170_p0340b18║家。於靈通嵩法普願桐華等寺戒壇。試所業經律。○八月癸亥。飯僧一萬於毬庭。○十
B31n0170_p0340b19║一月己丑。設八關會。宋商及東女真。耽羅。各獻方物。
B31n0170_p0340b20║（辛巳）七年（宋慶曆元年契丹重熙十年）夏四月癸丑。設藏經道塲于會慶殿。春秋二季。例設此會。春六日秋
B31n0170_p0340b21║七日。
B31n0170_p0340b22║（癸未）九年（宋慶曆三年契丹重熙十二年）三月己丑。設百座道塲于會慶殿。飯僧一萬。
B31n0170_p0340b23║（乙酉）十一年（宋慶曆五年契丹重熙十四年）二月戊子朔。賜臨津課橋院號曰慈濟寺。先是。津無船橋。行人爭
B31n0170_p0340b24║渡。多致陷溺。命有司作浮梁。自此人馬。如履平地。
B31n0170_p0340b25║（丙戌）十二年（宋慶曆六年契丹重熙十五年）三月辛丑。命侍中崔齊顏。詣毬庭行香。拜送街衢經行。分京城街
B31n0170_p0340b26║衢為三道。各以綵樓子。擔般若經前行。僧徒具法服步行。讀誦。監押官。亦以公服步從
B31n0170_p0341a01║巡行街衢。為民祈福。名曰經行。自是歲以為常。○夏四月丁卯。王不豫。丁丑移御大法
B31n0170_p0341a02║雲寺。丙戌百官禱于佛寺。丁酉王薨。樂浪君即位于梓宮前。○十二月百官詣乾德殿賀
B31n0170_p0341a03║成平節。宴宰樞給舍中丞以上侍臣于宣政殿。成平節。王之生日也。僧錄司奏。自今每
B31n0170_p0341a04║遇節日。國家設祈福道塲於外帝釋院七日。百官於興國寺。東西兩京。四都護。八牧。於
B31n0170_p0341a05║所在佛寺行之。以為恒式。從之。
B31n0170_p0341a06║○文宗仁孝王〔王徽〕在位三十七年
B31n0170_p0341a07║（丁亥）元年（宋慶曆七年契丹重熙十六年）（佛紀二〇七四年）三月癸未。親設般若道塲於乾德殿五日。○四月丁丑。親設百座仁王
B31n0170_p0341a08║經道塲於會慶殿。飯僧一萬於毬庭。○六月乙卯。王率公卿大夫。如奉恩寺。以王師決
B31n0170_p0341a09║凝為國師。○八月辛亥。親設金剛經道塲於文德殿五日。
B31n0170_p0341a10║（戊子）二年（宋慶曆八年契丹重熙十七年）（佛紀二〇七五年）三月庚子。御史臺奏曰。播穀伊始。雨澤愆期。今大雲大安兩寺之役
B31n0170_p0341a11║方興。丁匠廢農。一夫不耕。必有飢者。三時之務。安可奪焉。況會降赦書云。一切土木之
B31n0170_p0341a12║役。限三年停罷。舉國欣欣。皆感德音。而竟不行之。信者國之大寶。不可棄也。食言之謗
B31n0170_p0341a13║恐由此起。伏望兩寺之役。須俟農隙。從之。辛亥。設消災道塲於內殿。放輕繫。蠲逋欠。○
B31n0170_p0341a14║夏四月庚午。幸外帝釋院。聽軒欄說經。故事。行幸山林。將駕還。必駐是院。命僧乘鳳輦
B31n0170_p0341a15║軒欄講法。以為常式。○秋八月庚午。設金光明經道塲於會慶殿。○九月丙辰。設百座
B31n0170_p0341a16║仁王道塲於會慶殿三日。飯僧一萬於毬庭。二萬於外山名寺。
B31n0170_p0341a17║（己丑）三年（宋皇祐元年契丹重熙十八年）（佛紀二〇七六年）九月乙巳。設百座仁王道塲於會慶殿三日。
B31n0170_p0341a18║（辛卯）五年（宋皇祐三年契丹重熙二十年）（佛紀二〇七八年）春正月癸亥。幸真觀寺。轉新成華嚴。般若經。○夏四月壬午。幸普濟
B31n0170_p0341a19║寺。設五百羅漢齋。庚子內史門下奏。重興大安大雲等寺。創新補舊。土木興役。凡所營
B31n0170_p0341a20║為。事非急切。匠夫疲於日夜。饋餉勞於轉輸。妻還子去。道路相繼。春夏以來。畧無休息
B31n0170_p0341a21║況去歲不稔。生民乏食。力不能堪。應須興役。請侯農隙。從之。○八月辛丑。親饗年八十
B31n0170_p0341a22║以上僧俗男女一千三百四十三人。廢疾僧俗男女六百五十三人。孝子順孫節婦十四
B31n0170_p0341a23║人于毬庭。賜物有差。
B31n0170_p0341a24║（壬辰）六年（宋皇祐四年契丹重熙二十一年）（佛紀二〇七九年）三月丁未。王如大安寺飯僧。壬戌王如玄化寺飯僧。○夏四月丙戌
B31n0170_p0341a25║幸大安寺。以修葺功畢。設落成道塲。○六月乙亥。設金光道塲於文德殿。禱雨大雨。○
B31n0170_p0341a26║九月庚申。設百高座道塲於會慶殿三日。飯僧三萬於毬庭。及諸名寺。
B31n0170_p0341b01║（癸巳）七年（宋皇祐五年契丹重熙二十二年）六月癸未。王受菩薩戒於乾德殿。○九月辛卯。次北嵩山神光寺
B31n0170_p0341b02║設羅漢齋。○冬十月丁巳。次慈悲嶺彌勒院。行香施衣。行過岊嶺。道有一婦。抱兩孩兒
B31n0170_p0341b03║王憐之賜米。
B31n0170_p0341b04║（甲午）八年（宋至和元年契丹重熙二十三年）六月丁未。王受菩薩戒於內殿。
B31n0170_p0341b05║（乙未）九年（宋至和二年契丹道宗清寧元年）冬十月丙申。制曰。古先帝王。尊崇釋教。載籍可考。況聖祖以來。代
B31n0170_p0341b06║創佛寺。以資福慶。寡人繼統。不修德政。災變屢見。庶憑法力。福利邦家。其令有司。擇地
B31n0170_p0341b07║創寺。門下省奏。自古聖帝明王。無有創起寺塔以致太平。惟崇重法門。慎省政教。不傷
B31n0170_p0341b08║民力。則自然宗社靈長。昔達摩對武帝言。造寺造塔。殊無功德。是尚無為功德。不尚有
B31n0170_p0341b09║為功德也。且聖祖創寺者。一以酬統合之志願。一以壓山川之違背耳。今欲增創新寺
B31n0170_p0341b10║勞民於不急之役。怨讟交興。毀傷山川之氣脈。災害必生。神人共怒。非所以致太平之
B31n0170_p0341b11║道也。不允。
B31n0170_p0341b12║（丙申）十年（宋嘉祐元年契丹清寧二年）二月癸卯。始創王興寺于德水縣。移其縣於楊川。知中樞院事崔惟
B31n0170_p0341b13║善諫曰。昔唐太宗。神聖英武。未有倫比。不許度人為僧。不許創立寺觀。以遵述高祖之
B31n0170_p0341b14║志。史傳皆美之。我太祖訓要曰。國師道詵。察國內山川順逆。凡可以創造伽藍之地。無
B31n0170_p0341b15║所不為。後世嗣王及公侯貴戚后妃臣僚。無得爭修願宇。以虧損地德。今殿下承祖宗積
B31n0170_p0341b16║累之基。昇平日久。固宣節用而愛民。能持盈守成。以傳後嗣。奈何罄民財竭民力。以供
B31n0170_p0341b17║不急之費。欲危邦本耶。臣切惑焉。王優答之。異日入侍閑讌。王從容慰獎曰。諫諍是忠
B31n0170_p0341b18║從好佞。惟善對曰。創垂猶易守成難。○八月庚午。飯僧三萬。○九月丙申。制曰。釋迦闡
B31n0170_p0341b19║教。清淨為先。遠離垢陋。斷除貪欲。今有避役之徒。托號沙門。殖貨營生。耕畜為業。估販
B31n0170_p0341b20║為風。進違戒律之文。退無清淨之約。袒肩之袍。任為酒甖之覆。講唄之塲。割為䓤蒜之
B31n0170_p0341b21║疇。通商買賣。結客醉娛。喧雜花院。穢臭蘭盆。冠俗之冠。服俗之服。憑托修營寺院。以備
B31n0170_p0341b22║旗鼓歌吹。出入閭閻。搪揬市井。與人相鬪。以致血傷。朕庶使區分善惡。肅舉紀綱。宜令
B31n0170_p0341b23║沙汰。中外寺院。其精修戒行者悉令安住。犯者以法論。○十一月壬午。幸內帝釋院。以
B31n0170_p0341b24║僧海麟為王師。○侍中李子淵上言。近因創造興王寺。移德水縣於楊川。由是百姓。營
B31n0170_p0341b25║葺廬舍。未遑寧處。男負女提。道路相繼。貧者有擠壑之憂。富者無按堵之所。請蠲一歲
B31n0170_p0341b26║賦役。制特蠲兩年。○作長源亭於西江餅嶽之南。道詵明堂記云。西江邊。有君子御馬
B31n0170_p0342a01║明堂之地。自太祖綂一丙申之歲。至百二十年。就此創構。國業延長。至是。命太史令金
B31n0170_p0342a02║宗允等。相地搆之。
B31n0170_p0342a03║（丁酉）十一年（宋嘉祐二年契丹清寧三年）（佛紀二〇八四年）二月癸酉。設消灾道塲于乾德殿五日。○夏四月丙辰。幸佛日寺
B31n0170_p0342a04║飯僧。○五月丁丑。設消灾道塲于壽春宮三日。○秋七月戊子。設消灾道塲于乾德殿五
B31n0170_p0342a05║日。
B31n0170_p0342a06║（戊戌）十二年（宋嘉祐三年契丹清寧四年）（佛紀二〇八五年）五月戊子。王如奉恩寺。冊海麟為國師。爛圓為王師。○六月甲寅
B31n0170_p0342a07║王受菩薩戒於乾德殿。○秋七月己卯。中書門下省奏。今以景昌院所屬田柴。移屬興王
B31n0170_p0342a08║寺。其魚梁舟楫奴婢。悉令還宮。夫宮院者。先王所以優賜田民。貽厥子孫。傳於萬世。無
B31n0170_p0342a09║有匱乏者也。今宗枝彌繁。若欲各賜宮院。猶恐不足。况收一宮田柴。屬于佛寺乎。請田
B31n0170_p0342a10║民魚梁舟楫仍舊還賜。制曰田柴已納三寶。難可追還。宜以公田依元數給之。餘從所奏
B31n0170_p0342a11║（己亥）十三年（宋嘉祐四年契丹清寧五年）（佛紀二〇八六年）秋八月丁亥。制。兩京及東南州郡。一家有三子者。許一子年十五
B31n0170_p0342a12║剃髮為僧。
B31n0170_p0342a13║（庚子）十四年（宋嘉祐五年契丹清寧六年）（佛紀二〇八七年）春正月癸丑。設天帝釋道塲于文德殿七日。
B31n0170_p0342a14║（辛丑）十五年（宋嘉祐六年契丹清寧七年）（佛紀二〇八八年）六月癸丑。王如奉恩寺。遂詣國子監。謂侍臣曰。仲尼百王之師。敢
B31n0170_p0342a15║不致敬。遂再拜。
B31n0170_p0342a16║（壬寅）十六年（宋嘉祐七年契丹清寧八年）（佛紀二〇八九年）八月乙酉。幸興王寺。制曰。是寺鳩孱已久。巨構將成。今親觀厥功
B31n0170_p0342a17║特申異數。應內外重刑。並降從流配。公徒私杖以下。咸赦除之。董役官吏。並加爵賞。
B31n0170_p0342a18║（癸卯）十七年（宋嘉祐八年契丹清寧九年）（佛紀二〇九〇年）三月丙午。契丹送大藏經。王備法駕。迎于西郊。
B31n0170_p0342a19║（甲辰）十八年（宋英宗治平元年契丹清寧十年）（佛紀二〇九一年）三月甲寅。設仁王道塲于會慶殿三日。飯僧一萬於毬庭。○夏四
B31n0170_p0342a20║月庚午。制。大雲寺。先王始創。以福邦家。其所給公田。地瘠稅少。齋供不周。加賜良田一
B31n0170_p0342a21║百頃。○是歲。命修皇龍寺九層塔。
B31n0170_p0342a22║（乙巳）十九年（宋治平二年契丹咸雍元年）（佛紀二〇九二年）五月癸酉。御景靈殿。召王師爛圓。祝子煦髮為僧。先是。王謂諸子
B31n0170_p0342a23║曰。孰能為僧。作福田利益耶。煦起曰。臣有出世志。惟上所命。王曰善。遂隨師出居靈通
B31n0170_p0342a24║寺。號祐世僧綂。（煦王之第四子也）
B31n0170_p0342a25║（丙午）二十年（宋治平三年遼咸雍二年）（佛紀二〇九三年）九月庚辰。幸妙通寺。設摩利支天道塲。
B31n0170_p0342a26║（丁未）二十一年（宋治平四年遼咸雍三年）（佛紀二〇九四年）春正月庚申。興王寺成。凡二千八百間。十二年而功畢。王欲設齋
B31n0170_p0342b01║以落之。諸方緇流坌集無筭。命兵部尚書金陽。右街僧錄道元等。擇有戒行者一千赴會
B31n0170_p0342b02║仍令常住。戊辰。特設燃燈大會五晝夜。勅令百司。及安西都護。開城府。廣水楊東樹五
B31n0170_p0342b03║州。江華長湍二縣。自闕庭至寺門。結綵棚。節比鱗次。連亘相屬。輦路左右。又作燈山火
B31n0170_p0342b04║樹。光照如晝。是日。王備鹵簿。率百官行香。施納財襯。佛事之盛。曠古未有。○六月辛酉
B31n0170_p0342b05║王受菩薩戒于乾德殿。○九月丁酉。國師海麟。請老還山。王親餞于玄化寺。賜茶藥金
B31n0170_p0342b06║銀器皿綵段寶物。
B31n0170_p0342b07║（戊申）二十二年（宋神宗熙寧元年遼咸雍四年）春正月癸巳。幸興王寺。設慶成會。信宿乃還。
B31n0170_p0342b08║（庚戌）二十四年（宋熙寧三年遼咸雍六年）二月丙寅。幸興王寺。以新創慈氏殿。設慶成大會。經宿而還。○五
B31n0170_p0342b09║月壬寅。王出子竀于玄化寺。剃髮為僧。（竀王之第五子。是為道生僧統。王之第十子璟。亦出家。是為聰惠首座。）
B31n0170_p0342b10║（癸丑）二十七年（宋熙寧六年遼咸雍九年）二月丁酉。王如奉恩寺。特設燃燈會。慶讚新造佛像。街衢點燈兩
B31n0170_p0342b11║夜各三萬盞。重光殿及百司。各置綵樓燈山。作樂。○三月己酉。設般若經道塲于會慶
B31n0170_p0342b12║殿五日。以禳灾變。○九月戊辰。設消灾道塲于會慶殿五日。
B31n0170_p0342b13║（甲寅）二十八年（宋熙寧七年遼咸雍十年）夏四月乙酉。設百高座於內殿。講仁王經三日。○秋七月庚子。設
B31n0170_p0342b14║文豆婁道塲於東京四天王寺二十七日。以禳番兵。
B31n0170_p0342b15║（丙辰）三十年（宋熙寧九年遼大康二年）六月己亥。王受菩薩戒于內殿。○冬十月戊戌。有司奏日本國僧俗
B31n0170_p0342b16║二十五人。到靈光郡。告曰。為祝國王壽。雕成佛像。請赴京以獻。制許之。（日本白河天皇承保三年）
B31n0170_p0342b17║（丁巳）三十一年（宋熙寧十年遼大康三年）三月甲寅。幸興王寺。轉新成金字華嚴經。
B31n0170_p0342b18║（戊午）三十二年（宋元豐元年遼大康四年）夏四月甲子。以宋帝節日。設祝壽齋于東林大雲二寺。○秋七月
B31n0170_p0342b19║興王寺金塔成。以銀為裏。金為表。銀四百二十七斤。金一百四十四斤。
B31n0170_p0342b20║（己未）三十三年（宋元豐二年遼大康五年）冬十一月己巳。日本商客藤原等來。以法螺三十枚海藻三百束
B31n0170_p0342b21║施興王寺。為王祝壽。
B31n0170_p0342b22║（庚申）三十四年（宋元豐三年遼大康六年）三月壬申。刑部奏戶部擅以興王寺田。給萬齡殿。請罪之。制。削戶
B31n0170_p0342b23║部官吏職。放還田里。○夏六月。興王寺金塔外護石塔成。赦。
B31n0170_p0342b24║（癸亥）三十七年（宋元豐六年遼大康九年）三月己丑。命太子。迎宋朝大藏經。置于開國寺。仍設道塲。○秋七
B31n0170_p0342b25║月癸丑。百官設華嚴經道塲于興國寺五日。以祈風雨調順。辛酉王薨。太子即位。是為
B31n0170_p0342b26║順宗宣惠王。○冬十月癸酉朔。設道塲于會慶殿三日。飯僧三萬。乙未命母弟國原公運
B31n0170_p0343a01║權㧾國事。是日薨。
B31n0170_p0343a02║○宣宗思孝王〔王運〕在位十一年
B31n0170_p0343a03║丁酉設金光明經道塲於乾德殿。○十一月丁卯。翰林院奏。凡內外州府。郡縣。寺院。公
B31n0170_p0343a04║私門舘號。及臣僚以下名犯御諱者。及音同者。請改之。制從之。○十二月壬申。設華嚴
B31n0170_p0343a05║經道塲于乾德殿五日。
B31n0170_p0343a06║（甲子）元年（宋元豐七年遼大康十年）（佛紀二一一一年）春正月己巳。普濟寺僧貞雙等。奏九山門參學僧徒。請依進士例。三年
B31n0170_p0343a07║一選。從之。○秋八月甲申。宋遣祭奠使左諫議大夫楊景畧。副使禮賓使王舜封。吊慰
B31n0170_p0343a08║使右諫議大夫錢勰。副使西上閤門副使宋球等來。辛卯祭奠使聚僧徒。設道塲於文宗
B31n0170_p0343a09║魂殿三晝夜。壬辰又設於順宗魂堂。
B31n0170_p0343a10║（乙丑）二年（宋元豐八年遼大安元年）（佛紀二一一二年）春二月丁卯。設天帝釋道塲于文德殿。辛未設金光經道塲于乾德殿
B31n0170_p0343a11║七日。乙亥。始令駕幸時。奉仁王般若經前導。遵宋制也。丁酉。幸歸法寺飯僧。○三月戊
B31n0170_p0343a12║申。設佛頂道塲于文德殿。甲寅王如興王寺飯僧。○夏四月庚午。王弟釋煦。逃入宋。初
B31n0170_p0343a13║煦欲求法於宋。文宗不許。及王即位。屢請。會羣臣議。皆以為不可。至是。率門徒二人。潛
B31n0170_p0343a14║隨林寧（宋商客也）而去。庚寅以旱。命有司講雲雨經於臨海院七日。又禱于山岳。○五月
B31n0170_p0343a15║甲寅。設金光明經道塲于乾德殿七日。禱雨。○六月丁丑。王受菩薩戒於乾德殿。○冬
B31n0170_p0343a16║十月乙亥設百高座道塲於會慶殿。講仁王經三日。飯僧三萬。
B31n0170_p0343a17║（丙寅）三年（宋哲宗元祐元年遼大安二年）（佛紀二一一三年）六月癸卯。詔曰。朕承遺命。叨居大位。近來變怪屢作。旱魃為灾。庶賴
B31n0170_p0343a18║佛神之陰護。羣臣匡輔之力。而使陰陽順序。上下咸和。省躬責己。屢示恩宥。尚不得雨
B31n0170_p0343a19║此盖涼德所致。然恐羣下所行。或不合義。命世賢材。棄不見用。惟爾文武常參官。致政
B31n0170_p0343a20║舊德。及散任三品以上員。限今月二十六日。各上封事。朕之過失。刑政之得失。民庶之
B31n0170_p0343a21║弊瘼。直言不諱。又舉忠直清廉有才德者。各一人。男女僧道篤行孝順。及不孝悌者。在
B31n0170_p0343a22║官不守公道。擾亂法度。侵害小民者。具錄以聞。是月。釋煦還自宋。初煦至宋。帝引見于
B31n0170_p0343a23║垂拱殿。待以客禮。寵數渥縟。煦請遊方問法。詔以主客員外郎楊傑為館伴。至吳中諸
B31n0170_p0343a24║寺。皆迎餞如王臣禮。王上表乞令還國。詔許東還。煦至禮成江。王奉太后出奉恩寺以
B31n0170_p0343a25║待。其迎迓道儀之盛。前古無比。煦獻釋典及經書一千卷。又於興王寺教藏都監。購書
B31n0170_p0343a26║於遼宋日本。多至四千卷。悉皆刊行。
B31n0170_p0343b01║（丁卯）四年（宋元祐二年遼大安三年）二月甲午。幸開國寺。慶成大藏經。○三月丙辰。幸龜山寺飯僧。己未王
B31n0170_p0343b02║如興王寺。慶成大藏殿。甲戌宋商徐㦻等二十人來。獻新註華嚴經板。○四月庚子。幸
B31n0170_p0343b03║歸法寺。慶成大藏經。乙巳設金光經道塲于乾德殿七日。禱雨。○五月戊辰。設仁王道
B31n0170_p0343b04║塲於文德殿。○六月乙酉。設消灾道塲于會慶殿七日。○九月戊寅。設燃燈道塲于興國
B31n0170_p0343b05║寺。又點燈于宮城內外街衢。○十月設百座道塲於上京會慶殿。飯僧三萬于毬庭。
B31n0170_p0343b06║（己巳）六年（宋元祐四年遼大安五年）春正月乙亥。發新興倉粟。施京城諸佛寺。設齋祈福。戊戌設消灾道塲
B31n0170_p0343b07║于會慶殿五日。○三月庚寅。設楞嚴道塲于乾德殿七日。○十月辛亥。講仁王經于會慶
B31n0170_p0343b08║殿三日。飯僧三萬。戊午置新鑄十三層黃金塔于會慶殿。設慶讚會。辛酉王太后始剏國
B31n0170_p0343b09║清寺於西郊。（天台宗本寺也）
B31n0170_p0343b10║（庚午）七年（宋元祐五年遼大安六年）正月壬辰。普濟寺水陸堂火。先是嬖人攝戶部郎中知太史局事崔士
B31n0170_p0343b11║謙。入宋求得水陸儀文。請王作此堂。功未畢而火。○三月戊子。夜大震電。新興倉灾。罷
B31n0170_p0343b12║弘圓國清兩寺之役。○九月庚辰。再宴遼使于乾德寺。令三節人坐殿內。左右有司奏
B31n0170_p0343b13║再宴使者。古無此例。三節就坐殿內。亦所未聞。王曰使者賷御製天慶寺碑文以來。宜
B31n0170_p0343b14║加殊禮。不從。○冬十月丙午。王奉太后。幸三角山。庚戌幸僧伽窟。遂幸藏義寺。癸丑幸
B31n0170_p0343b15║仁壽寺行香。戊午幸神穴寺。設五百羅漢齋。
B31n0170_p0343b16║（辛未）八年（宋元祐六年遼大安七年）閏八月甲子。設藏經道塲于會慶殿。王行香。且製詩以示。歸崇之意。
B31n0170_p0343b17║（壬申）九年（宋元祐七年遼大安八年）春三月。王不豫。移御文德殿。命內醫進養性方藥。忽有感。作古風長篇
B31n0170_p0343b18║其末句云。藥効得否何敢慮。浮生有始豈無終。唯應愿切修諸善。淨域超昇禮梵雄。見
B31n0170_p0343b19║者驚恠。○六月丙寅。王受菩薩戒於乾德殿。壬申王太后設天台宗禮懺法于白州見佛
B31n0170_p0343b20║寺。約一萬日。
B31n0170_p0343b21║（癸酉）十年（宋元祐八年遼大安九年）夏四月癸丑。設藏經道塲于會慶殿六日。王親製贊三寶詩。○五月王
B31n0170_p0343b22║欲創寺。命太史相地于城東。又親往觀之。遂創大寺。賜名弘護。
B31n0170_p0343b23║○獻宗恭殤王〔王昱〕在位十一年
B31n0170_p0343b24║（乙亥）元年（宋紹聖二年遼壽隆元年）二月辛卯。宋商黃冲等三十一人。與慈恩宗僧惠珍來。王命近臣文翼
B31n0170_p0343b25║備軒盖。迎珍。置于普濟寺。珍常曰。為欲見普陁落伽山聖窟而來。請往觀之。朝議竟不
B31n0170_p0343b26║許。○六月己卯。王受木叉戒於乾德殿。○八月甲申。命修東京皇龍寺塔。
B31n0170_p0344a01║○肅宗明孝王〔王顒〕在位十年
B31n0170_p0344a02║（丙子）元年（宋紹聖三年遼壽隆二年）（佛紀二一二三年）五月戊申。設金光經道塲于乾德殿。禱雨。○七月設消灾道塲于會慶
B31n0170_p0344a03║殿七日。○九月丁未。御宣政殿。引見宋僧惠珍。賜食於翰林院。戊申以宋僧省聰惠珍
B31n0170_p0344a04║各為明悟三重大師。癸丑講仁王般若經于會慶殿三日。親飯僧一萬。○冬十月丁丑。設
B31n0170_p0344a05║道塲于乾德殿三日。轉仁睿太后願成華嚴經。
B31n0170_p0344a06║（丁丑）二年（宋紹聖四年遼壽隆三年）（佛紀二一二四年）二月國清寺成。親設慶讚道塲。召門下侍中致仕李靖恭。兩府宰臣。宴
B31n0170_p0344a07║○六月戊子。門下侍中李靖恭。奉宣撰進興王寺碑文。王。賜詔獎諭。兼賜匹段銀器茶
B31n0170_p0344a08║布鞍馬等物。○九月乙亥。設百高座於會慶殿。講仁王經。飯僧一萬。
B31n0170_p0344a09║（戊寅）三年（宋元符元年遼壽隆四年）（佛紀二一二五年）春正月甲戌。幸外帝釋院。設羅漢齋。○夏四月丁酉。王如興王寺。飯僧
B31n0170_p0344a10║三千。○九月壬子。設仁王道塲于會慶殿七日。○是歲。王子澄儼出家。以祐世僧綂為
B31n0170_p0344a11║師。
B31n0170_p0344a12║（己卯）四年（宋元符二年遼壽隆五年）（佛紀二一二六年）春正月丙辰。設天帝釋道塲于文德殿七日。○三月壬子。幸王輪寺。設
B31n0170_p0344a13║羅漢齋。○夏四月庚寅。幸普濟寺。設五百羅漢齋。○九月壬子。幸普濟寺。設五百羅漢
B31n0170_p0344a14║齋。丁卯王率王妃元子兩府羣僚及祐世僧綂。幸三角山。○閏月壬申。次常慈寺。甲戌
B31n0170_p0344a15║幸僧伽窟。設齋。仍施銀香椀手爐各一事。金剛子水精念珠各一貫。金帶一腰。并金色
B31n0170_p0344a16║果繡幡茶香衣對金綺。乙亥次楊州。相宅都之地。庚辰幸仁壽寺。○冬十月癸卯。至自
B31n0170_p0344a17║三角山。次藥師院。肆赦。
B31n0170_p0344a18║（庚辰）五年（宋元符三年遼壽隆六年）（佛紀二一二七年）五月辛巳。宋明州牒報哲宗皇帝崩。皇弟端王佶立。王為哲宗。欲薦福
B31n0170_p0344a19║於大安寺。諫官不可。乃止。○秋七月戊子。設仁王道塲於會慶殿五日。○九月遣禮部
B31n0170_p0344a20║郎中李載如遼。謝詔諭。初遼使王蕚。見興王寺小鍾。嘆美曰。我朝所未有。釋煦謂蕚曰
B31n0170_p0344a21║吾聞皇帝崇信佛教。請以此鍾獻。蕚曰可。煦上請鑄金鍾二𥲤。將獻于遼帝。遂屬載孔
B31n0170_p0344a22║目官李復。先奏其意。遼以蕚奉使。妄有求索。加峻刑。令勿獻鍾。及還。刑部奏治復罪。載
B31n0170_p0344a23║坐知而不禁。並免官。
B31n0170_p0344a24║（辛巳）六年（宋徽宗建中靖國元年遼天祚帝乾統元年）（佛紀二一二八年）春正月己巳。設天帝釋道塲于文德殿。辛卯設消灾道塲于乾
B31n0170_p0344a25║德殿四日。○三月丙子。設藏經道塲于會慶殿。御製慶讚詩。庚辰設般若道塲于乾德殿
B31n0170_p0344a26║廣明寺僧光器。主簿孫弼。進士李震光。詐造陰陽書。事覺。杖流之。○夏四月戊戌。幸妙
B31n0170_p0344b01║通寺設摩利支天道場。辛丑平州妖僧覺真。妄言陰陽。眩惑眾人。詔流谷州。設龍王道
B31n0170_p0344b02║場于臨海院。祈雨。幸日月寺。慶成金字妙法蓮花經。既畢。與后妃太子登寺後崗。欲置
B31n0170_p0344b03║酒為樂。御史臺奏。時方盛農。旱魃為灾。若樂酒於此。百姓孰謂殿下憂民之憂。王乃止
B31n0170_p0344b04║及還有感作詩。末句云。蓮宮觀訪酬前願。兼禱時霖表至心。設仁王道場于文德殿。祈
B31n0170_p0344b05║雨○五月。制以今秋役夫六千五百人。修營弘護寺。○六月甲辰。王受菩薩戒于乾德殿
B31n0170_p0344b06║○秋七月辛酉。制以役夫一千九百人。修營國清寺。禁男女僧尼。羣聚作萬佛會。○八月
B31n0170_p0344b07║癸巳。詔曰。元曉義相。東方聖人也。無碑記諡號。厥德不暴。朕甚悼之。其贈元曉大聖和
B31n0170_p0344b08║靜國師。義相大聖圓教國師。有司即所住處。立石紀德。以垂無窮。○九月甲申。幸總持
B31n0170_p0344b09║寺問母弟釋煦疾。未閱旬而寂。政堂文學李䫨。言煦於上周親。而出家無服。然才行俱
B31n0170_p0344b10║優名重遼宋。不可不服。於是王與羣臣。玄冠素服。輟朝三日。賜賻甚厚。設仁王經道場
B31n0170_p0344b11║于會慶殿。毬庭。及外山諸寺。飯僧五萬。○冬十月。崔思諏等還奏云。臣等就盧原驛海
B31n0170_p0344b12║村龍山等處。審視山水。不合建都。唯三角山面嶽之南。山形水勢。符合古文。（道詵祕記也）請
B31n0170_p0344b13║於主榦中心大脉壬坐丙向。隨形建都。制可。○丙申以始創南京。告于宗廟社禝山川。
B31n0170_p0344b14║（壬午）七年（宋崇寧元年遼乾綂二年）三月丁巳。幸神眾院。設齋。己卯御史臺奏。四門進士李齊老。盲僧法宗
B31n0170_p0344b15║之子。不合應舉。王曰孔子謂仲弓。曰犁牛之子騂且角。雖欲勿用。山川其舍諸。科目將
B31n0170_p0344b16║以求賢。齊老苟有才學。豈可以父故廢之。可令赴舉。庚辰設佛頂道場于文德殿。○五
B31n0170_p0344b17║月丙寅。幸玄化寺。慶讚銀書瑜珈顯揚論。○秋七月辛卯。設消灾道場於會慶殿三日
B31n0170_p0344b18║○九月丁酉。興福寺十王堂成。命太子行香。戊戌王與后妃太子諸王。幸是寺落成。辛
B31n0170_p0344b19║丑幸金剛寺。飯僧。遂觀舊塔遺址。仍命太子巡視川上祭所及通漢橋。己酉幸神護寺
B31n0170_p0344b20║設大藏會以落之。自闕庭至寺。夾路點燈數萬。庚戌又幸是寺行香。○冬十月庚辰。王
B31n0170_p0344b21║次北崇山神護寺。設五百羅漢齋。
B31n0170_p0344b22║（癸未）八年（宋崇寧二年遼乾綂三年）冬十月丙辰。以宋帝天寧節。命太子設齋于奉恩寺。醫官牟介等。往觀
B31n0170_p0344b23║之。賜牟介等酒幣。
B31n0170_p0344b24║（甲申）九年（宋崇寧三年遼乾統四年）三月己卯。設仁王道塲於會慶殿。飯僧一萬于毬庭。己丑設佛頂道塲
B31n0170_p0344b25║於文德殿。○八月乙卯。設般若道塲于延興殿三日。癸亥車駕發南京。與內中幸僧伽窟
B31n0170_p0344b26║設齋納襯。
B31n0170_p0345a01║（乙酉）十年（宋崇寧四年遼乾統五年）（佛紀二一三二年）三月癸卯。王如國清寺。置仁睿太后願成金塔。○夏四月壬午。幸大內
B31n0170_p0345a02║法雲寺。設仁王道塲。○八月庚午。設佛頂道塲于文德殿。戊午幸弘福寺設齋。
B31n0170_p0345a03║○睿宗文孝王〔王俣〕在位十七年
B31n0170_p0345a04║十一月辛丑。制潛邸時及即位日侍衛將校員吏僧徒有功勞者。特加爵賞。○十二月辛
B31n0170_p0345a05║卯。以玄化寺德昌為王師。
B31n0170_p0345a06║（丙戌）元年（宋崇寧五年遼乾統六年）（佛紀二一三三年）春正月甲辰。設百日齋于文德殿。○三月修東京皇龍寺。遣尚書金漢
B31n0170_p0345a07║忠落成。○五月戊戌。幸山呼亭。作佛事。戊午設道塲于宴親殿。以祈太后福壽。○六月
B31n0170_p0345a08║乙亥。王受菩薩戒于乾德殿。辛巳設金光經道塲于乾德殿。王逐日聽講。癸未幸山呼亭
B31n0170_p0345a09║作佛事。丙戌詔曰。是月以來。亢旱尤甚。盖由否德所致。日夜焦勞。省躬謝過。禱佛祈神
B31n0170_p0345a10║無不盡心。然未蒙報應。朕嗣位以後。施為政教。多所乖戾。天其或者譴告朕躬。宜令兩
B31n0170_p0345a11║府近臣。及臺省諫官。諸司知製誥。各上封事。直言時弊。己丑御長齡殿。命僧曇真說禪
B31n0170_p0345a12║祈雨。時國家盛行街衢經行。五部人民效此。各於所在里行讀。行至闕西里。適有雨。王
B31n0170_p0345a13║賜米帛。更令行讀。○秋七月庚寅朔。設般若道塲于會慶殿。召王師德昌。講經祈雨。乙
B31n0170_p0345a14║未御長齡殿。講華嚴經。癸卯設盂蘭盆齋于長齡殿。以薦肅宗冥祐。甲辰又召名僧。講
B31n0170_p0345a15║目連經。○九月戊戌。設消灾道場於乾德殿。是夜親醮三界神祗于會慶殿。癸丑設百高
B31n0170_p0345a16║座道場於會慶殿。講仁王經。飯僧一萬於闕庭。二萬於州府。乙卯以平章事尹瓘。監督
B31n0170_p0345a17║天壽寺役。賜犀帶一腰。諸僚佐束帛有差。○冬十月己未朔。親設慈悲懺道場於文德殿
B31n0170_p0345a18║庚午設般若道場于乾德殿。○十一月辛丑。設八關會。幸法王寺神眾院。還拜百神于闕
B31n0170_p0345a19║庭。
B31n0170_p0345a20║（丁亥）二年（宋大觀元年遼乾統七年）（佛紀二一三四年）春正月庚寅。遼遣高存壽。來賀生辰。仍賜大藏經。戊申設仁王道場於
B31n0170_p0345a21║乾德殿。辛亥又設天帝釋道場於文德殿。以禳天變。乙卯御明慶殿。以僧曇真為王師
B31n0170_p0345a22║初王欲封真為王師。以右諫議。金緣為封崇使。緣辭曰。臣職在諫院。已言封王師之不可
B31n0170_p0345a23║未蒙俞允。又從而行之。則是欺殿下也。王強之再三。固辭不就。○三月庚子。設佛頂道
B31n0170_p0345a24║場於文德殿。○五月丙戌朔。設金光經道場于開國寺。以禳天變。乙未禱雨于廟社羣望
B31n0170_p0345a25║庚子亦如之。百官禱于興國寺。壬寅又禱于法雲寺。○八月癸亥。重修松林縣佛頂寺改
B31n0170_p0345a26║名資薦。以資肅宗冥祐。丙子設百座仁王道場於會慶殿。親臨聽講。又齋僧一萬於闕庭
B31n0170_p0345b01║二萬於諸州府。○閏月庚子。始置元始天尊像於玉燭亭。令月醮。○十二月尹瓘征女
B31n0170_p0345b02║真克之。分遣諸將。畫定地界。又遣日官崔資顥。相地於蒙羅骨嶺下。築城廊九百五十
B31n0170_p0345b03║間。號英州。火串山下築九百九十二間。號雄州。吳林金村築七百七十四間。號福州。弓
B31n0170_p0345b04║漢伊村築六百七十間號吉州。又創護國仁王。鎮東普濟二寺於英州城中。
B31n0170_p0345b05║（戊子）三年（宋大觀二年遼乾統八年）三月己酉。以女真入寇。分命近臣。納油香弓劒于京內寺院以禱之。○
B31n0170_p0345b06║五月辛亥。講藥師經於文德殿。以禳賊兵。○六月壬辰。幸普濟寺行香。祈却北寇。甲午
B31n0170_p0345b07║王受菩薩戒于乾德殿。○秋七月丙子遣使東界。設文豆婁道塲於鎮靜寺。設四天王道
B31n0170_p0345b08║塲於毗沙門寺。以禳邊宼○八月戊子。講藥師經於文德殿。以禳邊宼。○九月甲戌。幸
B31n0170_p0345b09║南京。王太后率諸公主。出次興王寺大施院。○冬十月庚辰。以肅考忌辰。設講經法會
B31n0170_p0345b10║於內毆。己丑讀般若經于延興殿
B31n0170_p0345b11║（己丑）四年（宋大觀三年遼乾統九年）二月乙未。親設佛頂道場于文德殿。甲辰設百座會於會慶殿。又令中
B31n0170_p0345b12║外。齋僧三萬。○夏四月甲申。宰樞及六尚書以上。各出米二石。設齋于神眾院。禱兵捷
B31n0170_p0345b13║乙酉遣同知樞密院事許慶。祭平壤木覔東明神祠。又設文豆婁道場于興福永明長慶
B31n0170_p0345b14║金剛等寺。又遣門下侍中尹瓘樞密院副使柳仁著。祭昌陵禱兵捷。壬辰設齋于奉恩彌
B31n0170_p0345b15║勒兩寺。禱兵捷。甲辰設般若道塲。以禳疾疫○五月壬子。以女真宼邊。幸法王寺行香
B31n0170_p0345b16║丙辰設藥師道場於文德殿。六月戊子。王受菩薩戒于乾德殿。○秋七月戊午。設盂蘭盆
B31n0170_p0345b17║道塲于長齡殿。甲子設消灾道場于乾德殿五日。○九月乙丑。設百座道塲于會慶殿。又
B31n0170_p0345b18║親飯僧于闕庭。命中外齋僧三萬。乙酉設佛頂道塲於文德殿。
B31n0170_p0345b19║（庚寅）五年（宋大觀四年遼乾統十年）春正月庚戌。設帝釋道場於文德殿。○三月乙酉。設孔雀明王道塲於
B31n0170_p0345b20║文德殿。○五月癸卯。設消灾道場於會慶殿五日。○六月壬午。王受菩薩戒于乾德殿
B31n0170_p0345b21║○七月辛丑。門下侍郎平章事李䫨卒。䫨恬靜寡欲。不事生產。酷嗜浮屠說。自號金剛
B31n0170_p0345b22║居士。○八月壬子。設般若道塲于延興殿八日。○九月庚辰。講金光經于延興殿。
B31n0170_p0345b23║（辛卯）六年（宋政和元年遼天慶元年）八月太史奏。先朝所創天壽寺。地勢不利。請毀藥師院移之。庚戌親幸
B31n0170_p0345b24║相地。○九月戊申。設百座道塲于會慶殿。講仁王經。飯僧一萬于闕庭。二萬于州府。○
B31n0170_p0345b25║十一月庚申朔。有司請停創天壽寺。從之。乙丑幸藥師院。創天壽寺基。
B31n0170_p0345b26║（壬辰）七年（宋政和二年遼天慶二年）八月丙午。流僧綂竀于巨濟縣。戊申流尚書右丞金仁碩等（共十一人）及崇教
B31n0170_p0346a01║寺僧資尚于遠地。誅資尚于中路。
B31n0170_p0346a02║（癸巳）八年（宋政和三年遼天慶三年）（佛紀二一四〇年）九月乙巳。幸慶天寺落成。○冬十月辛未。設百座會于會慶殿。講仁王
B31n0170_p0346a03║經三日。齋僧一萬于毬庭。二萬于州府。
B31n0170_p0346a04║（甲午）九年（宋政和四年遼天慶四年）（佛紀二一四一年）三月。王如奉恩寺。以僧曇真為國師。樂真為王師。○四月幸外帝釋院
B31n0170_p0346a05║行香。設佛頂道塲于文德殿七日。○五月戊寅。設消灾道塲于乾德殿。○九月庚寅。設
B31n0170_p0346a06║百座仁王道塲於會慶殿。齋僧一萬於闕庭。二萬於州府。○十一月戊寅。作佛事于文德
B31n0170_p0346a07║殿。
B31n0170_p0346a08║（乙未）十年（宋政和五年遼天慶五年金太祖収國元年）（佛紀二一四二年）二月丁卯。聚僧讀佛經于內殿五日。○冬十月甲辰。設百座仁
B31n0170_p0346a09║王道場于會慶殿三日。齋僧。一萬于闕庭。二萬于州府。○十一月庚辰。設八關會。王自
B31n0170_p0346a10║毬庭還至閤門前。駐蹕唱和久之。命倡優歌舞仗內。幾至三皷。御史大夫崔贄。雜端許
B31n0170_p0346a11║載。進諫。王嘉納之。
B31n0170_p0346a12║（丙申）十一年（宋政和六年遼天慶六年金収國二年）（佛紀二一四三年）春正月庚寅。幸天壽寺。巡視新創堂殿。賞賜工匠有差。○閏月
B31n0170_p0346a13║壬寅。幸普濟寺。聽國師曇真說禪。賜施優厚。○三月癸卯。王如天壽寺。設齋以落之。綵
B31n0170_p0346a14║棚伎樂。連亘道路者三日。甲辰宴羣臣于寺門外。至曉乃罷。乙巳還宮。赦。監督官吏工
B31n0170_p0346a15║匠役徒。賞賚有差。○秋七月戊申。王如天壽寺。薦明懿太后冥福。
B31n0170_p0346a16║（丁酉）十二年（宋政和七年遼天慶七年金天輔元年）（佛紀二一四四年）春正月壬子。幸法王寺及神眾院。還御明慶殿。以僧德緣為王
B31n0170_p0346a17║師。○二月乙丑。設消灾道場于乾德殿三日。○夏四月乙酉。臺諫上疏。請停安和寺工
B31n0170_p0346a18║役。從之。○八月甲戌。作佛事于延興殿七日。癸未幸僧伽窟。及藏義寺。○九月丙申。作
B31n0170_p0346a19║佛事于延興殿五日。召清平居士李資玄。赴行在。資玄中書令子淵之孫。容貌魁偉。性
B31n0170_p0346a20║聦敏。登第為大樂署丞。忽棄官。入春州清平山。葺文殊院居之。蔬食布衣。嗜禪悅道。逍
B31n0170_p0346a21║遙自樂。王遣內臣。賜茶香金帛。仍累詔徵之。資玄對使者曰。臣始出都門。有不復踐京
B31n0170_p0346a22║華之誓。不敢奉詔。遂上表辭曰。以鳥養鳥。庶無鍾鼓之憂。觀魚知魚。俾遂江湖之性。王
B31n0170_p0346a23║覽表。知不可致。特幸南京。遣其弟尚書資德。諭赴行在。賜御製詩一首。資玄赴召。王曰
B31n0170_p0346a24║道德之老。嚮風久矣。不宜以臣禮見。命上殿拜。賜坐茶湯。從容相語。仍命留三角山清
B31n0170_p0346a25║凉寺。及再見。問養性之要。對曰。莫善於寡欲。王特加嘆賞。待遇甚厚。既而固請還山。乃
B31n0170_p0346a26║賜茶香。法服以寵之。○冬十月庚辰。設百座道塲於會慶殿。齋僧一萬於闕庭。二萬於
B31n0170_p0346b01║州府。○十二月庚午。幸龜山寺。遂幸安和寺。執役工匠。賜物有差。
B31n0170_p0346b02║（戊戌）十三年（宋重和元年遼天慶八年金天輔二年）夏四月丁卯。重修安和寺成。設齋五日以落之。庚午親幸觀之
B31n0170_p0346b03║幄帟連亘。伎樂填咽。士女坌集。壬申還宮。下制董役官吏及工匠賜物有差。初監督近
B31n0170_p0346b04║臣。務極奢侈。勞費不貲。又因使价如宋。求妙筆。書扁額。帝聞之。御筆書佛殿。扁曰能仁
B31n0170_p0346b05║之殿。命太師蔡京書門額曰。靖國安和之寺。以賜之。且賜十六羅漢塑像。○六月丙寅
B31n0170_p0346b06║王受菩薩戒于乾德殿。○九月己酉。設藏經道塲於會慶殿。王親行香。癸酉親設消灾道
B31n0170_p0346b07║塲于文德殿。
B31n0170_p0346b08║（己亥）十四年（宋宣和元年遼天慶九年金天輔三年）六月庚寅。王受菩薩戒于乾德殿。○冬十月癸未。設百座會於
B31n0170_p0346b09║內殿。齋僧于闕庭三日。
B31n0170_p0346b10║（庚子）十五年（宋宣和二年遼天慶十年金天輔四年）五月乙丑。召王師德緣。講金光經。飯僧。戊辰迎人佛骨于禁中
B31n0170_p0346b11║初王字之使還宋。帝以金函。盛佛牙頭骨以賜。置外帝釋院。至是置山呼亭。○六月甲
B31n0170_p0346b12║申。王受菩薩戒于乾德殿。○八月辛未。幸外帝釋院。命五部讀般若經三日。以禳疫癘
B31n0170_p0346b13║甲戌設佛頂道場於文德殿五日。庚辰震西京重興寺塔。○九月癸卯。以順德王后大祥
B31n0170_p0346b14║飯僧于常安殿。乙巳設消灾道場于長樂殿。○冬十月辛巳。設八關會。王觀雜戲。有國
B31n0170_p0346b15║初功臣金樂申崇謙偶像。王感歎賦詩。
B31n0170_p0346b16║（辛丑）十六年（宋宣和三年遼保大元年金天輔五年）二月壬辰。左遷中書舍人韓冲為西京留守。左正言任元濬為
B31n0170_p0346b17║殿中內給事。先是同知樞密院事崔弘宰。隨尹瓘伐女真。密祈陰助。願成大藏堂於開國
B31n0170_p0346b18║寺。至是請軍將輸材木。冲等論奏擅興之罪。王諭止之。冲等固執乞罷。故有是除。○夏
B31n0170_p0346b19║四月甲寅。設消灾道場於賞春亭。及日月王輪高峯極樂等寺三七日。○閏月丁卯。召王
B31n0170_p0346b20║師德緣。禱雨於乾德殿五日。又禱于佛宇神祠。壬申復召德緣。禱于山呼亭。丙子親醮
B31n0170_p0346b21║于純福殿禱雨。聚僧又禱于山呼亭及佛宇。○六月乙未。設道場于文德殿三日。庚子命
B31n0170_p0346b22║百官。設羅漢齋。禱雨
B31n0170_p0346b23║（壬寅）十七年（宋宣和四年遼保大二年金天輔六年）三月乙酉。飯僧一萬于諸寺。丁亥設消灾道場于乾德殿五日
B31n0170_p0346b24║戊子齋僧一萬。○夏四月己丑。設道場於文德殿及宴親殿各五日。庚寅設道場于宣政
B31n0170_p0346b25║殿五日。
B31n0170_p0346b26║○仁宗恭孝王〔王楷〕在位二十四年
B31n0170_p0347a01║六月己亥。以僧德緣為國師。學一為王師。辛丑王受菩薩戒於于乾德殿。○秋七月庚
B31n0170_p0347a02║午親設金光經道場於乾德殿三七日。○冬十月壬辰。設百高座道場於會慶殿。齋僧三
B31n0170_p0347a03║萬於中外。○十一月丁卯。設八關會。王御帳殿。受賀。幸法王寺。
B31n0170_p0347a04║（癸卯）元年（宋宣和五年遼保大三年金太宗天會元年）（佛紀二一五〇年）五月丁巳。以旱。避正殿。集僧內殿。講佛經禱雨。（甲子造土龍。聚巫禱雨）○
B31n0170_p0347a05║秋七月癸酉。親設消灾道塲於乾德殿五日。○冬十月戊子。設百高座道塲於會慶殿。飯
B31n0170_p0347a06║僧三萬。
B31n0170_p0347a07║（甲辰）二年（宋宣和六年遼保大四年金天會二年）（佛紀二一五一年）六月戊申。幸靈通寺。命有司。修葺崇福院。
B31n0170_p0347a08║（乙巳）三年（宋宣和七年遼保大五年金天會三年）（佛紀二一五二年）三月己亥。幸崇福院。賜號興聖寺。設齋張樂以落之。仍宴宰樞侍
B31n0170_p0347a09║從官。
B31n0170_p0347a10║（丙午）四年（宋欽宗靖康元年金天會四年）（佛紀二一五三年）五月庚辰。命文武百官。齋僧祈雨。○六月甲辰。設消灾道場于天福
B31n0170_p0347a11║殿。○八月乙巳。設佛頂道場于天福殿。○閏十一月乙未。設般若道場于重華殿。丙辰
B31n0170_p0347a12║飯僧於禁中。○十二月己卯。設消灾道場于天福殿。
B31n0170_p0347a13║（丁未）五年（宋高高建炎元年金天會五年）（佛紀二一五四年）三月甲辰。西京妖僧妙清。日者白壽翰。說王設灌頂道場于常安殿
B31n0170_p0347a14║其術詭誕。不可知。○冬十月丁丑。設百座道場于天成殿。命內外齋僧三萬。○十一月
B31n0170_p0347a15║乙未。幸奉嚴寺。落成。
B31n0170_p0347a16║（戊申）六年（宋建炎二年金天會六年）（佛紀二一五五年）春正月丁亥。王不豫。宰樞百官。禱于廟社山川佛祠道宇。○三月壬辰
B31n0170_p0347a17║親設華嚴道場於弘教院五日。戊戌幸弘圓寺。飯僧。○六月己未。設菩薩戒道場于重華
B31n0170_p0347a18║殿。○八月乙亥。幸西京。九月丙午。命行從宰樞。與妙清白壽翰。相定新宮于林原驛地
B31n0170_p0347a19║○十一月戊申。移林原驛作新宮。命內侍郎中金安督役。時方寒沍。民甚怨咨。
B31n0170_p0347a20║（己酉）七年（宋建炎三年金天會七年）（佛紀二一五六年）春二月西京新宮成。幸西京。入御新宮。○三月御新宮乾龍殿。受羣臣
B31n0170_p0347a21║賀。○夏四月癸丑。設金光經道場於天成殿。庚申迎佛骨於大安寺。置仁德宮。○六月
B31n0170_p0347a22║辛酉。設菩薩戒道場於重華殿。○九月戊申。震西京重興寺塔。癸酉設百座道場于法王
B31n0170_p0347a23║寺三日。令內外齋僧三萬。
B31n0170_p0347a24║（庚戌）八年（宋建炎四年金天會八年）（佛紀二一五七年）春正月庚午。設帝釋道場于重華殿。○夏四月辛丑。門下侍中李公壽
B31n0170_p0347a25║與兩府大臣會議。令百寮出米有差。設齋于現聖靈通二寺。為國家禳災祈福。○五月丁
B31n0170_p0347a26║巳。設佛頂道場於重華殿七日。○六月乙酉。設菩薩戒道場於重華殿。○秋七月乙卯
B31n0170_p0347b01║供佛骨於重華殿。庚申左遷侍御史高唐愈為工部員外郎。初李資謙用事。用山僧善諝
B31n0170_p0347b02║言。修葺弘慶院。以僧正資富。及知永州事奉佑幹其事。發丁州縣。為害甚巨。及資謙敗
B31n0170_p0347b03║資富坐此配島。惟奉佑素結宦官。僥倖復職。唐愈固執不可。上疏論駁再三。故貶秩。後
B31n0170_p0347b04║復為臺官。○冬十月丁丑。設無能勝道場于選軍廳三七日。從妙清之言也。
B31n0170_p0347b05║（辛亥）九年（宋紹興元年金天會九年）三月辛丑。設佛頂道場于天成殿。○六月庚寅。設菩薩戒道場于重華
B31n0170_p0347b06║殿。○冬十月甲子。設佛頂道場于天成殿。癸酉幸法王寺。設百座道場三日。命內外齋
B31n0170_p0347b07║僧三萬。○十二月己丑。設般若道場于重和殿。（是年三月。禁諸生治老莊之學○八月日官奏近來巫風大行。淫祀日盛。請令有司。遠黜羣巫。詔可。諸
B31n0170_p0347b08║巫患之。斂銀瓶百餘。賂權貴。奏曰。鬼神無形。其虛實恐不可知。王然之。弛其禁）
B31n0170_p0347b09║（壬子）十年（宋紹興二年金天會十年）三月癸巳。設仁王道場于長樂殿。丙午設仁王道場于觀風殿。○夏四
B31n0170_p0347b10║月壬申。設藏經道場于天成殿。○六月甲辰設菩薩戒道場于重華殿○冬十月己丑。暴
B31n0170_p0347b11║風雷震開國寺塔。
B31n0170_p0347b12║（癸丑）十一年（宋紹興三年金天會十一年）夏四月戊申。設金光經道場于崇文殿七日。○（五月丙寅集巫三百餘人于都省廳祈雨）○
B31n0170_p0347b13║六月戊戌設菩薩戒道場于崇文殿。○冬十月辛丑。設百座道場。命內外齋僧三萬。
B31n0170_p0347b14║（甲寅）十二年（宋紹興四年金天會十二年）春正月己卯。以淨心（妙清也）為三重大綂。知刻漏院事。賜紫。○五月
B31n0170_p0347b15║國子司業林完。上䟽請誅妙清。○六月癸巳。設菩薩戒道場于崇文殿。○八月壬寅。召
B31n0170_p0347b16║山僧繼膺。講華嚴經。
B31n0170_p0347b17║（乙卯）十三年（宋紹興五年金熙宗仍稱天會十三年）春正月戊申。妙清柳旵。趙匡等。以西京反。辛亥以金富軾為元
B31n0170_p0347b18║帥討之。甲寅斬金安鄭知常白壽翰。西人斬妙清及柳旵請降。○冬十月設百高座道場
B31n0170_p0347b19║仍命內外。齋僧三萬。
B31n0170_p0347b20║（丙辰）十四年（宋紹興六年金天會十四年）二月壬寅。設天帝釋道場于明仁殿三日。丁巳金富軾會諸軍攻西
B31n0170_p0347b21║京。城陷。趙匡自焚死。戊午富軾。奉表獻捷。
B31n0170_p0347b22║（丁巳）十五年（宋紹興七年金天會十五年）六月乙巳。設菩薩戒道場于明仁殿。○秋七月丙子。門下侍中致
B31n0170_p0347b23║仕李公壽卒。公壽性閎厚。勤儉好佛。○閏月戊寅。設百座道場於宣慶殿三日。命中外
B31n0170_p0347b24║齋僧三萬。
B31n0170_p0347b25║（戊午）十六年（宋紹興八年金天眷元年）二月甲寅。設消灾道場于明仁殿五日。○冬十月丁卯。設般若道場
B31n0170_p0347b26║於大觀殿三日。○十二月癸亥。設消灾道場於明仁殿五日。
B31n0170_p0348a01║（己未）十七年（宋紹興九年金天眷二年）（佛紀二一六六年）六月癸亥。王受菩薩戒于明仁殿。○冬十月庚申。設佛頂道場於明
B31n0170_p0348a02║仁殿。乙亥設百座道場於宣慶殿三日。飯僧三萬。○十二月丁巳。設消灾道場於明仁殿
B31n0170_p0348a03║四日。
B31n0170_p0348a04║（庚申）十八年（宋紹興十年金天眷三年）（佛紀二一六七年）六月戊午。王受菩薩戒于大觀殿。○閏月丁亥。設金光經道場於金
B31n0170_p0348a05║明殿禱雨。己丑聚巫又禱。○冬十月戊戌。設佛頂道場於明仁殿五日。
B31n0170_p0348a06║（辛酉）十九年（宋紹興十一年金皇統元年）（佛紀二一六八年）六月壬午。王受菩薩戒于明仁殿。○冬十月癸巳。設百高座道場
B31n0170_p0348a07║于禁中三日。飯僧三萬。○是年。王之第四子冲曦出家。是為元敬國師。○圓明國師示
B31n0170_p0348a08║寂。
B31n0170_p0348a09║（壬戌）二十年（宋紹興十二年金皇統二年）（佛紀二一六九年）六月丙子。王受菩薩戒于大觀殿。
B31n0170_p0348a10║（癸亥）二十一年（宋紹興十三年金皇統三年）（佛紀二一七〇年）六月戊子。以王妃任氏有疾。設消灾道場於大觀殿五日。庚寅
B31n0170_p0348a11║命太子設寶星道場於修文殿三日。庚子王受菩薩戒于大觀殿。○十一月乙卯。設百座
B31n0170_p0348a12║道塲於宣慶殿三日。飯僧三萬。
B31n0170_p0348a13║（甲子）二十二年（宋紹興十四年金皇統四年）（佛紀二一七一年）冬十月戊子。設百座道場於宣慶殿三日。飯僧三萬。
B31n0170_p0348a14║（乙丑）二十三年（宋紹興十五年金皇統五年）（佛紀二一七二年）春正月乙卯。親設道場於修文殿。○三月設佛頂道場於明仁殿
B31n0170_p0348a15║五日。○五月辛酉。設消灾道場于修文殿四日。○六月己丑。王受菩薩戒于大觀殿。○
B31n0170_p0348a16║冬十月甲申。設百座道場於宣慶殿二日。飯僧三萬。
B31n0170_p0348a17║（丙寅）二十四年（宋紹興十六年金皇統六年）（佛紀二一七三年）春正月壬午。王不豫。辛卯疾篤。壬辰百官就禱于普濟寺。飯僧
B31n0170_p0348a18║二千。甲午又禱于十王寺。（丙辰巫覡謂拓俊京為祟。追復俊京門下侍郎平章事。召還其子孫官之。庚申以巫言。遣內侍奉說。决金堤郡新築碧骨池堰。）甲子王薨。
B31n0170_p0348a19║○毅宗莊孝王〔王哯〕在位二十四年
B31n0170_p0348a20║冬十月甲子設百座會於宣慶殿。王親聽講經。遂幸毬庭。飯僧三日。○十一月庚辰。設
B31n0170_p0348a21║八關會。御幕次受賀。去殿上女樂。遂幸法王寺。○十二月丙午。詔來年燃燈。用正月望
B31n0170_p0348a22║以二月仁宗忌月。故改行之。以為恒式。
B31n0170_p0348a23║（丁卯）元年（宋紹興十七年金皇統七年）（佛紀二一七四年）五月丁丑。禱嗣于靈通寺。講華嚴經五十日。○六月丁未。王受菩薩
B31n0170_p0348a24║戒于明仁殿。又受菩薩戒于魂堂。○冬十月戊申。設百高座會於宣慶殿。己酉幸百高座
B31n0170_p0348a25║會聽經。遂幸毬庭。飯僧三日。
B31n0170_p0348a26║（戊辰）二年（宋紹興十八年金皇統八年）（佛紀二一七五年）春正月戊辰。設帝釋道場于修文殿七日。○八月己丑以獄空。設般
B31n0170_p0348b01║若道場於典獄署五日。○十一月。以弟興王寺法尊玄曦。為拯世僧統。
B31n0170_p0348b02║（己巳）三年（宋紹興十九年金海陵王天德元年）六月乙丑。王受菩薩戒于大觀殿。庚午設般若道場於修文殿。○九
B31n0170_p0348b03║月壬午。政堂文學尹彥頤卒。彥頤少登科。工文章。嘗作易解。傳於世。晚年酷嗜佛法請
B31n0170_p0348b04║老。退居坡平。自號金剛居士。嘗與僧貫乘。作一蒲菴。止容一座。約先逝者。坐此而化。一日
B31n0170_p0348b05║彥頤跨牛造貫乘。告別徑還。貫乘遣人送蒲菴。彥頤笑曰。師不負約。遂坐蒲菴而逝○冬
B31n0170_p0348b06║十月甲子設消灾道場於大觀殿六日。○壬申設百座會於宣慶殿三日。飯僧于毬庭。
B31n0170_p0348b07║（庚午）四年（宋紹興二十年金天德二年）冬十月癸卯朔。設仁王經道場於明仁殿。以禳天災。○十二月壬申
B31n0170_p0348b08║設除夜道場於大觀殿。
B31n0170_p0348b09║（辛未）五年（宋紹興二十一年金天德三年）夏四月己酉。王以沈香木。命工刻成觀音像。置內殿。仍飯僧。乙亥設
B31n0170_p0348b10║佛頂道場於修文殿七日。○五月辛亥。設消灾道場於宣慶殿五日。○六月甲申。王受菩
B31n0170_p0348b11║薩戒於修文殿。○秋七月壬寅。設龍王道場於貞州船上。禱雨七日。甲辰詔文班四品以
B31n0170_p0348b12║上。武班三品以上。設五百羅漢齋于普濟寺。禱雨。丁未設消灾道場於修文殿三日。○
B31n0170_p0348b13║冬十月壬寅。設百座會於宣慶殿。飯僧于毬庭三日。
B31n0170_p0348b14║（壬申）六年（宋紹興二十二年金天德四年）二月庚申。親設齋于外帝釋院。○三月壬寅。作佛事于明仁殿。王行
B31n0170_p0348b15║香。○六月戊寅。王受菩薩戒。庚辰饗飢饉疾疫人於開國寺。癸未幸妙通寺。設摩利支
B31n0170_p0348b16║天道場。○八月丁亥。設消灾道場於大觀殿五日。○九月壬辰朔。設金光經道場於大觀
B31n0170_p0348b17║殿。丙辰幸外帝釋院。設羅漢齋。
B31n0170_p0348b18║（癸酉）七年（宋紹興二十三年金貞元元年）三月乙未。幸普濟寺。設五百羅漢齋。○六月癸酉。王受菩薩戒。○秋
B31n0170_p0348b19║七月壬寅。設盂蘭盆齋於奉元殿。
B31n0170_p0348b20║（甲戌）八年（宋紹興二十四年金貞元二年）二月辛亥。以仁宗忌日。飯僧于內殿。○秋九月創西京重興寺。
B31n0170_p0348b21║（乙亥）九年（宋紹興二十五年金貞元三年）春正月己未。飯僧于奉元殿。○六月辛卯。王受菩薩戒於修文殿。
B31n0170_p0348b22║（丙子）十年（宋紹興二十六年金正隆元年）春正月壬子。置祈福道場于內殿。○夏四月甲午。王如興王寺。轉華
B31n0170_p0348b23║嚴經。還宮。赦。凡從事法會者。皆賞職。初王無嗣。與妃金氏誓。若生子。當成金銀字華嚴
B31n0170_p0348b24║經四部。及元子生。（王之三年（己巳）夏四月。戊寅王妃王氏生元子。）寫成二部。修興王寺弘教院藏之。改額弘真。大
B31n0170_p0348b25║設法會以落之。○冬十月乙亥。設藏經道場于宣慶殿。壬午飯僧五百于內殿。
B31n0170_p0348b26║（丁丑）十一年（宋紹興二十七年金正隆二年）春正月戊辰朔。風自乾來。太史奏曰。國有憂。王懼。卜者內侍榮儀
B31n0170_p0349a01║因進禳禬之說。王信之。命於靈通敬天等五寺。自是月至歲終。恒作佛事禳之。庚辰御
B31n0170_p0349a02║睦親殿。召拯世僧綂玄曦等二百餘僧。設齋祈福。辛卯王如國清寺。遂幸敬天寺。有司
B31n0170_p0349a03║以行在所狹隘。請去史官。王曰史官記予言動。不可暫離。○五月甲申。幸觀靜寺。相風
B31n0170_p0349a04║水。遂如國清寺。○八月乙卯。幸総持寺召住持懷正。遊賞林亭。留題祈福詩二絕。宣示
B31n0170_p0349a05║宰樞侍臣。扈從百官。軍卒露宿林壑。頗多愁嘆。懷正。唯以呪噤得幸。恩寵無比。凡僧
B31n0170_p0349a06║徒求職賞者。皆趨附賄賂。貪鄙無厭。○冬十月壬寅。以大府寺油蜜告匱。徵斂諸寺院
B31n0170_p0349a07║以充齋醮之費。丁酉飯僧三萬于毬庭三日。（十二月以鄭諴私第。為慶明宮。陰陽家以為犬轝頭吠主之勢。不宜臨御。不從。○道詵既相宅都之地於松岳
B31n0170_p0349a08║雲霧捲晴。見東南三峯羅列。（即三角山）以為盜峰。使鑄鐵犬十二。坐而吠之。今松都。有坐犬里。與此相對。）
B31n0170_p0349a09║（戊寅）十二年（宋紹興二十八年金正隆三年）（佛紀二一八五年）二月己未。以仁宗忌日。飯僧於太平亭。時王好作佛事。緇徒盈溢
B31n0170_p0349a10║宮庭。怙恃恩寵。附託宦官。侵擾百姓。競造寺塔。為害日甚。
B31n0170_p0349a11║（己卯）十三年（宋紹興二十九年金正隆四年）（佛紀二一八六年）二月丙午。幸大安寺。國子生李良平道謁。上疏論事。丁未王率百
B31n0170_p0349a12║官飯僧。○三月戊辰。設消災道塲於宣慶殿七日。乙亥幸玄化寺。東西兩院僧。各設茶
B31n0170_p0349a13║亭。迎駕。競尚華侈。
B31n0170_p0349a14║（庚辰）十四年（宋紹興三十年金正隆五年）（佛紀二一八七年）春正月庚辰朔。王在興國寺。受中外朝賀。壬辰還宮。○八月戊辰
B31n0170_p0349a15║設消災道塲於宣慶殿六日。○九月戊寅。王如興王寺。甲申幸新成藏堂後苑。置酒賞菊
B31n0170_p0349a16║○冬十月丙辰。幸普賢寺。飯僧。命造銀瓶十口。重三十斤。各盛五香五藥。納于寺。乙丑
B31n0170_p0349a17║飯僧三萬于毬庭三日。
B31n0170_p0349a18║（癸未）十七年（宋孝宗隆興元年金大定三年）（佛紀二一九〇年）二月乙亥。幸天壽洪圓二寺。沈醉留宿。從官衛士。皆不得食。
B31n0170_p0349a19║（甲申）十八年（宋隆興二年金大定四年）（佛紀二一九一年）三月丙午。將移御仁智齋。法泉寺住持覺倪。睿宗宮人之子。備酒饌
B31n0170_p0349a20║迎駕於獺嶺院。王吟賞風月。與諸學士。唱和未已。王被酒。徑入歸法寺。日已暮。侍從失
B31n0170_p0349a21║王所之。夜半乃還。
B31n0170_p0349a22║（乙酉）十九年（宋乾道元年金大定五年）（佛紀二一九二年）春正月庚申。出御玄化寺。辛酉還宮。設無遮大會。○夏四月庚辰。幸
B31n0170_p0349a23║觀瀾寺。先是。吏部侍郎韓靖。別創佛宇於仁濟院中。號祝釐之所。內侍侍郎金敦中。待
B31n0170_p0349a24║制金敦時。重修觀瀾寺。亦以祝釐為稱。王謂靖敦中兄弟曰。聞卿等歸福寡人。朕甚嘉
B31n0170_p0349a25║之。將往見之。靖及敦中等。以寺之北山。童無草木。聚傍民植松栢杉檜奇花異草。築壇
B31n0170_p0349a26║為御室。飾以金碧。臺砌皆用怪石。至是。敦中張宴於寺之西臺。帷帳器皿珍羞極華侈
B31n0170_p0349b01║王與宰輔近臣歡洽。賜敦中敦時靖白金羅絹丹絲甚厚。戊子移御奉靈寺。即鄭諴祝釐
B31n0170_p0349b02║之所。諴饗王。供辦過仁濟觀瀾遠甚。王醉。自吹笙。因問知音者。左右以及第李鴻升對
B31n0170_p0349b03║即召至前。命吹笙笛。遂欣然以為相見之晚也。命屬內侍。
B31n0170_p0349b04║（丙戌）二十年（宋乾道二年金大定六年）二月癸未。幸普濟寺。燃燈一萬於羅漢殿。○三月乙巳。幸金身寺。設
B31n0170_p0349b05║齋。○夏四月。白善淵（宦者也）准王行年。鑄銅佛四十軀。畵觀音四十幀。以佛生日。點燈祝釐
B31n0170_p0349b06║於別院。王乘夜微行觀之。王與僧覺倪。夜宴於聖壽院。乃覺倪所創也。戊子又召覺倪
B31n0170_p0349b07║翫月賦詩。○秋七月乙卯。王自普濟寺。至闕門。設帳微行。入御修文殿。翌日亦從帳中
B31n0170_p0349b08║還御暫濟寺。自後凡遊幸。皆設帳於道。○冬十月戊戌。飯僧三萬於毬庭。庚子設百座
B31n0170_p0349b09║會于修文殿。幸歸法寺。遂如玄化寺。僧性文房。○十一月癸卯。夜宴清寧齋。寵宦李榮
B31n0170_p0349b10║備奇玩之物。以迎張女樂。酣飲至四皷。還性文房
B31n0170_p0349b11║（丁亥）二十一年（宋乾道三年金大定七年）三月己未。王冒雨幸長興院。與覺倪夜飲。命右承宣金敦中賦詩
B31n0170_p0349b12║辛酉王微行至金身窟。設羅漢齋。還玄化寺。與李公升許洪材覺倪等。泛舟眾美亭南池
B31n0170_p0349b13║酣飲極歡。亭之初作。役卒私賷粮。一卒貧甚。不能自給。役徒共分飯一匙食之。一日。其
B31n0170_p0349b14║妻具食來餉。且曰宜召所親共之。卒曰。家貧何以備辦。將私於人而得之乎。豈竊人所
B31n0170_p0349b15║有乎。妻曰貌醜誰與私。性拙安能盜。但剪髮買來耳。因示其首。卒嗚咽不能食。聞者悲
B31n0170_p0349b16║之。○夏四月壬午。王弟僧冲曦。享王於清寧齋。召覺倪及侍臣同飲。晚泛舟眾美亭南
B31n0170_p0349b17║池。遊賞至夜。冲曦即玄曦也。
B31n0170_p0349b18║（戊子）二十二年（宋乾道四年金大定八年）二月乙未。飯僧一千于宣慶殿。○三月丁亥。飯僧于內殿。戊子御
B31n0170_p0349b19║觀風殿。下教曰。朕聞鎬京。（西京也）萬世不衰之地。後之王者。臨御于此。頒下新教。則國風
B31n0170_p0349b20║清明。小民安泰。朕即政以來。萬幾實繁。未暇巡御。今以日官所奏。來幸此都。將欲革舊
B31n0170_p0349b21║鼎新。復興王化。採古聖勸戒之訓。及當時救弊之事。頒布新令。（中畧）一崇重佛事。時當末
B31n0170_p0349b22║季。佛法漸衰。凡祖宗時開創裨補寺社。及古來定行法席寺院。與別祈恩寺社。如有殘
B31n0170_p0349b23║弊。主掌官隨即修葺。一歸敬沙門。近來僧徒。貪生謀利。比比皆是。今欲激濁揚清。以救
B31n0170_p0349b24║其弊。其有清高僧徒。復遁跡山林者。所在官搜訪薦奏。一保護三寶。其佛舍珍寶。米麪雜
B31n0170_p0349b25║物。近因內侍院及諸司奏取費用。僧徒嘆怨。自今憲臺。遍令曉諭禁斷。一遵尚仙風。昔
B31n0170_p0349b26║新羅仙風大行。由是龍天歡悅。民物安寧。故祖宗以來。崇尚其風久矣。近來兩京八關
B31n0170_p0350a01║之會。日減舊格。遺風漸衰。自今八關會。預擇兩班家產饒足者。定為仙家。依行古風。致
B31n0170_p0350a02║使人天咸悅。一救恤民物。國家特立東西大悲院。及濟危寮。以救窮民。然近來任是官
B31n0170_p0350a03║者。率非其人。故或有饑饉不能存者。疾病無所依附者。未能收集救恤。於寡人愛民之
B31n0170_p0350a04║心。何如哉。自今。吏部。擇能堪其任者。委之。使憲臺紏察能否。以為勸懲。教下百官庭賀
B31n0170_p0350a05║（己丑）二十三年（宋乾道五年金大定九年）（佛紀二一九六年）春正月丁丑。設消灾道場於宣慶殿。○二月乙卯。設三界醮。時齋
B31n0170_p0350a06║醮之費寔繁。都祭都齋二庫。未支其用。又立館北。奉香。泉洞三宮。各置員僚。徵求諸道
B31n0170_p0350a07║轉輸三宮者。絡繹於道。民皆愁嘆。內侍劉邦義。秦得文。李竦。金應和。金存偉。鄭仲壺
B31n0170_p0350a08║希胤。魏綽然等。深結宦侍。約為兄弟。以剝民媚主為事。創寺繪佛。設齋祝聖。又創別貢
B31n0170_p0350a09║金銀鍮銅器皿山積。由是得幸。不次除官。任言責者。皆阿上意。無一直諫者。○三月己
B31n0170_p0350a10║未。王以巡御西都。親製疏文。設羅漢齋于山呼亭。己卯幸永明寺。泛龍船於大同江。置
B31n0170_p0350a11║酒。遂御浮碧樓。壬午自永明寺泛舟。至洪福寺。遂幸仁王寺。
B31n0170_p0350a12║（庚寅）二十四年（宋乾道六年金大定十年）（佛紀二一九七年）春正月己卯。王如靈通寺。設華嚴會。親製佛疏。宣示文臣。百官表
B31n0170_p0350a13║賀。
B31n0170_p0350a14║○明宗光孝王〔王晧〕在位二十七年
B31n0170_p0350a15║（辛卯）元年（宋乾道七年金大定十一年）（佛紀二一九八年）五月甲申。設消灾道塲于宣慶殿五日。○六月戊午。王受菩薩戒于
B31n0170_p0350a16║大觀殿。○秋七月辛巳。設消灾道塲于大觀殿三日。○九月癸未。以僧德素為王師。○
B31n0170_p0350a17║冬十月甲辰。設百高座于宣慶殿。讀仁王經。乙巳飯僧三萬。壬子夜宮闕災。諸寺僧徒
B31n0170_p0350a18║及府衛軍人。詣闕將救火。鄭仲夫。李俊儀等入直。李義方兄弟恐有變。走入于內。閉紫
B31n0170_p0350a19║城門不納諸救火者。故殿宇悉火。王出山呼亭痛哭。
B31n0170_p0350a20║（壬辰）二年（宋乾道八年金大定十二年）（佛紀二一九九年）二月有司請依太祖舊制。以二月望燃燈。王從之。明年復用上元。○
B31n0170_p0350a21║六月壬戌。王受菩薩戒。○十二月乙巳。設佛頂道塲于明仁殿。
B31n0170_p0350a22║（癸巳）三年（宋乾道九年金大定十三年）（佛紀二二〇〇年）春正月己丑。設帝釋道塲于明仁殿。己酉幸外帝釋院。設羅漢齋。○
B31n0170_p0350a23║二月甲戌。幸王輪寺飯僧。戊子幸妙通寺。設摩利支天道塲。辛卯以仁考忌辰。飯僧于
B31n0170_p0350a24║樂賓亭。○三月庚辰。兩府宰樞禱雨于普濟寺。戊子宰樞禱雨于神眾院。○五月甲辰令
B31n0170_p0350a25║文武三品。抽祿設齋。禱雨于普濟寺。○冬十月戊寅。設消灾道塲于崇文殿。
B31n0170_p0350a26║（甲午）四年（宋淳熙元年金大定十四年）（佛紀二二〇一年）春正月歸法寺僧百餘人。犯城北門。殺宣諭僧錄彥宣。李義方率兵千
B31n0170_p0350b01║餘擊殺數十僧。餘皆散去。兵卒死傷者亦多。重光。弘護。歸法。弘化。諸寺僧二千餘人。集
B31n0170_p0350b02║城東門。門閉。乃燒城外人家。欲延燒崇仁門。入殺義方兄弟。義方知之。徵集府兵逐之
B31n0170_p0350b03║斬僧百餘。府兵亦多死者。乃令府兵。分守城門。禁僧出入。遣府兵。破重光弘護歸法龍
B31n0170_p0350b04║興妙智福興等寺。李俊儀止之。義方怒曰。若從爾言。事不成矣。遂焚其寺。取貨財器皿
B31n0170_p0350b05║以歸。僧徒要擊於路。還奪之。府兵死者甚眾。俊儀罵義方曰。汝有三大惡。放君而弒之取
B31n0170_p0350b06║其第宅姬妾一也。脅奸太后女弟二也。專擅國政三也。義方大怒。拔劒欲殺之。文克謙止
B31n0170_p0350b07║之（俊儀義方之兄也）○六月庚午。王受菩薩戒。○冬十月丙子。設百高座于天敷殿。講仁王經三日
B31n0170_p0350b08║○十二月辛未。李義方伏誅。義方自納女東宮。益擅威福。濁亂朝政。眾心憤怨。時尹鱗
B31n0170_p0350b09║瞻。治兵西郊。僧徒亦從軍。義方偶出宣義門外。鄭筠密諭僧宗旵等。託有求訴。從義方
B31n0170_p0350b10║後。伺隙斬之。分捕俊儀兄弟。及其黨高得元柳允元等。皆殺之。王慮軍中驚擾。遣庾應圭
B31n0170_p0350b11║諭之。軍中皆疑文臣嗾僧徒為變。欲殺麟瞻。應圭還告仲夫。遣人諭其意然後乃止。僧
B31n0170_p0350b12║徒以為賊臣之女。不可以配東宮。奏黜義方女。遂聚普濟寺不發。王遣知奏事李光挺左
B31n0170_p0350b13║副承宣文克謙慰諭。戊寅中書侍郎平章事崔惟清卒。惟清性好浮屠。日誦佛經（有子六人二人為僧）
B31n0170_p0350b14║（乙未）五年（宋淳熙二年金大定十五年）夏四月丙寅。詔曰。（上略）華侈踰度。宴飲過極。其悉除之。若金銀物。飾畵
B31n0170_p0350b15║佛像法寶外。亦不得施用。○八月甲子。設仁王道塲于明仁殿三日。○冬十月壬辰。飯
B31n0170_p0350b16║僧一萬於宮庭三日。○十一月侍中鄭仲夫。修普濟寺。設落成會。請王臨幸。有司諫止
B31n0170_p0350b17║之。仲夫陰令僧錄司。奏請親幸。具盛饌以進。王不欲久留。命宰樞承宣侍臣。同時赴宴
B31n0170_p0350b18║（丙申）六年（宋淳熙三年金大定十六年）二月戊戌。設天帝釋道塲于明仁殿。○三月辛亥。幸王輪寺。設羅漢
B31n0170_p0350b19║齋。乙卯兵馬使奏。與南賊戰不利。士卒請募僧以濟師。○夏四月壬寅。親設五百羅漢
B31n0170_p0350b20║齋於普濟寺。摩利支天道塲于妙通寺。○五月丙午。親設帝釋齋于賢聖寺。○八月辛卯
B31n0170_p0350b21║幸王輪寺。設羅漢齋○冬十月壬午。親設齋于賢聖寺。戊戌設佛頂道塲于內殿。
B31n0170_p0350b22║（丁酉）七年（宋淳熙四年金大定十七年）二月興王寺僧。上變僧綂中曦。潛結僧徒。謀篡逆。逮捕鞠之。知其誣
B31n0170_p0350b23║釋之。○三月甲申。親設齋于神眾院。戊子設帝釋道塲于內殿。丁酉設佛頂道塲于內殿
B31n0170_p0350b24║庚申幸妙通寺。設摩利支天道塲。○六月癸未。王受菩薩戒。○八月癸巳。幸外帝釋院
B31n0170_p0350b25║設羅漢齋。○冬十月壬申。幸王輪寺。設羅漢齋。甲午設佛頂道塲于明仁殿。
B31n0170_p0350b26║（戊戌）八年（宋淳熙五年金大定十八年）春正月乙卯。親設齋于神眾院。戊午興王寺僧。告重房曰。寺僧有與
B31n0170_p0351a01║德水縣人謀作亂者。散員高子章實知之。重房逮捕僧及子章。流于遠島。陰遣人投之江
B31n0170_p0351a02║中。子章性甚暴戾。聞者相慶。己未設帝釋道塲于明仁殿。○二月設佛頂道塲于內殿
B31n0170_p0351a03║樞密。院使李光挺。同知院事崔忠烈。副使文克謙等。奏曰。燃燈舊用二月望。近因聖考
B31n0170_p0351a04║諱朔。改用正月。有乖先王之本意。比來三光告異。二氣不調。恐或由此。請於二月望
B31n0170_p0351a05║縱不設會作樂。悉令公私隨分燃燈。從之。○三月己酉。幸普濟寺。設五百羅漢齋。○夏
B31n0170_p0351a06║四月庚辰。幸王輪寺。設羅漢齋○八月壬辰朔。設消灾道塲于內殿。○九月癸未。設藏
B31n0170_p0351a07║經道塲于明仁殿七日。○十月丙辰。設仁王百座道塲於大觀殿。令中外飯僧三萬。○十
B31n0170_p0351a08║二月壬子。親設仁王道塲于明仁殿五日。
B31n0170_p0351a09║（己亥）九年（宋淳熙六年金大定十九年）（佛紀二二〇六年）六月壬寅。王受菩薩戒于明仁殿。○秋七月壬午。設仁王道塲于明
B31n0170_p0351a10║仁殿十餘日。以禳災變。○冬十二月辛酉。設百座會於開國寺。是年兵刃數起。國家患
B31n0170_p0351a11║之。術僧致純奏曰。舊制三年一設百座會。前年十月。雖已行之。今宜別例復行。以禳其
B31n0170_p0351a12║灾。從之。丁丑設消灾道塲于明仁殿五日。
B31n0170_p0351a13║（庚子）十年（宋淳熙七年金大定二十年）（佛紀二二〇七年）○六月癸酉。設法華會崇教寺。○八月戊戌。親設消灾道塲于明仁
B31n0170_p0351a14║殿○九月辛酉。設消灾道場于大觀殿。以禳天變。○冬十月己亥。設佛頂道塲於明仁殿
B31n0170_p0351a15║庚子王如奉恩寺。以重修。落成也。○十二月乙未。設消灾道塲于內殿。
B31n0170_p0351a16║（辛丑）十一年（宋淳熙八年金大定二十一年）（佛紀二二〇八年）春正月辛亥。寫經院火。先是命寫成銀字藏經。公私競納錢財而
B31n0170_p0351a17║助之。無。賴輩欲盜其物。因火之。○三月戊寅朔。設帝釋道塲于明仁殿。○五月辛卯。設
B31n0170_p0351a18║仁王道塲於明仁殿。○六月辛亥。設太歲道塲于明仁康安二殿。○冬十月癸丑。設消災
B31n0170_p0351a19║道塲于明仁殿。壬戌設仁王道塲于大觀殿。飯僧三萬于毬庭命參知政事崔忠烈。如西
B31n0170_p0351a20║京。行八關會。舊制每當燃燈。八關。遣宰相攝行齋祭。自甲午年。西京有事。詔停遣使。比
B31n0170_p0351a21║年以來。只遣三品官。忠烈以其贈賄。奏言先王。皆遣宰相為使。盖重翼京也。乞依舊制
B31n0170_p0351a22║王揣知其意。從之。及還。多受饋遺。輜重三十餘兩。連亙入城。
B31n0170_p0351a23║（壬寅）十二年（宋淳熙九年金大定二十二年）（佛紀二二〇九年）五月甲申。遣近臣。迎佛骨于十員殿。
B31n0170_p0351a24║（癸卯）十三年（宋淳熙十年金大定二十三年）（佛紀二二一〇年）二月己未。設藏經道塲于明仁殿。王行香。製絕句一首。賜文克謙
B31n0170_p0351a25║和進。○夏四月壬寅。大設華嚴法會于洪圓寺。薦庚癸以來死亡者。○是年元敬國師示
B31n0170_p0351a26║寂。
B31n0170_p0351b01║（甲辰）十四年（宋淳熙十一年金大定二十四年）冬十月乙亥。設百座仁王會于大觀殿。齋僧一萬于毬庭。
B31n0170_p0351b02║（乙巳）十五年（宋淳熙十二年金大定二十五年）三月丁未。親設藏經道塲于明仁殿。○六月丙寅。有侍御史二人
B31n0170_p0351b03║與宦官崔東秀。會于廣真寺。為流頭飲。國俗以是月十五日。沐髮於東流水。祓除不祥
B31n0170_p0351b04║因會飲。號流頭飲。○九月丙申。設藏經道塲于明仁殿。○冬十一月。太史奏。自立冬以
B31n0170_p0351b05║來沈霧。今又連日蒙霧。霧者邪氣也。陰來衝陽。姦臣謀君。在天為濛。在地為霧。其變可
B31n0170_p0351b06║畏請修德銷變。王但禱佛祈神而已。
B31n0170_p0351b07║（丙午）十六年（宋淳熙十三年金大定二十六年）九月辛酉。鎮星犯歲。太史奏恐有內亂。請於光巖總持兩寺。設
B31n0170_p0351b08║佛頂消災道塲。又於明仁殿。講仁王經以禳之。
B31n0170_p0351b09║（丁未）十七年（宋淳熙十四年金大定二十七年）冬十月丁酉。齋僧三萬于毬庭
B31n0170_p0351b10║（戊申）十八年（宋淳熙十五年金大定二十八年）春正月癸亥。設道塲于明仁殿。以禳天變。○六月庚辰。王受菩
B31n0170_p0351b11║薩戒于明仁殿。
B31n0170_p0351b12║（庚戌）二十年（宋光宗紹熙元年金章宗明昌元年）冬十月壬寅。設百座仁王會於大觀殿。飯僧于毬庭三日。○十二
B31n0170_p0351b13║月辛巳朔。設勝法文道塲于內殿。
B31n0170_p0351b14║（壬子）二十二年（宋紹熙三年金明昌三年）冬十月命嬖婢子善思為僧。年甫十歲。衣服禮秩。與嫡無異。稱為
B31n0170_p0351b15║小君。出入禁中。頗張威福。時諸嬖妾子。皆剃髮。擇住名寺。用事納賂。僥倖者多附。
B31n0170_p0351b16║（癸丑）二十三年（宋紹熙四年金明昌四年）三月乙酉。平章事林民庇卒。民庇性沉訥。確實無華。好周急故。武
B31n0170_p0351b17║夫悍卒。亦知景仰。酷好浮屠。常寫佛經。○冬十月甲寅。設百座道塲於內殿。飯僧三萬
B31n0170_p0351b18║○十一月乙酉。以恭睿太后諱辰。設齋于內殿。自諸王侯伯兩府宰輔近衛之臣。各獻餚
B31n0170_p0351b19║饌。諱辰羣下供饌。始此。
B31n0170_p0351b20║（丙辰）二十六年（宋慶元二年金承安元年）五月崔忠獻兄弟。上封事曰。（上畧）今一二浮圖山人也。常徘徊王宮而
B31n0170_p0351b21║入臥內。陛下惑乎佛。每優容之。浮屠者既冒寵。屢以事干穢聖德。而陛下勅內臣勾當
B31n0170_p0351b22║三寶。以穀取息於民。弊不細矣。惟陛下斥羣髠。使不跡于宮。無使息穀於民云云。崔忠
B31n0170_p0351b23║獻奏。內侍戶部侍郎李尚敦。軍器少監李芬等五十人。皆以勢冒進。不肯為內侍。並黜
B31n0170_p0351b24║之。又以王子僧小君。洪機。洪樞。洪規。洪鈞。洪覺。洪貽等。在內干政。奏還本寺。又黜嬖
B31n0170_p0351b25║僧雲美。存道。
B31n0170_p0351b26║（丁巳）二十七年（宋慶元三年金承安二年）秋九月崔忠獻。欲往興王寺。有人投匿名書云。興王寺僧寥一。與
B31n0170_p0352a01║杜景升謀害。忠獻乃止。甲寅。崔忠獻兄弟。設醮。以廢立事告天。是夕大雷電雨雹。旋風
B31n0170_p0352a02║暴起。拔興國寺路傍樹木。吹入獄中。垣墻盡頹。癸亥忠獻兄弟廢主。
B31n0170_p0352a03║○神宗靖孝王〔王晫〕在位七年
B31n0170_p0352a04║（己未）二年（宋慶元五年金承安四年）（佛紀二二二六年）六月乙亥王受菩薩戒。
B31n0170_p0352a05║（庚申）三年（宋慶元六年金承安五年）（佛紀二二二七年）沙門知訥。（普照國師）自公山。移曹溪山。結定慧社。（後改為修禪社今順天郡松廣寺也）○（勸修定慧結社文成於明
B31n0170_p0352a06║昌元年庚戌季春至是始實行）
B31n0170_p0352a07║（辛酉）四年（宋嘉泰元年金泰和元年）（佛紀二二二八年）冬十月己亥。設百座會于毬庭。
B31n0170_p0352a08║（壬戌）五年（宋嘉泰二年金泰和二年）（佛紀二二二九年）冬十月慶州別抄軍。與永州素有隙。乃引雲門賊及符仁桐華兩寺僧徒
B31n0170_p0352a09║攻永州。永州人李克仁堅守等。率精銳突出城。與戰。慶州人敗走。
B31n0170_p0352a10║（癸亥）六年（宋嘉泰三年金泰和三年）（佛紀二二三〇年）春正月乙未。親設帝釋道塲於修文殿。○二月戊午。設壓兵無能勝道
B31n0170_p0352a11║塲于修文殿。壬戌幸普濟寺。設五百羅漢齋。以祈滅賊。○夏四月甲寅。設消灾道塲于
B31n0170_p0352a12║宣慶殿。○秋七月辛未。設消灾道塲于宣慶殿。○八月癸丑。幸普濟寺。設五百羅漢齋
B31n0170_p0352a13║○冬十月辛丑。設消灾道塲于宣慶殿。○十一月辛未。設佛頂道塲于宣慶殿。
B31n0170_p0352a14║○熙宗成孝王〔王韺〕在位七年
B31n0170_p0352a15║（己巳）五年（宋嘉定二年金東海侯大安元年蒙古太祖四年）（佛紀二二三六年）三月辛亥。設消灾道塲于宣慶殿。○六月辛亥幸法雲寺。設
B31n0170_p0352a16║仁王道塲。○冬十月丁卯。幸妙通寺。設摩利支天道塲。丙子設佛頂道塲於內殿
B31n0170_p0352a17║（庚午）六年（宋嘉定三年金大安二年蒙古太祖五年）（佛紀二二三七年）三月二十七日。沙門知訥示寂。○夏四月己卯。幸妙通寺。設摩利
B31n0170_p0352a18║支天道塲。○八月壬申。幸法雲寺。設仁王道塲。
B31n0170_p0352a19║（辛未）七年（宋嘉定四年金大安三年蒙古太祖六年）（佛紀二二三八年）十二月癸卯。忠獻廢王。立漢南公貞。時忠獻。以銓注詣壽昌宮
B31n0170_p0352a20║方在王前。有頃王入內。中官紿忠獻從者曰。有旨賜酒食。乃引深入廊廡間。俄有僧俗
B31n0170_p0352a21║十餘人。持兵突至。擊從者數人。忠獻知有變。倉皇奏曰。願上救臣。上默然。閉戶不納。忠
B31n0170_p0352a22║獻無以為計。匿於知奏事房紙障間。有一僧三索。竟不獲。時忠獻族人上將軍金躍珍
B31n0170_p0352a23║瑀舅知奏鄭叔瞻。在重房聞變。即入內扶忠獻以出。其黨指諭申宣胄奇允偉等。與僧徒
B31n0170_p0352a24║相格鬪。忠獻都房六番皆集宮城外。不知忠獻死生。有茶捧盧永儀者。初隨忠獻入內
B31n0170_p0352a25║登屋大呼曰。吾公無恙。於是都房爭入救之。僧徒敗走。忠獻怨王。廢遷于江華縣。尋移
B31n0170_p0352a26║紫燕島。（王之第四子出家號鏡智國師王之第五子覺膺亦出家號冲明國師）
B31n0170_p0352b01║○康宗元孝王〔王[示*吳]〕在位二年
B31n0170_p0352b02║（壬申）元年（宋嘉定五年金崇慶元年蒙古太祖七年）春正月乙卯。設灌頂道場於宣慶殿。丙寅設延生經道場于內殿
B31n0170_p0352b03║三日。○三月庚申。門下侍郎平章事任濡卒。濡元厚之子。性恬淡慈和。不以勢位驕人
B31n0170_p0352b04║雖臧獲賤𨽻。未嘗詬罵。歷。事五朝。居官勤恪。處决明允。掌制誥十六年。一時高文大冊
B31n0170_p0352b05║皆出其手。四闢文闈。所舉皆當時名士。若趙冲李奎報金敞俞承旦其尤者也。晚年奉佛
B31n0170_p0352b06║彌篤。○六月庚寅。王受菩薩戒于內殿。○八月丁亥。設星變消災道場于內殿。
B31n0170_p0352b07║（癸酉）二年（宋嘉定六年金宣宗貞祐元年蒙古太祖八年）六月甲申。王受菩薩戒於內殿。以僧至謙為王師。
B31n0170_p0352b08║○高宗安孝王〔王㬚〕在位四十六年
B31n0170_p0352b09║（乙亥）二年（宋嘉定八年金貞祐二年蒙古太祖十年）夏四月丙申。設消災道場于宣慶殿五日。
B31n0170_p0352b10║（丙子）三年（宋嘉定九年金貞祐四年蒙古太祖十一年）春正月丁丑。設帝釋道場于修文殿。○二月己丑。日本國僧。來求
B31n0170_p0352b11║法。○三月戊辰。始幸乾聖寺。行帝釋齋。又設藏經會於宣慶殿。翰林學士柳澤製疏云
B31n0170_p0352b12║雖自篤克勤之念。莫敢怠荒。不幸遭多難之時。未能制御。諫議大夫朴玄圭曰。所謂未
B31n0170_p0352b13║能制御者。指晉康公而言也。使吏告于崔忠獻。忠獻即呼澤問之。澤大笑自若。○七月
B31n0170_p0352b14║戊子。設消灾道場于宣慶殿。○九月契丹兵入香山。燒普賢寺。
B31n0170_p0352b15║（丁丑）四年（宋嘉定十年金興定元年蒙古太祖十二年）春正月親設無能勝道場於宣慶殿三日。僧徒謀誅崔忠獻不克
B31n0170_p0352b16║忠獻遂大殺僧徒。時僧之從軍者。謀殺忠獻。佯若奔潰。曉至宣義門。急呼曰。丹兵已至
B31n0170_p0352b17║矣。門者不納。僧徒鼓譟斬關而入。有郎將金德明者。嘗以陰陽之說。阿附忠獻。數興徭
B31n0170_p0352b18║役。侵耗諸寺。故僧徒怨之。先毀其家。將指忠獻家。纔至市街。為巡檢軍所逐。奔至新倉
B31n0170_p0352b19║館與戰。忠獻遣兵夾擊之。僧魁中流矢而仆。其徒奔至宣義門。懸門下不得出。遂皆散
B31n0170_p0352b20║走。忠獻軍。追斬三百餘僧。擒其黨鞠之。辭連元帥鄭叔瞻。忠獻閉城門。大索僧徒之逃
B31n0170_p0352b21║者。皆殺之。會大雨。流血成川。又斬僧三百餘人於南溪寺川邊。前後所殺幾八百餘。積
B31n0170_p0352b22║屍人不得過者數月。○四月癸酉。幸賢聖寺。設文豆婁道場。○五月乙酉。幸王輪寺。設
B31n0170_p0352b23║神眾道場。丁酉幸妙通寺。設摩利支天道場。以禳丹兵。○秋七月辛巳。設消災道場于
B31n0170_p0352b24║宣慶殿。○九月戊戌。親設消災道場於宣慶殿。○冬十月乙巳朔。親設佛頂道場於修文
B31n0170_p0352b25║殿。○十二月丁未。崔忠獻信用術人李知識之言。壞乾元寺以禳北兵。移成宗神御于開
B31n0170_p0352b26║國寺。又管新闕于白岳。戊申設消災道場于宣慶殿五日。庚申親設四天王道場于宣慶
B31n0170_p0353a01║殿。壬戌幸賢聖寺。設文豆婁道場。壬申移御賢聖寺。盖信術者之說。欲以延基也。
B31n0170_p0353a02║（戊寅）五年（宋嘉定十一年金興定二年蒙古太祖十三年）（佛紀二二四五年）夏四月崔忠獻欲得武士心。以郎將大集成等五人。為借將軍
B31n0170_p0353a03║集成等以無本領。不問僧徒及奴隸。脅為從卒。中外大擾。家家杜門。至有不得樵牧者
B31n0170_p0353a04║忠獻聞之。怒奪職。其亂乃止。○冬十月癸丑。設神眾道場于內殿。
B31n0170_p0353a05║（己卯）六年（宋嘉定十二年金興定三年蒙古太祖十四年）（佛紀二二四六年）八月壬午。親設消災道場于宣慶殿
B31n0170_p0353a06║（庚辰）七年（宋嘉定十三年金興定四年蒙古太祖十五年）（佛紀二二四七年）三月右諫議大夫李仁老卒。仁老初名得玉。自幼能屬文。又善
B31n0170_p0353a07║書。與當時名儒吳世材。林椿。趙通。皇甫抗。咸淳。李諶之。結為七賢之遊。庚癸之亂。祝
B31n0170_p0353a08║髮遊山。後擢魁科。性褊急。見忤當世。不為大用。○六月癸酉。王受菩薩戒於大觀殿。
B31n0170_p0353a09║（辛巳）八年（宋嘉定十四年金興定五年蒙古太祖十六年）（佛紀二二四八年）秋七月甲辰。設消災道場于宣慶殿。○是年寶鏡寺圓真國師
B31n0170_p0353a10║寂。
B31n0170_p0353a11║（壬午）九年（宋嘉定十五年金元光元年蒙古太祖十七年）（佛紀二二四九年）三月戊辰。設佛頂道場於修文殿。○秋七月甲申。以彗星見。設
B31n0170_p0353a12║消災道場于宣慶殿。
B31n0170_p0353a13║（癸未）十年（宋嘉定十六年金元光二年蒙古太祖十八年）（佛紀二二五〇年）春正月己巳。設帝釋道場于修文殿。○二月乙未。設佛頂道場
B31n0170_p0353a14║于修文殿。○夏四月壬午。設談論法席于內殿。○八月甲午。親設消災道場於宣慶殿
B31n0170_p0353a15║崔瑀（忠獻子也）造黃金十三層塔及花瓶各一。置于興王寺。重二百斤。○九月戊申。有旨兩界
B31n0170_p0353a16║五道鎮兵法席供費。皆出於民。是欺佛欺天。何福之有。爰遣中使。出內庫銀瓶三百口
B31n0170_p0353a17║分付諸道。慶尚道二百口。全羅道六十口。忠清道四十口。○冬十月丁酉。親設消災道
B31n0170_p0353a18║場于宣慶殿。○十一月丙午。幸法雲寺。設仁王道場。戊辰親設消災道場于修文殿。
B31n0170_p0353a19║（甲申）十一年（宋嘉定十七年金哀宗正大元年蒙古太祖十九年）（佛紀二二五一年）二月己巳。親設佛頂道場於內殿。○三月己酉。親設百高
B31n0170_p0353a20║座道場于宣慶殿。○五月甲寅。親設消災道場。○六月辛巳。王受菩薩戒於大觀殿。○
B31n0170_p0353a21║冬十月庚戌。親殿佛頂道場於修文殿。
B31n0170_p0353a22║（乙酉）十二年（宋理宗寶慶元年金正大二年蒙古太祖二十年）（佛紀二二五二年）八月丁酉。以康宗忌日。飯僧二百於內殿。康宗真殿在玄
B31n0170_p0353a23║化寺。忌日詣寺行香。例也。自庚辰以來。國家多故。王不得親詣。○冬十月丙午。飯僧三
B31n0170_p0353a24║萬于毬庭。
B31n0170_p0353a25║（丙戌）十三年（宋寶慶二年金正大三年蒙古太祖二十一年）（佛紀二二五三年）秋九月崔瑀發瘇。自兩府至椽吏。皆設齋作䟽祈禱。都下為
B31n0170_p0353a26║之紙貴。
B31n0170_p0353b01║（丁亥）十四年（宋寶慶三年金正大四年蒙古太祖二十二年）夏四月庚辰朔。親設金光經道場于宣慶殿。以禳天變。○五
B31n0170_p0353b02║月崔瑀殺流人文大淳。有僧犯罪。流紫鷰島。與大淳相惡。密遣人譖於瑀曰。大淳等潛
B31n0170_p0353b03║謀作亂。發近邑兵將赴京。瑀遣郎將李蕡。執大淳等五人。不問殺之。朝野哀之。○八月
B31n0170_p0353b04║親設消災道場于宣慶殿。○九月庚辰。監修國史平章事崔甫淳修撰官金良鏡任景肅
B31n0170_p0353b05║俞升旦等。撰明宗實錄。藏於史館。又以一本藏於海印寺。辛丑親設消災道場于宣慶殿
B31n0170_p0353b06║以禳天變。丙午親設無能勝道場于修文殿。以壓兵。○十月癸丑。又設無能勝道場于宣
B31n0170_p0353b07║慶殿。
B31n0170_p0353b08║（戊子）十五年（宋紹定元年金正大五年蒙古太祖二十三年）春正月癸卯。設消災道場于修文殿。○夏四月壬戌。親設仁
B31n0170_p0353b09║王道場於宣慶殿。○五月辛丑。設般若道場於宣慶殿二七日。○六月壬戌。親設仁王道
B31n0170_p0353b10║場於宣慶殿。以禳狄兵。○八月流江陰縣監朴奉時於遠地。有僧將營慈惠院。伐材江陰
B31n0170_p0353b11║縣。奉時禁之。官納其材。其僧托大將軍大集成。貽書以請。奉時不從。集成請崔瑀送教
B31n0170_p0353b12║定所牒。又不從。集成慙恚。復訴於瑀流之。辛酉親設消災道場於延慶宮。○九月親設
B31n0170_p0353b13║佛頂道場於修文殿。○冬十月辛亥。親設消災道場於宣慶殿。辛酉飯僧三萬。
B31n0170_p0353b14║（己丑）十六年（宋紹定二年金正大六年蒙古太宗元年）六月辛亥。王受菩薩戒于內殿。
B31n0170_p0353b15║（庚寅）十七年（宋紹定三年金正大七年蒙古太宗二年）三月己酉。親設消災道場于宣慶殿。○夏四月甲戌。以星變。親
B31n0170_p0353b16║設消災道場于宣慶殿。以禳之。
B31n0170_p0353b17║（辛卯）十八年（宋紹定四年金正大八年蒙古太宗三年）冬十月甲戌。親飯僧三萬凡三日。
B31n0170_p0353b18║（壬辰）十九年（宋紹定五年金天興元年蒙古太宗四年）春正月忠州官奴隸等作亂。以注書朴文秀前奉御金公鼎。假
B31n0170_p0353b19║為按撫別監撫諭之。丁未朴文秀還自忠州。金公鼎留州。以待平定。奴軍都領令史池光
B31n0170_p0353b20║守。僧牛本等來。崔瑀褒賞。以光守補校尉。以牛本為忠州大院寺主。○六月乙丑。崔瑀
B31n0170_p0353b21║脅王遷都江華。○八月丙子。參知政事俞升旦卒。升旦舊名元淳。沉訥謙遜。博聞強記
B31n0170_p0353b22║尤工於古文。世稱元淳文。經史奧義辨釋了然。至於釋典。亦能旁通。○十二月蒙古元
B31n0170_p0353b23║帥撒禮塔。來攻處仁城。有一僧（金允侯也）避兵在城中。射殺之。
B31n0170_p0353b24║（甲午）二十一年（宋端平元年金天興三年蒙古太宗六年）春正月癸卯。親設消災道場于內殿。○二月癸未。燃燈。王如
B31n0170_p0353b25║奉恩寺。以故參政車倜家為奉恩寺。撤民家以廣輦路。時雖遷都草創。然凡毬庭宮殿寺
B31n0170_p0353b26║社號。皆擬松都。八關燃燈行香道場。一依舊式。○秋七月甲子。遣內侍李百全。奉安御
B31n0170_p0354a01║衣于南京假闕。有僧據讖云。自扶蘇山。分為左蘇。曰阿斯達。是故楊州之地。若於此地
B31n0170_p0354a02║營宮闕而御之。則國祚可延八百年。故有是命。○十一月甲子。親設灾道塲于內殿。以
B31n0170_p0354a03║禳星變。
B31n0170_p0354a04║（乙未）二十二年（宋端平二年蒙古太宗七年）（佛紀二二六二年）二月庚辰。設止風道場于內殿。○三月甲辰。親設功德天道場
B31n0170_p0354a05║于內殿。○夏五月己亥。親設消灾道場于內殿。○八月壬辰。日官奏。令百官。每日自辰
B31n0170_p0354a06║至午時。拜日禳兵。
B31n0170_p0354a07║（丙申）二十三年（宋端平三年蒙古太宗八年）（佛紀二二六三年）二月戊子朔。設消灾道塲于內殿。○八月丁亥。設消灾道塲于
B31n0170_p0354a08║內殿。甲午設功德天道塲于內殿。○冬十月戊戌。設消灾道塲于內殿。
B31n0170_p0354a09║（戊戌）二十五年（宋嘉熙二年蒙古太宗十年）（佛紀二二六五年）夏閏四月。蒙兵至東京。燒皇龍寺塔。
B31n0170_p0354a10║（庚子）二十七年（宋嘉熙四年蒙古太宗十二年）（佛紀二二六七年）冬十二月。崔瑀孽子僧萬宗萬全。皆聚無賴惡僧為門徒。唯以
B31n0170_p0354a11║殖貨為業。金銀穀帛以鉅萬計。門徒分據名寺。倚勢作威。橫行遠近。鞍馬衣服。皆效韃
B31n0170_p0354a12║靼。更相稱曰官人。恣行不義。或強奸人妻。或擅乘驛騎。或陵辱官吏。無所不至。其他僧
B31n0170_p0354a13║徒。乘肥衣輕者詐稱弟子。所至侵擾。州縣畏縮。莫敢誰何。民皆怨之。慶尚州道所畜米
B31n0170_p0354a14║穀五十餘萬石。貸民收息。秋禾纔熟。分遣門徒。催徵甚酷。民盡翰其所有。租稅屢闕。按
B31n0170_p0354a15║察使王諧令曰。民未納稅。先督私債者罪之。二僧畏威。不敢肆。萬全嘗住珍島一寺。其
B31n0170_p0354a16║徒亦橫恣。號通知者尤甚。按察使金之岱。其所請謁。皆抑而不行。之岱嘗至其寺。萬全
B31n0170_p0354a17║慢罵而不之見。之岱直入升堂。堂上有樂器。乃操琴數弄。橫笛而吹之。音節悲壯。萬全
B31n0170_p0354a18║欣然出曰。適有微疾。不知公至此。相與歡飲盡日。因託以十餘事。之岱於座一切聽行
B31n0170_p0354a19║之。留數事曰。此則當至行營乃可為耳。宜遣通知相候。之岱還營數日。通知果至。之岱
B31n0170_p0354a20║命縛之。數其不法。沉之江中。萬全雖挾前憾。以之岱廉慎少過。竟莫能害。
B31n0170_p0354a21║（辛丑）二十八年（宋淳祐元年蒙古太宗十三年）（佛紀二二六八年）九月。平章事致仕李奎報卒。奎報初名仁氐。以夢奎星報異。改之
B31n0170_p0354a22║九歲能屬文。號奇童。稍長。經史百家佛老之書。一覽輒記。放曠以詩酒自娛。號白雲居
B31n0170_p0354a23║士。中第十年不調。宰相禁省交薦之。久司兩制。為詩文不蹈古人畦徑。橫鶩別駕。汪洋
B31n0170_p0354a24║大肆。有集五十三卷。行於世。諡文順。
B31n0170_p0354a25║（壬寅）二十九年（宋淳祐二年）（佛紀二二六九年）秋七月庚寅。設功德天道塲于內殿。
B31n0170_p0354a26║（癸卯）三十年（宋淳祐三年）（佛紀二二七〇年）二月壬戌燃燈設消灾道塲。○夏五月以旱。赦中外二罪以下。設雲雨道
B31n0170_p0354b01║塲于內殿五日。○秋七月創興國寺。○九月庚午。設消灾道塲于內殿。○十一月甲辰親
B31n0170_p0354b02║設消灾道場于內殿。
B31n0170_p0354b03║（乙巳）三十二年（宋淳祐五年）夏四月崔怡以八日。燃燈。結綵棚陳伎樂百戲。徹夜為樂。都人士女
B31n0170_p0354b04║觀者如堵。○六月戊寅。王受菩薩戒。
B31n0170_p0354b05║（丁未）三十四年（宋淳祐七年蒙古定宗二年）夏六月。崔怡流尚書朴暄于黑山島。貶宋國瞻為東京副留守。以
B31n0170_p0354b06║子沆為左右衛上將戶部尚書。外孫金偫為司空。先是暄言於怡曰。今北兵連年入宼。民
B31n0170_p0354b07║心疑貳。雖以恩德撫之。猶恐生變。今萬宗萬全割剝民產。飲怨實多。南方騷擾。若兵至
B31n0170_p0354b08║則恐皆叛而投彼矣。怡聞之猶豫。會國瞻因巡問慶尚州道。亦寄書言之。怡謂暄曰。若
B31n0170_p0354b09║之何。暄曰若召還兩禪師。令巡問按察使。囚無賴僧徒以慰民心。可無變矣。怡然之。即
B31n0170_p0354b10║分遣御史吳儹行首周永珪。發所畜錢穀。悉還其民。焚其文券。囚門徒之為惡者。中外
B31n0170_p0354b11║相慶。萬宗等詣京。與其妹訴怡曰。尊公在時尚爾侵逼。若百歲後。吾等兄弟不知死所
B31n0170_p0354b12║矣。怡乃悔之。反謂暄離間父子。流暄貶國瞻。令萬全歸俗。改名沆。使待制李淳牧授書
B31n0170_p0354b13║侍郎權韙習禮。即拜戶部尚書。諸王宰樞皆詣門陳賀。又召偫于河東。亦令歸俗。改名
B31n0170_p0354b14║敉。為司空。司空唯諸王為之。敉娶襄陽公女故授之。且司空無權。以避沆也。
B31n0170_p0354b15║（己酉）三十六年（宋淳祐九年）二月丙寅。幸乾聖福靈二寺。還御本闕。設消灾道場。○秋七月癸酉
B31n0170_p0354b16║親設消災道場。○八月壬子。親設天兵神眾道場。庚申親設仁王道場。戊辰親設華嚴神
B31n0170_p0354b17║眾道場。○冬十月己亥。親設百座道場。
B31n0170_p0354b18║（庚戌）三十七年（宋淳祐十年）二月庚申。親設消灾道塲。○三月壬辰。親設華嚴神眾道塲。○夏四
B31n0170_p0354b19║月丁丑。親設功德天道塲於本闕。以禱雨。○六月壬戌。親設華嚴神眾道場於本闕。○
B31n0170_p0354b20║秋七月丙戌。設天兵神眾道場於內殿。○八月王命移崔忠獻真於昌福寺。崔怡真於禪
B31n0170_p0354b21║源社。導從如移安太祖真儀。辛亥。王如奉恩寺。設慶讚法席。
B31n0170_p0354b22║（辛亥）三十八年（宋淳祐十一年蒙古憲宗元年）春正月甲申。親設天帝釋道場於本闕。○三月乙丑。親設華嚴
B31n0170_p0354b23║神眾道場於本闕。○夏四月辛亥。親設天兵神眾道場於本闕。○五月甲戌。親設功德天
B31n0170_p0354b24║道場於本闕。○六月壬辰。設天兵神眾道場於內殿。甲辰親設消災道塲於本闕。乙巳設
B31n0170_p0354b25║仁王道塲於內殿。是月以朴暄家為淨業院。集城內尼僧居之。築外墻禁出入。先是。僧
B31n0170_p0354b26║尼雜處。頗有醜聲。○九月壬午。幸城西門外大藏經板堂。率百官行香。顯宗時。板本燬
B31n0170_p0355a01║於壬辰蒙兵。王與羣臣更願。立都監。十六年而功畢。
B31n0170_p0355a02║（壬子）三十九年（宋淳祐十二年蒙古憲宗二年）（佛紀二二七九年）三月戊戌。親設消災道場。甲辰設仁王道場。己酉設華嚴神眾
B31n0170_p0355a03║道場。○夏四月乙亥。親設天兵神眾道場。庚辰設仁王道場。○五月辛丑。親設華嚴神
B31n0170_p0355a04║眾道場。○六月辛酉。親設天兵神眾道塲。癸酉設仁王道場。○秋七月壬辰。親設華嚴
B31n0170_p0355a05║神眾道場。甲辰親設仁王道塲。○八月甲寅。親設天兵神眾道場。丙子親設仁王道場
B31n0170_p0355a06║○冬十月庚申。親設華嚴神眾道場。甲戌設仁王百座道場。
B31n0170_p0355a07║（癸丑）四十年（宋寶祐元年蒙古憲宗三年）（佛紀二二八〇年）二月甲午。親設功德天道場。○夏四月癸丑。親設功德天道場。丁
B31n0170_p0355a08║巳親設華嚴神眾道場。癸亥設仁王道場。○秋七月癸未。親設天兵神眾道場。丙戌親設
B31n0170_p0355a09║天兵神眾道場。乙未親設仁王道場。○八月辛亥。親設華嚴神眾道場。癸亥親設仁王道
B31n0170_p0355a10║場。○十一月乙未。親設仁王道場。癸卯親設消灾道場。○十二月丙辰。設華嚴神眾道
B31n0170_p0355a11║場于內殿。乙丑親設仁王道場。
B31n0170_p0355a12║（甲寅）四十一年（宋寶祐二年蒙古憲宗四年）（佛紀二二八一年）春正月甲午。親設仁王道場。○二月庚午。親設華嚴神眾道場
B31n0170_p0355a13║○夏四月己未。親設天兵神眾道場。癸亥設仁王道場。○五月壬申朔。幸王輪寺。設天
B31n0170_p0355a14║兵華嚴神眾道場。○六月戊申。親設天兵神眾道場。丙辰王受菩薩戒于正殿。戊午親設
B31n0170_p0355a15║功德天藥師二道場。丁卯設華嚴神眾道場。○秋七月己酉。親設天兵神眾道場。○八月
B31n0170_p0355a16║親設消災道場。○九月丙午。親設天兵神眾道場。○冬十月庚午朔。親設消灾道場。己
B31n0170_p0355a17║未親設華嚴神眾道場。○十二月丁亥。親設天兵神眾道場。
B31n0170_p0355a18║（乙卯）四十二年（宋寶祐三年蒙古憲宗五年）（佛紀二二八二年）三月戊午。親設華嚴神眾道場。甲子親設佛頂心道場。○夏四
B31n0170_p0355a19║月癸巳。親設消災道場。○六月乙亥。親設華嚴神眾道場。○秋七月壬戌。親設天兵神
B31n0170_p0355a20║眾道塲。○九月乙未。親設消災道場。○冬十月辛巳。幸外院九曜堂。設仁王道場于內
B31n0170_p0355a21║殿。壬午飯僧三百于毬庭三日。○十一月己未。親設金經道場。
B31n0170_p0355a22║（丙辰）四十三年（宋寶祐四年蒙古憲宗六年）（佛紀二二八三年）春正月戊戌。親設天兵神眾道場。○六月甲戌。王受菩薩戒于
B31n0170_p0355a23║內殿。
B31n0170_p0355a24║（己未）四十六年（宋開慶元年蒙古憲宗九年）（佛紀二二八六年）夏四月命營假闕於三郎城及神泥洞。先是。王召術士。郎將白勝
B31n0170_p0355a25║賢。問延基之地。對曰幸穴口寺談揚法華經。又創闕于三郎城。以試其驗。勅兩府。令勝
B31n0170_p0355a26║賢與校書堂景瑜判司天事安邦悅等。論難利害。勝賢以數馬駄道籙佛書陰陽圖讖。左
B31n0170_p0355b01║抽右取。詭辯不窮。景瑜等不能折其談鋒。王皆從之。○五月慈雲寺池赤沫如血。寶文
B31n0170_p0355b02║閣校勘姜度云。新羅虎景王時。大觀寺池水赤。其年王薨。今茲王疾殆不瘳乎。
B31n0170_p0355b03║○元宗順孝王〔王禳〕在位十五年
B31n0170_p0355b04║（庚申）元年（宋景定元年蒙古世祖中統元年▆）三月太子還自蒙古。夏四月戊午。太子即位於康安殿。灌頂。受菩
B31n0170_p0355b05║薩戒於康寧殿。○六月壬寅親設消災道塲。
B31n0170_p0355b06║（辛酉）二年（宋景定二年蒙古中統二年）夏四月己酉。遣太子諶如蒙古。賀平阿里孛哥。表曰（上畧）伏聞皇帝陛下
B31n0170_p0355b07║親舉六師。遠征萬里。且父母苟或有難。噫兒孫島得不憂。矧下國之安危。係上朝之動
B31n0170_p0355b08║作。是用遍扣有靈之佛宇。嘗祈加護於兵威云云。（下畧）○六月乙巳。王受菩薩戒。壬子設五
B31n0170_p0355b09║教法席於內殿。禱太子速還。
B31n0170_p0355b10║（壬戌）三年（宋景定三年蒙古中統三年）閏九月己丑。幸普濟寺。設五。百羅漢齊。○冬十月己未重營彌勒寺
B31n0170_p0355b11║及功臣堂。初自太祖以來。功臣皆圖形壁上。每歲十月為張佛事。以資冥福。頃因遷都
B31n0170_p0355b12║久廢。至是王命重營設齋。
B31n0170_p0355b13║（甲子）五年（宋景定五年蒙古至元元年）春正月。親設仁王道塲於內殿。○二月己巳。親設消災道塲於內殿
B31n0170_p0355b14║○五月戊戌。親設消災道塲於內殿。癸卯始設大佛頂五星道塲於三郎城假闕。凡四月
B31n0170_p0355b15║初中郎將白勝賢。因參政金俊奏曰。親醮塹城。又於三郎城神泥洞。造假闕。親設五星
B31n0170_p0355b16║道塲。則可寢親朝。三韓變為震旦。大國來朝也。王信之。命大將軍趙文柱祭酒金坵將
B31n0170_p0355b17║軍宋松禮及勝賢等。創假闕。禮部侍郎金軌謂右僕射朴松庇曰。穴口凶也。勝賢以為大
B31n0170_p0355b18║日王常住處。嘗奏高宗。大開佛事。以安御衣帶。未幾升遐。今又敢作浮言。奏營假闕且
B31n0170_p0355b19║請於穴口寺。親設大日王道場。是不可信也。請公禁之。松庇以告俊。俊深惑勝賢之言
B31n0170_p0355b20║故欲斬軌而止。○六月白勝賢奏曰。圖讖有姬龍之後。重興之說。宜改王諱以周康王諱
B31n0170_p0355b21║釗字。王從之。既而忌高句麗王釗不得其死。乃復舊名。丙午幸三郎城五星道場。庚戌
B31n0170_p0355b22║移御妙智寺。又親醮於摩利山塹城。辛亥移御神泥洞假闕。設大佛頂五星道場。壬子設
B31n0170_p0355b23║大日王道場於穴口寺。乙卯親幸行香。○秋七月己亥。宣旨日。自祖聖以來。全仗佛教
B31n0170_p0355b24║密護延基。夫仁王般若。偏為護國安民最勝法文。如經所說。百獅子等法寶威儀。乃道
B31n0170_p0355b25║場之急具也。往者移都時。獅子座不能輸入。及乎法筵。儀不如法。金俊為寡人親朝欲
B31n0170_p0355b26║設仁王法會。印成是經。新舊譯各一百二部。造師子座一百。彩畵粧飾。至於供具衣物
B31n0170_p0356a01║無不精備。忠誠深重。以金俊丘使十人許初入仕十人。真拜把領親侍二十人。假著幞頭
B31n0170_p0356a02║造成監役人皆賜爵。諸色匠人。亦賜物有差。庚子親設仁王道場於大觀殿。
B31n0170_p0356a03║（乙丑）六年（宋慶宗咸淳元年蒙古至元二年）（佛紀二二九二年）二月辛丑朔。親設靈寶道場於神格殿。乙酉設功德天道場於內殿
B31n0170_p0356a04║○夏四月庚子朔。親設消災道場。己未有一小君犯禁。臺吏折辱之。王不能禁。下街衢
B31n0170_p0356a05║獄。國制。宮人侍幸而有子。則祝髮為僧。稱為小君。○十一月壬子。親設百座仁王道場
B31n0170_p0356a06║（丙寅）七年（宋咸淳二年蒙古至元三年）（佛紀二二九三年）五月丙午。賜閔漬及第。八月壬申。親設消災道場。○九月丙辰。設祈
B31n0170_p0356a07║恩道場於內殿。○冬十月己巳。親設消災道場於內殿。癸酉設佛頂道場於內殿。乙亥設
B31n0170_p0356a08║禪會於內殿。壬午親設消災道場。以禳星變。○冬十二月。蒙古遣黑的殷洪等來。欲與
B31n0170_p0356a09║日本通和。詔王導達彼疆。因聽趙彝之言也。彝本咸安人。初為僧後歸俗。叛入蒙古。能
B31n0170_p0356a10║解諸國語。出入帝所。以讒毀本國為事。
B31n0170_p0356a11║（丁卯）八年（宋咸淳三年蒙古至元四年）（佛紀二二九四年）冬十月癸亥。設佛頂道場於內殿。庚午親設百座仁王道場。
B31n0170_p0356a12║（戊辰）九年（宋咸淳四年蒙古至元五年）（佛紀二二九五年）二月戊戌。設消灾道場於內殿。○夏四月丁酉。還御本闕。設華嚴神
B31n0170_p0356a13║眾道場。己酉親設道場于內亭。鎮兵祈福。
B31n0170_p0356a14║（己巳）十年（宋咸淳五年蒙古至元六年）（佛紀二二九六年）春正月丙辰。設消灾道場於本闕。○夏四月甲申。設百座仁王道場
B31n0170_p0356a15║於內殿。辛卯幸普濟寺。設五百羅漢齋。○六月癸未。設消灾道場於本闕。○十一月丁
B31n0170_p0356a16║卯親設佛頂道場。○十二月丁丑。親設消灾道場。己卯又設灌頂道場於內願堂。
B31n0170_p0356a17║（庚午）十一年（宋咸淳六年蒙古至元七年）（佛紀二二九七年）○五月還都舊京○九月癸亥。設藏經道場於本闕。王始備法駕。然
B31n0170_p0356a18║侍從甚少。樂官未具。文武百官多有步行者。○冬十月戊辰。設百座道場於本闕。
B31n0170_p0356a19║（辛未）十二年（宋咸淳七年蒙古至元八年）（佛紀二二九八年）二月乙卯。設消灾道場於本闕。○六月丁未。王受菩薩戒於內殿
B31n0170_p0356a20║○八月丁巳。蒙古吐蕃僧四人來。王出迎於宣義門外。○冬十月己亥。王以天變設金光
B31n0170_p0356a21║法席於內殿。○（十二月己亥。蒙古遣使告建國號曰大元。）癸卯親設消灾道場於本闕
B31n0170_p0356a22║（壬申）十三年（宋咸淳八年元至元九年）（佛紀二二九九年）春正月丁亥。門下侍中李藏用卒。藏用美風儀。性聰明。恭儉沈重。博
B31n0170_p0356a23║覽經史。陰陽醫藥律曆。靡所不通。又好浮屠書。著禪家宗派圖。潤色華嚴錐洞記。○三
B31n0170_p0356a24║月甲辰。置鈿函造成都監。以皇太后欲盛藏經而求之也。○夏四月庚戌。設消灾道場於
B31n0170_p0356a25║本闕。○五月乙丑。設。金經道場於本闕。以禳星變。甲戌設消灾道場於本闕。○六月辛
B31n0170_p0356a26║丑。王微行受菩薩戒。○八月辛丑。設消災道場於本闕。庚戌大府注簿姜謂贊文習圭等
B31n0170_p0356b01║以大府虛竭。不堪徵責。祝髮而逃。○冬十月甲午。移御堤上宮。設百座道塲。庚戌幸堤
B31n0170_p0356b02║上宮。設金光道場。○十二月甲午。設消災道塲於內殿。
B31n0170_p0356b03║（癸酉）十四年（宋咸淳九年元至元十年）二月乙酉。黃鳳州經畧使。差人責元詔來。令僧徒出迎。其詔云。禁軍
B31n0170_p0356b04║士搖擾僧舍。損毀經像。使之安心作法。丁亥置寺院造成別監。○夏四月丙申。王以天
B31n0170_p0356b05║文屢變。設消災道場於本闕。命放囚。丙午幸賢聖寺。集五教兩宗僧徒。設道場於男山
B31n0170_p0356b06║宮。以祈平賊。○五月庚午。親設消災道場三日。○冬十月甲子。設消災道場於內殿。
B31n0170_p0356b07║（甲戌）十五年（宋咸淳十年元至元十一年）六月癸亥。王薨。甲子百官會於本闕。遙尊太子為王。（太子十三年如元十五年。尚元世祖
B31n0170_p0356b08║女忽都魯揭里迷失公主）八月戊辰王至自元。（九月遣使逆公主于元。）
B31n0170_p0356b09║○忠烈王〔王距〕在位三十四年
B31n0170_p0356b10║九月甲午。親設灌頂道場於本闕。戊戌以堤上宮中書省為史舘。還都以來。未營史舘
B31n0170_p0356b11║奉實錄假藏本闕佛堂庫。○冬十月大府注簿卓之琪。以府藏虛竭。供費煩重。不堪其苦
B31n0170_p0356b12║祝髮為僧。○十一月乙酉。幸本闕。設八關會。翌日大會。公主幕於儀鳳樓側觀之。
B31n0170_p0356b13║（乙亥）元年（宋孝恭帝德祐元年元至元十二年）二月大府卿朴褕上疏曰。我國男少女多。而尊畀止於一妻。其無子
B31n0170_p0356b14║者亦不敢畜妾。異國人來。娶妻無定限。臣恐人物。皆將北流。令臣僚。許娶庶妻。隨品降
B31n0170_p0356b15║殺其數。至於庶人。得娶一妻一妾。其庶妻所生之子。得仕於朝。皆比適子。怨曠以消。人
B31n0170_p0356b16║物不流。戶口日增矣。婦女聞者。咸怨且懼。時宰相有畏其妻者。寢其議不行（按國制。官人侍幸而有子。
B31n0170_p0356b17║則祝髮為僧。又按崔瑀孽子萬宗萬全為僧則王侯貴族之外。不許蓄妾者歟。）○三月乙未。親設藏經道塲。○夏四月己酉。王及公主
B31n0170_p0356b18║（時冊為元成公主矣）如賢聖寺。為帝祝釐。○五月甲戌。王聞詔使來。率侍臣時服迎於西門外。乃
B31n0170_p0356b19║五僧也。（王既尚主。雖詔使未嘗出城而迎。舌人金台如元。省官語之曰。駙馬王不迎詔使。不為無例。然王是外國之主也。詔書至。不可不迎。至是始行）○十一月乙亥。畵浮屠
B31n0170_p0356b20║觀世音菩薩像十二軀。設法席於宮中。為帝祝釐。
B31n0170_p0356b21║（丙子）二年（宋端宗景炎元年元至元十三年）春正月乙亥。設法席於普濟寺。為帝祝釐。每值聖甲日行之。時謂
B31n0170_p0356b22║之乙亥法席。○三月飯僧二千於毬庭。王以小君中郎將湑。驕恣。剃髮為僧。初王為太
B31n0170_p0356b23║孫時。納崔▆婢生湑。公主亦愛之如嫡。出入禁中。嘗賂康守衡。欲襲王。宿衛於元。○閏
B31n0170_p0356b24║月吐蕃僧自元來。自言帝師。遣我為公主國王祈福。宰樞備旗盖迎於城外。其僧食肉飲
B31n0170_p0356b25║酒。常言我法。不忌酒肉。唯不邇女色。無何潛宿娼家。又請王作曼陁羅道塲。令備金帛
B31n0170_p0356b26║鞍馬鷄羊。用麵作人。長三尺。坐之壇中。又作小麵人麵燈麵塔各各百八。列置其傍。吹
B31n0170_p0357a01║螺擊鼓。凡四日。僧戴花冠。手執一箭。繫皂布其端。周麾而雀躍。車載麵人。令旗者二。甲
B31n0170_p0357a02║者四。弓矢者三十。曳棄城門之西。公主施錢甚厚。其徒爭之。訴曰。僧非帝師所遣。佛事
B31n0170_p0357a03║乃其偽作。公主詰之皆服。遂黜遣之。○五月乙巳。王與公主幸本闕。設仁王道塲。壬戌
B31n0170_p0357a04║王與公主如興王寺。公主取黃金塔入內。其裝嚴。多為忽剌歹三哥等所竊。公主將毀用
B31n0170_p0357a05║之。王禁之不得。但涕泣而已。後王與公主如興王寺。僧乞還金塔。公主不許。又令忽剌
B31n0170_p0357a06║歹括大府寺銀入內。○八月丁亥。飯僧千四百於毬庭。王及公主親臨侑飯。僧宗悟陞座
B31n0170_p0357a07║說法。王賜宗悟銀瓶十五。○九月甲午。幸本闕。設藏經道塲。○十一月甲辰。設八關會
B31n0170_p0357a08║幸儀鳳樓。行般若道塲。○十二月丙子夜。有人投匿名書於達魯花赤石抹天衢館。又呼
B31n0170_p0357a09║於道曰。有衣則衣。有食則食。勿為他人所得。明日達魯花赤。以告王及公主。其書誣曰
B31n0170_p0357a10║貞和宮主失寵。使女巫呪咀公主。又齊安公淑金方慶等四十三人。謀不軌。於是囚貞和
B31n0170_p0357a11║宮主及淑方慶等。柳璥涕泣力諫。公主感悟。皆釋之。（後方慶又被誣告謀反。且又有談禪法會事。王如元辨之）○有一尼
B31n0170_p0357a12║獻白苧布。細如蟬翼。雜以花紋。公主以示市商。皆云前所未覩也。問尼何從得此。對曰
B31n0170_p0357a13║吾有一婢。能織之。公主曰。以婢遺我。尼愕然。不得已納焉。
B31n0170_p0357a14║（丁丑）三年（宋景炎二年元至元十四年）（佛紀二三〇四年）二月甲戌。王輪寺丈六塑像成。王與公主親設法會。○五月壬辰。遣
B31n0170_p0357a15║僧六然於江華。燔琉璃瓦。其法多用黃丹。乃取廣州義安土燒作之。品色愈於南商所賣
B31n0170_p0357a16║者。庚子親設消災道場於康安殿。○秋七月。觀候署言。謹按道詵密記。稀山為高樓。多
B31n0170_p0357a17║山為平屋。多山為陽。稀山為陰。高樓為陽。平屋為陰。我國多山。若作高屋。必招衰損。故
B31n0170_p0357a18║太祖以來。非唯闕內。不高其屋。至於民家。悉皆禁之。今聞造成都監。用上國規模。欲作
B31n0170_p0357a19║層樓高屋。是則不述道詵之言。不遵太祖之制者也。天地剛柔之德不備。室家唱隨之道
B31n0170_p0357a20║不。和。將有不測之災。可不慎乎。昔晉獻公。欲作九層之臺。荀息累十二博碁。更累九鷄
B31n0170_p0357a21║子其上。以諫曰。一失社稷。危於。此也。遂壞其臺。唯王察之。王納其言。伍允孚。又言於公
B31n0170_p0357a22║主曰。天變屢見。加以亢旱。請弛營繕。修德弭災。後如有悔。恐被不言之罪。故言之。是日
B31n0170_p0357a23║王暴得疾。至夕彌劇。宰樞請停營繕。縱鷹鷂。又曰凡可以禬禳者。臣等無不盡心。惟興
B31n0170_p0357a24║王寺金塔。在宮中請還之。公主皆許之。王大喜。使承旨李尊庇。還金塔於興王寺。王疾
B31n0170_p0357a25║稍間。移御天孝寺。王先行。公主以陪從寡少。怒還。王不得已亦還。公主以杖迎擊之。王
B31n0170_p0357a26║投帽其前。逐印侯罵曰。此皆汝曹所為。予必罪汝。公主怒稍弛。至天孝寺。又以王不待
B31n0170_p0357b01║而先入。且詬且擊。欲還竹坂宮。時正郎廉承益。以浮屠神呪。得幸於王。侍疾。進謂公主
B31n0170_p0357b02║曰。王疾之愈。幸賴佛力。而公主之怒。若有魔障使之。以間兩主之懽也。公主乃止。承旨
B31n0170_p0357b03║李槢曰。廉郎中無實之言。亦有可用。文昌裕謂薛公儉曰。辱豈有大於此者乎。槢即汾
B31n0170_p0357b04║成也。庚戌設消災道塲於康安殿。王捨宮為旻天寺。將上額。百官皆不欲。裴挺。阿旨揭
B31n0170_p0357b05║額。人皆非之。丙辰內竪梁善太守莊等。告慶昌宮主。與其子順安公琮。謀令盲僧終同
B31n0170_p0357b06║呪咀。上命中贊金方慶訊之。不服。○九月庚戌。王與公主幸普濟寺飯僧。
B31n0170_p0357b07║（戊寅）四年（宋帝昺祥興元年元至元十五年）三月韋得儒盧進義。言於茶丘（元官之來駐者）曰。國家設談禪法會。所以咀
B31n0170_p0357b08║上國也。茶丘以語石抹天衢。遣人報中書省。王亦遣將軍盧英中郎將李仁如元。平章哈
B31n0170_p0357b09║伯曰。此何足上聞。汝其歸矣。王來自奏耳。○六月己巳。王及公主如元謁帝。帝設宴慰
B31n0170_p0357b10║之。戊寅王上書都堂。辨方慶事。及談禪法會。○九月乙巳。王與公主至自元。百官班迎
B31n0170_p0357b11║於郊。是行也。凡國家騷擾之事。一切奏除。國人頌德感泣。○十二月王又如元。
B31n0170_p0357b12║（己卯）五年（宋祥興二年元至元十六年）二月丁亥。王至自元。○夏四月乙未。遣王子滋於忠清道牙州東深
B31n0170_p0357b13║寺。避世子也。○冬十月丁丑。飯僧五百於新宮。己丑親設消災道塲於本闕。壬寅親設
B31n0170_p0357b14║消災道塲於新殿。
B31n0170_p0357b15║（庚辰）六年（元至元十七年）春正月乙丑。以德泉寺住持益藏。擊殺永春縣吏。又與妓生玉真通。流於海
B31n0170_p0357b16║島。益藏寵姬子也。○二月戊戌。王與公主如玄化寺。命承旨廉承益作佛事。○三月丙
B31n0170_p0357b17║辰。幸本闕。設藏經道塲。戊辰將軍曹允通還自元。中書省許復設談禪法會。
B31n0170_p0357b18║（辛巳）七年（元至元十八年）三月設消災道場於壽康宮。承旨廉承益。請以其家一區。為金字大藏寫經
B31n0170_p0357b19║所許之。○夏四月丙寅朔。幸合浦。庚辰王至合浦○六月癸未。王次慶州。下僧批。僧輩
B31n0170_p0357b20║以。綾羅賂左右得職。人謂羅禪師綾首座。娶妻居室者居半。
B31n0170_p0357b21║（壬午）八年（元至元十九年）三月己巳。王與公主。親設消災道塲於新殿。○夏四月乙卯。王與公主。幸
B31n0170_p0357b22║本闕。設百座法席。○五月庚申。詔曰。道詵國師。文昌侯。弘儒侯。並加封爵。○秋七月
B31n0170_p0357b23║（庚申遣散員高世如元諸醫巫）辛酉。以公主病。設法華道塲。○八月（丙戌朔高世還自元。帝曰病非巫所能已。醫則前已遣諫德新。何必他醫。惟賜藥物。）靈
B31n0170_p0357b24║僧通寺洪坦。以私憾告中贊致仕柳璥。上將軍。韓希愈。將軍梁公勣。林庇等。有異謀。王
B31n0170_p0357b25║下巡馬所鞫之。坦坐誣。流海島。○九月甲申。王與公主世子。幸吉祥寺。設五百聖齋。○
B31n0170_p0357b26║冬十月壬寅。迎僧見明。（一然禪師）于內殿。乙酉設仁王道塲于崇慶堂。王與公主行香。○十
B31n0170_p0358a01║二月乙未。王與公主幸廣明寺。訪僧見明。
B31n0170_p0358a02║（癸未）九年（元至元二十年）（佛紀二三一〇年）春正月癸酉。設消灾道場于本闕。甲戌宰樞以王疾。設法會于廣明寺。○三
B31n0170_p0358a03║月以僧見明為國尊。令諸王百官及工商奴隸僧徒。出軍粮有差（夏四月乙酉。命判密直金周鼎閱軍於燃燈都監。）
B31n0170_p0358a04║○六月王與公主。幸孝信寺。觀畵佛。○秋七月命廉承益孔愉修玄化寺。又修南溪院王
B31n0170_p0358a05║輪寺石塔。時廉承益。每勸以浮屠法。於是遊畋稍踈。○八月丙午。王托供佛。遣人除道
B31n0170_p0358a06║三角山。其實為遊畋也。○九月己未。王與公主。飯僧于金字大藏院。
B31n0170_p0358a07║（甲申）十年（元至元二十一年）（佛紀二三一一年）二月庚寅。飯僧于禁中。己酉王與公主幸吉祥寺。齋五百羅漢。○閏五月
B31n0170_p0358a08║辛巳。設消灾道塲于大內。○十二月丙午。王與公主幸妙蓮寺。設華嚴法會。
B31n0170_p0358a09║（乙酉）十一年（元至元二十二年）（佛紀二三一二年）六月己酉。元遣李熙載來。詔曰除法物鐘罄銅鏡古銅瓶鼎熟銅器物
B31n0170_p0358a10║外。其餘應有銅錢生銅器物。以聖旨到限百日。悉納所在官。尋命停罷。乙丑幸龜山寺
B31n0170_p0358a11║視九齋夏課。諸生進歌謠。賜果酒。○秋七月癸未。幸神孝寺。設盂蘭齋。○十一月丁丑
B31n0170_p0358a12║王及公主。幸妙蓮寺。設慶讚會。賜行香使洪子藩紅鞓。○十二月丙辰。王及公主幸興
B31n0170_p0358a13║王寺。拜金塔。遂幸妙蓮寺。
B31n0170_p0358a14║（丙戌）十二年（元至元二）（佛紀二三一三年）三月庚寅。王行香于藏經道塲。○十二月甲子。親設靈寶道塲于康安
B31n0170_p0358a15║殿。
B31n0170_p0358a16║（丁亥）十三年（元至元二十四年）（佛紀二三一四年）二月戊寅。親設消灾道塲于大殿。○夏四月癸未。宰樞施私財。禱雨于
B31n0170_p0358a17║普濟寺
B31n0170_p0358a18║（戊子）十四年（元至元二十五年）（佛紀二三一五年）五月辛未。幸福靈寺。又幸靈通寺。賜白銀十兩米一百石。庚戌王及公
B31n0170_p0358a19║主。幸金經社。○冬十月丙辰。副知密直司事監察大夫林貞杞死。貞杞雖以科第進。然
B31n0170_p0358a20║昧於文學。嘗掌監試。不能命題。人笑之。為王旨別監。務聚斂媚權貴。驟遷擢。至是暴死
B31n0170_p0358a21║時有宰相洪休女寡為尼。性喜言人短。公主欲問民間事。令出入臥內。公主聞貞杞死
B31n0170_p0358a22║有悽愴色。尼在側謂曰。貞杞之死不足恠也。以血成身。其死宜速。謂割民血以立其身
B31n0170_p0358a23║也。公主勃然變色。戊午親設靈寶道塲于康安殿。
B31n0170_p0358a24║（己丑）十五年（元至元二十六年）（佛紀二三一六年）五月世子聞前博士康煦死。問左右曰。莫是燃頭燃臂以救王疾者歟
B31n0170_p0358a25║對曰然。世子曰。凡人臣事上之道。在忠勤盡節。燃頭燃臂乃浮屠之事。非君子之所為
B31n0170_p0358a26║也。而煦乃媚上。敢行非禮。雖死何惜。聞者歎服。○八月丁巳。親設消災道塲于外院。○
B31n0170_p0358b01║閏十月乙酉。幸金字院。慶讚大藏經。
B31n0170_p0358b02║（庚寅）十六年（元至元二十七年）三月庚申。帝以寫金字經。徵善書僧。乃遣僧三十五人如元。○夏四月
B31n0170_p0358b03║丁酉。遣寫經僧六十五人如元。○八月癸酉。遣將軍趙瑊。押寫經僧如元。○九月元遣
B31n0170_p0358b04║使修補藏經。
B31n0170_p0358b05║（壬辰）十八年（元至元二十九年）冬十月己酉。冊僧惠永為國尊。
B31n0170_p0358b06║（癸巳）十九年（元至元三十年）冬十月癸巳。親設靈寶道場于康安殿。
B31n0170_p0358b07║（甲午）二十年（元至元三十一年）六月乙亥。元遣吃折思八。八哈思。責護沙門詔來。百官具袍笏。率僧
B31n0170_p0358b08║徒。出迎于門外。館於肅陵寺。非肉不食。吃折思八者。蕃僧之名。八哈思蕃師之稱。師本
B31n0170_p0358b09║珍島郡人。歲辛未。討南賊時。被虜而西。遂投帝師剃髮。離鄉久。不知父母存歿。至是得
B31n0170_p0358b10║於西林縣。貧不能自存。為人家傭。王賜米與田。令家于喬桐縣。聚其族而復其役。
B31n0170_p0358b11║（乙未）二十一年（元成宗元貞元年）三月丁巳。親設消灾道塲于外院。辛未親轉藏經于康安殿。○閏四
B31n0170_p0358b12║月己酉。元遣王敬塔失不花。責香幣來。轉藏經。王敬本國宗姓也。○五月辛巳。以僧景
B31n0170_p0358b13║宜為國尊。
B31n0170_p0358b14║（丙申）二十二年（元元貞二年）二月中贊致仕韓康。召對條陳。（上畧）放生活命。可致增壽。請自今嚴禁屠
B31n0170_p0358b15║宰。止遊畋之樂。節肥甘之奉。當祈寒盛暑。設施漿粥。以賑行路飢渴。命有司掩骼埋骴
B31n0170_p0358b16║以修陰德。王獵于西郊。國師僧獻書曰。殿下換甲之年。宜小心修德。不可荒于遊畋。王
B31n0170_p0358b17║曰非敢好獵。欲逐虎也。其實憚公主妬悍。因獵而出。私諸嬖也。○五月庚寅。幸神孝寺
B31n0170_p0358b18║壬辰公主又幸是寺。燃燈。皆以珠玉。織成燈籠。巧妙奢華。不可勝言。○秋七月辛巳王
B31n0170_p0358b19║與公主幸廣明寺。設盂蘭盆齋。
B31n0170_p0358b20║（丁酉）二十三年（元大德元年）五月庚午。公主不豫。設法席。王燃臂。癸酉王與公主。幸賢聖寺。發內
B31n0170_p0358b21║庫米一百石。賜窮民。為公主祈福。壬午公主薨於賢聖寺。○六月壬子。元遣火魯忽孫
B31n0170_p0358b22║來。吊公主喪。太后賜賻楮幣。轉藏追福。○秋七月己巳。幸神孝寺。薦福公主。戊子世子
B31n0170_p0358b23║殺閹人陶成器。宮人無比等。無比寵幸橫恣。世子甚疾之。及自元來奔喪。白王曰殿下
B31n0170_p0358b24║知公主之所以致疾乎。比必內寵妬媚者為之。請鞫之。王曰且待服闋。世子使左右捕鞫
B31n0170_p0358b25║無比等巫蠱事。巫女術僧皆服。稍得呪詛狀。斬之○八月癸巳。元遣使徵寫經僧。
B31n0170_p0358b26║○附忠宣王
B31n0170_p0359a01║（戊戌）二十四年（元大德二年）（佛紀二三二五年）春正月丙申。世子至自元。庚子世子妃寶塔實憐公主來。（是為韓國長公主）丙午
B31n0170_p0359a02║傳位于世子。世子即位於康安殿。是為忠宣。（乙卯奉箋上尊號曰光文宣德太上王。王傳剛後王復位。凡七月。在忠宣世家。）○（秋八月元帝詔前王依前
B31n0170_p0359a03║統理國政。）○十一月壬辰。親設消灾道塲于外院。
B31n0170_p0359a04║（己亥）二十五年（元大德三年）（佛紀二三二六年）春正月幸外院。設藏經道場。○五月乙巳幸壽康宮　設宴娛樂。王分
B31n0170_p0359a05║遣倖臣諸道。選官妓有色藝者。又選城中官婢及巫善歌舞者。籍置宮中　衣羅綺戴馬尾
B31n0170_p0359a06║笠。別作一隊稱為男粧。教以新聲。其歌云。三藏寺裏點燈去。有社主兮執吾手。儻此言
B31n0170_p0359a07║兮出寺外。謂上座兮是汝語。又云。有蛇含龍尾。聞過太山岑。萬人各一語。斟酌在兩心
B31n0170_p0359a08║其高低緩急。無不中節。○秋七月。以將軍金儒。為慶尚全羅楊廣三道採訪使。前王惡
B31n0170_p0359a09║儒。祝髮置之八巔寺。及王復位。儒長髮拜將軍。貪婪傾巧。漁奪民利。逞欲固寵。靡所不
B31n0170_p0359a10║至。○九月己亥。以宋玢監修國史。安珦修國史。閔漬同修國史（閔漬於佛法。多所記錄）
B31n0170_p0359a11║（庚子）二十六年（元大德四年）（佛紀二三二七年）冬十月癸酉。密直副使致仕李承休卒。承休性正直。無求於世。酷好
B31n0170_p0359a12║浮屠法。○十一月辛酉。幸外院。設消灾道塲。○十二月己亥。王與伯顏忽篤不花。幸妙
B31n0170_p0359a13║蓮寺。轉藏經。庚子幸慈雲寺。轉藏經。
B31n0170_p0359a14║（辛丑）二十七年（元大德五年）（佛紀二三二八年）春正月甲辰。王與元使。如興王寺。轉藏經。丙辰王率百官。幸妙蓮寺
B31n0170_p0359a15║為皇帝祝釐。諸路行省以下官。皆以正月朔望。行香祝釐。盖元朝之禮也。乙丑王率行
B31n0170_p0359a16║省官及羣臣。幸妙蓮寺。為帝聖甲日祝壽也。○九月丁酉朔。幸外院。設星變祈禳法會
B31n0170_p0359a17║戊申親設龍華會于廣明寺。
B31n0170_p0359a18║（壬寅）二十八年（元大德六年）（佛紀二三二九年）二月癸酉。幸壽寧宮設百座道塲。辛卯幸廣明寺。設龍華會。○三月
B31n0170_p0359a19║庚戌。中贊廉承益棄官為僧。承益酷信浮屠法。剃髮被袈裟。置炭火掌上。焚香念佛。顏
B31n0170_p0359a20║色不變。○夏四月辛未。元遣別帖木兒等。徵寫經僧。○六月乙亥。命僉議參理閔漬。知
B31n0170_p0359a21║密直司事。金台鉉。聚及第二十人。試以賀聖節表。上丞相國書。祝聖壽佛疏。白仁壽卜
B31n0170_p0359a22║祺權暉金芝等連中之。皆授文翰署令。
B31n0170_p0359a23║（癸卯）二十九年（元大德七年）（佛紀二三三〇年）二月辛巳。僉議中贊致仕韓康卒。康性佞佛。王嘗問享國長久之道
B31n0170_p0359a24║悉以浮圖之言對。丁亥元遣怯里馬赤月兒忽都。以官素一十五表裏。坫經裏兒絹三百
B31n0170_p0359a25║匹。黃香十五斤。鈔六百一十一錠二十五兩來。轉藏經。○三月甲午。百官備儀奉御香
B31n0170_p0359a26║轉藏經。○冬十月壬子。幸外院設消灾道場。
B31n0170_p0359b01║（甲辰）三十年（元大德八年）秋七月己卯。江南僧紹瓊來。遣承旨安于器迎于郊。瓊自號鐵山。○八
B31n0170_p0359b02║月丁亥。王率羣臣。具禮服。邀紹瓊于壽寧宮。聽說禪。（海東名將（韓希愈）傳云。王召僧紹瓊于宮中。點眼畵佛。讀華嚴經。王與淑昌院妃。受
B31n0170_p0359b03║菩薩戒。希愈與承旨崔崇言。秘記有國君敬南僧。必致覆兦之語。願殿下慎之。不聽。）
B31n0170_p0359b04║（乙巳）三十一年（元大德九年）夏四月癸未。元遣突烈來。轉藏經。甲午設藏經道塲于壽寧宮。○五
B31n0170_p0359b05║月丙午。幸廣明寺。轉藏經。丁巳幸興王寺轉藏經。○十二月庚寅。元遣忽都不花來。求
B31n0170_p0359b06║寫經僧。選僧一百以遣之。
B31n0170_p0359b07║（丁未）三十三年（元大德十一年）五月乙酉。幸梨峴宮。設消灾道塲。
B31n0170_p0359b08║（戊申）三十四年（元武宗至大元年）三月庚申。幸梨峴宮。設消灾道塲。○七月己巳。王薨。（忠宣王二年元賜諡忠烈）○（史臣
B31n0170_p0359b09║贊。忠烈使僧祖英等。昵近左右。）
B31n0170_p0359b10║○世子璋即位。是為忠宣王是年正月丙午。受內禪即位於康安殿。戊申下教。（上畧）一諺
B31n0170_p0359b11║曰僧多批職。亡國敗家。今批職之數過多。令有司褒貶申聞。今後有法德殊職者。方
B31n0170_p0359b12║加法號。○二月親設消灾道塲于康安殿。○三月親設功德天道塲于康安殿。與宰臣
B31n0170_p0359b13║崔冲紹及翰林四學士。論三教業。○四月庚寅。親設仁王道塲于康安殿。○五月癸
B31n0170_p0359b14║巳。教僧人既已出家。固當上不拜君王。下不拜父母。况其餘乎。自今僧俗相拜者。重
B31n0170_p0359b15║論如法。雖居家庸僧。勿差官役。乙卯王與公主。受戒于蕃僧。○六月丙辰朔。太上王
B31n0170_p0359b16║及國王公主。受戒于蕃僧。壬申幸壽寧宮飯蕃僧祓呪詛。乙亥王受菩薩戒。○七月己
B31n0170_p0359b17║亥王與公主幸神孝寺。設盂蘭盆齋。乙巳幸三大藏所。命寫五部大經。○九月戊寅
B31n0170_p0359b18║幸神孝寺。遂幸王輪寺。住持仁照進茶。繼以肉膳。癸未飯僧二千二百餘人於壽寧宮
B31n0170_p0359b19║○十月丁亥。又飯僧尼于壽寧宮。己丑貼榜中門曰。除王輪住持仁照。龍巖住持用宣
B31n0170_p0359b20║仙巖住持若宏。及崔湍。權漢功。金之謙。金士元。崔實。桓頤。吳玄良。姜邦彥。李珍。姜
B31n0170_p0359b21║融。趙通。曹頔。曹碩。崔玄。鄭子羽。崔仲公。文坫。李伯謙。外餘人。非特召不得入又飯
B31n0170_p0359b22║僧于壽寧宮。庚寅樂浪君金琿。邀王享于男山書齋。於是宰樞僧徒。日進膳。爭極豪
B31n0170_p0359b23║侈。辛丑親設消灾道塲于外院。丁未王如神孝寺。設大行王百日齋。○十一月辛未王
B31n0170_p0359b24║在金文衍家。百官會梨峴新宮。王下教曰。（上略）一大成至聖文宣王。百代之師。春秋釋奠
B31n0170_p0359b25║朔望祭享。諸儒聚會。宜加精潔一地理國師道詵。儒宗弘儒侯薛聦。文昌侯崔致遠
B31n0170_p0359b26║並宜加號。（下略）
B31n0170_p0360a01║○忠宣王〔王璋〕在位五年
B31n0170_p0360a02║（己酉）元年（元至大二年）（佛紀二三三六年）三月甲辰。元宣政院。遣人來督造船。時皇太后欲營佛寺。洪福源之孫重
B31n0170_p0360a03║喜重慶等。奏白頭山多美材。若發瀋陽軍二千代之。流下鴨綠江。使高麗舟載以輸便
B31n0170_p0360a04║於是遣遼陽省宣使劉顯等來。令造船百艘。輸米三千石。獘不可言。西海交州楊廣民
B31n0170_p0360a05║尤受其害。○夏四月辛巳。元遣使來。求佛經紙。○九月甲辰。王命飯僧一萬於壽寧宮
B31n0170_p0360a06║遂捨其宮為寺。追福母后。賜額曰旻天。
B31n0170_p0360a07║（庚戌）二年（元至大三年）（佛紀二三三七年）六月壬子。元遣宦者方臣祐來。監書金字藏經。皇太后送金薄六十餘錠。○
B31n0170_p0360a08║秋七月庚辰。元封寶塔。實憐公主為韓國長公主。○十一月丁亥。王以資贍司銀一百斤
B31n0170_p0360a09║分施諸寺。飯僧。○十二月甲寅。贊成事裴挺。以王旨如元。獻畵佛。
B31n0170_p0360a10║（辛亥）三年（元至大四年）（佛紀二三三八年）春正月丁丑。王命月飯僧三千於旻天寺。卒歲為期。（時王在元故曰命）○三月癸卯
B31n0170_p0360a11║設藏經道塲于本闕。舊例春六日秋七日。今以王旨俱改十日。○八月癸巳。元皇太后遣
B31n0170_p0360a12║鎻魯花來。賜鈔五千八百錠。賞寫經。○九月壬子。元遣宦者院使李信來。以護興天寺
B31n0170_p0360a13║也。晉王以是寺為願剎。故奏遣之。○十一月壬子。贊成事權溥等。責藏經如元。○十二
B31n0170_p0360a14║月丁卯。僉議贊成事致仕權㫜卒。㫜嘗有遁世之志。父韙強留之。請於朝為門下錄事
B31n0170_p0360a15║傾家貲供其費。㫜不得已就職。㫜性耿介不苟合。酷信浮屠。斷薰肉四十年。自號夢庵
B31n0170_p0360a16║居士。既老。一夕。遁入禪興社。剃髮。子溥。馳馬夜至大哭。㫜曰。將復鬚髮我耶。此予素
B31n0170_p0360a17║志也。癸酉淑妃如興天寺。飯僧。
B31n0170_p0360a18║（壬子）四年（元仁宗皇慶元年）（佛紀二三三九年）春正月以王命。集僧徒於延慶宮。轉藏經卒歲為期。（時王在元）○八月甲戌。命
B31n0170_p0360a19║書金字藏經于旻天寺。追福母后。
B31n0170_p0360a20║（癸丑）五年（元皇慶二年）（佛紀二三四〇年）春正月辛卯朔。王在元。己未始鑄旻天寺佛像。○三月丁酉。以僧用宣。為
B31n0170_p0360a21║壽福君。甲寅王以長子江陵大君燾見于帝。請傳位。帝乃策燾為高麗國王。是時元欲王
B31n0170_p0360a22║歸國。王無以為辭。乃遜其位。又以姪延安君暠為世子。王嘗封瀋王。故時稱瀋王。
B31n0170_p0360a23║忠肅王元年甲寅。上王如元。留京師。搆萬卷堂于燕邸。招致大儒閻復姚燧趙孟頫虞
B31n0170_p0360a24║集等與之從遊。以考究自娛。時有鮮卑僧上言。帝師八思巴製蒙古字。以利國家。乞
B31n0170_p0360a25║令天下立祠。比孔子。有詔公卿耆老會議。國公楊安普力主其議。王謂安普曰。師製
B31n0170_p0360a26║字有功於國。祀之自應古典。何必比之孔氏。孔氏百王之師。其得通祀。以德不以功
B31n0170_p0360b01║後世恐有異論。言雖不納。時論韙之。
B31n0170_p0360b02║忠肅王六年己未三月。上王請于帝。降御香。南遊江浙。至寶陁山而還。權漢功李齊
B31n0170_p0360b03║賢等從之。命從臣記所歷山川勝景。為行錄一卷。
B31n0170_p0360b04║忠肅王七年庚申四月。上王復請於帝。降香江南。盖以時事將變。冀以避患也。六月
B31n0170_p0360b05║王行至金山寺。帝遣使急召。令騎士擁逼而行。侍從臣僚皆奔竄。九月王還至大都
B31n0170_p0360b06║帝命中書省護送本國安置。王遲留顧望。不即發。十月帝下王于刑部。既而祝髮。置
B31n0170_p0360b07║之石佛寺。十二月戊申。帝流上王于吐蕃撤思吉之地。
B31n0170_p0360b08║忠肅王十年癸亥八月。泰定皇帝即位。太赦天下。召還上王。
B31n0170_p0360b09║忠肅王十二年乙丑五月辛酉。上王薨于燕邸。
B31n0170_p0360b10║○忠肅王〔王燾〕在位二十五年
B31n0170_p0360b11║夏四月丙戌。王侍上王（忠宣王也）及公主發燕京。○六月甲戌。上王及王。次西普通寺。百官出
B31n0170_p0360b12║迎。是日兩王宿是寺。癸未上王。幸旻天寺。會百官。宣帝策王之詔。甲申王即位於延慶
B31n0170_p0360b13║宮。○八月戊午朔。王親設消災道塲于外帝釋院。以禳天變。○九月乙未。上王飯僧五
B31n0170_p0360b14║百于旻天寺二日。○冬十月丙子。上王飯僧二千燃燈二千于延慶宮五日。施佛銀瓶一
B31n0170_p0360b15║百。手擎香爐。使伶官奏樂。邀禪僧冲坦。教僧孝楨說法。各施白金一斤。餘僧二千施白
B31n0170_p0360b16║金二十斤。上王嘗願。飯百八萬僧。點百八萬燈。至是日飯二千僧。點二千燈。五日可滿
B31n0170_p0360b17║僧一萬。燈一萬。期以畢願。謂之萬僧會。其費不可勝紀。○十一月戊子。以王師丁午為
B31n0170_p0360b18║國綂。國一大禪師混丘為王師。戊戌上王幸蔡洪哲旃檀園。施白金三十斤。戊申上王飯
B31n0170_p0360b19║僧點燈于廷慶宮五日。浮屠之數。布施之費。比前有加。○十二月丁巳。王訪混丘于廣
B31n0170_p0360b20║明寺。翊日又訪丁午于妙蓮寺。庚午上王飯僧二千。點燈二千于延慶宮二日。召松廣寺
B31n0170_p0360b21║僧萬恆赴會。及還賜所御軺[婬-女+車]子遣之。壬申上王飯僧點燈于延慶宮。又與萬恆同輦。幸
B31n0170_p0360b22║溟福寺。點燈凡八日。萬恒設酌。王懽甚自歌。
B31n0170_p0360b23║（甲寅）元年（元延祐元年）春正月庚寅。王訪僧萬恆于銀字院。辛卯轉般若經于延慶宮七日。為皇太
B31n0170_p0360b24║后祈福。上王下右獻納李樛。右思補禹儞。左思補尹頎于巡軍獄。明日釋之。時僧俗多
B31n0170_p0360b25║有濫受職者。諫官不肯暑告身故也。庚子上王如演福寺。點二千燈。曹溪宗僧景麟景聰
B31n0170_p0360b26║俱有寵於上王。出入禁闥。授大禪師。諫官不署告身。上王怒。召右獻納李朝隱。思補禹
B31n0170_p0361a01║儞。尹頎誚讓。諫官猶不署。又召朝隱等。出御別殿南門。歷問其由。欲杖之。儞。廷辨慷慨
B31n0170_p0361a02║王悟。怒稍解。然以朝隱主僧批。流祖忽島。既而召還削職。左遷頎儞等。癸卯上王飯僧
B31n0170_p0361a03║二千于延慶宮五日。甲辰上王。自記其德十餘條。密下式目。令上箋陳賀。（上略）箋曰。顧惟
B31n0170_p0361a04║本國。元自肇基。弘揚佛法。以維持馴致邦家之帖泰。今承遺範。益發至心。絲毫不費於
B31n0170_p0361a05║下民。錢穀特傾於內分。飯僧玉饌。盛如雲委以氤氳。照佛蘭燈。列似星分而燦爛。數期
B31n0170_p0361a06║百萬八萬。誠遍三千大千。蔚然龍象之駢闐。殷若皷鍾之禪講。因祝皇靈之永久。兼祈
B31n0170_p0361a07║懿筭之遐長。豈唯二聖之康寧。亦是三韓之慶賴云云。（乙巳命政丞致仕閔漬。贊成事權溥。略撰太祖以來實錄。）丁未上
B31n0170_p0361a08║王如元。道入延慶宮萬僧會。以白金百三十斤。施僧萬恒。王餞于金郊驛。奉上而進。上
B31n0170_p0361a09║王流涕○三月癸丑。幸內願堂。次板上詩。命尹碩僧戒松。及大小文臣生徒釋子和進
B31n0170_p0361a10║○閏月庚午。王施白金十斤于禪源寺。以資世子鑑冥福。壬申上王諭王專斷國政。兼崇
B31n0170_p0361a11║佛法戒。○秋七月癸丑朔。公主飯僧于永安宮。
B31n0170_p0361a12║（丙辰）三年（元延祐三年）（佛紀二三四三年）五月潘氏弒其夫黃州牧使李緝。上王赦之。潘尚書永源之女也。緝嘗在任
B31n0170_p0361a13║與衛身金南俊通。遂弒緝。讞部究理。將置極刑。會潘族僧宏敏。有寵於上王。常侍左右
B31n0170_p0361a14║以故數下旨沮之。尋有赦得免。國人切齒。至是大司憲趙延壽執之。祝髮置淨業院。○
B31n0170_p0361a15║秋七月戊申。王娶營王女亦憐真八剌公主。（乙卯十二月公主薨。是年三月王如元。以上王請婚于帝。帝許之至是始娶）○冬十月
B31n0170_p0361a16║丁酉。王與公主至自元。
B31n0170_p0361a17║（丁巳）四年（元延祐四年）（佛紀二三四四年）冬十月丁未。親設靈寶道塲于康安殿。
B31n0170_p0361a18║（戊午）五年（元延祐五年）（佛紀二三四五年）冬十月壬寅。親設靈寶道塲于內願堂。
B31n0170_p0361a19║（庚申）七年（元延祐七年）（佛紀二三四七年）十二月戊午。王大集僧徒于旻天寺。為上王祈禱。（時元帝以學佛經為名。流上王于吐蕃故）
B31n0170_p0361a20║（辛酉）八年（元英宗至治元年）（佛紀二三四八年）五月甲午。前益城君洪瀹。奉勅來。求藏經紙。杖前直郎鄭瑈。流于島。初
B31n0170_p0361a21║王聞柳清臣吳潛。訴王于上王。王頗疑之。二人詣行宮。請與白元恒辨。元恒指鄭方吉
B31n0170_p0361a22║及僧祖倫。祖倫指前執義徐諲。諲指鄭瑈。
B31n0170_p0361a23║（乙丑）十二年（元泰定二年）（佛紀二三五二年）五月辛酉。上王薨于燕邸。○九月辛酉。以僧祖衡為王師。○冬十月乙
B31n0170_p0361a24║未教曰。（上畧）國內名山大川。載諸祀典者。各加德號。修葺祠宇。圓丘籍田。社禝寢園。佛宇
B31n0170_p0361a25║道觀。修營以祭。先代陵墓。官禁樵牧。毋令踐蹂。箕子始封本國。禮樂教化自此而行。宜
B31n0170_p0361a26║令平壤府立祠。以祭。其祭文宣王十哲七十子。本國文昌侯弘儒侯。務致蠲潔。丁酉公
B31n0170_p0361b01║主薨于龍山行宮。年十八。（甲子十一年八月。王娶魏王阿木哥女。金童公主。）時有飛書云。禪師祖倫師傳王三錫。誘引
B31n0170_p0361b02║主上。久留龍山濱海畀濕地。至使公主免身氈幕。（八月公主生子於龍山行宮）遘疾莫救。若達帝聰。二人
B31n0170_p0361b03║之罪。在所不赦。祖倫諂事李宜風。遂得近幸。頗與朝政。逞私撓法。人皆疾之。
B31n0170_p0361b04║（戊辰）十五年（元文宗天曆元年）秋七月庚寅。胡僧指空。說戒於延福亭。士女奔走以聽。鷄林府司錄李
B31n0170_p0361b05║光順。亦受無生戒。之任。令州民祭城隍。不得用肉。禁民畜豚甚嚴。州人一日盡殺其豚。
B31n0170_p0361b06║（庚午）十七年（元至順元年▆）春二月壬午朔。元策世子禎為王。○秋閏七月甲申如王元。
B31n0170_p0361b07║○忠惠王〔王禎〕在位六年
B31n0170_p0361b08║（辛未）元年（元至順二年）二月壬戌。以僧乃圓為王師。○八月丙辰。以朴連為典理判書。連居母喪
B31n0170_p0361b09║娶妻。每入見。王不之咎。嘗有僧白王曰。宮寺之奴。或有拜高官大職者。不可與士族齒
B31n0170_p0361b10║王怒曰。以吾愛朴連耶。連聞之涕泣曰。他日豈念吾等功乎。王賜酒慰諭之。
B31n0170_p0361b11║○忠肅王
B31n0170_p0361b12║（壬申）後元年（元至順三年）二月甲子。元遣使來。命上王復位。
B31n0170_p0361b13║（戊寅）七年（元至元四年）秋七月丙辰。元遣使來。求佛經紙。
B31n0170_p0361b14║（己卯）八年（元至元五年）春三月癸未王薨。
B31n0170_p0361b15║○忠惠王
B31n0170_p0361b16║夏四月戊午。王遣三司右尹金永煦如元。獻畵佛。○五月癸未夜。黃氏邀前王宴其
B31n0170_p0361b17║家。（黃氏王之舅三司左使洪戎之繼室萬戶元吉之女也）王命醫僧福山。治黃氏淋疾。王常餌𤍠藥。所幸婦人。多有
B31n0170_p0361b18║是疾。
B31n0170_p0361b19║（庚辰）後元年（元至元六年）春正月癸亥。順天君蔡洪哲卒。為人精巧。於文章技藝。皆盡其能。尤好
B31n0170_p0361b20║釋教。嘗守長興府。棄官閒居凡十四年。以浮屠禪旨。琴書劑和。為日用。忠宣王素知其
B31n0170_p0361b21║名召用之。遂至為相。於其第北溝栴檀園。養禪僧。又施藥。人多賴之。又於第南作中和
B31n0170_p0361b22║堂。邀國老八人。為耆英會。作紫霞洞新曲。今樂府有譜。
B31n0170_p0361b23║（壬午）三年（元至正二年）六月甲寅。幸神孝寺。燈燭輩結香徒。設祝壽齋於是寺。王押座齋筵。辛酉
B31n0170_p0361b24║幸洪法寺。見僧翯仙。因問長生訣。翯仙對曰。人有定分。無過限之理。但不可為惡以促
B31n0170_p0361b25║之。時王信術士言。欲撤崇教寺。翯仙問其故。王曰書雲觀云。此地有寺。逆臣必生。予恐
B31n0170_p0361b26║曹頔復生。是以毀之。對曰自穆宗時。已有此寺。其間逆臣有幾
B31n0170_p0362a01║（癸未）四年（元至正三年）（佛紀二三七〇年）三月丙子。罷習射場。屬東西大悲院。聚城中病人救藥贍衣食。從僧翯仙
B31n0170_p0362a02║之請也。○夏四月庚子。下僧翯仙獄。翯仙善琴畵醫術。亦解漢蒙語。王敬重。稱為師傅
B31n0170_p0362a03║上殿不拜。時人疾之。至是矯旨放囚。王怒命監察司鞫之。流濟州。○秋七月令五教兩
B31n0170_p0362a04║宗七寺土田。及先代功臣田屬內庫。○八月庚子。元使監丞吾羅古。請享王。王曰今日
B31n0170_p0362a05║須往妙蓮寺為樂。吾羅古先至候之。王率二宮人。及晡乃至。登寺北峯張樂。天台宗僧
B31n0170_p0362a06║中照起舞。王悅。命宮人代舞。王亦起舞。又命左右皆舞。或作處容戲。李芸曹益清奇轍
B31n0170_p0362a07║等在元。上書中書省。極言王貪[泳-永+(瑤-王)]不道。請立省以安百姓。初芸兄儼。與僧波哥景有隙
B31n0170_p0362a08║波哥景譖王曰。儼常叱臣以為汝王何等人。吾不畏也。王怒命囚儼奴。儼見於王欲自明
B31n0170_p0362a09║王敺之。儼厲聲曰。王何辱我。王之初立。伊誰之功。王雖激怒於波哥景。實惡芸也。丁未
B31n0170_p0362a10║幸妙蓮寺。以寺僧辦宴請幸也。
B31n0170_p0362a11║（甲申）五年（元至正四年）（佛紀二三七一年）春正月丙子。王薨于元岳陽縣。（癸未四年十二月。元帝以監車流王于▆陽縣。在中途薨）
B31n0170_p0362a12║○忠穆王〔王昕〕在位四年
B31n0170_p0362a13║冬十月丙子。幸內院。設靈寶道場。
B31n0170_p0362a14║（乙酉）元年（元至正五年）（佛紀二三七二年）春正月壬寅。親設百高座道場於康安殿。
B31n0170_p0362a15║（丙戌）二年（元至正六年）（佛紀二三七三年）五月壬辰。親設祈雨道場於內殿。
B31n0170_p0362a16║（丁亥）三年（元至正七年）（佛紀二三七四年）秋七月壬戌。親設星變祈禳道場於內殿。○八月乙亥。以星變。設祈禳道
B31n0170_p0362a17║塲於內殿。○九月丁未。親設藏經道場於康安殿。丁卯飯僧四千一百於旻天寺。○冬十
B31n0170_p0362a18║月癸未。親設靈寶道場於康安殿。
B31n0170_p0362a19║（戊子）四年（元至正八年）（佛紀二三七五年）六月己巳。以雨。設消灾法席於內殿。○十一月癸巳朔。公主以王疾。遣前
B31n0170_p0362a20║賛成事李君侅。設水陸會於天磨山禱之。吳王遣完者帖木兒來。獻佛經鷹犬。○十二月
B31n0170_p0362a21║乙丑。杖流僧宗範于濟州。宗範判事。任瑞生子。欲刃其父。其弟琦救之。以劍擊割琦鼻。
B31n0170_p0362a22║○忠定王〔王㫝〕在位三年
B31n0170_p0362a23║（己丑）元年（元至正九年）（佛紀二三七六年）冬十月癸丑。親設靈寶道塲于康安殿。
B31n0170_p0362a24║（庚寅）二年（元至正十年）（佛紀二三七七年）二月壬寅。親設倭賊祈禳法席于延慶宮。○冬十月庚寅。親設靈寶道場于
B31n0170_p0362a25║康安殿。
B31n0170_p0362a26║（辛卯）三年（元至正十一年）（佛紀二三七八年）冬十月壬午。元以江陵大君祺為國王。（王尚魯國公主）遣斷事官完者不花。封倉庫
B31n0170_p0362b01║收國璽以歸。王遜於江華。是月德興君塔思帖木兒奔於元。忠宣王孽子嘗為僧者也。○
B31n0170_p0362b02║十二月辛卯。祝忠惠王孽子釋器髮。置萬德寺。庚子王及公主至自元。壬寅即位於康安
B31n0170_p0362b03║殿。
B31n0170_p0362b04║○恭愍王〔王顓初諱祺〕在位二十四年
B31n0170_p0362b05║（壬辰）元年（元至正十二年）二月丙子。宣諭境內曰。（上畧）祖王代創。置禪教寺院。所以裨補地德。以利國
B31n0170_p0362b06║家。今多頹圮。只有遺基。其有土田者収其租。有臧穫者収其庸。以備重修。又遵太祖信
B31n0170_p0362b07║書。諸人毋得擅起寺舍。為僧者必須度牒。不許居家。○夏四月庚戌。王以佛生日。燃燈
B31n0170_p0362b08║禁中。飯僧一百。設火山雜戲。奏妓樂以觀。是月李穡。服中。上書言時事曰。（上畧）抑異端。曰
B31n0170_p0362b09║佛氏入中國。王公士庶尊而事之。自漢迄今日新月盛。肆我太祖化家為國。佛剎民居參
B31n0170_p0362b10║伍錯綜。中世以降。其徒益繁。五教兩宗為利之窟。川傍山曲無處非寺。不唯浮屠之徒
B31n0170_p0362b11║浸以卑陋。亦是國家之民多於遊食。識者每痛心焉。佛大聖人也。好惡必與人同。安知
B31n0170_p0362b12║已逝之靈。不耻其徒之如此也哉。臣伏乞明降條禁。已為僧者亦與度牒。而無度牒者即
B31n0170_p0362b13║充軍伍。新創之寺並令撤去。而不撤者即罪守令。庶使良民不盡髠緇。臣聞殿下奉事之
B31n0170_p0362b14║誠。尤篤於列聖。其所以祈永國祚者甚盛甚休。然以臣之愚。竊惟佛者。至聖至公。奉之
B31n0170_p0362b15║極美。不以為喜。待之甚薄。不以為怒。况其經中分明有說布施功德。不及持經。聽政之
B31n0170_p0362b16║餘怡神之暇。注目方冊留心頓法。無所不可。但為上者人所則效。虛費者財所耗竭。防
B31n0170_p0362b17║微杜漸不可不慎。孔子曰敬鬼神而遠之。臣願於佛。亦宜如此。
B31n0170_p0362b18║東國通鑑云「臣等。（徐居正等）按昔傅奕論佛氏之非。蕭瑀曰佛聖人也。非聖人者無法。不免
B31n0170_p0362b19║後世之譏。今穡之疏。名曰抑異端。一則曰佛大聖人也。一則曰佛至聖至公也。似抑
B31n0170_p0362b20║而實揚。諷一而勸百。欲免佞佛之誚得乎。」。
B31n0170_p0362b21║五月癸酉朔。命放生于西江。戊寅以誕日。設道場于內殿三日。宰樞欲上壽。王曰宴必
B31n0170_p0362b22║殺生。其以宴錢飯僧一千于地藏寺。王方信佛。百官皆為王設祝壽齋。己丑王遣使召僧
B31n0170_p0362b23║普虛于益和縣。普虛號太古。歷諸方入江南。自言傳衣鉢于石屋和尚。寓廣州迷元莊
B31n0170_p0362b24║聚親戚遂家焉。虛白王陞迷元為縣。置監務。虛主號令。監務但進退而已。廣占田園。牧
B31n0170_p0362b25║馬滿野。皆以內乘稱。雖害禾穀。人不敢逐。虛既至。王引入內問法。虛曰為君之道。在修
B31n0170_p0362b26║明教化。不必信佛。若不能理國家。雖致勤於佛。有何功德。無已則但修太祖所置寺社。
B31n0170_p0363a01║慎勿新創。又曰君王去邪用正。則為國不難矣。王曰予非不知邪正。但念其從我于元
B31n0170_p0363a02║皆效勤勞。故不能輕去耳。（尚玄曰觀乎普愚之進諫。則决非廣占田園牧馬害稼者也讀者諒之）○六月丙辰。王受菩薩戒于康
B31n0170_p0363a03║安殿。設金光道塲于內殿。以禳星變。○十一月丙子。親設仁王道塲于內殿。
B31n0170_p0363a04║（癸巳）二年（元至正十三年）（佛紀二三八〇年）三月甲午幸旻天寺。設仁王道塲。元賜寶鈔一百錠。設道塲以鎮兵。○十
B31n0170_p0363a05║一月設消災道塲于康安殿。
B31n0170_p0363a06║（甲午）三年（元至正十四年）（佛紀二三八一年）五月丁丑。設雲雨道場于康安殿。又禱于羣望佛宇。○九月丁丑。親設仁
B31n0170_p0363a07║王道場于康安殿。○冬十月己酉。親設靈寶道場于康安殿。○十二月壬寅。設消灾道場
B31n0170_p0363a08║于延慶宮。
B31n0170_p0363a09║（乙未）四年（元至正十五年）（佛紀二三八二年）六月乙丑。召臺官諭曰。僧禪近所犯。不須窮治。禪近內願堂僧也。素有寵
B31n0170_p0363a10║於王。至是通士人妻。為憲府所鞫。故王命釋之。時僧徒恣[泳-永+(瑤-王)]。慈恩宗英旭。犯邪[泳-永+(瑤-王)]罪。臺
B31n0170_p0363a11║官鉤致欲罪之。旭曰若欲罪我。須罷宗門。今宗門僧。誰非我乎。○秋七月丁亥。設消災
B31n0170_p0363a12║道場於康安殿。以禳地震。○八月甲戌。親設百高座道場於康安殿。王手書疏文。
B31n0170_p0363a13║（丙申）五年（元至正十六年）（佛紀二三八三年）二月丙子。飯僧普愚于。內佛堂。普愚即普虛。○三月丙戌。王及公主。奉大
B31n0170_p0363a14║妃如奉恩寺。聽普愚說禪。頂禮施幣帛銀鉢繡袈裟積如丘山。其徒三百餘僧。皆施白布
B31n0170_p0363a15║二匹。袈裟一領。士女奔波。猶恐不及。○夏四月癸酉。封普愚為王師。立府曰圓融。置官
B31n0170_p0363a16║屬。左右司尹丞舍人注簿。左右寶馬陪指諭行首。戊寅王邀普愚于延慶宮。行師弟禮
B31n0170_p0363a17║其儀衛擬於鹵簿。○五月乙酉。王以誕日邀普愚于內殿。飯僧百八。（大妃公主。喜慶泣
B31n0170_p0363a18║下。侑茶果。公主遺琉璃盤及瑪瑠匙等物）時僧徒求住寺者。皆附愚干請。王曰自今。禪
B31n0170_p0363a19║教宗門寺社住持。聽師注擬。寡人但下除目耳。於是僧徒爭為門徒。不可勝計。癸卯設
B31n0170_p0363a20║鎮兵道場于康安殿。及諸佛宇五日。○六月乙丑。王聞前護軍林仲甫。欲奉釋器。（忠惠王孽子）
B31n0170_p0363a21║圖不軌。繫巡軍按治。放釋器于外。○秋七月癸巳。設盂蘭盆齋於內殿。○冬十月戊午
B31n0170_p0363a22║遣政堂文學李仁復如元。上表曰。（中畧）朝廷使臣。及府寺院監司所差人吏。多是小邦之人
B31n0170_p0363a23║不務宣上德意。專務誇耀鄉閭。威福自恣。恩讎必報。屈辱宰相。陵犯國主。經年不還。增
B31n0170_p0363a24║娶妻妾。無惡不為。金剛山諸寺。歲再降香。勞民生事。反戾陛下求福之意。亦宜停罷。祖
B31n0170_p0363a25║王以來。庶孽之子。必令為僧。所以明嫡庶之分。杜覬覦之萠。今有塔思帖木兒。自謂忠
B31n0170_p0363a26║宣王孽子。亦嘗剃髮。及長還俗。奔于京師。誘致本國羣不逞之徒。扇起訛言。眩惑人心
B31n0170_p0363b01║若此人者。其於朝廷。豈有小益。乞將此人及其黨與發。還本國。
B31n0170_p0363b02║（丁酉）六年（元至正十七年）二月己酉。命李齊賢相宅於漢陽。築宮闕。僧普愚以讖說王曰。都漢陽則三
B31n0170_p0363b03║十六國來朝。王惑其說。故有是命。開城尹致仕尹澤上言。妙清惑仁廟。幾至覆國。厥鑒
B31n0170_p0363b04║不遠。矧今四境有虞。訓兵養士。猶懼不給。興工勞眾。恐傷本根。○六月下蔡河中獄自
B31n0170_p0363b05║殺。先是僧達禪。自河中流所。訪全贊曰。蔡相欲與公謀大事。語泄。繫禪巡軍。按問。贊逃
B31n0170_p0363b06║逮捕河中。命李仁復等鞫之。河中誣服自縊。斬于市。仁復嘆曰。知人無辜。不能申理而
B31n0170_p0363b07║獄成。吾其無後乎。踰月獲贊斬之。○閏九月乙巳。司天少監于必興上書言。玉龍記云
B31n0170_p0363b08║我國始于白頭。終于智異。其勢水根木榦之地。以黑為父母。以青為身。若風俗順土則
B31n0170_p0363b09║昌。逆土則災。風俗者君臣百姓衣服冠盖樂調禮器什用是也。今後文武百官。黑衣青笠
B31n0170_p0363b10║僧服黑巾大冠。女服黑羅。又於諸山栽松茂密。凡器用鍮銅瓦器以順風土。從之。冬十
B31n0170_p0363b11║月諫官李穡等。請行三年喪。從之。
B31n0170_p0363b12║（戊戌）七年（元至正十八年）秋七月丁未。親設百高座道塲。以禳星變。○十一月庚子。親設仁王道塲于
B31n0170_p0363b13║內殿。以禳灾異。
B31n0170_p0363b14║（己亥）八年（元至正十九年）十二月辛巳。發諸司吏胥。補西北面戰卒。令承宣以上各出馬一匹。又括禪
B31n0170_p0363b15║教各寺僧人馬以充軍用。（時紅頭賊來侵故）戊子以李嵒懦不能軍。遣平章事李承慶代之。命前
B31n0170_p0363b16║僉議贊成事權適。帥僧兵赴征。
B31n0170_p0363b17║（辛丑）十年（元至正二十一年）夏四月辛卯。設百高座道塲于康安殿。○五月御史臺啟曰。釋教本尚清
B31n0170_p0363b18║淨。而其徒以罪福之說。誑誘寡婦孤女。祝髮為尼。雜處無別。恣其[泳-永+(瑤-王)]慾。至於士大夫宗
B31n0170_p0363b19║室之家。勸以佛事。留宿山間。醜聲時聞。污染風俗。自今一切禁之。違者論罪。又鄉役之
B31n0170_p0363b20║吏。公私之隸。規避賦役。托迹桑門。手持佛像。口作梵唄。橫行閭里。消耗資產。其害匪輕
B31n0170_p0363b21║並令捕捉。悉還本役。從之。○八月癸巳。王邀僧普愚于內殿。日講傳燈錄。○冬十月遣
B31n0170_p0363b22║使點諸道兵。令境內僧寺出戰馬有差。集都人修城門。
B31n0170_p0363b23║（壬寅）十一年（元至正二十二年）八月丁亥。幸俗離寺。（時王避紅賊南幸▆）取觀通度寺所藏佛骨設利袈裟。甲子
B31n0170_p0363b24║設星變道場于內殿。○冬十月監察大夫金續命右獻納黃瑾等上書曰。（上略）治國之道。專
B31n0170_p0363b25║在經史。未聞以佛書致治者也。殿下過信佛法。羣髠緣此千謁濟私。自今願斷緇流出入
B31n0170_p0363b26║禁闥。復開經筵。日訪治道。常觀聖賢之書。勿雜異端之說。
B31n0170_p0364a01║（癸卯）十二年（元至正二十三年）（佛紀二三九〇年）三月庚申。親設華嚴三昧懺道塲于時御宮。
B31n0170_p0364a02║（甲辰）十三年（元至正二十四年）（佛紀二三九一年）夏四月辛丑。燃燈。觀呼旗戲於殿庭。賜布。國俗以四月八日。是釋迦
B31n0170_p0364a03║生日。家家燃燈。前期數旬。羣童剪紙。注竿為旗。周呼城中街里。求米布為其費。謂之呼
B31n0170_p0364a04║旗。○秋七月丁丑。設百高座道塲于康安殿。○十二月戊申。贊成事李龜壽。棄官至瑞
B31n0170_p0364a05║原高領寺。欲祝髮。王聞之遽使人追還。復其職。
B31n0170_p0364a06║（乙巳）十四年（元至正二十五年）（佛紀二三九二年）二月甲辰。公主薨。設懺經會於殯殿。王素信釋教。至是尤酷信。大作
B31n0170_p0364a07║佛事。○五月以妖僧遍照。為師傅。賜號清閑居士。咨訪國政。照。靈山縣玉川寺奴也。幼
B31n0170_p0364a08║為僧。不見齒於其類。（以母賤故）王夢人拔劍刺己。有僧救之得免。明日以告太后。會金元命以
B31n0170_p0364a09║照見。其貌惟肖。王大異之。與語。聰慧辯給。自謂得道。詭為大言。輒中旨。王素信佛。又
B31n0170_p0364a10║惑夢。由是屢密召入內。與之談空。照目不知書。常遊京都勸緣。誑誘諸寡婦。售其奸[泳-永+(瑤-王)]
B31n0170_p0364a11║自見王。務矯飾。枯槁其形。雖盛夏隆冬。常衣一破衲。王益重之。凡饋衣服飲食。必潔淨
B31n0170_p0364a12║至於足襪。必頂戴致敬饋之。李承慶見之曰。亂國家者必此髠也。鄭世雲以為妖僧。欲
B31n0170_p0364a13║殺之。王密令避之。二人既死。乃長髮為頭陀。復來謁王。始入內用事。言無不從。人多附
B31n0170_p0364a14║之。貶贊成事崔瑩為鷄林尹。時照住密直金蘭家。蘭以二處女與之。瑩責蘭。照疾之。會
B31n0170_p0364a15║瑩與慶復興率私兵大獵東郊。時方旱蝗。識者譏之。照因是譖于王而貶之。○六月照又
B31n0170_p0364a16║譖流陽川君許猷。前典工判書邊光秀。判事洪仁桂。僉議評理金貴。春城君朴曦○秋七
B31n0170_p0364a17║月。照分遣其黨上護軍李得林巡軍經歷吳南季。鞫問崔瑩。李龜壽。梁伯益。石文成。朴
B31n0170_p0364a18║椿等。交結內臣金壽。離間上下。斥去賢良。大為不忠。羅織成獄。瑩等皆誣服。請即速刑
B31n0170_p0364a19║乃削爵流之。辛巳王親設文殊會。癸未封遍照為真平侯。○十二月以遍照。為守正履順
B31n0170_p0364a20║論道燮理。保世功臣。壁上三韓三重大匡。領都僉議使司。判監察司事。鷲城府院君。提
B31n0170_p0364a21║調僧錄司事。兼判書雲觀事。始稱姓辛改名旽。初王在位日久。宰相多不稱意。嘗以為
B31n0170_p0364a22║世臣大族。親黨根連。互為掩蔽。草野新進。矯情飾行。以取名望。及其貴顯。自恥門地單
B31n0170_p0364a23║寒。連姻大族。盡棄其初。儒生懦而少剛。又有門生座主。同年之號。黨比徇情。三者皆不
B31n0170_p0364a24║足用也。思得離世獨立之人。以革因循之獘者久矣。及見旽。以為得道寡欲。且出於賤
B31n0170_p0364a25║微。更無親比。任之大事。則必徑行而無所顧藉。故拔於髠緇。授以國政而不疑也。王請
B31n0170_p0364a26║旽屈行以救世事。旽陽不肯。以堅王意。王強之。旽曰嘗聞國王大臣。多信讒間。慎毋如
B31n0170_p0364b01║此。乃可福利。世間也。王乃手寫盟辭曰。師救我我救師。死生以之。無惑人言。佛天證明
B31n0170_p0364b02║於是旽與議國政。用事三旬。罷逐親勳。名望冢宰。臺諫皆出其口。領都僉議久虛其位
B31n0170_p0364b03║至是自領之。始出禁中。寓奇顯家。百官詣門議事。旽以辰巳聖人出之讖。昌言曰。所謂
B31n0170_p0364b04║聖人豈非我歟。旽貪[泳-永+(瑤-王)]日甚。貨賂輻湊。居家飲酒啖肉。恣意聲色。謁王則清談。齕菜果
B31n0170_p0364b05║茗飲。以金元命為鷹揚軍上護軍。掌八衛四十二都府。元命以旽故大用。罷密直提學李
B31n0170_p0364b06║達衷。達衷嘗於廣坐。謂旽曰。人謂公酒色過度。旽不悅。罷之。
B31n0170_p0364b07║（丙午）十五年（元至正二十六年）夏四月乙卯。鷹揚軍上護軍金元命。鑿溝于市北街。自言將以壓朝廷
B31n0170_p0364b08║也。術家曰。經市鑿溝。武勝文衰。時元命黨辛旽。恐臺諫文臣發其奸。用術家語以壓之
B31n0170_p0364b09║戊午王觀呼旗童戲於殿庭。賜布百匹。丁亥以誕日。飯僧七百于內殿。賜布千餘匹。甲
B31n0170_p0364b10║午百官會于辛旽家。地大震。○六月乙丑。以辛旽黨李得霖。為全羅道按廉使。憲司劾
B31n0170_p0364b11║得霖嘗盜廣州貢紬。王命勿治。督令之任。○秋七月己酉。王步至佛福藏。訪僧千禧。○
B31n0170_p0364b12║八月德寧公主享太后于文睿府。王侍宴。辛旽從往。入見太后。不賜坐。旽趨出。王白太
B31n0170_p0364b13║后曰。僉議國之柱石。何不賜坐。太后正色曰。未亡人。安敢與外僧共坐耶。王嘿然。由是
B31n0170_p0364b14║旽深銜之。時公卿舊臣。皆為所逐。旽所憚者。獨太后。故讒間百計。○十一月侍中柳濯
B31n0170_p0364b15║享王。王安兩妃在東。辛旽在西。旽謂王曰二妃年少而愚。王曰不愚。旽又戱王曰。聖體
B31n0170_p0364b16║不已勞乎。王曰勞矣哉。設北帝天兵護國道場于內殿。
B31n0170_p0364b17║（丁未）十六年（元至正二十七年）二月庚午。元以辛旽。為集賢殿太學士。賜衣酒。旽受宣于家。置之座
B31n0170_p0364b18║傍曰。安用此物為。但他所與。不可棄也。○三月辛卯。幸演福寺。大設文殊會七日。王手
B31n0170_p0364b19║擎金爐。逐僧行香。畧無倦容。○五月丙戌。命重營國學。令中外儒官隨品出布。以助其
B31n0170_p0364b20║費。先是旽與李穡等。會崇文舘。相舊址。旽免冠扣頭。誓先聖曰。盡心重營。左右曰少損
B31n0170_p0364b21║舊制可易成。旽曰文宣王天下萬世之師也。可靳小費虧前代之規乎。以判開城府事李
B31n0170_p0364b22║穡兼大司成。增置生員。又擇經術之士金九容。鄭夢周。朴尚衷。朴宜中。李崇仁等。皆兼
B31n0170_p0364b23║學官。先是館生不過數十。穡更定學式。每日坐明倫堂。分經授業講學。論難忘倦。於是
B31n0170_p0364b24║學者坌集。程朱性理之學始興。時經書至東方者。唯朱子集注耳。夢周講說發越。超出
B31n0170_p0364b25║人意。聞者頗疑。及得胡炳文四書通。無不脗合。諸儒尤加嘆服。穡亟稱之曰。夢周論理。
B31n0170_p0364b26║橫說竪說。無非當理。推為東方理學之祖。○八月以僧千禧為國師。禪顯為王師。二僧
B31n0170_p0365a01║皆旽所善者也。王九拜。禪顯立受。百官朝服就班。旽獨戎服立殿上。每王一拜。輒嘖嘖
B31n0170_p0365a02║稱嘆。私語宦者曰。主上禮容。天下稀有。史官尹紹宗在傍。旽顧謂曰。毋妄書國事。吾將
B31n0170_p0365a03║取觀之。初禪顯之未封也。紹宗族僧夫目。謂紹宗曰。旽之貪暴。犬豕不若。必誤國家。禪
B31n0170_p0365a04║顯附之。吾不忍見。遂逃入山。元使乞徹至問曰。聞爾國有權王何在。時中國謂旽為權
B31n0170_p0365a05║王故云。知都僉議吳仁澤。與前侍中慶千興。三司左使金元命等。密議曰。辛旽邪佞陰
B31n0170_p0365a06║狡。好讒毀人。斥逐勳舊。殺戮無辜。黨與日盛。道詵記。有非僧非俗。亂政亡國之語。必是
B31n0170_p0365a07║此人。將為國家大患。宜白王早除之。判書辛貴聞以告旽。旽入告于王曰。旽山水間一
B31n0170_p0365a08║衲者也。上勒令至此。不敢違命。思欲去姦惡用賢良。使三韓百姓粗得平安。然後將一
B31n0170_p0365a09║衣鉢還向山林。今國人將殺旽。願上哀矜。王驚問之。旽具以貴語對。乃命繫仁澤等巡
B31n0170_p0365a10║軍獄鞫之。杖流于外。○十二月王幸辛旽家。自是數幸。
B31n0170_p0365a11║（戊申）十七年（元至正二十八年明太祖高皇帝洪武元年）（佛紀二三九五年）春正月戊子。日本國遣僧梵盪梵鏐。偕金逸來報憑。○夏四
B31n0170_p0365a12║月壬子。幸九齋。賜李詹等七人及第。初王之寵辛旽也。李齊賢白王曰。臣嘗一見旽。其
B31n0170_p0365a13║骨法類古之凶人。請上勿近。旽深銜之。毀之百端。以其老不得加害。乃謂王曰。儒者稱
B31n0170_p0365a14║座主門生。布列中外。互相干謁。恣其所欲。如李齊賢門生門下見門生。遂為滿國之盜
B31n0170_p0365a15║儒者之有害如此。時藝文館。再以三館員少。請行科舉。王重違旽意不許。至是乃行親
B31n0170_p0365a16║試。有氣如烟。生演福寺佛殿二日。旽白王曰佛放光。戊午幸演福寺。設文殊會凡九日
B31n0170_p0365a17║○五月乙亥。以誕日飯僧三千於王輪寺。壬辰以王輪影殿佛宇狹小。不能容僧三千。欲
B31n0170_p0365a18║改營。幸福源宮相之。乙未撤王輪影殿。改營于馬巖。○秋七月乙巳。幸奉先寺。設消灾
B31n0170_p0365a19║道場。○九月始賜辛旽妾般若米月三十石。○十一月辛旽。殺趙璘金元命于貶所。以嘗
B31n0170_p0365a20║通書愈思義也。凡為旽殺者。妻子不敢訴。廷臣無敢言。旽欲盡殺流人。訴於王。遣其黨
B31n0170_p0365a21║孫演于慶尚全羅道。洪永通謂旽曰。多殺人何益。佛氏罪福報應之說。亦可畏。願公更
B31n0170_p0365a22║思之。旽感悟召還演。
B31n0170_p0365a23║（己酉）十八年（明洪武二年）（佛紀二三九六年）夏四月丁卯。辛旽設文殊會於演福寺。王往觀之。賜僧布五千五百匹。○
B31n0170_p0365a24║五月己亥。以誕日飯僧三千於影殿。○秋七月甲辰。下教曰。昔我太祖每當四仲之年
B31n0170_p0365a25║巡駐三蘇。予亦將幸平壤。巡金剛山。駐駕忠州。先是辛旽。密令侍中李春富。請移都忠
B31n0170_p0365a26║州。王怒。旽托言松京濱海。海寇可畏以觧之。乃下是令。（旋因司天監奏星變故遂停議）○八月設功德天
B31n0170_p0365b01║道場于康安殿。雲巖寺僧。詣都堂。請給餉客之米。宰樞議給轉輸都監米五十石。三宰
B31n0170_p0365b02║李成瑞。方在告。錄事請署其案。成瑞嘆曰今頒祿不給。而雲巖僧。惟其所欲。請養居僧
B31n0170_p0365b03║則與之。請食役夫則與之。今又給餉客之費。以有限之財。供無益之用。國用焉得不匱
B31n0170_p0365b04║遂不署。○九月辛酉。王幸王輪寺。設天兵神眾道塲。七日乃還。王手書疏。賜僧布一千
B31n0170_p0365b05║五百匹。幸旽亦施千五百匹。○冬十月甲子。王在王輪寺。宴淮王吳王使。二使各獻黃
B31n0170_p0365b06║金佛一軀。時王方惑浮屠。故因所好為贄○十一月行八關會。辛旽攝王受羣臣朝于儀
B31n0170_p0365b07║鳳樓。辛旽祝高仁器髮。放于金剛山。仁器本僧釋溫也。附旽拜判少府監事。至是洩旽
B31n0170_p0365b08║逆謀。旽自辨於王。髠而逐之。實陰護之也。
B31n0170_p0365b09║（庚戌）十九年（明洪武三年）春正月甲寅。幸王輪寺。觀佛齒。及胡僧指空頭骨。親自頂戴。遂迎入禁
B31n0170_p0365b10║中。○夏四月作觀音殿於影殿凡九楹。制甚高廣。戊辰設文殊會於演福寺。命辛旽先往
B31n0170_p0365b11║乃令承宣及衛士衛旽。遂親幸觀之。甲戌又幸演福寺。飯僧千四百餘。庚辰明帝遣道士
B31n0170_p0365b12║徐師昊。來祭山川。○五月丁未。置守正陵戶。納田民于雲巖寺。以資冥福。王與羣臣同
B31n0170_p0365b13║盟曰。後代君臣。不遵此盟。侵奪盜用者。神必殛之。成準得還自京師。帝賜璽書曰。近者
B31n0170_p0365b14║使歸。問國王之政。言王唯務釋氏之道。朕不可不諭王知之。歷代之君。不問華夷。惟行
B31n0170_p0365b15║仁義禮樂。可以化民成俗。今王舍而不務。日以持齋守戒。望脫愆冤。以求再生之福。佛
B31n0170_p0365b16║經之說雖有。然不崇王道而崇佛道。失其要矣。朕幼嘗為僧。禪講亦曾參究。惟問有佛而
B31n0170_p0365b17║已。度死超生未見盡驗。古今務釋氏而成家國者。實未之有。梁武之事可為明鑒。今王
B31n0170_p0365b18║能舉先王之道。與民興利除害。使父母妻子飽食煖衣。各得其所。生齒日繁。此道若舉
B31n0170_p0365b19║則福德之應。王子必生於宮中。此則修行之大者也云云。（下畧）○十二月戊寅。幸辛旽家問
B31n0170_p0365b20║疾。
B31n0170_p0365b21║（辛亥）二十年（明洪武四年）春正月己丑。幸影殿。飯僧八百。己亥幸演福寺。設談禪會。○二月己未
B31n0170_p0365b22║幸魂殿。飯僧。己亥王以公主忌日。幸王輪寺。飯僧千餘。○三月丁亥。幸雲巖寺。飯僧。○
B31n0170_p0365b23║閏月辛旽傔人。宴旽于穿坂。自侍中以下時散各品。皆與焉。凡二百餘人。都人聚觀。謂
B31n0170_p0365b24║之僉議餞送。○夏四月幸演福寺。設文殊會。○五月丁巳。以誕日。幸魂殿。飯僧八百。○
B31n0170_p0365b25║六月丙辰。選部議郎李韌。上匿名書。告辛旽謀逆。鞫其黨奇顯崔思遠鄭龜漢陳允儉奇
B31n0170_p0365b26║仲脩等誅之。己未流辛旽于水原。辛酉辛旽伏誅。兩府臺諫理部。上書。論旽大逆之罪
B31n0170_p0366a01║請置旽極刑。王從之。遣大司成林樸。判事金斗誅旽于水原。初王與旽春富等。同盟。至
B31n0170_p0366a02║是授樸盟書。使示旽。數曰爾嘗謂近婦女。所以道引養氣。非敢私之。今聞至生兒息。是
B31n0170_p0366a03║在盟書者歟。城中甲第至七。是在盟書者歟。如是者數事。數罪訖。可焚此書。樸至水原
B31n0170_p0366a04║使人詐報宣召。旽喜曰。今日召還。盖為阿只思我也。阿只方言小兒之稱。旽當刑。束手
B31n0170_p0366a05║乞哀於樸曰。願公見阿只活我。乃誅之。旽性畏畎犬。惡射獵。且縱[泳-永+(瑤-王)]。常殺鳥鷄白馬以
B31n0170_p0366a06║助陽道。時人謂旽為老狐精。戊辰召牟尼奴納太后殿。先是流旽。王謂近臣曰。予嘗至
B31n0170_p0366a07║旽家。幸侍婢生子。毋令驚動。善保護之。子即牟尼奴也。至是召納。乃屬守侍中李仁任
B31n0170_p0366a08║曰。元子在。吾無憂矣。因言有美婦在旽家。聞其宜子。遂幸之。乃有此兒。初林樸與上將
B31n0170_p0366a09║軍李美冲。侍。王目美冲曰。汝知阿只事矣。對曰臣知之矣。樸恠之。及出。以問美冲。美冲
B31n0170_p0366a10║曰。上嘗鑄金錢授臣。往旽家。賜阿只。阿只大喜。旽謂余曰。上數幸吾家。非為我也。余具
B31n0170_p0366a11║以聞。故上有是言。至是樸謂史官閔由誼李至曰。上幸宮人生子。今已七歲。旽潛養之
B31n0170_p0366a12║不使國人知。是亦當誅也。史官宜知之。○八月丁亥。以僧惠勤為王師。（懶翁也）
B31n0170_p0366a13║（壬子）二十一年（明洪武五年）（佛紀二三九九年）春正月癸丑。飯僧于宮中。○二月乙未。王以公主忌日。幸王輪寺。聽
B31n0170_p0366a14║法。賜僧布三百餘匹。○五月癸丑。以旱。放辛旽黨人妻妾沒為官婢者。惟旽妻妾不赦
B31n0170_p0366a15║（從王太后之言）○九月戊申。王使僧唱無常歌。聽至夜分。
B31n0170_p0366a16║（癸丑）二十二年（明洪武六年）（佛紀二四〇〇年）春正月壬子。幸魂殿。飯僧三百。○二月丁亥。以公主忌辰。幸王輪寺
B31n0170_p0366a17║飯僧三百。赦二罪以下。王朝太后。欲以牟尼奴為嗣。請就學。以成均直講李崇仁授書
B31n0170_p0366a18║太后不欲。乃托辭曰。兒尚幼。稍長就學。未為晚。王曰臣今數窮當死。今不立嗣。社稷誰
B31n0170_p0366a19║托。○夏四月設仁王道場於康安殿七日。以禳天變。○秋七月乙巳。賜牟尼奴名禑。封
B31n0170_p0366a20║為江陵府院大君。百官賀。
B31n0170_p0366a21║（甲寅）二十三年（明洪武七年）（佛紀二四〇一年）春正月辛未。幸仁熙殿飯僧。丁丑幸演福寺。設談禪會。○九月有胡
B31n0170_p0366a22║僧。自北元來。謂康舜龍曰。元以瀋王孫為高麗國王。王聞之。囚僧及舜龍按治。僧曰聞
B31n0170_p0366a23║諸某甲。執其人鞫之。曰此前贊成事禹磾家奴行販北元時所聞也。欲訊其奴。奴逃。釋
B31n0170_p0366a24║僧與舜龍。囚磾于巡衛府。○甲申王暴薨。宰相李仁任。以僧神照。常在禁中。有膂力多
B31n0170_p0366a25║詭計。疑謀作亂。下獄。既而知其無罪。釋之。
B31n0170_p0366a26║前一日宦者萬生。從王如廁。密啟曰。益妃有身。已五月矣。王喜曰。予嘗慮影殿無所
B31n0170_p0366b01║付囑。妃既有身。吾何憂乎。少選問誰與合。萬生曰妃言洪倫也。王曰予明日謁昌陵
B31n0170_p0366b02║佯使酒殺倫輩。以滅口。汝知此謀。亦當不免。萬生懼。是日夜與倫等謀。乘王醉。手刃
B31n0170_p0366b03║之。呼曰賊自外至矣。衛士股栗。莫敢動。宰相百執事。聞變。無一人至者。黎明王太后
B31n0170_p0366b04║率江寧大君禑。秘不發喪。李仁任疑僧神照謀作亂下獄。既而見屏障及萬生衣上渫
B31n0170_p0366b05║血痕。於是下萬生獄鞫之。悉得其狀。遂繫倫等。丁亥李仁任立禑。誅崔萬生洪倫等。
B31n0170_p0366b06║○辛禑〔府王〕在位十四年
B31n0170_p0366b07║（乙卯）元年（明洪武八年）徵諸寺住持戰馬各一匹。又取諸寺田租。以充軍費。
B31n0170_p0366b08║（丙辰）二年（明洪武九年）二月辛旽妾般若。夜潛入太后宮。啼號曰。我實生主上。何母韓氏耶。太后
B31n0170_p0366b09║出之。仁任下般若獄。令臺諫巡衛府雜治之。般若指新創中門呼曰。天若知吾冤。此門
B31n0170_p0366b10║必頹。司議許時。纔入門。門自頹。時僅得免。人頗異之。竟投般若于臨津。夏四月放僧懶
B31n0170_p0366b11║翁于密城郡。時懶翁於楊州檜嵓寺。設文殊會。中外士女無貴賤。爭賷布帛果餅施與
B31n0170_p0366b12║猶恐不及。寺門填咽。故放之。○五月十五日王師惠勤示寂于驪興之神勒寺。
B31n0170_p0366b13║（丁巳）三年（明洪武十年）三月令諸道募僧作戰艦。○五月以旱雩。且遍禱於佛宇○。九月李成桂（太祖
B31n0170_p0366b14║舊諱）在海州戰場。下馬據胡床張樂。僧神照割肉進酒。
B31n0170_p0366b15║（壬戌）八年（明洪武十五年）十二月二十三日。國師普愚示寂。
B31n0170_p0366b16║（癸亥）九年（明洪武十六年）九月大設鎮兵法席於中外佛寺。共一百五十一所。供備不可勝計。而赴防
B31n0170_p0366b17║軍士自備粮馬。
B31n0170_p0366b18║（戊辰）十四年（明洪武廿一年）禑與崔瑩。決策攻遼。發中外僧徒為兵。
B31n0170_p0366b19║夏四月乙巳朔。禑與崔瑩。决策攻遼。丁未禑次平壤。督諸道兵。作浮橋于鴨綠江。使
B31n0170_p0366b20║大護軍裴矩督之。船運林廉等家財於西京。欲充軍賞。又發中外僧徒為兵。加崔瑩八
B31n0170_p0366b21║道都綂使。以曹敏修為左軍都綂使。以李成桂為右軍都綂使。壬戌各領軍。發平壤眾
B31n0170_p0366b22║號十萬。
B31n0170_p0366b23║時有僧稱道詵讖曰。設文殊會。則敵兵自屈。瑩信之。乃設會於穴洞。（海東名將傳崔瑩傳）○五月李
B31n0170_p0366b24║成桂自威化島。回軍。渡鴨綠江。僧神照與定大策焉。（時霖潦數日水不漲。師既渡。大水驟至。全島墊溺。人皆神之。時童謠有木子得國之語。軍
B31n0170_p0366b25║民無老少。皆歌之。）
B31n0170_p0366b26║六月庚戌放禑於江華。辛亥曹敏修立禑子昌。十二月斬崔瑩以謝决策攻遼之罪。
B31n0170_p0367a01║○辛昌〔廢王〕在位半年
B31n0170_p0367a02║十二月。典法判書趙仁沃等上䟽曰。佛氏之教。以清淨寡欲。離世絕俗為宗。固非所以
B31n0170_p0367a03║治天下國家之道也。近世以來。諸寺僧徒。不顧其師寡欲之教。土田之租奴婢之傭。不
B31n0170_p0367a04║以供佛僧而以自富其身。出入寡婦之家。污染風俗。賄賂權勢之門。希求巨利。其於清
B31n0170_p0367a05║淨絕俗之教。何。願自今。選有道行無利欲者。住諸寺院。其土田之租。奴婢之傭。令所在
B31n0170_p0367a06║官収之。載諸公案。計僧徒之數而給之。禁住持竊用。凡留宿人家之僧。以犯奸論。貴賤
B31n0170_p0367a07║婦女雖父母喪。毋得詣寺。違者以失節論。其為尼者以失行論。敢祝婦人髮者。加以重
B31n0170_p0367a08║罪。鄉吏驛吏及公私奴婢。勿許為僧尼。僧徒恆留宿人家者。俾充軍籍。其主家亦論罪。
B31n0170_p0367a09║○恭讓王〔王瑤〕在位四年
B31n0170_p0367a10║（己巳）元年（明洪武廿二年）（十一月以前為辛昌元年）（佛紀二四一六年）秋七月門下侍中李穡。乞觧職。舉李琳自代。以穡為判門下府
B31n0170_p0367a11║事。琳為侍中。洪永通領三司事。穡嘗與永通李茂方等。設白蓮會於南神寺。佛者以穡
B31n0170_p0367a12║藉口。益肆其說。
B31n0170_p0367a13║十一月己卯放昌於江華。立宗室定昌君瑤為王。（恭愍王定妃教曰。恭愍薨逝無嗣。權臣李仁任以逆賊辛旽之子禑冒名恭愍王後。殺所生母
B31n0170_p0367a14║以滅其口。嫁以姪女。以固其寵。禑舉兵猾夏。得罪天子。此正王氏復祀之秋。而大將曹敏修。以仁任之親為上相。繼仁任之邪謀。立禑子昌。以惡繼惡。其禑及昌。廢為庶人云云。）
B31n0170_p0367a15║十二月。左司議吳思忠。門下舍人趙璞等上䟽。論劾李穡。以儒宗侫佛。毀人心術。敗亂
B31n0170_p0367a16║風俗云云。
B31n0170_p0367a17║（庚午）二年（明洪武廿三年）（佛紀二四一七年）春正月王御經筵。鄭夢周進言曰。儒者之道。皆日用平常之事。飲食男女
B31n0170_p0367a18║人所同也。至理存焉。堯舜之道亦不外此。動靜語默之得其正。即是堯舜之道。初非甚
B31n0170_p0367a19║高難行。彼佛氏之教。則不然。辭親戚絕男女。獨坐嵓穴。草衣木食。觀空寂滅為宗。豈是
B31n0170_p0367a20║平常之道。時王欲迎僧粲英（普愚嗣法）為師。故夢周語及此。然王方惑佛。不納。演福寺僧法
B31n0170_p0367a21║猊說王曰。寺有五層塔殿及三池九井。頹廢已久。今復建塔殿鑿池井。則國泰民安。王
B31n0170_p0367a22║悅。以上護軍沈仁鳳。大護軍權緩。為造成都監別監營之。是月王置仁王佛於別殿。每
B31n0170_p0367a23║朝夕禮拜。凡有災異。輒行祈禱。○二月王欲迎曹溪僧粲英為師。大司憲成石璘。左常
B31n0170_p0367a24║侍尹紹宗等伏閤諫之。又聯章上䟽曰。三代帝王。以論道經邦。變理陰陽者為師。故湯
B31n0170_p0367a25║師伊尹。伐夏救民。以開六百祀之商。武王師太公鷹揚。以開八百年之周。姚秦以胡僧
B31n0170_p0367a26║鳩摩羅什為師。不旋踵而亡。前元以蕃僧婆羅跋蹄為師。及其季世。以天子之尊。奴事
B31n0170_p0367b01║指空。冀其福壽。卒致應昌之敗。佛之為教無父無君。而姚秦前元。以五胡北狄之俗。不
B31n0170_p0367b02║法帝王之治。以毀綱常。得罪於天。以速亂兦。今殿下中興。方將作法垂範。為聖子神孫
B31n0170_p0367b03║億萬世之所遵。今乃復襲胡狄之失。乃以胡教為師。有國家者。立政立事。當循其名。當
B31n0170_p0367b04║責其實。所謂師者。師其道也。釋氏以臣子而背君父。逃入山林。寂滅為樂。若師其法。必
B31n0170_p0367b05║髠三韓之民。必絕九廟之祀。然後稱其名耳。願殿下勿以無君無父者為師。尊堯舜孔孟
B31n0170_p0367b06║之道。以開三韓太平之業。王勉從之。英至崇仁門。不得入而還。○夏四月。錄回軍諸臣
B31n0170_p0367b07║功。（下教曰偽主辛禑。恣行不道。歲戊辰乃與崔瑩。欲犯遼陽。將使國家。得罪天朝。社稷存亡。間不容髮。守門下侍中李成桂前侍中曹敏修。首倡大義。定策回軍。以安社稷。功勞重大。帶礪難忘。其同心恊力者。（某官某人
B31n0170_p0367b08║等）奉福君僧神照。（某官某人等）等四十五人。皆賜功臣。有司啟聞施行。）特賜奉福君僧神照功牌。使主水原舞鳳山萬義寺。仍給奴
B31n0170_p0367b09║婢土田。傳于恭孫（見輿地勝覽）。○秋七月書雲觀上書曰。道詵密記。有地理衰旺之說。宜幸漢
B31n0170_p0367b10║陽。以休松都地德。王謂朴宜中曰。卿以遷都為何如。對曰古昔人君。以讖緯術數。保其
B31n0170_p0367b11║國家。臣未之聞也。且動眾則。擾民之獘。供億之費。可勝言哉。王曰吾非不知其獘。陰陽
B31n0170_p0367b12║之說。亦豈妄哉。乃遣評理裴克廉。往修宮闕。左獻納李室上疏曰。殿下信讖緯之說。欲遷
B31n0170_p0367b13║漢陽。既為不可。况今秋成未穫。而人馬蹂踐。必召民怨。王詰之曰。秘錄云。苟不遷。廢君
B31n0170_p0367b14║臣。爾何獨執不可耶。○八月刑曹總郎尹會宗上疏曰。國祚之長。在乎人君。積德累仁
B31n0170_p0367b15║培養邦本而已。夫豈恃都城地勢之旺氣哉。昔盤庚之去耿。以有河决之患。太王之去豳
B31n0170_p0367b16║以有狄人之侵。平王之東遷。以有犬戎之亂。今無此數事。將遷漢陽。物議驚駭。殿下特
B31n0170_p0367b17║以江水赤沸。太白晝見。乃信讖緯之言。欲移蹕而避之。久惑浮屠法猊之說。修演福寺
B31n0170_p0367b18║盡毀四傍人戶。失所者多。臣願殿下。罷移都。黜法猊。恐惶修省。以答天心。無徒惑於
B31n0170_p0367b19║邪說。○九月遣內侍於演福洛山王輪等寺。設齋祈福。王自即位以來。每月朔望。必於
B31n0170_p0367b20║宮中。招僧講經。每四時。必於十三所祈恩。曰道場。曰法席。曰別祈恩。諂事神佛。大臣臺
B31n0170_p0367b21║諫。每論不聽。○十二月刑曹判書安瑗。上言曰。向者術士。以災異請遷都避禍。今遷都
B31n0170_p0367b22║已久。猛虎傷人。變恠不息。術士之言既無驗矣。乞速還都。以應天意。以慰人望。王納之
B31n0170_p0367b23║（辛未）三年（明洪武廿四年）春正月設帝釋道塲於報平廳。○二月己未。王發南京。辛酉次檜巖寺。大
B31n0170_p0367b24║張佛事。窮極奢侈。飯僧千餘。使伶官奏鄉唐樂。王手執香爐。巡東西僧堂。以侑食。順妃
B31n0170_p0367b25║亦隨之。又與妃及世子。禮佛徹夜。壬子王及世子。手施僧布一千二百匹。賜講主僧段
B31n0170_p0367b26║絹各三匹。衣一襲。仍御寺門。受誕日朝賀。○三月流池湧奇於遠地。王益富與湧奇妻
B31n0170_p0368a01║為再從兄弟。出入湧奇家。自謂忠宣王孽曾孫。定陽君瑀知之以告。遂捕鞫之。絞益富
B31n0170_p0368a02║及子孫十三人。憲府上疏論湧寄陰庇益富。潛謀不軌。郎舍亦請置極刑。幸僧神照。素
B31n0170_p0368a03║善湧奇。密白王曰。援立之功。專在湧奇。王特宥。憲府復請誅湧奇。乃杖流遠地。命納弘
B31n0170_p0368a04║福都監布二千匹于演福寺。以資修塔。○夏四月。禁婦女往來佛寺。代言柳廷顯請停演
B31n0170_p0368a05║福寺之役。不聽。○五月成均大司成金子粹上書曰。（上畧）唐韓愈言於憲宗曰。自黃帝堯舜
B31n0170_p0368a06║至于三代。皆享壽考。百姓安樂。當此之時。未有佛法。自漢永平始有佛法。其後亂亡相
B31n0170_p0368a07║繼。宋齊梁陳元魏以降。事佛漸謹。年代尤促。殿下即位之始。修廣演福寺塔。破民家三
B31n0170_p0368a08║四十戶。今又大起浮屠。而交州一道斫木輪材。人畜盡瘁。欲徼未可必得之冥福。以貽
B31n0170_p0368a09║現在生靈之實禍。乞申降明勅。以寢其役云云。成均博士金貂上書曰。（上畧）釋氏潔身亂倫
B31n0170_p0368a10║逃入山林。此亦一道也。然其禍福之說。妖妄尤甚。其曰張皇梵采。能厭妖異。而降香絡
B31n0170_p0368a11║繹。供億浩廣。未見天災地恠之消弭也。其曰我以祈福能使人壽。而不惜萬錢俾之祝壽
B31n0170_p0368a12║未見百齡之驗也。其曰賴我接引破地獄生樂土。然死無復生者。其見樂土與地獄者誰
B31n0170_p0368a13║歟。其曰地鉗之應。置金剎寶塔以鎮之。然三代以上。未有釋氏。不知何物以鎮之而致
B31n0170_p0368a14║雍熙之治歟。且其法曰禁而相生養之道。以求所謂清淨寂滅者。然其徒也寄食吾民。無
B31n0170_p0368a15║所愧耻。可笑之甚也。嗚呼為此道者。辟穀居山。與禽獸同羣然後可也。來入民間。毀傷
B31n0170_p0368a16║風俗。亦獨何哉。殿下中興。雖在先王之法猶有所損益之者。而况此誤世之大恠。尤好
B31n0170_p0368a17║而不黜之可乎。柰何造塔之役。農民勞憊。禪僧之養。錢穀虛耗。上所好者。下必有甚焉
B31n0170_p0368a18║恐斯民駸駸然入于釋氏。棄恒產而背君父矣。昔梁武二捨身於同泰寺。殫府庫事浮屠
B31n0170_p0368a19║卒之呵呵之聲。為千古笑。玄陵師懶翁惑辛旽。終未獲福。此則殿下之所親見也。（中畧）臣願
B31n0170_p0368a20║回天聽决宸衷。驅出家之輩。還歸本業。破五教兩宗。補充軍士。中外寺社分屬所在官
B31n0170_p0368a21║司。奴婢財用亦皆屬焉。嚴立禁令。剃髮者殺無宥。王覽䟽不悅。郎舍許應等上䟽曰。（上畧）殿
B31n0170_p0368a22║下即位以來。中外未知殿下所好。及創演福既廢之塔。臣民之望多有所缺。釋氏之道無
B31n0170_p0368a23║父無君。戎裔之教。三代之盛所未有也。殿下有志於三代之理。而反行裔夷之教乎。願
B31n0170_p0368a24║殿下罷可已之役。以副民望云云。政堂文學鄭道傳上䟽曰。（上畧）臣問三司會計。佛神之用
B31n0170_p0368a25║居多焉。財用之妄費莫斯若也。然佛神之害自古難辨也。為其徒者曰。此好事也善事也
B31n0170_p0368a26║歸我者國可富也民可壽也。為人君者聞是說而樂之。殫其財力諂事佛神。人有言之。則
B31n0170_p0368b01║以為我事佛而彼非之。我善而彼惡也。我道而彼魔也。我之事佛神為富國也。為壽國也
B31n0170_p0368b02║非為我也。持是說以固其心。而人之言莫得而入也。殿下即位以來。道場高峙於宮禁
B31n0170_p0368b03║法席常設於佛宇。道殿之醮無時。巫堂之事煩瀆。此殿下以為善事。而不知其實非善事
B31n0170_p0368b04║雖有言之者。舉皆不納。不自以為咈諫。是臣所謂為善福壽之說先入之也。昔梁武帝屈
B31n0170_p0368b05║萬乘之尊。三舍身為寺家奴。殫江南之財力大起佛塔。其心豈以為非利而苟為之也。匹
B31n0170_p0368b06║夫作亂身遭覊辱。子孫不保而國家隨之。佛氏所謂修善得福者果安在哉。此猶異代也
B31n0170_p0368b07║玄陵崇尚佛教。親執弟子之禮於髠禿之人。宮中之百高座。演福之文殊會。無歲無之
B31n0170_p0368b08║雲巖之金碧輝映山谷。影殿之棟宇聳于霄漢。財殫力竭。怨讟並興而皆不恤。事佛可謂
B31n0170_p0368b09║至矣。卒不獲福。豈非明鑑乎。周末神降于有莘。太史過曰。國家將興。聽於人。國家將
B31n0170_p0368b10║亡聽於神。周果以亡。由是言之。事佛事神。無利而有害。可知矣云云。吏曹判書鄭摠上
B31n0170_p0368b11║書曰。（上畧）浮屠之教。敗倫滅理。非人主之所尚也。佛圖澄不能存趙。鳩摩羅什不能存秦齊
B31n0170_p0368b12║襄梁武未免禍殃。殷鑑昭然。可以為戒。而殿下崇信太過。營搆普濟之塔。而又多張梵
B31n0170_p0368b13║采。殆無虛月。何為此無益之費。以取識者之譏乎云云。罷修演福寺塔。○六月前典醫
B31n0170_p0368b14║副正金琠上書曰。太祖創業。觀山水之逆順。察地脉之續斷。創寺造佛。給民與田。祈福
B31n0170_p0368b15║禳災。此三韓基業之根本也。比來無識僧徒。不顧創業之義。收民土之產。自營其業而
B31n0170_p0368b16║上不供佛。下不養僧。嗚呼其徒之自滅其法也甚矣。今狂儒之淺見薄識者。不顧三韓之
B31n0170_p0368b17║大體。徒以破寺斥僧為意。噫聖祖創業之深智。反不如竪儒之計乎。伏望殿下。上順聖
B31n0170_p0368b18║祖之弘願。重營佛寺加給田丁。以興釋教。前戶曹判書。鄭士倜亦上書。以為佛法。福利
B31n0170_p0368b19║國家。宜當崇奉。王嘉納其言。時言者多斥王好佛之獘。琠及士倜。以此中王心。○成均
B31n0170_p0368b20║生員朴礎等上疏曰。（上畧）佛本夷狄之人。與中國言語不類。衣服殊制。不知夫婦父子君臣
B31n0170_p0368b21║之倫。偽啟三途。謬張六道。遂使愚迷。妄求功德。不憚科禁。輕犯憲章。且死生壽夭。由於
B31n0170_p0368b22║自然。威福刑政。關之人主。貧富貴賤。功業所招。而愚僧矯詐。皆云由佛。竊人主之權。擅
B31n0170_p0368b23║造化之力。塗生民之耳目。溺天下於污濁。醉生夢死。不自覺也。惟我太祖綂三之初。深
B31n0170_p0368b24║懲積弊。禁後代君臣私立願剎。於是太師崔凝。請除佛法。太祖以為神羅之季。佛氏之
B31n0170_p0368b25║說。入人骨髓。人人以為死生禍福。悉佛所為。今三韓甫一。人心未定。若遽革佛氏。必生
B31n0170_p0368b26║駭心。乃作訓曰。宜鑑新羅多作佛事以至於亡。然則太祖之垂訓於後世者。至深切矣
B31n0170_p0369a01║歷代君臣不能體聖祖之遺意。因循苟且。營菴立塔。無代無之。式至于今。其弊滋甚。為
B31n0170_p0369a02║人心世道計者。可不痛心哉。殿下以英明之資。惑於浮屠讖緯之說。往遷于南。以國君
B31n0170_p0369a03║之尊。親幸檜巖。以倡無父無君之教。以成不忠不孝之俗。以毀我三綱五常之典。臣等
B31n0170_p0369a04║為殿下中興之美惜也。且誕降之辰。宜率百官上壽大妃。以示殿下中興孝理之盛德於
B31n0170_p0369a05║三韓臣庶也。此之不為。反尊胡教。區區於飯僧供佛。以沮臣庶中興至理之望可乎。至
B31n0170_p0369a06║若窮人之力斂人之怨。督立演福塔廟之役。中外嗷嗷。士民缺望。昔後周毀經像而修甲
B31n0170_p0369a07║兵。齊崇塔廟而弛刑政。一朝合戰。周興齊滅。然則佛氏之不能作禍福於人世者可知也
B31n0170_p0369a08║伏惟殿下。法堯舜三代之所以興。鑑齊陳梁蕭之所以亡。上繼聖祖之遺意。下副吾儒之
B31n0170_p0369a09║素望。使彼佛者。勒還其鄉。人其人以充兵賦。廬其居以增戶口。焚其書以永絕其根本
B31n0170_p0369a10║而所給之田。使軍資主之。以贍軍餼。奴婢使都官掌之。以分各司各官。其銅像銅器屬
B31n0170_p0369a11║於軍器寺。以修甲兵。其所用器皿。屬於禮賓寺。以分各司各官。然後教之以禮。養之以
B31n0170_p0369a12║道德。不數年間。民志定而教化行。倉廩實而國用周矣。今侫臣金琠。阿意順旨。變亂是
B31n0170_p0369a13║非。欲興無父無君之教。以廢古今聖賢之道。以為太祖開國。皆蒙佛力。以指闢佛者為
B31n0170_p0369a14║太祖之罪人。我國家自庚寅癸巳以上。通儒名士多於中國。故唐家以為君子之國。宋朝
B31n0170_p0369a15║以為文物禮樂之邦。題本國使臣下馬所曰小中華之館。自庚癸以後。不死兵亂則逃入
B31n0170_p0369a16║山林。通儒名士百無一二存者。彼學佛者始倡邪說。上誣君臣。下誑愚民。乃作太祖九
B31n0170_p0369a17║世之像曰。某生為某院主。某生作某塔某經。某生為某寺之牛。至某生乃得王位。上賓
B31n0170_p0369a18║之後今為某菩薩。成書開板。藏于深山。以欺萬世。玄陵見之。深加敬信。嗚呼正學不明
B31n0170_p0369a19║人心不正。不修德而惟福之是求。不知道而惟恠之欲聞。豈不惜哉。豈不痛哉。自孟子
B31n0170_p0369a20║闢楊墨尊孔氏以來。漢之董子。唐之韓子。宋之程朱子。皆扶斯道抑異端。為天下萬世
B31n0170_p0369a21║之君子也。王安石張天覺等。興佛教易風俗。而為天下萬世之小人也。殿下若遵安石天
B31n0170_p0369a22║覺之所好。髠三韓之民。棄國家。獘屣王位入山求佛。則納金琠之言可也。若遵董韓程
B31n0170_p0369a23║朱之學。以正人心明人倫。去民之蟊賊。以興堯舜三代之理。以光中興之業。則彼金琠
B31n0170_p0369a24║者。當轘諸都市。以示三韓萬世中興大聖人之不惑於邪說可也。云云。王覽䟽大怒。礎
B31n0170_p0369a25║等將上書。生員徐復禮不署名。博士金貂等鳴鼓而黜之。又司藝柳伯淳力止礎等上書
B31n0170_p0369a26║不得。言於知申事成石瑢曰。礎等疏請勿上聞。礎等知之。共議將不受業。大司成金子
B31n0170_p0369b01║粹等。惡其無禮。且怒貂等不告長官。擅出生徒。囚貂等家奴。召復禮還入學。及子粹赴
B31n0170_p0369b02║衙。貂等不庭迎。子粹上箋辭不允。下貂等于巡軍。庚辰復修演福寺塔。○八月王御經
B31n0170_p0369b03║筵。謂兼禮曹判書閔霽曰。聞禮曹定服色刪佛事。然乎。不貴異物。實是良法。予亦衣綿
B31n0170_p0369b04║布矣。若佛事乃先王所為。予何敢擅罷耶。發京畿交州西海道民丁。及諸道僧。築京都
B31n0170_p0369b05║內城。命判三司事裴克廉監之。○冬十月。日本國僧玄教。遣僧道本等。四十餘人來。獻
B31n0170_p0369b06║土物。○十一月丙申。設八關會。如法王寺。
B31n0170_p0369b07║（壬申）四年（明洪武廿五年）五月癸巳。演福寺塔成。壬寅王與順妃。引見僧自超。（懶翁法嗣無學也）于解慍亭
B31n0170_p0369b08║○六月日本遣使求藏經。○秋七月辛卯。（十六日）王禪位于李侍中。是為朝鮮太祖。（王遷于原州。尋
B31n0170_p0369b09║移杆城郡。封恭讓君後三年甲戌薨于三陟府。後追封恭讓王）
B31n0170_p0369b10║朝鮮時代
B31n0170_p0369b11║○太祖高皇帝（追崇）〔李旦初諱成桂〕在位七年
B31n0170_p0369b12║（壬申）元年（明洪武廿五年）先是。高麗辛禑廢王十一年乙丑。（明洪武十八年）韓山君李穡。奉教撰太古普愚諡
B31n0170_p0369b13║圓證國師之碑。首書門徒曰。國師智雄尊者混修。又有判三司事李成桂（太祖初諱）之聖諱焉
B31n0170_p0369b14║太祖在潛邸。嘗與混修。願成大藏。置瑞雲寺。至是年九月十有八日丙申。混修入寂。太
B31n0170_p0369b15║祖惻悼。賜諡曰普覺。塔曰定慧圓融。命花山君權近作碑銘。以記其德。
B31n0170_p0369b16║【備考】朝鮮普覺國師碑銘（并序）（花山君權近撰）
B31n0170_p0369b17║上肇位春二月己亥。（即位之明年癸酉春也）駕幸檜巖寺。命臣近若曰。修國師在前朝。道行高一
B31n0170_p0369b18║世。逮予莅祚之初而奄逝。予甚悼焉。今其徒礲石厝骨。又欲勒碑以示後。爾宜為銘
B31n0170_p0369b19║臣近承命悸恐。不敢以不文辭。師諱混修。字無作。號幻菴。本姓趙氏。廣州豐壤縣人
B31n0170_p0369b20║考諱叔鴒。憲部散郎。妣慶氏。本清州。皆士族也。憲部出宰龍州。以延祐庚申三月十
B31n0170_p0369b21║三日生師于治所。嘗一日出畋。見一鹿。走且止而顧視者再。欲發矢。異而顧之。有其
B31n0170_p0369b22║兒追母而來。乃歎曰。獸之念母與人何別。即罷獵。不數月。病終于外。妣奉喪提孩而
B31n0170_p0369b23║歸。師少嘗嬰疾。卜之曰此兒出家終不病。作大和尚矣。年甫踰一紀。妣謂師曰汝生
B31n0170_p0369b24║之初。汝父以憐汝故。感鹿母兒。以休其獵。是汝慈仁護生之道。已現於襁褓之日矣
B31n0170_p0369b25║况卜者言然。令投大禪師繼松祝髮。訓習內外典。聰慧異常。月開日益。卓然有聲。終
B31n0170_p0369b26║不為屈下第二座。至正紀元辛巳。赴禪試。登上上科。儒釋朋遊。日以親附。每歎身命
B31n0170_p0370a01║幻化靡常。超然有脫棄名韁之想。忽聞隣有暴亡者。益自感。决意入山。辭母將行。夢
B31n0170_p0370a02║見日輪照師面。既覺欣慶。徑往金剛山。即八年戊子秋。師年二十有九歲也。攝心不
B31n0170_p0370a03║寐。脇不暫衡。功夫日進。既二稔。聞其母戀望不置。即來覲省。寓止京山。不敢遠遊凡
B31n0170_p0370a04║五六年。及母卒。倩寫大字法華經。以資冥福。謁息影鑑于禪源。學楞嚴。深得其髓。故
B31n0170_p0370a05║宰相趙公雙重。新結休休菴。迓師講演楞嚴要旨。辯才清發。令人怡喜。因住三年。往
B31n0170_p0370a06║忠州之青龍寺西麓。沿溪而上。峯回境靜。有屋舊址。躬搬土石。經營無憚。既成。扁以
B31n0170_p0370a07║宴晦。盖自表其心迹也。玄陵高師行誼。請住檜巖寺。不就。乃入金鰲山。又入五臺山
B31n0170_p0370a08║居神聖菴。時懶翁勤和尚。亦住孤雲菴。數與相見。咨質道要。翁後以金襴袈裟象牙
B31n0170_p0370a09║拂山形杖遺師為信。辛丑秋。江陵道按廉使。起師赴闕。俾主登壇之戒。師於中途遯
B31n0170_p0370a10║走。晦迹山水間。遍歷名山。操守益固。己酉白城郡人金璜。邀師以願剎瑞雲寺。師至
B31n0170_p0370a11║開僧堂葺廊廡。大張釋會。四眾聞之。造謁者眾。洪武三年庚戌秋七月。上設工夫選
B31n0170_p0370a12║瑒。大集禪教山門衲子。命懶翁試之。上親臨觀。翁下一語。諸衲無一能對者。上不懌
B31n0170_p0370a13║將罷。師後至。具威儀。立堂門陛下。翁問如何是當門句。師即上陛。答曰不落左右中
B31n0170_p0370a14║中而立。問入門句。師入門曰入已還同未入時。問門內句。曰內外本空中云何立。翁
B31n0170_p0370a15║又以三關。問曰山何岳邊止。答曰逢高即下遇下即止。問水何到成渠。曰大海潛流到
B31n0170_p0370a16║處成渠。曰飯何白米做。曰如蒸沙石豈成嘉䬸。翁乃肯之。上敕收司制入格。文留宗
B31n0170_p0370a17║門。師知上欲命住院。不告出城。隱於圍鳳山。五年壬子。壓於上命。住佛護寺。越明年
B31n0170_p0370a18║有旨徵入內佛堂。師用夜半潛出。直往平海之西山。敕諸道搜之不已。乃出應命。甲
B31n0170_p0370a19║寅正月。始入院。上屢咨法要。王大妃尤加敬重。及九月上賓于天。康宣君立。賜以廣
B31n0170_p0370a20║通無碍圓妙大智普濟之號。乙卯秋。移住松廣社。丙辰三月。上書辭院。歸瑞雲寺。戊
B31n0170_p0370a21║午自雉岳還宴晦。忽一日有賓及門。師即入室。托疾不出。賓果中使。請師主光巖寺
B31n0170_p0370a22║師以疾辭不獲。乃起以來。僅閱三霜。請退不報。即以遯。抵于原州之日雲菴。自後歷
B31n0170_p0370a23║徙龍門清平雉岳諸山。誓不復作住持。癸亥三月。朝議欲遵舊制。擇立釋門名德。以
B31n0170_p0370a24║為師範。時咸注于師。師聞謀。欲隱避。門人甘露長老慶觀曰。此自安之計耳。方今國
B31n0170_p0370a25║主尊崇我法。欲舉斯事。意甚盛也。願師為法。少安無躁。師果不行。夏四月朔甲戌。王
B31n0170_p0370a26║遣相臣禹仁烈等。奉御書印章法服禮幣。就所寓宴晦菴。冊為國師。大曹溪宗師。禪
B31n0170_p0370b01║教都摠攝。悟佛心宗。興慈運悲。福國利生。妙化無窮。都大禪師。正遍智雄尊者。以忠
B31n0170_p0370b02║州之開天寺。為下山所。其秋。往瑞雲山。王又遣正郎朴元素。獻鞍馬邀還。明年甲子
B31n0170_p0370b03║海賊深入寇忠州界。廟謀慮開天林壑。將為賊藪。師住于彼。能安乎。以聞于王。遣使
B31n0170_p0370b04║邀至光巖寺。既至上言曰。老僧未辭開天。且住光巖。雖得一寺。尚過素志。况可兼乎
B31n0170_p0370b05║殿下若能俾老僧全心。以追先君冥福。願以開天兼付別人。王曰開天是師終住資蔭
B31n0170_p0370b06║之地。光巖是予請來演法之塲。兼領何害。師不得辭。乙丑秋。命設五十日白傘盖道
B31n0170_p0370b07║塲。以禳天地災變。名儒韻釋。多詣聽講。會末王亦駕幸而致禮。丙寅大妃安氏為導
B31n0170_p0370b08║玄陵。請莅佛頂會于輔國寺。王又請於壽昌宮。主消災法席。及還。命代言李稷伴送
B31n0170_p0370b09║用表尊敬。戊辰夏。王遜于外。幼君襲位。師乞歸開天。今主上之在潛邸。嘗與師願成
B31n0170_p0370b10║大藏。辛未秋粧校訖功。置瑞雲寺。大設慶會。恭讓君命內臣降香。邀師為證。壬申秋
B31n0170_p0370b11║七月。我主上。革命啟綂。師乃表賀。俄以老病乞觧其位與寺。修牋送印。遂移錫于青
B31n0170_p0370b12║龍。侍者湛圓奉書印詣闕。上意欲仍師事。即還其印。湛圓來報。師蹙額曰。吾老且病
B31n0170_p0370b13║逮將不久。明主如何阻吾之願。未幾痢作。旬日彌留。雖數起便。不令人扶。困不尸臥
B31n0170_p0370b14║必以支脇。至九月十有八日丙申。命作遺書。又謂門人曰。吾行在今晚。可請州官封
B31n0170_p0370b15║印。至晚坐曰。如今臘除已到。吾當逝矣。即說偈。儼然示寂。床坐八日。貌若平時。至廿
B31n0170_p0370b16║五日癸卯。門人積薪茶毗于宴晦之北麓。是夜有雨。崇朝不止。方下火。雲開天霽。若
B31n0170_p0370b17║有神助。厥明檢骨。色白如雪。其頂骨尤厚且淨。門人紹安。奉遺書以聞。上情惻悼。命
B31n0170_p0370b18║攸司賜諡。曰普覺。塔曰定慧圓融。差遣內臣。監其厝骨。又敕工造浮圖。以其年後十
B31n0170_p0370b19║二月甲申。窆于青龍寺之北岸。春秋七十三。夏臘六十。師貌清而秀。氣淑而和。禮恭
B31n0170_p0370b20║言切。人皆敬愛。持律必堅。守道乃勤。位高而心益謙。年高而行益勵。禪教諸典。靡不
B31n0170_p0370b21║研窮。率多不師自通。誨人不倦。講解詳明。所至弟子彌眾。入其室者多聞人。碩德。不
B31n0170_p0370b22║喜綴文。苟下筆則辭語精㣲。尤工於簡牘。識者稱之。臣近窃維佛氏之道。莫高於禪
B31n0170_p0370b23║然其言多誕恠莫測。若麻斤屎橛之類。尤可駭愕。其傳愈遠。其說益誕。惟曹溪鑑師
B31n0170_p0370b24║心行平直等語。典實平易。其道益高。故能獨高諸祖。至今學禪者。皆宗之。今觀吾師
B31n0170_p0370b25║選場答語。事理融澈的實。且其平日訓迪學者。必以真常。使之易入。與大鑑同軌。非
B31n0170_p0370b26║若他誕幻可駭之比。是知道本坦而師之所造者深矣。銘曰。
B31n0170_p0371a01║攝心着力。不擬不衡。不落左右。中道斯征。
B31n0170_p0371a02║（附）幻庵記。（李穡撰）予之未冠也。喜遊山中。與釋氏狎。聞其誦四如偈。雖不盡解。要其歸無
B31n0170_p0371a03║為而已。夢者悟則已。幻者法則空。泡歸於水。影息於蔭。露晞電滅。皆非實有也。非實
B31n0170_p0371a04║有焉。而不可謂之無。非實無焉。而不可謂之有。釋氏之教。蓋如此。稍長縫掖十八人
B31n0170_p0371a05║結契為好。今天台圓公。曹溪修公與焉。相得之深。相期之厚。復何言哉。及余宦學燕
B31n0170_p0371a06║京。修公亦入山。今三十年矣。間或相值。信宿則別。迴思前日。詩酒淋漓。何可復得。信
B31n0170_p0371a07║乎其如夢矣。信乎其如幻矣。玄陵欽公之風。再請住持大寺。公皆辭之。雖逼迫入院
B31n0170_p0371a08║不久棄去。蓋視世如幻久矣。嘗一典十員法席。一年未竟。而玄陵賓于天。公於幻之
B31n0170_p0371a09║味。益親嘗矣。青龍惠禪師之來京也。公以書索予記曰。身之幻。四大是已。心之幻。緣
B31n0170_p0371a10║影是已。世界之幻。空華是已。然既曰幻矣。是可見也。是可修也。見其可見。修其可修
B31n0170_p0371a11║非如指月指矣。是吾平日所立之地也。夫豈入於斷滅哉。又有所謂三觀者。單複以成
B31n0170_p0371a12║清淨定輪。而起幻銷塵之術。貫乎其中。則幻之益於末學也。非淺淺矣。此吾所以表
B31n0170_p0371a13║之居室。而使聞吾風入吾室者。皆得以自省也。不然。閴寂蕭灑閑居之境。何必立名
B31n0170_p0371a14║立言。以架屋下屋哉。予固知公久。又於功夫選。獨公開口的答問意。又知公名不虛
B31n0170_p0371a15║得。出於眾萬萬矣。今觀名菴之義。非以自表。將使游其門者。有所據依。為其用力之
B31n0170_p0371a16║地。故不以文拙辭。又作歌以寄之曰。白雲兮行大虛。長風兮卷滄海。其來兮何從。其
B31n0170_p0371a17║去兮安在。菴中高臥兮閒道人。月作燈兮松作蓋。重為告曰。後之讀吾記者。當學幻
B31n0170_p0371a18║人心識。然後。知修公之為人矣。知吾作記之意矣。請高着眼。戊午夏五月二十又六
B31n0170_p0371a19║日記。
B31n0170_p0371a20║冬十月。沙門自超。以召至松京。太祖以是月十一日誕辰。具法服若器。封為王師。大曹
B31n0170_p0371a21║溪宗師。禪教都摠攝。傳佛心印。辯智無礙。扶宗樹教。弘利普濟。都大禪師。妙嚴尊者
B31n0170_p0371a22║（癸酉）二年（明洪武廿六年）（佛紀二四二〇年）王幸鷄龍山。為相土建都也。王師無學從焉。
B31n0170_p0371a23║【備考】妙嚴尊者塔碑云。癸酉。太祖欲相土建都。命師隨駕。師辭。太祖謂師曰。古
B31n0170_p0371a24║今相遇。必有因緣。世人所卜。豈若道眼。巡幸鷄龍山及新都。（漢陽也）師皆扈從。
B31n0170_p0371a25║夏四月。重創演福寺塔成。設文殊會以落之。
B31n0170_p0371a26║【備考】演福寺塔重創記（權近撰）。佛氏之道。以慈悲喜捨為德。以報應不差為驗。其言
B31n0170_p0371b01║極濶大。譯傳中國。覃及四海。綿歷千禩。愈久而愈熾。上自王公大臣。下逮夫婦之愚
B31n0170_p0371b02║希望福利。靡不崇信。寺院塔廟之設。巍嶪相望。彌天之下。吾東方。自新羅氏之季。奉
B31n0170_p0371b03║事尤謹。城中僧廬。多於民屋。其殿宇之宏峻凌特者。至于今尚存。一時崇奉之至。可
B31n0170_p0371b04║想見矣。高麗王氏綂合之初。率用罔替。以資密佑。迺於中外。多置寺社。所謂碑補是
B31n0170_p0371b05║已。演福實據城中闉闠之側。本號唐寺。方言唐與大相似。亦謂大寺。為屋最鉅。至千
B31n0170_p0371b06║餘楹。內鑿三池九井。其南又起五層之塔。以應風水。其說備載舊籍。茲不贅陳。王氏
B31n0170_p0371b07║享國五百年。屢更喪亂。寺之興廢。殆非一次。此塔之壞。不知的在何時。至恭愍王。欲
B31n0170_p0371b08║營之而未就。後有狂僧長遠心者。夤緣權貴。擾民伐財。卒亦罔成。恭讓君。賴將相之
B31n0170_p0371b09║力。復祖宗之緒。即位以來。事佛益力。爰命僧天珪等。募工興役。辛未二月始事。掘舊
B31n0170_p0371b10║址填木石。以固厥基。迄今乃竪縱橫六楹。克壯且廣。累至五層。覆以扁石。將訖厥功
B31n0170_p0371b11║憲臣有言而中轍。惟我主上殿下。以神武之資。獲天人之應。奄應大寶。誕主民社。至
B31n0170_p0371b12║仁好生。大德育物。羣賢勵翼。治道熙隆。百獘皆革。萬化俱新。凡可以裕國惠民之政
B31n0170_p0371b13║靡有不舉。以佛之道。慈悲愛物。可利邦國。崇揚之法。因守不廢。其所以創始而樹鴻
B31n0170_p0371b14║規。貽謀而垂後裕者。可謂宏且備矣。於是董工益勤。功乃告成。實壬申冬十有二月
B31n0170_p0371b15║也。癸酉之春。塗溉丹雘。翬飛雲表。鳥翔天際。金碧眩耀。輝映半空。上安佛舍利。中庋
B31n0170_p0371b16║大藏。下置毘盧肖像。所以資福邦家。永利萬世也。夏四月。設文殊會以落厥成。上命
B31n0170_p0371b17║臣記其始末。臣聞浮屠之說。樹塔所以表德。隨其層數多寡。以明德之高下也。五層
B31n0170_p0371b18║以上是佛塔也。其言功德報應之說。極為宏博。故自阿育王而後。歷代尊信。締搆之
B31n0170_p0371b19║無已也。然梁達摩答武帝造寺造塔之問。以為片無功德。盖為武帝不修心而費財力
B31n0170_p0371b20║廢也。今則財不編戶。力不煩農民。其為功德。豈易量哉。功德既勝。報應益彰。天人交
B31n0170_p0371b21║慶。幽明共賴。推利澤於無窮。綿景祚於罔極。與國咸休。萬世彌固。信可期也。臣拜手
B31n0170_p0371b22║稽首獻詞曰。
B31n0170_p0371b23║浮屠之說興西域。流傳四海因華譯。其言報應甚宏博。上下靡不勤祈福。塔廟之談
B31n0170_p0371b24║何巍嶪。彌天之下遍六合。新羅奉事最誠篤。王氏遵守更無斁。演福寺在闤闠經
B31n0170_p0371b25║中有三池九井鑿。其南有塔五層閣。不知何代乃頹壓。累世重營竟不克。運祚將衰
B31n0170_p0371b26║焉可得。惟我聖君大有德。天與人歸膺曆服。萬化俱新百弊革。亦資佛教利邦國
B31n0170_p0372a01║五層復建畢功役。經營不擾農民力。崢嶸突兀配松岳。輝映雲霞耀丹碧。上安佛骨
B31n0170_p0372a02║厥靈赫。中庋大藏具萬軸。下置毘盧備嚴飭。功德最勝堪饒益。聖君萬代奉宗祐
B31n0170_p0372a03║景祚綿延千世億。普令羣生霑利澤。命臣作詞刻諸石。臣詞蕪拙不可讀。但願此塔
B31n0170_p0372a04║無顛覆。與國鞏固垂罔極。
B31n0170_p0372a05║太祖以即位之初。重營古塔于伽倻山海印寺。（本塔之遺蹟在十王殿前今尚有破塔片）莊嚴畢備。仍與羣臣。願
B31n0170_p0372a06║成大藏。以安于塔。為福國利民之資。（此與高麗太祖建塔西京之事遙遙相對）
B31n0170_p0372a07║【備考】願成大藏御製文。盖聞經律論。通名大藏。佛教雖有方便萬殊。要之指歸
B31n0170_p0372a08║則不過乎戒定慧三學而已。原其三學。只在乎一心。然則心與大藏。三一俱圓矣。况
B31n0170_p0372a09║佛教妙理。通三際亘十方。其功德豈易量哉。寡人蒙天地之祐。祖宗之德。獲膺推戴
B31n0170_p0372a10║以即寶位。惟念否德。不克負荷。尚賴佛教方便之力。庶可以福先世而利羣生也。肆
B31n0170_p0372a11║於即位之初。重營古塔。莊嚴畢備。仍與羣臣。願成大藏。以安于塔。冀因密護。法雲廣
B31n0170_p0372a12║布。羣物咸蘇。福國利民。兵韜世治。萬世永賴。此寡人之願也。
B31n0170_p0372a13║朝鮮國王李旦
B31n0170_p0372a14║洪武二十六年癸酉七月日跋
B31n0170_p0372a15║同願
B31n0170_p0372a16║王顯妃。王世子。（芳碩）鎮安君芳雨。永安君兼義興親軍衛節制使芳果。（定宗）益安君芳
B31n0170_p0372a17║毅。懷安君芳幹。靖安君芳遠。（太宗）撫安君兼義興親軍衛節制使芳蕃。寧安君良祐。純
B31n0170_p0372a18║忠佐命功臣興安君兼義興親軍衛節制使知壽筵事李濟。特進輔國崇祿大夫判門
B31n0170_p0372a19║下府事洪永通。特進輔國崇祿大夫領三司事集賢殿太學士安宗源。同德奮義佐合
B31n0170_p0372a20║開國功臣特進輔國崇祿大夫門下左侍中判都評議使司吏曹事兼判尚瑞司事修文
B31n0170_p0372a21║殿太學士監藝文春秋舘事領經筵事世子師平壤伯食邑一千戶食實封三百戶趙浚
B31n0170_p0372a22║同德奮義佐命開國功臣輔國崇祿大夫門下右侍中判都評議使司兵曹兼判尚瑞司
B31n0170_p0372a23║事領經筵上洛伯食邑一千戶實封三百戶金士衡。推忠協贊開國功臣崇祿大夫判
B31n0170_p0372a24║三司事同判都評議使司上將軍尹虎。純忠佐命開國功臣崇祿大夫商議門下府事
B31n0170_p0372a25║同判都評議使司事兼判義興親軍衛事義安伯李和。奮義佐命開國功臣崇政大夫
B31n0170_p0372a26║門下侍郎贊成同判都評議使司事判戶曹事兼判尚瑞司事寶文閣太學士知經筵
B31n0170_p0372b01║藝文春秋舘事兼義興親軍衛節制使世子貳師奉化君鄭道傳。崇政大夫三司左僕
B31n0170_p0372b02║射同判都評議使司事集賢殿大學士提點書雲觀事權仲和。崇政大夫判開城府事
B31n0170_p0372b03║同判都評議使司兼判司農寺司上將軍禹仁烈。崇政大夫門下侍郎贊成事同判都
B31n0170_p0372b04║評議使司判刑曹事上將軍崔永沚。崇政大夫藝文春秋舘大學士同判都評議使司
B31n0170_p0372b05║事兼判司農寺事金湊。正憲大夫叅贊門下府事同判都評議使司事判禮曹事慶儀
B31n0170_p0372b06║純忠佐命開國功臣正憲大夫叅贊門下府事同判都評議使司事判工曹事兼兵曹典
B31n0170_p0372b07║書鷹揚衛上將軍判衛事鷄林君鄭熙咸。正憲大夫叅贊門下府事同判都評議使司事
B31n0170_p0372b08║上將軍李居仁。寶文閣學士知經筵事世子右賓客宜城君南玉。嘉靖大夫中樞院副
B31n0170_p0372b09║使都評議使司事上將軍具成孝。嘉靖大夫商議中樞院事都評議使司事上將軍郭
B31n0170_p0372b10║忠輔。嘉靖大夫商議中樞院事都評議使李仁壽。推忠翊戴開國功臣嘉靖大夫司憲
B31n0170_p0372b11║府大司憲都評議使司事寶文閣學士安景恭。嘉靖大夫中樞院副使司事兼工曹典
B31n0170_p0372b12║書寶文閣學士柳亮。輔國崇政大夫檢校門下侍中載寧伯康舜龍。輔國崇政大夫檢
B31n0170_p0372b13║校門下侍中成汝完。輔國崇政大夫檢校門下侍中李茂芳。輔國崇政大夫檢校門下
B31n0170_p0372b14║侍中南乙蕃。輔國崇政大夫檢校門下侍中李崇。前同知密直司事金受益。翊戴開
B31n0170_p0372b15║國功臣通政大夫中樞院都承旨經筵集賢官寶文閣直學士充春秋館修撰官知吏曹
B31n0170_p0372b16║事李稷。翊戴開國功臣通政大夫中樞院左承旨經筵集賢官知兵曹事李懃。翊戴開
B31n0170_p0372b17║國功臣通政大夫中樞院右承旨經筵集賢官兼尚瑞莊知製教戶曹事韓尚敬。通政
B31n0170_p0372b18║大夫中樞院左副承旨經筵集賢官知禮曹事崔遠。通政大夫中樞院右副承旨經筵
B31n0170_p0372b19║集賢官知工曹事柳原之。嘉靖大夫判內侍府事李得芬。嘉靖大夫判內侍府事金師
B31n0170_p0372b20║幸。嘉善大夫同判內侍府事尹祥。嘉善大夫同判內侍府事李匡。通政大夫敬興府左
B31n0170_p0372b21║司尹曹恂。中訓大夫同知內侍府事金珖。檢校判內侍府事李忠。檢校判內侍府事孟
B31n0170_p0372b22║天祿。通訓大夫判內侍府事趙禾。前濟州牧使呂禰。平海郡夫人黃氏。樂安郡夫人金
B31n0170_p0372b23║氏。竹山郡夫人全氏。純忠佐命開國功臣正憲大夫叅贊門下府事同判都評議使司
B31n0170_p0372b24║事兼義興親軍衛節制使青海君李之蘭。正憲大夫叅知門下府事同判都評議使司
B31n0170_p0372b25║事金立堅。資憲大夫三司左僕射同判都評議使尹師德。資憲大夫商議門下府事同
B31n0170_p0372b26║判都評議使司事寶文閣大學士兼判內侍府寺事李恬。奮義佐命開國功臣資憲大
B31n0170_p0373a01║夫判中樞院事吏曹典書宜寧君南誾。嘉靖大夫知中樞院事上將軍趙琳。推忠協贊
B31n0170_p0373a02║開國功臣嘉靖大夫知中樞院事都評議使司事趙胖。純忠佐命開國功臣嘉靖大夫
B31n0170_p0373a03║知中樞院事都評議使司事兼義興親軍衛同知節制使化寧君張思吉。嘉靖大夫同
B31n0170_p0373a04║知中樞院事都評議使司事上將軍朴永忠。推忠佐贊開國功臣嘉靖大夫商議中樞
B31n0170_p0373a05║院事都評議使司事兼義興親軍衛知節制使黃希碩。嘉善大夫刑曹典書金希善。楊
B31n0170_p0373a06║廣道按廉使佐命開國功臣嘉善大夫禮曹典書趙瑛。慶尚道按廉使翊載開國功臣
B31n0170_p0373a07║保功將軍千牛衛大將軍沈孝生。資憲大夫完山府尹柳珣。通政大夫知陝州事李鞅
B31n0170_p0373a08║中訓大夫南原府使尹會宗。通德郎草溪郡事李洽。承議郎高靈監務鄭淑道。通德郎
B31n0170_p0373a09║昌寧監務金潤德。宣教郎溫水監務李虔。奉直郎時興驛丞趙湖。前禪教都摠攝綂判
B31n0170_p0373a10║僧錄司事海印寺住持國一都大師敬南。奉翊大夫商議上護軍李宥。星山郡夫人李
B31n0170_p0373a11║氏。棟樑禪德信源。禪林寺住持萬雄。香山中德覺蘇。志寶。天珪。信成。志禪。信宗。戒
B31n0170_p0373a12║願。達禪。希志。佛心。海樞。覺海。志傳。宗淵。希全。信連。覺正。
B31n0170_p0373a13║王師妙嚴尊者。以其先師指空懶翁掛真塔名祖派等事。奏奉王旨。以九月九日。大設掛
B31n0170_p0373a14║真佛事於廣明寺。以次年甲戌三月三日。於楊州天寶山檜巖寺浮圖。雕塔名。六月二
B31n0170_p0373a15║十五日。錄載祖派于平山處林禪師之下。重刊佛祖宗派之圖。留板于難陀寺。
B31n0170_p0373a16║【叅考】西天提納薄陀尊者浮圖銘（并序）
B31n0170_p0373a17║前奉翊大夫知密直司事商議會議都監事右文舘提學同知春秋舘事上護軍（臣）韓
B31n0170_p0373a18║脩奉教書并篆額
B31n0170_p0373a19║前朝列大夫征東行中書省左右同郎中推忠保節同德賛化功臣三重大匡韓山君
B31n0170_p0373a20║領藝文春秋舘事兼成均大司成（臣）李穡奉教撰
B31n0170_p0373a21║迦葉百八傳。提納簿陀尊者。華言禪賢。號指空。見天子難水之上。論佛法稱旨。命有
B31n0170_p0373a22║司歲給衣粮。師曰吾不為是也。去而東遊高句麗。禮金剛山法起道場。有旨趣還燕
B31n0170_p0373a23║天曆初。詔與所幸諸僧。講法內庭。天子親臨聽。而諸僧恃恩。頡頏作氣勢。惡其軋已
B31n0170_p0373a24║沮不得行。未幾。諸僧或誅或斥。而師之名震暴中外。至正皇后皇太子迎入延華閣
B31n0170_p0373a25║問法。師曰佛法自有。聖者專心御天下幸甚。又曰萬福萬福。萬中缺一。不可為天下
B31n0170_p0373a26║主。所獻珠玉。辭之不受。天曆以後。不食不言者十餘年。既言。時時自稱我是天下主
B31n0170_p0373b01║又斥后妃曰。皆吾侍也。聞者怪之。不敢問所以。久而聞于上。上曰渠是法中王。宜其
B31n0170_p0373b02║自負如此。何與我家事耶。中原兵將興。師於廣坐語眾曰。汝識吾兵馬之多乎。某地
B31n0170_p0373b03║屯幾萬。師所居寺。皆高麗僧。一日忽語之曰。汝何故叛耶。欲鳴皷攻之而止。數日遼
B31n0170_p0373b04║陽省。馳奏高麗兵犯界。京師者眾之聚也。每語其人曰。速去之。既而天子北狩。中原
B31n0170_p0373b05║兵入城。立府曰北平。師豈偶然者哉。師自言吾曾祖諱獅子脇。吾祖諱斛飯。皆王伽
B31n0170_p0373b06║毗羅國。吾父諱滿。王摩竭提國。吾母香至國公主。吾二兄悉利迦羅婆。悉利摩尼。吾
B31n0170_p0373b07║父母禱于東方大威德神而生吾。吾幼也。性樂清淨。不茹酒葷。五齡就師。受國書及
B31n0170_p0373b08║外邦之學。粗通大義。棄去。父病。醫莫效。筮者曰。嫡子出家。王病可痊。父詢三子。吾
B31n0170_p0373b09║即應。父大喜。呼吾小字。曰婁怛囉哆婆。乃能如是耶。母以季故。初甚難之。割愛願捨
B31n0170_p0373b10║父疾立愈。八歲備三衣。送那蘭陀寺講師律賢所。剃染受戒。學大般若有得。問諸佛
B31n0170_p0373b11║眾生虛空三境界。師云。非有非無是真般若。可往南印度楞伽國。（今之錫蘭島也　）吉祥山普明
B31n0170_p0373b12║所。研窮奧旨。時年十九。奮發獨行。禮吾師于頂音庵。師曰從中竺抵此。步可數否。吾
B31n0170_p0373b13║不能答。退坐石洞。六閱月。吾乃悟。欲起。兩脚相貼。其王召醫圭藥。立愈。告吾師曰
B31n0170_p0373b14║兩脚是一步。吾師以衣鉢付之。摩頂記曰。下山一步。便是獅子兒。我座下得法出身
B31n0170_p0373b15║二百四十三人。於眾生皆少因緣。汝其廣吾化。其往懋哉。號曰蘇那的沙野。華言指
B31n0170_p0373b16║空。吾以偈謝師恩已。語眾曰。進則虛空廓落。退則萬法俱沉。大喝一聲。初吾之尋吾
B31n0170_p0373b17║師也。歷囉囉許國。有講法華者。吾說偈解其疑。且囉國男女。雜居祼形。吾示以大道
B31n0170_p0373b18║香至國王聞吾至。喜曰吾甥也。扳留不肯。華嚴師廣說二十種菩提心。吾喻一即多多
B31n0170_p0373b19║即一。迦陵伽國海岸龜峯山梵志居之。其語曰。万丈懸崖投身而死。當得人天王身
B31n0170_p0373b20║吾曰修行在心。何與於身。令修六度十地等法。結夏摩利支山。乃至楞伽國焉。既辭
B31n0170_p0373b21║吾師而下山也。無縫塔主老僧半路相迓。知吾有得也。請吾演法。吾頌塔而去。于地
B31n0170_p0373b22║國主信外道。以吾有殺盜邪婬之戒。召妓同浴。吾怗然如亡人。王歎曰是必異人也
B31n0170_p0373b23║其外道以木石作須彌山人。於頭胸腿安立一山。以酒膳祀山。男女合於此。名陽陰供
B31n0170_p0373b24║養。吾舉人天迷悟之理。勘破邪宗。泥理國主信佛。吾以偈白之。王答以偈。吾復偈之
B31n0170_p0373b25║主施以珍珠數珠。會中有尼越眾問曰。彼師。此第。中間是誰。吾一喝。尼大悟。有針眼
B31n0170_p0373b26║中象王過之頌。師子國有如來鉢。佛足跡。一鉢飯能飫萬僧。佛跡時放光明。吾皆瞻
B31n0170_p0374a01║禮。麼哩囉國信梵志。吾不入。哆囉縛國正邪俱信。吾據座下語。有尼默契。迦羅那國
B31n0170_p0374a02║亦信外道。其王見吾喜甚。吾示以大莊嚴功德寶王經摩醯首羅王因地品。王曰法外
B31n0170_p0374a03║更有正法。外道欲害吾。吾即出城。日已黑。有虎至。侍者知鳥音。升木以避。吾曰汝既
B31n0170_p0374a04║知禽語。吾所說法能知否。侍者無語。痛行三十棒乃悟。神頭國流沙茫茫。不知所適
B31n0170_p0374a05║有樹其實如桃。飢甚摘食二枚。未竟。空神勾到空居廣殿。老人正座云。賊何不作禮
B31n0170_p0374a06║吾曰吾佛徒也。何得禮汝。老罵既稱佛徒。何偷果為。吾曰飢火所逼。老人曰不與而
B31n0170_p0374a07║取。盜也。今且放汝。其善護戒。使閉目。須臾已至彼岸。煎湯臥木之上。乃大蟒也。的哩
B31n0170_p0374a08║囉兒國女求合。以飢欲求食。若將許之。而問其馬良者。以實告。吾即騎之而走。果如
B31n0170_p0374a09║飛。便至他境。忽一人縛吾去。使牧其羊。會大雪。入洞入定七日夜。白光出洞。其人除
B31n0170_p0374a10║雪而入。見吾趺坐。大喜。施以衣寶。不受。男女俱發心。示吾正路。行且久未見人。忽遇
B31n0170_p0374a11║諸途。心甚悅。其人捉吾至王前面。跪曰。天旱必此奴也。請殺之。王曰且縱之。三日不
B31n0170_p0374a12║雨。殺何遲。吾燒香一祝。大雨三日。嵯楞陁國有顛僧。見人來以牛頭三列於地。置蒲
B31n0170_p0374a13║團其上。默而坐。吾一見火之。彼曰山河大地成一片矣。阿耨池僧道巖居其傍。以草
B31n0170_p0374a14║作小庵。人來則焚之。呌曰救火救火。吾至呌救火。踢倒淨瓶。道巖曰可惜。來何遲。末
B31n0170_p0374a15║羅娑國事佛佛勤而邪正雜糅。吾說破邪論。外道皈正矣。城東寶和尚。墾其所居四面
B31n0170_p0374a16║為田。置菜種一器。人至則治田而已。無一言。吾以菜種從而下之。僧呌曰菜生矣菜
B31n0170_p0374a17║生矣。其城中有織紗者。人至不言。織不撤。吾以刀斷之。其人曰多年之織畢矣。阿耨
B31n0170_p0374a18║達國僧省一。居窑中。見人來。以煤烟塗面出舞而復入。吾以偈相喝。早沙國僧納達
B31n0170_p0374a19║居道傍數年。見來者曰好來。見去者曰好去。吾便與三棒。彼回一拳。的哩喉的國婆
B31n0170_p0374a20║羅門法盛行。吾縮手而去。挺佉哩哩國真邪同行。遇盜裸剝。禰伽羅國王迎入內請說
B31n0170_p0374a21║法。有寶峯者說經。吾與之互相宣說。東行數日有高山曰鐵山。無土石草木。日照朝
B31n0170_p0374a22║陽其熱如火。又名火𦦨。行十八日可達山頂。有國土凡十七八所。橫接天。其北不知其
B31n0170_p0374a23║幾千萬里。其東河水出焉。兩岸高聳。架橋以渡。冰雪不消。故號雪山。孤身飢窮。啖野
B31n0170_p0374a24║菜以達西蕃之境焉。吾之行化于中國也。遇北印度摩訶班特達於西蕃。偕至燕京。居
B31n0170_p0374a25║未久。西遊安西王府。與王傅可提相見。提請留學法。吾志在周遊。語之曰。我道以慈
B31n0170_p0374a26║悲為本。子之學背是。何也。提言眾生無始以來。惡業無筭。我以真言一句。度彼超生
B31n0170_p0374b01║受天之樂。吾云汝言妄也。殺人者人亦殺之。生死相讎。是苦之本。提曰外道也。吾云
B31n0170_p0374b02║慈悲真佛子。反是真外道。王有獻。却之。西蕃摩耶提城。其人可化。呪師疾吾。以毒置
B31n0170_p0374b03║茗飲。適使臣至自都。請吾同還。欲師班特達。互為揚化。不契。又去。伽單呪師欲殺吾
B31n0170_p0374b04║吾乃去。蝦城主見吾大喜。外道妬之。打折吾一齒。及將去。欲要於路必殺之。其主護
B31n0170_p0374b05║送蜀。禮普賢巨像。坐禪三年。大毒河遇盜。又赤立而走。羅羅斯地界。有僧施一禪被
B31n0170_p0374b06║有女施一小衣。乃應檀家供。同齋僧得放生鵝。欲烹而食之。吾擊其婦。婦哭。僧怒見
B31n0170_p0374b07║逐。吾聞土官塑吾像。水旱疾疫禱必應。金沙河關吏。見吾婦人衣。髮又長。怪而問奚
B31n0170_p0374b08║自。吾言語不通。書西天字。又非所知也。於是留之。晚隈石隙而臥。不覺少間至彼岸
B31n0170_p0374b09║渡子異吾禮拜。雲南城西有寺。正門樓入定。居僧請入城。至祖變寺。坐桐樹下。是夜
B31n0170_p0374b10║雨既明衣不濡。赴其省。立應。坐夏龍泉寺。書梵字般若經。眾聚乏水。吾命龍引泉濟
B31n0170_p0374b11║眾。大理國吾却眾味。但食胡桃度日。金齒烏撤烏蒙一部路也。禮吾為師。塑像廟之。吾
B31n0170_p0374b12║聞無賴子以吾像禪棒。擲之地而不能舉。悔謝。取安如故。安寧州僧。聞昔三藏入唐
B31n0170_p0374b13║伙土知香。時吾已會雲南語。應曰古今不同聖凡異路。請說戒經。燃頂焚臂。官民皆
B31n0170_p0374b14║然。中慶路諸山。請演法凡五會。太子禮吾為師。羅羅人素不知佛僧。吾至皆發心。飛
B31n0170_p0374b15║鳥亦念佛名。貴州兄帥府官皆受戒。猫蠻猺獞青紅花打牙獦狫諸洞蠻。俱以異菜來
B31n0170_p0374b16║請受戒。鎮遠府有馬王神廟。舟過者必肉祭。不然舟損。吾一喝放舟行。常德路禮金
B31n0170_p0374b17║剛白鹿二祖師。觀音自塑之像。洞庭湖靈異頗多。能作風雨。吾行適風作浪湧。為說三
B31n0170_p0374b18║皈五戒。唐梵互宣。先時祭者夜獻絲屨。明則屨。皆破後皆却其獻。從素祭。湖廣省參
B31n0170_p0374b19║政欲逐吾去。吾曰貧道西天人也。遠謁皇帝。助揚正法。汝不欲我祝皇帝壽耶。過廬
B31n0170_p0374b20║山東林寺。見前身塔猶巋然。骨猶未朽。淮西寬問般若意。吾曰三心不可得。楊州太
B31n0170_p0374b21║子以舟送吾至都。大順丞相之室韋氏。高麗人也。請於崇仁寺施戒既已。至濼京。泰
B31n0170_p0374b22║定之遇是已。嗚呼。師之游歷如是哉。信乎其異於人也。師自天曆褫僧衣。大府大監
B31n0170_p0374b23║察罕帖木兒之室金氏。亦高麗人也。從師出家。買宅澄清里。闢為佛宮。迎師居之。師
B31n0170_p0374b24║題其額曰法源寺。蓋天下之水自西而東。取以自比焉。師辮髮白髯。神氣清瑩。服食
B31n0170_p0374b25║極其侈。平居儼然。人望而畏之。至正二十三年冬。內侍至。師曰為我奏爾主。我生日
B31n0170_p0374b26║後去耶。生日前去耶。章佩卿速奇帖木兒迴旨。留師少住一冬。又曰天壽寺。吾影堂。是
B31n0170_p0375a01║歲十一月二十九日。示寂于貴化方丈。師所搆而師所名也。有旨省院臺百司。具儀
B31n0170_p0375a02║衛。送龕于天壽寺。明年御史大夫圖堅帖木兒。平章伯帖木兒。函香謁師。用香柒泥
B31n0170_p0375a03║布梅桂水團塑肉身。戊申秋兵臨城。茶毗四分。達玄清慧法明內正張祿吉各持而去
B31n0170_p0375a04║其徒達玄。航海。大司徒達叡從清慧得之俱東皈。壬子九月十六日。以王命樹浮屠於
B31n0170_p0375a05║檜巖寺。將入塔灌骨。得舍利若干粒。師自西天。携文殊師利無生戒經二卷而來。參
B31n0170_p0375a06║政危大朴。序其端。手書圓覺經。歐陽丞旨跋其尾。師之偈頌甚多。別有錄者。行于世
B31n0170_p0375a07║雲南悟。無見能言七歲投師出家。時已云師年甲子一周矣。悟七十五而師乃寂。以吉
B31n0170_p0375a08║文釋仁杰云。門人前林觀寺住持達蘊。謀載道行。愈久而愈廑。司徒達叡。間關數千
B31n0170_p0375a09║里。奉師骨。如事存。以致送死無憾焉。懶翁弟子覺鋒曰。吾師嘗師師。師吾祖也。與師
B31n0170_p0375a10║之弟子精業院住持比丘妙藏。買燕石。將樹之檜巖之崖。揆諸天屬。不曰孝子順孫歟
B31n0170_p0375a11║事聞于內。有旨臣穡銘。臣脩書。臣仲和篆額。臣穡曰師之身既火而四分之矣。未知
B31n0170_p0375a12║其餘。立塔於何地。而求銘以謀其傳者誰歟。又未知指空師在此歟。在彼歟。無亦視
B31n0170_p0375a13║為禪蛻。不復顧籍。而為其徒者思報其恩。強而為之歟。臣於是。不能無憾。祇慄承教
B31n0170_p0375a14║系之以銘。銘曰。
B31n0170_p0375a15║維師之迹。發軔西域。滿王之子。普明之嫡。濼京遇知。允也其時。延華之訪。云何其
B31n0170_p0375a16║遲。回視我轍。靡國不歷。屋建之瓴。水投之石。天曆幸僧。拂我以增。服今之服。道譽
B31n0170_p0375a17║愈騰。狂言戲謔。匪人收測。談兵未釁。如析白黑。先見之明。乃道之精。或疑或謗。師
B31n0170_p0375a18║心則平。舍利既赫。罔不竦息。孰謂人性。不協于極。胥斯檜巖。樹石以劖。無敢或訛
B31n0170_p0375a19║于永厥監。宣光八年戊午五月　日　立
B31n0170_p0375a20║（甲戌）三年（明洪武廿七年）（佛紀二四二一年）定都于漢陽。建宮闕。王師無學相之也。
B31n0170_p0375a21║【備考】五山說林。（車天輅號五山）太祖得無學。待以師禮。仍問定都之地。無學乃卜漢陽。以
B31n0170_p0375a22║仁王山作鎮。白岳南山為左右龍虎。（堪輿家謂在左之山曰青龍在右之山曰白虎）鄭道傳難之日。自古帝王。皆
B31n0170_p0375a23║南面而治。未聞東向也。無學曰今不從。則垂二百年。當思吾言。
B31n0170_p0375a24║王命都堂曰。佛氏之道。當以清淨寡欲為宗。今住寺院者。務營產業。至犯其所謂色戒
B31n0170_p0375a25║恬不知愧。身死之後。其弟子有以寺社及奴婢。稱為法孫相傳。以至相訟。予自潛邸。思
B31n0170_p0375a26║革其獘。其令有司。勘究以聞。○王。為王氏宗族。發誓願。俾以金書妙法蓮花經三部。令
B31n0170_p0375b01║薦冥福。
B31n0170_p0375b02║【備考】別願法華經跋語。（權近撰）上即位三年秋八月有日。都承旨臣尚敬。傳旨于臣近
B31n0170_p0375b03║若曰。予以否德。迫於羣情推戴。代王氏以有國。兹不獲已。慚德是多。將欲保全其族
B31n0170_p0375b04║與國咸休。不期小腆。反生疑懼。潛謀不軌。自速覆亡。臣寮耆舊。咸請舉法。予不敢違
B31n0170_p0375b05║深用悼焉。斯豈予本心哉。既不得並生於斯世。宜當導冥遊於彼岸。爰發誓願。俾以
B31n0170_p0375b06║金書妙法蓮花經三部。欲令王氏宗族。普及法界含靈。俱仗真庥。速證妙果。又念茲
B31n0170_p0375b07║經之成。所費雖小。皆出民力。不可不慮。冀推餘澤。以利臣民而已。非敢為寡躬祈福
B31n0170_p0375b08║也。爾筆予之意。以誌卷末。
B31n0170_p0375b09║以天台宗僧祖丘。為國師。飯僧百人于內殿。行國師封崇禮。仍賜鞍馬。
B31n0170_p0375b10║（乙亥）四年（明洪武廿八年）王為前朝諸王氏。施田百五十結於南海郡牛頭山見巖寺。每年二月十
B31n0170_p0375b11║日。降內香行水陸齋。（輿地勝覽○尚玄曰南海者必是諸王氏登舟移岸之處）秋七月初七日。沙門智泉入寂。
B31n0170_p0375b12║【備考】彌智山龍門寺諡正智國師碑銘（并序）。（資憲大夫花山君臣權近奉教撰）洪武二十八年乙亥秋
B31n0170_p0375b13║七月初七日。高僧泉公。示寂于天磨山之寂滅菴。茶毗既有日。夢于其徒志修曰。爾
B31n0170_p0375b14║何棄舍利不收。即驚起。告其徒奔往茶毗之所。得舍利無筭。光甚明瑩。山中諸衲。競
B31n0170_p0375b15║集來禮。頂戴感冒。嘆未曾有。上聞而異之。追贈正智國師。門人祖眼等。就彌智山龍
B31n0170_p0375b16║門寺。置浮圖安骨。又欲立碑紀德。戊寅之夏乃奉狀以聞。上命臣近文之。近退而詢
B31n0170_p0375b17║諸祖眼。師諱智泉。俗姓金氏。載寧人。考諱延。司宰副令。妣尹氏。義城府士族。以元泰
B31n0170_p0375b18║定甲子生。年十九。祝髮于長壽山懸菴寺。初不學文字。直參禪旨。後學楞嚴。不甚曉
B31n0170_p0375b19║又學南明文。若有得。於是更究　嚴。大義了然。質諸講師。往往有學解所未到處。講
B31n0170_p0375b20║師乃服。至正癸巳。與今王師無學。俱入燕京。謁指空于法源寺。時懶翁先入燕。受指
B31n0170_p0375b21║空印可。道譽既著。二師皆投師之。同遊參訪。所造益高。又往五臺山。謁碧峯和尚。有
B31n0170_p0375b22║名士趙氏仲穆。為書竺源古篆二大字以贈。師之號也。丙申還國。遊歷諸大名山。所
B31n0170_p0375b23║至必獨屏一室。不隨眾會。常寡言笑。謹重而已。或有咨其道要。則隨問而應。言希以
B31n0170_p0375b24║究。不問則不言。眾頗以老故。敬之而已。未嘗知有異德也。懶翁無學。相繼有重聲。為
B31n0170_p0375b25║王者師。大振宗風。四眾奔波。靡無趨向。而公獨韜光晦迹。潛隱雲山。未嘗一領眾會
B31n0170_p0375b26║一主講席。事脩內朗。至老無倦。示寂之夕。與侍者訣。趺坐而逝。及顯舍利之然後。眾
B31n0170_p0376a01║服其德。以為真得道者也。春秋六十二。臘五十四。予嘗聞浮屠氏。既覺來者。聖觧俱
B31n0170_p0376a02║泯。混迹塵凡。異類中行。師真其人歟。佛法以寂滅為宗。以清淨寡欲為道。而世所稱
B31n0170_p0376a03║法師者。顧乃廣張罪福。誘集士女。僵然以受供施而不辭。紛闌侈靡。罔有紀極。於是
B31n0170_p0376a04║寂滅寡欲之道如何。惟公不然。高絕自守。隱嘿不彰。是真得於其道者也。祖眼事師
B31n0170_p0376a05║三十年。今觀其人。質愨無文。其言甚訥。是亦其師之徒歟。浮圖有碑。自唐已然。其師
B31n0170_p0376a06║必大顯於世。其徒亦大盛於時者之所為也。師而不耀。徒亦單寡。尚欲光昭其師之德
B31n0170_p0376a07║拳拳致力而不辭。如祖眼者古盖未有焉。是可嘉。臣承上命。敢不敬銘。銘曰。
B31n0170_p0376a08║卓彼泉公。默契其妙。跡泯外彰。智融內照。始訪于遠。終晦于隱。匪覺其覺。無聞之
B31n0170_p0376a09║聞。鳥絕含花。人孰知德。惟舍利存。厥靈以赫。伐石以藏。于山之陽。密護邦國。永鎮
B31n0170_p0376a10║无疆。洪武三十一年戊寅十二月　日立
B31n0170_p0376a11║（丙子）五年（明洪武廿九年）（佛紀二四二三年）正月始築都城。九月乃畢。十一月移都漢陽。
B31n0170_p0376a12║【叅考】八域志云。無學傳云。欲築外城。未定周圍遠近。一夜天下大雪。如城周而
B31n0170_p0376a13║外積內消。太祖命從雪立城。即今城形也。
B31n0170_p0376a14║（丁丑）六年（明洪武三十年）（佛紀二四二四年）正月甲寅。塟神德王后于皇華坊北原。（即今京城貞陵洞英國總領事舘）又剏興天寺於塋域
B31n0170_p0376a15║之東。追冥福也。役告成。及期而小祥。張皇法采以落厥成。賜田千結。用充供費。以為禪
B31n0170_p0376a16║宗。
B31n0170_p0376a17║【備考】貞陵願堂曹溪宗本寺興天寺造成記。（權近撰）惟洪武丙子秋八月戊戌。我小君
B31n0170_p0376a18║顯妃康氏薨。上心傷悼。命有司追諡尊號曰神德王后。卜塟得王宮之西南數里之近
B31n0170_p0376a19║岡巒朝抱。風水應吉。越明年丁丑正月甲寅。塟于貞陵。於塋域之東。創寺曰興天。追
B31n0170_p0376a20║冥福也。未期年而役告成。佛殿僧寮。門廊庖湢。凡以楹計者一百七十餘間。榱棟輪
B31n0170_p0376a21║奐。金彩炳燿。及期而小祥。張皇法采。以落厥成。賜田千結用充供費。俾為曹溪宗本
B31n0170_p0376a22║社。置僧堂坐禪。永為恆規。九月丁丑。上命召臣近。若曰。予在潛邸。勞勤中外。暨化家
B31n0170_p0376a23║為國之日。惟神德內助寔多。及莅萬機。亦勤規益。奄爾遷逝。箴言莫聞。如失良佐。予
B31n0170_p0376a24║甚悼焉。冀其利往。創立兹寺。又欲推擇福國利物。永世無窮。宜昭此意。垂示於後。爾
B31n0170_p0376a25║其文之。（臣）近拜手稽首言曰。自昔王者。受命造邦。亦莫不有配匹之賢。以助其德。故
B31n0170_p0376a26║王化之行。咸繇內妃。夏之塗山。商之有莘。周之妊姒。籣策稱美。輝映千古。恭惟我神
B31n0170_p0376b01║德王太后。天賦貞嘉。躬行節儉。夙彰坤順。克配乾剛。孝敬盡於宗祀。禮式著於閨門
B31n0170_p0376b02║正妃基關睢之化。逮下得樛木之仁。夙夜匪懈。警戒無違。不溺宴安。不聽私謁。裨贊
B31n0170_p0376b03║王業。篤生元良。以興一代之溺。以立萬世之本。淑行懿範。誠無愧於古之賢后。奚宜
B31n0170_p0376b04║享斯祐。而遽然棄世。玉貌永閟。香魂莫追。宸心慟壼政之虧。臣庶歎母儀之缺。褘褕
B31n0170_p0376b05║韜光。山陵掩耀。雲愁月慘。滿目而悲。嗚呼痛哉。□□□□□□□□□□□□□□
B31n0170_p0376b06║□□□□□□□□□□□□竹帛之編。金石之勒。實可與塗莘妊姒之烈。比賢並德
B31n0170_p0376b07║流耀罔極。顧臣詞拙。不足以模寫萬一。承命戰悸。罔知攸措。若夫崇佛建寺。果報之
B31n0170_p0376b08║勝。所願之欲。莫不響應。普利人天。饒益無垠。如佛所說。豈臣言語文詞。所能形容。故
B31n0170_p0376b09║不贅及。
B31n0170_p0376b10║【叅考】建寺之越明年戊寅。興天寺主尚聰。（尚聰迺太古門人。見于圓證國師碑。在大禪師之列）上疏曰。禪是佛
B31n0170_p0376b11║心。教是佛語。其所以壽君福國安民則一。恭維殿下。以宿願力。相地建都。百廢既修
B31n0170_p0376b12║庶職已和。於都城之內。剏立佛寺。寺號興天。修禪本社。其敬信佛祖。望報龍天之意
B31n0170_p0376b13║至深切。而爰命山野僧尚聰住錫。臣敢不精白此心。弘揚正法。以盡祝釐之職哉。夫佛
B31n0170_p0376b14║寺門中人。叅禪為最。若上根人不日成功。發明大智。其或未然。正舉話頭之際。佛祖
B31n0170_p0376b15║歡喜。龍天敬信。前朝之季。禪與教。利名是饕。爭佔名剎。其修禪衍教處。僅存一二。豈
B31n0170_p0376b16║邦家剏立裨補之本意。祖師真覺。有言曰。禪道延國祚。智論鎮鄰兵。夫豈無徵而欺
B31n0170_p0376b17║我哉。願殿下。届自今。於禪教之中。擇有道德才行。可為領袖者。主諸名剎。而使宗禪
B31n0170_p0376b18║者說禪秉拂。主教者講經談律。令其後進。禪則傳燈。教則經律論疏。追節講習。積以
B31n0170_p0376b19║年月。宏才碩德。無寺無之。雖然既定本寺。則其中外名剎。宜仿松廣之制。皆本寺之
B31n0170_p0376b20║屬。互相紏察。則其於作法祝釐。雖欲陵夷。不可得爾。比來作法之規。皆慕華僧而不
B31n0170_p0376b21║得其全。所謂畫虎不成。反類狗者也。臣謹按松廣祖師之遺制。講而行之。著為常法
B31n0170_p0376b22║且使僧徒。薰修朝夕。庶幾上報殿下弘道之恩。伏望頒於中外。垂於不朽。則不萬萬
B31n0170_p0376b23║利於邦家者乎。王從之。
B31n0170_p0376b24║津寬寺水陸社成。九月二十四日癸酉。王親幸觀之
B31n0170_p0376b25║【備考】水陸社造成記。（權近撰）報本追遠。王政之所先。濟物利生。釋教之所重。二者雖
B31n0170_p0376b26║殊。皆人心之發而慈孝之誠所不能自已者也。昔者聖帝明王之道。尊祖敬宗以廣其
B31n0170_p0377a01║孝。博施濟眾以廣其仁。其所以報本者可謂至。而利物者可謂弘矣。佛氏之說。以為
B31n0170_p0377a02║人死不滅。隨其所成善惡。輪轉受生。而佛能以慈悲。拔苦與樂。濟其淪溺。生者若為
B31n0170_p0377a03║事佛飯僧。以導其和。則死者之靈。飢可得飽。苦可得樂。以至成佛。永免輪轉之報。而
B31n0170_p0377a04║生者亦蒙饒益。於是孝子慈孫。以至愚夫愚婦。莫不靡然而歸於佛。猶恐不逮。舉世
B31n0170_p0377a05║滔滔。是崇是尚。水陸無遮平等之會。尤其法之最勝者也。洪武丁丑正月乙卯。上命
B31n0170_p0377a06║內臣李得芬。沙門臣祖禪等。若曰予有邦家。惟賴祖宗積慶。圖報先德。靡所不力。又
B31n0170_p0377a07║念臣民。或死王事。或自殞命。而無主祀。飢餓顛倒於冥冥之中。而莫之救。予甚愍焉
B31n0170_p0377a08║欲於古剎。為建水陸道場。歲設以追祖宗冥福。且利羣生。爾往相之。越三日丁丑。得
B31n0170_p0377a09║芬等與書雲觀臣尚忠達沙門臣志祥等。相自三角山至道峯山。復命曰。諸剎不及津
B31n0170_p0377a10║寬寺之勝。於是上令置道塲於是。爰命大禪師德惠志祥等。召集僧徒。以事營作。內
B31n0170_p0377a11║臣金師幸尤致力焉。以其月庚辰。始興其役。二月辛卯。上親臨。定其三壇位次。三月
B31n0170_p0377a12║戊午。又幸觀之。至秋九月。功乃告訖。三壇為屋。皆三間。中下二壇。左右各有沿室三
B31n0170_p0377a13║間。下壇左右。別置祖宗靈室。各八間。門廊廚庫。莫不備設。凡五十有九間。不侈不陋
B31n0170_p0377a14║以中厥度。是月二十四日癸酉。上又親臨。命召臣近。記其始末。以示後世。
B31n0170_p0377a15║（戊寅）七年（明洪武三十一年）（佛紀二四二五年）五月丙辰。幸龍山江。大藏經板輸自江華禪源寺。戊午雨。令隊長隊副
B31n0170_p0377a16║二千人。輸經板于支天寺。○秋撫安君芳蕃死。時年十八。上悼念二殤。（二殤謂芳蕃及芳碩）屢幸僧
B31n0170_p0377a17║舍。以資冥福。（摭安君墓碑）慶順公主。嫁興安君李濟。芳碩之亂。濟亦死。上親臨。剃公主髮。泫
B31n0170_p0377a18║然流涕（海東樂府）
B31n0170_p0377a19║【參考】燃藜室述記神懿王后韓氏。誕六男。定宗序居第二。太宗居第五。神德王后
B31n0170_p0377a20║康氏。生芳蕃芳碩。及慶順公主。王以愛故。立芳碩為世子。鄭道傳南誾等。附芳碩。忌
B31n0170_p0377a21║諸王子。謀欲去之。太宗知之。率武士覘鄭道傳等方會于南誾妾家。明燈歡笑。使人
B31n0170_p0377a22║縱火焚其屋。道傳走匿其隣。軍人搜出。執詣太宗前。太宗曰爾既負王氏。又欲負李
B31n0170_p0377a23║氏耶。立斬之。誾潛匿。隱於彌勒院圃幕。追兵殺之。翌日。百官啟道傳誾等之罪。且請
B31n0170_p0377a24║改封世子。芳蕃芳碩皆誅死。（李太宗行唐太宗故事也）是年。太祖傳位于定宗。駐蹕咸興。
B31n0170_p0377a25║五山說林云。芳蕃芳碩之亂。太祖遜于咸興。有一老夫。乃太祖鄉舊也。手携隻鷄斗
B31n0170_p0377a26║酒。來慰。太祖醉後。口占一絕曰。休道騰鱗北海間。莫言今日錦衣還。我行不是歌豐
B31n0170_p0377b01║沛。却愧明皇蜀道難。太祖始遜于德源。又如咸興。恭定大王。遣使問候。冠蓋相望。太
B31n0170_p0377b02║祖見必殺之。（時謂一去而不復還者曰咸興差使。便成俗諺）死者相續。時人不痛無辜。而傷太祖無以為心也。恭
B31n0170_p0377b03║定欲請回駕。不知所出。有人曰。無學得能之。恭定物色求之。固請。無學曰。父子之間
B31n0170_p0377b04║寧有是耶。余將何言。不以介意。久之。無學不得已從之。太宗資以行。至咸興謁見。太
B31n0170_p0377b05║祖怒曰。汝為某也遊說耶。無學笑曰。殿下何不亮耶。貧道與殿下相識幾年。今日特
B31n0170_p0377b06║為殿下一慰耳。太祖顏色稍和。因留與宿。無學語未嘗不言太宗之短。如此數十日
B31n0170_p0377b07║太祖以無學為不與太宗者。益信之。後數十日。無學侍太祖同宿。夜半無學說太祖曰
B31n0170_p0377b08║某也誠有罪過。然殿下愛子。盡已殲矣。只有此人。若棄絕之。殿下平生辛苦之大業
B31n0170_p0377b09║將託之誰也。與付他人。無寧我之血屬乎。願三思之。太祖頗然其言。遂有回鑾之意
B31n0170_p0377b10║無學因勸急還。然太祖不欲入城。初戾于逍遙山。留數月。遂幸豐壤。因築宮而居之。
B31n0170_p0377b11║【參考】逍遙山記。（許穆記）逍遙山楊州治北四十里。不及大灘津二十里。為王方西麓
B31n0170_p0377b12║別山。谷口內外。山下人相傳王宮遺墟二處。荒草中有石砌數重而已。此永樂間太上
B31n0170_p0377b13║（太祖也）行宮云。去京城百里。豐壤宮又百里。谷口有廢井石欄。入山中。山皆石。為石
B31n0170_p0377b14║巒。為石洞。為石磴。為石梁。山木多松。多楓。多躑躅。宮墟南。山石極高峻。最上有白
B31n0170_p0377b15║雲臺。少下有中白雲。又少下東北下白雲。在中臺上。宮墟上有瀑布。高八九仞。其下
B31n0170_p0377b16║從陰崖上中臺。最大剎。今皆墟矣。瀑布傍。當石絕十餘仞。橫木為梯。上元曉臺。過元
B31n0170_p0377b17║曉臺有逍遙寺。逍遙壁記云。新羅僧元曉。住此山後三百年甲戌。麗僧覺圭。奉太上
B31n0170_p0377b18║旨。築精舍。二百年癸酉。精舍燬。明年甲戌。關東僧覺玲。重作佛殿僧寮。牧庵記云。元
B31n0170_p0377b19║曉當新羅太宗文武之世。曆年紀自新羅太宗至我康獻大王（太祖也）甲戌。七百六十七
B31n0170_p0377b20║年。又至萬歷甲戌百八十年。記曰三百年。何也。東隅觀瀑布。其上有大石起立。臨壁
B31n0170_p0377b21║五六丈。巖壁間石竇。石泉涓涓。元曉并也。李奎報詩曰。循山渡危橋。疊足行線路。上
B31n0170_p0377b22║有百仞巔。曉聖來結宇。靈蹤渺何處。遺影留鵞素。茶泉貯寒玉。酌飲味如乳。此地舊
B31n0170_p0377b23║無水。釋子難棲住。曉公一來寄。甘液湧巖竇。登臨巖壁。循絕壑石。上望九峯。皆山石奇
B31n0170_p0377b24║處。從中峯石竇出懸庵。東南登義相臺。最高為絕頂。其北獅子庵。從谷口遇瀑布。緣
B31n0170_p0377b25║崖上義相臺九千丈。十月山深谷陰朝雨後。溪石綠苔如春。風葉不枯。四年癸卯十月
B31n0170_p0377b26║己亥。孔巖眉叟記。
B31n0170_p0378a01║尚玄曰。觀乎新羅聖僧剏寺之古蹟。朝鮮太祖行宮之遺墟。及夫高麗李相國之題詩
B31n0170_p0378a02║朝鮮許文正之撰記。逍遙山。洵海東之一名所也。但近來。山之諸寺皆廢。而獨於大
B31n0170_p0378a03║石起立五六丈處石竇流泉即元曉井傍數畝之地。舊有靈源寺。向因土匪焚燒殆盡
B31n0170_p0378a04║有水落山德寺僧。姓李名濟菴者。得檀越尚宮申氏之施助。重建之。而額曰逍遙山自
B31n0170_p0378a05║在菴。今濟菴已化。而居僧尚有五六人。鍾魚以響。焚修不怠。山木以養。風致菀然。自
B31n0170_p0378a06║京元鐵道成。寺距東頭驛。僅十里。自是。來遊者。相續不絕焉。
B31n0170_p0378a07║丙辰秋。東頭川金常侍（漢宗）。招余與李杞堂居士（熙穆）遊逍遙山共賦。
B31n0170_p0378a08║矗矗巖巒造化痕。曉公臺上訪靈源。山迴北角藏深寺。驛指東頭隔遠村。雲想翠華成
B31n0170_p0378a09║舊夢。風吹黃葉動秋魂。茲遊勝似楊州鶴。不覺逍遙趁夕昏。
B31n0170_p0378a10║○定宗恭靖王〔李曔初諱芳果〕在位二年
B31n0170_p0378a11║（己卯）元年（明建文元年）（佛紀二四二六年）王命重新長湍郡五冠山　聖燈菴。納田百結奴婢十六口。（菴之重新已在戊寅孟春）至是年
B31n0170_p0378a12║十一月。命權近為文以記之。（文見別錄）太上王。命重建五臺山中臺之獅子菴。冬十有一月。親
B31n0170_p0378a13║臨以落成之。
B31n0170_p0378a14║【備考】權近記云。建文三年春正月辛巳。啟運神武太上王殿下。令內臣判內侍府
B31n0170_p0378a15║事李得芬。命召參門下府事臣權近傳旨。若曰。予嘗聞江陵府五臺山。奇秀之稱。自
B31n0170_p0378a16║古而著。思置願剎。以植勝果久矣。去年夏。有老衲雲雪岳。自是山來告曰。山之中臺
B31n0170_p0378a17║有菴曰獅子。國之裨補也。據臺之陽。上下是臺者所共由歷。創久而廢。遺基尚存。觀
B31n0170_p0378a18║之歎傷。苟是之重營。眾心欣處。必倍他所矣。予聞而悅。遣工起三楹。所以安佛寓僧
B31n0170_p0378a19║也。下置二間。所以為門與洗閣也。規模雖小。形勢宜欲其稱而不侈大也。功既告訖
B31n0170_p0378a20║冬十有一月。親臨之。以落其成。蓋為追福先逝。推利後世。物我均霑。幽冥共賴云爾
B31n0170_p0378a21║卿宜為文。以示永久。臣近。竊維佛氏之道。慈悲濟物。其說甚博。自漢以來。時君世主
B31n0170_p0378a22║靡不尊信。恭維我太上王殿下。以神武之資。應運開國。奄有東方。以布維新之政。深
B31n0170_p0378a23║仁厚澤。貽謀垂裕。可謂至矣。厭煩萬機。傳付聖嗣。專心佛乘。孜孜奉信。以至窮山絕
B31n0170_p0378a24║項之上。亦且訪問舊址。以建精藍。不遠千里。親勞玉趾。以賜巡臨。林壑增輝。烟蘿動
B31n0170_p0378a25║色。自有此山以來所未嘗有也。昔新羅二王子。來入此山。至今傳道為美談。况今殿
B31n0170_p0378a26║下以創業之主。太上之尊。遠駕乘輿。以親臨幸哉。自今以往。山翁野叟。稱道洋洋
B31n0170_p0378b01║以增此山之重。當與軒轅之遊具茨。穆王之到瑤池。儷美並稱於無窮矣。
B31n0170_p0378b02║尚玄按。果川郡。（今始興郡）冠岳山戀主臺羅漢法堂重修記。洪武壬申。太祖親臨冠岳山
B31n0170_p0378b03║頂。築臺祈福。作圓覺戀主二寺。又按俗離山法住寺記。太祖龍潛時。親設百日祈禱
B31n0170_p0378b04║於上歡菴。任實郡上耳菴。亦有太祖親臨所禱之事蹟。則權近所謂窮山絕頂。訪問
B31n0170_p0378b05║舊址。以建精藍等語。其殆有所據也。
B31n0170_p0378b06║○太宗恭定王〔李芳遠〕在位十八年
B31n0170_p0378b07║（辛巳）元年（明建文三年）改號咸興府淨水寺。（寺在石茸峯下有太祖龍潛時讀書之堂）為雪峯山歸州寺。（見歸州寺事蹟）○秋。太上王
B31n0170_p0378b08║捨德安殿為興德寺。是為教宗。
B31n0170_p0378b09║【備考】輿地勝覽。漢城府興德寺。在東部燕禧坊。是為教宗。又德安殿記。（權近撰）建文
B31n0170_p0378b10║三年夏。太上王。命相地於潛龍舊邸之東。別搆新殿。秋功告訖。乃命臣近。若曰。高麗
B31n0170_p0378b11║太祖。綂一三韓。以其私第為廣明奉先二寺。圖利國也。予以否德。代有邦家。仰惟前
B31n0170_p0378b12║代時若。將以此殿。捨作精藍。永作世世圖福之所。思以上福先世。下利羣生。宗社永
B31n0170_p0378b13║固。埀綂無疆。故於正殿。揭釋迦出山之影。又於北楣為庋。其上中。安密教大藏一部
B31n0170_p0378b14║東置新造大字楞嚴板本。西藏新雕水陸儀文板本。開庶左右。以便禪講。傍起小閣
B31n0170_p0378b15║俯臨方沼。廚庫門廊。具置宜處。功雖劣於側金。願則周於轉輪。冥冥沾益。昭昭獲利
B31n0170_p0378b16║推福無限。傳祚圓極。竟脫凡塵。證明正覺。是所期也。爾宜作記。傳示後世。俾萬世子
B31n0170_p0378b17║孫。守而勿替。臣近承命。稽首而退。謹記
B31n0170_p0378b18║是歲。太上王。親臨雪峯山釋王寺。
B31n0170_p0378b19║【備考】西山大師雪峯山釋王寺記「太祖在潛邸時。訪見異僧無學于雪峯山土窟
B31n0170_p0378b20║中。問曰。夢入破屋中。身負三椽而出。又夢花落鏡墜。此何祥也。無學賀曰。此皆將作
B31n0170_p0378b21║君王之夢。非常夢也。身負三椽者。乃王字也。花飛終有實。鏡落豈無聲。花鏡亦促王
B31n0170_p0378b22║業之夢也。僧熟視曰。公有君王之相。公今日事。慎不出口。此一片地。建一剎。名曰釋
B31n0170_p0378b23║王。至佳至佳。（芝峯類說及藥泉集。皆同此說）又曰。大事不可速成。限三年設五百聖齋。潛祈則聖僧必助
B31n0170_p0378b24║王業耳。太祖從其言而行之」云云涵月海源和尚後跋云「康獻聖祖潛邸時。神僧無
B31n0170_p0378b25║學。既釋吉夢。又告冥驗。於是遂起應真殿。（即羅漢殿）因設五百聖齋。所謂天真真歇二堂
B31n0170_p0378b26║仁智寮龍飛樓等。皆一時之營繕也。登極之後。命剏巨剎。樓殿寮舍。宏麗輝煌。甲於
B31n0170_p0379a01║一道焉。建文辛巳。車駕親臨。植松于洞。種梨于園。至今松木之禁斷。玄梨之進御者
B31n0170_p0379a02║亦由其時之聖教也。且夫藏護佛像。印送經文。至於奴婢之晝給。田地之折授。皆出
B31n0170_p0379a03║曠世之殊典。則其聖意眷戀于此者。亦不尋常也」。云云
B31n0170_p0379a04║尚玄按。李太祖有釋王寺記文曰「東北面都元帥完山府院君李成桂。（太祖初諱）上元帥
B31n0170_p0379a05║判密直司事姜筮。副元帥唐城君洪徵。助戰元帥前簽書密直司事商議柳源。前知密
B31n0170_p0379a06║直司事商議鄭夢周。前密直副使李和（太祖之胞弟義安大君也）等。於洪武十年（辛祇王三年）夏。受命以
B31n0170_p0379a07║來次于清州。（今北青郡）聞大藏一部及佛像法器。在海陽。（今吉州郡）廣積寺。兵火之餘。僧亡寺
B31n0170_p0379a08║毀。大寶幾於盡失。心實惻然。遣中郎將金南運。舟載以來。補其所失若干函軸。以成
B31n0170_p0379a09║全部。置于安邊府雪峯山釋王寺。永為壽君福國之資。云」則。太祖之尊重本寺。於斯
B31n0170_p0379a10║可知。盖因無學之言。崇佛護法。以冀冥助矣。太祖㣲時。有君王之相。非但無學知之
B31n0170_p0379a11║沙門惠澄。亦已知之。龍飛御天歌云。太祖潛龍時。相命師惠澄。私謂其所親曰。吾相
B31n0170_p0379a12║人之命多矣。無如李諱（成桂）者。或曰賦命雖善。位極於冢宰耳。澄曰「若冢宰何足道
B31n0170_p0379a13║哉。吾之所相者君長之命也。其代王氏而必興乎」太祖非但有君王之相命。亦有君王
B31n0170_p0379a14║之氣象。嘗與崔瀅作聯句。崔先呼曰。三尺劒頭安社稷。太祖即應之曰。一條鞭末定
B31n0170_p0379a15║乾坤。
B31n0170_p0379a16║（壬午）二年（明建文四年）（佛紀二四二九年）書雲觀上言曰。高麗太祖綂三之初。或者進言曰。背山逆水之地。置寺安佛
B31n0170_p0379a17║設某道塲。則可以鎮安國家。乃命有司。隨地置寺。量給田民。後之君臣。益信而創大伽
B31n0170_p0379a18║藍。各稱願堂。施納田民。由是五百年間。京外寺社。不可勝記。於是禪教各宗。爭執有田
B31n0170_p0379a19║民之寺。肥馬輕裘。甚者溺於酒色。靡所不至。寺雖數千。僧雖數萬。其所行如此。雖其道
B31n0170_p0379a20║儻有福國之理。何有一毫之補哉。古人有言曰。國無三年之積。國非其國。又曰暴師久
B31n0170_p0379a21║則國用不足。以今之蓄積觀之。數萬之兵。一年之餉。尚且不足。萬一興師動眾。將何以
B31n0170_p0379a22║應之。伏願其付密記。京外七十寺外。諸寺土田之租。永屬軍資。奴婢分屬諸司。上從之。
B31n0170_p0379a23║（乙酉）五年（明永樂三年）（佛紀二四三二年）王師無學。入寂于金剛山之金藏菴。
B31n0170_p0379a24║【備考】朝鮮王師。大曹溪宗師。禪教都摠攝。傳佛心印。辯智無碍。扶宗樹教。弘利
B31n0170_p0379a25║普濟。都大禪師。妙嚴尊者。塔銘（并序）。
B31n0170_p0379a26║嘉善大夫藝文舘提學同知經筵春秋舘事兼判內瞻寺事（臣）卞季良奉教撰
B31n0170_p0379b01║嘉靖大夫檢校漢城尹寶文閣提學（臣）孔俯奉教書并篆額
B31n0170_p0379b02║我太祖之元年冬十月。師以召至松京。太祖以是月十一日誕辰。具法服若器。封為王
B31n0170_p0379b03║師。大曹溪宗師。禪教都摠攝。傳佛心印。辯智無碍。扶宗樹教。弘利普濟。都大禪師。妙
B31n0170_p0379b04║嚴尊者。兩宗五教。諸山衲子。皆在焉。師升座。拈香祝釐已。竪起拂子。示大眾曰。這箇
B31n0170_p0379b05║是三世諸佛說不到。歷代祖師傳不及底。大眾還會麼。若以心思口舌計較說話者。何
B31n0170_p0379b06║有吾宗。復於上曰。儒曰仁。釋曰慈。其用一也。保民如赤子。乃可為民父母。以至仁大
B31n0170_p0379b07║慈。莅邦國。自然聖壽無疆。金枝永茂。社稷康寧矣。今當開國之初。陷於刑法者非一
B31n0170_p0379b08║願殿下。一視同仁。悉皆宥之。俾諸臣民。共臻仁壽之域。此我邦家無疆之福也。上聞
B31n0170_p0379b09║而嘉之。即宥中外罪囚。時韓山牧隱李文靖公。以詩贈師。有聖主龍飛天。王師佛出
B31n0170_p0379b10║世之句。上以檜巖寺。懶翁所居大道塲。命師入焉。丁丑秋。命造塔于寺之北崖。師師
B31n0170_p0379b11║指空浮屠所在也。戊寅秋。師以老。辭。歸居于龍門。壬午五月。今我主上殿下。又命入
B31n0170_p0379b12║檜巖。明年正月。又辭。入金剛山。以乙酉九月十一日示寂。越三年丁亥冬十有二月
B31n0170_p0379b13║厝師骨于檜巖之塔。又四年庚寅秋七月。上王以太祖之志言於上。上命臣季良。名其
B31n0170_p0379b14║塔。且為銘。臣季良。謹按其弟子祖琳所撰行狀。師諱自超。號無學。所居曰溪月軒。壽
B31n0170_p0379b15║七十九。法臘六十一。俗姓朴氏。三岐郡（在嶺南）人也。考諱仁一。贈崇政門下侍郎。母固
B31n0170_p0379b16║城蔡氏。夢見初日射懷中。遂有娠。以泰定丁卯後九月二十日生。始免襁褓。便行掃
B31n0170_p0379b17║除。及就學。人莫敢先。年十八。脫然有出世之志。依慧鑑國師上足弟子小止禪師。薙
B31n0170_p0379b18║髮具戒。至龍門山。咨法于慧明國師。法藏國師示法已。乃曰得正路者。非汝而誰。遂
B31n0170_p0379b19║令居浮圖菴。一日菴中失火。師獨靜坐如木偶人。眾異之。丙戌冬。因看楞嚴經有悟
B31n0170_p0379b20║歸以告其師。師加稱歎。自是廢寢忘飡。專於參究。己丑秋。抵鎮州吉祥寺居焉。壬辰
B31n0170_p0379b21║夏。住妙香山金剛窟。功益進。或睡則若有擊鍾磬以警焉者。是時釋然了悟。汲汲有
B31n0170_p0379b22║求師就質之意。癸巳秋。挺身走燕都。參西天指空。禮拜起云。三千八百里。親見和尚
B31n0170_p0379b23║面目。空云高麗人都殺了也。盖許之也。眾乃大驚。次年甲午正月。到法泉寺。參懶翁
B31n0170_p0379b24║懶翁一見而深器之。遊霧靈歷五臺。再見懶翁於西山靈巖寺。留數載。其在定也。至
B31n0170_p0379b25║有當食而不知者。翁見之曰。汝却死了耶。師笑而不答。翁一日。與師坐階上。問曰昔
B31n0170_p0379b26║趙州與首座看石橋。問是什麼人造。首座答云李膺造。州云向什麼處先下手。首座無
B31n0170_p0380a01║對。今有人問爾。如何秪對。師即以兩手。握階石以示之。翁便休去。其日夜分。師入翁
B31n0170_p0380a02║室。翁云今日乃知吾不汝欺也。後謂師曰。相識滿天下。知心能幾人。爾與我一家矣
B31n0170_p0380a03║又曰道之在人。如象之牙。雖欲藏之。不可得也。他時爾豈為人前物乎。師之質其所
B31n0170_p0380a04║得。殆無可疑。然而游歷山川叅訪師友之志盖未已也。將遊江浙。適南方有變。路梗
B31n0170_p0380a05║乃止。丙申夏欲東還。告辭。翁手書一紙。送行曰。觀其日用全機。與世有異。不思善惡
B31n0170_p0380a06║聖邪。不順人情義理。出言吐氣如箭鋒相拄。句意合機似水皈水。一口吞却賓主句
B31n0170_p0380a07║將身透過佛祖關。俄然告行。予以偈送云。已信囊中別有天。東西一任用三玄。有人
B31n0170_p0380a08║問爾叅尋意。打倒面門更莫言。師既還。懶翁亦以指空三山兩水授記。還國。住天聖
B31n0170_p0380a09║山元曉菴。己亥夏。師往見。翁以拂子與之。翁在神光寺。師亦往焉。翁之徒有忌師者
B31n0170_p0380a10║師知而去之。翁謂師曰。衣鉢不如言句。以詩遺師云。閑僧輩。起人我心。妄說是非。甚
B31n0170_p0380a11║不然也。山僧以此四句之頌。永斷後疑。分襟別有商量處。誰識其中意更玄。任爾諸
B31n0170_p0380a12║人皆不可。我言透過劫空前。師入高達山。卓菴自守。辛亥冬。前朝恭愍王。封懶翁為
B31n0170_p0380a13║王師。翁住松廣。以衣鉢付師。師以偈謝。甲辰夏。翁移錫檜巖。大設落成會。馳書召師
B31n0170_p0380a14║以充首座。師力辭。翁曰多管不如多退。臨濟德山不做首座來。俾居便室。翁逝矣。師
B31n0170_p0380a15║遊諸山。志在晦藏。不欲人知。前朝之季。召以名利。至欲封為師。師皆不至。卒有壬申
B31n0170_p0380a16║之遇。師之去就豈偶然哉。歲癸酉。太祖欲相土建都。命師隨駕。師辭。太祖謂師曰。古
B31n0170_p0380a17║今相遇。必有因緣。世人所卜。豈若道眼。巡幸鷄龍山及新都。（新都謂漢陽也）師皆扈從。其年
B31n0170_p0380a18║九月。師以先師指空懶翁二塔名及掛懶翁真事。奉塔名於檜巖。大設掛真佛事於廣
B31n0170_p0380a19║明寺。自製真讚云。指空千劒平山喝。選擇工夫對御前。最後神光遺舍利。三韓祖室
B31n0170_p0380a20║萬年傳。十月國設轉藏佛事於演福寺。命師主席。師自戊寅辭退之後。倦於待眾。雖
B31n0170_p0380a21║以上命。復住檜巖。旋入金剛山真佛菴。乙酉春。有微疾。侍者欲進醫藥。師却之曰。八
B31n0170_p0380a22║十有疾。何用藥為。夏四月。移于金藏菴。師其示寂處也。八月義安大君。致書。師答書
B31n0170_p0380a23║有山居邈亦會謁無期。他時異日佛會相逢之語。謂大眾曰。不久吾逝矣。已而果然
B31n0170_p0380a24║始師疾革。僧問四大各離。向甚處去。師云不知。又問。師厲聲云不知。又僧問和尚病
B31n0170_p0380a25║中還有不病者也無。師以手指傍僧。又問色身是地水火風。摠歸磨滅。那個是真法身
B31n0170_p0380a26║師以兩臂相拄云。這個是一個。答已。寂然而逝。夜半也。時華嚴釋贊奇。在松京法王
B31n0170_p0380b01║寺。夢見師立空中佛頂蓮花之上。佛與蓮花其大彌天。覺而心異之。與寺眾說其夢
B31n0170_p0380b02║聞者疑其非常。未幾訃至。即其夢時也。師所著曰印空唫。文靖公。（李牧隱也）序其端。印成大
B31n0170_p0380b03║藏。安于龍門。文成公跋其尾。師性尚質。不喜文飾。自奉甚菲。餘輒施捨。嘗自言曰。八
B31n0170_p0380b04║萬行中嬰兒行為第一。凡所施為。無不相若者。且接人之恭。愛物之誠。出於至心。非
B31n0170_p0380b05║有所勉。盖其天性然也。臣季良。謹拜稽首而名其塔曰。慈智洪融。且系以銘。銘曰。
B31n0170_p0380b06║師之道卓。匪夷所思。禪覺之嫡。聖祖之師。師在平居。嬰兒之如。具眼之遇。箭鋒相
B31n0170_p0380b07║拄。一鉢一衣。謙謙自卑。尊崇無對。若固有之。或去或就。先見不苟。天錫佛壽。七旬
B31n0170_p0380b08║有九。來也何從。日射懷中。去也何向。蓮花之上。處處其徒。圖表厥跡。兩間之堅。無
B31n0170_p0380b09║久惟石。刻此銘章。垂示罔極。
B31n0170_p0380b10║（丙戌）六年（明永樂四年）正月議政府啟請。定全國中可留置之寺剎。曹溪宗摠持宗合七十寺。天台
B31n0170_p0380b11║䟽字宗法事宗合四十三寺。華嚴宗道門宗合四十三寺。慈恩宗三十六寺。中道宗神印
B31n0170_p0380b12║宗合三十寺。南山宗始興宗各十寺。（實錄）○明帝。遣太監黃儼。迎銅佛于濟州。佛像至使舘
B31n0170_p0380b13║儼。欲上先拜佛像。然後行禮。上曰。銅佛自天朝而至。則予當拜之。以致敬朝廷之意。今
B31n0170_p0380b14║不然。何拜之有。河崙趙英武曰。皇帝崇信佛道。遠求銅佛。且黃儼無狀。天下所知。願從
B31n0170_p0380b15║權禮拜。上曰予之羣臣。無一守義者。畏儼如此。其能救君難乎。高麗忠惠被執如元。國
B31n0170_p0380b16║人無肯救者。我雖危難。殆亦如此矣。人主舉動不可以輕。予之拜佛。於禮何如。遂謂儼
B31n0170_p0380b17║曰。藩國禍福。不在銅佛。當先見天子使臣。豈容拜吾土銅佛。儼仰天良久。微笑。許行禮
B31n0170_p0380b18║竟不拜佛。
B31n0170_p0380b19║（丁亥）七年（明永樂五年）議政府啟曰。去年寺社革祛之時。三韓以來大伽藍。反在汰去之例。亡廢寺
B31n0170_p0380b20║社。差下住持者。容或有之。僧徒豈無怨愁之心。若擇山之勝處大伽藍。以代亡廢寺院
B31n0170_p0380b21║則庶使僧徒得居止之處。於是諸州資福寺。皆代以名剎。（實錄）
B31n0170_p0380b22║【曹溪宗】梁州通度寺。松生雙巖寺。昌寧蓮花寺。砥平菩提岬寺。義城氷山寺。永
B31n0170_p0380b23║州鼎覺寺。彥陽石南寺。義興麟角寺。長興迦智寺。樂安澄光寺。谷城桐裹寺。城陰靈
B31n0170_p0380b24║覺寺。軍威法住寺。基川淨林寺。靈巖道岬寺。永春德泉寺。南陽弘法寺。仁同嘉林寺
B31n0170_p0380b25║山陰地谷寺。沃川智勒寺。耽津萬德寺。青陽長谷寺。稷山天興寺。永平白雲寺。廣州
B31n0170_p0380b26║青溪寺。寧海雨長寺。大邱龍泉寺。道康無為寺。雲峯原水寺。大興松林寺。文化區業
B31n0170_p0381a01║寺。（疑即貝葉之誤）金山真興寺。務安大崛寺。長沙禪雲寺。提州長樂寺。龍駒瑞峯寺。
B31n0170_p0381a02║【華嚴宗】長興金藏寺。密陽嚴光寺。原州法泉寺。清州原興寺。義昌熊神寺。江華
B31n0170_p0381a03║栴香寺。襄州成佛寺。安邊毘沙寺。順天香天寺。清道七葉寺。新寧功德寺。
B31n0170_p0381a04║【慈恩宗】僧嶺觀音寺。楊州神穴寺。開寧獅子寺。楊根白巖寺。藍浦聖住寺。林州
B31n0170_p0381a05║普光寺。宜寧熊仁寺。河東陽景寺。棱城公林寺。鳳州成佛寺。驪興神異寺。金海甘露
B31n0170_p0381a06║寺。善州原興寺。咸陽嚴川寺。水原彰聖寺。晉州法輪寺。光州鎮國寺。
B31n0170_p0381a07║【中神宗】任實珍丘寺。咸豐君尼寺。牙州桐林寺。清州菩慶寺。奉化太子寺。固城
B31n0170_p0381a08║法泉寺。白州見佛寺。益州彌勒寺。
B31n0170_p0381a09║【摠南宗】江陰天神寺。監津昌和寺。三陟三和寺。和順萬淵寺。羅州普光寺。昌平
B31n0170_p0381a10║瑞峯寺。麟蹄玄高寺。鷄林天王寺。
B31n0170_p0381a11║【始興宗】漣州五峯寺。連豐霞居寺。高興寂照寺。
B31n0170_p0381a12║【天台宗】（闕漏疑有誤也）
B31n0170_p0381a13║【叅考】慵齋叢話。海東崇奉佛教久矣。新羅故都。招提多於閭閻。松都亦然。王宮
B31n0170_p0381a14║甲第。皆與佛宇相連。王與後宮詣寺燒香。無虛月。設八關燃燈大禮。皆依於佛。王之
B31n0170_p0381a15║第一子為太子。第二子則削髮為僧。雖儒林名士。亦皆效之。寺剎皆有臧穫。多者或
B31n0170_p0381a16║主千百。為住持者其豪富勝於公卿。置十二宗。以掌釋教。僧多有封君辟除者。至我
B31n0170_p0381a17║太宗。革十二宗。只置兩宗。盡革寺社之田。
B31n0170_p0381a18║尚玄曰。若由太宗六七兩年實錄觀之。自來之宗。不滿十二。而現存者共有七宗。（叅照世宗
B31n0170_p0381a19║六年實錄）慵齋叢話所記數字。（十二宗之十二字兩宗之兩字也）疑有誤也。
B31n0170_p0381a20║（戊子）八年（明永樂六年）（佛紀二四三五年）太上王崩。因山于健元陵。以開慶寺。為陵之齋社。
B31n0170_p0381a21║【備考】▆慵齋叢話云。陵室之傍有齋社。自昔然也。如健元陵顯陵有開慶寺。齊陵有
B31n0170_p0381a22║衍慶寺。厚陵有興教寺。光陵有奉先寺。敬陵昌陵有正因寺。遷英陵於驪州。改神勒
B31n0170_p0381a23║寺為報恩寺以為齋社。獨獻陵無社。盖因太宗遺教也。
B31n0170_p0381a24║七月。以興天社元屬田民屬公。議政府啟曰。各宗寺社。當初詳定。自有其額。今以所創
B31n0170_p0381a25║開慶寺。加屬曹溪。乞將曹溪宗屬興天社。移屬華嚴宗。其華嚴屬支天社。近於太平舘
B31n0170_p0381a26║（古羣華館今獨立館）不宜僧徒聚居。乞以田民並屬於興天社。以備使臣伴人館會之所。興天社元
B31n0170_p0381b01║屬田民屬公。從之。（實錄）
B31n0170_p0381b02║（庚寅）十年（明永樂八年）命印大藏經于海印寺。傳旨于豐海京畿忠清道觀察使。遞輸其道所造經
B31n0170_p0381b03║紙二百六十七束于慶尚道。又傳旨于慶尚道觀察使曰。今遞輸經紙。宜轉輸于海印寺
B31n0170_p0381b04║印大藏經。其印出時諸緣及僧二百朔料。並皆給之。（實錄）
B31n0170_p0381b05║（癸巳）十三年（明永樂十一年）傳于政院曰。自古水旱之災。皆人君否德所召。今聚僧巫禱雨。無乃有愧
B31n0170_p0381b06║乎。予以為罷禱祀而修人事可也。予粗讀聖經。知僧巫誕妄。今反憑左道。以希天澤可
B31n0170_p0381b07║乎。金汝知曰。雖非古昔聖王之道。靡神不舉。亦古事也。今緇徒已集。供辨亦具。從俗行
B31n0170_p0381b08║之。似無害也。上曰旱極必雨。若雨則人必以為釋氏之力。此後卿等。不復詆佛矣。
B31n0170_p0381b09║○世宗莊憲王〔李祹〕在位三十二年
B31n0170_p0381b10║（己亥）元年（明永樂十七年）明帝求興天寺所藏舍利。金漸啟曰。僧竺丘為臣言石塔所藏舍利四枚。自
B31n0170_p0381b11║新羅以來。世世寶藏。且有靈異。願得留鎮法門。上曰僧徒容有是言。然於事軆則不可
B31n0170_p0381b12║天子求舍利。當以本土寶藏者進獻。以表至誠。况石塔舍利。天子所知。豈可以是靈異
B31n0170_p0381b13║舊物。匿不以獻。上欺天子乎。雖無此物。於此土保無灾恠。卿其勿疑。漸慙赧。無以對。
B31n0170_p0381b14║（辛丑）三年（明永樂十九年）每歲初。遣人祈福于佛宇山川。謂之年終還願。至是禮曹啟其狀。王目參贊
B31n0170_p0381b15║卞季良曰。年終還願祈福之事。崇佛之端。凡干佛事罷之幾盡。惟先王先后忌齋。未忍
B31n0170_p0381b16║卒革。此則為寡人祈福。雖有獲福之理。猶為鄙陋。况斷無是理乎。罷之如何。季良默不
B31n0170_p0381b17║以對。元肅對曰。臣等固知無理。為上祈福。未敢言耳。王遂命罷祈禱佛宇。○王謂近臣
B31n0170_p0381b18║曰。佛氏之道。無益於禍福。父王既不崇信。予若崇信。則當母后。（元敬王太后閔氏也）賓天哀慕之
B31n0170_p0381b19║時。豈不大設佛事。以修冥福乎。須令民庶。審知予意。○秋大設法會。請沙門得通。（亦名守伊）
B31n0170_p0381b20║追薦元敬王太后冥福。
B31n0170_p0381b21║【備考】涵虛和尚集。聖上心存三寶。留意福田。是以聞師道風。美其令聞。辛丑秋
B31n0170_p0381b22║命住大慈御剎。為薦先妣大妃殿下。大設靈山勝席。（法華會也）宗室諸王駙馬諸君。承命奉
B31n0170_p0381b23║香。濟濟親臨。請師說法。師強謝不已。高陞法座。肇開法要。其聲清亮。理致玄奧。自然
B31n0170_p0381b24║成律。風行水文。遠近見聞。無不悅服。兩宗五教。諸山衲子。蒼蒼濟濟。悉皆罔措。
B31n0170_p0381b25║（壬寅）四年（明永樂二十年）罷經行。自高麗時。每春秋仲月。令僧徒誦般若經。鳴螺。執幡盖香火前導
B31n0170_p0381b26║巡行街巷。以禳災厄。二品以上行香。謂之經行。至是命罷之。
B31n0170_p0382a01║（癸卯）五年（明永樂二十一年）（佛紀二四五〇年）七月。日本前將軍義持來求高麗本大藏經。遣使送之。
B31n0170_p0382a02║（甲辰）六年（明永樂二十二年）（佛紀二四五一年）春。大司憲河演上書曰。肆以寺社土田之數。考覈居僧之額。靈通之田二
B31n0170_p0382a03║百結。而居僧纔七。靈巖之田二百餘結。而居僧纔四。興德之田二百五十結。而居僧纔
B31n0170_p0382a04║二十。興福之田一百四十結。而居僧十一。由是觀之。其他寺社。亦是類此。是則中外寺
B31n0170_p0382a05║社分屬一萬一千一百餘結之良田。委之何故。誠可慨念。伏望殿下。善繼太宗之旨。恢
B31n0170_p0382a06║弘斯道。排斥異端。其於京師。只留三所。留後司。（開城也）一所。諸道不過二三所。餘皆革除
B31n0170_p0382a07║其餘諸所。擇僧中之練行者俾主之。貪利麤行者毋或與焉。仍罷試選之法。勿下僧職之
B31n0170_p0382a08║批。僧錄之司並宜革之。以修清淨之道。以明如來之教。非唯邦家之幸。亦於僧道幸甚
B31n0170_p0382a09║（河演上書中善繼太宗之旨云云者。盖太宗滅寺額削田民。增加田民於大寺名剎。定居僧之數。有二百結之寺養僧百人。有一百結之寺養僧五十人。故今勸王亦行減削之政。時宰臣許稠。主議漸行。河演之議暫沮。）四
B31n0170_p0382a10║月禮曹啟曰。釋氏之道。禪教而已。厥後正宗旁傳。各以所業。分而為七宗。傳誤承訛。源
B31n0170_p0382a11║遠末益分。實有愧於其師之道。且中外多建寺社。分屬各宗。其數猥多。緇流四散。曠廢
B31n0170_p0382a12║莫居。修葺不繼。漸致頹敗。乞以曹溪天台摠南三宗。合為禪宗。華嚴慈恩中神始興四
B31n0170_p0382a13║宗合為教宗。擇中外堪寓僧徒之處。量宜置三十六寺。分隷兩宗。優給田地。酌定居僧
B31n0170_p0382a14║之額。羣居作法。俾之精修其道。仍革僧錄司。以京中興天寺為禪宗都會所。興德寺為
B31n0170_p0382a15║教宗都會所。揀取年行俱高者。以為兩宗行首掌務。令察僧中之事。於是減七宗為禪教
B31n0170_p0382a16║兩宗。以三十六寺分隷之。付屬田地。加增結數。廢僧錄司。以其所屬奴婢三百八十四
B31n0170_p0382a17║口分給禪教兩宗。
B31n0170_p0382a18║（癸丑）十五年（明宣德八年）（佛紀二四六〇年）四月一日。沙門己和入寂。
B31n0170_p0382a19║【備考】涵虛堂得通和尚行狀。（門人埜夫錄）師諱己和。號得通。舊名守伊。號無準。所居室
B31n0170_p0382a20║曰涵虛堂。俗姓劉氏。中原人也。（尚玄曰或云。師是支那人。元末避世。來于江華者。非也。海東佛祖源流及東師列傳。中原俱作忠州。師係朝鮮人也明矣。其父或祖。自支
B31n0170_p0382a21║那。則未可知也。今觀此狀。師之父聽。官至典客寺事。典客寺事。高麗官名也。且師生於洪武九年。幼入泮宮。又年至二十有一薙髮於冠岳山義湘菴。又到檜岩寺叅無學云云等。豈非朝鮮人之明證乎）考諱聽
B31n0170_p0382a22║官至典客寺事。母方氏。方因無子。頌禱慈悲大聖。夜夢忽見大聖。手提孩童。納其
B31n0170_p0382a23║懷中。因以有娠。以洪武九年丙辰十一月十有七日生焉。為兒嬉戲。凡所動靜。異於
B31n0170_p0382a24║常流。幼入泮宮。日記千餘言。少長。深達一貫之唯。明經講學擅其嘉聲。制述文詞
B31n0170_p0382a25║理致幽微。百爾出言。鏗鏘婉麗。錦上添花。未足為喻。人之言曰將北面而對揚休命
B31n0170_p0382a26║則致君澤民。經緯人倫。必無愧於周召矣。年至二十有一。見同館友生之亡。知世無
B31n0170_p0382b01║常。觀身虛幻。誓出二種生死。志求一乘涅槃。弘道以報四恩。育德以資三有。即求
B31n0170_p0382b02║出家。未凝其志。皇皇反側。無日不心乎山水間。手携韋經。趦趄歧路。邂逅一釋。栖
B31n0170_p0382b03║栖獨行。割愛親戚。徐行杖後。到冠岳山義湘菴。其僧與一老山人名覺寶者同心薙
B31n0170_p0382b04║髮。（尚玄曰按涵虛堂顯正論云。余未出家。有釋曰海月者。讀論語於予。至博施濟眾堯舜其猶病諸。註云仁者以天地万物為一己之言。置卷而問予曰。孟子仁者乎。曰然。曰鷄豚狗彘万物乎。曰然。曰仁者以天地
B31n0170_p0382b05║万物為一己。此真稱理之談也。孟子苟為仁者。而鷄豚狗彘又為万物。則何以云鷄豚狗彘之蓄。無失其時。七十者可以食肉乎。余於是。辭窮而未能答。考諸經傳而無有殺生稱理之論。博問先知而無有釋然决疑之者。常蘊
B31n0170_p0382b06║此疑。久未能决。越丙子許。遊三角山到僧伽寺。與一老禪夜話話次。禪云佛有十重大戒。一不殺生。余於是釋然心服。自謂此真仁人之行也。而深體仁道之語也。從此不疑於儒釋之罔。而遂有詩云。素聞經史程朱毀。未
B31n0170_p0382b07║識浮圖是與非。反覆潛思年已遠。始知真實却歸依。）越明年丁丑早春。到檜巖寺。初叅王師無學妙嚴尊者。親聞法
B31n0170_p0382b08║要。於是辭退。游歷諸山。戰戰勤修。又甲申仲春。再到檜巖。獨居一室。杜絕視聽。動
B31n0170_p0382b09║靜食息。無所滅裂。因調睡魔。永夜經行次。不覺口自詠曰。行行忽迴首。山骨立雲
B31n0170_p0382b10║中。又一日入廁還出。放下洗桶云。惟此一事實。餘二則非真。此言豈徒然哉。丙戌
B31n0170_p0382b11║夏。歸于功德山大乘寺。是年為始。至於己丑。四歲之間。三設般若講席。庚寅夏。到
B31n0170_p0382b12║天磨山觀音窟。大振覺樹玄風。普使有緣皆化。辛卯仲秋。到佛禧寺。結制三年。重新
B31n0170_p0382b13║院宇。集諸檀越。引揚祖風。甲午春三月。到慈母山烟峰寺。占一小室名涵虛堂。勤修
B31n0170_p0382b14║三載。曾無少息。又自丁酉至戊戌。一冬兩夏。五家講席。三設是寺。自是以後。不約繫
B31n0170_p0382b15║境長修而乃任心自運。逍遙乎山川之阿。放曠乎人間之世。或出或處。何有局於方隅
B31n0170_p0382b16║固請固留。咸謂私我知識。話行湖海。望重人心。故因人請。庚子秋季。入于江陵五臺
B31n0170_p0382b17║山。誠備香羞。供養五臺諸聖。詣靈鑑菴。薦羞懶翁真影。信宿其菴。夜夢有一神僧。從
B31n0170_p0382b18║容謂師曰。卿名己和。厥號得通。師拜手衹受。翛然夢覺。身氣清爽。若登丈清。翌日下
B31n0170_p0382b19║月精寺。放杖脫鞋。宴處一室。以終平生。長養道胎。飢飡渴飲。消遣日月。於是囊錐已
B31n0170_p0382b20║露。括難禁止。道德昭著。播於遐邇。惟我聖上。存心三寶。留意福田。是以聞師道風。美
B31n0170_p0382b21║其令聞。辛丑秋初。命住大慈御剎。為薦先妣大妃殿下。大設靈山勝席。宗室諸王。駙
B31n0170_p0382b22║馬諸君。承命奉香。濟濟親臨。請師說法。師強謝不已。高升法座。肇開法要。其聲清亮
B31n0170_p0382b23║理致玄奧。自然成律。風行水文。遠近見聞。無不悅服。兩宗五教。諸山衲子。蒼蒼濟濟
B31n0170_p0382b24║悉皆罔措。自爾仍閱四載。甲辰秋。上書辭退。於吉祥功德雲岳諸山。隨緣度日。忽思
B31n0170_p0382b25║張皇三學。大闡一乘。普令七眾。咸到如來正覺之域。挽回真風。扶樹末運。於辛亥秋
B31n0170_p0382b26║歸于嶺南曦陽山鳳巖寺。重葺頹落。修營已畢。師更以妙淨宿知。靜觀時態。時方末
B31n0170_p0383a01║葉。去聖愈遠。機教陵夷。法不可弘。還收前日之所期。未遂所懷之三事。宣德八年癸
B31n0170_p0383a02║丑三月二十五日。故託㣲恙。身心不豫。至四月一日申時初刻。卓然靜坐曰。湛然空
B31n0170_p0383a03║寂。本無一物。靈光赫赫。洞澈十方。更無身心。受彼生死去來往復。也無罣礙。少選又
B31n0170_p0383a04║曰。臨行舉目。十方碧落。無中有路。西方極樂。此乃最後永訣也。語聲才盡。蕭然而逝
B31n0170_p0383a05║留寺五日。顏色如常。曾無少異。茶毘已訖。拾取齒骨。香水洗之。黏骸設利羅。赫然光
B31n0170_p0383a06║潤。當是時也。異香滿洞。行者皆聞。拜手低頭。罔不敬信者矣。孝寧大君閣下。親啟宸
B31n0170_p0383a07║聰。命諸徒弟。樹浮屠於四處。不日之間。七眾子來。造石室以安厝。設嘉會以展禮。人
B31n0170_p0383a08║之皈附受道佩戒者。雲屯輻湊。尤於前日。屈指成胝。不可勝數。所謂現壽量以存存
B31n0170_p0383a09║示生滅而化化者矣。師壽五十八。臘三十八。先師平生所著經論註䟽詩賦篇章。固不
B31n0170_p0383a10║為不多矣。然散在諸處。未能盡求。但以手書圓覺䟽三卷。般若五家說誼二卷。顯正
B31n0170_p0383a11║論一卷。船若懺文二帙。綸貫一卷。對靈小叅下語等校正之書之數本。留鎮願剎。示
B31n0170_p0383a12║之於後。然先師德行。固已偉矣。實非弱辭所能稱述。然余強為記之。垂於後世者。所
B31n0170_p0383a13║以崇孝故也。是孝子孝孫之至誠也。又况職在秉筆。何敢固讓。肆不獲已。粗記始末
B31n0170_p0383a14║以傳不朽云爾。記行之言。雖已窮而慕師之意實難盡敘。故係之以詩一首。露之以情
B31n0170_p0383a15║悰。法乳恩深天廣大。哀哉無力報先師。毛錐記德真兒戱。萬世人人口是碑。
B31n0170_p0383a16║（壬戌）二十四年（明正統七年）（佛紀二四六九年）揀集賢殿儒臣申叔舟等數人。賜暇讀書于津寬寺。
B31n0170_p0383a17║【備考】墉齋叢話。世宗揀集賢殿儒臣。申高靈等數人。賜暇讀書于津寬寺。其後洪
B31n0170_p0383a18║益城。徐達城。李明憲等數人。讀書于藏義寺。又叔度。放翁。藩仲。伯勝。四李。嘗讀書
B31n0170_p0383a19║于驪興神勒寺。又云有詩僧與縉紳酬唱者頗多。儒生讀書者皆上寺。雖或有毀瓦劃
B31n0170_p0383a20║墁之獘。而儒釋相賴者亦不少。
B31n0170_p0383a21║（丙寅）二十八年（明正統十一年）（佛紀二四七三年）始製諺文。頒訓民正音。
B31n0170_p0383a22║【備考】慵齋叢話云。世宗設諺文廳。命申叔舟成三問等。製諺文。初終聲八字。中
B31n0170_p0383a23║聲十二字。其字體依梵字為之。（東閣雜記云。諺文字軆。倣古篆梵字為之。芝峯類說云。諺文字軆。全倣梵字。）本土及諸國語音文字
B31n0170_p0383a24║所不能記者。悉通無礙。洪武正韻諸字。亦皆以諺文書之。區分五音而別之曰。牙舌
B31n0170_p0383a25║脣齒喉。脣音有輕重之殊。舌音有正反之別。字亦有全清次清全濁次濁不清不濁之
B31n0170_p0383a26║差。雖無知婦人。無不瞭然曉之。聖人創物之智。有非凡力之所及也。東閣雜記云。中
B31n0170_p0383b01║朝翰林學士黃纘（字公紹）時謫遼東。命三問等見纘。質問音韻。凡往返遼東十三度。
B31n0170_p0383b02║尚玄曰。按諺文發音之法。皆倣蒙古韻會。質問黃纘者即此也。申叔舟洪武正韻序
B31n0170_p0383b03║見其端緒矣。又所謂諺文字體倣梵字為之者。即亦蒙古字也。此蒙古字。製於元世祖
B31n0170_p0383b04║國師發思八。發思八西藏喇嘛僧也。依梵字製蒙古字。頒行天下。大有功於國。年二
B31n0170_p0383b05║十二歲。元世祖尊為開教。宣文輔治。大聖至德。普覺真智。佑國如意。大寶法王。加以
B31n0170_p0383b06║西天佛子。大元帝師之號。敕綂天下之教門。（支那之愛新覺羅清朝。亦用元制尊喇嘛僧。今之蒙古活佛是也。）高麗末季。自
B31n0170_p0383b07║忠烈王以後。世世娶元公主為后。以蒙古字與語。用于宮中。舊韓宮中。御用之飯膳
B31n0170_p0383b08║名曰水剌。御用之樂工名曰卒花赤。（俗音讀卒兒治）等皆蒙古語。而即自麗代。流傳之宮中用
B31n0170_p0383b09║語也。所以朝鮮初葉。尚置蒙譯。又申叔舟善蒙古語。即此可以想見當時。尚須蒙語
B31n0170_p0383b10║而諺文為蒙字之脫軆。不難思也。
B31n0170_p0383b11║（庚午）三十二年（明景泰元年）王建內佛堂。又好釋典。命二王子。往受俊和尚經律而入啟。
B31n0170_p0383b12║【備考】靜菴筵奏。及重峯䟽云。上造內佛堂。大臣諫不聽。集賢殿學士諫不聽。學
B31n0170_p0383b13║士皆退歸其家。集賢殿一空。上墜淚。召黃喜謂曰。集賢殿諸生。棄我而去。將若之何
B31n0170_p0383b14║喜曰（臣）請往諭。遂遍往諸學士家。懇請以來。慵齋叢話云。世宗創內佛堂。公卿大夫臺
B31n0170_p0383b15║諫。儒生三舘諸生。皆上書極諫。判院事李順業。亦詣政院論啟。傳曰文士闢佛宜矣
B31n0170_p0383b16║宰臣何知佛之是非而駁之。順業對曰。人皆以為非故臣亦非之。人皆論諫故臣亦論
B31n0170_p0383b17║諫。舉國所非之事。殿下何獨為之。謏聞𤨏錄云。世宗末年。好釋典。時俊和尚最名經
B31n0170_p0383b18║律。以萬機之暇。難於觀講。使世祖及安平。（安平大君名瑢世宗三男善畵）往受而入啟。由是安平與世祖
B31n0170_p0383b19║深通內典。
B31n0170_p0383b20║尚玄曰。按俊和尚即弘濬也。俊濬通用。東文選。姜碩德寄濬和尚書。「子明。（碩德之字）和
B31n0170_p0383b21║南五冠山興聖濬和尚座下。息慈雪峯之至。承念誦無恙。遙賀遙賀。前者。想空山幽
B31n0170_p0383b22║獨。聊奉荒句。以獻一笑。初非敢相報。慈辱法語。辭旨欵密云云。正綂戊辰念一日。松
B31n0170_p0383b23║陽外史晉陽姜子明和南」。姜碩德亦聞人。而其所欽重。乃如是。則可知濬和尚非凡
B31n0170_p0383b24║僧也。且正綂戊辰。即世宗三十年。其時與人。皆相合。又於世祖二年丁丑。弘濬時為
B31n0170_p0383b25║演慶寺住持。與慧覺尊者信眉。奉命校正涵虛堂金剛經說義。入之五家觧為一書。又
B31n0170_p0383b26║與於刊經都監譯經之役。若非深通經律。安得如是。故知俊和尚即弘濬殆無疑也。又
B31n0170_p0384a01║按涵虛堂集。有云「小師弘俊。問佛法僧所以為寶。師即應聲答曰。世之所寶。金與玉
B31n0170_p0384a02║也。夫金玉為世之所重。而人人所慕者也。僧也者。具五德修六和。解行超羣。容儀挺
B31n0170_p0384a03║特。知人之所未知。能人之所未能。人中之標準。諸方之眼目。道俗同歸。人天共尊。以
B31n0170_p0384a04║佛為師。弘法為任。得與佛法。並稱為寶。」又勸俊上人住摩利山淨水菴詩云「摩利
B31n0170_p0384a05║為山絕海東。有菴臨海壓蒼穹。一軒風月千峯裏。千里江山一望中。煥目奇觀奚啻入
B31n0170_p0384a06║開懷勝景渺無窮。當年廬岳堪為對。請子於焉繼遠公。」是故又知弘濬即弘俊。而為
B31n0170_p0384a07║涵虛之門人也。
B31n0170_p0384a08║○文宗恭順王〔李晌〕在位一
B31n0170_p0384a09║（辛未）元年（明景泰二年）（佛紀二四七八年）世宗初喪。有妖僧來。獻策曰。有神術。能使死者復生。試於他屍無驗。虛偽
B31n0170_p0384a10║無理。王不之罪。
B31n0170_p0384a11║○端宗恭懿王〔李弘暐〕在位三年
B31n0170_p0384a12║（乙亥）三年（明景泰六年）（佛紀二四八二年）琉球使臣倭僧道安。上其國王尚恭久書契。獻花錫蘇木。願得藏經。許之
B31n0170_p0384a13║○閏六月十一日。王禪位于世祖。降封為魯山君。安置于寧越。
B31n0170_p0384a14║○世祖惠莊王〔李瑈〕在位十三年
B31n0170_p0384a15║（丙子）元年（明景泰七年）（佛紀二四八三年）十月二十四日。賜魯山君死。夫人宋氏出處于淨業院。
B31n0170_p0384a16║【備考】松窩雜記。魯山死後。棺斂不具。只藁草為殯。一日有年少僧。來哭甚哀。自
B31n0170_p0384a17║言有通名蒙恤之分。留連數日。一夕負屍而逃。或云焚之山谷。或云投之江中。今之
B31n0170_p0384a18║塚墓。乃虛假之塟也。二說未詳孰是。若以佔𠌫齋之文觀之。則投江之說無疑。然則
B31n0170_p0384a19║僧乃胡僧楊璉之類。而其為奸臣等所指揮者乎。天長地久。恨其可既。孤魂至今飄蕩
B31n0170_p0384a20║誠可哀哉。又嶺南野話丙子錄云。戶長。（郡吏）嚴興道。備棺。翌日率吏民營瘞。塟于郡北
B31n0170_p0384a21║五里。（即今之莊陵也）
B31n0170_p0384a22║【備考】海平家傳。魯山夫人宋氏。出家于淨業院。時侍女三人。同時落髮。尼名希安
B31n0170_p0384a23║智心。戒智也。一人侍側。二人乞假。以供薪水。及思陵薨。以海平君鄭眉壽。（鄭即魯山之甥姪也）為
B31n0170_p0384a24║侍養。移處其家。三尼姑隨之。及其死塟思陵。（宋氏之陵在楊州乾川面）至近地。又璿源譜略云。英祖
B31n0170_p0384a25║辛卯九月。御筆書「淨業院舊基」五字。竪小碑于燕尾貞洞東望峯下。（今京城東大門潁尾亭尼院是也）魯
B31n0170_p0384a26║陵志云。夫人生時。不欲居城內。願處東郊。瞻望魯陵。故自朝家營室于東門外。號英
B31n0170_p0384b01║嬪貞洞。而夫人別搆草屋而居焉。素衣素食。以終天年。
B31n0170_p0384b02║【叅考】禁夢菴重修記。關東之寧越。即我莊陵遜位之地也。粵昔端廟。在禁中發夢
B31n0170_p0384b03║於此地占基而建寺。命曰禁夢寺。在魯陵之左。遂為願堂。萬曆壬辰。燬於兵。庚戌。郡
B31n0170_p0384b04║守金侯。募僧改搆。更名曰魯陵菴。崇禎壬寅。童土尹公。宰是郡。捐俸鳩財。付霽雲大
B31n0170_p0384b05║師名應岑者。重建而易其額曰。旨德。盖避陵號而取地名也。肅廟戊寅。端廟復位。墓
B31n0170_p0384b06║陞為陵。拓寺基成大剎。名曰報德寺。而禁夢菴遂廢。英廟乙丑。叅奉羅侯蔘。慨然曰
B31n0170_p0384b07║禁夢者。端廟感夢而肇建者也。豈可廢而不傳。乃出私財。募諸緣。還搆菴於舊址。於
B31n0170_p0384b08║是乎魯陵之故事無闕。而先王之遺跡不泯。羅侯之志若功。可傳於後世矣。自今此邦
B31n0170_p0384b09║之人。望松栢之鬱蓊。瞻衣冠之出遊。草綠花明。月冷雲愁。鵑聲上下。與鍾梵相應。其
B31n0170_p0384b10║有不悽然而傷。汪然而涕者乎。余嘗撰子規樓兒郎之詞。一唱一噫。殆不忍讀。今於
B31n0170_p0384b11║夢菴之記。重為之於邑也。菴凡三十一楹。與報德寺同修於壬子正月。訖事於八月
B31n0170_p0384b12║發願者僧漢溟。董役者載燁。請記於余者知添云。
B31n0170_p0384b13║上（正宗也）之二十年乙卯孟冬崇祿大夫原任吏曹判書弘文舘大提學藝文舘大提
B31n0170_p0384b14║學洪良浩述。
B31n0170_p0384b15║【叅考】成三問遺集。鷄龍山東鶴寺。即祖宗朝為冤死人施供之設。故寺有招魂籍
B31n0170_p0384b16║記。首書端宗御諱。（弘暐）次書瑢（安平大君）瑜（錦城大君）友直（瑜之子）鄭悰皇甫仁金宗瑞。及其他一切死
B31n0170_p0384b17║難之人。云云。按東鶴寺。東有鶴巖故名。或云東學寺。寺故祭圃隱鄭公。鄭公為東方
B31n0170_p0384b18║理學之祖。故名。本寺初創在百濟時。新羅敬順王時重創。並失其蹟。或云高麗初。道
B31n0170_p0384b19║詵國師重建。為高麗太祖願堂也。故高麗革世後。朝鮮開國三年甲戌。吉再（號冶隱）特來
B31n0170_p0384b20║茲寺。祭高麗諸王。又招鄭公夢周（號圃隱）之魂而祭之。開國八年己卯。柳方澤（號琴軒）又來
B31n0170_p0384b21║茲寺。亦如吉再故事。祭高麗諸王。又招牧隱（李穡）圃隱冶隱三先生魂而祭之。開國九年
B31n0170_p0384b22║庚辰。李貞榦（諡孝靖公）來按公州。又慕其事。於其設壇招魂之地。建一閣以祭之。備其享需
B31n0170_p0384b23║使年年享祀。是為三隱閣。開國六十四年乙亥。端宗遜位後。金時習（號梅月堂）便削髮為僧
B31n0170_p0384b24║放浪江湖。偶來兹寺。見三隱閣而感慕之。開國六十五年丙子。朴彭年（諡忠正公）成三問（諡忠
B31n0170_p0384b25║文公）河緯地（諡忠烈公）李塏（諡忠簡公）柳誠源（諡忠景公）俞應孚（諡忠穆公。已上六人謂之死六臣金時習號梅月南孝溫號秋江李孟專號耕隱趙旅號漁溪元昊號觀瀾成聃壽號文
B31n0170_p0384b26║斗謂之生六臣）等。謀復上王。事覺以死。金時習。逐夜暗塟六臣遺體于鷺梁。即來茲寺。於三隱
B31n0170_p0385a01║閣傍。設壇以招六臣之魂而祭之。其翌年丁丑九月。世祖大王。自俗離山幸行溫陽溫
B31n0170_p0385a02║泉次。歷臨茲寺。見三隱閣。並燭金時習之心事。盡然興感。以錦縀八幅。書賜丙子冤
B31n0170_p0385a03║籍。內列六臣及其父子兄弟連坐死者姓名合百餘位。又感三隱故事。書賜高麗魂記
B31n0170_p0385a04║內列諸王姓諱。及麗末冤死者姓名。亦百餘位。祝願薦度。其年十月。端宗薨于寧越
B31n0170_p0385a05║人皆畏禍。莫敢收塟。郡吏嚴興道獨往臨哭。收襲玉軆。塟于郡北冬乙旨後。齎奉御
B31n0170_p0385a06║袍。逃隱遊行。因逢金梅月。同來茲寺。於六臣壇上。又設一壇。形如品字。奉御袍不寶
B31n0170_p0385a07║不榜。暗哭祭之。梅月製招魂辭曰。水麗兮山深兮。月午兮陟降。王靈來臨兮。感思洪
B31n0170_p0385a08║恩兮。傚左徹取帝衣冠几杖而廟祀兮。引會稽上大禹祠之祭儀兮。山果川魚之屬兮
B31n0170_p0385a09║哭秋賦淚招魂兮。禮雖未盡義在茲兮。敢請尚饗。又其翌年戊寅。世祖書賜追付記
B31n0170_p0385a10║內列端宗御諱。與安平錦城諸宗室諱。及癸酉三相皇甫仁（領議政忠定公）金宗瑞（左議政忠翼公）鄭苯（右議
B31n0170_p0385a11║政忠莊公）及其連坐死者姓名。丁丑死事諸臣姓名合百餘位。賜下結卜與印信。又命建閣
B31n0170_p0385a12║曰招魂。使年年十月祭之。其後世祖十三年丁亥。金時習曹尚治（號靜齋）鄭之產（號逋翁）宋侃
B31n0170_p0385a13║（號西齋）成熺（號仁齋）趙旅（號漁溪）李蓄（號望越菴）等會議。又設享祭。其文曰。維歲次丁亥。三月戊子朔十
B31n0170_p0385a14║五日壬寅。前行叅判臣曹尚治敢昭告于王殿下之靈。遙望越岑有淚無辭。取儀會稽
B31n0170_p0385a15║建祠于斯。引左徹事。奉杖屨祀。茲敢節辰。敢薦菲禮。尚饗（自是為年年定式。春祭則二月十五日。秋祭則十月廿四日。至今不廢）
B31n0170_p0385a16║（丁丑）二年（明天順元年）（佛紀二四八四年）秋九月王世子薨。王為追冥福。手書金剛般若經正文。以為字本。親率永膺
B31n0170_p0385a17║大君琰。桂陽君璔。密城君琛。河城尉鄭顯祖。僉知中樞院事金守溫。藝文館直提學韓
B31n0170_p0385a18║繼禧等。讐校楞嚴法華等經。又命僧弘濬信眉等。校正涵虛堂金剛經說義。入之五家解
B31n0170_p0385a19║為一書。校正永嘉集諸本同異。又集證道歌彥琪註宏德註祖庭註為一書。下於鑄字。各
B31n0170_p0385a20║印一百件。又印法華經楞嚴經翻譯名義各百件。且模木板大藏一部。註華嚴一件。地藏
B31n0170_p0385a21║經懺法各十四件。又命戶曹叅議姜希顏。判司宰監事成任。行司憲掌令趙瑾。行校書郎
B31n0170_p0385a22║任擇。行前副司直安惠。前津寬寺住持大禪師文炯。前長安寺住持大禪師克仁。金書法
B31n0170_p0385a23║華經一件。墨書法華經。地藏經。梵網經。起信論。行願品。各一件。以義昌君玒。右承旨韓
B31n0170_p0385a24║繼美。監掌。皆親製跋語。係于經後。粧潢既訖。散于大眾。○沙門守眉。奉命重新道岬寺
B31n0170_p0385a25║塑藥師佛像三軀。以安之。
B31n0170_p0385a26║【備考】靈巖郡月出山道岬寺妙覺和尚碑銘（并序）（海東沙門栢菴性聰撰）。夫海之所以稱大者。由
B31n0170_p0385b01║無皎潔之清。道之所以難名者。以無赫然之觀也。若乃得難名之道。游戲佛門三昧
B31n0170_p0385b02║舟航苦海。為世所重者。盖指不多屈。而近古於妙覺王師見其人焉。師諱守眉。古朗
B31n0170_p0385b03║州人也。生於崔氏。母夢異人。遺珠孕生。時異香滿室。幼時英爽。有邁俗之志。十三投
B31n0170_p0385b04║州西月出山道岬寺出家。既冠。受具。翱翔講肆。抵俗離山法住寺。遇沙彌信眉。同歲
B31n0170_p0385b05║同名。與之俱琢磨磋切。讀大藏習毘尼。并慈容道骨。眉彩燁然。詞氣朗潤。辯才無碍
B31n0170_p0385b06║學者皆推之為二甘露門。浸浸已露頭角矣。居無何。謂同學曰。我所負者。其猶僧繇
B31n0170_p0385b07║畵人物。雖曰妙畵。終非活者。遂棄所學。擔簦躡屩。出入禪窟。初叅龜谷不契。晚入登
B31n0170_p0385b08║階。（碧溪正心）之家。然值晦冥否塞之秋。禪席荒虛寥落。稀若晨星。師被選判禪宗事。防橫
B31n0170_p0385b09║决之波。迴既倒之瀾。宗門有賴焉。尋還道岬。以示不忘本也。慨先國師。（道詵也）裨補道
B31n0170_p0385b10║塲幾至荒廢乾沒。落在涼烟茂草中。謂眾曰。吾儕其忍坐視而不復耶。况聖上有命。使
B31n0170_p0385b11║其徒洪月。幹其事。重新復舊貫。莊嚴之妙。疑絳闕清都而從空墮也。且以永膺大君
B31n0170_p0385b12║作大檀越。敬塑藥師如來三軀。安于紺殿。時天順紀元之元年也。由是四事駢集。六
B31n0170_p0385b13║和麕至。以至千指圍繞。龍象蹴踏。宗風遂大振焉。嗣後元廟。（元廟疑即世廟之誤）備禮奉迎。冊
B31n0170_p0385b14║封王師。錫以妙覺師號。及紫伽梨一襲。象毛拂子。琉璃數珠。又頻下手札。以慰問。縉
B31n0170_p0385b15║紳縫掖。自公卿以至墨綬銅符。西向而問。北面而禮者。不可殫述。其為一時所重。從
B31n0170_p0385b16║可知矣。某年某月某日。即召門弟子。囑以宗門大事。泊然蟬蛻。閱世六十三。坐臘五
B31n0170_p0385b17║十一。塔于寺之東麓。紀德有碑而已沒字。而不可讀。今住持清信。欲重鑱而圖存不
B31n0170_p0385b18║朽。書其事來乞銘。銘曰。
B31n0170_p0385b19║月岳穹窿。鎮南海濱。孕靈毓秀。篤生異人。前有詵公。號為國老。後曰王師。妙覺是
B31n0170_p0385b20║已。禪風既熄。王師重扇。且復起廢。鍾鼓大振。一則妙覺。二則妙覺。永備無忘。宜乎
B31n0170_p0385b21║勒石。
B31n0170_p0385b22║崇禎己巳二月始癸酉六月　日立
B31n0170_p0385b23║（戊寅）三年（明天順二年）下教印出大藏經五十部。板在陝川海印寺。遺敬差官尹贊鄭垠。董其事。且
B31n0170_p0385b24║使僧信眉竹軒等。監督。諭旨于各道觀察使。助其費。二月始役。四月畢印。分藏于各道
B31n0170_p0385b25║名山巨剎。凡入紙地三十八萬八千九百餘貼。役粮五千石。他物稱是。（東閣雜誌）
B31n0170_p0385b26║【備考】印大藏經五十件金守溫跋云云。（上畧）天順紀元丁丑之冬。上傳旨于桂陽君
B31n0170_p0386a01║臣璔。領中樞院事臣尹師路。議政府左賛成臣申叔舟。判中樞院事臣李仁孫。臣權擥
B31n0170_p0386a02║吏曹判書臣韓明澮。承政院都承旨臣曹鍚文等。若曰。余以否德。承天地祖宗之靈
B31n0170_p0386a03║位於臣民之上。幸與卿等而共際會。亦非小種善根。惟佛教之流於震丹。其來已久
B31n0170_p0386a04║其說之載于文。又莫若藏經之專。幸其刊板具在於海印寺。近歲士民之好善者。印成
B31n0170_p0386a05║全部。間被國家賜於日本。存者無幾。予欲印就若干部。分置於名山福地。上為先王先
B31n0170_p0386a06║后暨祖考之靈。以資福吉於冥冥。下為法界含靈。以至昆蟲草木之微。幽明共利。普
B31n0170_p0386a07║及無際。且凡事始厥為難。今因肇功。成至五十部。將遍鎮於我東僧藍之大處。卿等
B31n0170_p0386a08║其措置。當務之次第以聞。臣璔等。奔走惟謹。其經畫本末巨細。悉謀於慧覺尊者臣
B31n0170_p0386a09║信眉。判禪宗事臣守眉。禪師臣學悅。隨即啟於上。下承政院。移於各道。分其地之廣
B31n0170_p0386a10║狹。以定出紙之多寡。命副知通禮門事臣尹贊。宗簿注簿臣鄭垠。往慶尚道。預為區
B31n0170_p0386a11║辦。與判禪宗事臣守眉。海印住持臣竹軒。仍督其務。且諭監司臣李克培。摠監之。遂
B31n0170_p0386a12║用明年春閏二月。創役。至其年四月告訖。（下畧）
B31n0170_p0386a13║命禁閭巷之間。托以招魂。邀僧徒。設餅果幢幡于街上。犯者僧徒及家長并罪。○王命
B31n0170_p0386a14║內需司。創寺于高陽郡蜂峴之東。名曰正因。以為敬陵之願堂。（正因寺後為守國寺）
B31n0170_p0386a15║【備考】金守溫記云。寢園有寺何也。蓋嗣王宮。追孝先王。側近陵寢。制為仁祠。以
B31n0170_p0386a16║崇三寶。以導冥遊也。自漢唐以來。英君誼辟。莫不皆然。乃帝王報本追遠。無所不用
B31n0170_p0386a17║其極之道也。天順紀元秋八月。我懿敬大王薨逝。塟于高陽郡東蜂峴之原。既塟之明
B31n0170_p0386a18║年。世祖大王。傳旨于內需司。若曰。我子懿敬不幸。天嗇其壽。奄至於斯。喪塟事鉅。不
B31n0170_p0386a19║欲重煩朝家。爾內需。其距玄室不遠。造寺一區。毋或告獘。以迄于成。遂以其年月日
B31n0170_p0386a20║攻位於坐地之東。闢地肇設。閱十有二朔而畢。
B31n0170_p0386a21║（己卯）四年（明天順三年）（佛紀二四八六年）初王受世宗命。撰成釋譜詳節。譯以諺文。乃進賜覽。輒製讚頌。名曰月印
B31n0170_p0386a22║千江之曲。至是。益研精。增減以成之。
B31n0170_p0386a23║【備考】釋譜詳節序。佛為三界之尊。弘度羣生。無量功德。人天所不能盡讚。世之
B31n0170_p0386a24║學佛者。鮮有知出處始從。雖欲知者。亦不過八相為止。頃因追薦。爰采諸經。別為一
B31n0170_p0386a25║書。名之曰釋譜詳節。既據所次。繪成世尊成道之迹。又以正音。（訓民正音即諺文也）就加譯解
B31n0170_p0386a26║庶幾人人易曉。歸依三寶焉
B31n0170_p0386b01║正綂十二年（世宗大王二十九年）七月二十五日首陽君諱（諱瑈）序。
B31n0170_p0386b02║御題月印釋譜序。夫真源廓寥。性智湛寂。靈光獨耀。法身常住。色相一泯。能所都兦
B31n0170_p0386b03║既無生滅。焉有往來。只因妄心瞥起。識境競動。攀緣取著。恒繫業報。遂昧真覺於長
B31n0170_p0386b04║夜。瞽智眼於永劫。輪迴六道而不暫停。焦煎八苦而能解脫。我佛如來。雖真淨妙身
B31n0170_p0386b05║居常寂光土。以本悲願。運無緣慈。現神通力。降誕閻浮。示成正覺。號天人師。稱一切
B31n0170_p0386b06║智。放大威光。破魔兵眾。大啟三乘。廣演八教。潤之六合。沾之十方。言言攝無量妙義
B31n0170_p0386b07║句句含恆沙法門。開解脫門。納淨法海。其撈摝人天。拯濟四生。功德可勝讚哉天龍
B31n0170_p0386b08║所誓願以流通。國王所受囑以擁護。昔在丙寅。照憲王后。奄棄榮養。痛言在疚。罔知
B31n0170_p0386b09║攸措。世宗謂予。薦拔無如轉經。汝宜撰譯釋譜。予受慈命。益用覃思。得見祐宣二律
B31n0170_p0386b10║師。（祐即南齊律師僧祐也宣即唐律師道宣也）各有編譜。而詳畧不同。爰合兩書。撰成釋譜詳節。就譯以正音
B31n0170_p0386b11║俾人人易曉。乃進賜覽。輒製讚頌。名曰月印千江。其在于今。崇奉曷弛。頃丁家戹。長
B31n0170_p0386b12║嗣夭亡。父母之情。本乎天性。哀慼之感。寧殊久近。予惟欲啟三途之苦。要求出離之
B31n0170_p0386b13║道。捨此何依。轉成了義。雖則既多。念此月印釋譜。先考所製。依然霜露。慨增悽悵。仰
B31n0170_p0386b14║思聿追。必先述事。萬幾縱浩。豈無閒暇。廢寢忘食。窮年繼日。上為父母仙駕。兼為兦
B31n0170_p0386b15║兒。速乘慧雲。逈出諸塵。直了自性。頓證覺地。乃講劘研精於蒼卷。櫽括更添於新編
B31n0170_p0386b16║出入十二部之修多羅。曾靡遺力。增減一兩句之去取。期致盡心。有所疑處。必資博
B31n0170_p0386b17║問。庶幾搜剔玄根。數究一乘之妙旨。磨礱理窟。䟽達萬法之深源。盖文非為經。經非
B31n0170_p0386b18║為佛。詮道者是經。體道者是佛。讀是典者。所貴迴光以自照。切忌執指而留筌。嗚呼
B31n0170_p0386b19║梵軸崇積。觀者猶難於讀誦。方言謄布。聞者悉得以景仰。肆與宗宰勳戚百官四眾
B31n0170_p0386b20║結願軫於不朽。植德本於無窮。冀神安民樂。境靜祚固。時泰而歲有。福臻而災消。以
B31n0170_p0386b21║向所修功德。迴向實際。願共一切有情。速至菩提彼岸。
B31n0170_p0386b22║天順三年己卯七月七日序
B31n0170_p0386b23║冬十一月。鑄銅鍾一口。施砥平龍門寺。願剎也。
B31n0170_p0386b24║【備考】龍門寺鍾記。天順己卯仲冬。予與中宮。議鑄銅鍾一事。施奉龍門寺。上為
B31n0170_p0386b25║祖宗考妣靈駕。中為懿敬世子。下為法界一切亡魂。為息苦之願。伏惟
B31n0170_p0386b26║三寶訂知。弟子謹念。
B31n0170_p0387a01║南無釋迦牟尼佛。南無阿彌陀佛。南無地藏菩薩。
B31n0170_p0387a02║承天軆道烈文英武朝鮮國王李瑈。
B31n0170_p0387a03║慈聖王妃尹氏。
B31n0170_p0387a04║貞嬪韓氏。
B31n0170_p0387a05║世子（臣）晄。
B31n0170_p0387a06║通政大夫判內侍府事（臣）李存。
B31n0170_p0387a07║通政大夫同判內侍府事（臣）申雲承。奉為出納。
B31n0170_p0387a08║保義將軍行義興衛攝護軍兼軍器副正（臣）金石梯　監鑄。
B31n0170_p0387a09║奉承大夫掖庭署司鑰臣張重同。奉　教書。
B31n0170_p0387a10║龍門寺記。砥平縣西。有山號彌智。盤回百里。雄據千重。峯巒峻秀。溪澗深邃。中有一
B31n0170_p0387a11║派長川。出自上峯之間。回作龍溪之水。下有兩石峯。屹然相對于左右。自作石門者
B31n0170_p0387a12║號龍角石也。其下五里之陽。有大伽藍。巋然獨存者。曰龍門寺也。剏於新羅時。為國
B31n0170_p0387a13║中名剎矣。入我朝。為昭憲王后願剎。崇奉異於他寺。至正綂丙寅。昭憲王后賓天于
B31n0170_p0387a14║首陽大君宮。大君哀痛罔極。丁卯春。王后現夢于大君曰。為我造二佛八菩薩像。安
B31n0170_p0387a15║于龍門寺。大君益不勝哀痛。廣問緇流。時有僧信眉及學祖等俱告曰。佛經云。最有
B31n0170_p0387a16║緣於此界眾生。度脫苦海。導生極樂世界者。娑婆教主釋迦如來。極樂導師阿彌陀佛
B31n0170_p0387a17║文殊菩薩。普賢菩薩。觀世音菩薩。大勢至菩薩。金剛藏菩薩。除障礙菩薩。地藏菩薩
B31n0170_p0387a18║彌勒菩薩也。聖后所現二佛八菩薩。即此也。大君召集名僧。造二佛八菩薩像于宮中
B31n0170_p0387a19║文宗大王。在東宮時。奉安于景福宮清讌樓。設齋供養。丁卯七月。移安于龍門寺。命
B31n0170_p0387a20║僧改搆寶殿。本來所安佛像。移安于他殿。明年戊辰四月初八日。設慶讚法會。大君
B31n0170_p0387a21║與府夫人。（即貞熹王后寺下有宮基）俱親往祈祝。大君立誓于佛前曰。此會若無靈應。於法吾將退
B31n0170_p0387a22║矣。與僧十員。立于佛前。限七日。一心精勤。至第六夜。卓上有鏗然之聲。學祖曰。吾佛
B31n0170_p0387a23║降靈矣。大君不勝驚喜。親開香盒。中有六枚舍利。晃然放光。時夜將半。猶如白晝。渾
B31n0170_p0387a24║界作金色。三日乃歇。大君泣淚曰。吾佛慈悲靈應。果若是乎。遂又為願剎。其護念崇
B31n0170_p0387a25║奉之緣。不可盡記。至景泰乙亥閏六月。遂登寶位。復增修殿閣。寺剎之名益顯。於是
B31n0170_p0387a26║為東國第一道塲。（舍利後置佛腹藏云）原夫大覺圓滿。理照空有。至聖虛應。義無生滅。故得形分
B31n0170_p0387b01║千億而有感必應。軆散塵剎而無處不現。今我大聖。積因曠劫。宿證菩提。降迹人王
B31n0170_p0387b02║護持世界。遠承諸佛之付囑。近獲舍利之靈應。國祚永固於磐石。傳之無窮。法鼓再
B31n0170_p0387b03║振於大千。將至万世。區宇之內咸為淨土。生靈之類盡蒙恩澤。自非至德精誠。道合
B31n0170_p0387b04║真智。豈能神功妙相。致此奇特靈應。不勝抃欣之至。謹記。
B31n0170_p0387b05║天順戊寅十月日。（年久紙蔽失作者名）
B31n0170_p0387b06║（庚辰）五年（明天順四年）正雅樂。始製靈山會上曲。並作蓮花臺舞。初世宗以處容舞之曲折。改撰歌
B31n0170_p0387b07║詞。名曰鳳凰吟。至是遂增其制。大合樂而奏之。
B31n0170_p0387b08║【備考】慵齋叢話云。音樂處容之戲。肇自新羅憲康王時。有神人出自海中。始現於
B31n0170_p0387b09║開雲浦。來入王都。其為人奇偉倜儻。好歌舞。益齋。（高麗人）詩所謂。貝致赬顏歌夜月。鳶
B31n0170_p0387b10║肩紫袖舞春風者也。初使一人。黑布紗帽而舞。其後有五方處容。世宗以其曲折。致
B31n0170_p0387b11║撰歌詞。名曰鳳凰吟。遂為廟庭正樂。世祖遂增其制。大合樂而奏之。初倣僧徒供佛
B31n0170_p0387b12║羣妓齊唱靈山會上佛菩薩。自外庭回匝而入。伶人各執樂器。雙鶴人五處容假面十
B31n0170_p0387b13║人。皆隨行。縵唱三回。入就位而聲漸促。撞大皷。伶妓挺身動足。良久乃罷。於是作蓮
B31n0170_p0387b14║花臺戲。先是。設香山池塘。周插彩花。左右亦有畵燈籠。而流蘇掩映於其間。池前東
B31n0170_p0387b15║西置大蓮蕚二雙。小妓排蕚而出。或相向。或相背。跳躍而舞。是謂動動也。於是。雙鶴
B31n0170_p0387b16║退。處容入。初奏縵機。處容成列而立。有時彎袖而舞。次奏中機。處容五人。各分五方
B31n0170_p0387b17║而立。拂袖而舞。次奏促機。繼為神房曲。婆娑舞。終奏北殿。處容退。列于位。於是。有
B31n0170_p0387b18║妓一人。唱南無阿彌陀佛。羣從而和之。又唱觀音讚三周。回匝而出。每於除夜。則一
B31n0170_p0387b19║白夜。分入昌慶昌德兩宮殿庭。昌慶用妓樂。昌德用歌童。達曙奏樂。各賜伶妓布物
B31n0170_p0387b20║為闢邪也。
B31n0170_p0387b21║（壬午）七年（明天順六年）興天寺新鑄鍾成。
B31n0170_p0387b22║【備考】興天寺新鑄鍾銘（并序）
B31n0170_p0387b23║嘉靖大夫吏曹叅判（臣）韓繼禧奉教撰
B31n0170_p0387b24║宣教郎守吏曹佐郎藝文奉教兼承文院副校理（臣）鄭蘭宗奉教書
B31n0170_p0387b25║恭惟我承天軆道烈文英武殿下誕膺天命。握符開運。疆宇妥帖。風雨時順。於是。端
B31n0170_p0387b26║居清穆。恭默思道至聖之德。景瑞以應。乃於七年辛巳。（此以世祖即位之年計之）夏五月壬子。釋迦
B31n0170_p0388a01║如來舍利。分身於檜巖寺。祥光瑞氣。熏灼于天。異香勃鬱。遍滿山谷。孝寧大君補在
B31n0170_p0388a02║寺進二十五枚。上與慈聖王妃。禮於內殿。又分身。安于含元殿。又分身。越丙辰。大君
B31n0170_p0388a03║又得又進。王妃禮於內殿。又分身。丁巳上親製伽陀。被之管絃。偕王妃供養於含元
B31n0170_p0388a04║殿又分身。前後所得分身舍利。總一百又二。檜巖會中人。自取去。又不知其幾。上大
B31n0170_p0388a05║歡慶。肆赦。發大誓願。親自翻譯楞嚴經。率宗親政府六曹臺省將。為祖宗及一切含靈
B31n0170_p0388a06║造如來像一軀。又為中宮世子。造一軀。又夢觀音地藏二菩薩相對之異。乃造二像
B31n0170_p0388a07║各安舍利於中。妥靈于禪宗興天寺之舍利閣。上同王妃禮拜於寶座。燎香供養。命鑄
B31n0170_p0388a08║鍾以警六時。以導幽滯。刻此緣起昭示無窮焉。銘曰。
B31n0170_p0388a09║惟我聖神。夙受佛記。手執金輪。繼天出治。嚴恭寅畏。不遑假寐。神人協和。靈貺駢
B31n0170_p0388a10║至。仰惟大覺。廣攝緣類。設利分身。現稀有事。驚動耳目。晃耀天地。靈瑞震動。曠劫
B31n0170_p0388a11║罕比。天心悅豫。弘誓發誠。像設晬容。演了義經。福我列祖。延及含靈。宗圖永固。彌
B31n0170_p0388a12║億萬齡。惟佛道弘。普拔幽滯。惟聖軆佛。大悲廣濟。冶金鑄鍾。開覺一切。息苦警昏
B31n0170_p0388a13║盡未來際。
B31n0170_p0388a14║天順六年壬午十月　日　監鑄。
B31n0170_p0388a15║都提調孝寧大君臣𥙷。臨瀛大君臣璆。永膺大君臣琰。提調推忠佐翼功臣正憲大夫
B31n0170_p0388a16║戶曹判書摠中外度支事昌寧君臣曹錫文。正憲大夫中樞院使臣金溉。嘉靖大夫中
B31n0170_p0388a17║樞院副使京畿都觀察黜陟使兼兵馬都節制使監倉安集轉輪勸農管學事提調刑獄
B31n0170_p0388a18║公事知招討營田事兼開城府留守臣金從舜。　推忠靖難功臣嘉靖大夫中樞院副使
B31n0170_p0388a19║[竺-二+吳]城君臣柳子煥。嘉善大夫兵曹叅判臣金國光。副提調通政大夫承政院都承旨兼
B31n0170_p0388a20║尚瑞尹知製教充春秋館修撰官兼判奉常寺事知吏曹內直司樽院事臣洪應。　嘉善
B31n0170_p0388a21║大夫行同判內侍府事臣申雲。嘉善大夫行同判內侍府事臣李存承。命出納郎廳折
B31n0170_p0388a22║衝將軍行忠佐衛大護軍幹辦內直司樽院事臣金石梯。　奉正大夫行戶曹正郎臣禹
B31n0170_p0388a23║垓。顯信校尉行忠佐衛中部司勇臣金石山。承義校尉行忠武衛左部同房臣趙嶟。圖
B31n0170_p0388a24║畵院別座折衝將軍行義興衛護軍崔逕。監役奉承大夫掖庭署司鑰金德生。衛前軍
B31n0170_p0388a25║器監權知直長金貴同。俞得海學生吳孟孫。鑄成匠鄭吉山。李長守。李山。安盛老。方
B31n0170_p0388a26║內隱山。白山守。爐冶匠金蒙寵。注匠李萬。張吾斤知。洪福重。朴孝。仇知金。雕刻奉承
B31n0170_p0388b01║大夫梁春奉。張金同。羅德中。梁吾斤知。木手智尚。金尤吉。秦莫同。水鐵匠李得芳。朴
B31n0170_p0388b02║千吉。朴口春。梁生。車永守。刻字典樂金貴生。典事劉者古未。李則三。姜命山。金寶
B31n0170_p0388b03║代。鄭春發。金今才。吳吾乙未。使令金三。河貴同。金渚興。小斤吾乙未。
B31n0170_p0388b04║（癸未）八年（明天順七年）十月刊經都監都提調尹師路等。上進新雕印御譯妙法蓮華經一部七卷。
B31n0170_p0388b05║【備考】進經箋文畧曰。恭惟我主上。承天體道烈文英武殿下。睿智日新。多能天縱
B31n0170_p0388b06║飛金輪而御宇。調玉燭以綏邦。治踰六代之隆。德跨九皇之盛。聽朝政之多暇。崇釋
B31n0170_p0388b07║典以凝神。究七覺之幽微。洞三空之邃奧。經兹七軸之記。實為百部之冠。羅什受筆
B31n0170_p0388b08║於五天。初擇梵本。溫陵掩關於一世。獨抱遺經。縱斯道之賴存。尚蒙士之未曉。委翻
B31n0170_p0388b09║寶偈。專事宸襟。分語絕意絕之間。句讀既正。覈喻合法合之別。科判畢陳。演伽陵之
B31n0170_p0388b10║仙音。妙暢密義。敷貝多之真諦。穩播玄猷。心譯直據於漢文。口訣曲宣於邦諺。雖萬
B31n0170_p0388b11║幾之沓至。恆一志之不分。契理彌深。覃思備至。發揮妙賾。若瑞景之麗高穹。祛釋宿
B31n0170_p0388b12║疑。類層氷之泮巨壑。香河縱其辯。帝網重其輝。諸儒博考於書林。人肆講喙。開士繼
B31n0170_p0388b13║討於芮院。各寫蘊膓。言言務契於佛心。句句易曉於俗耳。闡揚秘藏。誘掖羣迷。
B31n0170_p0388b14║（甲申）九年（明天順八年）正月刊經都監都提調黃守身等。上進新雕印御譯禪宗永嘉集一部二卷。
B31n0170_p0388b15║【備考】上進禪集箋文畧曰。恭惟主上承天體道烈文英武殿下。卓冠羣倫。光膺寶
B31n0170_p0388b16║曆。慈悲在念。九類咸入於度門。利樂為心。四境共躋於壽域。克廣唐虞之化。載崇乾
B31n0170_p0388b17║竺之宗。乃茲靈編。首徹英眄。逈通真際。聿暢微言。淬刃離硎。盤錯之根迎解。明銅出
B31n0170_p0388b18║匣。妍媸之貌自分。赫舉五輪之指端。點成兩卷之口訣。遂使希有之妙集。重為不朽
B31n0170_p0388b19║之聖經。爰命儒臣。載加於宣譯。并置釋子。亦得以討論。闢梵舘於春坊。飫天厨於日
B31n0170_p0388b20║下。言語曲循於氓俗。清濁要叶於宮商。出入百千之所詮。闡明卅三之直旨。重重一
B31n0170_p0388b21║一。若帝網眾寶之交輝。剎剎塵塵。如玄曦瑞景之普照。誠指南於來學。不迷北於販
B31n0170_p0388b22║禪。永惟大法之流。旋入貞材之鏤。
B31n0170_p0388b23║二月二十八日。王幸俗離山法泉寺。見信眉。斯智。學悅。學祖等諸禪師。大設法會。三日
B31n0170_p0388b24║而罷。傳教於戶曹。給田二百結。米三百石。又令刑曹屬臧穫。（奴婢也）三十口。俾為香火之資
B31n0170_p0388b25║○四月刊經都監都提調黃守身等。上進新雕印翻譯金剛經一卷。心經一卷。
B31n0170_p0388b26║【備考】進經箋文畧曰。恭惟主上承天體道烈文英武殿下。夙資德本。洞達真乘。等
B31n0170_p0389a01║福慧於世雄。配聖哲於大梵。十善施物則之懿。多能彰天縱之才。兼覺悟於羣迷。用
B31n0170_p0389a02║發揮於秘義。特垂口訣。責委翻筵。要因口以曉心。遂轉華以為諺云云。
B31n0170_p0389a03║天順八年四月初七日。
B31n0170_p0389a04║又跋文畧曰。自譯此經。逮唐迄今。造䟽著解。代各有人。法藏之註。獨得其宗。上命孝
B31n0170_p0389a05║寧大君臣補。率臣繼禧。就為宣譯。又得大宋沙門仲希所述顯正記。科分章䟽。逐句
B31n0170_p0389a06║消釋。極為明備。據䟽分節。釐入各文之下。但希所據本。非今所行。時有不同。大君與
B31n0170_p0389a07║名緇。詳加讐校。既克脫稿。亟令入梓。模印廣布云云。
B31n0170_p0389a08║天順八年二月仲澣嘉靖大夫仁順府尹臣韓繼禧謹跋。
B31n0170_p0389a09║五月甲寅（初二日）。命永順君溥。傳于承政院曰。近日。孝寧大君。於檜巖寺。設圓覺法會。如
B31n0170_p0389a10║來現相。甘露降。黃袈裟僧。三繞塔精勤。其光如電。又有放光如晝。彩霧滿空。舍利分身
B31n0170_p0389a11║數百。即以舍利。供奉於含元殿。又分身數十枚。如此奇祥。實為難遇。予欲復立興福寺
B31n0170_p0389a12║為圓覺寺。承政院啟曰允當。仍請行賀禮。從之。孝寧大君補。奉佛甚篤。自少至老尤甚
B31n0170_p0389a13║以檜巖寺為願剎。常往來齋施。至是如來現相。神僧繞塔。人皆不得見。而惟補自言見之。
B31n0170_p0389a14║尚玄曰。天順六年壬午十月。吏曹叅判韓繼禧。奉教撰興天寺新鑄鍾銘并序。有七
B31n0170_p0389a15║年辛巳夏五月壬子釋迦如來舍利分身於檜巖寺。孝寧大君補進二十五枚云云等
B31n0170_p0389a16║說。與今實錄所載年分不同。則舍利之分身。已在於三年之前。而但如來現相。神僧
B31n0170_p0389a17║繞塔之事。在于是時者歟。
B31n0170_p0389a18║乙卯（初三日）幸興福寺。與王世子。及孝寧大君補臨瀛大君璆。永膺大君琰。永順君溥領議
B31n0170_p0389a19║政申叔舟。左議政具致寬。雲城府院君朴從愚。南陽府院君洪達孫。領中樞府事沈澮
B31n0170_p0389a20║兵曹判書尹子雲。戶曹判書金國光。中樞院副使金溉。商山君黃孝源。議創圓覺寺。以
B31n0170_p0389a21║𥙷璆琰溥叔舟致寬從愚。河城尉鄭顯祖等。為造成都提調。禮曹判書元孝然。及子雲國
B31n0170_p0389a22║光溉為提調。以僉知中樞院事尹涔崔善復。都承旨盧思慎等。為副提調。初興福寺廢為
B31n0170_p0389a23║樂學都監。人呼為大寺。（慵齋叢話云。圓覺寺。是古大寺之基。初有大殿。及東西禪堂而已。慣習都監寓大殿。禮葬都監為東禪堂。大殿之北為中部儒生所會。世祖皆命毀撤。更創大伽藍
B31n0170_p0389a24║名曰圓覺寺。）六月丁亥（初五日）幸圓覺寺。時軍士赴役者二千一百餘人。凡撤傍近人家二百餘戶
B31n0170_p0389a25║癸巳（十一日）瓦窰提調仁山君洪允成。議圓覺寺法堂所蓋青瓦八萬張。燔造所入甚鉅同
B31n0170_p0389a26║日以銀川君穳。玉山君躋。為圓覺寺監役督察官。儀物一如臺憲。戊戌（十六日）戶曹啟。圓
B31n0170_p0389b01║覺寺大鍾造成之銅。可五萬斤。除京外現銅二萬四千一百六十四斤八兩三錢。其餘不
B31n0170_p0389b02║足之銅。請於開城府一萬四千七百十四斤五兩八錢。京畿一千二百斤十兩五錢。忠清
B31n0170_p0389b03║道一千五百九十一斤六兩一錢。慶尚道六千六百五十四斤十五兩九錢。全羅道一千
B31n0170_p0389b04║六百七十二斤一兩四錢。以時直貿易上送。從之。辛丑（十九日）孝寧大君補啟。今月十三
B31n0170_p0389b05║日。圓覺寺。上覆黃雲。天雨四花。異香滿室。又瑞氣自檜巖寺。連亘京都。寺之役人及都
B31n0170_p0389b06║人士女。無不見之。七月癸亥（十二日）初圓覺寺匠人。常餉九十人。是日傳于承政院曰。力
B31n0170_p0389b07║多事慢為獘滋甚。可汰四十人。只餉五十人。責之成功。如不就。當加重罪。可以是意諭
B31n0170_p0389b08║圓覺寺提調。八月癸未（初二日）幸圓覺寺。觀開基。十二月壬寅（二十三日）以圓覺寺有異香瑞氣
B31n0170_p0389b09║百官陳賀。
B31n0170_p0389b10║（乙酉）十年（明成化元年）正月甲子（十六日）圓覺寺大鍾成。己巳（二十一日）幸鑄鍾所。命撞新鍾。其聲雄遠上
B31n0170_p0389b11║嘉之。即賜孝寧大君補。鞍具馬一匹。其餘提調如馬一匹。（如馬謂畵馬也）
B31n0170_p0389b12║【備考】大圓覺寺鍾銘（并序）（崔恒撰）。畧云。恭惟承天體道烈文英武殿下。念能仁氏之道
B31n0170_p0389b13║慈以與樂。悲以拔苦。隨機普度。厥教莫弘。庶可憑依。福利邦家。越踐祚十載龍集甲
B31n0170_p0389b14║申。命建圓覺大叢林于都中。遂鎔精金五萬斤。鑄大鍾。懸于雲雷之閣。昭法器也。
B31n0170_p0389b15║三月丙辰（初九日）孝寧大君𥙷。嘗讐校圓覺經。至是事訖。十九日刊經都監都提調黃守身
B31n0170_p0389b16║等。上進新雕印御定口訣翻譯大方廣圓覺修多羅了義經一部十一卷。
B31n0170_p0389b17║【備考】進經箋文畧云。恭惟主上承天體道烈文英武殿下。握符御極。記莂臨朝。丕
B31n0170_p0389b18║闡徽猷。欽崇至教。既博綜於羣籍。獨深達於竺墳。思廣甘露之門。更布慈雲之廕。煥
B31n0170_p0389b19║日新之盛德。發天縱之多能。楷定口訣於契經。發揮心法於了義。特降斯典。俾導靈
B31n0170_p0389b20║詮。臣守身等。香海微漚。儒林末葉。叨將寡昧。獲預選掄。愧齷齪之塵容。敢對揚於金
B31n0170_p0389b21║地。譯筆始迄於出藁。刊板已得以成編。奉進燕閑。用資乙覽。翻華作諺。續佛慧於無
B31n0170_p0389b22║窮。頌聖瞻天。祝堯曆於罔極。
B31n0170_p0389b23║四月癸未（初七日）圓覺寺成。設慶讚會。赴會僧一百二十人。披覽御定口訣翻譯圓覺經。飯
B31n0170_p0389b24║外護僧二萬。甲申（初八日）幸圓覺寺。命召諸山韻釋。大設法會。轉新譯圓覺經以落之。
B31n0170_p0389b25║【備考】圓覺寺碑銘（并序）。（金守溫撰）畧云。龔惟我主上殿下。在位甲申。功成治定。禮秩樂
B31n0170_p0389b26║化。邦家閒暇。民物阜康。上迺遊神至道。恭默玄教。思與億兆羣生。共植德本。同躋壽
B31n0170_p0390a01║域。如來一代所說三藏十二部中。唯大圓覺。真頓教真詮。萬機之餘。親定口訣。漢諺
B31n0170_p0390a02║交宣。將使國人。皆得聞大乘之道。是年夏四月庚戌。孝寧大君𥙷。於檜巖東崗。竪石
B31n0170_p0390a03║鍾厝釋迦舍利。仍設法會。講圓覺經。是夕。如來現相空中。神僧經行壇上。瑞氣彌布
B31n0170_p0390a04║放光照耀。甘泉普洽。舍利分身八百餘粒。五月甲寅。𥙷具靈蹟。奉舍利以聞。殿下與
B31n0170_p0390a05║王妃。頂禮于含元殿。舍利又分身四百餘粒。百官上箋稱賀。乃大赦中外。傳旨議政
B31n0170_p0390a06║府。若曰。仁賢劫千聖。迦文氏為第四。道冒十方。智周一界。說法度生。其道流至支那
B31n0170_p0390a07║八萬四千餘部。而圓覺一經。迺本起究竟之果。予就譯名句。發揮其義。將以流布。適
B31n0170_p0390a08║伯父孝寧大君。開闡法會。諸佛如來。現顯神變。至於如此。五濁像季。遇此稀有。宜乎
B31n0170_p0390a09║重營興福舊剎。名之圓覺。用寓最上法文之義何如。羣臣拜手稽首曰。敢不秪若王之
B31n0170_p0390a10║休命。寺在國都慶幸坊。周圍二千餘步。初我太祖康獻大王。定鼎漢陽。寺為曹溪宗
B31n0170_p0390a11║本社。宗既共罷。寺亦尋廢。為公廨者。垂四十年矣。越六月乙卯。殿下親幸于兹。周覽
B31n0170_p0390a12║白嶽鎮北。木覔拱南。厥位面陽。厥址爽塏。宜建大剎。即命臣𥙷等提調。監蒞其役。先
B31n0170_p0390a13║搆假屋於艮隅。始造佛像。忽見黃雲覆于屋上。空花繽墜。五色咸備。𥙷等馳啟。殿下
B31n0170_p0390a14║御勤政殿。受羣臣賀。肆赦。賜百官爵一級。九月甲子。寺之正殿上。瑞氣騰湧。上薄青
B31n0170_p0390a15║霄。屬于含元殿。羣臣又上箋稱賀。殿下大赦。於是役徒坌集。勿亟而勤。四眾施捨。惟
B31n0170_p0390a16║恐或後。至十月乙卯告訖。以楹計者摠四百有奇。佛宇中峙。賜額大光明殿。左為禪
B31n0170_p0390a17║堂。右為雲集。有門曰寂光之門。次外曰般若之門。次外曰解脫之門。捿鍾有宇曰法
B31n0170_p0390a18║雷之閣。供辦有廠曰香積之寮。鑿沼東偏。植之芙蕖。西開園苑。樹以花卉。正殿之後
B31n0170_p0390a19║庋置藏殿曰海藏之殿。又建窣覩婆（此云塔也）十有三層。安分身舍利及新譯圓覺經。殿堂
B31n0170_p0390a20║寮舍。倉庫厨𣞺。各得位序。規模宏敞。金碧焜煌。壯麗輪奐之美。鮮有其儷。至於楗椎
B31n0170_p0390a21║道具。恒用什器。悉瞻悉備。明年四月八日。命召諸山韻釋。大設法會。轉新譯圓覺經
B31n0170_p0390a22║落之。殿下親詣道場。令侍從臣僚。及殊方來聘者。皆入瞻禮。于時五雲紛郁。天花交
B31n0170_p0390a23║雨。白龍夭嬌。雙鶴翩躚于雲際。休祥遝至。萬目咸覩。特賜寺僧米布。又明年四月八
B31n0170_p0390a24║日。以窣覩婆成。設法會。殿下親幸。又有天花瑞氣舍利之異。又有白氣騰上。分為數
B31n0170_p0390a25║道。橫亘空中。宛轉成輪。重疊無盡。日光黃薄。僧尼道俗。瞻仰膜拜者以億萬計。及還
B31n0170_p0390a26║宮。學生。耆老。教坊。皆獻歌謠。都人士女。填街咽巷。抃舞踊躍。歡聲如雷。殿下降赦
B31n0170_p0390b01║賜百官爵一級
B31n0170_p0390b02║是年。欲印圓覺經。命鄭蘭宗書之。名曰乙酉字。以為鑄字之用（慵齋叢話）
B31n0170_p0390b03║（丙戌）十一年（明成化二年）四月壬子（十二日）以圓覺寺。有舍利甘露須陁味之異。百官陳賀。七月甲申
B31n0170_p0390b04║（十五日）圓覺寺白玉佛像成。迎入含元殿。設點眼法會。丙戌（十七日）以法會之日。有瑞氣放光
B31n0170_p0390b05║雨花舍利之異。百官上箋陳賀。十月甲寅（十六日）圓覺寺有舍利分身五彩瑞氣之異。百官
B31n0170_p0390b06║奉箋陳賀。○是年。王巡幸江原道。大王大妃及王世子從焉。幸上院寺。為落成其重剏
B31n0170_p0390b07║也。
B31n0170_p0390b08║【備考】五臺山上院寺重剏勸善文。惟我聖上。誕膺天命。再造東夏。兆民乂安。四
B31n0170_p0390b09║域寧謐。無小無大。共被天地之私。若蒙若釋。疇無報效之志。顧丘山恩重。毫髮力微
B31n0170_p0390b10║江陵五臺。天下名山。文殊住處。靈異現顯。上院寺尤其勝地。某等竭衣鉢之貯。重創
B31n0170_p0390b11║於是寺。以為祝釐之所。兩殿聞之。特降綸命。若曰。僧等為我欲創伽藍。予當補助。與
B31n0170_p0390b12║國人廣利。出御衣若干襲。命輸米布土木之費。以某等特承殊遇。區區涓埃之誠。欲
B31n0170_p0390b13║裨岡陵之筭。幸徹宸聰。有此大施。三寶以之增崇。法輪以之重轉。普願諸善檀那。見
B31n0170_p0390b14║聞所及。悉生歡喜。同發菩提。共植德本。上祝聖壽於無疆。下延洪祚於億載。福利無
B31n0170_p0390b15║邊。現未俱益云。
B31n0170_p0390b16║天順八年臈月十八日
B31n0170_p0390b17║【備考】御製文。世間有七重。三寶及父母君善知識。三寶為出離之宗。父母為育命
B31n0170_p0390b18║之宗。君為保身之宗。善知識為導迷之宗。自予潛邸以來。我慧覺尊者。（信眉）早相知遇
B31n0170_p0390b19║道合心和。每提攝於塵路。使我恒懷淨念。不沉欲坑。致有今日。非師之功耶。非多劫
B31n0170_p0390b20║之宿因。安能如是契合耶。今聞我違和。力疾下床。晝夜奔來數百里外。雖不事之高
B31n0170_p0390b21║尚。若度生之大悲。予聞驚動。感淚無窮。又聞師與　。悅（學悅）祖師（學祖）。為我盡賣衣資
B31n0170_p0390b22║重創靈剎。師之為我用心。我之為師感恩。非人所述。我故為師等隨喜。畧助所費為
B31n0170_p0390b23║究竟之正因。所謂直心菩提者也。於是付囑世子。永垂後嗣云。
B31n0170_p0390b24║佛弟子承天體道烈文英武朝鮮國王李。
B31n0170_p0390b25║慈聖王妃尹氏。彩色。米五百石。綿布五百匹。正布五百匹。正鐵一萬五千斤。
B31n0170_p0390b26║【備考】五臺山上院寺重創記。臺山在江原之境。盤根三百餘里。其雄深高大。與楓
B31n0170_p0391a01║嶽相甲乙。枕山而邑者。州若郡縣。無慮十數官。山有五峯。高下均敵。大小相侔。望之
B31n0170_p0391a02║若芙蓉之出水。臺閣之浮空。故號五臺。其中臺之南。有寺曰上院。再罹鬱攸之灾。時
B31n0170_p0391a03║則有幹善之士。從而創造。隨廢隨起。然其制阨挾而卑塞。僧不樂居。天順建元之八
B31n0170_p0391a04║年四月。我世祖惠莊大王。不豫。彌留浹旬。大王大妃殿下憂懼。遣內官。咨於慧覺尊
B31n0170_p0391a05║者信眉。大禪師學悅等。雖中外寺社。作法祝上。所在皆然。予欲於名山勝地。創一伽
B31n0170_p0391a06║藍。以為別願之所。如有國家祈請則就之於此。卿等遊歷四方。必知其處。其以實聞
B31n0170_p0391a07║信眉等對曰。臺山我邦名山。而中臺上院。地德尤奇。僧徒結制。必有警枕之異。不幸
B31n0170_p0391a08║厨人失火。化主力寡。急於取辦。僅得庇人。若因其舊基改搆。廣其規制。以為一山名
B31n0170_p0391a09║剎。當其祈祝。別降香幣。作佛事。無如此寺便。大王大妃殿下。傳旨僧言允當。即啟世
B31n0170_p0391a10║祖。命僧學悅。主營締之務。諭慶尚監司。舟米五百石。運于江陵府。濟用監出帛布一
B31n0170_p0391a11║千匹。以資經始。既而。世祖疾間有漸至平善。大王大妃殿下。且驚且喜。疑其山靈佛
B31n0170_p0391a12║化。默感於一言之頃。世祖親制功德之䟽。頒示。宗親宰樞。欽承盛旨。占出所有。仁粹
B31n0170_p0391a13║王大妃殿下。承兩殿注意之隆。益施租五百石。以濟其乏。於是悅公。早作夜思。躬加
B31n0170_p0391a14║督勉。始於乙酉三月。告訖在於翌年丙戌。先是。佛殿東西。皆置上室。公則別寓巧智
B31n0170_p0391a15║撤上室兩壁。代以障子。若大精進則。揭其兩障。與佛殿通為一塲。南廊之間。起樓五
B31n0170_p0391a16║間。以捿鍾磐道具。仍門其下。通其出入。東上室之東。立羅漢殿。西上室之西。立青蓮
B31n0170_p0391a17║堂。青蓮室之西。又有齋廚室。僧堂禪堂。廚庫泡湢之處。無不各得其宜。以楹計者總
B31n0170_p0391a18║五十有六。於槽廠之傍。鑿石為槽。刳木為筒。冷泉激射。取用不渴。以至日用什器之
B31n0170_p0391a19║屬。悉贍悉具。江陵舊有葑田數百結。慧覺尊者。請屬於寺。治為水田。播種數百石。歲
B31n0170_p0391a20║收其熟。以為常住之資。仁粹王大妃殿下。為寺有願成幀佛。又納租一百五十石。為
B31n0170_p0391a21║先考妣每名施食納租六十石。世祖聞寺功已畢。又賜米五百石。布一千疋。使衣鉢坐
B31n0170_p0391a22║具湯藥四事咸備。聚韻釋五十二員。大設落成會。是年。世祖巡幸江原。駐蹕於山下
B31n0170_p0391a23║省烏之原。與大王大妃殿下。及王世子扈從文武羣僚。幸上院寺。是日適落成開堂
B31n0170_p0391a24║山水秀麗。洞壑清幽。殿舍靚密。僧徒濟濟。法器齊鳴。梵唄偕作。世祖躬詣佛殿。三爇
B31n0170_p0391a25║香行禮拜。令侍從羣僚。亦許膜拜。仍公召對移時。公舉山中。故蹟。且本寺興廢與始
B31n0170_p0391a26║末。與夫佛祖東西密付心法之要訣。談鋒迅利。理致邃奧。言皆稱旨。世祖大悅。即賜
B31n0170_p0391b01║內帑布帛。以賁其會。御駕還駐次。明日學悅等。率徒眾詣行宮謝恩。成化五年庚寅
B31n0170_p0391b02║今我主上殿下。以上院為世祖大王願剎。且以疇昔駐蹕臨覽之地。持賜內需奴婢雜
B31n0170_p0391b03║徭及屬寺田地。稅外常斂。與夫鹽盆之稅。並下王牌。皆得永免。後八年。公啟寺事已
B31n0170_p0391b04║完。願賜骸骨。髓意臥雲。特依允。公衲衣。飄然南邁。請作記傳遠。於是命臣筆其事。臣
B31n0170_p0391b05║聞仁聖之君之治天下國家也。莫不躬仁義之德。以立大化之原。亦莫不崇清淨之道
B31n0170_p0391b06║以致無為之治。惟我世祖惠莊大王。身定大難。克靖國家。檢身修德。力於為善。立經
B31n0170_p0391b07║陳記。垂訓萬世。大化之本已立。而為治之具已張。遂致東方所無之太平。間念釋氏
B31n0170_p0391b08║域外之大聖。其道以慈悲清淨為貴。而推其利澤。又可以福邦家而壽君親。縱聖學首
B31n0170_p0391b09║出庶物。其於三藏九部之文。一心萬法之宗。莫不研究其㣲。而心領神會。臺山雖遠
B31n0170_p0391b10║上院雖僻。以道眾所集。則必為之改造。特賜其費。以營其始。暨其告訖。命施內帑之
B31n0170_p0391b11║珍。設會落成。弘揚梵采。普與法界含靈。同霑利樂於無邊。爰舉玉趾。照臨山谷。風雲
B31n0170_p0391b12║動色。草木生輝。自有天地。即有此山。前乎千百載之既往。後乎千百載之方來。而未
B31n0170_p0391b13║知有此盛事與否。不寧惟是。遐陬僻壤。山顛水涯之民。何幸見車馬之音。羽旄之美
B31n0170_p0391b14║得以蒙二天之澤。而留為美談。傳于億載。是宜付鴻儒鉅筆。作為雅頌。托于巖石。以
B31n0170_p0391b15║垂不朽。而臣之愚昧。誠不足以發揚大美。然光奉聖旨。不敢以文拙辭。
B31n0170_p0391b16║純誠佐理功臣輔國崇祿大夫領中樞府事永山府院君臣金守溫拜手稽首奉教謹
B31n0170_p0391b17║撰
B31n0170_p0391b18║成化十一年正月　日
B31n0170_p0391b19║幸金剛山長安寺。禮曇無竭真身。
B31n0170_p0391b20║【備考】金剛山長安寺新鑄鍾銘序。（西山大師撰）山之根東連日本。水之源西接天竺。吾東
B31n0170_p0391b21║方山水之美。未有如金剛者焉也。禪剎之精且潔者。亦未有如長安剎也。剎左山之西
B31n0170_p0391b22║爽塏居最。屋宇壯麗。清脩苦節之徒。如八表雲之從龍焉。常住眾數不下二百。自新
B31n0170_p0391b23║羅為山之本社。至於我世祖大王。親幸是山。禮法起真身。爐香鍾梵。極為隆盛也。（下畧）
B31n0170_p0391b24║幸洛山寺。瞻禮觀世音大士相。
B31n0170_p0391b25║【備考】洛山寺新鑄鍾銘序。（金守溫撰）太上大王在位之十二年。（自乙亥登極之年計之者也）東巡。登金
B31n0170_p0391b26║剛山。禮曇無竭。並海而南。親幸是寺。與王大妃及我王上殿下。（睿宗也）瞻禮觀世音大
B31n0170_p0392a01║士相。於時。舍利分身。五彩晶炯。太上王。發大誓願。命禪德學悅重剏。以為我殿下資
B31n0170_p0392a02║福之剎。（下略）（成化五年己丑四月　日撰）
B31n0170_p0392a03║幸乾鳳寺。駐蹕五日。定為願堂。賜田結。以為供佛作法之所。
B31n0170_p0392a04║【備考】乾鳳寺事蹟記。惟（成化元年乙酉四月十一日。（此誤也故今考正之）我世祖大王。東幸
B31n0170_p0392a05║時。駐蹕五日。定願堂。賜田結。以為供佛作法之所。御製御筆。其發願文曰。凡我同契
B31n0170_p0392a06║之人。既生淨信。勿作妄惑。妄惑生處。皆是緣塵。緣塵之聚。重濁成山。畢竟限碍。輕清
B31n0170_p0392a07║無日。若欲除之。畚鍤并用。猶如大海。羅蚊同飲。悉得充足。勿為自棄。欲蠲漂沈。菩提
B31n0170_p0392a08║結誓。其在兹焉。署曰承天軆道烈文英武朝鮮國王李。（御諱）安玉璽。奉安于本寺願堂。勿
B31n0170_p0392a09║侵徭役。（尚玄按世祖大王。於成化元年乙酉四月十一日。幸圓覺寺。御製誡文。與此發願文。一字不錯也。）五年乙丑。睿宗大王。仰軆先聖之志
B31n0170_p0392a10║又定願堂。下教敦諭。又命勿侵徭役。六年丙寅。成宗大王。特遣孝寧大君臣補。領議
B31n0170_p0392a11║政高寧府院君臣申叔舟。上黨府院君臣韓明澮。進勇校尉臣趙興洙等。備考先王之
B31n0170_p0392a12║蹟。特賜奴婢。採藿船壚盆等。環寺山四方十里。封標定界。又命勿侵徭役。嘉靖三十
B31n0170_p0392a13║一年壬子。鳳林齊安兩大君入啟。承教曰。乾鳳寺列聖朝願堂寺剎也。所重自別。本
B31n0170_p0392a14║郡也非吝坪十結田。劃給以助香火之資。萬曆三十年壬寅十月。懿仁王后朴氏。給復
B31n0170_p0392a15║戶五結。順治六年。孝宗大王。又定願堂。重建御閣。又命勿侵徭役。康熙二十二年癸
B31n0170_p0392a16║亥三月。明聖王后金氏。賜千金。並賜寢帳卓衣什物。雍正三年甲寅。又賜千金。重修
B31n0170_p0392a17║釋迦如來齒牙奉安之九層石塔。乾隆十九年甲戌。貞聖王后徐氏。建八相殿定願堂
B31n0170_p0392a18║秋八月。英宗大王。賜肅宗朝御製折檻圖。奉安御筆閣。又命願堂寺剎勿侵徭役。遣
B31n0170_p0392a19║別提臣李仁培監其齋。嘉慶四年己未。巡察使南公徹。製泗溟堂大師紀績之碑。
B31n0170_p0392a20║（丁亥）十二年（明成化三年）（佛紀二四九四年）四月壬寅（二十七日）以圓覺寺有舍利分身之異。百官陳賀。癸卯（十二八日）圓覺寺塔
B31n0170_p0392a21║成。設燃燈會以落之。（尚玄按圓覺寺。碑文。四月八日窣覩成波。設法會云云。今據此實錄。則塔成於四月二十八日。未知孰是兩存之。）
B31n0170_p0392a22║○睿宗襄悼王〔李晄〕在位一年
B31n0170_p0392a23║（己丑）元年（明成化五年）（佛紀二四九六年）經國大典成。頒度僧及寺社條例。
B31n0170_p0392a24║【備考】禮典〔度僧〕為僧者。三朔內。告禪宗。或教宗。試誦經。（心經金剛經薩怛陁）報本曹。（私賤。則從
B31n0170_p0392a25║本主情願）啟聞。收丁錢。（正布三十匹）給度牒。（過三朔者。族親隣近。告官還俗。當差知而不告者。並罪。○度牒借者。與者。依懸帶關防牌面律論。）禪教兩宗。每
B31n0170_p0392a26║三年選試。禪宗則傳燈拈頌。教宗則華嚴經十地論。各取三十人。○諸寺住持。兩宗
B31n0170_p0392b01║擬數人薦望本曹。移文吏曹。磨勘差遣。三十朔而遞。如有所犯。兩宗報本曹覈實治
B31n0170_p0392b02║罪。犯奸者并坐薦僧。○住持遞代時。傳掌。有破失物。懲納。〔寺社〕凡寺社勿新創。唯
B31n0170_p0392b03║重修古基者。告兩宗。報本曹。啟聞。○創寺於楊州雲岳之原。賜額曰奉先寺。
B31n0170_p0392b04║【備考】奉先寺記。（金守溫撰）奉先寺者。我大王大妃殿下。為世祖而創之者也。成化紀元
B31n0170_p0392b05║之四年。我世祖大王升遐。羣臣擇地於楊州之地。東距州治三十有餘里。山曰注葉
B31n0170_p0392b06║原曰雲岳。以其年十二月有日。奉塟世祖玄宮于此。禮也。大王大妃殿下。懿旨。以為
B31n0170_p0392b07║我大行大王。躬遭大亂。克正大憝。聖德隆功。自有東方。莫之與京。邦家不造。奄棄羣
B31n0170_p0392b08║臣。嗚呼痛哉。稽諸古制。先王陵寢之所。必有精藍之設。今大事已畢。卿等其相造寺
B31n0170_p0392b09║之基以聞。於是。上命河城府院君臣鄭顯祖。上黨府院君臣韓明澮。綾城府院君臣具
B31n0170_p0392b10║致寬等。為提調。陵室之南。有一奧區。山回水洌。允宜佛宇之壤。臣顯祖等。奏蒙允可
B31n0170_p0392b11║經紀於己丑六月。造訖於秋九月。以楹計者摠八十有九間。塗溉黝雘。極其鮮明。佛
B31n0170_p0392b12║殿僧寮。輝映明達。鈴鐸琴筑。風至自響。以至薦席簦榻。無不精麗。楗椎道具什器之
B31n0170_p0392b13║類。悉贍悉備。諸山寺剎。無與為比。其土田奴婢錢穀常住之資之數。永為佛僧供養
B31n0170_p0392b14║則別有文簿。茲不及焉。以其年九月初七日。大設薦世祖法會以落成。懿旨又以為
B31n0170_p0392b15║寺則既立。然距陵寢。岡巒相隔。宜搆真殿于寺側。使大行在天之靈。亦得遂皈依之
B31n0170_p0392b16║敬以和樂冥遊。乃立影殿于寺東。名曰崇恩殿。設叅奉二員。以備晨昏之謁。朔望必
B31n0170_p0392b17║遣獻官。與陵室同禮。於是。提調臣鄭顯祖等。還奏事畢。睿宗大王。賜額奉先寺。
B31n0170_p0392b18║【叅考】奉先寺鍾銘（姜希孟撰）恭惟承天體道烈文英武殿下。龍飛九五。光御金輪。神化
B31n0170_p0392b19║所屆。邇安遠肅。民物熙皡。積十有四年。不幸。有漏緣盡。大數難逭。羣臣無祿。奄爾禮
B31n0170_p0392b20║陟。今我主上殿下。孝思通神。瞻號罔極。欲報恩深。終天慕遠。迺於光陵之傍。營大梵
B31n0170_p0392b21║剎。曰奉先寺。爰命有司。鎔鑄洪鍾。於是。該官奉旨。載稽鳧氏。量定金錫。合成六劑
B31n0170_p0392b22║模範將成。命臣作銘。臣竊惟鍾之為器。於金最鉅。厥聲春容。警遠懼邇。其妙至於上
B31n0170_p0392b23║徹三天。下該六塗。吒王受輪。夢求長擊。提婆再嗚。大興真教。因緣功德。詎可勝言。今
B31n0170_p0392b24║以是鍾。警于六府。豈特道侶發其深省。迷倫息其苦趣哉。必將冥達玄宮。聞于左右
B31n0170_p0392b25║頓增佛智。速登彼岸者矣。而况世祖大王。盛德隆功。所以輝映萬古。與夫我嗣王殿
B31n0170_p0392b26║下報本追遠之誠。所以際天極地者。不可不托諸鍾鼎。以垂不朽。謹拜稽首而銘曰。
B31n0170_p0393a01║園陵開寶剎。金碧聳崢嶸。法樂震人天。妙香諧幽明。中有大楗椎。鯨吼冠羣聲。有
B31n0170_p0393a02║具須撞鳴。有耳方可聽。法不離諸塵。二合而後成。有聞無所聞。當有實聞性。能聞
B31n0170_p0393a03║者詎是。本來實清淨。清淨無垢穢。是名大圓鏡。人人具是理。一聞便蘇醒。上徹阿
B31n0170_p0393a04║伽尼。橫遍恒河沙。度盡無邊生。福利成自他。列聖登正覺。諸有入三摩。三光咸順
B31n0170_p0393a05║軌。萬姓無札瘥。塵墨并瑤圖。磐石固邦家。山平海可竭。功德終不磨。
B31n0170_p0393a06║○成宗康靖王〔李娎〕在位二十五年
B31n0170_p0393a07║（庚寅）元年（明成化六年）（佛紀二四九七年）四月初六日。王親筆賜榆帖寺。蠲免田地及鹽盆等稅。俾資香火之供。
B31n0170_p0393a08║【備考】榆帖寺事蹟。成宗大王。親紆御筆。賜之。其文曰。教榆帖寺（段）。（段字朝鮮吏讀字義如云
B31n0170_p0393a09║者也）世祖大王。憫其頹廢。乃命重修。睿宗大王。賜田畓奴婢。以為奉佛之資。今予恭承
B31n0170_p0393a10║世祖睿宗兩聖之志。其所耕田地稅納雜徭。并皆蠲免。寺中所煑鹽盆。亦令免稅。俾
B31n0170_p0393a11║全香火之供。
B31n0170_p0393a12║成化六年四月初六日。
B31n0170_p0393a13║（辛卯）二年（明成化七年）（佛紀二四九八年）六月。禁都城中念佛所。驅逐巫覡於城外。○王大妃命購佛經于明。侍講官
B31n0170_p0393a14║金季昌。執義孫舜孝。言其不可。竟寢其事。○以仁粹王妃命。重修正因寺。
B31n0170_p0393a15║【備考】金守溫正因寺重修記云。歲辛卯春。我仁粹王妃殿下。以為。寺因當時。務
B31n0170_p0393a16║於速就。材木未甚脩良。締搆未甚精微。設使未久即腐壞。何以示後世乎。乃命判內
B31n0170_p0393a17║侍府臣李孝智。掌出宮中嘗所約損供御之物。以米布計者若干。授內需司。將剋日
B31n0170_p0393a18║撤舊創新。大王大妃殿下。以為懿敬大王睿宗大王兩陵玄室。密邇一寺。鍾鼓可以相
B31n0170_p0393a19║聞。若因仁粹王妃改造之願。并力共財。以助正因之事。功亦易集而予所以為懿敬睿
B31n0170_p0393a20║宗薦福之誠。亦庶幾有遂。乃別敕內需司。益出錢穀。仍命苟有不給。隨即奏聞。以續
B31n0170_p0393a21║其用。其年二月。起始。命母使國人。募民賞役。適畿甸歲侵。無問老幼。爭先雇食。荷鍤
B31n0170_p0393a22║成雲。挽絙蟻附。不示扣朴。人樂赴功。至冬十月有日。考成總一百十九間。碓磴溷湢
B31n0170_p0393a23║皆各有處。塗溉丹雘。輝煌炫耀。殿堂廊廡。通豁崇麗。房舍軒戶。鮮明靚密。棟宇嶙峋
B31n0170_p0393a24║像設嚴煥。寺剎之美。與奉先寺相甲乙。其殿堂制度。間閣廣狹。皆前判華嚴大禪師
B31n0170_p0393a25║雪崚之奏允也。仁粹王妃殿下。以為有寺無穀。僧無所資。特施禾穀並五百石。存本
B31n0170_p0393a26║用息。不絕食輪。凡什器之類。悉贍悉備。歲癸巳四月初八日。大設落成會。又成大乘
B31n0170_p0393b01║諸經。是日。雲有五色。異香滿洞。瑞氣燭天。遠近緇素。數萬餘人。瞻仰膜拜。嘆未曾有
B31n0170_p0393b02║臣伏惟母子之恩。夫婦之倫。本乎天之經地之義。而自天子達于庶人者也。惟我懿敬
B31n0170_p0393b03║大王。睿宗大王。春秋鼎盛。聖德方新。而奄棄羣臣。此大王大妃殿下仁粹王妃殿下
B31n0170_p0393b04║所以悲憐感慕之意。發於至情。雖窮天地。亙萬世。而不渝者也。雖然一國臣民。徒知
B31n0170_p0393b05║兩聖。為先王冥福。而崇信三寶。莊嚴法會之盛。至於如此。而不知兩聖所以敦子母
B31n0170_p0393b06║之恩。謹伉儷之義。以明民彝物則之道。為億兆羣生觀感之機。至於大役畢矣。而猶
B31n0170_p0393b07║恐一事之勞於民。大功完矣而猶慮尺布之費於國。其愛民憂國。兢業戰懼之懷。則又
B31n0170_p0393b08║豈臣民之所知哉。今我主上殿下。承兩聖之至意。念先王之至恩。時節親舉玉趾。躬
B31n0170_p0393b09║奠牲幣於陵上。宸情依依。不勝霜露怵惕之感。以寺在寢園之側。乃降明旨曰。我仁
B31n0170_p0393b10║粹王妃所納田地奴婢。稅外諸徭。並皆除免。安處徒眾。無有惱害。恩賜便蕃。不一而
B31n0170_p0393b11║足。是盖嗣王。追念先王報本反始之至德。誠千載未有之聖也。是盖孝理之極。通於
B31n0170_p0393b12║神明。格於佛乘。受天百祿。時萬時億。享子孫萬世無疆之慶也。吁其盛矣哉。
B31n0170_p0393b13║（壬辰）三年（明成化八年）王讀綱目。至晁錯上書。生穀之土未盡墾。遊手之民未盡歸農。侍講官李
B31n0170_p0393b14║孟賢曰。臣謂今亦如此矣。僧徒規避軍役。遊手之民坐食。不知其幾。雖難盡舉。請申明
B31n0170_p0393b15║禁僧之法。王曰令司憲府紏察。○以大王大妃命。重剏楊州牧天寶山檜巖寺。
B31n0170_p0393b16║【備考】檜巖寺重剏記。（金守溫撰）東土山川之勝。名於天下。而佛廬之處于其間者。又不
B31n0170_p0393b17║知其幾百十。至於極仁祠制度之備。而具法王行化之體。則未有如檜巖者也。昔天曆
B31n0170_p0393b18║間。西天薄伽納提尊者。見此寺基。以為酷似西天阿蘭陀寺。且曰迦葉佛時。已為大
B31n0170_p0393b19║道場。於是執繩量地。以定其位。時得劫前礎砌。當時暫庇屋宇。以識其最而已。玄陵
B31n0170_p0393b20║王師普濟尊者。受指空三山兩水之記。遂來居此。乃欲大剏。分授棟樑。奔走募緣。功
B31n0170_p0393b21║未及半。而王師亦逝矣。其徒倫絕澗等。念王師未究之志。踵其遺矩。以畢其績。牧隱
B31n0170_p0393b22║文靖公。記之曰。普光殿五間。南面殿之後。說法處五間。又其後舍利殿二間。又其後
B31n0170_p0393b23║正殿三間。廳之東西方丈二所。各三楹。東方丈之東。羅漢殿三間。西方丈之西。大藏
B31n0170_p0393b24║板三間。由普光殿東西。分左右諸殿。南起眾寮。差參鍾樓。沙門厨庫之所。賓客之位
B31n0170_p0393b25║秩乎有序。棟宇連亙。廊腰蔓回。高低冥迷。不知東西。凡為屋二百六十二間。自是之
B31n0170_p0393b26║後。幹善之士。世不乏人。然或始佛殿而未及於僧寮。或稱鍾樓而不建客室。於東而
B31n0170_p0394a01║西已傾。更南而北又墮。盖寺大故功鉅。功鉅故人不能遍搆而盡緝。遂使一國大叢林
B31n0170_p0394a02║幾如曠宇。成化壬辰春。大王大妃殿下。傳懿旨于河城府院君臣鄭顯祖。若曰。予一
B31n0170_p0394a03║婦人。承祖父餘休。佑我世祖大王。誕毓聖子神孫。是雖皇天眷佑東方。亦未必非世
B31n0170_p0394a04║祖。夙植德本於佛乘也。自古慈母。欲保於其孫。忠臣欲壽於其君。莫不惟三寶是歸
B31n0170_p0394a05║檜巖東方大伽藍也。三和尚相繼開山。三山兩水之記。肇於指空。實壽君福國之地也
B31n0170_p0394a06║頗聞築基不固。殿舍階砌積以雜石。故創造未久而屋已老。今欲門閣制度。罔改于舊
B31n0170_p0394a07║庭除所履。悉易熟石。計其功課。倍於初創。卿亦必有種善之因。得尚公主。卿其用力
B31n0170_p0394a08║俾遂予弘願。顯祖對曰。世皆言重創之績。難於肇興。財穀雖多。苟不得人。罔有以成
B31n0170_p0394a09║今正陽住持處安勤敏通達幹事之材。鮮有及者。懿旨允可。遂以安移住檜巖。財穀所
B31n0170_p0394a10║費。內需司專掌。隨乏隨給。以濟其用。府院君亦傾其私蓄。以供其缺。安奏募僧俗。自
B31n0170_p0394a11║願計功。以償日役。萬有餘指。不督自勸。始於其年月日。閱幾十有三朔而告訖。殿舍
B31n0170_p0394a12║間閣。無所更改。欄墻廣狹。無所增損。而房櫳門闥。益為之洞豁。塗溉丹雘。益為之絢
B31n0170_p0394a13║煥。百餘年頹敗之舊寺。一朝變為重新之寶剎云云。
B31n0170_p0394a14║（癸巳）四年（明成化九年）（佛紀二五〇〇年）大王大妃命有司。重創驪州鳳尾山古神勒寺。賜額曰報恩寺。
B31n0170_p0394a15║【備考】奧地勝覽。驪州報恩寺。在驪江東岸鳳尾山。古神勒寺。有甓浮圖。故俗呼
B31n0170_p0394a16║甓寺。睿宗朝。遷丘陵于寺之西十里。遂改搆為巨剎。因賜今額。寺有江月軒。高麗僧
B31n0170_p0394a17║懶翁所居。懶翁死。其徒弟藏舍利于石鍾。仍建真堂。李穡為記。又有大藏閣。李崇仁
B31n0170_p0394a18║為記。
B31n0170_p0394a19║金守溫撰神勒寺重創記云。驪之為州。居國上流。山明水麗。號稱樂土。而神勒寺正
B31n0170_p0394a20║圖形勝之中。昔玄陵王師懶翁。韓山牧隱李公。兩人相繼來游。由是寺遂為畿左名剎
B31n0170_p0394a21║越成化九年。大王大妃殿下。命有司。因舊更創。賜額報恩。為先王陵寢之道塲焉。初
B31n0170_p0394a22║世祖大王。夢見世宗大王。昵奉晤旨。歡如平昔。世祖追感益切。為世宗大王。后欲於
B31n0170_p0394a23║英陵之側。創建佛寺。以為薦福之所。乃命有司。伐材流桴。積于江岸。一夕潦漲。盡為
B31n0170_p0394a24║狂濤所逸。明年。世祖晏駕。朝家多故。不遑經始。會日宮上言。英陵坐局所直之宿。有
B31n0170_p0394a25║不應古經者。宜改建玄宮。以膺丕休。睿宗下羣臣議。皆曰。改葬。古矣。塟故有闕。則尚
B31n0170_p0394a26║且改塟。况今風水之司。有言。必有所稽。不可不從。睿宗。分遣宰相。求擇厥地。羣臣啟
B31n0170_p0394b01║曰。驪典之北。有一大洞。岡巒列勢。主對粲然。法曰山頓水曲。子孫千億。以臣等所相
B31n0170_p0394b02║陵寢所安。無右於此。睿宗。傳旨于朝曰。可以成化五年己丑。遷世宗梓宮于驪州。襄
B31n0170_p0394b03║事既訖。大王大妃殿下懿旨。若曰。先王見父王于夢。將欲創寺英陵之下。仙馭遄迴
B31n0170_p0394b04║奄棄臣民。未及營締。今先王在天。而我等不亟從事於遺旨。其何以奉先王於地下乎
B31n0170_p0394b05║即命上黨府院君臣韓明澮。西平君臣韓繼禧等。令母遠寢園。擇定置寺之處。臣明澮
B31n0170_p0394b06║等啟曰。陵室坐地之內。無可立宇之地。神勒一寺。一名甓寺。古賢游賞之迹宛然。且
B31n0170_p0394b07║去先王塋域甚邇。鍾鼓之聲可達。若即而修之。則因舊為新。事半功倍。莫此為便。壬
B31n0170_p0394b08║辰二月。懿旨傳曰。今陵室甫畢。不可又使齊民。今刊經都監已罷。所用錢穀尚多其
B31n0170_p0394b09║餘。其內需司。專掌出納。償役遊手。無或造獘。命臣明澮臣繼禧為提調。驪州牧使臣
B31n0170_p0394b10║李慎孝。原州牧使臣金春卿。內侍府尚膳臣李孝智。為監役官。以其年二月。始役。告
B31n0170_p0394b11║訖於冬十月。因舊而修葺者幾間。新剏而改舊者幾間。摠二百有餘間。鍾鼓道具與夫
B31n0170_p0394b12║日用什器之類。悉皆新鑄。臣惟寺剎之興廢。固有待於此時。而又有數關其間。神勒
B31n0170_p0394b13║風景之美。聞於我東。而士大夫風帆往來。舳艫相銜。未有一人。就而興剏之。今黃驪
B31n0170_p0394b14║千百年山川磅礡之氣。潛□藏伏。乃發於聖明之日。先王之玄宮。載營厥邑。大事已定
B31n0170_p0394b15║大慶已始。開我億萬年無疆之基。於是府陞為州。寺亦為之一新。是乃時之所待而數
B31n0170_p0394b16║之所關者然也。我大王大妃殿下。不以時有古今。地有彼此。而盡念先王之遺旨。陵
B31n0170_p0394b17║屋既遷。亟剏佛寺。其善繼善述。丕承丕顯之美。光于前聖。卓越前古。臣雖老昧敢不
B31n0170_p0394b18║拜手稽首敬書于冊。明示後世乎。
B31n0170_p0394b19║（乙未）六年（明成化十一年）毀撤城內外尼寺凡二十三所。
B31n0170_p0394b20║【叅考】傭齊叢話云。城中尼舍。曾已毀撤。而惟存淨業院。驅出於東大門外。安巖
B31n0170_p0394b21║洞等處。有三四舍。南大門外種藥山南。舊有一舍。其後兩尼。各搆小舍於其傍而居
B31n0170_p0394b22║之。至今有十餘舍。尼姑化得檀那。各作棟宇。奠飾丹艧。如四月八日燃燈。七月望日
B31n0170_p0394b23║盂蘭盆。臘月八日成道。爭施茶果餅物。供佛邀僧。紅粧繡裳。坌集山谷。
B31n0170_p0394b24║（丙申）七年（明成化十二年）復設弘文舘。命蔡壽等六人。讀書于藏義寺。後以龍山佛寺。給弘文館。分
B31n0170_p0394b25║番讀書。名曰讀書堂。
B31n0170_p0394b26║【備考】慵齋叢話云。復設弘文舘。蔡耆之（壽）許獻之（琛）權叔強（懺）楊斯行（熙止）俞克己（好
B31n0170_p0395a01║仁）曹大虛（偉）等。受命讀書於藏義寺。舊有僧舍。在湖南歸厚署後岡。世稱十六羅漢。有
B31n0170_p0395a02║靈驗。香火不絕。有僧尚雲。居其舍。娶妻生子。憲府鞫之。罰僧還俗。移佛像于興天寺
B31n0170_p0395a03║遂以其舍。給弘文館。分番讀書。名曰讀書堂。又有一本云。王即位。首開弘文館。選文
B31n0170_p0395a04║臣蔡壽等六人。讀書于藏義寺。後修龍山廢佛寺為其所。未有名號。命曹偉作記。並
B31n0170_p0395a05║額讀書堂三字。賜酒賜樂。遣承旨落成。
B31n0170_p0395a06║（丁酉）八年（明成化十三年）（佛紀二五〇四年）先是。國王誕辰。勳舊之臣。就僧舍設齋祝釐。王曰詩不云乎。求福不回。豈
B31n0170_p0395a07║可佞佛而求福乎。其罷之。○時朱溪正深源。（宗室也）上書請罷祝壽齋。王手書答曰。爾力
B31n0170_p0395a08║陳正道排斥異端。欲使我為堯舜之君。吾雖寡昧。實嘉爾誠。今從所言。○時有人。以田
B31n0170_p0395a09║民施佛。子孫貧窮。與僧訟。累屈。擊鼓訴之。王親筆判曰。納田于佛。以求福也。佛者不靈
B31n0170_p0395a10║子孫貧窮。田還于主。福還于佛。
B31n0170_p0395a11║（戊戌）九年（明成化十四年）（佛紀二五〇五年）王親行養老禮於國學。金守溫。以好佛故。命勿與於禮。
B31n0170_p0395a12║（庚子）十一年（明成化十六年）（佛紀二五〇七年）貞熹王后。命僧處安。重修龍門寺。
B31n0170_p0395a13║【備考】龍門寺重修記。龍門山。在砥平縣西。盤迴百里。奇秀可覽。寺居其陽。為畿
B31n0170_p0395a14║旬名剎久矣。正統丙寅。昭憲王后賓天。我世祖惠莊大王。在潛邸。哀痛罔極。欲薦冥
B31n0170_p0395a15║福。丁卯秋。造二佛八菩薩像。安于是寺。設搆寶殿。越明年戊辰。設慶讚法會。親往
B31n0170_p0395a16║祈祝。有舍利靈應。語在其記。寺之名益顯。事往時遷。守失其人。寺隨頹圮。貞熹王
B31n0170_p0395a17║后。以是寺。乃世祖為先后創修之願剎。造安佛像。親受含利之地。留念不已。命揀緇
B31n0170_p0395a18║徒。得檜岩寺住持處安。以付當度之責。木石之費。多出於內帑。成化庚子春。始事於
B31n0170_p0395a19║工。踰朞而告訖。凡為屋。以楹計者若干。其規模濶狹。悉遵其舊。層樓廣廈。隆棟厚磔
B31n0170_p0395a20║雕繪之工。視昔愈侈。遂以安兼住是寺。安自正陽移檜岩。為重創也。以檜岩兼住龍
B31n0170_p0395a21║門。亦為重創也。則安之為人可知。而我聖后追念先王。丕纘舊緒。得其人委其事。以
B31n0170_p0395a22║圖興復。將以付教道於無盡。種福田於不。□□□□□□□第未知後安以住是寺者
B31n0170_p0395a23║能以安之心為心。安之事為事。仰體聖后紹述之意。範垂千百載而不之贊乎。顧後居
B31n0170_p0395a24║是寺者。當時成之。昭陽赤奮之秋七月七夕。折衝將軍行忠武衛上護軍西河任士洪
B31n0170_p0395a25║記。
B31n0170_p0395a26║（壬寅）十三年（明成化十八年）（佛紀二五〇九年）王幸光陵。仍拜影殿于奉先寺。魚世謙以大司憲扈從。寺僧欲饋百官公
B31n0170_p0395b01║諫曰。以堂堂扈從之臣。受僧施食。於國軆何。况百官。皆自責飯。不患無食。王曰任爾不
B31n0170_p0395b02║食。公與臺諫皆不食。○久邊國主李獲。（日本薩州人）遣使獻燒香胡椒鑞銀絹淪具溘素等物
B31n0170_p0395b03║上書願得大藏經。以無佛經謝。命優禮送之。
B31n0170_p0395b04║（甲辰）十五年（明成化二十年）副提學李命崇等。上䟽言。唐太宗。武定禍亂。文致太平。而貞觀之治。不
B31n0170_p0395b05║能擬三代者。納諫之心。始勤終怠也。殿下於異端。固無崇信之心。而度僧之門一開。異
B31n0170_p0395b06║端之流漸熾。至於僧徒。亂入學宮。是由殿下從諫之志怠也。上御書䟽尾曰。驕侈生於
B31n0170_p0395b07║安富。紀綱廢於舒肆。卿等規諫。正中我病。時大妃頗信釋教。諸臣屢請王從中導達。王
B31n0170_p0395b08║雖屢以為言。而尚未得懿旨。故至是。受以為過。
B31n0170_p0395b09║（丙午）十七年（明成化二十二年）冬十一月王教曰。金宗直常言。宰相不可試以詞章。然中朝文士。奉帝
B31n0170_p0395b10║命而來。必與之酬唱。可不預習乎。於是以食為民天論。試朝叅文臣二品以上。魚世謙
B31n0170_p0395b11║居第一。王曰此佳作也。但耗損民天者僧也。而論不及焉。此可欠也。仍賜世謙段匹。
B31n0170_p0395b12║（戊申）十九年（明弘治元年）仁粹王大妃。命僧學祖重修海印寺。
B31n0170_p0395b13║【備考】海印寺重修記。伽倻之山最秀。東南峻絕。峭壁如畫。山之陽有巨剎曰海印
B31n0170_p0395b14║新羅哀莊王時。高僧順應所剏也。寺前有蓬萊方丈瀛洲等峯。眾壑之水。繞出前洞
B31n0170_p0395b15║奔流激石。萬雷轟豗。俗號紅流洞。自武陵橋。抵寺十有餘里。丹崖翠壁。愈深愈佳。古
B31n0170_p0395b16║記。山形絕於天下。地德隻於海東者。信不誣矣。文昌公崔致遠。晚年掛冠。卜隱於此
B31n0170_p0395b17║讀書堂廢而題詩石尚在。高麗時。藏國乘。又藏大藏經板。山之著於圖誌。寺之額於
B31n0170_p0395b18║東方者尚矣。我世祖惠莊太王。中興王業。萬機之暇。留意釋道。思欲洪揚竺教。普濟
B31n0170_p0395b19║羣生。天順戊寅。命僧竹軒等。就本寺印大藏五十件。又命慧覺尊者信眉。燈谷學祖
B31n0170_p0395b20║等。往視之。藏經之堂。隘且陋。因命本道監司。稍增舊制。措四十餘間。越十二年戊子
B31n0170_p0395b21║世祖上賓。貞熹王后。克定大義。寧濟東民。深仁厚澤。浹于遠近。念維世祖之尊崇篤
B31n0170_p0395b22║信者。琅凾秘典。曾幾何時。藏經之堂。已為傾陊。可不動念。於是乎。慨然有重營之志
B31n0170_p0395b23║而歲辛丑。始停住持。命學祖主其寺。屬因歲侵。國家之多事。未遑舉也。癸卯貞熹昇
B31n0170_p0395b24║遐。仁粹王大妃。仁惠王大妃殿下。遹追先志。凡所以嗣徽音而薦冥福者。無不盡其
B31n0170_p0395b25║心。而悼貞燾之有志而未就也。則又命學祖。往董其役。戊申春。施內需司米布若干
B31n0170_p0395b26║石匹。遣都料匠朴仲石等。改搆板堂三十間。扁曰普眼堂。又撤板堂中佛殿三間。移
B31n0170_p0396a01║搆於寂光殿西。扁曰真常殿。又撤祖堂三間。移搆於真常殿側。扁曰解行堂。明年己
B31n0170_p0396a02║酉春。又施米布。又明年亦如之。搆窮玄探真鑑物雙運等堂。及一源谷應摠持倒瓶等
B31n0170_p0396a03║寮。修講堂曰無說。食堂曰滿月。改營毘盧殿曰大寂光。主佛補處皆改飾黃金。起鍾
B31n0170_p0396a04║樓曰圓音。建中門曰不二。撤舊大藏殿。移營於寂光殿東。扁曰含虛寮。莊銀字大藏
B31n0170_p0396a05║經幾卷。又營解脫。蕭然。玄鑑。圓融。雙割。浩然。逗遠。緣起。冥真。玄根。達俗。省行。重
B31n0170_p0396a06║營。轉生。作𤍨。等寮。又起東西樓庫。東曰無盡藏。西曰式盈。凡為屋百六十間。或增或
B31n0170_p0396a07║損。皆因舊制而宏麗精彩倍之。庖湢廐溷之所。鍾魚鐃鼓之類。亦莫不畢具而一新
B31n0170_p0396a08║金碧焜煌照曜山谷。乃於秋九月望。招集法侶數千。大設法會以落之。於是乎。山門
B31n0170_p0396a09║之事畢矣。燈谷以偉。曾遊是地。粗識其槩。走書求記甚勤。偉本儒者徒。於釋教。盖懵
B31n0170_p0396a10║然者也。修善種福之理。輪回因果之說。未之學也。其餘功德。何足論之有無哉。雖然
B31n0170_p0396a11║崔文昌。吾東方文士之祖。此是終焉之所。則不可不致意於此。而况兩殿為先後之誠
B31n0170_p0396a12║終始彌篤。在所當書。垂之罔極。而能奉慈旨。孜孜靡遑。程功授成。不使小怠。搡述要
B31n0170_p0396a13║而收功速在乎董役之得其人也。可不記其勝蹟。與古順應同傳不朽乎。噫盛衰數也
B31n0170_p0396a14║成毀亦數也。寺創於有唐貞元十八年。歷新羅高麗。巍然獨存於兵火之餘。至于今
B31n0170_p0396a15║日。遇太平之世。逢妊姒之聖。殿堂寮宇。煥然一新。豈非有數乎其間。而海印之一大
B31n0170_p0396a16║幸耶。抑不知成毀之數。一係於天耶。一係於人耶。盛衰成毀之理。無窮於人世。則寺
B31n0170_p0396a17║之長如今日。亦安可保耶。使後之主此寺者。恤念兩殿篤孝之誠。燈谷營搆之勤。謹
B31n0170_p0396a18║守不毀。母徒諉於盛衰成毀之數則可矣。
B31n0170_p0396a19║弘治四年龍集辛亥上澣通政大夫承政院同副承旨兼經筵叅贊官春秋舘修撰官昌
B31n0170_p0396a20║寧曹偉記。
B31n0170_p0396a21║（己酉）二十年（明弘治二年）（佛紀二五一六年）春正月兼掌令李承健。承命設鄉試於黃海道。還言。臣發策。問本道惡疾
B31n0170_p0396a22║救治之方。永柔訓導權季仝。對策曰。供佛則可救。此言有害名教。故不取也。王乃教曰
B31n0170_p0396a23║季仝之辭。予甚憤焉。當朝家舉賢之日。不陳堯舜之道。鼓唱浮屠之法。是欲使予。如梁
B31n0170_p0396a24║武之捨身。唐宗之膜拜。而後已乎。仍命憲府。拿致季仝。竄于極邊。又飾該曹。勿復度僧
B31n0170_p0396a25║○仁粹大妃造佛像。送于淨業院。儒生李鼊等。取而焚之。王不之罪
B31n0170_p0396a26║（癸丑）二十四年（明弘治六年）（佛紀二五二九年）頒經國大典續錄。禮典曰〔度僧〕（續）軍額敷盛間。勿許度僧。違者。囚一
B31n0170_p0396b01║族督現。
B31n0170_p0396b02║【叅考】慵齋叢話云。成宗嚴度僧之禁。州郡推刷無牒者。長髮還俗。中外寺剎皆空。
B31n0170_p0396b03║○燕山君〔廢王〕〔李㦕〕在位十一年
B31n0170_p0396b04║（戊午）四年（明弘治十一年）黨禍作。時釋陸行。設教。其徒千餘人。或止之曰。禍患可畏。行曰。使先覺覺
B31n0170_p0396b05║後覺。先知覺後知。以吾所知者。告人耳。禍福。天也。吾何與哉。
B31n0170_p0396b06║（庚申）六年（明弘治十三年）春印海印寺大藏經。王妃。（慎氏）之命也。
B31n0170_p0396b07║【備考】印成大藏經跋。原夫妙湛圓明。虛徹靈通。包羅四維。綿絡十方。出乎萬眾
B31n0170_p0396b08║之表。超乎兩儀之先非今非古。无始无終。昭昭動靜之間。歷歷視聽之際。本无凡聖
B31n0170_p0396b09║之殊。安有利鈍之異。秪為眾生日用而不知。識浪內湧。業風外湊。翳天性於三惑。瞽
B31n0170_p0396b10║慧日於重昏。長犇苦趣。無有休期。故我大覺。隨其根機。演無言言。開經律論。普使羣
B31n0170_p0396b11║迷。均沾法雨。等證菩提。復此妙湛之域。還一真之境矣。弘治十有三年春。我王妃殿
B31n0170_p0396b12║下。宿種內薰。善根外發。奉為主上殿下睿筭天長。元子寶體椿年地久。命臣就板本
B31n0170_p0396b13║所海印寺。做紙八千餘卷。印此三藏部法。粧潢畢備。琅亟緗帙。眩輝。人目。越明年孟
B31n0170_p0396b14║夏。製道具。集韻釋百八。期三日轉讀。以落之。臣竊惟。理絕名言。強演教者。機分小大
B31n0170_p0396b15║認玄源者。夫因指以見月。執指以為月。終無見月之理。因詮以得意。執詮以為意。寧
B31n0170_p0396b16║有得意之時。必也詮指兩忘。月可見而意可得矣。雖然如是。直得意月亦忘。忘其所
B31n0170_p0396b17║忘。然後本地風光。自然呈露。要知四十九年橫說竪說。盡是黃葉止啼。空拳誑小。若
B31n0170_p0396b18║是過量漢。憑斯法門。從麤入精。沂流窮源。直破虛空。入佛覺海。則雖曰彌天葛藤。換
B31n0170_p0396b19║成菩提淨樹。滿口雌黃。還同般若靈詮。如斯功德。塵墨難窮。恆沙莫喻。以是勝緣。聖
B31n0170_p0396b20║壽无彊。儲齡罔極。八方無警。四民有樂。宗圖永固於磬石。瑞氣長騰於魏闕。斷無疑
B31n0170_p0396b21║矣。然則我殿下之弘願圓成。非心思口議所能髣髴也。詎不韙歟。
B31n0170_p0396b22║皇明弘治十三年六月　日
B31n0170_p0396b23║黃嶽山人臣學祖謹跋
B31n0170_p0396b24║（甲子）十年（明弘治十七年）以圓覺寺為妓坊。以成均舘為宴樂之所
B31n0170_p0396b25║【備考】燃黎室記述。時分遣諸道。採妓女入京。號曰興清。曰運平。曰斷平。曰續紅
B31n0170_p0396b26║分置各院。以圓覺寺為聯芳院。處續紅。又以成均舘。為宴樂之所。撤移孔聖位版。置
B31n0170_p0397a01║於高山庵。逐諸生空太學。聚巫覡。淫祀其中。
B31n0170_p0397a02║○中宗恭僖王〔李懌〕在位三十九年
B31n0170_p0397a03║（己巳）四年（明正德四年）（佛紀二五三六年）自廢朝以後。都城寺剎。皆廢為公府。兩宗托虛名於清溪寺。號為禪宗。冬十
B31n0170_p0397a04║二月。有狂儒數人。到寺。持經帖而來。寺僧日精。令寺奴。告訴儒生。多取寺物。捕盜廳將
B31n0170_p0397a05║入啟。搜其家。只有佛經數帖而已。具以實啟。命致儒生於政院。責諭放之。還其經於寺。
B31n0170_p0397a06║（庚午）五年（明正德五年）（佛紀二五三七年）三月二十八日。興天寺舍利閣災。命推鞫儒生。及傍近居民。寺本新羅古剎
B31n0170_p0397a07║太祖悼神德王后之薨。命厝寺內。仍創舍利閣。嵽高五層。嵬立都中。且藏寶物佛經于
B31n0170_p0397a08║其中自燕山朝。廢為分司僕寺。中宗即位。因為公廨。先是火焚其寺。只遺舍利閣。至是
B31n0170_p0397a09║大妃。命中使移佛經于內需司。儒生尹衡等。本無賴。或刧奪凌辱之。翌日夜初鼓。火始
B31n0170_p0397a10║起。光燄蔽天。王初疑奸人。欲藉以作亂。久而乃定。王大怒。指為儒生所為。命治尹衡等
B31n0170_p0397a11║罪。
B31n0170_p0397a12║（壬申）七年（明正德七年）（佛紀二五三九年）毀撤圓覺寺。以其材分賜燕山時毀家諸人（實錄）
B31n0170_p0397a13║【留考】或傳中宗。命移圓覺寺塔于楊州檜巖寺。及撤下三層。忽有白雲繞塔之異
B31n0170_p0397a14║有司以聞。王乃命止之云云。未知其事。倘在是時者歟。
B31n0170_p0397a15║（庚辰）十五年（明正德十五年）（佛紀二五四七年）春命僧學祖。印海印寺大藏經一部。四月集百八法師。轉讀三日。
B31n0170_p0397a16║（甲午）二十九年（明嘉靖十三年）（佛紀二五六一年）十一月初一日。沙門智嚴入寂。
B31n0170_p0397a17║【備考】碧松堂埜老行錄云。大師法諱智嚴。號埜老。所居堂曰碧松。俗姓宋氏。父
B31n0170_p0397a18║曰福生。扶安人也。母王氏。夢一梵僧。設禮寄宿。因以有娠。以天順八年甲申三月十
B31n0170_p0397a19║五日生焉。為人骨相奇秀。雄武過人。幼好書劍。尤善將鑑。弘治四年辛亥五月。野人
B31n0170_p0397a20║宼朔方。殺鎮將。成宗大王。命許琮。帥師二萬討之。師亦仗劍從之。舉鞭一揮。大竪戰
B31n0170_p0397a21║功焉。既罷征。喟然嘆曰。大丈夫生斯世也。不守心地。役役馳勞。縱得汗馬之功。徒尚
B31n0170_p0397a22║虛名耳。即拂衣入雞龍山臥草菴。叅祖澄大師。投簪落䰂。時年二十八矣。自爾志行
B31n0170_p0397a23║卓厲。樂修禪定。若隋郎將智嚴之儔焉。一日思欲叅稟。遠挹風猷。先訪衍熙教師。問
B31n0170_p0397a24║楞嚴深義。次尋正心禪師。擊傳燈密旨。俱振玄微。多所悟益。數五年間。或之楓岳。或
B31n0170_p0397a25║之楞伽。游戱諸山。居無定止。厥後入智異山。性度益弘。風鑑益明。身無再衣。日不再
B31n0170_p0397a26║食。杜門冥寂。不修人事。其儀範緇林者。可謂一時之最。而後學之宗也。然不修人事
B31n0170_p0397b01║故不諂於世。不諂於世。故不賤賣佛法。不賤賣佛法。故泛叅禪學者。望崖而退。多以
B31n0170_p0397b02║倨慢譏之。古人云。非魚安知魚。此之謂也。若導初學。則先以禪源集別行錄。立如實
B31n0170_p0397b03║知見。次以禪要語錄。掃除知解之病。而指示活路也。凡接人機鋒。大畧若此。有時與
B31n0170_p0397b04║門人靈觀圓悟一禪等六七十之徒。講諸大乘經論。則圓音落落。若飜大海之波瀾焉
B31n0170_p0397b05║嘉靖十三年甲午冬。命諸門人。會壽國菴。講法華經。至方便品。忽然太息曰。眾生
B31n0170_p0397b06║自蔽光明。甘受輪輪久矣。勞他世尊。一光東照。至於苦口開示。皆為眾生設方便爾
B31n0170_p0397b07║非實法也。盖諸法寂滅相。不可以言宣。今汝等諸人。若信佛無言。直下悟入自家心
B31n0170_p0397b08║地。則可謂開寶藏報佛恩也。今日老僧。亦為諸人。示寂滅相去也。諸人莫向外求。努
B31n0170_p0397b09║力珍重。遂喚侍者。點茶來。啜茶訖。閉門端坐。良久默然。開窓視之。已入寂矣。乃十一
B31n0170_p0397b10║月初一日辰時也。顏色不變。屈伸如生。茶毗之夜。祥光洞天。薦齋之辰。瑞雲盤空。頂
B31n0170_p0397b11║骨一片。舍利黏黏。瑩若真珠焉。弟子崇仁（雪訔）真一（圓悟）鐫石鍾。以安于義神南麓。師壽七
B31n0170_p0397b12║十一臘四十四。吁薪火無窮。識性不停。則刧海茫茫。陳迹杳杳。何年月而可記乎。大
B31n0170_p0397b13║抵已往者悉皆幻化。則方來者獨非幻化耶。三世諸佛皆以幻化莊嚴。開示幻化眾生
B31n0170_p0397b14║則佛與眾生。亦是一幻化耳。何獨吾師也。雖然幻性非幻。覽者[母-(、/、)+〡]忽。
B31n0170_p0397b15║真贊曰。震旦之皮。天竺之骨。華風夷風。如動生髮。昏衢一燭。法海孤舟。嗚呼不泯
B31n0170_p0397b16║萬歲千秋。
B31n0170_p0397b17║嘉靖三十九年五月上澣。判教宗事兼判禪宗事都大禪師行奉恩寺住持休靜謹撰。
B31n0170_p0397b18║（乙未）三十年（明嘉靖十四年）七月領議政金謹思。左議政金安老。與六曹同議。啟曰。釋教之衰。至今
B31n0170_p0397b19║時極矣。而僧徒之多。比舊最甚。其故以堤防禁戢之方。不可不急究。在昔則有名寺剎
B31n0170_p0397b20║官差住持。一切定役赴功供力者。官給度牒。且不經官差者。不得擅住。故為僧者。稍有
B31n0170_p0397b21║禁防。今則不差住持。官不給度牒。其闢之之意至矣。而寺剎猶舊。重修新創者亦多。為
B31n0170_p0397b22║僧者亦不奉其法。逋罪逃役偷盜無賴者。以寺剎為之窟穴。其土着良丁亦聚。莫就農
B31n0170_p0397b23║僧俗混淆。良盜雜糅。連結為姦。出沒行刧。靡所不至。其窘反甚於崇奉之時云云。
B31n0170_p0397b24║○明宗恭憲王〔李峘〕在位二十二年
B31n0170_p0397b25║（己酉）四年（明嘉靖二十八年）文定王后（尹氏）方崇佛事。命搆新仁壽宮于舊淨業院基。
B31n0170_p0397b26║（庚戊）五年（明嘉靖二十九年）攝政文定王后尹氏。以備忘錄。示領議政尚震曰。良民日漸減縮。軍卒困
B31n0170_p0398a01║苦之狀。莫甚於此時。此非他故。民有四五子。則厭憚軍役之苦。盡逃為僧。以此僧徒日
B31n0170_p0398a02║繁。軍額日縮。至為寒心。大抵僧徒之中。無所綂領。則難禁雜僧。祖宗朝大典。設立禪教
B31n0170_p0398a03║宗。非崇佛之事。乃所以禁防為僧之道。近來革廢。故獘將難救。以奉恩奉先寺為禪教
B31n0170_p0398a04║宗。依大典大選取才條。及為僧條件申明舉行可也。
B31n0170_p0398a05║（辛亥）六年（明嘉靖三十年）（佛紀二五七八年）復立兩宗禪科。給僧度牒。時江原監司鄭萬鍾。引進麟蹄郡雪岳山百潭寺
B31n0170_p0398a06║僧普雨。（法號虛應）大張佛法。以靖陵奉恩寺為禪宗。光陵奉先寺為教宗。自明年壬子。始為禪
B31n0170_p0398a07║科初試。而會試講經製述賜牒。畧倣文武科。八道寺剎。一時鼎新。
B31n0170_p0398a08║【叅考】慵齋叢話云。其試法。禪宗講傳燈拈頌。教宗講華嚴經。各取三十人。前者
B31n0170_p0398a09║內侍別監。奉命而往。今則禮曹郎廳往禪宗。與判事掌務傳法三人。證義十人。同坐
B31n0170_p0398a10║試取。入格者謂之大禪。禪宗則自大禪升為中德。自中德升為禪師。自禪師升為大禪
B31n0170_p0398a11║師。拜判事者謂之都大禪師。教宗則自大禪升為中德。自中德升為大德。自大德升為
B31n0170_p0398a12║大師。拜判事者謂之都大師。兩宗分掌內外諸寺。各十五許。升中德者。注差住持。禪
B31n0170_p0398a13║教宗備三望。呈于禮曹。禮曹移于吏曹。入啟受點（受點謂下批也）
B31n0170_p0398a14║大臣三司。廷論普雨之罪。不從。舘學儒生請誅妖僧普雨。屢䟽未得。請空舘出去。王日
B31n0170_p0398a15║遣承旨史官。招諭儒生。令就食堂。儒生無就者。朝廷招朝官之父兄者。使各勸喻子弟
B31n0170_p0398a16║就舘。如此幾月餘。
B31n0170_p0398a17║（壬戌）十七年（明嘉靖四十一年）（佛紀二五八九年）九月四日。遷靖陵于廣州宣陵之東。移建奉恩寺于修道山。
B31n0170_p0398a18║【備考】靖陵誌。「奉恩寺事蹟」奉恩寺。即造泡寺。（寺造豆泡以供陵寢之祭需故云。豆泡豆腐之俗名）而亦稱兩陵
B31n0170_p0398a19║願堂。揭額云修道山首禪宗奉恩寺。（即白下尹淳筆）寺舊在宣陵東麓之內。明廟壬戌。遷本陵
B31n0170_p0398a20║移建于此。自朝家。設都監創建。殿宇寮舍。比前宏傑。冠於京山諸剎。梅花堂今圮。舊
B31n0170_p0398a21║說。西山大師。得錢塘梅盆。種于堂之西庭。因稱梅花堂。或云西山門人泗溟惟政。入
B31n0170_p0398a22║日本得梅而來。未詳孰是。寺剏於明廟朝。燬於丙子虜亂。有禪華大師。廣募重建。以
B31n0170_p0398a23║復舊觀。其後乙巳。又被回祿之變。僧徒鳩財重葺。閱歲未就。肅廟展拜兩陵。駐蹕寺
B31n0170_p0398a24║前。觀覽其工役草剏。特命厚賜錢帛。俾完其役云。明廟剏寺。首置判事一人。擇國內
B31n0170_p0398a25║名僧為之。（普雨禪師最初為奉恩寺住持兼判禪宗事）使掌八道禪教。謂之首禪宗。清虛休靜。泗溟惟政。相繼
B31n0170_p0398a26║為判事。（判事先生案。惟政名下。官銜以兵曹判書書之。丁壬之亂。朝廷屢遣惟政。出
B31n0170_p0398b01║入倭營。又黃秋浦。（名允吉也）奉使日本時。以兵判假銜。往來故。判事先生案。以此書之
B31n0170_p0398b02║歟。未可知也。）妖僧普雨。甞居此寺。久帶判事之任。又云。虛應集。詩一卷。禪偈雜著
B31n0170_p0398b03║一卷。文一卷。普雨所著。（已上出靖陵誌）
B31n0170_p0398b04║大正年間。奉恩寺住持羅晴湖。請于朝鮮總督府。得兩陵外垓字內未墾地數十町步。
B31n0170_p0398b05║而開拓之。并前所有。歲收租可五百餘石。又得山林十五萬坪。付之本寺。自是常住
B31n0170_p0398b06║之支供。有賴無憂。此可謂政府護法之恩。亦可見湖師奉佛之誠也。
B31n0170_p0398b07║乙卯春。晴湖上人見招賦詩
B31n0170_p0398b08║奉恩禪寺出人間。勝向三清煉九還。殿裏梅花王后澤。（寺之佛殿。掛有文定王后尹氏所賜之玉版梅花一對）庭前栢
B31n0170_p0398b09║樹祖師關。醉時心病原非病。靜處身閒不是閒。十里烟波歸棹晚。數聲飛笛落空山。
B31n0170_p0398b10║越明年丙辰秋。再遊奉恩寺
B31n0170_p0398b11║千山的歷萬林疎。霜落天清鴈去初。宿草陵園尋舊誌。（拜觀靖陵。偶閱舊誌。見奉恩寺來歷。及普雨和尚事蹟）雜花樓
B31n0170_p0398b12║閣見飛書。（寺之華嚴經板殿額字。是金秋史書。筆勢如飛）。鶴橋明月仙人宅（寺之南方。有放鶴橋。相傳仙人舊居之處）鷄店孤煙野老居。（寺之東隅
B31n0170_p0398b13║有鷄店村。亦云三成里或楮島）靜聽晴湖和尚語。不將車馬換鍾魚
B31n0170_p0398b14║丁巳春。奉恩寺設行開山祖師遠忌齋會。滿城士女。簇擁奔波。自京城之黃金町
B31n0170_p0398b15║至纛島江岸。首尾相連。余時從往隨喜。見數百船隻。往來如梭。而猶不足。不得到
B31n0170_p0398b16║彼岸者太半。遂賦詩云。
B31n0170_p0398b17║寺中齋向日中開。簇簇香車得得來。十萬善人成海會。三千信女作花臺。慈悲縱有迷
B31n0170_p0398b18║津筏。神異今無渡水盃。寶所不知何處在。紛紛更向化城迴。（時每日申報社。為設數千點寶探之戲。以助會眾之餘興矣。）
B31n0170_p0398b19║（乙丑）二十年（明嘉靖四十四年）文定王后薨。臺諫與太學生金忠甲等。連章請誅普雨。命流于濟州。牧
B31n0170_p0398b20║使邊協殺之。
B31n0170_p0398b21║【備考】撮要云。初普雨廣張佛法。居處僭擬。又設無遮會于檜巖寺。其費萬計。至
B31n0170_p0398b22║是。因臺啟儒疏。命黜于外。[母-(、/、)+〡]令出入京山。乃窃鋪馬而逃。被獲於麟蹄。命流于濟州
B31n0170_p0398b23║又苔泉日記云。普雨恣為譸張。異教大盛。四月八日。將行無遮大會於檜巖寺。所供
B31n0170_p0398b24║幾竭國力。八道僧俗奔走嗔咽。時四月初七日也。文定王后。遽以是日薨。僧俗驚惶
B31n0170_p0398b25║潰散。當初粉米數千餘斛。作飯。其色赤如血染。人甚恠之。事竟不成。
B31n0170_p0398b26║（丙寅）二十一年（明嘉靖四十五年）兩司啟罷兩宗禪科。
B31n0170_p0399a01║○宣祖昭敬王〔李昖〕在位四十一年
B31n0170_p0399a02║（戊辰）元年（明隆慶二年）（佛紀二五九五年）以李珥為弘文館校理。珥以曾為僧。故上䟽自引。請觧職。不允。
B31n0170_p0399a03║【備考】李公行狀云。珥字叔獻。號栗谷。早失所恃。日夜號泣。一日偶閱釋氏書。深
B31n0170_p0399a04║感死生之說。且悅其學。簡便清淨。有欲謝人事之意。十九歲入金剛山。貽書留別諸
B31n0170_p0399a05║友。仍棲山寺。戒定堅固。至忘寢食。又涪溪記聞云。公十餘歲。文章已成。有重名。父惑
B31n0170_p0399a06║於嬖妾。不得於父。出家雲遊。禪號義菴。緇徒尊之。以為生佛。以竹兜子肩擔而行
B31n0170_p0399a07║年二十。長髮應舉。為一時儒林領袖（嘗自吟云。前身定是金時習。今世仍為賈浪仙。）
B31n0170_p0399a08║沙門一禪入寂。
B31n0170_p0399a09║【備考】慶聖堂休翁行錄。畧云。師諱一禪。號休翁。一曰禪和子。其先張氏。蔚山人
B31n0170_p0399a10║也。父曰鳳韓。母朴氏。母夢吞明珠。覺而有娠。弘治元年戊申十二月十二日辰時生
B31n0170_p0399a11║焉。年纔七八。聦黠明利。似有老成之風。洎失雙親。泣血三年。觀世無常。意志清虛。年
B31n0170_p0399a12║至十三。入斷石山。投海山法師。服勤三載。十六薙髮。二十四西入妙香山。坐文殊菴
B31n0170_p0399a13║一瓢一衲。專習苦行。正心佛理。以命自期。頃之忽興遊方之志。南入智異山。叅智嚴
B31n0170_p0399a14║長老。嚴一見深器之。示一偈曰。風颼颼月皎皎。雲冪冪水潺潺。欲識這個事。須參祖
B31n0170_p0399a15║師關。師即深得密旨。樂而忘憂。東入金剛山十王洞。志存大乘。冥心虛寂。不覺失笑
B31n0170_p0399a16║曰趙州露刃劒。寒霜光𦦨燦。擬議問如何。分身作兩段。喝。夢中說夢。漏逗不少。自此
B31n0170_p0399a17║詠於口者。必徑截門言句也。俄入表訓僧堂。結一夏。厥後。雲鳥活計。鶉居不定。天磨
B31n0170_p0399a18║五臺白雲楞伽。遊歷諸山。嘉靖甲辰春。還入妙香山。棲普賢寺觀音殿。碩德高士。八
B31n0170_p0399a19║表雲趨。可謂海東折床會也。或登座講諸經論。則吐納問辨。辭清珠玉。聞者見者。若
B31n0170_p0399a20║換骨洗膓焉。且結會道塲。非普賢則必內院。非內院則必普賢。巡遞兩處。坐二十餘
B31n0170_p0399a21║夏矣。古人云。方丈雖寬物情自隘。此之謂也。師欲報四恩。未嘗撤懷。恒曰男兒處世
B31n0170_p0399a22║為子則死孝。為臣則死忠。然出家之人。不能兼行者。矛盾相觸。功不雙勝。水火同器
B31n0170_p0399a23║勢不俱全故也。暨戊午秋。命義雄宗敏法心法真性俊性一慧玉智文祖行之輩。俾剏
B31n0170_p0399a24║上禪工訖。庵之東特起一堂。以慶聖安名焉。於是。師執香爐。日祝聖壽。則能證難證
B31n0170_p0399a25║之智。既如此。其不墮不忠之坑又如此。有時深夜。喚諸門人曰。大抵學者。不答活句
B31n0170_p0399a26║徒將聰慧口耳之學。衒耀於世。不踏實地。言行相違。關西湖南。討山討水。徒費粥飯
B31n0170_p0399b01║被經論賺過一生。終未免虛生浪死。又一般漢。習閑成性。不求師範。野鬼窟中。徒勞
B31n0170_p0399b02║坐睡。如到寶山。空手去來。深可憐愍。又曰汝等諸人。自己靈光。盖天盖地。不拘文字
B31n0170_p0399b03║體露真常。夜繩不動。汝疑之為蛇。闇室本空。汝怖之為鬼。心上起真妄之情。性中立
B31n0170_p0399b04║凡聖之量。請將智慧之嘴。啄破無明之殼。幸甚。凡啟發迷蒙。若此之類也。至隆慶戊
B31n0170_p0399b05║辰二月三十日。特命檜巖住持茂卞。普賢住持元珪。禪德暉晶學玄禪燈義淨一精之
B31n0170_p0399b06║徒曰。界有成住壞空。念有生住異滅。身有生老病死。凡有始必有終。物之常也。今日
B31n0170_p0399b07║老僧。欲示無常。諸仁者。須攝正念。勿懷眷戀。亦莫隨俗。為譸張不益事也。昔者。莊子
B31n0170_p0399b08║以天地為棺槨之語。實自有理。莊子尚爾。况道人乎。吾常欲向不思議之嶺作佛事
B31n0170_p0399b09║須露屍骸。飼于鳥獸可也。言已即拔筆大書曰。八十人間命。迅如一電光。臨行忽舉
B31n0170_p0399b10║目。活路是家鄉。亦繼吟於口而書於紙曰。年逾八十似空花。往事悠悠亦眼花。脚未
B31n0170_p0399b11║跨門還本國。故園桃李已開花。放筆端坐。泊然而逝。及至七日。門人遵命。奉色身。輦
B31n0170_p0399b12║于不思議之嶺。緇白數千人。塞路點茶。號慕悲惋之聲。動噎山谷。以天竺法闍維之
B31n0170_p0399b13║神光奪夜。天地洞然。百里之外有見之者。望拜焉。乃四月十八日亥時也。銀色舍利
B31n0170_p0399b14║鐫石鍾以安之。師壽八十一。臘六十五。
B31n0170_p0399b15║隆慶戊辰良月下澣判大華嚴宗事。判大曹溪宗事。休靜謹書。
B31n0170_p0399b16║（辛未）四年（明隆慶五年）四月十四日。沙門靈觀入寂。
B31n0170_p0399b17║【備考】先師芙蓉大師行狀。先師嶺南晉州人也。名靈觀。號隱菴。一曰蓮船道人。身
B31n0170_p0399b18║雖寄世。想在西方。故以芙蓉堂稱之。家世犯賤。富而無禮。成化二十一年（成宗大王十六年）乙
B31n0170_p0399b19║巳七月初七日生。年才八歲。父携而釣魚。使負魚籃。擇其生命者而盡放之。父大怒
B31n0170_p0399b20║撻之。師拜而泣曰。人與物。愛命則同。忍痛則一也。伏望垂恕。父聞而弛怒。家近神龍
B31n0170_p0399b21║之窟。雲蒸檻外。樂出虛堂。父老相傳曰。此蟄龍之管絃也。師以杖擊床。則樂聲忽止
B31n0170_p0399b22║有時龍出水面。麟鬣輝日。人不敢近。師舉頭一喝。則龍形忽沒。以是里人稱奇童。有
B31n0170_p0399b23║異僧來。謂父曰。此童乃出世之寶。非煙火之物。請出家。俄而僧忽不見。師竹馬之年
B31n0170_p0399b24║或立石為佛。或獻沙為供。或偃松為菴。合眼危坐。不知日之西也。日厭世綱。深想空
B31n0170_p0399b25║門。年至十三。丁巳之秋。夜深人靜。抽身出門。似有人引去。行十餘里。及渡沙川。則師
B31n0170_p0399b26║所養一狗子。已追之矣。顧謂狗子曰。善護尊堂。勿追我也。我今永作雲水人。矢不歸
B31n0170_p0400a01║也。汝速還珍重。狗子低頭聽其語。似有惜別之態。發啾唧聲而去。於是蹁躚隻影。隔
B31n0170_p0400a02║江回望。則落月正在西峰也。黎明即入德異山。尋苦行禪子。投三年。學其法而落髮
B31n0170_p0400a03║焉。十七辛酉。叅信聰法師。探教綱。又禮威鳳大師。入禪樞。因入九泉洞。手結茅廬。已
B31n0170_p0400a04║度九春秋。長坐不臥。詎脇安眠之席。笻無出山。寧過酒肆之門。論教義則洋洋焉波
B31n0170_p0400a05║瀾萬頃。轉禪旨則嶷嶷然崖岸千尋。己巳。遠入龍門山。訪祖愚大師。討禪餘暇。涉盡
B31n0170_p0400a06║莊老。甲戌又向清平山。投學梅禪子。扣擊禪微。法無異味。己卯到金剛山大尊菴。與
B31n0170_p0400a07║祖雲大師結二夏。又拂瓢衲。深入彌勒峯內院菴。吟一律。拔筆大書其門曰。空費悠
B31n0170_p0400a08║悠憶少林。因循衰鬢到如今。毗耶昔日無聲臭。摩竭當年絕響音。似杌能防分別意
B31n0170_p0400a09║如痴必禦是非心。故將妄計飛仙外。終日忘機對碧岑。於是燒筆硯。杜默而坐。經九
B31n0170_p0400a10║年。若遊客到門。則指此詩而已。庚寅秋。忽然反省。思報罔極之恩。爰發南行。漸向本
B31n0170_p0400a11║城。漸近家山。夕陽江村。悵然而立。忽見一老翁。牽牛而出。師拜而問曰。此晉州耶。翁
B31n0170_p0400a12║恠而問曰。何故問之。師曰此我所生之地也。不知我父母存歿。故當欲問之。翁曰汝
B31n0170_p0400a13║父姓名誰耶。師曰我父姓名袁演。我之兒名九彥也。翁忽放牛執手曰。今日父子的矣
B31n0170_p0400a14║汝名我子。我名汝父。汝捨我逃走三十餘年。求索不得。憂愁年邁。今忽自來。甚適我
B31n0170_p0400a15║願。定父子後。各不堪悲欣。一塲痛哭。翁良久。拭淚曰。汝母十年前。棄世。汝主七年前
B31n0170_p0400a16║喪室。惟汝之田宅。猶在爾。師曰袁氏安在。翁曰汝妹從汝出家之夕。閉門而臥。汝狗
B31n0170_p0400a17║子亦視日而坐。至七日。袁與狗俱死。塟於德山之西麓爾。師聞之。痛念無常。尤為落
B31n0170_p0400a18║淚。及黃昏到家。則昔之羣童。盡作翁婆也。亦與之連床夜語。不覺鷄之已曉矣。明朝
B31n0170_p0400a19║父携覲於老主。主驚曰。此九彥耶。不覺澘然。俄而主進席許坐。師逡巡辭退曰。小賤
B31n0170_p0400a20║背主背親。罪不容天。今欲盡納田宅。以贖身。出家修道。以報也。主曰。出家何能報恩
B31n0170_p0400a21║耶。師引古答曰。出家者。遁世以求其志。變俗以達其道。變俗則不與世典同禮。遁世
B31n0170_p0400a22║則宜高尚其迹。達三乘開人天。拯五族拔六親。猶如反掌也。是故。雖內乖天屢之重
B31n0170_p0400a23║而不違其孝。雖外闕奉主之恭。而不失其敬也。主儒者也。聞而嘉之。起立携手而上
B31n0170_p0400a24║階曰。沙門物外人也。宜刪世禮矣。因連寢而請留之。師強不從。明日呈文券納田宅
B31n0170_p0400a25║再拜而退。又告別老父。即向頭流山。扣智嚴大師碧松之門（中宗二十五年）曰靈觀。自遠趨
B31n0170_p0400a26║風願一攝受。嚴曰靈且不敢。觀從何來。師近前叉手曰。請師鑑。嚴笑曰。堪為雕琢。翌
B31n0170_p0400b01║日嚴為師。碎蕩心霧。陶瀉佛海。師之二十年宿疑。忽如層氷之泮巨壑也。即頂禮連
B31n0170_p0400b02║聲。歎曰。此真吾師也。執侍三年。嚴亦厭世。吁厥師經之。厥資營之。非斯柱石。孰此棟
B31n0170_p0400b03║樑哉。師平生。叶性溫雅。情絕愛憎。念專平等。至於一匙之飯。見人則分之。其夙植慈
B31n0170_p0400b04║悲之種。亦可見矣。兼又文字允正。義理明晰。凡教學者。亹亹不倦。凡七曜九章天文
B31n0170_p0400b05║醫術莫不通焉。至於懷中庸挾莊子者。亦莫不决疑焉。是故溢門英儒。俱懷生別之恨
B31n0170_p0400b06║盈庭法席。共鯁去留之心。是故湖嶺兩南。以白衣通三教者。乃師之風也。可謂栴檀
B31n0170_p0400b07║移植。異物同薰也。師自從一踏碧松之門。或居黃龍山。或居八公山。或住大乘洞。或
B31n0170_p0400b08║住義神洞。或住燕谷洞。不覺夢過四十一年。至隆慶五年辛未四月十四日入寂焉。世
B31n0170_p0400b09║壽八十七。法臘七十二。侍者法融。靈應。大選淨源。信翁。禪德真機。道義輦。收靈骨
B31n0170_p0400b10║竪浮屠于燕谷之西麓。
B31n0170_p0400b11║贊曰。高居覺地。先引三車。張羅八海。撈摝羣魚。金鎚擊碎。虎穴魔宮。人亡世寂月
B31n0170_p0400b12║落天空。
B31n0170_p0400b13║萬曆丁丑秋門人楓岳休靜撰。
B31n0170_p0400b14║（甲戌）七年（明萬曆二年）五月慈壽宮尼。以內命往金剛山作佛事。為有司所糾。囚于淮陽獄。於是
B31n0170_p0400b15║館學儒生。上疏請廢淨業院。且言黃蠟所用不正。上手書答曰。在首善之地。講論者道
B31n0170_p0400b16║義也。期待者程朱也。宜益動心忍性。切磋琢磨。敬義夾持。表裏交養。為他日真儒。上輔
B31n0170_p0400b17║寡君。下澤斯民。治隆俗美。則吾道之衰。異端之盛。不足慮也。何必如太武之誅沙門毀
B31n0170_p0400b18║佛寺之為哉。且曰黃蠟。非用於佛事。以前日入內之黃蠟。還下于該司。
B31n0170_p0400b19║（壬辰）二十五年（明萬曆二十年）置僧綂。募僧。行朝（時日本兵已入京而王播遷在外。故云行朝）招香山舊僧官休靜。使募僧為
B31n0170_p0400b20║兵。休靜招聚諸寺。得數千餘人。以弟子義嚴為總攝。領屬元帥。為聲援。又檄弟子關東
B31n0170_p0400b21║惟政。（松雲大師）湖南處英（雷默大師）為將。各從本道起兵。亦得數千人。惟政有膽智。數使倭陣
B31n0170_p0400b22║倭人信服。僧軍雖不能接戰。而善警備。勤力役。諸道賴之。（國朝寶鑒）
B31n0170_p0400b23║【備考】賜國一都大禪師禪教都總攝扶宗樹教普濟登階尊者西山清虛堂休靜大
B31n0170_p0400b24║師碑銘（并序）（大匡輔國崇祿大夫議政府右議政月沙李廷龜撰）云。師法名休靜。字玄應。自號清虛子。以多在香山。故
B31n0170_p0400b25║又號西山。俗姓完山崔氏。名汝信。外祖縣尹金禹。得罪燕山朝。謫居安陵。遂為安州
B31n0170_p0400b26║人。父世昌。鄉舉為箕子殿叅奉。不就。詩酒自娛。母金氏。老無子。一日夢一婆來曰。胚
B31n0170_p0401a01║胎丈夫子。故為阿㜷來賀云。明年庚辰（中宗大王十五年明正德十五年）三月果誕。師三歲。父於燈下
B31n0170_p0401a02║醉臥。有老翁來謂曰。委訪小沙門耳。遂以兩手舉兒。呪數聲。摩其頂曰。雲鶴名此兒
B31n0170_p0401a03║言訖出門。莫知所之。以故小字稱雲鶴。與羣兒遊戲。或立石為佛。或聚沙成塔。稍長
B31n0170_p0401a04║風神英秀。力學不懈。事親至孝。主倅愛之。九歲母兦。十歲父歿。伶仃無所依。主倅携
B31n0170_p0401a05║至京。就學於泮齋。鬱鬱不適意。與同學數人。南遊智異山。窮覽形勝。探賾諸經。每愴
B31n0170_p0401a06║早失怙恃。益感死生之義。忽得禪家頓悟法。遂聽法於靈觀大師。剃髮於崇仁長老
B31n0170_p0401a07║七八年間。遍踏名山。年三十。中禪科。自大選陞至兩宗判事。即解綬。還金剛。作三夢
B31n0170_p0401a08║詞曰。主人夢說客。客夢說主人。今說二夢客。亦是夢中人。登香爐峯。作詩曰。萬國都
B31n0170_p0401a09║城如垤蟻。千秋豪傑等醯雞。一窓明月清虛枕。無限松風韻不齊。己丑之獄。（時有鄭汝立之逆獄）
B31n0170_p0401a10║妖僧無業。誣引。師被逮。供辭明剴。宣廟知其冤。立釋之。徵詩稿覽之嘉歎。畵墨竹賜
B31n0170_p0401a11║之。命賦詩以進。師即進絕句。（瀟湘一枝竹。聖主筆端生。山僧香燕處。葉葉帶秋聲。）宣廟亦賜御製一絕。（葉自毫端出。根非地面生。月來
B31n0170_p0401a12║無見影。風動不聞聲。）賞賚甚厚。壬辰大駕西幸龍灣。師即杖劍進謁。宣廟教曰。世亂如此。爾可弘
B31n0170_p0401a13║濟耶。師泣而拜命。請曰國內緇徒之老病不任行伍者。臣令在地焚。修。以祈神助。其
B31n0170_p0401a14║餘臣皆綂率。悉赴軍前。以效忠赤。宣廟義之。命為八道十六宗（八道之禪教兩宗故為十六宗）都摠攝
B31n0170_p0401a15║諭方岳禮遇之。於是松雲。率七百餘僧。起關東。處英率一千餘僧。起湖南。師率門徒
B31n0170_p0401a16║及自募僧一千五百合五千餘名。會于順安法興寺。與天兵後先。以助勢出戰牧丹峯
B31n0170_p0401a17║斬獲甚多。天兵遂克平壤。復松都。京城賊宵遁。師以勇士百人。迎大駕還京都。天朝
B31n0170_p0401a18║提督李如松。送帖嘉獎。題詩贈之曰。無意圖功利。專心學道禪。今聞王事急。摠攝下
B31n0170_p0401a19║山顛。諸將官。爭先送帖贈遺。賊退。師啟曰。臣年垂八十。筋力盡矣。請以軍事。屬於
B31n0170_p0401a20║弟子惟政及處英。臣願納摠攝印。還香山舊棲。宣廟嘉其志憫其老。賜號國一都大禪
B31n0170_p0401a21║師禪教都摠攝扶宗樹教普濟登階尊者。自是義益高名益尊。往來於楓岳頭流妙香
B31n0170_p0401a22║諸山。常隨者千餘人。出世者七十餘人。（續）
B31n0170_p0401a23║義僧靈奎。率僧軍助趙憲（號中峰也）有功。竟死錦山陣中。
B31n0170_p0401a24║【備考】義兵僧將（前面碑額）
B31n0170_p0401a25║崇禎紀元後四己亥五月　日昌寧尉金炳疇書
B31n0170_p0401a26║有明朝鮮國壬辰義兵僧將騎虛堂靈圭大師殉義碑銘
B31n0170_p0401b01║奮干戈以護邦國曰勇。冒鋒鏑以委原野曰烈。具斯二者。又得其義之正曰忠。若是者
B31n0170_p0401b02║洵我名教中人難能也。而可得之於祝髮被緇。外倫理而淪空寂者乎。此騎虛堂靈圭
B31n0170_p0401b03║大師。卓然獨尊於叢林。而若古忠臣顏常山張雎陽輩。視諸師常事也。師俗姓朴氏
B31n0170_p0401b04║密陽人也。西山大師高足也。常住公州之青蓮庵。有神力。好以禪杖演武技。及島夷
B31n0170_p0401b05║之變。聖駕播越。師憤甚。三日哭。自薦為將。州牧許頊。壯而許之。乃糾義僧數百人。與
B31n0170_p0401b06║防禦諸將。擊清州倭。官軍潰。師獨與賊觕。義兵將趙文烈公憲。馳赴之。聯營。壓州西
B31n0170_p0401b07║門倭。大衂宵遁。趙公將進擊錦山倭。師諫不從。師曰不可使趙公獨死。因偕焉。抵郡
B31n0170_p0401b08║十里。會天雨。壘未立。師曰兵有備無患姑徐乎。趙公曰此賊非我能敵。我徒以忠義激
B31n0170_p0401b09║士心。欲乘其銳也。翌曉賊來薄。我師無後繼。趙公死之。或曰賊驟至何不去諸。師喝
B31n0170_p0401b10║曰死耳豈可生。鬪益疾亦死。寔萬曆壬辰八月十有八日也。嗚呼。師之得趙公。死固
B31n0170_p0401b11║幸。于趙公又益有光矣。朝家念師死王事。不用浮屠法茶毗之。葬如禮。蓋柳山有圭
B31n0170_p0401b12║師塚云。竊聞佛以正法眼傳付之後。閱累世至達摩西來。始闡微旨。法嗣古德。不啻
B31n0170_p0401b13║如阿僧祇恆河沙。而類皆說心說性。求其道於幽眇恍惚之地。其下焉者不過因果之
B31n0170_p0401b14║幻緣募之末耳。歷攷內典諸品。傳燈所錄。烏有所謂勇而烈而忠如師者否乎。雖以師
B31n0170_p0401b15║謂之名教中最難能人可也。然其倡義旅者慈悲也。摧強敵者勇猛也。勝而慮其敗者
B31n0170_p0401b16║智慧也。知必死而不忍獨生者善信也。存百世之綱。捐七尺之命者割捨也。能辦此苦
B31n0170_p0401b17║行者覺悟也。能成此竗諦者解脫也。具足之相自在。真如之體不壞。則即此是佛。即
B31n0170_p0401b18║此是無上菩提也。彼小乘之聲香以為障。戒律以為拘者。曷足議也。郡有從容祠。享
B31n0170_p0401b19║趙公。配以師。後二百有餘年當宁乙未。有法徒大仁者。建閣于郡南進樂山之西麓
B31n0170_p0401b20║以師真影妥之。扁曰毅禪。將伐石以志之。此又香火供養之也。主其事者邑守趙㝡永
B31n0170_p0401b21║而仁禪以余為趙侯堂從。繭足抵都門。介以請文。余嘉其募義之誠。遂為之銘曰
B31n0170_p0401b22║嗟一切眾生。不了死生原。金棺非真詮。□□非妙言。我聞摩訶薩。實實現世尊。遺
B31n0170_p0401b23║四恩當報。佛恩亦君恩。師惟乘震土。偉器蘊夙根。摩頂叅古宿。西山即祗園。發誓
B31n0170_p0401b24║救倒懸。是謂盂蘭盆。人天慟白乳。蟒獅竟迷昏。圓光既不滅。法身引香幡。莊嚴有
B31n0170_p0401b25║七寶。永鎮不二門。
B31n0170_p0401b26║上之六年庚子流月上澣
B31n0170_p0402a01║大匡輔國崇祿大夫議政府右議政兼領經筵監春秋舘事豐壤趙寅永撰
B31n0170_p0402a02║通訓大夫前行錦山郡守趙㝡永書
B31n0170_p0402a03║嘉善大夫忠清道觀察使兼兵馬水軍節度使巡察使公州牧使趙獻永建閣
B31n0170_p0402a04║復戶二結
B31n0170_p0402a05║毅禪閣殉義碑創建化主。樂峯大仁。春潭太演。都監。春坡載沾。碧潭快一。正能。斗
B31n0170_p0402a06║信。刻手。俞弼柱。崔光魯。俞大柱
B31n0170_p0402a07║（甲辰）三十七年（明萬曆三十二年）（佛紀二六三一年）三月二十三日。沙門休靜入寂。
B31n0170_p0402a08║【備考】休靜大師碑（續）（月沙李廷龜撰）甲辰正月二十三日。師會弟子於妙香山圓寂菴。焚
B31n0170_p0402a09║香說法。取自家影幀。書于其背曰。八十年前渠是我。八十年後我是渠。作書付松雲
B31n0170_p0402a10║處英歇。趺坐而逝。壽八十五。法臘六十七。異香滿室。三七日後始歇。弟子圓峻印英
B31n0170_p0402a11║等。闍維。奉靈骨一片。舍利三枚。樹浮圖於普賢安心寺。又一片。弟子惟政自休等奉
B31n0170_p0402a12║來蓬山。得神珠數枚。窆石于榆岾寺之北。吾東方太古和尚。入中國霞霧山。嗣石屋
B31n0170_p0402a13║而傳之幻菴。幻菴傳之龜谷。龜谷傳之正心。正心傳之智嚴。智嚴傳之靈觀。靈觀傳
B31n0170_p0402a14║之西山。此實臨濟之正派。而惟西山。獨得其宗云。師所著禪家龜鑑。禪教釋。雲水壇
B31n0170_p0402a15║各一卷。清虛堂集八卷。行于世。崇禎三年歲庚午九月　日建
B31n0170_p0402a16║【叅考】海南縣大興寺清虛大師碑銘（并序）
B31n0170_p0402a17║弘文館大提學谿谷張維撰
B31n0170_p0402a18║西山清虛大師滅後三十有八年。法嗣葆真。彥機。雙仡。海眼等。將樹石于妙香楓岳
B31n0170_p0402a19║月沙李相公。為銘之。既而。又相與謀曰。吾師靈骨之藏。雖在是。乃其發迹得法。實自
B31n0170_p0402a20║南方。而天冠諸庵。頭輪大興寺。又嘗休錫之地。不可以無識也。於是。海眼為之狀。雙
B31n0170_p0402a21║仡踵門而請余文。其言曰。臨濟十八傳而為石屋清珙。麗朝國師太古普愚。得石屋之
B31n0170_p0402a22║傳。自是。又六傳而至吾師。其源流之遠如此。請以是銘焉。余曰。而師之道。吾固未暇
B31n0170_p0402a23║學也。授受之說。吾將何所徵而言之。仡又進曰。世出世法。外內不相及。自昔空門耆
B31n0170_p0402a24║宿。鮮有致力王事者。吾師以窮衲子。一言受知于聖朝。蒙宸翰之寵。及倭亂之作。卒
B31n0170_p0402a25║能奮義聚眾。協助天討。克贊恢復之烈。名聞華夏。夫吾師之心。何嘗有所作也。隨緣
B31n0170_p0402a26║應跡。功用卓然。心冥乎空有。而事光乎忠義。敢藉是以請。余曰善。遂諾而發其狀。師
B31n0170_p0402b01║法名休靜。字玄應。清虛堂。其號也。亦稱西山。俗姓崔氏。其先完山。坐法徙安州。父世
B31n0170_p0402b02║昌。箕子殿叅奉。母金氏。娠師有異夢。生三歲。忽有老叟來曰。委訪小沙門耳。遂提兒
B31n0170_p0402b03║呪數聲。摩其頂曰。宜名以雲鶴。言訖出門。不知所之。兒時嬉戲。必以佛事。稍長。風神
B31n0170_p0402b04║穎秀。出語驚人。為州牧所愛。稱以奇童。十歲喪怙恃。伶仃無所依。州牧携至京。就學
B31n0170_p0402b05║于泮齋。屢試輒屈。鬱鬱不得意。遂南遊。入頭流。窮巖洞之勝。徧閱內典。忽有出世之
B31n0170_p0402b06║志。辭訣同伴。有詩云。汲水歸來忽回首。青山無數白雲中。遂投崇仁長老落髮。從一
B31n0170_p0402b07║禪和尚受戒。時嘉靖庚子。師年二十一歲矣。尋參靈觀大師。印可後。因遊行村落。聞
B31n0170_p0402b08║午鷄。忽然有悟。歎曰。寧作一生痴獃漢。不欲作鉛槧阿師。拈筆題落葉曰。髮白心非
B31n0170_p0402b09║白。古人曾漏洩。今聽一聲鷄。丈夫能事畢。自是。雲遊關東諸名山。偶入京師。赴禪科
B31n0170_p0402b10║中選。陞至禪教兩宗判事。無何。拂衣入楓岳。作三夢吟。一禪師。臨滅。留讖云。單衣有
B31n0170_p0402b11║債。木人爭青。不是無脛。來自南溟。會師自某所至。為禱舍利。靈應赫然。師雖藏蹤晦
B31n0170_p0402b12║彩。而道譽益隆。虛憍我慢之徒。望風心醉。爭就北面己丑逆獄起。為妖僧所誣。被逮
B31n0170_p0402b13║對獄明暢。宣廟素聞其名。即命釋之。引見。賜御製一絕。及御畫墨竹障子。師立進詩
B31n0170_p0402b14║謝恩。上益稱賞。厚賚還山。壬辰之難。宣廟西幸。師出山訪行在上謁。上曰。國有大難
B31n0170_p0402b15║山人其能自安乎。師揮涕對。願效死。上嘉之。命授八道禪教都摠攝。分命諸上足。糾
B31n0170_p0402b16║聚義徒。於是。惟政起關東。處英起湖南。與權公慄合兵。鏖賊于幸州。師自率門徒千
B31n0170_p0402b17║五百人。隨天兵。進克平壤。天朝經畧宋應昌。提督李如松。及三協總兵以下諸將佐
B31n0170_p0402b18║聞師名。爭送帖致敬。或贈詩稱美。辭禮甚虔。京城既復。上將旋軫。師率徒數百。扈駕
B31n0170_p0402b19║還都。請於上曰。臣老且死。請以兵事。屬弟子惟政等。乞骸骨歸。上嘉其志。許之。賜號
B31n0170_p0402b20║國一都大禪師。禪教都摠攝。扶宗樹教。普濟登階尊者。師既歸妙香。翛然一閒道人
B31n0170_p0402b21║耳。甲辰正月二十三日。將示寂于圓寂庵。是日。肩輿衝雪。徧訪近山諸庵。拜佛說法
B31n0170_p0402b22║還方丈頮盥具威儀。焚香佛前。取筆自題畫像曰。八十年前渠是我。八十年後我是渠
B31n0170_p0402b23║又寄書。訣惟政處英二門人訖。趺坐就化。世壽八十五。禪臘六十五。異香滿室。累日
B31n0170_p0402b24║及歇。闍維日。得靈骨一片。舍利二粒。就普賢安心寺。建窣堵波。惟政自休等。又奉頂
B31n0170_p0402b25║骨一片。來楓岳。得舍利數顆。窆于榆岾寺之北岡。師少宗靈觀得法。而宗風之振。近
B31n0170_p0402b26║代無比。弟子千餘人。知名者七十餘人。能領袖後學。為一方宗主。不下四五人。可謂
B31n0170_p0403a01║盛矣。晚節通脫自在。皮相之流。或疑其越戒。識者不以病焉。所著禪家龜鑑。禪教釋
B31n0170_p0403a02║雲水壇。三家一指。各一卷。清虛堂集八卷。行于叢林。詩偈爽朗多警語。筆跡踈勁有
B31n0170_p0403a03║致云。狀之所述如是。其亦備矣。噫。師之幻身。既已化為灰塵矣。其非幻者。未嘗隨而
B31n0170_p0403a04║變滅。一片之石。數紙之文。何足為師不朽計。雖然。尊其道。則不忍淺其迹。而欲永其
B31n0170_p0403a05║傳于來世。此固其徒用心之勤。而亦世教之所宜許也。莊周有言曰。莫足為也而不可
B31n0170_p0403a06║不為。其是之謂歟。遂銘之。其詞曰
B31n0170_p0403a07║諸佛之心。祖師傳之。祖師之傳。清虛延之。清虛之學。得乎天全。一絲不罣。如魚在
B31n0170_p0403a08║淵。半偈徹聞。默契聖心。宸翰寵賚。光動叢林。遘難奮義。贊成中興。錫號國一。莫之
B31n0170_p0403a09║與京。殺活自由。隱現無累。世出世間。兩盡能事。緣盡而逝。譬彼薪火。茫茫三界。誰
B31n0170_p0403a10║渠誰我。幻化雖滅。非幻自如。名山石龕。永閟神珠。睠兹靈區。實維覺場。鑱珉紀蹟
B31n0170_p0403a11║昭示無疆。
B31n0170_p0403a12║崇禎四年辛未撰。後十六年丁亥立
B31n0170_p0403a13║命僧摠攝惟政。聘于日本。修和好也。（師於三月三日自京城將發）
B31n0170_p0403a14║【備考】國朝寶鑑云。春橘智又來。請通信。命僧摠攝惟政。往探倭情。又泗溟大師紀
B31n0170_p0403a15║績碑。（碑在杆城郡乾鳳寺江原道觀察使南公轍撰）萬曆二十年。倭寇朝鮮。休靜自妙香山。募僧徒為義兵。與明
B31n0170_p0403a16║提督李如松。大破倭兵于平壤。昭敬王（宣祖也）召見行在。仍命為八道都摠攝。義兵將。及
B31n0170_p0403a17║車駕還都。執政大臣。多主和議。休靜請於上曰。臣老且病。願以兵事付弟子惟政。乞
B31n0170_p0403a18║骸骨歸。昭敬嘉其志許之。命惟政乘馹至京師。遂率其眾。朝廷謂日本人。素好佛道
B31n0170_p0403a19║宜遣惟政。以成和。遂賜一品命服。以使臣禮送之。師至日本。乃以三途五戒說之。其
B31n0170_p0403a20║言皆以清淨不殺為宗。於是和事成。
B31n0170_p0403a21║（乙巳）三十八年（明萬曆三十三年）（佛紀二六三二年）惟政還自日本。刷還被虜男婦三千餘口。
B31n0170_p0403a22║【叅考】按泗溟堂集。師有贈日本僧圓光元佶書云。西來一曲子。曾與兄吹之。瞥然
B31n0170_p0403a23║如昨。再換春秋。無情歲月。如石火電影。長吁耳柰何。遙想老兄。於無位真人面目上
B31n0170_p0403a24║能發大光明。度脫諸島生靈。高哉高哉。向者。余以先師諦。南遊馬島。前至貴國。得見
B31n0170_p0403a25║圓光老兄。西笑長老。五山諸德。盛論臨濟狂風。別明宗旨。不亦多乎。余之本願。只要
B31n0170_p0403a26║盡刷赤子。以副先師普濟生靈之訣。類莫之遂。空手而還。無任缺然。余自西還。衰病
B31n0170_p0403b01║已深。仍入妙香山。自守待盡矣。適來。聞有使行。即以寒暄二字。遠驚老兄靜中春睡
B31n0170_p0403b02║去也。唯兄無違本志。當以度生願。前告大將軍。盡刷生靈。無冷舊盟。幸甚。不腆薄物
B31n0170_p0403b03║綂希笑領。不宣。又贈仙巢書云。別來如昨。再換星霜。相思一念。未嘗暫忘。只以百草
B31n0170_p0403b04║頭上祖師意自寬耳。餘何足道哉。古德或以望州亭相見。或以烏石嶺相看。以是道眼
B31n0170_p0403b05║看來。則長老之眼。松雲之見。松雲之眼。長老之見。云何以別商量去也。余乃西還。衰
B31n0170_p0403b06║病侵尋。西入妙香山。自守待盡矣。適來聞有使臣之行。為寄相思字。以問老兄安否
B31n0170_p0403b07║萬一也。向者。余以先師遺訣。南遊至貴島。與兄及柳川。前至日本。得見西笑老兄。圓
B31n0170_p0403b08║光長老。五山諸德。盛論宗旨。具明所從來。佳則佳矣。未遂本願而回。無任缺然。唯兄
B31n0170_p0403b09║更為盡心。盡刷生靈。無落前盟幸甚。不腆薄物。綂希笑領。不宣。
B31n0170_p0403b10║又按南原故進士柳夢寅（號於于堂）勘亂錄。有松雲先斬東萊府使後啟草云。萬曆三十四年
B31n0170_p0403b11║四月十五日申時末酉時一點。正憲資憲大夫。守兵曹判書。兼知八道僧義兵都摠攝
B31n0170_p0403b12║行講和接伴使臣惟政。再拜啟聞于龍灣行在所。為、白、去、乎、（吏讀也）小臣魯鈍微命。猥被
B31n0170_p0403b13║國恩。濫叨重任。夙夜憂懼。心常慽慽。罔知所措。是、白、良、沙、去（吏讀也）。三月二十日。良
B31n0170_p0403b14║中、分、付、據、良、知、舉、行、時、付、諭、（吏讀也猶云恭奉上諭付與全權等也）教諭此實。率軍越境之際。生殺之權
B31n0170_p0403b15║專任於爾者。萬分之惶悚而越境。東萊府使宋象允。鎮守防禦。鍊兵繕甲。哛、除、良、（吏讀
B31n0170_p0403b16║也猶云不為也）觀日樓風樂。日有四矣。則今月十二日。即英陽大君諱日。而先朝悲惜禁樂
B31n0170_p0403b17║之日也。此臣之來。元無門外結陣。哛、不、喻、（吏讀也猶云不管其事也）聞臣之來。嘲以前朝兦國之
B31n0170_p0403b18║說自諭。而使本府軍官代行者。于何法律而以至於斯也。萬里之去。病不能送。萬里之
B31n0170_p0403b19║來。病不能迎。何其病之長於萬里之長乎。非但送迎之道。於此闕矣。分付教諭之道
B31n0170_p0403b20║於此又闕是、白、去、乎。生害人物。臣實矜憐是。白、沙、乎、乃（猶云雖然也）不依教諭。先斬後啟。不
B31n0170_p0403b21║勝惶悚。待罪待罪。
B31n0170_p0403b22║尚玄曰。師之渡日也。假以節鉞。卑以特權。克成和事。刷還捕虜。東萊府使。去時不送
B31n0170_p0403b23║來時不迎。心有驕嫉。語涉譏諷。獨不見捕虜之還乎。彼其之子。少無人心。其罪正合
B31n0170_p0403b24║先斬後啟。師之在日本也。氣象舒暢如春風。師之還朝鮮也。威稜森嚴如秋霜。可見
B31n0170_p0403b25║其將材。亦見其道力。觀其與日本諸禪師。談道論交。不藉朝命之講和。乃託師訣之
B31n0170_p0403b26║普濟。使之周旋於大將軍。（謂關白也）全賴交際手段。始得克奏厥功也。
B31n0170_p0404a01║○光海君〔廢王李琿〕在位十四年
B31n0170_p0404a02║（庚戌）二年（明萬曆三十八年）（佛紀二六三七年）八月二十六日。沙門惟政入寂。賜諡慈通弘濟尊者。
B31n0170_p0404a03║【備考】慈通弘濟尊者泗溟松雲大師石藏碑銘（并序）（許筠撰筠字端甫號蛟山也）。自象教之東被三
B31n0170_p0404a04║韓也。教律並倡。圓漸分門。數千年來。蒙伽黎者。人人各自誇握牟尼之寶矣。惟牧牛
B31n0170_p0404a05║（高麗佛日普照國師別號）江月。（懶翁所居之軒名也）獨得黃梅（支那禪宗第五祖黃梅山弘忍大師）宗旨。蔚為禪門之冠。鉗鎚一震
B31n0170_p0404a06║萬人皆廢。俾涅槃妙心正法眼藏。秘傳於青丘之域。豈不异哉。普濟（懶翁）五傳為芙蓉
B31n0170_p0404a07║靈觀。而清虛老師。稱入室弟子。其慧觀妙悟。有出於前輩。寔近代之臨濟曹洞也。厥
B31n0170_p0404a08║後嗣法者。不無其人。而緇門盛推泗溟大師。謂可繼西山之傳。或庶幾乎哉。師名惟
B31n0170_p0404a09║政。字離幻。泗溟其自號也。其先妣娩日。夢駕白雲。携黃幘金人。躋萬仞高臺。則仙老
B31n0170_p0404a10║距其上。即頂禮。覺而誕師。生而聰穎。嶷然不類常兒。稍大不喜弄。偕羣童嬉遊川上
B31n0170_p0404a11║則或團沙為塔。竪石為佛。或採花拾石為蒲供。一日見罟者。或捉大鱉。聚粟償之。放
B31n0170_p0404a12║諸淵中。羣童感之。咸以所收栗。置師前。師分餉甚均。空手以歸。鄉諸老見而異之。七
B31n0170_p0404a13║歲其王父。誨以史。師問曰。學者之業。貴歟。賤歟。若貴則當學之不倦乎。王父曰。世間
B31n0170_p0404a14║事無貴於學。古今聖賢。皆由學就。其敢忽諸。曰若以聖賢之心為業。則貴矣。違是則
B31n0170_p0404a15║賤也。世所學多害人之說。而少成人之訓。槩可謂貴乎。曰成人害人。不在空言。唯係
B31n0170_p0404a16║心之善否。汝言至哉。師力學不懈。十三學孟子於黃柳村汝獻。一夕廢卷歎曰。俗學
B31n0170_p0404a17║賤陋。世緣膠擾。豈若學無漏之學乎。即投黃嶽山直指寺。禮信默和尚被剃。初閱傳
B31n0170_p0404a18║燈錄。未熟已悟奧旨。諸老宿皆就質焉。辛酉中禪科。華聞漸彰。一時學士大夫詩人
B31n0170_p0404a19║如朴思菴（淳）李鵝溪（山海）高霽峯（敬命）崔駕運（慶昌）許美叔（篈號荷谷）林子順（悌號白湖）李益之（遠號
B31n0170_p0404a20║蓀谷）之輩。咸與之驩。唱和詩翰。傳播詞林。人以為美談。嘗與荷谷。約一覽韓文最鉅篇
B31n0170_p0404a21║誦之不錯。荷谷亟以手寫本償之。奇高峯曰。恃此自足。則學必不進。可惜虛費枉功
B31n0170_p0404a22║矣。師竦神受教。勤苦不少懈。因受四子於蘇齋相。又學李杜詩。自是文章日益進。而
B31n0170_p0404a23║內典千函。亦盡涉獵。方袍習竺墳者。雲集山門。乙亥歲。以空門眾望。住持禪宗。苦辭
B31n0170_p0404a24║拂錫而去。入妙香山。始受益於清虛座下。老師提醒心地。直授性宗。言下大悟。即掃
B31n0170_p0404a25║薙羣言。斷除閑習。從前游戲詞家懺為綺語。一志於安心定性。苦行二載。盡得其正法
B31n0170_p0404a26║戊寅別老師向楓岳。結三夏於報德寺。南遊八公山清涼太伯諸山。丙戌春到沃川山
B31n0170_p0404b01║上東菴。一夜驟雨。庭花盡落。師忽悟無常。招門人語之曰。昨日開花今日空枝。人世
B31n0170_p0404b02║變滅亦復如是。浮生若蜉蝣。而虛度光陰。實為矜悶。汝等各具靈性。盍反求之。以了
B31n0170_p0404b03║一大事乎。如來在我肚裏。何必走外求。而蹉過日時耶。即散門徒。獨入禪室。杜口結
B31n0170_p0404b04║跏。或旬日不出。窺之則兀若塑人。己丑住五臺山靈鑑蘭若。誤絓逆獄。拘于江陵府
B31n0170_p0404b05║儒士輩訟其冤。得釋。庚寅遊楓岳。又結三夏。壬辰夏。倭賊闌入嶺東。至榆岾寺。時或
B31n0170_p0404b06║云我人為導。師曰若賊難以書諭。倘有我人。則亦可譬解。率十餘徒。直入山門。賊悉
B31n0170_p0404b07║縛之。獨師至中堂。則頭倭知其非常。待以賓主。解其徒。師書以往復。諸倭敬服。指送
B31n0170_p0404b08║山深處。師語門徒曰。如來出世。元為救護眾生。此賊張甚。恐肆殘害。吾當往諭狂賊
B31n0170_p0404b09║俾戢胷鋒。則庶不負慈悲教也。即飛錫入高城。則賊將三人。俱加禮遇。師以書勸其
B31n0170_p0404b10║勿嗜殺。則二將皆拱手受戒。挽三日設供。出城祖之。九郡之得免虔劉者。盖師功也
B31n0170_p0404b11║宣廟西幸。抗義慷慨。語諸僧曰。我等生居此土。食息優游。閱有年紀者。秋毫皆上力
B31n0170_p0404b12║也。值此艱危。其忍坐視。即募數百僧。亟赴順安。則諸義僧。皆來會。有眾數千矣。時清
B31n0170_p0404b13║虛。以朝命。摠攝諸道僧兵。辭以耗。薦師自代。遂綂大眾。從軆察使柳公成龍。協同天
B31n0170_p0404b14║將。明年正月。破平壤走行長。因隨都元帥權公慄。下嶺南駐札宜寧。頗多殺獲。上嘉
B31n0170_p0404b15║之。授堂上階。甲午春。劉總兵綎。命師入釜營。諭清正凡三返。盡得其要領。正問朝鮮
B31n0170_p0404b16║有寶乎。師應聲對曰。無有。寶在日本。曰何謂也。曰方今我國。以若頭視寶。是在日本
B31n0170_p0404b17║也。正乃驚歎。上。招詣內闥。備問平生。下教曰昔劉秉忠姚廣孝。俱以山人。建立殊勳
B31n0170_p0404b18║名流後世。今國勢如此。爾若長髮。則當任之百里之寄。授以三軍之命矣。師謝不敢而
B31n0170_p0404b19║退上以武庫鎧仗給之。師返嶺南。留兵抄擊。連築龍起八公金烏諸山城。屹為保障。各
B31n0170_p0404b20║飭儲胥。然後即上印綬戰馬。以尺籍納于備局。抗章乞閒。朝廷敦諭不許。丁酉冬。從
B31n0170_p0404b21║麻提督貴入島山。戊戌又從劉提督入曳橋。皆有首功。前後備餉四千餘石。器甲萬計
B31n0170_p0404b22║上嘉之。特陞嘉善同知中樞府事。辛丑築釜山。還內隱山。癸卯承命來京。甲辰奉國
B31n0170_p0404b23║書往日本。諸倭相謂曰。此說寶和尚耶。自馬島抵其都。諸大帥皆信受約束。緇流麕
B31n0170_p0404b24║至。願受教。師一一指迷。即皆頂禮稱佛。及見家康。（德川氏代豐臣秀吉執政）備言兩國生靈。久陷
B31n0170_p0404b25║塗炭。吾因普濟而來。康亦歸心釋教者。聞而發信心。敬之如佛。克成和好而歸。因括
B31n0170_p0404b26║回被擄男女三千五百。自備穀餔之。還渡海。乙巳復命。上嘉其勞。就加嘉義階。賜御
B31n0170_p0405a01║馬紵絲表裏以獎之。時清虛已示寂。師便入妙香山。禮其影塔。仍守制普賢寺。丙午
B31n0170_p0405a02║春領營繕軍。赴法宮役。結茅三江洞。丁未秋乞骸還雉岳山。戊申聞宣廟諱音。抵洛
B31n0170_p0405a03║拜哭。因得病甚苦。今上欲令備胡西陲。不獲應命。入伽倻山調治。上屢賜御藥。庚戌
B31n0170_p0405a04║秋。上念之。欲其就醫京山。令方伯敦遣。八月二十六日。師大會諸禪𨙻。告曰四大假
B31n0170_p0405a05║合。今將返真。何用屑屑往來。勞此幻軀。吾將入滅。以順大化也。遂趺坐悠然而逝。十
B31n0170_p0405a06║一月二十日。門徒舁蛻骨。茶毘於寺之西麓。祥光燭天。飛鳥驚噪。於是輦頂珠一具
B31n0170_p0405a07║鑿石鍾藏之。樹窣堵坡於其地云。師俗姓任氏。豐川望族也。曾大父孝昆。文科。官掌
B31n0170_p0405a08║樂院正。曾守大丘。因以家密陽。生幼學宗元。宗元生校生守成。娶達城徐氏。以嘉靖
B31n0170_p0405a09║甲辰十月十七日生。師。享世壽六十七。法臘五十七。賜諡曰慈通弘濟尊者。師少日
B31n0170_p0405a10║多所著述。在我仲氏荷谷所。失於兵火。門人裒其傳誦者為七卷以傳。知者賞其清贍
B31n0170_p0405a11║云。嗚呼師之生。當俶擾之代。偪側戎馬間。與邦家捍強賊。其於宣揚法寶。振刷迷徒
B31n0170_p0405a12║盖未之暇。淺之乎知師者。或病其乏津筏而徒區區救世為。夫豈知誅魔濟難。是渠家
B31n0170_p0405a13║功德。而摩詰無言。直入不二法門。又奚用嘵嘵立訓乎。不佞雖儒家者流。以弟兄之
B31n0170_p0405a14║交。知師最深。論問今世。續牧牛江月之道脉者。捨吾師其誰。後必有辨之者。仍係之
B31n0170_p0405a15║以銘曰。
B31n0170_p0405a16║維薄伽梵。倡法竺乾。涅槃妙心。燈以燈傳。真丹（即震旦也）之東。逖我三韓。疇承永明
B31n0170_p0405a17║江月獨圓。嗣其末照。西山最先。慧炬晨明。智鏡宵懸。于于上足。其指百千。只詡鍾
B31n0170_p0405a18║峰（松雲亦號鍾峯堂）能筏迷川。鍾峯之教。廣濟無邊。備修眾善。不染羣緣。卷而懷之。瓶鉢
B31n0170_p0405a19║蕭然出而用之。旄戟在前。摧魔拔苦。邦賴不瘨。獸袍金章。寵若浮烟。茫茫苦海。東
B31n0170_p0405a20║浸夷亹。泛我慈航。格彼苗頑。環觀卉服。如渴赴泉。跪奉約束。王略克宣。國難甫野
B31n0170_p0405a21║歸興愈翩。思乞幻軀。以養殘年。法宮董旅。因疢就便。優遊紺宇。偃息青蓮。庶享大
B31n0170_p0405a22║耄。益演重玄。云胡雙樹。遽集人天。岳摧檀特。何涸泥連。瓊毫閟彩。金相失妍。寂滅
B31n0170_p0405a23║為樂。昧者涕漣。烝哉梵徒。募化繒錢。塔廟以報。師恩佛恩。虹流之隩。象設興焉。願
B31n0170_p0405a24║力所弘。銷劫不騫。謳頌勿替。琬琰斯鐫。頭陀微笑。摩詰無言。立訓顯化。二俱蹄筌
B31n0170_p0405a25║無諍三昧。可實可權。明明日月。萬古長鮮。
B31n0170_p0405a26║尚玄曰。萬曆四十年壬子春。（即光海君四年也）孟蛟山毗耶居士許端甫氏。撰本碑序之初頭有
B31n0170_p0405b01║曰「惟牧牛（普照國師）江月。（懶翁王師）獨得黃梅宗旨。蔚為禪門之冠。涅槃妙心。正法眼藏。秘傳於
B31n0170_p0405b02║青丘之域。普濟（懶翁也）五傳為芙蓉靈觀。而清虛老師稱入室其慧觀妙悟。有出於前輩
B31n0170_p0405b03║寔近代之臨濟曹洞也。厥後嗣法者。不無其人。而緇門盛推泗溟大師。謂可繼西山
B31n0170_p0405b04║之傳。或庶幾乎哉。」序之末尾又曰「今世續牧牛江月之道脉者。捨吾師其誰。後必有
B31n0170_p0405b05║辨之者。銘之初頭。又復重說。曰維薄伽梵。倡法竺乾。涅槃妙心。燈以燈傳。真丹之東
B31n0170_p0405b06║逖我三韓。疇承永明。江月獨圓。嗣其末照。西山最先。慧炬晨明。智鏡宵懸。于于上足
B31n0170_p0405b07║其指百千。只詡鍾峰。（泗溟也）能筏述川。」
B31n0170_p0405b08║又於同年春。許端甫氏。撰清虛堂集序。有云「惟道峰靈炤國師。入中原得法眼永明
B31n0170_p0405b09║之傳。宋建隆間。返本國。大闡玄風。以救末法。祖師西來之旨。始有所宣揚。而東土蒙
B31n0170_p0405b10║伽𪏭者。乃獲習臨濟曹洞之風。其有功於禪宗也。詎淺尠哉。師之正法眼藏。傳于道
B31n0170_p0405b11║藏神範。歷清凉道國。龍門天隱。平山崇信。妙香懷瀣。玄鑑覺照。頭流信修。凡六世而
B31n0170_p0405b12║得普濟懶翁。公久在上國。博叅諸善知識。圓通即詣。蔚為禪林之師表。傳其法者。南
B31n0170_p0405b13║峯修能為嫡嗣。而正心登階。寔繼之。即碧松智嚴之師也。碧松傳于芙蓉靈觀。得其
B31n0170_p0405b14║道者唯稱清虛老師。為最杰云。」
B31n0170_p0405b15║觀此兩文所載師法相傳之迹。實無條理。有時混稱臨濟曹洞之風。有時並稱法眼永
B31n0170_p0405b16║明之傳。亦稱靈炤。亦稱牧牛。又引許多生面禪師。入乎其間。如持亂絲。難尋其緒
B31n0170_p0405b17║也懶翁以上且置勿問。必以清虛泗溟。為懶翁之法綂。不無可疑者存。盖許端甫。師
B31n0170_p0405b18║清虛而友泗溟。泗溟臨終。囑其門人。請許氏之文。以弁於清虛集一疑也。（許氏作清虛集序云鍾峯
B31n0170_p0405b19║政公。聞師之訓。而興起者傷智幢之已折。悼戒實之久沉。裒集遺文。以寓永慕。未災木而公亦怛化。入涅槃之夕。招囑門人曰。吾師之遺草。吾不獲綉梓而遽爾淪逝。將負初心。爾等。[母-(、/、)+〡]忘我誡。俾卒其事。則吾亦瞑目於
B31n0170_p0405b20║九泉矣。且謂居十。於此教。有㣲勝因。以弁文為托。其門人惠球來踵居士之門。道兦師言。為請。居士曰。果哉。亦有由焉吾先子視清虛猶執友。不肖壯少日。盖嘗於簡札覩之矣。頃歲西遊。獲見老師於逆旅。親耹妙諦。頓豁
B31n0170_p0405b21║蓬心。師以身後碑文。屬於僕。僕衿裾士也。於竺教衲鑿焉。何足模其行乎。你師之託其聞乎是歟。感念光故。不敢固辭。因敘其師法相傳之迦。而畧述師之梗概以歸之。）若其法綂既已失實
B31n0170_p0405b22║則惠球何不即請許氏改正之。而乃竟刻之。弁於文集。必俟後日海眼丹獻等之相議
B31n0170_p0405b23║耶。二疑也。南峯修能。上承懶翁。下傳碧溪。（正心登階）三疑也。雖然幸賴方丈。（智異山也）山人海
B31n0170_p0405b24║眼。撰慈通廣濟尊者泗溟堂松雲大師行蹟曰「衹如小弟子海眼。烏石嶺望洲亭邊末
B31n0170_p0405b25║席下穢滓者也。而大師之室中。節適弟子惠球丹獻等。與八表黌侶。相為之議曰。清
B31n0170_p0405b26║虛。是能仁六十三代臨濟二十五世直孫也。永明則法眼宗也。牧牛子則別宗也。江月
B31n0170_p0406a01║軒則分派於平山。本碑中吾師之傳於臨濟。昭穆失次。若後世盲聾乎智者。愈久而
B31n0170_p0406a02║愈傳。無乃有駭耳目者乎。以海眼雖乏外孫虀臼。且有董狐直筆。持其本碑。再三為
B31n0170_p0406a03║請。故越三十一年蒼龍龍集白龍龍月射兔日謹書。」
B31n0170_p0406a04║（乙卯）七年（明萬曆四十三年）（佛紀二六四二年）十一月初一日。沙門善修入寂。
B31n0170_p0406a05║【備考】追加弘覺登階碑銘并序。（白谷山人處能撰）臨濟後二十四世。有嫡孫曰浮休。浮休號
B31n0170_p0406a06║也。法名善修。俗姓金氏。古帶方獒樹人也。父積山。先世為新羅大姓。羅亡。遂沒家為
B31n0170_p0406a07║庶。初母李悶無胚胎相。誓言生子。當捨出家。即禱于路傍古石無竭。彌旬不怠。一夕
B31n0170_p0406a08║合眼間。有神僧授一圓珠。吞之有妊。以癸卯二月戊子生焉。孩提時。母飼肉輒不戾
B31n0170_p0406a09║侑。則蹔唼鱉䱜之薄脊。不𦧟膟膋之膏腴。非歲啟父母。曰浮生滾冗。吾將出世。辭入
B31n0170_p0406a10║頭流山。（智異山之一名）從信明長老髠剃。謁芙蓉大師。盡得笆籬邊物。為人皤腹脩眉。長身
B31n0170_p0406a11║豐頰。惟左手失適。得法之後。借盧相國守慎。（號蘇齋也）家藏書。七閱寒暑。書無所不讀。筆
B31n0170_p0406a12║亦遒媚。效鍾王法。與松雲政公齊名。時號二難。嘗會下一衲。索書數字。撩過王都。遇
B31n0170_p0406a13║漢人能書者。出示之。注目久之。曰筆精健。在古不易得。雖然。點畫必手瘢道人所揮
B31n0170_p0406a14║也。宣廟壬辰。島夷侵疆。大鞣山野。師時棲德裕。隱身谼礜中避鋒。日晚慮賊已過。緣
B31n0170_p0406a15║澗路還菴。有倭十數輩。從林麓出。師叉手而立。賊作揮刃勢。師怡然不動。賊大奇之
B31n0170_p0406a16║皆羅拜而散。賊平。師如伽倻。屬天將李大人宗城。受皇帝命。來封關白。間道入海印
B31n0170_p0406a17║寺。一見師。輒忘歸。留語數日。偘偘如也。臨別贈詩一章。期為千里面目。無何師移九
B31n0170_p0406a18║千洞。宴晦。一日瞑目誦圓覺經。讀未及終。似有窸窣聲。開目眎之。有一巨蟒。偃暴階
B31n0170_p0406a19║除下。師輟誦。跂一足。疐其尾。蟒俛首蚴。蟉而去。追之不見。其夜夢翁致拜曰。蒙和尚
B31n0170_p0406a20║說法。已離苦矣。其神異皆此類。光海時。師住頭流。為狂僧所誣。拿繫獄。理官覿其氣
B31n0170_p0406a21║宇軒輊。言說璀璨。以白光海。光海洞其非罪。翌明召入內。詢問道要。大悅。賜紫襴方
B31n0170_p0406a22║袍一領。碧綾長衫一袗。緣綺重襦一襲。金剛數珠一串。其餘珍玩厚賚。迨不可記。即
B31n0170_p0406a23║又設齋於奉印寺。遣師為證。鞴出內騕馬一匹。俾騎而使圉人前導之。都人望風趍
B31n0170_p0406a24║拜耻居後。齋畢師辭還。道俗爭先。遞夫輿歸。師平生峻德。四遠獻貨者轠轤。隨即散
B31n0170_p0406a25║之。不偫一物。器量沉毅滉瀁不可𣂏。與毳徒有緣。憧憧坌集。眾盈七百。萬曆甲寅。師
B31n0170_p0406a26║年七十二。自曹溪之松廣。之方丈。之七佛。擬啟手足。翌年秋七月。示微疾。召上足碧
B31n0170_p0406b01║嵒大師。付法曰。吾意在汝。汝欽哉。至十一月初一日。日纔中晡。沐浴訖。喚侍者索紙
B31n0170_p0406b02║筆。書一偈曰。七十三年遊幻海。今朝脫殼返初源。廓然空寂元無物。何有菩提生死
B31n0170_p0406b03║根。偈畢泊然而逝。報年七十三。坐夏五十七。門人闍維。收靈骨。樹浮屠凡四處。海印
B31n0170_p0406b04║松廣七佛百丈也。後五年。光海追加弘覺登階。銘曰。
B31n0170_p0406b05║臨濟廿四有嫡綂。龍生龍兮鳳生鳳。石像抱送不齰▆。身不僬僥書亦誦。挈手揮毫
B31n0170_p0406b06║何技癢。秋蛇春蚓互引控。海獠敿干呈劒光。視若蛜蜮心無恐。天將東來破賊艘
B31n0170_p0406b07║為師踟躕乍停鞚。閉目暗哄修多羅。虺自何心忝侍從。狂狠魔僧謬訴訐。南冠誰
B31n0170_p0406b08║也氣屢霧。君王對諶笑囅然。敕賜珍奇禮頗重。婕妤嬪嬙親鼎俎。妙味絕勝噉蘆䎫
B31n0170_p0406b09║機盡翩然隻履逝。傳衣付法留偈頌。百級四建窣屠波。嗚呼哀贈真一夢。
B31n0170_p0406b10║（丙辰）八年（明万曆四十四年）春建仁慶宮於仁王山下。術僧性智。言有王氣。剏是宮壓之。
B31n0170_p0406b11║【備考】象村集云。先是僧性智。以風水出入士大夫家。看山剋擇。終乃為主所悅
B31n0170_p0406b12║寵幸無比。占一第於新闕近地。畜沙彌。方外遊髠。出入無恒。宛然一伽藍也。乃獻議
B31n0170_p0406b13║營建新闕。設營建都監。作慶德慈壽宮。撤民家數千區。徵八路之民結。以供材木。時
B31n0170_p0406b14║宮役疊劇。民窮財盡。怨詈朋興。脅民賣官。納金銀𪉩鐵家基者。並通仕籍。金腰玉頂
B31n0170_p0406b15║連續道路。時人謂之五行堂上。（三品官以上腰其金頂其玉者謂之堂上）
B31n0170_p0406b16║（壬戌）十四年（明天啟二年）三月追加沙門善修法號。九月又賜沙門覺性法號。
B31n0170_p0406b17║【備考】禮曹職牃（牒在智異山大華嚴寺）
B31n0170_p0406b18║「禮曹
B31n0170_p0406b19║浮休堂。扶宗樹教。辯智無礙。追加弘覺大禪師善修。登階者。
B31n0170_p0406b20║天啟二年三月　日
B31n0170_p0406b21║判書　叅判　叅議　正郎　佐郎」
B31n0170_p0406b22║「禮曹
B31n0170_p0406b23║扶宗樹教。行解圓妙。悲智雙運。辯才無礙。大禪師覺性。
B31n0170_p0406b24║天啟二年九月　日
B31n0170_p0406b25║判畫　叅判　叅議　正郎　佐郎」
B31n0170_p0406b26║光海君之庶妃柳氏。嘗崇信佛道。於宮中。刻木範土。造佛像。以賜內外寺剎。常祝曰。願
B31n0170_p0407a01║後世。更勿為王家婦。
B31n0170_p0407a02║○元宗（宣祖第五子仁祖追冊為元宗）初明宗晚而無嗣。文定大妃。憂之甚。一夕夢異人告之曰。尚州李某
B31n0170_p0407a03║有女子。納之則吉。覺而使人物色之。不能得。忽有一僧。指其所居。遂得之。納于後宮。是
B31n0170_p0407a04║為李淑儀。李淑儀竟無子。而仁嬪。（姓金氏。監察漢佑女。宮號儲慶。母李氏。忠義衛孝性之女。儲慶宮。在今朝鮮銀行之後園。）以其表娣。（謂仁嬪為
B31n0170_p0407a05║李淑儀之表娣）取養于宮中。仁順王后。見而異之。屬宣宗備後宮。時年十四。後育四男五女。元
B31n0170_p0407a06║宗亦其誕生。（谿谷集）
B31n0170_p0407a07║○仁祖憲文王〔李儜〕在位二十七年
B31n0170_p0407a08║（癸亥）元年（明天啟三年）（佛紀二六五〇年）夏五月。申禁僧尼入城。及市井騎馬。毀仁慶宮。其納石納基而陞資者。悉
B31n0170_p0407a09║削其資。
B31n0170_p0407a10║（甲子）二年（明天啟四年）（佛紀二六五一年）始築南漢山城。移廣州邑治於城內。以田二千餘結屬之。設守禦營。置使
B31n0170_p0407a11║一人。又設僧軍。以城內之開運寺為緇營。隸于守禦營。置八道都摠攝。（即僧大將）一人。以僧
B31n0170_p0407a12║覺性。為八道都摠攝。領率緇徒。監築山城。
B31n0170_p0407a13║（丙寅）四年（明天啟六年）（佛紀二六五三年）南漢築城役告訖。八道都摠攝覺性。以功為報恩闡教圓照國一都大禪師
B31n0170_p0407a14║特賜衣鉢。
B31n0170_p0407a15║【備考】教旨（本在智異山大華嚴寺）
B31n0170_p0407a16║「教旨
B31n0170_p0407a17║都摠攝覺性。南漢山築城時。董率緇徒。盡心完役。其有功於邦家固大。至為可嘉
B31n0170_p0407a18║為報恩闡教圓照國一都大禪師。特賜衣鉢者。
B31n0170_p0407a19║天啟六年十一月　日」
B31n0170_p0407a20║（癸酉）十一年（明崇禎六年）（佛紀二六六〇年）臘月二十六日。沙門敬軒入寂。
B31n0170_p0407a21║【備考】虛閑居士敬軒大師碑銘并序。（光德大夫東陽尉申翊聖撰）我東之有佛法。昉於羅而盛於
B31n0170_p0407a22║麗。入本朝。文教休明。稍闢而絀之。而宗風不泯。祖派相禪。至清虛堂休靜大師。受法
B31n0170_p0407a23║於靈觀。續中國臨濟之綂也。八方比丘。奔走聽講。會上恒數十百人。久之其弟子之
B31n0170_p0407a24║行滿德充者。各自分門受徒。而有虛閑者。以戒律禪解。尤著於山門。而法臘最久。其
B31n0170_p0407a25║示寂也。多靈異之跡。其門人道一弘敏雪菴密雲曇元等。精心虔禱。涉旬匪懈。後先
B31n0170_p0407a26║得舍利珠。分厝於寶盖之㴱源寺。金剛之表訓寺。持提山之天冠寺。大海山之妙喜菴
B31n0170_p0407b01║並建石鍾以安之。道一輩記虛閑事行。乞銘於余。凡再往返而始屬筆為序曰。敬軒其
B31n0170_p0407b02║法名。自號虛閑居士。署其居曰霽月堂。俗姓曹氏。湖南人。母李氏。夢一梵僧。覺而有
B31n0170_p0407b03║娠。以嘉靖甲辰正月十四日生。骨法奇秀。性靈脫凡。在孩提。作佛事為戲嬉。十歲喪
B31n0170_p0407b04║怙恃。十五入天冠山。從玉珠禪師祝髮。遍讀子史。通古今事物之理。喟然嘆曰。此世
B31n0170_p0407b05║法也。非出世法也。亟謁圓哲大禪。尋叅玄雲中德。涉盡羣經。淹貫三藏之教。又從熙
B31n0170_p0407b06║悅。割斷疑網。萬歷丙子。策杖赴西山道塲。聞西來密旨。言下大悟。無有滯礙。戊寅投
B31n0170_p0407b07║金剛內院洞。寒兌內觀却吹啗。株坐者數年。廓然有所得。自是人有叩者。以都序節
B31n0170_p0407b08║要決擇之。禪要書狀叅證之。操縱在握。變通在機。入門者莫不虛往實皈焉。壬辰之
B31n0170_p0407b09║亂。清虛募僧徒。倡義殲賊。宣廟授師以左營將。師暫詣軍門。遽辭而去。宣廟高其節
B31n0170_p0407b10║特命判禪教兩宗事。師讓而不受。萬里長江水。惡名洗不去。遂晦跡韜光。深居不出
B31n0170_p0407b11║學者雲集。師乃遐遯。或之楓岳。或之五臺。或之雉岳。或之寶盖。最喜楓岳。搆菴隱仙
B31n0170_p0407b12║洞。結七夏。癸亥春。忽欲出山。有止之者。書一絕示之曰。好在金剛山。長青不起雲。簞
B31n0170_p0407b13║瓢宜早去。風雪夜應紛。移錫五臺。其後師言果驗。崇禎壬申。自雉岳輿還寶盖。曰此
B31n0170_p0407b14║有緣之山也。居未幾。㣲感示倦。門人強請留偈。輒應曰。泥牛入海渺茫然。了達三世
B31n0170_p0407b15║一大緣。何事更生煩惱念。也來齊閣乞陳篇。倐然而化。癸酉臘月二十六日也。是夜
B31n0170_p0407b16║祥光燭天。杉栝變白。灌骨之夕。暴風拔樹。雷雹交轟。飛禽墜落。走獸悲吼。與會者無
B31n0170_p0407b17║不驚歎推慕。以為稀有之異事云。余昔東遊。與法堅性淨應詳彥機諸禪宿。論近世老
B31n0170_p0407b18║德。皆以軒公為宗。南僧太能覺性。亦極推伏。一國空門之論。盖無間然矣。噫若師者
B31n0170_p0407b19║生於羅麗。必不免王師國師之稱。榮耀於一時。而迺會右文之世。逃身於荒寂之境
B31n0170_p0407b20║能成其道。使其徒誦義不衰。其與榮耀一時者。得失亦有辨矣。銘曰。
B31n0170_p0407b21║而暌於人。而合於天。而恒而行。萬古常鮮。
B31n0170_p0407b22║崇禎九年八月　日立
B31n0170_p0407b23║（丙子）十四年（明崇禎九年）清。舉兵來。長驅直入京城。王播遷于南漢山城。時沙門覺性。在智異山
B31n0170_p0407b24║華嚴寺。聞變。即戎衣而起。檄召南僧。來赴者數千。號降魔軍。相率而北。中道。聞敵退而
B31n0170_p0407b25║還。（見碑文）○妙香山僧明照。領義僧。募義粟。優佐軍餉。朝廷嘉之。賜嘉善大夫國一都大禪
B31n0170_p0407b26║師。扶宗樹教。福國佑世。悲智雙運。義僧都大將登階之牒。
B31n0170_p0408a01║【備考】賜嘉善大夫國一都大禪師扶宗樹教福國祐世悲智雙運義僧都大將登階
B31n0170_p0408a02║虛白堂大師碑銘（并序）
B31n0170_p0408a03║原任大匡輔國崇祿大夫議政府領議政兼領經筵春秋舘弘文舘藝文舘觀象監事
B31n0170_p0408a04║世子師李景奭撰
B31n0170_p0408a05║輔國崇祿大夫行知中樞府事兼判義禁府事藝文館提學吳竣書
B31n0170_p0408a06║崇憲大夫朗善君兼五衛都摠府都摠管俣篆
B31n0170_p0408a07║昔余承恩東浴。歷怾怛。始知虛白。為禪林所宗。盖松月祥師之法師云。後數年。奉教
B31n0170_p0408a08║薄往嶺西時。虛白自寶盖山來訪。經宵共剪寒燈。未解右軍之帶。先飛隱峰之錫。又
B31n0170_p0408a09║後數年。自南而西也。戾洛款吾門。未嘗迹于城市。而為我枉躅。要記香嶽之新庵。久
B31n0170_p0408a10║而未就。諾責可怍。逖矣杳然。心焉來往。昨歲末。其徒弟三印雪海等。走千里而來。言
B31n0170_p0408a11║師入寂。狀其迹徵銘。余為之驚號。嗟乎。生未副其求。死何忍不銘。遂据其狀而敘之
B31n0170_p0408a12║大師俗名希國。法諱明照。姓李。洪州人。虛白其堂號也。考春文。通政大夫。家江東。妣。
B31n0170_p0408a13║新平韓氏。訓諫院主簿承武之女。夢異徵而娠。生於萬歷癸巳十一月。初九日。骨相甚
B31n0170_p0408a14║奇。大耳豐下。幼不食葷。戲輒禮佛。讀書一閱數行。纔齓。已有出家志。十三隨養育師
B31n0170_p0408a15║普英于香山。仍事泗溟。與八百法侶為羣。心甚樂之。祝髮受戒。泗溟被朝命入京師
B31n0170_p0408a16║於是始從玄賓堂印映遊。絕祛六塵。探研兩宗。聞教於玩虛堂。學禪於松月堂。久之
B31n0170_p0408a17║之頭流。質疑於無染堂。迺返香嶽。丙寅春。為關西伯所致。有朝旨。授以八道義僧都
B31n0170_p0408a18║大將之號。領僧軍四千餘名。協守安州。窫窳充斥。龍象無賴。爰處古林未幾。閔公聖
B31n0170_p0408a19║徽按西關。又招師。將義僧。單心募粟。優佐軍餉。事聞。朝廷嘉之。賜嘉善大夫國一都
B31n0170_p0408a20║大禪師扶宗樹教福國佑世悲智雙運義僧都大將登階之牒。慧珠增耀。慈航普濟。名
B31n0170_p0408a21║業既隆。緇俗咸仰。國步底定。妙境冥搜。浡杯振策。絕流越崿。東自蓬萊。南登方丈。至
B31n0170_p0408a22║于溟渤之漘。金田玉室。勝踐殆遍。大闡真詮。徒弟雲集。動至數百。松蹊為曀。西抵九
B31n0170_p0408a23║月山。住錫于貝葉寺。趨風者如前。妙香普賢寺羣僧。迎師以皈為師。就史閣舊址。別
B31n0170_p0408a24║築佛影臺。以為面壁之所。身依秪樹。舌欲蓮花。三歷凉燠矣。一日逍遙於旁近諸菴
B31n0170_p0408a25║又與釋子輩臨觀井泉。獨先還而遙謂曰。吾今去矣。聽者以為皈寺。而然矣。師意明
B31n0170_p0408a26║知其將逝也。未嘗示疾。搦管書偈曰。刧盡燒三界。靈心萬古明。泥牛耕月色。木馬掣
B31n0170_p0408b01║風聲。是夕合眼坐。悠然而化。即辛丑九月初八日也。世壽六十九禪。臘五十七。弟子
B31n0170_p0408b02║攀慕含哀。澡雪齊心。越月而闍維于淨界。祥雲靉靆。層飈倐起。忽有舍利。琤然墮空
B31n0170_p0408b03║共造石鍾于普賢寺之西麓以藏之。又將分奉于金剛寶盖九月及海南大興寺等山
B31n0170_p0408b04║管其役者義欽等十數人。其為師之誠良勤矣。其徒之言曰。上遡能仁。迄于臨濟。凡
B31n0170_p0408b05║七十餘代。代有相承。歷數輓近。石室太古幻庵。皆表表可考。芙蓉清虛泗溟松月即
B31n0170_p0408b06║在人耳目者。師得松月之衣鉢。讓而不獲。七眾之望益皈云。銘曰。
B31n0170_p0408b07║休哉慧心。夙自丱兮。在醜逈拔。莫之與齊。早啟明鐍。得師師之。遍叅覺苑。法雲日
B31n0170_p0408b08║垂。香嶽梵住。瓶錫淹蹤。清江之上。有屹其墉。承命協守。義何敢辭。金湯失險。雲鳥
B31n0170_p0408b09║不枝。再登將壇。重建牙旗。精虔効勞。優以竣秩。震蕩甫定。畦帔旋拂。隻履翩翩。浮
B31n0170_p0408b10║游四方。皈來故岑。嗒然新堂。六時蓮漏。三乘細繹。疑條盡釋。惑網洞開。日夕示寂
B31n0170_p0408b11║跏趺坐結。大弟羣號。松泉共咽。寶珠斯得。輝暎瑩澈。視八除二。在五加一。于以奉
B31n0170_p0408b12║之。寶坊之中。普賢之西。安心之東。豈獨此專。亦將分藏。浮雲攸衛。明月含光。千秋
B31n0170_p0408b13║不泯。有彼妙香。
B31n0170_p0408b14║【叅考】虛白堂詩集序。昔余與虛白堂。素相善。不啻若謫仙之貫休。東坡之於佛印
B31n0170_p0408b15║也。然而儒釋殊途。閒忙異路。中間未能會面者。將二十有餘年矣。頃於戊戌年。自九
B31n0170_p0408b16║月。（山名也）還香嶽也。過余而訪焉。一接容顏。萬重舊情。自是音塵不絕。常自寄問而已
B31n0170_p0408b17║後辛丑秋九月。聞虛白昇化之奇。驚號痛悼。徒費夢想。去十月日。虛白門下禪南印
B31n0170_p0408b18║袖出虛白詩文若干卷。示余曰。今欲刊此集將印布。而所乏者惟序文耳。上舍與吾師
B31n0170_p0408b19║曾有相厚之義。故敢此來控。幸勿以吾師。為幽明之隔。而或慳焉。余即應之曰。虛白
B31n0170_p0408b20║乃釋氏之徒也。道眼既高。學術且精。余以汩沒村學。何足以序其集乎。况文已老矣
B31n0170_p0408b21║才又薄焉。非徒買笑於他人。亦必見哂於虛白之靈。何不往求於京華之宏儒碩士乎
B31n0170_p0408b22║掉頭固辭。印等。更進曰。吾師之行迹顯晦。學術精粗。踐履得失。詩文巧拙。上舍曾已
B31n0170_p0408b23║詳悉。幸勿辭焉。再三欵懇。余不得已。遂据其狀記以敘之。夫虛白為人。天性異凡。計
B31n0170_p0408b24║慮深遠。學術高明。動靜合度。視之清虛。四溟。松月。先後一揆也。觀其詩文。則冥著玄
B31n0170_p0408b25║契。探賾奧旨。風雲月露。詞指勤懇。強柔高健。氣象豪放。不拘聲律。不襍排比。而意趣
B31n0170_p0408b26║超邁。句法新奇。此所謂悠然流出。自成一家者也。一閱是集。可知虛白之胷襟也。嗚
B31n0170_p0409a01║呼。釋氏之道。虛白受之於松月。松月受之於泗溟。泗溟受之於清虛。清虛受之於靈
B31n0170_p0409a02║觀。靈觀受之於智嚴。智嚴受之於正心。正心受之於幻菴。幻庵受之於太古。太古受之
B31n0170_p0409a03║於石屋。則上下凡千有餘年。繼繼承承。連綿不絕者。豈非道不泯。而傳其學者乎。况
B31n0170_p0409a04║我虛白。不但有功於佛家。亦有勳勞於王國。丁卯之變。領僧軍四千餘名。協守於安
B31n0170_p0409a05║州丙子之亂。募義粟數百餘石。優佑於軍餉。是以朝廷嘉之。賜嘉善大夫。國一都大禪
B31n0170_p0409a06║師。扶宗樹教。福國佑世。悲智雙運。義僧都大將登階之牒。於是。慧劒增耀。慈航普濟
B31n0170_p0409a07║名業既隆。道俗咸仰。由是而道益明德益邵。則虛白乃緇徒之領袖。而東方之大宗
B31n0170_p0409a08║師也。遂乃提瓶振策。冥搜妙境。東自蓬萊。（謂金剛山）南登方丈。（謂智異山）金田玉室。勝踐殆遍
B31n0170_p0409a09║而徒弟雲集。動至數百。則可謂善繼石屋之遺道。而能傳松月之衣鉢者也。然則刊其
B31n0170_p0409a10║集而永於後。豈不宜哉。噫余皓首林泉。蠖屈村墟。盖亦有年。適因南印之請。覽此詩
B31n0170_p0409a11║集。畧記顛末。弁其卷端焉。
B31n0170_p0409a12║時康熙八年歲次己酉暮春日。前進士宣城後人盧夢脩序。
B31n0170_p0409a13║（虛白詩）丁卯正月初八日。入安州鎮。聞龍旌西指江華島。痛哭而作。金鑾西幸江華島
B31n0170_p0409a14║千載王基一夕空。百萬阿衡悲路側。三千宮女泣途中。陣雲舒卷愁無盡。角唄高低恨
B31n0170_p0409a15║不窮。願抱龍泉誅賊藪。宸襟回復大明宮。
B31n0170_p0409a16║丁卯正月元日。領義僧入安州大鎮接戰。
B31n0170_p0409a17║論說飛來募義兵。壯丁糾合四千名。江邊只見旌旗色。城上唯聞羽檄聲。溝壑填委誰
B31n0170_p0409a18║最恨。道塗狼狽我深驚。百祥樓下清川水。長帶餘悲徹夜鳴。
B31n0170_p0409a19║丙寅七月。受大將印。領義僧。在平壤舘習陣。書懷。
B31n0170_p0409a20║髫年薙髮入雲扃。元帥璽書趣利聲。全體揚名全孝義。安民保國切忠情。雖然不作山
B31n0170_p0409a21║林客。也是難悛佛淨行。何日手傾滄海水。一洗真僧大將名。（此詩有兩全字必有一誤）
B31n0170_p0409a22║在安州大陣。見邊報。入城點軍而作。
B31n0170_p0409a23║羽檄傳馳星火速。義僧招集次第行。長旗幟影掀山岳。角唄高低動江城。精鍊習操連
B31n0170_p0409a24║九旬。巡更木鐸過三更。同盟歃血抽寶劒。斬盡胡兵報聖明。
B31n0170_p0409a25║（壬午）二十年（明崇禎十五年）（佛紀二六六九年）命沙門覺性使日本。行到中途。以老病謝。請還山許之。（見碑文）
B31n0170_p0409a26║（甲申）二十二年（明崇禎十七年）（佛紀二六七一年）五月初十日。沙門彥機入寂
B31n0170_p0409b01║【備考】鞭羊彥機大師碑銘（并序）（碑在金剛山）
B31n0170_p0409b02║資憲大夫去任吏曹判書兼弘文舘大提學知春秋舘成均舘事同知經筵事李明漢
B31n0170_p0409b03║（號白洲）撰
B31n0170_p0409b04║鞭羊堂大師。既滅于香山內院。其弟子義諶。釋敏。說清等。即具師始卒行蹟為狀。冒
B31n0170_p0409b05║風雪南走千里。至京謁余曰。吾師西山之法嗣也。吾師為西山。請先相國文。已銘之
B31n0170_p0409b06║楓岳矣。（謂月沙李廷龜撰西山大師碑）今公又銘吾師。即吾空門。世受相國家賜於結無窮也。吾師法
B31n0170_p0409b07║諱彥機。鞭羊堂其號也。俗姓張。竹州人。珀之子。母李。夢懷日月而妊。吾師以萬曆辛
B31n0170_p0409b08║巳七月生。幼從玄賓大師。受具戒。稍壯皈西山。盡得心法。遂南游。徧叅諸禪長老。以
B31n0170_p0409b09║充其學。或住楓岳。或住妙香。開堂講法。廣演禪教。從而悟解修持者。不可勝記。甲申
B31n0170_p0409b10║五月初十日。感微疾而化。法臘五十三。臨化付囑門徒。既化。顏色不變。異香滿室。越
B31n0170_p0409b11║七日。茶毗得頂骨火叢外。弟子等。悲慕涕泣。齋誡三晝夜。獲銀色舍利五枚。已於普
B31n0170_p0409b12║賢南麓。藏之石鍾。又將即楓岳。對刻于西山碑前。既具石矣。敢請。仍跪起不已。噫。汝
B31n0170_p0409b13║等亦可謂隆於所師者也。記余侍先府君時。見汝師來乞銘。瑩眼秀眉。神彩溢發。聆
B31n0170_p0409b14║其言知其行。後十餘年。余受關東節。入山。長安表訓間。有一寺。名曰白華。即汝師為
B31n0170_p0409b15║西山新剏也。寺之北有碑若塔。相向立。與眾香諸峯爭秀拔。皆汝師為西山建。而碑
B31n0170_p0409b16║則先府君文也。又五年而至于今。余又為汝而銘汝師。將與汝師所建者而參焉。似此
B31n0170_p0409b17║非人事之偶然而難者。余故不得辭焉。銘曰。
B31n0170_p0409b18║內院之菴兮。師與師之師。同入寂也。白華之石兮。師與師之師。同記蹟也。香山楓
B31n0170_p0409b19║岳亘萬古而長存兮。師與師之師。同流名於無窮。
B31n0170_p0409b20║（丙戌）二十四年（清順治三年）沙門敬悅入寂。
B31n0170_p0409b21║【備考】東師列傳云。茶山翁。（丁若鏞）曰。海運禪師之歿。今已百六十九年矣。其姓氏
B31n0170_p0409b22║鄉里。皆無可考。惟蓮坡惠藏。嘗見師門古記曰。青蓮圓徹大師。大芚。（今海南大興寺）大會之
B31n0170_p0409b23║時。逍遙太能。亦至芚寺。海運敬悅。以是年受衣鉢於太能。時年二十八。至六十七而
B31n0170_p0409b24║寂。今考青蓮大會之年。乃萬曆三十六年丁亥之冬也。然則敬悅。以萬曆八年庚辰生
B31n0170_p0409b25║崇禎甲申之越三年丙戌寂。其受衣也。逍遙之年四十六。其歸寂也。逍遙之年八十五
B31n0170_p0409b26║逍遙八十八而終。則敬悅其先逝矣。其師弟二人。相與之際。猶如見賢。其小事雖逸
B31n0170_p0410a01║奚傷焉。逍遙門徒數百餘人。惟敬悅獨得其宗。故號之曰海運。海運者鵬徒也。鵬徙
B31n0170_p0410a02║者逍遙也。逍遙之傳非海運乎。故其傳心傳法之偈曰。飛星爆竹機鋒峻。裂石崩崖氣
B31n0170_p0410a03║像高。對人殺活如王劍。凜凜威風滿五湖。又曰金鎚影裏裂虛空。驚得泥牛過海東
B31n0170_p0410a04║珊瑚明月冷相照。今古乾坤一笑中。拈花微笑顧不在是乎。敬悅有詩。逍遙必和之
B31n0170_p0410a05║其詩曰。胷中法海幽難測。篇內玄樞遠莫酬。又曰。禪綱教骨誰能敵。華月夷風孰莫
B31n0170_p0410a06║酬。又曰。水泡大地遺塵起。春夢空身妄識興。又曰。威音那畔更那畔。滿目煙光入水
B31n0170_p0410a07║皆。生死涅槃迷夢隔。劣形殊相病眸乖。其全篇皆載逍遙集中。斯可以徵海運也。海
B31n0170_p0410a08║運有法嗣。曰醉如三愚。三愚之嗣曰。華岳文信。文信之嗣曰。雪峯懷淨。懷淨之嗣曰
B31n0170_p0410a09║松坡覺暄。覺暄之嗣曰。晶巖即圓。即圓之嗣曰。蓮坡惠藏。噫宗在是矣。銘曰。
B31n0170_p0410a10║大翼南徙。水擊三千。匪運曷遊。是受是傳。星飛竹爆。光燭長天。六燃其燈。遂至晶
B31n0170_p0410a11║蓮。苟求真諦。視彼梓鐫。門人十七人。醉如居首。丁公追記而論之。
B31n0170_p0410a12║（己丑）二十七年（清順治六年）（佛紀二六七六年）十一月二十一日。沙門太能入寂。
B31n0170_p0410a13║【備考】逍遙禪師碑。（弘文舘大提學白軒李景奭撰）師俗姓曰吳。法諱太能。湖南潭陽人也。生於嘉
B31n0170_p0410a14║靖之四十一年。時乃壬戌之高秋九月。依真師於白羊。十三祝髮。服玄旨於黃蘗。億
B31n0170_p0410a15║兆知名。歷叅南國。受大藏於浮休。再訪西山。悟本源之清淨。己丑十一月二十一日
B31n0170_p0410a16║行年九旬少二。禪臘七秩加三。得其禪宗者曰枕肱懸辯。傳其教宗者曰海運敬悅。
B31n0170_p0410a17║○孝宗宣文王〔李湥〕在位十年
B31n0170_p0410a18║（庚寅）元年（清順治七年）（佛紀二六七七年）以智異山華嚴寺。為禪宗大伽藍。
B31n0170_p0410a19║【備考】禮曹文牒
B31n0170_p0410a20║「禮曹
B31n0170_p0410a21║湖南求禮地智異山華嚴寺。為禪宗大伽藍者。
B31n0170_p0410a22║順治七年六月　日
B31n0170_p0410a23║判書　叅判　叅議　正郎　佐郎」
B31n0170_p0410a24║九月初九日。沙門學璘入寂。
B31n0170_p0410a25║【備考】寶盖山深源寺翠雲堂大師碑銘（并序）（通訓大夫行弘文校理鄭斗卿撰）。寶盖山翠雲禪師。弟子
B31n0170_p0410a26║法慧六行雪玄等。為其師立碑。乞銘曰。師之將化。弟子等請曰。師今化矣。獨無一偈
B31n0170_p0410b01║耶。師曰。死生一理。恒寂恒照。有何生死。既無生死。何以偈為。余曰來。偈之不為。何
B31n0170_p0410b02║以碑為。曰師之無偈。弟子之立碑。並行不相悖。願一言。曰諾。師姓孫氏。名學璘。江華
B31n0170_p0410b03║人也。父名義連。母金氏。夢日生師。萬曆乙亥十三月初九日也。兒時不茹葷。聚沙作
B31n0170_p0410b04║佛供。人稱孫居士云。十五從印淨師祝髮。即入金剛山。謁西山若青蓮。在青蓮門凡
B31n0170_p0410b05║十餘年。青蓮器之。傳其衣鉢。嘗讀華嚴經渡卷。喟然歎曰。求諸經不如誌心。即入竺
B31n0170_p0410b06║修窟。面壁九年。後入雲達山。居五年。其後遍歷名山。甲戌入寶盖終焉。庚寅九月初
B31n0170_p0410b07║九日也。住寶盖十六年矣。師十五出家。七十七入寂。苦行一如竺修時。晚年益精進
B31n0170_p0410b08║臨寂謂弟子曰。爾等棄父母出家。虛過一生。不如還俗之為愈。爾其勉哉。其教亦可
B31n0170_p0410b09║知已。闍維。靈光燭天。舍利自出。弟子法慧等。立浮屠于㴱源寺之東麓。安舍利。銘曰。
B31n0170_p0410b10║佛法自西入中國。又自中國來于東。西山青蓮。為象為龍。師繼厥緒。其派實臨濟
B31n0170_p0410b11║之正宗。
B31n0170_p0410b12║壬辰秋八月　日立
B31n0170_p0410b13║（壬辰）三年（清順治九年）三月。沙門太浩入寂。
B31n0170_p0410b14║【備考】海東佛祖源流云。師姓張氏。以嘉靖甲子生。年十五。就天冠山一宗禪師落
B31n0170_p0410b15║髮。三十轉入俗離。依靜觀得法。壬辰三月年八十九。手書一偈曰。八十人間事。猶如
B31n0170_p0410b16║一夢漚。願親無量壽。常樂遂忘憂。遂瞑然入寂。舍利一個。安于錦城之雙溪寺。
B31n0170_p0410b17║○顯宗彰孝王〔李棩〕在位十五年
B31n0170_p0410b18║（庚子）元年（清順治十七年）禁良民之削髮為僧尼者。犯者。令所在官。一一還俗。違者。科罪。○沙門覺
B31n0170_p0410b19║性入寂。
B31n0170_p0410b20║【備考】賜報恩闡教國一都大禪師碧巖碑銘（并序）
B31n0170_p0410b21║原任大匡轉國崇祿大夫議政府領議政兼領經筵弘文舘藝文舘春秋舘觀象監事
B31n0170_p0410b22║世子師李景奭撰
B31n0170_p0410b23║崇祿大夫行議政府左叅贊兼知經筵春秋舘事弘文舘提學五衛都摠府都摠管吳
B31n0170_p0410b24║竣書
B31n0170_p0410b25║嘉義大夫行承政院都承旨兼經筵叅贊官春秋舘修撰官藝文舘直提學尚瑞院正
B31n0170_p0410b26║趙啟遠篆
B31n0170_p0411a01║夫儒釋二致。道不相謀。而夷考行業。亦關觀感。鏟采空谷。義猶歉於獨善。布惠秪園
B31n0170_p0411a02║功則茂於廣濟。永埀穹石。實愜禪林。碧巖大師之上足。跋涉千里。謁余於西湖。手狀
B31n0170_p0411a03║請銘。累日益切。余不忍孤其誠。遂据狀而序之。其狀曰。大師法諱覺性。碧巖其號。湖
B31n0170_p0411a04║西報恩人。俗姓金海之金。其先有衣冠云。師之父。嘗卜居于縣西。相者曰。生子必為
B31n0170_p0411a05║大沙門。母曹無子。相與齋潔。禱北斗。夢古鏡。有娠生師。萬曆乙亥十二月丁亥也。風
B31n0170_p0411a06║骨霜凝。眼珠電耀。篤孝于親。幼不嬉戲。九歲失怙。過毀僅全。既沒喪。忽遇過僧。傾心
B31n0170_p0411a07║學禪。阿孃重離。旋有感悟。遂之華山。禮雪默而師之。十四落髮。受具于寶晶老師。浮
B31n0170_p0411a08║休到華山。大異之。勉以真筌。乃從休師。入俗離山。轉歷德裕伽倻金剛等山。日閱貝
B31n0170_p0411a09║葉。自是相隨不暫離。壬辰之難。松雲政大師。倡義旅。軍關東。為休往問。避宼于山。必
B31n0170_p0411a10║手經問難。癸巳松雲。薦休于朝。檄致陣上。師亦仗劒。從天將破賊于海中。漢人見師
B31n0170_p0411a11║盛讚之。（尚玄按當時又有沙門從軍海戰者。如東師列傳曰。信海普淨者。明國聳劍山玉泉寺僧也。其寺有木像關羽廟。二師守護。又有守僕洪氏。雲長生時家臣之後孫也。壬辰之難。宣廟使使求救於明帝
B31n0170_p0411a12║遣將軍邢玠都督陳璘等率軍救之。是時神宗皇帝。夢雲長自請同往救之。帝許之。覺而敕諸將。載與俱救二師一僕。亦陪隨之。到古今島前洋。逢倭師大戰勝之。三人下陸。建祠奉安。以避風雨。以古玉泉例。守直。西來諸
B31n0170_p0411a13║將。北向王城。平亂班師云云。京城。平壤。及星州等地皆有關王廟。極崇奉之。盖自壬辰明兵之來。為始也。）庚子。結夏于七佛蘭若。休病。輟講於師。師
B31n0170_p0411a14║辭不獲。登座討論。玄風丕振。丙午秋。喪母。謝徒眾。修齋薦福於俗離之迦葉窟。能堪
B31n0170_p0411a15║人所不堪。蓋業于休門二十餘年。入室傳法。戒行絕高。隨緣泊如。絕粒而不飢。通宵
B31n0170_p0411a16║而不睡。常衣消瘦。結跏丈室。負笈者雲集。甘露徧灑。自撰三箴。以戒徒弟。蓋思不妄
B31n0170_p0411a17║面不愧。腰不屈也。神珠一照。定水涵光。華嚴肅倡。大厲退却。淨地埋胔。妖魅頓絕。至
B31n0170_p0411a18║有猛虎護路。馴鴉集肩。鷄獲活而知報。魚燒網而啣感。飛走猶化。况在最靈。諸山眾
B31n0170_p0411a19║園。或創或修。如雙溪之東剎。華嚴之宏制。松廣之伽藍。乃其大者。餘可畧也。光海時
B31n0170_p0411a20║獄事興。休師為妖僧所誣。師偕入京。光海見兩師奇之。放休還山。留師於奉恩寺。為
B31n0170_p0411a21║判禪教都摠攝。卿士大夫多與之。東陽尉。（申翊聖）特相善。未幾南歸。仁祖朝。城南漢。議
B31n0170_p0411a22║者白上。徵師為八道都摠攝。領緇徒。監築三年而告訖。賜報恩闡教圓照國一都大禪
B31n0170_p0411a23║師號。衣鉢并錫焉。丙子在智異山。聞車駕幸南漢。乃鳴鼓。泣諭眾曰。吾屬亦王民。况
B31n0170_p0411a24║以普濟為宗。國事急矣。其忍坐視。即衣戎衣而起。檄召南僧。來赴者數千。相率而北
B31n0170_p0411a25║道聞敵退。痛哭而南。後命使日本。不敢辭。行到中途。以老病謝。懇請還山。孝宗龍潛
B31n0170_p0411a26║時。致手札。賜以物。及即位。用朝議。授以摠攝之印。俾衛赤裳史閣。坐化南僧。廣演真
B31n0170_p0411b01║乘。居無何。雲遊諸名嶽。上扶安之邊山。俯南海。還棲方丈之華嚴寺。己亥夏。孝宗賓
B31n0170_p0411b02║天。奉諱哀叫。秋九月㣲感。勗門徒以力白業酬國恩。戒勿封碑。庚子正月十二日。弟
B31n0170_p0411b03║子等見其將寂。請偈。於是搦管手寫曰。大經八萬偈。拈頌三十卷。是則兼二利。何欲
B31n0170_p0411b04║別為頌。既悠然而化。寄世八十六歲。禪臘七十二。共奉而闍毗之。三南傾寺。七眾填
B31n0170_p0411b05║谷。舍利騰出。即寺之西麓。藏諸石鍾。大師之承竺教。厥有所自。芙蓉靈觀接臨濟之
B31n0170_p0411b06║遺緒。浮休與清虛休靜。俱事觀。靜傳之松雲。休傳之碧巖云。其所著有禪源集。圖中
B31n0170_p0411b07║决疑一卷。看話决疑一篇。釋門喪儀抄一卷。其弟子多闡玄關。請銘者律戒也。余嘗
B31n0170_p0411b08║圖南。碧巖來見於求禮縣。贈余以拄杖。戒隨之。數年前。戒又訪余於洛下。今為師來
B31n0170_p0411b09║良甚勤矣。（名）曰。
B31n0170_p0411b10║師之高行。本於孝親。師之捨俗。得師之真。慧刃斷疑。覺苑冠倫。慈航濟眾。寶筏通
B31n0170_p0411b11║津。眾迷頓豁。如夜得晨。海帖長鯨。山伏猛虎。魚樂于潭。鳥馴于樹。想遍大千。義著
B31n0170_p0411b12║急難。功存堞壘。道高峯巒。迹是禪林。心猶國耳。孤雲不駐。遊波未止。鶴失近錫。鷗
B31n0170_p0411b13║驚斷盃。山川變色。龍象興哀。頻伽遺韻。尚繞雲隈。眼有餘照。神不俱寂。維巖屹立
B31n0170_p0411b14║終古獨碧。
B31n0170_p0411b15║【備考】故俗離山賜報恩闡教圓照國一都大禪師兼禪教十六宗都摠攝悲智雙運
B31n0170_p0411b16║辯才無礙扶宗樹教福國祐世特賜衣鉢碧巖大師碑銘（并序）（碑在報恩郡俗離山之法住寺）
B31n0170_p0411b17║通政大夫承政院同副承旨知製教兼經筵參贊官春秋舘修撰官記注官鄭斗卿撰
B31n0170_p0411b18║崇憲大夫朗善君兼五衛都摠府都摠管俁書
B31n0170_p0411b19║崇憲大夫福昌君兼五衛都摠府都摠管楨篆
B31n0170_p0411b20║和尚姓金氏。諱覺性。字澄圓。碧巖其號也。報恩人。母曹氏無子。祈北斗。夢古鏡有身
B31n0170_p0411b21║萬曆乙亥十二月二十三日生。九歲失怙。十四從雪默長老落髮。浮休一見師。奇之
B31n0170_p0411b22║引為上足。乙未歲。天將李公宗城。以冊□□□使來。遇師於海印寺。歎曰。圖澄道安
B31n0170_p0411b23║復見於海外矣。師嘗與數沙門。夜行有大虎咆哮。諸僧大恐。師笑曰。此特為吾□□
B31n0170_p0411b24║□□□□□行二十里許。虎隨之至寺門。師顧語虎曰。遠來相送。汝亦勞矣。虎繞三
B31n0170_p0411b25║匝。再吼而去。寺僧莫不驚異。松雲政□□□□□寄書付休。賀法嗣得人云。師忘機
B31n0170_p0411b26║烏鳶取食於掌上。撫之不驚。光海壬子。浮休為狂僧所誣。拿致京師。與偕繫獄。顏色
B31n0170_p0412a01║固自若。光海親鞫。見而異之。即解纏繳。出錦襖二襲。分賜之。仁祖反正之甲子。城南
B31n0170_p0412a02║漢山。命師為八方都摠攝。功訖賜報恩闡教圓照國一都大禪師號。又賜衣鉢。因遣中
B31n0170_p0412a03║使。賜內醞。師膜拜曰。山僧持戒飲酒。此是聖賜。敢不一歃。中使報其言。上稱之。丙子
B31n0170_p0412a04║冬。清兵猝至。師募南僧三千。號降魔軍。與官軍為猗角。上聞益嘉之。壬午。朝廷。薦為
B31n0170_p0412a05║日本信使。休師如京。謝以老病。孝宗大王龍潛時。師謁於安州。論覈華嚴宗旨義。孝
B31n0170_p0412a06║宗大王稱賞。嚫以龍眉畫管𤥭璖數珠。琉璃圖書塗金獅子。及即位。問李尚書時昉曰
B31n0170_p0412a07║覺性老師無恙否。今安在。其眷遇如此。至己亥十二月。示微疾。越明年庚子一月。集
B31n0170_p0412a08║眾告訣。題一偈曰。拈頌三十篇。契經八萬偈。何須打葛藤。可笑多事在。即擲筆而坐
B31n0170_p0412a09║蛻。年八十六。臘七十二。茶毗之日。會葬者萬餘。方火也。祥飈忽起。鳥獸悲噪得舍利
B31n0170_p0412a10║三粒。皆白色。分靈骨。建方墳者凡四處。曹溪之松廣。頭流之華嚴。終南之松廣。俗離
B31n0170_p0412a11║之法住也。師為人容貌端正。氣像清高。見者無愚智貴賤。莫不。敬重。目光射人。齒牙
B31n0170_p0412a12║三十九。少清涼一。亦異相也。所製有圖中决疑參商禪旨等語錄。東陽都尉申公翊聖
B31n0170_p0412a13║序之。行于世。處能大師。師之傳鉢弟子也。來請銘。遂為之銘。銘曰。
B31n0170_p0412a14║粵自麗季。有太古愚公。入中國。得佛旨以還于東。自是以來。大振禪風。到師八葉
B31n0170_p0412a15║為象為龍。作舟苦海。以濟羣蒙。窺厥本源。實惟臨濟之正宗。俗離嵓嵓。惟師所宮
B31n0170_p0412a16║刻之于石。以記始終。
B31n0170_p0412a17║甲辰四月　日（清康熙三年）
B31n0170_p0412a18║六月三日。沙門守初入寂。
B31n0170_p0412a19║【備考】海東佛祖源流云。翠㣲守初禪師。字太昏。姓成。我朝名臣三問之旁裔也
B31n0170_p0412a20║萬曆庚寅六月三日。生于京城。髫年。依敬軒長老落髮。入頭流謁浮休。浮休一日謂
B31n0170_p0412a21║上足碧巖曰。異日大吾道者。必此沙彌。汝須將護之云云。庚子六月乙酉。靧浴更衣
B31n0170_p0412a22║鳴楗訣眾曰。吾將息矣。後三日丁亥。結趺向西。合掌而逝。壽七十九。臘六十餘。舍利
B31n0170_p0412a23║二枚。安于五峯曹溪。
B31n0170_p0412a24║（辛丑）二年（清順治十八年）（佛紀二六八八年）春正月。命罷城內慈壽仁壽兩尼院。因副提學俞綮之䟽也。領議政鄭太和
B31n0170_p0412a25║曰。此是歷代帝王所未有之舉。然自前後宮之老而無依者。多住尼院。先朝後宮。亦有
B31n0170_p0412a26║出居者。此難處也。王曰今則無有也。仍命禮官。詣慈壽院。奉出列聖位牌。依奉恩寺例
B31n0170_p0412b01║即令埋安于淨地。右叅贊宋浚吉。入賀兩尼院撤毀之舉。且曰。朱子以毀僧寺作書堂。為
B31n0170_p0412b02║一舉兩得。尼院一處。乃北學舊基。以毀院材瓦。仍設北學則好矣。王從之。
B31n0170_p0412b03║（壬寅）三年（清康熙元年）五月全羅監司李泰淵。啟言道內諸寺。佛像出汗。大司諫閔鼎重。（號老峯）奏曰
B31n0170_p0412b04║佛像皆用木為質。加漆塗金故。每當潦節。濕氣陰結點滿。或冬節不寒。收斂不嚴。則霧
B31n0170_p0412b05║露所蒸鬱而成。此深山老僧之所常談。而今乃強為之出汗。惑亂民聽。請泰淵重推。所
B31n0170_p0412b06║汗佛像破碎。
B31n0170_p0412b07║（乙巳）六年（清康熙四年）沙門義諶入寂。
B31n0170_p0412b08║【備考】金剛山楓潭堂大禪師碑銘（并序）
B31n0170_p0412b09║通訓大夫前行弘文舘典翰知製教兼經筵侍講官春秋舘編修世子侍講院輔德李
B31n0170_p0412b10║端相撰
B31n0170_p0412b11║皇明丁未秋。不佞屏居于維楊之靈芥洞中。一日金剛山人俊機一如三覆等。踵門而
B31n0170_p0412b12║請曰。亡師楓潭子。即清虛之嫡孫。鞭羊之法嗣也。願得公一言。以圖不朽。不佞謾應
B31n0170_p0412b13║之曰。吾儒經世。佛氏出世。其道之不同。不啻若風馬牛之不相及。先儒有言。佛不為
B31n0170_p0412b14║謀而傳或為佛謀。蓋譏之也。若之何其謀之。以犯聖人之訓也。况佛氏塵芥六合。夢
B31n0170_p0412b15║幻人世。又何必區區於此耶。機等。進而拜曰。先月沙相國。嘉其仗義之蹟。既銘清虛
B31n0170_p0412b16║先相國因世有託。又銘鞕羊。則公之於亡師。有三世之誼焉。是以固請。不佞始作而
B31n0170_p0412b17║對曰。而今空門三世。代有所托者。其事尤奇。有不可得以終辭者。按狀。師法名義諶
B31n0170_p0412b18║楓潭其號也。俗姓柳。通津人。母鄭氏。（貞氏云者誤也）夢含寶珠而妊。生於萬歷壬辰。十六從
B31n0170_p0412b19║性淳老師。落髮受戒。初叅圓徹大師。仍入鞭羊之室。盡得清虛之傳。遂南遊。遍參奇
B31n0170_p0412b20║巖逍遙諸長老。住錫於金剛寶盖兩山。日把華嚴等經百數十卷。正其差謬。著其音釋
B31n0170_p0412b21║然後三乘奧義。煥然復明。前後開度悟解者。指不勝屈。乙巳春。示寂于金剛之正陽
B31n0170_p0412b22║寺。病劇吟一偈曰。奇怪這靈物。臨終尤快活。死生無變容。皎皎秋天月。俄而坐化。法
B31n0170_p0412b23║臘五十八。留寺九日。顏色如常。茶毘之夕。弟子等。奉靈骨。獲銀色舍利五枚。已建浮
B31n0170_p0412b24║屠於金剛云。噫昔我考亭夫子。嘗見諸祖師傳。有人才。聰明被他引去之歎。今不佞
B31n0170_p0412b25║三復斯旨。亦有所感於心者。遂為之銘。銘曰。
B31n0170_p0412b26║經云金剛。住曇無竭。臨濟之東。心傳諸佛。逮至虛羊。禪教合一。師承其授。非肉非
B31n0170_p0413a01║骨。百八寺燈。萬千峯月。真如自性。常照不滅。華嚴妙解。闡揚化元。法輪所轉。廣度
B31n0170_p0413a02║羣昏。錕兹貞石。紀迹山門。代峙而三。與不崩焉。雖世有壞。遺光無垠。天龍人鬼。呵
B31n0170_p0413a03║護長存。
B31n0170_p0413a04║（甲寅）十五年（清康熙十三年）（佛紀二七〇一年）創奉國寺於廣州星浮山。以資明善明惠兩公主冥福。
B31n0170_p0413a05║【備考】奉國寺新創記。（見白谷大覺登階錄）云惟我主上殿下。即祚以來。儲嗣外有女。若帝堯之
B31n0170_p0413a06║皇英者二。長曰明善公主。次曰明惠公主。纔議伉儷。未及于飛。而一年之間。相繼云
B31n0170_p0413a07║亡。上痛悼之。慈殿尤哀傷不已。思所以資福於冥路者。莫如佛氏。故塟畢之明年。慈
B31n0170_p0413a08║殿命金剛山僧曰竺尊。剏寺於雙墳之外里許。而遣中使而督成。額曰奉國。以供香火
B31n0170_p0413a09║即廣州治之西十里。星浮山之下也。時甲寅仲秋日。兼八道禪教十六宗都摠攝臣僧
B31n0170_p0413a10║處能。拜手記。
B31n0170_p0413a11║處能號白谷。佛祖源流云。性甚敏捷。文章卓越。於書無不涉獵。縉紳章甫。亦皆趨風
B31n0170_p0413a12║依碧巖大師受法。有遺集。
B31n0170_p0413a13║○肅宗元孝王〔李焞〕在位四十六年
B31n0170_p0413a14║（己未）五年（清康熙十八年）（佛紀二七〇六年）三月。發諸道僧兵。築江華墩臺。前水使李藕。領其役。（見桐巢漫錄）
B31n0170_p0413a15║（癸亥）九年（清康熙二十二年）（佛紀二七一〇年）王下教曰。予嘗讀韓文之佛骨表因見何蕃傳。又見宋之陳東歐陽修之
B31n0170_p0413a16║事蹟。（即排佛事蹟也）千載之下。令人起敬。予欲以此三人。立小祠於成均之傍。欲令今日諸生
B31n0170_p0413a17║有所觀感。大臣儒臣。皆無異辭。
B31n0170_p0413a18║（甲子）十年（清康熙二十三年）（佛紀二七一一年）四月十二日。沙門懸辯入寂。
B31n0170_p0413a19║【備考】海東佛祖源流云。枕肱懸辯禪師。字而訥。號枕肱。羅州人。姓尹氏。萬歷四
B31n0170_p0413a20║十四年丙辰六月十二日生。初隨葆光法師。零染于天風山塔菴。後入方丈。見逍遙堂
B31n0170_p0413a21║得法。業經課二十餘紙。一續輒誦。平生不浴而無垢。日洗足。雖折膠不廢。甲子四月
B31n0170_p0413a22║十二日。面西坐逝。奉靈龕于金華第二峯。疊卷石而封全身。鳥獸不侵。顏色不變。樵
B31n0170_p0413a23║童菜女。以點心簟食。供養如如來云。師嘗一日。手書遺囑。付受律弟子若休曰。若我
B31n0170_p0413a24║死後。火浴者。與我為百代冤。須裸暴林野。以充烏鳶之腹。斯可矣。壽六十六。臘五十
B31n0170_p0413a25║七（已上佛祖源流）（順天郡曹溪山仙巖寺搆內之毘盧菴懸板。有文曰。投身憂虎餓。割肉濟鷹
B31n0170_p0413a26║飢之言。豈徒然哉。吾亦效之。我死後。置之水邊林下。使烏鳶食之。若茶毘。實百代之
B31n0170_p0413b01║怨也。）師有文集。自投于火。門弟子若休等。聚集若干篇。付之剞劂。隱巖清狂子朴世
B31n0170_p0413b02║亨為之序。又撰師行狀。
B31n0170_p0413b03║六月五日。沙門三愚入寂。
B31n0170_p0413b04║【備考】醉如大宗師碑。（藝文提學韓致應撰）曰師法名三愚。俗姓鄭氏。康津縣寶嵒坊九亭里人
B31n0170_p0413b05║也。幼年出家。落髮於萬德山之白蓮社。歷叅諸師。淹通內典。拈香於海運敬悅之室
B31n0170_p0413b06║敬悅逍遙太能之親徒也。師顏如渥丹。故海運錫號曰醉如子。蓋戲之也。顧善談論
B31n0170_p0413b07║聽者心醉。嘗於大芚之上院樓。演說華嚴宗旨。聽者數百人。有一僧負田器。歇樓板
B31n0170_p0413b08║下。窃聽一二句。立地頓悟。捨擔升堂。泣涕如雨。陳其罪悔。請受妙詮。師撫而誨之。卒
B31n0170_p0413b09║傳衣鉢。是為華岳文信。昔陸象山於鵝湖講席。講義利二字。四座垂泣。六祖慧能。本
B31n0170_p0413b10║於槽廠下春米。卒受五祖衣鉢。斯足以匹美也。師生於天啟二年壬戌。卒於康熙二十
B31n0170_p0413b11║三年甲子。壽僅六十三。寂在六月五日。有影幀二本。一在白蓮社。一在大芚寺（今大與寺）
B31n0170_p0413b12║（丙寅）十二年（清康熙二十五年）佛國天主教師。自清國入京城。從事布教。王嚴禁之。驅逐宣教師等於
B31n0170_p0413b13║國外。
B31n0170_p0413b14║（戊辰）十四年（清康熙二十七年）八月妖僧呂還。不知所自出。其妻遠香。文化縣民女也。以妖言惑眾
B31n0170_p0413b15║無識愚氓。爭相輻湊。自稱為龍女婦人。自文化。轉通黃海道諸縣。入江原至楊州。所過
B31n0170_p0413b16║無不尊奉。徒黨寔繁。楊州牧使崔奎瑞。捕斬之。
B31n0170_p0413b17║（己巳）十五年（清康熙二十八年）沙門有文入寂。
B31n0170_p0413b18║【備考】海東佛祖源流云。秋溪有文禪師。字煥乎。姓金氏。鷲城人也。以萬曆甲寅
B31n0170_p0413b19║十一月十六日生。十三依大芚山國隆梵唄落髮。就東林受具。叅圓應得法。丙寅。移
B31n0170_p0413b20║入于崷崪之雙溪。至己巳九月二日。命侍者三唱茗茶。泊然而逝。茶毗超一片頂骨
B31n0170_p0413b21║頭陀圓蓋。乞舍利於鷄龍山五松臺。得白色一顆。樹塔于終南山松廣寺。（寺在全州郡）
B31n0170_p0413b22║（附）圓應志勤禪師海東佛祖源流云。師姓鞠氏。高山人。初從任性。涉獵禪教。後隨震
B31n0170_p0413b23║默大師。問疑決難。晚年兀入禪寂。一日命侍者浴身坐化。茶毗之日。門人收得靈骨
B31n0170_p0413b24║立塔于北辰寺。
B31n0170_p0413b25║（附）任性冲彥禪師。海東佛祖源流云。師姓金。全州人。母崔。感瑞入夢。覺而有娠。以丁
B31n0170_p0413b26║卯十二月十九日生。十八從天定剃髮。受具於誕衍。二十四叅靜觀得法。戊寅三月二
B31n0170_p0414a01║十九日。乃索筆書偈曰。七十餘年遊夢宅。幻身幻養未安寧。今朝脫却歸圓寂。古佛
B31n0170_p0414a02║堂前覺月明。即投筆而臥。四月初吉。合掌端坐而逝。壽七十二。臘五十五。門人覺敏
B31n0170_p0414a03║等。收靈骨。建塔于九千洞
B31n0170_p0414a04║（甲戌）二十年（清康熙三十三年）（佛紀二七二〇年）沙門圓輝入寂。
B31n0170_p0414a05║【備考】妙香山松溪堂大師碑銘（并序）（雪巖積鵬撰）。妙香山大禪師曰松溪。沒。年六十六。既
B31n0170_p0414a06║沒九年壬午春正月。其大弟子錦華。慮先師道風之墜地。乞一言。欲銘塔石。余按師
B31n0170_p0414a07║姓崔氏。名圓輝。字會魄。連城豪族也。父應俊。母咸氏。夢蓮生師。崇禎庚午十月十八
B31n0170_p0414a08║日也。慧性天至。父鍾愛之。常呼曰阿只。一夕。師即白曰。業同是我名。父深異之。志學
B31n0170_p0414a09║從智運長老剃度。即入龍門山。謁楓潭大師。叩榻求證。潭示以玄閟。於是針芥相投
B31n0170_p0414a10║既佩心印。履歷講肆。探得諸家三昧。蔚為西岳大宗匠。為人𦟛肥。牛行虎視道機沉
B31n0170_p0414a11║默。發言亦稀。族姓家仍謂之無言僧。晚自白雲。遷至七葉。將化。病革。侍者請留一偈
B31n0170_p0414a12║師即吟曰。携手一生將養底。舉頭物物非他物。臨行付與丙丁童。莫向人前輕漏洩
B31n0170_p0414a13║咄。雪夜泥牛走入海。雲中蒭狗吠天明。詰旦。泊然而逝。即康熙甲戌十一月二十九
B31n0170_p0414a14║日也。師之去儒為釋者。五十一祀。拈槌竪佛者。三十六歲矣。浩入性海。洞開真源。他
B31n0170_p0414a15║家尚白。而蒙化玄玄者。其眾亦無追抑之懷。其得不二門中一頭地位。槩可知也。都
B31n0170_p0414a16║駄塲得黃金頂骨。忐忑三日。得銀色舍利一粒。樹石鍾于妙香山普賢寺之東麓以安
B31n0170_p0414a17║之。銘曰。
B31n0170_p0414a18║師之來兮。名是自名。師之去兮。物非他物。誘塵品兮。化化玄玄。轉玉機兮。了了別
B31n0170_p0414a19║別。空耶有耶。萬古清風。中秋霽月。
B31n0170_p0414a20║（己卯）二十五年（清康熙三十八年）（佛紀二七二六年）沙門性真入寂。
B31n0170_p0414a21║【備考】松巖堂大師碑銘（并序）（雪巖秋鵬撰）。師諱性真。松巖其號。姓則方。成都人也。以年
B31n0170_p0414a22║十四出家。初依洛松暮霞禪師。未入堂奧。晚叅楓潭法席。心契神會。壽登七十有二
B31n0170_p0414a23║化身于昭陽之松谷社。時己卯二十三日也。越明年春二月。以遺命。舁入于妙香山
B31n0170_p0414a24║白雲洞。連夜歸。見白虹屬丹旌。分為兩道。光燭昏衢。及茶毗。獲靈骨。呪得舍利二粒
B31n0170_p0414a25║分建浮屠。一藏于綾城之九龍山。一藏于香山之普賢東。皆師之宴晦處也。師天資
B31n0170_p0414a26║淳古。業行清真。不以世利動其慮。不以人我早其計。不以飢寒易其地。此三者人之
B31n0170_p0414b01║所不能。而師獨能之。可謂守志篤而見道深也。其神足文悅等。為先師圖不朽。乞一
B31n0170_p0414b02║言。欲文言。其與世之師死而遂背之者遠矣。余深嘉其志。諾而序之。又為之銘。其詞
B31n0170_p0414b03║曰。
B31n0170_p0414b04║成都磅礡檀關西。淑氣蜿蜒產法耀。春依霞室客情多。晚沐楓潭塵態少。半世宣傳
B31n0170_p0414b05║魯叟語。四衢頒布如來詔。西歸葱嶺隻履翩。北舁香峯雙珠妙。分藏兩地鎮山川
B31n0170_p0414b06║專媺千年開塔廟。鐫其短碣頌其風。千古萬古仰末照。
B31n0170_p0414b07║（庚辰）二十六年（清康熙三十九年）七月二十五日。沙門性聰入寂。
B31n0170_p0414b08║【備考】栢菴大禪師碑銘（并序）
B31n0170_p0414b09║大匡輔國崇祿大夫議政府左議政兼領經筵事監春秋舘事世孫傳金相福撰
B31n0170_p0414b10║輔國崇祿大夫原任判中樞府事兼吏曹判書致仕奉朝賀洪啟禧篆
B31n0170_p0414b11║通訓大夫工曹正郎金相肅書
B31n0170_p0414b12║余於釋氏之道。未嘗有聞焉。其所稱功與德。何由以知之。今其徒之言曰。佛氏本以
B31n0170_p0414b13║廣垂慈悲。普濟眾生為功德。其要在乎明遺經。以覺後進。若近世栢菴大師。即其人
B31n0170_p0414b14║云。大師法名性聦。俗姓李氏。南原人。麗朝安乎府院君之十世孫。父諱棡。母河氏以
B31n0170_p0414b15║崇禎辛未十一月望日申時生大師。十三出家。十六受法戒。十八入方丈山。謁翠㣲
B31n0170_p0414b16║大師。學九年盡傳其法。自三十歲。遍遊名山。往來居昇平（順天舊號曰昇平府）松廣。樂安澄光。河
B31n0170_p0414b17║東雙溪諸剎。常以喚醒迷濁。開闡教道為心。自註緇門三卷。兼通外典。善為詩。當時
B31n0170_p0414b18║名士大夫。若金文谷（壽恒）鄭東溟（斗卿）。南壺谷（龍翼）。吳西坡（道一）諸公。皆許與為空門友。嘗於浦
B31n0170_p0414b19║海邊。見大船來泊。（時則肅宗七年清康熙二十年地則荏子島）視其所載。即大明平林葉居士所校刊華嚴經
B31n0170_p0414b20║䟽鈔。及大明法數。會玄記。金剛記。起信記。四大師所錄。與淨土寶書等一百九十卷
B31n0170_p0414b21║也。師乃大驚異。暨其徒眾。頂禮虔奉。發信心。刊諸經。數年內而備行于世。自是四方
B31n0170_p0414b22║之學佛者。莫不靡然尊敬。推以為宗師焉。以庚辰七月二十五日。示寂于雙溪神興菴
B31n0170_p0414b23║壽七十。火浴之夕。有光氣如疋練亘空。數日不滅。乃得頂骨二枚。分為塔于松廣七
B31n0170_p0414b24║佛二寺。其法孫以世傳。至于八晶最訥。懼其師之功德世久則泯。與其法族。七十餘
B31n0170_p0414b25║人。將刻石以示。其弟子二人來乞文于余。余曰異哉。自古求經之士。或不惜身命。踰
B31n0170_p0414b26║越山海。入異域萬里而得之。然未聞有慈航寶傳。非求而自至。若斯之異者也。我東
B31n0170_p0415a01║佛教。莫盛於羅麗時。若海印之八萬藏經。非不富有。而又未聞焉。直指要歸如華嚴
B31n0170_p0415a02║䟽鈔之比者。是其冥緣在斯。有非人力所可致者也。豈可謂之適然而已也哉。師之與
B31n0170_p0415a03║佛教。有大功德亦可也。此其平日必有奇卓之行。而無碍滯之見。其斯所以為一世名
B31n0170_p0415a04║士大夫之所愛重也歟。余故不辭而為之文。銘曰。
B31n0170_p0415a05║叔季英才。多出禪門。心全念呪。志不歧分。護法傳教。有矢無諼。維兹聰師。其眾所
B31n0170_p0415a06║尊。海航獲經。道於斯存。龍猛傳秘。寶月疏論。乃今得之。覺迷醒昏。於其法中。業大
B31n0170_p0415a07║功敦。思永厥聲。有是嗣孫。鐫珉壽蹟。我與之言。
B31n0170_p0415a08║本碑後陰記。畧云。按釋迦氏心傳正脉六祖已下。無出臨濟右者。臨濟乃釋迦三十八
B31n0170_p0415a09║代嫡孫也。臨濟之道。歷十餘世而被海東。太古為鼻祖。傳幻庵。龜谷。碧溪。碧松。浮休
B31n0170_p0415a10║碧巖。翠微。九傳而至栢庵。師受生帶方。出家于淳昌鷲巖。二十七住庵于谷城神德
B31n0170_p0415a11║（輿地勝覽云神德菴以我神德王后康氏願堂故名）自此遍遊名山。化被千億。至康熙辛酉。得經於泊岸虛舟中。後
B31n0170_p0415a12║乙亥十五年間。分刊五千板子。為澄光雙溪兩藏寶所。大設千燈佛事。以落之。曾未
B31n0170_p0415a13║百年。舉國之印閱法寶者。捨舊從新。如渴赴河。影綴巖溪中間。辛未仙巖寺。設華嚴
B31n0170_p0415a14║大會。八表雲奔。猗歟盛事。去來時順。俱放異光。師著述則私集二卷。經序九首。淨土
B31n0170_p0415a15║讚百詠。行于世。此其大較也。師以是傳之無用。用傳之影海。海傳之楓巖。巖之後咬
B31n0170_p0415a16║人者多。而獨最訥長遊於板藏之側。因其神人之望。一朝奮然。與七十餘同門庭。鞭
B31n0170_p0415a17║石於京洛。旋功於先祖道塲。吁先師之法。遍於華藏。今以娑婆從事之先師之功。布
B31n0170_p0415a18║於一國。今以片碣收斂之。且道先師之道。果在是不在是。後之有墮淚之感者。試下
B31n0170_p0415a19║一轉語。玄法孫最訥謹記。宜璘書。崇禎紀元後三丙戌六月　日立
B31n0170_p0415a20║（辛巳）二十七年（清康熙四十年）（佛紀二七二八年）以智異山大華嚴寺。為禪教兩宗大伽藍
B31n0170_p0415a21║【備考】禮曹文牒（本在大華嚴寺）
B31n0170_p0415a22║「禮曹
B31n0170_p0415a23║湖南求禮地智異山大華嚴寺。為禪教兩宗大伽藍者。
B31n0170_p0415a24║康熙四十年二月　日
B31n0170_p0415a25║判書　叅判　參議　正郎　佐郎」
B31n0170_p0415a26║尚玄曰。碧巖大師既具出家成佛之道德。且有築城勤王之功勞。故孝宗大王。待之以
B31n0170_p0415b01║師禮又以師所住之華嚴寺。為禪宗大伽藍。特示優渥之典。肅宗大王。又陞寺格。加
B31n0170_p0415b02║一大字。而兼為禪教兩宗大伽藍。盖華嚴之為寺。原係緣起祖師所創之最古寺剎。而
B31n0170_p0415b03║始弘圓教。繼有義湘道詵兩國師。弘通大法。在我朝鮮佛宇之中。不愧首屈一指。又
B31n0170_p0415b04║以碧巖大師駐錫之故。蘭若芳名。輝映青史。地因人顯。於此驗矣。
B31n0170_p0415b05║（甲申）三十年（清康熙四十三年）正月初四日。沙門雪霽入寂。
B31n0170_p0415b06║【備考】月潭堂雪霽大師碑銘（并序）（大提學姜鋧號白閣撰）。釋迦氏涅槃之後。迦葉為西域祖師達
B31n0170_p0415b07║磨為中國禪宗。太古老師得之。傳燈海東。而幻庵。小隱。龜谷。碧溪。碧松。若清虛。鞭
B31n0170_p0415b08║羊上人。踵得三昧。傳于楓潭大師。說經談玄。清眾四至。而惟月潭禪師。得其宗云。其
B31n0170_p0415b09║狀曰。師法諱雪霽。其本昌化。其系金傅後裔。其父嘉善太仁。其母清州韓氏。崇禎壬
B31n0170_p0415b10║申十二月十五日。師肇錫之辰也。其母。夢二梵僧。以勿茹葷勿茹腥戒。仍指贈二明
B31n0170_p0415b11║璧。俄而變為日月光照地。遂感而乳。自是持齋。師自孩提。遊戲作佛事。十三。出家投
B31n0170_p0415b12║雲岳山崇揖長老。十六煎髮受戒。與同志僧一如。發心請業于寶盖山說清大師。未
B31n0170_p0415b13║幾從楓潭大師於永平白雲。潭一見大異之曰。爾異日必為緇林宗匠。遂加提獎。相從
B31n0170_p0415b14║遊於金剛妙香。禪教宗旨。觸處剖析。文藝亦出入。開口成章。每入名區。輒設道場。優
B31n0170_p0415b15║婆緇髠。環侍法席。鍾魚交互。千偈瀾翻。慈雲花雨。宛一西天。諸經肯綮。融會貫通。尤
B31n0170_p0415b16║愛華嚴拈頌。口不轍誦。大開後學迷途。聞其旨而傳其妙者。蓋數十百人。名山勝區
B31n0170_p0415b17║無不遍跡。常住楓岳之正陽寺。晚年南釋嚮慕。移錫于金華山澄光寺。影不出山。講
B31n0170_p0415b18║授不輟。湖海之間。經教大闡。甲申正月初四日詰朝。集門人曰。人間世。鳥過隙如也
B31n0170_p0415b19║汝曹勉㫋。即吟一偈曰。道死道生擔板漢。非生非死豈中途。說破兩重生死字。殺人
B31n0170_p0415b20║劒與活人刀。俄而怡然示寂。世壽七十三。法臘五十七。其逝也。祥光遶空。茶毗之日
B31n0170_p0415b21║大風作瑞靄樣。虔禱三日。得舍利二顆。翌年乙酉。塔于澄光寺之陽。師性傑梧。形俊
B31n0170_p0415b22║爽如寒松雪鶴。超然於煙霞之表。自幼聰穎絕人。襟懷誕率。平生不設畦畛。待人一
B31n0170_p0415b23║以誠。面壁之暇。率意吟咏。語輒驚人。蓋其天才然也。不厭惡衣糲飯。刻意求道。俚語
B31n0170_p0415b24║俗談。不出于口。惟孜孜於三車大教。而銖視軒冕。真所謂一鉢足以輕萬鍾者矣。余
B31n0170_p0415b25║乃聞其風而悅之。恨未為支許之殿。其上首弟子義天。裒狀草。泣而扣余曰。吾師乎
B31n0170_p0415b26║吾師乎。拔俗之奇氣。賾玄之勤工。其可泯滅而已乎。塔前之銘。非公伊誰。噫吾衰也
B31n0170_p0416a01║甚。久廢筆硯。且困於簿書。而終不能虛其請。就其狀而畧加刪潤如左云。銘曰。
B31n0170_p0416a02║雪受楓家。惟衣惟鉢。炤夜之燭。渡海之筏。一心如如。一夢蘧蘧。霜降水落。白月空
B31n0170_p0416a03║虛。
B31n0170_p0416a04║（丙戌）三十二年（清康熙四十五年）（佛紀二七三三年）八月沙門秋鵬入寂。
B31n0170_p0416a05║【備考】雪巖禪師碑（弘文舘大提學李德壽撰）師法名秋鵬。姓金氏。江東縣人。師纖癯無威儀。而雙
B31n0170_p0416a06║眸炯炯射人。其戒行甚高。其接人無貴賤平等。其談鋒若火焱。至泉湧而不可窮也。
B31n0170_p0416a07║初從宗眼長老剃落。遂叅碧溪九二禪師。躬執井臼。淹通經論。往禮月諸道安大師
B31n0170_p0416a08║針芥相役。無不脗合。安公深加器異。授以衣鉢。乃游南方。南方諸釋。望風心醉焉。丙
B31n0170_p0416a09║戌八月。示寂。距其生辛卯。（孝宗二年）世壽五十六。茶毗得舍利五顆。分塔於樂安澄光及海
B31n0170_p0416a10║南大芚。（大芚寺有華嚴講會錄雪巖大師嘗於大芚之白雪堂設會）
B31n0170_p0416a11║（丁亥）三十三年（清康熙四十六年）（佛紀二七三四年）六月二十六日。沙門文信入寂。
B31n0170_p0416a12║【備考】華岳禪師碑。（成均舘大司成韓致▆撰）師姓金氏。法名文信。海南華山人也。幼年出家於大
B31n0170_p0416a13║芚寺。落髮顧椎。鹵不識字。為貿田器。行且鬻以取飽。一日憊甚。至上。院樓下。捨擔而
B31n0170_p0416a14║休焉。時醉如三愚禪師。集大眾講華嚴宗旨。師在樓板下。窃聽之。立地頓悟。悉以所
B31n0170_p0416a15║負田器付其伴。升而跽。涕簌簌。請受課程。（略）。學既成。遂於醉如室中拈香。於是沙彌
B31n0170_p0416a16║輻湊。芚寺講會之日。學者數百人。時北方月渚禪師。南遊至芚寺。師與論禪旨。知其
B31n0170_p0416a17║為宗。悉以所領大眾。讓于月渚。自掃一室。杜門面壁。俾終其會。月渚歸曰。吾至南方
B31n0170_p0416a18║見肉身菩薩云。師生於崇禎二年己巳。以康熙丁亥六月二十六日示寂。壽七十九。方
B31n0170_p0416a19║示寂。頭輪雷鳴。既茶毗。得舍利二粒。
B31n0170_p0416a20║（戊子）三十四年（清康熙四十七年）（佛紀二七三五年）王摹刊釋王寺太祖手筆。為文以記之。
B31n0170_p0416a21║【備考】肅宗御製。鶴城雪峯山釋王寺。即我太祖大王潛邸時所建。吉夢休徵。莫非
B31n0170_p0416a22║天啟景運之祥。非尋常寺剎比也。况此鏤板。一百五十有八字。俗傳是我太祖大王手
B31n0170_p0416a23║筆也。既無標識。未敢必然。而寺中寶藏。于今三百餘年。亦得完全於兵火。尤可異哉。
B31n0170_p0416a24║適會寺僧。欲治石移刻。以圖永久。而以其有太祖初諱。賷持上洛。具呈內司。盖以此
B31n0170_p0416a25║剎。本屬內司也。再三披玩之餘。遂摹刊作軸文。以記于下方。歲戊子夏四月。燈夕自
B31n0170_p0416a26║書。
B31n0170_p0416b01║（己丑）三十五年（清康熙四十八年）二月八日。沙門淨源入寂。
B31n0170_p0416b02║【備考】霜峯堂大師碑銘（并序）（李德壽撰）。世之學者。口耳之流。而章句之溺。反而內求身
B31n0170_p0416b03║心。了無所得。考其所為。乃或出於閭巷凡民之所羞道。余甚病焉。儒者既然矣。佛之
B31n0170_p0416b04║徒尤甚。其標名叢林者。率皆尋行數墨。如縛柱之猿。如抽繭之蠶。纏繞其間。不能解
B31n0170_p0416b05║脫。無論世出世學。其為獘均也。大鑑。不曾解文而為人說法。懸契佛心。江西大梅。惟
B31n0170_p0416b06║以即心即佛為極則。亦在乎忘言默悟而已。安事夫誇多鬪富。如今之為者哉。夫知者
B31n0170_p0416b07║不言。言者不知。誠使叅禪之流。移其講誦之功。以永嘉惺寂。荷澤覺念。為藥病。曹溪
B31n0170_p0416b08║一切無心。少林了了自知。為準的。以求至於生滅滅已寂滅為樂。則方為世間大自在
B31n0170_p0416b09║人。而可與議於終日為而未嘗為之妙矣。若近世之霜峯師。其亦夙熏多聞者歟。師法
B31n0170_p0416b10║名淨源。俗姓金氏。父係先。祖世喆。俱業儒。母南陽洪氏。夢感海月。以天啟丁卯十一
B31n0170_p0416b11║月。誕師於寧邊府之重陽里。肌膚香潔。不藉洗沐。為兒戲嬉。皆作佛事。既長魁碩重
B31n0170_p0416b12║厚。背有七紅點。早從善天長老落髮受戒。叅玩月秋馨二大士。習通經論。至年三十
B31n0170_p0416b13║始扣楓潭之室。潭與語異之。盡以所學告焉。於是以一鉢一錫。歷探國內諸勝。自關
B31n0170_p0416b14║而海。自海而畿。嶺東之金剛。湖南之頭流。靡不窮幽剔深。參禮知識。拈鎚竪拂者皆
B31n0170_p0416b15║避座。摳衣問法者常滿室。定涅槃等三百餘部口訣於伽倻之海印寺。造都序節要科
B31n0170_p0416b16║文於曦陽之鳳巖寺。尤精華嚴大經。經有四科。逸其三。師緣文究義。遂定三科。俾讀
B31n0170_p0416b17║者不遺其旨。後得唐本叅校。乃無差違。學者驚服。以為清凉轉世云。己丑師在砥平
B31n0170_p0416b18║龍門山。偶示微疾。至二月八日。忽謂門人曰。夫界有成住壞空。身有生老病死。有始
B31n0170_p0416b19║無終。無常之體也。汝等宜持正念。勿生煩惱。遂書偈曰。雪色和雲白。松風帶露青。投
B31n0170_p0416b20║筆恬然而逝。世壽八十三。僧臘六十四。于時緇白號慕。聲振山谷。茶毘。得靈骨一片
B31n0170_p0416b21║靈株一雙。舍利二枚。分建浮屠於大丘桐華寺。清州菩薩寺。砥平醴泉二龍門寺。開
B31n0170_p0416b22║塲之日。雙虹指路。虔禱之夕。風雲變彩。其靈奇恍惚。信有不可思議者矣。嘗聞師於
B31n0170_p0416b23║詩文。操筆如飛。有叩問經義者。必傍據互證。曰。此在第幾板行。後考良然。其聰明絕
B31n0170_p0416b24║人如此。夫謂師已證三空。吾所未知。若其淹貫三藏。為一世經師之雄。則盖亦信而
B31n0170_p0416b25║有徵矣。余於數十年前。曾見師於龍門。時年甚少。其得師於目。未若後之得師於耳
B31n0170_p0416b26║用是為恨。今師之大弟子玄信。來求師銘。遂不辭而為之。並著余平日之見。豈獨以
B31n0170_p0417a01║警其徒而已哉。師而有靈。其必彈指稱善之相屬歟。其銘曰。
B31n0170_p0417a02║維師發跡。爰在重陽。海月盈盈。啟其奇祥。其祥伊何。法門是昌。既生而孤。謝緣被
B31n0170_p0417a03║緇。舅祝其髮。楓則吾師。西經千函。我腹其笥。有來穰往。我應靡窮。鼓舌飜瀾。揮麈
B31n0170_p0417a04║生風。幻質非真。去來皆空。雪雲俱白。松露逾青。咄彼闍梨。焚香祈靈。我尚非我。矧
B31n0170_p0417a05║有其名。屹彼曦陽。山骨是斲。龜毛有筆。鏡像載躅。有欲知師。斯其筌筏。
B31n0170_p0417a06║（乙未）四十一年（清康熙五十四年）（佛紀二七四二年）沙門道安入寂。
B31n0170_p0417a07║【備考】月渚道安禪師碑。（弘文舘大提學李德壽撰碑在大興寺）師法名道安。俗姓劉氏。箕都人也。父輔
B31n0170_p0417a08║仁。母金氏。其生在崇禎戊寅。（十一年）其終在肅廟乙未。世壽七十八。僧臘六十九。初依天
B31n0170_p0417a09║信長老受戒。叅楓覃。盡得西山之密傳。甲辰入妙香山。講究華嚴大義。世稱華嚴宗
B31n0170_p0417a10║主。每舉揚宗風。座下聽眾。常不下數百人。法席之盛。近世所未有也。刊大乘諸經。印
B31n0170_p0417a11║布道俗。丁丑之獄。為人所誣。上素聞其名。特命釋之。自是益自韜晦。然其名殷殷動
B31n0170_p0417a12║一國。望門而趨者。如渴赴河。莫不滿腹而歸。歸真之夕。祥光燭天。百里之外無不見
B31n0170_p0417a13║者。茶毘得舍利三顆。塔于普賢寺之西麓。又分藏於箕城海南。海南釋法明。師之高
B31n0170_p0417a14║足也。訪余濱陽。求為師銘。（略）。師之傳法弟子秋鵬。嘗為余言。師於解經。不拘細節瑣
B31n0170_p0417a15║目。而善括其大旨。其於諸子百家。兼包并貫。巨細不遺。斯其。所以為師也。
B31n0170_p0417a16║（己亥）四十五年（清康熙五十八年）（佛紀二七四六年）十月沙門秀演入寂。
B31n0170_p0417a17║【備考】海東佛祖源流。無用禪師。法名秀演。姓吳氏。高麗太尉文襄公延寵之裔
B31n0170_p0417a18║父暹。夢一黃章大蟲。蜿蜒上空。少選還墜。繞屋數匝。因以有娠。以順治八年辛卯三
B31n0170_p0417a19║月十三日生。十三奄違考妣。偶入曹溪。依惠寬長老出家受具。（東師列傳云師受具於惠空大師）二十二
B31n0170_p0417a20║謁枕肱。枕肱曰圓頓法。全在汝矣。二十六承枕肱之囑。謁栢菴于曹溪。（隱寂菴也）一見大奇
B31n0170_p0417a21║之。因為住錫。執經問難。無不脗合。己亥冬十月。跏趺而逝。壽六十九。坐五十一夏也
B31n0170_p0417a22║東師列傳云。師有文集二卷行于世。珍島雙谿寺事蹟文。靈岩道甲寺守眉王師碑文
B31n0170_p0417a23║全州松廣寺事蹟碑。皆師手撰。門人影海若坦。頭輪清性等。二十一人。
B31n0170_p0417a24║○英祖顯孝王〔李吟〕在位五十二年
B31n0170_p0417a25║（己酉）五年（清雍正七年）（佛紀二七五六年）七月初七日。沙門志安。入寂于耽羅（今濟州島）
B31n0170_p0417a26║【備考】喚醒堂大禪師碑銘（并序）（崇祿大夫原任吏曹判書南陽洪啟禧撰）。耽浮羅。世稱瀛洲。其山曰漢挐。上
B31n0170_p0417b01║有古石佛。不知何代所立。有文在其背曰。三聖入寂處。今上己酉。志安大師。配于其
B31n0170_p0417b02║地。到七日而為七月之七。忽示寂焉。山鳴三日。海水沸騰。人天眾生。莫不頂禮讚歎
B31n0170_p0417b03║曰三聖之讖驗矣。盖自中國正法菩薩至于師。涅槃于此者三。嗚呼其然乎。其亦靈怪
B31n0170_p0417b04║矣哉。余嘗入金剛。見月沙李公所撰清虛休靜碑。白洲李公所撰鞭羊彥機碑。靜觀李
B31n0170_p0417b05║公所撰楓潭義諶碑。皆東方名宿。而於師為祖師也。師沒後。其法孫軌弘上人。以師
B31n0170_p0417b06║狀來求碑。余勸晉菴李相國宜述之。盖以晉菴為月沙白洲之後也。晉菴許之。文未及
B31n0170_p0417b07║成而遽捐舘。軌弘來見余。曰公宜卒其事。余素不喜作禪家文字。而亦不可以拒之
B31n0170_p0417b08║乃按其狀。師俗姓鄭氏。春州人也。以顯宗甲辰生。十五出家。落髮於彌智山龍門寺
B31n0170_p0417b09║受具於霜峰淨源。十七求法於月潭雪霽。楓潭之嫡傳也。師骨相清嚴。音韻靈朗。言
B31n0170_p0417b10║簡而色和。月潭大器之。盖以衣鉢托焉。師精研內典。寢息俱忘。二十七聞慕雲言大
B31n0170_p0417b11║士設法會於金山直指寺。往從之。慕雲大敬服。語其眾數百人曰。吾今可以輟獅子座
B31n0170_p0417b12║矣。汝等禮師之。迺潛出居他山。師遂進大眾。橫說竪說。毫分縷析。浩然若江河之决
B31n0170_p0417b13║也。眾皆豁然開悟。宗風大振。由是四百緇徒。靡然雲集。嘗於大芚山中。設淨供。自空
B31n0170_p0417b14║中三呼其名。應亦如之。遂字曰三諾。號曰喚醒。師演教牗眾。辭旨幽妙。或以未之前
B31n0170_p0417b15║聞。不無疑焉。初樂安澄光寺。有虛舟自來泊岸。中有六祖以來所註解諸經。不啻千
B31n0170_p0417b16║百函。至是出以證之。與師所言。若合符契。乃大驚歎。師遊國內諸名山殆遍。而無一布
B31n0170_p0417b17║袋隨身。行遇蒼松流水。垂簾趺坐。左珠右錫。翛然也。住智異山。怳惚見一道人前言
B31n0170_p0417b18║願師速去。非久有災。後數日。寺果大火。在金剛正陽寺。一日天甚雨。師促裝去。眾莫
B31n0170_p0417b19║能挽。山下有富家翁請師舍。辭不入。一投矮舍。其夜寺及富家。俱為大水所沒。住春州
B31n0170_p0417b20║清平法寺。樓下有影池。淤塞已久。師濬之。池中得短碑。刻曰儒衷冠婦千里來。解之
B31n0170_p0417b21║曰。儒衷志也。冠婦安也。千里重來也。乙巳設華嚴大法會於金溝金山寺。眾凡千四
B31n0170_p0417b22║百人。登堂竪拂。為眾說法。眾皆讙喜。得未曾有。己酉竟以會事有誣搆者。自智異逮
B31n0170_p0417b23║繫于湖南之獄。未幾蒙宥。道臣執不可。竟流于耽羅。師嘗曰。生靡檀施。死煩眾力。非
B31n0170_p0417b24║吾所安。無寧沒齒於絕域殊境。竟如其言。世壽六十六。法臘五十一。嗚呼。東方。山高
B31n0170_p0417b25║水麗。自古稱多高僧名釋。羅麗之際。義湘道詵懶翁無學之徒。最著焉。靈躅異事。有
B31n0170_p0417b26║非俗見所可窺測者。而抑未知其地位階級。果造如何境界。能不落於傍門小乘否也
B31n0170_p0418a01║若師之演繹宗旨。開悟眾迷。真不愧於法門龍象。無妄之縲絏。非其罪也。於師何損
B31n0170_p0418a02║焉。銘曰。
B31n0170_p0418a03║清虛之後。四傳其燈。具我智慧。伏我師承。虛舟泊岸。經在其中。眾取以證。師已先
B31n0170_p0418a04║通。瀛海空明。天風飛錫。險夷不滯。解脫無跡。蓬萊方丈。夙昔桑下。氣無不之。千百
B31n0170_p0418a05║億化。影池之碣。拏山之佛。如是我聞。既怳以惚。姑書其事。以喚眾聽。空山明月。永
B31n0170_p0418a06║劫心靈。
B31n0170_p0418a07║（癸丑）九年（清雍正十一年）（佛紀二七五九年）沙門法宗入寂。
B31n0170_p0418a08║【備考】虛靜堂法宗大師碑銘（并序）。
B31n0170_p0418a09║始。香山僧覺性。與余遇於慶源。及佩符寧邊。性亦反香山。十六年後。二千里外。得再
B31n0170_p0418a10║遇。奇矣。間。袖示其師虛靜集。且具狀丐銘石。余有感而許之。然禪家貴寂滅。焉用文
B31n0170_p0418a11║得無見矧於大方歟。師名法宗。號虛靜。全姓。出完山。籍于關西三和。母盧。夢龍而妊
B31n0170_p0418a12║降以庚戌歲浴佛日。稟質邁凡。年十二。投玉岑長老祝髮。謁道正大師。言下即悟。師
B31n0170_p0418a13║曰。圓頓法界。今在汝矣。入香山。叅月渚大師。涉盡藏經。時年二十餘。遂從月渚高足
B31n0170_p0418a14║雪巖。聽玄旨。蒙印可。歷住真常。內院。祖院。徒侶雲集。晝設講。夜入禪。篦刮眾曚者
B31n0170_p0418a15║有年。戊子春。赴請海西九月山。扶筴隨者常百數。已復還香山。癸丑四月十七日。留
B31n0170_p0418a16║偈示寂于南精舍。俗壽六十四。僧臘五十二。火三昧際。祥光燭天。獲靈骨一片。舍利
B31n0170_p0418a17║三顆。建窣堵波。分厝于香山九月。暨湖南之大芚寺。又為立碑。盖師之學。泝雪巖以
B31n0170_p0418a18║上。直紹西山。而丕揚臨濟宗焉。師嘗自警云。守志堅石。凝神潔水。善保虛靜。亦如水
B31n0170_p0418a19║澄。噫。聖人之道。靜虛動直。惜其晰於靜虛之體。而閉於動直之用也。考其詩若疏。多
B31n0170_p0418a20║致意於君親師朋。則本善之感發。亦不可誣。其與冠章甫而趨利敗倫者何如哉。迺作
B31n0170_p0418a21║銘曰。
B31n0170_p0418a22║指發琴音。眼現燈花。是指是眼。有迹無迹。性根之露。厥妙叵測。攝万于一。師乎歸
B31n0170_p0418a23║宅。
B31n0170_p0418a24║通政大夫司諫院大司諫知製教李重協撰
B31n0170_p0418a25║梅村居士楊萬元書并篆
B31n0170_p0418a26║崇禎紀元後再回辛酉紀元
B31n0170_p0418b01║（丁巳）十三年（清乾隆二年）沙門信和入寂。
B31n0170_p0418b02║【備考】慈應堂大禪師塔銘（并序）。
B31n0170_p0418b03║資憲大夫吏曹判書兼弘文舘大提學知成均舘事李德壽撰并書篆
B31n0170_p0418b04║丁巳冬。余屏居濱陽之觴深村。杜門息機。罕與人接。有僧。叩門求見。進而問之。曇源
B31n0170_p0418b05║其名。其發跡乃自關西之妙香山。余曰。師來遠矣。亦有求於余乎。曰匪求奚來。來斯
B31n0170_p0418b06║有謁。自佛法東流。燈燈相傳。至西山。宗風益振。承之者鞭羊堂。鞭羊之後為楓潭。楓
B31n0170_p0418b07║潭之後為月渚。月渚之後為雪巖。吾師慈應堂。則繼雪巖者也。吾師法諱信和。俗姓
B31n0170_p0418b08║李氏。晉州人。後移寧邊之沙川。父泗男。母趙氏。平居喜施捨。人謂修善業。感異夢。生
B31n0170_p0418b09║師於戊戌之冬。為兒戲。皆作佛事。十歲從碧雲長老祝髮。叅雪巖秋鵬大師。盡究三
B31n0170_p0418b10║乘竗旨。化法流行。四十餘年。乘緣而來。緣盡而逝。丁巳二月十一日也。闍維得二舍
B31n0170_p0418b11║利。其一不呪自出。其一呪而得者。并塔而奉之。願賜之銘。俾有以傳其跡。今之來也
B31n0170_p0418b12║意盖在是。余曰。余踈筆研久矣。然雪巖。吾方外契也。於其高足。惡得無情。况師之勤
B31n0170_p0418b13║有如此者。乃為銘曰。
B31n0170_p0418b14║西山嶽嶽。峻其廊廡。雪公承之。重規疊矩。逮師繼作。慧日增輝。法雨所被。海眾有
B31n0170_p0418b15║歸。我緣既盡。薪飛火傳。舍利自躍。色相炯然。渡闕慈航。幢摧大法。瑑石碣銘。用垂
B31n0170_p0418b16║永刧。
B31n0170_p0418b17║上即位之十四年戊午七月　日建
B31n0170_p0418b18║（戊午）十四年（清乾隆三年）六月八日。沙門懷淨入寂。
B31n0170_p0418b19║【備考】雪峯懷淨禪師碑。（弘文舘副提學俞鎮商撰）師字曰允中。懷淨其法名也。俗姓曹氏。朗州人
B31n0170_p0418b20║九歲。投達磨之照明長老落髮。就華岳文信大師受法。性不飾外。巾衲襤褸而不補綴
B31n0170_p0418b21║髭髮有時不剪。髼鬆如也。人或譏之。輒朗吟。生平踈逸無拘檢。酒肆茶坊信意遊。漢
B31n0170_p0418b22║地不収秦不管。又騎驢子過揚州之詩。而不少變。歲戊午師周甲也。六月八日示寂
B31n0170_p0418b23║前夕吟一偈曰。浮雲來無處。去也亦無蹤。細看雲來去。只是一虛空。闍維得舍利一
B31n0170_p0418b24║粒。靈珠一枚。就美黃寺建塔。
B31n0170_p0418b25║王以相臣之請。命給復戶於密陽之表忠祠。以資守護。
B31n0170_p0418b26║【備考】有明朝鮮國賜紫國一都大禪師禪教都摠攝扶宗樹教普濟登階尊者西山
B31n0170_p0419a01║清虛休靜大師碑銘（并序）
B31n0170_p0419a02║嘉善大夫戶曹叅判李雨臣撰
B31n0170_p0419a03║嘉善大夫司憲府大司憲尹得和書
B31n0170_p0419a04║通政大夫吏曹叅議知製教曹命教篆
B31n0170_p0419a05║粵在萬曆壬辰。島夷犯京。宣廟西幸。西山大師休靜。率其弟子惟政等。倡義募兵。樹
B31n0170_p0419a06║中興大功。宣廟嘉其功。命立表忠祠于嶺南之密陽。並腏休靜惟政。所以褒忠獎義也
B31n0170_p0419a07║逮我當宁十四年戊午。以相臣之請。有給復守護之命。師之法裔南鵬。改創祠于密之
B31n0170_p0419a08║靈鷲山三綱洞。奉二師遺像。名其堂曰弘濟。涉千里走京師。訪余而屬文。曰吾法祖
B31n0170_p0419a09║西山之碑。是文忠公月沙先生之文也。厥後師。之法派四世碑文。皆出於公之門。列樹
B31n0170_p0419a10║於金剛之百和菴（百華疑是白華之誤）中。儒釋之交。至於四世者。斯儘古之所無。公乃文忠公之
B31n0170_p0419a11║嫡孫。今將竪石于師之祀。記師功烈。來請于公者。意非偶然。公於斯文。惡可辭乎。於
B31n0170_p0419a12║戲。余嘗讀先生之文。知師之為禪門中奇傑人。而先生之文。至今爀爀然照人耳目
B31n0170_p0419a13║逾久而逾光。則其於不朽師也。奚待余言。然余於鵬之言。竊有所感于心。不揆僭妄
B31n0170_p0419a14║泚筆為文曰。師法名休靜。字玄應。自號清虛子。又稱西山。俗姓完山崔氏。名汝信。外
B31n0170_p0419a15║祖縣尹金禹。父世昌。箕子殿叅奉。母金氏。有異夢。生師於庚辰三月。三歲燈夕。有一
B31n0170_p0419a16║老翁。來撫其頂。曰此兒名以雲鶴。仍忽不見。幼與羣兒遊。輒以佛事為戲。而及長。風
B31n0170_p0419a17║骨秀異。頓悟禪法。受經于靈觀大師。鬀度于崇仁長老。三十中禪科。選至禪教兩宗
B31n0170_p0419a18║判事。已而解其印。入金剛作三夢詞。曰主人夢說客。客夢說主人。今說二夢客。亦是
B31n0170_p0419a19║夢中人。登香爐峯作詩曰。萬國都城如垤蟻。千家豪傑若醯鷄。一窓明月清虛枕。無
B31n0170_p0419a20║限松風韻不齊。觀其發於辭者。可稔其韜光匿影。妙契於禪宗也。己丑之獄。為妖僧
B31n0170_p0419a21║無業誣引被逮。供辭明剴。宣廟即命釋之。取覽詩稿。賜御畫墨竹。命賦詩。即進絕句
B31n0170_p0419a22║宣廟又賜御製。而賞賚甚厚。仍許還山。壬辰之亂。師仗劒赴行在。宣廟教曰。世難至
B31n0170_p0419a23║此。爾為出力弘濟耶。師泣而拜命。曰臣綂率緇徒。悉赴軍前。殫效忠赤。宣廟命為八
B31n0170_p0419a24║路十六道。（道疑宗字之誤）摠攝。師分部沙門惟政。領七百義僧起關東。處英率一千起湖南
B31n0170_p0419a25║師自率門徒及所募僧一千五百。會于順安。與天兵或先或後。助援聲勢。進戰于牧丹
B31n0170_p0419a26║峯。斬醎甚夥。天兵乘勝擊之。賊遂空城宵遁。師乃迎鑾還都。李都督如松。送帖嘉獎
B31n0170_p0419b01║曰為國討賊。誠忠貫日。不勝敬仰。又題詩贈之。諸將莫不欽贊。於是師請曰。臣老不
B31n0170_p0419b02║足當事。軍旅之務。屬之惟政處英。即還舊棲。以守本分。臣之願也。宣廟嘉其志許之
B31n0170_p0419b03║仍賜號曰。國一都大禪師。禪教都摠攝。扶宗樹教。普濟登階尊者。甲辰正月。會弟子
B31n0170_p0419b04║於妙香圓寂菴。開道塲說曇法。題自家影幀曰。八十年前渠是我。八十年後我是渠
B31n0170_p0419b05║書訖。脩然坐化。時年八十五。法臘六十五。異香滿室。所著文稿行于世。師為人。法顏
B31n0170_p0419b06║魁梧。慧智聦悟。在家事親至孝。入山清淨守法。而忠君衛國之誠。亦根天性。遇患難
B31n0170_p0419b07║乃能結主知於縲絏之中。而至于國難。倡起義旅。羽翼王師。收復三京。氛祲載靖。便
B31n0170_p0419b08║即納印。飄然一衲。遂返舊寺。身雲。心月。復照於金沙淨界。倬倬英風。有足以䟪頹俗
B31n0170_p0419b09║而立懦頑。求諸往牒。無與匹休。明之廣孝。齊之秉忠。名雖義釋。志在功利。心跡不明
B31n0170_p0419b10║亦奚足論也。嗚呼。當今之世。開僧聞釋。抱奇俊之才。而淪於異教。甘自棄於虛無寂
B31n0170_p0419b11║滅之中者。凡幾人哉。苟能當宗社岌嶪之時。不縶其法而自勵大義。倬然所樹立如師
B31n0170_p0419b12║之為。則其有補於邦國。將如何而又何以異教少之哉。師之示寂。于今數百載。而朝
B31n0170_p0419b13║廷之特軫表異之典者。亦所以樹風聲而激人心也。南鵬勉乎哉。師之文章造詣。傳鉢
B31n0170_p0419b14║法派。詳載文忠公所撰碑文中。故只敘其生卒出處始終。倡義靖亂顛末如石。銘曰。
B31n0170_p0419b15║巖瀆毓精。異人挺形。仙婆告夢。神翁錫名。字雖阿胎。性則佛英。神秀氣淑。髓綠骨
B31n0170_p0419b16║青。金鎞放光。玉拂奏靈。道悟那羅。理感死生。遂登法席。摩尼照晶。無妄縲絏。詩達
B31n0170_p0419b17║天庭。恩隆御畵。榮耀千齡。口呪梵音。志在葵傾。逮國屯步。先倡義聲。登壇誓眾。雲
B31n0170_p0419b18║集其兵。羽翼天戈。掃彼穢腥。鼓勇迎鑾。復我王京。忠義炳日。華夷皆驚。功成納印
B31n0170_p0419b19║歸錫雲扃。曇雲生鉢。法月在瓶。三夢舊偈。玄契叮嚀。人間榮辱。幻如夢醒。舍珠靈
B31n0170_p0419b20║骨。寶塔崢嶸。太古法派。不滅光明。靈鷲立祠。表揚忠貞。一軆同祭。師弟共享。功紀
B31n0170_p0419b21║麟臺。道尊龍堂。一片貞珉。万代留芳。
B31n0170_p0419b22║（辛酉）十七年（清乾隆六年）五月二十日。沙門定慧入寂。
B31n0170_p0419b23║【備考】佛靈山雙溪寺定慧大師碑銘（并序）（議政府右議政豐原府院君趙顯命撰）。定慧大師。聰明淵廣。講
B31n0170_p0419b24║說瀾翻。所在生徒雲集。稱西教大宗師。殆四十年而終。其徒彩晴。以狀來請銘。師與
B31n0170_p0419b25║吾弟東谿居士相善。余按嶺節。來見余於澄清閣中。時余與客為詩酒歡。聲妓滿前
B31n0170_p0419b26║師處其間。油油然言笑。而目若無睹也。耳若無聞也。余心敬之。不為浮屠文字。雖有
B31n0170_p0420a01║吾儒法門。義不可辭也。其狀曰。師俗姓金氏。昌原人。生九歲。自投於梵魚寺自守禪
B31n0170_p0420a02║師。禪師異其聰慧。授冲虛長老。入伽倻山。叅葆光和尚。和尚始授具。遊湖南。叅雪巖
B31n0170_p0420a03║既已復歸。和尚。自是聲聞大彰。從學者日眾。遂登壇竪拂。時年二十七。既又歷叅諸
B31n0170_p0420a04║老宿。益有發明。一日歎曰。數他寶何益哉。入金剛山坐禪。未幾還。講授於釋王鳴鳳
B31n0170_p0420a05║青巖碧松諸名剎。而卒亦示寂於青巖。師晚年。常欲遣講生。專心內究。顧諸講生不
B31n0170_p0420a06║肯捨。故師亦不能轍講席。然其意則未嘗不以禪為歸也。闍維時。有雨雹光恠。建塌
B31n0170_p0420a07║安頂骨於佛靈智異山中。師以乙丑五月初二日生。辛酉五月二十日歿。壽五十七。師
B31n0170_p0420a08║性溫雅。有弘度。不拘小節。嘗云。口舌騰而心學荒。教宗崇而禪旨晦。儒釋殊途。而其
B31n0170_p0420a09║末獘。盖畧同也。師能有見於此。有以反之吾黨之支離鶩外者。可以知所戒矣。銘曰。
B31n0170_p0420a10║與其生枝上之枝。曷若培根中之根。四郊之牛羊不反。嗟吾儒有愧乎爾禪。崇禎紀
B31n0170_p0420a11║元後再甲子八月　日建
B31n0170_p0420a12║（壬戌）十八年（清乾隆七年）（佛紀二七六九年）沙門宏濶入寂。
B31n0170_p0420a13║【備考】有明朝鮮國幻夢大師碑銘（并序）
B31n0170_p0420a14║歸鹿山人趙顯命撰
B31n0170_p0420a15║通政大夫吏曹叅議知製教曹命教書并篆
B31n0170_p0420a16║□□□□。百年疆場。事有不可勝憂者。向。余。按關西節。入妙香山。於古寺中。見西山
B31n0170_p0420a17║大師真像。慨然想慕英風。若或遇之也。余為話頭。問於山之僧曰。爾家西山祖。不食
B31n0170_p0420a18║魚肉。食□□。是什麼義諦。未有能對之者。聞西山六世孫宏濶者。方聚徒講學於安
B31n0170_p0420a19║州之隱寂庵。隱然稱西方大宗師。余即馳書問之。師為著說以辯之。其文甚奇。其論
B31n0170_p0420a20║甚偉。其歸眷眷於君臣大義。以□□□□。為上乘法門。要以不背於普濟慈悲之仁
B31n0170_p0420a21║盖於西山心法之傳。如印潭月。而與余發問之㣲意。沕然有相感者。若師者。真可謂
B31n0170_p0420a22║西山之肖孫。而余之所以托知音於方外者。亦不為過矣。師以辛酉十二月。七日。告寂
B31n0170_p0420a23║于黃州之道觀寺。其徒體仁。持狀。走千里。謁碑記於余。其狀云。師俗姓安氏。密城人
B31n0170_p0420a24║也。父機俊。母魯氏。其生有異夢。十三出家。受經於秋鵬大師。既又遍謁南方諸宗匠
B31n0170_p0420a25║晚而卒業月渚和尚之門。而其發端入頭。得於秋鵬者為多。師既篤志精進。法海深廣
B31n0170_p0420a26║然雅不喜著述。有來問者。則誦之而已。言已。則端坐。念一佛四菩薩。如是者三十年
B31n0170_p0420b01║前入寂數日。告死期。至期。祥光燭天。火中出靈珠七。頂骨出舍利七。體仁等。將建塔
B31n0170_p0420b02║以安之。俗。壽六十二。堂號幻夢云。余學儒者。未諳佛理。師之造詣淺深。誠不足以與
B31n0170_p0420b03║論。然若其獨得西山心法。將以納眾生於忠義之塗。以擬國家緩急之用。則其心皎然
B31n0170_p0420b04║焉可誣也。余獨發揮此一事。以為浮屠記。凡為師之學者。皆不可不知此意也。銘曰。
B31n0170_p0420b05║惟十四枚珠。皆西山祖心。心心相傳。傳者如林。則南氛西祲。霧消而烟沉。
B31n0170_p0420b06║崇禎紀元後再壬戌八月　日
B31n0170_p0420b07║（丁卯）二十三年（清乾隆十二年）禁巫覡淫祀。
B31n0170_p0420b08║（戊辰）二十四年（清乾隆十三年）沙門體淨入寂。
B31n0170_p0420b09║【備考】虎巖堂體淨大師碑。（龜溪洪啟禧撰）釋教視死生甚輕。而最以傳道為重。盖曰道不死
B31n0170_p0420b10║則身猶不死也。謂之衣鉢相傳。謂之護法金湯。師以是傳。弟子以是護焉。東方之禪
B31n0170_p0420b11║清虛大師。寔為龍象。清虛傳之鞭羊。鞭羊傳之楓潭。楓潭傳之月潭。月潭傳之喚醒
B31n0170_p0420b12║喚醒傳之虎巖。攷其源流。虎巖之為善知識可知也。虎巖名體淨。俗姓金氏。興陽人
B31n0170_p0420b13║丁卯生。戊辰歿。世壽六十二。法臘四十七。得法於喚醒。多住於陝川之海印。梁山之
B31n0170_p0420b14║通度。東西南北之緇徙。往從之。常數百人。咸以清虛之綂。歸之老。而捨眾習定。宴坐
B31n0170_p0420b15║觀心。而終於金剛之表訓內圓通。書一偈曰。講法多差失。指西喚作東。今朝大笑去
B31n0170_p0420b16║楓岳眾香中。擲筆而逝。共為之立碑。紀其蹟。余聞師僅學步。家失火。四面皆焚。而無
B31n0170_p0420b17║引自出。得不死。稍長涉大江。沒而涌。得不死。又於山路逢猛虎。隱巖穴間。得不死。豈
B31n0170_p0420b18║偶然歟。抑有佛力救之歟。此世界。慾火苦海。魔障者。其焚灼人。盪潏人。吞嚙人。不特
B31n0170_p0420b19║為三不死。獲保性命。開悟心靈。盖無幾耳。若師之超三灾而牖大眾。自在於名山法
B31n0170_p0420b20║剎之中者。苟非妙法蓮花。涌現園繞。將以傳喚醒之衣鉢。護清虛之金湯。豈能臻此
B31n0170_p0420b21║哉。銘曰。
B31n0170_p0420b22║炎炎大火之聚。而不能焚爍。汹汹洪流之奔。而不能陷溺。耽耽猛獸張牙舞爪。而
B31n0170_p0420b23║我已方便於巖之側。金剛海印。灑脫於住錫之塲。雷音落伽。怳惚於墜花之席。西
B31n0170_p0420b24║方東土。實無二致。何師之自笑自懺於示寂之偈。
B31n0170_p0420b25║（庚午）二十六年（清乾隆十五年）沙門演初入寂。
B31n0170_p0420b26║【備考】雪松堂演初大師碑銘。（并序）。（晉菴李天輔撰）昔我五代祖月沙公。銘清虛大師。高祖白
B31n0170_p0421a01║洲公。銘鞭羊大師。從曾祖靜觀公。銘楓潭大師。從祖芝村公。銘月潭大師。自清虛至
B31n0170_p0421a02║月潭為四世。其銘皆出於吾家四世。甚奇也。嶺南僧南鵬。以其師雪松大師銘。來謁
B31n0170_p0421a03║於余。盖清虛之後。分而為二派焉。有曰惟政。應祥。雙彥。釋霽。即教派也。有曰彥機
B31n0170_p0421a04║義諶。雪霽。志安。即禪派也。師初師釋霽。後叅志安。皆傳其法。於是清虛之派至師而
B31n0170_p0421a05║始合而為一。師俗姓白。號雪松。慈仁縣人。年十三。薙髮於雲門寺。為人貌浻而心淳
B31n0170_p0421a06║博觀內典。探其源而窮其妙。登壇講說。從學者翕然宗之。及老。謝遣其徒。兀然面壁
B31n0170_p0421a07║一日喚侍者。點茶來。飲一盃。書偈訖。誦佛而化。師以丙辰五月初一日生。庚午五月
B31n0170_p0421a08║初一日化。世壽七十五。法臘六十三。既火。得舍利。分藏于通度雲門二寺。余不喜為
B31n0170_p0421a09║浮圖文字。而於師有五世誼。何可辭。遂為銘。銘曰。
B31n0170_p0421a10║定即是慧。慧即是定。莫曰禪教。道無動靜。如月印水。分照西東。惟師心法。二門一
B31n0170_p0421a11║宗。
B31n0170_p0421a12║（戊寅）三十四年（清乾隆二十三年）（佛紀二七八五年）王親製釋王寺太祖手筆追慕之記。
B31n0170_p0421a13║【備考】英祖御製追記。噫本寺我太祖大王御筆。即為東北面都元帥時。與文忠公
B31n0170_p0421a14║鄭夢周等諸公。次于北青。以吉州寺中舊物。舟載以來。置于此寺而記之者。而義安
B31n0170_p0421a15║大君之名在其中。吁亦奇矣。戊子夏四月。因寺僧之責板上京。我聖考作小識而添刻
B31n0170_p0421a16║焉。此即小子昔年仰覩者。而豈意五十一年戊寅同月。復見于北道陵殿誌中乎。三復
B31n0170_p0421a17║敬玩。愴慕深切。我聖祖創業垂後。聖考繼述光前。一隅青丘。禮義燦然。八路蔀屋。黎
B31n0170_p0421a18║民被澤。而弗肖弗德。莫述先業。禮義之俗日下。蔀屋之民日困。思之及此。不覺悚然
B31n0170_p0421a19║噫聖考之親作小識。小子之續成此記。俱由於感舊而追先。非以其寺為可懷。為後王
B31n0170_p0421a20║者覽此。仰軆我聖祖剏業之烈。我聖考繼述之德。克勤克儉。保民恤民。釋王舊日之
B31n0170_p0421a21║休祥。當永垂於萬禩矣。敢將數行之文。仍作海東之祝云爾。
B31n0170_p0421a22║洪武壬申後三百六十六年夏盥水敬書。
B31n0170_p0421a23║黃海道。有妖女。自稱生佛。鄉民尊信。諸巫從命。王聞之。以為非尋常妖人。遣御史李敬
B31n0170_p0421a24║玉。斬其首。傳示一道。
B31n0170_p0421a25║（庚辰）三十六年（清乾隆二十五年）（佛紀二七八七年）王親製三角山太古寺圓證國師碑閣懸板記文。命有司。奉安于閣
B31n0170_p0421a26║中。
B31n0170_p0421b01║【備考】御製懸板文
B31n0170_p0421b02║北漢太古寺後有碑。而碑文中有聖祖開創前御諱。其宜致敬。故令摠廳度支建閣。仍
B31n0170_p0421b03║記其槩。盥水敬書。鐫揭于閣樑。
B31n0170_p0421b04║庚辰仲冬八日謹識。即小子踐祚三十六年也。與北道釋王寺聖考追記。偶然同符。罙
B31n0170_p0421b05║切追慕焉。
B31n0170_p0421b06║乾隆二十六年辛巳五月二十四日。戶曹郎廳。奉懸板。安于閣樑。
B31n0170_p0421b07║（壬午）三十八年（清乾隆二十七年）六月二十七日。沙門慥冠入寂。
B31n0170_p0421b08║【備考】智異山泉隱寺龍潭大禪師行狀。（門人惠菴玧藏撰）和尚法諱慥冠。字無懷。龍潭其號。俗
B31n0170_p0421b09║姓金氏。南原人也。母曰徐氏。徐夢一龍昇天。因以有娠。以康熙庚辰四月初八日生
B31n0170_p0421b10║骨相靈秀。鋒頴峻銳。九歲入學。目所覽則無遺誦。十五歲前。儒業已成。時入翰墨塲
B31n0170_p0421b11║累中日課第。鄉稱奇童。十六先失所怙。泣血三年。觀世無常。深有出籠之志。十九以
B31n0170_p0421b12║出家。請于慈母。母知不可強而許之。遂投甘露寺尚洽長老。仍以祝髮。受具於大虛
B31n0170_p0421b13║堂就侃大德。鄉。黨儒士。聞之歎曰。虎入空林將有大咆。二十二發足向華嚴寺。初叅
B31n0170_p0421b14║霜月大師。大師一見深器之。服役數年而二十肆遍遊嶺湖。歷叅名師曰。影海。洛菴
B31n0170_p0421b15║雪峯。南岳。晦庵。虎巖。諸大和尚也。禪教無不臻妙。則到處扣決。聲名大彰。是謂麝過
B31n0170_p0421b16║春山。馨香難掩也。行脚既了。唯以返照為己業。收筆硯刷石上。在見性庵讀誦起信
B31n0170_p0421b17║一日夜忽悟諸佛說只是這個地。神心豁然。黎明諸經信手拈看。則言言果如中夜所
B31n0170_p0421b18║悟底也。越三日夢中。神童以冊一函書十張。擎授和尚。而書面曰震谷。意其振東方
B31n0170_p0421b19║之徵耶。和尚自覺後。益有明徹。宜褰緇帷納來學。而不以得少為足。愈求前進。湖有
B31n0170_p0421b20║冥真堂守一大師。即月渚之高弟。宗眼明白。見處高峻。言中有響。句裏藏鋒者也。師
B31n0170_p0421b21║聞而欲趨謁矣。冥真亦聆師之風猷。先至師所。師喜曰。適我宿願也。問曰華藏遍一
B31n0170_p0421b22║切處。現今天堂地獄當在何處。一老答曰。懷州牛喫草益州馬腹脹。又問曰。此是格
B31n0170_p0421b23║外相見。實不頓入。更乞一轉語。答曰天下人求醫炙猪左膊上。師於是覷其奧而服膺
B31n0170_p0421b24║之。可謂神機相投也。三十三。直入靈源菴。深以遠公十年影不出山之誓為誓。而手
B31n0170_p0421b25║築土窩於庵之東隅。又創一社於庵之西麓。名之曰佳隱。以為終年宴息之所。而益務
B31n0170_p0421b26║克己工夫。噫劒靈光射。菓熟香飄。硯德高士。八表爭趨。可謂海東折床會也。然師恒
B31n0170_p0422a01║以自貶為基。故拒雖膠固。其五里霧市。終難喝散。因眾紛擁。自登化門。可不謂之無
B31n0170_p0422a02║為而成者耶。被人所牽。竟未遂本誓。遍遊於迴門之深源。動樂之道林。智異之諸庵
B31n0170_p0422a03║普開化市。而以拈頌之旨。牢籠龍象。以圓頓之法。掀飜叢林者。二十餘年。其臨壇講
B31n0170_p0422a04║法。則聲韻雄浪。說河如懸。言言句句令人搆取立地。見者聞者。若換骨洗膓焉。而且
B31n0170_p0422a05║於經論中。只要明宗。不巧釋文。純尚筌蹄者。或以提接無味。譏之。己巳冬。霜月和尚
B31n0170_p0422a06║傳托鉢衣。以前後五侍。多所悟益。辛未春。告徒曰。知命過二。文字工夫。豈不愧哉。遂
B31n0170_p0422a07║作偈一律曰。強吐深懷報眾知。講壇虛弄說玄奇。看經縱許年青日。念佛偏宜髮白時。
B31n0170_p0422a08║生死若非憑聖力。昇沉無計任渠持。況復世間頗閙閙。白蓮幽谷有歸思。揭示大眾
B31n0170_p0422a09║仍罷講焉。戊寅夏。門徒復請講授。故再開化場於臺庵。翌年冬還撤之。又作一律曰
B31n0170_p0422a10║閱經何歲月。空費鬂邊春。托病知人蔭。藏縱厭世紛。谷風時至友。松月自來賓。定中
B31n0170_p0422a11║知己在。於道喜相親。盖前後退眾。均習定慧者。頗同古人也。師之形儀魁岸。性度泓
B31n0170_p0422a12║洋。處事以柔。臨眾以寬。若無所碍。其卷舒機變。孰能思議耶。雖遊門之伍。未窺其墻
B31n0170_p0422a13║凡僧俗間來謁者。退且唶曰。面倍于耳聞。至乾隆壬午六月二十七日。入寂焉。世壽
B31n0170_p0422a14║六十三。法臘四十四。臨終時。命侍者寫一句偈曰。先登九品蓮臺上。仰對彌陀舊主
B31n0170_p0422a15║人。次手書遺囑云。人生起滅。如雲起長空。元無所實。何可以不實為實。願道友等即
B31n0170_p0422a16║時闍維云云。門人等一遵遺教焉。闍維之夜。神光周亘於內院洞天。在外者先見。門
B31n0170_p0422a17║人軰收五個舍利於第五齋夕。乃感夢也。分塔於三處。即甘露寺之剃髮處。波根寺之
B31n0170_p0422a18║熟遊所。實相寺。之入寂地也。又師所詠歌頌若干篇。曾散失之。而今僅得百餘首刊行
B31n0170_p0422a19║焉。然文章乃道人之餘事。凡有請則不經意而信筆揮之。若荊山之人以玉抵鵲也故
B31n0170_p0422a20║或不中音律。於戲敦碩神宇。仰不可窺。涵湧法海。俯不可測。實非弱辭所能稱述而
B31n0170_p0422a21║為傳不朽。略記始末耳。戌子仲秋日。
B31n0170_p0422a22║（癸未）三十九年（清乾隆二十八年）（佛紀二七九〇年）春沙門聖訥入寂。
B31n0170_p0422a23║【備考】華月聖訥禪師碑銘（并序）（弘文舘大提學徐命膺撰）。儒拒釋。釋譏儒。道之不一久矣。然釋為
B31n0170_p0422a24║銘。必求於儒。儒亦喜為釋之銘。而不辭何也。其為道不一。其為道之心則一。故拒之
B31n0170_p0422a25║者拒其道之非。吾所謂道也。為之銘者。與其能力於道不懈。使移之於儒。其升堂入
B31n0170_p0422a26║室。亦不異矣。惜不能然也。余於華月法師之銘。有感矣。法師聖訥其名。華月其號。又
B31n0170_p0422b01║號斧巖。以其生于平康剃髮于平康之寶月寺。而平康舊稱斧壤。故號也。師本李氏
B31n0170_p0422b02║世為完山人。母慶州之李。夢大斧盤桓自空下。以手擎之。於是有娠生師。自年七八
B31n0170_p0422b03║不喜腥葷。與羣兒嬉。聚累石。趺坐於中。為佛之受供狀。十四出家于雲磨山。依玉心
B31n0170_p0422b04║長老。又從燕雲堂坦圭大師。聞其道喜曰。鳥之將息必擇其林。人之求學乃選師友
B31n0170_p0422b05║此吾儒之志道真切也。遂飛錫雲游於東南。見松藕大師。又見南岳和尚。又見喚醒大
B31n0170_p0422b06║禪師。喚醒與語道大異之。携入丈室。傳以心印。此吾儒之博學無方也。喚醒設華嚴
B31n0170_p0422b07║大會於湖南之金山寺。法眾千有四百。禪家稱說法之盛。祗園以後未有也。師登講座
B31n0170_p0422b08║論道。若河决風生。法眾潛聽。閴然無聲焉。喚醒大加歎賞。即席誦一偈贈之曰。入院
B31n0170_p0422b09║寒燒佛。看經轉覺魔。出門行大路。赤脚唱山歌。當是時遊喚醒之門者。如雪松堂演
B31n0170_p0422b10║初。虎巖堂軆淨。醉真堂處林。朗然堂信鑑。涵月堂海源。後先聞道。俱得精髓。至其妙
B31n0170_p0422b11║有物之先乎天地。悟無形之本乎寂寥。則咸推諸師。同門執筳者。輒於師就質焉。此
B31n0170_p0422b12║吾儒之獨得其宗也。師鍊業煥醒。悉闡宗教。然後復周遊清海花江東州。入金剛山間
B31n0170_p0422b13║往來寶盖雲磨五聖。徒眾四至。講道幾三十年。復還寶月。散遣徒眾。專精於定慧。時
B31n0170_p0422b14║年六十。此吾儒之由博反約也。癸未春甲子朔丙寅。師召門弟子告示寂。弟子坦慶
B31n0170_p0422b15║請十念合掌。師舉手微笑。曰小乘著於念句。坦慶復請留偈。師索筆書曰。翻身轉一
B31n0170_p0422b16║擲。凉月碧峯西。遂化去。法臘六十一。此吾儒之啟手啟足也。東方佛法。始自太古和
B31n0170_p0422b17║尚。太古傳之幻庵。龜谷。登階。碧松。芙蓉。西山。鞭羊。楓潭。月潭。至于喚醒。遂大以蕃
B31n0170_p0422b18║獨華月得其衣鉢云。坦慶與徒眾。藏靈骨為塔於寺南。來求銘。嗚呼。釋之道。非吾所
B31n0170_p0422b19║謂道。而能有傳焉如此。儒之道至於今亦有傳否。其弟子之尊其師有如坦慶之於華
B31n0170_p0422b20║月也乎。此余所以有感而為之銘曰。
B31n0170_p0422b21║佛有真詮。止觀叅請。叅請吾知。止觀吾敬。暨其有分。此實彼空。毫芒之差。千里不
B31n0170_p0422b22║同。雖則不同。各道其道。有誰真踐。高步深造。卓哉華月。禪家之英。知行終始。迺底
B31n0170_p0422b23║于成。達磨袈裟。遂歸慧可。有以觀空。空亦幻些。法身歸土。慧骨在阿。屹屹浮圖。眾
B31n0170_p0422b24║孫之□。我排其道。而取其能。留銘高岡。以警不勝。
B31n0170_p0422b25║六月沙門大愚入寂。
B31n0170_p0422b26║【備考】碧霞大愚禪師碑。（世子翊衛司副率李敬毅撰）師法名曰大愚。靈巖人。俗姓朴。母李。夢青鳥
B31n0170_p0423a01║集肩。碧霞入懷。娠而生師。後來聞鳥鳴聲。發出家心。且以碧霞為號。薙髮于喚醒大
B31n0170_p0423a02║師。懺悔于孤鴨禪師。皆於西山為五世孫也。氣岸高峻。人不得攀援。遇事直傳無迴
B31n0170_p0423a03║撓。雖猛虎當前。心不少動。經教之外。旁通子史。晚喜禪頌。手不釋卷。嘗言龜谷。間有
B31n0170_p0423a04║誤處。自為筆記。至老不輟。喚醒老師。贈詩曰。東土大宗匠。碧霞長老其。西江萬里水
B31n0170_p0423a05║一口能吞之。眉間有白毫。見者異之。面貌稜稜。瞻望悚然。諸叅問者。不自覺妄念之
B31n0170_p0423a06║消落。師生於丙辰。以乾隆癸未六月歸寂。壽八十八。偈曰。生來寄他界。去也歸吾鄉
B31n0170_p0423a07║去來白雲裏。且得事平生。放筆泊然坐逝。荼毗得頂骨一片。舍利一顆。
B31n0170_p0423a08║（丁亥）四十三年（清乾隆三十二年）（佛紀二七九四年）十月沙門璽封入寂。
B31n0170_p0423a09║【備考】禪教都摠攝國一都大禪師霜月大師碑銘（并序）（譏政府左議政李溵撰）。余養疾于東岡丙
B31n0170_p0423a10║舍。隣庵有智異山人春坡義珀大師者。時時來款其師惠庵玧藏法祖師霜月。竪碑經
B31n0170_p0423a11║營矣。一日。袖應雲澄悟所撰霜月堂行蹟。請銘甚懇。余於浮圖之學。無聞焉。只為遣
B31n0170_p0423a12║閑。試閱其卷。師諱璽封。字混遠。霜月其號也。俗姓孫氏。順天人。母金氏。夢明珠而娠
B31n0170_p0423a13║以丁卯正月十八日生。幼時嬉戲。聚沙石為窣堵坡。十一歲投曹溪山之仙巖寺極峻
B31n0170_p0423a14║長老。十五薙髮。又明年。受具於洗塵堂文信大師。十八參雪巖。道既通。遍叅于碧虛
B31n0170_p0423a15║南岳蓮花。癸巳歸覲本鄉。四方負笈者。日益眾。無用一見。歎曰涉安後一人也。師白
B31n0170_p0423a16║而中身。圓面大耳。聲若洪鍾。坐如泥塑。受衣鉢於雪巖。盖臨濟嫡傳也。凡國內名山
B31n0170_p0423a17║瓶錫殆遍。子夜必拜北斗。常以講明直解。心賤智證為法門。嘗曰。學者如無返觀工
B31n0170_p0423a18║夫。雖日誦千言。無益於己。又曰一日念頭不著實功。便對食愧飯。戊辰自春曹。署禪
B31n0170_p0423a19║教兩宗都摠攝國一都大禪師。庚午主表忠院長。丁亥十月有微疾。口授一偈曰。水流
B31n0170_p0423a20║元去海。月落不離天。怡然順世。壽八十一。法臘七十。紫雲翳空。七日乃滅。羣弟子加
B31n0170_p0423a21║其號曰平真大宗師。及茶毘。奉寒瓊至妙香。而三珠迸出。邃藏其一於石鍾。又分安
B31n0170_p0423a22║于順天之仙巖。海南之大芚云。嗚呼。師誠學禪而有其實者也。對食愧飯等語。有足
B31n0170_p0423a23║以警醒衰俗。於是乎不以老朽辭。而輒為之銘曰。
B31n0170_p0423a24║繫師修道。亦自喫苦。單心力踐。高步玄壺。嗟今之人。觚而不觚。徒占儒名。夷考則
B31n0170_p0423a25║殊。若比於師。寧不愧恧。我感于斯。題之貞石。
B31n0170_p0423a26║（戊子）四十四年（清乾隆三十三年）沙門粲淵入寂。
B31n0170_p0423b01║【備考】江源道洪川縣孔爵山水墮寺瑞谷堂大禪師舍利塔碑銘（并序）
B31n0170_p0423b02║大匪輔國崇祿大夫領中樞院府事金相福撰
B31n0170_p0423b03║通訓大夫前行工曹正郎金相肅書并篆
B31n0170_p0423b04║有學佛人再明者。狀其師瑞谷大師。法號粲淵之戒行。來謁余。求為舍利塔碑文者
B31n0170_p0423b05║其言曰。吾師之入寂也。放光三日。其茶毗也。有二舍利。一超骨出。示人以異。是可以
B31n0170_p0423b06║為文乎。曰世之釋子。死而火之。種種有若是者。又其言曰。近世有若思岸長老。潭月
B31n0170_p0423b07║覺惠。寬坡斗玉。箕城快善。萬化圓悟。五大師者。吾師莫不叅謁。而受其法。是可以為
B31n0170_p0423b08║文乎。曰出世之士。雲游四方。歷參諸師。是固其常也。再明曰。吾師少游名山。澗飲木
B31n0170_p0423b09║食。博通內典廣化善緣。及其晚歲。捨教歸禪。穢名利而等物我。安苦寂而樂湛靜。混
B31n0170_p0423b10║迹隨順。潛德葆光。以是而終焉。曰嗚呼是可以為文者也。吾聞佛氏之道。有禪有教
B31n0170_p0423b11║盖皆出於其祖師之法。然以其道而論之。必先悟其心。而後。乃可以令人悟也。余觀
B31n0170_p0423b12║世所稱大教師者。多聚徒眾。廣設法筵。演說經旨。終日矻矻。不知休。就考其心跡。頑
B31n0170_p0423b13║根迷塵。或多有不能祛者。真大慧所謂一盲引眾盲。以入火坑中者也。夫以太陽之明
B31n0170_p0423b14║雲霧蔽而晦其景。雲霧薄而漏其光。雲消霧撤。太陽乃復其明。今夫學禪者。其猶是
B31n0170_p0423b15║歟。晦其景不如漏其光。漏其光不如復其明。雖或不能復其明。漏其光者固有愈於晦
B31n0170_p0423b16║其景者也。造塔講經。并無功德。面壁觀心。直指路徑。若爾師者。真可謂知所學矣。然
B31n0170_p0423b17║則其游名山叅諸師。及其現足之後。是舍利子者。果其真如之種子也歟。是可以銘也
B31n0170_p0423b18║謹按師俗姓金氏。貫慶州。父曰業尚。母姓完山之李。李年幾七七。而夫婦禱于觀音
B31n0170_p0423b19║夢星落于懷。孕而生師。壬午三月十七日丑時也。以戊子十一月三日巳時。示寂於洪
B31n0170_p0423b20║川孔爵山水墮寺。法臘五十有一。明年己丑春。其徒再明等百餘人。以其一舍利。塔
B31n0170_p0423b21║于鳳腹寺。舍利超骨塔于水墮寺。是師之所常游居云。銘曰。
B31n0170_p0423b22║我心有得。可以悟人。我無心得。其說不真。是以古佛。先禪後教。嗚呼瑞釋。其是之
B31n0170_p0423b23║傚歟。
B31n0170_p0423b24║崇禎紀元後三己丑七月日　立
B31n0170_p0423b25║（庚寅）四十六年（清乾隆三十五年）下教禁創寺於陵寢近地。
B31n0170_p0423b26║【備考】大典會通禮典。
B31n0170_p0424a01║【寺社】（增）陵寢至近之地。創寺剎者。嚴禁。陵官不禁者。重勘。（英宗庚寅下教）
B31n0170_p0424a02║冬十一月二十三日。沙門軌泓入寂。
B31n0170_p0424a03║【備考】翫月堂大師軌泓碑銘（并序）。（大提學黃景源撰）翫月堂大師軌泓。姓韓氏。清州人也。生
B31n0170_p0424a04║于甲午三月七日終于庚寅十一月二十三日。壽五十有七年。大師始生十二歲。入平
B31n0170_p0424a05║康縣寶月寺。削髮為僧。從涵月大師海源。學浮圖。遂得其宗。海源。嘗居安邊府釋王
B31n0170_p0424a06║寺。大師從焉。及沒之夜。得舍利。其徒煥雄。建浮圖以塟之。來請為銘。銘曰。
B31n0170_p0424a07║雪峯之陽。有巋其塔。舍利攸藏。神光四闔。師之初降。星發母夢。幼事禪宗。教行山
B31n0170_p0424a08║眾。天花擁坐。弟子稽首。洋洋講說。惟空是牖。山河大地。不盈一眺。死生憂樂。悉歸
B31n0170_p0424a09║之笑。翛然而化。神遊六虛。靈明不滅。翕于真如。（師師海源後師而歿）
B31n0170_p0424a10║翫月堂真讚。（領相李福源撰）浮圖氏。以一切色相。皈之幻妄。然而自如來以來。皆有圖相。何也
B31n0170_p0424a11║尊其道者。慕其人。慕其人。則思其形。大眾之誠。師何與焉。余嘗遵海北游。一見翫月
B31n0170_p0424a12║於雪峯寺中。俛仰之頃。三十五臘。師已了萬法脫四大。嵬然為大眾所慕思。而我猶
B31n0170_p0424a13║不離舊日知見。悲歡榮辱。種種煩惱。愧於師多矣。翫月之徒煥雄。遠來見訪。求師真
B31n0170_p0424a14║讚。余之所見者。昔日之師也。不知師年邵道圓。後英風秀氣。尚如沙彌時否。其既蒼
B31n0170_p0424a15║梗虛湛。有枯木止水之容歟。衰病杜門。雲山遼絕。恨無由一見法像。澄此塵根。聊為
B31n0170_p0424a16║數語。以償宿緣。贊曰。
B31n0170_p0424a17║雲皈太虛者神。月印萬川者像。皈者印者。孰真孰妄。貌有盛衰。質有起滅。師與眾
B31n0170_p0424a18║生一也。無盛衰無起滅。而超然於貌質之外者。可以意求。難以筆盡。
B31n0170_p0424a19║翫月堂真讚。（領議政蔡濟恭撰）
B31n0170_p0424a20║謂師不滅也。雪中之虹。崇朝無跡。謂師示寂也。西峯之月。流照浩刧。吾不知其生
B31n0170_p0424a21║與滅。切切於幻化之中者妄也。龍象奔走悲慕。欲以壽幻化之真者。妄中之妄也。
B31n0170_p0424a22║沙門海源入寂。
B31n0170_p0424a23║【備考】涵月海源禪師碑銘（并序）。（議政府領議政金相福撰）自法祖東來。大闡象教。臨濟之宗。流至
B31n0170_p0424a24║清虛休靜。又五世而得釋海源也。是惟煥醒志安衣鉢嫡傳也。敏而信慈而達。入室四
B31n0170_p0424a25║十餘年。精進不怠。落牙而出舍利。茶毗而獲頂骨。其徒尊奉微間。生死建塔。并藏于
B31n0170_p0424a26║釋王寺東麓。狀其蹟來。乞銘於余。師國姓。咸興人。母趙。夢大魚而孕。過期而乳。年十
B31n0170_p0424b01║四。出家于道昌寺。字曰天鏡。號稱涵月。歷叅諸名宿。後事喚醒堂。盡得其宗門妙詮
B31n0170_p0424b02║夫其修持。朝夕起居先乎鷄時。是敏也。行化南北。來往暨于雁候。是信也。見人之飢
B31n0170_p0424b03║寒者。以己之衣食。衣食之。是慈也。疾病。召大眾書偈。唱佛恬然而逝。是達也。其有諸
B31n0170_p0424b04║己者。如此故。入寂之辰。雙虹示異。火浴之夜。六花呈瑞。遠近知識。莫不讚歎。師生於
B31n0170_p0424b05║辛未。卒於庚寅。俗壽八十。禪臘六十有五。記余宰鶴城時。師與其徒軌泓。住錫釋王
B31n0170_p0424b06║寺。講經旨修戒行。余見而不能忘。其後泓一再來京師。致師之書。于今二十年間。泓
B31n0170_p0424b07║已先死。師亦亡矣。佛氏以斯世為泡幻。余固不能為師而悲。然師之於余。實有舊焉
B31n0170_p0424b08║銘於何辭。遂演師之偈語。以為之銘。銘曰。
B31n0170_p0424b09║身與雲來。來從何方。心與月去。去落何鄉。有來有去。即惟其常。無來無去。亦惟其
B31n0170_p0424b10║藏。英英在虛。烱烱在空。彼二物者。無時已窮。有穹斯碑。天真之東。百歲在後。師名
B31n0170_p0424b11║與終。
B31n0170_p0424b12║（壬辰）四十八年（清乾隆三十七年）命祭義僧靈奎及　　　塚。即壬辰之亂殉節於錦山者也。
B31n0170_p0424b13║（甲午）五十年（清乾隆三十九年）五月十三日。沙門泓宥入寂。
B31n0170_p0424b14║【備考】秋波集後敘。臨濟下三十二世。秋波宥公。與愚有好。曾於同山居。或經路
B31n0170_p0424b15║遇。穩接打話。則學博解邃。愚敬畏之摯。遽然貪程。失老境之勝友。其歸也未十載。門
B31n0170_p0424b16║人慣拭。成塔碣像集了。又請足一言卷尾於愚。於是念昔相誼。悲且羨。不敢謬讓。謹
B31n0170_p0424b17║據其袖來草而書之。曰我宣廟朝。有尊者浮休修公。而休門出碧巖性公。巖門出暮雲
B31n0170_p0424b18║言公。此下有葆光旻公。晦堂定公。寒巖岸公。秋波即寒巖之高弟也。波始於龍潭冠
B31n0170_p0424b19║公勤事之。潭公一日執手而勉之曰。而不聞先哲之三登投子九到洞山乎。華嚴善財
B31n0170_p0424b20║所叅五十五善知識。莫非善財之師也。女行矣勿滯。遍叅可矣。波公服其言。週流諸
B31n0170_p0424b21║山。叅扣名師。而末頭投寒巖之門。承法受衣。波為宗師者。殆卅餘稔。提誨方來衲子
B31n0170_p0424b22║而志在言筌之表。恒嘅汩於講授。未專定業。觀其臨終之偈。（衲子平生慷慨志。時時竪起般若刀。好從一念彌陀佛。直往西
B31n0170_p0424b23║方極樂橋）居然可知其往生蓮國也。肅廟戊戌五月二十日。生于廣州墨洞完山李氏。先世
B31n0170_p0424b24║望族。還源。當英廟甲午五月十三日也。其集文。古健閒雅。人多求覽。紙已貴矣。至於
B31n0170_p0424b25║公之性情。雖多年執侍者。莫愚所知如也。愚則必曰所稟直愻二字也。
B31n0170_p0424b26║聖上四年庚子菊秋伽倻雲人有璣識。（前承旨申景濬。秋波集序云。大師入方丈山。祝髮坐禪四十年。慣拭。傳師之衣鉢者也。年廿五入室。號鏡巖云。）
B31n0170_p0425a01║○正祖宣皇帝（追崇）〔李禪〕在位二十四年
B31n0170_p0425a02║（丙申）元年（清乾隆四十一年）（佛紀二八〇三年）下教。革罷京外各司各宮房願堂。
B31n0170_p0425a03║【備考】大典會通禮典。
B31n0170_p0425a04║【寺社】（增）京外各司各宮房願堂。一切革罷。已建者毀撤。未建者嚴禁。（正宗丙申下教）
B31n0170_p0425a05║（戊申）十二年（清乾隆五十三年）（佛紀二八一五年）海南大芚寺。（今名大興寺）沙門天默等。立休靜祠。請額于朝。王特命賜額曰
B31n0170_p0425a06║表忠。粵明年四月。遣禮官。齎香祝而祭之。
B31n0170_p0425a07║【備考】大芚寺志。厥明年四月。祠既妥靈。聖朝特遣禮官。賜祭西山。賜額致祭文
B31n0170_p0425a08║（弘文館修撰宋翼孝撰）
B31n0170_p0425a09║「維乾隆五十四年歲次己酉四月丁亥朔二十七日癸丑。國王遣臣禮曹正郎鄭基
B31n0170_p0425a10║煥。諭祭國一都大禪師。禪教都總攝。扶宗樹教普濟登階尊者。加贈表忠禪師休靜
B31n0170_p0425a11║之靈。若昔壬辰。倭宼有警。空門忠義。曰惟休靜。髮剃身緇。不墜彝秉。慧劒西赴。義
B31n0170_p0425a12║徒從影。協助天兵。狂宼遂靖。還陪鸞駕。勳業愈炳。聖朝褒嘉。寶墨暉映。如何表忠
B31n0170_p0425a13║先以惟政。新祠翼然。住錫故境。樹風獎功。特光羣請。宜額降香。便蕃寵命。聳我南
B31n0170_p0425a14║陬。雖釋可敬。尚饗」。
B31n0170_p0425a15║獻官禮曹正郎鄭基煥。大祝景陽察訪朱重翁。贊者長興府使沈鳳淳。謁者興陽
B31n0170_p0425a16║縣監禹拓。夏齋郎海南縣監申處文。祝史珍島郡守尹岬。都預差樂安郡守宋觀
B31n0170_p0425a17║休。
B31n0170_p0425a18║【備考】海南縣大興寺西山大師紀續碑銘（并序）。（弘文館提學徐有鄰撰）大師。法名休靜。西山其
B31n0170_p0425a19║號。或稱清虛子。俗姓崔。安州人。性至孝。生十歲孤。悽悵悲慕。因讀浮屠書。有感於死
B31n0170_p0425a20║生之說。忽若有悟。遂落髮出家。遍遊名山。有能詩聲。往往出語警策。宣廟聞其名。徵
B31n0170_p0425a21║詩稿以入。既脫縲絏之厄。繼賜御詩御畫墨竹以寵之。倭宼之猘也。大駕西狩龍灣
B31n0170_p0425a22║師杖劒進謁于行在。上曰宼深矣。若。何以助予。師泣曰。國中緇流臣幸知之。其羸病
B31n0170_p0425a23║不堪任者。令焚修祈福。其餘丁壯。悉備編伍。惟上所令。於是。命為八道十六宗都總
B31n0170_p0425a24║攝。退則與其徒惟政處英等。糾合義徒。得五千餘兵。惟政即松雲也。會于順安之法
B31n0170_p0425a25║興寺。常與天兵為猗角。進與賊遇。躁牧丹。掀平壤。復開城。選勇士七百。扈駕還都。都
B31n0170_p0425a26║人咨嗟。天將加敬。願師則退然不伐其能。既已喟然。曰吾老矣。莫以筋力為禮。盍屬
B31n0170_p0425b01║兵于政英。反真于妙香之舊棲。丐益力。上憫而許之。於是。賜號國一都大禪師。禪教
B31n0170_p0425b02║都摠攝。扶宗樹教。普濟登階尊者。而禮遣之。可謂識去就之分矣。語具在月沙李先
B31n0170_p0425b03║生。（廷龜）谿谷張相國（維）碑中。今取其關於大節者而著之。師以甲辰孟春。示寂。壽八
B31n0170_p0425b04║十五。法臘六十五。師臨歿。囑其徒曰。我死。衣鉢之託。必以海南為歸。是州之地。有山
B31n0170_p0425b05║曰頭輪。有寺曰大芚。南瞻達磨。北瞻月出。東有天冠。西有仙隱。吾誠樂之。且海南荒
B31n0170_p0425b06║陬也。王化未霑。氓俗愚迷。吾之為此。冀其有觀感而興於忠也。庶幾其有瘳乎。師之
B31n0170_p0425b07║涅槃後一百八十五年。當今上即祚之十二年戊申。師七世法孫天默等。將立祠于大
B31n0170_p0425b08║芚之陽。揭師像而妥師靈。相率繭足而來。請額于朝。上思中興功烈之美。嘉休靜忠
B31n0170_p0425b09║誠之美。特命賜額曰表忠。贈秩有加。粵明年四月。遣禮官齎香祝而祭之。先是嶺之
B31n0170_p0425b10║南有祠。以表忠名之。（祠在密陽郡）今於師之祠亦云表忠。嗚呼。忠美名也。盛節也。為人臣
B31n0170_p0425b11║者。孰不蹈其美居其盛。而恒莫能至。至矣而或不遇。遇矣而或不見知於後世。若師
B31n0170_p0425b12║者。雲林之一衲耳。遭時一奮。遂名無窮。前被聖朝之殊遇。後興明主之嘉獎。師弟二
B31n0170_p0425b13║人。赫然廟食。相望於嶺湖千里之內。自古人臣之得比者。盖寡矣。而師能得之。豈不
B31n0170_p0425b14║偉哉。或曰。師西山人也。其所提兵斬級立功之地。亦在於西州。則其歿而建祠。亦不
B31n0170_p0425b15║于彼而于此何居。嗚呼。此不解隨緣住方之義者也。烏足以知師之微意也。天默等
B31n0170_p0425b16║以余聞其事。請載于石。遂繫之以詩曰。
B31n0170_p0425b17║西岳金精鬱磅礡。千尋名材當不得。爰有神人起白足。鳳羽麟毛稟其德。朅遊香爐
B31n0170_p0425b18║振金錫。俯笑豪傑醯鷄窄。日南蠻酋動戈戟。東土時丁百六厄。遂滅慈悲誓滅賊灑
B31n0170_p0425b19║泣龍灣披忠赤。震撞鯨魚會緇白。雷動風馳滿山谷。汛掃城闕京觀築。旋迎鑾輿舊
B31n0170_p0425b20║都復。法水金剛呪海舶。鐵火馬𦦨隨手熄。普濟羣生躋極樂。拂衣香山返真樸。法
B31n0170_p0425b21║身圓滿無南北。方丈蓬萊皆我宅。海南之墟新月麓。翼翼其祠天默作。何以藏之衣
B31n0170_p0425b22║與鉢。𤥭璖琉璃疊碧玉。繚繞天香隨冊祝。輝煌朝日射榜額。額以表忠侑英魄。榮
B31n0170_p0425b23║于華袞彰五色。撐拄天柱盤地軸。永樹風聲警遐俗。嗟汝南陬視此刻。釋猶然矣矧
B31n0170_p0425b24║儒服。
B31n0170_p0425b25║乾隆五十六年辛亥　月　日立
B31n0170_p0425b26║尚玄按寺乘。表忠祠置都摠攝。都僧綂。都有司。都院長。而自禮曹給牃　例如
B31n0170_p0426a01║釋某為海南表忠祠守護。兼八道禪教十六宗都糾正。都摠攝。華嚴大講主。扶宗樹教
B31n0170_p0426a02║大覺登階者
B31n0170_p0426a03║釋某為海南表忠祠守護。兼八道僧風糾正都僧綂者。
B31n0170_p0426a04║釋某為海南表忠祠守護。兼八道僧風糾正。扶宗樹教。傳佛心印。禪教兩宗都有司者
B31n0170_p0426a05║釋某為海南表忠祠守護。兼八道僧風糾正禪教兩宗華嚴講主。大覺普濟尊者。都院
B31n0170_p0426a06║長者。
B31n0170_p0426a07║（庚戌）十四年（清乾隆五十五年）（佛紀二八一七年）剏龍珠寺於水原花山葛陽寺之舊基。為顯隆園資福之齋社。置都摠
B31n0170_p0426a08║攝一人。（以釋寶鏡為都摠攝。）又命造佛像。沙門義沼。（仁岳）作佛腹藏願文。王稱賞之。
B31n0170_p0426a09║【備考】剏寺勸善文。（李德懋炯菴撰）伏以剏梵宇而衛仙寢。募緇徒而護珠丘。肆有本。朝故事
B31n0170_p0426a10║寔為桑門大願。粵若▆奉國。（寺名）而西守國。（寺名）募建諸寺。所以左禪宗而右教宗。虔奉兩
B31n0170_p0426a11║陵（謂靖陵之奉恩寺光陵之奉先寺也）今此隋城舊基。即是顯隆新園。神護鬼秘。爰占吉地。龍飛鳳舞。仰瞻
B31n0170_p0426a12║佳城。顧以浮屠者流。亦切守護之誠。如無眾檀越功德。即何大伽藍經紀。春官度牒
B31n0170_p0426a13║仰八路邑鎮之共助。雪山飛錫。佇十方世界之同施。諸佛諸天已所印可。善男善女想
B31n0170_p0426a14║惟照證。役粮材瓦丹雘等節。隨其多寡普施普捨。菩薩金剛羅漢諸佛。可以次第或望
B31n0170_p0426a15║或畫。兹皆所重者存。抑亦為惠甚大。伏願僉位大施主。俯察千萬。至禱至祝。
B31n0170_p0426a16║【備考】龍珠寺大施主縉紳案序。伏惟我正宗大王。光御十三年己酉。遷奉顯隆園
B31n0170_p0426a17║仙寢于吉岡。明年庚戌。剏建龍珠寺於花山之陽。所入物貲。上自宮房。暨于四都八
B31n0170_p0426a18║道牧伯守宰。誠心施捨。厥數將近八萬餘兩。乃命振威縣令曹公允植。監董是役。另
B31n0170_p0426a19║選南北漢摠攝獅馹哲學兩先師。主掌於兹寺。以至訖功。何其偉哉。小僧等雲。師事
B31n0170_p0426a20║哲學師。追隨下風。承聆盛舉矣。其後猥以無狀。再忝北城摠攝。十年不返故山。而歲
B31n0170_p0426a21║庚辰瓜熟。歸依舊巢。乙酉復涖本寺摠攝。閱覽寺中舊藏。槩其時。不遑啟處。使偉功
B31n0170_p0426a22║巨績。或不無踈畧寺舉。能不悵悵于中乎。適值田土厘正之事。友人李君成尹聖中
B31n0170_p0426a23║自鳳城至。挑燈共討事蹟。謹掇數行于卷首。以考此寺設始之顛末。俾使後賢。共覿
B31n0170_p0426a24║無量大施主不吝物之宏舉。其又可忘乎。時道光五年乙酉十二月七日都摠攝等雲
B31n0170_p0426a25║再拜謹識。（按▆▆號寶鏡堂八道都化主也哲學號城月堂八道副化主也）
B31n0170_p0426a26║【備考】龍珠寺都摠攝教旨（教旨猶云敕誥）
B31n0170_p0426b01║「教旨
B31n0170_p0426b02║釋寶鏡。為資憲大夫。護宗演教。普慧正覺。嚴淨毘尼。圓融法界。摠持諸方大法師。兼
B31n0170_p0426b03║八路都僧綂。京畿水原府華山龍珠寺都摠攝者。
B31n0170_p0426b04║乾隆五十五年十月　日」（寶鏡湖南長興郡迦智山寶林寺僧也。寶林寺今住持金鶴傘和尚。考其存蹟示余）
B31n0170_p0426b05║【備考】仁岳和尚行狀云。歲庚戌。自朝家。新置龍珠寺。命造佛像。上曰選擇當時
B31n0170_p0426b06║之名僧。以主厥事可矣。時師為證師。作佛腹藏願文。上取而覽之。穪善不已曰。豈意
B31n0170_p0426b07║釋而有能文者乎。乃以恩旨錫之。
B31n0170_p0426b08║【備考】龍珠寺大雄殿上樑文。（▆天浩奉教書）伏以。仙楸密邇於九五祥雲。美哉相土。梵宇
B31n0170_p0426b09║輪奐於三千寶界。扁曰造泡。（造泡謂造豆腐以供陵室祭需）豈徒資福之方。兼為工需之所。惟漢南勝
B31n0170_p0426b10║地。隋東別天。諸佛之往蹟荒凉。巍然石堛。一壑之佳氣蟠蔚。截彼花山云云。下畧
B31n0170_p0426b11║【備考】高麗國葛陽寺。辯智無碍。圓明妙覺。興福祐世。惠居國師。（法諱智光）諡弘濟尊者
B31n0170_p0426b12║寶光之塔碑銘（并序）。內史門下平章事監修國史太子少師臣崔亮奉宣撰。
B31n0170_p0426b13║開寶三年庚子春。國師奏曰。水城郡葛陽寺。山明水麗。為國家萬代之福址。願永以
B31n0170_p0426b14║劃為祝釐之所。上可之云云。（上謂光宗王也）
B31n0170_p0426b15║沙門最訥入寂。
B31n0170_p0426b16║【備考】東師列傳云。默菴宗師。名最訥。號默菴。楓巖世察之嗣。而栢菴性聰之法
B31n0170_p0426b17║裔也。門風高峻。碩德草偃。徧叅義龍。藍茜失色。提接眾人。老婆心切。摠括華嚴大義
B31n0170_p0426b18║分合品目一篇。博採四教行相。編集會要一篇。此是識數之肯綮。學者之眼目。又與
B31n0170_p0426b19║蓮潭。共論性理之大義。獅吼震天。六十之年。吟一律曰。衰暮頹齡耳又鳴。流光六十
B31n0170_p0426b20║減神清。律儀因病成踈逸。禪學多思未發明。虛說脫空消百歲。耽眠昏黑過三更。願
B31n0170_p0426b21║將出得瓶鵝藥。分施刀圭起死生。蓮潭次韻和之曰。竹裏寒泉月下鳴。獨凴禪几耳根
B31n0170_p0426b22║清。鳶飛魚躍天機動。水綠山青祖意明。至道無難皆可學。斯言有玷急須更。默翁近
B31n0170_p0426b23║日耽佳句。或恐愁旰太瘦生。七十四示寂。蓮潭挽曰。七十星霜又四年。講經吟病遞
B31n0170_p0426b24║相連。平生博覽兼聰慧。那個宗師敢比肩。師有文集二卷。行于世。門徒十五人。
B31n0170_p0426b25║八月傳曰。釋王寺古蹟。載於國乘。而國初御筆。鏤板奉安。肅廟先朝。皆有御製御筆碑文
B31n0170_p0426b26║仁穆大妃戊申仁元大妃戊申王大妃殿戊申。重修本寺。以予追述古事之意。欲撰記竪
B31n0170_p0427a01║碑。碑文當親撰。建閣立碑。依先朝近例。令該道措備。凡係貽弊之端。各別嚴飭。（正宗朝記事二十二）
B31n0170_p0427a02║（辛亥）十五年（清乾隆五十六年）（佛紀二八一八年）正月三日沙門尚彥入寂。
B31n0170_p0427a03║【備考】雪坡大師碑銘（并序）
B31n0170_p0427a04║上之二十年丙辰大匡輔國崇祿大夫原任議政府領議政兼領經筵弘文舘藝文舘
B31n0170_p0427a05║春秋館觀象監事檢校奎章閣提學樊巖蔡濟恭撰并書
B31n0170_p0427a06║余因事偶出郭門外。有獘衲僧。如不聞呵道。突黑衣卒伏於前。其色若有悶急者然
B31n0170_p0427a07║余怪問曰。若。何為者。對曰。僧乃湖南沙門名聖淵者。為法師雪坡和尚。願得大人一
B31n0170_p0427a08║言之重以詔十方眾生。有邦禁也。僧不可以入都城。相門又不可私情導達。乞城外旅
B31n0170_p0427a09║店食。夏以秋秋以冬。僵死在朝暮。然不得所願。欲死無歸。余油然感其誠。許令進所
B31n0170_p0427a10║為狀。其狀曰。大師法名尚彥。湖南茂長縣人。國朝孝寧大君十一世孫也。父泰英。母
B31n0170_p0427a11║坡平尹氏。早失怙恃。家甚貧。無以自資。年十九。投禪雲寺。薙髮于希暹長老。受偈於
B31n0170_p0427a12║蓮峯虎巖兩和尚。又叅晦菴丈室。以禪系言之。於西山為七世孫。於喚醒孫也。三十
B31n0170_p0427a13║三因大眾固請。陞座於龍湫板殿。師自幼頴悟甚。及叅諸名師。三乘五教。無不言下
B31n0170_p0427a14║即會其妙契神解。於華嚴尤篤。反覆則恒河計沙。講誦則迦陵遍音。率能正其譌一其
B31n0170_p0427a15║歸。以滌近世痴人說夢之見。願學者日以坌集。各示金繩覺路。其說纚纚不窮。在昔
B31n0170_p0427a16║清涼大師。有所撰抄中疏科。其義多隱晦。講解者病之。師一覽。圈以表之。曰疏。曰科
B31n0170_p0427a17║各有攸主。如客得歸焉。頃之勝濟扶頴等。白師曰。大經抄中所引。亦不無衍誤。盍移
B31n0170_p0427a18║錫海印。證諸本以補同異。師往留之。攷校乃已。自是遊金剛者再。妙香者一。頭流常
B31n0170_p0427a19║面壁焉。庚寅澄光寺火。所藏華嚴八十卷板。一無遺。師歎曰。於斯而不盡心。其敢頂
B31n0170_p0427a20║禮如來。於是鳩財剖劂。人天助力。春始夏訖。其晦䵝者惟師之口誦是賴焉。板既完
B31n0170_p0427a21║新建閣。峙諸靈覺寺傍。前數日。有虎咆。僧又夢神人告曰。此可藏如來大經云。方經
B31n0170_p0427a22║之安於閣也。有瑞光蟠空。會者咸異之。師目為此偶然也已。是後寓靈覺。一日謂寺
B31n0170_p0427a23║主曰。寺不移建。必圮於水。盍圖之。無何水大至。寺果圮。僧亦有胥溺。眾乃服其神。及
B31n0170_p0427a24║老。入靈源。立死關。以念佛為課。日輪千念十周者。十有餘年。庚戌臘。示㣲恙。辛亥
B31n0170_p0427a25║正月三日。怡然入寂。壽八十五。臘六十六。是日也。弟子二十有七人。奉以涅槃。諸龍
B31n0170_p0427a26║象奔走號哭。雖下界眾生。亦莫不相告齎咨。師嘗論近世火浴舍利之出。有不慊于心
B31n0170_p0427b01║者。及涅槃。雖祥光七夜不滅。竟不以一舍利顯靈。釋氏觀理。有固未始不為無也。無
B31n0170_p0427b02║亦未始不為有也。有而謂之無可也。無而謂有亦無不可。真有真無。又誰能辨之。羣
B31n0170_p0427b03║弟子無以寓其誠。竪塔靈源。禪雲僧亦如之。此不忘舊時薙髮也。嗚呼師一言以蔽之
B31n0170_p0427b04║曰。華嚴之忠臣也。若聖淵又師之忠臣也。盡心所事。儒與釋道未嘗不同。余不銘。何
B31n0170_p0427b05║以勸在後之千刧也。乃作銘。銘曰。
B31n0170_p0427b06║佛有華嚴。正法眼藏。誰其抱持。雪坡心長。鬱攸何物。敢爾跳踉。移諸腹笥。登彼文
B31n0170_p0427b07║梓。如來色笑。曰余嘉爾。雪坡功德。我聞如是。
B31n0170_p0427b08║時天主教大熾。左議政蔡濟恭。上䟽斥邪學。王教曰。異端者。非徒老佛楊墨荀莊申韓
B31n0170_p0427b09║為然。凡諸子百家之書。少正經違常道。非先王之法言者。皆是也。闡發闢廓之責。非吾
B31n0170_p0427b10║黨之小子乎。欲禁西洋之學。宜先禁稗官雜記。欲禁稗官雜記。宜先禁明末清初之文集
B31n0170_p0427b11║翌年教諭赴清之使臣曰。稗官小說。姑勿論。雖經書史記。凡係唐板者。切勿持來。（尚玄曰。當
B31n0170_p0427b12║時儒學界之有識見者。盖厭程朱學說之絮煩。湖洛理氣之支離者久矣。一自天主教書輸入以後。李星湖丁茶山等諸名士。見其說多新奇。遂愛讀之。而不覺浸浸然沾染於其中矣。）
B31n0170_p0427b13║（壬子）十六年（清乾隆五十七年）下教加贈指空懶翁及無學三師法號。
B31n0170_p0427b14║【備考】教諭書。（本在釋王寺）王師大曹溪宗師禪教都摠攝傳佛心印辯智無礙扶宗樹
B31n0170_p0427b15║教弘利普濟都大禪師妙嚴尊者加贈開宗立教普照法眼廣濟功德翊命興運持世護
B31n0170_p0427b16║國東方第一大法師無學大師書
B31n0170_p0427b17║王若曰。法輪廣傳。卜九五之昌期。華誥遙宣。鎮三千之界疇。非大雄大慈之力。吾知
B31n0170_p0427b18║不生不滅者心。粵聖祖肇造我家。賴尊師襄贊洪業。寶籙凝鼎。發昔夢於興龍。土窟
B31n0170_p0427b19║班荊。拭慧眼於靈鷲。須看雪峰之下。寺曰釋王。始識草昧之中。功最開國。適宗伯之
B31n0170_p0427b20║自北。寄曠感於專祠。舊址依然。尚想趺坐之日。遺像宛在。遂副頂香之誠。有漏眾生
B31n0170_p0427b21║聽此第一法號。無量功德。長護於萬宏基。故茲教示。想宜知悉。
B31n0170_p0427b22║乾隆五十七年　月　日
B31n0170_p0427b23║教旨
B31n0170_p0427b24║迦葉百八傳。提納薄陀尊者。禪賢號指空。加贈開宗演教。萬行圓融。六度嚴淨。西天
B31n0170_p0427b25║三昧。東土一祖。大法師者。
B31n0170_p0427b26║教旨
B31n0170_p0428a01║高麗王師。大曹溪宗師。禪教都摠攝。勤修本旨。重興祖風。福國祐世。普濟尊者。諡禪
B31n0170_p0428a02║覺。號懶翁。加贈修宗崇教。證道悟契。應真延貺。讚運資福。大法師者。
B31n0170_p0428a03║教旨
B31n0170_p0428a04║王師大曹溪宗師。禪教都摠攝。傳佛心印。辯智無碍。扶宗樹教。弘利普濟都大禪師
B31n0170_p0428a05║妙嚴尊者。號無學。加贈開宗立教。普照法眼。廣濟功德。翊命興運。持世護國。東方第
B31n0170_p0428a06║一大法師者。
B31n0170_p0428a07║（癸丑）十七年（清乾隆五十八年）（佛紀二八二〇年）沙門泰屹入寂。
B31n0170_p0428a08║【備考】朝鮮天峯大禪師塔碑銘（并序）。（水觀居士李忠翊撰并書。）
B31n0170_p0428a09║余多見所謂大禪師者矣。竦肩垂睫。敷座而坐。人之見之。不問而知其為大禪師矣
B31n0170_p0428a10║其竦肩垂睫。敷座而坐也。亦自以為我是大禪師也。若夫目與人天同示。心與凡聖同
B31n0170_p0428a11║界。四大與畜生餓鬼同生同死。念慮與墻壁瓦礫同起同滅。萬二千人同所禮敬。而不
B31n0170_p0428a12║能名其一德。乃為萬二千人同所禮敬。而无一念。我是大禪師也。是乃天峯大禪師
B31n0170_p0428a13║所以為大禪師者也。教有半滿大小文句義趣。我唯有一理禪。有搥拂拳踢殺活予奪
B31n0170_p0428a14║我唯有一性人。有諂曲愚鈍誠實智慧。我唯有一慈。无殊勝奇特相。无解脫悟入相
B31n0170_p0428a15║若然者。雖謂於佛法中無所得可也。何也。本無是相故也。言即是心心即是性。行住
B31n0170_p0428a16║坐臥着衣喫飯。即是心是性。全體發現。中間無有一毫。或添或棄諸所有為。若然者
B31n0170_p0428a17║雖謂之純是佛心性可也。何也。佛心佛性本如是故也。師名泰屹。字无等。天峯其號
B31n0170_p0428a18║也。海西瑞興人。金斗弼之子。母趙氏。十六披削於有德寺明琢長老。受具戒於道圓
B31n0170_p0428a19║師。二十受業於隱月雨霑師。遍遊方內。叅問知識。晚歸白川護國寺。辭眾入禪。嗣法
B31n0170_p0428a20║於楓溪海淑師。即白月玉慧師之高弟。而清虛之五世孫也。俗壽八十有四。乾隆癸丑
B31n0170_p0428a21║之歲。示有微疾。僧問師恒說苦空无常。亦為生死所使。而不坐化。師曰。坐不必是坐
B31n0170_p0428a22║臥不必是臥。又問師今示滅。不滅安在。師良久點頭而逝。顏色如平日入定時。火浴
B31n0170_p0428a23║頂骨不壞者二片。設利六十四枚。建塔于護國。及文化之月精。楊州之望月諸寺。分
B31n0170_p0428a24║藏之。道臘六十有八。弟子得宗旨者幻悅妙一朗奎等十餘人。受戒律者數百人。余始
B31n0170_p0428a25║見師時年已八十餘。高頰權。方口。大耳。目如曙星。顧眄有彩。與之語悃幅无華。信乎
B31n0170_p0428a26║其為福慧具足人也。今幻悅等。來謁銘。余以余所觀於師者。舉似悅。曰子以无所觀
B31n0170_p0428b01║觀吾師。故能知吾師也。銘曰。
B31n0170_p0428b02║師入有德窟。至誠發願誓。忽於所汲井。三條水高揭。結為璀璨氷。嚼之甘寒口。時
B31n0170_p0428b03║當夏節始。眾歎未曾有。師默如不見。氷水兩性空。融結峙流際。我見无不同。問師
B31n0170_p0428b04║養生具。今皆何所在。唯有一木鉢。盛飯擎作禮。但知鉢盛飯。不知米作飯。但知米
B31n0170_p0428b05║作飯。不知將錢換。一朝飯熟後。受享腹為飽。餘分及飯天。无人不道好。是法不思
B31n0170_p0428b06║議。不離凢夫事。若離凢夫事。法非不思議。垢濁盡遠離。仍現是凢夫。欲識天峯旨
B31n0170_p0428b07║是義自勝殊。
B31n0170_p0428b08║（甲寅）十八年（清乾隆五十九年）王命安休靜惟政處英等三人真影于表忠（在大興寺）酬忠（在妙香山）兩祠。官給祭
B31n0170_p0428b09║需。歲祀之。
B31n0170_p0428b10║【備考】三師影題
B31n0170_p0428b11║行大匡輔國崇祿大夫議政府領議政吏曹判書兵曹判書僧義兵大將賜紫國一都大
B31n0170_p0428b12║禪師兼八道禪教都摠攝大覺登階尊者西山清虛堂大和尚諱休靜之真影。
B31n0170_p0428b13║行大匡輔國崇祿大夫議政府領議政兵曹判書兼六軍門都摠攝領義兵大將軍泗溟
B31n0170_p0428b14║堂松雲禪師諱惟政之真影。
B31n0170_p0428b15║邦家柱石禪門木鐸同時臨亂功存社禝一軆舉義普濟羣生義兵副將嘉義大夫中樞
B31n0170_p0428b16║府使雷默堂大禪師諱處英之真影。
B31n0170_p0428b17║御製西山大師畫像堂銘（并序）。
B31n0170_p0428b18║禪家之通稱曰沙彌。沙彌者息慈也。謂安息於慈悲之地也。故佛有三藏而修多羅為
B31n0170_p0428b19║首。佛有十回向而救眾生為首。槩戒律也禪定也智慧也。無一不慈悲乎究乘。而法界
B31n0170_p0428b20║之功德在此。恒沙之福田在此。無上哉慈悲之為教也。後世之沙彌則不然。雲天水瓶
B31n0170_p0428b21║遊心於實相之外。翠竹黃花。比身於無性之物。而吾儒遂以枯木死灰譏之。非吾懦譏
B31n0170_p0428b22║之。後世沙彌。自貽其譏也。若西山大師休靜之為沙彌也。其亦不愧于息慈之義乎
B31n0170_p0428b23║始焉腰包杖錫。徧叅諸方。樹法幢為人天眼目。則雲章寶墨。寵賚優異。至今與貞觀
B31n0170_p0428b24║永樂之序。爭耀於兜率蘭若間。中焉顯發宗風。弘濟國難。倡義旅為勤王元勳。則腥
B31n0170_p0428b25║羶妖氛應手廓清。至今使方便度世之功。永賴於閻浮提無量刧。終焉隨緣現身。像過
B31n0170_p0428b26║攝身。尋因果為上乘教主。則梅熟蓮香倐到彼岸。至今有望儼即溫之像。受頂禮於西
B31n0170_p0429a01║南香火之所。如此然後。方庶幾乎濟大千惠塵境。曾面壁數珠磨甎作鏡之謂慈悲乎
B31n0170_p0429a02║予因西南道臣之請其影堂賜額。南曰表忠。西曰酬忠。命官給祭需。歲祠之。今歲甲
B31n0170_p0429a03║寅。追洪武甲寅賜詩善世之故禪師之事為之序若銘。俾揭諸堂。予雖未習佛諦。而
B31n0170_p0429a04║嘗聞法華之義解矣。曰偈之義。如此方之序後銘。則此之銘。固梵之偈也。銘曰。
B31n0170_p0429a05║佛日初照。慈雲為經。浩刧單傳。囑付丁寧。問其誓願。孰非施舍。義海茫范。津逮者
B31n0170_p0429a06║寡。福國多佑。高僧應期。卓錫一喝。魔軍難披。天晶月朗。波恬浪平。優曇鉢華。涌現
B31n0170_p0429a07║東瀛。歸慶赤縣。返真青蓮。肅穆鍾魚。禪燈孤懸。名流竹簡。道存貝葉。寂鄉鉢寺。交
B31n0170_p0429a08║映眉睫。報祀伊何。蒲饌自官。倘布靈貺。長蔭栴檀。麻稻竹葦。匝域[荅/羽]若。匹周富庶
B31n0170_p0429a09║嫓唐耕鑿。八萬四千。子孫同樂。
B31n0170_p0429a10║予即祚之十有八年甲寅四月初八日。安于表忠酬忠之祠中。崇祿大夫行禮曹判書
B31n0170_p0429a11║兼知經筵事弘文舘大提學藝文舘大提學知成均舘事臣洪良浩奉教書。
B31n0170_p0429a12║尚玄按大芚志云。遺書遺器之傳於本院者。亦多寶玩。
B31n0170_p0429a13║金字蓮華經一卷。（第四卷）○賾性（法號袖龍）案。金字蓮華經一卷。明是安平大君（瑢）手筆也
B31n0170_p0429a14║豈非山門之至寶乎。聞于茶山。（丁若鏞）曰。昔見安平大君所書佛經。其字體正與此
B31n0170_p0429a15║同。
B31n0170_p0429a16║內賜日本黃金屏風一。○賾性案此金屏。曾於畫像堂銘下來時。同被恩典。八疊連
B31n0170_p0429a17║裝。畫倭軍奮劒游擊之狀。即關白所獻於主上者也。先師有伏敵降魔之功。而今以
B31n0170_p0429a18║此圖為遺像衛護之具。豈不異哉。
B31n0170_p0429a19║（丙辰）二十年（清嘉慶元年）（佛紀二八二三年）五月十五日。沙門義沼入寂。
B31n0170_p0429a20║【備考】仁岳和尚行狀。（門人聖岸撰）和尚諱義沼。字子宜。號仁岳。高麗壁上功臣大匡司
B31n0170_p0429a21║空星山府院君李公諱能一之二十三世孫也。英廟丙寅九月九日。生於達州仁興村
B31n0170_p0429a22║八歲入鄉學讀小學。深奧其旨。一聞則透。百行其書。三讀𠊳誦。才聞及於隣邑。非直
B31n0170_p0429a23║其才也。人也尤奇。鄉人爭資之。惟恐不成。至十五讀盡詩書易。善屬文。為時名下士
B31n0170_p0429a24║噫非天才。豈能如是乎。十八歲。與鄉客諸子。就於龍淵寺。肄業。見僧之濟濟。心忽有
B31n0170_p0429a25║感。依嘉善軒公落紺。受具戒于碧峯和尚。和尚深器之。教之以金剛楞嚴等經。而使
B31n0170_p0429a26║之轉叅西岳秋波聾巖諸名師。益明其學。又以戊子春。再會於和尚。受信具而登堂
B31n0170_p0429b01║時年二十三。其系派則於臨濟三十四世。於西山八世。霜峯之五世孫也。一日曰。吾
B31n0170_p0429b02║聞雪坡和尚。東土華嚴宗也。而未及進叅。是吾所憾。遂執贄而往。拜於靈源精舍。和
B31n0170_p0429b03║尚輒手而悅曰。吾亦欲與師久矣。何晚也。仍講雜花。八閱月而見終。繼之以禪頌。消
B31n0170_p0429b04║融其渣滓。既而願為禪弟。和尚曰諾。且曰唯師珍重。當今之棟樑。後世之規矩。吾道
B31n0170_p0429b05║其幸哉。歸而行化於瑟山公山鶴山龍山佛靈等諸山。而煩不能盡錄。師賦性渾厚。動
B31n0170_p0429b06║靜常見舒泰。少無戚戚之容。見者莫不心悅而口誦。至於日用之篤實。誨人之不倦
B31n0170_p0429b07║雖比於古賢師可也。何者夜而叅禪。就寢只一更而已。晝則說講。隨其高下。諄諄告
B31n0170_p0429b08║之。令易入而無未達之獘。甚之於俗儒之以羲易來學者多。而亦無厭色也。是孰使之
B31n0170_p0429b09║然歟。方今佛道寢㣲。世幾無學佛者。而諸路之欲鍊磨經旨。不謀同聚者常百餘人
B31n0170_p0429b10║彷彿然靈山故跡。惜乎其時之不遭。若使生於全盛之時。化眾豈止今日而已哉。歲庚
B31n0170_p0429b11║戌。自朝家新置龍珠寺。命造佛像。上曰擇選當世之名僧。以主厥事可矣。時師為其
B31n0170_p0429b12║證師。作佛腹藏願文。主上取而覽之。稱善不已曰。豈意釋而有能文者乎。乃以恩旨
B31n0170_p0429b13║錫之。此則松雲碧巖以後所未有之事。貴重當復何如。其後夢對天顏數矣。（詳見詩集）豈深
B31n0170_p0429b14║感聖恩。無時敢望而然歟。沒於聖上丙辰五月旬五日。報年五十一。法臘三十四。嗚
B31n0170_p0429b15║呼。有如是之德而如是其不壽也。豈天欲使吾道不振耶。行路相謂曰。仁岳師逝。山
B31n0170_p0429b16║中已矣。甚者至涕泣不能言。此其大畧。至若寄歸之靈瑞異跡。不欲盡述。
B31n0170_p0429b17║命造佛說大報父母恩重經木。鐵。石。三板本。領議政蔡濟恭書之。藏于華山之龍珠寺
B31n0170_p0429b18║【備考】恩重經板本。尾書柔兆執徐協洽。（此云丙辰六月）藏板于花山龍珠寺。
B31n0170_p0429b19║尚玄按。正祖為思悼世子之第二男。思悼世子又為英祖之第二男。而於乙卯。（英祖十一年）
B31n0170_p0429b20║正月二十一日誕生。丙辰冊封王世子。壬戌入學。癸亥行冠禮。己巳承命代理。壬
B31n0170_p0429b21║午閏五月二十一日昇遐。春秋二十八。賜諡思悼。（思悼世子之諡恰如漢武帝思戾太子作歸來望思之臺之故事也）初塟楊
B31n0170_p0429b22║州拜峯山。號永祐園。正祖十三年己酉十月七日。移塟于水原之花山。號顯隆園。（前韓
B31n0170_p0429b23║光武三年己亥追尊為皇帝後進號隆陵）自是正祖數幸水原。展拜山陵。一日幸行次。因天雨。大駕歷臨于鷺
B31n0170_p0429b24║梁吾先祖之私第（在鷺梁江頭念佛峯之下）吾先祖仍獻其第為龍驤鳳翥亭。特下教褒美之。具載
B31n0170_p0429b25║國史中其事如左
B31n0170_p0429b26║（正宗朝紀事二十二）庚戌十二月傳曰。為園幸設舟橋。聞橋邊晝停大次。以鷺梁李
B31n0170_p0430a01║承默世居之家定之。買而葺治。且聞於筵臣。此故相李陽元。（於我為十二世祖）郊亭而卜居
B31n0170_p0430a02║於鷺梁。自號以鷺渚。有至今傳稱之事蹟云。取見遺集果然。昔在宣廟朝。廷議有
B31n0170_p0430a03║歧異之漸。惟故相。獨立不偏倚。（時有東西黨結故云）宣廟嘉之。嘗夜覿前席。命觴。用作歌以
B31n0170_p0430a04║賜之。有鴉黑鷺白之句。其居其號。盖云托意於此。今其亭舍。屬于公家。而無記舊
B31n0170_p0430a05║之舉。是豈仰述賜歌之寵遇。亦有違於先朝乙酉起想於此亭。特命賜祭宣諡之聖
B31n0170_p0430a06║意。令主家知此意。則搆一亭於其傍。無廢舊觀。仍以題扁。許令移揭）
B31n0170_p0430a07║正祖特造大報父母恩重經三板本。藏于隆陵之願剎者。盖寓其追慕誠孝之深意也
B31n0170_p0430a08║（己未）二十三年（清嘉慶四年）（佛紀二八二六年）二月初三日。沙門有一入寂。
B31n0170_p0430a09║【備考】蓮潭大師碑。（水龍居士李忠翊撰）師諱有一。字無二。蓮潭其號也。湖南和順縣千氏子
B31n0170_p0430a10║年十八。從法泉寺性哲師出家。受戒於安貧諶師。投虎巖軆淨於海印寺。隨侍屢年
B31n0170_p0430a11║盡得其密旨。遍叅尊宿。又從同年雪坡尚彥。振錫華嚴。主講席三十餘年。凡十五周
B31n0170_p0430a12║常隨者恆近百人。正宗己未二月初三日示寂于長興寶林寺三聖菴。距其生肅宗庚
B31n0170_p0430a13║子。為八十春秋。所述經論義七部共十八卷。文集法語四卷。并行於世。（東師列傳云。師為後學。述四集手記
B31n0170_p0430a14║各一卷。起信蛇足一卷。金剛蝦目一卷。圓覺私記二卷。玄談私記二卷。華嚴遺忘記五卷。諸經會要一卷。拈頌着柄二卷。林下錄四卷。并行于世。）紫霞山人丁若鏞。題蓮潭詩
B31n0170_p0430a15║卷曰。草木之將華也蓄乎根怒乎萠。舒其枝葉。莟其蓓蕾。若將大有為者。及其既華
B31n0170_p0430a16║也。能事畢矣。芸其萎矣。蓮潭大師有一者。我東緇林之華也。太古普愚之脉。六傳而
B31n0170_p0430a17║至西山。厥有二徒。曰機（鞭羊彥機）曰能。（逍遙太能）大榦雙挺。千條并茂。至其末也。有燁然其光。斐
B31n0170_p0430a18║然其文者出。為之漱滌塵垢。鞭笞眾駑。使八方諸山之所謂據狻猊之榻者。咸操掌記
B31n0170_p0430a19║如奉手版。卒之束萬殊而大一綂則。蓮潭是已。蓮潭非緇林之華乎。經既明矣。門既
B31n0170_p0430a20║大矣。若將昌而熾矣。自兹以降。學者曰衰。師者曰卑。寥寥乎不可復振者三十餘年
B31n0170_p0430a21║既華而萎。其驗乎。兒菴惠藏者能之裔也。軆短小而志骯髒。心苟不然。雖佛祖之言
B31n0170_p0430a22║不苟順。獨於蓮潭手劄。屈首聽命。時或捨清凉而趨之。余以此知蓮潭之所造深也
B31n0170_p0430a23║大芚寺十二宗師。蓮潭居其末焉。非末也。華也。又其後十二講師。蓮坡居其末焉。非
B31n0170_p0430a24║末也。華也。蓮老大蓮也。坡公小蓮也。又金正喜（號阮堂）題碑曰。蓮潭之碑。有碑無字。有
B31n0170_p0430a25║是有一。無是無二。
B31n0170_p0430a26║○純祖肅皇帝（追崇）〔李玜〕在位三十四年
B31n0170_p0430b01║（辛酉）元年（清嘉慶六年）天主教大為滋蔓。信奉之者日益增加。王命各道。常加禁壓。周文謨者。清
B31n0170_p0430b02║國蘇州人。潛從宣教使來。檀法傳教。朝廷捉而梟首軍門。以警庶民。西教獄起。尹行恁
B31n0170_p0430b03║金健淳。金伯淳。黃嗣永。李家煥。丁若鍾。丁若銓等。皆被誅戮。
B31n0170_p0430b04║（辛未）十一年（清嘉慶十六年）秋。沙門惠藏入寂。
B31n0170_p0430b05║【備考】兒菴（本號蓮坡）塔銘（紫霞山人丁若鏞撰）云。兒菴本金氏。惠藏其法名。字曰無盡。塞琴縣之華
B31n0170_p0430b06║山坊人。幼而出家。落髮於大芚寺。（今大興寺）受月松再觀具。從春溪天默學。天默淹貫外典
B31n0170_p0430b07║而兒菴警慧出羣。學之數年。名噪緇林。既長。廣受佛書。歷事蓮潭有一。雲潭鼎馹。年
B31n0170_p0430b08║二十七。拈香於晶嵒即圓。即逍遙之宗。華岳文信之嫡傳也。兒菴從師受經。雖低首
B31n0170_p0430b09║聽說。及出戶。覺口中有聲曰𠳝𠳝也者。哂之也。唯蓮潭手剳口授則。不𠳝也。年甫三
B31n0170_p0430b10║十。主盟於頭輪之會。會者百有餘人。兒菴於外傳。酷好周易論語。究索旨趣。期無遺
B31n0170_p0430b11║蘊。若朞閏之數。律呂之度。及性理諸書。皆精校研磨。非俗儒可及。性不喜詩。所作絕
B31n0170_p0430b12║少。又不能副急。有贈必追和之。乃驚人。尤工駢儷。律格精嚴。於佛書篤好首楞嚴起
B31n0170_p0430b13║信論。而竈經廁呪。未或掛脣。髠者病之。有二徒。曰袖龍賾性。騎魚慈弘。既授衣鉢。兒
B31n0170_p0430b14║菴乃老。辛未秋。得疾。以九月既望。示寂于此菴。其壽僅四十
B31n0170_p0430b15║尚玄按。海東自有佛教以來。賢聖軰出。綿綿相繼。如曹溪山松廣寺。盖以佛日普
B31n0170_p0430b16║照國師為始。繼而有真覺。清真。冲鏡真明。晦堂慈真。慈靜。圓鑑。慈覺。湛堂。妙明
B31n0170_p0430b17║慧鑑。妙嚴慈圓。慧覺。覺嚴。復菴淨慧。弘真。高峯和尚。（懶翁慧勤幻菴混修亦皆住錫本寺）此謂曹溪
B31n0170_p0430b18║山十六祖師。亦有十六國師。故松廣寺號為僧剎大本山也。又海南郡頭輪山之大
B31n0170_p0430b19║興寺。迺西山大師歸托衣鉢之所。而有十二大宗師。十二大講師。其十二宗師。第
B31n0170_p0430b20║一楓潭。第二醉如。第三月渚。第四華岳。第五雪巖。第六喚醒。第七碧霞。第八雪峯
B31n0170_p0430b21║第九霜月。第十虎巖。第十一涵月。第十二蓮潭。其十二講師。曰萬化圓悟。曰燕海
B31n0170_p0430b22║廣悅。曰靈谷永愚曰懶菴勝濟。曰影波聖奎。曰雲潭鼎馹。曰退菴泰灌。曰碧潭幸
B31n0170_p0430b23║仁曰錦洲福慧。曰玩虎尹佑。曰朗嵒示演。曰蓮潭惠藏。皆載在大芚志。
B31n0170_p0430b24║（壬申）十二年（清嘉慶十七年）七月二十七日。沙門聖奎入寂。
B31n0170_p0430b25║【備考】禪教兩宗正事華嚴大講主影波大師碑（學南公轍撰）大師法名聖奎。字晦隱
B31n0170_p0430b26║俗姓金氏。高麗玉山君永齡之十六世孫也。父曰萬紀。母凝川朴氏。夢大星入懷而有
B31n0170_p0431a01║娠。以英廟戊申十一月十一日生。兒時命名泰夢。以表其異。大師生標奇骨。卓越凡
B31n0170_p0431a02║流。年十五。讀書於清凉庵。見供佛時諸僧回旋膜拜。若有妙悟宿因。忽發捨身之願
B31n0170_p0431a03║越四年。辭家至湧泉寺。自投五體。切願出家。喚應長老愛而許之。遂令削染。遽授戒
B31n0170_p0431a04║律。是夜夢見披緇老釋。立于階前。鳴磬作禮者三。自是四遠參尋。雲遊訪道。歷叅海
B31n0170_p0431a05║峯燕巖龍坡影虛諸名師。服膺其教。勤苦得力。一日忽思曰。釋門闡教者。以頓悟為
B31n0170_p0431a06║先。乃於金剛臺。設伊蒲盛供滌潔道塲。仰祈觀音法力。既罷齋。夢入一室。見佛書滿
B31n0170_p0431a07║架。粧潢鮮淨。盡是華嚴經。傍有老僧指曰。道在是矣。越九年。黃山退隱長老。一見而
B31n0170_p0431a08║心契。以華嚴全部授之。摩挲粧卷。果符前夢。讀之既熟。仍探重玄之理。究最妙之旨
B31n0170_p0431a09║三十年如一日。嘗謂禪工。持誦為最。以普賢觀音兩菩薩為願佛。致齋尤勤。又自戊
B31n0170_p0431a10║戌至辛丑。誦大悲呪十萬遍。日以為課。自甲戌以來。叅雪坡涵月二和尚。盡得華嚴
B31n0170_p0431a11║宗旨。及禪教要領。仍受信衣登壇。盖空門之淵源。有自來矣。（東師列傳云師尚州人涵月之嗣也）壬申七月
B31n0170_p0431a12║二十七日。以㣲疾示寂。報齡八十五。僧臘六十六。
B31n0170_p0431a13║（丙戌）二十六年（清道光六年）（佛紀二八五三年）十月初六日。沙門展翎入寂。
B31n0170_p0431a14║【備考】海鵬講伯傳。（東師列傳）師名展翎。字天游。號海鵬。順天人。出家於仙巖寺。受嘿菴
B31n0170_p0431a15║最訥禪師之法印。（中畧）師禪教刃迎。文章珠聯。德冠叢林。名聞士路。湖南七高朋之一也
B31n0170_p0431a16║七高朋者。一盧質。字秀爾。號荷亭。居咸陽。二李學傳。字季朋。號復齋。居南原。三金
B31n0170_p0431a17║玨。字大和。號雲川。居咸陽。四沈斗永。字七之。號永橋。居谷城。五李三萬。字十千。號
B31n0170_p0431a18║強齋。居蒼巖。六釋展翎。字天游。號海鵬。居仙巖。七釋意恂。字中孚。號草衣。居大芚
B31n0170_p0431a19║俗稱栢谷。無用。海鵬。僧中文章云爾。○世傳。萬里黃金國。千層白玉樓。混天地歌舞
B31n0170_p0431a20║盡世界風流。是鵬師之詩云。
B31n0170_p0431a21║○憲宗哲孝王〔李奐〕在位十五年
B31n0170_p0431a22║（己亥）五年（清道光十九年）（佛紀二八六六年）命申禁天主教。西洋人。（佛國人也）范世亨羅伯多祿鄭厓角博尹等三人。傳道來
B31n0170_p0431a23║京。至是伏法。
B31n0170_p0431a24║（辛丑）七年（清道光二十一年）（佛紀二八六八年）三月二十五日。沙門朗旿入寂。
B31n0170_p0431a25║【備考】大隱禪伯傳。（東師列傳）師名朗旿。號大隱。姓裴氏。朗州人。乾隆庚子生。出家於月
B31n0170_p0431a26║出山。剃染於金潭禪師。師蓮潭之弟子也。師叅於蓮潭。白蓮義菴。朗巖。玩虎。蓮坡。諸
B31n0170_p0431b01║龍象。道已成。拈香於金潭禪師。開堂提接。物情猶隘。日月精神。松柏固節。手書三藏
B31n0170_p0431b02║分藏凾籠。左右分安。時三禮拜供養。摩器香爐。茶器燭臺。信心備辦。坐臥向禮。其所
B31n0170_p0431b03║功力。人所難行。舍教入禪。諸方蟻附。克從一宿一食之戒。有名之寺。未請為罪。轉山
B31n0170_p0431b04║之時。有自願背負之人。我東方之大善知識。南山道宣重興於世云。道光辛丑三月二
B31n0170_p0431b05║十五日。頭輪山挽日菴說法已了。泊然坐逝。世壽六十二。法臘四十七。禪休失主。法
B31n0170_p0431b06║泉如咽。有受法弟子慧洪。洪之下有有真。其餘受禪受教者甚多。月出之上見。頭輪
B31n0170_p0431b07║之挽日。達摩之地藏。德龍之天竺。般若。無量。迦智之內院。曹溪之三日。七殿。桐裏之
B31n0170_p0431b08║彌陀。雙溪之佛日。七佛之僧堂。師之遺風欽欽。餘規濟濟。師三世孫聖演曰。手書經
B31n0170_p0431b09║藏。傳於玉果寺門孫弟子處云
B31n0170_p0431b10║（戊申）十四年（清道光廿八年）三月沙門敬和入寂
B31n0170_p0431b11║【備考】華潭大師碑。（判府事李裕元撰）東方佛法始盛於太古和尚。累傳之西山。鞭羊。楓潭
B31n0170_p0431b12║月潭。喚醒。涵月。玩月。漢巖。至于華嶽。遂大以蕃。升堂者眾。而得其衣鉢之一曰華潭
B31n0170_p0431b13║法師。敬和其名。示眾禪號。華潭教號也。師本朴氏。世為密陽人。母南陽之洪。夢得銀
B31n0170_p0431b14║環於清溪中。於是有娠生師。乾隆丙午四月十八日也。自幼不喜葷腥。十八剃髮于楊
B31n0170_p0431b15║州華陽寺月華長老。既又從弄月栗峯而受戒受懺。其受法。華嶽堂知濯大師是已。師
B31n0170_p0431b16║性虛靈多慷慨。淨潔無俗累。飛錫雲遊。盡是華嚴大會師為之主。肇自乙亥。名山法
B31n0170_p0431b17║塲。為五十五。凡八十三會也。晝宵不離袈裟。脇不至席為四十年。啜松饘亦如之。湖
B31n0170_p0431b18║南之智異山。逢瑞鳳大師。學得拈頌格外之法。多住關東寶盖山石臺庵。閱華嚴涅槃
B31n0170_p0431b19║諸經者累。而注八陽。夢有嚼月之異。嘗於金剛之摩訶衍。夜說大教。夢見文殊普賢
B31n0170_p0431b20║大擊金鍾。聲振萬瀑。師之傳法萬眾。實兆於此。嶺南之海印寺坐禪。得我今觧了如
B31n0170_p0431b21║來性。如來今在我身中。我與如來無差別。如來即是我真如之語。忽然大悟曰。此非
B31n0170_p0431b22║夢中作。而我則已跼跼睡矣。麻谷兩虎導前。鷲山黃狗聽經脫殼。事或誕而抑經之靈
B31n0170_p0431b23║師之誠歟。師鍊業既久。讀經。之暇。演偈頌六十七品。行于世。涉獵儒家書。奉父母神
B31n0170_p0431b24║牌。朝夕供養。此師之性也。周覽諸道名勝。所憩處徒眾四至。後人加平之懸燈寺。散
B31n0170_p0431b25║徒眾。精於定慧。時年六十三。戊申季春丙戌朔之癸丑。召門弟子告示寂。弟子慧昭
B31n0170_p0431b26║徒請十念合掌。師舉手微哂曰。小乘著於念句。索筆書皈寂詩。遂化去。法臘四十八。
B31n0170_p0432a01║○哲宗英孝王〔李昇〕在位十四年
B31n0170_p0432a02║（辛亥）二年（清咸豐元年）（佛紀二八七八年）領議政權敦仁。啟給空名帖四百張于報恩郡俗離山法住寺。以為修葺之
B31n0170_p0432a03║資。
B31n0170_p0432a04║【備考】報恩郡法住寺判下完文云。今三月初四日。大臣備局堂上。引見入侍時。領
B31n0170_p0432a05║議政權敦仁所啟內。即見禮曹所報。則以為報恩俗離寺。本以大剎。且有奉護所重
B31n0170_p0432a06║（此謂純祖大王胎室守護及列聖祖御筆奉安之事）而年久頹敗。若不及今重修。勢將空虛。空名帖七八百張。請即
B31n0170_p0432a07║劃給。以為重修之地云矣。本寺既有御筆奉安。胎封守護之所重。（胎封者。凡王子誕生。則將其胎盤。入于磁缸或
B31n0170_p0432a08║石函。封藏嚴密。埋于名山勝地砲彈形之峯）不可一任其頹廢。且名山舊剎修繕之時。朝家之許給空名帖。亦已
B31n0170_p0432a09║多例。今亦以四百張成給之意。分付該曹何如。大王大妃殿。答曰。本寺所重。異於他
B31n0170_p0432a10║剎。而所請既如是。加給數百張。可也事批下。本寺修葺之物力。伏承筵教。有此特劃
B31n0170_p0432a11║之舉。而為念本寺守護之重。及僧徒奠接之方。恩澤曠絕。山門增重。其在營邑奉行
B31n0170_p0432a12║之道。何不極力助成乎。空名帖分送各道。以為拮据措施之地。（云云下畧）
B31n0170_p0432a13║咸豐元年三月　日。行禮曹判書臣尹定鉉奉教
B31n0170_p0432a14║尚玄曰。朝家劃給空名帖。以為修寺之費者。自是天下最奇之歷史也。盖空名帖
B31n0170_p0432a15║者即官誥。（即勅旨。教旨。帖旨。如今之辭令書者。）而空其名者也。其官名。則如折衝將軍行龍驤衛副護
B31n0170_p0432a16║軍。或五衛將。副司果。副司勇及守門將等下級武職也。（朝鮮賤武故賣空名帖用武銜）鄉里有富民。或
B31n0170_p0432a17║依願或強勒。徵納金錢。交給空帖。填其名字。許戴官帽。（官帽俗謂宕巾亦謂嵌套強勒賣帖令戴官帽方言謂之霹靂嵌套）
B31n0170_p0432a18║今禮曹完文所云。「營邑奉行極力助成。空名帖分送各道。以為拮据措施者」。即
B31n0170_p0432a19║謂自觀察使郡守。招募富民。賣其空帖。將錢劃寺之事也。其云「朝家之許給空名
B31n0170_p0432a20║帖。亦已多例」盖此規例。行之已久。但未知始自何時。按金剛山榆岾寺續事蹟記
B31n0170_p0432a21║（懶隱保郁所述）「乾隆五十八年癸丑。（正宗十七年）寺僧頓澄。駕前上言。正宗大王。賜空名帖一百
B31n0170_p0432a22║張。建靈山殿。重修御室。（御室謂御筆閣）前後觀察使李勉兢。李秉鼎二公。實有力焉」云云
B31n0170_p0432a23║此豈非賣帖助成之一例乎。
B31n0170_p0432a24║（壬子）三年（清咸豐二年）（佛紀二八七九年）四月。沙門亘璇入寂。
B31n0170_p0432a25║【備考】白坡大師略傳。（門孫映湖鼎鎬撰）大師戒諱亘璇。湖南茂長縣人也。貫完山李氏　母
B31n0170_p0432a26║□氏。生於朝鮮英祖四十三年丁亥。十二歲得度于本縣禪隱寺詩憲長老。幼年頴悟
B31n0170_p0432b01║叅學大經。了安居于楚山之龍門菴。開通心地焉。進方丈山靈源菴。受西來宗旨於雪
B31n0170_p0432b02║坡彥和尚。歸靈龜山龜巖寺。係法綂于雪峯日和尚。開堂于白羊山雲門菴。講眾常百
B31n0170_p0432b03║十也。至純祖三十年庚寅。移鉢于龜巖寺。重創法宇。大開禪講法會。八表雲衲。咸從
B31n0170_p0432b04║聽誨。儼然為禪門中興主。哲宗壬子四月。示寂。年八十六。臘七十五也。大師出家已
B31n0170_p0432b05║還。謹持精律。尤於華嚴法門。格外禪詮。得到古人未發地。故阮堂金正喜撰碑。大書
B31n0170_p0432b06║華嚴宗主白坡大律師。大機大用之碑。其文畧曰。我東近無律師一宗。白坡可以當之
B31n0170_p0432b07║大機大用。白坡大師八十年藉手著力處。或有以殺活機用支離穿鑿見怪。此蜉蝣撼
B31n0170_p0432b08║樹也。云云。銘曰。
B31n0170_p0432b09║貧無卓錐。氣壓須彌。事親如事佛。家風最真實。厥號亘璇兮。不可說轉轉。
B31n0170_p0432b10║支那雪峯老人所畫達磨像來入阮堂家。深為崇奉。人之見者咸謂逼肖大師像。其門
B31n0170_p0432b11║徒聞之。不勝喜踊。阮堂遂屬靈龜山中。作白坡大師像。又題孤起頌曰。
B31n0170_p0432b12║遠望似達磨。近看即白坡。以有差別。入不二門。流水今日。明月前身。
B31n0170_p0432b13║大師於法門。所著述。多至等身。而現行於世者。有定慧結社文。禪門手鏡。法寶壇經
B31n0170_p0432b14║要解。五宗綱要記。禪門拈頌記。金剛八解鏡。禪要記等。皆有開後學。真大師不滅者。
B31n0170_p0432b15║存焉。
B31n0170_p0432b16║（甲寅）五年（清咸豐四年）領議政金佐根。啟賜空名帖一百五十張于榆岾寺。為重修山映樓也。
B31n0170_p0432b17║【備考】金剛山榆帖寺續事蹟記。道光乙巳夏。山映樓。為霖潦崩倒。越咸豐甲寅
B31n0170_p0432b18║禮曹判書金輔根。北陵奉審歸路。見此頹甚。復命入侍時。因奏哲宗大王。上曰。令廟
B31n0170_p0432b19║堂稟處。可也。領議政金佐根。啟賜空名帖一百五十張。
B31n0170_p0432b20║（壬戌）十三年（清咸豐十二年）沙門敬信入寂。
B31n0170_p0432b21║【備考】故自下禪師舍利塔銘（并序）（禪教兩宗都大禪師离峯樂玹撰）。設利放光。爰彰禪家之靈蹟。窣堵
B31n0170_p0432b22║湧勢。式遵禮門之正規。道炤人天。名垂宇宙。於是。感至人之典範。作羣生之師標者
B31n0170_p0432b23║寔惟禪師是已。於戲偉哉。禪師。法諱敬信。自下道號也。俗姓李氏。考諱孔大。母羅氏
B31n0170_p0432b24║即湖南郎州松旨面鼠浦人也。我正宗大王二十二年戊午。誕于本邸。其在幼育。逈殊
B31n0170_p0432b25║凡倫。器宇淳正。心性溫和。稍長也。孝親悌長。動合禮節。喜怒不形於色。腥利不累於
B31n0170_p0432b26║心。夙挺超塵之象。素蘊入山之心。年甫十四。聞洞山辭親之事。雲門欺傅之跡。乃往
B31n0170_p0433a01║同郡達摩山美黃寺。剃染受具。教涉筌蹄。禪嘗醍醐。效波侖之東遊。慕善財之南巡
B31n0170_p0433a02║徧歷名山。飽叅知識。繼心燈於性潭之室。竪法幢於海松之門。仿康會之勸兒念佛
B31n0170_p0433a03║若不輕之見人折腰。其所敬恭。克符名實。或趺坐於金剛五臺。或觀心於頭流雙溪
B31n0170_p0433a04║或掛牌於瑞石曹溪。或開單於頭輪德龍。晚隱迦智之松臺內院。恆修禪那之栢樹上
B31n0170_p0433a05║乘。譬神龍之潛海。似文豹之隱霧。韜光葆真。蓄素茹精。真是至人也。焉能思議哉。壬
B31n0170_p0433a06║戌秋八月初三日。於內院禪室。示微疾而奄然歸寂。異香盈室。天樂鳴空。應東身者
B31n0170_p0433a07║六十五年。服西戒者五十一臘。及其闍維也。洞林慘憺。禽獸悲噪。上佐普印。收靈珠
B31n0170_p0433a08║（即舍利）一枚於檀灰之中。五色璀璨。光射人目。越三朔。乃成層塔。安于松臺之南麓
B31n0170_p0433a09║乃為之銘曰。
B31n0170_p0433a10║師道貞固。可較金剛。師戒晶潔。可譬氷霜。師心靈澈。舍利噴光。無縫塔下。神衛葆
B31n0170_p0433a11║藏。景行美德。載綴銘章。風清六合。山高水長。
B31n0170_p0433a12║咸豐壬戌十一月　日
B31n0170_p0433a13║○李太王殿下（太皇帝）〔李熙〕在位四十四年
B31n0170_p0433a14║（甲子）元年（清同治三年）（佛紀二八九一年）命押送東學罪人崔福述。先是福述。在慶州聚徒黨曰東學。惑世誣民。故
B31n0170_p0433a15║朝延命本道查究押送。（青柳南冥所著李朝五百年史）三月十日。在本道處刑。（時慶尚道觀察使乃徐憲淳也）
B31n0170_p0433a16║（乙丑）二年（清同治四年）（佛紀二八九二年）三月。始建慶福宮。權許僧徒入城凡三年。為役使也。
B31n0170_p0433a17║（丙寅）三年（清同治五年）（佛紀二八九三年）申禁天主教。其信徒洪鍾三。南尚教。李身逵等三萬餘人皆誅死。（李朝五百年史）
B31n0170_p0433a18║八月二日沙門意恂示寂
B31n0170_p0433a19║【備考】艸衣大宗師塔碑銘（并序）。艸衣恂公。既示寂。其徒善機梵雲等。妥其像于室
B31n0170_p0433a20║而求贊於余。即樂應之。又治珉而求銘于余。始以不習內典辭。十易霜而求益堅。乃
B31n0170_p0433a21║以所見聞於恂公者。為之言曰。宗風之不振於世久矣。近時諸方叢林中。幾無聞者
B31n0170_p0433a22║厥咎安在。由禪講之論歧。而頓漸之辨混。投機少而然也。恂公奮于南服。博究孤詣
B31n0170_p0433a23║用能溯一真之源。集眾論之粹。而南方學者。翕然從之。豈不偉哉。按師法名意恂。字
B31n0170_p0433a24║中孚。務安張氏子。方其身也。母夢大星投懷。以丙午四月五日來。丙寅八月二日逝
B31n0170_p0433a25║輒與佛瑞沸星出時。僅差數日。其亦異矣。五歲時。出遊江渚。誤墮於悍流中。若有挾
B31n0170_p0433a26║而出者。弱冠過月出山。愛其奇秀。不覺縱步。獨躋其巔。望見滿月出海。怳若杲老之
B31n0170_p0433b01║遇薰風。去却碍膺之物。自是以往。所遇無所忤者。殆其有宿氣而然歟。緇其衣於碧
B31n0170_p0433b02║峯聖公。受信具於玩虎禹公。草衣其拈花之號也。演教之餘。兼習梵字。而通呿盧之
B31n0170_p0433b03║旨。又善神象而入道子之室。從茶山承旨。（丁若鏞嘗謫居康津）受儒書觀詩道。而後精通教理
B31n0170_p0433b04║恢拓禪境。始有雲遊之奧。入楓岳登毗盧。盡閱嶺東西山海之勝。歸而歷京都諸山
B31n0170_p0433b05║海居都尉。（洪爽周）與紫霞（申緯）秋史（金正喜）兩侍郎。命駕從遊。與共唱酧。皆以東林遠公
B31n0170_p0433b06║西岳貫休目之。聲名噪於一時。師乃斂跡弢光。就頭崙山頂藤蘿陰中。結一小菴。扁
B31n0170_p0433b07║曰一枝。獨處止觀。四十年餘。或有問者曰。子其專於禪者乎。師曰機苟不利。則專於
B31n0170_p0433b08║禪。與專於教。無以異也。吾何苦。為此哉。其意盖以專教者未必無失。而專禪者亦未
B31n0170_p0433b09║為得也。白坡璇公。隱白羊山。年八十餘。自云從十六歲投禪。未嘗一念退轉。每演臨
B31n0170_p0433b10║濟玄要句。分貼機用。以為悟徹。師因辨坡誤處。以寄示余。余又辨師誤處。師笑受之
B31n0170_p0433b11║云。不妨俱誤。誤處即是悟處也。師軀幹豐碩。梵相奇古。類古尊者象。既耋。艾而輕健
B31n0170_p0433b12║如少年。當奉恩寺有大教刊布之役。邀師為證師。達摩山建無量之會。奉師主禪席皆
B31n0170_p0433b13║暫膺即還。示化於一枝菴中。現世之年八十有一。法臘為若干歲。嚮余治舟師於湖南
B31n0170_p0433b14║也。師過焉。或謂非余。莫能致。倘其然乎。繼聞唁秋史於瀛洲。風濤甚險而弗懾。心甚
B31n0170_p0433b15║偉之。後余承恩譴。居鹿苑海中。師又再至焉。余淤銘師也。不宜辭。銘曰。
B31n0170_p0433b16║初祖西來。建第一義。廓然無聖。是亦文字。弗即弗離。始名不二。槩云掃除。殆非祖
B31n0170_p0433b17║意。惟師眼中。有八萬藏。是一字字。皆放圓光。千七百則。四十二章。約而觀之。無短
B31n0170_p0433b18║無長。處世非染。出世非淨。惟有情人。能見其性。鯨濤眩轉。履之如鏡。何以無畏。一
B31n0170_p0433b19║於動靜。頭崙之頂。借棲一枝。太白老胡。復借之衣。文佛慧命。僅如懸絲。宗風再振
B31n0170_p0433b20║廣被諸機。禪無可入。講無可捨。從容而至。何事呵罵。一喝而聾。頑禪打坐。是草衣
B31n0170_p0433b21║人。普濟尊者。
B31n0170_p0433b22║輔國崇祿大夫行判中樞府事兼兵曹判書判三軍府義禁府事申櫶撰
B31n0170_p0433b23║（壬申）九年（清同治十一年）九月二十二日。沙門永奇入寂。
B31n0170_p0433b24║【備考】南湖律師開刊華嚴碑銘（并序）（輔國兼吏曹判書李宜翼撰）。大師法名永奇。湖之南古阜人也
B31n0170_p0433b25║俗姓鄭氏。系出晉州。愚伏。即其鼻祖也。考諱彥圭。母潘氏。早失怙恃。年十四。投僧伽
B31n0170_p0433b26║寺大演老宿祝髮。壬子入寶蓋山地藏菴。遵省常故事。寫彌陁經。每字三稱佛。三繞
B31n0170_p0434a01║三拜。盡是悲願中流出。亦乃報答四恩之功矣。絕筆夜。夢感得彩幡自西方回。癸丑
B31n0170_p0434a02║夏。入三角山刊其板。繼刊十六觀經。蓮宗寶鑑。藏之水落山興國寺。乙卯春至廣州
B31n0170_p0434a03║奉恩寺。與諸同志。鳩緣刻䟽鈔華嚴經八十卷。別行一卷。準提千手合璧一卷。天台
B31n0170_p0434a04║三隱詩集新建經藏之殿額。金侍郎秋史筆也。庚申憩足于石臺。（在鐵原寶盖山）喜峯巒之秀
B31n0170_p0434a05║靈聖之跡。為久住計。重建菴。藏地藏經觀心論。六時精勤無替。壬戌到沁都。開無遮
B31n0170_p0434a06║會十日夜。利益水陸。乙丑印海印大藏二帙。藏之名山雪岳之五歲五臺之寂滅。自東
B31n0170_p0434a07║萊航海達之。祥飆徐動。靈龜後先。奉安訖。二百日精勤。詵詵紀夢。二十五則。皆精力
B31n0170_p0434a08║中出來。壬申改修深源三殿。葛來寶塔。經紀其事。疾作。歎曰。幻體多病。住世無益。仍
B31n0170_p0434a09║絕粒。九月二十二日示寂。且告門人曰。欲投林獸。無以應。太息曰國風。言訖逝。壽五
B31n0170_p0434a10║十三。僧臘三十九。噫。師有心人也。尊戒律持衰世。其亦勤矣。門人奭淨。斗欽。宥溪諸
B31n0170_p0434a11║上人。恐湮滅其跡。無以起後進。樹碑華嚴經殿傍。銘曰。
B31n0170_p0434a12║事佛如親。淨業穹崇。誰回狂瀾。毘尼之宗。吁嗟護法人中之龍。
B31n0170_p0434a13║（丙子）十三年（清光緒二年）（佛紀二九〇三年）十月二日。沙門翰醒入寂。
B31n0170_p0434a14║【備考】仙巖寺枕溟大師行狀云。大師法諱翰醒。軒號枕溟。俗姓金氏。貫慶州。父
B31n0170_p0434a15║通政大夫諱以爀。母孟氏。辛酉四月初九日生于興陽郡南陽面長潭村。十五歲出家
B31n0170_p0434a16║于本郡之八影山楞伽寺。祝髮于叔父勸敏長老。（受具于春坡大師。（見東師列傳））受經于雲
B31n0170_p0434a17║興寺大雲禪師。受禪于龜巖寺之白坡大師。二十六歲建幢于影峯大師。二十八歲開
B31n0170_p0434a18║講于松廣寺之普照菴。越明年移錫于仙巖寺之大乘菴。自是主講凡三十餘年。四方
B31n0170_p0434a19║來學者如市。傳授事畢。靜處宴默。深究禪旨焉。師示疾。門徒炷香誦經。師搖手止之
B31n0170_p0434a20║曰。真誦無響。真聽無聞。遂以丙子十月初二日示寂。世壽七十六。法臘六十二。師於
B31n0170_p0434a21║未講之前。祈禱于八影山西佛菴。致誠百日。見茶器水聳為雙條氷。長半尺。識者以
B31n0170_p0434a22║為禪教兩派中興之像焉。師持戒精嚴。不與女人同室而坐。衣不搗練。食不美饌。又
B31n0170_p0434a23║不用盤鍮之進。必展鉢於兩時。或子夜起坐。良久撲掌而歎曰。古來佛佛祖祖。必從
B31n0170_p0434a24║此路而得入也。而名相俱絕。真所謂模索不得。如空裏栽花。水中撈月。又每夜子時
B31n0170_p0434a25║必鳴鐸大號彌陀。連聲十念。雖醉睡俗子。皆驚起。同聲念佛。師曾自題真影云。曲肱
B31n0170_p0434a26║為枕臥南溟。翰墨塲中夢未醒。名號終知非實事。出門木像豈真形。此師一生行李之
B31n0170_p0434b01║大槩也。師於法脈為浮休禪師之十一世孫。而其傳法弟子。則曰華山晤善。曰普運應
B31n0170_p0434b02║俊。曰雪渚妙善。曰影嵓尚欣。曰萬嵓大淳。傳講弟子則曰。函溟太先。傳禪弟子則。曰
B31n0170_p0434b03║雪竇奉聞。（後改有炯）曰優曇洪基。曰鏡潭瑞寬。曰龍湖海珠。曰應和等皆法門之龍象也。
B31n0170_p0434b04║（己卯）十六年（清光緒五年）命重建歸州寺。給內帑錢三千五百緡。及空名帖五百張。
B31n0170_p0434b05║【備考】歸州寺重建紀蹟碑。（咸興府尹金炳地撰）昔我太祖康獻大王。龍潛時。讀書于咸山之東
B31n0170_p0434b06║十五里歸州洞。雪峯山下。伊時。緇徒亦闢羅而處焉。噫。兹山。實基王跡。國初建寺。護
B31n0170_p0434b07║衛聖。址。祇奉肅廟正廟兩聖御製宸翰。尊以閣之。佛家倚重。即與釋王寺。相甲乙者
B31n0170_p0434b08║也。洎戊寅臘月。遽遭回祿。一剎蕩燼。讀書堂御筆閣幸賴獨存。誠是王靈攸暨。道啟
B31n0170_p0434b09║業已上徹。內司亦為懇至。越明年春。余承按使之命。及其陛辭。聖旨申申以重搆溫
B31n0170_p0434b10║綸。莅茲未幾。內帑錢三千五百緡。空名帖五百張。一時頒下。自此董功。至於十五箇
B31n0170_p0434b11║月而告成。新搆佛龕禪院為三百餘間。云云。
B31n0170_p0434b12║（庚辰）十七年（清光緒六年）五月七日。沙門善影入寂。
B31n0170_p0434b13║【備考】朝鮮曹溪宗師華嚴講伯暎虛堂大禪師塔碑銘。
B31n0170_p0434b14║憲宗己酉春。我先大夫文貞公。以大宗伯。承命奉審北陵。憩安邊之釋王寺。遇櫟山
B31n0170_p0434b15║師。見形貌古朴。言論曠達。且喜其為同庚。托契甚厚。時小子守灣府。先大夫以年貢
B31n0170_p0434b16║使留灣。師專指馳函。先大夫手書以答。小子侍左右。知師之賢。後十四年。余伯關北
B31n0170_p0434b17║踰嶺。公事促。不得歷雪山。甲子猥承非常之命。馹召嚴急。再過山門。無暇尋真。又十
B31n0170_p0434b18║年。退居鄉山。遊奉先寺。庸庵釋典愚。以其師櫟山塔銘。屬余。余曰。櫟山吾先大夫之
B31n0170_p0434b19║空門交也。安得無一言之贈乎。師法名善影。字無畏。號暎虛。櫟山其初號也。俗姓安
B31n0170_p0434b20║東林氏父曰得元。母曰漢陽趙氏。有夢佛之異。生師於王城之雲觀峴。正廟壬子三月
B31n0170_p0434b21║二十三日也。年十二。從龍雲勝行禪者。祝髮于楊州鶴林庵。受戒法于聖巖德函大
B31n0170_p0434b22║師。叅禪于華嶽知濯大師。二十一建幢于仁峯德俊之門。溯其淵源。乃清虛派。而喚惺
B31n0170_p0434b23║為五世祖。此師之來歷也。師早年。由南土。晚入釋王寺內院。其學宗八萬諸經。立於
B31n0170_p0434b24║正法眼藏。得單傳之統。諸路沙門。尊為曹溪宗師。華嚴講伯。庚辰五月二日示疾。七
B31n0170_p0434b25║日寅時。北首正臥左手右手舉。怡然寂化。世壽八十九。法臘七十八焉。余於塔碑素
B31n0170_p0434b26║靳為銘。而映虛世交也。粵在咸州。不以名相間。於此可知其為人。而合於銘也。偈曰。
B31n0170_p0435a01║一枝宗法海之東。雲在青天水在中。石虎抱兒眠正熟。松風瑟瑟萬緣空。
B31n0170_p0435a02║聖上十年秋。大匡輔國崇祿大夫領中樞府事原任奎章閣直提學月城李裕元撰
B31n0170_p0435a03║通政大夫安邊郡都護府使全義李熙準謹書。
B31n0170_p0435a04║（辛巳）十八年（清光緒七年）（佛紀二九〇八年）九月八日。沙門洪基入寂。
B31n0170_p0435a05║【備考】優曇大禪師行狀。（猊雲散人崔東植撰）和尚初法名禹幸。後改稱洪基。優曇軒號也。俗姓
B31n0170_p0435a06║權氏。安東人也。世以簪纓。早喪怙恃。然天姿頴悟。氣宇清秀。好讀書。年至弱冠。徧遊
B31n0170_p0435a07║名山。忽有厭塵之想。遂祝髮于小白山。西遊曹溪山松廣寺。為浮休門下碧禪和尚之
B31n0170_p0435a08║玄法孫。敬叩華嚴拈頌於先正之門。不數三年。慧解超凡。又能沉潛默究。洞透玄旨
B31n0170_p0435a09║因竪幢開堂。學來如市。和尚平居。對人接物。常若言不出口。至於公私財穀之消息
B31n0170_p0435a10║盈朒。漫不畧省。至於拈弄宗教演揚禪旨。言詞波瀾。滔滔亹亹。水湧風激。居常云為
B31n0170_p0435a11║若氣不勝衣。而恒以鼻嚏。一言三吐三拭。若不支終日。至於整田衣據獅座。氣湧如
B31n0170_p0435a12║山。儼若古先生。一無嚏唾。牢坐竟日。未暫假作。師精於華嚴。尤邃於禪學。晚年著禪
B31n0170_p0435a13║門證正錄。以明佛祖傳心之奧旨。其家風清白。室中只有黃卷數帙。軍持一帒而已
B31n0170_p0435a14║衣不重衣。食不珍味。秪是蔬糲麤衫。不知其他。真是出格道人也。至辛巳秋奄入涅
B31n0170_p0435a15║槃。世壽六十。法臘四十五也。
B31n0170_p0435a16║【備考】曹溪山松廣寺優曇和尚行狀。（松廣寺來狀）師諱洪基。號優曇。俗姓權氏。嶺南安
B31n0170_p0435a17║東郡人也。父重國。母趙氏。以道光壬午三月三日生師。師生而頴達夙成。幼而敏悟
B31n0170_p0435a18║好學。誓心出家。父母不許。竊念踰城之緣。遂往喜方寺。依自信長老剃髮。閱初發心
B31n0170_p0435a19║自警之文。與心友作伴。抵八公山。叅渾虛大師。學習數部經。以不繫為志。轉次南行
B31n0170_p0435a20║跡高必尋。人真必詣。到曹溪山松廣寺。因智峰和尚為世緣之主。依蓮月禪師結法印
B31n0170_p0435a21║之父。受教於枕溟講伯。受具於仁坡律師。二十七歲。拈香於真覺祖師之禪社。傳鉢
B31n0170_p0435a22║於碧潭大師之法會。教眼澄於雪仁蓮默。禪椎敲於真龍白草。師於光緒七年辛巳九
B31n0170_p0435a23║月八日入寂。世壽六十。僧臘四十五。師所著禪門證正錄一卷行于世。師於世泒。則
B31n0170_p0435a24║為浮休之十一世孫。浮休七傳有楓巖。巖有四大弟子。曰霽雲澄。默庵訥。應庵允。碧
B31n0170_p0435a25║潭仁。潭傳于會溪輝宗。溪傳于蓮月。月傳于師。
B31n0170_p0435a26║（癸未）二十年（清光緒九年）（佛紀二九一〇年）十一月二十四日。沙門敬淳入寂。
B31n0170_p0435b01║【備考】影山禪伯傳。（東師列傳）師名敬淳。號影山。幼而出家。染衣受具。禪雲寺重現之善
B31n0170_p0435b02║知識也。雪坡靈谷。白坡影山。相繼重現也。住於通度。有自願近事者。住於觀音。有自
B31n0170_p0435b03║續禪燈者。住於松廣。為貧窶者化主。住於海印為觀玩者贊引。至於梵海菴前。三呼真
B31n0170_p0435b04║佛。入金秋史庭荅道塲來。解衣與人身不寒。推食施兒腹不飢。宿不再宿。桑下一宿
B31n0170_p0435b05║之戒。食不非時。日中一食之齋。天下太平春。四方無一事。非我而誰。山霞朝作飯。蘿
B31n0170_p0435b06║月夜為燈。指我而言。觀音古寺。端坐示寂。夜光如火。地動如雷。光緒癸未十一月二
B31n0170_p0435b07║十四日也。○仙巖寺有僧名景星者不識字者也。一夕夢影山和尚。傳授真贊曰。影是
B31n0170_p0435b08║影山影。山是影山山。山影俱融處。都盧是影山。仙巖寺之擎雲大禪師。為余誦之。
B31n0170_p0435b09║（丁亥）二十四年（清光緒十三年）八月三十日。沙門海珠入寂。
B31n0170_p0435b10║【備考】龍湖講伯傳。（東師列傳）師名海珠。號龍湖。四佛山大乘寺之大講師也。在家受趨
B31n0170_p0435b11║庭之訓。出家絕洗足之歎。入山行道。逢因結緣。効祝氏之除草。慕雪山之求法。發德
B31n0170_p0435b12║山之銳憤。作無著之叅訪。洛東洛西優遊質疑。湖西湖南逍遙解結。應召而往。奉賚
B31n0170_p0435b13║而歸。請狀而赴。選佛而寂。時順事跡禪教故紙。權現叢林空竪頑石。受戒傳戒。受法
B31n0170_p0435b14║傳法。一場春夢。三生精魂。求之歟與之歟。碑以之累。塔以之玷。口之傳之千世萬世
B31n0170_p0435b15║尚玄曰。世傳初。洛下取仁和尚。發願于阿度之真。而得龍湖。闡揚宗風云云。
B31n0170_p0435b16║（戊子）二十五年（清光緒十四年）十月十三日。沙門德真入寂。
B31n0170_p0435b17║【備考】虛舟禪師傳。（東師列傳）師名德真。號虛舟。夙植善根。幼願出家。投入曹溪。獨守苦
B31n0170_p0435b18║節。學成道達。受印行職。退眾樂獨。避。人而人來。匿跡而跡露。或住松廣。或住仙巖。住
B31n0170_p0435b19║於桐裏。住於七佛。住於佛日。住楞伽住白雲。住頭輪住達摩。道甲之見性。迦智之內
B31n0170_p0435b20║院。白羊之物外。華嚴之九層。燕谷之文殊。龍興之普賢。內藏之圓寂。禪雲之兜率。西
B31n0170_p0435b21║方之上雲。雲門。金塘華嚴。安心。文殊。再遊京山。應雲峴之召。（大院君之宮號曰雲峴也）於鐵原寶盖
B31n0170_p0435b22║山草菴。及地藏菴。作祈祝佛事。乙亥於高山雲門寺。又作祈祝佛事。到處四眾雲集
B31n0170_p0435b23║一食五觀泉湧。不著之衣自生。不食之供并臻。受戒者受懺者受法者受業者。不論比
B31n0170_p0435b24║丘比丘尼優婆塞優婆夷沙彌沙彌尼。式蹉摩那。信男信女即從座起。合掌啟請。如在
B31n0170_p0435b25║靈山。拈華示眾。泣笑者皆得寶歸。信受奉行。光緒戊子十月十三日示寂。禪風寥寥。
B31n0170_p0435b26║（己丑）二十六年（清光緒十五年）八月二十九日。沙門有炯入寂。
B31n0170_p0436a01║【備考】靈龜山雪竇大師行狀。（甲寅四月　日三世法孫映湖鼎鎬謹誌）太古圓證國師。入支那得法於臨濟
B31n0170_p0436a02║嫡孫石屋清珙禪師而還。是謂我東禪門初祖。六傳而出清虛浮休兩大師。為禪門中
B31n0170_p0436a03║祖。自清虛四傳而至喚醒大師。以重來古聖示作沙門之傑。再傳而得雪坡大師。大師
B31n0170_p0436a04║乃校刊華嚴細科義鈔。厥業殊大。故至稱華嚴菩薩之徽號。三傳而為白坡大師。大師
B31n0170_p0436a05║之炯眼凡貫徹三學而最得意於禪學。高竪一幟於近代叢林。于斯而曷少有徒。究論
B31n0170_p0436a06║獨得宗旨者。雪竇大師其人也。詳分法系。則於白坡大師。實為四世法孫。然親承指誨
B31n0170_p0436a07║竟受講座。故至於諸方。多稱雪坡而白坡而雪竇而云爾。似乎直傳三世而無間。亦無
B31n0170_p0436a08║足怪焉。大師法諱有炯。（初諱奉聞）雪竇其法號也。俗姓完山李氏也。考諱東馥。妣朴氏　朝鮮
B31n0170_p0436a09║純祖二十四年甲申二月廿四日。大師生于湖南道玉果縣玉田里。髫年夙悟。畧涉儒
B31n0170_p0436a10║典。至十九歲。爰興出世之志。投長城府白巖山白羊寺。得度於正觀快逸大師。越明年
B31n0170_p0436a11║受具懺于曹溪山枕溟翰醒大師。遍叅諸山。講老學內教。畢業于靈龜山法會。（白坡為座主）繼
B31n0170_p0436a12║燈于白巖道圓大師。仍登講壇。教授諸眾。十有餘年。兼修西來祖意。深達妙諦焉。至
B31n0170_p0436a13║太王七年庚午春。因眾請。移錫于母岳山佛岬寺。搆一草堂而養晦焉。居之數年。荒寺
B31n0170_p0436a14║重開。至今稱道。及夫二十六年己丑春。難違門老幻翁喚真大師敦請。大開禪門講會
B31n0170_p0436a15║於楊州牧天磨山奉印蘭若。至七月而終會。仲秋因疾還山。傳鈯斧於門徒雪乳處明
B31n0170_p0436a16║大師。八月二十九日。示寂于少林窟。（龜巖寺之搆內）世壽六十六春。法臘四十六夏。其嗣曰詠
B31n0170_p0436a17║月縞政。曰步月萬益。曰茶輪翼振。曰玩性慧鑑。曰龍隱皓恪。曰犀月敬瑀。曰清霞寵
B31n0170_p0436a18║歡。曰雪乳處明。俱能繼家風。而善述云爾。
B31n0170_p0436a19║（附）幻翁大師。法名喚真。白坡之法孫也。發跡湖南。（淳昌靈龜山龜巖寺）住錫京東。（楊州天磨山奉印寺）離慾清
B31n0170_p0436a20║淨。言行無礙。前韓光武八年甲辰。在清涼寺。端坐入寂。
B31n0170_p0436a21║附鏡潭大師。法名瑞寬。亦白坡之裔也。與龜巖之雪竇。仙巖之函溟。年甲相同。道學
B31n0170_p0436a22║相等。而其門徒又相埒。世謂近代佛門三傑。
B31n0170_p0436a23║（辛卯）二十八年（清光緒十七年）（佛紀二九一八年）七月二十九日。沙門達善入寂。
B31n0170_p0436a24║【備考】金剛山榆岾寺重剏大化主愚隱大師行蹟。（金藕堂撰）大師。戒名達善。法號愚隱
B31n0170_p0436a25║俗姓金氏。貫全州。考諱德順。妣密陽朴氏。感異夢而有娠。以嘉慶辛卯正月二十三
B31n0170_p0436a26║日。生師于江原道高城縣沙峴里。天資英邁。超然有非凡之氣象焉。年未及齔。父卒
B31n0170_p0436b01║母寡。師雖嬰孩。深悼其命道之險崎。嘗以出家之志。告諸母。母牢拒不諾。使之就塾
B31n0170_p0436b02║入學。師莫敢違命。遂荷笈從師。然一片靈犀。尋常往來於曇樹清風秪園流水之間矣
B31n0170_p0436b03║年至十三。又以出家之志。泣而告于母。母知師志不可奪。遂許之。師直往金剛山榆
B31n0170_p0436b04║岾寺。祝髮於緣菴長老。稟戒於月峯和尚。受禪於蓮月和尚。嗣法於大雲座主。師乃
B31n0170_p0436b05║喚惺祖師之八世嫡孫也。年纔十九。重望日隆。全寺公務上凡肯綮盤錯者。若不由師
B31n0170_p0436b06║之游刃。竊不得整其秩而奏其宜。且師雖好學。而能彈秕務實。不可與嚙腐䑛爛之類
B31n0170_p0436b07║同年而論也。年至三十。莅當寺僧綂之職。三十五歲。進為主管。三十七歲。被任妙香
B31n0170_p0436b08║山普賢寺酬忠祠守護總攝。五十歲。再任本寺之主管。前後數十年間。管掌寺事。糾
B31n0170_p0436b09║正僧風。惟以秉直公廉。為本分。且百務總攬。專任隻手。猶不廢化務。彌精白業焉。及
B31n0170_p0436b10║至光緒壬午八月十六日夜失火。本寺全部三千三百餘間。忽被燒失。烟雲慘淡。鳥獸
B31n0170_p0436b11║嗚咽。現住梵侶。皆罔知攸往矣。於是。師痛哭一塲。止哭而笑謂曰。常傳本寺之火災
B31n0170_p0436b12║必由五十三佛神變之所起云。佛之神變。何靈於不祥。而不靈於祥乎。若人不負願
B31n0170_p0436b13║佛必有驗矣。師矢心鳩財。命匠始役。閱三年而功告竣。法殿之莊嚴。眾寮之宏傑。公
B31n0170_p0436b14║產之富裕。啞鍾之復鳴。怯眾之安奠。賜牌地之失而還推。諸般苛役痼獘之革罷。莫
B31n0170_p0436b15║不由師之大願力之所成立者也。所以。遠近咸曰。愚隱大師。真五十三佛之命使也
B31n0170_p0436b16║無疑云。嗚呼。有相示滅。化門佛祖猶未免焉。師亦踵此道。因示㣲疾。召諸門人。囑之
B31n0170_p0436b17║以護法報佛恩之事。至光緒辛卯七月二十九日卯時。遂坐化焉。世壽六十一。僧臘四
B31n0170_p0436b18║十九。
B31n0170_p0436b19║（甲午）三十一年（清光緒二十年）沙門坦鍾入寂。
B31n0170_p0436b20║【備考】華嚴宗主大應堂大禪師之碑銘（并序）
B31n0170_p0436b21║達磨東來。（佛法東來之誤）其藏書八萬。而華嚴一經。為佛法所宗。得其宗者曰。大應禪師。師
B31n0170_p0436b22║法名坦鍾。釋迦之七十六世法孫也。其先漢陽人。姓趙。先世有顯官。考鳳珏。妣金氏
B31n0170_p0436b23║俱賢。以純廟庚寅五月十日生。幼而慧。習儒教。九歲失怙恃。孑然無依。三霜畢。入金
B31n0170_p0436b24║剛之長安寺。祝髮于雪月堂勝寬禪師。受戒於松坡堂日敏禪師。受禪於臥雪堂一禪
B31n0170_p0436b25║禪師。嗣教於明虛堂侖璇禪師。皆沙門上乘也。早入禪。呪誦不輟。供香之暇。輙入南
B31n0170_p0436b26║北講肆。橫經請益。辛亥登壇。開講于普雲菴。常住持諸伽藍。或卓錫於五臺雪嶽。京
B31n0170_p0437a01║山之大小蘭若。講道說法。四方緇流。從之如雲。高足入室。指不勝摟。以其妙諦華嚴
B31n0170_p0437a02║故稱華嚴宗主。常自禱曰。願我得遍法界六根。傳法門度眾生。稱無量福德光明藏菩
B31n0170_p0437a03║薩白華道場。夜夢三佛頂禮。授以天水。圓通禪會。誦無量壽如來根本呪。夢受金剛
B31n0170_p0437a04║珠華藏古窟讀準提呪。夢羣龍噴水洗浴全身。又見車輪常轉。自是心神益清。得法輪
B31n0170_p0437a05║轉化之妙。余嘗以御史。入楓嶽。遇師為空門友。二十年餘。聞修禪益高。不出山門者
B31n0170_p0437a06║久矣。奉元諸僧。將修盂蘭會。諗余曰。須得大宗主。主此會。而非公一書。無以致。乃貽
B31n0170_p0437a07║書勸之。數月果幡然而至。至則如真佛現世。靈唄寶偈。互發於白毫放光之中。而令
B31n0170_p0437a08║眾耳皆醒。善男女受戒律奉懺悔者以千數。當朝名碩。多傾倒與語。樂聞真詮。小溪
B31n0170_p0437a09║金公。三隱李公。拈香禪悅。如東坡之於參寥也。師既去。徒弟景炘。踵門而請曰。吾師
B31n0170_p0437a10║苦行。惟公與二公。可以發輝。願得此三公文翰。以為鐫石之具。曰諾遂為之銘曰。
B31n0170_p0437a11║覿其容澹而靜。聆其言諦而正。三夢悟真。萬灰入定。無盡寶藏。一片心鏡。
B31n0170_p0437a12║資憲大夫前行刑曹判書兼知經筵春秋館事同知成均舘事靈川申獻求撰
B31n0170_p0437a13║資憲大夫前行知敦寧府事兼知經筵春秋舘事知義禁府事光山金九鉉書
B31n0170_p0437a14║崇祿大夫前行吏曹判書兼判義禁府事知經筵春秋舘事同知成均舘事弘文舘提學
B31n0170_p0437a15║世子左賓客原任奎章閣直閣韓山李承五篆
B31n0170_p0437a16║癸巳七月　日立
B31n0170_p0437a17║尚玄曰。大應和尚之碑。亦如金剛山懶雲大禪師之碑。不可考其入寂年時。今按立
B31n0170_p0437a18║碑。先於入寂之前一年。盖生營也。且碑銘序云。「師既去。徒弟景炘。踵門請文」。此
B31n0170_p0437a19║云自奉元寺皈去也。非指化去也。
B31n0170_p0437a20║南北漢緇營。年久解弛。惟存其名。都摠攝之僧職。尚依舊差出。至是廢止。兩漢摠攝印
B31n0170_p0437a21║章。俱送于廣州奉恩寺收管
B31n0170_p0437a22║（乙未）三十二年夏四月（佛紀二九二二年）命弛僧尼入城之禁。先是。日本（日蓮宗）僧佐野前勵。來本國。上書
B31n0170_p0437a23║于內閣總理大臣金宏集。請解其禁。金宏集筵奏。而有是命。
B31n0170_p0437a24║（戊戌）光武二年六月二十二日（佛紀二九二五年）沙門例珂入寂。
B31n0170_p0437a25║【備考】荷隱大師碑銘（并序）。愚按荷師。咸鏡道咸興人也。父姓則朱氏。而夢有一神
B31n0170_p0437a26║僧來。獻斗牛星。感而脤之。誕生此師。其為孩提。十分異常矣。紀有一歲。直入於阿斯
B31n0170_p0437b01║達山。（九月山也）剃髮于月渚之門聖月榻下。叅禪入道。而四十餘年涅槃之誠。見性之道
B31n0170_p0437b02║流千載。荷師一人而已。（中路）天降此師。亦以闡明斯道為己任。故擇其清淨之地。立此山
B31n0170_p0437b03║寺。而四十餘年。長坐禪榻。慧月寶光。湛然圓明。而一朵妙華。隨緣挺出。誰將斯道。不
B31n0170_p0437b04║泯於後世哉。（中路）嗚呼。秋天寒聲。雲駕飛空之際。瑞氣祥光。三日不絕。則形雖沒而道
B31n0170_p0437b05║不沒也。（中路）惟此涵溟。追思荷師。不泯之道。與不世之蹟。以銘於一片碣石焉。銘曰。
B31n0170_p0437b06║天生荷師。稟賦有則。儲精孕僊。及河維嶽。始於無始。終於無終。此師之生。山河有
B31n0170_p0437b07║淨。此師之皈。山河無光。不知何年。複此胚胎。秋天寒聲。西駕蕭灑。山哀浦咽。雲慘
B31n0170_p0437b08║風悲。臨碑贈銘。萬古長辭。
B31n0170_p0437b09║又東師列傳。荷隱禪師傳云。師名例珂。號荷隱。九月山貝葉寺大講師也。聲滿海西
B31n0170_p0437b10║溢流四山。學人不知荷隱非學人。隱士不叅荷隱非隱士也。開門弄如來禪者二十許
B31n0170_p0437b11║春秋。掩關究祖師禪者二十餘結解。四眾圍繞。五分演唱。八彩掩身。六銖穿肩。傳印
B31n0170_p0437b12║了閉門了。道光戊子生。光緒丁酉寂。猿鶴失其盟主。溪林咽其法王。不朽者文。高顯
B31n0170_p0437b13║者塔。師之語錄。藏在門人騎龍講師處。
B31n0170_p0437b14║（己亥）光武三年四月印成海印寺大藏經四部。分藏各寺。
B31n0170_p0437b15║【備考】印經事實
B31n0170_p0437b16║光武二年戊戌五月　日
B31n0170_p0437b17║勅令奉承　宮內府大臣李載純
B31n0170_p0437b18║侍從院奉侍姜錫鎬
B31n0170_p0437b19║尚宮　崔氏
B31n0170_p0437b20║七月　日
B31n0170_p0437b21║劃下錢六萬二千五百金于化主僧梵雲
B31n0170_p0437b22║二十五日到寺抱應
B31n0170_p0437b23║自宮內府差下監董僧應海
B31n0170_p0437b24║錢監僧翫虛
B31n0170_p0437b25║米監僧海耕
B31n0170_p0437b26║印監僧鳳城
B31n0170_p0438a01║己亥三月　日自宮內府奉
B31n0170_p0438a02║勅差下印經都監董前營將俞鳳濬
B31n0170_p0438a03║亦有訓令于本道觀察使曹始永
B31n0170_p0438a04║三月初七日始役印經
B31n0170_p0438a05║特賜自主通符武監金永澤。同月二十一日到寺幹護。
B31n0170_p0438a06║特下十三道都摠攝僧景明角牌二綬。及封山禁松牌二雙。
B31n0170_p0438a07║四月二十日　印成四部經
B31n0170_p0438a08║二十一日　尚宮崔氏到寺
B31n0170_p0438a09║賜送佛輦一座　具各色威儀
B31n0170_p0438a10║各法堂（佛殿）佛坐服四十件　寢帳十件　卓衣十一件　經衣錦各色一櫃　結絲
B31n0170_p0438a11║一櫃
B31n0170_p0438a12║奉命前叅奉金顯國同日到寺
B31n0170_p0438a13║當日設齋七日轉讀一部經
B31n0170_p0438a14║五月初二日
B31n0170_p0438a15║回向畢齋觀察使病不進替送主事金永動及地方官朴起默來叅
B31n0170_p0438a16║所印經一部奉安法宗本寺
B31n0170_p0438a17║一部奉安佛宗通度寺
B31n0170_p0438a18║一部奉安僧宗松廣寺
B31n0170_p0438a19║一部分布十三道各寺
B31n0170_p0438a20║印經跋文
B31n0170_p0438a21║如是我聞。釋迦如來見星悟真。理具六通。道現三乘。禪宗大法。俱載於大藏經文。儘
B31n0170_p0438a22║一大光寶藏。須彌極天。業鏡無塵。一心慈悲。眾生普濟。願雲廣大。福海澄深。惟兹海
B31n0170_p0438a23║印寺。創自羅代。海左靈源。嶠右名藍。經有板而藏是寺。千有餘載。夙著靈異之跡。實
B31n0170_p0438a24║叅機緘之化。肆我列聖祖祈福植德。必以印是經為符讖因果之證。而經之顯晦。亦有
B31n0170_p0438a25║關於一時之氣數歟。今又奉承勅教。印成四部。琅函緗帙。藏諸名山福地。使之弘揚
B31n0170_p0438a26║竺教。陰隲邦籙。顧不休矣哉。余於兹寺藏經文字之役。竊有所辭不獲者。以先祖之
B31n0170_p0438b01║有記述故也。經既竣印。山谷林樾。瑞氣騰空。夜色移晝。人謂之佛靈放光。如是者五
B31n0170_p0438b02║是果天地報應。非偶然而然。供齋之日。十千乾闥婆。五百阿羅漢。轉經引唄。北望稽
B31n0170_p0438b03║首。咸祝聖人萬年無疆。百祿維新。壽期于翼。國安于碧。南省士女。與之舞蹈。欣抃於
B31n0170_p0438b04║蓮花道塲之中。可以見時代昇平之象矣。
B31n0170_p0438b05║光武三年己亥四月　日
B31n0170_p0438b06║慶尚南道觀察使曹始永謹跋。
B31n0170_p0438b07║（壬寅）光武六年正月二十六日沙門太先入寂。
B31n0170_p0438b08║【備考】華嚴宗主函溟堂大禪師碑銘（并序）（前承旨恒陽呂圭亨撰中華人諸葛璟子明書）。我佛弘典大教。流布世
B31n0170_p0438b09║界。特盛于我東。二千年間。與竺乾脂那。祠響方軌。磊落相望。宗風代振。距今九十一
B31n0170_p0438b10║年之前。有若函溟大禪師。降于湖南。以華嚴宗主。持講席五十六臘而示化。其四世
B31n0170_p0438b11║嗣法錦峯基林。奉舊藏行錄。謁余銘。余夙因師友。嘗親聆法音者稔。禪師名德如雷
B31n0170_p0438b12║霆如河漢。不可以辭。謹按禪師諱太先。函溟號也。俗姓朴氏。籍密陽。父諱陽九。母吳
B31n0170_p0438b13║氏。夢鉅浸滉漾。一寶函浮來。覺而有娠。以純祖甲申九月日。生于和順之寂泉里。既
B31n0170_p0438b14║長頴慧秀朗。眼如曙星。聲若洪鍾。略通經史。年十四。住依萬淵之豐谷麟禪師。明年
B31n0170_p0438b15║祝髮。受戒于白羊之道菴定和尚。後叅枕溟醒和尚。時醒和尚開堂仙巖。一見禪師知
B31n0170_p0438b16║為大乘法器。諄諄啟迪。五六年間。博涉三藏。烝烝日上。醒和尚亟加嘆獎。授大戒焉
B31n0170_p0438b17║乃以己酉春。建幢于瑞石。紹豐谷法燈。寔臨濟嫡傳也。受仙巖之請。開堂于南北兩
B31n0170_p0438b18║菴。諸方來學。躡履擔笈者道相屬也。丙寅秋。傳講緒于景鵬益運。運傳于擎雲元奇
B31n0170_p0438b19║并為禪門之鸞鳳。克紹靈胄而錦峯其高足也。禪師付法後三十餘年。經卷戒律老而
B31n0170_p0438b20║益精苦不衰。見者咸謂真佛出世。壬寅正月二十六日。示㣲疾。澡浴端坐而逝。世壽
B31n0170_p0438b21║七十九。緇白遠近。奔赴悲咷。奉全身茶毗。祥光燭天。異香不滅。余昔聞禪師示眾曰
B31n0170_p0438b22║佛教三千年。只行小乘。以佛旨叅乎世運。則大乘宗旨。應昌于後五百世。不如是。佛
B31n0170_p0438b23║願無功。不能使大地凡眾。圓成正覺。嗚呼。豈易量哉。姜慈屺文瑋。訪禪師于南庵。問
B31n0170_p0438b24║盡大地。毘盧遮那全身體。向何處放屎。禪師竪拂子。觸慈屺帽。曰好圊廁。慈屺呵呵
B31n0170_p0438b25║笑。以偈贊之。李學士建昌。題其真曰。氣宇堂堂。貌如其心。棒頭有眼。舊無畏音。取彼
B31n0170_p0438b26║溟渤。納之一函。擬議便差。潭北湘南。庶可以形容氣像也。惟我禪師。禪教並隆。福慧
B31n0170_p0439a01║兩足。巍巍乎莫可尚已而尤卓絕者。旁通儒學性理。及古今治亂得失。嘗曰。儒之知
B31n0170_p0439a02║仁勇。即佛之悲智願也。佛有三寶。而曾傳之三綱領近之。佛有五戒。而鄒經之四端
B31n0170_p0439a03║與誠實之信近之。淺見末學。互相操戈。是未知聖人真面故耳。斯盖前人所未發。余
B31n0170_p0439a04║儒而好佛者。逾服膺讚頌而不能已。銘曰。
B31n0170_p0439a05║尋思證修石頭遷。博古融會丹霞然。拳頭熱棒鎮州玄。吾師挺生海東天。打迸十方
B31n0170_p0439a06║祖師禪。片石嵯峨千萬年。
B31n0170_p0439a07║大正三年四月　日
B31n0170_p0439a08║朝家置管理署。管理寺剎及僧徒。又刱元興寺于京城之興仁之門（東大門）外。號大法山國
B31n0170_p0439a09║內首寺剎。置左右教正各一人。大禪議及上講議各一人。理務五人。都攝理一人。以奉
B31n0170_p0439a10║恩。奉先。龍珠。麻谷。法住。松廣。金山。海印。通度。桐華。月精。榆岾。釋王。皈州。普賢。神光
B31n0170_p0439a11║等十六寺。為中法山道內首寺剎。置道教正副教正禪議講議各一人。道內各寺剎。置住
B31n0170_p0439a12║職各一人。越二年甲辰。管理署及大法山。並廢止。
B31n0170_p0439a13║（甲辰）光武八年八月（佛紀二九三一年）三角山重興寺灾。
B31n0170_p0439a14║（丙午）光武十年（佛紀二九三三年）春。出內帑金六千圓。命修補海印寺大藏經板釘裝。并印佛經一千四百卷
B31n0170_p0439a15║奉安金剛山正陽寺。補充闕書。始于春。訖于夏。化主僧龍城。監董僧大蓮。海印寺僧景
B31n0170_p0439a16║明製跋文。嘉善大夫前漢城判尹朴昌善。署其名。先是。海印寺僧龍城。夤緣建白于淳
B31n0170_p0439a17║嬪嚴氏。行此佛事。輾轉入稟大內。故有是命。淳嬪聞楓岳僧錦虛（姜大蓮之前名）重創
B31n0170_p0439a18║長安寺海光殿。頗有幹能。命派尚宮林氏。帶同錦虛。前往海印寺。主幹其役役告訖。有
B31n0170_p0439a19║餘財。買田數結。附局司壇。歲收百斗米。又其餘。分施各僧寮云。
B31n0170_p0439a20║○李王殿下（前皇帝）〔李坧〕在位四年
B31n0170_p0439a21║（庚戌）隆熙四年（佛紀二九三七年）三月。百潭寺僧韓龍雲。獻議于中樞院。九月又建白于綂監府。願令僧尼
B31n0170_p0439a22║嫁娶自由。并不報。
B31n0170_p0439a23║【備考】中樞院獻議書。伏以人界之事。莫善於變。莫不善於不變。一定而不知變
B31n0170_p0439a24║人物之存在於天地間者。不復睹於今日。天地善變。萬物生焉。生生不盡。生生不盡
B31n0170_p0439a25║而善變焉則其進化之妙。日繁一日。雖欲窮盡其數。上等之筭。百年之壽。已不勝其
B31n0170_p0439a26║任。變與不變之比例如是。故天下之人貴變焉。有變千載之案者。有變一世之議者
B31n0170_p0439b01║有日月變者。其變期之修短雖殊。驟入於進化之域則一也。故變者。進化之不二法門
B31n0170_p0439b02║不變何為。今日之可變者何限。但以。與己有密接關係者而陳言之。幸須察焉。窃惟僧
B31n0170_p0439b03║尼之自禁嫁娶生產。實數千年不易之案。何其蔽歟。是有關於國計者不少。則不宜一
B31n0170_p0439b04║任自裁。無所過問也。現今世界問題之大者。不一而足。首屈一指。則不可不以殖民
B31n0170_p0439b05║當之。惟我全國僧侶之現數。槩為五六千。後日之增加亦未可知。一任前制而不之返
B31n0170_p0439b06║有損於殖民界者。有不可勝言者。此智力水平線以上之所日夕懼然者矣。安在其不
B31n0170_p0439b07║圖改良也。且佛教弘圓。無事可禁。但以淺根眾生故假設方便。後人不知。誤作金言
B31n0170_p0439b08║沈面濡首。不能更進一步。嗚呼。自此以往。佛教之影響於眾生界者。亦已遠矣。數千
B31n0170_p0439b09║年之僧侶。不敢置一言於其間者則又可悲也。若使佛教絕跡於天下而無憾焉則已
B31n0170_p0439b10║苟若不然。僧侶當任作嫁娶生產。擴張其範圍。樹旗於宗教竸爭之陣壘。不亦保教之
B31n0170_p0439b11║大計乎。嫁娶之禁一變。公而殖民。私而保教。無適而不宜。何憚而不變哉。此等禁戒
B31n0170_p0439b12║初非法律所係。則自禁自解。靡所不可。但千年積習。一朝難改。異議百出。互相疑懼
B31n0170_p0439b13║有志未達。抑有▆所。日暮道遠。少不宜緩。故敢陳愚言。幸加三思。若使此言無補於
B31n0170_p0439b14║進化之今日固不容論。少有可採。幸提出閣議。布令天下。僧尼嫁娶與否。任作自由
B31n0170_p0439b15║無碍進化。公私幸甚。
B31n0170_p0439b16║隆熙四年三月　日
B31n0170_p0439b17║中樞院議長金允植閣下
B31n0170_p0439b18║綂監府建白書
B31n0170_p0439b19║伏以僧侶嫁娶之禁以佛戒。其來久矣。而不適於百度維新之今日則勿論。若使僧侶
B31n0170_p0439b20║一禁嫁娶而不知解。其於政治的殖民。道德的生理。宗教的布教。有百害而無一利
B31n0170_p0439b21║此則盡人能言。不必條晢。不寧惟是。叅以佛教言之。其深淵之真理。廣大之範圍。實
B31n0170_p0439b22║非嫁娶與否之所能損益。但佛欲眾生之轉迷為悟。改惡作善。而眾生根器若面。無從
B31n0170_p0439b23║一道而導之。則勢不得不集天下送情節慾之事而演說之。以冀其各從所好而利導
B31n0170_p0439b24║也。然則佛戒之禁婚。固方便之一道。佛教之究竟則邈哉。解亦何傷。且男女之慾。智
B31n0170_p0439b25║愚共有。若終身禁婚。因禁而生弊。弊復滋矣。良以朝鮮之僧侶。非不知解禁之為愈
B31n0170_p0439b26║但一朝之言。不能闢千年之習。滿心疑懼。薄歲蹰躇。以冀朝令之解禁。故今三月。舉
B31n0170_p0440a01║實請願于前韓國中樞院矣。尚無如何措處。僧侶之疑懼轉深。入俗日多。傳道日縮
B31n0170_p0440a02║孰若速解禁婚而保教也。使多數之僧侶。轉作嫁娶生產。其影響於政治道德宗教界
B31n0170_p0440a03║者。顧不多多乎。用是之故。兹敢冒陳。洞亮後。僧侶嫁娶解禁事。特以府令頒布。一闕
B31n0170_p0440a04║千年之習。俾成不世之蹟。政莫新焉。此事雖小實大。幸速圖焉。無任祈懇之至。
B31n0170_p0440a05║明治四十三年九月　日
B31n0170_p0440a06║綂監子爵寺內正毅　殿
B31n0170_p0440a07║諸山僧侶。共謀協力。創覺皇寺于京城之北部磚洞。（今壽松洞）是為入城布教之始。先是。京山
B31n0170_p0440a08║僧洪月初李寶潭等。創立佛教研究會于城東元興寺。以淨土為宗。刻於銀章。分給僧員
B31n0170_p0440a09║而收實費。丙午歲也。自是。諸方僧侶有志振興佛教者。（當時有志之僧侶。今皆為大本山住持。故不具錄）稍稍來集京
B31n0170_p0440a10║輦之下。共立宗旨。稱號圓宗。置宗務院。推李晦光為宗正。戊申歲也。李晦光。以圓宗宗
B31n0170_p0440a11║務院宗正之資格。赴日本東京。與曹洞宗管長弘津說三。締結聯合盟約共七個條。陳震
B31n0170_p0440a12║應。朴漢永。金鍾來。韓龍雲等。以為朝鮮僧侶。本屬臨濟宗派。若與曹洞聯合則是改宗
B31n0170_p0440a13║易祖。於是。發起立臨濟宗。庚戌歲也。共設臨濟宗臨時宗務院于順天松廣寺。置管長
B31n0170_p0440a14║一人時仙巖寺之金擎雲。當選為臨時管長。以老故不出來。而以韓龍雲為臨時管長代
B31n0170_p0440a15║理。行之年餘。辛亥歲也。盖此會也。惟全羅南道。及智異一方。應之而已。後乃移設臨濟
B31n0170_p0440a16║宗臨時宗務院于東萊梵魚寺。未半年而罷。壬子歲也。（詳見下編「梵魚一方臨濟宗旨」）
B31n0170_p0440a17║朝鮮總督府時代（現代）
B31n0170_p0440a18║（辛亥）明治四十四年（佛紀二九三八年）六月三日。頒布寺剎令七條。（制令第七號）七月八日。頒布寺剎令施行規則
B31n0170_p0440a19║八條。定三十本寺。各置住持。（朝鮮總督府令第八十四號）翌年為始。三十本寺住持。各定本末寺法。申
B31n0170_p0440a20║請于朝鮮總督。次第承認而施行之。從由來之舊慣。皆稱禪教兩宗。於是。朝鮮寺剎。宗
B31n0170_p0440a21║旨定于一。而區域分為三十矣。
B31n0170_p0440a22║（癸丑）大正二年（佛紀二九四〇年）八月二十一日。南印度錫蘭島高僧達磨婆羅。來到京城。自言為朝鮮佛教
B31n0170_p0440a23║全體。特獻佛舍利一粒。用祝將來之興隆云云。于時。海印寺住持李晦光捧受。後遞傳
B31n0170_p0440a24║于三十本山會議所院長榆岾寺住持金錦潭。（京畿三本山住持作證明）以其為朝鮮佛教全體代表者故
B31n0170_p0440a25║也。時諸檀越。施銀盒鐵櫃。奉安舍利于覺皇寺佛座之側。留鎮海東。福利人民。
B31n0170_p0440a26║（甲寅）大正三年（佛紀二九四一年）一月十三日。禪教兩宗三十本山住持。開第三回總會于會議所。（舊元興寺）决議
B31n0170_p0440b01║設立高等佛教講塾于京城。（舊元興寺）朴漢永為塾師。三十本寺。起送留學生一人或二人。來
B31n0170_p0440b02║京聽講。未滿一年。以事散歸。是年朝鮮僧侶。留學日本者。計十三人。乾鳳寺之李智光
B31n0170_p0440b03║龍珠寺之金晶海。長安寺之李混惺。雙溪寺之鄭晄震等。皆入東京之曹洞宗大學。海印
B31n0170_p0440b04║寺之曹學乳入于真言宗之豐山大學。玉泉寺之李鍾天入于東洋大學。梵魚寺之金道
B31n0170_p0440b05║源入于日本大學。其他皆入西京之臨濟宗大學。（留學西京者。後多罷皈。）
B31n0170_p0440b06║十一月二十五日。設立佛教振興會于覺皇寺。於此會也。海印寺住持李晦光。法住寺住
B31n0170_p0440b07║持徐震河。乾鳳寺住持李雲坡。法興寺住持鄭萬化。桐華寺住持金南坡。銀海寺住持朴
B31n0170_p0440b08║晦應金龍寺住持金慧翁。通度寺住持金九河。龍珠寺住持姜大蓮。麻谷寺住持張普明
B31n0170_p0440b09║奉恩寺住持羅晴湖。大興寺住持白翠雲。孤雲寺住持李東旿。月精寺住持洪莆龍。松廣
B31n0170_p0440b10║寺住持李雪月。奉先寺住持洪月初。永明寺住持李晦明。成佛寺住持金抱應。梵魚寺住
B31n0170_p0440b11║持吳惺月。貝葉寺住持姜九峯。歸州寺住持鄭煥朝。寶石寺住持朴徹虛。威鳳寺住持李
B31n0170_p0440b12║振聲。釋王寺住持代金崙河。白羊寺住持代宋宗憲。祇林寺住持代朴海蓮。普賢寺住持
B31n0170_p0440b13║代羅晴湖。傳燈寺住持代李智永。仙巖寺住持代金相淑等。其發起者也。又海印寺住持
B31n0170_p0440b14║李晦光其代表者也。
B31n0170_p0440b15║佛教振興會役員
B31n0170_p0440b16║會主李晦光。副會主姜大蓮。
B31n0170_p0440b17║幹事長金弘祚。理務部長羅晴湖。事務部長申羽均。財務部長李命七。（已上三人皆兼幹事）
B31n0170_p0440b18║幹事。張志淵。尹泰興。金相淑僧。金榮鎮。李能和。李常和。金永七。李智永僧。成　𡎖。尹
B31n0170_p0440b19║稙求。梁建植。宋憲奭。馬相學。李喬永。李舜夏。朴海遠。安必中。洪鎮裕。張鴻植。吳在
B31n0170_p0440b20║豐。許萬弼。金同圭。趙命九。柳錫晉。沈禹澤。韓榮浩。李寶潭僧。李碧峯僧。金近永。
B31n0170_p0440b21║婦人幹事李淑。李淑子。
B31n0170_p0440b22║是年。以佛舍利故。七千僧尼。義捐金錢。數百檀越。善施財穀。改建覺皇寺。十二月。役告
B31n0170_p0440b23║訖。二十九日。行釋迦世尊舍利奉安禮式。從東門外舊元興寺。輦舍利入京城。三十本
B31n0170_p0440b24║寺住持。具法服威儀。乘腕車陪從。佛教振興會員。及善男善女。無數千人。填咽擁護。旛
B31n0170_p0440b25║盖以行列。鼓吹以前導。滿城士女。奔波瞻禮。無不嘖嘖。嘆未曾有。
B31n0170_p0440b26║（乙卯）大正四年二月二十五日。置朝鮮寺剎三十本山聯合事務所于覺皇寺。大本山龍珠
B31n0170_p0441a01║寺住持。姜大蓮為委員長。○三月十五日。發行佛教振興會月報第一號。
B31n0170_p0441a02║附佛教雜誌沿革
B31n0170_p0441a03║朝鮮佛教月報發行十九號（明治四十五年二月二十五日始　大正二年八月二十五日終　）（編輯兼發行者）權相老
B31n0170_p0441a04║海東佛報發行八號（大正二年十一月二十日始　大正三年六月二十日終　）（編輯兼發行者）朴漢永
B31n0170_p0441a05║佛教振興會月報發行九號（大正四年三月十五日始　大正四年十二月十五日終　）（編輯兼發行者）李能和
B31n0170_p0441a06║朝鮮佛教界發行三號（大正五年四月五日始　大正五年六月五日終　）（編輯兼發行者）李能和
B31n0170_p0441a07║朝鮮佛教叢報發行繼續中（大正六年三月二十日始　）（編輯兼發行者）李能和
B31n0170_p0441a08║七月二日。佛教振興會。設行無遮大會于京城之獎忠壇。追薦朝鮮五百年以來一切冤
B31n0170_p0441a09║死之人冥福○朝鮮總督寺內正毅。命印海印寺藏板之大藏經三部。自三月十五日始
B31n0170_p0441a10║事每日用朝鮮人五十名。朝鮮總督府事務官小田省吾監督其役。至八月畢印。盖用強
B31n0170_p0441a11║質紙。（在中央試驗所及其他製紙所應用化學而製造之紙也）印之。其表紙。則用絹地。繪畫麗代之瓦。及蓮花與唐草等形
B31n0170_p0441a12║其製本。極精巧。一部奉納于日本西京之泉湧寺。以祈先帝冥福。一部置于朝鮮總督府
B31n0170_p0441a13║參事室。一部藏于京城景福宮博物舘。（見每日申報）○佛教振興會之法人。（官認之宗教團軆。故曰法人。）因遣二
B31n0170_p0441a14║障（理障。事障。）人於涅槃。（不生曰涅。不滅曰槃。）
B31n0170_p0441a15║（丙辰）大正五年（佛紀二九四三年）禪教兩宗大本山水原郡龍珠寺住持。禪教兩宗三十大本山聯合事務所
B31n0170_p0441a16║委員長姜大蓮。代表禪教兩宗三十大本山住持。設立佛教中央學林於京城府崇一洞
B31n0170_p0441a17║舊北關帝廟。○賣舊元興寺。（為昌信洞公立普通學校）
B31n0170_p0441a18║尚玄按元興寺。前韓光武六年壬寅創建。號為大法山國內首寺剎。設管理署。奉元
B31n0170_p0441a19║寺之金優曇。華溪寺之金越海。相繼為都攝理。至八。年甲辰。管理署廢。洪月初李
B31n0170_p0441a20║寶潭等。設佛教研究會於本寺。又立明進學校。徵集諸寺青年僧侶。教授普通俗學
B31n0170_p0441a21║未幾。洪月初之事業。讓渡于李晦光。佛教研究會變為圓宗宗務院。明進學校改稱
B31n0170_p0441a22║佛教師範學校。教授演說及測量等學科。期滿而罷。寺後忽為某勢家所奪。姜大蓮
B31n0170_p0441a23║金寶輪等挺身當先。訴于法。得伸理。圓宗宗務院。後又變稱禪教兩宗三十本山住
B31n0170_p0441a24║持會議所。海印寺住持李晦光。為院長。管理本所。遂出己財。畧加修改。設立能仁
B31n0170_p0441a25║普通學校。教養閭閻男女兒童。當此之時。三十本山住持總會決議。亦設高等佛教
B31n0170_p0441a26║講塾。未幾罷之。而能仁學校。至第四學年。力盡將自廢。三十本山聯合事務所委
B31n0170_p0441b01║員長姜大蓮。出公金佽助。始克善終。出第一回卒業生十四名。至是年四月廢止
B31n0170_p0441b02║三十本寺。既蒙總督府之惠借北廟。而設佛教中央學林。故變賣本所。得五千圓
B31n0170_p0441b03║抵償覺皇寺建築之重債。蓋賴朝鮮總督府內務部長官宇佐美勝夫氏之外護默
B31n0170_p0441b04║運。事得圓成矣。然而。三十本山。住持以為李晦光。保管院宇。兼興學校。對其勞績
B31n0170_p0441b05║不可默過。迺於本年四月一日。禪教兩宗大本山水原郡龍珠寺住持姜大蓮。以三
B31n0170_p0441b06║十大本山聯合事務所委員長之資格。代表三十大本山住持。贈呈銀盃一事。并感
B31n0170_p0441b07║謝狀一紙。用表紀念不忘之意。于斯時也。道俗男女八十餘人。皆同叅焉。是為元
B31n0170_p0441b08║興寺始終之大槩也。
B31n0170_p0441b09║○朝鮮人設立寺剎祠院及僧尼數表（大正五年十二月末日調查）
B31n0170_p0441b10║寺　　　剎　　　數僧尼計祠院同上管理者數
B31n0170_p0441b11║前年末現　在本年末現　在
B31n0170_p0441b12║京畿道二〇五二〇五二〇五四四三一、六二一一二一二
B31n0170_p0441b13║忠清北道四五四五一四一五三一九四二二
B31n0170_p0441b14║忠清南道七八七八三三一二七〇六〇一三三
B31n0170_p0441b15║全羅北道一一八一一八三二五七二三九七一一
B31n0170_p0441b16║全羅南道六五六五八五六八七九四三二二
B31n0170_p0441b17║慶尚北道二三五二四二一、三五九九〇一、四四九九一三
B31n0170_p0441b18║慶尚南道一六八一六八一、三八二一〇四一、四八七五五
B31n0170_p0441b19║黃海道五七六五一三六二七一六三三六
B31n0170_p0441b20║平安南道五〇五〇五九五六四一一
B31n0170_p0441b21║平安北道一三〇一三〇一四八七一五五二二
B31n0170_p0441b22║江原道一三二一三二七〇二一四二八四四三三
B31n0170_p0441b23║咸鏡南道八六八二二六六一二〇三八六一一
B31n0170_p0441b24║咸鏡北道三二三二三六——三六————
B31n0170_p0441b25║總計一、四〇一一、四一二六、九二〇一、四二〇八、三四〇四四五一
B31n0170_p0442a01║
B31n0170_p0442a02║朝鮮寺剎禪教兩宗三十本寺并其所屬末寺
B31n0170_p0442a03║左列卅寺本末。今用六例槩括
B31n0170_p0442a04║【寺法】朝朝總督認可年月日
B31n0170_p0442a05║【寺乘】本寺開創。中興。紹隆。等事蹟要概。
B31n0170_p0442a06║【宗旨】寺法承認之同時。公然冠稱於寺名者。
B31n0170_p0442a07║【燈規】本末寺門。傳燈通規。
B31n0170_p0442a08║【主職】住持遞代。以三年為一任期。（住持。欲以期稱之。則不便於頻遞者。欲以世稱之。則不適於再任者。亦非嗣法也。今依就職第次。但稱第一任第二任。）
B31n0170_p0442a09║【寺格】本寺末寺等級
B31n0170_p0442a10║○京畿道廣州郡修道山奉恩寺
B31n0170_p0442a11║【寺法】奉恩寺本末寺法。大正元年十月十五日認可。
B31n0170_p0442a12║【寺乘】奉恩寺。新羅阿度和尚開基。高麗法鏡王師剏建云。而其蹟不可考。朝鮮明。
B31n0170_p0442a13║宗大王七年壬子。為禪宗。設禪科。置禪宗判事兼奉恩寺住持。普雨虛應和尚。清虛
B31n0170_p0442a14║休靜大師。松雲惟政大師。碧巖覺性大師。相繼為之。闡揚宗教。○按奉恩之施設。皆
B31n0170_p0442a15║普雨之事業也。本寺判事先生案。首書其名。清虛。松雲。皆從禪科出身。亦普雨之薦
B31n0170_p0442a16║拔也。當時儒者。妬疾佛法之大興。斥為妖僧。交章攻之。而母后之所護故。柰何不得
B31n0170_p0442a17║及文定昇遐。遂即竄死。盖普雨。儒家之仇敵。佛門之功臣也。
B31n0170_p0442a18║【宗旨】稱號禪宗甲剎大本山奉恩寺
B31n0170_p0442a19║【燈規】奉恩寺本末寺。清虛休靜禪師之法孫。為住持。
B31n0170_p0442a20║【主職】奉恩寺第一任住持羅晴湖。明治四十五年一月九日。就職認可。第二期再
B31n0170_p0442a21║任。
B31n0170_p0442a22║【寺格】本寺奉恩寺。伽藍名稱。曰大雄寶殿。大香閣。華嚴經板殿。禪院。靈山殿。尋
B31n0170_p0442a23║劍堂。冥府殿。雲霞堂。山神閣。管應堂。天王殿。降仙殿。獨聖閣。
B31n0170_p0442a24║本寺奉恩寺之【末寺首班地】。曰開運寺。興天寺。奉元寺。白蓮寺。華溪寺。津寬寺。（已上
B31n0170_p0442a25║六寺在高陽郡）龍門寺。（在楊平郡）神勒寺。（在驪州郡）三幕寺。（在始興郡）【末寺方等地】曰。佛國寺。奉國寺。法輪寺
B31n0170_p0442a26║龍德寺。長慶寺。清溪寺。修道寺。白雲寺。擎日菴。（已上十寺在廣州郡）大圓菴。寂照庵。七星菴。白
B31n0170_p0442b01║雲菴。慶國寺。奉國寺。蓮花寺。青蓮寺。永華寺。大聖菴。大明庵。道詵寺。太古寺。扶皇
B31n0170_p0442b02║寺。奉聖庵。安養庵。祥雲寺。元曉庵。僧伽寺。地藏庵。文殊庵少林寺。玉泉庵。三聖庵
B31n0170_p0442b03║彌陀寺。（已上廿五寺在高陽郡）華藏寺。觀音寺。戀主庵。望海庵。佛性寺。慈雲庵。虎壓寺。聖月庵。青
B31n0170_p0442b04║蓮庵。聖主庵。念佛庵。獅子庵。藥水庵。（已上十三寺在始興郡）靈源寺。隱仙庵。映月庵。玉水庵。（已上四寺
B31n0170_p0442b05║在利川郡）藥師庵。（在陽川郡）上院庵。明性庵。潤筆庵。舍那寺。（已上四寺在楊平郡）興旺寺。葛空寺。（已上二寺在驪州郡）望月
B31n0170_p0442b06║寺。洛伽庵。天竺寺。圓通庵。回龍寺。水鍾寺。（已上六寺在楊州郡）萬景寺。慈雲庵。興國寺。雲水寺
B31n0170_p0442b07║（已上四寺在高陽郡）
B31n0170_p0442b08║奉恩寺本末寺。共計七十八寺。
B31n0170_p0442b09║○京畿道楊州郡雲岳山奉先寺
B31n0170_p0442b10║【寺法】奉先寺本末寺法。大正二年四月二日認可。
B31n0170_p0442b11║【寺乘】奉先寺。朝鮮睿宗大王元年己丑創建。明宗大王十七年壬戌。陞為教宗。
B31n0170_p0442b12║【宗旨】稱號教宗甲利大本山奉先寺。
B31n0170_p0442b13║【燈規】奉先寺本末寺。惟奉馬鳴龍樹。帝心。雲華。賢首。華嚴。及定慧。七大祖師次
B31n0170_p0442b14║第相承之宗義。特守元曉。義湘。及大覺。三國師紙墨傳授之慈訓。以華嚴經為正依
B31n0170_p0442b15║其他諸經為傍依。盖華嚴教宗也。
B31n0170_p0442b16║【主職】奉先寺第一任住持洪月初。大正二年四月二日。就職認可。第二期再任。
B31n0170_p0442b17║【寺格】本寺奉先寺。伽藍名稱。曰大雄殿。御室閣。爐殿。山神閣。雲霞堂。放蹟堂。清
B31n0170_p0442b18║風樓。（三門）第一天王門。第二解脫門。第三真如門。食堂樓。判事室。廊舍。涅槃堂。影
B31n0170_p0442b19║堂。鍾樓閣。東司。
B31n0170_p0442b20║本寺奉先寺之【首班末寺】曰興國寺。佛巖寺。檜巖寺。（已上三寺在楊州郡）【其他末寺】曰鶴到庵
B31n0170_p0442b21║白華菴。妙寂菴。見聖菴。奉印寺。雙菴。石林寺。彌勒菴。石泉寺。內院菴。奉永寺。浮圖
B31n0170_p0442b22║菴。安心寺。寶光寺。鷄林菴。自在菴。（已上十六寺在楊州郡）鳳巖寺。五峯寺。（已上二寺在漣川郡）興龍寺。新勒寺
B31n0170_p0442b23║（已上二寺在抱川郡）懸燈寺。（在加平郡）彌陀寺。（在坡州郡）守國寺。（在高陽郡）
B31n0170_p0442b24║奉先寺本末寺。共計二十七寺。
B31n0170_p0442b25║○京畿道水原郡華山龍珠寺
B31n0170_p0442b26║【寺法】龍珠寺本末寺法。大正元年九月二日認可
B31n0170_p0443a01║【寺乘】龍珠寺。新羅時葛陽寺之舊蹟。朝鮮正宗大王十四年庚戌。命創本寺。特置
B31n0170_p0443a02║八路都僧綂。兼水原郡龍珠寺都總攝。本寺創建都化主寶鏡大師初膺其職。
B31n0170_p0443a03║【宗旨】稱號禪教兩宗大本山龍珠寺。
B31n0170_p0443a04║【燈規】龍珠寺本末寺。清虛休靜禪師之法孫為住持。
B31n0170_p0443a05║【主職】龍珠寺第一任住持姜大蓮。明治四十四年十一月十七日。就職認可。第二
B31n0170_p0443a06║期再任。
B31n0170_p0443a07║【寺格】本寺龍珠寺。伽藍名稱。曰大雄殿。冥府殿。護聖殿。天保樓。曼殊室利那由
B31n0170_p0443a08║陀寮十方七燈閣。極樂大圓寶殿。普信閣。
B31n0170_p0443a09║本寺龍珠寺之【末寺首班地】曰。七長寺。（在竹山郡。）青龍寺。（在安城郡）普光寺。（在陽州郡）【其次末寺方
B31n0170_p0443a10║等地】曰。寶積寺。藥師寺。修道寺。深福寺。萬壽庵。萬儀寺。奉寧寺。青蓮庵。洪法寺。（已上
B31n0170_p0443a11║九寺在水原郡）鳳林寺。雙溪寺。靜水庵。蓬萊寺。華雲寺。白水庵。（已上六寺在南陽郡）萬奇寺。（在振威郡）雲水庵。靜
B31n0170_p0443a12║樂庵。清源寺。內院庵。隱寂庵。瑞雲庵。石南寺。藥師庵。（已上八寺在安城郡）碑殿庵。明寂庵。上雲
B31n0170_p0443a13║庵。青蓮庵。極樂庵。白蓮庵。極樂寺。仙住庵。朝天寺。鶴壽寺。鳳舞寺。（已上十一寺在竹山郡）新興
B31n0170_p0443a14║寺。（在陰竹郡）龍德寺。長庚寺。白蓮庵。隱寂庵。（已上四寺在龍仁郡）普門寺。寺彌陀。清凉寺。（已上三寺在高陽郡）修理
B31n0170_p0443a15║寺。元堂寺。（已上二寺在始興郡）（國清寺。（在平安北道鐵山郡）金剛寺。天王寺。羅漢寺。靈藏寺。秋月菴。（已上五寺在平安北
B31n0170_p0443a16║道長州郡。大正五年。龍珠寺以平北六寺。讓與于妙香山普賢寺。））
B31n0170_p0443a17║龍珠寺本末寺。共計四十九寺。
B31n0170_p0443a18║○京畿道江華郡吉祥山傳燈寺
B31n0170_p0443a19║【寺法】傳燈寺本末寺法。大正元年九月二日認可。
B31n0170_p0443a20║【寺乘】傳燈寺。沁都第一之禪院。自古弘法之宗剎。（寺係高麗朝創建）
B31n0170_p0443a21║【宗旨】稱號禪教兩宗大本山傳燈寺。
B31n0170_p0443a22║【燈規】傳燈寺本末寺。清虛休靜禪師法胤喚惺志安禪師之法孫。為住持。
B31n0170_p0443a23║【主職】傳燈寺第一任住持金之淳。明治四十四年十二月二日就職認可。第二任
B31n0170_p0443a24║住持鞠昌煥。就職。
B31n0170_p0443a25║【寺格】本寺傳燈寺。伽藍名稱。曰大雄殿。（本殿建築之美術。為國保之古蹟。大正五年。本寺住持鞠蓮月。因其舊制而修補。）藥師殿。
B31n0170_p0443a26║冥府殿。講說堂。香爐殿。藏史閣。（朝鮮寶藏歷代實錄之史庫也）普譜閣。
B31n0170_p0443b01║本寺傳燈寺之【末寺首班地】曰。華藏寺。（在長瑞郡）【首班地華藏寺之山內末寺】曰。雲霞
B31n0170_p0443b02║堂。寂默堂。彌陀菴。極樂菴。洛迦菴。
B31n0170_p0443b03║【本寺傳燈寺之末寺】曰。白蓮寺。青蓮寺。積石寺。普門寺。淨水寺。穴口寺。（已上六寺在江華郡）華
B31n0170_p0443b04║盖庵。文殊寺。奉陵寺。（已上三寺在金浦郡）黔丹寺。聖住菴。（已上二寺在古交河郡）龍宮寺。（在仁川郡）聖壽菴。心腹寺
B31n0170_p0443b05║晉月菴。松月菴。（已上四寺任長湍郡）圓通寺。內院菴。北聖菴。大興寺。海雲菴。觀音寺。雲興寺。開
B31n0170_p0443b06║聖菴。七星菴。摠持寺。翫月寺。（已上十一寺在開城郡）延慶寺。興教寺。道詵菴。玉泉寺。鶴巢菴。（已上五寺
B31n0170_p0443b07║右古豐德郡）藥師菴。（在古陽川郡）
B31n0170_p0443b08║傳燈寺本末寺。共計四十寺。
B31n0170_p0443b09║○忠清北道報恩郡俗離山法住寺
B31n0170_p0443b10║【寺法】法住寺本末寺法。大正元年九月二日認可。
B31n0170_p0443b11║【寺乘】法住寺。新羅朝義信禪師之開創。湖西第一之靈剎。
B31n0170_p0443b12║【宗旨】稱號禪教兩宗大本山法住持。
B31n0170_p0443b13║【燈規】法住寺本末寺。芙蓉靈觀禪師之二大神足。（一）浮休善修（二）清虛休靜兩
B31n0170_p0443b14║師之法孫。為住持。
B31n0170_p0443b15║【主職】法住寺第一任住持徐震河。明治四十四年十一月十七日。就職認可。第二
B31n0170_p0443b16║期再任。第二任住持李南坡。大正五年七月二十八日。就職認可。
B31n0170_p0443b17║【寺格】本寺法住寺。伽藍名稱。曰大雄殿。八相殿。圓通殿。能仁殿。四天王殿。宣禧
B31n0170_p0443b18║宮願堂。上學堂。拈華室。極樂殿。大香閣。圓通香閣。舍利閣。
B31n0170_p0443b19║本寺法住寺之。【山內末寺】曰。中獅子庵。上歡庵。（朝鮮李太祖百日祈祝處）上庫庵。汝寂庵。脫骨庵
B31n0170_p0443b20║水晶庵。【山外末寺】曰。公林寺。彩雲庵。煥章寺。菩薩寺。安心寺。龍華寺。輔國寺。（已上六寺
B31n0170_p0443b21║在清州郡）德周寺。普德寺。蒼龍寺。白雲庵。高山寺。（已上五寺在忠州郡）佳山寺。龍巖寺。（已上二寺在沃川郡）靈水庵
B31n0170_p0443b22║（在設川郡）霧巖寺。神勒寺。淨芳寺。玉泉庵。白雲庵。（已上五寺在清風郡）青蓮庵。圓通庵。上禪庵。華藏庵
B31n0170_p0443b23║（已上四寺在丹陽郡）白蓮寺。（在堤川郡）覺淵寺。上庵。道德庵。（已上三寺在槐山郡）迦葉庵。（在陰城郡）月裡寺。懸巖寺。（已上二寺在古文義
B31n0170_p0443b24║郡）寧國寺。重華寺。般若寺。（已上三寺在永同郡）
B31n0170_p0443b25║法住寺本末寺。共計四十一寺。
B31n0170_p0443b26║○忠清南道公州郡泰華山麻谷寺
B31n0170_p0444a01║【寺法】麻谷寺本末寺法。大正元年十月四日認可。
B31n0170_p0444a02║【寺乘】麻谷寺。新羅普照禪師初創寺基。梵日國師擴張法宇。道詵國師一新規模
B31n0170_p0444a03║【宗旨】稱號禪教兩宗大本山麻谷寺。
B31n0170_p0444a04║【燈規】麻谷寺本末寺。清虛休靜禪師之法孫。為住持。
B31n0170_p0444a05║【主職】麻谷寺第一任住持張普明。明治四十四年十一月二十日。就職認可。第二
B31n0170_p0444a06║任住持金萬愚。大正四年十月七日就職認可。
B31n0170_p0444a07║【寺格】本寺麻谷寺。伽藍名稱。曰大雄殿。大光寶嚴。靈山殿。應真殿。尋劍堂。梅花
B31n0170_p0444a08║堂。祝聖殿。國師堂。大香閣。中香閣。小香閣。新香閣。
B31n0170_p0444a09║本寺麻谷寺之【首班末寺】曰。甲寺。（在公州郡鷄龍山新羅慈藏律師初剏寺基慧明禪師興隆伽藍著名之靈剎自古以來與麻谷寺人法融通法緣深厚）【山
B31n0170_p0444a10║內末寺】曰。上院庵。隱寂庵。北迦葉庵。南迦葉庵。白蓮庵。青蓮庵。靈隱庵。臺上庵
B31n0170_p0444a11║【其次又有鷄龍甲寺之山內末寺】曰。大慈庵。獅子庵。新興庵。內院庵。大聖庵。
B31n0170_p0444a12║本寺麻谷寺之【一般末寺】曰。東鶴寺。實相庵。文殊庵。東殿。吉祥庵。新元寺。騰雲庵
B31n0170_p0444a13║馬鳴庵。古王庵。南庵。靈隱寺。銅穴寺。（已上十二寺在公州郡）灌燭寺。雙溪寺。聳巖寺。（已上三寺在論山郡）孤
B31n0170_p0444a14║雲寺。大乘寺。月隱寺。靈隱寺。（已上三寺在連山郡）淨水寺。（在魯城郡）臯蘭寺。（在扶餘都）德川寺。大鳥寺。五德
B31n0170_p0444a15║寺。（已上三寺在林川郡）鳳棲寺。（在韓山郡）永守寺。（在庇仁郡）白雲寺。中臺寺。金剛菴。（已上三寺在藍浦郡）無量寺。金池寺
B31n0170_p0444a16║大祖庵。雙溪庵。兜率庵。（已上五寺在鴻山郡）定慧寺。中庵。南庵。（已上三寺在定山郡）正覺寺。（在石城郡）長谷寺。（在青陽郡）
B31n0170_p0444a17║碑庵寺。（在全義郡）香泉寺。華嚴寺。梨苑庵。（已上三寺在禮山郡）高山寺。中庵。飛來庵。鳳隱庵。（已上四寺在懷德郡）普
B31n0170_p0444a18║門庵。隱石寺。銀石寺。（已上三寺在水川郡）成佛寺。廣德寺。東殿。西殿。（已上四寺在天安郡）城月寺。（在稷山郡）望月庵
B31n0170_p0444a19║望溪寺。（已上二寺古平澤郡）神心寺。白蓮庵。（已上二寺在牙山郡）紅華寺。仁華寺。（已上二寺在新昌郡）五峯寺。鳳谷寺。（已上二寺
B31n0170_p0444a20║在溫陽郡）浮石寺。三仙寺。望日寺。海月庵。竹寺。文殊庵。（已上六寺在瑞山郡）報德寺。觀音庵。修德寺。定
B31n0170_p0444a21║慧庵。（已上四寺在德山郡）靈塔寺。九龍寺。影浪寺。聖堂寺。（已上四寺在唐津郡）興住寺。太乙庵。泰國寺。（已上三寺在泰
B31n0170_p0444a22║安郡）開心寺。東殿。月樂寺。月落寺。天藏庵。文殊寺。（已上六寺亦瑞山郡）龍鳳寺。山惠菴。內院菴。藥水
B31n0170_p0444a23║寺。淨巖寺。（已上五寺在洪城郡）高山寺。石蓮寺。七節庵。淨巖寺。（已上四寺在結城郡）禪林寺。鑑島寺。（已上二寺在鰲川郡）
B31n0170_p0444a24║九蓮寺。大蓮寺。（已上二寺在大興郡）
B31n0170_p0444a25║麻谷寺本末寺。共計一百二十四寺。
B31n0170_p0444a26║○慶尚北道達城郡八公山桐華寺
B31n0170_p0444b01║【寺法】桐華寺本末寺法。大正元年十月四日認可。
B31n0170_p0444b02║【寺乘】桐華寺。新羅炤智王十五年癸酉。極達和尚創建。惠恭王七年壬子。心地王
B31n0170_p0444b03║師改號桐華寺。
B31n0170_p0444b04║【宗旨】稱號禪教兩宗大本山桐華寺。
B31n0170_p0444b05║【燈規】桐華寺本末寺。清虛浮休兩禪師之法孫。為住持。
B31n0170_p0444b06║【主職】桐華寺第一任住持金南坡。明治四十四年十二月七日。就職認可。第二期
B31n0170_p0444b07║再任。
B31n0170_p0444b08║【寺格】本寺桐華寺。伽藍名稱。曰大雄殿靈山殿。毗盧殿。蓮經殿。七星閣。獨聖閣
B31n0170_p0444b09║疑香閣。降生院。尋劍堂。西別堂。斗月寮。
B31n0170_p0444b10║本寺桐華寺之【山內末寺】曰。金堂庵。浮圖庵。內院庵。養真庵。念佛菴。
B31n0170_p0444b11║山外末寺【首班地】曰。把溪寺。龍淵寺。南地藏寺。（已上三寺在達城郡）瑜珈寺。（在玄風郡）【方等地】。曰
B31n0170_p0444b12║北地藏寺。夫仁寺。林休寺。安逸庵。隱跡菴。雲興寺。觀香菴。（已上七寺在達城郡）天柱寺。大芚寺
B31n0170_p0444b13║補國寺。金國寺。道德庵。松林寺。鹿峯寺。念佛菴。（已上八寺在漆谷郡）威鳳寺。（在仁同郡）鶴林寺。古方寺
B31n0170_p0444b14║白雲寺。新興寺。雙飛寺。（已上五寺在金泉郡）法柱寺。白蓮菴。塼坨寺。（已上三寺在軍威郡）玉蓮寺。大谷寺。浮水
B31n0170_p0444b15║菴。（已上三寺在比安郡）大見寺。消災寺。（已上二寺在玄風郡）慶興寺。安興寺。（已上二寺在慶山郡）盤龍寺。大興寺。帝釋庵。（已上
B31n0170_p0444b16║三寺在慈仁郡）環城寺。禪本寺。元曉庵。（已上三寺古河陽郡）竹林寺。薪芚寺。磧川寺。大雲庵。大寂寺。湧泉
B31n0170_p0444b17║寺。（已上六寺在清道郡）悟道庵。（在義興郡）安國寺。感應寺。（已上二寺在星州郡）
B31n0170_p0444b18║桐華寺本末寺。共計五十六寺。
B31n0170_p0444b19║○慶尚北道永川郡八公山銀海寺
B31n0170_p0444b20║【寺法】銀海寺本末寺法。大正元年十月四日認可。
B31n0170_p0444b21║【寺乘】銀海寺。新羅憲德王願剎海眼寺之古蹟。元旵禪師建法幢。高麗朝王師普
B31n0170_p0444b22║慈尊者擴伽藍。朝鮮仁宗大王朝。天教和尚。揭銀海寺之宣額。
B31n0170_p0444b23║【宗旨】稱號禪教兩宗大本山銀海寺。
B31n0170_p0444b24║【燈規】銀海寺本末寺。清虛休靜禪師之嫡嗣鞭羊彥機禪師之法孫及浮休善修
B31n0170_p0444b25║禪師之法孫。為住持。
B31n0170_p0444b26║【主職】銀海寺第一任住持朴晦應。明治四十四年十二月七日。就職認可。第二期
B31n0170_p0445a01║再任。
B31n0170_p0445a02║【寺格】本寺銀海寺。伽藍名稱。曰大雄殿。爐香殿。單棲閣。寶華樓。說禪堂。尋劍堂
B31n0170_p0445a03║清風堂。極樂堂。
B31n0170_p0445a04║本寺銀海寺之【山內末寺】曰。百興庵。雲浮庵。白蓮庵。瑞雲庵。寄寄庵。忠孝庵。彌陀
B31n0170_p0445a05║庵。中巖庵。妙峯庵。鳳棲庵。居祖庵【山外末寺】曰。靈芝寺。妙覺寺。竹林寺。（已上三寺在永川郡）真
B31n0170_p0445a06║佛寺。修道寺。富貴寺。佛窟寺。鳳林寺。淨水庵。天成庵。（已上七寺在新寧郡）水泰庵。麟角寺。新興
B31n0170_p0445a07║寺（已上三寺在軍威郡）大典寺。（在青松郡）水晶寺。（在英陽郡）有金寺。莊陸寺。（已上二寺在寧海郡）金井庵。朱砂庵。道德庵。（已上
B31n0170_p0445a08║三寺在慶州郡）
B31n0170_p0445a09║銀海寺本末寺。共計三十二寺。
B31n0170_p0445a10║○慶尚北道義城郡騰雲山孤雲寺
B31n0170_p0445a11║【寺法】孤雲寺本末寺法。大正二年一月九日認可。
B31n0170_p0445a12║【寺乘】孤雲寺。係是新羅義湘國師教迹。照通和尚紹教統為中興祖。喚惺禪師傳法
B31n0170_p0445a13║為派祖。
B31n0170_p0445a14║【宗旨】稱號禪教兩宗大本山孤雲寺。
B31n0170_p0445a15║【燈規】孤雲寺本末寺。奉行開山祖義湘國師之教義。舉揚派祖喚惺禪師之宗旨
B31n0170_p0445a16║【主職】孤雲寺第一任住持李萬愚。明治四十四年十二月七日。就職認可。第二任
B31n0170_p0445a17║主持李東吘。大正三年十二月二十六日。就職認可。
B31n0170_p0445a18║【寺格】本寺孤雲寺。伽藍名稱曰大雄殿。冥府殿。願堂。駕雲樓。羽化樓。大菴堂。古
B31n0170_p0445a19║金堂。
B31n0170_p0445a20║本寺孤雲寺之【山內末寺】曰。白蓮庵。雲水菴。【山外末寺】曰。淨水菴。持寶菴。雲嵐
B31n0170_p0445a21║菴。住月菴。（已上四寺在義城郡）鳳停寺。靈山庵。智照庵。開目庵。廣興寺。靈山庵。極樂庵。龍潭寺
B31n0170_p0445a22║金井庵。鶴棲庵。極樂庵。法龍寺。西岳寺。仙剎庵。黃山寺。暮雲庵。愛蓮庵。鳳棲庵。詠
B31n0170_p0445a23║鳳庵。石水庵。石塔庵。南水庵。（已上廿二寺在安東郡）覺華寺。東庵。西殿。道成庵。弘濟庵。鷲棲庵
B31n0170_p0445a24║清涼庵。（已上七寺在奉化郡）浮石寺。祖師殿。中蟗庵。聖穴庵。草庵。石崙庵。（已上六寺在榮州郡）日出庵。相蓮
B31n0170_p0445a25║庵。龍壽寺。（已上四寺在安東郡古禮安郡）鴨谷庵。（在軍威郡）
B31n0170_p0445a26║孤雲寺本末寺。共計四十六寺。
B31n0170_p0445b01║○慶尚北道聞慶郡雲達山金龍寺
B31n0170_p0445b02║【寺法】金龍寺本末寺法。大正元年九月二日認可。
B31n0170_p0445b03║【寺乘】金龍寺。新羅真平王九年戊申。雲達祖師肇基。降至朝鮮中宗大王時。（明嘉靖年
B31n0170_p0445b04║間。）芙蓉靈觀禪師中興之。
B31n0170_p0445b05║【宗旨】稱號禪教兩宗大本山金龍寺。
B31n0170_p0445b06║【燈規】金龍寺本末寺。　芙蓉靈觀禪師嫡嗣清虛休靜禪師五代法胤喚惺志安禪
B31n0170_p0445b07║師之法孫。為住持。
B31n0170_p0445b08║【主職】金龍寺第一任住持金慧翁。明治四十四年十二月七日。就職認可。第二期
B31n0170_p0445b09║再任。
B31n0170_p0445b10║【寺格】本寺金龍寺。伽藍名稱。曰大雄殿。說禪堂。海雲菴。應真殿。冥府殿。極樂殿
B31n0170_p0445b11║金輪殿。大香閣。上香閣。東香閣。
B31n0170_p0445b12║本寺金龍寺之【山內末寺】曰。大成菴。養真菴。華藏菴。金仙臺。兜率菴。【山外末寺】
B31n0170_p0445b13║曰。大乘寺。（首班末寺）潤筆菴。妙寂菴。般若菴。雙蓮菴。慧國寺。安寂庵。隱仙庵。雲庵寺。鳳巖
B31n0170_p0445b14║寺。白蓮庵。白雲庵。幻寂庵。石泉庵。普德窟。深源寺。圓寂寺。（已上十七寺在聞慶郡）黃嶺寺。南長
B31n0170_p0445b15║寺。觀音殿。中穹庵。北長寺。甲長庵。龍興寺。東海寺。王妃庵。清溪寺。西山寺。青龍寺
B31n0170_p0445b16║（已上十二寺在尚州郡）長安庵。地藏庵。龍門寺。極樂庵。杜雲庵。西岳庵。寒天寺。普門寺。（已上八寺在醴泉郡）鳴
B31n0170_p0445b17║鳳寺。內院庵。法華庵。喜方寺。毗廬寺。留石寺。陳月寺。（已上七寺在榮州郡）
B31n0170_p0445b18║金龍寺本末寺。共計五十寺。
B31n0170_p0445b19║○慶尚北道慶州郡含月山秪林寺
B31n0170_p0445b20║【寺法】秪林寺本末寺法。大正元年十二月二十六日認可。
B31n0170_p0445b21║【寺乘】秪林寺。新羅善德王十二年癸卯。光有聖人創建。
B31n0170_p0445b22║【宗旨】稱號禪教兩宗大本山秪林寺。
B31n0170_p0445b23║【燈規】秪林寺本末寺。西山大師。（清虛休靜禪師）嫡傳兒孫。為住持。
B31n0170_p0445b24║【主職】秪林寺第一任住持金萬湖。明治四十四年十二月七日。就職認可。第二任
B31n0170_p0445b25║住持金萬應。大正四年二月十五日就職認可。
B31n0170_p0445b26║【寺格】本寺秪林寺。伽藍名稱曰。大寂光殿。藥師殿。聖壽殿。應真殿。冥府殿。華井
B31n0170_p0446a01║堂。鎮南樓。上持殿。中持殿。下持殿。說玄堂。
B31n0170_p0446a02║本寺秪林寺之【山內末寺】曰。南寂庵。甘露庵。【山外末寺】曰。寶鏡寺。（首班末寺）吾魚寺。泉
B31n0170_p0446a03║谷寺。巨洞寺。瑞雲庵。（已上五寺在迎日郡）青蓮寺。（在盈德郡）石窟庵。普德庵。海峯寺。古石庵。佛國寺。芬
B31n0170_p0446a04║篁寺。栢栗寺。隱乙庵（已上八寺在慶州郡）
B31n0170_p0446a05║秪林寺本末寺。共計十七寺
B31n0170_p0446a06║○慶尚南道陝川郡伽倻山海印寺
B31n0170_p0446a07║【寺法】海印寺本末寺法明治四十五年七月二日認可。
B31n0170_p0446a08║【寺乘】海印寺。新羅哀莊王三年癸未。順應理貞兩大德創建高麗高宗王時。雕造
B31n0170_p0446a09║大藏經板。至後代。藏于本寺。
B31n0170_p0446a10║【宗旨】稱號禪教兩宗法剎大本山海印寺。
B31n0170_p0446a11║【燈規】海印寺本末寺。清虛休靜禪師之法孫。為住持。
B31n0170_p0446a12║【主職】海印寺第一任住持李晦光明治四十四年十二月七日。就職認可。第二期
B31n0170_p0446a13║再任
B31n0170_p0446a14║【寺格】本寺海印寺。伽藍名稱。曰觀音殿。窮玄堂。明月堂。四雲堂。堆雪堂。
B31n0170_p0446a15║本寺海印寺之【山內末寺】曰。極樂庵。國一庵。白蓮庵。願堂庵。弘濟庵。知足庵。希朗
B31n0170_p0446a16║臺。清凉寺。藥水庵。三仙庵【山外末寺】曰。炯湖寺。留鶴寺。（已上二寺在草溪郡）雙溪寺。古僧堂
B31n0170_p0446a17║西方丈。國師庵。七佛庵。彌勒庵。（已上六寺在河東郡）靈覺寺。松溪庵。隱神庵。龍湫庵。碧松寺。靈
B31n0170_p0446a18║源寺。法華庵。安國庵。金臺庵。上無住庵。文殊庵。默溪庵。上蓮臺庵。（已上十三寺在咸陽郡）演水寺
B31n0170_p0446a19║古見寺。（已上二寺在居昌郡）龍門寺。華芳寺。（已上二寺在南海郡）多率寺。奉月庵。彌勒庵。（已上三寺在泗川郡）大源寺。深寂
B31n0170_p0446a20║寺。花林寺。羅漢庵。五峯庵。栗谷寺。淨趣庵。（已上七寺在山清郡）青谷寺。護國寺。義谷寺。凝石寺
B31n0170_p0446a21║斗芳庵。聖殿。（已上六寺在晉州郡）雙溪寺。青巖寺。修道庵。鳳谷寺。直指寺。西殿庵。能如庵。內院
B31n0170_p0446a22║庵。三聖庵。雲水庵。九華庵。卵含庵。正覺庵。孤雲庵。（已上十四寺在慶北金泉郡）水多寺。桃李寺。藥師
B31n0170_p0446a23║庵。尾鳳庵。大芚寺。（已上五寺在慶北善山郡）盤龍寺。（在慶北高靈郡）實相寺。藥水庵。百丈庵。洗塵庵。（已上四寺在全北南原郡）
B31n0170_p0446a24║海印寺本末寺。共計七十六寺。
B31n0170_p0446a25║○慶尚南道梁山郡靈鷲山通度寺
B31n0170_p0446a26║【寺法】通度寺本末寺法。大正元年九月三十日認可。
B31n0170_p0446b01║【寺乘】通度寺。新羅善德王十五年丙午。慈藏律師開創。大弘戒律。又藏佛骨佛舍
B31n0170_p0446b02║利佛袈裟于本寺。
B31n0170_p0446b03║【宗旨】稱號禪教兩宗佛剎大本山通度寺。
B31n0170_p0446b04║【燈規】通度寺本末寺。清虛休靜禪師嗣法資松雲（教）鞭羊（禪）兩師之法系教統
B31n0170_p0446b05║合承之雪松演初禪師之法孫。為住持。
B31n0170_p0446b06║【主職】通度寺第一任住持金九河。明治四十四年十一月十七日。就職認可。第二
B31n0170_p0446b07║期再任。
B31n0170_p0446b08║【寺格】本寺通度寺。伽藍名稱。曰大雄殿即金剛戒壇。舍利靈塔。大光明殿。冥府
B31n0170_p0446b09║殿。龍華殿。羅漢殿。極樂殿。藥師殿。觀音殿。影子殿。萬歲樓。靈山殿。梵鍾樓。天臺閣
B31n0170_p0446b10║慈藏殿。藏經閣。山靈閣。世尊碑閣。伽藍壇。甘露房。圓通房。明月房。金堂房。中興房
B31n0170_p0446b11║皇華房。事務司廳。普光殿。上爐殿。中爐殿。下爐殿。
B31n0170_p0446b12║本寺通度寺之【山內末寺】曰。極樂庵。翠雲庵。白蓮庵。玉蓮庵。瑞雲庵。泗溟庵。修道
B31n0170_p0446b13║庵。安養庵。毗盧庵。白雲庵。慈藏庵。鷲棲庵【山外末寺首班地】曰。內院庵。（在梁山郡）石南
B31n0170_p0446b14║寺。（在蔚山郡）表忠寺。（在密陽郡）龍華寺。安靜寺。（已上二寺在古龍南郡）玉泉寺。（在固城郡）觀龍寺。（在昌寧郡）雲門寺。（在慶北清道郡）
B31n0170_p0446b15║【山外末寺方等地】曰。金鳳庵。成佛庵。安寂庵。曹溪庵。香爐殿。元曉庵。彌陀庵。（已上七寺
B31n0170_p0446b16║在梁山郡）新興寺。內院庵。樂西庵。念佛庵。白揚寺。玉泉庵。東竺寺。月峯寺。深寂庵。燃燈庵
B31n0170_p0446b17║白雲臺。內院庵。龍華寺。東仁庵。蜜蜂庵。（已上十五寺在蔚山郡）內院庵。西上庵。大願庵。舞鳳庵。萬
B31n0170_p0446b18║魚寺。石骨寺。上庵。（已上七寺在密陽郡）青蓮庵。法華庵。三聖庵。（已上三寺在古靈山郡）道成庵。龍興寺。（已上二寺在昌寧郡）
B31n0170_p0446b19║修道寺。白蓮庵。（已上二寺在宜寧郡）起龍寺。（在四川郡）觀音殿。兜率庵。天開庵。迦葉庵。隱鳳庵。元曉庵
B31n0170_p0446b20║義湘庵。般若庵。笑月庵。藏義庵。（已上十寺亦在古龍南郡）內院庵。邪離庵。北臺。青神庵。大悲寺。臺山
B31n0170_p0446b21║寺。德寺。佛靈寺。（已上八寺在慶北清道郡）深源寺。金剛庵。（已上二寺在慶北慶州郡）
B31n0170_p0446b22║通度寺本末寺。共計七十八寺。
B31n0170_p0446b23║○慶尚南道東萊郡金井山梵魚寺
B31n0170_p0446b24║【寺法】梵魚寺本末寺法。大正元年十月十五日認可。
B31n0170_p0446b25║【寺乘】梵魚寺。新羅興德王九年乙卯。義湘國師開創精舍。而近古改為寺剎。及乎
B31n0170_p0446b26║清虛休靜禪師之法孫。嫡嫡相承。遂為嶺南屈指之大道場。
B31n0170_p0447a01║【宗旨】稱號禪剎大本山梵魚寺。
B31n0170_p0447a02║【燈規】梵魚寺本末寺。清虛休靜禪師之法資中鞭羊彥機。逍遙太能兩禪師之法
B31n0170_p0447a03║孫。為住持。
B31n0170_p0447a04║【主職】梵魚寺。第一任住持吳惺月。明治四十四年十一月十七日。就職認可。第二
B31n0170_p0447a05║期再任。
B31n0170_p0447a06║【寺格】本寺梵魚寺。伽藍名稱。曰大雄殿。毘盧殿。龍華殿。冥府殿。羅漢殿。八相殿
B31n0170_p0447a07║上香閣。中香閣。西香閣。普濟樓。鍾閣。涅槃堂。迎賓堂。別堂。尋劍堂。圓應房。安心寮
B31n0170_p0447a08║含弘堂。解行堂。清豐堂。金魚禪院。枕溪寮。（明正學校）。
B31n0170_p0447a09║本寺梵魚寺之【山內末寺】曰。青蓮庵。大聖庵。極樂庵。內院庵。元曉庵。鷄鳴庵。安養
B31n0170_p0447a10║庵。金剛庵。獅子庵。【山外末寺】曰。國清寺。淨水庵。彌勒庵。摩訶寺。瀛洲庵。金水庵
B31n0170_p0447a11║華池寺。仙巖寺。雲水寺。長安寺。擲板庵。安寂寺。（已上十二寺在東萊郡）文殊庵。內院庵。引聖庵。（已上
B31n0170_p0447a12║三寺在蔚山郡）銀河寺。靈龜庵。聖祖庵。海隱寺。母恩庵。白雲庵。白龍庵。興府庵。長游庵。（已上九寺在金
B31n0170_p0447a13║海郡）聖住寺。牛谷寺。匡山寺。聖興寺。義林寺。（已上五寺在昌原郡）長春寺。元曉庵。（已上二寺在咸安郡）。洗塵庵。白
B31n0170_p0447a14║蓮庵。（已上二寺在古巨濟郡）
B31n0170_p0447a15║梵魚寺本末寺。共計四十三寺。
B31n0170_p0447a16║○全羅北道全州郡崷崪山威鳳寺
B31n0170_p0447a17║【寺法】威鳳寺本末寺法。大正元年九月七日認可。
B31n0170_p0447a18║【寺乘】威鳳寺。新羅真平王二十六年甲子。開創之古基。而高麗恭愍王八年己亥
B31n0170_p0447a19║王師普濟尊者懶翁惠動禪師。中興之。
B31n0170_p0447a20║【宗旨】稱號禪教兩宗大本山威鳳寺。
B31n0170_p0447a21║【燈規】威鳳寺本末寺。中興祖師法系斷絕之後。清虛休靜禪師之法胤。傳燈相續
B31n0170_p0447a22║然為其追遠報本之信根。特尊崇三大祖師。第一勸請祖師指空大和尚。第二本寺中
B31n0170_p0447a23║興懶翁大和尚。第三本寺紹隆無學大和尚。以作寺門相續上之通規。
B31n0170_p0447a24║【主職】威鳳寺第一任住持李振聲。明治四十四年十一月二十八日。就職認可。第
B31n0170_p0447a25║二任住持趙朗應。大正四年六月一日就職認可。第三任住持郭法鏡。大正五年十月
B31n0170_p0447a26║十九日就職認可。
B31n0170_p0447b01║【寺格】本寺威鳳寺。伽藍名稱。普光殿以外。寺法無記之者。
B31n0170_p0447b02║本寺威鳳寺之【首班末寺】曰。金山寺。（在金堤郡）松廣寺。鳳棲寺。（已上二寺在全州郡）【一般末寺】曰
B31n0170_p0447b03║太祖庵。丹巖寺。彌勒寺。遠燈庵。日出庵。淨水寺。南固寺。安養庵。僧巖寺。鎮北寺。極
B31n0170_p0447b04║樂庵。西固寺。天固寺。鶴巢庵。大院寺。水王庵。王覺寺。定慧庵。鶴林庵。七星庵。皈信
B31n0170_p0447b05║寺。（已上廿一寺在全州郡）崇林寺。成佛庵。黃龍寺。（已上三寺在益山郡）寶泉寺。佛智寺。上柱寺。隱寂寺。善宗庵
B31n0170_p0447b06║（已上五寺在沃講郡）望海寺。興福寺。青蓮庵。深院庵。西殿庵。松臺。文殊庵。鶴仙庵。（已上八寺亦金堤郡）寶林
B31n0170_p0447b07║寺。遊仙寺。淨土寺。（已上三寺在井邑郡）上耳庵。新興寺。海月庵。竹林庵。（已上四寺在任實郡）皈政寺。善國寺
B31n0170_p0447b08║大福寺。禪院寺。（已上四寺在南原郡）
B31n0170_p0447b09║威鳳寺本末寺。共計五十二寺。
B31n0170_p0447b10║○全羅北道錦山郡進樂山寶石寺
B31n0170_p0447b11║【寺法】寶石寺本末寺法大正元年九月二十七日認可。
B31n0170_p0447b12║【寺乘】寶石寺。新羅憲康王十一年丙午。祖丘祖師肇基。
B31n0170_p0447b13║【宗旨】稱號禪教兩宗大本山寶石寺。
B31n0170_p0447b14║【燈規】寶石寺本末寺。若非清虛休靜禪師之法胤喚惺志安禪師之法孫。則不得
B31n0170_p0447b15║為住持。
B31n0170_p0447b16║【主職】寶石寺。第一任住持朴徹虛。明治四十四年十一月二十八日。就職認可。第
B31n0170_p0447b17║二任住持候補者李徹虛就職認可申請中。
B31n0170_p0447b18║【寺格】本寺寶石寺。伽藍名稱。曰大雄殿。禪院。凝香閣。體室。寮舍。
B31n0170_p0447b19║本寺寶石寺之【首班末寺】曰。安國寺。（在茂朱郡）華嚴寺。（在全州郡）【一般末寺】曰。身安寺。（在錦山郡）元
B31n0170_p0447b20║通寺。白蓮庵。北固庵。（已上三寺在茂朱郡）新光寺。八聖庵。映月庵。（已上三寺在長水郡）深院寺。金塘寺。古林
B31n0170_p0447b21║寺。內院庵。天皇寺。玉泉庵。（已上六寺在鎮安郡）義湘庵。尹弼庵。藥寺庵。安岫庵。雲門寺。安心寺
B31n0170_p0447b22║玉蓮庵。（已上七寺在全州郡古高山郡）獅子庵。自鳴寺。（已上二寺在益山郡）文殊寺。深谷寺。白蓮庵。法堂寺。白雲寺
B31n0170_p0447b23║南原寺。（已上六寺在古礪山郡）太古寺。青林庵。彌勒寺。（已上三寺在錦山郡古珍山郡）
B31n0170_p0447b24║寶石寺本末寺。共計三十四寺。
B31n0170_p0447b25║○全羅南道海南郡頭輪山大興寺
B31n0170_p0447b26║【寺法】大興寺。本末寺法。大正元年十二月二十日認可。
B31n0170_p0448a01║【寺乘】大興寺。（初名大芚寺）百濟久爾辛王七年丙寅。靜觀尊者初開局建菴。百
B31n0170_p0448a02║濟聖王二十二年甲子。阿度和尚更拓地剏寺。朝鮮西山大師。中興本寺。皈託衣鉢。
B31n0170_p0448a03║【宗旨】稱號禪教兩宗大本山大興寺。
B31n0170_p0448a04║【燈規】大興寺本末寺。嗣承西山大師清虛尊者之法脉者。為住持。
B31n0170_p0448a05║【主職】大興寺第一任住持白翠雲。明治四十五年五月十一日。就職認可。第二期
B31n0170_p0448a06║再任。
B31n0170_p0448a07║【寺格】本寺大興寺。伽藍名稱。曰大雄殿。十王殿。羅漢殿。千佛殿。枕溪樓。駕虛樓
B31n0170_p0448a08║大香樓。洗塵堂。白雪堂。禪堂。念佛堂。寺務司局。接賓寮。表忠祠。勸學院。講禮齋。寶
B31n0170_p0448a09║蓮閣。
B31n0170_p0448a10║本寺大興寺之【山內末寺】曰。清神庵。明寂庵。赤蓮庵。深寂庵。真佛庵。古真佛庵。挽
B31n0170_p0448a11║日庵。北彌勒庵。樂棲庵。七星庵。道場庵。青蓮庵。【山外末寺中首班地】曰。道岬寺。（在靈
B31n0170_p0448a12║嚴郡）【其他末寺】曰。美黃寺。成道庵。隱跡寺。井芳寺。瑞洞寺。（已上五寺在海南郡）萬德寺。高聲寺。無
B31n0170_p0448a13║為寺。淨水寺。修仁寺。華芳寺。（已上六寺在康津郡）寶林寺。佛湧寺。一林寺。（已上三寺在長興郡）祝聖庵。（在靈巖郡）雙
B31n0170_p0448a14║峯寺。開天寺。萬淵寺。（已上三寺在和順郡）竹林寺。雲興寺。佛會寺。日封菴。多寶寺。石泉菴。（已上六寺在羅
B31n0170_p0448a15║州郡）雙溪寺。（在珍島郡）觀音菴。樞鼎庵。白雲庵。玉泉寺。瀛洲庵。白蓮寺。（已上六寺在莞島郡）
B31n0170_p0448a16║大興寺本末寺。共計四十五寺。
B31n0170_p0448a17║○全羅南道長城郡白巖山白羊寺
B31n0170_p0448a18║【寺法】白羊寺本末寺法。大正二年二月十二日認可。
B31n0170_p0448a19║【寺乘】白羊寺。百濟武王三十三年壬辰。新羅高僧如幻禪師開剏梵宮。高麗德宗
B31n0170_p0448a20║王三年甲戌。中延禪師為宣揚淨土法門。更名淨土寺。高麗忠定王二年庚寅。王師覺
B31n0170_p0448a21║儼尊者久住以來。為湖南屈指之禪苑。其統失傳。而傳授禪教兩宗統祖清虛休靜禪
B31n0170_p0448a22║師之五代嫡孫喚惺志安禪師之心印者次第相承。改號白羊寺。
B31n0170_p0448a23║【宗旨】稱號禪教兩宗大本山白羊寺。
B31n0170_p0448a24║【燈規】白羊寺本末寺。派祖喚惺志安禪師之法孫。為住持。
B31n0170_p0448a25║【主職】白羊寺第一任住持金幻應。大正元年十二月十九日。就職認可。第二任住
B31n0170_p0448a26║持宋宗憲。大正五年七月三日。就職認可。
B31n0170_p0448b01║【寺格】本寺白羊寺。伽藍名稱。曰極樂殿。冥府殿。瞻星閣。妙蓮堂。雙溪樓。
B31n0170_p0448b02║本寺白羊寺。之【山內末寺】曰。清流庵。雲門庵。藥師庵。物外庵。靈泉庵。白蓮庵。天真
B31n0170_p0448b03║庵。地藏庵。西陽庵。金剛臺。【山外末寺首班地】曰。佛甲寺。（在靈光郡）龜巖寺。（在全北淳昌郡）來蘇寺
B31n0170_p0448b04║（在扶安郡）【山外末寺方等地】曰。淨裡庵。（在長城郡）龍興寺。（在古昌平郡）餞日庵。佛影臺。海佛庵。修道庵
B31n0170_p0448b05║隱仙庵。烟興寺。（已上六寺在靈光郡）龍泉寺。（在成平郡）圓甲寺。牧牛庵。（在務安郡）蓮臺庵。剛泉寺。萬日寺。（在全北淳
B31n0170_p0448b06║昌郡）內藏寺。碧蓮庵。圓寂庵。佛出庵。淨齋庵。月照庵。靈隱庵。（已上七寺在井邑郡）地藏庵。青蓮庵。實
B31n0170_p0448b07║相寺。月明庵。開巖寺。城隍寺。（已上六寺在全北扶安郡）逍遙寺。龍井庵。禪雲寺。內院庵。石床庵。東雲
B31n0170_p0448b08║庵。懺堂寺。兜率寺。文殊寺。養真庵。內院庵。上院寺。（已上十二寺在全北高敞郡）
B31n0170_p0448b09║白羊寺本末寺。共計五十三寺。
B31n0170_p0448b10║○全羅南道順天郡曹溪山松廣寺
B31n0170_p0448b11║【寺法】松廣寺本末寺法。大正二年二月十二日認可。
B31n0170_p0448b12║【寺乘】曹溪山松廣寺。本係新羅惠璘禪師始剏松廣山吉祥寺。至高麗明宗神宗
B31n0170_p0448b13║及熙宗三朝王師佛日普照國師。新設修心見性之蘭若。以除祛禪家五宗分立之障
B31n0170_p0448b14║壁。闡揚曹溪一家之宗意。特降綸音。改稱曹溪山修禪社。後又以朝旨。改寺號曰松
B31n0170_p0448b15║廣寺。爾來歷代國師王師。法席相承之最勝道塲。
B31n0170_p0448b16║【宗旨】稱號禪教兩宗僧剎大本山松廣寺
B31n0170_p0448b17║【燈規】松廣寺本末寺。佛日普照國師及特住懶翁惠勤和尚之法統。皆失其傳。太
B31n0170_p0448b18║古普愚國師七代法胤浮休善修禪師以下六祖嫡傳之嗣法者。為住持。
B31n0170_p0448b19║【主職】松廣寺第一任住持李雪月。明治四十四年十一月二十五日。就職認可。第
B31n0170_p0448b20║二期再任。
B31n0170_p0448b21║【寺格】本寺松廣寺。伽藍名稱。曰大雄殿。說法殿。大藏殿。觀音殿。冥府殿。羅漢殿
B31n0170_p0448b22║國師殿。佛祖殿。真影殿。東方殿。祖師殿。藥師殿。七星殿。靈山殿。華嚴殿。大持殿。大
B31n0170_p0448b23║智殿。上舍堂。下舍堂。青雲堂。白雪堂。行解堂。普濟堂。海清堂。龍華堂。法性寮。臨鏡
B31n0170_p0448b24║堂。六鑑亭。遮眼堂。梵鍾樓。枕溪樓。羽化閣。庫司廳。天王門。法王門。解脫門。
B31n0170_p0448b25║本寺松廣寺之【山內末寺】曰。天子庵。清真庵。廣遠庵。浮屠庵。甘露庵。兹靜庵。【山
B31n0170_p0448b26║外末寺首班地】曰。泰安寺。（在谷城郡）觀音寺。（在古昌平郡）【首班地泰安寺山內末寺】曰。鳳瑞庵
B31n0170_p0449a01║聖祈庵。明寂庵。東日庵。【首班地觀音寺之山內末寺】曰。地藏庵。大隱庵。
B31n0170_p0449a02║本寺松廣寺之。【山外末寺方等地】曰。桐華寺。金剛庵。（已上二寺在順天郡）維摩寺。龍門寺。（已上二寺在古
B31n0170_p0449a03║同福郡）龍湫寺。菩提寺。補國寺。（已上三寺在潭陽郡）道林寺。吉祥庵。天台庵。（已上三寺在谷城郡）竹原寺。（在寶城郡）楞伽
B31n0170_p0449a04║寺。萬景庵。西佛庵。修道庵。金塔寺。（已上五寺在古興陽郡）隱寂庵。向日庵。松廣庵。（已上三寺在古突山郡）
B31n0170_p0449a05║曹溪山松廣寺本末寺。共計三十四寺。
B31n0170_p0449a06║○全羅南道順天郡曹溪山仙巖寺
B31n0170_p0449a07║【寺法】仙巖寺本末寺法。認可申請中。
B31n0170_p0449a08║【寺乘】不見寺法之出。但聞口說之傳。仙巖寺。新羅真興王三年甲子。阿度和尚
B31n0170_p0449a09║始開寺基。憲康王元年。玉龍子道詵國師。創建梵宇。宋元祐四年己巳。高麗大覺國
B31n0170_p0449a10║師三創。朝鮮宣祖大王時寺燬於兵燹。敬俊敬岑文正三大德重建。是四創也。肅宗大
B31n0170_p0449a11║王二十四年戊寅。護巖若休大師重修。是乃五創也。純祖大王己卯春寺又災。霜月大
B31n0170_p0449a12║和尚六創之。癸未又災。訥庵海鵬月波三和尚。又重創之。云云。
B31n0170_p0449a13║【宗旨】稱號禪教兩宗大本山仙巖寺。
B31n0170_p0449a14║【燈規】無有定法
B31n0170_p0449a15║【主職】仙巖寺第一任住持方洪波。明治四十四年十一月二十五日。就職認可。第
B31n0170_p0449a16║二任住持張基林。大正二年六月十六日。就職認可。第三任住持候補者金清昊。就職
B31n0170_p0449a17║認可申請中。
B31n0170_p0449a18║【寺格】本寺仙巖寺。伽藍名稱。曰大雄殿。地藏殿。佛祖殿。八相殿。大藏殿。藏經閣
B31n0170_p0449a19║圓通殿。應真堂。覺皇殿。碧眼堂。真影閣。尋劍堂。說禪堂。滄波堂。消災殿。山神閣。千
B31n0170_p0449a20║佛殿。無憂殿。獨樂堂。萬歲樓。凝香閣。道詵庵。極樂殿。一柱門。大藏殿。爐殿。
B31n0170_p0449a21║本寺仙巖寺。【山內之寺庵】曰。大覺庵。大乘庵。（南庵）青蓮庵。雲水庵。禪助庵。香爐
B31n0170_p0449a22║庵。毗盧庵。
B31n0170_p0449a23║本寺仙巖寺之【山外末寺首班地】曰。興國寺。（在麗水郡）【其他末寺方等地】曰。香林寺。道
B31n0170_p0449a24║詵庵。定慧寺。大興寺。（已上四寺在順天郡）寒山寺。石泉寺。龍門庵。（已上三寺在麗水郡）白雲庵。（在光陽郡）澄心寺。元
B31n0170_p0449a25║曉寺。藥師庵。圭峯庵。地藏庵。（已上五寺在光州郡）
B31n0170_p0449a26║仙巖寺本末寺。共計二十二寺。（但別記智異四寺。不敢輒書于末末之列。免招當局者之迷惑。亦存局外者之體面也。）
B31n0170_p0449b01║（附）別記求禮郡智異山四寺。【華嚴寺。泉隱寺。燕谷寺。鰲山寺】
B31n0170_p0449b02║○全羅南道求禮郡智異山大華嚴寺
B31n0170_p0449b03║按寺乘。梵僧緣起。或云烟起。不知何代人。開創梵剎。緣起祖師。率三千義學之徒大
B31n0170_p0449b04║弘圓教。遂使宗風。滿海東矣。新羅元曉大師。留錫于海會。義湘國師。於本寺海藏殿
B31n0170_p0449b05║傳大教。道詵洞真兩師亦留禪錫。賢俊大德。結華嚴經社。當時雕刻華嚴經于石壁
B31n0170_p0449b06║今皆殘燬無餘。唯有破片。堆在覺皇殿佛卓下。高麗洪慶定仁祖衡諸師弘大教。朝
B31n0170_p0449b07║鮮中葉浮休善修禪師。與其嫡嗣碧巖覺性大師。住錫本寺。弘通禪教。孝宗大王元年
B31n0170_p0449b08║庚寅。賜禪宗大伽藍之美號。肅宗大王二十七年辛巳。錫大華嚴寺禪教兩宗大伽藍
B31n0170_p0449b09║之嘉名焉。大正年間。仙巖寺本末寺法。已經編入於末寺首班地。華嚴寺反對異議
B31n0170_p0449b10║遂至提出于朝鮮總督府。盖此華嚴寺。自顧其歷史由緒之久遠。寧欲獨立自主。而不
B31n0170_p0449b11║願附庸於他寺。惟彼仙巖寺。雖憫其寺法認可之遲延。終乃一向固執。而不欲變改其
B31n0170_p0449b12║原案。如是兩寺有蚌鷸相持之勢。所以當局為猶豫未决之題。必欲更加十分調查。後
B31n0170_p0449b13║始可告一段落也。至如智異三寺。（泉隱燕谷鰲山）惟視華嚴一寺。同其去就。今兹觀望焉。
B31n0170_p0449b14║按大華嚴寺伽藍名稱（自羅至麗廣張額數略錄）曰大雄常寂光殿（二十一間）七層塔（一座）喜見菩薩石像（一軀）光明臺
B31n0170_p0449b15║（一雙）露柱（一雙）丈六殿二層（四面七間）四壁石刻（華嚴經）海莊殿（三十間）圓教國師影堂（三間）世尊舍利塔（九層一座）栴
B31n0170_p0449b16║檀林（十三間）光學藏三十一間（新羅憲康大王脩媛權氏輸穀設華嚴經會稱之曰光學莊）祝壽殿（十三間）水陸殿（九間）無說殿（五間）圓融寮
B31n0170_p0449b17║（十五間）梵音寮（十一間）沙彌寮（五間）大陽門兼宗室位（七間）王子閣（三間）侍者寮（三間）東西方丈（各五間）東西雲集
B31n0170_p0449b18║（各七間）邀月寮（五間）送月寮（五間）翫月寮（三間）迎賓寮（七間）送客室（七間）東西養老房（各七間）石幢子（一座）大石槽（一座）
B31n0170_p0449b19║烟起祖師先覺影堂（三間）海東六祖影堂（三間）十聖影堂（三間）奉天院兼燃燈閣（十三間）元曉庵（三間）義湘
B31n0170_p0449b20║庵（三間）竹祖庵（三間）西南弘教院兼東西方丈（七十間）金堂普光明殿（二層五間）鍾閣（三層三間）驃訶犍拏講堂（二十
B31n0170_p0449b21║一間）海會堂（三十一間）元曉影堂（三間）庫舍（百間）馬廐（七十間）浮屠殿（浮屠前有石像戴母而立俗云烟起祖師與其母化身云云東日留峯西月留峯）烟起寮
B31n0170_p0449b22║（三十間）拱北堂（三間）庭中黃金塔（二座其一三十三層其一二十八層）報更堂（三間）
B31n0170_p0449b23║現存伽藍名稱。曰覺皇殿。大雄殿。圓通殿。冥府殿。羅漢殿。靈山殿。寂默堂。三殿。凝香
B31n0170_p0449b24║閣。塔殿。滿月堂。德藏殿。天王門。金剛門一柱門。萬歲樓。九層庵。鳳泉庵。內院庵。寶積庵
B31n0170_p0449b25║上院庵。金井庵。四聖庵。（俗稱鼇山寺）（燕谷寺（華嚴寺別院））圓通庵。（泉隱寺。（華嚴寺別院）禪堂。會僧堂。大持
B31n0170_p0449b26║殿。上持殿。藥師庵。下東庵。三日庵。修道庵。上禪庵。牛飜庵。）緣起祖師塔。緣起祖師石
B31n0170_p0450a01║像。緣起祖師母塔。芙蓉靈觀禪師浮屠。逍遙太能禪師塔。碧巖大師浮屠。龍潭慥冠禪
B31n0170_p0450a02║師浮屠。雲谷禪師浮屠。松坡大師浮屠。德雲禪師塔。石幢子。石燈籠。露柱。世尊舍利塔
B31n0170_p0450a03║喜見菩薩石像。石槽。懶翁王師願佛。西山大師衣鉢。
B31n0170_p0450a04║大華嚴寺圈內寺庵共計二十寺
B31n0170_p0450a05║○江原道杆城郡金剛山乾鳳寺
B31n0170_p0450a06║【寺法】乾鳳寺本末寺法。大正元年九月二日認可。
B31n0170_p0450a07║【寺乘】乾鳳寺。新羅法興王七年庚子創建。（本寺法。高句麗安藏王二年庚子創建云。而今從口史書之。）
B31n0170_p0450a08║【宗旨】稱號禪教兩宗大本山乾鳳寺
B31n0170_p0450a09║【燈規】乾鳳寺本末寺。自古來。由元曉義湘勝佺三聖。傳依經相承之法。由發徵聳
B31n0170_p0450a10║虛碧梧三師。傳念佛之法儀。至清虛休靜禪師之法胤。傳法脉相承之法。而虎巖涵月
B31n0170_p0450a11║兩師之法嗣門葉。特最彌滿遞相傳授。為一門之慣例。今總繼紹祖師先德之芳躅
B31n0170_p0450a12║作為本末一般寺門相續之綱領。
B31n0170_p0450a13║【主職】乾鳳寺第一任住持趙世杲。明治四十四年十一月十七日。就職認可。第二
B31n0170_p0450a14║任住持李雲坡。大正三年九月十七日就職認可。
B31n0170_p0450a15║【寺格】本寺乾鳳寺。伽藍名稱。曰大雄殿。八相殿。觀音殿。四聖殿。冥府殿。獨聖殿
B31n0170_p0450a16║普眼院。禪院。念佛堂。樂西庵。極樂殿。事務室。圓寂庵。大爐殿。東持殿。西持殿。真影
B31n0170_p0450a17║殿。
B31n0170_p0450a18║本寺乾鳳寺之【山內末寺】曰。鳳巖庵。普琳庵。白華庵。白蓮庵。極樂庵。【山外末寺】
B31n0170_p0450a19║曰。禾巖寺。彌陀庵。安養庵。鳥啼庵。（已上四寺在杆城郡）靈穴寺。洛山寺。觀音庵。明珠寺。神興寺
B31n0170_p0450a20║內院庵。安養庵。繼祖庵。（已上八寺在襄陽郡）百潭寺。永矢庵。五歲庵。普門庵。鳳頂庵。圓明庵。祝
B31n0170_p0450a21║聖庵。（已上七寺在麟蹄郡）壽陀寺。玉水庵。（已上二寺在洪川郡）深谷寺。（在楊口郡）
B31n0170_p0450a22║乾鳳寺本末寺。共計二十八寺。
B31n0170_p0450a23║○江原道杆城郡（古高城郡）金剛山榆岾寺
B31n0170_p0450a24║【寺法】榆岾寺本末寺法。大正元年九月二日認可。
B31n0170_p0450a25║【寺乘】榆岾寺。楓岳最初之精舍。金剛不壞之靈塲。
B31n0170_p0450a26║【宗旨】稱號禪教兩宗大本山榆岾寺。
B31n0170_p0450b01║【燈規】榆岾寺本末寺。從其法系譜脉。一。本寺紹隆清虛休靜禪師。二。法脉傳祖
B31n0170_p0450b02║喚惺志安禪師。三。喚惺嫡嗣虎巖體淨禪師。四。虎巖嗣法楓岳普印禪師。以下法孫
B31n0170_p0450b03║為住持。
B31n0170_p0450b04║【主職】榆岾寺第一任住持金錦潭。明治四十四年十一月二十七日。就職認可。第
B31n0170_p0450b05║二任住持金東宣。大正四年三月六日。就職認可。
B31n0170_p0450b06║【寺格】本寺榆岾寺。伽藍名稱。曰能仁寶殿。（奉安五十三佛像之處）水月堂。蓮華社。第一禪院
B31n0170_p0450b07║盤龍堂。義化堂。西來閣
B31n0170_p0450b08║本寺榆岾寺之【山內末寺】曰。興盛庵。白蓮庵。中內庵。圓通庵。禪院。般若庵。明寂庵
B31n0170_p0450b09║得道庵。
B31n0170_p0450b10║【山外末寺別格地】曰。神溪寺。（在杆城郡古高城郡）長安寺。表訓寺。（已上二寺在淮陽郡）【山外末寺首班地】
B31n0170_p0450b11║曰。鳳逸寺。（在淮陽郡）清平寺。（在春川郡）深源寺。（在鐵原郡）【山外末寺方等地】曰。普光菴。普雲菴。上雲
B31n0170_p0450b12║菴。法起庵。鉢淵庵。文殊庵。（已上六寺在杆城金剛山）地藏庵。安養庵。靈源庵。兜率庵。中觀音庵。下
B31n0170_p0450b13║觀音庵。摩訶衍。正陽寺。白華庵。佛地庵。圓通庵。頓道庵。萬灰庵。須彌庵。船庵。寶德
B31n0170_p0450b14║庵。神林庵。普現庵。青蓮庵。（已上十九寺在淮陽郡金剛山）水泰寺。千佛庵。（已上二寺在金化郡）龍貢寺。觀音寺。隱寂
B31n0170_p0450b15║寺。華藏寺。泉谷寺。（已上五寺在通川郡）聖住庵。石臺庵。地藏庵。南庵。安養寺。伏喜庵。水月庵。（已上
B31n0170_p0450b16║七寺在鐵原郡）長淵寺。（亦金化郡）菩薩寺。甘露寺。寶月庵。（已上三寺在伊川郡）靈珠庵。（在平康郡）上院寺。（在春川郡）寶蓮庵。（在華
B31n0170_p0450b17║川郡）
B31n0170_p0450b18║榆岾寺本末寺。共計六十一寺。
B31n0170_p0450b19║○江原道平昌郡五臺山月精寺
B31n0170_p0450b20║【寺法】月精寺本末寺法。大正元年十二月二十四日認可。
B31n0170_p0450b21║【寺乘】月精寺。新羅慈藏律師開剏。
B31n0170_p0450b22║【宗旨】稱號禪教兩宗大本山月精寺。
B31n0170_p0450b23║【燈規】月精寺本末寺。清虛休靜禪師之上足鞭羊彥機（禪）松雲惟政（教）兩師之
B31n0170_p0450b24║法孫。為住持。
B31n0170_p0450b25║【主職】月精寺第一任住持金慧溟。明治四十四年十一月十七日。就職認可。第二
B31n0170_p0450b26║任住持洪莆龍。大正三年四月六日。就職認可。
B31n0170_p0451a01║【寺格】本寺月精寺。伽藍名稱。曰寂滅寶宮。（即中臺藏佛骨之處）七佛寶殿。靈山殿。光應殿。真
B31n0170_p0451a02║影閣。龍船殿。燃香閣。禪堂。白蓮堂。藏史寶閣。
B31n0170_p0451a03║本寺月精寺之【山內末寺】曰。觀音庵。靈鑑寺。上院寺。獅子庵。念佛庵。象王庵。【山
B31n0170_p0451a04║外末寺】曰。極樂庵。（在平昌郡）普賢寺。青鶴寺。龍淵庵。七星庵。（已上四寺在江陵郡）天恩寺。華嚴庵。祖
B31n0170_p0451a05║運庵。深源庵。靈隱寺。大願庵。三聖庵。新興寺。般若庵。青蓮庵。三和寺。大聖庵。指祖
B31n0170_p0451a06║庵。（已上十三寺在三陟郡）佛影寺。大興寺。修真寺。廣興寺。（已上四寺在蔚珍郡）淨巖寺。觀音寺。（已上二寺在旌善郡）報德寺
B31n0170_p0451a07║禁夢庵。法興寺。（已上三寺在寧越郡）龜龍寺。國享寺。上院寺。普門寺。立石庵。鴒𪄁寺。石逕寺。念
B31n0170_p0451a08║佛庵。（已上八寺在原州郡）鳳腹寺。（在橫城郡）
B31n0170_p0451a09║月精寺本末寺。共計四十三寺。
B31n0170_p0451a10║○黃海道信川郡九月山貝葉寺
B31n0170_p0451a11║【寺法】貝葉寺。本末寺法。大正元年十二月二十三日認可。
B31n0170_p0451a12║【寺乘】貝葉寺。九月山之最勝蘭若。海西第一之法源地。
B31n0170_p0451a13║【宗旨】稱號禪教兩宗大本山貝葉寺。
B31n0170_p0451a14║【燈規】貝葉寺本末寺。清虛休靜禪師之法孫。為住持。
B31n0170_p0451a15║【主職】貝葉寺第一任住持姜九峯。明治四十五年四月十日。就職認可。第二期再
B31n0170_p0451a16║任。
B31n0170_p0451a17║【寺格】本寺貝葉寺。伽藍名稱。寺法無記之者。
B31n0170_p0451a18║本寺貝葉寺之【山內末寺】曰。月精寺。（首席寺）兜率庵。月出庵。地藏庵。達摩庵。鳳林庵
B31n0170_p0451a19║七星庵。白蓮庵。【山外末寺】曰。神光寺。（首席寺）北庵。雲水庵。安養庵。寶鉢庵。正覺寺。隱
B31n0170_p0451a20║寂庵。安壽寺。東臯寺。牛鳴寺。（已上九寺在海州郡）妙覺寺。洛山寺。慈惠寺。（已上三寺在信川郡）青蓮寺。（在甕津郡）雙
B31n0170_p0451a21║溪庵。（在長淵郡）壽增寺。雲興寺。華藏寺。（已上三寺在松禾郡）停轂寺。鎮鳳庵。圓井寺。（已上三寺在殷栗郡）燃燈寺。高
B31n0170_p0451a22║井寺。修道庵。（已上三寺在安岳郡）妙音寺。懸寺。（已上二寺在載寧郡）
B31n0170_p0451a23║貝葉寺本末寺。共計三十五寺。
B31n0170_p0451a24║○黃海道黃州郡正方山成佛寺
B31n0170_p0451a25║【寺法】成佛寺本末寺法。大正元年十二月二十三日認可。
B31n0170_p0451a26║【寺乘】成佛寺。羅末麗初。道詵國師創建之精舍。朝鮮仁祖大王十年壬申。正方山
B31n0170_p0451b01║築城以後。列於海西宗剎之一。
B31n0170_p0451b02║【宗旨】稱號禪教兩宗大本山成佛寺。
B31n0170_p0451b03║【燈規】成佛寺本末寺。清虛休靜禪師之法孫。為住持。
B31n0170_p0451b04║【主職】成佛寺第一任住持申湖山。明治四十五年一月二十五日。就職認可。第二
B31n0170_p0451b05║任住持金抱應。大正二年六月十六日。就職認可。第三任住持金禪隱。大正五年一月
B31n0170_p0451b06║八日。就職認可。
B31n0170_p0451b07║【寺格】本寺成佛寺。伽藍名稱。寺法無記之者。
B31n0170_p0451b08║本寺成佛寺之【山內末寺】曰。安國寺。圓通寺。上院庵。【山外末寺】曰。心源寺。（首班地）道
B31n0170_p0451b09║觀寺。興福寺。聖殿庵。西舍庵。書院庵。地藏庵。觀淨寺。松林寺。七峯庵。（已上十寺在黃州郡）高山
B31n0170_p0451b10║寺。景巖寺。獨亭寺。藥水庵。白雲庵。（已上五寺在鳳山郡）歸真寺。續命寺。（已上二寺在瑞興郡）靈泉寺。凾屈庵
B31n0170_p0451b11║伽奪庵。青巖寺。（已上四寺在遂安郡）高達寺。觀寂寺。熙朗庵。資孝寺。雨水庵。菊花庵。（已上六寺在谷山郡）館
B31n0170_p0451b12║北寺。石鍾寺。北岫寺。（已上三寺在平山郡）江西寺。（在延白郡）圓明寺。（在金川郡）月隱寺。（在新溪郡）
B31n0170_p0451b13║成佛寺本末寺。共計三十七寺。
B31n0170_p0451b14║○平安南道平壤府錦繡山永明寺
B31n0170_p0451b15║【寺法】永明寺本末寺法。大正二年一月六日認可。
B31n0170_p0451b16║【寺乘】永明寺。高句麗王。革離宮為梵剎。弘宣佛法之地。
B31n0170_p0451b17║【宗旨】稱號教宗大本山永明寺。
B31n0170_p0451b18║【燈規】永明寺本末寺。以華嚴經為正依。以承七祖傳授之宗義。
B31n0170_p0451b19║【主職】永明寺第一任住持崔香雲。明治四十四年十二月十三日。就職認可。第二
B31n0170_p0451b20║任住持李晦明。大正三年十月五日。就職認可。第三任住持姜龍船。大正四年十一月
B31n0170_p0451b21║十日。就職認可。
B31n0170_p0451b22║【寺格】本寺永明寺。伽藍名稱。寺法無記之者。
B31n0170_p0451b23║本寺永明寺之【末寺】曰。廣法寺。法雲庵。靈泉寺。頭陀寺。（已上四寺在大同郡）玉泉寺。深谷寺。水
B31n0170_p0451b24║落庵。殷口寺。龍山寺。吉祥寺。高峯寺。（已上七寺在中和郡）寶林寺。湧泉寺。神德寺。洄湧寺。日雲庵
B31n0170_p0451b25║（已上五寺在龍岡郡）
B31n0170_p0451b26║永明寺本末寺。共計十七寺。
B31n0170_p0452a01║○平安南道平原郡法弘山法興寺
B31n0170_p0452a02║【寺法】法興寺本末寺法。大正元年九月二日認可。
B31n0170_p0452a03║【寺乘】法興寺。新羅朝。菩提流支廣通律師始創降龍山棟樑寺之舊基。至高麗朝
B31n0170_p0452a04║法興禪師。依勅命。改稱法弘山法興寺。證悟禪師重新法宇。
B31n0170_p0452a05║【宗旨】稱號禪教兩宗大本山法興寺。
B31n0170_p0452a06║【燈規】法興寺本末寺。傳燈法脉。住法興傳法第一祖太古普愚禪師。第二祖幻庵
B31n0170_p0452a07║混修禪師。第三祖龜谷覺雲禪師。第四祖碧溪淨心禪師。第五祖碧松智嚴禪師。第六
B31n0170_p0452a08║祖芙蓉靈觀禪師。第七祖清虛休靜禪師。及同班傍系。青荷法融禪師以下。依嗣法者。
B31n0170_p0452a09║公選。就住持之職。
B31n0170_p0452a10║【主職】法興寺第一任住持李順永。明治四十四年十二月十四日。就職認可。（盜賣寺田逃去）
B31n0170_p0452a11║第二任住持鄭萬化就職。第三任住持韓漳浩。大正四年十月二十八日。就職認可。
B31n0170_p0452a12║【寺格】本寺法興寺。伽藍名稱。寺法無記之者。
B31n0170_p0452a13║本寺法興寺之【首班末寺】曰。東金剛庵。（在平原郡）安國寺。觀音寺。（已上二寺在順川郡）【一般末寺】曰
B31n0170_p0452a14║西林寺。潤筆庵。北庵。（已上三寺在順川郡）架山寺。東林寺。（已上二寺在江東郡）香楓寺。通仙庵。（已上二寺在成川郡）西林寺
B31n0170_p0452a15║孔巖寺。（已上二寺在孟山郡）月窟庵。雲興寺。成龍寺。（已上三寺在寧遠郡）南山寺。鶴原庵。白雲庵。法蓮寺。窓
B31n0170_p0452a16║巖寺。（已上五寺在德川郡）嶺臺寺。內院庵。磨崖寺。觀音寺。靈竺庵。（已上五寺在价川郡）七佛寺。圓寂寺。龍華
B31n0170_p0452a17║寺。金同寺。（已上四寺在安州郡）青龍寺。東山寺。（已上二寺在古肅川郡）靈泉寺。（在古永柔郡）
B31n0170_p0452a18║法興寺本末寺。共計三十三寺。
B31n0170_p0452a19║○平安北道寧邊郡妙香山普賢寺
B31n0170_p0452a20║【寺法】普賢寺本末寺法。大正元年十二月二十三日認可。
B31n0170_p0452a21║【寺乘】妙香山普賢寺。高麗光宗十九年戊辰。探密宏廓兩禪師創建。朝鮮禪教兩
B31n0170_p0452a22║宗摠攝清虛休靜禪師建幢。
B31n0170_p0452a23║【宗旨】稱號禪教兩宗大本山妙香山普賢寺。
B31n0170_p0452a24║【燈規】普賢寺本末寺。清虛休靜禪師之法孫。為住持。
B31n0170_p0452a25║【主職】普賢寺第一任住持裴影海。明治四十四年十二月十四日。就職認可。第二
B31n0170_p0452a26║任住持朴普峯。大正四年六月二十　日。就職認可。
B31n0170_p0452b01║【寺格】本寺普賢寺。伽藍名稱。曰大雄殿。冥府殿。尋劍堂。水月堂。明月堂。真常殿
B31n0170_p0452b02║東林軒。萬壽閣。觀音殿。大藏殿。靈山殿。極樂殿。舍利閣。酬忠祠。八道十六宗都糾正
B31n0170_p0452b03║門。（釅忠祠門）
B31n0170_p0452b04║本寺普賢寺之【山內末寺】曰。安心寺。內院庵。普潤庵。華藏庵。法王臺。上院庵。祝聖
B31n0170_p0452b05║殿。佛影臺。內普賢庵。佛智庵。寶鉢庵。金剛窟。三聖臺。雪靈臺。下毘盧庵。中毘盧庵
B31n0170_p0452b06║上毘盧庵。寶月寺。南靜庵。繼祖庵。日出庵。白雲庵。新興庵。隱峯庵。
B31n0170_p0452b07║本寺普賢寺之【山外末寺首班地】曰。陽和寺。（在泰川郡）【首班地陽和寺之山內末寺】曰上
B31n0170_p0452b08║雲庵。華藏庵。圓寂庵。內院庵。祝聖殿。
B31n0170_p0452b09║本寺普賢寺之【山外末寺方等地】曰。棲雲寺。鶴皈庵。普賢寺。五峯寺。佛經寺。天柱
B31n0170_p0452b10║寺。東觀音庵。楸洞寺。天燈寺。白雲庵。（已上十寺在寧邊郡）深源寺。天皇寺。（已上二寺在博川郡）深源寺。鳳鳴寺
B31n0170_p0452b11║普賢寺。帝釋寺。極樂庵。（已上五寺在定州郡）圓明寺。金仙臺。白蓮庵。樂豐庵。興福庵。明沛庵。鶴
B31n0170_p0452b12║聖庵。風德庵。擲盤臺。高寂臺。三聖庵。隱仙庵。頭陀庵。青鶴臺。普賢寺。成佛庵。隱
B31n0170_p0452b13║窟庵。窟庵。靈臺庵。（已上十九寺在熙川郡）見聖庵。西臨寺。（已上二寺在雲山郡）開元寺。慈雲寺。（已上二寺在定州郡古郭山郡）普
B31n0170_p0452b14║光寺。鳳巖寺。北松寺。隱峯菴。（已上四寺在宣川郡）龍興寺。圓通寺。（已上二寺在龍川郡）金麟寺。（在義州郡）龍雲寺。龍
B31n0170_p0452b15║門寺。（已上二寺在昌城郡）萬年寺。窟巖寺。東林寺。吉祥寺。（已上四寺在龜城郡）普恩寺。白雲寺。靈隱寺。重陽
B31n0170_p0452b16║寺。棲雲寺。青巖寺。竹巖寺。（已上七寺在碧潼郡）梧巖寺。觀音寺。（已上二寺在厚昌郡）陰地寺。（在渭原郡）午南寺。子北
B31n0170_p0452b17║寺。棲雲寺。奉天寺。青蓮庵。龍華寺。（已上六寺在江界郡）普賢庵。彌勒寺。深源寺。（已上三寺在朔州郡）福興寺
B31n0170_p0452b18║雨水菴。天真菴。（已上三寺在楚山郡）松林寺。（在泰川郡）（國清寺。（在鐵山郡）金剛寺。天王寺。羅漢寺。靈藏寺。秋
B31n0170_p0452b19║月菴。（已上五寺在義州郡）已上六寺。原屬龍珠寺。大正五年自龍珠寺移屬普賢寺）
B31n0170_p0452b20║普賢寺本末寺。共計一百十三寺。
B31n0170_p0452b21║○咸鏡南道安邊郡雪峯山釋王寺
B31n0170_p0452b22║【寺法】釋王寺本末寺法。大正元年九月二日認可。
B31n0170_p0452b23║【寺乘】釋王寺。王師妙嚴尊者無學自超禪師創建。為朝鮮李太祖願堂。
B31n0170_p0452b24║【宗旨】稱號禪教兩宗大本山釋王寺
B31n0170_p0452b25║【燈規】釋王寺本末寺。清虛休靜禪師之後喚惺志安禪師之門葉。嫡嫡相承。然而
B31n0170_p0452b26║以繼紹開祖無學禪師之垂訓。為其宗綱。
B31n0170_p0453a01║【主職】釋王寺第一任住持金崙河。明治四十四年十一月三十日。就職認可。第二
B31n0170_p0453a02║任住持姜清月。大正二年十一月四日。就職認可。第三任住持崔煥虛。大正四年冬就
B31n0170_p0453a03║職認可。第四任住持高和應大正五年十二月十一日。就職認可。
B31n0170_p0453a04║【寺格】本寺釋王寺。伽藍名稱。曰大雄殿。應真殿。八相殿。冥府殿。海藏殿。極樂殿
B31n0170_p0453a05║釋王祠。仁智寮。宸翰閣。雲漢閣。天書閣。萬春閣。白蓮堂。真歇堂。尋劍堂。壽君堂。普
B31n0170_p0453a06║明殿。延賓舘。
B31n0170_p0453a07║本寺釋王寺之【山內末寺】曰。內院菴。普門菴。香積菴。安養菴。白華菴。三遂菴。【山
B31n0170_p0453a08║外末寺】曰。成道庵。普賢寺。靈鷲庵。（已上三寺在安邊郡）武達寺。再醒庵。明寂寺。寂照庵。長林寺
B31n0170_p0453a09║夢月庵。萬景庵。（已上七寺在德源郡）道昌寺。青蓮寺。雲興寺。見聖庵。（已上四寺在文川郡）梁泉寺。白蓮庵。大
B31n0170_p0453a10║乘寺。覺圓庵。（已上四寺在高原郡）雲水寺。安佛寺。雲住寺。見性庵。地興寺。（已上五寺在永興郡）成佛寺。親見
B31n0170_p0453a11║寺。曹溪寺東安寺。歡喜寺。（已上五寺在定平郡）龍興寺。廣興寺。普門寺。（已上三寺在咸興郡）普賢寺。月明寺
B31n0170_p0453a12║新興寺。（已上三寺在咸北慶興郡）英月寺。開院寺。（已上二寺在咸北穩城郡）谷泉寺。（在咸北鍾城郡）白泉寺。極樂庵。（已上二寺在咸北會寧郡）
B31n0170_p0453a13║白雲寺。水月庵。（已上二寺在咸北茂山郡）上院庵。（在江原道伊川郡）
B31n0170_p0453a14║釋王寺本末寺。共計四十九寺。
B31n0170_p0453a15║○咸鏡南道咸興郡雪峯山歸州寺
B31n0170_p0453a16║【寺法】歸州寺本末寺法。大正元年十二月二十三日認可。
B31n0170_p0453a17║【寺乘】歸州寺。係是朝鮮李太祖龍潛時讀書堂守護之石茸峯下淨水寺。太宗大
B31n0170_p0453a18║王即祚元年辛巳。改寺號為雪峯山歸州寺。永作祝聖之願堂。
B31n0170_p0453a19║【宗旨】稱號禪教兩宗大本山歸州寺。
B31n0170_p0453a20║【燈規】歸州寺本末寺。王師妙嚴尊者無學自超禪師法綂失傳之後。清虛休靜禪
B31n0170_p0453a21║師之法孫。嫡嫡相承。以為寺門相續之通規。
B31n0170_p0453a22║【主職】歸州寺第一任住持鄭煥朝。大正元年九月二十六日。就職認可。第二任住
B31n0170_p0453a23║持田南溟。大正四年七月一日就職認可。
B31n0170_p0453a24║【寺格】本寺歸州寺。伽藍名稱。曰大雄殿。尋劒堂。無量壽閣。燒香閣。
B31n0170_p0453a25║本寺歸州寺之【山外末寺】曰。開心寺。大乘庵。見佛庵。普門庵。隱寂庵。觀音庵。隱聖
B31n0170_p0453a26║庵。佛地庵。興復寺。（已上九寺在咸興郡）興德庵。隱寂寺。兜率庵。（已上三寺在洪原郡）廣濟寺。普賢庵。碧海庵
B31n0170_p0453b01║普德庵。白雲庵。青蓮庵。鶴隣庵。蓮花庵。普盛菴。甘露菴。水巖寺。大仁寺。留仙菴。（已上十三
B31n0170_p0453b02║寺在北青郡）福興寺。玉水菴。淨土菴。成道庵。道德庵。寶盛庵。觀海菴。定光寺。（已上八寺在利原郡）普賢
B31n0170_p0453b03║寺。道德寺。開花寺。秋坡寺。迦頹寺。蓮花寺。東德寺。（已上七寺在端川郡）資福寺。（在甲山郡）重興寺。（在三水郡）
B31n0170_p0453b04║雲興寺。廣積寺。隱仙菴。（已上三寺在咸北城津郡）普賢寺。（在吉州郡）開心寺。雙溪寺。松德寺。（已上三寺在咸北明川郡）觀
B31n0170_p0453b05║海寺。大同寺。長同寺。（已上三寺在咸北鏡城郡）清溪寺。幽溪寺。興福寺。（已上三寺在咸北古清津）
B31n0170_p0453b06║歸州寺本末寺。共計五十六寺。
B31n0170_p0453b07║
B31n0170_p0453b08║
B31n0170_p0453b09║
B31n0170_p0453b10║
B31n0170_p0453b11║
B31n0170_p0453b12║
B31n0170_p0453b13║朝鮮佛教通史上編（終）