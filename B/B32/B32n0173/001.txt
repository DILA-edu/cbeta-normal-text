B32n0173_p0169a01║
B32n0173_p0169a02║（470）〔元亨釋書〕
B32n0173_p0169a03║
B32n0173_p0169a04║（大日本國延文庚子六月有　旨入毘盧大藏海藏禪院寓居比丘單況
B32n0173_p0169a05║等謹募眾緣恭為
B32n0173_p0169a06║今上皇帝祝延　聖壽文武官僚資崇　祿位國泰民安命工鏤梓興
B32n0173_p0169a07║大藏經印板共行一部計三十卷旹貞治三年甲辰正月　　日謹題）
B32n0173_p0169a08║元亨釋書目錄
B32n0173_p0169a09║濟北沙門　師鍊撰
B32n0173_p0169a10║卷第一
B32n0173_p0169a11║傳智一之一
B32n0173_p0169a12║南天竺菩提達磨高麗慧灌吳國智藏
B32n0173_p0169a13║元興寺道昭北天竺善無畏興福寺慈訓
B32n0173_p0169a14║唐國鑑真延曆寺㝡澄金剛峯空海
B32n0173_p0169a15║卷第二
B32n0173_p0169a16║傳智一之二
B32n0173_p0169a17║建仁寺榮西
B32n0173_p0169a18║慧解二之一
B32n0173_p0169a19║龍門寺義淵大安寺道慈元興寺智光
B32n0173_p0169a20║東大寺良辨善珠法師元興寺明詮
B32n0173_p0169a21║東大寺明一元興寺慈寶梵福山善謝
B32n0173_p0169a22║普光寺慈雲勝悟法師善議法師
B32n0173_p0169a23║安澄法師光意法師秋篠寺常樓
B32n0173_p0169a24║常騰法師品慧法師道證法師
B32n0173_p0169a25║奉實法師石淵寺勤操元興寺護命
B32n0173_p0169a26║海印寺道雄延曆寺安慧延曆寺義真
B32n0173_p0169b01║延曆寺圓澄
B32n0173_p0169b02║卷第三
B32n0173_p0169b03║慧解二之二
B32n0173_p0169b04║守印法師東寺實慧興福寺明福
B32n0173_p0169b05║延祥法師長訓法師實敏法師
B32n0173_p0169b06║源仁法師睿山光定高尾峯真濟
B32n0173_p0169b07║延曆寺圓仁法琳寺常曉禪林寺宗睿
B32n0173_p0169b08║法輪寺道昌貞觀寺真雅隆海法師
B32n0173_p0169b09║元慶寺遍昭延曆寺圓珍
B32n0173_p0169b10║卷第四
B32n0173_p0169b11║慧解二之三
B32n0173_p0169b12║圓成寺益信醍醐寺聖寶遍照寺寬朝
B32n0173_p0169b13║醍醐寺仁海築波山德一睿山藥智
B32n0173_p0169b14║睿山安然睿山玄昭興福寺增利
B32n0173_p0169b15║醍醐寺延敒興福寺壹和睿山禪喜
B32n0173_p0169b16║延曆寺良源興福寺仲算東大寺法藏
B32n0173_p0169b17║金龍寺千觀興福寺真義園城寺勸修
B32n0173_p0169b18║慧心院源信檀那院覺運睿山覺超
B32n0173_p0169b19║園城寺慶祚睿山實因延曆寺院源
B32n0173_p0169b20║園城寺明尊高野山明算三井慶耀
B32n0173_p0169b21║卷第五
B32n0173_p0169b22║慧解二之四
B32n0173_p0169b23║睿山安海興福寺主恩睿山桓舜
B32n0173_p0169b24║禪林寺永觀睿山寬印睿山皇慶
B32n0173_p0169b25║醐醍寺延殷觀勝寺大圓三井宗範
B32n0173_p0169b26║延義法師興福寺永緣傳法院覺鍐
B32n0173_p0169c01║大谷寺源空高野山明遍笠置山貞慶
B32n0173_p0169c02║栂尾寺高辨
B32n0173_p0169c03║卷第六
B32n0173_p0169c04║淨禪三之一
B32n0173_p0169c05║唐國義空睿山覺阿永平寺道元
B32n0173_p0169c06║長樂寺榮朝松島寺法心鷲峯覺心
B32n0173_p0169c07║宋國道隆宋國普寧淨妙寺了然
B32n0173_p0169c08║東福寺普門南禪寺德儉
B32n0173_p0169c09║卷第七
B32n0173_p0169c10║淨禪三之二
B32n0173_p0169c11║慧日山辯圓
B32n0173_p0169c12║卷第八
B32n0173_p0169c13║淨禪三之三
B32n0173_p0169c14║宋國祖元宋正念宋子曇
B32n0173_p0169c15║宋一寧三聖寺湛照禪興寺道海
B32n0173_p0169c16║圓覺寺昭元東福寺慧曉東福寺順空
B32n0173_p0169c17║南禪寺祖圓
B32n0173_p0169c18║卷第九
B32n0173_p0169c19║感進四之一
B32n0173_p0169c20║百濟國義覺百濟道寧百濟道藏
B32n0173_p0169c21║多武峯定慧藥師寺祚蓮東大寺實忠
B32n0173_p0169c22║吉野山報恩湯川寺玄賓大安寺慧勝
B32n0173_p0169c23║天王寺道公睿山法勢貞崇法師
B32n0173_p0169c24║寬忠法師勝尾寺證如智泉法師
B32n0173_p0169c25║清水寺延鎮成尊法師延曆寺源心
B32n0173_p0169c26║金剛山滿米東寺日藏鞍馬寺峯延
B32n0173_p0170a01║白山藏緣睿山成意興福寺安願
B32n0173_p0170a02║睿山長圓心譽法師三井覺助
B32n0173_p0170a03║平願法師睿山真遠金勝寺光空
B32n0173_p0170a04║石山寺妙尊三井珍蓮雲淨法師
B32n0173_p0170a05║信誓法師恩融法師比良山靜安
B32n0173_p0170a06║藥師寺慧達延曆寺延昌延曆寺尋禪
B32n0173_p0170a07║延曆寺源泉松島寺見佛
B32n0173_p0170a08║卷第十
B32n0173_p0170a09║感進四之二
B32n0173_p0170a10║無動寺相應大安寺行教教圓法師
B32n0173_p0170a11║義照法師勝尾寺行巡醍醐寺觀賢
B32n0173_p0170a12║仁和寺成典延曆寺增命延曆寺尊意
B32n0173_p0170a13║泰舜法師睿山明達雲居寺淨藏
B32n0173_p0170a14║睿山修入圓賀法師三井公伊
B32n0173_p0170a15║藥師寺濟源延曆寺陽生多武峯增賀
B32n0173_p0170a16║仁和寺寬空範俊法師信覺法師
B32n0173_p0170a17║醍醐寺勝覺
B32n0173_p0170a18║卷第十一
B32n0173_p0170a19║感進四之三
B32n0173_p0170a20║理滿法師睿山睿桓子嶋寺真興
B32n0173_p0170a21║延曆寺慶囿延曆寺餘慶睿實法師
B32n0173_p0170a22║一乘院定照書寫山性空睿山平忍
B32n0173_p0170a23║睿山蓮防勝林院寂源修學院勝算
B32n0173_p0170a24║三井行圓大原山良忍石塔寺寂禪
B32n0173_p0170a25║行空法師蓮長法師楞嚴院以圓
B32n0173_p0170a26║睿山教真小田原經源兔原慶日
B32n0173_p0170b01║覺勝法師國上山佛蓮高野山維範
B32n0173_p0170b02║安部山暹覺高野山琳賀賢林寺戒深
B32n0173_p0170b03║南星峯圓久行仙法師仁和寺性信
B32n0173_p0170b04║仁和寺覺法基燈法師睿山叡好
B32n0173_p0170b05║愛太子山仁鏡薢嶽▆算雪彥山玄常
B32n0173_p0170b06║超勝寺清海鞍馬寺重怡
B32n0173_p0170b07║卷第十二
B32n0173_p0170b08║感進四之四
B32n0173_p0170b09║園城寺行尊㝡福寺延朗安部山慶圓
B32n0173_p0170b10║三輪山常觀性蓮法師三井寺齊遠
B32n0173_p0170b11║海部峯廣恩蓮藏法師持法法師
B32n0173_p0170b12║法蓮法師
B32n0173_p0170b13║忍行五
B32n0173_p0170b14║興福寺賢憬仁耀法師睿山慧亮
B32n0173_p0170b15║三井證空戶隱山長明釋迦院文豪
B32n0173_p0170b16║慈光寺延救無動寺仙命楞嚴院信敬
B32n0173_p0170b17║蓮照法師那智山應照春朝法師
B32n0173_p0170b18║修禪寺永助三井叡効
B32n0173_p0170b19║卷第十三
B32n0173_p0170b20║明戒六
B32n0173_p0170b21║東大寺普照唐國法進唐如寶
B32n0173_p0170b22║道忠法師豐安法師東大寺明祐
B32n0173_p0170b23║中川寺實範泉涌寺俊芿西大寺睿尊
B32n0173_p0170b24║極樂寺忍性
B32n0173_p0170b25║卷第十四
B32n0173_p0170b26║檀興七
B32n0173_p0170c01║菅原寺行基愛宕山慶俊禪林寺真紹
B32n0173_p0170c02║觀喜法師最仙法師補陀落寺勝道
B32n0173_p0170c03║恒寂法師高野山真然高野山祈親
B32n0173_p0170c04║蓮入法師眉間寺道寂谷汲寺豐然
B32n0173_p0170c05║相應寺壹演山崎寺慈信行願寺行圓
B32n0173_p0170c06║良峯寺源算六波羅蜜寺光勝神護寺文覺
B32n0173_p0170c07║東大寺重源
B32n0173_p0170c08║卷第十五
B32n0173_p0170c09║方應八
B32n0173_p0170c10║聖德太子役小角越知山泰澄
B32n0173_p0170c11║南天竺菩提林邑國佛哲伏見翁
B32n0173_p0170c12║勝尾山善仲彌勒寺開成園城寺教待
B32n0173_p0170c13║卷第十六
B32n0173_p0170c14║力遊九
B32n0173_p0170c15║百濟國曇慧高麗國慧便百濟慧聦
B32n0173_p0170c16║高麗慧慈百濟觀勒高麗僧隆
B32n0173_p0170c17║百濟慧彌高麗曇微吳國福亮
B32n0173_p0170c18║唐國神睿唐道璿唐道榮
B32n0173_p0170c19║慧濟法師僧旻法師慧隱法師
B32n0173_p0170c20║智通法師智鳳法師淨達法師
B32n0173_p0170c21║行善法師興福寺玄昉行賀法師
B32n0173_p0170c22║梵釋寺永忠靈巖寺圓行安祥寺慧運
B32n0173_p0170c23║唐補陀落寺慧萼真如法師奝然法師
B32n0173_p0170c24║宋吳門寺寂昭宋傳法院成尋
B32n0173_p0170c25║願雜十之一
B32n0173_p0170c26║古德一
B32n0173_p0171a01║豐國德齊德積
B32n0173_p0171a02║慧妙道顯道信
B32n0173_p0171a03║法員弘曜慧忠
B32n0173_p0171a04║行表仁秀澄睿
B32n0173_p0171a05║慈垣壽遠守寵
B32n0173_p0171a06║道論承俊良真
B32n0173_p0171a07║卷第十七
B32n0173_p0171a08║願雜十之二
B32n0173_p0171a09║王臣二
B32n0173_p0171a10║聖武皇帝貞觀皇帝寬平皇帝
B32n0173_p0171a11║寬和皇帝蘇稻目蘇馬子
B32n0173_p0171a12║司馬達等大織冠鎌足尚書右丞和真綱
B32n0173_p0171a13║右僕射藤良相讚州刺史高公輔羽林次將藤義孝
B32n0173_p0171a14║殿中監高良臣黃門侍郎源顯基將軍平維茂
B32n0173_p0171a15║別駕射親元中散大夫橘守輔房州刺史源親元
B32n0173_p0171a16║尚書右丞平時範左僕射源俊房算博士善為康
B32n0173_p0171a17║史部侍郎藤敦光諫議大夫平實親羽林中郎源雅通
B32n0173_p0171a18║越中太守藤仲遠越後太守紀躬高副元帥平時賴
B32n0173_p0171a19║士庶三
B32n0173_p0171a20║藥延感世尋寂
B32n0173_p0171a21║乘蓮惟高藤井久任
B32n0173_p0171a22║野敦末秦武元願西
B32n0173_p0171a23║源傳清信俊江親通
B32n0173_p0171a24║西音壬良門修覺
B32n0173_p0171a25║卷第十八
B32n0173_p0171a26║願雜十之三
B32n0173_p0171b01║尼女四
B32n0173_p0171b02║善信法明都藍
B32n0173_p0171b03║皇后光明子舍利如意
B32n0173_p0171b04║如藏皇后歡子高敦遠妻
B32n0173_p0171b05║藤敦光女藤經實妻釋妙
B32n0173_p0171b06║願西妙法藤兼澄女
B32n0173_p0171b07║神仙五
B32n0173_p0171b08║皇太神宮白山明神丹生明神
B32n0173_p0171b09║新羅明神天滿大自在天神法道
B32n0173_p0171b10║久米陽勝窺仙
B32n0173_p0171b11║都良香藤太主生馬仙
B32n0173_p0171b12║法空
B32n0173_p0171b13║卷第十九
B32n0173_p0171b14║願雜十之四
B32n0173_p0171b15║靈恠六
B32n0173_p0171b16║轉乘海蓮慧增
B32n0173_p0171b17║賴真春命蓮尊
B32n0173_p0171b18║明蓮妙達道命
B32n0173_p0171b19║源尊常照阿清
B32n0173_p0171b20║藏滿圓能道乘
B32n0173_p0171b21║圓善安珍無空
B32n0173_p0171b22║講仙
B32n0173_p0171b23║度摠論
B32n0173_p0171b24║卷第二十
B32n0173_p0171b25║資治表一（起欽明至皇極合七君）
B32n0173_p0171b26║卷第二十一
B32n0173_p0171c01║資治表二（起孝德至元明合七君）
B32n0173_p0171c02║卷第二十二
B32n0173_p0171c03║資治表三（起元正至廢帝合四君）
B32n0173_p0171c04║卷第二十三
B32n0173_p0171c05║資治表四（起高野至承和合七君）
B32n0173_p0171c06║卷第二十四
B32n0173_p0171c07║資治表五（起仁壽至承平合七君）
B32n0173_p0171c08║卷第二十五
B32n0173_p0171c09║資治表六（起天曆至承保合十一君）
B32n0173_p0171c10║卷第二十六
B32n0173_p0171c11║資治表七（起寬治盡建曆合十二君）
B32n0173_p0171c12║卷第二十七
B32n0173_p0171c13║志一
B32n0173_p0171c14║學修一度受二諸宗三
B32n0173_p0171c15║會儀四封職五
B32n0173_p0171c16║卷第二十八
B32n0173_p0171c17║志二
B32n0173_p0171c18║寺像六
B32n0173_p0171c19║向原寺四天王寺元興寺
B32n0173_p0171c20║大安寺頂法寺禪林寺
B32n0173_p0171c21║犬寺崇福寺興福寺
B32n0173_p0171c22║神願寺長谷寺東大寺
B32n0173_p0171c23║石山寺葛木像鵜田寺
B32n0173_p0171c24║招提寺西大寺粉河寺
B32n0173_p0171c25║神護寺慈氏像村崗像
B32n0173_p0171c26║勝尾像鞍馬寺清水寺
B32n0173_p0172a01║山王像園城寺貞觀寺
B32n0173_p0172a02║感應寺圓教像蟹滿寺
B32n0173_p0172a03║卷第二十九
B32n0173_p0172a04║志三
B32n0173_p0172a05║音藝七
B32n0173_p0172a06║經師聲明唱導
B32n0173_p0172a07║念佛
B32n0173_p0172a08║拾異八
B32n0173_p0172a09║山背大兄王榮常諦鏡
B32n0173_p0172a10║太傅藤永手大君氏飛鳥貞成
B32n0173_p0172a11║賀陽良藤粟田錄事諾樂京女
B32n0173_p0172a12║大安寺側女賈盤島蓼原村盲女
B32n0173_p0172a13║熊野村比丘總州大守藤時重江諸世
B32n0173_p0172a14║慧勝藤常行仲算童
B32n0173_p0172a15║役夫賀能德滿大峯比丘
B32n0173_p0172a16║卷第三十
B32n0173_p0172a17║志四
B32n0173_p0172a18║黜爭九
B32n0173_p0172a19║序說十
B32n0173_p0172a20║略例（附）
B32n0173_p0172a21║智通論（附）
B32n0173_p0172a22║
B32n0173_p0172a23║
B32n0173_p0172a24║
B32n0173_p0172a25║
B32n0173_p0172a26║元亨釋書目錄　終
B32n0173_p0172b01║
B32n0173_p0172b02║上元亨釋書表
B32n0173_p0172b03║
B32n0173_p0172b04║臣僧（師鍊）言。竊以
B32n0173_p0172b05║聖明之代必有著述其來者尚矣。昔者漢武之雄略也子
B32n0173_p0172b06║長纂史記焉。宋仁之寬厚也永叔修唐書焉。二作之高
B32n0173_p0172b07║出諸史之上者無乃二主文思之化乎。我金仙氏之道雖
B32n0173_p0172b08║方外塵表之詮至有撰編者靡不繇旃矣。嘉祥之創
B32n0173_p0172b09║梁也逢高祖之仁裕矣。西明之續唐也遭太宗之緝凞
B32n0173_p0172b10║矣。及天壽之成端拱也皆泰平之標幟矣。伏惟
B32n0173_p0172b11║皇帝陛下
B32n0173_p0172b12║道出震
B32n0173_p0172b13║德重離
B32n0173_p0172b14║稟上聖之姿
B32n0173_p0172b15║膺中興之運。街談衢話
B32n0173_p0172b16║復
B32n0173_p0172b17║延
B32n0173_p0172b18║天之至和。
B32n0173_p0172b19║祖業
B32n0173_p0172b20║宗勳
B32n0173_p0172b21║授唐虞之淳化。（師鍊）生無為之
B32n0173_p0172b22║清世屬空門之斐文。僧史才踈耻刪手於照默。宗記氣
B32n0173_p0172b23║儒謝透爪於永安。寔緇田之稗稊禪林之樸摗者也。
B32n0173_p0172b24║陛下
B32n0173_p0172b25║邁五君之德而
B32n0173_p0172b26║鍾五君之譽（師鍊）乏五子之才而成五子之事。熟念
B32n0173_p0172c01║明時時繁矣。
B32n0173_p0172c02║昌世世多矣。然當
B32n0173_p0172c03║聖代。而茲書出焉。豈
B32n0173_p0172c04║我君
B32n0173_p0172c05║文思之賸化而
B32n0173_p0172c06║大平之餘標乎。今夫隋珠趙璧照乘夜光久棄捐于路傍
B32n0173_p0172c07║矣。有一夫掇拾磨拭繅藉襲藏。玉若有知寧不怡哉。其
B32n0173_p0172c08║夫不自珍捧獻于一人。其人又雖威重豈無動喜容
B32n0173_p0172c09║乎。蓋諸師之高德不啻珠璧。七百餘年不有通傳可謂
B32n0173_p0172c10║棄捐矣。（師鍊）匹夫之頑嚚也。視斯散落弗能無掇襲。
B32n0173_p0172c11║如是至寶不敢私蓄敬上
B32n0173_p0172c12║陛下弗為僭越耳。林下蔬笋酸餡雕蟲乞降中書得
B32n0173_p0172c13║受
B32n0173_p0172c14║官校。若有可采入大藏行天下。於戲璵璠之玩弄
B32n0173_p0172c15║王者之事也。匹夫唯輸貢而已。然則此書之流播
B32n0173_p0172c16║陛下之任也。觸撼
B32n0173_p0172c17║𪎽纊伏待斧鑕（師鍊）誠惶誠懼頓首頓首謹言
B32n0173_p0172c18║元亨二年八月十六日臣僧（師鍊）上表
B32n0173_p0172c19║
B32n0173_p0172c20║
B32n0173_p0172c21║
B32n0173_p0172c22║
B32n0173_p0172c23║
B32n0173_p0172c24║
B32n0173_p0172c25║
B32n0173_p0172c26║
B32n0173_p0173a01║
B32n0173_p0173a02║元亨釋書卷第一
B32n0173_p0173a03║
B32n0173_p0173a04║濟北沙門　師鍊撰
B32n0173_p0173a05║傳智一之一
B32n0173_p0173a06║南天竺菩提達磨高麗慧灌
B32n0173_p0173a07║吳國智藏元興寺道昭
B32n0173_p0173a08║北天竺善無畏興福寺慈訓
B32n0173_p0173a09║唐國鑑真延曆寺最澄
B32n0173_p0173a10║金剛峯空海
B32n0173_p0173a11║菩提達磨者。南印度香至王第三子也。蕭梁普通元年庚
B32n0173_p0173a12║子來支那。與武帝說第一義。帝不契。乃渡江入魏居
B32n0173_p0173a13║嵩山少林寺。經九白歸天竺。其後八十有六年。吾推古
B32n0173_p0173a14║二十有一歲癸酉遊此方。推古女主委政太子豐聰。十有
B32n0173_p0173a15║二月朔太子過和之片崗。於時達磨作飢人貌。弊服襤縷
B32n0173_p0173a16║而臥路傍。眼有異光其體甚香。太子見之令問姓名。磨
B32n0173_p0173a17║不對。太子作和歌問之。磨便以和歌酬之。其歌詞共
B32n0173_p0173a18║在國史之推古紀也。太子與飲食亦脫衣付而曰。乞快
B32n0173_p0173a19║安寢。言已歸宮遣人看之。使者復言。飢人既殂。太子悲
B32n0173_p0173a20║慟命駕馳赴死所。親率臣僚封樹焉。居數日太子語侍
B32n0173_p0173a21║臣曰。鄉葬餓者非凡必真人也。使使開壙。而所賜之衣
B32n0173_p0173a22║在棺上餘無所有。太子便取其衣且自服之。時人曰。
B32n0173_p0173a23║惟聖知聖信之矣哉。其太子之所築墓今尚在焉。俗呼
B32n0173_p0173a24║其地號達磨墳。磨之事迹詳見寶林傳燈唐僧傳等書。
B32n0173_p0173a25║贊曰。至人之應世也雖不可測焉。然儀相之矯異遷化
B32n0173_p0173a26║之偶合屢寄齒牙之不誣者昭晣矣。夫斯土佛種萠芽之
B32n0173_p0173b01║初三草猶未穊。二木亦蔽芾。豈天香之所堪昌昌乎哉。
B32n0173_p0173b02║惟時機之生酸也。宜乎吾祖之作餒顏乎。至有印足跡
B32n0173_p0173b03║者為後世屈蟠三千里之苗根也。若夫葱嶺逢宋雲。魏
B32n0173_p0173b04║帝啟墓空遺隻履。片崗謁太子。官使見槨只留故衣。吾
B32n0173_p0173b05║祖真身。楞伽所謂譬如意去石壁無礙之者乎。斯方異域
B32n0173_p0173b06║合符者何哉。爾後五百七十有七年建久之間心宗勃興。
B32n0173_p0173b07║寬元以降祖風發越。
B32n0173_p0173b08║王臣雷同士庶響合。憑茲視之雖饉于時不苟來也。
B32n0173_p0173b09║釋慧灌。高麗國人。入隋受嘉祥吉藏三論之旨。推古三
B32n0173_p0173b10║十有三年乙酉春正月本國貢來。勑住元興寺。其夏天下
B32n0173_p0173b11║大旱。詔灌祈雨。灌著青衣講三論。大雨便下。上大悅
B32n0173_p0173b12║擢為僧正。後於內州創井上寺。弘三論宗。
B32n0173_p0173b13║釋智藏。吳國人。福亮法師俗時子也。謁嘉祥受三論微
B32n0173_p0173b14║旨。入此土居法隆寺。盛唱空宗。白鳳元年為僧正。道
B32n0173_p0173b15║慈。智光。皆藏之徒也。
B32n0173_p0173b16║贊曰。騰蘭來漢。漢人始得耳真乘焉。然其道渾朴無宗
B32n0173_p0173b17║派之稱矣。羅什入關之後三論之宗聿煽。諸家之割分皆
B32n0173_p0173b18║殿之矣。我
B32n0173_p0173b19║欽明之聖統海藩不替於貢。曇慧。道深。偕計來儀。此時
B32n0173_p0173b20║佛法草昧誘導惟微。灌公因三韓勾麗之賓起無畏提婆
B32n0173_p0173b21║之唱。夏旱降大雨於天下。時渴灑甘露於井上。藏公尋
B32n0173_p0173b22║來系嗣繩繩。嗚呼三論也為兩朝宗旨之先登。異焉耳乎
B32n0173_p0173b23║哉。或曰。曹魏嘉平二年中天竺曇摩伽羅至洛陽出戒
B32n0173_p0173b24║本。子何稱三論為宗之始乎。曰。魏之前比丘出家只剪
B32n0173_p0173b25║髮而受三歸而已。迦羅見東土之缺僧儀始行四分戒
B32n0173_p0173b26║本。羯磨法是又沙門之通儀也。不必立為宗也。以故其
B32n0173_p0173c01║後承稟不續。至李唐南山道宣建律宗遠取迦羅為
B32n0173_p0173c02║祖耳矣。雖儀法起於魏而宗趣成於唐。予之前言者宗
B32n0173_p0173c03║派也。
B32n0173_p0173c04║釋道昭。世姓船氏。內州丹北郡人也。居元興寺有戒行
B32n0173_p0173c05║譽。白雉四年癸丑五月奉勑從遣唐使小山長丹泛海。
B32n0173_p0173c06║緇侶同志者道嚴等一十有三人。到長安謁三藏玄奘。
B32n0173_p0173c07║即高宗永徽四歲也。藏謂諸徒曰。此子多度人矣。汝等
B32n0173_p0173c08║莫以外域輕之。加意誘誨。又告曰。我往西天食絕路
B32n0173_p0173c09║又無人家殆入死地。偶一沙門以梨子與我。我啖之
B32n0173_p0173c10║氣力復生漸達竺土。其沙門者汝前身也。故吾憐汝耳。一
B32n0173_p0173c11║日藏語曰。經論文博勞多功少。我有禪宗其旨微妙。汝
B32n0173_p0173c12║承此法可傳東徼。昭欣愜修習早得悟解。又指見相州
B32n0173_p0173c13║隆化寺慧滿禪師。滿委曲開示謂曰。先師僧那曰。昔達磨
B32n0173_p0173c14║以楞迦經付二祖曰。吾觀震旦所有經唯此四卷可以
B32n0173_p0173c15║印心。業成辭藏。藏以佛舍利經論及相宗章䟽付之。亦
B32n0173_p0173c16║與一鐺子曰。我自天竺持來。煑物治疾必有神効故
B32n0173_p0173c17║我贈汝。昭捧承而出。至登州眾人多病。昭試以鐺烹粥
B32n0173_p0173c18║或煎水與之。病者無不愈。解纜發舶。風波俄惡船不
B32n0173_p0173c19║進留滯七日夜。一舡皆曰。海神之所為也。卜曰海神要
B32n0173_p0173c20║物。船人謀曰。恐鐺子也。昭曰。三藏靈器遠從佛國不可
B32n0173_p0173c21║失也。諸人白曰。寧一鐺子博眾命乎。昭不得已以鐺入
B32n0173_p0173c22║海。應時風止波恬歸帆如飛還本邦。又止元興寺切諭
B32n0173_p0173c23║導。此土始聞八五三二之旨。又遊諸州事行化。國人崇
B32n0173_p0173c24║之。後於元興寺東南隅別營禪苑。從昭學禪者多矣。昭
B32n0173_p0173c25║禪坐之間或三日一起。或七日一飡。或暮夜兩牙放光讀
B32n0173_p0173c26║經。文武四年三月澡浴淨衣趺坐繩床。光明盈室。語門
B32n0173_p0174a01║人曰。汝等見光耶。諸徒曰見。昭曰。莫妄言莫妄言。後
B32n0173_p0174a02║夜光透壁照庭松良久其光指西而去。昭乃逝。年七十
B32n0173_p0174a03║二。門弟子思其兩牙放光欲收之。而先為鬼神取去。
B32n0173_p0174a04║闍毘後欲取其骨暴風忽來骨灰共失。本朝火葬始於
B32n0173_p0174a05║昭昭唱導外勤利濟。路傍穿井諸渡儲船。山州宇治之
B32n0173_p0174a06║大橋昭之創造也。昭傳來經籍若干藏禪院。元明帝移都
B32n0173_p0174a07║平城。昭之徒奏於新京建禪院。所謂平城右京禪院也。
B32n0173_p0174a08║經書又藏於此。
B32n0173_p0174a09║贊曰。時者難得而易失。古猶病諸。昭公不嬰斯患。豈
B32n0173_p0174a10║乘夙誓而來與。駕萬里之濤瀾預三藏之受授。是不難
B32n0173_p0174a11║之遇也。片帆歸來大施門開。四遠爭赴互相摧排。方今和
B32n0173_p0174a12║州之境平城之土併為唯識之區宇。踰六百之星霜矣。
B32n0173_p0174a13║亦不失之長也。加之挾以心宗旁構禪房。雖乏貽厥
B32n0173_p0174a14║靈異已彰。昔𤘽尸喪舍利未分一牙早既被得鬼神。師
B32n0173_p0174a15║之寂迹逼亞世尊。善哉名稱扶桑之暾。
B32n0173_p0174a16║釋善無畏者。甘露飯王之裔也。唐開元四年丙辰至長安。
B32n0173_p0174a17║玄宗預夢真儀。洎入對與夢無異。大悅館西明寺崇
B32n0173_p0174a18║為教主二十有三年示滅。塔龍門之西山。吾元正帝養
B32n0173_p0174a19║老之間來此土。時機未稔利導無聞。只延曆二十四年
B32n0173_p0174a20║內侍宣曰。昔天竺上人雖垂降臨不勤請受徒遷壑
B32n0173_p0174a21║舟。遂令真言祕法絕而無傳云。言無畏也。畏之事
B32n0173_p0174a22║迹備見宋高僧傳。
B32n0173_p0174a23║贊曰。聖人之隱顯猶月之印水也。有水即顯無水即隱。
B32n0173_p0174a24║只恐無水月元不隱。若人無水而謂月隱者非也。當無
B32n0173_p0174a25║畏之遊化此方有水此人無水。方之有水雖遺蹤人之
B32n0173_p0174a26║無水不承接。是以授受不繼記纂亦滅。是所以我痛絕
B32n0173_p0174b01║也。僅因內侍之
B32n0173_p0174b02║宣勑得綴大士之軌躅。奚夫斯人而寡斯跡乎。然延曆
B32n0173_p0174b03║大同之間。密教
B32n0173_p0174b04║宣頒。其後諸子爭馳稇載而歸。昔會昌之虐焰彼國此宗
B32n0173_p0174b05║不振。漸更五季至竟殄泯矣。獨吾日域光暉益燦。其不
B32n0173_p0174b06║苟來也我與達磨併案焉。
B32n0173_p0174b07║論曰。達磨無畏二師雖涉吾境當時無承稟。茲書可系
B32n0173_p0174b08║力遊何傳智之有。又養老元年者當開元五年也。宋高
B32n0173_p0174b09║僧傳無畏篇無他遊塔龍門亦可疑矣。曰。達磨之贊不
B32n0173_p0174b10║云乎。其印迹者為後世之苗根也。無畏吾無間然矣。二
B32n0173_p0174b11║師共大法之始祖也。彼唐宋諸師有紀述者天竺數百年
B32n0173_p0174b12║前諸祖皆盡收列焉。況此二師雖隔系授適蹈本土。豈
B32n0173_p0174b13║於力遊乎。又子何謾議無畏哉。雜華曰。一念普觀無量
B32n0173_p0174b14║劫無去無來亦無住。達磨之八十六年無畏之同時皆
B32n0173_p0174b15║一念也。贊之所謂齊水月也。哀哉子之有劫而無水也。
B32n0173_p0174b16║無畏者聖人也。豈以一化迹拘去來乎。世言。無畏齎毘
B32n0173_p0174b17║舍那經入我國時。乏資稟藏和之久米寺而去。後七
B32n0173_p0174b18║十年空海遭靈感得此經。若無畏不將來此邦爭有此
B32n0173_p0174b19║經乎。猶言先有持來誰人。乞明告我。嗚呼無畏之事子
B32n0173_p0174b20║休聽瑩焉。
B32n0173_p0174b21║釋慈訓。世姓船氏內州人。初事興福寺良敏。玄昉二師
B32n0173_p0174b22║學相宗。後偕審祥法師踰海入唐。謁賢首國師法藏
B32n0173_p0174b23║稟華嚴深旨。歸來付良辨建賢首宗。稱德帝貴之賜食
B32n0173_p0174b24║邑天平勝寶四年為僧都。寶字元年為興福寺主務。此
B32n0173_p0174b25║職自訓始。寶龜八年化。
B32n0173_p0174b26║贊曰。予求訓祥事而不得。雖搜索之不至惜乎古記之
B32n0173_p0174c01║殘缺也。所以是吾大恐而此書之作也。適見國史受封
B32n0173_p0174c02║戶又荐歷任僧官故立傳焉。然辨公稟二師其道大振
B32n0173_p0174c03║焉。我見諸師之踰渤澥者咸得所著焉。可謂好擇
B32n0173_p0174c04║矣。就中昭通之謁三藏也訓祥之親賢首也可謂的
B32n0173_p0174c05║受。二師之有辨也深山大澤之所由生也。
B32n0173_p0174c06║釋鑑真。世姓淳于氏。唐國揚州江陽縣人。齊辯士髠之後
B32n0173_p0174c07║也。年十四從父入寺見佛像有出塵志。父知其不可
B32n0173_p0174c08║覊絆。付大雲寺智滿為沙彌神龍元年隨道岸律師受
B32n0173_p0174c09║菩薩戒景龍二年於實際寺登壇受具足戒。遊二京究
B32n0173_p0174c10║三藏又廻江淮教授戒律吾天平五年榮叡。普照等。隨
B32n0173_p0174c11║遣唐大使丹墀廣成入唐留學。天寶元年真於揚州大明
B32n0173_p0174c12║寺開律講。叡照等預肆席。一日作禮曰。佛法東流日域
B32n0173_p0174c13║而乏教授人。昔吾聖德太子記曰。我後二百年異域人興
B32n0173_p0174c14║真教。今當其期。願事東遊真曰。我聞南嶽思公生和國
B32n0173_p0174c15║弘佛法。太子事我知之。又聞日本長屋王崇敬三寶。製
B32n0173_p0174c16║千袈裟緣各繡一偈曰。山川異域風月一天遠寄淨侶誓
B32n0173_p0174c17║結勝緣就舶便施此土一千沙門。我思是等事彼方必
B32n0173_p0174c18║有淨信人。而滄浪渺焉跋涉惟難彼土若緣稔我豈辭勞
B32n0173_p0174c19║劬。二年十有二月真與二弟祥彥。道興及叡照等。竝徒屬
B32n0173_p0174c20║八十餘人同泛溟。猛風忽起船舶簸蕩。中夜舟人見四神
B32n0173_p0174c21║著金甲立舳艫。以故無沒溺之愁。然眾人恐嶮厄求
B32n0173_p0174c22║淹留。真不得已。其後又發。或漂日南或赴龍宮。真本
B32n0173_p0174c23║志確乎不拔。遂以天寶十二年冬乘副使伴古舶放洋。
B32n0173_p0174c24║天平勝寶六年甲午正月十有二日著大宰府。四月入京。
B32n0173_p0174c25║勑正議大夫安宿王迎羅城門。乃舘東大寺天竺婆羅
B32n0173_p0174c26║門僧菩提。唐道璿。共來慰問。王公士庶奔波作禮。真表
B32n0173_p0175a01║獻將來佛舍利三千粒。阿育王塔樣銅支提。止觀玄義。文
B32n0173_p0175a02║句。菩提子三斗。晉王右軍真行書一卷聖武上皇遣正議
B32n0173_p0175a03║大夫真吉備傳宣曰。朕造東大寺已十年。此土未有戒
B32n0173_p0175a04║壇願師營之。真敬承詔。上皇大悅受菩薩戒。皇帝皇太
B32n0173_p0175a05║后太子公卿以下同受者四百三十餘人。乃於大殿西構
B32n0173_p0175a06║戒壇院天下至今資羯磨焉。又勑賜皇子開府儀同田
B32n0173_p0175a07║部舊宅。真成寶坊號招提寺。本朝戒法此時方熾。天平
B32n0173_p0175a08║寶字二年賜號大和尚。七年五月六日結跏趺坐向西而
B32n0173_p0175a09║化。壽七十七。預言寂日至此無舛。葬斂之時香氣滿山
B32n0173_p0175a10║谷。真在唐裁衲袈裟一千。布伽梨二千施五臺諸沙門
B32n0173_p0175a11║又寫三大藏。初本朝大藏經論多烏焉之誤。及真之至
B32n0173_p0175a12║勑加整勘。真流日南國時暑毒入眼患之失明。而大
B32n0173_p0175a13║藏文句多所暗誦。數下雌黃。又諸藥物此方不知真偽。
B32n0173_p0175a14║勑真辨之。真以鼻別之一無錯誤。度人授戒凡四萬
B32n0173_p0175a15║餘人。
B32n0173_p0175a16║贊曰。開士之赴化過武夫之臨敵者遠矣。彼毛羽矢石
B32n0173_p0175a17║竿木干戈卒驅封豕陣張長虵猶一戲場耳。故入死
B32n0173_p0175a18║地出活機。立功名策勳業者武夫之勇也。真公陷虵
B32n0173_p0175a19║鳥海流蜒獠鄉。瘴霧傷睛而不悔。颶風簸舟而不惶。
B32n0173_p0175a20║再四躓奮又起。布教異域揄揚真理。使此下凡之軀
B32n0173_p0175a21║貌習彼大仙之威儀毗尼之軌雖厄中微六百餘年風
B32n0173_p0175a22║範可傳。古云。仁者必有勇。勇者不必仁。是又開士之悲
B32n0173_p0175a23║所以過而遠乎。
B32n0173_p0175a24║釋最澄。世姓三津氏。近州滋賀郡人也。其先東漢獻帝之
B32n0173_p0175a25║孫。國亡竄民間。吾應神之曆遙慕王化而至。上憐其王
B32n0173_p0175a26║孫賜滋賀地為采邑。父百枝富內外學。里閭敬之。嘗
B32n0173_p0175b01║愁無嗣祈眾神。既而詣睿嶽左麓神祠。其地景趣幽邃。
B32n0173_p0175b02║百枝結草廬饗香華。求子期七日。至第四曉得靈夢。
B32n0173_p0175b03║其妻乃娠。草廬今之神宮院也。神護景雲元年生澄焉。時
B32n0173_p0175b04║親族陳盛饍慶新產。澄稍長語其時果肴種色無一差。
B32n0173_p0175b05║隣里嗟異。七歲受學聰明絕倫。十二投行表法師出家。
B32n0173_p0175b06║習唯識旁博探經論。得華嚴經。起信論等疏。夙智所
B32n0173_p0175b07║撼。以不見台教為恨。適於南京寫得玄義。文句。止
B32n0173_p0175b08║觀。四教義。維摩經疏等。是鑑真之帶來者也。畜思所遇
B32n0173_p0175b09║優柔飫厭乃能講演。然介懷於無師承也。是以跂踰海
B32n0173_p0175b10║之志。延曆二十有一年賜入唐求法詔。反以朞月不許
B32n0173_p0175b11║淹留。蓋愛材也。二十有三年秋七月從遣唐使菅清公
B32n0173_p0175b12║浮溟渤著明州界。乃德宗貞元二十年也。九月赴台州
B32n0173_p0175b13║至天台山國清寺。道邃法師一見器許。邃者荊溪上足。
B32n0173_p0175b14║智者七世之的孫也。邃授所傳一心三觀之旨曰。弘道
B32n0173_p0175b15║在人人能持道。吾道化行今其時哉。并付菩薩三聚大
B32n0173_p0175b16║戒。澄就寫天台教門疏記。又見佛隴寺行滿座主。滿又
B32n0173_p0175b17║然公高弟。語澄曰。昔智者大師告門人曰。我滅後二百
B32n0173_p0175b18║餘歲我法傳東國祖讖不虛子其人也。乃以荊溪以上
B32n0173_p0175b19║諸籍祕頥傾倒而付曰。汝持此法文為海東傳燈之始
B32n0173_p0175b20║祖。二十有一年如越州龍興寺遇順曉阿闍梨受三部
B32n0173_p0175b21║灌頂密教。及得陀羅尼經書。印契圖樣。灌頂器物。曉闍
B32n0173_p0175b22║梨付法書曰。昔開元朝大三藏婆羅門國王子善無畏從
B32n0173_p0175b23║佛國大那爛陀寺傳大法輪。至大唐國轉付傳法弟子
B32n0173_p0175b24║義林。是國師大阿闍梨年一百三歲見今在新羅國轉大
B32n0173_p0175b25║法輪。又付大唐弟子順曉。亦是鎮國道場大德阿闍梨。
B32n0173_p0175b26║復付日本國供奉大德弟子最澄轉大法輪。最澄是第四
B32n0173_p0175c01║付屬。唐貞元二十一年四月十九日書令佛法永永不
B32n0173_p0175c02║絕。阿闍梨沙門順曉錄付最澄。又於唐興縣逢沙門翛
B32n0173_p0175c03║然得達磨一派牛頂山法。蓋本師表公傳璿師北秀禪而
B32n0173_p0175c04║付于澄。以故尋求禪要。及謁然公悅懌投契。夏五月
B32n0173_p0175c05║乘大使藤賀能舶著長州。即延曆二十有四年乙酉也。
B32n0173_p0175c06║秋入洛城。便表上西土所得天台密宗諸教文曰。沙門
B32n0173_p0175c07║最澄言。竊以六爻探𧷤猶局生滅之鄉。百物正名未涉
B32n0173_p0175c08║真如之境。豈若隨他權教之開三乘機路。隨自實教之
B32n0173_p0175c09║示一乘道場哉。然則妙法難傳流其道者聖帝。圓教難
B32n0173_p0175c10║說演其義者天台。伏惟陛下出震承圖登極膺運。東夷
B32n0173_p0175c11║之鄉化歸德於先年。北蕃之來朝賀正於每歲。於是萬
B32n0173_p0175c12║機之暇一乘惟懷。冀得圓宗垂為大訓。由斯妙圓極教
B32n0173_p0175c13║應聖代而流傳。祕密真宗感皇緣而格止。最澄奉使求
B32n0173_p0175c14║法遠蹈靈蹤。台嶺越疆躬寫教迹。所獲經論疏記二百
B32n0173_p0175c15║三十餘部并五百卷。又金字法華金剛般若等經智者大
B32n0173_p0175c16║師禪鎮白角如意等隨表奉進。不任誠懇戰慄之至。奉
B32n0173_p0175c17║表以聞。帝大悅勑曰。大唐受法供奉最澄闍梨傳來天台
B32n0173_p0175c18║諸典籍流布天下。宜為七寺書寫七通。即給禁中上
B32n0173_p0175c19║紙付國子祭酒和弘世監寫。又詔道證。守遵。修圓。勤操。
B32n0173_p0175c20║慈蘊。慈寬等碩師。於野寺天台院令受學新寫天台教
B32n0173_p0175c21║文又勑和弘世宣詔曰。真言祕教未傳此方。最澄阿闍
B32n0173_p0175c22║梨幸得此法立為國師。九月一日勑於清瀧峰高雄道場
B32n0173_p0175c23║起都會大壇撰諸寺智行兼備者受灌頂三摩耶道證。
B32n0173_p0175c24║修圓。勤操。正能。延秀。廣圓等。同預者八人。野公岑守奉
B32n0173_p0175c25║勑撿校法事。是本朝密灌之始也。弘仁六年秋八月因和
B32n0173_p0175c26║氏請於大安寺塔中院闡揚妙法。於是乎諸寺碩德會
B32n0173_p0176a01║集法筵摧三乘之矛盾準一乘之權衡。諸師伏膺。始父百
B32n0173_p0176a02║枝語曰。我昔祈神祠得汝。神貺未報。汝其代之。澄乃
B32n0173_p0176a03║詣神宮院勤修。經數日香爐灰中得舍利。大如麻子。
B32n0173_p0176a04║頃刻灰裏出金鏤器大菊花許。即盛舍利。宛似舊物。弘
B32n0173_p0176a05║仁五年春詣宇佐八幡神宮講妙法華。講竟神託曰。不
B32n0173_p0176a06║受法味久歷歲華。今聽微言何以報德。我有法衣願
B32n0173_p0176a07║表嚫達乃啟齋殿推出紫衣二領。神官巫祝各相謂曰。
B32n0173_p0176a08║我等未嘗見如斯靈感也。其一鬱多羅其二袷衣。今尚
B32n0173_p0176a09║在山院。蓋澄赴唐詣祠立誓故闢此講也。又於賀春
B32n0173_p0176a10║神宮寺講妙經。是時豐前州田河郡吏等錄瑞雲狀寄
B32n0173_p0176a11║之。澄固封告義真曰。非吾滅後不得開緘。寂後門弟
B32n0173_p0176a12║子等披閱其文曰今月十八日未時紫雲光耀起賀春嶺
B32n0173_p0176a13║覆法筵之庭。村民悉見敬異。又是澄泛海時宿田河郡
B32n0173_p0176a14║賀春山下。夢梵僧來前袒衣露身。左肩似人右肩如石。
B32n0173_p0176a15║言之曰。我是賀春明神也。和尚慈悲救吾業道之身。我
B32n0173_p0176a16║當加助求法晝夜守護欲知我實海中急難現光為
B32n0173_p0176a17║驗。澄明旦眎山右邊崩巖草木不生宛如夢中半身。心
B32n0173_p0176a18║異焉。又海中風浪果有光曜。是以思神之不浪也。而建
B32n0173_p0176a19║法華院自創講席。乃神宮院也。開講之後。其右巖之地
B32n0173_p0176a20║漸生草木年年滋茂。鄉邑嘆異。六年東州置經之時。信
B32n0173_p0176a21║州大山寺正智預上野千部幹緣。便寫二百部駄而發。
B32n0173_p0176a22║忽馬不食加鞭笞不能動已而逾信宿殆廢行裝時
B32n0173_p0176a23║陬訪大神託曰。我欲受澄師勸緣而未由也。故示此異
B32n0173_p0176a24║耳。今我助送此經預幹功之一耳。言已眾馬皆囓。州
B32n0173_p0176a25║界艱嶮吾國之蜀道也。本是駑駘疾如驥騄。智等嘆神言
B32n0173_p0176a26║之不食矣。初延曆四年秋七月澄上叡山縛草舍讀法
B32n0173_p0176b01║華。金光明等諸大乘經。乃發五種大願。時年十九。七年
B32n0173_p0176b02║於山頂創一字名曰一乘止觀院。（今之中堂所謂延曆寺也）自刻等身
B32n0173_p0176b03║藥師佛像安之。又思山中無大藏令諸弟子繕寫亦
B32n0173_p0176b04║告平城七大寺乞加助。大安寺聞寂及東州化主道忠
B32n0173_p0176b05║等見義勇為速闋其功。十有七年立十講法會。二十有
B32n0173_p0176b06║五年奏加新天台法華宗。時大乘四家。華嚴。法相。三論。
B32n0173_p0176b07║律也。及此竝為五宗。澄又慨念。此方學佛者六。除法相
B32n0173_p0176b08║三論外。華嚴。毗尼。成實。俱舍。纔有名而已。是依無受
B32n0173_p0176b09║業者也。一宗若廢眾善多替。非所以資政化興教法
B32n0173_p0176b10║也。便奏每年覃渥外加度者十二人。五宗各二。俱舍成
B32n0173_p0176b11║實各一。制可。沙門勝虞。永忠等。奉表賀謝。弘仁十年三
B32n0173_p0176b12║月奏乞建圓宗大乘戒壇。其條四科。帝降表南京諸寺
B32n0173_p0176b13║詳定建否。沙門護命抗表斥之。東大寺景深著迷方示
B32n0173_p0176b14║正論摘二十八失。平城諸剎毀唇紛羅。十有一年春二
B32n0173_p0176b15║月澄述顯戒論三卷表進。博引大乘戒證。又作顯戒緣
B32n0173_p0176b16║起反詰二十八失。其詞激切著明。上又降其書於南寺。
B32n0173_p0176b17║南寺諸師無敢問議者。澄有願造六塔婆置六千部經
B32n0173_p0176b18║王。東州三所。中國二所。西邦一所。今叡山東西兩塔者
B32n0173_p0176b19║中國之二所也。其東方行化之時見信州嶮絕。長坂數十
B32n0173_p0176b20║里殆于百折。一日行程纔宿半山。逆旅無館行客多虞。
B32n0173_p0176b21║澄募緣置廣濟。廣極二院。覊人多受其賜。初延曆十有
B32n0173_p0176b22║六年以智行譽上供奉列。勑近州租充山厨供。二十
B32n0173_p0176b23║有一年和弘世弟真綱請於高雄寺唱天台妙義。亦延
B32n0173_p0176b24║善議。勤操等十餘師為和者。上勑禮部侍郎和入鹿隨
B32n0173_p0176b25║喜慰問。其從唐歸。台州刺史陸淳。明州太守鄭審。則共
B32n0173_p0176b26║與公據印署讚美。又東州經塔會。上野綠野寺豫場者
B32n0173_p0176c01║九萬人。下野大慈寺五萬人。東民嚮化如斯。所過諸州
B32n0173_p0176c02║類之。弘仁十有三年春二月賜宸書傳燈大法師位記。夏
B32n0173_p0176c03║六月四日於中道院右脇而寂。年五十有六。臨亡曰。吾
B32n0173_p0176c04║生平口無麁言手不笞罰。門弟子等各乞則之。亦遺誡
B32n0173_p0176c05║六篇皆勸警徒也。其日江東道俗相語。睿山北峯有奇
B32n0173_p0176c06║雲恐有以耳。後聞遷化哽咽稱異。十有一日右僕射藤
B32n0173_p0176c07║冬嗣捧圓戒允許之詔來山中。蓋慰初七也。冬十有一
B32n0173_p0176c08║月上製哭澄上人詩六韻降于山一時公卿才子和宸
B32n0173_p0176c09║韵送山。王臣遺愛如之。澄博物兼知陰陽。工巧。醫方
B32n0173_p0176c10║等。又得人者多矣。義真。圓澄。光定。圓仁等神足者二
B32n0173_p0176c11║十餘輩。又名卿鉅公十數人。右僕射藤冬嗣。太中大夫
B32n0173_p0176c12║伴國道。國子祭酒和弘世。朝請大夫和真綱其選也。生平
B32n0173_p0176c13║撰述。註法華經十二卷。註金光明經五卷。註仁王經。註
B32n0173_p0176c14║無量義經各三卷。天台靈應集。守護國界章。摠持章各十
B32n0173_p0176c15║卷。法華輔照。付法緣起。長講願文各三卷。照權實鏡。決
B32n0173_p0176c16║權實論。依憑集。內證佛法相承血脈譜。六千部法華銘各
B32n0173_p0176c17║一卷。十有四年春二月賜寺額。配紀元曰延曆遵先皇
B32n0173_p0176c18║之崇建也。貞觀八年秋七月勑諡傳教大師。
B32n0173_p0176c19║賛曰。或言。人能弘道非道弘人。苟無其人道不傳乎。
B32n0173_p0176c20║勝寶之間。鑑真挾台宗章䟽而來。時無偉器函藏而已。
B32n0173_p0176c21║傳教卯金刀子鋒鋩銛如。志慕搜索早見其書不憑師
B32n0173_p0176c22║訓便開講鋪。逮跨蒼波登銀地滿舟載歸。何其駛乎。
B32n0173_p0176c23║故能亘六百之祀安三千之徒。彌久彌昌。寧弘道之其
B32n0173_p0176c24║人歟。予曰。子之論未盡耳矣。夫台教者荊溪可謂之全
B32n0173_p0176c25║備矣。蓋然公遭天寶至德之亂世抱窮愁困厄之著意。
B32n0173_p0176c26║覃思宗旨供翰䟽記。而後台學光賁矣。傳教應智者之
B32n0173_p0177a01║懸讖受妙樂之備文。是正承稟而已非習學之群也。是
B32n0173_p0177a02║以負笈未期傳水器歸。宜乎為叡峰性具之高祖乎。彼
B32n0173_p0177a03║真師者自來。毗尼之大匠未聞台嶺之的嗣。況在荊溪
B32n0173_p0177a04║纂述之先。豈旁派缺典之善為紹系之謂乎。嗚呼教之授
B32n0173_p0177a05║受有數耳矣。
B32n0173_p0177a06║釋空海。世姓佐伯氏。讚州多度郡人。父田公。母阿刀氏。
B32n0173_p0177a07║夢梵僧入懷而有身。在胎十二月。寶龜五年生焉。母思
B32n0173_p0177a08║其夢小字曰貴物。年十二外舅朝散大夫阿刀大足教世
B32n0173_p0177a09║典學文翰。十八上大學。雖讀儒書志在佛經。偶逢沙
B32n0173_p0177a10║門勤操受虛空藏求聞持法。未薙染而事修練。甫冠
B32n0173_p0177a11║歲就操落髮。受沙彌十戒。研究三論。時操在泉州槙尾
B32n0173_p0177a12║山寺。初名教海。後自改如空。延曆十有四年登東大寺
B32n0173_p0177a13║壇受具足戒。又改空海。乃於佛前誓曰。三乘十二部經
B32n0173_p0177a14║我心有疑未能決擇。三世十方一切諸佛願垂加祐示
B32n0173_p0177a15║我正法。夢中一人告曰。有大經卷名大毗盧遮那神變加
B32n0173_p0177a16║持。是真祕要也。寤後問此經無知者。往來諸所懇誠
B32n0173_p0177a17║尋求。適於和州高市郡久米道場東塔下得此經。披卷
B32n0173_p0177a18║看閱疑滯居多。自茲志遠遊。二十有三年夏五月從遣
B32n0173_p0177a19║唐使金紫光祿大夫藤賀能汎渤澥。秋八月著衡州界
B32n0173_p0177a20║乃德宗貞元二十年也。冬十有二月到長安城。勑舘宣
B32n0173_p0177a21║陽坊官舍。二十有一年又勑居西明寺永忠法師故院。海
B32n0173_p0177a22║周遊城中諸剎擇求明師謁青龍寺東塔院內供奉慧
B32n0173_p0177a23║果阿闍梨。乃不空大廣智三歲之高弟也。果見而喜曰。我
B32n0173_p0177a24║先知汝來相待者久矣。顧諸徒曰。是沙門者第三地菩
B32n0173_p0177a25║薩也。夏六月入大悲胎藏大曼荼羅投花花著中臺。果
B32n0173_p0177a26║嗟嘆以為大器。即沐五部灌頂之誓水。秋七月入金剛界
B32n0173_p0177b01║大曼荼羅。八月授傳法阿闍梨位灌頂。是日海設五百僧
B32n0173_p0177b02║齋。果與金剛頂等諸密經并圖畫曼荼羅及諸道具曰。昔
B32n0173_p0177b03║大毗盧舍那世尊以祕密真言印。付金剛薩埵。薩埵傳
B32n0173_p0177b04║龍猛菩薩。展轉至大廣智。智為三朝灌頂國師。亦付我。
B32n0173_p0177b05║汝有祕密大根器。故我兩部大法祕密印信皆悉授汝。
B32n0173_p0177b06║宜以此金剛乘教及三藏所付供養什物歸本土傳布
B32n0173_p0177b07║國界。然則四海安泰萬民豐樂。是亦報佛恩酬師德也。
B32n0173_p0177b08║又一日語曰。瑜伽者密藏也。儀軌圖器諸深祕之者。見行
B32n0173_p0177b09║經書或遺而不載。假使間見祕記不藉調造子亦不
B32n0173_p0177b10║委。便召供奉畫工李真等十餘人圖胎金諸曼荼羅一十
B32n0173_p0177b11║鋪。又令供奉鑄工楊忠信等新造道具一十五事。又集
B32n0173_p0177b12║二十餘輩經生寫金剛頂等諸祕經皆并付之。海又逢
B32n0173_p0177b13║罽賓般若三藏。三藏曰。我少年入道經歷五天。常誓傳
B32n0173_p0177b14║燈來遊此間。亦欲泛海游化東域。時緣不熟我志已
B32n0173_p0177b15║矣。今與汝所譯華嚴六波羅蜜經及梵夾。汝其持去通
B32n0173_p0177b16║我夙志。則出經夾付之。元和元年秋八月歸。乃大同改
B32n0173_p0177b17║元丙戌也。勑令流通傳來密乘。弘仁帝勑於宮中會諸
B32n0173_p0177b18║宗碩師各唱所習。海立即身成佛之義。諸家爭折之。
B32n0173_p0177b19║海辯論精審。上語海曰。義雖玄極朕思見證。海即入
B32n0173_p0177b20║五藏三摩地觀。忽於頂上涌五佛寶冠放五色光明威
B32n0173_p0177b21║容赫如也。上離御榻作禮。群臣皆起拜。時三論之俊道
B32n0173_p0177b22║昌。唯識之髦源仁。華嚴之英道雄。天台之傑圓澄等皆竪
B32n0173_p0177b23║降旗。十有三年大同太上皇入壇灌頂。帝者密灌於此始
B32n0173_p0177b24║焉。海已大興密教。勑述所業。海則毗盧遮那經及菩提
B32n0173_p0177b25║心論著十住心論品藻諸宗。第一異生羝羊心。第二愚
B32n0173_p0177b26║童持齋心。第三嬰童無畏心。第四唯蘊無我心。第五拔業
B32n0173_p0177c01║因種心。第六他緣大乘心。第七覺心不生心。第八如實一
B32n0173_p0177c02║道心。第九極無自性心。第十祕密莊嚴心。蹸次配抵。佗家
B32n0173_p0177c03║之者或有問議。然東密之者至今取法。初海得操師求
B32n0173_p0177c04║聞持法乃躋阿州大瀧之嶽修供。時天晴朗忽寶劒落
B32n0173_p0177c05║座前。又往土州室戶崎誦修如上。至五更明星飛入
B32n0173_p0177c06║口。已而得聞持悉地。爾來身心勇健堪任頭陀。被葛而
B32n0173_p0177c07║經冬。絕膳而過夏。精進苦行朝懺莫悔。天長元年大旱。
B32n0173_p0177c08║春三月勑海於神泉苑修請雨經法。時守敏法師奏曰。
B32n0173_p0177c09║守敏世壽法臘共邁于海。先承詔為適宜。乃詔敏。敏
B32n0173_p0177c10║以七日為期。散朝陰雲厚布都下暗如夜雷鳴雨灑舉
B32n0173_p0177c11║朝感異。勑見雨之所霑。唯東西京而已。亦詔海。過七
B32n0173_p0177c12║日不雨。海入三摩提見之。守敏呪諸龍入一瓶。海奏
B32n0173_p0177c13║延二日。告諸徒曰。池中有龍號善女。阿耨達池龍王之
B32n0173_p0177c14║族也。此龍現形必得悉地。時金龍出。長九尺許。弟子真
B32n0173_p0177c15║雅。實慧。真曉。真然等七人得見。餘不觀。海奏事。勑和
B32n0173_p0177c16║真綱以幣物供神龍。散日重雲震雷大注膏雨。池水盈
B32n0173_p0177c17║溢至火壇之畔。霖沛三日天下皆洽。勑加優賞。內州有
B32n0173_p0177c18║一寺。其地元龍池。龍移他處池又涸。寺眾苦無水。海
B32n0173_p0177c19║點一所加持。清泉忽沸因號龍泉寺嘗修不動使者法。
B32n0173_p0177c20║海身出火燄。或入水想觀。室內成池。其神異多類之。
B32n0173_p0177c21║初弘仁七年遊紀州相勝攸。上高野山創金剛峯寺。十
B32n0173_p0177c22║有四年正月勑以東寺賜海建灌頂院。海准青龍寺法
B32n0173_p0177c23║式每歲二序行灌頂事。乃置慧果所付健陀國袈裟及
B32n0173_p0177c24║念珠為寺鎮。天長二年勑改高尾神願寺名神護國祚
B32n0173_p0177c25║真言寺賜海。承和元年海奏乞准唐國內道場置真言
B32n0173_p0177c26║院於宮中。勑以勘解由司廳為曼荼羅道場。每年正月
B32n0173_p0178a01║後七日息災增益修法至今不絕。二年正月奏置試度三
B32n0173_p0178a02║人。毗盧遮那經業金剛頂經業。聲明業各一人。初弘仁十
B32n0173_p0178a03║有一年上賜宸奎傳燈大法師位記天長之始為僧都。承
B32n0173_p0178a04║和二年海在金剛峯寺。三月二十一日結跏趺坐作毗盧
B32n0173_p0178a05║印泊然入定。先七日共諸弟子念彌勒寶號。至此日
B32n0173_p0178a06║瞑目氣絕。蓋持定身待龍華也。年六十二門人為七七
B32n0173_p0178a07║忌。其間鬚髮生身體暖。經五句諸徒剃髮整衣斂全身
B32n0173_p0178a08║疊石造壇立率兜波其上。定後四日上勑內舍人弔喪
B32n0173_p0178a09║及贈賻。太上皇降弔書曰。真言洪匠。密教宗師。邦家憑
B32n0173_p0178a10║其護持。動植荷其德惠。豈圖崦嵫未逼無常遽侵。速馳
B32n0173_p0178a11║草書弔慰大定。海在豆州桂谷山寺以指向空寫大般
B32n0173_p0178a12║若經。至魔事品字畫忽現空中。自此工筆翰。能五筆
B32n0173_p0178a13║一時書。或書水上墨不亂壞。奉勑書大內南門諸額。
B32n0173_p0178a14║又書應天門額。已挂之仰見。應字上點缺之。海乃擲筆
B32n0173_p0178a15║補之毫無差邪王臣伏其妙。撰述尤多。祕府論。三教指
B32n0173_p0178a16║歸。性靈集等家家誦習。傳來佛舍利八十粒。梵夾三。經
B32n0173_p0178a17║䟽二百一十六部四百六十一卷。諸曼荼羅寶器道具不
B32n0173_p0178a18║遑具記。延喜二十有一年冬十月賜諡弘法大師。
B32n0173_p0178a19║贊曰。有非常之志建非常之事。不是強為天機之所使
B32n0173_p0178a20║也。纔見登壇具戒則能對佛立誓。是天機之所使與。故
B32n0173_p0178a21║踰鯨波之嶮危得龍樹之深祕。故國山川雲行雨施。若
B32n0173_p0178a22║夫
B32n0173_p0178a23║宮中之紺宇建護國之儀。頂上之寶冠證成佛之義者。
B32n0173_p0178a24║又非天機之所及而已。昔飲光尊者正受雞足。千歲之
B32n0173_p0178a25║下少有人繼。瞻彼南山籌室有侐。疑是同一三昧乎。唯
B32n0173_p0178a26║其缺金襴伽梨之為異耳矣。
B32n0173_p0178b01║
B32n0173_p0178b02║
B32n0173_p0178b03║
B32n0173_p0178b04║
B32n0173_p0178b05║
B32n0173_p0178b06║
B32n0173_p0178b07║
B32n0173_p0178b08║
B32n0173_p0178b09║
B32n0173_p0178b10║
B32n0173_p0178b11║
B32n0173_p0178b12║
B32n0173_p0178b13║
B32n0173_p0178b14║
B32n0173_p0178b15║
B32n0173_p0178b16║
B32n0173_p0178b17║
B32n0173_p0178b18║
B32n0173_p0178b19║
B32n0173_p0178b20║
B32n0173_p0178b21║
B32n0173_p0178b22║
B32n0173_p0178b23║
B32n0173_p0178b24║
B32n0173_p0178b25║
B32n0173_p0178b26║元亨釋書卷第一　終