B32n0173_p0205b01║
B32n0173_p0205b02║元亨釋書卷第七
B32n0173_p0205b03║
B32n0173_p0205b04║濟北沙門　師鍊撰
B32n0173_p0205b05║淨禪三之二
B32n0173_p0205b06║慧日山辯圓
B32n0173_p0205b07║釋辯圓。字圓爾。以字行。姓平氏。駿州藁科人母稅氏。夢
B32n0173_p0205b08║舉手採明星光。因而孕。其後常夢青衣之女相隨從。母
B32n0173_p0205b09║疑怪。詣郡之久能山堯辯法師欲決所疑。先見壁間
B32n0173_p0205b10║有畫像。與夢女無少異。則問曰。此像何神。辯曰。大辯
B32n0173_p0205b11║才天女也。母曰。妾有身而夢此天女常相隨何。辯曰。胞
B32n0173_p0205b12║中恐聖子乎。蓋天女侍衛耳。母喜而曰。產若無恙願投
B32n0173_p0205b13║師。不敢置塵中也。至九月胎中有聲。建仁二年十月
B32n0173_p0205b14║十五。日出時生。金光照室。適新雪鋪庭。明年冬天雪。
B32n0173_p0205b15║兒指雪問母。是何。母曰雪也。兒曰。我誕時有此雪。五
B32n0173_p0205b16║歲母蹈死言入辯之室。過十齡早學台教。一日廁止
B32n0173_p0205b17║觀講席。至故四諦外別立法性之句。講師滯澁。兒進前
B32n0173_p0205b18║解釋。詞義渙然。講師嘆曰。是處前哲猶病。童稚機辯殆
B32n0173_p0205b19║乎宿習與。時年十五。次歲終三大部。十八薙髮於園城
B32n0173_p0205b20║寺。登東大寺戒壇。又入洛都潛聽外學。一日猛省曰。
B32n0173_p0205b21║我居講肆雖研究大小權實。徒算沙而已。乃出三井
B32n0173_p0205b22║往野州長樂寺。從榮朝問別傳之道。朝者建仁西公之
B32n0173_p0205b23║上足也。初西得敞虛室禪門大戒之圖。爾就而受之。兼
B32n0173_p0205b24║瑜伽三部之灌頂。經年而歸久能山有見西闍梨。蘊密
B32n0173_p0205b25║宗之秘印。見爾欣然而全付焉。益臻祕奧。爾游相陽
B32n0173_p0205b26║寓壽福寺。住持行勇建仁之徒也。爾講叔姪之禮。勇請
B32n0173_p0205c01║待甚渥。有了心者。其徒之彥也。精首楞嚴。啟講於客
B32n0173_p0205c02║位。爾預聽。屢加難問。心煩解答。爾思念。今其東方學
B32n0173_p0205c03║者以心為魁。而淺易如此。我其誰寄哉。不若入宋地。
B32n0173_p0205c04║自是企遐涉之志。鶴崗八幡神祠開八講席。講眾以爾
B32n0173_p0205c05║之深教乘延為證義。有賴憲僧正園城之義虎也。時
B32n0173_p0205c06║稱三井大鏡。與爾徵詰。憲屈。爾笑而曰。久嚮大鏡。是鏡
B32n0173_p0205c07║非鐵者恐瓦乎。一會作色。憲顧眾曰。莫訝也是智人
B32n0173_p0205c08║之言。又指我痕瑕也。爾看大藏四更涼燠嘉禎元年
B32n0173_p0205c09║泛海。十寅夕而着宋明州界。即理宗端平二年也。先寓
B32n0173_p0205c10║城之景福律院。聽月宗主之開遮。不幾入天童山禮癡
B32n0173_p0205c11║絕冲。漸違都下。跨天竺寺月栢庭門。質性具之旨。栢庭
B32n0173_p0205c12║證前學即授台宗相承之▆。并付自撰楞嚴楞伽圓覺
B32n0173_p0205c13║金剛四經䟽鈔。於時笑翁堪領淨慈。石田薰主靈隱爾
B32n0173_p0205c14║往來二開士之門。適寧退耕典北山之賓與爾善。語曰。
B32n0173_p0205c15║輦下諸名宿子已參遍。然天下第一等宗師只無準範耳。
B32n0173_p0205c16║子何不承顧眄乎。依是登徑山。佛鑑一見器許。未浹
B32n0173_p0205c17║旬侍巾瓶。晨昏參請優柔飫厭。會中皆大龍象也。保寧
B32n0173_p0205c18║覺即菴掛牌開室日東山慧西巖為兩板首。爾周旋三
B32n0173_p0205c19║老而請益。倫斷橋。智別山。一環溪。敬簡翁。源靈叟。坼方
B32n0173_p0205c20║菴。寧兀菴。曇希叟之儔。預辨眾事。爾咸莫逆。頗受磋
B32n0173_p0205c21║磨之功。五峯煨餘。佛鑑坐瓦礫場轉大法輪。然天下指
B32n0173_p0205c22║凌霄為甘露之正門。蓋又得人之多矣。敬叟簡棲飛來
B32n0173_p0205c23║之北磵。望高一時。爾往謁北磵曰。徑山執不立文字之
B32n0173_p0205c24║柄拂儞知解之塵。吾猶何言乎。延為上賓。佛鑑從容語
B32n0173_p0205c25║曰。女學海浩渺。比來我竹篦下一時乾枯。佗日歸本國
B32n0173_p0205c26║必於無涓滴處。橫起波瀾。竪無勝幢。發揮吾道。須踵
B32n0173_p0206a01║從上乃祖遺芳永利未來際。淳祐元年四月辭佛鑑。鑑
B32n0173_p0206a02║出密庵師祖法衣并自贊頂相與之。諸友送至山下。特
B32n0173_p0206a03║湘絕岸。欽雪巖。二人眷眷來行在。仲夏發四明。孟秋
B32n0173_p0206a04║著博多。本朝仁治二年辛丑也。居崇福承天兩寺。盛倡
B32n0173_p0206a05║祖道。大宰府有勝藍名觀世音寺。歲首行驅儺。其日
B32n0173_p0206a06║捕寺之四傍路人。頭蒙鬼面身披彩服。名為儺鬼。引
B32n0173_p0206a07║過殿庭。此夜闔府男女入寺打是鬼。為驅儺。鬼甚困
B32n0173_p0206a08║極。國俗自古有之。以故觀世音寺四畔此日無行人。佗
B32n0173_p0206a09║州旅客往往來此就捉。府之橫嶽山有湛慧。明顯密
B32n0173_p0206a10║多異迹。適過是境。僕曰。今日觀音寺驅儺也。師恐遭追
B32n0173_p0206a11║捕。乞從別路。慧曰。戒德之士豈有之哉。果執慧行鬼
B32n0173_p0206a12║事。初大相國藤道家為天福帝外祖。德望重。當時。三子
B32n0173_p0206a13║皆登宰輔。其第二子良實時持鉤軸。奉佛甚勤。元聞慧
B32n0173_p0206a14║名。其徒勸慧赴藤府訴鬼事。藤相驩慧來諮詢宗教。
B32n0173_p0206a15║酬酢詳明。宗門顯密出入泛濫。藤相大喜白大相國。大
B32n0173_p0206a16║相國延見。果如藤相言。大相國問曰。上人師誰得此智
B32n0173_p0206a17║辯。對曰。我師圓爾。頃者入宋得徑山佛鑑禪師佛心宗
B32n0173_p0206a18║正印。見今住崇福承天兩剎唱直指之道。相國猶稱我。
B32n0173_p0206a19║況我師乎。大相國乃使使招爾。二月入京師。大相國於
B32n0173_p0206a20║光明峰別墅延爾問道。恨相知之晚也。就而受禪門
B32n0173_p0206a21║大戒兼祕密灌頂。正嘉元年。寬元上皇於龜山宮受禪
B32n0173_p0206a22║門菩薩戒。留宮七日。敷宣法要。上皇自持黃金扇與
B32n0173_p0206a23║爾。帝者之手授古來寡儔也。文永九年。上皇不豫。勑爾
B32n0173_p0206a24║侍病。陪宮逾旬。十年冬天子勑藤丞相（寶經大相國第三子。圓明寺）召
B32n0173_p0206a25║爾受禪門菩薩戒。建治元年文應上皇於龜山宮談三
B32n0173_p0206a26║教微旨二年。寶治上皇受菩薩戒。文應上皇又入宮問
B32n0173_p0206b01║禪要。藤相國兼經屈爾講宗鏡錄。多會性相碩師為聽
B32n0173_p0206b02║徒。圓憲。回心。守真。理圓。皆一時之英髦也。輦下指為未
B32n0173_p0206b03║曾有勝集。近衛藤相國受菩薩戒。堀河源太師詢三教大
B32n0173_p0206b04║旨。爾述三教要略呈之。菅諫議為長。世業偉才為時儒
B32n0173_p0206b05║宗。甞曰三教之於震旦也。隨時陟降。此土儒學不及釋
B32n0173_p0206b06║之遠矣。是搢紳之耻也。常奮之。聞爾之粹於釋門。頗志
B32n0173_p0206b07║杭衡。大相國聽菅之言。欲見其能為。異日與爾道話
B32n0173_p0206b08║莊嚴藏院。諫議來謁。大相國為地也。寒溫已大相國曰。
B32n0173_p0206b09║菅公本朝大儒。常銜釋壓儒。今兩雄相遇。輸贏可占
B32n0173_p0206b10║耳。爾曰。承聞菅公從事儒術是不。諫議色莊而曰。然。
B32n0173_p0206b11║爾曰。我法之中。佛佛授手祖祖相傳。不因師授為虛
B32n0173_p0206b12║設焉。以故某自世尊五十五世。達磨以來二十七葉。強
B32n0173_p0206b13║弩之窮矢。雖不穿魯縞。猶以系受稱釋子。以釋例儒。
B32n0173_p0206b14║恐亦當然。不知公於孔子幾世乎。諫議箝口而退。謂
B32n0173_p0206b15║人曰。我欲與爾師角道義。彼以世系為言也。而我已
B32n0173_p0206b16║陷重圍中耳。爾赴相州舘龜谷山。副元帥平時賴延府
B32n0173_p0206b17║裏受禪門菩薩戒。平帥問曰。今諸方說法各別。或曰。妄
B32n0173_p0206b18║心緣起而有生滅。真心不動不生不滅。或曰。大疑下有
B32n0173_p0206b19║大悟。或曰。學者須看念起。謂之回光返照。未審那箇
B32n0173_p0206b20║親那箇䟽。對曰。這裏何所在。說䟽說親。帥曰。豈無方
B32n0173_p0206b21║便。爾曰。說似一物即不中。帥頷之而已。又乞衣曰。願
B32n0173_p0206b22║莫忘弟子之外護。文應元年。寧兀菴入朝。平帥於菴
B32n0173_p0206b23║有所得。寄書於爾曰。弟子見兀菴始知師之鉗鎚妙
B32n0173_p0206b24║密也。延曆寺座主大僧正慈源。時時問顯密奧祕。睿山
B32n0173_p0206b25║靜明聞爾善台教。諮四種三昧。兼探別傳之旨。爾之剖
B32n0173_p0206b26║析皆明之所未聞也。明聳聽。爾曰。子未精教觀。況我
B32n0173_p0206c01║佛祖單傳之正宗。豈義學之所跂及哉。明伏膺甚。自
B32n0173_p0206c02║此來往無間。佗時至論相絕二待。爾示以宗門關棙。明
B32n0173_p0206c03║疑情頓釋起而作禮垂淚曰。若不來見和尚安得窺佛
B32n0173_p0206c04║祖玄樞。從今世世願不失針芥。相宗之尤者良遍。稟爾
B32n0173_p0206c05║解銓撰真心要訣三卷。就乞跋語。三論之首。回心問二
B32n0173_p0206c06║諦之義。以爾答為準。初宋淳祐辛丑三月一日五鼓。佛
B32n0173_p0206c07║鑑召圻爾二侍者燒香而語曰。今夜廣澤龍王（徑山土地）告。
B32n0173_p0206c08║汝等二人化導時至。龍王定不食言矣。圻女近日必有
B32n0173_p0206c09║專使。不得拒辭。爾女早歸本土提唱祖道。便授親書
B32n0173_p0206c10║宗派圖曰。是為傳法之信。其圖畫世尊拈花像於上。左
B32n0173_p0206c11║右西天四七東土二三。其下南嶽以降迄無準五十四世。
B32n0173_p0206c12║不括橫枝。的的繫列。系其終署曰。久能爾禪師并付
B32n0173_p0206c13║法衣竹杖。翌日方菴果得定慧之請。是以山中諸友固
B32n0173_p0206c14║爾之本邦化行。又嘆神龍之不徒也。爾泛海風浪蕩漾
B32n0173_p0206c15║漂泛洋中。發五月朔至六月晦。著高麗國耽沒羅阿私
B32n0173_p0206c16║山下。近岸猛風俄起。共發者三舶。二船已沒。爾所乘舡
B32n0173_p0206c17║忽有一女人。怪之。爾問曰。宋舶元無婦人。自何來。女曰。
B32n0173_p0206c18║我是八幡大菩薩也。擁護師耳。言已即隱。故無敗。佛鑑
B32n0173_p0206c19║臨別自書勑賜萬年崇福禪寺八大字。囑而曰。女最初住
B32n0173_p0206c20║院以是為額爾受已白言。佗時若庇身茆廬。或揭崇福
B32n0173_p0206c21║名。勑賜二字豈我之有哉。鑑曰。女氣宇必為王公欽崇。
B32n0173_p0206c22║女只將去。不得避遜也。爾携而歸。先是湛慧就橫嶽山
B32n0173_p0206c23║建精舍。聞爾歸即日來請。入院開堂仍以佛鑑所囑崇
B32n0173_p0206c24║福為寺號。至此合徑山神龍之言也。爾通嗣書於雙徑。
B32n0173_p0206c25║佛鑑答書略曰。嘗聞日本教律甚盛。而禪宗未振。今長
B32n0173_p0206c26║老既能竪立此宗。當一一依從上佛祖法式。又錄到上
B32n0173_p0207a01║堂語要。甚愜老懷。肥州有榮尊者。與爾跨海游宋地。
B32n0173_p0207a02║尊三歲而歸。領水上山寺。及爾還改禪林。請爾開山。
B32n0173_p0207a03║自居板頭。仁治三年秋。謝國明於博多東偏創承天寺。
B32n0173_p0207a04║與爾領之。佛鑑聞新寺事。書承天禪寺及諸堂額諸牌
B32n0173_p0207a05║等大字寄之。佛鑑書法妙絕。故有此送。宰府有智山寺
B32n0173_p0207a06║者西州之大講肆也。嫉爾之禪化。欲毀承天新寺。執事
B32n0173_p0207a07║者聞于朝。寬元元年。勑賜承天崇福二剎為官寺。而
B32n0173_p0207a08║息有智山之濫𭁵。爾乃高揭佛鑑所書勑賜大字。又協
B32n0173_p0207a09║鑑之遠識也。爾已入京。大相國嚮於城東創大伽藍。宏
B32n0173_p0207a10║構鉅材為都下之冠。甞曰我亞洪基於東大。取盛業於
B32n0173_p0207a11║興福。故名東福寺。俗呼新大佛。未成先署爾住持。立為
B32n0173_p0207a12║禪剎。寬元四年。大相國以東福洪營晚成。先立普門寺
B32n0173_p0207a13║開堂。令爾居。建長七年。東福開堂。正嘉元年平副帥再
B32n0173_p0207a14║招爾入相。白皇子征夷大將軍領洛之建仁。二年。權
B32n0173_p0207a15║之建仁火後諸堂索然。爾復佛殿雲堂函丈舊觀。文永
B32n0173_p0207a16║八年。總州別駕源氏。建實相寺參州。延爾為第一祖。初
B32n0173_p0207a17║大相國迎爾問法。崇禮優異。親書聖一和尚四字授之。
B32n0173_p0207a18║于時國政自吾出。故與此號。蓋擬唐代宗賜徑山法欽
B32n0173_p0207a19║國一之例也。夫人准后（本朝貴婦人賜佳后號。蓋位比皇后之佳稱也。）亦聞法要
B32n0173_p0207a20║自稱女弟子。寬元二年秋。還長樂并故里。覲省本師及
B32n0173_p0207a21║母氏。大相國差備中刺史行範為宿衛。夫人脫羅綺珍
B32n0173_p0207a22║服。充母之貺。至長樂禮本師榮朝。朝拒而不受曰。公
B32n0173_p0207a23║已傳龍淵正派。我豈堪拜哉。只喜長壽再得相見。龜谷
B32n0173_p0207a24║山榮西創之。禪規未全。爾之重入相陽。平副帥命行叢
B32n0173_p0207a25║矩。於是住持處偏室。爾南面而行事。鐘鼓魚板一時改
B32n0173_p0207a26║響。蓋以爾之遍歷臨安諸剎。諳熟儀法也。文永六年。
B32n0173_p0207b01║勑領東大寺幹事。曩正嘉始有是授。辭不受。至此朝
B32n0173_p0207b02║旨嚴切而不得已東大之幹。以周州允其費。州務瞻
B32n0173_p0207b03║饒。庸緇管之視利怠功。故撰名宿當此任。亦國法也。
B32n0173_p0207b04║以爾之道望朝廷強授。及主尊勝天王法成等寺化。皆
B32n0173_p0207b05║德廣所覃也。弘安三年春。示微疾。入夏重。移常樂庵。
B32n0173_p0207b06║文應上皇遣官醫眎病。圓明丞相入山問疾。輙經信
B32n0173_p0207b07║宿秋少差。眾皆喜。爾曰。霜葉暫休零。豈久之乎。十月朔。
B32n0173_p0207b08║鳴法鼓集眾於庵。祝聖畢宣出世始卒。詞激切。終召
B32n0173_p0207b09║大眾曰。卻後十五日望。返本寺法堂寶華王座上。說末
B32n0173_p0207b10║後句入大涅槃。便下座。十四日晚。命侍僧舁歸寺。俊
B32n0173_p0207b11║顯等曰。和尚老病淹羸。擧動風冷。恐不便身。相議而
B32n0173_p0207b12║不許。望日兩序耆舊詣菴問訊。爾曰。我今朝欲於法
B32n0173_p0207b13║堂入涅槃。而俊顯等不聽。公等願輿我歸寺板首以下
B32n0173_p0207b14║同顯議。至暮普門。慧曉。爾性。三弟子乞灌頂。授之。
B32n0173_p0207b15║十六日曰。灑掃房宇。晚間客來黃昏果越後之無傳至。爾
B32n0173_p0207b16║之徒住▆者也。聽爾病馳省。爾披安陀會而坐。傳燒
B32n0173_p0207b17║香作禮。爾曰最後相見。致九拜。傳還位。爾曰。相別二
B32n0173_p0207b18║十年與。傳曰。十九年耳。爾微笑曰。子未知滿數也。又
B32n0173_p0207b19║曰。我去望還本寺法堂。欲唱涅槃。諸徒不可。以到乎
B32n0173_p0207b20║今也。與子相見且幸矣。然我不出今夜而已。又馳使
B32n0173_p0207b21║圓明丞相告辭。久之又曰。今幾時。侍僧曰。嚮雞唱。爾
B32n0173_p0207b22║乃上禪倚。諸徒乞遺偈。便書曰。利生方便七十九年。欲
B32n0173_p0207b23║知端的佛祖不傳。投筆而逝。▆壙之後林竹變白。桐
B32n0173_p0207b24║樹自枯。爾心豁如而性諧調。雖沙彌童行。相爾汝。可見
B32n0173_p0207b25║悲接之一端矣。當其演唱。嚴毅不可犯。宏辯無礙性相
B32n0173_p0207b26║講師來探別傳。爾先詰其所業。彼早屈。爾曰。子未委
B32n0173_p0207c01║教乘。豈堪聞直指乎。以故伏人者多。而禪化成。不然
B32n0173_p0207c02║講徒蠧蛀殆乎不建焉。嘗舉倡理致機關向上三宗旨。故
B32n0173_p0207c03║臨亡夜為無傳語之。其道契大相國之深矣。故其嗣圓
B32n0173_p0207c04║明丞相又如父焉。其疾病時。丞相自作告文禱光明峯
B32n0173_p0207c05║廟。延爾命。其契密如此。秋初病少愈者丞相之懇誠乎。
B32n0173_p0207c06║文曆初。高麗國王聽爾道譽附貢舡齎書幣求法語。
B32n0173_p0207c07║爾書宗教之大旨以答之。爾商船來往必信於雙徑。佛
B32n0173_p0207c08║鑑慰答審切。其在徑山。雖居侍位。佛鑑不稱侍者。只
B32n0173_p0207c09║呼爾老。徑山後火。佛鑑作䟽索援。爾白圓明丞相通
B32n0173_p0207c10║巨材珍貨。寶治之初承天寺火。爾之鎮西。國明驩爾來
B32n0173_p0207c11║一日中建十八宇。凡檀信嚮應類之。正和始賜諡國師。
B32n0173_p0207c12║國師之號始于爾矣。
B32n0173_p0207c13║贊曰。余昔陪
B32n0173_p0207c14║文應上皇。御几上堆巨編。跪而閱之宗鏡錄全篇也。其
B32n0173_p0207c15║終有
B32n0173_p0207c16║寬元帝寶墨。曰。朕得爾師之此錄見性已了。宸奎爛然。
B32n0173_p0207c17║時余尚幼。以為慧日之於　帝者也拳拳矣。逮修此書
B32n0173_p0207c18║見其侍　病之事。益欽睿翰之不謾矣。建久之間。西公
B32n0173_p0207c19║導黃龍之一派。只濫觴而已。建長之中隆師諭唱東壤。
B32n0173_p0207c20║尚薄于帝鄉。慧日道協　君相。化洽畿疆。禦外侮而
B32n0173_p0207c21║立正宗。整教綱而提禪綱。蓋得祖道之時者乎。
B32n0173_p0207c22║論曰。或言爾師辭佛鑑。鑑付大明錄曰。宗門大事備此
B32n0173_p0207c23║書。子歸本土以是為準。爾携而歸。故平副帥屢聞于
B32n0173_p0207c24║爾。今此書不收此事。恐遺漏與。曰。是傳者之妄也。蓋
B32n0173_p0207c25║爾師歸時將來經籍數千卷。見今普門之書庫。內外之書
B32n0173_p0207c26║充棟焉。其中有佛法大明錄二十篇。是以世人託言耳。
B32n0173_p0208a01║予見其書謬妄之甚不可言矣。故我通衡之中。掇其尤
B32n0173_p0208a02║者非之凡數十條。又夫佛鑑老人楊岐中興。正眼洞明。
B32n0173_p0208a03║寧有斯言乎。只其爾師屢閱群書。其間或采大明之相
B32n0173_p0208a04║似處。資談柄耳。後學不委。輙加佛鑑付授之言也。今我
B32n0173_p0208a05║舉通衡之一二。學者擇焉。
B32n0173_p0208a06║入理章曰。有真空。有頑空。空劫以前無相有覺虛明寂
B32n0173_p0208a07║照為天地之宗。此真空也。衡曰。夫一大劫有成住壞空
B32n0173_p0208a08║四事。空劫者四之一也。空刼之稱於是立焉。蓋我教之
B32n0173_p0208a09║中。世界成壞循環無端。前劫之末後劫之初也。後劫之終
B32n0173_p0208a10║次劫之始也。是以前亦末也。終亦始也。指定何時為空
B32n0173_p0208a11║劫以前乎。只其外墳之內有混沌未分天地未闢等語。吾
B32n0173_p0208a12║門諸師取語於彼。儲義於此寓言假談之類。元無定制。
B32n0173_p0208a13║圭堂立空劫以前為真空者。豈迷是而發言乎。夫我
B32n0173_p0208a14║門指一念未生時。或曰空劫以前。或曰威音那畔。堂若
B32n0173_p0208a15║取之又大惑也。蓋真空者如來藏之稱也。故楞嚴曰。如來
B32n0173_p0208a16║藏中性覺真空性空真覺。堂分頑空真空者善。然指空
B32n0173_p0208a17║劫以前而為真空者非也。堂以謂。空劫以前冥漠無相。
B32n0173_p0208a18║足以名真空也。殊不知。真空者萬像森列不相妨碍
B32n0173_p0208a19║不啻空劫。成住壞劫。常恒不變。乃至眾生日用現行。皆
B32n0173_p0208a20║是真空裏頭之事也。唯其不能無不知二字耳。堂之言
B32n0173_p0208a21║也乖戾甚矣。工夫上曰。自狗子話入。如覺帖帖寧順。便
B32n0173_p0208a22║可以歸乎止觀。又曰。自狗子以歸乎止觀。乃至行持
B32n0173_p0208a23║自有序。要須節節高去。衡曰。吾笑圭堂之言禪不知
B32n0173_p0208a24║禪矣。夫吾門狗子話幾級何階乎。有何階級。高止觀而
B32n0173_p0208a25║卑狗話哉。蓋堂未委止觀乎。我以其言視焉。堂自曰。
B32n0173_p0208a26║初不知有止觀之法。後讀文粹得之。於何發言之淺
B32n0173_p0208b01║略哉。堂不學台教。只見文粹所載之言。寧能盡止觀
B32n0173_p0208b02║乎。以之而言。堂昏於止觀必矣。尚未知止觀。何其
B32n0173_p0208b03║言階級於狗話哉。夫止觀者。智者之資以見其行門者
B32n0173_p0208b04║也。精緻妙密實可稱焉。然與我鐵橛子之狗話不相似
B32n0173_p0208b05║乎何也。彼止觀各析三焉。所謂三止三觀也。是即精妙之
B32n0173_p0208b06║謂也。可以為教門觀修之至要。如狗子話何所析焉
B32n0173_p0208b07║乎。何所觀焉乎。請審析之焉。觀之焉。若可析可觀
B32n0173_p0208b08║者。即非狗子話矣。非鐵橛子矣。又非教外之謂矣。若
B32n0173_p0208b09║夫台宗之者不窺吾藩籬。只崇自宗而發斯言。我猶恕
B32n0173_p0208b10║焉。堂已言大明吾宗於世。而昧於斯事筆削何哉。或
B32n0173_p0208b11║言。子之書引天台止觀。圭峯修證儀為言也。子何痛槌
B32n0173_p0208b12║提乎。曰。彼止觀修證之言者。行相及治病之相也。凡諸
B32n0173_p0208b13║三摩提皆一例也。若夫提撕之一事。吾猶分諸家之涇渭。
B32n0173_p0208b14║況所得之鴻溝乎。雜記曰。楞嚴有大佛二字。廣大洞明
B32n0173_p0208b15║若此。而後之宗師。但言諸佛何哉。故是書言。真空寂
B32n0173_p0208b16║照空劫無相。最始之佛則稱大佛。衡曰。圭堂以前處處
B32n0173_p0208b17║稱大佛事。至此證成焉。嗚呼惜哉。宋地諸師不辨此書
B32n0173_p0208b18║乎。若聽其橫行魔黨益熾。然則此書間有可采皆魔說
B32n0173_p0208b19║也。予撿楞嚴經之大佛者。第九卷曰。又善男子受陰虛
B32n0173_p0208b20║妙不遭邪慮圓定發明。三摩地中心愛緜㳷澄其精思
B32n0173_p0208b21║貪求契合。爾時天魔候得其便。飛精附人。口說經法。
B32n0173_p0208b22║其人實不覺知魔著。乃至口中好言。佛有大小。某佛先
B32n0173_p0208b23║佛。某佛後佛。其中亦有真佛假佛。男佛女佛。菩薩亦然。
B32n0173_p0208b24║其人見故洗滌本心。易入邪悟。此名魅鬼。年老成魔。
B32n0173_p0208b25║乃至迷惑不知。墮無間獄。是堂之立為大佛之文也。嗚
B32n0173_p0208b26║呼堂何見經䟽闊乎。此大小真假男女佛者。修行之者遭
B32n0173_p0208c01║魔魅之語也。末代學者恐逢此惑。故如來深悲。楞嚴會
B32n0173_p0208c02║場欲罷法座。廻紫金山。再告大眾說五陰魔事凡五
B32n0173_p0208c03║十條。堂不見經。已見到此。豈不辨魔境邪。何其立以
B32n0173_p0208c04║為大佛惑後學乎。蓋堂之書欲立次位設階級。件件
B32n0173_p0208c05║昇騰。故構大佛之言。然無修多羅證文。見至楞嚴纔
B32n0173_p0208c06║得數句。欲為自證不辨真偽。不考法義。惟文惟視。
B32n0173_p0208c07║取為證實耳。夫取經文不容易也。正宗正說之中。猶
B32n0173_p0208c08║有真假二法者吾佛之微旨。所謂其義深遠其語巧妙也。
B32n0173_p0208c09║況大小佛之言。如來已為魔事。為阿難及未來學佛之
B32n0173_p0208c10║警式。堂取之為證何乎。又不知已自墮昏坑。還難諸
B32n0173_p0208c11║師曰。後之宗師但言諸佛何哉。是立大佛之定實之
B32n0173_p0208c12║言也。豈所謂迷而不反者與。又堂之大佛之義。猶如大
B32n0173_p0208c13║自在天生世間及一切有情之計。殊不知一切有情纔
B32n0173_p0208c14║歸真覺。也無大小。也無真假。況男女哉。至此同一佛
B32n0173_p0208c15║也。誰為大孰為小乎。若有小大非真佛也。非大覺
B32n0173_p0208c16║也。堂強立一物。置空劫前為最始尊。是一計也。寧不
B32n0173_p0208c17║屬外道乎。功行章曰。如真空一卷。何嘗有二乘鄙俚之
B32n0173_p0208c18║語。自古迄今學者惟習。聞二乘境界久矣。今須一振
B32n0173_p0208c19║耳目之濡可也。自註曰。正法眼藏之書。方是二乘境界。
B32n0173_p0208c20║七百年來方發明二乘事。此書大用卷。尚未離二乘氣
B32n0173_p0208c21║習。衡曰。予讀此書初怪笑。至此大懼。圭堂之狂妄至
B32n0173_p0208c22║於此也。彼堂何為者乎。著書發明何事哉。自謂。見佛
B32n0173_p0208c23║果語有所得。而指大慧正法眼藏。為二乘境界何乎。佛
B32n0173_p0208c24║果之於妙喜也無遺漏矣。其正法眼藏者上憲章從上
B32n0173_p0208c25║諸祖。中露自證。下垂後世范模耳。故字之曰正法眼
B32n0173_p0208c26║藏。堂斥為二乘者。佛果亦是二乘境界也。欲高我書
B32n0173_p0209a01║而不知卑其所謂師者乎。我恐受糟粕者。尚未幾於
B32n0173_p0209a02║二乘哉。然造言曰。七百年來方發明二乘事。其七百年
B32n0173_p0209a03║者指普通而言也。我愍堂之三寸耐幾許犁拔乎。嗚呼
B32n0173_p0209a04║堂之稱發明者禪門之旨也。而指祖師西來七百年諸
B32n0173_p0209a05║師。為二乘堂從何而聞禪乎。恐非達磨之所傳與七
B32n0173_p0209a06║百年。二乘事之言。何憑據乎。吾法佛佛授手。祖祖相傳。
B32n0173_p0209a07║不知前言自誰而得乎。堂已言得於圓悟語。是無師承
B32n0173_p0209a08║之欵也。是以狂妄臆度。品藻吾宗。世少正見者矣。此
B32n0173_p0209a09║書繡梓流傳者。皆吾門之罪人也。度人章。摠明四句曰。
B32n0173_p0209a10║第一二句權法也。小乘也。第三四句實法也。大乘也。便
B32n0173_p0209a11║言而曰。五家宗派。溈仰獨未幾而無後。迄今天下疑其
B32n0173_p0209a12║故。蓋溈仰之大機圓相。每以後二句為重。則初學如之
B32n0173_p0209a13║何承當哉。此其所以未幾而遽絕。臨際無陀。獨能以前
B32n0173_p0209a14║二句為急耳。如便棒便喝奪人奪境。至臨遷化猶曰。
B32n0173_p0209a15║誰知吾正法眼藏向這瞎驢邊滅。終始惟急於前二句。
B32n0173_p0209a16║學者之見効也。速自以為盡其骨髓矣。而後二句事則
B32n0173_p0209a17║未與之知。夫是以一宗亘天下而獨盛。衡曰。嗚呼嚮之
B32n0173_p0209a18║笑懼至此團為大愍傷。此等之儔世幾乎。痛哉狂愚之
B32n0173_p0209a19║如是膠固也。夫以臨濟為小乘邊事而不知大乘。亦
B32n0173_p0209a20║以其宗派繁衍為巴人下里天下和多以溈仰早泯為
B32n0173_p0209a21║陽春白雪唱高和寡者。皆無擇法眼之為也。昔吾鼻祖
B32n0173_p0209a22║有言。我見赤縣神州。有大乘氣象。故逾海得得來。如
B32n0173_p0209a23║堂之言。臨濟一宗說小乘事。天下尤盛者臨濟也。達磨
B32n0173_p0209a24║何錯見而徒來哉。吾亦思。弊魔化堂附吾法。而作此語。
B32n0173_p0209a25║欲毀壞乎。不然何如是甚矣哉。堂之所謂甚深之法皆
B32n0173_p0209a26║早亡滅。淺易之宗長垂萬世。豈如來之意而護法諸天
B32n0173_p0209b01║受勑之謂乎。堂以謂臨濟之人境奪。瞎驢滅等語。皆遮
B32n0173_p0209b02║掃之句也。可憐堂之昧於吾宗乎。醍醐上味卻為毒藥
B32n0173_p0209b03║者。堂之謂乎。夫宗教之傳遠也。其又有說矣。世俗之
B32n0173_p0209b04║起家者。必有勤苦而後其胄繁矣。我佛門雖出世之道
B32n0173_p0209b05║而流化之迹不得不然矣。是以吾法福智相資雙行耳。
B32n0173_p0209b06║其福或亦為悲。悲福一事而兩用也。蓋我道之為智也。
B32n0173_p0209b07║得悲益成。故有悲而後智明。有智而後悲通。二者相合
B32n0173_p0209b08║所以吾道流衍也。三世大士修福起悲也。所以滋智
B32n0173_p0209b09║也。古來諸祖孰缺二事。其間殊特者為稱耳。是以臨濟
B32n0173_p0209b10║獨受茲稱焉。昔百丈再參馬祖遭一喝。三日耳聾。是
B32n0173_p0209b11║臨濟宗之兆乎。大雄接黃檗溈山。二子雖同稟。黃檗獨
B32n0173_p0209b12║有吐舌之作矣。臨濟得六十烏藤為破夏之歸省。是溈
B32n0173_p0209b13║仰父子及諸家之所無也。四海百世。所以臨濟之布濩
B32n0173_p0209b14║者。不其然乎。而溈仰父子當其契證之時。非有孑遺
B32n0173_p0209b15║矣。只其涵養不密耳。是所以數世而絕也。譬富家子。
B32n0173_p0209b16║受財於父其分者同矣。只其珍藏護惜者饗無窮之利。
B32n0173_p0209b17║散漫放縱者不久而資竭。是溈仰臨濟之異也。而其護惜
B32n0173_p0209b18║者非慳恡之謂也。散放者非分施之謂也。豈堂之所謂
B32n0173_p0209b19║前後大小之謂乎。昔禹稷契立舜朝。當時賢聖之質未
B32n0173_p0209b20║見優劣也。及其遺胤建國。夏商不如周長者。稷播百
B32n0173_p0209b21║穀之勤効也。臨濟之後又有楊岐黃龍二派。黃龍一時之
B32n0173_p0209b22║昌也。楊岐似不逮矣。數世之後黃龍寢微而楊岐益盛
B32n0173_p0209b23║者何。其主金穀之所覃也。堂之暗識漫言法崇庳。不
B32n0173_p0209b24║足取矣。或曰。禹鑿九河建九州。其功非契之比。然夏
B32n0173_p0209b25║曆短於殷何哉。子之勤劬之談有戾乎。曰。禹躬受功
B32n0173_p0209b26║報登極位。故短於商矣。禹若不自有而貽後嗣。其系
B32n0173_p0209c01║授之遠非姬周之比矣。而禹以人臣一旦陟大寶。而亘
B32n0173_p0209c02║四百載血食者。豈非過家門而不入。竭力溝洫之大
B32n0173_p0209c03║功大勞哉。我博見三世佛記。其正像末法者。不過壽
B32n0173_p0209c04║命之二三倍蓰而已。唯我能仁氏。正像二法逾壽者十
B32n0173_p0209c05║數倍。若其末法者。及來世六萬歲時矣。比其命不啻
B32n0173_p0209c06║千萬倍焉。是我牟尼老子。奚受福之長久哉。蓋三世諸
B32n0173_p0209c07║佛因修六度。各有所長。特吾世尊精進苦修。餘佛之所
B32n0173_p0209c08║不及也。其事見悲華矣。法華亦曰。三千大千世界無有
B32n0173_p0209c09║如芥子許。非是捨身命處。是末法被六萬歲時之故也。
B32n0173_p0209c10║三世諸佛平等一智。其間不容差降。只其悲福不能無
B32n0173_p0209c11║別。又是因地之願修也。故吾言。流化之遐邇者悲福也。
B32n0173_p0209c12║凡為法檀度者。知悲福之所因。不有最後斷佛種之
B32n0173_p0209c13║患矣。吾因徵圭堂。汎論此事以諗後學。或曰。楞伽
B32n0173_p0209c14║有四等。子悲福之論恐不合也。曰。不也。今之談者化迹
B32n0173_p0209c15║也。不言四等矣。又堂以道書竝吾法而言。其錯多矣。
B32n0173_p0209c16║吾通衡中彈擊不寡。文繁不錄。庶幾君子染指於此焉。
B32n0173_p0209c17║
B32n0173_p0209c18║元亨釋書卷第七　終
B32n0173_p0209c19║予奏釋書。或曰。子以圭堂楞嚴大佛事載書有諸。曰。
B32n0173_p0209c20║爾。曰。子論與堂乖矣。曰何。曰堂之謂大佛者非第
B32n0173_p0209c21║九卷云者也。題首之二字耳。曰。初予疑。恐是乎。又
B32n0173_p0209c22║思。堂雖淺易豈其然乎。而今又有斯言焉。不得不
B32n0173_p0209c23║辨矣。夫題首二字。不可破句。三字為句也。蓋密部
B32n0173_p0209c24║有諸尊。佛頂其一也。其佛頂都有二十。略有五。謂
B32n0173_p0209c25║輪蓋光高勝也。大字優稱也。施諸佛頂。今首楞嚴呪
B32n0173_p0209c26║者光聚佛頂也。故於經題云大佛頂。其言於灌頂部
B32n0173_p0210a01║錄出者是也。堂豈不知之而破句取大佛二字乎。然
B32n0173_p0210a02║單見寡聞世不鮮。故贅于此矣。