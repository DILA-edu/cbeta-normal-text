B32n0173_p0221a01║
B32n0173_p0221a02║元亨釋書卷第十
B32n0173_p0221a03║
B32n0173_p0221a04║濟北沙門　師鍊撰
B32n0173_p0221a05║感進四之二
B32n0173_p0221a06║無動寺相應大安寺行教教圓法師
B32n0173_p0221a07║義照法師勝尾寺行巡醍醐寺觀賢
B32n0173_p0221a08║仁和寺成典延曆寺增命延曆寺尊意
B32n0173_p0221a09║泰舜法師睿山明達雲居寺淨藏
B32n0173_p0221a10║睿山修入圓賀法師三井公伊
B32n0173_p0221a11║藥師寺濟源延曆寺陽生多武峯增賀
B32n0173_p0221a12║仁和寺寬空範俊法師信覺法師
B32n0173_p0221a13║醍醐寺勝覺
B32n0173_p0221a14║釋相應。姓櫟氏。近州淺井郡人。其先孝德帝之裔。母夢
B32n0173_p0221a15║吞劒而娠。天長八年生。十五登台嶺。十七剃落。事其師。
B32n0173_p0221a16║外採花獻慈覺坊。不必面授。經六七歲。一日不缺。覺
B32n0173_p0221a17║含其誠實。齊衡初覺謂曰。見汝勤愿可稱良器。朝廷
B32n0173_p0221a18║賜度者必得汝焉。不幾覃恩降山。其夜應宿中堂。傍
B32n0173_p0221a19║有沙彌五體投地垂淚切祈。應見之覺之徒求度者也。
B32n0173_p0221a20║次日覺呼應與牒。應以前夜事白覺曰。願先賜此人
B32n0173_p0221a21║我未晚耳。覺語諸徒曰。此少年先佗後己。陰德陽報豈
B32n0173_p0221a22║徒之哉。二年二月藤公良相與書覺曰。雖戴冠纓志在
B32n0173_p0221a23║薙染。皇眷優渥不能遂心。願得俊才代吾奏度。覺召
B32n0173_p0221a24║應告曰。藤公索度者。是汝良緣之相應也。今名汝以相
B32n0173_p0221a25║應。蓋取藤公一字也。乃覆書上名得度。依例屏居十二
B32n0173_p0221a26║年矣。仁授不動別儀護摩法。應修練克勤。天安二年藤妃
B32n0173_p0221b01║（良相女）嬰狂病。萬方不愈。藤公延應。應曰。一紀未滿恐違
B32n0173_p0221b02║祖規。覺召應曰。八福田中看病第一。諸朋友內外護無
B32n0173_p0221b03║雙。況閤下度汝替我身也。若不赴失素志。又似背恩。
B32n0173_p0221b04║汝其往諸。不可拘禁。應入宮。妃隔屏而臥。應持呪不
B32n0173_p0221b05║久。神擲妃於屏外。飛而至應前。擧聲呌呼。應曰。可還
B32n0173_p0221b06║本所。妃騰飛入帳中。頃刻靈託妃陳謝。狂疾速息。藤公
B32n0173_p0221b07║以為所託過望也。貞觀三年勑於宮中修阿比舍法。
B32n0173_p0221b08║呪縛二童子。應問曰。何人。童曰。我是松尾明神也。上怪
B32n0173_p0221b09║之。令源僕射問睿情所疑之事。童決數事皆愜上
B32n0173_p0221b10║意。時典侍藤氏侍側問以佗事。童不答。少時典侍病。扶
B32n0173_p0221b11║出私宅。經四日死。勑給度者并御衣。謙辭不受。此
B32n0173_p0221b12║年藤妃又病。藤公又召應。應加之便愈。藤公大悅與巴
B32n0173_p0221b13║子國寶劒。是藤公之深友從唐國所送。時為奇寶者
B32n0173_p0221b14║也。寬平二年秋上有齒病。勑應加持。應誦理趣分。五更
B32n0173_p0221b15║時上夢。高僧八輩與應同聲相加。上覺後所患之齒落
B32n0173_p0221b16║而不知所在。上以夢告應。應奏曰。五鼓誦理趣般若。
B32n0173_p0221b17║此經有八大菩薩。即八十俱胝菩薩之上首也。彼八大士
B32n0173_p0221b18║擁護聖躬邪。上感之久矣。應歸山見經篋上有一齒。
B32n0173_p0221b19║急附近侍奉御齒。上嘉歎曰。應師非凡也。授以僧官
B32n0173_p0221b20║兼賜度者。應受度牒而辭僧官。五年藤皇后（染殿）受狂疾。
B32n0173_p0221b21║經數月。諸德拱手。后託言曰。自非諸佛出世誰降我
B32n0173_p0221b22║乎。余者猶不能知我名也。勑召應。應入掖庭二日不
B32n0173_p0221b23║能降。應還本山懇訴明王。時明王像背而向西。應逐而
B32n0173_p0221b24║坐西持念。像又南而北。應皆隨坐。流淚稽首而言。以
B32n0173_p0221b25║不二心。久固歸敬。有何觸忤相背如此。願垂慈愍明
B32n0173_p0221b26║示誨誘。合眼而記本誓。于時非夢非覺怳惚之間明王
B32n0173_p0221c01║告曰一持以後生生加護。大誓不忘故有斯背。我今顯
B32n0173_p0221c02║說本緣。昔真濟持我明呪亦如汝今時。以微動念誤
B32n0173_p0221c03║墮鬼趣。本修功力惱逼皇后。我以本誓護彼靈故且
B32n0173_p0221c04║背汝耳。汝之堅誠我不能已。示汝祕方。汝至宮掖密
B32n0173_p0221c05║語彼靈。儞豈非真濟之靈邪。彼聞之必低頭耻澁。爾
B32n0173_p0221c06║時以大威德明加之。定得降伏。汝但持我明不能降。
B32n0173_p0221c07║何以故。彼此同明故。我亦大慈善巧回彼邪心令入正
B32n0173_p0221c08║道。應感喜徹髓頭面禮足。次日返宮。如教諭之旨降
B32n0173_p0221c09║遣彼靈。后疾即愈。延喜三年玄昭法師病厚。左僕射藤時
B32n0173_p0221c10║平請應於昭房。一七日修不動法。第六日毗盧遮那并
B32n0173_p0221c11║不動尊現爐壇猛焰之上。應與昭共見。餘不見。昭疾立
B32n0173_p0221c12║愈。初貞觀五年應等身長刻不動像。六年創一宇安置。
B32n0173_p0221c13║號無動寺。八年上表曰。南嶽天台皆有勑號。先師圓仁
B32n0173_p0221c14║願賜大師之諡。時議曰。最澄法師未有此稱。師資之道
B32n0173_p0221c15║自有次序。何超其師獨褒弟子。應重奏曰。祖澄父仁
B32n0173_p0221c16║如龍如象。各赴西唐之域共傳東漸之燈。弘法之功不
B32n0173_p0221c17║易優劣。然先仁者系嗣也。聖恩若降於二諡祝慶併歸
B32n0173_p0221c18║於兩宮。依是諡傳教。慈覺二大師之號。本朝大師號始
B32n0173_p0221c19║于此焉。延喜十五年應啟明王曰。願示來世所居。夢中
B32n0173_p0221c20║明王擎應坐須彌頂盤石之上。普見十方淨土都率安
B32n0173_p0221c21║養如掌中菴羅果。明王曰。隨意取生。十八年十一月二
B32n0173_p0221c22║日向西唱彌陀右脇而逝。壽八十八。其日大津浦民聞
B32n0173_p0221c23║睿山南方有天樂。各出宅望之。慶雲彌布峯頂。應性精
B32n0173_p0221c24║勤苦行。斷穀食棄鹽味。落飛鳥止霪雨。行植大樹自
B32n0173_p0221c25║相交纏。暴漲流水還令逆流。矜伽羅。制多迦二使者常
B32n0173_p0221c26║侍左右云。
B32n0173_p0222a01║贊曰。沙彌之求度也猶俗子之求冠禮矣。只恐其後時
B32n0173_p0222a02║焉。亦人情之常耳。應公遜度牒於同列。蓋以己測人而
B32n0173_p0222a03║用德於讓乎。故得明師之褒贊。承賢公之崇嚮。豈徒然
B32n0173_p0222a04║邪。世曰。應公薙染後不味油酒。不服綿帛。飯粥同時
B32n0173_p0222a05║過中不食。是以東西南北逐明王而坐隨。怳惚杳冥如
B32n0173_p0222a06║親師之口授。麾斥邪魅救護　王后。其感應之跡灼灼
B32n0173_p0222a07║而茂也矣。至貴其父而霑及其祖者。為人之嗣者之
B32n0173_p0222a08║所當扶樹也。始本朝之大號建釋門之偉矩。其所彌
B32n0173_p0222a09║縫豈小補哉。昔行言禪師盛化於江南。李國主嚮之署
B32n0173_p0222a10║導師之號。言以其師大法眼未有是名謙而不受。李主
B32n0173_p0222a11║乃諡法眼大智藏大導師。賜言以玄覺導師。嗚呼雖殊
B32n0173_p0222a12║域異時。君子之有為也合而不違矣。然而言猶受署焉。
B32n0173_p0222a13║應也無稱焉。吾與應矣。
B32n0173_p0222a14║釋行教。武內大臣之裔也。居大安寺。貞觀元年詣豐之
B32n0173_p0222a15║宇佐八幡神祠。一夏九旬。晝讀諸大乘經。夜誦密呪。法
B32n0173_p0222a16║歲已滿。夢大神曰。久受法施不欲離師。師廻王城。我
B32n0173_p0222a17║又隨行。居王城側當護皇祚耳。教漸著山崎。其夜又
B32n0173_p0222a18║夢大神曰。師見我所居。俄覺便起。見東南男山鴿峰上
B32n0173_p0222a19║現大光。凌晨至光處實靈區也。教便錄二事表奏。帝
B32n0173_p0222a20║詔橘工部准宇佐祠置建新宮。世言。教祈見大神本
B32n0173_p0222a21║身。於是彌陀觀音勢至三像現袈裟上。因是殿內安三
B32n0173_p0222a22║像。
B32n0173_p0222a23║釋教圓。勢州大守藤孝忠第二子也。寬和帝遜位入道。
B32n0173_p0222a24║圓師事受業。又遊諸師門得通貫。能誦唯識論。一日誦
B32n0173_p0222a25║自第一終于十。時房側松樹有異人作舞。或問奚為
B32n0173_p0222a26║舞。對曰。喜聞師誦徹唯識論。何樂如之故舞耳。問者曰。
B32n0173_p0222b01║汝何人。對曰。春日大神也。言已不見。長曆二年成大僧
B32n0173_p0222b02║都。永承二年六月十日滅。歲七十。
B32n0173_p0222b03║釋義照。南京之英也。一檀信就藥師寺設八講席。多屈
B32n0173_p0222b04║平城碩德輪講。照為講師。衣冠年少儀服甚鮮傾聽照
B32n0173_p0222b05║講。講已進禮照而去。餘時不來。照私恠輪番講師自有
B32n0173_p0222b06║次序。一日照謂檀主曰。今日講主非吾有也。然吾有
B32n0173_p0222b07║所思。居我唱導可乎。檀信曰。菲供講筵甚勞名德。每
B32n0173_p0222b08║逢講主深痛耻衷。然師躐等自請。又弟子之幸也。俄報
B32n0173_p0222b09║定講而代照。人不知也。照已昇座。少年冠人又來。講已
B32n0173_p0222b10║又禮照而出。次日佗講冠人不來。照又越講。冠人又在。
B32n0173_p0222b11║照先語徒曰。今日若冠人來潛趁歸蹤。講後冠人又拜
B32n0173_p0222b12║歸。其徒如教。冠人入東山數里有深溪。溪傍有大穴。
B32n0173_p0222b13║水自穴出。冠人入穴中。徒反告事。照曰。始我恠此冠
B32n0173_p0222b14║人。故屢踰講歷試。神龍果有通。知吾講來聽耳。自此
B32n0173_p0222b15║世重照之講。安和二年正月三日卒。年五十。
B32n0173_p0222b16║贊曰。神也何。善赴感者也。曷為赴。正直也。今見八幡之
B32n0173_p0222b17║隨於教。春日之舞於圓證我言之實也。照之格于蜿
B32n0173_p0222b18║蜒者其亞乎。
B32n0173_p0222b19║釋行巡。為勝尾寺第六座主。貞觀中帝不豫。求法驗諸
B32n0173_p0222b20║名藍。乃勑巡赴都。巡不赴。宣使金吾校尉藤佐道曰。我
B32n0173_p0222b21║聞。率土之濱無不王臣。師雖在方外豈不居王地乎。
B32n0173_p0222b22║願速起謝恩。巡便卓杖於地敷草座而坐曰。我不坐
B32n0173_p0222b23║王地。金吾曰。杖下豈非王土邪。巡便坐騰空高丈餘。凝
B32n0173_p0222b24║然而住。金吾驚異歸奏。巡尚不下一日夜。帝聞奏渴仰。
B32n0173_p0222b25║重勑曰。雖不入宮願垂覆護。巡獻法衣一領。念珠一
B32n0173_p0222b26║串。宮使擎二物上京。中途衣珠自飛入雲。宮使奏此
B32n0173_p0222c01║事。然而衣珠先來在帝枕上。帝聞慨異之間見枕上二
B32n0173_p0222c02║物起立作禮。帝病乃愈。上大悅捨莊田永為寺產。初此
B32n0173_p0222c03║寺名彌勒寺。巡不應詔而承帝眷。以疋夫勝天子。故
B32n0173_p0222c04║勑改賜額勝尾寺。（山麓云尾。）後帝辟位幸勝尾寺。而巡已歸
B32n0173_p0222c05║寂。徒弟稱光華云。
B32n0173_p0222c06║贊曰。感通者二事耳。持誦之者或一尊或一明專精堅實
B32n0173_p0222c07║能行靈異。皆感也。通者不然。定熟而得。不可率易。堅
B32n0173_p0222c08║精而致也。巡公坐杖上騰空中而不下者一日夜。豈所
B32n0173_p0222c09║謂身如意乎。若其報得者我不議也。
B32n0173_p0222c10║釋觀賢。姓秦氏。讚州人。為聖寶上足延喜二十一年上
B32n0173_p0222c11║夢弘法大師奏曰。我衣弊朽。願忝宸惠。覺後勑擇法之
B32n0173_p0222c12║徒尤者送紫衣一襲於野山。賢中選入山。啟定扉如
B32n0173_p0222c13║隔雲霧不看儀容。賢作禮曰。少年修道梵行無瑕。況
B32n0173_p0222c14║奉遺法累歲月乎。默訢須臾真儀漸見。猶如霧斂月彰。
B32n0173_p0222c15║賢頂禮瞻仰。鬚髮甚長。便剃落而換衣。諸眾不能見。時
B32n0173_p0222c16║淳祐為童侍。賢問曰。見乎。對曰不見。賢執祐手摸定
B32n0173_p0222c17║軀。祐纔觸膝乃覺暖柔。其手甚香。經歲薰不竭。賢謂
B32n0173_p0222c18║眾曰。我猶見難矣。況下我者哉。後世浮矯者不容易見。
B32n0173_p0222c19║恐致疑謗。胥議重石固封焉。賢開和州般若寺。初延喜
B32n0173_p0222c20║十九年任醍醐寺座主。茲職自賢始。延長三年為僧正。
B32n0173_p0222c21║此歲六月十一日化。
B32n0173_p0222c22║釋成典。居仁和寺學密教。一時魔魅伺之。典誦理趣
B32n0173_p0222c23║般若。魅鬼斃于階下。萬壽十年朝廷尊其德賜封戶七
B32n0173_p0222c24║十二。長曆二年為僧正。長久五年十月二十四日卒。年
B32n0173_p0222c25║八十四。仁海法師供弘法大師像有年。誓曰。竊聞大師
B32n0173_p0222c26║入金剛定。恐有分身不必孤坐。願知其人。一夕夢大
B32n0173_p0223a01║師告曰。僧正成典其一也。海夢中問。以何為驗。答曰。
B32n0173_p0223a02║彼左腳下有墨子。海走典所見腳。果有墨子。海下地
B32n0173_p0223a03║拜之。典問之。海告所由。典色不動曰。長和皇子出剎
B32n0173_p0223a04║利種智行兼全。是大師之後身。汝其禮之。長和皇子性
B32n0173_p0223a05║信法師也。
B32n0173_p0223a06║贊曰。隱顯有道者聖賢之事也。弘法顯諸賢藏諸祐。二
B32n0173_p0223a07║子之降殺而法之道也。典之有墨子者為信之無乎。
B32n0173_p0223a08║釋增命。京兆人。朝散大夫桑安峯之子也。額有奇理。齊
B32n0173_p0223a09║衡二年登睿山師延最。三年降勑八宗選苗秀之者。
B32n0173_p0223a10║于時山田春興才智博洽。亦蘊風鑑之術。承詔行諸寺
B32n0173_p0223a11║見驅烏少學之者。春興看命驚曰。聖主降旨為道擇人。
B32n0173_p0223a12║適得此子。實豫章之才也。已而登試席。姿音安暢文義
B32n0173_p0223a13║渙放。緇素稱之。時年十四。經二歲受戒於東大寺。又
B32n0173_p0223a14║反台嶺稟大戒。仁和元年從圓珍座主得三部灌頂。寬
B32n0173_p0223a15║平三年夏坐西塔釋迦院北菴。南峰側有大巖。其形如
B32n0173_p0223a16║蛇口舌皆備。其勢似吞。故老相傳。學徒居此多夭亡者
B32n0173_p0223a17║被此巖吞。命對岩持念一七日。其終之日午時震雷俄
B32n0173_p0223a18║擊岩碎。後亦無夭者。延喜二年秋齋宮公主有病。詔無
B32n0173_p0223a19║動寺相應祈念。十日無効。更召命持誦。公主疾愈。十三
B32n0173_p0223a20║年三月右僕射源光薨。年六十八。僕射昔年夢一人告曰。
B32n0173_p0223a21║汝以五十九為命限。須修延年法。覺後請命修觀自
B32n0173_p0223a22║在軌。僕射夢有男子長五寸許。以羽覆面。語曰。我能
B32n0173_p0223a23║留欲逝之人。我是施無畏者也。汝知乎。施無畏者者睿
B32n0173_p0223a24║山座主增命也。汝命已延六年。因此僕射語人曰。命公
B32n0173_p0223a25║者觀音之應化也。六年後僕射又令命修前法。源公又夢
B32n0173_p0223a26║比丘告曰。汝壽復加三年。至此源公薨。皆如其夢。十五
B32n0173_p0223b01║年秋天下疱瘡。上又患之。詔命入宮。宣曰。頭痛身熱
B32n0173_p0223b02║殆不可忍也。命合眼持念。聖躬安泰。延長元年菅靈奮
B32n0173_p0223b03║激宮城擾動。春三月太子俄薨。上大恐。詔命陪宮中凡
B32n0173_p0223b04║百餘日。侍臣多夢神兵列宮闈。三年上患瘧。勑命加持。
B32n0173_p0223b05║上疾即愈。時堪譽法師亦在宮。白日見鬼下殿去。初延
B32n0173_p0223b06║喜二年長公主迎命於六條院出家受戒。又受灌頂。五年
B32n0173_p0223b07║四月寬平上皇幸睿山受密灌于命。十一月於摠持院
B32n0173_p0223b08║受蘇悉地法。十年九月幸千光院受阿闍梨位。上皇手
B32n0173_p0223b09║以唐衲袈裟。香爐。數珠并御衣授之。初延喜六年為座
B32n0173_p0223b10║主。延長元年為僧正。管法務。台徒法務命為始。延長
B32n0173_p0223b11║五年十二月十一日滅。年八十五。命受戒後未曾臥。客
B32n0173_p0223b12║來不別尊卑皆送迎之。有宿疾者食命鉢裏飯莫不
B32n0173_p0223b13║愈。智證之追諡命之遺奏也。十二月勑諡靜觀。
B32n0173_p0223b14║贊曰。予早逸遊從事於竺墳。以故瞽之國史矣。偶因
B32n0173_p0223b15║修僧史少見
B32n0173_p0223b16║皇家之治迹焉。而李唐之代懿趙宋之真仁之所不逮
B32n0173_p0223b17║也。至
B32n0173_p0223b18║仁壽聖皇差名大夫鑑選吾徒之稚雛者。永平以來未
B32n0173_p0223b19║聞是等盛擧焉。蓋
B32n0173_p0223b20║帝者之於佛乘也機餘之介事耳。其見微細者如彼。況
B32n0173_p0223b21║大者乎。嗚呼梵學猶若彼。況國學乎。國學者藝術也。況
B32n0173_p0223b22║廟堂乎。其於吾門也雛道猶若彼。況耆德乎。耆德者福
B32n0173_p0223b23║田也。況龍象乎。又想
B32n0173_p0223b24║朝廷也下大夫之才識猶若彼。況公卿乎。公卿者股肱也。
B32n0173_p0223b25║況
B32n0173_p0223b26║元首乎。命公屈
B32n0173_p0223c01║元龍膝捧付衣珠。露瘧鬼身驅逐殿閣。不負大夫之
B32n0173_p0223c02║品藻。不虛
B32n0173_p0223c03║皇王之蒐剔者與。
B32n0173_p0223c04║釋尊意。姓丹生氏。平安城人。其先應神天皇之胤也。甫
B32n0173_p0223c05║六七歲好讀書不嘗肉葷不害羽鮮。隣僧思其梵種
B32n0173_p0223c06║授大悲神呪。意能持誦。城之北山有度賀尾寺。意於彼
B32n0173_p0223c07║道場日夜誦呪。不歸家者三年。元慶三年上台山習學
B32n0173_p0223c08║有聲。十七落髮。二十一禮座主圓珍受戒。一紀之間究
B32n0173_p0223c09║台教。又稟兩部密法于增全。蘇悉地于玄昭。凡三部諸
B32n0173_p0223c10║尊祕軌各各密語無多少皆誦一萬反。以故皆能通習。
B32n0173_p0223c11║亦為成就先行修法各一千座。如是修練屢得奇夢。觀
B32n0173_p0223c12║音。文殊金剛薩埵。不動明王。各加慰誘。延長三年夏旱。
B32n0173_p0223c13║宣於延曆寺修祈雨法。意率六僧修佛頂尊勝法。四日
B32n0173_p0223c14║雨降。擧朝嘉歎。尊勝祕法嚮於朝自意始。四年五月皇
B32n0173_p0223c15║后產難。勑修不動法。天使藤元方宣曰。若母子難全獨
B32n0173_p0223c16║救護后。意奏曰。能生所生皆悉安穩。明王本誓何疑乎。
B32n0173_p0223c17║明旦皇子平誕。七年春三月京畿多疫。詔曰。傳聞密教
B32n0173_p0223c18║中有除疫法。早勤修供速攘災癘。意伴三十沙門於
B32n0173_p0223c19║豐樂院七日修不動法。時菑消熄。勑賜度者三十人。八
B32n0173_p0223c20║年六月戶部尚書藤清貫。尚書右中丞平希世二人。於清
B32n0173_p0223c21║涼殿逢雷震死。皇帝惶怖玉體不豫。乃移常寧殿召意
B32n0173_p0223c22║宿禁中持念。初意在睿山。一日菅丞相化來語曰。我已
B32n0173_p0223c23║得梵釋許與欲償夙懟。願師道力勿拒我也。意曰然
B32n0173_p0223c24║然率土者皆王民也。我若承皇詔何所辟乎。菅作色。適
B32n0173_p0223c25║薦柘榴。菅吐哺而起。化作焰坊戶煙騰。意結瀉水印
B32n0173_p0223c26║擬之。其火即滅。燒痕尚在焉。已而雷雨浹旬。鴨河大漲
B32n0173_p0224a01║人馬不通。於是乎詔意赴宮。意車到河濱。激浪止流
B32n0173_p0224a02║水不濕輪。意入宮持誦。帝夢不動明王炎燄熾然。厲聲
B32n0173_p0224a03║誦呪加持聖躬。夢覺餘音在耳。即意之誦聲也。帝謂左
B32n0173_p0224a04║右曰。意者聖者也。承平四年春弘徽殿庭柿樹烏成巢。
B32n0173_p0224a05║詔意持念。烏日日移巢。七日盡去。天慶二年夏旱。七月
B32n0173_p0224a06║於延命院勑修尊勝法。雨澤沛然。賜度者二十二人。初
B32n0173_p0224a07║延長四年五月任延曆寺座主。天慶三年二月二十三日
B32n0173_p0224a08║沐浴淨髮語弟子恒昭曰。我日者欲生極樂。今改昇兜
B32n0173_p0224a09║率。闍毗之後不可厚葬。只於墳所造一石柱為標。令
B32n0173_p0224a10║來見者結覩史之因。又我弟子七七之忌不得追修。各
B32n0173_p0224a11║於自房益勤修學。若有思我砥勵所業。是報恩也。二
B32n0173_p0224a12║十四日無疾而逝。年七十五。瞑目之後烏百餘集房悲
B32n0173_p0224a13║鳴。見人不避。移時飛去。蓋生平分食施鳥。以木叩
B32n0173_p0224a14║板群烏飛來。及此感慕如是。
B32n0173_p0224a15║贊曰。世之學佛者以忌薦託諸子。其尤者纔黏痾茵課
B32n0173_p0224a16║持誦乞延命。豈塵表之舉止邪。意公以追薦換勤業而
B32n0173_p0224a17║為囑。昔漢文避祝千歲不續。今見於意何其達哉。
B32n0173_p0224a18║釋泰舜。姓藤氏。京兆人。稟蓮舟闍梨密法。天慶三年平
B32n0173_p0224a19║將門反。詔舜修大元帥供。舜行劒輪法。彼軌有六印
B32n0173_p0224a20║當結其印壇上獨鈷杵忽半折而去。將門此日伏誅。其
B32n0173_p0224a21║折杵至今門學傳付。天曆三年十二月三日滅。年七十
B32n0173_p0224a22║四。
B32n0173_p0224a23║釋明達。姓土師氏攝州住吉縣人。十二歲隨藥師寺勝雲
B32n0173_p0224a24║出家。初名真仁。寬平元年十月二日栖原寺勢春夢。嚴尊
B32n0173_p0224a25║一翁告曰。住吉真仁再來人也。昔生此國。以選入唐稟
B32n0173_p0224a26║儒學。唐帝愛其才賜姓韓名衡。仕至諫官仍不歸而
B32n0173_p0224b01║死。報緣未盡又生此方。今出家必為明師。化緣畢亦生
B32n0173_p0224b02║彼土。我是坂本翁也。（松尾明神。）十五就天王寺尋仙受摩訶止
B32n0173_p0224b03║觀。又上睿山謁尊意得顯密之奧旨。天慶三年正月於
B32n0173_p0224b04║美州山南神宮寺修四天王法。降平賊將門。二月十三
B32n0173_p0224b05║日午時赤雲自東來入爐壇。須臾臭氣滿場。十四日將
B32n0173_p0224b06║門伏誅。十一月於住吉神宮院降藤純友修毗沙門法。
B32n0173_p0224b07║明年五月伏誅。天曆九年九月二十二日滅。年七十九。
B32n0173_p0224b08║贊曰。昔天寶安西之寇。大廣智一呪而五國皆潰。我天慶
B32n0173_p0224b09║之逆。非安西之比矣。二子可謂善繼祖業焉。加之流鏑
B32n0173_p0224b10║之聲鳴而去。金剛之像隱而出。此方何其多人乎。
B32n0173_p0224b11║釋淨藏。洛城人。諫議大夫殿中監善清行之第八子也。母
B32n0173_p0224b12║弘仁帝孫女。夢天人入臥內。因而娠。寬平三年生。聦敏無
B32n0173_p0224b13║雙。四歲讀千字文聞一知二。七歲求出家。殿中戲曰。
B32n0173_p0224b14║汝欲墮三寶數當作一靈應。不然不可失先業也。兒
B32n0173_p0224b15║曰。嚴命豈可止諸。時春初庭梅盛發。兒出戶外召神人
B32n0173_p0224b16║令折一枝來而以獻。殿中感怪而不言。以故不能拘
B32n0173_p0224b17║也。兒因而詣諸勝地事修練。或棲稻荷山令神童執
B32n0173_p0224b18║花水。或渡熊野河遇洪水得異舟。歲十二自松尾神
B32n0173_p0224b19║祠還。寬平上皇幸西郊。中路見藏喜而為弟子。勑上睿
B32n0173_p0224b20║山登壇受戒。宣玄昭法師稟密教。又從大慧法師學
B32n0173_p0224b21║悉曇章。慧者安然之上足也。藏元通絲竹。故於悉曇深
B32n0173_p0224b22║究淵奧。藏夏橫川如法堂。一夕旋庭。俄有異人自西
B32n0173_p0224b23║方來。藏問。誰。答曰。我是賀茂明神也。昔慈覺大師令京
B32n0173_p0224b24║畿二百餘神番護此經今日我之直也。庭下有穢我欲
B32n0173_p0224b25║責之。而師之所為也。我不能如何。便召神人穿去其
B32n0173_p0224b26║地方五尺餘。延喜九年左僕射藤時平受菅靈之誅沉痾
B32n0173_p0224c01║彌留。請藏持念。白晝二龍青色從僕射左右耳出頭諗
B32n0173_p0224c02║善諫議曰。我告天帝報讒怨。而貴子藏公法力抑我。乞
B32n0173_p0224c03║加嚴誡。諫議令藏潛去。纔出門僕射即薨。沙門長秀從
B32n0173_p0224c04║波斯國猛風迅漂來。秀有胸病醫治不効。白增命僧正
B32n0173_p0224c05║索法救。命曰。我國靈感之者十人。淨藏第三也。遣之。藏
B32n0173_p0224c06║誦藥師呪百八遍。秀疾立癒。秀感伏曰。我國隣印度未
B32n0173_p0224c07║有如是異人。今見此師豈有一二乎。天慶三年正月
B32n0173_p0224c08║勑於橫川修大威德法。降逆賊平將門。于時將門帶弓
B32n0173_p0224c09║矢立燈燄上。伴僧皆見。須臾流鏑聲指東而去。朝庭又
B32n0173_p0224c10║修仁王會厭逆寇。藏為待賢門講師。其日輦下俄傳平
B32n0173_p0224c11║賊入都。朝野擾動。藏奏曰。不是其身只頭而已。果驛傳
B32n0173_p0224c12║賊首至京師。天曆中藏寓八坂寺。時搢紳多集。見塔曰。
B32n0173_p0224c13║塔之傾斜也其方有凶。今是塔傾向王城為之若何。藏
B32n0173_p0224c14║曰。我又思之早可修治。群公以為捨財也。其夜藏坐
B32n0173_p0224c15║露地向塔持念。已還房。弟子仁璫偶出庭。微風自西
B32n0173_p0224c16║北來。塔婆少搖寶鐸作聲。朝見之塔婆端直。都人走眎
B32n0173_p0224c17║隨喜嘆嗟。藏在此寺時。中夜賊數十人來。藏厲聲叱之。
B32n0173_p0224c18║群盜支體不動猶枯木。蓋呪縛也。天明藏解縛。群賊
B32n0173_p0224c19║作禮而去。南院皇子令人修除病法。過三日皇子薨。哀
B32n0173_p0224c20║訴于藏。藏以火界呪加之。皇子蘇息。正服而禮藏。藏
B32n0173_p0224c21║出語人曰。皇子命盡矣。我只呪力令暫蘇耳。四日遂薨。
B32n0173_p0224c22║醍醐公主有腰疾起居不便。召藏持誦。藏日中出壇呼
B32n0173_p0224c23║曰。公主病癒。侍女驚見。公主起行。或嚫袈裟。藏披之
B32n0173_p0224c24║口出火燒之。內衣不焦。或問所由。血穢婦人之剪裁
B32n0173_p0224c25║也。天德中神人告終。藏誦金剛般若經祈延命。俄患風
B32n0173_p0224c26║數日而痊。蓋轉業輕受也。應和三年八月空也法師於六
B32n0173_p0225a01║波羅密寺慶讚金字大般若經。多會名德。時乞丐者夥
B32n0173_p0225a02║焉。其中有比丘形者。藏見之大驚延之上座。是人不辭。
B32n0173_p0225a03║又不言。藏以一盂飯與之。飯可四斗。食之皆盡。藏又
B32n0173_p0225a04║薦飯。又盡之。眾人怪比丘多食。悉見之飡已。藏揖而
B32n0173_p0225a05║送之。去後所與之飯如元不散。或問之。藏曰。文殊師
B32n0173_p0225a06║利之應化也。一會歎伏。康保元年十一月二十一日化雲
B32n0173_p0225a07║居寺。壽七十四。藏博物。顯密。悉曇。天文。易筮。醫卜。絃
B32n0173_p0225a08║歌。文章。技藝莫不貫攝。而皆拔萃。昌泰帝修佛名會。
B32n0173_p0225a09║勑藏為梵唄。沙門平塞潛嘲之。會已。上詔侍中藤公
B32n0173_p0225a10║忠宣塞曰。藏之音韻非凡調。汝等學之應後會。塞愧
B32n0173_p0225a11║恐。承平太上皇有病。藏筮曰。上皇疾易差。而明年宮中
B32n0173_p0225a12║有栢梁之災。果如言。嘗曰。我一生間受三奇拜。寬平
B32n0173_p0225a13║上皇始者四海日域之主。後者三密月輪之尊。又我本師
B32n0173_p0225a14║也。昔更衣妃受狂病毉巫拱手。奉勑入宮。護法神先
B32n0173_p0225a15║我降縛。妃疾即愈。我尋而入。上皇起而拜我一也。故殿
B32n0173_p0225a16║中監者朝廷才臣儒林望士亦我嚴父也。我詣熊野。殿中
B32n0173_p0225a17║薨背。中途聞訃而馳歸。已經五日待我未窆。我動冥
B32n0173_p0225a18║眾加持蘇息。殿中著位袍而拜我。後七日而永逝二也。
B32n0173_p0225a19║玄昭法師者顯密偉德朝野碩望復我阿闍梨也。於亭子
B32n0173_p0225a20║院修法。真濟之靈為鵲來現。昭投爐壇燒之。因而結
B32n0173_p0225a21║怨化異小僧自空降來。昭見之心身惱逼。我加持之
B32n0173_p0225a22║降伏彼靈。昭披法服而拜我三也。此三拜於我已邁。餘
B32n0173_p0225a23║何言乎。
B32n0173_p0225a24║贊曰。薰練而致感通是曰修得焉。藏兒稚之時令神人
B32n0173_p0225a25║折庭梅恐是報得乎。故燒穢婦之裁製。知文殊之應現。
B32n0173_p0225a26║皆報得先識之見者也。其稱三拜者豈居敬而行簡乎。
B32n0173_p0225b01║加之藝術精粹學業彌滿。世只取于靈應者吾為藏𧹞
B32n0173_p0225b02║之。
B32n0173_p0225b03║釋修入。睿山朗善之徒也。有神異。初台徒每歲七月望。
B32n0173_p0225b04║精修之者會法幢院角異。天曆六年法歲將滿。其夜又
B32n0173_p0225b05║角于院。台眾令入配淨藏。已而入藏出。二人有聲。萬
B32n0173_p0225b06║眾拭目。藏呪縛石。其石自上下宛轉。猶伎兒弄毬。一會
B32n0173_p0225b07║生希有想。入叱曰。此物甚閙。蓋恬靜乎。語已縛石不
B32n0173_p0225b08║動。二人持念益切。於是乎縛石中分為兩片。自躍到二
B32n0173_p0225b09║人前。合場嗟嘆曰。像季之時豈有此等事乎。
B32n0173_p0225b10║釋圓賀。共陽生座主謁藤相國。相國曰。承聞佛家有角
B32n0173_p0225b11║異事。俗子若見必增淨信。二師乞不惜神用。二人不得
B32n0173_p0225b12║已便各以所持三股金剛杵置棊局上持念。須臾二杵
B32n0173_p0225b13║自起以鈷為脚。相趯如鬪雞。已而生杵趯賀杵墜局
B32n0173_p0225b14║下。生杵欲登賀杵上。賀杵拒避。生杵馳逐盤旋局下數
B32n0173_p0225b15║匝。相府合家欽嘆不已。二人自起各執杵子。
B32n0173_p0225b16║釋公伊。都督伊房之子也。投園城寺賴豪學顯密教。一
B32n0173_p0225b17║日修北斗法於宮中。此時伊被酒醉甚。及入宮酩酊不
B32n0173_p0225b18║醒嘔吐殿上。王臣皆嫌其不軌。然業已應請不卒改也。
B32n0173_p0225b19║其夜帝夢衣冠之人數輩剝北斗壇宮瓦。帝驚令人問冠
B32n0173_p0225b20║人曰。今夜伊公供北斗。北斗當降壇。先令我等闢路
B32n0173_p0225b21║耳。帝覺後敬伊。壇信請伊供毗那夜迦天。伊諾焉。而
B32n0173_p0225b22║不修也。數日後壇越來曰。因師之修供某事已濟矣。故
B32n0173_p0225b23║來謝耳。對曰。我又精修。于時場壇中有細微之音曰。我
B32n0173_p0225b24║無供焉。檀返。伊入壇取天像拋溪谷曰。汝辱我。我又
B32n0173_p0225b25║辱汝。而伊無恙。長承三年十二月十八日滅。
B32n0173_p0225b26║贊曰。傀儡者愚童之所樂。而非丈人之所駭也。角異者
B32n0173_p0225c01║其我法之傀儡乎。然呈安居之効。啟公相之信。不為
B32n0173_p0225c02║不益矣。善戲劇兮不為謔。我法有之矣。伊公之不覊者
B32n0173_p0225c03║繩墨之軼宕乎。
B32n0173_p0225c04║釋濟源。學三論于藥師寺延義。兼修念佛三昧。康保元
B32n0173_p0225c05║年四月五日以米五石捨藥師寺看讀經文。謂徒曰。天
B32n0173_p0225c06║慶七年我被旨主藥師寺務者六年。其間我用常住者
B32n0173_p0225c07║五石而已。今日當終故償之耳。既而異香奇樂響天滿
B32n0173_p0225c08║室須臾而滅。
B32n0173_p0225c09║釋陽生。姓伊豆氏。豆州北條人。少年登睿山勤講習。而
B32n0173_p0225c10║性多病不耐苦學。以是為恨。一苦行告曰。勿苦勵
B32n0173_p0225c11║也。常飡軟飯糜粥保養性命悠久修習。又自貫首一
B32n0173_p0225c12║山。生聞行者言少弛習學專誦法華。知命時移居
B32n0173_p0225c13║竹林寺益事清修。會朝命任天台座主。生便詣山王神
B32n0173_p0225c14║祠怨訴曰。我精勤修練亦無佗矣。安養之生菩提之果我
B32n0173_p0225c15║深志也。又冀神之冥助耳。何例常輩而置我於座主位
B32n0173_p0225c16║乎。聞者讚美。平居燕雀就手而啄猪鹿多馴從。豫告死
B32n0173_p0225c17║期吉祥而終。年八十七。正曆四年也。
B32n0173_p0225c18║釋增賀。平安城人。諫議大夫橘恒平之子也。誕質後數月
B32n0173_p0225c19║父母赴東州。於馬上搆轝座令乳母坐抱兒。一朝早
B32n0173_p0225c20║發。乳母抱兒坐馬上。餘睡未寤放兒落馬。過數里而
B32n0173_p0225c21║覺不見兒。乳母悲泣。父母聞之舉聲哭曰。若干馬牛
B32n0173_p0225c22║定踏殺我兒乎。雖遺骸吾尚欲見。馳歸兒所。狹路中
B32n0173_p0225c23║泥土上兒含笑仰臥。泥水不汙又無少疪。父母急收嘆
B32n0173_p0225c24║希有焉。其夜母夢鄉泥土上有寶床敷天衣。兒臥其上。
B32n0173_p0225c25║四天童立四隅合掌曰。佛口所生子我等加衛護。覺後
B32n0173_p0225c26║益珍育。四歲時初向父母曰。願上睿山學一乘。作是
B32n0173_p0226a01║語已又無餘詞。父母驚曰。嬰孩何作是言。恐是鬼神託
B32n0173_p0226a02║言與。母又夢一時抱兒在懷。忽長大成壯年比丘。手持
B32n0173_p0226a03║經卷傍有人曰。莫恠驚宿因當作僧。十歲父母以初
B32n0173_p0226a04║語及夢事送睿山與慈慧。性聰𰨔操履潔。學綜顯密。尤
B32n0173_p0226a05║邃止觀。而惡利名絕交謁。安和上皇勑為供奉。佯狂垢
B32n0173_p0226a06║汙而逃去。太皇太后敬事為師而延宮中。便於采女中
B32n0173_p0226a07║出麁語又罷去。慈慧任僧正入宮賀謝。翼從甚盛。賀
B32n0173_p0226a08║帶乾魚為劒。乘瘦牸牛交先驅之列。諸徒叱而去之。
B32n0173_p0226a09║賀厲聲曰。僧正之前馳去我誰乎。聽者笑而伏。天曆二
B32n0173_p0226a10║年八月夢至一所。山川明媚阿練若僧徒在焉。西南隅有
B32n0173_p0226a11║坦地見一老翁。首戴青冠身被赤裘。左手持經右手
B32n0173_p0226a12║携杖。天童神女左右圍繞。賀問誰乎。對曰。毗耶離城居
B32n0173_p0226a13║士也。住此千餘歲。止此地者多得佛智。汝盍居乎。覺
B32n0173_p0226a14║後不知何許。應和三年如覺法師勸上談岑。山川風物
B32n0173_p0226a15║宛如昔夢。因是居焉。四序各修三七日懺。夢南嶽天台
B32n0173_p0226a16║諸祖師摩頂曰。善哉佛子能勤修行。
B32n0173_p0226a17║釋迦普賢加護攝受。常有異人晤語。言涉朝野。以故
B32n0173_p0226a18║雖山中諳悉京畿之事。州人多來訪問。賀能應不舛。長
B32n0173_p0226a19║保五年六月九日集徒曰。西方佳期今其不遠。即設講
B32n0173_p0226a20║莚談論深旨。又令弟子念佛。自入靜室坐繩牀誦法
B32n0173_p0226a21║華。結金剛印而滅。年八十七。臨終語徒曰。吾沒不須
B32n0173_p0226a22║闍毗。只要窆埋。過三年開壙見之。弟子依顧命作大
B32n0173_p0226a23║桶輿殯寺後。後三年十一月春秀等啟壙。全身不壞趺
B32n0173_p0226a24║坐儼如也。但衣已朽弊。秀等禮拜讚嘆。
B32n0173_p0226a25║贊曰。浮屠何急乎清修而已。利源一闢靡處不至焉。故
B32n0173_p0226a26║吾黨貴寡欲矣。源公償五石之費。生師患一山之長。賀
B32n0173_p0226b01║老卻供奉之列。三子者吾門清介之士也。今反之。求而
B32n0173_p0226b02║不耻用而不度痛哉。且夫延曆園城之卻自座主位始。
B32n0173_p0226b03║生也同時。彼三千之徒何不視一生公乎哉。
B32n0173_p0226b04║釋寬空。姓文室氏。內州人。事神日為弟子。又稟寬平
B32n0173_p0226b05║上皇密灌。兼得圓堂院事。天曆帝勑修祈雨法。過期不
B32n0173_p0226b06║雨。君臣潛笑。空乃著法服捧香爐入宮庭立。焚香誦
B32n0173_p0226b07║呪密觀須臾。于時陰雲忽起大雨暴降。然宮城而已不
B32n0173_p0226b08║到佗所。時人奇之。康保元年為僧正。天祿三年二月六
B32n0173_p0226b09║日化。年八十九。
B32n0173_p0226b10║釋範俊。事東寺成尊與義範齊名。尊病革。延久帝遣
B32n0173_p0226b11║中使問病。且宣曰。俊與範孰愈。尊奏曰。二子無優劣。
B32n0173_p0226b12║帝三問。尊答如初。中使復命。帝曰。尊之言爾。然有思
B32n0173_p0226b13║儀乎。中使曰。臣臨尊室諸徒看養。範俊在枕頭。義範
B32n0173_p0226b14║在腳後。臣宣詔旨。尊答了舉首見範俊而已。無餘事。
B32n0173_p0226b15║帝以為尊意在于俊也。永保二年四月至七月不雨十
B32n0173_p0226b16║六日。詔俊於神泉池修請雨經法。義範長於俊也。不
B32n0173_p0226b17║承詔。因茲懷怨忿。便入醍醐山修寶樓閣法礙俊之
B32n0173_p0226b18║供。王城之上黑雲油然彌覆。城中皆謂必雨。時醍醐山
B32n0173_p0226b19║頂暴風俄起吹散雲氣。修中二七日風雲數度。城中童謠
B32n0173_p0226b20║曰。範俊雲又馳。義範風復吹。過二七不雨。俊耻潛逃
B32n0173_p0226b21║那智山。屬王畿之恠孽帝愁之。一夕夢或告曰。竹人攘
B32n0173_p0226b22║災。覺後問群臣。無委者。江都督匡房奏曰。範俊也。帝
B32n0173_p0226b23║曰何也。都督曰。範俊從竹人。帝感悟。詔俊反都為僧
B32n0173_p0226b24║正。
B32n0173_p0226b25║釋信覺。有密學。永保二年旱。範俊無應。乃勑覺法雩。
B32n0173_p0226b26║覺於東寺修孔雀明王法。又期二七。第十之日甘雨連
B32n0173_p0226c01║日。上大悅聽輦車。
B32n0173_p0226c02║釋勝覺。左僕射源俊房子也。禮醍醐寺定賢受祕教奧
B32n0173_p0226c03║旨。又就範俊義範二師益究源底。道福賑衍門學如市。
B32n0173_p0226c04║天永三年六月旱。勑於神泉苑修請雨法。過三日大雨
B32n0173_p0226c05║降注。帝宣尚書右丞藤顯隆加褒賞。僕射大喜延覺於
B32n0173_p0226c06║府第設宴。于時府裏少兒善歌舞。僕射令兒唱。兒乃歌
B32n0173_p0226c07║曰。阿耨池水通神泉滸。摩尼峯風吹一味雨。其音雅婉。
B32n0173_p0226c08║僕射曰。善乎。歌乎。應時協節。誰教汝哉。對曰。曉更夢老
B32n0173_p0226c09║翁告曰。今日府中有客宴。子必呈倡伎。以此詩為曲。苦
B32n0173_p0226c10║口付授。故我歌之。合家感恠。摩尼峯高野峯名也。永久
B32n0173_p0226c11║四年夏旱。又勑覺雩於神泉。期以七日。第四日小蛇出
B32n0173_p0226c12║池入爐壇下。此日陰雲垂布。明旦甘雨普洽。率土抃躍。
B32n0173_p0226c13║大治四年三月染微疾。二十八日孔雀一雙周匝座傍。余
B32n0173_p0226c14║人多不見。見者或髣髴而彩羽不鮮。四月一日光雲覆
B32n0173_p0226c15║房。覺便逝。
B32n0173_p0226c16║贊曰。旱澇者邦家之大事也。我方外之民又資於晟負
B32n0173_p0226c17║矣。天長之間海敏之二師自發軫於神泉此地宜於此
B32n0173_p0226c18║焉。然海碍於敏而贏矣。俊礙於範而輸矣。二子之差降
B32n0173_p0226c19║可見焉。後時竹人之夢俊或有加乎。空公施于難用力
B32n0173_p0226c20║者多矣。二覺之雨無礙而然。然授歌之兒又一奇也。
B32n0173_p0226c21║
B32n0173_p0226c22║
B32n0173_p0226c23║
B32n0173_p0226c24║
B32n0173_p0226c25║
B32n0173_p0226c26║元亨釋書卷第十　終