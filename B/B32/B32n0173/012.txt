B32n0173_p0232c01║
B32n0173_p0232c02║元亨釋書卷第十二
B32n0173_p0232c03║
B32n0173_p0232c04║濟北沙門　師鍊撰
B32n0173_p0232c05║感進四之四
B32n0173_p0232c06║園城寺行尊最福寺延朗安部山慶圓
B32n0173_p0232c07║三輪山常觀性蓮法師三井寺齊遠
B32n0173_p0232c08║海部峰廣恩蓮藏法師持法法師
B32n0173_p0232c09║法蓮法師
B32n0173_p0232c10║忍行五
B32n0173_p0232c11║興福寺賢憬仁耀法師睿山慧亮
B32n0173_p0232c12║三井證空戶隱山長明釋迦院文豪
B32n0173_p0232c13║慈光寺延救無動寺仙命楞嚴院信敬
B32n0173_p0232c14║蓮照法師那智山應照春朝法師
B32n0173_p0232c15║修禪寺永助三井叡効
B32n0173_p0232c16║釋行尊。諫議大夫源基平之子也。年十二投三井明行出
B32n0173_p0232c17║家。性好頭陀。十七潛出園城涉跋名山靈區。適行山
B32n0173_p0232c18║路。日晚獨臥嵓間。於時一童子俄來與枕。又到河岸
B32n0173_p0232c19║無舡不得渡。童子忽撑舟來。已著岸。童舟共失。麗景
B32n0173_p0232c20║殿妃長曆帝之嬖尊之養母也。染邪疾。尊呪柑一顆獻
B32n0173_p0232c21║之。妃嘗之病立愈。櫃口齋宮公主延久帝之女。受妖病。
B32n0173_p0232c22║勑尊加之。尊裝少女令移魅焉。公主即痊。而失魅
B32n0173_p0232c23║女。大索五日遂不得。尊持念焉。偶宮殿藻井之上有嚏
B32n0173_p0232c24║聲。尊曰怪也。便令護法神取之。藻井破罅纔寸餘。魅女
B32n0173_p0232c25║自罅隙出下。君臣怪嗟。永久元年九月上患腰起居不
B32n0173_p0232c26║便。宣尊持念。尊侍傍讀千手大悲經已。奏曰。試授御
B32n0173_p0233a01║手。帝垂臂。尊持之扶起。玉體無恙。有官人被妖魅斷
B32n0173_p0233a02║其髮。上勑尊加持。尊又飾幼婦持念。其女懷中出小
B32n0173_p0233a03║刀曰。或令我執此刀切彼髮耳。蓋宮人相妬為巫蠱
B32n0173_p0233a04║也。尊曰。續髮焉。女曰。難矣。尊曰。汝已能斷豈不能
B32n0173_p0233a05║續乎。威怒甚厲。少女以手結髮莖莖如元。無復瑕纇。又
B32n0173_p0233a06║才人藤氏有狂疾。其魅託稚女喫故紙數十幅。宛如羊
B32n0173_p0233a07║焉。或試以尊之墨跡與之。女縮手惶怖。野州刺史平師
B32n0173_p0233a08║季妻邪疾不愈經年乞憐於尊。尊送袈裟曰。病時覆體
B32n0173_p0233a09║如教病愈。而左右手不持。尊呪桃子令啖。其手尋差。
B32n0173_p0233a10║永久四年補園城長吏。保安四年任延曆寺座主。長承
B32n0173_p0233a11║三年勑為眾僧上座。尊居三井平等院。初至越海之濱
B32n0173_p0233a12║宿一家。家女有病適亡。父母就尊乞命。尊坐屍側護
B32n0173_p0233a13║身。亡女忽蘇。父母大悅嚫尊以其地。越之厨浦是也。見
B32n0173_p0233a14║今尚為院莊焉。
B32n0173_p0233a15║釋延朗。姓源氏。但州養父郡人。大將軍義家四世之孫
B32n0173_p0233a16║也。父義信。母平氏。生有奇相。頂尖出似肉髻。目有重
B32n0173_p0233a17║瞳。父鍾愛焉。累世珍甲祕仗皆委焉。兒雖受重寄無居
B32n0173_p0233a18║俗志。自喪二親潛往郡之比曾寺讀釋典。年十四投
B32n0173_p0233a19║園城永證學台教。翌歲出家十八歸比曾之舊院專讀
B32n0173_p0233a20║法華。二十九歲從睿山東塔山王院觀嚴受兩部灌頂。
B32n0173_p0233a21║又就養全阿闍梨稟密印灌頂。平治元年大僕卿源義
B32n0173_p0233a22║朝與金吾大將軍藤信賴取官誅。於時都督長吏平清
B32n0173_p0233a23║盛率官軍圍朗坊曰。師與源寇為近屬又相黨乎。實
B32n0173_p0233a24║聞源家器仗皆委朗欲奪之。便放兵掠捕。朗欲不免一
B32n0173_p0233a25║心誦法華。於時端正天童自空降來曰。我令諸兵士
B32n0173_p0233a26║皆熟睡師早逃去。朗奔出。官兵數百眠而不知。自茲歷
B32n0173_p0233b01║諸靈區到奧州松嶋宿一古寺。廢頹甚。又無人。清旦
B32n0173_p0233b02║里人捧珍膳而至。問其故。對曰。今夜夢或告曰。貴人
B32n0173_p0233b03║寓廢寺。子等盍餉焉。故我獻供耳。丹州官吏盛則渾家
B32n0173_p0233b04║染時疾。二女已死。徒僕皆臥。相語曰。非朗公加持我等
B32n0173_p0233b05║不起。懇乞。朗曰。我聞子之屬好畝獵。以故受癘苦耳。
B32n0173_p0233b06║汝等若止狩捕我可施微効。盛則則作誓付朗。朗以
B32n0173_p0233b07║香水灑生飯與之。諸病人啜之皆愈。二女已亡三日。
B32n0173_p0233b08║灑香水而蘇。語曰。羅剎二人追姉妹過嶮山至一所。
B32n0173_p0233b09║宮殿高廣。從樓門入庭上。繫數百罪人。時一童子白冥
B32n0173_p0233b10║司曰。閻浮提日本國延朗上人加此二女。願赦還本土。
B32n0173_p0233b11║於是玉冠之人低頭曰。日本國持妙蓮華者延朗師之事。
B32n0173_p0233b12║不可違也。童子率我二女出曠野。告曰。汝等罪障深
B32n0173_p0233b13║便來此。而朗師德威令汝等早歸耳。汝等返本國歸
B32n0173_p0233b14║佛乘奉朗公。我等二人向野南行而蘇。松尾神主相賴
B32n0173_p0233b15║患眼病。已而盲。訴朗曰。我罹宿累已失兩明。然歸師
B32n0173_p0233b16║者久。豈無方便。朗曰。汝若隨我言試効微應。神主曰。
B32n0173_p0233b17║我已鄉言歸者久矣。況師之言豈有戾乎。朗曰。子之五
B32n0173_p0233b18║鷹一時放去乎。神主便命其子賴康韝五鷹來石室前
B32n0173_p0233b19║皆盡放去。朗持念者須臾。應時舍利出現朗便令賴康
B32n0173_p0233b20║藏神殿。乃語神主曰。儞目早愈。神主兩眼見物如故。
B32n0173_p0233b21║建久七年七月雷拆松尾祠後大杉。其木覆神殿。欲斬
B32n0173_p0233b22║之其材大難制。恐壓神殿。若不伐異時小風雨又自壓
B32n0173_p0233b23║倒。神官與朗議。朗曰。莫慮早伐。又杉中有寄事耳。已
B32n0173_p0233b24║而加斧。其杉如相避仆殿側。於是乎杉中忽迸出一
B32n0173_p0233b25║漆塔。其內又有銅塔盛舍利。神官見之益信朗言。便
B32n0173_p0233b26║於祠之南建三層塔安之。池側有大石。白髮老人常坐
B32n0173_p0233c01║其上。朗問。何人屢來此。對曰。松尾明神也。擁護師法。
B32n0173_p0233c02║又聽師誦法華故數來耳。又我奉師給使者二人以是
B32n0173_p0233c03║為信。言已不見。朗謂徒曰。二鳥來馴子等莫恠。果如
B32n0173_p0233c04║神言。其石今尚在焉。爾來二鳥外餘羽不入寺。石室之
B32n0173_p0233c05║前有一竿竹。朗常愛洗。都人有與朗善者。適見之不
B32n0173_p0233c06║知朗之所愛乃斬之。朗尋而見曰。夫竹者虛心而便空
B32n0173_p0233c07║觀也。故我約為歲寒友誰夭之乎。其日斬竹者携兒來
B32n0173_p0233c08║也。兒游戲池亭。俄仆氣絕。舁詣朗所。朗持念。兒稍蘇
B32n0173_p0233c09║謂曰。童子自石室出。手執杖曰。汝父斬上人竹故我
B32n0173_p0233c10║罸汝耳。以杖打我。我故死也。今受師救護亦活也。丹
B32n0173_p0233c11║州海濱有神祠。巫祝事釣漁。一時大祝有病俄亡。聞朗
B32n0173_p0233c12║之感應諸祝來乞法護。朗持念加持。大祝便蘇於是乎
B32n0173_p0233c13║闔家相謀曰。朗師於世財無取我等將如何。朗聞之曰。
B32n0173_p0233c14║有一事聽我乎。祝曰。師之靈恩豈有乖乎。朗曰。願祠
B32n0173_p0233c15║前海壖數里禁釣屠。此事雖吾願。又汝等之福田也。巫
B32n0173_p0233c16║祝聽。朗立四至而放生。朗又報神創三十講法會每歲
B32n0173_p0233c17║修之。其後一州助喜為大會。於今轉盛。安元二年移
B32n0173_p0233c18║松尾山南最福寺。朗穿大池建殿其上。檀信四來荷鍬
B32n0173_p0233c19║钁施巧力。朗語曰鑿三尺靈寶出。得之者子孫富。檀越
B32n0173_p0233c20║源康俊聞之信受。加力掘焉。果得一面古鏡。康俊及眾
B32n0173_p0233c21║人嚮朗言之不食也。康俊遂累巨萬。一日癩人來啟曰。
B32n0173_p0233c22║夙障重受奇疾。願師道力救我困厄。朗起慈心便於浴
B32n0173_p0233c23║室傍親自洗濯。數日後眉毛漸生膚體鮮滑。源廷尉義經
B32n0173_p0233c24║以波州篠村莊為朗衣盂資。朗拒焉。廷尉強之。不得已
B32n0173_p0233c25║而受。然不課稅。先免三年租。後或有輸者。朗曰。眾民
B32n0173_p0233c26║之中若唱一萬彌陀之號免一石之租。以故民家殷富。
B32n0173_p0234a01║戴躬恩惠轉後州有平資長。將軍維茂之胤也。家世雄
B32n0173_p0234a02║武亦自負焉。一日謁朗。令僕持大弓長矢。朗心怪疑語
B32n0173_p0234a03║曰。壯哉之器伏也。試彎架看。資長乃引弓。其矢餘一握。
B32n0173_p0234a04║（圖俗量箭以手握▆為準。蓋一握者四指也。）朗指其餘曰。是處誰箭乎。資長靦
B32n0173_p0234a05║然不言逡巡而出。朗語人曰。資長矯侈僭其器仗恐有
B32n0173_p0234a06║不終耳。壽永之間源義仲舉義兵應官軍。資長黨平氏
B32n0173_p0234a07║拒義仲。中夜空中有聲曰。資長與逆賊罪不赦。資長
B32n0173_p0234a08║聞之身體不能動。至曉而亡。朗之機鑑類之。承元元年
B32n0173_p0234a09║冬謂門弟子曰。我當與世尊同歲。今年七十八來年
B32n0173_p0234a10║其歸寂乎。我滅後山西高峯光明出。其所我墓也。汝等
B32n0173_p0234a11║知之。至除日入道場閉戶斷食轉經念誦。明年正月
B32n0173_p0234a12║四日五更啟扉出。告諸徒曰。我住世只八九日而已。十
B32n0173_p0234a13║二日夜端坐向西結八字印唱三佛號吉祥而逝。天樂
B32n0173_p0234a14║妙花瑞雲奇香。石室內外薰靄散響。西峯果有光。諸徒
B32n0173_p0234a15║立塔其地焉。
B32n0173_p0234a16║釋慶圓。鎮西人也。初止和州安部練若。適亡一徒。見
B32n0173_p0234a17║九相變固心真諦。自此事抖藪。晚居吉野龍門寺親
B32n0173_p0234a18║書大般若。華嚴。大集。大品。法華。涅槃等經。并台教玄
B32n0173_p0234a19║義。止觀。文句。及真言諸儀軌等多武峯有方等法師。數
B32n0173_p0234a20║月狂疾不差。迎圓加護。圓已入房。等努目瞰圓。乃取
B32n0173_p0234a21║火箸燒爐中手弄之。圓軟語慰誘授菩薩戒。等微笑曰。
B32n0173_p0234a22║我燒火筯且欲爇師耳。聞師誦戒我心已降。圓曰。公
B32n0173_p0234a23║誰乎。等曰我是覺鋄也。此等法師誣我曰。即身成佛之印
B32n0173_p0234a24║言者鋄也始作之。殊不知三國相承兩部祕奧之印明也。
B32n0173_p0234a25║我只欲言此事屢託等耳。非鬼魅之類矣。圓曰。幸甚
B32n0173_p0234a26║今逢名德得聞未聞。清談良久等病即痊。圓詣八幡神
B32n0173_p0234b01║祠。近祠一女立家門悲泣歔欷。圓憐問之。答曰去夜我
B32n0173_p0234b02║母逝。我寡不能舉喪。是以泣耳。圓愍女言中夜負屍
B32n0173_p0234b03║葬于野。又謂神忌穢不可近也。其夜宿馬場小舍持念
B32n0173_p0234b04║回施。五更一男子來曰。無緣悲葬我歆之厚。有何忌諱。
B32n0173_p0234b05║速來晤語。圓大異。乃與男子至祠前。於時天未曙人
B32n0173_p0234b06║人皆眠。圓思男子異人溥諮法義。男子一一答釋明白。又
B32n0173_p0234b07║曰。我本身者釋迦文佛也。言已不見。後圓見弘法大師
B32n0173_p0234b08║親畫神體始定神感。圓屏居室生山一千日。還過河
B32n0173_p0234b09║橋。忽貴婦人至。儀服甚靚。而不露面。啟曰。願授即身成
B32n0173_p0234b10║佛印明。圓曰。姉誰人乎。授受之間必稱名字。我思聞之。
B32n0173_p0234b11║女即稱曰。善女龍也。圓付印明。女曰。過去七佛傳受皆
B32n0173_p0234b12║然。亦無違錯。圓曰。我欲見女顏。答曰。我形可畏人不
B32n0173_p0234b13║可見。而尊旨難忤豈可已哉。便騰空中出右手小指。
B32n0173_p0234b14║其爪長丈餘。放五色光倏忽隱沒。圓供舍利一千日。散
B32n0173_p0234b15║日壇上及花瓶皆出舍利凡千餘粒。諸徒分持焉。貞應二
B32n0173_p0234b16║年正月二十七日結印誦呪曰。我口中甚甘如含甘露
B32n0173_p0234b17║言已寂。年八十四。預三日言死期。荼毗後其地有光大
B32n0173_p0234b18║如蓋。徒眾不知以為光恠。其明松葉可數。明朝相尋
B32n0173_p0234b19║識荼毗之所。初和州有堯信者受狂疾。凡有加持慢
B32n0173_p0234b20║罵揮斥。其父屈圓乞救。圓到彼。信恭敬作禮曰。比來
B32n0173_p0234b21║陋比丘賤巫覡厲聲呼號。故我行慢罵耳。今值高德又
B32n0173_p0234b22║幸也。願辟左右通我夙志。圓去看病者。信曰。我先世
B32n0173_p0234b23║欲灌頂不遂而亡。餘執不竭受生鬼趣。而法力所感尚
B32n0173_p0234b24║有神威。亦無苦報。願垂悲救受與密灌。圓曰。公何人
B32n0173_p0234b25║乎。名字為誰。信憮然有耻容。圓曰。已乞授受豈忌名
B32n0173_p0234b26║乎。信良久曰。我是中院僧都某也。圓乃授灌頂。信歡喜
B32n0173_p0234c01║合掌曰。宿望已足不久居此。不知深恩以何酬乎。圓
B32n0173_p0234c02║曰。我世心已灰。餘何言乎。而有一於此。自古碩師宿
B32n0173_p0234c03║德臨終或遭魔撓。子稱威神有意乎。信曰。我徒神力者
B32n0173_p0234c04║三百有餘。伺人死作嬈害。我誡其不敢為也。言已信
B32n0173_p0234c05║病愈。圓臨亡無少撓。豈信之靈受言與。圓耐勤修。一
B32n0173_p0234c06║日之課五六人相分作之而不及也。其護摩者至臨終先
B32n0173_p0234c07║日云。
B32n0173_p0234c08║贊曰。慧難知矣。進易見矣。難何。解也。易何。感也。是
B32n0173_p0234c09║以慧者不必無感焉。進者不必無解焉。今之所傳者易
B32n0173_p0234c10║者乎。其難者諸師之蘊也。學者思之乎。
B32n0173_p0234c11║釋常觀。止和州三輪縣。修密教。有慈行。嘗詣吉野神
B32n0173_p0234c12║祠。路有稚子兩三輩。相對而泣。觀見其幼而哀慟。怪
B32n0173_p0234c13║問。其尤長者女子年十二三許。答曰。我等新喪母。父遠
B32n0173_p0234c14║去未歸。母病時疾。里人懼諱而不弔。我幼婦人諸弟益
B32n0173_p0234c15║弱。不知所以喪。故聚哭耳。觀聞之悲。謂我今業詣神
B32n0173_p0234c16║祠神甚諱死穢。然我寧廢此行。不忍避此喪也。吉野
B32n0173_p0234c17║之詣其又可改創未晚耳。便葬近野欲還三輪。然身
B32n0173_p0234c18║俄強梗不能動。乃自思而言。我已約神。中途犯穢而歸。
B32n0173_p0234c19║神其尤我乎。又思我行悲救不邪倦也。神豈多忤哉。試
B32n0173_p0234c20║向吉野而進。體無妨矣。復思我已無恙乎。猶赴三輪
B32n0173_p0234c21║身如前。不得已行吉野。既而近神祠。尚不敢邇。憩一
B32n0173_p0234c22║樹下而持念。時有巫狂舞而出。遙看觀曰。彼比丘來此
B32n0173_p0234c23║乎。觀聞之以為。我觸忌而來。神又知之耳。悚慄悔來。
B32n0173_p0234c24║巫漸近曰。奉待者久何暮乎。我不忌諱只貴師慈濟耳。
B32n0173_p0234c25║巫乃抾袖引到殿前。觀感泣而歸。
B32n0173_p0234c26║釋性蓮。有至孝。國俗以亡人骨窆高野山。蓋伴弘法
B32n0173_p0235a01║大師龍華三會之大定也。蓮携母骨赴高野。路次尾州
B32n0173_p0235a02║熱田神祠。神官多忌諱。蓮不得宿。便寓神祠南門側。
B32n0173_p0235a03║蓮知神忌觸故又不敢近祠也。其夜大祝夢。神官偉儀
B32n0173_p0235a04║告曰。神寄語於祝。我今有高賓。乞君致珍饗。詰且使
B32n0173_p0235a05║使者檢祠中無人。門側只蓮一人而已。祝延蓮。蓮告
B32n0173_p0235a06║觸事。祝曰。我夢受神託。知神之不忌師也。乃供盛饌。
B32n0173_p0235a07║送著紀州。
B32n0173_p0235a08║贊曰。淫祀多忌諱矣。巫祝之者或矯大神焉。而大神又
B32n0173_p0235a09║或有之。蓋令斯民潔肅三業矣。夫塵世之人紛紛擾擾
B32n0173_p0235a10║無須臾階于道矣。庶使嚮我之間少有復焉。是所以
B32n0173_p0235a11║大神忌諱之立也。豈尋常淫祠之謂哉。今見觀蓮之事
B32n0173_p0235a12║益證我言之不削矣。戲乎神也達乎。
B32n0173_p0235a13║釋齊遠。周州人。居東寺。後歸故國。住玖河郡三井寺。
B32n0173_p0235a14║其地觀世音靈場也。遠誦法華供香花有年矣。一冬大
B32n0173_p0235a15║雪不晴。人迹已滅過十數日。遠耐飢寒誦供不輟。會
B32n0173_p0235a16║一狼來庭殺鹿而去。遠煮鹿喫誦供如先。雪霽。里人來
B32n0173_p0235a17║訪思遠飢死。尚能熟烹。揭鍋見之柏葉耳。里人問何煎
B32n0173_p0235a18║柏葉。遠見肉變拍得未曾有。具說本事。里人嘆曰。觀
B32n0173_p0235a19║音慈力妙經威力并師修力有此靈應。然後見觀音像腰
B32n0173_p0235a20║股受切削。乃知猪鹿皆大悲變化之作用也。遠近聞見
B32n0173_p0235a21║皆生淨信。
B32n0173_p0235a22║釋廣恩。居吉野山。海部峯寺。志意精勤晝夜誦經王。暮
B32n0173_p0235a23║年沉痾疲極不能起。弟子勸曰。師病甚重。不治恐入死
B32n0173_p0235a24║門。如來許病比丘食肉。願得藥魚充治膳。恩不聽。弟
B32n0173_p0235a25║子乞甚勤。恩不能拒。便令童子行市買八尾魚。中路
B32n0173_p0235a26║逢俗輩。見童知是恩之役問曰。櫃中何物。童保恩故
B32n0173_p0235b01║俄答曰。妙法華也。俗見櫃外魚汁流出又有臭氣。語童
B32n0173_p0235b02║曰。汝所荷者魚耳。何言妙經。童曰。已是妙經何曰魚
B32n0173_p0235b03║乎。俗思童偽相議稠人中開櫃辱之。既而擬櫃。童子
B32n0173_p0235b04║中心誓曰。我師多歲淨業今罹困病。為藥買魚非耽味
B32n0173_p0235b05║也。俗輩若見魚非貽師羞恐得謗罪。況妙法華我師之
B32n0173_p0235b06║所持也。願魚變成經令避耻過。俗輩啟櫃妙經八軸而
B32n0173_p0235b07║已。相顧棄去。獨作疑地者趁童子跡屏寺院伺聽。童
B32n0173_p0235b08║向恩述此事。恩生希有心不食其魚。俗側聞跳出恩
B32n0173_p0235b09║前五體投地悔謝曰。雖是實魚依師道力變作經卷。然
B32n0173_p0235b10║我愚癡故起疑猜。自今厚結檀信之交矣。
B32n0173_p0235b11║贊曰。心之有慕也猶舌之有嗜。嗜慕雙忘真解脫也。我
B32n0173_p0235b12║復恩遠之事。栢葉者無味也。蓮華者法味也。豈二子之
B32n0173_p0235b13║差次乎。世只取于靈感者淺而已矣。
B32n0173_p0235b14║釋蓮藏。居大安寺。持法華。有法嚴者住同寺。持華
B32n0173_p0235b15║嚴。二人移雲州。相去不遠。各占庵所。持二經者二十
B32n0173_p0235b16║年。法嚴日食不給。常患之。神人語曰。我為師每日送
B32n0173_p0235b17║供。願不為慮也。嚴悅。自茲日日食時神捧美饌而至。
B32n0173_p0235b18║嚴以為藏不如也。一日語神曰。明日送二分。我餉藏
B32n0173_p0235b19║師。神承命而退。翌朝呼藏曰。我有美食思分子。藏
B32n0173_p0235b20║至。食時供神不來。二人相待至晡。不得已藏歸房。神
B32n0173_p0235b21║乃擎供而至。嚴嗔曰。何晚。神曰。我早臨此。會梵釋四
B32n0173_p0235b22║王大威德神護藏師故。是庵上四方空中圍繞充滿。我
B32n0173_p0235b23║小神不得近傍。今諸天已去故我持來。嚴聽神言。自擎
B32n0173_p0235b24║神供詣藏。語之懺說先志。
B32n0173_p0235b25║釋持法。專持法華。故立為名也。亦有誦金剛般若者。
B32n0173_p0235b26║自號持金。二人住一山相去半里。子結草廬守戒律。
B32n0173_p0235c01║勤持誦。持金比丘不待乞求齋食自然。晨糜午飯菜蔬
B32n0173_p0235c02║茶果悉皆備足。持法比丘齋厨不給。干檀越事分衛。持
B32n0173_p0235c03║金起憍誇心而作是念。我持誦專注經法又優。故諸天
B32n0173_p0235c04║善神送供不乏。彼持法者持念散怠經法又劣。是所以
B32n0173_p0235c05║汲汲行丐也。一時法之童子來。金誇以天供事。又曰。汝
B32n0173_p0235c06║師如何。童曰。我師無感依人作活耳。童歸白師。法笑而
B32n0173_p0235c07║已。次日持金天供不至。乃至二三日。金作大驚怪。於般
B32n0173_p0235c08║若須菩提屢生惋恨。夢白眉清癯一僧謂金曰。汝雖誦
B32n0173_p0235c09║金剛未足得法利。何橫生怨恨乎。金白曰。多時送供
B32n0173_p0235c10║為誰。僧曰。持法比丘憐汝。故使十羅剎女每日送生
B32n0173_p0235c11║耳。汝不知之。返生憍慠於法耶。金覺後知老僧是須
B32n0173_p0235c12║菩提也。抱大慚耻。乃詣法庵禮拜悔謝說夢事。又曰。
B32n0173_p0235c13║多時見惠甚為大賜。而數日不送何邪。法笑曰。比來適
B32n0173_p0235c14║忘出生耳。自今後不敢忘也。翌朝金之供如前日。金
B32n0173_p0235c15║益傾伏云。
B32n0173_p0235c16║贊曰。予見慈恩南山之事與此相似。雖佗方異人亦相
B32n0173_p0235c17║竝比何哉。蓋介勝負彼我於懷者動有此等之怪耻。是
B32n0173_p0235c18║又神靈矯其操履也。非經法之崇庳矣。
B32n0173_p0235c19║釋法蓮。奧州人居興福寺。後歸鄉持法華。同郡人有光
B32n0173_p0235c20║勝者住元興寺。業最勝王經。勝亦反里持經益勤。二
B32n0173_p0235c21║居密邇道交和睦。勝語蓮曰。兄捨法華持最勝。所以者
B32n0173_p0235c22║何。此經一切經中最為第一。故題云最勝王。是以朝廷
B32n0173_p0235c23║建御齋會。講論此經護持國家乃至諸州往往講說此
B32n0173_p0235c24║經以為勝業。所謂藥師寺最勝會等是也。一人所崇萬
B32n0173_p0235c25║民所仰理趣深妙効感迅疾。兄早棄彼就此。蓮曰。一佛
B32n0173_p0235c26║所說那典不貴。久持妙經不忍唐捐。勝默而止。然時
B32n0173_p0236a01║時挑之蓮不介焉。春時勝語蓮曰。我等各有齋田。今歲
B32n0173_p0236a02║田中不下種子不須耕耘。以經威靈能令豐稔。臨西
B32n0173_p0236a03║收時視穀多少取經優劣。兄若不如願改所業。蓮許
B32n0173_p0236a04║諾。乃分田畝相齊而誓。經春入夏勝之田苗秀滋茂。蓮
B32n0173_p0236a05║之畝草菜蘩蕪牛馬徑踐。未有一莖秧也。村里皆輕蓮
B32n0173_p0236a06║重勝。孟秋之始蓮畝中生一莖瓠。枝蔓布濩盡田之畦
B32n0173_p0236a07║畛。過三二日乃花乃實。一一瓢大如罋。纍纍倒偃充
B32n0173_p0236a08║塞田中。蓮破一瓢盈中純是白粳粒米精長。以斗量之
B32n0173_p0236a09║過五及六。蓮先供經王。次施隣里緇徒。又送于勝。勝
B32n0173_p0236a10║信伏嘆愧。趨蓮處作禮悔過。蓮告境內普施瓢米。遠
B32n0173_p0236a11║近競取。隨取隨長。至窮蠟而歇。聞見傳語稱為異迹。
B32n0173_p0236a12║贊曰。蓮勝之事迹偉特也。而世以經言優劣者大惑也。
B32n0173_p0236a13║昔宋國持涅槃。金剛者二人俄亡。閻王嚴飾金座坐金
B32n0173_p0236a14║剛之持者。又以銀坐居涅槃者。二人在世又相善。涅槃
B32n0173_p0236a15║者思而言。大經四十軸我日課必終之。金剛者一小經彼
B32n0173_p0236a16║誦不過數卷。閻王待人亦有偏乎。王知之曰。持誦貴
B32n0173_p0236a17║專心不在多寡。師讀大經貪多不精。彼誦金剛卷少
B32n0173_p0236a18║易專。是以座自分金銀耳。今二子之事相似而同矣。勝
B32n0173_p0236a19║以感應視經持而不醇者乎。況畜輸贏于其胸乎。是所
B32n0173_p0236a20║以其不如蓮也。不必經之尊卑矣。蓮之不介者其吞勝
B32n0173_p0236a21║而不蔕芥乎。以故一匏終歲四來不計。嗚呼無作之妙
B32n0173_p0236a22║用與。
B32n0173_p0236a23║忍行五
B32n0173_p0236a24║釋賢憬。（【考】憬一作璟）世姓荒田氏。尾州人也。妙年出家。受唯
B32n0173_p0236a25║識于興福寺宣教。天平勝寶七年東大寺戒壇成。鑑真行
B32n0173_p0236a26║羯磨法。憬為受者。是本朝登壇受戒之始也。性耐苦勵
B32n0173_p0236b01║勤修不倦。剝皮然指。兼有才識。延曆十二年朝廷議
B32n0173_p0236b02║遷都。勑憬見新都平安城地。是歲十一月寂。壽八十九。
B32n0173_p0236b03║釋仁耀。姓石寸氏。和州葛木上郡人。幼歲薙染。姿儀卑
B32n0173_p0236b04║矮取侮路人。而不以介懷。性慈愍餧身蚤虱蚊䗈。忍
B32n0173_p0236b05║可苦辱遊心真乘。延曆十五年二月卒。歲七十五。
B32n0173_p0236b06║釋慧亮。睿山圓澄之徒也。兼稟慈覺。初仁壽帝二皇子
B32n0173_p0236b07║爭儲位。帝令二皇子鬬藝。勝者得立。兄惟喬弟惟仁藝
B32n0173_p0236b08║敵不決。乃賭力士相撲。於是乎惟仁有羽林郎將善雄。
B32n0173_p0236b09║惟喬武衛將軍那都羅。羅膂力過善雄。惟仁付亮乞
B32n0173_p0236b10║法救。亮乃修大威德護摩法。惟喬又請真濟闍梨修密
B32n0173_p0236b11║供都下皆知二沙門加二皇子也。期日二人角力。那都
B32n0173_p0236b12║羅身體壯大。善雄不及。群臣以為惟仁失也。于時惟仁
B32n0173_p0236b13║馳使告亮。亮即執獨鉆杵鑿破頭惱投爐火而供。持
B32n0173_p0236b14║念須臾。忽大威德尊所騎青牛大吼一聲。此時宮中善雄
B32n0173_p0236b15║得勝。惟仁立為太子。貞觀帝是也。
B32n0173_p0236b16║釋證空。事三井智興。興有病醫治不効。時膳部郎中安
B32n0173_p0236b17║晴明究陰陽術權死生柄。其徒乞救。晴明曰。法師病不
B32n0173_p0236b18║起。而我有祕符。若以人相貿其方可試。初興之徒患興
B32n0173_p0236b19║之疾者多矣。皆曰。我等若有命之可代者亦不辟焉。
B32n0173_p0236b20║及聞此事蹇縮而不應。空謂為法捨身大士之常。況
B32n0173_p0236b21║貸師死我何遜乎。便報安氏。同侶無不嘆伏。空曰。我
B32n0173_p0236b22║尚有一母年甚老矣。若不往辭恐懷愁恨。我又欲一見
B32n0173_p0236b23║赴死耳。乃往母所陳事。母曰。我老命在旦暮。唯憑汝。
B32n0173_p0236b24║汝其先我乎。然思汝生替師。雖死不遺妾於地下矣。
B32n0173_p0236b25║如汝勇勤我欽歆人。空歸房。安氏施方興疾立愈。空
B32n0173_p0236b26║早受病身心惱逼。空生平持不動尊。此日非夢非覺明
B32n0173_p0236c01║王告曰。汝已代師取死。我豈不換持者乎。空感喜禮
B32n0173_p0236c02║像。熟見其像似有病質淚滴在眸。應時空疾即痊。都
B32n0173_p0236c03║下傳為奇事。其畫像淚痕如新。後又不滅。世號泣不動
B32n0173_p0236c04║尊。門屬祕授今尚存焉。
B32n0173_p0236c05║釋長明。居信州戶隱山。年二十五絕言話誦法華。亦三
B32n0173_p0236c06║歲不偃臥。一日語人曰。我是一切眾生喜見菩薩也。來
B32n0173_p0236c07║此所燒身已三回。今命盡上兜率。便積薪入內自焚。康
B32n0173_p0236c08║保年中也。
B32n0173_p0236c09║釋文豪。居洛城四條坊釋迦院。治曆二年五月十五日於
B32n0173_p0236c10║鳥部野積柴燒身。傾都瞻禮嘆嗟。
B32n0173_p0236c11║釋延救。武州慈光寺賴算之徒也。性堪勤苦。嘗修千日
B32n0173_p0236c12║護摩時時絕食。至散日本師賴真設飯食與之。救辭
B32n0173_p0236c13║曰。我自今不飡欲知絕食之命期。又願回此苦修施
B32n0173_p0236c14║六趣之渴乏眾人勸解而不許。語弟子勝命曰。我今斷
B32n0173_p0236c15║語飡而自居。非吾呼不來告。自爾不通謁。過旬呼命
B32n0173_p0236c16║曰我今命竟。汝速往房言此事。命走算所告之。相去一
B32n0173_p0236c17║里許。算馳來開戶見之。手結定印跏趺而化。異瑞甚多。
B32n0173_p0236c18║壽七十。治曆年中也。
B32n0173_p0236c19║釋仙命。波州人也。幼上台山無動寺。習止觀兼念彌陀。
B32n0173_p0236c20║額鏤三寶字。背黥圖彌陀像。嘗詣四天王寺於聖靈堂
B32n0173_p0236c21║對尊像然一指。時青龍現形。（太子手印記曰。▆▆池有青龍。護伽藍佛法。）指燈
B32n0173_p0236c22║竭龍形隱。又往往詣靈場燭手足指。或空中有聲讚嘆。
B32n0173_p0236c23║或夢裏人告往生期。嘉保中普告山中向西而終。年八
B32n0173_p0236c24║十三。
B32n0173_p0236c25║釋信敬。楞嚴院之學徒也。常誦法華。嘗曰。我斬剝皮骨
B32n0173_p0236c26║供養佛法。先截手指供不動明王。次斬左脚骨刻釋
B32n0173_p0237a01║迦像。然脛骨漸愈行步如故。次剝手皮圖彌陀三尊像。
B32n0173_p0237a02║次以手指骨刻觀自在。大勢至二像。天承二年六月染
B32n0173_p0237a03║時疾病苦劇甚。弟子恐訝。臨終念彌陀安祥而逝。
B32n0173_p0237a04║釋蓮照。持法華。有至行。寒冬脫衣與凍人。飢朝讓食
B32n0173_p0237a05║於餓者。好服弊衣。餧蚤虱。又裸入汙池食膚於蜡蛭。
B32n0173_p0237a06║一時入山唼身蚊虻。體大脹受大苦。友人告曰。此脹處
B32n0173_p0237a07║蚊子也。炙藥交治乃愈。照曰。若治脹處殺多蚊䗈。豈
B32n0173_p0237a08║害多生活一身乎。寧取命終不忍為也。忍苦誦法
B32n0173_p0237a09║華。夢聞僧讚曰。善哉沙門憐愍有情。慈悲室深忍辱衣
B32n0173_p0237a10║厚。以手摩挲脹處。夢覺痛息。忽脹肉破裂無數蚊䗈飛
B32n0173_p0237a11║空而去。其瘡自合亦無痕。
B32n0173_p0237a12║釋應照。居紀州那智山。誦法華。每至藥王品隨喜追
B32n0173_p0237a13║慕。一時絕穀鹽膳松葉。久為燒身之具。至期著新紙
B32n0173_p0237a14║法服手執香爐跏趺薪上。向西方勸請諸佛。發願曰。
B32n0173_p0237a15║我以心獻妙法蓮華經。以頂獻上方一切諸佛。以脚獻
B32n0173_p0237a16║下方一切諸佛。以背獻東方一切諸佛。以胷獻西方一
B32n0173_p0237a17║切諸佛。以左右臂獻南北二方一切諸佛。以五藏獻五
B32n0173_p0237a18║智如來。以六腑與六道眾生。回此善根向無上道速
B32n0173_p0237a19║得菩提。言已自把火燒薪。手結定印口誦妙經。煙焰
B32n0173_p0237a20║上騰經音不亂。煙薰郁勝如沉檀。火滅後餘光曜映山谷
B32n0173_p0237a21║明朗。無數異鳥和鳴飛翔。其聲如寶鈴。遠近聞見莫不
B32n0173_p0237a22║敬嘆。
B32n0173_p0237a23║釋春朝。音韵和雅巧誦法華。聽者忘倦。甞見囹圄悲嘆
B32n0173_p0237a24║曰。此惡輩已依惡作來此。今受嚴刑。思想皆惡只益惡
B32n0173_p0237a25║報。以何方便令種佛種。乃發大誓曰。吾當七返入獄。
B32n0173_p0237a26║令諸錮黨聞法華。便往貴家盜銀器。家人捕之付獄
B32n0173_p0237b01║吏。適皇子知朝者下令於廷尉曰。春朝者善人也。不加
B32n0173_p0237b02║刑。朝已下獄誦法華。其聲雅麗。罪人聞之合掌淚下。廷
B32n0173_p0237b03║尉夢。白象群獄所諸天無數下來。大理卿又夢。普賢乘
B32n0173_p0237b04║白象手捧鉢飯立獄門。人問所由。菩薩曰。供春朝。大
B32n0173_p0237b05║理驚告廷尉出朝。廷尉又說夢相顧嗟異。如是出入五
B32n0173_p0237b06║六度。廷尉議曰。朝之罪狀非一二。虛靈免刑。恣心作
B32n0173_p0237b07║盜。且准輕刖二足止後犯。獄吏追朝往北野欲行刖。
B32n0173_p0237b08║朝舉聲誦法華。其音哀婉。官吏感泣而捨去。其夜廷尉
B32n0173_p0237b09║夢。天童告曰。朝上人為救囚徒七回入獄。是亦菩薩大
B32n0173_p0237b10║悲方便也。朝後散死北野。髑髏每夜誦法華。有一僧取
B32n0173_p0237b11║髑髏收山中。
B32n0173_p0237b12║釋永助。甲州人也。移豆州修禪寺。暮年限一朞修念佛。
B32n0173_p0237b13║期終積薪焚身。其煙遙騰成紫雲。邑人哀感敬嘆。
B32n0173_p0237b14║釋叡効。早入園城寺學教法。後聞石間寺觀世音靈感
B32n0173_p0237b15║往彼。晝絕佗語讀法華三千部。夜禮像各三千拜。六時
B32n0173_p0237b16║修法華密供。過三歲已回此淨業為安養資。便上道
B32n0173_p0237b17║場西南大葛樹投身。時神人以袖受効不下地置別
B32n0173_p0237b18║處。効又投。神又受。如是三度。効思時之不至歸三井。
B32n0173_p0237b19║朝廷聞之授僧官。此像泰澄法師之所刻。葛樹者像林
B32n0173_p0237b20║之餘枿也。
B32n0173_p0237b21║贊曰。梵網曰。剝皮為紙刺血為墨折骨為筆書寫佛
B32n0173_p0237b22║戒。楞嚴曰。其有比丘。發心決定能於如來形像之前身
B32n0173_p0237b23║然一燈。燒一指節。及於身上爇一香炷。我說是人無
B32n0173_p0237b24║始宿債一時酬畢。乃至若不為捨身微因。縱成無為必
B32n0173_p0237b25║還生人酬其宿債。法華曰。若欲得菩提者。能燃手足
B32n0173_p0237b26║一指供養佛塔。勝三千大千珍寶供養。諸修多羅此類
B32n0173_p0237c01║多矣。故先佛救鴿飼虎。七處受刃。千瘡然燈。不勝枚
B32n0173_p0237c02║舉焉。是大士忍悲交發之見者也。不然爭知吾堅志確
B32n0173_p0237c03║操乎。又夫烈士之赴難也。猶遊戲娛嬉者何。彼蹈義
B32n0173_p0237c04║而不移耳。嗚呼義者道之一岐也。彼尚奮勵感激者若
B32n0173_p0237c05║斯。況與道為期乎。宜哉諸子萬苦千楚不磷不緇乎。
B32n0173_p0237c06║蓋與道為期也。是以刻佛斬骨圖像剝皮。入獄陽盜
B32n0173_p0237c07║取死自飢。頭腦碎而偶牛吼。力士倒而
B32n0173_p0237c08║潛龍飛。委命也尊像淚滴。投身也神人袖披。身薪指燈
B32n0173_p0237c09║分光輝於六趣。蚊餐蛭膳貯資糧於三祇。善哉佛子健忍
B32n0173_p0237c10║深悲者乎。
B32n0173_p0237c11║
B32n0173_p0237c12║元亨釋書卷第十二　終
B32n0173_p0237c13║開板幹緣比丘單況命工刊行