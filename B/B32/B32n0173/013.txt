B32n0173_p0238a01║（大日本國延文庚子六月有　旨入毘盧大藏海藏禪院寓居比丘單況等
B32n0173_p0238a02║謹募眾緣恭為
B32n0173_p0238a03║今上皇帝祝延　聖壽文武官僚資崇　　　祿位國泰民安命工鏤梓與
B32n0173_p0238a04║大藏經印板共行一部計三十卷旹貞治三年甲辰正月　　　日謹題）
B32n0173_p0238a05║元亨釋書卷第十三
B32n0173_p0238a06║濟北沙門　師鍊撰
B32n0173_p0238a07║明戒六
B32n0173_p0238a08║東大寺普照唐國法進唐如寶
B32n0173_p0238a09║道忠法師豐安法師東大寺明祐
B32n0173_p0238a10║中川寺實範泉涌寺俊芿西大寺睿尊
B32n0173_p0238a11║極樂寺忍性
B32n0173_p0238a12║釋普照。共榮睿入唐留學。照思本朝戒學未備。勸福先
B32n0173_p0238a13║寺道璿東遊。又誘楊州鑑真來朝。真泛東溟凡五度。風
B32n0173_p0238a14║濤之難數返數赴。其天寶七歲漂日南國之時。榮睿沒
B32n0173_p0238a15║海。照遂以天平勝寶六年共鑑真乘遣唐副使大伴胡
B32n0173_p0238a16║舶而來歸。勑居東大寺。
B32n0173_p0238a17║釋法進。唐國人。姓王氏。天平勝寶六年伴鑑真來。聖武
B32n0173_p0238a18║帝同真寵遇。七年築壇于東大寺為國受戒。真為戒
B32n0173_p0238a19║師進為和上。寶龜九年寂。
B32n0173_p0238a20║釋如寶。唐人。與鑑真至。戒行清白。當代貴之。延曆二十
B32n0173_p0238a21║三年正月奏開律講于招提寺。弘仁五年正月化。
B32n0173_p0238a22║釋道忠。事鑑真稟戒學。真稱持戒第一。嘗為東州導
B32n0173_p0238a23║師好行利濟。民俗呼菩薩。
B32n0173_p0238a24║贊曰。佛教之為利也先他後己。不唯己為利。又令佗
B32n0173_p0238a25║為利。是釋氏之綱紀也。照帥勸璿伴真有意於此乎。
B32n0173_p0238a26║睿雖沒䝤鄉名不亡矣。我尋真之徒不得。纔得二三
B32n0173_p0238b01║子立為戒之稱首焉。
B32n0173_p0238b02║釋豐安。參州人。招提寺如寶之徒也。大同帝貴為師。
B32n0173_p0238b03║釋明祐。賀州人。精戒律兼稟華嚴于觀宿。以選為東
B32n0173_p0238b04║大寺戒壇和尚。每夜宿大殿不寢房舍。應和元年二月
B32n0173_p0238b05║病。先死三兩日飲食不進。徒弟白曰。不飡久乞羞糜饘。
B32n0173_p0238b06║對曰。齋時已過況期又邇。生平無之今豈破齋乎。及晚
B32n0173_p0238b07║念佛而化。實十八日也。年八十四。
B32n0173_p0238b08║贊曰。律學中微。我求而不得矣。纔一二而已。豈其中世
B32n0173_p0238b09║少人乎惜哉。
B32n0173_p0238b10║釋實範。姓藤氏。諫議大夫顯實第四子也。初投興福寺
B32n0173_p0238b11║學相宗。又如醍醐寺稟密法于嚴覺。先一日覺夢青龍
B32n0173_p0238b12║出庭池矯首噴清水。翌日語徒曰。今日當有受法人。
B32n0173_p0238b13║汝等灑掃道場。果範來。由是傾底而付。又之橫川明賢
B32n0173_p0238b14║所問台教。範博搜索諸宗。而嘆律幢之傾頹。乃加心披
B32n0173_p0238b15║尋。乃念言。戒貴傳授。我雖精究爭奈無師承何。一夕
B32n0173_p0238b16║夢自招提寺以銅筧通清水于中川。覺以謂是好相也。
B32n0173_p0238b17║明曉赴招提。招提蓋真後數世院宇廢替僧眾不居。庭廡
B32n0173_p0238b18║之間半為田疇。範入寺不見比丘。傍有禿丁鞭牛耕
B32n0173_p0238b19║田。範問曰。真公影堂何在。禿丁指某所。範亦曰。此寺無
B32n0173_p0238b20║比丘乎。對曰。我雖不全儀相。囊少聽四分戒本。範生
B32n0173_p0238b21║難遭想。就乞禿丁。便脫犁放牛洗手畎水。將範向影
B32n0173_p0238b22║堂中親授範。已得戒傳。即歸中川寺開律講行羯磨。
B32n0173_p0238b23║自此戒法亦興。初範在忍辱山。採花至中川山見地
B32n0173_p0238b24║勝形。申官建伽藍。名曰成身院。後移居光明山而終。
B32n0173_p0238b25║嘗▆大經要義七卷。貞慶法師稱之。
B32n0173_p0238b26║贊曰。予見支那本邦之律法相似同矣。蓋絕而又興。興
B32n0173_p0238c01║而又絕。其興絕之間世有人乎。今考範師之事有人之
B32n0173_p0238c02║謂也。善哉銅筧之好相也。吾佛亦或言之矣。
B32n0173_p0238c03║釋俊芿。字不可棄。肥之後州飽田郡人。母藤氏。生而數
B32n0173_p0238c04║日母棄樹下。經三日無禽獸之害。阿姊往見之以為祥
B32n0173_p0238c05║兒抱歸付母乳養。以故芿自字焉。或問所由。曰。十八
B32n0173_p0238c06║部主中有大不可棄者。生棄池中。魚鼈戴浮三日不死。
B32n0173_p0238c07║然後收育。予生似之。故自名云。四歲時母氏與其舅池
B32n0173_p0238c08║邊寺珍曉。童稚而有老成之量。七歲讀佛書。纔終即誦。
B32n0173_p0238c09║又暗書焉。九歲州之味木縣吏源憑見其幼敏而無父養
B32n0173_p0238c10║而為子。名曰自然。一日憑延飯田山寺僧讀大般若經。
B32n0173_p0238c11║憑以芿聰慧雖稚而加僧員。諸比丘讀至奇字試問芿。
B32n0173_p0238c12║芿應對詳悉。諸僧相顧歎異。共字之曰音義。十歲讀妙
B32n0173_p0238c13║法華。六日而終焉。十四從飯田之真俊學顯密之教。俊
B32n0173_p0238c14║者台嶺座主忠尋之上足也。芿苦學精勤邁於倫輩。十八
B32n0173_p0238c15║落髮。十九於大宰府觀世音寺受具戒。一日忽喟歎曰。
B32n0173_p0238c16║三學之中戒惟為地。若不精持豈為佛儀乎。便脫蠒
B32n0173_p0238c17║衣著褐衫。負笈出西關。往來南北二京扣諸名宿。於
B32n0173_p0238c18║大小戒律篇聚開遮不通之者多矣。建久九年欲入宋。
B32n0173_p0238c19║謂諸徒曰。我思赴異域求勝法。若不精勵豈堪傳授。
B32n0173_p0238c20║我又自見志操。始十月十六尅一百日絕眠精坐。以
B32n0173_p0238c21║徒三十人結為六番。置一杖子約。各更持待睡昏時
B32n0173_p0238c22║以杖撞醒。歷期無怠眠。所命禪杖屋角塵深。百日之間
B32n0173_p0238c23║晝乃開講夜伴番眾。身無少惱。目精又不有患。十年四
B32n0173_p0238c24║月率秀賀二弟。附商舶泛滄溟。五月初著宋之江陰軍。
B32n0173_p0238c25║即寧宗慶元五年也。遊歷兩浙名剎登天台蹊石橋。蒸
B32n0173_p0238c26║餅峯左麓供茶於五百應真。又到雪竇中嵓咨受禪要。
B32n0173_p0239a01║入臨安登徑山見蒙菴聰禪師。明年春還四明。依景
B32n0173_p0239a02║福寺如庵了宏律師習律部之三年矣。持犯開遮宿滯
B32n0173_p0239a03║氷泮。嘉泰二年冬離明州。又之台州居赤城寺。明春禮
B32n0173_p0239a04║智者塔。安居佛隴大慈寺。所謂銀地者也。偶有浙西僧
B32n0173_p0239a05║盛稱北峯之道譽。芿激慕藺之志徑到秀州華亭縣超
B32n0173_p0239a06║果教院。印開室湔拂歷八歲天台教觀精習無遺。印或
B32n0173_p0239a07║時召門人十輩。試問曰。四明兩重能所之義不用繁詞。
B32n0173_p0239a08║以乃祖䟽記之文加判釋否。時諸子各呈句解。芿預數
B32n0173_p0239a09║焉。答曰。知陰即是而能成觀。（此輔行記句剽略而答。）印顧諸徒曰。和
B32n0173_p0239a10║芿得之矣。又就台教觀出五試問。唯以芿答為最也。
B32n0173_p0239a11║台教中至有律義印避解於芿。儕輩因而受諮決者多
B32n0173_p0239a12║矣。印嘗謂曰。傳聞日東盛行密教。恨此土一廢不起。子
B32n0173_p0239a13║已通串盍廻既倒之瀾乎。開禧虜寇。印薦奏芿欲習
B32n0173_p0239a14║李唐不空三藏安西結壇例。然時論骫靡而不果為可
B32n0173_p0239a15║惜而已。芿就律部出五十三問。時之律匠皆為難答。而
B32n0173_p0239a16║莫不把翫誦憶。臨安府不空教院了然。芝嵓淨懷。淨梵
B32n0173_p0239a17║妙音。會稽極樂院智瑞。各送答釋。皆不合芿意。歸朝後。
B32n0173_p0239a18║日山寺守一作答釋寄送。嘉定三年秋往四明問鄉舶。
B32n0173_p0239a19║其歲又如溫州。依德廣律師學七滅諍。四年春二月反
B32n0173_p0239a20║明州乘蘇長六船駕溟波。著長州安武郡。乃建曆改
B32n0173_p0239a21║元辛未歲也。其傳來者佛舍利三粒。律宗經書三百二十
B32n0173_p0239a22║七卷。天台章䟽七百一十六卷。華嚴章䟽百七十五卷。儒
B32n0173_p0239a23║書二百五十六卷。雜書四百六十三卷。凡二千一百三卷。
B32n0173_p0239a24║其餘圖畫碑帖器物等甚多。榮西禪師聞芿來歸。馳至
B32n0173_p0239a25║博多慰問曰。早入京師。四月至建仁寺。西公率眾迎
B32n0173_p0239a26║接。請待甚厚。二年冬移崇福寺。寺有銅支提。俗呼曰
B32n0173_p0239b01║金塔者也。貞應三年十月依肥州刺史平家連請入相
B32n0173_p0239b02║州。時武州刺史平泰時領天下兵馬副元帥。德威兼重。
B32n0173_p0239b03║聞芿入境。屈鎌倉營受菩薩戒。故大將軍源公夫人特
B32n0173_p0239b04║進平氏法諱如實請受戒法。嘉祿元年十月於泉涌寺
B32n0173_p0239b05║建重閣講堂。明年之春華構落成。即結安居并啟講席。
B32n0173_p0239b06║二儀皆式宋土法制。軌則肅如也。台律二宗指泉涌為
B32n0173_p0239b07║中興。元曆上皇於賀陽宮受菩薩戒。妃嬪公卿蹙渴請
B32n0173_p0239b08║木叉者多矣。建曆帝亦受菩薩戒。有貞慶法師者相宗
B32n0173_p0239b09║之穎也。常嘆律幢之頹壞。及芿之歸自抱事鈔取決
B32n0173_p0239b10║焉。而喜宿霧之有披也。然至戒業二䟽集義鈔等未暇
B32n0173_p0239b11║置喙也。芿盛唱四書兼講諸部。初肥州官吏秦氏有
B32n0173_p0239b12║女。年十九臥病彌留。醫巫拱手殆屬纊。輿至寺邊。蓋秦
B32n0173_p0239b13║氏與芿有檀契。女若不起託拯濟也。已而溘然。父壻悲
B32n0173_p0239b14║慟而失度。母氏泣啟曰。我女平居常志剃落。而父壻及
B32n0173_p0239b15║妾不聽。不幸早夭。不啻不果素志。亦妾等之遺殃也。
B32n0173_p0239b16║縱雖屍䰂願賜薙墮。又救拯之一端也。芿愍而剃髮而
B32n0173_p0239b17║授戒。母又哽噎重啟曰。既遂夙志。恨女之不知也。豈無
B32n0173_p0239b18║法力之得片時蘇息乎。願師加慈驗令我女知本志
B32n0173_p0239b19║焉。芿憐焉即課密法。及後夜女身暖回。到明相吐氣
B32n0173_p0239b20║眼開。禺中時言語如常。父母歡甚。問女曰。汝陰中有何
B32n0173_p0239b21║事。女曰。我唯詣上人灌頂之室聽法事覺身爽朗忽
B32n0173_p0239b22║如夢醒不知死也。父母携歸家。遠近聞見莫不嘆敬。
B32n0173_p0239b23║宋開禧三年春秀州華亭縣章氏白北峯曰。男蓋銳臥病
B32n0173_p0239b24║已三年。願受法救。縱不起猶得飡一匙又足而已。印曰。
B32n0173_p0239b25║日本芿智行兼備。我不如。子其索彼焉。章氏哀懇。芿修
B32n0173_p0239b26║不動使者法期七日。至第四日壇上東北角燭無故自
B32n0173_p0239c01║滅。芿啟印曰。密壇有軌。息灾壇燈燭自滅悉地不成。請
B32n0173_p0239c02║不終期即破壇。印曰。章志可憐乞勿破壇。專凝丹誠
B32n0173_p0239c03║祆豈勝德。芿不得已訴本尊曰。密乘軌則此方已絕。
B32n0173_p0239c04║只我本域獨能煽傳。我在異境適修供法。若失感應
B32n0173_p0239c05║非唯貽本邦之耻。何不激此土之一感悔乎。精修益堅。
B32n0173_p0239c06║至第七日蓋銳起坐飡啜。合家悅懌歎未曾有。章氏嚫
B32n0173_p0239c07║服用九種。印迎芿喜曰。章氏之子無恙乎。芿曰不也。印
B32n0173_p0239c08║曰。何起食如常哉。芿曰。密法中不動深悲之尊猶回定
B32n0173_p0239c09║業者十八旬。章氏之事是也。願師有重啟莫再命也。後
B32n0173_p0239c10║三月蓋銳果殂。又同州周氏妻產數子。每產甚艱殆入
B32n0173_p0239c11║死地而其兒皆夭。又孕焉。已經三年未誕。劇苦不可
B32n0173_p0239c12║言也。醫巫無驗。周氏詣超果乞救於印。印語周曰。芿
B32n0173_p0239c13║法師蘊密教祕軌。吾聞彼法鎖宿殃祛重苦。子其乞渠
B32n0173_p0239c14║焉。周氏來訴。芿拒之不許。周氏借命於印。芿到周家
B32n0173_p0239c15║修七佛藥師法順軌建續命神幡。時暴風俄來破屋折
B32n0173_p0239c16║樹。芿誓曰。法若成就願幡旒不為風壞果如誓。第七夜
B32n0173_p0239c17║孺人夢童子來揖曰。我是母家之夙仇也。入汝胎擬汝
B32n0173_p0239c18║命者數矣。這回已決焉。而日本芿師修法威神轉我怨
B32n0173_p0239c19║懟還得昇脫。自今以後不有慘毒。覺後身體爽健。召
B32n0173_p0239c20║姆探胎。姆曰無孕事何乎。孺人告夢合家嘆異。孺人乃
B32n0173_p0239c21║以三千緡買眾香熏染綵縷者三年矣。沐浴潔齋著淨
B32n0173_p0239c22║衣。繡彌陀觀音勢至像報芿。綵緻莊麗光曜奪目。開展
B32n0173_p0239c23║之間奇香發越。芿携歸與建仁西公。西獻元曆上皇。芿
B32n0173_p0239c24║歸時寓四明律寺。待鄉便先以佛像經書載於舡。一
B32n0173_p0239c25║夜大風暴起諸舡皆碎。其數八十餘。故老皆曰。自古未
B32n0173_p0239c26║有如是迅飇。而芿之載經之舶無少損。沿海吏民寓感
B32n0173_p0240a01║異於芿。明年泛洋。猛風俄來浪嶮舡危。舟中震慴。芿端
B32n0173_p0240a02║坐不動。默誓曰。去歲四明之風波寓經舡猶無恙。況今
B32n0173_p0240a03║日乎。天龍豈其舍諸。時大星降檣上。光大如車輪。一船
B32n0173_p0240a04║仰見且怪且負焉。星隱後風立息。初芿倦遊歸本邦棲
B32n0173_p0240a05║遲筒嶽。伐松芟荊創一伽藍。號正法寺。當夷基趾往
B32n0173_p0240a06║往有礎石。芿以古基偶合為勝地。宴居於此。或授密
B32n0173_p0240a07║灌或宣戒法。往來緇徒常百餘員。建保六年夏和州刺
B32n0173_p0240a08║史朝散大夫中信房以仙遊寺與芿居此寺。齊衡三年
B32n0173_p0240a09║左僕射緒嗣之所建也。初名法輪。後改仙遊。芿又改泉
B32n0173_p0240a10║涌。洛東之勝區也。寺經數百歲廢頹尤甚。芿便作化䟽
B32n0173_p0240a11║奏元曆上皇。上皇降施甚渥。貞應三年七月勑黃門侍
B32n0173_p0240a12║郎源通方上為官寺。初建久六年芿在筒嶽正法寺。味
B32n0173_p0240a13║木縣人辨慶夢入一山寺。空中忽有神僧告曰。筒嶽之
B32n0173_p0240a14║芿師者五百生修道之人也。汝蓋拜之。覺後感喜詣寺
B32n0173_p0240a15║禮謁欵密。芿自二十七歲絕璽衣襮襯布褐者十餘
B32n0173_p0240a16║年。一日北峯語曰。若欲弘道長養色身。風冷相侵恐廢
B32n0173_p0240a17║利濟。已稱瀉瓶莫忘傳燈。咨爾形骸宜慎保護。即以
B32n0173_p0240a18║帛被度與芿。自此釋褐焉。印常對眾稱賞。故公卿士
B32n0173_p0240a19║庶踵北峯之閫域者先訪訊芿焉。印以芿之妙得宗旨
B32n0173_p0240a20║授法語并唯心淨土之記。嘉定初遊上都寓靈隱之下
B32n0173_p0240a21║天竺。與輦寺三宗諸名宿商攉法義。公卿大臣聞名歆
B32n0173_p0240a22║艶者。史丞相錢相公樓參政楊中良等皆廊廟柱石儒林
B32n0173_p0240a23║英華也。臨安府菩提律院住持遷化。諸寺律學者會議欲
B32n0173_p0240a24║擇偉器應官奏。時律眾議曰。不用別揀智行。唯以能
B32n0173_p0240a25║答日本芿法師難問者可充其選。會稽瑞律師畫芿像
B32n0173_p0240a26║入祖堂。題贊上曰。稽首天人大導師。家住海東大宰
B32n0173_p0240b01║府。秋中片月為肺肝。雪後諸峰作眉宇。來杭一萬里慈
B32n0173_p0240b02║航。歸降七十州法雨。斯何人也斯何人。日本傳律第一
B32n0173_p0240b03║祖。芿在宋感應甚多。故超果院善明之書略曰。日本芿法
B32n0173_p0240b04║師戒行道德。華亭士庶尊敬如佛。祈禱持呪驅惡攘災
B32n0173_p0240b05║皆有靈應。蓋古之聖僧之儔乎。又山陰義銛述不可剎
B32n0173_p0240b06║那無此君贈芿。銛號朴翁。內外兼明禪教竝通。所謂會
B32n0173_p0240b07║稽名士葛天民字無懷者也。銛又寫南山靈芝二師像倩
B32n0173_p0240b08║四明樓鑰述贊其上以送。蓋樓公為當時父宗也。迂齊
B32n0173_p0240b09║先生者即參政也。諸方名宿各著書偈嘆美德義。靈芝
B32n0173_p0240b10║志隱開元道源等也。芿將來十八羅漢像者開化寺比丘
B32n0173_p0240b11║尼正大師之所施也。正語曰。見師之相貌宛似第十七
B32n0173_p0240b12║慶友尊者。恐公非凡故貺此圖。願歸本土令人瞻焉。
B32n0173_p0240b13║芿携到明州。時翠岩主者來見曰。此像者唐禪月大師
B32n0173_p0240b14║所畫也。我昔一見後亦不遇。子得之可謂靈珍。昔國
B32n0173_p0240b15║主固藏宮禁人不容易見況入手哉。今只其第二傳寫
B32n0173_p0240b16║在育王山。猶為祕蓄。此像之貴不可言也。持返故國。
B32n0173_p0240b17║不啻子之靈貨。而又海東之幸也。又有秦里封國貝多葉
B32n0173_p0240b18║及赤布一段。斯乃彼國獻象於宋主。彼王差官使并三沙
B32n0173_p0240b19║門共象來。三沙門者修多羅僧毗尼僧阿毗曇僧也。彼國
B32n0173_p0240b20║天竺邊地。宋梵異音言語多泥。意緒難達。芿素善悉曇
B32n0173_p0240b21║試以梵字書師子奮迅三昧名問之。秦里封僧有通解
B32n0173_p0240b22║色而不能言。時有狗臥傍。彼僧酌水灑之。狗俄起奮
B32n0173_p0240b23║身而去。梵僧笑而指之示芿。梵僧又書梵字授諸宋僧。
B32n0173_p0240b24║皆無知者。亦呈諸芿。芿曰是乞鉢盂之詞也。宋僧出
B32n0173_p0240b25║鉢付梵僧。梵僧大喜以為逢著知音也。即以貝葉赤布
B32n0173_p0240b26║與芿。時宋人嘆芿之通梵書焉。建保二年夏下竺粹古
B32n0173_p0240c01║雲託沙門良祐寄北峰真愘。蓋粹者同門昆弟講法義
B32n0173_p0240c02║之禮也。延曆寺座主慈圓教門之領袖也。從芿請益。名
B32n0173_p0240c03║卿鉅公欽風者多矣。左僕射藤公甚厚。每年正五九月各
B32n0173_p0240c04║一七日寓寺聽講。臨啟手足先約芿來眎。芿至。以伽
B32n0173_p0240c05║梨授僕射。僕射便起坐合掌向西而薨。其生死契厚如
B32n0173_p0240c06║是。太相國藤道家天福帝之外祖也。累葉宰輔一世冠冕。
B32n0173_p0240c07║常招名德宣揚經論厚遇芿。芿著佛法宗旨論。念佛
B32n0173_p0240c08║三昧方法。坐禪事儀各一卷。三千義備檢二卷獻相國。
B32n0173_p0240c09║又授唯心居士之號。嘉祿三年春寢病。相國駕來問疾。
B32n0173_p0240c10║即割讚州二村鄉以充寺供。芿報以宋本經王一部。且
B32n0173_p0240c11║為終贐。相國答書略曰。和尚傳來圓宗本經一部敬領
B32n0173_p0240c12║遺意。雖為唯一無二之談且有彼此傳授之義者乎。閏
B32n0173_p0240c13║三月七日集大眾自起燒香告辭。苦口遺囑大眾嗚咽。
B32n0173_p0240c14║良久曰。法界一念謂之空。一念法界謂之假。念界融絕
B32n0173_p0240c15║謂之中。絕念了當超佛地。八日夜書偈曰。生來徧學經
B32n0173_p0240c16║律論教。一時打拼寂然無窖。寫了。向彌陀像合掌。頭北
B32n0173_p0240c17║面西右脇而逝。年六十二。臘四十四。芿性淡泊不事浮
B32n0173_p0240c18║華。所有施利偏充修營。弘法持律寤寐於此。又涉外
B32n0173_p0240c19║學有文藻。頗善筆翰。在宋時寧宗皇帝勑書如意輪呪。
B32n0173_p0240c20║秀州人周冕及錢氏等皆蓄其書。碑銘記讚干求者填閫
B32n0173_p0240c21║云。
B32n0173_p0240c22║贊曰。予讀唐宋之策。載此方之諸師者多矣。其間雖崇
B32n0173_p0240c23║德偉器大率似慳詞焉。豈以異域乎。獨其釋門正統者
B32n0173_p0240c24║繫芿而列粹古靈之上也。豈有抑而不得已者與。簡
B32n0173_p0240c25║北磵又稱芿者屢見其集焉。今考其事迹誠一代之魁
B32n0173_p0240c26║才也。
B32n0173_p0241a01║釋叡尊。歲十一離家師事醍醐山睿賢。十七落髮學密
B32n0173_p0241a02║乘。初唐鑑真天平勝寶六年傳持律藏流衍上邦。年代
B32n0173_p0241a03║悠久其學寢微。尊常痛律幢之摧圮。嘉禎二年與同志者
B32n0173_p0241a04║四人依大乘三聚通受法自誓受戒。自爾居南京西大
B32n0173_p0241a05║寺盛弘戒法。四律五論三大五部無不研究。寬元三年
B32n0173_p0241a06║於泉州家原寺又行別受法。此歲授法華寺文篋沙彌
B32n0173_p0241a07║尼戒。建長元年於法華寺授慈善等大比丘尼戒。至此
B32n0173_p0241a08║七眾皆備。戒學再興成于尊也。文應上皇聞尊之戒行。
B32n0173_p0241a09║詔入宮受菩薩大戒。后妃公侯望塵稟受者多矣。正應
B32n0173_p0241a10║三年八月二十五日終西大寺。年九十。尊內持密教外
B32n0173_p0241a11║興律宗。旁涉唯識。以故講論可聞。徒屬振振德威震
B32n0173_p0241a12║四遠。密灌者七十餘人。道俗受戒者數萬人。置放生於諸
B32n0173_p0241a13║州一千三百五十六所。永仁中賜諡興正菩薩。
B32n0173_p0241a14║贊曰。吾嘗患士之不自樹立矣。偶見興正師之起律派
B32n0173_p0241a15║於既倒之後。益固我前言焉何也。招提數世之後使人
B32n0173_p0241a16║人如興正之志。豈有今日寢微之患乎。繇此視之興
B32n0173_p0241a17║正之出中人者宜矣。加之興福放生幽明賴之。今世其
B32n0173_p0241a18║家者皆勤於此矣。於戲其塵垢粃糠猶或陶鑄善人
B32n0173_p0241a19║乎。
B32n0173_p0241a20║釋忍性。姓伴氏。和州磯城嶋人也。歲十一投信貴山。十
B32n0173_p0241a21║三誓不食肉。十七登東大寺戒壇。延應之間有四律匠
B32n0173_p0241a22║于南京。圓淨。誘賢。覺盛。叡尊。性就尊受篇聚之學。兼
B32n0173_p0241a23║聽盛之持犯。建長四年語同學曰。正今南畿毗尼屬我
B32n0173_p0241a24║尊丈也。東州未有人矣。我雖未得頗欲先度耳。是我
B32n0173_p0241a25║輩之志也。乃如常州宅清涼院闢律學。弘長之始入相
B32n0173_p0241a26║陽止清涼寺。平副帥時賴鄉道譽。創光泉寺而居。武
B32n0173_p0241b01║州刺史平長時欽性律行新極樂寺延之。性移焉熾唱
B32n0173_p0241b02║開遮。東方之民靡然偃風。初正嘉中有沙門營一宇
B32n0173_p0241b03║安丈六彌陀像。名曰極樂寺。未落而亡。武州之父重時
B32n0173_p0241b04║遷其宇于今地為齋場。至此武州與其弟業時勠力修
B32n0173_p0241b05║營成巨剎。性戒講之餘切于興福。募眾緣造丈六文殊
B32n0173_p0241b06║太士。今般若寺之像是也。寬元初集王畿癩人萬餘施
B32n0173_p0241b07║食。授一日夜八關齋戒。薦母氏之諱也。奈良坂有癩
B32n0173_p0241b08║者。手足繚戾難于行丐。以故數日不飡之有矣。時性在
B32n0173_p0241b09║西大寺憐之曉至坂宅負癩置鄽市。夕負歸舊舍。如
B32n0173_p0241b10║此者數祀。隔日而往。雖風雨寒暑不缺焉。癩者臨亡誓
B32n0173_p0241b11║曰。我必又生此間為師役酬師德。而面留一瘡為信
B32n0173_p0241b12║耳。果性之徒中有瘡于顏者善供給。人呼為癩之後
B32n0173_p0241b13║身。性詣四天王寺聞豐聰太子四院（施藥療病悲田敬田）事志慕焉。
B32n0173_p0241b14║自此處處構療病悲田之院。其桑谷療病所二十歲間痊
B32n0173_p0241b15║者四萬六千八百人。死者一萬四百五十人。已而活者踰
B32n0173_p0241b16║五之四也。是役也平副帥時宗發之。性輔成之。故以土
B32n0173_p0241b17║州大忍莊充其費。遠至龍華也。永仁二年奉勑管天
B32n0173_p0241b18║王之主務。捨俸餘益悲敬二院。此寺大門之外有衡門
B32n0173_p0241b19║（俗曰鳥居。）鉅木宏材歲久朽頹。性出新意以石新之。高二丈
B32n0173_p0241b20║五尺堅確瑩滑。國人拭目。嘉元元年六月病。七月十二
B32n0173_p0241b21║逝。府官以降受戒者連屬。壽八十七。性修營伽藍八十
B32n0173_p0241b22║三所。塔婆二十基。大藏經一十四藏。諸州河橋一百八十
B32n0173_p0241b23║九所。
B32n0173_p0241b24║贊曰。予考性師之事利濟之迹可見矣。蓋又世其家焉。
B32n0173_p0241b25║抑不知戒之挾檀乎檀之挾戒乎。
B32n0173_p0241b26║元亨釋書卷第十三　終