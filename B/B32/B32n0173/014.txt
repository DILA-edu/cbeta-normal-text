B32n0173_p0241c01║（大日本國延文庚于六月有　旨入毘盧大藏海藏禪院寓居比丘單況等
B32n0173_p0241c02║謹募眾緣恭為
B32n0173_p0241c03║今上皇帝祝延　聖壽文武官僚讚崇　祿位國泰民安命工鏤梓與
B32n0173_p0241c04║大藏經印板共行一部計三十卷旹貞治三年甲辰正月　日謹題）
B32n0173_p0241c05║元亨釋書卷第十四
B32n0173_p0241c06║濟北沙門　師鍊撰
B32n0173_p0241c07║擅興七
B32n0173_p0241c08║菅原寺行基愛宕山慶俊禪林寺真紹
B32n0173_p0241c09║觀喜法師最仙法師補陀落寺勝道
B32n0173_p0241c10║恒寂法師高野山真然高野山祈親
B32n0173_p0241c11║蓮入法師眉間寺道寂谷汲寺豐然
B32n0173_p0241c12║相應寺壹演山崎寺慈信行願寺行圓
B32n0173_p0241c13║良峯寺源算六波羅蜜寺光勝神護寺文覺
B32n0173_p0241c14║東大寺重源
B32n0173_p0241c15║釋行基。世姓高志氏。泉州大鳥郡人。百濟國王之胤也。
B32n0173_p0241c16║天智七年生。及出胎胞衣裹纏。母忌之棄懸樹枝。經宿
B32n0173_p0241c17║往見出胞能言。父母大悅收而鞠育。童稚之時與兒輩
B32n0173_p0241c18║遊。動讚佛乘。村里牧豎之兒捨牛馬而從者數百人。其
B32n0173_p0241c19║主或覔兒童馬牛到基所。聞其讚說不問兒畜。感泣
B32n0173_p0241c20║而忘歸。基之說誨頃牛馬散諸所。主各以為已失也。說
B32n0173_p0241c21║已基上高處呼牛馬。應聲而來。各主牽去。率以為常
B32n0173_p0241c22║十五出家居藥師寺。學瑜伽唯識等論於新羅慧基。又
B32n0173_p0241c23║從義淵益智證。二十四受具足戒於德光法師。基事行
B32n0173_p0241c24║化道俗追隨之者以千百數。所過遇嶮難架橋修路。
B32n0173_p0241c25║指某地之可耕墾。點某水之可瀦灌。穿渠池築堤塘
B32n0173_p0241c26║計畫功績不日而成。州民至今賴之。王畿之內建精舍
B32n0173_p0242a01║四十九所。諸州往往而在焉。基嘗行化返故里。里人捕
B32n0173_p0242a02║魚而宴池邊。基過其地。年少戲以膾薦基。基喫之須
B32n0173_p0242a03║臾臨池吐出。皆為小魚游泳去。見者驚伏。基私度沙
B32n0173_p0242a04║彌。勑禁圄。身在獄中而出遊里閈。獄吏以聞。詔赦之。
B32n0173_p0242a05║聖武帝甚敬重之。天平十七年為大僧正。此任始于基。
B32n0173_p0242a06║時智光法師者有辯慧。嘗䟽盂蘭盆。般若心等經。聞基
B32n0173_p0242a07║榮授曰。我才智宏淵。行基只營小行耳。朝庭棄我取
B32n0173_p0242a08║彼何乎。抱嫉恨隱山谷。光一夕俄死。其徒以忽殂未
B32n0173_p0242a09║葬十日而蘇。語諸弟子曰。冥使驅我而行。路有金殿高
B32n0173_p0242a10║廣光耀。我問使者此所何。冥使曰。汝稱智人何不知
B32n0173_p0242a11║之。行基僧正受生之處也。又進行。望見煙焰滿空。問之。
B32n0173_p0242a12║答曰。汝當墮之地獄也。既而到閻王所。王呵曰。汝於閻
B32n0173_p0242a13║浮提日本國有謗嫉行基僧正之心。今所以召汝者治
B32n0173_p0242a14║其罪也。非命終也。即令抱火銅柱。我肉鎔骨融而後放
B32n0173_p0242a15║還。言已馳謝基。基時在攝州造難波橋。遙見光來而
B32n0173_p0242a16║微笑。光伏地作禮悔謝說夢事。二十一年正月皇帝受
B32n0173_p0242a17║菩薩戒。及皇太后皇后。乃賜號大菩薩。二月二日於菅
B32n0173_p0242a18║原寺東南院右脇而寂。年八十二。基之所過耕夫捨耒
B32n0173_p0242a19║耜織婦投機杼奔波禮謁。村閭闐咽而不容易往來。
B32n0173_p0242a20║云。
B32n0173_p0242a21║贊曰。佛法入日域而二十歲。豐聰皇子在襁褓而讚佛
B32n0173_p0242a22║乘居儲貳而宣真諦。其後五十年基公出焉。伴孩癡而
B32n0173_p0242a23║顯異。受
B32n0173_p0242a24║皇王之大賜。欲揚教法先營剎寺。畿甸半百諸服相次。
B32n0173_p0242a25║韙乎基之為名也。我道之地乎。
B32n0173_p0242a26║釋慶俊。姓藤井氏。內州人。事道慈學空宗。居大安。法
B32n0173_p0242b01║華等寺。嘗開愛宕山為第一世。天應元年為僧都。性懷
B32n0173_p0242b02║悲愍好施貧病。
B32n0173_p0242b03║釋真紹。幼事弘法大師。長受灌頂于實慧。齊衡之間建
B32n0173_p0242b04║禪林寺。貞觀十五年七月七日滅。
B32n0173_p0242b05║釋觀喜。和州人也。行住坐臥唱彌勒號。好修古塔廢寺。
B32n0173_p0242b06║自曳材運土。或乞路人加助。常撾鼓唱彌勒上生兜
B32n0173_p0242b07║率天四十九重摩尼殿等偈而勸發人心。歸寂時異香盈
B32n0173_p0242b08║室。
B32n0173_p0242b09║釋最仙。嘗任常州講師。戒行備足四眾歸崇。性抱利濟。
B32n0173_p0242b10║修寺院掃堂宇。夷嶮途架絕梁。走急救危切於己。
B32n0173_p0242b11║逢旱澇不待延請祈求修法。屢有感應。問疾餉餓存
B32n0173_p0242b12║活之者多。俗號悲增大士。
B32n0173_p0242b13║贊曰。吾法有莊嚴佛土之句。是大心士之事業也。諸師
B32n0173_p0242b14║營新宇修廢寺夷嶮塗架絕橋皆是也。佳乎彼莊嚴
B32n0173_p0242b15║者此莊嚴也矣。
B32n0173_p0242b16║釋勝道。姓若田氏。野之下州芳賀郡人。早出塵累鑽仰
B32n0173_p0242b17║勝業。州有補陀落山峯巒峻峙。振古未有陟躋者。道
B32n0173_p0242b18║以神護景雲元年四月企跋涉。路險雪深雲霧晦暝不
B32n0173_p0242b19║能登。止山腹凡經三七日而還。天應元年孟夏又興先
B32n0173_p0242b20║志。亦屈而退。延曆之始季春之月發大誓致勤修。且
B32n0173_p0242b21║曰。者回不到山頂亦不至菩提。漸達于頂。眾峯環峙
B32n0173_p0242b22║四湖碧深。奇花異木殆非人境。道堅誓所遂悅目喜心。
B32n0173_p0242b23║乃結蝸舍於西南隅修懺又三七日。道雖究山區未盡
B32n0173_p0242b24║湖曲。三年之夏造小舡浮東湖。西南北湖備極游蕩。
B32n0173_p0242b25║就其勝處建伽藍曰神宮寺。居四載道行與靈境並
B32n0173_p0242b26║傳。桓武帝聞之勑任上野講師。又於都賀郡創華嚴精
B32n0173_p0242c01║舍。大同二年州界大旱。刺史令道祈雨。道上補陀山
B32n0173_p0242c02║行法𩁹。甘雨速降百穀皆登。
B32n0173_p0242c03║釋恒寂。天長帝第二子也。姿儀端雅好讀經史綴文辭。
B32n0173_p0242c04║承和帝冊為皇太子。監撫之暇志慕佛乘。常辭儲位事
B32n0173_p0242c05║逃逸。帝不許。承和七年天長上皇崩。九年弘仁大上皇
B32n0173_p0242c06║崩。太子廢為金紫光祿大夫。謂左右曰。元志逃佚今
B32n0173_p0242c07║是時哉。乃隱淳和院東亭子。俗曰亭子皇子。嘉祥二年
B32n0173_p0242c08║薙髮受沙彌戒。時年二十五。貞觀二年受具足戒。勑從
B32n0173_p0242c09║真如阿闍梨稟兩部密法。晚以莊田資產捨大學寺。大
B32n0173_p0242c10║學寺者弘仁帝之故宮也。天長大后改為佛寺。寂造丈六
B32n0173_p0242c11║彌陀像。又庋諸經論等。寺供僧額皆寂之所置也。仁和
B32n0173_p0242c12║元年九月二十日浣沐淨衣入室禪坐。翌日禪扉不開。弟
B32n0173_p0242c13║子恠之啟戶見之向西跏趺。近而觸之膚體已冷。年六
B32n0173_p0242c14║十。有二兒才操似父。寂出家日二子同剃落。寂善草
B32n0173_p0242c15║隸。弘仁天長二皇世稱二妙。然論者言。弘仁勁筋乏
B32n0173_p0242c16║肉。天長豐肉軟筋。筋肉均平肥瘦適宜者只亭子皇子
B32n0173_p0242c17║也。
B32n0173_p0242c18║釋真然。姓佐伯氏。讚州人。弘法大師之甥也。就而學密
B32n0173_p0242c19║乘。又受真雅之灌頂。法臨入定語然曰。我以此山付
B32n0173_p0242c20║汝。汝其勵志營構為鎮護之靈區真言之教場。汝其勗
B32n0173_p0242c21║乎。蓋金剛峯寺此時未成故有此遺訓。然盡心於營造。
B32n0173_p0242c22║以故高野之峯為然之門院。寬平二年為僧正。三年九
B32n0173_p0242c23║月十一日滅。
B32n0173_p0242c24║釋祈親。七歲喪父。十三投興福寺學相宗。有聰慧譽。
B32n0173_p0242c25║偶省母疾落髮。母尋死。自此持法華薦二親。時稱持
B32n0173_p0242c26║經者。以故名焉。行年六十忽自念言。二親之間我只一
B32n0173_p0243a01║子偏專愛憐。報生苦樂恬不省。豈孝子之情乎。便詣長
B32n0173_p0243a02║谷寺期一七日索知恃怗生處。第三日夜夢或告曰。西
B32n0173_p0243a03║南有山曰高野金剛峯。汝其往彼必得感知。乃以指
B32n0173_p0243a04║指西南。其指端放一光。金剛峯寺山川殿宇灼灼在目。
B32n0173_p0243a05║翌日赴紀州。已而至高野。此山弘法定後距今八十余
B32n0173_p0243a06║年。廢毀尤甚荊棘塞路。親披榛莽到塔所。祈求如長
B32n0173_p0243a07║谷。一日忽淨眼根見覩史內宮。庭上有三莖蓮華。菩薩
B32n0173_p0243a08║各坐二花。一花未開。親問曰。是菩薩為誰。對者曰。此
B32n0173_p0243a09║二大士汝父母也。是汝法華讀誦之感報也。其不開之者
B32n0173_p0243a10║汝當坐耳。親見野山之廢委身修營。不幾榛棘復輪
B32n0173_p0243a11║奐。金剛峯之再興者實親之力也。
B32n0173_p0243a12║釋蓮入。居伯耆大山寺勤精修。寬弘之間詣長谷寺。期
B32n0173_p0243a13║七日誓曰。願大悲者示我來世所居。第七夜夢一比丘
B32n0173_p0243a14║從殿帳出曰。自此西南九里有勝地。汝止彼修練必生
B32n0173_p0243a15║兜率內宮。覺感喜即至彼。東西山高地形邃𨵙而無堂
B32n0173_p0243a16║宇又絕人蹤。入偏憑夢事居一樹下。其夜西方有光。
B32n0173_p0243a17║入以謂魅怪也。夜夜如是。然無嬈害。一朝往光所。有
B32n0173_p0243a18║大巖上置石板。敗葉埋積苔蘚固封。入去蘚葉立板
B32n0173_p0243a19║拂拭石面。雕彌勒三尊像。其刻畫奇妙殆非人工也。入
B32n0173_p0243a20║作奇想益固前夢。普告四來勸建精舍。經年終于此。
B32n0173_p0243a21║臨亡果有祥瑞。
B32n0173_p0243a22║釋道寂。未出家時貪營家產。不為佛事。一旦播然志
B32n0173_p0243a23║剃染。便思忖。我塵垢甚厚。豈容易發菩提心乎。當祈佛
B32n0173_p0243a24║祠。乃詣長谷寺。一七日夜精修欣求。夢老僧語曰。菩提心
B32n0173_p0243a25║無體相。即如是心名菩提心。覺而猛省。便出家浮遊名
B32n0173_p0243a26║山靈區。後居元興寺坐禪念佛。夕陽時必向西觀想。又
B32n0173_p0243b01║移住眉間寺。其主者有舊好。嘗誓作一搩手半觀音像
B32n0173_p0243b02║一千軀。功未竟。寂戮力勉勵。不久而成。寂修福業。鑄
B32n0173_p0243b03║洪鐘三捨東大。長谷。金峯三寺。久安三年十二月小疾。
B32n0173_p0243b04║唱彌陀而終。年八十餘。
B32n0173_p0243b05║贊曰。予見諸子之有為也不徒爾矣。道之興者勇也。寂
B32n0173_p0243b06║之興者業也。然者承託也。親者依孝也。慎終者入也。
B32n0173_p0243b07║輔舊者寂也。皆各有旨乎哉。
B32n0173_p0243b08║釋豐然。欲營勝藍安觀自在像。延曆中相攸至美州
B32n0173_p0243b09║谷汲構精舍。當平基鑿一巖忽石中油出。然生希有
B32n0173_p0243b10║心。誓曰。我於此地安大悲像。若博利來世願此油益
B32n0173_p0243b11║多。言已湧如泉。然大喜便安十一面觀音像。長七尺五
B32n0173_p0243b12║寸。自是靈感溢傳。延喜中朝廷聞其瑞應。賜額華嚴寺。
B32n0173_p0243b13║其油漸微今猶足殿前常燈云。
B32n0173_p0243b14║釋壹演。姓大中臣氏。洛城人。父備州刺史治知也。演少
B32n0173_p0243b15║翔仕途。二兄相繼亡。因而厭世幻拋冠纓。師藥師寺
B32n0173_p0243b16║戒明出家。承和二年受具戒。常持金剛般若。真如闍梨
B32n0173_p0243b17║見為法器。授以密教。演居止不定。或宿市鄽。或住水
B32n0173_p0243b18║邊。適至河內。一老嫗讓宅曰。此地商賈之巷魚鹽之津。
B32n0173_p0243b19║非師深悲誰諭愚頑邪。願居此宇成精藍焉。演平基
B32n0173_p0243b20║趾。土中得古朽佛像。支體不全。人傳為異。漸達天聽。
B32n0173_p0243b21║勑將作監監營構。賜額曰相應寺。演運黑土築方丈
B32n0173_p0243b22║壇安尊像。壇變白恰似塗粉。見者奇之。又建感應
B32n0173_p0243b23║寺事在寺像志。皇太后不豫延演持念。病即愈。貞觀七
B32n0173_p0243b24║年太師藤良房寢疾。百方不効。屈演加之。所患立差。
B32n0173_p0243b25║上大悅擢僧正。演抗表辭之。上不許。九年七月十二日
B32n0173_p0243b26║乘小舟浮水奄然遷化。年七十五。諡慈濟。
B32n0173_p0243c01║釋慈信。有神異。常飛鉢乞食。故世號空鉢上人。初攝
B32n0173_p0243c02║州中山有十一面觀音像。昔上宮太子令百濟佛工刻
B32n0173_p0243c03║之。像成時時放光。古老傳像放光照巖。其崛成金色。
B32n0173_p0243c04║延喜中信對像啟曰。我此日域何地為靈區乎。我願殫
B32n0173_p0243c05║力於營幹。其夜夢像告曰。我平等慈悲無剎不現。然山
B32n0173_p0243c06║州山崎其民緣熟。信乃移像於彼。又飛鉢求營造。邪輩
B32n0173_p0243c07║多作侮慢。此類咸受疾。邪眾悔過歸像。疾盡愈。一日
B32n0173_p0243c08║信採花而出。還見無像。旁尋四旁。去房半里。像在草
B32n0173_p0243c09║裏而立。信已到此。像語曰。我非厭子而去。此地來世
B32n0173_p0243c10║多吉祥。故我來此。子只歸院安居。信以像言書側石。
B32n0173_p0243c11║四來聞見傾伏。營構不日而成。
B32n0173_p0243c12║釋行圓。鎮西人。寬弘二年遊帝城。頭戴寶冠身披革
B32n0173_p0243c13║服。都下呼為革上人。圓持千手大悲陀羅尼。又欲得
B32n0173_p0243c14║好材刻其像。一夕夢沙門來告曰。明日送爾異材。翌朝
B32n0173_p0243c15║果一僧至。語曰。賀茂神祠側有一槻木。莓苔纏封不知
B32n0173_p0243c16║幾千百歲。其外似朽內甚堅實。每至六齋日槻畔有誦
B32n0173_p0243c17║千手神呪音。近見任物遠聞有聲。自古名為異木。是
B32n0173_p0243c18║子之所求材也。古老傳言。昔城北出雲路有小女。臨鴨
B32n0173_p0243c19║河浣衣。一箭沿流而來。女取見之鴨羽加筈。女携還
B32n0173_p0243c20║家插簷牙。自此女娠。已而生男兒。父母問其夫。女曰
B32n0173_p0243c21║無。父母以為匿也。兒三歲父母議曰。世豈無父而有兒
B32n0173_p0243c22║乎。思此里人乎。宜具酒膳大宴里夫令此兒持杯試
B32n0173_p0243c23║告言。以此杯置汝父所。其得杯之人便兒之父也。議已
B32n0173_p0243c24║多會鄉人。數爵之後令兒送杯。時兒取杯穿眾人出
B32n0173_p0243c25║堂而置簷上鴨箭所。父母及諸胥怪之。相議曰。是箭屬
B32n0173_p0243c26║鴨羽。宜姓此兒為賀茂氏。（鴨和訓賀茂也。）於是兒化成雷上
B32n0173_p0244a01║天。母又同時登天而去。今之賀茂中祠昔為田中。時田
B32n0173_p0244a02║主已播秧數畝。其苗俄變成槻樹。母氏降樹下為神。今
B32n0173_p0244a03║賀茂中宮是也。兒又降為神。賀茂上宮是也。其像歲久偃
B32n0173_p0244a04║仆。世貴為靈木不厄樵材故至於今也。子乞神官
B32n0173_p0244a05║刻菩薩像。圓喜而詣神主告事。神主不靳不日而成。
B32n0173_p0244a06║像長八尺。營行願寺安之。以▆衣革俗呼行願寺為
B32n0173_p0244a07║革堂。後仁弘法師得餘材又造八尺像安良峰寺。
B32n0173_p0244a08║▆源算。因州人。母娠時勞苦異常。及誕以為不祥子
B32n0173_p0244a09║棄之路傍。牛馬不踐鳥獸不害。三日無少傷。隣人怪之
B32n0173_p0244a10║收而育之。及總角上睿山。經年剃落受戒。壯歲還俗
B32n0173_p0244a11║丁母喪不任哀毀。返本山登壇重受。時年四十五。後
B32n0173_p0244a12║至西山良峯枕石𠻳流清修自適。欲創道場基址不
B32n0173_p0244a13║平。岩石磊砢難施畚鍤。算愁之。一夕夢異僧告曰。上人
B32n0173_p0244a14║莫愁我助健夫。次夜野猪數千鑿岩負土。翌旦見之基
B32n0173_p0244a15║地坦衍。乃創蘭若。良峯有牛鳴之地者自算始。算持佛
B32n0173_p0244a16║舍利三粒。一朝失一粒。算常憂之。寬治五年九月啟法
B32n0173_p0244a17║華講會供舍利。席上得舍利一顆。即所失之者也。算悅
B32n0173_p0244a18║之甚。始失舍利後左肩生疣已數年矣。及舍利返疣自
B32n0173_p0244a19║愈。乃知舍利包在疣中。聞見異之。自入良峯七十餘年
B32n0173_p0244a20║不踐紅塵。長臥白雲。京師邊地慕風奔赴。漸成寶坊
B32n0173_p0244a21║徒眾益繁。算厭諠閙。去寺不遠別構草菴閉門宴坐。
B32n0173_p0244a22║動經時日。七十年來不破齋。或數日斷飡。衣無蟣虱
B32n0173_p0244a23║身無疥癬。池蛙閴爾庭鳥相馴。承德三年暮春結定印
B32n0173_p0244a24║端坐而逝。經日容貌不變。其徒閟全身年一百一十七
B32n0173_p0244a25║歲。
B32n0173_p0244a26║贊曰。或言。古之興建必有感何。對曰。神靈助發也。曷
B32n0173_p0244b01║為然。有道也。蓋膏油非石礫之生也。豚猪豈使役之類
B32n0173_p0244b02║乎。朽佛出地中。靈像立菴裏。終古苔枿一旦就斲。寧
B32n0173_p0244b03║非神助乎。因此而言。五子者有道而感者歟。
B32n0173_p0244b04║釋光勝。不言姓氏。為沙彌時自稱空也。人又不諱言
B32n0173_p0244b05║空也。少好佚遊天下殆遍。所過道塗多為利濟。荷鋤
B32n0173_p0244b06║鏟嶮拾石鋪濕。架破橋修廢寺無水之地多穿井。井
B32n0173_p0244b07║必甘冷。以其常唱彌陀號俗名彌陀井。往往而在焉。荒
B32n0173_p0244b08║原曠野每逢遺骸。捃聚一處念彌陀名。灌油而燒過。弱
B32n0173_p0244b09║冠於尾州國分寺薙髮為沙彌。天慶元年入王城。於
B32n0173_p0244b10║市鄽唱彌陀勸化人。人呼為市上人。天曆二年四月上
B32n0173_p0244b11║天台山從座主延昌得度。五年京畿疫。死屍相枕也。憐
B32n0173_p0244b12║之自刻十一面大悲像祈之。像成疫止。其長一丈。於洛
B32n0173_p0244b13║東勸四眾創一藍。號六波羅蜜寺奉安像焉也。居播
B32n0173_p0244b14║州揖穗郡峯合寺看大藏。有不通處夢金人來說。阿州
B32n0173_p0244b15║海中有島曰湯嶋。觀自在感應之地也。也焚香臂上七
B32n0173_p0244b16║日夜不動不睡。願見大悲真身。其像放光。也在雲林
B32n0173_p0244b17║院。一日入城。有老翁倚城垣。其貌甚寒齒牙相戰。也
B32n0173_p0244b18║曰。尊老凜寒何立此乎。對曰。我是松尾明神也。頃受般
B32n0173_p0244b19║若法昧未上白牛綩綖之車。以故貪癡之風逼我膚。師
B32n0173_p0244b20║善法華願有意乎。也脫衣度與曰。我著此衣讀法華
B32n0173_p0244b21║者四十年。其妙香薰皆染是衣。今獻之可乎。神悅受之。
B32n0173_p0244b22║便披身相溫如無復寒氣。老鍛工禮也白。日暮道遠如
B32n0173_p0244b23║生死何。也教曰。只專念彌陀。工辭還。中路逢賊。工潛
B32n0173_p0244b24║念彌陀。賊見工曰。空也上人也。捨去。應和三年八月
B32n0173_p0244b25║延名德六百人。於六波羅蜜寺慶讚金書大般若經。此
B32n0173_p0244b26║日文殊大士現比丘身受供。語在淨藏事中。始也寫經。
B32n0173_p0244c01║欲以水精為軸。其玉凡一千二百顆不可容易而得。也
B32n0173_p0244c02║詣長谷寺。歸途次勝部寺。一比丘問也。此行何乎。也
B32n0173_p0244c03║說軸事。比丘曰。是寺昔有沙門。發君願而未書經。先
B32n0173_p0244c04║貯軸珠。不幸而命終。誓曰。我來世必竟功。莫令玉散
B32n0173_p0244c05║失。乃造石凾埋在地中。今聞君言恐再誕乎。便將也
B32n0173_p0244c06║穿地。果得軸珠奧羽二州夷狄之地。佛化少至。也負像
B32n0173_p0244c07║經往彼說法。二州順化者多。和州別駕伴典職妻年老
B32n0173_p0244c08║為尼。常詣也聽受。天祿三年九月。也送破衲尼所合
B32n0173_p0244c09║其綴十一日尼補緝已馳婢曰。我師期近。汝走速獻。婢
B32n0173_p0244c10║及復曰上人入滅。尼不驚也。臨亡時著淨衣執香爐端
B32n0173_p0244c11║坐語門人曰。無量聖眾來迎滿空。語已氣絕。而手中香
B32n0173_p0244c12║爐不傾。時香氣滿空音樂響天。年七十。臘二十五。
B32n0173_p0244c13║贊曰。天慶之前念佛之人希矣。也公出此時鼓黔首之
B32n0173_p0244c14║民倡市𫑮之佛事。其後信空師挾性具而和之。方今孩
B32n0173_p0244c15║嬰稚兒戲謔娛悲靡不以彌陀為口號者。也化之遺也。
B32n0173_p0244c16║噫乎也之檀興者不在彼而在斯與。
B32n0173_p0244c17║釋文覺。姓藤氏。親衛校尉持遠之子也。覺俗名盛遠。以
B32n0173_p0244c18║家業早備宮掖衛兵曹。年十八誤斬婦首。因茲薙髮修
B32n0173_p0244c19║歷靈區。後回上都至城北高雄山寺。院宇朽頹榛莾埋
B32n0173_p0244c20║路。覺以謂。昔弘法大師與八幡大神親於此地唱和密
B32n0173_p0244c21║乘。況寶字神護之間國祚有虞。故大神託和清。建精舍。
B32n0173_p0244c22║是以光仁帝號神願寺。天長帝改今名。近世王室艱厄恐
B32n0173_p0244c23║此寺圮廢之所由乎。我雖居方外皆王民也。斯地之廢
B32n0173_p0244c24║二諦之亡也。於是乎發憤竭力於修營。乃作化䟽普
B32n0173_p0244c25║于諸檀。一時入保元上皇宮奏幹事。適宮宴絲竹迭起。
B32n0173_p0244c26║羣臣歌舞不遑以聞。覺性強直以為侍臣阻沮也。便近
B32n0173_p0245a01║宮闈捧䟽呼稱。覺聲麁大絃歌錯紊。上皇大怒付廷尉
B32n0173_p0245a02║獄。又竄豆州。始武衛將軍源賴朝自永曆貶屏此邦。逐
B32n0173_p0245a03║客放臣覊旅艱窘。聞覺新謫逃虛足音猶得一跫。況故
B32n0173_p0245a04║都名僧鄉情可攄。就而謁。且曰。父祖受官誅。身錮遠
B32n0173_p0245a05║黜。願以我髮煩師手可哉。覺熟視曰。公必領天下兵
B32n0173_p0245a06║馬之權不可失也。自此益狎。治承之末源公奉詔伐平
B32n0173_p0245a07║族。至文治始盡殪。元曆帝賜元帥之任果如覺言。以
B32n0173_p0245a08║故與源帥善。神護之構復不久而成。源眷日渥道福倍
B32n0173_p0245a09║盛。又修東寺。二寺之修營覺之力居多。覺耐苦行他人
B32n0173_p0245a10║不及。嘗在那智山發大誓七日立瀧下。時臘月頭髮
B32n0173_p0245a11║皆凍。瀧水觸之其聲琤然。過三四日膚躰通冱氣息已
B32n0173_p0245a12║絕。而身不傾。忽一童兒來以手摩覺自頭至脚。其手
B32n0173_p0245a13║甚暖。覺乃蘇。問曰。何人。對曰。不動尊使我保護師耳。
B32n0173_p0245a14║言已上天。覺益勇健。謂明王加我我豈慮命。從今增日
B32n0173_p0245a15║盈三七。然其後瀧水煗如湯。又無寒苦。覺受瀧水竟
B32n0173_p0245a16║三七日。其責豆州誓曰。我若成神護之修。波上舟中至
B32n0173_p0245a17║豆州不言久近。不敢飲食而命不終。或又溘焉營復
B32n0173_p0245a18║之不成也。營復之不成也。生何如死。經三旬著州上。
B32n0173_p0245a19║遂無飲食云。
B32n0173_p0245a20║釋重源。黑谷源空之徒也。仁安二年跨海入宋。適與明
B32n0173_p0245a21║菴西公遇于四明。相伴上台山拜蒸餅峰阿羅漢。又返
B32n0173_p0245a22║明州見鄮嶺舍利瑞光。三年秋偕明菴歸。治承四年東
B32n0173_p0245a23║大寺罹寇火。朝廷令源領幹事。源以為。昔聖武大帝舉
B32n0173_p0245a24║斯役。以王者之威福猶募幹緣于天下。蓋分勝利于萬
B32n0173_p0245a25║姓也。故聖䟽曰。一針一草各人各佛。況近世王室多故。
B32n0173_p0245a26║非官司之獨有也。我盍贔屓而裨官造乎。源有巧思
B32n0173_p0245b01║乃作一輪車。大可容身。車之左貼詔書右幹䟽。巡行
B32n0173_p0245b02║州縣勸勵萬民。其巨楹碩梁長二百尺大數十圍。源巧畫
B32n0173_p0245b03║妙計運轉如神。梓人皆附而乞指授。十餘歲。建久六年
B32n0173_p0245b04║春三月落慶。上太上皇從百司幸寺。大將軍源賴朝監
B32n0173_p0245b05║護宿衛。法事之壯觀也。源沒置遺像于寺。予遊東大寺。
B32n0173_p0245b06║眾人聚一所。予怪而往。古屐舊杖人爭頂戴。予問故。對
B32n0173_p0245b07║者曰。源上人之遺具也。詣寺者必先捧戴摩捋。予熟見其
B32n0173_p0245b08║杖屐光瑩如也。蓋把玩之為也。是以知源之遺愛矣耳。
B32n0173_p0245b09║贊曰。昔者禹竭力溝洫。後世稱禹以大功者是也。然
B32n0173_p0245b10║禹之德亦廣矣。方今言覺源者。只稱其功而不稱其
B32n0173_p0245b11║德。我恐二子亦有禹之廣者乎。蓋功亦德也。夫功者德
B32n0173_p0245b12║之顯者也。德者功之隱者也。隱顯不齊所以為德者一
B32n0173_p0245b13║也。學者思之。
B32n0173_p0245b14║
B32n0173_p0245b15║
B32n0173_p0245b16║
B32n0173_p0245b17║
B32n0173_p0245b18║
B32n0173_p0245b19║
B32n0173_p0245b20║
B32n0173_p0245b21║
B32n0173_p0245b22║
B32n0173_p0245b23║
B32n0173_p0245b24║
B32n0173_p0245b25║
B32n0173_p0245b26║元亨釋書卷第十四　終