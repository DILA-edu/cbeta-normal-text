B32n0173_p0251a01║（大日本國延文庚子六月有　旨入毘盧大藏濟北禪庵住持比丘單況等謹
B32n0173_p0251a02║募眾緣恭為
B32n0173_p0251a03║今上皇帝祝延　聖壽文武官僚資崇　祿位國泰民安命工鏤梓與
B32n0173_p0251a04║大藏經印板共行一部計三十卷旹應安元年戊申十二月　　日謹題）
B32n0173_p0251a05║元亨釋書卷第十六
B32n0173_p0251a06║濟北沙門　師鍊撰
B32n0173_p0251a07║力遊九
B32n0173_p0251a08║百濟國曇慧高麗國慧便百濟慧聰
B32n0173_p0251a09║高麗慧慈百濟觀勒高麗僧隆
B32n0173_p0251a10║百濟慧彌高麗曇徵吳國福亮
B32n0173_p0251a11║唐國神睿唐道璿唐道榮
B32n0173_p0251a12║慧濟法師僧旻法師慧隱法師
B32n0173_p0251a13║智通法師智鳳法師淨達法師
B32n0173_p0251a14║行善法師興福寺玄昉行賀法師
B32n0173_p0251a15║梵釋寺永忠靈巖寺圓行安祥寺慧運
B32n0173_p0251a16║唐補陀落寺慧萼真如法師奝然法師
B32n0173_p0251a17║宋吳門寺寂昭宋傳法院成尋
B32n0173_p0251a18║願雜十之一
B32n0173_p0251a19║古德一
B32n0173_p0251a20║豐國德齊德積
B32n0173_p0251a21║慧妙道顯道信
B32n0173_p0251a22║法員弘曜慧忠
B32n0173_p0251a23║行表仁秀澄睿
B32n0173_p0251a24║慈恒壽遠守寵
B32n0173_p0251a25║道詮承俊良真
B32n0173_p0251a26║釋曇慧。百濟人。欽明十五年二月共道深本國貢來。
B32n0173_p0251b01║釋慧（【考】慧下文或作惠）便。高麗國人。敏達十三年蘇馬子奏取百濟
B32n0173_p0251b02║彌勒石像。於石川宅側創殿安置。時無奉香火者使
B32n0173_p0251b03║梁人司馬達等四方尋求沙門。於播州得似比丘者
B32n0173_p0251b04║問之。對曰。此方不敬沙門故我混俗耳。乃便也。馬子
B32n0173_p0251b05║貴為師。
B32n0173_p0251b06║釋慧聰。百濟人。崇峻元年三月貢來。聰有戒學。蘇馬子
B32n0173_p0251b07║受問戒法。
B32n0173_p0251b08║釋慧慈。高麗人。推古三年五月貢來。皇太子豐聰師之。
B32n0173_p0251b09║與百濟慧聰同弘佛教。四年冬法興寺成勑慈及聰同
B32n0173_p0251b10║居。二十三年歸本邦。
B32n0173_p0251b11║釋觀勒。百濟人。推古十年十月貢來。有學術獻曆本及
B32n0173_p0251b12║天文地理方術之書。太子耳聰曰。吾在衡山勒為弟子。
B32n0173_p0251b13║好星宿度數山河利害事。我呵其涉藝術雜真乘。夙
B32n0173_p0251b14║因不竭追我而來。猶言星曆。三十二年四月有沙門
B32n0173_p0251b15║殺祖父者。朝廷初置僧正撿挍僧尼。勒當遴選為僧
B32n0173_p0251b16║正。
B32n0173_p0251b17║釋僧隆。高麗人。推古十年十月共沙門雲聰來。
B32n0173_p0251b18║釋慧彌。推古十七年四月百濟人赴吳國。其舡漂流至肥
B32n0173_p0251b19║後州。州吏告大宰府。府以聞。勑令其舟人送本邦。時
B32n0173_p0251b20║彌沙門道欣等慕國化上表請留。詔居元興寺。
B32n0173_p0251b21║釋曇微。推古十八年三月高麗國貢來。沙門法定共之。微
B32n0173_p0251b22║涉外學善五經。又有伎藝。造碾磑工彩畫。
B32n0173_p0251b23║贊曰。昔者　神功聖后神武震海外。三韓共為遠藩。而
B32n0173_p0251b24║貢献相續。八師或偕計吏或觀國光。想咸傳法之才也。
B32n0173_p0251b25║年祀寢遠化迹不詳。故予於是併繫綴焉。然慧慈摳上
B32n0173_p0251b26║宮之衣。觀勒始僧䂮之任。不為無得矣。嗚呼曇慧道深
B32n0173_p0251c01║者此方之騰蘭也。惜哉古記闕焉。
B32n0173_p0251c02║釋福亮。吳國人。受三論于嘉祥。齊明四年內臣鎌子於
B32n0173_p0251c03║陶原家精舍請亮講維摩詰經。
B32n0173_p0251c04║釋神睿。唐國人。居元興寺講唯識。世言得虛空藏菩薩
B32n0173_p0251c05║靈感。靈龜三年勑曰。沙門神睿。學達三空。智周二諦。
B32n0173_p0251c06║戒珠光潔。慧海波深。宜施食封五十戶。天平九年化。
B32n0173_p0251c07║釋道璿。唐國人。居東都大福先寺。留學普照榮睿諭誘
B32n0173_p0251c08║赴東。天平七年來。勑館大安寺西唐院。璿善禪律。于
B32n0173_p0251c09║時本朝乏戒學。朝廷請為戒師。不倦授受。嘗曰。所以
B32n0173_p0251c10║成聖必由持戒。常誦梵網。其音清亮如出金石。聞者
B32n0173_p0251c11║感動。十五年同寺行表年七十三臘五十二於興福寺北
B32n0173_p0251c12║倉院就璿重受戒法。璿曰。此老比丘為法忘身。心無貢
B32n0173_p0251c13║高又可貴也。乃告曰。篇聚者被身而已。我有心法曰
B32n0173_p0251c14║如來禪。昔三藏菩提達磨自天竺來付此法于慧可。僧
B32n0173_p0251c15║璨。道信。弘忍。神秀。七傳至我師普寂。我師始在嵩山
B32n0173_p0251c16║傳唱禪法。道譽聞帝扆。詔入東都居華嚴禪苑。故世
B32n0173_p0251c17║曰華嚴尊者。我從華嚴得。以付汝。便廣說法要。表忻
B32n0173_p0251c18║然領受。晚老病退居比蘇寺。四序季月修禮懺供。乃著
B32n0173_p0251c19║發願文。璿與僕射吉備真備善。滅後僕射纂行實云。
B32n0173_p0251c20║釋道榮。唐人。尤善梵唄。
B32n0173_p0251c21║贊曰。法水之注扶桑也。濫觴於百濟。沃日於大唐。此
B32n0173_p0251c22║土學佛之流靡以支那不為本鄉。四師事遊化。可欽
B32n0173_p0251c23║餘烈遺芳也況又產本鄉乎。
B32n0173_p0251c24║釋慧（【考】慧下文或作惠。）濟。共沙門慧先入唐留學。推古三十一年七
B32n0173_p0251c25║月從新羅大使智洗爾來歸。初同志十數人。歸朝只濟
B32n0173_p0251c26║先二人而已。或留唐或夭殂。本朝之遠游濟等為始焉。
B32n0173_p0252a01║釋僧旻。入唐留學。舒明四年八月從唐使高表仁共沙
B32n0173_p0252a02║門靈雲來歸。孝德帝即祚。以才勑為國博士。大化六
B32n0173_p0252a03║年二月穴戶獻白雉。宣問群臣。又問旻。旻奏曰。休祥
B32n0173_p0252a04║也。語涉經史博物詳正。因此改元白雉。四年五月旻病。
B32n0173_p0252a05║帝幸房問病。口勑恩旨。六月寂。帝使官使弔賻。太后
B32n0173_p0252a06║太子皆弔喪。
B32n0173_p0252a07║釋慧隱。入唐留學。舒明十一年九月從新羅使來歸。白
B32n0173_p0252a08║雉三年於宮中講無量壽經。沙門慧資為問者。
B32n0173_p0252a09║釋智通。齊明四年七月共沙門智達入唐。謁三藏法師
B32n0173_p0252a10║玄弉學唯識。白鳳元年三月為僧正。
B32n0173_p0252a11║釋智鳳。大寶三年入唐學唯識。僧正義淵鳳之徒也。
B32n0173_p0252a12║釋淨達。入新羅求法。慶雲四年五月來歸。和銅二年十
B32n0173_p0252a13║月右僕射不比等就㭪槻道場延達修維摩會。
B32n0173_p0252a14║釋行善。入高麗求法。養老二年來歸。善在高麗行逢
B32n0173_p0252a15║洚水橋絕無舟。立斷橋上潛念觀音。須臾老翁棹舟而
B32n0173_p0252a16║來載善行。著岸之後老翁俄隱。舟又不見。善知觀自
B32n0173_p0252a17║在應現發誓刻像日夜敬禮。彼國稱善為河邊菩薩。歸
B32n0173_p0252a18║朝時懷像而返。安興福寺。一日其像俄失。不知所在。
B32n0173_p0252a19║贊曰。震旦之求法者。曹魏甘露中朱士行始到于闐而
B32n0173_p0252a20║歸。東晉義熙之始法顯達於中印度。爾來諸子憧憧絡繹。
B32n0173_p0252a21║濟先二師者本朝之行顯乎。旻公優才補博士非釋門之
B32n0173_p0252a22║幸。而梁武帝充慧超壽光殿學士。唐太宗封智威朝散
B32n0173_p0252a23║大夫之類又多在是。吾人之不得已也。隱達二公對君
B32n0173_p0252a24║相而講論。不為不遇矣。行善入高麗。淨達赴新羅。惜
B32n0173_p0252a25║乎止於士行也。
B32n0173_p0252a26║釋玄昉。姓阿刀氏。從義淵學唯識。靈龜二年奉勑入
B32n0173_p0252b01║唐。謁智周法師稟相宗深旨。唐帝賜紫衣。天平七年
B32n0173_p0252b02║伴大使多治廣成歸以傳來經論章䟽五千餘卷及佛像
B32n0173_p0252b03║等獻尚書省。八年賜封一百戶田一百畝及扶翼童子八
B32n0173_p0252b04║人。九年八月為僧正。十八年六月築紫觀世音寺成。昉
B32n0173_p0252b05║為慶導師。乘輿入殿。忽空中捉提昉。昉騰不見。後日昉
B32n0173_p0252b06║頭落興福寺唐院。蓋藤廣繼之靈為之也。其靈今之松浦
B32n0173_p0252b07║明神也。昉之傳來經籍勑藏興福寺。
B32n0173_p0252b08║贊曰。夫人雖有才行不治者不為丈夫也。昉以俊才
B32n0173_p0252b09║事遠遊。傳來經書數千卷。受　聖皇渥遇豈不偉乎。世
B32n0173_p0252b10║言昉通花鳥使于藤室。故與藤氏有隙。今見遭捉身首
B32n0173_p0252b11║異處。恐其然乎。不爾者即是傳法之一高僧耳。誰敢間
B32n0173_p0252b12║然。又豈有夭乎。故吾曰行不可不治矣悲哉。
B32n0173_p0252b13║釋行賀。姓上毛氏。和州廣瀨郡人。十五出家。二十受具
B32n0173_p0252b14║足戒。二十五奉勑入唐留學。學唯識台教兩宗。在唐七
B32n0173_p0252b15║年。傳來經䟽五百餘卷。詔付少學。三十人稟其業。又
B32n0173_p0252b16║勑明一法師試所學。一誥問二教。稍有窒礙。一呵曰。久
B32n0173_p0252b17║經歲華學植膚淺。何乖朝寄哉。賀大愧垂淚。於時朝
B32n0173_p0252b18║議曰。長途一躓何妨千里之行。大樹折枝豈忘百畝之
B32n0173_p0252b19║蔭。賀著法華䟽弘贊略贊唯識議等四十餘卷。（【考】此句中文字恐可有錯
B32n0173_p0252b20║落）延曆二十二年二月卒。歲七十五。
B32n0173_p0252b21║贊曰。王齕數敗廉頗而頗不害為良將。長途大樹闕於
B32n0173_p0252b22║朝議。賀公不多違朝寄哉。
B32n0173_p0252b23║釋永忠。京兆人。姓秋篠氏。寶龜之初入唐留學。延曆之
B32n0173_p0252b24║季隨使歸。涉經論解音律。善攝威儀齋戒無缺。桓武
B32n0173_p0252b25║帝勑主梵釋寺。弘仁七年四月滅。歲七十四。遺表上唐
B32n0173_p0252b26║所得律呂旋宮圖。日月圖各二卷。律管十二枚。塤一
B32n0173_p0252c01║枚。
B32n0173_p0252c02║釋圓行。果隣法師之徒也。入唐從青龍寺義真和尚受
B32n0173_p0252c03║兩部密教。承和六年歸。居靈嵓寺。傳來經書六十九部
B32n0173_p0252c04║一百三十三卷。
B32n0173_p0252c05║釋慧運。洛城人東寺實慧之徒也。承和五年共圓仁師
B32n0173_p0252c06║同舟入唐。十四年歸。為安祥寺第一世。貞觀十三年九
B32n0173_p0252c07║月卒。年七十四。
B32n0173_p0252c08║贊曰。誰言震旦萬里海鹹。問津諸子舳艫相銜。忠歸。行
B32n0173_p0252c09║往。運又馳帆。孳孳吾黨。今我古監。
B32n0173_p0252c10║釋慧萼。齊衡初應橘太后詔齎幣入唐。著登萊界。抵
B32n0173_p0252c11║雁門上五臺。漸屆杭州鹽官縣靈池寺。謁齊安禪師通
B32n0173_p0252c12║橘后之聘。得義空長老而歸。又入支那重登五臺適
B32n0173_p0252c13║於臺嶺感觀世音像。遂以大中十二年抱像道四明
B32n0173_p0252c14║歸本邦。舶過補陀之海濱附著石上不得進。舟人思
B32n0173_p0252c15║載物重屢上諸物。舶著如元。及像出舶能泛。萼度像
B32n0173_p0252c16║止此地不忍棄去。哀慕而留。結盧海嶠以奉像漸成
B32n0173_p0252c17║寶坊。號補陀落山寺。今為禪剎之名藍。以萼為開山
B32n0173_p0252c18║祖云。
B32n0173_p0252c19║贊曰。萼公者行止可謂合道矣。奉橘而行。空共而歸。我
B32n0173_p0252c20║不見掖庭不知靈池。唯道而已。抱像而發。舶黏而止。
B32n0173_p0252c21║我弗怕異域弗憶故里。唯道而已。蔽芾白花萼師所
B32n0173_p0252c22║茇。百世之下佛閱祖閥於戱道之合者乎。
B32n0173_p0252c23║釋真如。大同帝第三子也。大同四年皇太弟（弘仁帝）受禪即
B32n0173_p0252c24║祚。尊大同帝為太上皇。立高岳皇子為皇太子。即如
B32n0173_p0252c25║也。尚侍藤藥子及兄仲成勸上皇為變。事發覺。上皇薙
B32n0173_p0252c26║髮。藥子仲成伏誅。乃廢太子。太子元有出塵之志。為
B32n0173_p0253a01║沙門居東大寺性聰敏志氣宏邁。學涉內外。習三論
B32n0173_p0253a02║於道詮。稟密教於空海。既而得阿闍梨位。勤於教授。嘗
B32n0173_p0253a03║言密乘奧祕此方未盡。當入大唐質所疑。彼地若此
B32n0173_p0253a04║土遠踰葱嶺焉。貞觀三年上表奏事。四年泛海入唐。
B32n0173_p0253a05║遍詢名德不充如意。遂杖錫西邁。翩翩孤影流離絕
B32n0173_p0253a06║域。元慶五年在唐留學沙門中瑾寄書來曰。如皇子過流
B32n0173_p0253a07║沙。傳聞到羅越國逆旅遷化。
B32n0173_p0253a08║贊曰。丈夫貴氣志不言功業也。有氣志者功業自備。
B32n0173_p0253a09║蓋功業者天也。氣志者德也。苟有德者豈言功業之成
B32n0173_p0253a10║否於其間哉。夫海師居東場。仁公坐北壇。當是時密學
B32n0173_p0253a11║之盛也西唐不如矣。如公眇視東北直跨滄波。睥睨支
B32n0173_p0253a12║那橫截流沙。其志鋒不可觸也。猶湛盧豪曹。雖弉淨
B32n0173_p0253a13║而不多讓矣。自推古至今七百歲。學者之事西遊也
B32n0173_p0253a14║以千百數。而跂印度者只如一人而已。吾以如為求法
B32n0173_p0253a15║之魁者是也。
B32n0173_p0253a16║釋奝然。居東大寺。學三論。又受密乘于元杲。永觀元
B32n0173_p0253a17║年秋入宋。東大寺送書青龍寺。比睿山寄信天台山。然
B32n0173_p0253a18║持二書著宋地。太宗太平興國八年也。巡禮勝地歷觀
B32n0173_p0253a19║明師。遂於汴都西華門外啟聖禪院禮優填第二模像。
B32n0173_p0253a20║乃雇佛工張榮模刻而得之。太宗詔問我皇系曆祚。然
B32n0173_p0253a21║答詞祥備。君臣稱嘆賜紫衣。辭上五臺。雍熙三年上台
B32n0173_p0253a22║州鄭仁德舡歸。永延元年也。然得大藏五千四十八卷。
B32n0173_p0253a23║及十六羅漢畫像。其優填模像見今在嵯峨清涼院。長和
B32n0173_p0253a24║五年卒。
B32n0173_p0253a25║釋寂昭。諫議大夫江齊光之子也。俗名定基仕官至參
B32n0173_p0253a26║州刺史。會失配。以愛厚緩喪。因觀九相深生厭離。乃
B32n0173_p0253b01║割冠纓投睿山源信之室。早名講學。長保二年信作台
B32n0173_p0253b02║宗問目二十七條。付昭寄南湖知禮法師。禮延昭為上
B32n0173_p0253b03║客。丞相丁晉公欽昭德義。禮答釋成。昭欲持歸本土。
B32n0173_p0253b04║晉公思留之㗖以姑蘇山水之美。昭愛其奇秀止于吳
B32n0173_p0253b05║門寺。令其徒送禮答釋。晉公披襟厚遇。昭有黑金水
B32n0173_p0253b06║瓶。與晉公以詩曰。提携三五載。日用不曾離。曉井斟
B32n0173_p0253b07║殘月。塞爐釋碎凘。鄱銀難免侈。萊石易成虧。此器堅
B32n0173_p0253b08║還實。寄公應可知。初景德元年昭上進無量壽佛像。本
B32n0173_p0253b09║朝名刻也。真宗大悅。賜紫方袍。
B32n0173_p0253b10║贊曰。然昭二師稱于宋地。也見宋諸書焉。二師恐有本
B32n0173_p0253b11║乎。如昭師源信主法智友晉公。可謂善擇焉。瓶詩予
B32n0173_p0253b12║得楊文公談苑。昭之緒餘尚又被採文公。況其本乎哉。
B32n0173_p0253b13║釋成尋。姓藤氏。簪紱之胄也。事石藏文慶稟密教。延久
B32n0173_p0253b14║四年三月乘宋商孫忠船著蘇州界。神宗熙寧五年也。
B32n0173_p0253b15║登天台遊五臺。西臺見五色雲。東臺見圓光。光照尋
B32n0173_p0253b16║身。光中現群菩薩。其數一萬許。南臺見金色世界。返
B32n0173_p0253b17║入汴京。神宗召見延和殿賜紫衣絹帛。勑舘太平興國
B32n0173_p0253b18║寺傳法院。時西天譯經三藏朝散太夫試鴻臚卿宣梵大
B32n0173_p0253b19║師賜紫日稱奉勑從事翻譯。稱者中天竺人。東來已二十
B32n0173_p0253b20║六年。同預者朝散大夫試鴻臚小卿宣祕大師賜紫慧賢。
B32n0173_p0253b21║梵才大師賜紫慧詢二人宋人。證梵義西天廣梵大師賜
B32n0173_p0253b22║紫天吉祥中印度人。又筆受綴文證義等皆悉備足。尋與
B32n0173_p0253b23║梵宋碩師親炙遊處。六年天下大旱。神宗聞尋有密學。
B32n0173_p0253b24║勑於瑤津亭修祈雨密法。尋謂本邦宿德遊此方名尤
B32n0173_p0253b25║顯者十數人。未有承詔旨也。今我攘宋地之灾沴又
B32n0173_p0253b26║為本國之光華。便修法華法。至第三日夜雷電閃鳴大
B32n0173_p0253c01║雨徹旦。神宗遣使賀慰。宣曰乞延修七日霑洽率土。
B32n0173_p0253c02║尋依勑。霖雨三日。神宗幸壇所燒香。翌日歸傳法院。
B32n0173_p0253c03║勑送茶果達嚫若干。後十餘日賜號善慧大師。又勑加譯
B32n0173_p0253c04║場監事。張太保問曰。日本國又有靈如闍梨者乎。對曰。
B32n0173_p0253c05║我國密乘甚盛感應如響。我之儔豈得齒乎。太保嘆曰。
B32n0173_p0253c06║西天日照三藏祈雨五日而得。中天慧遠慧寂七日而應。
B32n0173_p0253c07║未有如闍梨三日之速矣。此歲有本朝舶便。尋奏取新
B32n0173_p0253c08║譯經三百餘卷寄來。尋在大雲寺時常讀法華。一日青
B32n0173_p0253c09║衣童子來屋上聞經。眾人皆見。童忽隱。大雲之寶塔院
B32n0173_p0253c10║東南有大槻樹。尋誦經中夜無風其枝自折。侵曉童來
B32n0173_p0253c11║諗曰。伊勢太神宮傳語。闍梨誦經聲極梵天。我雖不離
B32n0173_p0253c12║本宮常來聞之。今夜又率眷屬來。諸神多居樹上故
B32n0173_p0253c13║枝折耳。願師莫訝也。語已不見。或時修不動供。本像
B32n0173_p0253c14║搖舌語話。護摩時尊像現爐煙中。尋臨終頂上放光三
B32n0173_p0253c15║日不滅。漆全身安傳法院云。
B32n0173_p0253c16║贊曰。予遊大雲寺問尋事。主事出像示之。容質渾厚
B32n0173_p0253c17║實有德之儀也。上有贊曰。稟粹日天。為釋之賢。分燈
B32n0173_p0253c18║智者。接踵奝然。觀國之光。蒙帝之澤。聿遘良工。遽傳
B32n0173_p0253c19║高格。慈相克肖。乾城妄瞻。滄浪萬里。秋空一蟾。遐寄
B32n0173_p0253c20║歸舸。眾仰無厭。署曰。譯經證義文慧大師智普述。熙寧
B32n0173_p0253c21║六年癸丑孟夏初五日記。亦有十八羅漢及僧伽像。其畫
B32n0173_p0253c22║妙細良絕筆也。主事曰。宋后嚫尋。尋共肖像寄來。予
B32n0173_p0253c23║見像贊及名畫等信尋之立宋地之不妄矣。
B32n0173_p0253c24║願雜十之一
B32n0173_p0253c25║古德一
B32n0173_p0253c26║予讀日本紀。欽明之後沙門之見國史者斑斑在焉。又
B32n0173_p0254a01║古記遺編每每得之。只其事迹略焉。今掇片事隻蹟繫
B32n0173_p0254a02║於此。庶幾不隕昔賢之名也。昔太史公立仲尼弟子傳。
B32n0173_p0254a03║太半姓名而已。今之片隻者不為僭越矣。
B32n0173_p0254a04║釋豐國。用明二年四月上語群臣曰。朕欲歸三寶卿等
B32n0173_p0254a05║議之。時守屋勝海等皆沮之。蘇馬子奏曰。聖勑詎有異
B32n0173_p0254a06║謀乎。於是乎皇弟穴穗王子引豐國法師入內。
B32n0173_p0254a07║釋德齊。梁人司馬達等之子也。崇峻三年與漢人善聰等
B32n0173_p0254a08║八人同出家。
B32n0173_p0254a09║釋德積。推古三十二年始置僧都。積當選任之。
B32n0173_p0254a10║釋慧妙。大化元年孝德帝救為百濟寺主。白鳳八年病。帝
B32n0173_p0254a11║遣草壁皇子訊疾。明日寂。詔三皇子弔之。
B32n0173_p0254a12║釋道顯。天智元年三月唐人新羅人伐高麗。高麗時為吾
B32n0173_p0254a13║西藩乞救。上發兵赴海外。四月鼠產閑馬尾。朝廷恠
B32n0173_p0254a14║恐。顯奏曰。高麗屬我乎。果然。
B32n0173_p0254a15║贊曰。予讀唐書。高宗龍朔二年者當吾天智即位之歲
B32n0173_p0254a16║也。龍朔元年三道伐高麗。二年圍平城不克。以國史
B32n0173_p0254a17║考之。宜乎不克也。又以證唐史之實矣。昔我神功聖后
B32n0173_p0254a18║征新羅時。百濟高麗震恐附庸。其後或叛亦征。朝貢相
B32n0173_p0254a19║繼為我藩國。吾思其間或叛者隋唐之伐與。至此名援
B32n0173_p0254a20║於吾者以附庸之久而王化之順與。顯師以方推術。可
B32n0173_p0254a21║謂博物矣。
B32n0173_p0254a22║釋道信。蝦夷人。持統三年奏求出家。與自得奉勑得
B32n0173_p0254a23║度。此歲新羅獻彌陀金像。朝廷責失禮還貢獻物。新羅
B32n0173_p0254a24║恐。得奏求其像。許而賜之。
B32n0173_p0254a25║釋法員。持統十年近州益須郡醴泉出。詔員及善往真義
B32n0173_p0254a26║等至彼試嘗。
B32n0173_p0254b01║釋弘曜。居藥師寺。究經論決疑難。年八十六滅。
B32n0173_p0254b02║釋慧忠。山州人。姓秦氏。論義入微。時號智者。又事遊
B32n0173_p0254b03║化。晚歸本邦終。年七十餘。
B32n0173_p0254b04║釋行表。和州葛上郡人。為近州講師。嘗受道璿禪師禪
B32n0173_p0254b05║要付上足最澄。延曆十六年化。歲一百四十。
B32n0173_p0254b06║釋仁秀。豫州人。姓物氏。學業超邁而操行不精。大同三
B32n0173_p0254b07║年三月卒。
B32n0173_p0254b08║釋澄睿。京兆人。姓崗屋氏。粹經論。弘仁八年三月寂。
B32n0173_p0254b09║釋慈恒。京兆人。姓茨田氏。學唯識。尤善因明。才多而
B32n0173_p0254b10║少行。人或言之。天長四年二月卒。年六十五。
B32n0173_p0254b11║釋壽遠。武州人。姓橘氏。學三論于安證法師。又善因
B32n0173_p0254b12║明。承和五年十二月逝。年六十八。
B32n0173_p0254b13║釋守寵。讚州人。姓佐伯氏。從護命法師學相宗。長論
B32n0173_p0254b14║辯。承和八年十二月寂。年五十八。
B32n0173_p0254b15║釋道詮。武州人。居法隆寺。學三論。世言於和州福貴
B32n0173_p0254b16║寺修求聞持法得自然慧。貞觀十八年逝。
B32n0173_p0254b17║釋承俊。居東大寺。學唯識兼真言。嘗建勸修寺。
B32n0173_p0254b18║釋良真。姓源氏。永長元年三月承保帝幸西京禪房。真
B32n0173_p0254b19║以所傳南天竺國龍智阿闍梨五鈷杵獻於帝。帝大悅。
B32n0173_p0254b20║贊曰。諸師者我不得已而列之也。又近世負時名者講
B32n0173_p0254b21║律之中有焉。禪門尤多。所謂雲山叟。圓鏡堂。悟桃溪。明
B32n0173_p0254b22║南浦慧癡兀。日高峰之儔吾欲盡采收。或使人尋覔。或
B32n0173_p0254b23║就其徒乞求。三四回七八到而皆不得焉。蓋我國朴質
B32n0173_p0254b24║不事記述自古而然。故大賢大德霣沒不聞。今之世又
B32n0173_p0254b25║是也。而余已淈修之泥。揚撰纂之波。庶可畏之君子餔
B32n0173_p0254b26║續補之糟。▆拾遺之醨乎。
B32n0173_p0254c01║
B32n0173_p0254c02║
B32n0173_p0254c03║
B32n0173_p0254c04║
B32n0173_p0254c05║
B32n0173_p0254c06║
B32n0173_p0254c07║
B32n0173_p0254c08║
B32n0173_p0254c09║
B32n0173_p0254c10║
B32n0173_p0254c11║
B32n0173_p0254c12║
B32n0173_p0254c13║
B32n0173_p0254c14║
B32n0173_p0254c15║
B32n0173_p0254c16║
B32n0173_p0254c17║
B32n0173_p0254c18║
B32n0173_p0254c19║
B32n0173_p0254c20║
B32n0173_p0254c21║
B32n0173_p0254c22║
B32n0173_p0254c23║
B32n0173_p0254c24║
B32n0173_p0254c25║
B32n0173_p0254c26║元亨釋書卷第十六　終