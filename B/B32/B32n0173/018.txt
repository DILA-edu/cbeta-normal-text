B32n0173_p0262a01║
B32n0173_p0262a02║元亨釋書卷第十八
B32n0173_p0262a03║
B32n0173_p0262a04║濟北沙門　師鍊撰
B32n0173_p0262a05║願雜十之三
B32n0173_p0262a06║尼女四
B32n0173_p0262a07║善信法明都藍
B32n0173_p0262a08║皇后光明子舍利如意
B32n0173_p0262a09║如藏皇后歡子高敦遠妻
B32n0173_p0262a10║藤敦光女藤經實妻釋妙
B32n0173_p0262a11║願西妙法藤兼澄女
B32n0173_p0262a12║神仙五
B32n0173_p0262a13║皇太神宮白山明神丹生明神
B32n0173_p0262a14║新羅明神天滿大自在天神
B32n0173_p0262a15║法道久米陽勝
B32n0173_p0262a16║窺仙都良香藤太主
B32n0173_p0262a17║生馬仙法空
B32n0173_p0262a18║尼女四
B32n0173_p0262a19║以色事人者色衰而愛弛。置色事佛者愛絕而道美。今
B32n0173_p0262a20║之撰述者其於此乎。或曰。尼亦具解脫服何其下邪。予
B32n0173_p0262a21║曰。史傳以類而聚。上之諸科皆爾也。不必以先後為
B32n0173_p0262a22║尊鄙。又茲書之製也。只以男女之別繫於是焉。
B32n0173_p0262a23║善信尼。司馬達等之女也。敏達十三年十月從慧便出
B32n0173_p0262a24║家。同伴二女共薙髮。一禪藏。梁人夜善之女。二慧善。錦
B32n0173_p0262a25║織壺之女。大臣蘇馬子營精舍迎三尼供養。用明二年
B32n0173_p0262a26║信白馬子曰。出家之人以戒為地。願赴百濟受戒學。
B32n0173_p0262b01║崇峻元年馬子付信百濟使求法發遣。三年春信等三尼
B32n0173_p0262b02║自百濟歸。住櫻井寺。
B32n0173_p0262b03║贊曰。東漢阿潘只受三歸而為震旦尼之始。至劉宋鐵
B32n0173_p0262b04║索羅自師子國來。慧果尼初全戒相焉。信等為本朝之
B32n0173_p0262b05║阿潘羯磨過之學師子之鐵索。跨越慣之。以婉柔之姿
B32n0173_p0262b06║奮決烈之志。又不止劉穎之所記而已。
B32n0173_p0262b07║法明尼。百濟人。齊明二年內臣鎌子連寢病。百方不瘥。
B32n0173_p0262b08║明奏曰。維摩詰經因問疾說大法。試為鎌子連讀之。
B32n0173_p0262b09║帝詔讀之。未終卷病即愈。王臣大悅。
B32n0173_p0262b10║贊曰。東晉有尼道馨說維摩經。聽者如市。然者尼之有
B32n0173_p0262b11║講者尚矣。而明一讀未畢沉痾早差。其為効豈不愈哉。
B32n0173_p0262b12║爾後淡海公於植槻場創維摩會移興福寺。于今轉盛。
B32n0173_p0262b13║豈明之餘烈乎。
B32n0173_p0262b14║都藍尼者。和州人也。精修佛法兼學仙術。居吉野山麓。
B32n0173_p0262b15║世傳。金峰山者黃金之地。金剛藏王菩薩護之不容婦
B32n0173_p0262b16║人涉竟。藍言而曰。我雖女身淨戒靈感。豈凡婦之比哉。
B32n0173_p0262b17║乃登金峯。忽雷電晦暝迷不知路。棄所持杖。其杖自殖
B32n0173_p0262b18║漸成大樹。藍又呪龍乘之昇山。纔到泉源不能進。藍
B32n0173_p0262b19║嗔踏嵓巒。皆盡崩裂。其養龍之池在嵓下。二跡今尚存。
B32n0173_p0262b20║世言得長生之道不知所終。
B32n0173_p0262b21║天平應真皇太后光明子者。淡海公第二女也。聖武帝儲
B32n0173_p0262b22║貳時納為妃。天平元年八月冊為皇后。體貌姝麗似有
B32n0173_p0262b23║光耀故名焉。生孝謙帝及皇太子。而太子夭薨。六年正月
B32n0173_p0262b24║薦先妣橘氏於興福寺。建西金堂安釋迦十弟子等像
B32n0173_p0262b25║莊麗妙絕。聖武帝造國分寺。東大寺。皆后之勸發也。又
B32n0173_p0262b26║置悲田。施藥二院恤天下餓恙。及東大寺成后以謂大
B32n0173_p0262c01║像大殿皆已備足。帝勗于外我營于內。勝功鉅德不可
B32n0173_p0262c02║加也。且有詫意。一夕閤裏空中有聲曰。后莫誇也。妙
B32n0173_p0262c03║觸宣明浴室澣濯其功不可言而已。后恠喜。乃建溫室
B32n0173_p0262c04║令貴賤取浴。后又誓曰。我親去千人垢。君臣憚之。后
B32n0173_p0262c05║壯志不可沮也。既而竟九百九十九人。最後有一人。徧
B32n0173_p0262c06║體疥癩臭氣充室。后難去垢。又自思而言。今滿千數
B32n0173_p0262c07║豈避之哉。忍而揩背。病人言。我受惡病患此瘡者久。
B32n0173_p0262c08║適有良毉教曰。使人吸膿必得除愈。而世上無深悲
B32n0173_p0262c09║者故我沉痼至于此。今后行無遮悲濟又孔貴之。願后
B32n0173_p0262c10║有意乎。后不得已吸瘡吐膿自頂至踵皆遍。后語病
B32n0173_p0262c11║人曰。我吮汝瘡慎勿語人。于時病人放大光明告曰。
B32n0173_p0262c12║后去阿閦佛垢又慎勿語人。后驚而視之。妙相端嚴光
B32n0173_p0262c13║耀馥郁忽然不見。后驚喜無量。就其地構伽藍號阿閦
B32n0173_p0262c14║寺。寶字二年受尊號。四年六月崩。年六十。
B32n0173_p0262c15║贊曰。或言。光明后去千垢。可謂光前絕後乎。余曰。設
B32n0173_p0262c16║溫室者可也。去垢者。不可也。曰若不去垢爭感阿閦
B32n0173_p0262c17║佛乎。曰阿閦者生于堅誠也。苟有堅誠造次顛沛皆見
B32n0173_p0262c18║阿閦。何必區區去垢吸膿始為得乎。又夫君君臣臣夫
B32n0173_p0262c19║夫婦婦人倫之大常也。我光明子婦德陰教奉佛崇法古
B32n0173_p0262c20║來寡儔也。然去垢之者失當也矣。曰然則后者可舍諸。
B32n0173_p0262c21║曰柳下惠者百世之師也。然其德可學。其迹我有不可
B32n0173_p0262c22║學焉。我謂光明子者婦人之柳下也。後世婦女善學之
B32n0173_p0262c23║乎。
B32n0173_p0262c24║舍利尼者。肥之後州八代郡人也。勝寶三年十一月十五
B32n0173_p0262c25║日其母生一肉團。猶如明月。夫妻共懼盛箱捨山谷。七
B32n0173_p0262c26║日後往見之若卵。破中有女子。父母大悅收育。里閭聞
B32n0173_p0263a01║之歎未曾有。覃八月身俄壯大長三尺五寸。顏貌端正
B32n0173_p0263a02║而無女根。纔尿道在焉。具自然智言詞巧妙。七歲誦法
B32n0173_p0263a03║華。華嚴二經。出家成比丘尼。勤行精進晝夜誦經。其音
B32n0173_p0263a04║清雅聽者忘倦。世人皆言聖者。肥前州佐賀氏設安居
B32n0173_p0263a05║會。請大安寺戒明講華嚴。舍利日日預聽。一日明呵曰。
B32n0173_p0263a06║尼身何預廣眾耶。答曰。佛慈平等廣度群生。法界一相
B32n0173_p0263a07║寧別男女。儻抱小疑久陪大德。適承顧問欣幸無量。
B32n0173_p0263a08║便誦華嚴偈廣設問難。明躓答釋。時講筵諸德聞之驚
B32n0173_p0263a09║歎。各出深義試問舍利。舍利一一分析無礙。道俗尊重
B32n0173_p0263a10║號舍利菩薩。肥後州國分寺沙門并豐州宇佐神宮寺僧
B32n0173_p0263a11║二人誹謗舍利。時空中垂長臂不見身抓裂二比丘頭
B32n0173_p0263a12║面。二人不幾俱死云。
B32n0173_p0263a13║如意尼者。天長帝之次妃也。丹州餘佐鄉人。居無常處
B32n0173_p0263a14║相羊山水之間。十歲入王都。常詣如意輪觀自在菩薩
B32n0173_p0263a15║靈場。或眾人闐咽未有見妃面者。弘仁十三年帝在儲
B32n0173_p0263a16║宮。春初得靈夢。遣華使於頂法寺。物色而得妃。妃入
B32n0173_p0263a17║宮儀容端麗婦德柔順。帝敬嬖焉。性慈仁盤撤肉味好
B32n0173_p0263a18║行檀施。不沐浴體無垢。天香自然不用薰染。持如意
B32n0173_p0263a19║輪呪為日課。帝又奉如意輪像。一時帝修如意輪法。期
B32n0173_p0263a20║七日願見真身。第六夜夢天童子白言。陛下欲見大
B32n0173_p0263a21║悲真身第四妃即是也。（第四妃意也）覺後益加敬重。妃雖專寵
B32n0173_p0263a22║榮志在山林。適一七日修如意輪供。第七後夜持誦時
B32n0173_p0263a23║閉目。怳然空中有妙音告曰。攝州有寶山號如意輪摩
B32n0173_p0263a24║尼峰。昔神功皇后征新羅而還埋如意珠及金甲冑弓箭
B32n0173_p0263a25║寶劒衣服等故亦曰武庫。汝盍居彼。妃聞言開目。端
B32n0173_p0263a26║正天女乘白龍擁白雲向西南飛去。妃怪喜焉。蓋天
B32n0173_p0263b01║女者大辨才天也。白龍變石像。今猶在此地。又是役小
B32n0173_p0263b02║角之舊趾也。天長五年二月十八日夜妃以夢事共宮女
B32n0173_p0263b03║二人潛出宮赴攝州。金吾校尉橘親守為後從。到南河
B32n0173_p0263b04║畔欲乘舟。舟人看妃嬪莊麗恠恐不艤舡欲逃去。而
B32n0173_p0263b05║舟不動不得已而載之。明日著攝州南宮浦。妃下舟
B32n0173_p0263b06║詣南宮神祠。神啟殿戶與妃晤語。而二女得見餘不
B32n0173_p0263b07║知。此日又詣廣田神祠。神又開戶宛如南宮。次日入山。
B32n0173_p0263b08║山西北有池。池中出五色光。池邊皆白石似玉。摩尼山
B32n0173_p0263b09║前有小峯逢大蛾於此。進而登摩尼峯。紫雲來覆有一
B32n0173_p0263b10║美女來曰。此山曰究竟摩尼靈場。四神相應之勝區也。
B32n0173_p0263b11║我藏珍寶於此地。每日禺中我降此地。宜立道場。言已
B32n0173_p0263b12║如下山而不見。是廣田神之化現也。妃大喜營構梵宇。
B32n0173_p0263b13║合郡官吏及富民等不期自來傾財勠力。三十三日而落
B32n0173_p0263b14║成。妃及二女於是精修誦如意輪陀羅尼。晝夜無間。山
B32n0173_p0263b15║西一峯有大鷲鳥。黑雲常覆峯。時時出㷔。一時炎燄飛
B32n0173_p0263b16║來逼堂宇。妃以香水灑之。其火自退。又黑雲中異神降
B32n0173_p0263b17║來。其體八面臂甚可怖畏。欲毀道場。於時妃身心不動。
B32n0173_p0263b18║漸供化之。妃出宮後帝尋之不得。便勑尚書右丞真王
B32n0173_p0263b19║嚴加搜索。入山宣帝緒。妃語真王曰。妾自侍宮掖夙
B32n0173_p0263b20║志山野。幸遂素情。豈駕歸輦。又帝頃歸如意輪尊。妾
B32n0173_p0263b21║亦此地修此法。不多乖睿情乎。真王還宮奏。上澘然。
B32n0173_p0263b22║妃在宮時恩寵無比。雖逃於此荐賜存問。諸后妃懷
B32n0173_p0263b23║妬忌謀燒山房。上知此事勑真王佯燒山下茆屋。諸
B32n0173_p0263b24║妃遙見煙以為焚真房。妬心乃止。今其燒地俗曰燒寺。
B32n0173_p0263b25║此歲十一月妃請空海僧都入山。一七日修如意輪法。
B32n0173_p0263b26║第三之夜月輪徑三尺乘紫雲入場壇。六年正月妃入
B32n0173_p0263c01║壇灌頂。七年二月十八日受祕密灌頂。三月十八日妃欲
B32n0173_p0263c02║造如意輪像。山行相木至山頂。有大櫻樹放光。妃喜
B32n0173_p0263c03║怪交集。即延海闍梨到木所。海就櫻所持誦。中夜地大
B32n0173_p0263c04║震。須臾櫻木移山南。海即其地刻像。取妃身量為準。
B32n0173_p0263c05║凡經日三十而加三。其間日夜妃持如意輪呪未曾暫
B32n0173_p0263c06║斷禮拜。又日夜各三千已而像成。海刻像時以偈𧮂曰。
B32n0173_p0263c07║敬禮救世如意輪。理智不二微妙體。不捨造惡諸眾生。三
B32n0173_p0263c08║世有情同利濟。于時像樸點頭。妃一日語海曰。此山西
B32n0173_p0263c09║峯有一鬼號麁亂神。（前八面臂者。）常作法障為之如何。海
B32n0173_p0263c10║曰。東谷有大石。就上供神無事也。妃從教。爾後神不
B32n0173_p0263c11║為障也。妃又問曰。常住佛法守護為何天。海曰。大辨才
B32n0173_p0263c12║天女是也。妃即受天女法修之。第七夜天女率十五輩
B32n0173_p0263c13║童子降臨。時前峯俄起黑雲三障碍神現雲中。妃又設
B32n0173_p0263c14║祭供神乃隱。是摩尼山前大蛾也。其後海師修如意寶
B32n0173_p0263c15║珠法。辨才天女又降居西北大石上誓曰。我住此山為
B32n0173_p0263c16║一切貧乏眾生施財寶。八年十月十八日妃屈海師落
B32n0173_p0263c17║慶大殿。海唱偈曰。峰有摩尼如意寶。大聖為利諸眾生。
B32n0173_p0263c18║普雨一切珍財具。入此地者得豐榮。妃又合掌曰。自性
B32n0173_p0263c19║阿字不二門中有大寶。名如意。吾獻大悲菩薩前。歡喜
B32n0173_p0263c20║納受施一切。此日妃自截髮束為三分。一獻大悲像。一
B32n0173_p0263c21║奉宮中。一施海師。就海剃落受具戒。法諱如意。二女
B32n0173_p0263c22║同時薙染。一曰如一。二曰如圓。三尼爾來持誦益勤。故
B32n0173_p0263c23║號此所名神呪寺。承和二年正月帝幸山中。如意對御
B32n0173_p0263c24║演說。皇情大悅。扈從甚盛。大中大夫和真綱在焉。如一
B32n0173_p0263c25║者真綱之女也。出宮後未相見。到此父子始遇。悲喜交
B32n0173_p0263c26║合云。三月二十日五更時如意向南方趺坐。誦如意輪
B32n0173_p0264a01║呪合掌而化。年三十三。妃嘗蓄一篋。人不得見裏面
B32n0173_p0264a02║世曰天長元年大旱。守敏空海後先相競法雩。海得妃
B32n0173_p0264a03║篋修祕奧。以故雨澤洽天下。妃之同閭有水江浦島子
B32n0173_p0264a04║者。先妃數百年久棲仙鄉。所謂蓬萊者也。天長二年還
B32n0173_p0264a05║故里。浦島子曰。妃所持篋曰紫雲篋。海刻櫻像時妃藏
B32n0173_p0264a06║篋像中。
B32n0173_p0264a07║論曰。或言。浦島子稱妃篋名。夫妃篋恐非神仙之器。乃
B32n0173_p0264a08║是密乘之祕賾也。故弘法大師得此能降天長之旱雨。浦
B32n0173_p0264a09║島子只是蓬瀛之一賓耳。何容易而知之乎。予曰。梁僧
B32n0173_p0264a10║傳曰。史宗者世號麻衣道士。後一道人嘗投海鹽令請
B32n0173_p0264a11║一小兒將去。倐忽之間至一山上。屋中有三道人。相見
B32n0173_p0264a12║共語。小兒不解。屋中人作書付小兒與麻衣。小兒還
B32n0173_p0264a13║後。令問所經。兒曰。道人令我捉杖飄然而去。或聞足
B32n0173_p0264a14║下波浪且并說寄書事。令開看。都不解。乃令小兒送
B32n0173_p0264a15║書與史宗。宗披書大驚曰。汝那得蓬萊道人書耶。由是
B32n0173_p0264a16║而言。蓬萊又有比丘耳。浦島子縱不委篋中而知其
B32n0173_p0264a17║名。不為過而已。
B32n0173_p0264a18║如藏尼者。平將門第三之女也。有姿色。諸家通聘。女不
B32n0173_p0264a19║許也。及將門伏誅遁走到奧州。女元薄世情。於慧日
B32n0173_p0264a20║寺傍縛菴寡居。一日受病氣絕至炎宮。庭上繫無數罪
B32n0173_p0264a21║人。時小比丘持錫至。諸冥使皆避席曰。地藏菩薩又來
B32n0173_p0264a22║也。女聞地藏名趨向啟曰。大士救我。菩薩即將女赴應
B32n0173_p0264a23║所告曰。此女堅信之夫人也。雖受女形不為欲事　此
B32n0173_p0264a24║度歸本土。不可繫此也。炎王曰。謹受命。菩薩便送女
B32n0173_p0264a25║出門。又告曰。汝受持我言否。女曰。大慈濟我豈有違
B32n0173_p0264a26║戾。菩薩唱曰。人身難受佛教難遭。一心精修不惜身命。
B32n0173_p0264b01║女聞已蘇息。便屈沙門出家。法名如藏。專心持地藏號。
B32n0173_p0264b02║世稱地藏尼。年八十餘。端坐而滅。
B32n0173_p0264b03║皇太后歡子者。太師藤教通第三之女。永承帝之皇后也。
B32n0173_p0264b04║年十四就兄淨圓法師讀法華等諸經。自爾以法華為
B32n0173_p0264b05║日課。十六選入宮。永承七年立為皇妃。治曆四年四月
B32n0173_p0264b06║冊為皇后。其夜帝崩。因是固心佛乘益厭塵寰。日讀
B32n0173_p0264b07║法華等諸大乘經。嘗於離宮書最勝王經。一日暴雨俄
B32n0173_p0264b08║起雷入殿中。后雖恐悚手不釋筆。瞑目危坐。雷上而
B32n0173_p0264b09║後開眼見經。白紙皆燒只餘墨字。衣服雖焦身無傷損。
B32n0173_p0264b10║承曆元年薙髮。以台嶺座主良真為戒師。乃隱小野離
B32n0173_p0264b11║宮。後改宮為常壽院。延慶曜法師聞真言止觀。又親
B32n0173_p0264b12║寫五部大乘經。一夕夢。比丘擎香爐來告曰。往生淨業
B32n0173_p0264b13║造大佛像為最。覺而怪喜便作丈六彌陀佛像。康和四
B32n0173_p0264b14║年八月十八日作五色幡繫像臂。右手執旒左手把爐
B32n0173_p0264b15║向西跏趺奄然而崩。年八十二。此夜慶曜夢。無量聖眾
B32n0173_p0264b16║乘雲奏樂。傍人語曰。小野太后今往安養。翌早馳常壽
B32n0173_p0264b17║院而問之。侍人曰。今宵太后入寂。
B32n0173_p0264b18║野州刺史高敦遠之妻藤氏者。讚州太守行家之女也。性
B32n0173_p0264b19║柔和有婦德。歲覃二十歸佛乘讀法華造彌陀像。乃
B32n0173_p0264b20║立誓曰。願先知死期。一夕夢沙門與一串青珠曰是汝
B32n0173_p0264b21║命數也。藤氏夢中算珠有四十五顆。天永二年年四十
B32n0173_p0264b22║六謂人曰。我已盡串珠豈過今歲哉。我聞太后歡子造
B32n0173_p0264b23║丈六佛像得生安養。妾甚慕之。即作丈六無量壽像
B32n0173_p0264b24║七月一日沐浴淨衣對像而逝。奇雲覆天異香滿地。雖
B32n0173_p0264b25║行人染其薰云。
B32n0173_p0264b26║女藤氏者。吏部侍郎敦光之女也。九歲讀大乘經若干卷。
B32n0173_p0264c01║至齋日絕肉味。雖戲劇不妄語。珍玩好具人或求之
B32n0173_p0264c02║必與之。漸長尚坐臥父母傍。每聞聘禮堅拒不納。父
B32n0173_p0264c03║母語曰。汝是女人。身已長成。何相隨如小兒而不欲佗
B32n0173_p0264c04║之乎。答曰。我在父母傍以十八為期豈久乎。父母問
B32n0173_p0264c05║曰。何期十八哉。女笑而不言。常願詣精舍。日課經呪
B32n0173_p0264c06║妙法華等皆悉誦之。大治五年有心腹病。自熊野歸所
B32n0173_p0264c07║患除愈。時年十八。明年秋舊痾亦發。至仲冬求出家。
B32n0173_p0264c08║父母不許。只受禁戒。近屬纊懇請薙髮。便披袈裟念
B32n0173_p0264c09║佛而逝。歷數日容貌不變身甚輕。
B32n0173_p0264c10║特進藤經實妻者。儀同贈大師藤實季女也。未加笄珈
B32n0173_p0264c11║早慕真乘。年二十餘忽嬰重病。母氏告曰。為除病延命
B32n0173_p0264c12║造七佛藥師像。藤氏曰。吾病不起。願改七藥師像作
B32n0173_p0264c13║六地藏像。母氏泣而隨之。即屈睿山靜算鳴磬啟白。時
B32n0173_p0264c14║紫雲垂窻奇香盈室。合掌向西念佛而殂。算師袈裟薰
B32n0173_p0264c15║氣不滅。算以其衣藏篋笥為臨終服。尋常不披云。
B32n0173_p0264c16║釋妙尼者。睿桓法師之母也。除粧飾後堅持戒律。汙手
B32n0173_p0264c17║不執瓶。臥足不踏西。大小便利皆避西方。未嘗無衣
B32n0173_p0264c18║而出佛前。讀法華唱彌陀。常夢木佛語曰。我是彌陀
B32n0173_p0264c19║護念汝。正曆三年端居而滅。讀法華三千餘部。
B32n0173_p0264c20║願西尼者。源信法師之姉也。薙染以來精持禁戒。讀法
B32n0173_p0264c21║華粗解深義。衣僅蔽身食可接氣。所受施利普與孤
B32n0173_p0264c22║獨。嘗見普賢菩薩降室。又得觀自在摩頂。山鳥野狐常
B32n0173_p0264c23║來捧果供。寬弘年中入寂。讀法華數萬部。
B32n0173_p0264c24║妙法尼者。都督長史高成章長女也。生豪富不事花飾。
B32n0173_p0264c25║年二十父母告嫁。固辭不從。明年謀奪歸人。至期潛
B32n0173_p0264c26║斷髮擲帳外。父母不能若何或曰。豈不闕孝乎。答曰
B32n0173_p0265a01║妾聞歸三寶者逆二親而不為不孝也。遂具戒精進
B32n0173_p0265a02║無比。誦法華六萬部。又修密法。每日閼伽水必自掬。臨
B32n0173_p0265a03║終唱彌陀而終。異香薰人衣。年八十一。
B32n0173_p0265a04║加州刺史藤兼澄女性。聰明持法華。一時受疾而殂。經
B32n0173_p0265a05║一宵而蘇曰。冥使四五輩驅我而去。到一大寺。堂閣嚴
B32n0173_p0265a06║麗聖眾來往。吾乃思念極樂世界乎兜率天上乎。不然
B32n0173_p0265a07║無是等嚴飾。時一僧曰。彼善女人爭早到此。法華功未
B32n0173_p0265a08║充運年未來耳。我見一堂置數千部妙經。僧曰。是汝頃
B32n0173_p0265a09║者所轉也。由是善力當生是處。我聞之心生歡喜。又
B32n0173_p0265a10║見高廣之宇。金色大佛光明熾然以袈裟覆面。舉妙音
B32n0173_p0265a11║告曰。善女汝轉法華故。令汝見我身聞我聲。而不
B32n0173_p0265a12║讀無量義。觀普賢二經故。不令我面見。汝還本土加
B32n0173_p0265a13║二經益轉法華。我又不藏面。汝知乎我是釋迦牟尼佛
B32n0173_p0265a14║也。時二天童子相送出門。我乃蘇息。說此事已病便愈。
B32n0173_p0265a15║爾後加二經讀法華。
B32n0173_p0265a16║神仙五
B32n0173_p0265a17║陰陽不測曰神。軀壽堅久曰仙。世教之見焉。我佛書明
B32n0173_p0265a18║八神十仙。漢劉向列仙傳一百四十六人。梁劉孝標曰。七
B32n0173_p0265a19║十四人見佛經。然則神仙之歸我者尚矣。此方純淑大
B32n0173_p0265a20║乘之域。雖異道皆奉佛。蓋亦多自吾出焉。故繫於雜
B32n0173_p0265a21║傳。
B32n0173_p0265a22║伊勢皇太神宮者。天照大神之廟也。初聖武皇帝欲創東
B32n0173_p0265a23║大寺。即思念。我國家歷代奉神。今營佛宇不知戾神
B32n0173_p0265a24║意不。欲試機宜。天平十三年勑行基法師。授佛舍利
B32n0173_p0265a25║一粒。詣勢州獻皇太神宮。基於內宮南門大杉下縛廬
B32n0173_p0265a26║而居。期七日持念告上旨。第七之夜神殿自開。大聲唱
B32n0173_p0265b01║曰。實相真如之日輪照却生死之長夜。本有常住之月輪
B32n0173_p0265b02║爍破煩惱之迷雲。我今逢難遭大願如渡得船。又受
B32n0173_p0265b03║難得寶珠如暗得炬。師其持舍利藏埋飯高鄉。以賴
B32n0173_p0265b04║邦家。基捧舍利藏彼所。反都奏事。皇情大悅。上又謂
B32n0173_p0265b05║朕以行基為廟使。恐不協朝儀。十一月三日重勑特進
B32n0173_p0265b06║右僕射橘公詣勢州。十五日僕射復奏。其夜上夢皇太神
B32n0173_p0265b07║宮告曰。日輪是毗盧遮那也。帝得此意為營興。言已現
B32n0173_p0265b08║日輪相。其光赫如也。帝覺感激。以故東大寺大像高一
B32n0173_p0265b09║十六丈。蓋擬毗盧也。非分身丈六之量也。神宮之降迹
B32n0173_p0265b10║備太常國史。今只戴因佛之一事云。
B32n0173_p0265b11║贊曰。異矣哉　神之為言也。學乎不學乎。毗盧遮那經
B32n0173_p0265b12║䟽曰毗盧遮那此曰日。蓋天地之間日光皆遍。我毗盧世
B32n0173_p0265b13║尊大覺圓照無所不至。假借世相取日寓名。故摩訶
B32n0173_p0265b14║毗盧遮那佛翻名大日如來也。　皇太神宮自何得。而聞
B32n0173_p0265b15║我　聖武帝而啟微旨乎。嗚呼不測之不測者與。
B32n0173_p0265b16║論曰。予詣勢州神祠。高山環峙清河繞流。杉林森矗。大
B32n0173_p0265b17║數十圍高百餘尺。一鳥不鳴幽邃閴爾。殿製朴古蓋茅
B32n0173_p0265b18║茨無雕刻。行人屏息蹐足入中。心已肅如也。漸進殿
B32n0173_p0265b19║前。一覡呵曰。此神不愛沙門莫近也。遮止一大樹下。
B32n0173_p0265b20║予以謂昔牟尼婆伽梵說大集經。勑四天王驅十方一切
B32n0173_p0265b21║鬼神赴會。受佛囑護正法。今此神本朝太祖也。若後
B32n0173_p0265b22║世尊便已。先世尊百萬余歲。豈當時不受佛囑乎。已
B32n0173_p0265b23║受佛囑而豈嫌比丘乎。況此方大乘醇化之域。此神為
B32n0173_p0265b24║宗廟。烏有之邪。恐巫祝矯而嚇吾徒乎。歸後博尋神
B32n0173_p0265b25║事。適得一書名神宮雜事。見聖武帝創東大寺事。則
B32n0173_p0265b26║決巫祝之誣妄矣。蓋神若嫌沙門豈對基公宣言乎。
B32n0173_p0265c01║又安用夢帝贊毗盧而演祕誨哉。況此事不出佗書
B32n0173_p0265c02║出神宮雜事乎。巫祝之妄無疑矣。或曰。子排神之忌佛
B32n0173_p0265c03║矣。子不聞乎。昔此日域地未成大海渺瀰。於時　神宮
B32n0173_p0265c04║在天上下見海底有大日如來印文。　神宮怪之下鉾
B32n0173_p0265c05║搜印文。其鉾滴如露迸散。於是魔王波旬遙見曰。此滴
B32n0173_p0265c06║露成地來世必興佛法。我欲壞此乃自天而降。神宮逆
B32n0173_p0265c07║波旬語曰。此地我之有也。我忌三寶不敢崇敬。願大天
B32n0173_p0265c08║莫慮也。波旬便還。依茲神宮內歸佛乘外拒釋眾。蓋
B32n0173_p0265c09║信于波旬也。殊不知我國佛法繁傳者神宮之內助也。
B32n0173_p0265c10║今其忌沙門者賣波旬也。非真乎。予聞已長吁言。人
B32n0173_p0265c11║可欺而神不可欺也。愚可誣而智不可誣也。子之言
B32n0173_p0265c12║皆妖巫之詞耳。若夫神託者豈有是等謬妄乎。我詳告
B32n0173_p0265c13║子矣。我按大藏起世阿含等諸經。成劫之始大雨湛至三
B32n0173_p0265c14║禪。隨藍風皷之作漚先作諸天宮殿。乃至須彌大地其殘
B32n0173_p0265c15║餘之水聚為大海也。然則四洲之地一時俱成。不有先
B32n0173_p0265c16║後別造矣。只其增劫海減四洲通塗。減劫海溢嶋渚各
B32n0173_p0265c17║區。今我國在海中者減劫之時也。而其下地與印度支
B32n0173_p0265c18║那諸國同一連屬。豈彼鉾滴之露始為地乎。是狹智之者
B32n0173_p0265c19║託巫而矯言也。若實神靈博通睿聖。豈不知乎。又魔王
B32n0173_p0265c20║波旬天眼透徹。見欲界猶掌中。寧承神宮賣枉惽然不
B32n0173_p0265c21║省乎。若以波旬為昧者初見鉾滴已辨佛兆。今盛行
B32n0173_p0265c22║而猶不知乎。又神宮不欲失信於波旬。詐忌比丘者我
B32n0173_p0265c23║先言之。大集會上已承佛勑。與魔何重乎。豈固信于魔
B32n0173_p0265c24║而乖勑于佛乎。若黨魔而戾佛者邪神也。非正神也。
B32n0173_p0265c25║豈　我大神宮淫祀之謂乎。此等之事皆以凡意料天
B32n0173_p0265c26║事痛乎。巫祝矯神而出不經之言也。世人闇佛書。信而
B32n0173_p0266a01║實之。我當此時不得不解誣神之言辨誑世之說矣。
B32n0173_p0266a02║凡曰　神宮事者假密教而立言也。蓋蕩密之者承巫
B32n0173_p0266a03║祝矯古德為之也。我欲一一辨折文繁而不敢焉。
B32n0173_p0266a04║白山明神者。伊奘諾尊也。初泰澄法師棲越前州越知峯。
B32n0173_p0266a05║常望白山曰。彼雪嶺必有靈神。我當登彼乞顯應。靈
B32n0173_p0266a06║龜二年夢天女瓔珞嚴身出紫雲中曰。靈感時至。蚤可
B32n0173_p0266a07║戾止。養老元年四月一日澄往白山麓大野隈筥河東伊
B32n0173_p0266a08║野原。乃專心持誦。時前所夢天女現身曰。此地大德之
B32n0173_p0266a09║母產穢之所。非結界之地。此東林泉吾所遊止也。帥移
B32n0173_p0266a10║彼。言已形隱。澄到彼持念如前。天女又來曰。我雖在
B32n0173_p0266a11║天嶺恒遊此林。此林為我中居。上護一人下撫萬民。
B32n0173_p0266a12║大德諦聽。日本秋津島本是神國也。國常立尊乃神代最
B32n0173_p0266a13║初國主也。次國狹槌尊。次豐酙渟尊。次泥火瓊尊。沙土
B32n0173_p0266a14║瓊尊。次大戶之道尊。（大苫邊尊。次面垂尊。）惶根尊。次伊奘諾尊。伊奘
B32n0173_p0266a15║冊尊。謂之天神七代。吾是伊奘諾尊也。今號妙理大菩
B32n0173_p0266a16║薩。此神岳白嶺者我主國之時都城也。我乃日域男女之
B32n0173_p0266a17║元神也。天照大神者我子也。天忍穗耳尊我孫也。其子天
B32n0173_p0266a18║津彥彥火瓊瓊杵尊受祖天照太神勑降治此國。始為
B32n0173_p0266a19║地居。饗國三十一萬八千五百四十二年。生彥火火出見
B32n0173_p0266a20║尊。饗國六十三萬七千八百九十二年。生彥波㶑武鸕
B32n0173_p0266a21║草葺不合尊。饗國八十三萬六千四十二年。是名地神
B32n0173_p0266a22║五代人皇第一國主神武天皇者鸕鷀草尊第四子也。在
B32n0173_p0266a23║位七十六歲。天皇年四十六始登皇位。辛酉之歲也。云
B32n0173_p0266a24║云。吾真身在彼天嶺。大德往見之。言已天女乃隱。澄乃
B32n0173_p0266a25║登白山天嶺絕頂居綠碧池側持誦專注。忽九頭龍出
B32n0173_p0266a26║池面。澄曰。是方便現躰非本地真身。持念彌確。頃刻十
B32n0173_p0266b01║一面觀自在菩薩妙相端嚴光彩赫熾。澄稽首禮足白言。
B32n0173_p0266b02║像末眾生願垂救拯。于時菩薩搖金冠瞬蓮眼而許
B32n0173_p0266b03║之。拜不畢三妙體已隱。澄又渡左澗上孤峯值一偉
B32n0173_p0266b04║丈夫。手握金箭肩橫銀弓含笑曰。我是妙理大菩薩之
B32n0173_p0266b05║輔也。名曰小白山大行事。大德當知聖觀自在之變身
B32n0173_p0266b06║也。言已乃隱。澄又昇右峯見一奇服老翁。神宇閑雅。語
B32n0173_p0266b07║曰。我是妙理大菩薩之弼也。名曰大已賁。西剎主也。言
B32n0173_p0266b08║已又隱。自此靈感益顯著也。澄嘗語人曰。妙理菩薩曰。
B32n0173_p0266b09║我山中一草一木無不我眷屬之所居。一萬眷屬妙德降
B32n0173_p0266b10║迹。十萬金剛童子遍吉垂化。五萬八千采女堅牢女天之
B32n0173_p0266b11║變作也。
B32n0173_p0266b12║贊曰。或言。妙理菩薩已言。天照太神者我子也。子今後
B32n0173_p0266b13║白山何予。曰　伊勢神宮朝廷立為宗廟。白山雖。伊奘
B32n0173_p0266b14║諾尊顯應在後。我又且從朝禮也。然以下不視神次。
B32n0173_p0266b15║唯因吾法之先後為排差耳。
B32n0173_p0266b16║紀州丹生明神者。弘仁七年空海師遊紀州求勝地。漸
B32n0173_p0266b17║上高野山。岩巒嶟崪林木榛蕪不知所之。時婦人出來
B32n0173_p0266b18║曰。妾者山神也。夙負殺罪苦處幽陰。思歸真乘未逢
B32n0173_p0266b19║其人。今師到此妾之幸也。此山方數百里。願施師懺罪。
B32n0173_p0266b20║乃導海至山中平坦所曰。是福地也。營構於此。初唐元
B32n0173_p0266b21║和元年八月海將歸朝泛舶之日。手執三鈷杵祈願曰。
B32n0173_p0266b22║密教入日域久屬流傳者。願此杵先占靈區。便向本
B32n0173_p0266b23║邦擲之。其杵飛入雲中。到此其杵懸松枝。於是知神
B32n0173_p0266b24║女之言不虛也。便奏建金剛峯寺安寶塔。高一十六丈。
B32n0173_p0266b25║為密乘興繁之勝場。神女者丹生明神也。
B32n0173_p0266b26║新羅明神者。天安二年圓珍師泛舶自唐歸。洋中忽有
B32n0173_p0266c01║老翁現船舷曰。我是新羅國之神也。誓護持師教法至
B32n0173_p0266c02║慈氏下生。語已不見。珍入京將傳來教籍藏尚書省。時
B32n0173_p0266c03║海上翁來曰。此所不堪置經書。是日域中有一勝地。我
B32n0173_p0266c04║已先相攸。師聞官建院宇庋此典籍。我鎮加護。又佛
B32n0173_p0266c05║法是王法之治具也。佛法若衰王法亦衰。語已形隱。珍歸
B32n0173_p0266c06║睿山至山王院。時山王明神現形曰。傳來經書宜藏此
B32n0173_p0266c07║所。新羅明神又出曰。此地來世必有喧爭不可置也　南
B32n0173_p0266c08║行數里是為勝處。珍乃與新羅山王二神及二比丘到滋
B32n0173_p0266c09║賀郡園城寺。寺僧教待說寺事。既而山王廻睿阜。新羅
B32n0173_p0266c10║明神語珍曰。我卜居寺之北野。時百千眷屬倐來圍繞。
B32n0173_p0266c11║唯珍獨見佗人不知。於是有乘輿人儀衛甚多。以美饍
B32n0173_p0266c12║饗新羅。教待來賀。而後乘輿人形隱不見。珍問明神。執
B32n0173_p0266c13║轝者為誰。新羅曰。三尾明神也。（祠今在寺南。）自此新羅明神
B32n0173_p0266c14║威靈益顯。
B32n0173_p0266c15║北野天滿大自在天神者。菅丞相之靈也。昌泰四年因左
B32n0173_p0266c16║僕射藤時平之讒左遷大宰府都督而薨。未死之先自
B32n0173_p0266c17║裁䟽訴天帝。故其靈奮激為威德天神也。天慶四年八
B32n0173_p0266c18║月有沙門道賢。借冥見金峯山金剛藏王菩薩。時五色
B32n0173_p0266c19║光照金峯山賢白曰。此光何祥。藏王曰。今大政威德天
B32n0173_p0266c20║來也。須臾之間西方空中千萬人至。儀衛偉如也。宛似王
B32n0173_p0266c21║者之郊禮也。其眾奇形異貌。或如金剛力士。或如雷電
B32n0173_p0266c22║神夜叉羅剎。甚可怖類。各持器仗弓矢矛戟。大政天與
B32n0173_p0266c23║藏王語已而欲歸去。顧賢曰。將此人見我居何如。藏
B32n0173_p0266c24║王許之。使賢乘一白馬行數百里。疾如風。至一大池。
B32n0173_p0266c25║池中有大島。廣百餘里。中有方壇。壇中有蓮華臺。臺上
B32n0173_p0266c26║有寶塔。塔中安妙法蓮華經。塔東西壁懸兩部大曼陀
B32n0173_p0267a01║羅。其塔嚴麗不可言也。北有大城。城門禁衛甚嚴又多。
B32n0173_p0267a02║大政天語賢曰。我是上人本國菅丞相也。忉利天帝字
B32n0173_p0267a03║我呼日本大政威德天。我讒配時非不動心。我主國土
B32n0173_p0267a04║一切疾病災難事。我欲惱君臣傷人民。又思以我生前
B32n0173_p0267a05║悲泣之淚化為大雨。浸本國為水海。經八十四年成
B32n0173_p0267a06║立國土為我住城。然此國普賢龍猛流傳密教之地也。
B32n0173_p0267a07║又應化諸聖以悲願力借名明神游住諸處覆護眾生。
B32n0173_p0267a08║彼諸名神常慰諭我。我又愛重佛教故不成巨害。但我
B32n0173_p0267a09║十六萬八千諸眷屬暴惡鬼神等隨處興災。我尚難禁。我
B32n0173_p0267a10║受神慰味法樂故。昔日怨懟少息耳賢曰。我國人民俱
B32n0173_p0267a11║稱火雷神尊重禮敬猶如世尊。何有怨乎。大政天曰。國
B32n0173_p0267a12║俗以我為仇讎。誰敢尊敬。又火雷神者我第三使者火雷
B32n0173_p0267a13║氣毒王者也。非我名也。我在世時所歷官位。有人居
B32n0173_p0267a14║之我起害意。是昔怨之甚也。而今立一誓遺本邦。上人
B32n0173_p0267a15║傳之普屬流布。若人作我形稱我名慇勤尊重我必擁
B32n0173_p0267a16║護。若人聞上人言信受崇奉我亦不為如上之害。賢反
B32n0173_p0267a17║金峰陳上事。藏王曰。我令汝向彼城者使知世間災
B32n0173_p0267a18║難之根本也。又有滿德天。語賢曰。彼大政天十六萬八
B32n0173_p0267a19║千眷屬作毒害者。天下善神不能遮止。延長八年夏藤
B32n0173_p0267a20║清貫平希世逢雷震而死者。彼火雷氣毒王之為也。亦
B32n0173_p0267a21║崇福。法隆。延曆。檀林等諸大寺。及大內之燒災。皆是第
B32n0173_p0267a22║三使者之所作也。如是諸惡神滅法害生。皆昌泰帝獨
B32n0173_p0267a23║受其殃。譬如眾流之宗海耳。乃至暴風疾雨疫癘時行
B32n0173_p0267a24║逆寇間起。竝是彼眷屬惡神之所發也。然金峰八幡及我
B32n0173_p0267a25║滿德天。堅執不許故不自恣。天慶三年七月十六日託
B32n0173_p0267a26║右京七條坊婢父子欲捿右近馬場。其女甚賤不能營
B32n0173_p0267b01║構纔祠家側。天曆元年六月九日始移北野。其製猶卑。
B32n0173_p0267b02║九年三月近州比良神官良種兒年七歲託曰。我昔任僕
B32n0173_p0267b03║射先夢松生我軀而便折。是以我知上三公又逢貶竄。
B32n0173_p0267b04║以故我所居之地必當生松。不幾一夜間數千株松生
B32n0173_p0267b05║北野。於是朝日寺沙門最珍與右京婢文子勠力造靈
B32n0173_p0267b06║祠。天德三年右丞相藤師輔改䂓大廈。自爾靈威日新。
B32n0173_p0267b07║世曰十一面觀自在靈應。
B32n0173_p0267b08║法道仙人者。天竺人也。初靈鷲山中有仙苑。五百持明
B32n0173_p0267b09║仙修金剛摩尼法皆能得道。須臾遊十方剎便還本處。
B32n0173_p0267b10║神力如是。壽無量歲導利人天。道者其一也。一時乘紫
B32n0173_p0267b11║雲出仙苑。經支那過百濟入吾日域下播州印南郡
B32n0173_p0267b12║法華山。其山八朵故為號也。于時溪谷出五色光。道見
B32n0173_p0267b13║為靈區居焉。常誦法華修密觀。所持道具千手大悲
B32n0173_p0267b14║銅像佛舍利寶鉢而已。餘無長物。一日多聞天王駕雲
B32n0173_p0267b15║來語道曰。大仙久棲此。我當擁護正法鎮撫邦國。又
B32n0173_p0267b16║牛頭天神現形西峯曰。我願任除災之役。道得千手寶
B32n0173_p0267b17║鉢法。天龍鬼神來往奉事。常飛鉢受供。州人稱空鉢仙
B32n0173_p0267b18║人。生石大神請置鉢于石上奉供。其地今尚號空鉢塚。
B32n0173_p0267b19║在神祠西南。大化元年秋八月船師藤井載官租而過。
B32n0173_p0267b20║道飛鉢乞供。藤井曰。御厨精粳不遑私情。鉢便飛去。
B32n0173_p0267b21║於是乎舡中群米隨鉢飛連。猶如鴈陣入山中。藤井大
B32n0173_p0267b22║驚。奔到庵所悔謝乞憐。道笑而諾。言已米石如前飛歸。
B32n0173_p0267b23║其米千石無有遺失。只其一俵落南河上。自茲此地富
B32n0173_p0267b24║人多矣。俗號米墮村。又曰米田。藤井入都奏事。孝德
B32n0173_p0267b25║皇帝大加感歎。五年五月上不豫。診治弗瘳。乃宣左僕
B32n0173_p0267b26║射阿倍倉內召道加護。道入宮持念。玉體平復。六宮羅
B32n0173_p0267c01║拜。止宮七日弘演釋門奧旨。君臣嘆美。因之設無遮
B32n0173_p0267c02║會。道歸山。此年勑於山中建大殿安所持觀自在銅像
B32n0173_p0267c03║及佛舍利寶鉢。白雉元年九月落成。上幸寺。始本朝重
B32n0173_p0267c04║神輕佛。屬道之唱真乘。天下翕然反之。二年三月宮中
B32n0173_p0267c05║大藏會。三年季冬僧尼宮齋皆道之諭化也。道居山數十
B32n0173_p0267c06║祀。一日告眾曰。我本棲耆崛之仙園也。暫來此誘導
B32n0173_p0267c07║耳。今當歸。乃說偈曰。我化有情來此地。留下像鉢舍
B32n0173_p0267c08║利羅。一涉斯境所求得。永出三途見佛陀。即放大光
B32n0173_p0267c09║飛入雲中。道多營精舍。諸州往往而在。今存者稱道遺
B32n0173_p0267c10║德。
B32n0173_p0267c11║久米仙者。和州上郡人。入深山學仙法。食松葉服薜
B32n0173_p0267c12║荔。一旦騰空飛過故里。會婦人以足踏浣衣其脛甚白。
B32n0173_p0267c13║忽生染心即時墜落。漸喫煙火復塵寰。然鄉黨契券當
B32n0173_p0267c14║署其名皆書前仙某。今舊券之中往往猶有手澤。悉然。
B32n0173_p0267c15║嘗於高市郡營精舍。鑄丈六藥師金像并二菩薩像。所
B32n0173_p0267c16║謂久米寺也。後又修仙凌空飛去。又有大伴仙安曇仙
B32n0173_p0267c17║二人。與久米相後先。兩仙菴基今猶在和州。
B32n0173_p0267c18║釋陽勝。姓紀氏。能州人。母夢吞日有娠。元慶三年登
B32n0173_p0267c19║睿山師空日。時年十一。性聰明一聞不忘。學止觀兼
B32n0173_p0267c20║受瑜伽密教。誦法華勤密供。性慈愍。逢裸者脫與衣。
B32n0173_p0267c21║見飢人讓己食。蟣虱蚊虻餧身飽止。常厭喧囂修禪
B32n0173_p0267c22║定。勇猛精進脇不印席。後居和州夏入金峰山。冬下
B32n0173_p0267c23║牟田寺。習仙方。初辟穀食菜蔬。次去菜食果蓏漸止
B32n0173_p0267c24║飲食。或日食粟一粒衣薜蘿躡雲煙。延喜元年秋永謝
B32n0173_p0267c25║世境。所披袈裟掛松枝書曰。讓與堂原寺延命。命見是
B32n0173_p0267c26║悲泣。尋求山谷無蹤跡。勝父病瀕九死。乃歎曰。我有
B32n0173_p0268a01║多子所愛者只陽勝而已。傳聞得仙。若有仙通知我
B32n0173_p0268a02║意願一見之。勝聞此事飛至舍上誦法華。父曰誰乎。
B32n0173_p0268a03║經音絕似陽勝。家人出見不睹其形。只聞其聲。勝白
B32n0173_p0268a04║父曰。我離父宅永去人寰。孝思不違故來誦經。又曰。
B32n0173_p0268a05║每月十八燒香散花願待我。我尋香煙而來。誦經說法
B32n0173_p0268a06║報罔極矣。語已經音絕。後於金峰山逢東大寺故舊
B32n0173_p0268a07║語曰。余住此山五十餘歲。行年八十餘。我修仙法得身
B32n0173_p0268a08║自在。昇天入地飛行無碍妙法華力。得心自在化世間
B32n0173_p0268a09║利有情。又於吉野山與練行息真遇。身生兩翼飛遊
B32n0173_p0268a10║空中。語曰。我身中無血肉。遍體生奇毛。言已過去。又熊
B32n0173_p0268a11║野山松本嶺逢睿山舊友談話而去。又有苦行比丘。居
B32n0173_p0268a12║笙石室數日無食。而誦法華不輟。忽青衣童子持白
B32n0173_p0268a13║物來與比丘食。其味甘美。比丘問所由。童子曰。我本睿
B32n0173_p0268a14║嶽千光院延濟和尚之童也。薰練年深得仙。近來事陽
B32n0173_p0268a15║勝仙。此食又是勝公所命也。童便飛去。
B32n0173_p0268a16║贊曰。昔婬女誓曰。我不跨一角仙頸不出山。果然。久
B32n0173_p0268a17║米見白脛而墜有以矣哉。於戱色之毀人也可不慎乎。
B32n0173_p0268a18║秦皇宮人飡芝而得仙。遍體生青軟毛。故世云毛女。陽
B32n0173_p0268a19║勝之奇毛恐是與。二人挾吾道而練形。非山澤▆者之
B32n0173_p0268a20║倫也。
B32n0173_p0268a21║釋窺仙。居宇治山持密呪。兼求長生。辟穀服餌。一旦
B32n0173_p0268a22║乘雲而去。
B32n0173_p0268a23║都良香者。京兆人也。文才冠世。仕到著作郎。菅丞相又
B32n0173_p0268a24║良香之諸生也。菅公階爵日加。良香不及。怒棄官入山
B32n0173_p0268a25║修練。不知所終。後百餘年或見大峯山窟中。顏色不衰
B32n0173_p0268a26║云。
B32n0173_p0268b01║藤太主。源太主二人。居和州吉野郊。布衣烏帽辟穀而
B32n0173_p0268b02║持密呪。淨藏法師欲渡吉野河。會瀑漲無舟。搘笻而躊
B32n0173_p0268b03║躇。時二人飛來曰。待我試呪力。藤太主持念。須臾神人
B32n0173_p0268b04║伐大木載藏。源君又令神人牽其木著河岸。二仙謂
B32n0173_p0268b05║藏曰。非師爭感我二人哉。言已飛去。
B32n0173_p0268b06║生馬仙者。攝州住吉縣人。入河內高安縣東山住深谷
B32n0173_p0268b07║中。寬平九年沙門明達持頭陀行至東山絕頂。見深谷
B32n0173_p0268b08║有草菴。下到菴所。有優婆塞。顏色似黃粟。頭戴白帽
B32n0173_p0268b09║身著白衣。達近問曰。為誰。對曰。我是生馬仙也。便以
B32n0173_p0268b10║五瓜與達曰。是此地之產也。可以充飢。達嘗之甘美
B32n0173_p0268b11║不可言。達曰。在此為何。曰吾入山以來未見山腳。只
B32n0173_p0268b12║求菩提耳。達出山傳此事。
B32n0173_p0268b13║釋法空。野之下州人。居法隆寺學顯密教。讀法華晝
B32n0173_p0268b14║夜各三部。後返本邦。游歷勝地適至一洞。生五色苔
B32n0173_p0268b15║門戶障隔及牀座自然天成。又以彩苔悉皆嚴飾。空見
B32n0173_p0268b16║此心生歡喜。入中居止永離塵境。乃綴五色苔為衣
B32n0173_p0268b17║服甚軟煗。果蓏充飡鳥獸馴傍。十羅剎女現形給使。荏
B32n0173_p0268b18║苒歲月又不記也。有比丘良賢巡禮靈區。迷路至洞。
B32n0173_p0268b19║見空生希有想。宿數日見羅剎女端嚴生染心。女白空
B32n0173_p0268b20║曰。是破戒無愧人錯至淨境。我當損害身命。空曰。莫
B32n0173_p0268b21║作是說加護送人間。女復本形甚可怖畏。提賢凌空
B32n0173_p0268b22║而飛。須臾至村落投棄而去。賢身心喪亡纔有氣息。良
B32n0173_p0268b23║久蘇。逢人語此又自悔耻。
B32n0173_p0268b24║
B32n0173_p0268b25║
B32n0173_p0268b26║元亨釋書卷第十八　終