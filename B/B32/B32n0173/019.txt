B32n0173_p0268c01║
B32n0173_p0268c02║元亨釋書卷第十九
B32n0173_p0268c03║
B32n0173_p0268c04║濟北沙門　師鍊撰
B32n0173_p0268c05║願雜十之四
B32n0173_p0268c06║靈恠六
B32n0173_p0268c07║轉乘海蓮慧增
B32n0173_p0268c08║賴真春命蓮尊
B32n0173_p0268c09║明蓮妙達道命
B32n0173_p0268c10║源尊常照阿清
B32n0173_p0268c11║藏滿圓能道乘
B32n0173_p0268c12║圓善安珍無空
B32n0173_p0268c13║講仙
B32n0173_p0268c14║度摠論
B32n0173_p0268c15║吾佛之化明冥俱濟。大經曰。戒緩乘急者處三途而見
B32n0173_p0268c16║佛。況轉報之餘習陰夢之感激乎。苟預化者采掇焉。故
B32n0173_p0268c17║繫願之六矣。
B32n0173_p0268c18║釋轉乘。和州人。住金峯山寺。性多嗔。勇猛勤勵持法
B32n0173_p0268c19║華。誦六卷七八兩卷不能通。乃發奮激志。讀二卷三
B32n0173_p0268c20║萬遍。遂不記。詣藏王菩薩九旬。獻六時香花夜禮三
B32n0173_p0268c21║千拜。乞救助。夏末夢夜叉形人以龍為冠天衣瓔珞手
B32n0173_p0268c22║執金剛杵足踏花告曰。昔播州赤穗郡山驛屋梁上有
B32n0173_p0268c23║毒蛇。長丈餘。適一比丘宿驛舍。蛇念曰。我今飢渴。欲吞
B32n0173_p0268c24║比丘。比丘不知洗手漱口誦法華。其音和雅。蛇聞之毒
B32n0173_p0268c25║害心止通宵側耳誦至第六天明。比丘乃發去。蛇聞法
B32n0173_p0268c26║力故轉畜為人。汝身是也。持法華者宿薰故。不誦七
B32n0173_p0269a01║八者不聞故。汝性嗔猛者毒蛇之習氣耳。自今堅心即
B32n0173_p0269a02║通二卷。必得出纏。乘寤感喜無量。果得通誦。嘉祥二
B32n0173_p0269a03║年寂。
B32n0173_p0269a04║釋海蓮。越之中州人。持法華。二十五品諷誦通利。後三
B32n0173_p0269a05║品不能誦。勤力勵志久如不通。乃上郡之立山及諸
B32n0173_p0269a06║靈區。難行苦行祈求誦憶。夢一菩薩語曰。汝先身為蟋
B32n0173_p0269a07║蟀。在僧房壁。其比丘誦法華。蟋蟀聽之。普門品了僧疲
B32n0173_p0269a08║勞。放身靠壁。蟀遭壓死。聞法力故轉得人身。而讀法
B32n0173_p0269a09║華不聞三品故不能誦。覺後益勉漸通三品。天德元
B32n0173_p0269a10║年逝。
B32n0173_p0269a11║釋慧增。居醍醐寺持法華。佗經呪一字不讀。而經王八
B32n0173_p0269a12║軸皆能誦徹。只方便品終偈中二字不能誦。多年勵志
B32n0173_p0269a13║誦二字終不通。乃自思忖。我誦一部皆能通利。只此
B32n0173_p0269a14║二字不能記。況勤策已度歲乎。恐是宿殃。乃詣和州長
B32n0173_p0269a15║谷寺祈誦二字。過七日一厖眉僧出殿告曰。汝前身播
B32n0173_p0269a16║州賀茂郡人也。前世亦讀法華。一時寒冬向火讀經。火
B32n0173_p0269a17║星迸散燒經偈二字。汝不書補而命終。因是故雖誦經
B32n0173_p0269a18║二字不通。今彼地經尚在。汝先父母亦現在。汝速往播
B32n0173_p0269a19║補經覲親。夢覺二字明了。又無忘失。即赴播州宿一
B32n0173_p0269a20║家。家主出見增曰。何似吾亡子哉。聞音曰。聲又不異。
B32n0173_p0269a21║夫妻相列熟見。增言來意。父母悲喜相并。乃出經函。果
B32n0173_p0269a22║二字燒穿。增頂戴感嘆書補二字。增前後二世父母四人
B32n0173_p0269a23║慈孝和睦云。
B32n0173_p0269a24║釋賴真。近州人。年九歲至郡之金勝寺。聞比丘讀法華
B32n0173_p0269a25║便能憶持諷誦。兼解文義。真性靜默少語常動口齒而
B32n0173_p0269a26║哨嚼。人或笑之。真又自耻不能止。即上睿山中堂。期
B32n0173_p0269b01║七晝夜訴誠曰。我有何惡報作此牛呞。願大毉王明示
B32n0173_p0269b02║前因。至第六夜夢聞其音不見其形告真曰。汝前身
B32n0173_p0269b03║在近州緣智郡為特牛。郡人以妙法華經并供養具駄
B32n0173_p0269b04║此牛往伽藍。依負經功脫畜為人。亦能習誦。習氣未
B32n0173_p0269b05║盡作呞哨耳。真夢後精進剋責持誦益勤。年七十誦六
B32n0173_p0269b06║萬部。
B32n0173_p0269b07║釋春命。住睿山西塔院誦法華。無佗業。足跡不入鄉
B32n0173_p0269b08║里。專屏山中。一時曉更誦經安坐。如睡如覺一天女
B32n0173_p0269b09║現半身。其聲清雅。告曰。汝先身為野干。在法牽堂梁間
B32n0173_p0269b10║常聞人讀經王。以法力故轉得人身。前緣相牽作此住
B32n0173_p0269b11║侶。人身難遇宜加策勵速度苦海言已形隱。命聞夙
B32n0173_p0269b12║生彌勤持誦。六萬部後不記數。臨終誦經而逝。
B32n0173_p0269b13║釋蓮尊。作州人。居元興寺。持法華。二十七品明了諷誦。
B32n0173_p0269b14║餘勸發不能誦倍加精進讀此一品數萬遍。終不通。
B32n0173_p0269b15║大愧作。乃對普賢像九旬精祈。言而曰。忘失句偈還令
B32n0173_p0269b16║通利菩薩豈欺我乎。苦修精勤盡一夏至自恣夜夢。天
B32n0173_p0269b17║童告曰。普賢大士令我說汝宿因。汝先世為雛狗。母狗
B32n0173_p0269b18║適在持經者床下臥。雛狗來乳。持經法師誦經王。從序
B32n0173_p0269b19║品迄嚴王品雛狗得聞。至勸發品母狗起去。雛狗隨
B32n0173_p0269b20║之。由是不聞。汝聞法力今得人身。又誦法華。不聽勸
B32n0173_p0269b21║發故雖讀不能誦。只固志力必得全誦。寤後加專勤。
B32n0173_p0269b22║最後一品又能通利。
B32n0173_p0269b23║釋明蓮。居法隆寺。讀法華。誦徹七卷第八之卷不能
B32n0173_p0269b24║誦。積歲月懇溫復。終不記。詣稻荷神祠祈求夙報。過
B32n0173_p0269b25║百日無感。又往長谷寺。金峯山各尅一夏讀經祈報
B32n0173_p0269b26║而不得感。蓮不屈登熊野山又祈百日。神託夢曰。我
B32n0173_p0269c01║於此事力所不及。乞求住吉明神。蓮返攝州寓住吉
B32n0173_p0269c02║一百日。神又夢曰。我又不知。祈伯耆大山神。蓮便詣大
B32n0173_p0269c03║山安居精求。夏滿夢神告曰。作州人登此山。以粮負牛。
B32n0173_p0269c04║其人詣神祠牛繫僧房。房中比丘夜誦法華。牛聞之生
B32n0173_p0269c05║慈善心至第七卷天色漸曙。牛主早發。是以其牛不聞
B32n0173_p0269c06║第八卷。彼牛者汝前身也。聞法力故今得比丘形而持
B32n0173_p0269c07║法華。不誦第八者不聞之故。自今勤策來生覩史。夢
B32n0173_p0269c08║寤感幸。乃一心合掌白神言。癡牛聞法尚得人身。何況
B32n0173_p0269c09║人身如說修行。今聞夙因。神貺難報。生生世世誓持法
B32n0173_p0269c10║華廻施群有證大菩提。誓已辭神而去。
B32n0173_p0269c11║贊曰。或問曰。蓮之祈報也初神不逮次後乎。對曰不也。
B32n0173_p0269c12║夫宿障厚者得靈感之遲矣。屢罄勞劬漸泯餘殃。殃障
B32n0173_p0269c13║已盡感應乃彰。是我佛教報理之常也。世人不知。纔効
B32n0173_p0269c14║小功怨神讟佛。憃愚之甚也。蓮歷五六之寺祠。累百十
B32n0173_p0269c15║之歲時其志益固。固可貴也。而其間稻荷長谷闃而不
B32n0173_p0269c16║告者障尚厚矣。熊野住吉不知不及者漸薄而勉激也。
B32n0173_p0269c17║逗到大山始償本志。宜乎又其為根地也。鄉之功用萃
B32n0173_p0269c18║於此。是諸神之巧方也。非不能焉。
B32n0173_p0269c19║釋妙達。羽州田川郡人。住龍華寺。以誦法花為業。天
B32n0173_p0269c20║曆九年無病手持經卷俄爾氣絕。乃往閻王宮。王見達
B32n0173_p0269c21║下座作禮曰。師非命盡而來。我欲有啟耳。我見師持
B32n0173_p0269c22║妙法華。內外清淨實為澆季正法人。我今為師說日本
B32n0173_p0269c23║國中眾生所作諸業。師能憶持還本土。勸善誡惡廣行
B32n0173_p0269c24║利生。因而委說四眾罪狀。達經七日蘇息具語冥事。聞
B32n0173_p0269c25║者信伏修善遠惡。
B32n0173_p0269c26║釋道命。藤亞相道綱第一之男也。少登睿山事慈慧。誦
B32n0173_p0270a01║法華無佗業而志專篤。初一歲誦一卷。八年終全部。蓋
B32n0173_p0270a02║簡散心也。其聲微妙自合律呂。清濁輕重韵節和雅。眾
B32n0173_p0270a03║人側耳久聽不足。居城西法輪寺常勤諷誦。一僧夢冠
B32n0173_p0270a04║纓人充塞四傍。僧問。誰人。答曰。金峰藏王。熊野明神。住
B32n0173_p0270a05║吉。松尾諸神也。其住吉明神者曰。日本國中諸持經人此
B32n0173_p0270a06║道命師最為第一。我雖居遠境每夜詣此聞諷音耳。
B32n0173_p0270a07║松尾明神者曰。如是如是卿言爾也。我居密邇晝夜來
B32n0173_p0270a08║聽。僧覺聞之。命適誦壽量品。僧乃作禮說夢。又有寡
B32n0173_p0270a09║婦病狂。託曰。所託者婦夫也。無心惱婦也。眾人且聞
B32n0173_p0270a10║我言。我生平放逸無惡不作。當墮阿鼻。只有一善得
B32n0173_p0270a11║輕報。我主人詣法輪寺時我亦從之。道命師誦法華其
B32n0173_p0270a12║音清雅。我聞隨喜。因茲微善輕轉無間。今得蛇身。若重
B32n0173_p0270a13║聞彼經脫蛇趣生善處。眾人能將我就命師聞經法。
B32n0173_p0270a14║我無寄處且寓本婦。汝等家人恤我哉。家僕便轝婦人
B32n0173_p0270a15║詣法輪寺聞命經。靈又託曰。善哉善哉婦能詣此得聞
B32n0173_p0270a16║誦經。既脫畜報當生天上。婦人歸家病如洗。命寂後
B32n0173_p0270a17║有親友念而言。命公誦經多歲。不知生淨土否。若生
B32n0173_p0270a18║樂邦定知我心。願於夢中審示生處。如是念願兩三
B32n0173_p0270a19║年。夢大河側有蓮池。四種寶花芬馥盛開。池中有誦經
B32n0173_p0270a20║聲似命。此人下車立池畔。見命乘舟手把經卷而讀。
B32n0173_p0270a21║其音倍平時。語曰。我在世雖出家不慎三業。多犯禁
B32n0173_p0270a22║戒其管四天王寺犯用僧祇物。如是眾罪不得淨土。
B32n0173_p0270a23║然依經王力不墮惡趣。住此蓮池誦法華。過三二年
B32n0173_p0270a24║當生兜率。夙契不忘思我可喜故來告耳。夢覺感泣。
B32n0173_p0270a25║釋源尊。少年出家讀法華。日課不怠。未得誦。壯年受病
B32n0173_p0270a26║數日而死。乃赴閻王宮。冥眾數人或冠冕縫掖。或甲冑
B32n0173_p0270b01║戈鉾。簡牒註記種種異狀。側有聖僧。手持錫杖執經
B32n0173_p0270b02║篋。謂閻王曰。沙門源尊讀法華經。歲序已久。又可貴。
B32n0173_p0270b03║乃延高座聞篋授經經法華也。尊喜懼交合。高聲披讀。
B32n0173_p0270b04║冥眾合掌傾聽。經已僧曰。汝還本土。尊顧僧乃觀世音
B32n0173_p0270b05║也。尊經一日夜而蘇。其後全部誦徹。臨終無少惱誦法
B32n0173_p0270b06║華而逝。
B32n0173_p0270b07║釋常照。幼時戲自刻一比丘像。稱地藏尊安古寺壇畔。
B32n0173_p0270b08║率群童採花致供。後入園城寺習教法。年及而立染
B32n0173_p0270b09║疾不久而亡。勇士二人捕照過黑山麓。有大穴勇夫
B32n0173_p0270b10║推照陷穴。照上足下頭如石落而降。其間疾風撲目痛
B32n0173_p0270b11║不可言也。照以兩手覆雙眸已墮在焰王廳。顧眄四
B32n0173_p0270b12║傍罪人無數。其苦狀萬端。時一沙門端嚴親莊。語照曰。
B32n0173_p0270b13║我是汝稚歲所造供者也。自爾以來日夜護爾不暫捨
B32n0173_p0270b14║也。故今又來此救汝。汝歸本土益加精修。照蘇息後精
B32n0173_p0270b15║勤無廢云。
B32n0173_p0270b16║釋阿清。姓百濟氏。備之中州窪屋郡人。性耐苦行。歷涉
B32n0173_p0270b17║勝地。適染時疾六日而亡。又經二日而蘇。語人曰。我
B32n0173_p0270b18║往曠野。西北角有門樓。入中宛如廳衙。庭上坐數千
B32n0173_p0270b19║人決罪狀。見已毛竪。時一比丘持錫杖從兩美童。手
B32n0173_p0270b20║以文書向官使。似有訟。曰此阿清苦修精勤。此度返
B32n0173_p0270b21║本土。便授牒官使曰。是清之行業記也。乞詳見之。官使
B32n0173_p0270b22║等披牒曰。實如記。宜放赦。又況師之言乎。語已敬比
B32n0173_p0270b23║丘。清問童子。此比丘為誰童曰地藏菩薩也。清聞已感
B32n0173_p0270b24║敬交集。故得蘇生。見聞無不嗟嘆矣。
B32n0173_p0270b25║釋藏滿。東大寺義藏之徒也。適值相者通照。照曰。子雖
B32n0173_p0270b26║精學不至立年。不如棄本業勤精修。滿乃入山州笠
B32n0173_p0270c01║置窟。苦練如救頭然。兼詰旦必持地藏號。年三十恙中
B32n0173_p0270c02║風。經日而死。青衣之人驅逐而行。滿語使者曰。我生年
B32n0173_p0270c03║歸地藏尊。今至於此太士豈誕哉。於時一比丘忽然而
B32n0173_p0270c04║來。儀狀端莊。須臾六沙門至。相次三十餘輩行列群集。
B32n0173_p0270c05║於是乎冥使等曰。比丘之言誠實也。故南方菩薩降臨耳。
B32n0173_p0270c06║我等於比丘無分。不如棄去。言已分散。端莊沙門謂滿
B32n0173_p0270c07║曰。我是汝每朝稱念之者也。我護汝猶目精。以故今來
B32n0173_p0270c08║也。汝返閻浮益加策勵。滿已蘇息。此間經一日夜。滿
B32n0173_p0270c09║自此精修益深。年九十餘安祥而逝。
B32n0173_p0270c10║釋圓能。和州添上郡伏見鄉人也。年十八上信貴山習
B32n0173_p0270c11║學。性暗鈍不善教授。而志操純至常念彌陀。伏見有一
B32n0173_p0270c12║寺號弘文院。安丈六藥師像。能期一百日詣像日日三
B32n0173_p0270c13║千拜。誓曰。我願見真身。能自所居赴彼寺路過曠野。
B32n0173_p0270c14║至九十六日藥師真身現于野。漸大殆滿虛空。又阿彌
B32n0173_p0270c15║陀真身三十尊文殊菩薩同共顯現。能心身感喜頭面禮
B32n0173_p0270c16║拜。行年五十七。三月晦寢中俄亡。其徒以頓死未殯喪。
B32n0173_p0270c17║相對而護。心胸又暖。歷二七日猶不蘇。舁置野中。鳥獸
B32n0173_p0270c18║不傷人多怪之。至五月八日蘇息。初言語不詳。後三歲
B32n0173_p0270c19║語曰。我先年夢中六比丘來呼我。我隨六比丘昇空而
B32n0173_p0270c20║去。我問曰。何處去。答曰。向燄王宮去。我白比丘曰。久
B32n0173_p0270c21║唱彌陀欲生極樂今何用往燄宮。從此辭。比丘曰。汝
B32n0173_p0270c22║只先往閻所見有情業苦。次須詣極樂未晚耳。我猶
B32n0173_p0270c23║不肯。比丘曰。然者先見淨土後見燄宮乎。我諾。便進
B32n0173_p0270c24║去到極樂東門。世界光曜莊嚴殊妙。比丘曰。娑婆日月光
B32n0173_p0270c25║猶耀煜。況彌陀光明。如百千日故有此眩耀。進入門內
B32n0173_p0270c26║見諸宮殿皆在水上。我以為此界宮殿能建水上天工
B32n0173_p0271a01║乎。佛力乎。比丘曰非水瑠璃地也。我以手摸地果堅手
B32n0173_p0271a02║不濕。我白比丘曰。彌陀所在宮殿可得見乎。比丘曰。
B32n0173_p0271a03║待問試。一比丘入殿。須臾歸來將五比丘及我入中。傍
B32n0173_p0271a04║有佛像。比丘曰。是誓願寺彌陀如來也。汝三年供養恭
B32n0173_p0271a05║敬。故今現此。次見一殿七寶嚴飾。琵琶箜𥱌歌唄妙音
B32n0173_p0271a06║孔雀鸚鵡伽陵頻伽讚嘆佛德。池中有大寶蓮花。花臺
B32n0173_p0271a07║有樓閣。閣上有菩薩聖眾。比丘曰。是最小蓮花下品下
B32n0173_p0271a08║生也。一一見之念念恭敬。比丘曰。汝還本土寫五部大
B32n0173_p0271a09║乘典必可來此。又問曰。平居有此願乎。我答曰。無。次
B32n0173_p0271a10║往燄宮。熖王問曰。汝有五部大乘書寫誓記不。我又答
B32n0173_p0271a11║曰不記。時比丘曰。往年有人慶讚五部大乘經。汝在其
B32n0173_p0271a12║席心起感喜曰。我安如是人慶是經。汝記之乎。我曰
B32n0173_p0271a13║有之。比丘曰。所謂是也。汝返本邦書寫五典必生安
B32n0173_p0271a14║養。次見地獄八寒八熱受苦罪狀。殆不可言也。已出獄
B32n0173_p0271a15║所六比丘曰。我六地藏也。言已蘇生。爾來勸諭四眾書
B32n0173_p0271a16║金字五部大乘經。於金峯山慶讚安置。仁平元年正月
B32n0173_p0271a17║二十四日於洛城預告四部。沐浴淨衣跏趺合掌而化。
B32n0173_p0271a18║異香薰然。城中道俗走來供養。過十二日葬舟崗山。四
B32n0173_p0271a19║眾調音樂送之。道路闐咽結淨緣云。
B32n0173_p0271a20║釋道乘。睿山西塔寶幢院正算之徒也。後移法性寺。自少
B32n0173_p0271a21║年持法華晝夜無懈。而性多嗔。常以麁語干諸友。怒
B32n0173_p0271a22║罵童僕。恚息則叩頭悔謝。或對佛像向大眾發露陳懺。
B32n0173_p0271a23║一時夢出法性寺上睿峯。到柿下遙見山上自翠微
B32n0173_p0271a24║至嶽頂金樓銀閣嚴麗殊妙。其中填置無量經典黃卷
B32n0173_p0271a25║朱軸金銀泥書。乘見了生希有心。傍有老比丘問曰。此
B32n0173_p0271a26║經閣妙絕誰所造。比丘曰。是汝年來所讀也。依此善力
B32n0173_p0271b01║當生淨剎。乘聞而悅。忽有火起經樓盡灰。乘問比丘。因
B32n0173_p0271b02║何火起。比丘曰。汝嗔時所持經功多遭燒焚。若息恚持
B32n0173_p0271b03║誦安養之生又無疑。乘夢覺懼悔。乃於佛前誓止嗔忿。
B32n0173_p0271b04║精懇持經而後取滅。
B32n0173_p0271b05║釋圓善。居睿山東塔院。誦法華。適遊熊野肉背山卒。其
B32n0173_p0271b06║後有沙門壹睿。行宿山中。中夜聞誦法華其聲微妙。睿
B32n0173_p0271b07║以為先亦有人宿一卷已禮拜懺悔。又讀一卷每卷如
B32n0173_p0271b08║是。天明無人。傍有骸骨支體全連。青苔遍鎖似衣服。想
B32n0173_p0271b09║久經歲月。髑髏口中有舌如紅蓮。睿見之感恠。欲視
B32n0173_p0271b10║所由。次日不去入夜誦經如昨。至曉睿起拜曰。既誦
B32n0173_p0271b11║經必有心語。顧聽本事以傳靈感。骨人答曰。我是台嶺
B32n0173_p0271b12║東塔院某也。至此而死。生平起堅誓誦法華六萬部。存
B32n0173_p0271b13║日纔半數而夭。顧力不拔住此尚誦經耳。今已殆終居
B32n0173_p0271b14║此不久。去此當生兜率內院。睿聞了禮骨人而去。翌
B32n0173_p0271b15║年又來。不見苔骨。
B32n0173_p0271b16║釋安珍。居鞍馬寺。與一比丘詣熊野山。至牟婁郡宿
B32n0173_p0271b17║村舍。舍主寡婦也。出兩三婢▆二比丘。珍有姿貌。中夜
B32n0173_p0271b18║主婦潛至珍所通心緒。初二比丘怪慰勞之密。至此始
B32n0173_p0271b19║覺。珍曰。我是緇服豈閨閤之徒乎。寡居餘情溢于非類。
B32n0173_p0271b20║又可耻也。婦人大恨傍珍不離。珍不得已軟諭曰。我
B32n0173_p0271b21║自遠地赴熊野。宿志畜來久。神甚嫌淫穢。者回不可。歸
B32n0173_p0271b22║途必來。婦主姑待之。女喜而歸。曉更珍早前路著神祠
B32n0173_p0271b23║即便反。經婦家而不入急奔過。主婦數歸程儲供膳
B32n0173_p0271b24║傍門伺路。過期不至。適一僧過。主婦問曰。二比丘某
B32n0173_p0271b25║物色熊野及途有相見乎。對曰。如婦言。二比丘我親見。
B32n0173_p0271b26║而其沙門去此恐二日前也耳。婦聞大怨瞋。乃入室不
B32n0173_p0271c01║出。經宿為蛇長二丈餘。出宅赴途。奔馳而過。路人噪
B32n0173_p0271c02║亡。相語曰。如此大蛇何為取路。人人相傳至珍所。珍思
B32n0173_p0271c03║女化急馳入一寺。寺名道成。告眾乞救。眾胥議下大
B32n0173_p0271c04║鐘置一堂。納珍鐘裏堅閉堂戶。已而大蛇入寺。血目燄
B32n0173_p0271c05║口甚可怖畏。眾僧走散。蛇赴堂戶不闢。便以尾擊戶聲
B32n0173_p0271c06║如鐵石。戶漸碎蛇入堂。應時四戶皆開。蛇乃蟠圍鐘
B32n0173_p0271c07║舉尾敲鐘。火燄迸散。寺眾集看無爭奈何移時蛇去。寺
B32n0173_p0271c08║眾倒鐘見中不見珍。又無骨。只灰塵而已。其鐘尚熱
B32n0173_p0271c09║不可觸也。數夕一耆宿夢二蛇來前。一蛇曰。我是前日
B32n0173_p0271c10║鐘中比丘也。一蛇婦也。我為淫婦害已為其夫。惡趣苦
B32n0173_p0271c11║報不易救脫。而我先身持妙法華。未久遭此惡事。微
B32n0173_p0271c12║緣不虛尚為拯因。願為我寫壽量品。我等二蛇定出
B32n0173_p0271c13║苦道。我等來寺。願垂哀愍。覺後大憐。乃書壽量品。又
B32n0173_p0271c14║捨衣資修無遮會薦二蛇。其夜耆宿又夢。一僧一女合
B32n0173_p0271c15║掌告曰。我等因師慈惠僧生兜率。女生忉利。語已上
B32n0173_p0271c16║天。
B32n0173_p0271c17║釋無空。姓橘氏。居東大寺。學密教。又修念佛少資產。
B32n0173_p0271c18║晚年自謂我甚窶。亡後煩遺弟。不如私畜以供喪事。貯
B32n0173_p0271c19║萬錢置梁間。人不知也。延喜二十一年空病。六月死。言
B32n0173_p0271c20║不及錢。右僕射藤仲平與空善。夢空弊衣垢面形甚枯
B32n0173_p0271c21║槁。告曰。我以伏貨受蛇身。願公取其錢寫法華必脫
B32n0173_p0271c22║苦趣。藤公覺而感慨。自往空坊探得梁錢。錢中果有小
B32n0173_p0271c23║蛇。見人逃去。藤公乃令比丘書法華營追薦。其夜夢
B32n0173_p0271c24║空衣服鮮潔顏色悅澤。手執香爐語曰。我以僕射親薦
B32n0173_p0271c25║早出蛇趣今詣安養。語已西飛。
B32n0173_p0271c26║釋講仙。洛東六波羅密寺之徒也。久讀法華兼修懺焉。
B32n0173_p0272a01║萬壽中取滅。其後不幾靈託寺眾曰。我是定講師講仙
B32n0173_p0272a02║也。平居經業當生極樂。而因小緣受蛇身。我平時庭中
B32n0173_p0272a03║殖橘樹。枝葉漸茂開花結果我甚愛翫又眾所知。雖
B32n0173_p0272a04║非重罪。愛念纏縛報墮蛇趣。見今醜形住橘下。為我寫
B32n0173_p0272a05║妙法華必得昇濟。寺眾聞之皆赴橘所。果有蛇纏繞其
B32n0173_p0272a06║根長三尺許。合寺憐之作所告事。其夜寺僧夢。講仙威
B32n0173_p0272a07║儀庠序面有喜氣。拜大眾曰。我依眾友哀愍力經王威
B32n0173_p0272a08║神力。脫蛇形生淨土。明朝橘根蛇已蛻。
B32n0173_p0272a09║贊曰。愛纏之業亦甚矣哉。仙之養橘猶受蛇質。況貨財乎。
B32n0173_p0272a10║又況色欲乎。三子尚以經業託夢寐。又況不有此乎。
B32n0173_p0272a11║慎之哉。慎之哉。
B32n0173_p0272a12║度摠論
B32n0173_p0272a13║萬法森列智在其中矣。因而分之度在其中矣。慧禪相
B32n0173_p0272a14║推變在其中矣。繫傳焉而位在其中矣。夫度者何為者
B32n0173_p0272a15║也。開道成務冐萬生之化如斯而已。昔者聖人之立度
B32n0173_p0272a16║也。彌綸聖凡而生教。六分四析而倚數。觀變於智立
B32n0173_p0272a17║修。是故度之為道也廣大悉備。有佛道焉。有法道焉。
B32n0173_p0272a18║有僧道焉兼三寶而十之。十者非佗也。三寶之道也。道
B32n0173_p0272a19║有解脫故曰度。度有多種故十之。十而度者所以廣
B32n0173_p0272a20║包也。故心無體而覺無方。一性一相之謂道。繼之者
B32n0173_p0272a21║智也。成之者善也。空者見之謂之空。有者見之謂之
B32n0173_p0272a22║有。群生日用而不知。故佛之道鮮矣。是故將以順性相之
B32n0173_p0272a23║理。是以立佛之道曰智願方。立法之道曰力慧。立僧
B32n0173_p0272a24║之道曰禪進忍戒檀。夫度其至矣乎。夫聖人所以明道
B32n0173_p0272a25║而廣業也。是故學者所居而安者度之序也。所樂而玩。
B32n0173_p0272a26║者度之理也。所履而行者度之事也。古者能仁氏之王
B32n0173_p0272b01║法界也。上利四聖下濟六凡。內取性外取相。範圍萬
B32n0173_p0272b02║法覆庇兆類。以修以證蓋取諸智。能仁氏沒四依氏作。
B32n0173_p0272b03║述經為論。釋論為䟽。䟽論之訓以教天下。蓋取諸慧
B32n0173_p0272b04║上古四八而修。安般而觀。後世聖人易之以直指。蓋取
B32n0173_p0272b05║諸淨禪。動天震地使神役鬼以利天下。蓋取諸進感。
B32n0173_p0272b06║剝皮寫經斬骨刻像燒身捨命以濟天下。蓋取諸忍。
B32n0173_p0272b07║四六為重。六八為輕。五篇七聚能辨開遮。蓋取諸戒。上
B32n0173_p0272b08║古塚宿樹居後世聖人易之以寺廬。蓋取諸檀興。出處
B32n0173_p0272b09║無常任道而行。不拘形服以衲以纓。蓋取諸方應。跨
B32n0173_p0272b10║險蹈遠不撓素履。殊方異域以隣以里。蓋取諸力游。王
B32n0173_p0272b11║公而行幽明而化。被于萬物各得其所。蓋取諸願雜。夫
B32n0173_p0272b12║道有大覺是生二法。二法生十度。十度生萬行。萬行
B32n0173_p0272b13║定理事。理事備而復大道。是故證悟莫大乎法。修學莫
B32n0173_p0272b14║大乎度。利濟莫大乎行。事理功成復乎大道莫大乎
B32n0173_p0272b15║聖人聖人有以見天下之縕而象其物宜。是故謂之智。
B32n0173_p0272b16║夫智者聖人之所以極深而研幾也。唯深也故通天下
B32n0173_p0272b17║之志。唯幾也故成天下之務。聖人之道見乎智。聖人之
B32n0173_p0272b18║智見乎傳。智其道之縕乎。傳智成而道來矣。傳智廢則
B32n0173_p0272b19║無以見道道不可見則智幾乎息。傳智之興也其於中
B32n0173_p0272b20║古乎。昔者瞿曇氏沒結集作。三藏之典有小大二部之
B32n0173_p0272b21║眾。分內外。空有性相蔓衍五天矣。結集後一千歲震旦
B32n0173_p0272b22║地明王起焉。感夢寐之瑞馳聘求之使。摩騰竺蘭之階
B32n0173_p0272b23║聖位也喜聲教東漸之機至矣。躡葱嶺之阻峻涉沙河
B32n0173_p0272b24║之艱險。駄經像於白馬諭教法於蒼生。是傳智之所以
B32n0173_p0272b25║興也。後二百年士行跂大方之足。法顯縱聖蹤之目。玄
B32n0173_p0272b26║奘道北狄而入。義淨泛南溟而達。結集之陳迹譯布乎
B32n0173_p0272c01║支那。四海百世歆艷風規者也。我之國極東海隅梵壤
B32n0173_p0272c02║不接。是以譯事缺矣。雖缺譯事而智之傳者無異距漢
B32n0173_p0272c03║明而殆半千。吾國又明王起焉。海藩之帥貢獻也。是真教
B32n0173_p0272c04║之始被也。吾道者夫於明乎。奚兩土二名之相比也。達磨
B32n0173_p0272c05║無畏之游斯地也豈傳智之幾乎。灌真踵騰蘭之跡。昭訓
B32n0173_p0272c06║趁行顯之躅。亦是此方之所以從事於此也。爾來諸子
B32n0173_p0272c07║恐後驅逐。沼視溟渤床居舟舶。覲明師而稟勝法矣。
B32n0173_p0272c08║勤劬至而利濟搏矣。弉淨之行焯焯可見矣。其德大而其
B32n0173_p0272c09║功遠者乎。夫度之為道也原始要終以為質也。上下無
B32n0173_p0272c10║常變動周流不為典要唯變所適。十度相交盤紆綺互。
B32n0173_p0272c11║而知者觀其智章則思過半矣。夫知解脫之道者其知
B32n0173_p0272c12║度之為乎。度有聖人之道三焉。以思者尚其慧。以定者
B32n0173_p0272c13║尚其禪。以禁者尚其戒。度有聖人之道六焉。以行者尚
B32n0173_p0272c14║其進以違者尚其忍。以順者尚其檀。餘三如上。十度之
B32n0173_p0272c15║興也其於衍乎。立度者其有蓄乎。是故智道之决也。慧
B32n0173_p0272c16║道之辨也。禪道之正也。進道之昇也。忍道之任也。戒道之
B32n0173_p0272c17║制也。檀道之利也。方道之巧也。力道之強也。願道之敢
B32n0173_p0272c18║也。是以智明慧采禪專一也。進行而不止。忍不悔。戒固。
B32n0173_p0272c19║檀功而不居。方入諸趣。力有所遂。願混而不失。一與
B32n0173_p0272c20║二體同名異。而位有差。八與九十位差而德不差。然有
B32n0173_p0272c21║次序者理之順矣。有佛然後教生焉。其教明白。故受之
B32n0173_p0272c22║以智。智者知也。物之有知也必有分別。故受之以慧。
B32n0173_p0272c23║物之別也必𢖲不可以不靜。故受之以禪。靜至即止。故
B32n0173_p0272c24║受之以進。物進遇險則屈。故受之以忍。忍久而心荒。
B32n0173_p0272c25║故受之以戒。戒約而少恩。故受之以檀。欲巧便。故受
B32n0173_p0272c26║之以方。方多而緩。故受之以力。力強入物者洽。故受
B32n0173_p0273a01║之以願而終焉。
B32n0173_p0273a02║
B32n0173_p0273a03║
B32n0173_p0273a04║
B32n0173_p0273a05║
B32n0173_p0273a06║
B32n0173_p0273a07║
B32n0173_p0273a08║
B32n0173_p0273a09║
B32n0173_p0273a10║
B32n0173_p0273a11║
B32n0173_p0273a12║
B32n0173_p0273a13║
B32n0173_p0273a14║
B32n0173_p0273a15║
B32n0173_p0273a16║
B32n0173_p0273a17║
B32n0173_p0273a18║
B32n0173_p0273a19║
B32n0173_p0273a20║
B32n0173_p0273a21║
B32n0173_p0273a22║
B32n0173_p0273a23║
B32n0173_p0273a24║
B32n0173_p0273a25║
B32n0173_p0273a26║元亨釋書卷第十九　終