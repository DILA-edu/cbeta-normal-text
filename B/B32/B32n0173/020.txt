B32n0173_p0273b01║
B32n0173_p0273b02║元亨釋書卷第二十
B32n0173_p0273b03║
B32n0173_p0273b04║濟北沙門　師鍊撰
B32n0173_p0273b05║資治表一
B32n0173_p0273b06║（起欽明至皇極合七君）
B32n0173_p0273b07║昔者仲尼之作春秋也。編年月而繫言焉。覃子長之
B32n0173_p0273b08║變聖製而立傳焉。後之修史者皆則遷焉。蓋編年者繫
B32n0173_p0273b09║于時也。立傳者繫于類也。繫類之者下愚猶便之看讀
B32n0173_p0273b10║矣。繫時之者中才或病諸紛糾矣。是所以史經之有變
B32n0173_p0273b11║也。初予修此書欲則春秋。只恐中下之或病諸。其不
B32n0173_p0273b12║得已耳矣。然其胸懷猶介然于此也。竊見皇朝之德化。
B32n0173_p0273b13║且託佛乘之翼佐也。故予摭其繫吾之實事。以寓素蘊
B32n0173_p0273b14║而作資治表既而授二三子。有効凡例於左高赤者今
B32n0173_p0273b15║并而錄焉。
B32n0173_p0273b16║欽明皇帝
B32n0173_p0273b17║元年春正月。夏四月。秋七月己丑遷都和州磯城嶋。冬十
B32n0173_p0273b18║月
B32n0173_p0273b19║元年庚申正月不書即位去歲十二月于檜隈宮也。
B32n0173_p0273b20║帝繼體第三子。初帝讓山田皇后。后謝曰。蒙恩至渥。
B32n0173_p0273b21║溟嶽難比而萬機之務婦女焉預。況皇子仁聖明敏乎。
B32n0173_p0273b22║群臣又請勤故不得已也。七月十四都和之山邊磯城
B32n0173_p0273b23║島。造宮于金刺故曰磯城島金刺宮。是歲當蕭梁
B32n0173_p0273b24║武帝大同六年
B32n0173_p0273b25║二年三年
B32n0173_p0273b26║四年五年
B32n0173_p0273c01║六年七年
B32n0173_p0273c02║八年九年
B32n0173_p0273c03║十年十有一年
B32n0173_p0273c04║十有二年
B32n0173_p0273c05║十有三年春。夏。秋。冬十月百濟國主使大夫西部姬氏
B32n0173_p0273c06║貢釋迦佛銅像及經論幡蓋。大殿灾
B32n0173_p0273c07║十三年十月十三百濟國聖明王使西部姬氏達率怒
B32n0173_p0273c08║利斯致貢獻釋迦銅像經論幡蓋若干品。上表曰。是
B32n0173_p0273c09║法於諸法中最為殊勝。難解難入。周公孔子尚不
B32n0173_p0273c10║能知也。是法能生無量無邊福德果報。乃至成辦無
B32n0173_p0273c11║上菩提。譬如人懷隨意寶。所須依情。是法寶復然。祈
B32n0173_p0273c12║願依意無所乏缺。且夫遠自天竺爰洎三韓順教
B32n0173_p0273c13║奉持。無不尊敬。由斯百濟王臣明謹遣倍臣怒利斯
B32n0173_p0273c14║致奉傳帝國流通寰宇。又佛之所記我法東流。聖讖
B32n0173_p0273c15║不徒天皇知之。帝大悅。詔使者曰。朕從昔以來未
B32n0173_p0273c16║曾聞如是微妙之法。然朕不自決姑待議焉。乃歷問
B32n0173_p0273c17║群臣曰。西蕃獻佛其貌偉麗。不知可拜不。大臣蘇稻
B32n0173_p0273c18║目奏對曰。海藩諸國一皆禮奉。豐秋日本豈獨否乎。況
B32n0173_p0273c19║百濟王世承皇化。若貢妖神曷為忠藩。願陛下勿慮
B32n0173_p0273c20║也。大連物尾興中臣鎌子等言。我國家之治天下也。
B32n0173_p0273c21║恒以天地社稷一百八十神春夏秋冬祭拜有典。方今
B32n0173_p0273c22║改拜蕃神恐致國神之怒。帝曰。卿等言爾也。然聖明
B32n0173_p0273c23║之貢不可舍也。誰奉斯神者。稻目稽首請之。帝賜
B32n0173_p0273c24║像蘇氏。稻目安小墾田家。又捨向原宅為寺奉像。此
B32n0173_p0273c25║冬疫。尾興鎌子同奏曰。國有災孽妖神之為。不用臣
B32n0173_p0273c26║言已罹癘殛。願行棄撤祈受後福。帝依奏。有司投
B32n0173_p0274a01║像于難波堀江火伽藍于時天無雲雨。天火焚大殿。
B32n0173_p0274a02║初仲哀皇帝八年神託皇后征新羅國。帝疑而不發。
B32n0173_p0274a03║九年春二月帝俄爾崩。於是乎皇后神功懼帝不用
B32n0173_p0274a04║神言而崩。冬十月浮海到于新羅。新羅王見我旌旗
B32n0173_p0274a05║器仗之莊麗曰。傳聞東海有神國名曰日本。恐是其
B32n0173_p0274a06║神兵乎。不可敵也。乃素服面縛自持圖籍來于海壖
B32n0173_p0274a07║曰。願每歲貢金銀縑帛八十船不敢衂也。此時高麗
B32n0173_p0274a08║百濟二國主聞新羅降於我。密伺軍勢知其不克。又
B32n0173_p0274a09║自急馳納欵曰。從今以後永稱西藩不絕朝貢。自
B32n0173_p0274a10║茲三韓皆貢于我。當東漢獻帝建安五年也十月曷
B32n0173_p0274a11║為不日史失也
B32n0173_p0274a12║十有四年春。夏五月得異材刻佛像。秋。冬。
B32n0173_p0274a13║十四年五月朔內州奏。泉郡茅淳海有奇聲光。其響如
B32n0173_p0274a14║雷其耀若日。帝勑溝邊直赴海物色。見樟木浮海光
B32n0173_p0274a15║彩煜如也。取而獻。帝命工刻佛像二軀。今見在吉野
B32n0173_p0274a16║寺。俗曰放光像。
B32n0173_p0274a17║十有五年春二月百濟國貢沙門曇慧。道深。夏。秋。冬
B32n0173_p0274a18║十五年二月慧深二比丘應百濟貢來。初十四年六月
B32n0173_p0274a19║帝勑百濟召易曆毉三博士。至是貢三博士及三書。
B32n0173_p0274a20║二比丘附獻焉
B32n0173_p0274a21║十有六年十有七年
B32n0173_p0274a22║十有八年十有九年
B32n0173_p0274a23║二十年二十有一年
B32n0173_p0274a24║二十有二年二十有三年
B32n0173_p0274a25║二十有四年二十有五年
B32n0173_p0274a26║二十有六年二十有七年
B32n0173_p0274b01║二十有八年二十有九年
B32n0173_p0274b02║三十年
B32n0173_p0274b03║三十有一年春三月甲申僕射蘇稻目薨。夏。秋。冬建宇
B32n0173_p0274b04║佐神祠于豐前州
B32n0173_p0274b05║三十一年三月蘇公薨。書官貴也。是歲豐前州宇佐郡
B32n0173_p0274b06║厩岑菱潟池畔民家兒甫三歲託曰。我是第十六主譽
B32n0173_p0274b07║田天皇廣幡八幡也。我名護國靈驗威身神大自在王
B32n0173_p0274b08║菩薩。諸州諸所垂跡於神明。今顯坐此地耳。因之勑
B32n0173_p0274b09║建祠
B32n0173_p0274b10║三十有二年春。夏四月天皇崩。諡欽明。秋。冬
B32n0173_p0274b11║三十二年四月之崩曷為不日。史失之也。
B32n0173_p0274b12║敏達皇帝
B32n0173_p0274b13║元年春正月。夏四月甲戌天皇即位。秋七月。冬十月
B32n0173_p0274b14║元年壬辰四月初三帝即位于百濟大井宮。帝欽明第
B32n0173_p0274b15║二子。是歲當陳陳孝宣大建四年也
B32n0173_p0274b16║二年春正月厩戶皇子生。夏。秋。冬
B32n0173_p0274b17║二年正月朔王夫人娛遊至厩閑俄而產焉。以誕近
B32n0173_p0274b18║厩戶字其兒焉。王夫人何。用明之后也。曷為不書
B32n0173_p0274b19║后。茲時諸王也
B32n0173_p0274b20║三年四年
B32n0173_p0274b21║五年
B32n0173_p0274b22║六年春。夏。秋。冬十有一月百濟國貢佛經論及禪師。律
B32n0173_p0274b23║師。比丘尼。及呪禁師。佛工。寺匠。
B32n0173_p0274b24║六年十月遣百濟使大別王自百濟歸。百濟王附貢經
B32n0173_p0274b25║論及禪師等六人。舘難波大別寺。書二及差降也
B32n0173_p0274b26║七年春。夏。秋。冬天下放生月六日
B32n0173_p0274c01║七年每月六齋日放生。因豐聰王子奏也
B32n0173_p0274c02║八年春。夏。秋。冬十月新羅國使枳叱政貢釋迦佛像
B32n0173_p0274c03║八年十月新羅國貢釋迦像。上宮王子奏曰。此像甚靈。
B32n0173_p0274c04║崇之則銷災受福。蔑之則招菑縮壽。帝聞之敬崇
B32n0173_p0274c05║供養。今見在興福寺東金堂
B32n0173_p0274c06║九年十年
B32n0173_p0274c07║十有一年
B32n0173_p0274c08║十有二年春。夏。秋。冬百濟日羅說偈拜豐聰王子
B32n0173_p0274c09║十二年百濟日羅來。初日羅名于國。帝遣紀押勝召
B32n0173_p0274c10║羅。押勝自百濟歸。奏曰。百濟王愛羅。於是乎復使
B32n0173_p0274c11║吉備羽嶋召羅于王。王懼以羅從羽嶋來。王子偷眼
B32n0173_p0274c12║於羅。羅指王子曰神人也。具在太子事中
B32n0173_p0274c13║十有三年春。夏。秋月僕射蘇公營殿于石川宅。冬十月
B32n0173_p0274c14║度三尼
B32n0173_p0274c15║十三年九月百濟使麻深臣持彌勒石像而來。又佐伯
B32n0173_p0274c16║連有佛像。蘇馬子於石川宅構殿安二像。褒馬子
B32n0173_p0274c17║之克承先子營佛事。故書官不名。十月馬子令高麗
B32n0173_p0274c18║惠便度善信。禪藏。慧善三尼於石宅精舍供給。一
B32n0173_p0274c19║日設大齋會。善信之父司馬達等豫焉。於齋饌上得
B32n0173_p0274c20║佛舍利獻馬子。其舍利神異不測。馬子益厚淨信
B32n0173_p0274c21║十有四年春二月僕射蘇公起塔于大野丘。三月停佛法。
B32n0173_p0274c22║夏六月許蘇公奉佛。秋八月己亥天皇崩。聖壽二十有
B32n0173_p0274c23║四。諡敏達。冬
B32n0173_p0274c24║十四年二月十五蘇馬子立塔大野丘北。以去歲所感
B32n0173_p0274c25║舍利安塔柱。因設大齋會。三月大疫。物守屋中勝海
B32n0173_p0274c26║奏曰。癘災流衍專由蘇氏侫佛也。殷監不遠先朝可
B32n0173_p0275a01║占。因此停佛法。曷為不言廢而書停。假實之謂也。曷
B32n0173_p0275a02║為假當時之志也。於是乎八耳王子曰。痛哉二子之昧
B32n0173_p0275a03║也。佛法說因果。亦猶積善慶殃之餘矣。二子殆不免
B32n0173_p0275a04║焉。二十八守屋自往大野縱火燒塔殿。收燼餘佛像
B32n0173_p0275a05║棄難波堀江。是日又無雲雨。又錮三尼于海石榴市
B32n0173_p0275a06║亭。于時帝患瘡。及守屋天下殆徧。死者相枕。其患者
B32n0173_p0275a07║皆言。如焚如撻。人人咸曰。焚寺像打淨尼之報也。
B32n0173_p0275a08║六月馬子奏曰。比來禁佛事。以故臣疾未愈。非三寶
B32n0173_p0275a09║力殆不起。願許復。勑曰。獨許卿餘不可。乃以三尼
B32n0173_p0275a10║賜馬子。馬子大悅營精舍供三尼。帝疾彌留不差。八
B32n0173_p0275a11║月十五崩。書聖算見祟也。
B32n0173_p0275a12║用明皇帝
B32n0173_p0275a13║元年春正月。夏四月。秋七月。冬十月
B32n0173_p0275a14║元年丙午正月不書即位。去歲九月于雙槻宮也。帝
B32n0173_p0275a15║欽明第四子。是歲當揚隋文帝開皇六年也
B32n0173_p0275a16║二年春。夏四月豐國法師入宮。癸丑天皇崩。諡用明。
B32n0173_p0275a17║鞍部多須奈建坂田寺。秋七月誅守屋。冬建四天王寺
B32n0173_p0275a18║二年四月帝不豫。語侍臣曰。朕思歸三寶。卿等議
B32n0173_p0275a19║之。守屋勝海共言。何背國神奉異域神。先皇以來未
B32n0173_p0275a20║之有也。蘇馬子曰。已承睿旨。何異謀之有於是乎。
B32n0173_p0275a21║皇弟穴穗王子召豐國法師入內。八耳王子握蘇子
B32n0173_p0275a22║手曰。三寶之奧庸人不委。姧黨交進抑蔽聖明。卿不
B32n0173_p0275a23║屈邪誣可謂忠直矣。蘇子叩頭曰。賴殿下之明德
B32n0173_p0275a24║耳。守屋唲蘇子而怒。王子語左右曰。大連不知因
B32n0173_p0275a25║果。其敗可跂而待矣。豐國中選。曷為不族氏。疑則
B32n0173_p0275a26║傳疑春秋之法也。曷為疑。或曰。豐國所名且從古史
B32n0173_p0275b01║也。帝疾篤。鞍部多須那奏曰。臣乞為陛下出家修道。
B32n0173_p0275b02║帝嘉之。初九帝崩。乃建坂田寺命百濟佛工刻丈六
B32n0173_p0275b03║佛像安之。六月百濟使來。善信尼謂馬子曰。夫出家
B32n0173_p0275b04║者以戒為本。此方戒學粗矣。願如百濟受戒法。七
B32n0173_p0275b05║月蘇馬子誘諸王子謀守屋。初守屋欲立皇弟穴穗
B32n0173_p0275b06║王子而咀帝。以故帝夭也。又謀誅諸王子成穴穗
B32n0173_p0275b07║事。事發。泊瀨王子厩戶王子及馬子群臣帥師到澁
B32n0173_p0275b08║河。守屋拒之。其兵甚銳。官師三却。厩戶皇子乃斮
B32n0173_p0275b09║白膠木刻四天王像。置頂髮中誓曰。官軍得勝當
B32n0173_p0275b10║作護世四王寺。馬子又誓。營寺宇興三寶。於是乎
B32n0173_p0275b11║厩戶舍人赤擣放矢曰。是四天之箭。便貫守屋胸而
B32n0173_p0275b12║死。物氏殲焉。冬攝州玉造岸上建四天王寺。分守屋
B32n0173_p0275b13║田貨為二。一納于寺。一賜赤擣。守屋之誅不系于
B32n0173_p0275b14║我。曷為書之。深寇也。寇則寇矣。奈誅之不干何。守
B32n0173_p0275b15║屋謀厩戶。厩戶舉伐。厩戶之寇我之寇也。苟我之寇
B32n0173_p0275b16║書之無咎。
B32n0173_p0275b17║崇峻皇帝
B32n0173_p0275b18║元年春三月百濟國使思率首信貢佛舍利及沙門慧
B32n0173_p0275b19║聰。夏四月求法比丘尼善信赴百濟。秋七月冬十月蘇公
B32n0173_p0275b20║建法興寺。
B32n0173_p0275b21║元年戊申正月不書即位。去歲八月于倉橋宮也。帝
B32n0173_p0275b22║欽明第十一子。三月百濟貢佛舍利及沙門并畫工瓦
B32n0173_p0275b23║工。表略曰。陛下踐祚肇興佛道。漢帝東流之夢。法王
B32n0173_p0275b24║西來之猷。於今信矣。伏請陛下照佛日於若木之國。
B32n0173_p0275b25║覆慈雲於扶桑之邑。夏善信尼如百濟。遠游非尼女
B32n0173_p0275b26║事。書以求法簡貴之也。十月蘇馬子營法興寺。酬澁
B32n0173_p0275c01║河役誓也。是歲當開皇八年也
B32n0173_p0275c02║二年
B32n0173_p0275c03║三年春三月求法比丘尼善信至自百濟。夏。秋。冬鞍部
B32n0173_p0275c04║氏薙髮度三尼
B32n0173_p0275c05║三年三月善信尼自百濟歸。止櫻井寺。是年鞍部多
B32n0173_p0275c06║須奈出家。名德齊。同落髮者善聰等八人。得度者多。
B32n0173_p0275c07║曷為書鞍氏。褒蹈言也。三尼者善德。善妙。妙光也。曷
B32n0173_p0275c08║為書三尼。貴婦人也
B32n0173_p0275c09║四年
B32n0173_p0275c10║五年春。夏。秋。冬十有一月乙巳馬子弒天皇。諡崇峻
B32n0173_p0275c11║五年二月帝語上宮皇子曰。蘇馬子外雖崇佛內甚
B32n0173_p0275c12║詐譎。其侈縱矯虐卿以為若之何。對曰。蘇氏實可謂
B32n0173_p0275c13║奢侈。然陛下願以忍恕覆億兆焉。帝性剛狷雖納上
B32n0173_p0275c14║宮言內猶含之。十月或獻山猪。上宮侍焉。帝指猪
B32n0173_p0275c15║顧上宮曰。安得如斬猪頸切佞臣頭。上宮私謂禍
B32n0173_p0275c16║始於此。乃設內宴饗群臣。上宮語群臣曰。陛下之
B32n0173_p0275c17║言公等勿洩也。時有黨蘇氏者告馬子。馬子募勇
B32n0173_p0275c18║士漢直駒弒帝。十一月初三駒入天座。馬子賜駒
B32n0173_p0275c19║不訾。往來家門出入不問。駒託功不慎。通馬子女。
B32n0173_p0275c20║馬子怒縛駒庭樹親射殺。向書馬子皆姓不名。此何
B32n0173_p0275c21║名不姓弒君也。
B32n0173_p0275c22║推古皇帝
B32n0173_p0275c23║元年春正月起法興寺塔。夏四月己卯立皇太子。秋七
B32n0173_p0275c24║月。冬十月移四天王寺
B32n0173_p0275c25║元年癸丑正月不書即位。去歲十二月于豐浦宮也。
B32n0173_p0275c26║帝欽明中女敏達之后。崇峻遭弒群臣謀立。正月營法
B32n0173_p0275c27║興寺塔。以佛舍利置柱礎中。四月初十冊厩戶皇子
B32n0173_p0276a01║為太子。詔曰。朕婦人也。不解政事。萬機之務皆委
B32n0173_p0276a02║太子。百僚悅焉。今茲移四天王寺難波荒陵。是歲當
B32n0173_p0276a03║開皇十三年也。
B32n0173_p0276a04║二年春二月詔皇太子興三寶。夏。秋。冬
B32n0173_p0276a05║二年二月勑太子溥弘三寶。群臣構佛宇
B32n0173_p0276a06║三年春。夏四月得異材刻觀自在像。五月高麗沙門慧
B32n0173_p0276a07║慈來。秋。冬百濟沙門慧聰來
B32n0173_p0276a08║三年春南海之濱有浮查。夜放光聲如雷。四月著淡
B32n0173_p0276a09║州南涯。大一圍長八尺。沿海之民取為薪。其煙遠薰。
B32n0173_p0276a10║以獻于朝。太子奏曰。是沈水香木也。產南天竺南海
B32n0173_p0276a11║之崖。其實雞舌。其花丁子。其脂薰陸。入水久者為沈
B32n0173_p0276a12║水。不久為淺香陛下興佛乘造佛像。天神感之漂
B32n0173_p0276a13║送耳。帝悅。勑百濟工刻觀音像。安吉野比蘇寺。時時
B32n0173_p0276a14║放光。五月慧慈來。太子師之
B32n0173_p0276a15║四年春。夏。秋。冬十有一月慶法興寺。居沙門慧慈。慧
B32n0173_p0276a16║聰。置寺司
B32n0173_p0276a17║四年十一月法興寺成。今之元興寺也。勑設無遮會
B32n0173_p0276a18║慶之。于時紫雲如花蓋。降覆塔及殿。變為五色。作
B32n0173_p0276a19║龍鳳形。太子語左右曰。天感新寺故有祥雲。勑慈
B32n0173_p0276a20║聰二師居寺。以善德臣為寺司
B32n0173_p0276a21║五年春。夏四月百濟王子說偈拜太子。秋。冬
B32n0173_p0276a22║五年四月百濟王子阿佐來朝。見太子作禮曰。敬禮大
B32n0173_p0276a23║悲觀音菩薩。妙教流通東方日本。四十九歲傳燈演說。
B32n0173_p0276a24║太子眉間放白光。阿佐拜而出。阿佐曷為不名。貴也。
B32n0173_p0276a25║曷為貴之。聖人也。何以知。預言太子歲也。
B32n0173_p0276a26║六年七年
B32n0173_p0276b01║八年九年
B32n0173_p0276b02║十年春。夏。秋。冬十月百濟沙門觀勒來。高麗沙門僧隆。
B32n0173_p0276b03║雲聰來
B32n0173_p0276b04║十年十月百濟高麗沙門等來。曷為有二來。異月也。曷
B32n0173_p0276b05║為不書月。閏也。曷為不書閏。春秋之法也。書二來
B32n0173_p0276b06║見閏也。
B32n0173_p0276b07║十有一年春。夏。秋。冬十月轉安宅經于小墾田宮
B32n0173_p0276b08║十一年十月初四帝遷小墾田宮。太子命諸沙門講
B32n0173_p0276b09║安宅經。十一月太子語侍臣曰。我有一像誰能安之。
B32n0173_p0276b10║秦川勝進曰。臣願得之。乃建蜂崗寺安像。像阿逸
B32n0173_p0276b11║多。今之廣隆寺也
B32n0173_p0276b12║十有二年春。夏四月太子製憲章。秋。冬
B32n0173_p0276b13║十二年四月太子作憲令十七條。其第二曰。篤信三
B32n0173_p0276b14║寶。三寶者佛法僧也。四生之終歸。萬化之極宗。何世
B32n0173_p0276b15║何國不嚮是法。人鮮尤惡。能教乃化。不歸三寶何
B32n0173_p0276b16║以直枉
B32n0173_p0276b17║十有三年春。夏四月詔太子及群臣造銅繡二像。秋。冬
B32n0173_p0276b18║十三年夏帝勑太子群僚鑄丈六釋迦及二菩薩像。
B32n0173_p0276b19║用銅二萬三千二百斤。黃金八百兩。高麗王大興聞
B32n0173_p0276b20║之貢黃金
B32n0173_p0276b21║十有四年春。夏四月慶銅繡二像。置二孟齋。五月賜鞍
B32n0173_p0276b22║作鳥于大仁位。秋七月詔太子講勝鬘經。冬十月講
B32n0173_p0276b23║法華經
B32n0173_p0276b24║十四年四月銅繡像成。安元興寺設大齋會。此夕五
B32n0173_p0276b25║色雲覆佛殿。銅像放光內外咸明。帝大悅。每歲四月
B32n0173_p0276b26║八七月望設齋會立為式。二孟何。孟夏孟秋也。五
B32n0173_p0276c01║月勑曰。嗟爾鞍作鳥。先皇歸佛乘求舍利。汝祖司馬
B32n0173_p0276c02║達等便獻舍利。用明帝不豫。汝父多須那奏出家祈
B32n0173_p0276c03║福。又汝姨島出家為本朝之愛道。今朕欲鑄佛像。不
B32n0173_p0276c04║得善模。汝之所獻以為範模。像已成殿戶窄。梓匠將
B32n0173_p0276c05║隳戶。汝善巧思畫不壞戶而像得入。夫累世善忠一
B32n0173_p0276c06║時巧功朕不得而稱無地讎德。唯枉微爵署大仁
B32n0173_p0276c07║位。（今之五位）兼以近州坂田郡二百畝益食邑。島以此田
B32n0173_p0276c08║稅作金剛寺。今之南淵坂田尼寺也。七月太子對御
B32n0173_p0276c09║講勝鬘經。太子曰。吾昔為勝鬘夫人時。釋迦世尊說
B32n0173_p0276c10║此經。故吾能講此經。講已。天雨蓮花大三尺。乃製
B32n0173_p0276c11║義䟽傳世。十月勑於崗本宮講妙法蓮華經嚫播州
B32n0173_p0276c12║田一千畝。太子納于班鳩寺。
B32n0173_p0276c13║十有五年春。夏。秋七月太子遣野妹子于隋國。冬
B32n0173_p0276c14║十五年七月野妹子入隋以三法衣施衡山三僧。事
B32n0173_p0276c15║見太子傳中
B32n0173_p0276c16║十有六年春。夏四月野妹子將隋使而歸。秋八月隋使
B32n0173_p0276c17║入都。九月太子屏夢殿。冬
B32n0173_p0276c18║十六年八月詔迎隋使裴清于海石榴市街。太子微行
B32n0173_p0276c19║見之。清指太子之所曰。彼有真人氣。下馬而過。九
B32n0173_p0276c20║月太子入夢殿閉戶一七日。夜出告慧慈曰。我定中
B32n0173_p0276c21║往隋國執經來也。乃示慈慈大奇之
B32n0173_p0276c22║十有七年春。夏五月舘百濟沙門道欣。慧彌于元興寺。秋
B32n0173_p0276c23║九月野妹子將隋使而歸。冬
B32n0173_p0276c24║十七年四月百濟國遣使於吳國。其船漂流著肥後之
B32n0173_p0276c25║葦北津。太宰府奏。五月送舟人于本國。于時沙門欣
B32n0173_p0276c26║彌等十一人觀國之光上表請留。勑止元興寺。九月
B32n0173_p0277a01║隋使奏曰。去歲秋皇太子駕青龍車。侍從五百取南
B32n0173_p0277a02║嶽舊房經冲空而去
B32n0173_p0277a03║十有八年春三月高麗國貢沙門曇微。法定。夏。秋。冬
B32n0173_p0277a04║十八年三月高麗貢微定二比丘。微多才藝。明儒五
B32n0173_p0277a05║經。善丹青。造碾磑
B32n0173_p0277a06║十有九年
B32n0173_p0277a07║二十年春。夏。秋。冬為須彌山于南庭
B32n0173_p0277a08║二十年異人自百濟來。其面及身斑白。群臣忌其奇
B32n0173_p0277a09║體將棄海島。斑人曰。若忌臣者斑駮牛馬不可備
B32n0173_p0277a10║御。亦臣有小伎能作山岳之形。容臣而用不為無
B32n0173_p0277a11║利。於是乎勑造須彌山于南庭
B32n0173_p0277a12║二十有一年春。夏。秋。冬十有二月庚午太子逢菩提達
B32n0173_p0277a13║磨
B32n0173_p0277a14║二十一年十二月朔太子遊片崗見餓人。其人頭大面
B32n0173_p0277a15║長目纖耳長。眼有金光。與太子語久。太子與食服。
B32n0173_p0277a16║太子歸宮餓者殂。太子親葬。數日使使開墓。不見
B32n0173_p0277a17║屍。衣在棺上
B32n0173_p0277a18║二十有二年春。夏。秋八月度一千人。太子授戒于蘇公。
B32n0173_p0277a19║冬
B32n0173_p0277a20║二十二年八月蘇馬子疾。勑度比丘比丘尼一千人。祈
B32n0173_p0277a21║病也。馬子疾革。太子使其剃髮。自授具戒
B32n0173_p0277a22║二十有三年春。夏。秋。冬十有一月沙門慧慈歸高麗
B32n0173_p0277a23║二十三年
B32n0173_p0277a24║二十有四年春。夏五月太子建伽藍。秋七月新羅國貢
B32n0173_p0277a25║黃金佛像。冬
B32n0173_p0277a26║二十四年夏帝不豫。五月太子營精舍祈之帝疾愈。
B32n0173_p0277b01║百僚多建寺塔。七月新羅王貢金像長二尺。安蜂崗
B32n0173_p0277b02║寺。像時時放光。
B32n0173_p0277b03║二十有五年春。夏。秋。冬建伽藍于熊凝村
B32n0173_p0277b04║二十五年太子入定見皇運。出奏曰。後代皇祚多災
B32n0173_p0277b05║害。非佛力不可救。願建一精舍護皇基。帝隨。奏
B32n0173_p0277b06║構于熊凝村。今之大安寺也
B32n0173_p0277b07║二十有六年二十有七年
B32n0173_p0277b08║二十有八年
B32n0173_p0277b09║二十有九年春二月癸巳皇太子豐聰薨于班鳩宮。夏。秋
B32n0173_p0277b10║冬
B32n0173_p0277b11║二十九年春太子病。帝慰問曰。有所思乎。太子對以
B32n0173_p0277b12║熊凝之侈新。二月五日太子薨。天下萬民如喪考妣。
B32n0173_p0277b13║太子厚我亦位尊。何書薨以名。以名書死春秋之法
B32n0173_p0277b14║也
B32n0173_p0277b15║三十年
B32n0173_p0277b16║三十有一年春。夏。秋七月新羅國使奈未智洗爾貢佛
B32n0173_p0277b17║像舍利塔幡。沙門惠濟慧先至自唐。冬
B32n0173_p0277b18║三十一年七月新羅王遣大使奈未智洗爾貢佛像。舍
B32n0173_p0277b19║利。金塔。灌頂幡大小十二旒勑安像葛野秦寺。納舍
B32n0173_p0277b20║利塔灌頂幡四天王寺。是時濟先二比丘及毉慧日福
B32n0173_p0277b21║因從智洗爾來歸。慧日奏曰。唐學沙門等學業已成。
B32n0173_p0277b22║早勑召之
B32n0173_p0277b23║三十有二年春。夏四月戊午置僧正。僧都。及法頭。壬戌
B32n0173_p0277b24║釋觀勒為僧正。德積僧都。秋九月校寺。冬
B32n0173_p0277b25║三十二年四月初三一比丘執斧毆祖父而死。巷閭嗟
B32n0173_p0277b26║吁而曰。太子猶在豈有此逆乎。帝聞之召群臣謂曰。
B32n0173_p0277c01║夫出家者歸三寶具戒法。何無慚慎輙作惡逆。乃
B32n0173_p0277c02║詔諸寺索惡比丘。於是乎僧尼多逢疑逮。有司將并
B32n0173_p0277c03║坐。百濟沙門觀勒上表曰。佛法自西印至東漢經
B32n0173_p0277c04║三百歲傳之百濟已一百年矣。吾百濟先主聞日本
B32n0173_p0277c05║天皇睿聖敏明而貢上佛僧及經論。今猶未滿八十
B32n0173_p0277c06║載。以故僧尼未習法律之者有矣。是所以大逆之生
B32n0173_p0277c07║也。今其首醜我門亦不得容。其餘僧尼豈可例刑哉。
B32n0173_p0277c08║願質憲章流之仁澤。制可。十三詔曰。夫道人尚犯
B32n0173_p0277c09║法。何以誨俗乎。自今以往應置僧正。僧都檢校僧
B32n0173_p0277c10║尼十七觀勒任僧正兼法務。德積僧都。又置寺司
B32n0173_p0277c11║曰法頭。阿曇連任法頭。不書微也。君子曰。興者衰
B32n0173_p0277c12║之初與。僧官者道之弊與。昔羅什入關僧尼麕至。秦
B32n0173_p0277c13║主姚興患其濫汙不軌始置僧正而整之。僧䂮當其
B32n0173_p0277c14║任也。什之入秦者吾法之興也。而弊始於此焉。推古
B32n0173_p0277c15║之世者吾法之興而亦衰之始與。蓋夫不得已乎。何地
B32n0173_p0277c16║異而事不異也。雖貪嗔之不同所以弊之始者一也。
B32n0173_p0277c17║歲寒知松栢。瞻彼䂮勒者松耶栢耶。九月校城寺。寺
B32n0173_p0277c18║四十六所。比丘八百十六員。尼五百六十九員
B32n0173_p0277c19║三十有三年春正月高麗國貢沙門慧灌。夏釋慧灌擢僧
B32n0173_p0277c20║正。秋。冬沙門福亮為僧正
B32n0173_p0277c21║三十三年夏旱。詔慧灌法𩁹。甘雨大注。帝悅任僧正。
B32n0173_p0277c22║擢與為何異。為常也。擢非常也。此歲福亮為僧正。古
B32n0173_p0277c23║史失時日也
B32n0173_p0277c24║三十有四年三十有五年
B32n0173_p0277c25║三十有六年春三月癸丑天皇崩。諡推古
B32n0173_p0277c26║三十六年三月之崩初七也。
B32n0173_p0278a01║舒明皇帝
B32n0173_p0278a02║元年春正月丙午天皇即位。夏四月。秋七月。冬十月
B32n0173_p0278a03║元年己丑正月初四帝即位。帝敏達之孫彥人王子第
B32n0173_p0278a04║二子。是歲當李唐太宗貞觀三年也
B32n0173_p0278a05║二年春。夏。秋。冬十月癸卯遷于崗本宮
B32n0173_p0278a06║二年十月之移宮十二也
B32n0173_p0278a07║三年
B32n0173_p0278a08║四年春。夏。秋八月沙門靈雲。僧旻至自唐。冬
B32n0173_p0278a09║四年八月唐使高表仁來。留學雲旻二師從之歸
B32n0173_p0278a10║五年
B32n0173_p0278a11║六年春三月起豐浦寺塔。夏。秋。冬
B32n0173_p0278a12║六年
B32n0173_p0278a13║七年八年
B32n0173_p0278a14║九年春二月大星流聲如雷。夏。秋。冬
B32n0173_p0278a15║九年二月大星從東流西。其聲如雷。朝無知者。沙門
B32n0173_p0278a16║僧旻曰。此星曰天狗。東方恐有亂乎。果蝦夷叛
B32n0173_p0278a17║十年
B32n0173_p0278a18║十有一年春。夏。秋七月新百濟大寺。九月沙門慧隱。慧
B32n0173_p0278a19║雲。至自唐。冬
B32n0173_p0278a20║十一年正月造宮于十市郡百濟河側。又相勝攸移
B32n0173_p0278a21║熊凝精舍。改侈其規。禮也。其地在百濟河側。故曰
B32n0173_p0278a22║百濟。規模高宏故曰大寺。分郡民為二。河西民充
B32n0173_p0278a23║造宮。東民寺。納邑三百戶田三千畝于寺。春秋法修
B32n0173_p0278a24║舊不書。曷為書。大之也。故書曰新。又褒帝之蹈上
B32n0173_p0278a25║宮言故書。是時宮寺并營。材不足。乃伐神林。子部
B32n0173_p0278a26║大神怒火寺。帝減膳。九月新羅人送留唐隱雲二人
B32n0173_p0278b01║而歸
B32n0173_p0278b02║十有二年春。夏五月辛丑釋慧隱講于宮中。秋。冬十月沙
B32n0173_p0278b03║門清安至自唐
B32n0173_p0278b04║十二年五月初五宮中設齋會宣慧隱講無量壽經。
B32n0173_p0278b05║曷為書。曰宮講始也。隱師何書姓。貴也。曷為貴。始
B32n0173_p0278b06║應宮講也。十月新羅使來。留唐清安從之歸
B32n0173_p0278b07║十有三年春。夏。秋。冬十月丁酉天皇崩。諡舒明
B32n0173_p0278b08║十三年十月之崩初九也。
B32n0173_p0278b09║皇極皇帝
B32n0173_p0278b10║元年春正月辛未天皇即位。夏四月。秋七月法𩁹于諸寺。
B32n0173_p0278b11║九月修百濟大寺。冬十有二月壬寅遷于小墾田宮。
B32n0173_p0278b12║元年壬寅正月十五帝即位。帝敏達之曾孫茅渟王之
B32n0173_p0278b13║女舒明之后也。夏不雨。七月村村殺牛馬祭諸神僕
B32n0173_p0278b14║射蘇入鹿奏曰。詔諸寺讀佛經必得雨。庚辰宣諸大
B32n0173_p0278b15║寺嚴像設。命眾苾蒭讀大雲經。蘇公手執香爐行
B32n0173_p0278b16║香。辛巳微雨。九月百濟之修舒明十一年神火。至此
B32n0173_p0278b17║復營。春秋不書修。今書之者褒也。曷為褒。即位之初
B32n0173_p0278b18║克復先業。非厚我然乎。十二月移宮二十一也。是年
B32n0173_p0278b19║當貞觀十六年也。
B32n0173_p0278b20║二年三年
B32n0173_p0278b21║四年春夏六月庚戌天皇禪位于皇太子。後諡皇極。僧旻
B32n0173_p0278b22║為博士。秋八月置十師。冬十有二月癸卯遷都于攝州
B32n0173_p0278b23║難波豐碕。
B32n0173_p0278b24║四年六月十四帝禪位太子。太子辟太兄王子。王子
B32n0173_p0278b25║曰。已奉聖旨何讓之有。臣素志薙染。辭已解佩刀
B32n0173_p0278b26║投地。即往法興寺除鬚髮。太子不得已踐位。以沙
B32n0173_p0278c01║門僧旻為才加大學博士。旻已乖本法。故書去氏族。
B32n0173_p0278c02║梁齊以來加官爵于我者多矣。何責旻之深。梁齊以
B32n0173_p0278c03║來諸師不得逃我誅矣。八月延諸沙門宮中。詔曰。欽
B32n0173_p0278c04║明聖皇膺圖之。十三百濟藩王初貢佛法。是時群臣
B32n0173_p0278c05║不輯競皷毀吻。唯蘇稻目能嚮真乘。敏達以降世事
B32n0173_p0278c06║崇奉。朕新登大寶思興正教。故以沙門狛大。福亮。
B32n0173_p0278c07║慧雲。常安。靈雲。慧至。僧旻。道登。慧隣。慧妙為十師。
B32n0173_p0278c08║此十師等宜弘傳釋教教令眾僧。又慧妙法師充百
B32n0173_p0278c09║濟寺主。凡諸寺之怠修廢者。有司與寺主檢校助營。
B32n0173_p0278c10║又以三輪色夫君為法頭。巡行諸寺。與其寺主勘
B32n0173_p0278c11║計寺產給其窶缺。十二月遷都初九也。
B32n0173_p0278c12║
B32n0173_p0278c13║
B32n0173_p0278c14║
B32n0173_p0278c15║
B32n0173_p0278c16║
B32n0173_p0278c17║
B32n0173_p0278c18║
B32n0173_p0278c19║
B32n0173_p0278c20║
B32n0173_p0278c21║
B32n0173_p0278c22║
B32n0173_p0278c23║
B32n0173_p0278c24║
B32n0173_p0278c25║
B32n0173_p0278c26║元亨釋書卷第二十　終