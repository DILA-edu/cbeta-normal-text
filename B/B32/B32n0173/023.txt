B32n0173_p0289c01║
B32n0173_p0289c02║元亨釋書卷第二十三
B32n0173_p0289c03║
B32n0173_p0289c04║濟北沙門　師鍊撰
B32n0173_p0289c05║資治表四
B32n0173_p0289c06║（起高野至承和合七君）
B32n0173_p0289c07║高野皇帝
B32n0173_p0289c08║元年春正月癸巳天皇復位。己亥改元天平神護。夏四月。
B32n0173_p0289c09║秋七月。冬十月納封戶于弓削寺。道鏡為太師。建西大
B32n0173_p0289c10║寺。鑄四天王像
B32n0173_p0289c11║天平神護元年乙巳正月初一孝謙帝復位。去歲九月
B32n0173_p0289c12║太師藤仲拒官師于近州高嶋郡。太師敗走。乘扁舟
B32n0173_p0289c13║浮湖而逃。大將軍涼大向竹生島誓曰。普天之下莫
B32n0173_p0289c14║非王土。率土之濱莫非王民。今名山大川皆各有神
B32n0173_p0289c15║鎮護王國。彼竹生島神若有靈乞發神力加助皇威。
B32n0173_p0289c16║于時東風俄起吹惠美舟著高嶋濱。遂誅惠美。涼大
B32n0173_p0289c17║廻闕奏事。勑授神朝請大夫。正月初七因茲改元。帝
B32n0173_p0289c18║建西大寺鑄四天王銅像。一像不成。改鑄六度未成。
B32n0173_p0289c19║帝幸治所。誓以玉手攪洋銅像乃成。是歲當代宗永
B32n0173_p0289c20║泰元年也
B32n0173_p0289c21║二年春。夏。秋七月造丈六佛像于伊勢大神寺。九月大直
B32n0173_p0289c22║足山授朝散大夫。冬十月移隅寺舍利于法華寺。道鏡
B32n0173_p0289c23║轉法皇位。天皇感舍利
B32n0173_p0289c24║神護二年九月豫州人足山以私稻七萬七千八百束
B32n0173_p0289c25║田百畝納國分寺。帝擢大夫。十月隅寺毗沙門像所
B32n0173_p0289c26║現舍利移法華寺供養。幡蓋導從儀服甚麗。此日道鏡
B32n0173_p0290a01║受法皇位。曷為書轉。譏。曷為譏。不定也。曷為不定。
B32n0173_p0290a02║鏡之位不定也。癸卯詔曰。朕發菩提心感舍利三粒。
B32n0173_p0290a03║此歲加律師。不書微也
B32n0173_p0290a04║三年春正月修吉祥懺于天下國分寺。二月天皇答書于
B32n0173_p0290a05║泰澄和尚。夏六月凡直伊賀授朝請大夫。秋八月癸巳改
B32n0173_p0290a06║元神護景雲。設僧齋于西宮。冬十有二月置法皇宮司
B32n0173_p0290a07║神護景雲元年正月國分寺吉祥懺各一七日祈豐稔
B32n0173_p0290a08║也。二月皇書見泰澄事中。六月藝州人伊賀私稻二萬
B32n0173_p0290a09║束牛六十頭納西大寺為朝請大夫。八月參州奏慶
B32n0173_p0290a10║雲見。齋沙門六百人于西宮而改元。十一月詔曰。傳
B32n0173_p0290a11║聞僧尼齋供粗淡。自今宜加鹽梅濃厚。十二月圓興
B32n0173_p0290a12║為法臣。基真法諫議
B32n0173_p0290a13║四年春正月修御齋會于大極殿。夏六月造彌勒淨土于
B32n0173_p0290a14║西大寺。秋冬十月幸長谷寺。納封戶于西大寺。比丘尼
B32n0173_p0290a15║法戒法均賜官。十有二月竄基真于飛州
B32n0173_p0290a16║景雲二年十月幸長谷寺而納田。西大之封二百戶
B32n0173_p0290a17║也。戒尼銀青光祿大夫。均尼大中大夫。十二月基真作
B32n0173_p0290a18║毗沙門像。密置舍利詐為像所現。道鏡又偽為己瑞。
B32n0173_p0290a19║眩惑眾庶。詐偽已露故有此貶
B32n0173_p0290a20║五年春正月道鏡受朝。夏秋七月戶部尚書和清奉使宇
B32n0173_p0290a21║佐神祠。納封戶于土師寺。冬
B32n0173_p0290a22║景雲三年正月初三道鏡居。西宮前殿受百僚朝賀。七
B32n0173_p0290a23║月初大宰主神阿曾矯八幡大神託曰。道鏡登極天下
B32n0173_p0290a24║太平。蓋阿曾諂媚於鏡也。鏡聞之偽喜。於是帝夢八
B32n0173_p0290a25║幡大神告曰。我國家開闢以來天日皇緒無移繼統。比
B32n0173_p0290a26║來孽臣邪神淫祀妖言。帝其無撼早掃除之。因茲帝
B32n0173_p0290b01║勑和清詣宇佐宮祠親聽神令。神託如夢。清重白言。
B32n0173_p0290b02║是國家大事也。託夢相合雖無可疑。願見神靈以決
B32n0173_p0290b03║餘惑。大神乃現形長可三尺。色若滿月。清心身感動
B32n0173_p0290b04║不敢正見。大神曰。神有大小善惡不必一也。善神惡
B32n0173_p0290b05║淫祀。惡神受邪幣。道鏡貺邪幣於群邪。行權譎於佞
B32n0173_p0290b06║黨。百計千祭貪求天位。於此乎。善惡二神率師交戰。
B32n0173_p0290b07║邪強正弱。惡多善少。我已困羸。殆乎難當。仰憑佛力
B32n0173_p0290b08║扶護皇運。汝其廻闕須奏造佛像寫大藏。又轉最
B32n0173_p0290b09║勝王經一萬部。建一伽藍。邪神銷沮社禝鞏固。汝承
B32n0173_p0290b10║我言莫有遺失。清還都具奏之。鏡大怒解清官爵
B32n0173_p0290b11║竄隅州。清路宇佐告訴。神曰。勿怖也。託賜綿帛
B32n0173_p0290b12║六年春二月壞西大寺塔礎。夏四月造小塔百萬。秋七月
B32n0173_p0290b13║轉大般若經于京寺。停酒肉于天下。八月癸巳天皇崩。
B32n0173_p0290b14║竄道鏡。冬
B32n0173_p0290b15║景雲四年西大寺塔礎徑丈餘厚九尺。飯盛山石也。初
B32n0173_p0290b16║役夫數千日行數步時時鳴聲。已而加鑿削築基趾。
B32n0173_p0290b17║于時巫屬曰。此石靈恐有禍。勑積薪其上焚之。灌
B32n0173_p0290b18║以酒三十斛。石碎片片散道傍。不幾帝不豫。卜石為
B32n0173_p0290b19║崇。勑拾片石積淨地。今寺之東南隅片塊石是也。四
B32n0173_p0290b20║月造三級小塔。高四寸五分。闊三寸五分。凡一百萬。
B32n0173_p0290b21║往惠美之逆所誓也。七月轉般若。停肉酒者攘災
B32n0173_p0290b22║變也。八月初四帝崩。太子攝政令曰。道鏡師隱慝已
B32n0173_p0290b23║形。罪當大辟。然而先皇所厚且從輕恕。任造下野州
B32n0173_p0290b24║藥師寺使。
B32n0173_p0290b25║光仁皇帝
B32n0173_p0290b26║元年春正月改元寶龜。公驗復禮部。三月置威儀法師。
B32n0173_p0290c01║夏四月。秋八月鑄僧綱及十二大寺印。冬十月
B32n0173_p0290c02║寶龜元年辛亥正月。不書即位去歲十月初一也。帝
B32n0173_p0290c03║天智之孫志貴王子第六子也。景雲四年八月肥後州
B32n0173_p0290c04║獻靈龜。因茲即位日改元。今之元正者孝德之例也。
B32n0173_p0290c05║初天平神護元年以來僧尼度緣用道鏡印。今茲正月
B32n0173_p0290c06║復禮部省。三月威儀師依僧綱請也。八月鑄印。其十
B32n0173_p0290c07║二寺者。大安。藥師。東大。興福。新藥師。元興。法隆。弘
B32n0173_p0290c08║福。四天王。崇福。法華。西隆等寺。各置印於本所。是歲
B32n0173_p0290c09║當大曆六年
B32n0173_p0290c10║二年春三月置十禪師。夏。秋。冬
B32n0173_p0290c11║寶龜二年三月詔曰。禪師秀南。廣達。延秀。延慧。首勇。
B32n0173_p0290c12║法淨。法義。尊教。承興。光信。或智定可貴。或慈行有
B32n0173_p0290c13║名。官賜供給永終其身。時稱為十禪師。其後有闕
B32n0173_p0290c14║撰名德補之
B32n0173_p0290c15║三年春正月戊寅立皇太子。三月置內供奉。夏。秋。冬十
B32n0173_p0290c16║有一月納田于行基菩薩故院。僧正良辨寂。僧階配官
B32n0173_p0290c17║位
B32n0173_p0290c18║寶龜三年正月山部皇子為太子。初金吾將軍百川私
B32n0173_p0290c19║語等定法師曰。安得法力加山部親王登帝位。定
B32n0173_p0290c20║諾。乃取親王長作梵王帝釋二像供修之。至此擢上
B32n0173_p0290c21║儲位。三月六日勑天下諸州擇智行精修比丘為內
B32n0173_p0290c22║供奉。割官稅充資粮。十一月詔曰。故大菩薩行基戒
B32n0173_p0290c23║行具足智德惟備。其營建之院四十餘處。先朝之日多
B32n0173_p0290c24║賜莊田。但其六院未有恩給。和州菩提。登美。生馬。內
B32n0173_p0290c25║州石凝。山埼。泉州高渚宜賜田畝。所希真詮祕典永
B32n0173_p0290c26║洽東方。金輪寶位恒齊北極。風雨順時年穀豐稔。又
B32n0173_p0291a01║勑曰。僧正准從四品。僧都正五品。律師從五品
B32n0173_p0291a02║四年春。夏四月念摩訶般若于天下。秋。冬
B32n0173_p0291a03║寶龜四年四月勑曰。傳聞諸州疫發。朕君臨宇內子
B32n0173_p0291a04║育黎元。念此災厲寤寐為勞。夫摩訶般若波羅蜜者
B32n0173_p0291a05║諸佛之母也。天子念之則兵戈灾害不入國中。庶人
B32n0173_p0291a06║念之則疾疫厲鬼不入家內。憑茲善利救彼短折。
B32n0173_p0291a07║宜告天下起坐行出念摩訶般若。
B32n0173_p0291a08║五年寶龜五年
B32n0173_p0291a09║六年春。夏五月轉大般若經于宮中。納封戶于招提寺。
B32n0173_p0291a10║秋。冬
B32n0173_p0291a11║寶龜六年五月召沙門六百人于宮中讀大般若經。
B32n0173_p0291a12║攘災也。播州戶五十納招提寺
B32n0173_p0291a13║七年春三月轉大般若經于宮中。夏。秋。冬十有二月轉
B32n0173_p0291a14║金剛般若經于國分寺。僧都慈訓寂
B32n0173_p0291a15║寶龜七年三月六百人大般若攘宮怪也。十二月國分
B32n0173_p0291a16║寺金剛般若攘井上廢皇后及佗戶皇子母子靈崇也。
B32n0173_p0291a17║此歲慈訓僧都卒
B32n0173_p0291a18║八年寶龜八年
B32n0173_p0291a19║九年春。夏。秋七月納封戶于秋篠寺。冬
B32n0173_p0291a20║寶龜九年九月秋篠寺封百戶也
B32n0173_p0291a21║十年春正月京師數寺災。三月行道于東大寺。雲州獻異
B32n0173_p0291a22║像。夏六月納封戶于西隆寺。秋。冬納封戶于妙見寺
B32n0173_p0291a23║寶龜十年三月東夷叛。勑東大寺行道三七日。壓夷
B32n0173_p0291a24║也。不幾獻俘八十六人。雲州海濱銅像浮浪來。并香
B32n0173_p0291a25║爐諸器。刺史取獻。書曰異像
B32n0173_p0291a26║十有一年春正月辛酉改元天應。夏四月辛卯天皇禪位
B32n0173_p0291b01║于皇太子。後諡光仁。六月金紫光祿大夫石宅嗣卒。秋。
B32n0173_p0291b02║冬
B32n0173_p0291b03║天應元年正月初一改元。四月初三太子受禪。六月石
B32n0173_p0291b04║光祿薨。光祿篤歸佛乘。嘗捨舍為寺。名阿閦寺。因而
B32n0173_p0291b05║安像奉焉。寶字中為遣唐大使。謁諸名德歸朝。於寺
B32n0173_p0291b06║東南隅營一宇居焉。曰芸亭院。亭東北構方丈室。孤
B32n0173_p0291b07║坐一床觀修終日。或有講席必預聞。置外書於芸亭
B32n0173_p0291b08║作記。略曰。內外之門元是一道。道衰人下或釋或儒。
B32n0173_p0291b09║僕捨家為寺歸心久矣。為助內典加置外書。庶同
B32n0173_p0291b10║志者無滯空有。兼忘物我。開編解帙同出塵累不
B32n0173_p0291b11║公不書。何書光祿。深我也。
B32n0173_p0291b12║桓武皇帝
B32n0173_p0291b13║元年春正月。夏四月修仁王會。秋八月己巳改元延曆。冬
B32n0173_p0291b14║十月納封戶于妙見寺于西大寺。十有二月百僚入于大
B32n0173_p0291b15║安寺
B32n0173_p0291b16║延曆元年壬戌正月。不書即位去歲四月初三也。帝
B32n0173_p0291b17║光仁長子。諱山部。四月十四仁王會一代之會也。八月
B32n0173_p0291b18║改元十九也。十二月百司赴大安寺營上皇周忌齋。是
B32n0173_p0291b19║歲當德宗建中三年也
B32n0173_p0291b20║二年春三月右僕射藤田薨。夏五月宇佐大神託名。六月
B32n0173_p0291b21║禁私建寺。秋七月藤魚名薨。冬十有一月正梵唄。十有
B32n0173_p0291b22║二月禁質寺地。納封戶于璉城寺
B32n0173_p0291b23║延曆二年三月藤僕射薨。僕射歸鑑真久矣。嘗受菩
B32n0173_p0291b24║薩戒。五月八幡大神託曰。我無量劫來化生於三有。
B32n0173_p0291b25║修善巧方便。濟度諸眾生。我名曰大自在王菩薩。六
B32n0173_p0291b26║月勑曰。京畿定額諸寺有定數。自今禁民間私營寺
B32n0173_p0291c01║院。有司按察。七月左官右僕射藤魚名薨。嘗於平城
B32n0173_p0291c02║建萬葉寺。又於額田寺每年安居行道。奉佛甚勤。以
B32n0173_p0291c03║謫不官。以公書薨。又渥我也。十一月勑曰。梵唄讚頌
B32n0173_p0291c04║雅音正韻。以則真乘以警俗耳。比來僧尼讚唱。動則
B32n0173_p0291c05║哀蕩叫吟曲折万態。似衒伎藝頗近鄭衛。有司往諸
B32n0173_p0291c06║寺告戒濫唱。十二月勑曰。比來禁貪民質家地園圃。
B32n0173_p0291c07║今聞民間已止僧寺猶盛。乖法貪利蔑官慢令。既為
B32n0173_p0291c08║出塵之形還作在纏之舉。有司嚴加撿挍
B32n0173_p0291c09║三年春。夏。秋。冬十有一月戊申遷都山州長崗城
B32n0173_p0291c10║延曆三年十一月遷都十一也
B32n0173_p0291c11║四年延曆四年
B32n0173_p0291c12║五年春正月建梵釋寺。夏。秋。冬
B32n0173_p0291c13║延曆五年正月創梵釋寺于近州。此歲律師為六員
B32n0173_p0291c14║六年延曆六年
B32n0173_p0291c15║七年春。夏四月僧階配官位。五月納封戶于梵釋寺。秋。
B32n0173_p0291c16║冬
B32n0173_p0291c17║延曆七年四月禮部牃曰。僧階有五位。入位。住位。滿
B32n0173_p0291c18║位。法師位。大法師位。今配官位知階差。無位當八
B32n0173_p0291c19║位入七。住六。滿五。法師四。大法師三。三綱其悉焉。五
B32n0173_p0291c20║月梵釋之封總越二州各五十戶
B32n0173_p0291c21║八年延曆八年
B32n0173_p0291c22║九年延曆九年
B32n0173_p0291c23║十年延曆十年
B32n0173_p0291c24║十有一年春正月給供于頭陀所。賜度于山背秦氏。夏。
B32n0173_p0291c25║秋。冬納田于梵釋寺
B32n0173_p0291c26║延曆十一年正月沙門施曉奏曰。竊以真理無二帝道
B32n0173_p0292a01║惟一。敷化之門雖異。覆載之功乃同。故衛護萬邦唯
B32n0173_p0292a02║資於佛化。弘隆三寶靡非帝功。又夫沙門釋子三界
B32n0173_p0292a03║旅人。離家離鄉無親無族。或坐山林而求道。或蔭
B32n0173_p0292a04║松栢而思禪。雖有避世出塵之操。不忘護國利人
B32n0173_p0292a05║之行。而粮粒罕得飢餓常切。伏望本州國分之供分給
B32n0173_p0292a06║彼所。然則緇徒得不虞而修。聖恩有弗督而化。制可。
B32n0173_p0292a07║又奏曰。山背之民秦氏及女某等三十一人。自去寶龜
B32n0173_p0292a08║三年迄今。每歲春秋悔過修練其精誠寔可憐。伏願
B32n0173_p0292a09║天慈賜度。又旌善之一化也。制可。是歲田一千畝納
B32n0173_p0292a10║梵釋寺
B32n0173_p0292a11║十有二年春正月沙門賢璟及宮使相平安城都地。夏。秋。
B32n0173_p0292a12║冬
B32n0173_p0292a13║延曆十二年正月詔御史大夫藤小黑。尚書左丞紀古
B32n0173_p0292a14║佐美。及賢璟視新城之地。璟師此行我門不屑。曷為
B32n0173_p0292a15║書。褒。曷為褒。褒璟師公才也。公才我門何有。公才我
B32n0173_p0292a16║門一化也
B32n0173_p0292a17║十有三年春。夏。秋。冬十月辛酉遷都山州平安城
B32n0173_p0292a18║延曆十三年十月遷都二十一也
B32n0173_p0292a19║十有四年春。夏。秋九月置十禪師于梵釋寺而納田戶。
B32n0173_p0292a20║冬
B32n0173_p0292a21║延曆十四年九月勑曰。真教有屬。隆其業者人王。法
B32n0173_p0292a22║相無邊。闡其要者佛子。朕位膺四大情存億兆。導
B32n0173_p0292a23║國齊禮。雖遵有國之規。妙果勝因思弘無上之道。是
B32n0173_p0292a24║以披山水之名區草創禪地。盡土木之妙製莊嚴伽
B32n0173_p0292a25║藍。名曰梵釋寺。今置禪師十員。三綱在其中。納近州
B32n0173_p0292a26║田千畝。越州封五十戶。以充寺供修造之費。所冀運
B32n0173_p0292b01║邁馳驟永流正化。時變陵谷恒崇仁祠。以茲良因
B32n0173_p0292b02║普覃一切。上奉七廟臨法界而增尊。下及萬邦登
B32n0173_p0292b03║壽域而洽慶
B32n0173_p0292b04║十有五年春。夏。秋。冬建東寺
B32n0173_p0292b05║延曆十五年創東寺。大中大夫藤伊勢人為造寺使
B32n0173_p0292b06║十有六年春正月釋善珠擢僧正。夏。秋。冬
B32n0173_p0292b07║延曆十六年初早良太子與黃門侍郎藤種繼有卻。四
B32n0173_p0292b08║年八月帝如平城。發齋宮公主赴勢州。種繼為守宮。
B32n0173_p0292b09║太子黨人射種繼于燭下斃。事覺。十月太子廢將受
B32n0173_p0292b10║弒。太子使使諸寺預修白業。諸寺恐而拒之。獨善珠
B32n0173_p0292b11║納焉。謂使者曰。太子夙殃不盡今受嚴譴。此度回債
B32n0173_p0292b12║焉又幸也。乞勿結怨矣。委曲示諭。詞旨激切。使者復
B32n0173_p0292b13║命。太子喜曰。我聞師言披忍辱衣。以故不怕逆鱗
B32n0173_p0292b14║之怒耳。太子幽死。其靈惱逼皇太子。毉巫不効勑珠
B32n0173_p0292b15║持念。珠語太子曰。昔聞貧道言曰已披忍辱衣。今
B32n0173_p0292b16║何有之乎。乃廣說法要。言未畢太子病愈。正月十六
B32n0173_p0292b17║為僧正
B32n0173_p0292b18║十有七年春。夏四月改度科。六月定十大寺。秋。冬
B32n0173_p0292b19║延曆十七年四月勑曰。雙林西縵三乘東流。明譬炬燈
B32n0173_p0292b20║慈同舟楫。是以弘道持戒事資真僧。濟世化人貴
B32n0173_p0292b21║在高德。而年度者例而勿取童。頗習二經之文未
B32n0173_p0292b22║委三學之趣苟避課役纔忝緇徒。還棄戒法頓廢
B32n0173_p0292b23║修業。形似入道行同在家。鄭璞成嫌齊竿相濫。言念
B32n0173_p0292b24║迷途寔合改轍。自今以後度者宜擇年三十五以上
B32n0173_p0292b25║操履已定智行可崇兼習正音堪為僧者充之。每歲
B32n0173_p0292b26║十二月以前僧綱有司擇有業者。相對簡試所習經
B32n0173_p0292c01║論。摠試太義十條。取通五已上者具狀申官。至期
B32n0173_p0292c02║令度。其受戒之日更加審試。通八以上令得受戒。又
B32n0173_p0292c03║沙門之行護持戒律。苟乖斯道豈曰佛子。而今不崇
B32n0173_p0292c04║勝業。或事生產周旋閭里。無異編戶眾庶。以之輕
B32n0173_p0292c05║慢聖教。由此陵替非只黷亂真諦。固亦違戾國典。自
B32n0173_p0292c06║今以往如是之輩不得住寺。凡有齋會莫關法莚
B32n0173_p0292c07║三綱知而不糺者罪竝按。若有改過修行者聽歸住
B32n0173_p0292c08║使夫住法之侶彌篤精進之行。厭道之徒更起慚愧之
B32n0173_p0292c09║意。六月定官寺十所。大安。元興。弘興。藥師。四天王。興
B32n0173_p0292c10║福。法隆。崇福。東大。西大等也
B32n0173_p0292c11║十有八年延曆十八年
B32n0173_p0292c12║十有九年延曆十九年
B32n0173_p0292c13║二十年春。夏四月復度科。秋。冬十月復維摩會于興福
B32n0173_p0292c14║寺
B32n0173_p0292c15║延曆二十年四月勑曰。去十七年度者去幼取壯者。然
B32n0173_p0292c16║性有敏鈍。成有早晚。局以壯年恐失英彥。自今聽
B32n0173_p0292c17║取年二十已上。三綱有司悉之。十月維摩會復興福
B32n0173_p0292c18║寺。先或修長崗神足家或平城法華寺故有此勑
B32n0173_p0292c19║二十有一年春正月遣禮部侍郎和入鹿褒沙門最澄講。
B32n0173_p0292c20║夏。秋九月詔跨海。冬
B32n0173_p0292c21║延曆二十一年正月國子祭主和弘世屈最澄法師於
B32n0173_p0292c22║高尾寺講天台法門。又延十餘名德。帝使和禮部口
B32n0173_p0292c23║宣曰。昔者給孤長者降能仁於祇陀之苑。常啼菩薩聞
B32n0173_p0292c24║般若於尋香之城。是以和信士延二六之龍象。設一會
B32n0173_p0292c25║之法莚。所以慧日增光。禪河澄流。一乘之玄猷始開
B32n0173_p0292c26║區域。三諦之微旨聿被人天。像季傳燈斯創軌躅。隨
B32n0173_p0293a01║喜法莚稱嘆功德。九月詔曰。最澄闍梨久居東山。既
B32n0173_p0293a02║探法華奧旨。早踰西海宜傳天台教文。唯其往還不
B32n0173_p0293a03║得過朞。澄上表曰。晉季法顯度流沙而求法。唐初
B32n0173_p0293a04║玄奘踰葱嶺以尋師。竝皆不限年數授受惟期。是以
B32n0173_p0293a05║熟習方言博傳法藏。唯最澄此度求法往復有限。又
B32n0173_p0293a06║所求法文卷邁數百。歷問諸州希遭其人。况最澄未
B32n0173_p0293a07║學唐言。亦暗譯語。忽入異域恐煩述緒。竊見沙彌
B32n0173_p0293a08║義真少壯聰悟。頗涉經論。早習漢音粗知唐語。天恩
B32n0173_p0293a09║差義真為求法譯語。不啻是行賴之。兼令彼學加
B32n0173_p0293a10║諸。制可
B32n0173_p0293a11║二十有二年延曆二十二年
B32n0173_p0293a12║二十有三年春正月開律講于招提寺。夏五月嚴齋會度。
B32n0173_p0293a13║沙門空海赴唐。秋七月沙門最澄赴唐。冬
B32n0173_p0293a14║延曆二十三年正月招提寺沙門如寶奏曰。當寺者天
B32n0173_p0293a15║平寶字三年大唐鑑真和尚為聖武皇帝所建也。爾來
B32n0173_p0293a16║五十年雖厝律藏未有披講。伏望賜省牃於寺。傳
B32n0173_p0293a17║講學于後。制可。五月庚寅詔曰。正月齋會得度之輩。理
B32n0173_p0293a18║須舊年試才新歲得度。而有司常致慢闕。迄于會畢
B32n0173_p0293a19║其名未定。自今舊年十二月中旬以前試定申送其
B32n0173_p0293a20║狀。簡定之後不聽改替
B32n0173_p0293a21║二十有四年春正月禁貿賣寺。夏五月沙門最澄至自
B32n0173_p0293a22║唐。秋八月表進顯密經書。詔石川檉生學于澄師。冬十
B32n0173_p0293a23║月度寫經生置諸州講師。賜清水寺于諫議坂田村
B32n0173_p0293a24║延曆二十四年正月詔曰。定額諸寺各書檀越姓名于
B32n0173_p0293a25║寺記。近聞檀家貧孫賣寺。浮矯富民買為己寺。不貴
B32n0173_p0293a26║佛法恣用田地。非唯蔑佛乘。又還違國憲或聞民間
B32n0173_p0293b01║隨其要害。任情貿易寺宇。自今不許貿賣寺院。八
B32n0173_p0293b02║月最澄法師表進天台密教經䟽五百卷及道具器物
B32n0173_p0293b03║等。帝大悅。向有石川檉生二禪師。帝之所崇信長於
B32n0173_p0293b04║澄也。帝詔二人受澄學。故其詔詞謙遜。所謂內侍宣
B32n0173_p0293b05║也。十月寫大藏經薦崇道天皇。其書生各有賞。慕道
B32n0173_p0293b06║者得度。餘敘位。是歲撰諸宗英才補諸州講師。給官
B32n0173_p0293b07║封也。坂諫議營清水寺。初二年禁私寺故勑賜之
B32n0173_p0293b08║二十有五年春正月定度科。三月辛巳天皇崩諡桓武。夏
B32n0173_p0293b09║四月置安居講于天下寺剎。六月度二百人。秋八月禁
B32n0173_p0293b10║官吏掠寺。禁檀家管掠。沙門空海至自唐。冬建八嶋
B32n0173_p0293b11║寺而置度
B32n0173_p0293b12║延曆二十五年正月詔曰。年度者各依本業。經䟽中問
B32n0173_p0293b13║大義十條通五條以上聽度。下之者不得。若闕其
B32n0173_p0293b14║數許來歲加員。省僚僧綱詳加嚴察。若恕于緩恐
B32n0173_p0293b15║廢其業。是朕之所以深懼也。三月之崩十七也。四月
B32n0173_p0293b16║詔十五大寺及國分寺創安居。講仁王護國經立為
B32n0173_p0293b17║式。六月度男一百五十人。女五十人。薦先帝也。八月
B32n0173_p0293b18║詔曰。營寺構院大小雖殊種德植功尊卑不異故天
B32n0173_p0293b19║下大小寺宇。其始檀越之者皆能納田畝充資產。累
B32n0173_p0293b20║世崇敬傳至雲仍。近聞權豪官吏放逐檀胤改換僧
B32n0173_p0293b21║職。寺田剎圃恣事侵掠。朕九重深密或缺聽外事。有
B32n0173_p0293b22║司有知急奏不匿。聽而不言罪在不赦。又詔曰。近聞
B32n0173_p0293b23║天下寺院。其檀越者管收寺產。拒置知事。寺之奴婢
B32n0173_p0293b24║役過家僕。寺之樹木斫為薪柴。恣改三綱殆替一
B32n0173_p0293b25║寺。自今有一於此。刺史三綱及大眾付有司奏達。知
B32n0173_p0293b26║而容隱罪不赦。是歲山階地建八島寺。勑天下分
B32n0173_p0293c01║州租入別倉運納八嶋寺。每歲置度者一人。薦崇
B32n0173_p0293c02║道天皇也。
B32n0173_p0293c03║大同皇帝
B32n0173_p0293c04║元年春正月改元大同。夏四月。秋七月。冬十月
B32n0173_p0293c05║大同元年丁亥正月。不書即位去歲五月十八也。帝
B32n0173_p0293c06║桓武長子。諱安殿。即位日改元。今立丁亥者孝德之
B32n0173_p0293c07║例也。是歲當憲宗元和二年也
B32n0173_p0293c08║二年大同二年
B32n0173_p0293c09║三年春。夏四月丙子天皇禪位于皇太弟。秋。冬
B32n0173_p0293c10║大同三年四月讓位初一也。
B32n0173_p0293c11║弘仁皇帝
B32n0173_p0293c12║元年春正月宮會賜度。夏四月。秋九月。甲子改元弘仁。
B32n0173_p0293c13║冬十月
B32n0173_p0293c14║弘仁元年庚寅正月。不書即位去歲四月十三也。帝
B32n0173_p0293c15║桓武第二子。諱賀美。宮中金光明會始啟天台年度。光
B32n0173_p0293c16║定等八人預焉。九月改元二十七也。是歲當元和五年
B32n0173_p0293c17║也
B32n0173_p0293c18║二年弘仁二年
B32n0173_p0293c19║三年春。夏四月禁僧尼寺男女互入。秋。冬十月僧尼過條
B32n0173_p0293c20║順本法
B32n0173_p0293c21║弘仁三年四月勑曰。比來俗輩男女入僧尼院。託于講
B32n0173_p0293c22║聽屢有侵忤。外似勝因內汙淨業。自今禁男入尼
B32n0173_p0293c23║寺女赴僧寺。十月勑曰。僧尼罪條隨律教不許有司
B32n0173_p0293c24║勘掠。因沙門忠芬奏也
B32n0173_p0293c25║四年春正月御齋會置內論義。二月復度緣。夏。秋。冬
B32n0173_p0293c26║弘仁四年二月丙戌禮部省言。古例僧尼出家之日授
B32n0173_p0294a01║之度緣。受戒之時給之公驗。勝寶以來受戒之日毀度
B32n0173_p0294a02║緣停公驗。只授十師戒牒。今案於事有疑。若不復
B32n0173_p0294a03║古制恐致姧偽。伏乞不毀度緣。只其度緣自今以後
B32n0173_p0294a04║僧用尚書省印。尼用有司印。至受戒時尚書省於度
B32n0173_p0294a05║緣末注受戒年月。并官僚署名以省印印之。若有
B32n0173_p0294a06║身亡或反俗者。其度緣戒牒早上尚書省。省年終申
B32n0173_p0294a07║官毀之。庶令姦人屏跡源流共澄。制可
B32n0173_p0294a08║五年弘仁五年
B32n0173_p0294a09║六年春。夏四月天皇幸崇福寺于梵釋寺
B32n0173_p0294a10║弘仁六年
B32n0173_p0294a11║七年春。夏。秋冬十月殖稻于靈安寺。
B32n0173_p0294a12║弘仁七年十月勑曰。靈安寺徒有伽藍未修法事。蓋
B32n0173_p0294a13║因寺寡產業也。以官稻四千束納寺。自今子母計
B32n0173_p0294a14║利充春秋法事及修造
B32n0173_p0294a15║八年弘仁八年
B32n0173_p0294a16║九年春。夏五月解僧尼寺禁。秋。冬排新羅沙門于諸寺
B32n0173_p0294a17║弘仁九年五月勑許男女入僧尼之院。初三年有禁俗
B32n0173_p0294a18║間愁廢勝業。因茲解焉。而令僧網加嚴察。是歲新
B32n0173_p0294a19║羅沙門二十六人來。排入諸寺
B32n0173_p0294a20║十年春三月定僧官員。釋最澄請築圓戒壇于睿山。夏。
B32n0173_p0294a21║秋。冬
B32n0173_p0294a22║弘仁十年三月澄公上表乞於台山建菩薩戒壇。護命
B32n0173_p0294a23║等七師捧表斥之
B32n0173_p0294a24║十有一年春正月釋最澄上顯戒論。夏。秋。冬
B32n0173_p0294a25║十月釋空海賜傳燈大法師位
B32n0173_p0294a26║弘仁十一年
B32n0173_p0294b01║十有二年弘仁十二年
B32n0173_p0294b02║十有三年春二月釋最澄賜傳燈大法師位。
B32n0173_p0294b03║夏六月癸亥釋最澄寂。國忌置台度。秋冬
B32n0173_p0294b04║弘仁十三年六月尚書省劄曰。傳燈大法師位最澄奏
B32n0173_p0294b05║狀言。夫如來制戒機宜不同眾生發心大小各別。所
B32n0173_p0294b06║以文殊豆盧上座殊位一師十師羯磨各異。伏乞聖慈
B32n0173_p0294b07║天台宗年分度者二人。每年春三月先帝國忌於比叡
B32n0173_p0294b08║山依法華經得度受戒。自是一十二歲不聽下山。
B32n0173_p0294b09║四種三昧專得修習。然則一乘戒定永傳寰區。山林精
B32n0173_p0294b10║勤遠及塵劫。謹以上。奏者。被右僕射宣偁。奉勑宜
B32n0173_p0294b11║依奏狀者。省宜承知。依宣行之。符到奉行
B32n0173_p0294b12║十有四年春正月賜東寺于沙門空海。三月尚書右中丞
B32n0173_p0294b13║伴國道登睿山。夏四月戊戌釋義真行大戒于睿山。辛
B32n0173_p0294b14║丑天皇禪位于皇太弟。秋。冬十有一月置密眾于東
B32n0173_p0294b15║寺
B32n0173_p0294b16║弘仁十四年去歲澄公乞國忌度于台山。故今兹令伴
B32n0173_p0294b17║國道入延曆寺試度者。伴公善法事。書官貴也。四
B32n0173_p0294b18║月十四沙門義真於中堂行圓戒羯磨。褒真之成先
B32n0173_p0294b19║志。故書以姓氏。上之遜位者十七也。十一月初十以
B32n0173_p0294b20║東寺為密場。置五十比丘習密三藏。三藏何。大毗盧
B32n0173_p0294b21║遮那。金剛頂經等二百卷。密修多羅也。蘇婆呼經。根本
B32n0173_p0294b22║部等一百七十卷密毗那耶也。菩提心。摩訶衍論等十
B32n0173_p0294b23║一卷密阿毗曇也。自今撰密學者五十員誦習密三
B32n0173_p0294b24║藏。無佗宗雜住也。蓋正月賜東寺于海為密寺。至
B32n0173_p0294b25║此置密學。依海奏也。
B32n0173_p0294b26║天長皇帝
B32n0173_p0294c01║元年春正月乙卯改元天長。三月釋空海法掌于神泉苑。
B32n0173_p0294c02║夏四月。秋七月。冬十月釋義真為延曆寺座主
B32n0173_p0294c03║天長元年甲辰正月。不書即位去歲四月二十八也。
B32n0173_p0294c04║帝桓武第三子。諱大伴。初五改元。此春不雨三月二十
B32n0173_p0294c05║六沙門守敏空海奉詔修請雨經法于神泉苑。事見空
B32n0173_p0294c06║海傳中。上擢海僧都。不書微也。密徒網位自此始此
B32n0173_p0294c07║歲義真任天台座主。此職自真始當穆宗長慶四年也
B32n0173_p0294c08║二年天長二年
B32n0173_p0294c09║三年天長三年
B32n0173_p0294c10║四年春。夏。秋。冬十有一月沙門護命為僧正
B32n0173_p0294c11║天長四年
B32n0173_p0294c12║五年天長五年
B32n0173_p0294c13║六年春。夏四月度一百人。秋。冬
B32n0173_p0294c14║天長六年四月詔曰。傳聞比來諸州疫發百姓夭亡。夫
B32n0173_p0294c15║出家功德不可思議。宜度百僧弭此凶禍。庶幾納羣
B32n0173_p0294c16║生於仁壽。致品物於中和
B32n0173_p0294c17║七年春。夏。秋。冬十有二月修佛名懺禮于宮中
B32n0173_p0294c18║天長七年十二月宮中有佛名懺禮。靜安傳繫承和五。
B32n0173_p0294c19║與是何異。是修也。後式也
B32n0173_p0294c20║八年天長八年
B32n0173_p0294c21║九年天長九年
B32n0173_p0294c22║十年春二月丙戌天皇禪位于皇太子。夏。秋。冬
B32n0173_p0294c23║天長十年二月受禪二十八也。
B32n0173_p0294c24║承和皇帝
B32n0173_p0294c25║元年春正月乙卯改元承和。置真言院于宮中。夏四月。秋
B32n0173_p0294c26║九月僧正護命寂。冬十月經三會講賜僧官
B32n0173_p0295a01║承和元年甲寅正月。不書即位去歲三月初六也。帝
B32n0173_p0295a02║弘仁第二子。諱正良。初三改元。真言院後七日修法依
B32n0173_p0295a03║空海奏也。此歲詔曰。自今經三會講師始任僧官。三
B32n0173_p0295a04║會何。正月宮中御齋會。三月藥師寺最勝會。十月興福
B32n0173_p0295a05║寺維摩會也。當文宗大和八年也
B32n0173_p0295a06║二年春正月納功德料二百戶于東寺。置密度。三月丙寅
B32n0173_p0295a07║釋空海寂定。夏。秋。冬
B32n0173_p0295a08║承和二年正月沙門空海奏。去弘仁十四年詔令真言
B32n0173_p0295a09║僧五十人住東寺學密教。其時院宇未備不遑僧
B32n0173_p0295a10║居。今房舍已成。乞東寺官家功德料千戶內二百戶
B32n0173_p0295a11║充僧供。為國修法。制可。空海又奏。金剛頂經毗盧遮
B32n0173_p0295a12║那經業二人。聲明業一人。置年度精究密學。正月二
B32n0173_p0295a13║十二尚書符降
B32n0173_p0295a14║三年春。夏五月置三齋月修于東寺灌頂院。釋實慧為
B32n0173_p0295a15║東寺長者。秋。冬
B32n0173_p0295a16║承和三年五月詔曰。每歲三長齋月於東寺灌頂院撰
B32n0173_p0295a17║三七比丘修息炎增益法鎮護國家。為永式。沙門實
B32n0173_p0295a18║慧有密學。勑為東寺長者。此任自慧始
B32n0173_p0295a19║四年春。夏五月置五品寺司。秋。冬
B32n0173_p0295a20║承和四年五月詔曰。傳聞近城諸寺寺規放廢。自今以
B32n0173_p0295a21║文武官五品中察直者為寺司促復之
B32n0173_p0295a22║五年春。夏六月沙門慧運。圓仁等赴唐。秋。冬十有二月
B32n0173_p0295a23║置佛名懺于宮中
B32n0173_p0295a24║承和五年六月遣唐使藤常嗣發。運仁等從之。十二月
B32n0173_p0295a25║佛名懺三日依沙門靜安奏也
B32n0173_p0295a26║六年春。夏。秋七月轉大般若經于紫宸殿。九月沙門常曉
B32n0173_p0295b01║獻太元帥像。冬
B32n0173_p0295b02║承和六年七月紫宸轉經沙門六十人。達嚫各有差。大
B32n0173_p0295b03║法師位賜度者各一人。法師位以下各授一階
B32n0173_p0295b04║七年春。夏六月賜法琳寺于沙門常曉。秋。冬移修最勝
B32n0173_p0295b05║會于大極殿
B32n0173_p0295b06║承和七年六月常曉奏。山州宇治郡法琳寺。地勢閑燥
B32n0173_p0295b07║宜修大法。乞以太元帥像安此地。為修法院保護
B32n0173_p0295b08║國家。制可。此歲最勝會移大極殿
B32n0173_p0295b09║八年春正月轉藥師經于滿涼殿。夏。秋。冬
B32n0173_p0295b10║承和八年正月清涼殿轉經沙門五十八人。各嚫度者
B32n0173_p0295b11║一人
B32n0173_p0295b12║九年承和九年
B32n0173_p0295b13║十年春。夏。秋冬十有一月沙門泰景為僧正
B32n0173_p0295b14║承和十年
B32n0173_p0295b15║十有一年承和十一年
B32n0173_p0295b16║十有二年春三月轉大般若經于三殿。夏。秋。冬
B32n0173_p0295b17║承和十二年三月紫宸清涼常寧三殿及真言院轉經沙
B32n0173_p0295b18║門一百人。兼修陀羅尼法。各嚫度者一人。攘宮怪也
B32n0173_p0295b19║十有三年春。夏。秋。冬十有二月納官租于定心院
B32n0173_p0295b20║承和十三年初常於台山建定心院。至此以近州租
B32n0173_p0295b21║三萬束充佛僧之供
B32n0173_p0295b22║十有四年春。夏。秋九月沙門慧運。圓仁至自唐。冬
B32n0173_p0295b23║承和十四年
B32n0173_p0295b24║十有五年春二月設拔萃度于省中。夏六月辛丑改元嘉
B32n0173_p0295b25║祥。秋。冬十有一月置藥師寺講師
B32n0173_p0295b26║嘉祥元年二月於八省試持經持呪拔萃者。於是乎
B32n0173_p0295c01║負笈杖錫自四方至者數百人。得第七十餘人。皆以
B32n0173_p0295c02║延字為上字。六月豐後州獻白龜。依是十三改元。十
B32n0173_p0295c03║一月下野州言。藥師寺者天武皇帝之所創也。院宇巍
B32n0173_p0295c04║巍宛如七大寺。資產亦多。東關十州得度者咸萃於
B32n0173_p0295c05║此。而無講師。令國講師勾當寺事。求諸故實未覩
B32n0173_p0295c06║所由。伏乞准大宰府觀世音寺例。擇戒壇十師之中智
B32n0173_p0295c07║行具足為眾所推者任講師。兼為受戒阿闍梨。制可
B32n0173_p0295c08║十有六年嘉祥二年
B32n0173_p0295c09║十有七年春三月度五百人。丁酉天皇禪位于皇太子。夏
B32n0173_p0295c10║五月度七十人。秋。冬
B32n0173_p0295c11║嘉祥三年三月十九太子受禪。五月七十之度薦明神
B32n0173_p0295c12║也。故以神字為上字。
B32n0173_p0295c13║
B32n0173_p0295c14║
B32n0173_p0295c15║
B32n0173_p0295c16║
B32n0173_p0295c17║
B32n0173_p0295c18║
B32n0173_p0295c19║
B32n0173_p0295c20║
B32n0173_p0295c21║
B32n0173_p0295c22║
B32n0173_p0295c23║
B32n0173_p0295c24║
B32n0173_p0295c25║
B32n0173_p0295c26║元亨釋書卷第二十三　終