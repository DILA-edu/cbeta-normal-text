B32n0173_p0296a01║
B32n0173_p0296a02║元亨釋書卷第二十四
B32n0173_p0296a03║
B32n0173_p0296a04║濟北沙門　師鍊撰
B32n0173_p0296a05║資治表五
B32n0173_p0296a06║（起仁壽至承平合七君）
B32n0173_p0296a07║仁壽皇帝
B32n0173_p0296a08║元年春正月。夏四月庚午改元仁壽。秋七月。冬十月
B32n0173_p0296a09║仁壽元年辛未正月。不書即位去歲四月也。帝承和
B32n0173_p0296a10║長子。諱道康。四月二十八改元。此歲當宣宗大中五
B32n0173_p0296a11║年也
B32n0173_p0296a12║二年仁壽二年
B32n0173_p0296a13║三年仁壽三年
B32n0173_p0296a14║四年春。夏。秋。冬十有一月庚戌改元齊衡
B32n0173_p0296a15║齊衡元年十一月二十九改
B32n0173_p0296a16║五年春。夏五月置度者于氣多神宮寺。置于氣比神宮
B32n0173_p0296a17║寺。秋九月沙門長訓為僧正。冬
B32n0173_p0296a18║齊衡二年五月能州氣多神宮度者三人。越州氣比神
B32n0173_p0296a19║宮度者五人。為年分也
B32n0173_p0296a20║六年春三月天皇灌頂于冷泉院。夏。秋八月設持呪度于
B32n0173_p0296a21║神泉苑。冬十月沙門真濟為僧正
B32n0173_p0296a22║齊衡三年三月帝從圓仁阿闍梨稟灌頂。八月勑召
B32n0173_p0296a23║持呪沙彌。於神泉苑試之。有感者賜度。十月真濟
B32n0173_p0296a24║之僧正密徒之始也
B32n0173_p0296a25║七年春二月戊子改元天安。夏。秋。冬
B32n0173_p0296a26║天安元年二月二十改
B32n0173_p0296b01║八年春。夏沙門圓珍至自唐。秋八月乙卯天皇崩。冬
B32n0173_p0296b02║天安二年八月之崩二十七也。
B32n0173_p0296b03║貞觀皇帝
B32n0173_p0296b04║元年春正月。夏四月辛丑改元貞觀。秋七月。冬十月。八
B32n0173_p0296b05║幡大神移男山
B32n0173_p0296b06║貞觀元年己卯正月不書即位。去歲十一月初七也。帝
B32n0173_p0296b07║仁壽第四子。諱惟仁。四月之改元十五也。此歲八幡移
B32n0173_p0296b08║鳩嶺。事在行教傳中。當大中十三年也
B32n0173_p0296b09║二年春二月僧正真濟寂。夏。秋。冬
B32n0173_p0296b10║貞觀二年
B32n0173_p0296b11║三年貞觀三年
B32n0173_p0296b12║四年春。夏。秋七月舉貞觀寺。冬沙門真如宗睿赴唐
B32n0173_p0296b13║貞觀四年七月二十。嘉祥寺西院賜名貞觀寺。舉何。顯
B32n0173_p0296b14║也。初混嘉祥。今得別號。顯舉之謂也。此歲如睿二師
B32n0173_p0296b15║入唐
B32n0173_p0296b16║五年貞觀五年
B32n0173_p0296b17║六年春正月辛丑釋圓仁寂。二月定僧階。三月印戒牒。
B32n0173_p0296b18║夏。秋七月天皇灌頂于仁壽殿。冬釋真雅聽輦車
B32n0173_p0296b19║貞觀六年二月十六勑曰。國典僧綱元有三階。滿位法
B32n0173_p0296b20║師位。大法師位。近來賢愚濫糅似無尊卑。今三階之
B32n0173_p0296b21║外更立三位。法橋上人位。法眼和尚位。法印大和尚
B32n0173_p0296b22║位。此三位以為三綱階。法印位為僧正階。法眼位僧
B32n0173_p0296b23║都階。法橋位律師階者。依真雅奏也。三月戒壇院設
B32n0173_p0296b24║印印於戒牒。其印用東大寺印模。依沙門最教奏也。
B32n0173_p0296b25║七月上就阿闍梨圓珍灌頂。僕射藤良相等入壇者三
B32n0173_p0296b26║十餘人。此歲真雅賜輦車詔。比丘之輦自雅始
B32n0173_p0296c01║七年春三月嚴度戒學。夏。秋九月沙門壹演為僧正。冬
B32n0173_p0296c02║十有一月沙門宗叡至自唐
B32n0173_p0296c03║貞觀七年三月僧都慧運奏。謹案舊例。凡得度者先與
B32n0173_p0296c04║度緣次令入寺。就中年度者經二年精練沙彌行。
B32n0173_p0296c05║臨時度者經三歲然後聽受戒。每歲三月以前僧綱
B32n0173_p0296c06║放牒諸寺。令上當年受戒者名。而乃會集綱所禮部
B32n0173_p0296c07║鴻臚二官共勘名籍。試法華。最勝。威儀三經。即簡年
B32n0173_p0296c08║二十以上六十已下熟前件三經者更牒本寺。三七
B32n0173_p0296c09║日修悔過。四月十五日以前定其受戒日。請傳戒大
B32n0173_p0296c10║小十師。於東大寺戒壇依教問十三難及十遮。然後
B32n0173_p0296c11║登壇受戒。受戒畢。籍戒壇院差教授帥。一夏九旬修
B32n0173_p0296c12║學比丘二百五十戒。三千威儀。回茲戒業誓鎮國家。
B32n0173_p0296c13║或居本寺請依止師細學律相。若夫年未滿二十。
B32n0173_p0296c14║或七十以下。并朝廷不許之人。負債之輩。黃門奴婢
B32n0173_p0296c15║之類。非戒器故佛不聽受。頃年之間非唯忘卻舊
B32n0173_p0296c16║例。兼復違背佛教。或臨受戒日纔下官符。新剃頭
B32n0173_p0296c17║髮初著袈裟。冠幘之痕頭額猶存。或十許歲少年人
B32n0173_p0296c18║徒有貪名之外謀。渾無慕道之中誠。未練沙彌之
B32n0173_p0296c19║行。況於懺悔之事乎。加以結番之場競上下而鬪亂。
B32n0173_p0296c20║登場之次爭先後而拏攖。遂則罵詈有司陵轢十師。
B32n0173_p0296c21║濫悖之甚不可言也。夫得表無表戒名曰受戒。於
B32n0173_p0296c22║三師七證前殷勤至誠作禮。乞戒之下發得防非止惡
B32n0173_p0296c23║之功能名曰表戒。羯磨之下發得非色非心成佛殊勝
B32n0173_p0296c24║之功能名曰無表戒。既無至誠禮敬心安得表戒。表
B32n0173_p0296c25║戒未得何得無表戒。無表戒已不得何名得戒。登壇
B32n0173_p0296c26║已後不學律相故不知持犯。不知持犯。亦不修安
B32n0173_p0297a01║居。不修安居何稱比丘。伏乞依舊例兼遵佛制。然
B32n0173_p0297a02║則緇徒感激濫惡自止。戒壇清靜佛法興繁。國土豐樂
B32n0173_p0297a03║不期而來內外之災殃不攘而去。制可。九月壹演法師
B32n0173_p0297a04║為僧正。凡僧正有三。大正權也。大行基始之。正觀
B32n0173_p0297a05║勒始之。權演始之
B32n0173_p0297a06║八年春。夏六月釋安慧為延曆寺座主。秋七月丙申釋最
B32n0173_p0297a07║澄賜諡傳教大師。圓仁慈覺。冬
B32n0173_p0297a08║貞觀八年六月安慧為天台座主。尋常座主不書。曷為
B32n0173_p0297a09║書。褒也。曷為褒。事見本傳。七月十四澄仁二公諡大
B32n0173_p0297a10║師。大師之號自此始。語在相應傳中
B32n0173_p0297a11║九年春。夏。秋七月僧正壹演賜諡慈濟。冬
B32n0173_p0297a12║貞觀九年七月慈濟之諡號是為始
B32n0173_p0297a13║十年貞觀十年
B32n0173_p0297a14║十有一年春二月沙門遍昭賜法眼和尚位。夏。秋。冬
B32n0173_p0297a15║貞觀十一年二月遍昭之法眼位台徒綱位之始
B32n0173_p0297a16║十有二年貞觀十二年
B32n0173_p0297a17║十有三年貞觀十三年
B32n0173_p0297a18║十有四年春三月度八十人。僧正真雅管法務。夏。秋。冬
B32n0173_p0297a19║貞觀十四年三月詔曰。大相國藤公朕之外祖父也。比
B32n0173_p0297a20║來寢瘵。人傳毉巫不効。朕食息不安寧。伏聞內傳之
B32n0173_p0297a21║中度人歸法能拯人厄。宜賜度者八十人。初空海師
B32n0173_p0297a22║歸朝。奏曰。昔不空三藏為唐國法務。況國家曩設此
B32n0173_p0297a23║任。中不繼。乞復。勑置綱所造印鑰。凡僧官進退法
B32n0173_p0297a24║事啟散皆能管行。而海公不任印鑰納官。三月十四
B32n0173_p0297a25║真雅為法務。先是居此任者五人。推古三十二年觀
B32n0173_p0297a26║勒始為僧正。兼主法務。天平十年信行為律師。同日
B32n0173_p0297b01║主法務。勝寶八年慈調律師法務。寶字七年鑑真僧
B32n0173_p0297b02║正法務。天長四年護命僧正法務。此五人絕而或續。雅
B32n0173_p0297b03║之後法務不絕。興福寺延壽任大威儀師。與雅同日
B32n0173_p0297b04║主法務。是權也
B32n0173_p0297b05║十有五年貞觀十五年
B32n0173_p0297b06║十有六年貞觀十六年
B32n0173_p0297b07║十有七年貞觀十七年
B32n0173_p0297b08║十有八年春。夏。秋。冬十有一月壬寅天皇禪位于皇太
B32n0173_p0297b09║子
B32n0173_p0297b10║貞觀十八年十一月二十九太子受禪。
B32n0173_p0297b11║元慶皇帝
B32n0173_p0297b12║元年春正月乙亥天皇即位。夏四月壬申改元元慶。秋七
B32n0173_p0297b13║月冬十有二月舉元慶寺
B32n0173_p0297b14║元慶元年丁酉正月初三帝即位于豐樂殿。帝貞觀長
B32n0173_p0297b15║子。諱貞明。四月改元。二十一也。去貞觀十一年建伽
B32n0173_p0297b16║藍。十二月配紀元曰元慶寺。置年度三人。此歲當
B32n0173_p0297b17║僖宗乾符四年也
B32n0173_p0297b18║二年元慶二年
B32n0173_p0297b19║三年春正月僧正真雅寂。夏五月太上皇祝髮。度三十
B32n0173_p0297b20║人。秋。冬十月沙門宗睿。遍昭。為僧正。太上皇灌頂
B32n0173_p0297b21║元慶三年五月初八太上皇就沙門宗睿落髮受戒。三
B32n0173_p0297b22║十之度薦仁壽上皇也。十月遍昭為權僧正。台徒僧
B32n0173_p0297b23║正昭為始。此歲太上皇從睿公受兩部灌頂
B32n0173_p0297b24║四年春。夏。秋。冬十有二月貞觀上皇崩。度一百人
B32n0173_p0297b25║元慶四年十二月度薦太上皇也
B32n0173_p0297b26║五年元慶五年
B32n0173_p0297c01║六年元慶六年
B32n0173_p0297c02║七年元慶七年
B32n0173_p0297c03║八年春二月乙未天皇遜位。僧綱賀于東宮。轉大般若
B32n0173_p0297c04║經于東宮。修法于仁壽殿。三月僧正宗睿寂。夏五月監
B32n0173_p0297c05║修廢寺。六月起塔于嘉祥寺。秋九月置阿闍梨位于元
B32n0173_p0297c06║慶寺。冬
B32n0173_p0297c07║元慶八年二月初四帝避位。此日群臣捧傳國寶璽劒
B32n0173_p0297c08║等詣吏部王宮。五日王移東宮。六日三綱率諸沙
B32n0173_p0297c09║門賀東宮。十三延五十沙門于東宮前殿。轉大般若
B32n0173_p0297c10║三日。二十四勑二十沙門修法仁壽殿五日。五月詔
B32n0173_p0297c11║曰。天下寺院廢朽相仍宜以各寺田產加修造。來冬
B32n0173_p0297c12║仲月降監使檢察。若有弛怠罪不寬。六月以近波二
B32n0173_p0297c13║州租造五級塔于嘉祥寺。九月以惟首。安然二師充
B32n0173_p0297c14║元慶寺阿闍梨位。教授密乘依遍昭奏也。
B32n0173_p0297c15║仁和皇帝
B32n0173_p0297c16║元年春二月丁未改元仁和。省僚署戒牒。三月充度者
B32n0173_p0297c17║于最勝講師。夏四月轉大般若經于五寺。修仁王百座會
B32n0173_p0297c18║一百所。秋九月納墾田于元慶寺。加立義于維摩。最勝
B32n0173_p0297c19║二會。冬十月饗遍昭于仁壽殿
B32n0173_p0297c20║仁和元年乙巳正月。不書即位去歲二月二十二也。帝
B32n0173_p0297c21║承和第三子諱時康甞為吏部尚書。屬元慶帝之避位
B32n0173_p0297c22║羣臣固請。帝不得辭。二月改元者二十一也。禮部省
B32n0173_p0297c23║言。去六年六月僧正遍昭奏狀偁。頃年受戒輩多不軌。
B32n0173_p0297c24║只以戒牒專為公驗。自今受戒日省僚威從共向戒
B32n0173_p0297c25║壇子細勘會官符度緣。即令登壇受戒。便取戒牒具
B32n0173_p0297c26║注紙後以其本籍姓名省僚共押署以省印印之者。
B32n0173_p0298a01║伏乞准度緣三司共署印。制可。閏三月詔曰。每歲正
B32n0173_p0298a02║月大極殿齋講是先聖之所遵行也。設齋講之座演
B32n0173_p0298a03║最勝之經。其講師者才名拔萃智德高邁。宜給度者一
B32n0173_p0298a04║人以代扶老之杖。立為式。四月於延曆寺東西院。崇
B32n0173_p0298a05║福。梵釋。元興五寺各請十僧轉大般若五日。賀藤
B32n0173_p0298a06║太師五十算也。修百座仁王會於紫宸殿。及諸司十二
B32n0173_p0298a07║宮門羅城門東西寺合三十二所并六十六州國分寺兼
B32n0173_p0298a08║二嶋也。九月近州高島郡野地納元慶寺墾田凡一千
B32n0173_p0298a09║五百畝。興福寺維摩會。藥師寺最勝會。加立義沙門
B32n0173_p0298a10║各一人。十月饗僧正遍昭。賀七十算也。三公皆預
B32n0173_p0298a11║席夜談至曉。不書官非禮也。此歲當光啟元年也
B32n0173_p0298a12║二年春三月僧正遍昭賜封戶聽輦車。夏。秋。冬十月沙
B32n0173_p0298a13║門朗善入宮。釋圓珍護摩于紫宸殿
B32n0173_p0298a14║仁和二年三月十四詔曰。僧正遍昭慈仁為性智德在
B32n0173_p0298a15║躬。所以朕之丕膺鴻業撫育兆民者。皆公之潛加冥
B32n0173_p0298a16║祐也。況公未入釋門。朕亦在列藩。恩交相結盟約共
B32n0173_p0298a17║深。雖逸塵外猶在宮中。故割百戶以充禪供。亦聽
B32n0173_p0298a18║輦車。嗚呼至人懸解上德難名。物外浮榮雖知非公
B32n0173_p0298a19║之好。人間崇飾聊又寄朕之懷。十月帝不豫。召梵釋
B32n0173_p0298a20║寺朗善加持聖躬。又詔延曆寺座主圓珍。於紫宸殿
B32n0173_p0298a21║修護摩法五日。帝疾愈。善珍同加上病。何姓珍不
B32n0173_p0298a22║姓善。善公加疾不明故族書入宮。珍公有効故書
B32n0173_p0298a23║姓貴之
B32n0173_p0298a24║三年春三月加年度于延曆寺。夏。秋八月丙寅天皇崩。冬
B32n0173_p0298a25║十月轉大般若經于宮中。修法行嚫行嚫天下耆僧尼
B32n0173_p0298a26║仁和三年三月年分度二人加延曆寺。其一大毗盧遮
B32n0173_p0298b01║那經業其一一字佛頂輪王經業。資二神大小比睿。因
B32n0173_p0298b02║座主圓珍請也。八月二十五帝崩。十月一百沙門讀大
B32n0173_p0298b03║般若于宮中。又十五名德期一七日修法宮中。散日
B32n0173_p0298b04║賜親于御前。此歲天下僧尼八十歲以降行嚫。敬老
B32n0173_p0298b05║也。
B32n0173_p0298b06║寬平皇帝
B32n0173_p0298b07║元年春正月改元寬平。夏四月。秋八月慶仁和寺。冬十
B32n0173_p0298b08║月
B32n0173_p0298b09║寬平元年戊申正月。不書即位去歲十一月十七也。
B32n0173_p0298b10║帝仁和第三子。諱定省。古史仁和四年連帝初年改
B32n0173_p0298b11║元在己酉四月二十七。今以即位次年立元。雖與孝
B32n0173_p0298b12║德例後先不齊史法同焉。八月仁和寺落成。沙門真
B32n0173_p0298b13║然為慶導師。此歲當文德元年也
B32n0173_p0298b14║二年春。夏五月八幡神藏震。秋七月頒盂蘭盆供于諸寺。
B32n0173_p0298b15║施燈油于寺祠。冬十有二月獻道具于八幡神祠
B32n0173_p0298b16║寬平二年五月石清水寶藏震。大史筮曰。病在聖躬帝
B32n0173_p0298b17║曰。朕雖至愚頗慎言行。況歸三寶旦暮修懺。縱有
B32n0173_p0298b18║微恙不至大故。然當咎徵不可逸豫。只夫天地神
B32n0173_p0298b19║靈證之耳。而無事。君子曰。宋公善言沴星沒焉。夙
B32n0173_p0298b20║慎言行勤修懺。何災之有。自信不疑天皇之謂乎。七
B32n0173_p0298b21║月盂蘭盆供。薦先皇也。其納燈油七所。延曆西塔院。
B32n0173_p0298b22║神護。圓成。長谷。東西寺。八幡神祠也。十二月石清水
B32n0173_p0298b23║大神託曰。欲得菩薩服色道具。勑獻瓔珞香爐念珠
B32n0173_p0298b24║等
B32n0173_p0298b25║三年春正月僧正遍昭寂。夏四月灌佛于宮中。秋。冬十
B32n0173_p0298b26║月沙門真然為僧正
B32n0173_p0298c01║寬平三年四月設浴佛于宮。皇帝太子公卿皆各灌佛
B32n0173_p0298c02║四年春。夏。秋九月僧正真然寂。冬十月庚子釋圓珍寂
B32n0173_p0298c03║寬平四年
B32n0173_p0298c04║五年寬平五年
B32n0173_p0298c05║六年寬平六年
B32n0173_p0298c06║七年春。夏。秋。冬十有二月僧都益信。律師聖寶管法務
B32n0173_p0298c07║寬平七年十二月益信法務正也。聖寶權也。尋常小官
B32n0173_p0298c08║不書。曷為書。見法務在僧都及律師不必僧正也
B32n0173_p0298c09║八年寬平八年
B32n0173_p0298c10║九年春正月天皇幸雲林寺。夏。秋。冬
B32n0173_p0298c11║寬平九年雲林寺幸者閏正月也
B32n0173_p0298c12║十年春。夏。秋七月戊寅天皇禪位于皇太子。九月朔釋聖
B32n0173_p0298c13║寶祈日食。冬
B32n0173_p0298c14║寬平十年七月讓位者初五也。九月朔日有食之。詔沙
B32n0173_p0298c15║門聖寶祈焉。天晴不虧。勑嚫御衣。
B32n0173_p0298c16║昌泰皇帝
B32n0173_p0298c17║元年春正月。夏四月乙丑改元昌泰。秋七月。冬十有二月
B32n0173_p0298c18║修吉祥懺于天下
B32n0173_p0298c19║昌泰元年戊午正月。不書即位去歲七月十三也。帝
B32n0173_p0298c20║寬平長子。諱敦仁。四月改元二十六也。此歲當昭宗
B32n0173_p0298c21║光化元年也
B32n0173_p0298c22║二年春。夏。秋。冬十月太上皇祝髮。十有一月太上皇受
B32n0173_p0298c23║戒于東大寺
B32n0173_p0298c24║昌泰二年十月十四上皇從沙門益信出家。法諱空理。
B32n0173_p0298c25║十一月二十四登東大寺戒壇
B32n0173_p0298c26║三年春三月沙門益信為僧正。夏。秋。冬十月道皇幸高
B32n0173_p0299a01║野山
B32n0173_p0299a02║昌泰三年十月道皇何。寬平上皇也。曷為道皇。受道
B32n0173_p0299a03║上皇也
B32n0173_p0299a04║四年春二月禁私修壇法。夏。秋七月甲子改元延喜。冬
B32n0173_p0299a05║十月慶讚大藏經于淨福寺。十有二月道皇灌頂于東
B32n0173_p0299a06║寺
B32n0173_p0299a07║延喜元年七月改元十五也。十月太上皇詔沙門增命
B32n0173_p0299a08║慶讚淨福寺大藏經。十二月太上皇於東寺從僧正
B32n0173_p0299a09║益信灌頂。金剛號金剛覺
B32n0173_p0299a10║五年春三月沙門聖寶為僧正。夏。秋。冬
B32n0173_p0299a11║延喜二年
B32n0173_p0299a12║六年延喜三年
B32n0173_p0299a13║七年春三月道皇營室于仁和寺。夏。秋。冬營室于睿山。
B32n0173_p0299a14║延喜四年三月上皇構一堂於仁和寺。安金剛界三十
B32n0173_p0299a15║七尊及外院天等三摩耶形。上皇禪居側室。俗曰御
B32n0173_p0299a16║室。是歲上皇幸睿山千光院造御室。千光院者增命
B32n0173_p0299a17║坊也
B32n0173_p0299a18║八年春正月天皇幸仁和寺。夏四月道皇受戒于睿山。秋
B32n0173_p0299a19║九月道皇幸金峯山。冬十有二月施綿于平城耆年
B32n0173_p0299a20║延喜五年正月仁和寺幸者覲上皇也。十二月勑僧正
B32n0173_p0299a21║聖寶撿平城諸寺比丘年八十已下。上名簿就穀倉
B32n0173_p0299a22║院行綿
B32n0173_p0299a23║九年春三月僧正益信寂。夏。秋。冬十月道皇賀沙門增
B32n0173_p0299a24║命座主
B32n0173_p0299a25║延喜六年三月十八增命為天台座主。十月上皇上山
B32n0173_p0299a26║賀之
B32n0173_p0299b01║十年延喜七年
B32n0173_p0299b02║十有一年延喜八年
B32n0173_p0299b03║十有二年春。夏。秋七月僧正聖寶寂。冬
B32n0173_p0299b04║延喜九年
B32n0173_p0299b05║十有三年。春夏四月灌佛于宮中。秋九月道皇灌頂于睿
B32n0173_p0299b06║山
B32n0173_p0299b07║延喜十年四月浴佛。觀賢為導師。九月上皇稟灌頂於
B32n0173_p0299b08║座主增命。帝聞之授命以法眼和尚位。上皇手捧詔
B32n0173_p0299b09║與命。及袈裟數珠香爐等
B32n0173_p0299b10║十有四年延喜十一年
B32n0173_p0299b11║十有五年延喜十二年
B32n0173_p0299b12║十有六年延喜十三年
B32n0173_p0299b13║十有七年延喜十四年
B32n0173_p0299b14║十有八年春。夏釋增命愈天皇疾。秋。冬
B32n0173_p0299b15║延喜十五年天下疱瘡。帝患之。召命法師加之。乃
B32n0173_p0299b16║愈
B32n0173_p0299b17║十有九年春。夏。秋。冬十月釋增命陪宮
B32n0173_p0299b18║延喜十六年宮中有恠。十月召命公陪宮持念。十一
B32n0173_p0299b19║月歸山帝賜御衣
B32n0173_p0299b20║二十年延喜十七年
B32n0173_p0299b21║二十有一年春。夏。秋八月道皇行灌頂于大學寺。冬
B32n0173_p0299b22║延喜十八年八月上皇於大學寺行灌頂事。沙門寬空
B32n0173_p0299b23║仁元等七人同稟
B32n0173_p0299b24║二十有二年春。夏。秋。七月天皇受二經于釋增命。冬
B32n0173_p0299b25║延喜十九年七月初五帝召增命座主於仁壽殿西廂
B32n0173_p0299b26║受金剛般若經。七日受妙法蓮華經。勑侍臣源公忠。
B32n0173_p0299c01║藤在衡預聽。八月初三命歸山。嚫具甚多
B32n0173_p0299c02║二十有三年延喜二十年
B32n0173_p0299c03║二十有四年春。夏。秋。冬十月釋空海賜諡弘法大師
B32n0173_p0299c04║延喜二十一年十月海公大師諡依觀賢奏也
B32n0173_p0299c05║二十有五年春。夏。秋七月釋增名解座主。冬
B32n0173_p0299c06║延喜二十二年七月命公上表辭座主位帝不許。表
B32n0173_p0299c07║凡五度。帝遣羽林次將藤實賴入山賜宸書。有恐違
B32n0173_p0299c08║師之素懷無遂朕之本志之句。尋常座主補退不書。
B32n0173_p0299c09║曷為故書解。褒也。曷為褒。褒睿懇也
B32n0173_p0299c10║二十有六年春正月丙戌改元延長。三月釋增命陪宮。夏
B32n0173_p0299c11║五月命公為僧正法務。秋。冬
B32n0173_p0299c12║延長元年正月改元十一也。三月菅靈奮厲都下震恐。
B32n0173_p0299c13║二十一皇太子保明俄薨。帝大懼。召命公加護。侍臣
B32n0173_p0299c14║夢神兵衛宮城。五月命公任法務。台徒之始
B32n0173_p0299c15║二十有七年春二月天皇受如意輪軌于釋增命。夏。秋
B32n0173_p0299c16║冬。
B32n0173_p0299c17║延長二年二月帝之受法二十一也
B32n0173_p0299c18║二十有八年春三月沙門觀賢為僧正。夏六月釋增命愈
B32n0173_p0299c19║天皇瘧。僧正。觀賢寂。秋七月釋尊意法𩁹于台山。八月
B32n0173_p0299c20║修法于勸修寺。冬十月給衣粮于唐僧
B32n0173_p0299c21║延長三年六月初七帝瘧。命公加持乃差。夏旱。七月十
B32n0173_p0299c22║六詔尊意法師法𩁹于延曆寺。意修佛頂尊勝法限
B32n0173_p0299c23║以七日。第四日大雨。八月二十三延一百沙門于勸修
B32n0173_p0299c24║寺增命為導師。薦大后也。十月初七賜唐僧平秀衣
B32n0173_p0299c25║粮。湛譽智琮粮
B32n0173_p0299c26║二十有九年春。夏五月賜沙門寬建黃金。秋七月轉經
B32n0173_p0300a01║于七寺。冬十有二月轉經于十有四寺。行無遮施慶醍
B32n0173_p0300a02║醐寺。
B32n0173_p0300a03║延長四年五月興福寺沙門寬建赴唐。帝與黃金一百
B32n0173_p0300a04║兩。七月初四太上皇於七寺讀經。薦左僕射源融也
B32n0173_p0300a05║初源靈託宮人曰。我生平惡作多故墮苦趣。湯鑊劒
B32n0173_p0300a06║林楚痛無量。而我有餘習。以劇苦之隙時時來息河
B32n0173_p0300a07║原院耳。勑問曰。修何善脫此苦。對曰。罪根至深難
B32n0173_p0300a08║容救拔。然於七寺各修諷讀或免苦趣。故有之。十
B32n0173_p0300a09║二月十九上都七大寺南京七大寺各諷經。祝太上皇。
B32n0173_p0300a10║也。今茲上皇六十。然不許賀故天子修斯經會。其十
B32n0173_p0300a11║四寺施用甚繁。又以穀一千二百石行無遮施。二十
B32n0173_p0300a12║八慶醍醐寺。侍中尹甫監法事
B32n0173_p0300a13║三十年春。夏。秋。冬十月傳仁王經于宮中。十有二月釋
B32n0173_p0300a14║增命寂。釋圓珍賜諡智證大師。增命號靜觀
B32n0173_p0300a15║延長五年十二月智證靜觀二諡依沙門智祐奏也
B32n0173_p0300a16║三十有一年春。夏五月轉大般若經于紫宸殿。秋。冬
B32n0173_p0300a17║延長六年夏疫。五月二十二延一百沙門于紫宸殿讀
B32n0173_p0300a18║大般若。除疫也
B32n0173_p0300a19║三十有二年春三月釋尊意賜度者夏。秋。冬
B32n0173_p0300a20║延長七年春京畿疫。三月詔睿山座主尊意修銷疫
B32n0173_p0300a21║法。七日後疫除。賜度者三十二人
B32n0173_p0300a22║三十有三年春。夏六月釋尊意陪常寧殿。秋九月癸未天
B32n0173_p0300a23║皇禪位于皇太子。冬
B32n0173_p0300a24║延長八年六月二十一戶部尚書藤清貫。尚書右中丞
B32n0173_p0300a25║平希世。於清涼殿為雷震死。帝惶怖遷常寧殿。召座
B32n0173_p0300a26║主尊意持念加護。依菅靈激怒也。九月二十三讓位
B32n0173_p0300b01║太子。二十九就尊意落髮受戒。法諱金剛寶。
B32n0173_p0300b02║承平皇帝
B32n0173_p0300b03║元年春正月。夏四月甲寅改元承平。秋七月甲辰寬平道
B32n0173_p0300b04║皇崩。冬十月
B32n0173_p0300b05║承平元年辛卯正月。不書即位去歲十一月二十一
B32n0173_p0300b06║也。帝昌泰第十一子。諱寬明。四月改元二十六也。是
B32n0173_p0300b07║歲當五代唐明宗長興二年也
B32n0173_p0300b08║二年承平二年
B32n0173_p0300b09║三年承平三年
B32n0173_p0300b10║四年春釋尊意移鳥巢。夏。秋。冬
B32n0173_p0300b11║承平四年春鳥巢弘徽殿前柿樹。宮中以為怪。召尊
B32n0173_p0300b12║意修不動法一七日。日日烏將雛去。七日皆盡
B32n0173_p0300b13║五年承平五年
B32n0173_p0300b14║六年春。夏。秋。冬十有一月行試經度
B32n0173_p0300b15║承平六年十一月試經度法務外而特旨也
B32n0173_p0300b16║七年承平七年
B32n0173_p0300b17║八年春。夏五月戊辰改元天慶。秋。冬
B32n0173_p0300b18║天慶元年五月二十二改
B32n0173_p0300b19║九年春。夏。秋七月釋尊意法𩁹。冬
B32n0173_p0300b20║天慶二年夏旱。七月詔意公祈雨。期以七日。第五之
B32n0173_p0300b21║日大雨洽
B32n0173_p0300b22║十年春正月釋淨藏明達伏逆臣平將門。夏。秋。冬十有
B32n0173_p0300b23║一月釋明達伏藤純友
B32n0173_p0300b24║天慶三年初前將軍平良持之子將門反東州已數年
B32n0173_p0300b25║矣。冦虐甚熾。至此詔諸沙門修降伏法。淨藏于延
B32n0173_p0300b26║曆寺。明達于美州中山神宮寺。又宮中修仁王會。大
B32n0173_p0300c01║元法壇中血出。又東大寺羂索院於執金剛像前修
B32n0173_p0300c02║降伏。忽失像。寺眾懼官師不利。過二十餘日像復。
B32n0173_p0300c03║天冠衣巾少有缺壞。膚濕如汗。像失之間賊亡之時
B32n0173_p0300c04║也。蓋二月十四將門伏誅。平貞盛射之。藤秀鄉得首。
B32n0173_p0300c05║十一月二十一勑明達。於住吉神宮寺伏純友。將門
B32n0173_p0300c06║之餘孽也
B32n0173_p0300c07║十有一年天慶四年
B32n0173_p0300c08║十有二年天慶五年
B32n0173_p0300c09║十有三年天慶六年
B32n0173_p0300c10║十有四年天慶七年
B32n0173_p0300c11║十有五年天慶八年
B32n0173_p0300c12║十有六年春。夏四月癸酉天皇禪位于皇太弟。秋。冬
B32n0173_p0300c13║天慶九年四月讓位十三也。
B32n0173_p0300c14║
B32n0173_p0300c15║
B32n0173_p0300c16║
B32n0173_p0300c17║
B32n0173_p0300c18║
B32n0173_p0300c19║
B32n0173_p0300c20║
B32n0173_p0300c21║
B32n0173_p0300c22║
B32n0173_p0300c23║
B32n0173_p0300c24║
B32n0173_p0300c25║
B32n0173_p0300c26║元亨釋書卷第二十四　終