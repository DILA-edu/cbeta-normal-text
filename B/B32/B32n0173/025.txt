B32n0173_p0301a01║
B32n0173_p0301a02║元亨釋書卷第二十五
B32n0173_p0301a03║
B32n0173_p0301a04║濟北沙門　師鍊撰
B32n0173_p0301a05║資治表六
B32n0173_p0301a06║（起天曆至承保合十一君）
B32n0173_p0301a07║天曆皇帝
B32n0173_p0301a08║元年春正月。夏四月丁丑改元天曆。秋七月。冬十月
B32n0173_p0301a09║天曆元年丁未正月。不書即位去歲四月二十八也。
B32n0173_p0301a10║帝昌泰第十四子。諱成明。四月改元二十二也。此歲當
B32n0173_p0301a11║五代漢高祖天福元年也
B32n0173_p0301a12║二年天曆二年
B32n0173_p0301a13║三年天曆三年
B32n0173_p0301a14║四年天曆四年
B32n0173_p0301a15║五年天曆五年
B32n0173_p0301a16║六年春三月太上皇祝髮。構法華堂于醍醐寺。夏。秋。冬
B32n0173_p0301a17║天曆六年三月二十四上皇出家居佛陀寺。醍醐法華
B32n0173_p0301a18║之材移清涼殿材也
B32n0173_p0301a19║七年春二月修天下廢寺祠。起塔于雲林寺。夏。秋八月
B32n0173_p0301a20║寫大藏經。冬
B32n0173_p0301a21║天曆七年八月寫藏五千四十八卷。薦上皇也
B32n0173_p0301a22║八年春二月慶法性寺塔。夏。秋。冬十有二月藤僕射師輔
B32n0173_p0301a23║宿睿山
B32n0173_p0301a24║天曆八年十二月初五良源法師延元興寺義昭於延
B32n0173_p0301a25║曆寺。修法華八講。四日右僕射登山聽講
B32n0173_p0301a26║九年春正月講法華經于弘徽殿。夏。秋。冬
B32n0173_p0301b01║天曆九年正月寫金字法華。乃延名德於弘徽殿啟
B32n0173_p0301b02║講席。勑親王公卿各捧金玉羅紈繞階昇殿行嚫。
B32n0173_p0301b03║薦母皇太后也
B32n0173_p0301b04║十年天曆十年
B32n0173_p0301b05║十有一年春。夏。秋。冬十月庚辰改元天德
B32n0173_p0301b06║天德元年十月二十七改
B32n0173_p0301b07║十有三年春正月沙門延昌為僧正。夏。秋。冬
B32n0173_p0301b08║天德二年
B32n0173_p0301b09║十有三年天德三年
B32n0173_p0301b10║十有四年春夏五月轉經于十五大寺。秋七月僧正延昌
B32n0173_p0301b11║修法于大日院。九月轉大般若經于清涼殿。昌師修法
B32n0173_p0301b12║于仁壽殿。冬
B32n0173_p0301b13║天德四年五月十五大寺讀經除疫也。七月大日院修
B32n0173_p0301b14║熾盛光法。攘災也。九月沙門四十人讀經於清涼殿。
B32n0173_p0301b15║及仁壽殿熾盛光修。共攘災也
B32n0173_p0301b16║十有五年春二月庚辰改元應和。三月施布帛于三大寺。
B32n0173_p0301b17║僧正延昌修無量壽智決定如來法于延曆寺。沙門寬空
B32n0173_p0301b18║修孔雀經法于冷泉院。夏四月轉經七大寺及諸國分寺。
B32n0173_p0301b19║冬十有一月昌師修安鎮法。供一萬沙門
B32n0173_p0301b20║應和元年二年改元十六也。三月初四東大。興福。延曆
B32n0173_p0301b21║三寺施布帛。攘災也四月轉經除疫也。初二月大內
B32n0173_p0301b22║火。十一月移新宮。詔延昌修安鎮法
B32n0173_p0301b23║十有六年應和二年
B32n0173_p0301b24║十有七年春三月慶雲林寺塔。天皇幸之。夏。秋八月沙
B32n0173_p0301b25║門良源。法藏。衡講于清涼殿。冬
B32n0173_p0301b26║應和三年三月十九雲林寺塔成。帝幸落慶之席。八月
B32n0173_p0301c01║二十一設法華講莚于清涼殿。延南北都名德二十人。
B32n0173_p0301c02║五日十座論詮至理。初日朝坐南觀理為導師。北餘慶
B32n0173_p0301c03║問者。夕坐南安鏡為導師。北能慧問者。二十二朝導南
B32n0173_p0301c04║安秀。問北賀秀。夕導南法藏。問北覺慶。二十三朝導
B32n0173_p0301c05║北良源。問南平州。夕導北禪愉。問南千到。二十四朝導
B32n0173_p0301c06║北智興。問南真義。夕導南湛然。問此崇壽。二十五朝導
B32n0173_p0301c07║北壽肇。夕導北聖救。問共南仲算。二十六散導師觀理
B32n0173_p0301c08║也。於是乎第二日法藏立定性二乘不成佛義。覺慶問
B32n0173_p0301c09║難不明。源踰次詰徵。相台交鋒法戰夜深。第三之日
B32n0173_p0301c10║良源本導法藏新問。平州束手無分。法藏詞屈。于時
B32n0173_p0301c11║戶部尚書藤文範以謂。南京者春日明神之管內也。南
B32n0173_p0301c12║眾不競是明神之患也。我為其胤盍贔負乎。後二日
B32n0173_p0301c13║不可失也。便潛馳赴南。中心私誓。我願於春日祠側
B32n0173_p0301c14║必遭英才相將還都。神亦冀冥助果祠側逢沙門仲
B32n0173_p0301c15║算。算問宮講。藤公告實咬齒伴來。初仁賀圓藝為第
B32n0173_p0301c16║五日朝夕問者。算代賀藝詞義壯麗。藤公以為不徒
B32n0173_p0301c17║馳也
B32n0173_p0301c18║十有八年春正月僧正延昌寂。夏。秋七月癸未改元康保。
B32n0173_p0301c19║沙門寬空為僧正。冬
B32n0173_p0301c20║康保元年七月初十改
B32n0173_p0301c21║十有九年康保二年
B32n0173_p0301c22║二十年康保三年
B32n0173_p0301c23║二十有一年春。夏五月癸丑天皇崩。秋。冬
B32n0173_p0301c24║康保四年五月帝不預。十四出家。法諱覺貞。二十五禪
B32n0173_p0301c25║位太子。即日崩。尋常天子出家皆書。曷為不書。臨崩
B32n0173_p0301c26║也。何不書禪位。臨崩也。
B32n0173_p0302a01║安和皇帝
B32n0173_p0302a02║元年春正月。夏四月。秋八月癸亥改元安和。冬十月
B32n0173_p0302a03║安和元年戊辰正月。不書即位去歲十一月十一也。
B32n0173_p0302a04║帝天曆弟二子。諱憲平。三月十一沙門寬忠為律師。兵
B32n0173_p0302a05║部尚書敦固親王第三子寬平之孫也。王孫任僧綱自
B32n0173_p0302a06║忠始。不書微也。八月改元十三也。此歲當趙宋太祖
B32n0173_p0302a07║開寶元年也
B32n0173_p0302a08║二年春。夏。秋八月戊子天皇禪位于皇太子。冬
B32n0173_p0302a09║安和二年八月受禪十三也。
B32n0173_p0302a10║天祿皇帝
B32n0173_p0302a11║元年春三月丙寅改元天祿。夏四月。秋七月。冬十月
B32n0173_p0302a12║天祿元年庚午正月。不書即位去歲九月二十三也。
B32n0173_p0302a13║帝天曆第五子。諱守平。三月之改元二十五也。此歲當
B32n0173_p0302a14║開寶三年也
B32n0173_p0302a15║二年天祿二年
B32n0173_p0302a16║三年春二月僧正寬空寂。夏。秋。冬
B32n0173_p0302a17║天祿三年
B32n0173_p0302a18║四年春二月沙門神鎮禮宗得二州講師。夏。秋。冬十有二
B32n0173_p0302a19║月庚子改元天延
B32n0173_p0302a20║天延元年二月藥師寺食堂火。延及講堂。比丘鎮宗二
B32n0173_p0302a21║人救火大殿不燒。知事錄奏。差尚書左丞源涉入寺
B32n0173_p0302a22║覆覈得事實。勑神鎮為參州講師。禮宗和州。曷為書
B32n0173_p0302a23║得。幸得也十二月改元二十也
B32n0173_p0302a24║五年春。夏五月置講經論義于宮中。秋。冬
B32n0173_p0302a25║天延二年五月初七宮中設讀經論義。四時有之。凡
B32n0173_p0302a26║五番一運源。勸綜。二仁幹。光休。三奝然。源信。四禪詮。
B32n0173_p0302b01║玄明。五賀秀。真義
B32n0173_p0302b02║六年天延三年
B32n0173_p0302b03║七年春。夏。秋七月戊寅改元貞元。冬
B32n0173_p0302b04║貞元元年七月十三改
B32n0173_p0302b05║八年春。夏。秋七月沙門陽生修安鎮法。冬十月沙門寬
B32n0173_p0302b06║靜。良源。為僧正
B32n0173_p0302b07║貞元二年初元年五月大內火。今茲七月移新宮。先令
B32n0173_p0302b08║陽生修安鎮法。十月之僧正良源權也
B32n0173_p0302b09║九年春。夏四月丁卯改元天元。秋。冬
B32n0173_p0302b10║天元元年四月十三改
B32n0173_p0302b11║十年天元二年
B32n0173_p0302b12║十有一年天元三年
B32n0173_p0302b13║十有二年春。夏。秋八月僧正良源加大。沙門寬朝。尋禪
B32n0173_p0302b14║為僧正。冬
B32n0173_p0302b15║天元四年七月帝患瘧。召良源加持愈。故為大僧正。
B32n0173_p0302b16║行基之後無大號。經二百年源乃任。同日朝禪為僧
B32n0173_p0302b17║正。禪權也
B32n0173_p0302b18║十有三年春正月侍中平恒昌涉睿山徵座主良源。夏。
B32n0173_p0302b19║秋。冬十有一月沙門奝然赴宋
B32n0173_p0302b20║天元五年台山有法鬩流言。慈覺徒欲燒千手院。院
B32n0173_p0302b21║有智證經藏。朝廷恐法藏灰。故勑平侍中上山告諸
B32n0173_p0302b22║耆宿固守經藏。莫令受燼。時良源為座主。或奏源
B32n0173_p0302b23║為爭地。故使使徵源。源抗表陳奏。尋常入山皆書
B32n0173_p0302b24║上。曷為書涉。撿問使也。良源為大僧正。盍書官。時
B32n0173_p0302b25║為座主也。又受讒也。豈讒云乎。純正無疑。于疑受
B32n0173_p0302b26║讒。干疑者源之罪也
B32n0173_p0302c01║十有四年春三月慶圓融寺。納封戶于寺。夏四月庚子改
B32n0173_p0302c02║元永觀。秋。冬
B32n0173_p0302c03║永觀元年三月二十二寬朝僧正慶圓融寺落。二十五
B32n0173_p0302c04║納封一百戶。四月改元十五也
B32n0173_p0302c05║十有五年春。夏。秋八月庚子天皇禪位于皇太子。冬
B32n0173_p0302c06║永觀二年八月二十三太子受禪。今兹八月八僧都元
B32n0173_p0302c07║杲兼法務。大僧正良源正。寬朝先管法務。時有三法
B32n0173_p0302c08║務。
B32n0173_p0302c09║寬和皇帝
B32n0173_p0302c10║元年春正月大僧正良源寂。二月皇太后建觀音院。夏四
B32n0173_p0302c11║月己亥改元寬和。秋八月天祿上皇祝髮。冬十月
B32n0173_p0302c12║寬和元年乙酉正月。不書即位去歲十月初十也。帝
B32n0173_p0302c13║安和長子。諱師貞。二月皇太后昌子於台山西麓建
B32n0173_p0302c14║觀音院。四月改元二十五也。八月二十九太上皇從寬
B32n0173_p0302c15║朝出家。法諱覺如。此歲當太宗雍熙二年也
B32n0173_p0302c16║二年春。夏四月太上皇受戒于東大寺。六月己未天皇祝
B32n0173_p0302c17║髮于花山寺。聖算一十有九。秋。冬十有二月僧正寬朝加
B32n0173_p0302c18║大。
B32n0173_p0302c19║寬和二年四月天祿上皇受戒。六月二十二中夜帝潛
B32n0173_p0302c20║出宮幸花山寺剃髮。法諱入覺。書聖壽貴也。曷為
B32n0173_p0302c21║貴。妙齡果決也。
B32n0173_p0302c22║永延皇帝
B32n0173_p0302c23║元年奉二月沙門奝然至自宋。夏四月丁酉改元永延。秋
B32n0173_p0302c24║七月。冬十月道皇幸南京諸寺
B32n0173_p0302c25║永延元年丁亥正月不書即位。去歲七月二十二也。帝
B32n0173_p0302c26║天祿長子。諱懷仁。四月改元初五也。此歲當雍熙四
B32n0173_p0303a01║年也
B32n0173_p0303a02║二年春三月慶圓融寺塔。夏。秋。冬
B32n0173_p0303a03║永延二年
B32n0173_p0303a04║三年春。夏。秋八月丙辰改元永祚。冬十月僧正尋禪賜封
B32n0173_p0303a05║戶
B32n0173_p0303a06║永祚元年八月改元初八也。尋禪封一百戶
B32n0173_p0303a07║四年春三月道皇灌頂于東寺。夏。秋。冬十有一月戊子改
B32n0173_p0303a08║元正曆
B32n0173_p0303a09║正曆元年三月天祿上皇從大僧正寬朝灌頂。十一月
B32n0173_p0303a10║改元初七也
B32n0173_p0303a11║五年春二月辛亥天祿道皇崩。僧正餘慶寂。夏。秋七月沙
B32n0173_p0303a12║門真義為僧正。冬
B32n0173_p0303a13║正曆二年二月道皇之崩十二也
B32n0173_p0303a14║六年春。夏。秋。冬慶法住寺
B32n0173_p0303a15║正曆三年
B32n0173_p0303a16║七年正曆四年
B32n0173_p0303a17║八年春。夏。秋。冬十有一月沙門暹賀為僧正。定僧正正
B32n0173_p0303a18║權
B32n0173_p0303a19║正曆五年十一月暹賀任僧正。勑曰。自今僧正正權
B32n0173_p0303a20║可依臘次。蓋真義少賀為正故有此詔。此日沙門隆
B32n0173_p0303a21║圓直任僧都。年一十五。僕射藤道綱第六子。少年僧綱
B32n0173_p0303a22║自此始
B32n0173_p0303a23║九年春二月戊戌改元長德。夏。秋。冬
B32n0173_p0303a24║長德元年二月二十二改
B32n0173_p0303a25║十年長德二年
B32n0173_p0303a26║十有一年春。夏四月議宋國新書。秋。冬
B32n0173_p0303b01║長德三年四月宋書議在勸修事中
B32n0173_p0303b02║十有二年春。夏六月大僧正寬朝寂。秋八月僧正暹賀寂。
B32n0173_p0303b03║冬十有二月沙門勸修為僧正
B32n0173_p0303b04║長德四年
B32n0173_p0303b05║十有三年春正月丁卯改元長保。夏。秋。冬
B32n0173_p0303b06║長保元年正月十三改
B32n0173_p0303b07║十有四年春二月僧正真義寂。三月僧正勸修加大。覺慶
B32n0173_p0303b08║為僧正。夏。秋八月沙門寂昭赴宋。冬
B32n0173_p0303b09║長保二年
B32n0173_p0303b10║十有五年春三月修大仁王會。轉壽命經于大極殿。夏。
B32n0173_p0303b11║秋冬十月大僧正勸修。沙門明豪。賜封戶。僧正覺慶加
B32n0173_p0303b12║大。明豪為僧正
B32n0173_p0303b13║長保三年春天下疫。三月仁王會除疫也。又於大極
B32n0173_p0303b14║殿命一千沙門轉壽命經
B32n0173_p0303b15║十有六年春。夏。秋七月僧正明豪加大。沙門雅慶。勝算。
B32n0173_p0303b16║為僧正。尋光得律師。八月大僧正明豪寂。冬
B32n0173_p0303b17║長保四年七月慶算二師為僧正。自此不言正權。依
B32n0173_p0303b18║正曆五年詔也。是日沙門尋光為律師。尋常律師不
B32n0173_p0303b19║書。曷為書。毀也。曷為毀。得覺慶之讓也。讓何。朝廷
B32n0173_p0303b20║有賞賜僧官慶啟讓端。故毀書。然何不毀度者。度
B32n0173_p0303b21║淺官深。君子言其深不言其淺焉
B32n0173_p0303b22║十有七年春三月沙門聖清得法印大和尚位。夏。秋。冬
B32n0173_p0303b23║長保五年三月聖清任法印。散位之始也
B32n0173_p0303b24║十有八年春。夏。秋七月壬寅改元寬弘。冬
B32n0173_p0303b25║寬弘元年七月二十改
B32n0173_p0303b26║十有九年寬弘二年
B32n0173_p0303c01║二十年寬弘三年
B32n0173_p0303c02║二十有一年寬弘四年
B32n0173_p0303c03║二十有二年春二月己亥寬和道皇崩。夏。秋七月大僧正
B32n0173_p0303c04║勸修寂。冬
B32n0173_p0303c05║寬弘五年
B32n0173_p0303c06║二十有三年春。夏六月定講最勝王經于內殿。秋。冬
B32n0173_p0303c07║寬弘六年六月十九延名德宮中講論最勝王經五
B32n0173_p0303c08║日。立為式。先代或行或止自今為例故書定
B32n0173_p0303c09║二十有四年春三月慶讚佛像經文。夏。秋。冬
B32n0173_p0303c10║寬弘七年
B32n0173_p0303c11║二十有五年春。夏四月僧正雅慶加大。五月慶讚大藏經
B32n0173_p0303c12║于一條院。六月甲子天皇崩。秋冬十月僧正勝算寂
B32n0173_p0303c13║寬弘八年六月十三讓位。二十二帝崩。
B32n0173_p0303c14║長和皇帝
B32n0173_p0303c15║元年春正月。夏四月。秋七月。冬十月大僧正雅慶寂。十有
B32n0173_p0303c16║二月戊子改元長和
B32n0173_p0303c17║長和元年壬子正月。不書即位去歲十月十六也。帝
B32n0173_p0303c18║安和第二子。諱居貞。十二月改元二十五也。此歲當真
B32n0173_p0303c19║宗大中祥符五年也
B32n0173_p0303c20║二年春。夏。秋。冬。十有二月沙門明救擢僧正。慶圓加
B32n0173_p0303c21║大
B32n0173_p0303c22║長和二年初帝即位後耳目不明。十一月詔明救修
B32n0173_p0303c23║法于仁壽殿。帝夢明救左右耳日月出乃入我双眸。覺
B32n0173_p0303c24║後聰明如元。十二月授僧正
B32n0173_p0303c25║三年春。夏。秋。冬十有一月大僧正覺慶寂
B32n0173_p0303c26║長和三年
B32n0173_p0304a01║四年長和四年
B32n0173_p0304a02║五年春正月甲戌天皇禪位于皇太子。夏。秋。冬
B32n0173_p0304a03║長和五年正月二十九讓位。
B32n0173_p0304a04║寬仁皇帝
B32n0173_p0304a05║元年春正月。夏四月辛卯改元寬仁。秋七月冬十月
B32n0173_p0304a06║寬仁元年丁巳正月。不書即位去歲二月初七也。帝
B32n0173_p0304a07║永延第二子。諱敦成。四月改元二十三也。此歲當天禧
B32n0173_p0304a08║元年也
B32n0173_p0304a09║二年寬仁二年
B32n0173_p0304a10║三年春三月太相國藤道長薙髮。夏。秋。九月受戒于東大
B32n0173_p0304a11║寺。大僧正慶圓寂。冬十月僧正濟信加大
B32n0173_p0304a12║寬仁三年九月藤相國出家受戒
B32n0173_p0304a13║四年春三月大僧正濟信聽牛車。夏。秋七月僧正明救寂。
B32n0173_p0304a14║冬十月道相受戒十于睿山
B32n0173_p0304a15║寬仁四年三月濟信許牛車。沙門牛車自信始。道相
B32n0173_p0304a16║何。藤相也。猶寬平稱道皇也
B32n0173_p0304a17║五年春二月丁未改元治安。夏。秋。冬
B32n0173_p0304a18║治安元年二月初二改
B32n0173_p0304a19║六年春。夏。秋七月道相慶法成寺。天皇幸之。定朝得法
B32n0173_p0304a20║橋上人位。冬
B32n0173_p0304a21║治安二年七月十四道相落慶法成寺。帝率后妃太子
B32n0173_p0304a22║百僚幸寺。定朝何。佛工也。何不族。工也。工何登綱
B32n0173_p0304a23║位。朝造法成寺佛像好。道相大悅擢綱位。工人綱位
B32n0173_p0304a24║朝為始。君子曰。臧文仲祭爰居三日而死。朝何不遄
B32n0173_p0304a25║死乎
B32n0173_p0304a26║七年春。夏。秋。冬十月道相上高野山。十有二月僧正深
B32n0173_p0304b01║覺加大
B32n0173_p0304b02║治安三年十月道相詣金剛峯寺。取路南京禮謁七
B32n0173_p0304b03║大寺
B32n0173_p0304b04║八年春。夏。秋七月庚戌改元萬壽。冬
B32n0173_p0304b05║萬壽元年七月二十改
B32n0173_p0304b06║九年萬壽二年
B32n0173_p0304b07║十年春正月太皇太后落䰂。夏五月釋心譽賜封戶。秋。
B32n0173_p0304b08║冬
B32n0173_p0304b09║萬壽三年正月太后上東門院出家。五月心譽封七十
B32n0173_p0304b10║戶也。尋常封戶不姓。曷為書姓。褒也。曷為褒。帝病召
B32n0173_p0304b11║譽加持乃愈。帝悅賜封戶。此回非恩惠故書姓而褒
B32n0173_p0304b12║十有一年春。夏。秋。冬十有一月天皇幸法成寺。納封戶。
B32n0173_p0304b13║供沙門一萬人。十有二月甲子道相藤道長薨
B32n0173_p0304b14║萬壽四年冬道相疾於法成寺。帝幸問之。因納五百
B32n0173_p0304b15║戶于寺。又供南北二京比丘萬人
B32n0173_p0304b16║十有二年春。夏五月僧正院源寂。秋七月戊午改元長元。
B32n0173_p0304b17║冬十有二月釋心譽擢僧正
B32n0173_p0304b18║長元元年七月改元二十五也。十二月初四心譽為道
B32n0173_p0304b19║相朞忌導師。帝感唱演即坐授僧正
B32n0173_p0304b20║十有三年春。夏。秋八月僧正心譽寂。冬十有二月大僧正
B32n0173_p0304b21║濟信。深覺。賜封戶
B32n0173_p0304b22║長元二年十二月二僧正封各七十五戶
B32n0173_p0304b23║十有四年春。夏六月大僧正濟信寂。秋八月太皇太后慶
B32n0173_p0304b24║東北院。僧正慶命賜封戶。冬
B32n0173_p0304b25║長元三年八月二十一太后延僧正慶命落慶東北院。
B32n0173_p0304b26║封七十戶。依慶賞也
B32n0173_p0304c01║十有五年春。夏五月釋仁海賜封戶。秋。冬十有二月沙門
B32n0173_p0304c02║永圓為僧正
B32n0173_p0304c03║長元四年五月仁海封七十戶。依𩁹賞也。書姓見應
B32n0173_p0304c04║也
B32n0173_p0304c05║十有六年長元五年
B32n0173_p0304c06║十有七年春。夏。秋。冬十有二月沙門明尊為僧正
B32n0173_p0304c07║長元六年
B32n0173_p0304c08║十有八年春。夏。秋九月沙門教圓為阿闍梨。
B32n0173_p0304c09║長元七年十二月教圓為阿闍梨。阿闍梨官自圓始
B32n0173_p0304c10║十有九年長元八年
B32n0173_p0304c11║二十年春。夏四月乙丑天皇崩。秋。冬
B32n0173_p0304c12║長元九年四月十七帝崩。
B32n0173_p0304c13║長曆皇帝
B32n0173_p0304c14║元年春正月。夏四月。甲子改元長曆。五月沙門成典賜封
B32n0173_p0304c15║戶。秋七月。冬十月
B32n0173_p0304c16║長曆元年丁丑正月。不書即位去歲七月十四也。帝
B32n0173_p0304c17║永延第三子。諱敦良。四月改元二十一也。五月成典封
B32n0173_p0304c18║七十五戶。此歲當仁宗景祐三年也
B32n0173_p0304c19║二年春夏六月釋仁海沙門成典為僧正。秋。冬
B32n0173_p0304c20║長曆二年六月海。典二師為僧正曷為姓海族典。海
B32n0173_p0304c21║擢雨感故書姓。典丁序選故族。
B32n0173_p0304c22║三年春。夏五月太皇太后受戒。秋。冬
B32n0173_p0304c23║長曆三年五月上東門院受戒于僧正明尊
B32n0173_p0304c24║四年春正月僧正永圓。明尊。受封戶。夏秋九月天皇遷
B32n0173_p0304c25║幸東北院。冬十有一月壬辰改元長久
B32n0173_p0304c26║長久元年正月圓。尊二師封各七十五戶。遷幸何。九月
B32n0173_p0305a01║初十京極離宮火。大內未成故幸東北院。書遷非法
B32n0173_p0305a02║事也。十一月改元初十也
B32n0173_p0305a03║五年春。夏五月問園城寺戒壇于諸宗。秋。冬十有二月
B32n0173_p0305a04║轉經于宮中
B32n0173_p0305a05║長久二年五月十四日問三井戒壇立不。事在度受志
B32n0173_p0305a06║六年長久三年
B32n0173_p0305a07║七年春。夏五月釋仁海聽輦車。秋。冬
B32n0173_p0305a08║長久四年夏旱。五月初八仁海法𩁹於神泉苑。十三大
B32n0173_p0305a09║雨。十五許輦車
B32n0173_p0305a10║八年春。夏。秋。冬十月僧正成典寂。供一万沙門十有一
B32n0173_p0305a11║月丙成改元寬德
B32n0173_p0305a12║寬德元年十月二十七一万比丘供。祈道后病也。十一
B32n0173_p0305a13║月改元二十八也
B32n0173_p0305a14║九年春正月乙亥天皇崩。夏。秋。冬
B32n0173_p0305a15║寬德二年正月十八帝崩。
B32n0173_p0305a16║永承皇帝
B32n0173_p0305a17║元年春正月。夏四月。甲子改元永承。五月僧正仁海寂。秋
B32n0173_p0305a18║七月。冬十月
B32n0173_p0305a19║永承元年丙戌正月。不書即位去歲四月初十也。帝
B32n0173_p0305a20║長曆長子。諱親仁。四月改元十四也。此歲當慶曆六
B32n0173_p0305a21║年也
B32n0173_p0305a22║二年永承二年
B32n0173_p0305a23║三年永承三年
B32n0173_p0305a24║四年春。夏。秋。冬十有一月獻佛舍利于天下神祠。十有
B32n0173_p0305a25║二月沙門真範為僧正
B32n0173_p0305a26║永承四年十一月諸祠舍利各一粒也
B32n0173_p0305b01║五年永承五年
B32n0173_p0305b02║六年春三月左僕射藤公慶平等院。宮中置時經會。夏。
B32n0173_p0305b03║秋。冬
B32n0173_p0305b04║永承六年三月藤公賴通改宇治別業號平等院落
B32n0173_p0305b05║之。二十八時經會沙門延幸為導師。齊朝問者。幸少
B32n0173_p0305b06║於朝而為導已講也。時經會何。初宮中四時延沙門
B32n0173_p0305b07║讀經。今茲設講論故曰時經會。書宮中于上婉文也
B32n0173_p0305b08║七年春正月轉經于大極殿。夏四月修仁王會于豐樂院
B32n0173_p0305b09║慶讚大品般若經于賀茂神祠。六月轉經于大極殿。秋。
B32n0173_p0305b10║冬
B32n0173_p0305b11║永承七年正月一千沙門讀觀世音經于大極殿。攘疫
B32n0173_p0305b12║也。今茲疫甚。四月仁王會大品經讚四部。及六月大極
B32n0173_p0305b13║殿一千比丘讀金剛壽命經。皆除疫也
B32n0173_p0305b14║八年春正月壬子改元天喜。夏。秋。冬
B32n0173_p0305b15║天喜元年正月十一改
B32n0173_p0305b16║九年天喜二年
B32n0173_p0305b17║十年春。夏。秋。冬十月慶圓乘寺
B32n0173_p0305b18║天喜三年十月二十五圓乘寺落慶。薦長曆帝也。寺
B32n0173_p0305b19║在仁和寺
B32n0173_p0305b20║十有一年天喜四年
B32n0173_p0305b21║十有二年春三月僧正明尊。明快。賜封戶。夏。秋。冬
B32n0173_p0305b22║天喜五年三月二僧正封各七十五戶。尊慶崇福寺新
B32n0173_p0305b23║成。快慶法成寺八角堂。二賞也
B32n0173_p0305b24║十有三年春。夏。秋八月辛亥改元康平冬
B32n0173_p0305b25║康平元年八月十三改
B32n0173_p0305b26║十有四年春。夏。秋七月講宸書仁王經。冬
B32n0173_p0305c01║康平二年七月初十帝寫仁王護國經。延名德四日
B32n0173_p0305c02║啟講席。慶暹法師為講師
B32n0173_p0305c03║十有五年康平三年
B32n0173_p0305c04║十有六年春。夏五月轉仁王經于豐樂院。秋。冬
B32n0173_p0305c05║康平四年
B32n0173_p0305c06║十有七年康平五年
B32n0173_p0305c07║十有八年春。夏六月大僧正明尊寂。秋。冬十月慶睿山實
B32n0173_p0305c08║相院。十有二月道后慶一乘寺
B32n0173_p0305c09║康平六年十二月上東門院落慶三井一乘寺。道后何。
B32n0173_p0305c10║猶道皇也
B32n0173_p0305c11║十有九年康平七年
B32n0173_p0305c12║二十年春二月慶讚金光明經于睿山。夏五月轉大般若
B32n0173_p0305c13║經于宮中。仁王經于賀茂神祠。孔雀經于神泉苑。六月釋
B32n0173_p0305c14║成尊法𩁹于禪泉苑。秋八月己丑改元治曆。僧正覺源寂。
B32n0173_p0305c15║九月慶讚白檀佛像。講宸書妙法華經。冬十月天皇幸
B32n0173_p0305c16║法成寺。僧正覺圓加大
B32n0173_p0305c17║治曆元年夏旱。詔台徒於賀茂神祠祈雨。時小蛇出
B32n0173_p0305c18║神殿前吐水氣。小雨便灑而不出數里。五月二十三
B32n0173_p0305c19║神泉苑讀經三日不雨。六月十五日詔成尊修法于
B32n0173_p0305c20║神泉苑一七日。第三日雨。凡修中三雨。八月改元初二
B32n0173_p0305c21║也。九月二十五宮中設四日八座講。慶讚宸金書經王
B32n0173_p0305c22║及釋迦三尊檀像。薦先皇也。十月十八法成寺復。帝
B32n0173_p0305c23║預落慶之會
B32n0173_p0305c24║二十有一年春。夏。秋。冬十有一月復慶大宰府觀世音
B32n0173_p0305c25║寺。沙門良尊為律師
B32n0173_p0305c26║治曆二年十一月詔大宰府慶觀世音寺。尋常復寺
B32n0173_p0306a01║不書。曷為書。初觀世音寺火。不空羂索像不壞。宰府
B32n0173_p0306a02║奏之。特旨復慶。故書。此歲南京七大寺奏。近世不賞
B32n0173_p0306a03║三會已講學業似廢。是講徒之大患也。因兹官良尊
B32n0173_p0306a04║于律師。尊天喜二年講師也。尊興廢中選。雖微書焉
B32n0173_p0306a05║二十有二年春。夏。秋八月轉仁王經于天下國分寺及諸
B32n0173_p0306a06║州神祠。冬十月天皇幸平等院。
B32n0173_p0306a07║治曆三年八月天下諸州仁王會。攘灾也。十月幸宇
B32n0173_p0306a08║治。納封三百戶于寺
B32n0173_p0306a09║二十有三年春三月沙門性信修法于宮中。夏四月信師
B32n0173_p0306a10║聽牛車。庚申天皇崩。秋八月轉最勝王經于應天門。冬
B32n0173_p0306a11║治曆四月十九帝崩。八月初九應天門轉經。祈造宮也。
B32n0173_p0306a12║延久皇帝
B32n0173_p0306a13║元年春正月夏四月己酉改元延久。五月丞相藤公修大
B32n0173_p0306a14║藏會于平等院。秋七月御厨供菜蔬。冬十有二月修仁王
B32n0173_p0306a15║會
B32n0173_p0306a16║延久元年己酉正月。不書即位去歲七月二十一也。
B32n0173_p0306a17║帝長曆第二子。諱尊仁。四月改元十三也。五月太師藤
B32n0173_p0306a18║賴通修一切經會。至今不絕。七月初二詔御厨止羶
B32n0173_p0306a19║腥。君子曰。昔梁武供菜蔬。爾來未聞之矣。古所謂佛
B32n0173_p0306a20║心天子者吾皇之謂乎。十二月二十仁王會一代也。此
B32n0173_p0306a21║歲當神宗熙寧二年也
B32n0173_p0306a22║三年春三月大僧正明快寂。夏。秋。冬十有一月獻佛舍利
B32n0173_p0306a23║于天下神祠。十有二月慶圓宗寺。天皇幸之
B32n0173_p0306a24║延久二年十二月二十六圓宗寺成。帝幸寺親營法事
B32n0173_p0306a25║落慶之。寺在仁和寺南。莊麗冠都下
B32n0173_p0306a26║三年春正月轉經于尚書省。夏六月設大會于圓宗寺。天
B32n0173_p0306b01║皇幸之。秋七月僧正長信賜封戶。冬
B32n0173_p0306b02║延久三年正月十六延一千沙門讀觀世音經。除疫
B32n0173_p0306b03║也。長信之封二十五戶
B32n0173_p0306b04║四年春。夏。秋九月僧正長信寂。冬十月置法華經會于圓
B32n0173_p0306b05║宗寺。天皇幸之。十有二月供一萬沙門。壬午天皇禪位
B32n0173_p0306b06║于皇太子
B32n0173_p0306b07║延久四年十月二十五帝預圓宗寺法華會。三井賴增
B32n0173_p0306b08║為講師。興福賴真問因明義增不答。真曰。已當朝
B32n0173_p0306b09║選何缺博涉。增曰。非家學也。況因明唯是破外執。
B32n0173_p0306b10║不言勝義諦。雜學駁論勝負云乎。君子曰。有得有失
B32n0173_p0306b11║也。十二月初八讓位太子。
B32n0173_p0306b12║承保皇帝
B32n0173_p0306b13║元年春正月改元承保。三月僧正行觀寂。夏五月太上皇
B32n0173_p0306b14║祝髮。秋七月。冬十月
B32n0173_p0306b15║承保元年癸丑正月。不書即位去歲十二月二十九
B32n0173_p0306b16║也。帝延久長子。諱貞仁。舊史延久六年甲寅八月二十
B32n0173_p0306b17║三改元。延久之五連帝之初年也。今以癸丑正月立
B32n0173_p0306b18║元者寬平之例也。此歲當熙寧六年也
B32n0173_p0306b19║二年春二月沙門性信受封戶。夏五月僧正靜圓寂。秋冬
B32n0173_p0306b20║十有二月沙門勝範。賴信。為僧正
B32n0173_p0306b21║承保二年二月性信之封二十五戶
B32n0173_p0306b22║三年春。夏四月留宋沙門成尋獻方物。秋八月釋性信祈
B32n0173_p0306b23║日食。冬
B32n0173_p0306b24║承保三年四月成尋闍梨獻方物。宣有司議納不。八
B32n0173_p0306b25║月朔日有食之。信公祈有應。乃上仁和寺北院為官
B32n0173_p0306b26║寺。信公居也
B32n0173_p0306c01║四年春。夏六月慶睿山金剛壽院。秋。冬
B32n0173_p0306c02║承保四年六月金剛壽院落。先朝所創至此而成
B32n0173_p0306c03║五年春。夏。秋。冬十有一月甲子改元承曆。十有二月慶
B32n0173_p0306c04║法勝寺。天皇幸之
B32n0173_p0306c05║承曆元年十一月改元十七也十二月十八帝幸慶法
B32n0173_p0306c06║勝寺
B32n0173_p0306c07║六年春。夏。秋。冬十月修大乘會于法勝寺。天皇幸之
B32n0173_p0306c08║承曆二年十月初六於法勝寺創大乘會。沙門暹斅
B32n0173_p0306c09║為講師。帝勑曰。圓宗寺法華會與此合為二會。自今
B32n0173_p0306c10║經二會講師當任僧綱
B32n0173_p0306c11║七年春。夏五月沙門義範修孔雀經法。秋。冬十月天皇
B32n0173_p0306c12║幸法成寺。十有一月慶金峯山塔
B32n0173_p0306c13║承曆三年皇后妊焉。五月二十七詔義範加護。範修
B32n0173_p0306c14║孔雀明王法。逾期無產。範行散事。七月初九皇子平
B32n0173_p0306c15║誕。寬治帝是也。散後六日世猶言範效。十月法成之幸
B32n0173_p0306c16║慶二塔之復也
B32n0173_p0306c17║八年承曆四年
B32n0173_p0306c18║九年春二月丁卯改元永保。三月停興福公範寺務。夏六
B32n0173_p0306c19║月台徒燒園城寺。秋。冬十月僧都禎範如宇佐
B32n0173_p0306c20║永保元年二月改元初十也。三月初五山階寺眾燒多
B32n0173_p0306c21║武峯寺。始多武之奴打興福奴。興福之眾怒帥師入
B32n0173_p0306c22║山焚院宇。時公範為主務。朝廷誅其亂統故止寺務。
B32n0173_p0306c23║六月初九睿山眾燒三井寺。初正月山奴辱寺奴。二奴
B32n0173_p0306c24║皆大津之民分延延曆。園城戶籍。寺奴訟辱于山眾。
B32n0173_p0306c25║山眾不納卻告寺眾。寺眾曰。自今莫為山役。至四
B32n0173_p0306c26║月比睿神祀民戶不供山役。朝廷誘寺眾不聽。於
B32n0173_p0307a01║是山眾大怒發師向三井。寺眾嚴兵而待。山眾不交
B32n0173_p0307a02║鋒而頒師。至此大發兵入三井。此回寺眾不支。山
B32n0173_p0307a03║眾縱火堂宇皆灰。勑字佐神宮建塔十月成。二十四
B32n0173_p0307a04║詔禎範為慶讚師。尋常僧都不書。曷為書。褒範之
B32n0173_p0307a05║應朝選。時為僧都故書官貴之。曷為不書釋。釋未
B32n0173_p0307a06║也
B32n0173_p0307a07║十年春二月修最勝會于圓宗寺。夏。秋七月僧正信覺延
B32n0173_p0307a08║修法𩁹
B32n0173_p0307a09║永保二年二月十九圓宗寺最勝會明實為講師。勑合
B32n0173_p0307a10║前二會新立三會。七月二十八信覺修孔雀經法祈
B32n0173_p0307a11║雨。七日不雨。覺奏延修二七。初仁和之性信有傳持
B32n0173_p0307a12║孔雀經。覺借經置壇上修後七。第三日八月七大雨
B32n0173_p0307a13║降。聽輦車。曷為不書。覺之効雜也
B32n0173_p0307a14║十有一年春二月沙門性信為特進。夏。秋。冬十月慶法
B32n0173_p0307a15║勝寺層塔。天皇幸之。
B32n0173_p0307a16║永保三年二月仁和寺性信敘二品。僧位自信始。十月
B32n0173_p0307a17║初一法勝塔成。座主良真慶導。尋常書塔無層。今何
B32n0173_p0307a18║書簡也。曷為簡。法勝之塔其層九級皇城無比故書層。
B32n0173_p0307a19║見簡也
B32n0173_p0307a20║十有二年春二月丙子改元應德。夏。秋九月僧正信覺寂。
B32n0173_p0307a21║冬
B32n0173_p0307a22║應德元年二月七日改
B32n0173_p0307a23║十有三年春。夏五月天皇受妙法華經于沙門增譽。秋九
B32n0173_p0307a24║月釋性信寂。冬
B32n0173_p0307a25║應德二年五月初十帝召增譽於內寢受法華
B32n0173_p0307a26║十有四年春。夏。秋。冬十有一月庚辰天皇禪位于皇太
B32n0173_p0307b01║子
B32n0173_p0307b02║應德三年十一月讓位二十六也。
B32n0173_p0307b03║
B32n0173_p0307b04║
B32n0173_p0307b05║
B32n0173_p0307b06║
B32n0173_p0307b07║
B32n0173_p0307b08║
B32n0173_p0307b09║
B32n0173_p0307b10║
B32n0173_p0307b11║
B32n0173_p0307b12║
B32n0173_p0307b13║
B32n0173_p0307b14║
B32n0173_p0307b15║
B32n0173_p0307b16║
B32n0173_p0307b17║
B32n0173_p0307b18║
B32n0173_p0307b19║
B32n0173_p0307b20║
B32n0173_p0307b21║
B32n0173_p0307b22║
B32n0173_p0307b23║
B32n0173_p0307b24║
B32n0173_p0307b25║
B32n0173_p0307b26║元亨釋書卷第二十五　終