B32n0173_p0313b01║
B32n0173_p0313b02║元亨釋書卷第二十七
B32n0173_p0313b03║
B32n0173_p0313b04║濟北沙門　師鍊撰
B32n0173_p0313b05║志一
B32n0173_p0313b06║學修度受諸宗
B32n0173_p0313b07║會儀封職
B32n0173_p0313b08║學修志一
B32n0173_p0313b09║竺乾古皇先生之設學也其要三焉。曰戒焉。曰定焉。曰
B32n0173_p0313b10║慧焉。戒之為言也制心矣。定之為言也靜心矣。慧之為
B32n0173_p0313b11║言也明心矣。三之者皆心也。故學即心也。心即學也。心
B32n0173_p0313b12║之與學未始間隔。八萬之異途自是而出焉。三之者各
B32n0173_p0313b13║有事理生養之異而其歸一也。何曰事文字之謂矣。何
B32n0173_p0313b14║曰理法義之謂矣。何曰生聽習之謂矣。何曰養思練之
B32n0173_p0313b15║謂矣。學又曰修。修者密也。學者麁也。修者延也。學者促
B32n0173_p0313b16║也。雖延促麁密之異咸學也。三世之聖人自是而出焉。
B32n0173_p0313b17║世之言教者。指羅漢以為無學者為未竭耳矣。吾曰
B32n0173_p0313b18║等覺亦有學也。何也。羅漢之者究事生故世曰無學。未
B32n0173_p0313b19║極理養故吾為有學焉。既究麁促故世曰無學。未極
B32n0173_p0313b20║延密故吾為有學焉。以是視之學學之無也非修學之
B32n0173_p0313b21║無矣。以修學而言十地皆未竭故。吾曰等覺亦有學也。
B32n0173_p0313b22║何也。理弗窮故。養弗充故。密弗通故。延弗終故。我唯
B32n0173_p0313b23║以佛地為無學。其阿羅呵阿羅漢梵音有異者是也。凡
B32n0173_p0313b24║厥心之有為皆學修也。心之無為始為無學也。然則世之
B32n0173_p0313b25║所謂有為者非吾之所謂有為矣。世之所謂無為者非吾
B32n0173_p0313b26║之所謂無為矣。有學之與無學皆是也。或曰生知不學
B32n0173_p0313c01║者不也。我古皇能仁氏生知之大者也。猶有之矣。問書選
B32n0173_p0313c02║友聞定阿蘭。及窮餓麻麥六載雪山。蓋貽學修于吾人
B32n0173_p0313c03║也。其布教鹿苑祇樹也。法句之誦習。頭陀之薰練。咸學
B32n0173_p0313c04║修也。降而逮四日四依靡不從事於斯矣。東漸支那。
B32n0173_p0313c05║亦皆是也。羅什入關三千負笈。慧遠在廬十八結社。又
B32n0173_p0313c06║夫釋氏之為學修者禪門尤為朴略焉。豈直指單傳之
B32n0173_p0313c07║法格乎。然古之人尚曰學坐禪學坐佛。又曰修證非無。
B32n0173_p0313c08║染汙不得。是學修而醇質者也。又講有義龍律虎。禪有
B32n0173_p0313c09║折床枯木。皆優稱也。我本朝則二域可謂季孟之間矣。
B32n0173_p0313c10║北嶺撰註記之署。南京立得業之名。珠頭瓜熟而相識
B32n0173_p0313c11║成。仁眼麻眯而性具明。皆勵學修之精也。加之定光之
B32n0173_p0313c12║宮度見弘仁。增命之雛選在齊衡。皇王之崇勸為不輕
B32n0173_p0313c13║耳。詳載本傳此不繁焉。今只舉三國勤業之端由。為一
B32n0173_p0313c14║代設化之標式。以蔽四眾之省察。凡踵釋門之士。未有
B32n0173_p0313c15║外茲而入者矣。嗚呼吾黨之人勗之乎哉。
B32n0173_p0313c16║度受志二
B32n0173_p0313c17║實相無相也。豈云形質乎。無相實相也。不礙形質矣。
B32n0173_p0313c18║頭而禿。衣而褐。法而戒。令而律。是釋門之表師也。先佛
B32n0173_p0313c19║有菩薩聲聞二僧。只吾釋迦法中聲聞僧一而已。故文殊
B32n0173_p0313c20║彌勒之高德也猶混聲聞眾。蓋濁世之人尚儀相也。諸
B32n0173_p0313c21║大弟子如陳如。身子之儔佛言善來鬚髮自除袈裟著
B32n0173_p0313c22║體。逮于慶喜以寶刀剃髮。乃得白四羯磨具足戒。自
B32n0173_p0313c23║茲比丘之度儀備矣。尼者大愛道啟端也。而敬有八焉。
B32n0173_p0313c24║戒亦倍焉。竝為世之福田。又有優婆塞優婆夷。此云清
B32n0173_p0313c25║信男女也。頻婆娑波斯匿君之清信者也。護國給孤臣之
B32n0173_p0313c26║清信者也。末利勝鬘夫人之清信者也。庵羅須曼處女之
B32n0173_p0314a01║清信者也。是吾佛四部之眾也。如來成道十年樓至菩
B32n0173_p0314a02║薩請築壇為比丘受戒。佛於祇園外院東南建壇。是
B32n0173_p0314a03║印度之廣度也。永平十年佛法傳漢。十四年司空劉峻後
B32n0173_p0314a04║宮陰夫人等出家。是支那之度始也。然唯受三歸而已。
B32n0173_p0314a05║曹魏正元元年曇摩迦羅在洛陽立具足戒羯磨。朱士
B32n0173_p0314a06║行為受戒之始。東晉建元元年尼淨檢於本法得戒。南
B32n0173_p0314a07║宋元嘉十一年求那跋摩於南林寺建戒壇。為僧尼受
B32n0173_p0314a08║戒。是震旦戒壇之始也。李唐中宗景龍初詔天下試經度
B32n0173_p0314a09║僧。山陰大義誦法華中第一。自爾或五百紙。或百五十
B32n0173_p0314a10║紙。經目不定。隨時改變。肅宗遭安史之亂國用罄。至德
B32n0173_p0314a11║始宰相裴冕請鬻度牒。謂之香水錢。納百緡得度。度科
B32n0173_p0314a12║大隳。富惰之民竝鏞而爭馳。貧進之士繫柅而淹遲。其
B32n0173_p0314a13║後暫止即起。至趙宋而益滋。代宗勑大興善寺建方等
B32n0173_p0314a14║戒壇由此大乘戒壇起焉。穆宗置泗州。敬宗立兩街。宣
B32n0173_p0314a15║宗勑上都荊揚汴益築之。皆大乘壇也。又穆宗長慶元
B32n0173_p0314a16║年幽州節度使劉總上表出家。帝不許。總以印付留後
B32n0173_p0314a17║自剃髮為僧。以私第為寺。帝從其志賜大覺師號及
B32n0173_p0314a18║僧臘五十。五代梁大祖開平四年吳越錢鏐幼子令因為
B32n0173_p0314a19║僧。勑賜無相大師加三十臘。本朝之度始於司馬氏男
B32n0173_p0314a20║多須柰。名德齊。女島鄉為尼。名善信。天平七年唐道璿
B32n0173_p0314a21║來。善戒法。大安寺行表年七十三臘五十二就璿重受。天
B32n0173_p0314a22║平勝寶六年鑑真入朝。於東大寺建戒壇。舊僧靈福等
B32n0173_p0314a23║八十人重受。新稟甚夥。天平寶字六年勑西觀音。東藥師
B32n0173_p0314a24║二寺築戒壇。度受博焉。延曆二十五年置年度科條。弘
B32n0173_p0314a25║仁十年最澄法師上表乞睿山大乘戒壇。十四年義真始
B32n0173_p0314a26║行羯磨。長曆之間慈覺智證兩徒爭軋。園城沙彌不得
B32n0173_p0314b01║昇睿壇。三井明尊奏請戒壇于園城。長久二年五月勑
B32n0173_p0314b02║尚書左丞藤經輔宣問園城戒壇立否於我。時法相之首
B32n0173_p0314b03║經救。三論之長濟慶。華嚴之英良真。律之師灌昶密之主
B32n0173_p0314b04║深覺。咸奉表贊許。唯台徒固執不允。爾後承保帝宣禮
B32n0173_p0314b05║部尚書源隆俊賜給綍於園城建戒壇。而臨行法事台
B32n0173_p0314b06║徒燬撤。至今不成。元應之火攻我親視之可謂下策
B32n0173_p0314b07║矣。所以歲當末後之五百。時逢乖爭之堅固乎。夫度有
B32n0173_p0314b08║二焉。內外也。皆以戒為標。薙染於形戒律於心內度
B32n0173_p0314b09║也。初二也。無薙染而受戒外度也。後二也。曰古之言度
B32n0173_p0314b10║者前二而已。今并四眾何。亦後二未出塵累。曷度之有
B32n0173_p0314b11║哉。曰梵語波羅蜜此云到彼岸。到彼岸者度也。踰生死
B32n0173_p0314b12║流到涅槃岸之謂也。亦菩薩戒不言薙剃。而豈不至
B32n0173_p0314b13║涅槃哉。吾佛何以曰戒波羅蜜邪。亦耶舍父唯受三歸。
B32n0173_p0314b14║亦稱優婆塞。或五戒或菩薩戒通為清信。蓋在家之稱
B32n0173_p0314b15║也。以小律儀言。度前二也。以摩訶衍而言。後二亦度
B32n0173_p0314b16║也。而我分內外不得不判焉。此方之度潔白精密。案
B32n0173_p0314b17║延曆詔十義通五。非震旦誦經之比矣。李唐香水之緡。
B32n0173_p0314b18║趙宋清閑之繈。所未嘗聞也。安慧經業醇深而賜度。隆
B32n0173_p0314b19║海問難拔萃而中第。中葉以降學業冗散度選弛緩。多孥
B32n0173_p0314b20║之族出稚雛而補家產。窶約之民放丁壯而貪寺供。或
B32n0173_p0314b21║草賊迫捕逮而來投。或孽子漏舉收而寄歸。佩刀而互
B32n0173_p0314b22║剃。褻服而不染。是等之類吾法亡矣。戒又四家。二通。二
B32n0173_p0314b23║別。初天下置戒壇三所。筑之觀世音寺西州民稟焉。野之
B32n0173_p0314b24║藥師寺東州民稟焉。和之東大寺中州民稟焉。皆天平之
B32n0173_p0314b25║間建焉。及睿壇興野壇衰。園城壇未就。正今又只三
B32n0173_p0314b26║壇而已。三壇通也。又有三摩耶戒。禪門戒。二戒禪密各
B32n0173_p0314c01║別授。不屬汎傳矣。然二家徒盛。二戒隨行。不為不
B32n0173_p0314c02║傳焉。又壇戒多弊。動不時不期焉。有常和上恒闍梨
B32n0173_p0314c03║哉。孱弱雛道。頭顱圓青右繞未充三匝左語已數十
B32n0173_p0314c04║聲。持犯何開遮何。聚如雲散如星。國政雖清度門雖闊
B32n0173_p0314c05║我徒不競君子大息。安得返誦經問義之古制。我黨復
B32n0173_p0314c06║精業而省濫廁乎。至長慶開平之竊臘漫號者。不唯
B32n0173_p0314c07║乖真軌而甚圮世綱。夫王者之動必率禮矣。苟任私欲
B32n0173_p0314c08║何所不至之有。故先聖制禮則之。彼唐梁之二主只知
B32n0173_p0314c09║寵其臣而不知率其禮矣。梵網曰。不問老少國王奴
B32n0173_p0314c10║婢。先受戒者在前坐。後受者次第而坐。二主不委盍問
B32n0173_p0314c11║我焉。知而不問與不知不問而行之者皆非禮矣。況
B32n0173_p0314c12║吾道有軌。何不問。我老農老圃古之人皆問之乎哉。總
B32n0173_p0314c13║因二子辭富貴而投我者善矣。惜乎受竊漫而不遜也。
B32n0173_p0314c14║昔周襄王弟叔帶與戎翟謀伐襄王。齊桓公使管仲
B32n0173_p0314c15║平戎于周。襄王大悅以上卿禮管仲。仲辭曰。臣賤有司
B32n0173_p0314c16║也。有天子之二守國高在。若節春秋來承王命何以禮
B32n0173_p0314c17║焉。陪臣敢辭。王曰。舅氏余嘉乃勳。母逆朕命。仲卒受
B32n0173_p0314c18║下卿之禮而還。仲可謂知禮矣。二子曷不若仲乎。曰。
B32n0173_p0314c19║仲尼曰。管氏而知禮孰不知禮。子之言恐戾與。曰彼一
B32n0173_p0314c20║時也此一時也。孔子亦曰。微管仲。吾夫被髮左袵矣。管
B32n0173_p0314c21║仲豈可竟捐乎。上之所舉者三國之始種也。我繫年之
B32n0173_p0314c22║者備資治表矣。今揭三朝度戒之緒。示四部受化所從。
B32n0173_p0314c23║庶幾學者原始要終。若夫竭磨之法諸家各有軌則而
B32n0173_p0314c24║存其人焉。
B32n0173_p0314c25║諸宗志三
B32n0173_p0314c26║楞伽曰。一切法不生。菩薩摩訶薩不應立是宗。然者如
B32n0173_p0315a01║來在世已有宗分者明矣。滅後瓜裂矣。小乘早拆十八
B32n0173_p0315a02║部焉。摩訶衍亦有之。馬鳴龍勝立法性焉。護法清辯爭
B32n0173_p0315a03║空有焉。其支派不勝紀矣。至震旦則空相播南北朝。
B32n0173_p0315a04║禪性盛東西京。斯方有十宗。皆自竺支帶將來也。傳聞
B32n0173_p0315a05║印度宗教殘缺。震旦又或不全。唯我本朝歷世崇奉。其間
B32n0173_p0315a06║興衰者理之常也耳。而未嘗泯沒矣。今掇綱要列于後
B32n0173_p0315a07║焉。
B32n0173_p0315a08║三論者。諸法蕩滌之深理也。采中。百。門。智之微言。抽龍
B32n0173_p0315a09║樹。提婆之玄旨。排成實而立妙義。建法性而演真空。
B32n0173_p0315a10║談二諦者包群機也。說八不者顯一性也。羅什之所
B32n0173_p0315a11║祖述。生肇之所宣傳。熾于陳隋衰于唐宋。我本朝慧灌
B32n0173_p0315a12║諭喝始矣。智藏系授長矣。為兩土之先馳啟四眾之初
B32n0173_p0315a13║聽。近世不絕如帶。庶幾見整頹綱。
B32n0173_p0315a14║唯識者。諸法建立之精致也。昔慈氏大士微塵劫前所承
B32n0173_p0315a15║稟矣。世親無著夜昇都史而聽。晝降閻浮而說。以三
B32n0173_p0315a16║時括一代。以三性含萬法援瑜伽師地而脩飾。挾因
B32n0173_p0315a17║明正理而潤色。談識智之轉成而精粹矣。分業報之造
B32n0173_p0315a18║受而備足矣。戒賢忍疾而待那爛。玄奘忘苦而受天竺。
B32n0173_p0315a19║慈恩弘於彼唐。道昭傳於吾國。昉教以降支派流溢。方
B32n0173_p0315a20║今南京之地人神幽贊益煽講習云。
B32n0173_p0315a21║律者。比丘儀相之嘉範也。初世尊在鹿苑也。號令四眾。
B32n0173_p0315a22║肅清三業。婁被彈呵。終聞開顯。如來深悲猶慮未來乘
B32n0173_p0315a23║急戒緩之蕩。於堅林之夕扶律而談常。蓋五濁之機宜
B32n0173_p0315a24║三學之階漸也。滅後優婆離集律藏而下一點。師師相
B32n0173_p0315a25║付至僧伽跋陀羅眾聖點記出於弘度矣。而唐南山宣
B32n0173_p0315a26║師遠取西天曇無德。前魏曇摩迦羅為祖。深明持犯盛
B32n0173_p0315b01║行毗尼。故不同一紀三藏之偏學也。是以經行道陛足
B32n0173_p0315b02║跌天人扶持。營立戒壇手築梵僧稱贊。戒業行事之䟽
B32n0173_p0315b03║鈔。懺悔教誡之儀文。靡不輔翼大道焉。勝寶之間鑑真
B32n0173_p0315b04║來朝一模脫印。自此此土此宗昌矣。其後或微或興。天下
B32n0173_p0315b05║今不乏其學。
B32n0173_p0315b06║華嚴者。如來始成之高趣也。杜順始之。康藏弘之。長者
B32n0173_p0315b07║旁而扶。清涼斷而續。五教章以包一藏。四法界以攝群
B32n0173_p0315b08║機。雖設因修專說果德。一一之理窮性命。十十之數表
B32n0173_p0315b09║極圓。諸林舌端毗盧性海袞袞。善財腳下普賢毛剎塵塵。
B32n0173_p0315b10║指舍利滿慈以為瘂聾者。境界異根也。取童子婦人以
B32n0173_p0315b11║為知識者。凡聖一性也。非天下之至大至廣。其孰能與
B32n0173_p0315b12║於此哉。我本朝慈訓審祥親受賢首。至良辨而大振。今
B32n0173_p0315b13║之言雜華者皆承于辨焉。
B32n0173_p0315b14║天台者。如來後融之妙旨也。慧文神悟憲章龍樹。智者
B32n0173_p0315b15║倡之。章安輯之。二威緘默而守。荊溪駕說而行。其主也
B32n0173_p0315b16║為本為迹。其訓也為權為實。其統也為圓為一。其分
B32n0173_p0315b17║也為具為變。取三諦于中論而證瓔珞。始五時于華
B32n0173_p0315b18║嚴而成涅槃。立觀者列十境。發行者羅十乘。彌綸万
B32n0173_p0315b19║法者八教也。錯綜十界者六即也。一界各具十界而百
B32n0173_p0315b20║界生焉。十如互含百界而千如成焉。配三世間為三千
B32n0173_p0315b21║法。分而成三千復而歸一念。即復而分。即分而復。一
B32n0173_p0315b22║心之於三觀也亦復如是。非天下之至精至微其孰能
B32n0173_p0315b23║與於此哉。最澄法師應乃祖之懸記全受而歸。根殖睿
B32n0173_p0315b24║嶽覆蔭寰區。孫枝挺出補撑教門。初會昌之毀黜台文
B32n0173_p0315b25║散失。五代攘奪殘闕未復。義寂師求遺文於高麗及我。
B32n0173_p0315b26║高麗先送其書猶不備。長保二年（宋咸平二）寂照法師將信公
B32n0173_p0315c01║問章入宋地。又持台宗諸書惠彼人。故慈雲南嶽止觀
B32n0173_p0315c02║序曰。日本國圓通大師寂照錫背扶桑杯泛諸夏。既登
B32n0173_p0315c03║鄮嶺解篋出卷。大矣哉斯文也。始自西傳猶月之生。今
B32n0173_p0315c04║復東返猶日之升。照又呈問章於法智。智嗟嘆答釋。自
B32n0173_p0315c05║此彼方欽我國台教之盛焉。昔天竺失起信論而久矣。
B32n0173_p0315c06║奘三藏譯唐成梵流傳印度。彼高麗之書不全備。宋人
B32n0173_p0315c07║慳缺疑半矣。及我書之至始驚邃師之無遺漏。又見問
B32n0173_p0315c08║章益嚮此土之有人也。其後法智遣比丘就我多寫。
B32n0173_p0315c09║由是視之。慈雲比我日升不惜言乎。
B32n0173_p0315c10║密者。如來事用之正印也。夫聖人用事之機不可得而
B32n0173_p0315c11║測也。故以祕密而為言矣。聖人之有應也隨土而殊稱
B32n0173_p0315c12║焉。密嚴究竟之域號曰毗盧。堪忍閻浮之地號曰釋迦。
B32n0173_p0315c13║自性變化之異耳。未嘗有二矣。亞聖之士曰金剛手。周
B32n0173_p0315c14║旋二主全獲祕印。鄭重傳持不輕與人。有龍猛者後而
B32n0173_p0315c15║出焉。亦亞聖之才也膺楞伽之懸讖集達磨之大成。南
B32n0173_p0315c16║印之地鐵塔之中神人衛護凡庸絕跂。於是龍勝擲芥子
B32n0173_p0315c17║之微眇啟金剛之關鍵。是祕教之所以見世矣。龍智闍
B32n0173_p0315c18║梨以長壽之質受密藏之訣。真子金剛智唐開元七年遠
B32n0173_p0315c19║跨震旦。玄宗舘慈恩寺遷薦福。所至結壇灌頂。初四
B32n0173_p0315c20║年善無畏來。又金剛手之孫也。其父達磨毱多年八百歲。
B32n0173_p0315c21║玄宗已居西明寺稱為教主。二人傾蓋互相受授。其學
B32n0173_p0315c22║益廣。智之徒不空其才跨竈。智臨沒令空見其師龍智。
B32n0173_p0315c23║空承顧命駕鯨浪赴師子之國。覲龍智之祖。以故祕
B32n0173_p0315c24║密之道大全於空矣。其法分於五摠於三合於二。二
B32n0173_p0315c25║者胎金也。三者佛蓮金也。五者加寶羯也。胎建四重。金
B32n0173_p0315c26║開九會。赫赫如也濟濟如也。三劫者修時也。六無畏者修
B32n0173_p0316a01║位也。月之盈虧者證之階差也。而皆不同諸顯之位次
B32n0173_p0316a02║也。護摩獻諸聖供四爐火熾。灌頂授輪王位五瓶水清。
B32n0173_p0316a03║印明并持寶車兩輪馳逐。理事俱密金針雙鎻往來。杵鋒
B32n0173_p0316a04║利銛干鏌猶鈍。鈴音和雅韶武皆瘖。其為要也主觀。其
B32n0173_p0316a05║為修也主供。能供能觀。不換此身即階聖位。非天下
B32n0173_p0316a06║之至上至高其孰能與於此哉。延曆之末傳教弘法一時
B32n0173_p0316a07║異受。故有台密有東密。台亦有慈覺。智證之再稟。東亦
B32n0173_p0316a08║有小野。廣澤之競傳。四派別流千支万帶。泛溢四海不
B32n0173_p0316a09║知紀極。震旦之密衰於唐末絕於宋初。唯我日域轉久
B32n0173_p0316a10║轉熾。南渡之後學台之清信士鎧庵吳克己撰釋門正統
B32n0173_p0316a11║扶樹台教者也。言之曰。華嚴頓施別圓則無俟乎密。
B32n0173_p0316a12║鹿苑專說小乘則未易用密。唯方等般若二時欲轉小
B32n0173_p0316a13║成衍及被接入別圓。則如來始於此時有顯密二輪之
B32n0173_p0316a14║用。若夫法華開顯無小無大俱入一乘。所謂密者尚何
B32n0173_p0316a15║施邪。唐末亂離經䟽鎖毀。今其法盛行於日本。予嘗痛
B32n0173_p0316a16║世人不學其宗而謾議焉。滔滔者鎧庵皆是也。台徒以
B32n0173_p0316a17║鎧菴比雜華之李長者。何其容易發言乎。今見此評宛
B32n0173_p0316a18║如衲鑿之不相逗也。豈瑜伽金剛之乘彼鎧庵之所弄
B32n0173_p0316a19║觜乎。又以方等般若為密時者。自家五時之管封邪。又
B32n0173_p0316a20║華嚴不俟法華何施之言皆不學之過也。殊不知二經
B32n0173_p0316a21║共瑜伽之各一會耳。只其學密之者諳悉而已。
B32n0173_p0316a22║禪者。如來心性之玄𧷤也。昔婆伽梵三乘道徧四眾化盈。
B32n0173_p0316a23║猶未得其人。末後金色尊者契證全付。是曰正法眼藏
B32n0173_p0316a24║涅槃妙心。所謂教外別傳者也。四七相授至菩提達磨。達
B32n0173_p0316a25║磨承西天之正統。創東震之宏基。捧盤歃盟叱六宗於
B32n0173_p0316a26║堂下。探懷取物得一臂於雪中。見其辨珠智之發妙
B32n0173_p0316b01║年。宜哉携履靈之彰滅後乎。二三稟系為曹溪。曹溪膺
B32n0173_p0316b02║受桂蔭之洪業。示寓樵隱之微生。弗爭衣盂手拱重
B32n0173_p0316b03║寄山嶽。不學文字舌翻大藏波瀾。曹溪已前此道如元
B32n0173_p0316b04║氣氤氳而著人人不省矣。曹溪之後天象爛然率土無
B32n0173_p0316b05║不景仰焉。初分而輪如也。次列而緯如也。後加而曜如
B32n0173_p0316b06║也。蓋南嶽青原者兩輪也。臨雲溈曹法者五緯也。楊岐黃
B32n0173_p0316b07║龍之加五家也。猶大陽大陰之成七曜矣。金雞之粟廬
B32n0173_p0316b08║陵之米二輪之煦育也。天下無不取之以生焉。猶何云
B32n0173_p0316b09║哉。今粗言緯曜之化成矣。夫玄要句語三之矣。科簡賓
B32n0173_p0316b10║主四之矣。頭上雷轟一喝不及掩耳。目前電閃一棒無
B32n0173_p0316b11║處轉身者臨濟宗也。納腳睦州門中門閉脚折。封眼靈
B32n0173_p0316b12║樹函內函開眼明。三句語揮劒而不痕。一字禪嚼蠟而
B32n0173_p0316b13║無味者雲門宗也。正中徧中設五位成三疊。東說西說
B32n0173_p0316b14║推一位忌十成。玉顏無看黃閤簾下。寶車不碾紫痕苔
B32n0173_p0316b15║生者曹洞宗也。三春回齒頰勝却鶖子之神通。百月列
B32n0173_p0316b16║胷懷脫出應真之妙畫。用劒刃之上事行燃燈前機者
B32n0173_p0316b17║溈仰宗也。言八識而異慈恩。用六相不類雜華。鼓吹
B32n0173_p0316b18║而曲入別調。擬議則箭過新羅者法眼宗也。是緯之五
B32n0173_p0316b19║者也。受乳哺於三角虎。見步驟於三脚驢。其道難容受
B32n0173_p0316b20║也謂之粟棘蓬。其機難透脫也謂之金剛圈者揚岐也。
B32n0173_p0316b21║竭盡𭰤潭之死水。皷起智海之洪濤。坐一榻而應四來。
B32n0173_p0316b22║立三關而接万衲者黃龍也。是加兩曜而七者也。赤縣
B32n0173_p0316b23║之域不承緯曜之照臨者未有之矣。非天下之至純至
B32n0173_p0316b24║極其孰能與於此哉。初昭公稟三藏之密付。道璿有行
B32n0173_p0316b25║表之別傳。義空得鹽官之正派而來。慈覺受蕭氏之祕
B32n0173_p0316b26║授而返。然而四傳不嗣閴爾無聞。後三百年建久之間
B32n0173_p0316c01║建仁西公單傳全提。逮于寬寶爾隆二師鼓行東西。此
B32n0173_p0316c02║方殿傳。雖恨遲暮百數十歲鬱為強宗。西積翠之裔也。
B32n0173_p0316c03║爾隆揚岐之胤也。北地亦有新豐之微派。天下之曰禪者
B32n0173_p0316c04║三家矣。方今元國之禪亦此三而已。餘先泯矣。
B32n0173_p0316c05║上之七是此方之名宗者也。又有淨土焉。有成實焉。有
B32n0173_p0316c06║俱舍焉。斯三為寓宗。譬國之附庸焉。而各皆有宗矣。七
B32n0173_p0316c07║家之者挾而糅用。蓋俱成二宗亦能敘置三寶四諦。攝諸
B32n0173_p0316c08║名相而設于理者成實也。界根世業聖智。定破事理兼
B32n0173_p0316c09║施者俱舍也。凡三乘之階位。三界之成壞。道法之修證。業
B32n0173_p0316c10║惑之伏斷。棊布星列無不畢見矣。故七家之者取焉。昔
B32n0173_p0316c11║有學員中世而廢。學者又陋其小徑而不名家也。淨土
B32n0173_p0316c12║一宗或大或小依修者而然。無祖宗之定系故也。始韋
B32n0173_p0316c13║提希遭逆子之難。如來愍而開十六觀想。是所以淨土
B32n0173_p0316c14║之建也。其餘修多羅散見不一焉。東晉慧遠結蓮社於
B32n0173_p0316c15║廬阜。支那樂邦之址也。逮李唐善導盛行之廣被緇素。
B32n0173_p0316c16║又諸宗碩德參而修之。所謂智者向西而稱贊。杜順歷郡
B32n0173_p0316c17║而勸諭。圓照密修。雷峯遊目淨殿。慈覺勸會。普賢入名
B32n0173_p0316c18║勝場。雖勤崇奉皆旁資之。是附庸之謂也。本朝空也師
B32n0173_p0316c19║倡之。猶導之於唐。源信。源空繼而助之。雖廣行四部
B32n0173_p0316c20║而無統系故今為寓宗。宋地又此宗熾無統系者與我
B32n0173_p0316c21║同焉。
B32n0173_p0316c22║七家之徒互相毀呰。非三論者曰。幾泯絕矣。非唯識
B32n0173_p0316c23║者曰。不用他典。非律者曰。傷束縛矣。非華嚴者曰
B32n0173_p0316c24║無伏斷分齊。非天台者曰。權實偏取。非密者曰。緩事
B32n0173_p0316c25║而放。非禪者曰。任性而誕。如是之類多矣。夫物咸有
B32n0173_p0316c26║弊。弊者迹也。達人大觀而不見迹矣。𠷣𠷣之者徒而呶
B32n0173_p0317a01║呶焉。彼震旦者三論密亡者久矣。唯識賢首殆于絕矣。
B32n0173_p0317a02║言佛之者只三家為全耳。國家自始傳來未甞隤頹。其
B32n0173_p0317a03║間有弛衰者其徒之辜也。我謂此土大乘醇淑之疆者
B32n0173_p0317a04║不誣而已矣。
B32n0173_p0317a05║會儀志四
B32n0173_p0317a06║易曰。亨者嘉之會也。傳曰。某所亦某都會也。然者會者通
B32n0173_p0317a07║聚之謂也。夫物在局必塞。故聖人通之矣。在獨必孤。故
B32n0173_p0317a08║聖人聚之矣。會之時義大矣哉。牟尼覺王之御於西印
B32n0173_p0317a09║也嘉都之大會也。一說也梵釋聖凡遝沓而聽矣。一餐也
B32n0173_p0317a10║菩薩聲緣排列而食矣。是曰二輪。必於會焉。二者相轉
B32n0173_p0317a11║屬。所謂食輪法輪也。其轉處或山林僧伽藍。或王宮臣民
B32n0173_p0317a12║家。未嘗單說獨食焉。畢食而有說。請說而設食。如來
B32n0173_p0317a13║又不忤人情矣。又夫物集而無儀則亂焉。故會必嚴儀
B32n0173_p0317a14║矣。吾法三千之儀尚不失於獨屏。況聖凡之大會哉。匿
B32n0173_p0317a15║王宮掖之齋。文殊分領聲聞菩薩。力士城林之供。純陀最
B32n0173_p0317a16║冠釋梵王臣。是會之有儀而嚴者也。又有般遮于瑟此
B32n0173_p0317a17║云無遮會。身毒之風俗常設焉。聖凡上下賢愚通聚而無
B32n0173_p0317a18║間。故曰無遮。嘉會之都會而不忌之者也。東漢永平十
B32n0173_p0317a19║四年正月南岳道士褚善信率五嶽八山道士六百九十
B32n0173_p0317a20║人上表與我角試。十五日明帝幸白馬寺。百官咸會焉
B32n0173_p0317a21║設三壇。東壇道士置經子符籙。西壇摩騰安像經舍利。
B32n0173_p0317a22║中壇奉饌食奠祀。道士遶壇泣曰。主上信邪玄風失緒。
B32n0173_p0317a23║敢置經籙於壇以火取驗。即縱火悉成燼。道士相顧愧
B32n0173_p0317a24║赧。及焚佛經五色光徹天表。薪盡像經儼然。摩騰踊身
B32n0173_p0317a25║空中現諸神變。竺法蘭出和雅音敷宣佛法。天雨寶
B32n0173_p0317a26║華大眾欣說。上元燒燈起於此焉。東晉元帝大興元年
B32n0173_p0317b01║召沙門竺潛入內殿講經。以德重令著屐登殿。劉宋
B32n0173_p0317b02║高祖永初元年設齋內殿。令沙門道照說法。嚫金三萬。
B32n0173_p0317b03║求那跋摩居祇洹寺講華嚴經。文帝日率公卿集座下
B32n0173_p0317b04║傾聞。孝武帝大明六年四月八內殿灌佛齋。蕭梁武帝中
B32n0173_p0317b05║大通元年京城大疫。帝於重雲殿為百姓設救苦齋。復
B32n0173_p0317b06║幸同泰寺設四部無遮會。陳陳武帝永定三年大內設
B32n0173_p0317b07║仁王大齋。文帝天嘉四年於大極殿設無碍大會。後主
B32n0173_p0317b08║至德二年召智聚法師。於大極殿講金光明經。李唐懿
B32n0173_p0317b09║宗禁中設萬僧齋。帝升座讚唄。長眉沙門來應供凌空
B32n0173_p0317b10║而去。趙宋神宗元豐三年正月設千僧齋於大內。施千
B32n0173_p0317b11║袈裟。千金剛般若。薦慈聖大后福。震旦之會儀甚多不
B32n0173_p0317b12║暇備舉。本朝敏達十三年蘇馬子營殿設大齋會。爾來
B32n0173_p0317b13║斯儀尤盛。率見資治表矣。夫宮禁者雲天也。凡庸不可
B32n0173_p0317b14║階矣。雖王者無外。爭柰九重深密而多屏闈何。然設
B32n0173_p0317b15║無遮會也隸皂步丹墀矣。啟安居講也壞色排玉臺
B32n0173_p0317b16║矣。皆吾道之賸烈也。文永之間宋沙門寓洛。見宮中最
B32n0173_p0317b17║勝會嘆曰。偉矣哉儀也。至尊之崇佛也宋地未有之矣。
B32n0173_p0317b18║銀蕃之秦口恐不得併吞焉。吾國蔑如也已其殆焉。斯
B32n0173_p0317b19║方神靈忍坐視哉。德祐二年宋祚果絕。然我文弘之二蕃
B32n0173_p0317b20║寇佛神戮力為援焉。戈矛纔交風浪俄激。千艦萬卒一時
B32n0173_p0317b21║破溺豈非國家信敬供祀之所由乎。
B32n0173_p0317b22║封職志五
B32n0173_p0317b23║佛者富貴之極備矣。華藏世界其封富矣。果滿妙覺其職
B32n0173_p0317b24║貴矣。及應於閻浮尚受剎利之種。當輪王之位。而視
B32n0173_p0317b25║若脫屣矣。乞佗而食依人而庇。其旨深矣。夫佛之有為
B32n0173_p0317b26║也為他而非自矣。若其自者無為也。無為者實際也。實
B32n0173_p0317c01║際無云為也矣。其深旨之者五焉。勢位妨外故避之矣。
B32n0173_p0317c02║利祿蠧內故避之矣。銷宿殃故避之矣。期大果不顧
B32n0173_p0317c03║小利故避之矣。為世福田故避之矣。斯五者吾佛貽於
B32n0173_p0317c04║吾人也。吾人之於五者也始四者自也。後一者佗也。其
B32n0173_p0317c05║自者避而又避之矣。其佗者避自而受佗矣。避自故剎
B32n0173_p0317c06║種輪位皆脫屣也。受佗故食佗庇人皆福田也。是所以
B32n0173_p0317c07║吾人之有封職也。而若自有者雖針草為難消矣。若
B32n0173_p0317c08║保他者雖巨萬又恬如矣。屏莎之五百車。須達之百億
B32n0173_p0317c09║金。多多益佗我不干矣。初如來置上座。寺主。維那故身
B32n0173_p0317c10║子冠鹿苑之座。飲光知鷲嶺之事。又文殊時時主綱紀。
B32n0173_p0317c11║和上阿闍梨早見梵網矣。國師。論師。三藏。尊者。共西域
B32n0173_p0317c12║之稱也。至震旦益繁衍矣。不唯封給也。加之以職位。
B32n0173_p0317c13║可謂渥寵矣。不唯僧官也。重之以俗爵。蓋傷於敬矣。
B32n0173_p0317c14║而又吾人之不得已也。又夫喪有賻寂有諡。職以僧正。
B32n0173_p0317c15║僧統。僧錄。號以國師。大師。禪師。是等之類多。今少出其
B32n0173_p0317c16║端焉。西晉懷帝永嘉四年天竺佛圖澄至。後趙石季龍傾
B32n0173_p0317c17║心事之號大和尚。乘輿升殿。東晉孝武寧康元年詔曰。
B32n0173_p0317c18║法師道安以道德照臨天人。宜日食王公祿。所司以時
B32n0173_p0317c19║奉給。安帝隆安五年鳩摩羅什居逍遙園。秦主姚興與三
B32n0173_p0317c20║千比丘執經諮稟。時長安地僧尼塵至濫猥不軌。秦主
B32n0173_p0317c21║令僧䂮為國僧正檢校僧尼。秩同侍中給車輿吏力。
B32n0173_p0317c22║法欽為僧錄。僧遷為悅眾。斑秩有差。各給親信白從三
B32n0173_p0317c23║十人。南宋文帝元嘉十二年勑尼寶賢為尼僧正。二十
B32n0173_p0317c24║年沙門慧嚴卒。勑賜錢五萬布五十疋。孝武帝孝建元年
B32n0173_p0317c25║勑道猷為新安寺法主。明帝泰始元年勑道猛為綱
B32n0173_p0317c26║領。賜月給三萬。令史四人。白簿吏二十人。車及步輿一
B32n0173_p0318a01║乘。又詔僧瑾為天下僧主。賜法技一部（鐃磐之類）親信二十
B32n0173_p0318a02║人。月給錢三萬。及車輿吏力。順帝昇明元年勑法持為
B32n0173_p0318a03║天下僧正。南齊高帝詔法穎為京邑僧主。南梁武帝天
B32n0173_p0318a04║監十六年勑沙門慧超為壽光殿學士。召眾僧講解
B32n0173_p0318a05║經文。竝居禁中。內道場自此始。普通六年勑法雲為
B32n0173_p0318a06║大僧正給吏力。南陳文帝勑寶瓊為京邑大僧統。南
B32n0173_p0318a07║岳慧思賜大禪師。北魏明元永興元年封法果為輔國
B32n0173_p0318a08║宜城子。神瑞元年加封忠信侯。又加封安城公。卒諡靈
B32n0173_p0318a09║公。文成興安元年勑師賢為沙門統。和平元年詔曇曜
B32n0173_p0318a10║為昭元都統。西魏文帝大統元年勑道臻為大統。北齊
B32n0173_p0318a11║文宣天保元年拜法常為國師。勑曇延為昭元上統。二
B32n0173_p0318a12║年詔置昭玄十統。以法上為大統。令史員置五十人。李
B32n0173_p0318a13║唐受封爵者滋矣。太宗貞觀中封智威為引駕大師。玄
B32n0173_p0318a14║宗開元三年詔一行為天師。代宗勑諡達磨圓覺大師。
B32n0173_p0318a15║封不空三藏開府儀同三司肅國公。食邑三千戶。卒贈
B32n0173_p0318a16║司空。德宗勑諡二祖慧可大祖禪師。又充圓照內供奉。
B32n0173_p0318a17║開成元年勑雲端充左右街僧錄。宣宗大中三年勑知
B32n0173_p0318a18║玄充三教首座。五代江南李主有導師號。趙宋初諡天
B32n0173_p0318a19║台智者法空寶覺尊者。或有四字六字師號不遑枚舉。
B32n0173_p0318a20║高宗遭金虜之連劫乏經費。建炎二年十一月勑賣四字
B32n0173_p0318a21║師號價二百千。本朝推古三十二年觀勒始為僧正。德積
B32n0173_p0318a22║僧都。爾來官位相次而出。大化元年置十師。白鳳十四年
B32n0173_p0318a23║百濟常輝賜封三十戶。持統七年沙門法鏡賜田三十畝。
B32n0173_p0318a24║寶龜三年置十禪師。延曆十七年僧階配官位。永保三年
B32n0173_p0318a25║沙門性信加持進。凡繫年之者見于資治表。斯不繁焉。
B32n0173_p0318a26║昔者孔子罕言利。況我輩乎。而立封職者令斯人知
B32n0173_p0318b01║吾佛毫光之餘輝也。又夫聖王之舉不苟矣。大化寶龜
B32n0173_p0318b02║之十師者北齊昭元十統之所自乎。僧正僧都皆是也。又
B32n0173_p0318b03║趙宋賣號不能無議。嗚呼亂離之主助一時之國用。我
B32n0173_p0318b04║尚恕。諸買之沙門為誰哉。比丘之浮虛至於斯矣。我按
B32n0173_p0318b05║誅姦諛於既死之刀焉。昔漢武帝伐戎狄而國窶。始鬻
B32n0173_p0318b06║爵。史毀之。唐肅宗逢羯獠之寇而販牒。祖述于漢武
B32n0173_p0318b07║矣。宋之賣號出于二主乎。補一時之小厄貽萬代之大
B32n0173_p0318b08║疵。惜乎三帝之短術也。我國家無是等醜。不特土俗之
B32n0173_p0318b09║醇淑也。又奉佛者深之使然乎。
B32n0173_p0318b10║
B32n0173_p0318b11║
B32n0173_p0318b12║
B32n0173_p0318b13║
B32n0173_p0318b14║
B32n0173_p0318b15║
B32n0173_p0318b16║
B32n0173_p0318b17║
B32n0173_p0318b18║
B32n0173_p0318b19║
B32n0173_p0318b20║
B32n0173_p0318b21║
B32n0173_p0318b22║
B32n0173_p0318b23║
B32n0173_p0318b24║
B32n0173_p0318b25║
B32n0173_p0318b26║元亨釋書卷第二十七　終