B32n0173_p0323c01║（大日本國延文庚子六月有　旨入毘盧大藏攝州報國禪寺住持比丘單
B32n0173_p0323c02║况謹募眾緣恭為
B32n0173_p0323c03║今上皇帝祝延　聖壽文武官僚資崇　祿位國泰民安命工鏤梓興
B32n0173_p0323c04║大藏經印板共行一部計三十卷旹永和三年丁巳八月　　　日謹題）
B32n0173_p0323c05║元亨釋書卷第二十九
B32n0173_p0323c06║濟北沙門　師鍊撰
B32n0173_p0323c07║志三
B32n0173_p0323c08║音藝七
B32n0173_p0323c09║經師聲明唱導
B32n0173_p0323c10║念佛
B32n0173_p0323c11║拾異八
B32n0173_p0323c12║山背大兄王榮常諦鏡
B32n0173_p0323c13║太傅藤永手大君氏飛鳥貞成
B32n0173_p0323c14║賀陽良藤粟田錄事諾樂京女
B32n0173_p0323c15║大安寺側女賈盤島蓼原村盲女
B32n0173_p0323c16║熊野村比丘總州大守藤時重江諸世
B32n0173_p0323c17║慧勝藤常行仲算童
B32n0173_p0323c18║役夫賀能德滿大峯比丘
B32n0173_p0323c19║音藝志七
B32n0173_p0323c20║楞嚴曰。此方真教體清淨在音聞。聲韻之作也有以矣。吾
B32n0173_p0323c21║佛六十四種頻伽梵音令人樂聽。豈非攝化之巧便乎。
B32n0173_p0323c22║故聲論聲明盛播于竺也。及陳思王感魚山之唄。支那
B32n0173_p0323c23║之域音藝起焉。相次而見于傳矣。本朝以音韻鼓吹吾
B32n0173_p0323c24║道者四家焉。曰經師焉。曰梵唄焉。曰唱導焉。曰念
B32n0173_p0323c25║佛焉。初與三科于梁傳矣。唐宋刪之。今并二四者捃
B32n0173_p0323c26║系而得。吾群四者有伎行之異是廢立之所以由生也。
B32n0173_p0324a01║盖四者皆行也可立焉。流而為伎不可不廢也。古者四
B32n0173_p0324a02║者皆行也豈可不立乎。今者伎也欲不廢不可得矣。然
B32n0173_p0324a03║則梁唐之廢立者不得已乎。今之撰者全備吾法之異
B32n0173_p0324a04║塗也。又夫移風改俗世樂有之。況法音方便之摠持乎。
B32n0173_p0324a05║又四家之徒雖薄毗尼。不得不為法事之一莊飾矣。
B32n0173_p0324a06║故我正傳之外于此而出焉。
B32n0173_p0324a07║經師者持誦也。亘顯密焉今之稱者資于法本也。昔者
B32n0173_p0324a08║諸師皆挾勤焉。梁傳取尤者立科。吾本朝又如彼之初。
B32n0173_p0324a09║故養老三年正經師詔曰。須式唐道榮。我勝曉。語在資
B32n0173_p0324a10║治表是以光空清雅聞者久不倦。春朝哀婉獄吏泣而捨。
B32n0173_p0324a11║然未名家矣。長保寬弘之間道命法師以雅麗之音得
B32n0173_p0324a12║感靈之異。其事已載靈怪篇。命之後此業繁焉。然命又
B32n0173_p0324a13║承延命。延命承陽勝二世不振。至命而昌。命傳隆圓。
B32n0173_p0324a14║圓傳隆命。命傳增譽。譽傳快實。實傳明實。實傳慶忠。
B32n0173_p0324a15║忠傳能顯。逮寬元帝鄉真乘最愛諷經。有祐宗者。顯
B32n0173_p0324a16║之嗣也。精于家業矣。荐奉天聽名施一時。華夷經徒
B32n0173_p0324a17║慕効其法。又有信昌者稟命者十世。與宗齊名天下。
B32n0173_p0324a18║諷讀者皆則二子。又王公善此業者比比在焉。門下侍
B32n0173_p0324a19║郎藤公任親受命之音調名于時。後授定賴。承保帝召
B32n0173_p0324a20║命之四世永覺承音旨。寬治天仁保元四聖系付鳴于臺
B32n0173_p0324a21║閣。左僕射藤實定稟于天仁而傳僕射公繼。或曰宗寢
B32n0173_p0324a22║病淹。子弟倦看養。臨亡之日諸子暫出。宗忽高唱曰。乘
B32n0173_p0324a23║此寶乘直至道場。子弟傍聞曰。翁病少差乎。久無舉唱
B32n0173_p0324a24║今偶聞焉快哉其後不繼。子弟曰。何其寡哉。相語共恠
B32n0173_p0324a25║乃往父處雙手拱胷上安祥而逝。因茲而言。假名練若
B32n0173_p0324a26║之徒又有昇脫乎。豈持誦之効與。惜乎賣伎而不事行
B32n0173_p0324b01║乎。庶幾諸諷之人尚至于宗哉。
B32n0173_p0324b02║論曰。諷經之藝非王臣之事矣。君臣之間我不取矣。曰
B32n0173_p0324b03║不然。漢孝元。唐明皇。歌曲之譽史稱焉。若又臣者不勝
B32n0173_p0324b04║計矣。今夫此方君臣不歸佛乘已。歸即猶何言乎。況世
B32n0173_p0324b05║尊之聲教。法師之功德。豈漢唐之游謳戲曲之比乎。我又
B32n0173_p0324b06║分行伎之異。君臣之間豈伎云乎。
B32n0173_p0324b07║聲明者。印土之名。五明之一也。支那偏取曰梵唄。曹陳
B32n0173_p0324b08║王啟端也。本朝遠取于竺立號焉。考古史。延曆二年
B32n0173_p0324b09║有正梵唄之詔。然則古有之未立家也。承和之初弘法
B32n0173_p0324b10║奏置聲明之度。其後寬朝善密唄。慈覺之遊赤縣也周
B32n0173_p0324b11║旋十師之間。旁傳此業。爾來布護寰宇。覺傳智證。證傳
B32n0173_p0324b12║相應。應傳淨藏。藏傳慈慧。慧傳源信。信傳覺超。超傳
B32n0173_p0324b13║懷空。空傳寬誓。誓傳良忍。忍事已見感進傳。自居大
B32n0173_p0324b14║原山盛唱此業。以為法事之莊儀。忍博索支派統于
B32n0173_p0324b15║己。其受尋宴者五世。受瞻西者四世。顯密聲明諸師音
B32n0173_p0324b16║訣皆能括囊。忍深于聲明。一日披唄策畫墨譜。忽策中
B32n0173_p0324b17║出光明。自此世推忍之美焉。繼其後者乏忍之感應。
B32n0173_p0324b18║只受音韻。因是大原之地成梵唄之場。方今天下言聲
B32n0173_p0324b19║明者皆祖于忍焉。
B32n0173_p0324b20║唱道者演說也。昔滿慈子鳴于應真之間焉。自從吾法
B32n0173_p0324b21║東傳諸師皆切於諭導矣。而廬山遠公獨擅其美。及大
B32n0173_p0324b22║法瓜裂斯道亦分。故梁傳立為科矣。吾國向方之初尚
B32n0173_p0324b23║若彼。又無剖判焉。故慶意受先泣之譽。緣賀有後讚之
B32n0173_p0324b24║議。而未有閥閱矣。治承養和之間澄憲法師挾給事之
B32n0173_p0324b25║家學。據智者之宗綱。台芒射儒林而花鮮。性具出舌端
B32n0173_p0324b26║而泉湧。一昇高坐四眾清耳。晚年不慎戒法屢生數
B32n0173_p0324c01║子。長嗣聖覺克家業課唱演。自此數世系嗣瓞瓞。覺生
B32n0173_p0324c02║隆承。承生憲實。實生憲基。朝廷韙其諭導。緩于閨房。
B32n0173_p0324c03║以故氏族益繁。寬元之間有定圓者。園城之徒也。善唱
B32n0173_p0324c04║說。又立一家猶如憲苗種。方今天下言唱演者皆効二
B32n0173_p0324c05║家。夫諭揚至理啟迪庶品。鼓千百之眾布聞思之道。
B32n0173_p0324c06║其利博如也。其德偉如也。演說之益何術如焉。爭奈何利
B32n0173_p0324c07║路纔闢真源即塞。數它死期寄我活業。謟譎交生變態
B32n0173_p0324c08║百出。搖身首婉音韻。言貴偶儷理主哀讚每言檀主
B32n0173_p0324c09║常加佛德。欲感人心先或自泣。痛哉無上正真之道流
B32n0173_p0324c10║為詐偽俳優之伎。願從事于此者三復予言焉。
B32n0173_p0324c11║念佛者持誦之一支也。修多羅中持于佛佛。此方局彌
B32n0173_p0324c12║陀焉。或釋迦焉。其始與淨土同出。已具于上矣。元曆
B32n0173_p0324c13║文治之間源空法師建專念之宗。遺派末流或資于曲調
B32n0173_p0324c14║抑揚頓挫。流暢哀婉。感人性喜人心。士女樂聞雜沓駢
B32n0173_p0324c15║闐。可為愚化之一端矣。然流俗益甚。動衒伎戲。交燕
B32n0173_p0324c16║宴之末席受盃觴之餘瀝。與瞽史倡妓促膝互唱。痛哉
B32n0173_p0324c17║真佛祕號。蕩為鄭衛之末韻。或又擊鐃磬打跳躍不
B32n0173_p0324c18║別婦女喧噪街巷。其弊不足言矣。
B32n0173_p0324c19║拾異志八
B32n0173_p0324c20║予修佛史博視古記。其關涉之灼灼者皆綴于十傳焉。
B32n0173_p0324c21║其餘斷事缺迹之系吾者又甚異矣。我不忍舍諸。庶幾
B32n0173_p0324c22║不墜真化也作拾異志。
B32n0173_p0324c23║皇極二年十一月蘇人鹿率兵圍斑鳩宮攻山背大兄
B32n0173_p0324c24║王。王即以獸骨置寢而將子弟竊隱膽駒山。兵燒宮
B32n0173_p0324c25║見灰中骨以為王焚死。解圍而去。過六日王出山。左
B32n0173_p0324c26║右欲討入鹿。王曰。彼大姓也。恐多殺人。我不忍也。乃
B32n0173_p0325a01║與子弟二十三人斑鳩寺塔中誓曰。我等以垢濁身替
B32n0173_p0325a02║暴逆臣。昇蒼天之雲。坐淨土之蓮。手捧香爐默然而住。
B32n0173_p0325a03║皆各經死。須臾香煙氤氳上通天雲。寺塔之上靉靆垂布。
B32n0173_p0325a04║男作天仙女作天女。駕烟雲向西飛去。天花散天樂
B32n0173_p0325a05║響。異香郁烈奇光炫燿。時人仰見望雲禮拜。蝦夷聞之
B32n0173_p0325a06║曰。上宮之尊族遭橫逆而死。我家亡不久矣。明年蘇氏
B32n0173_p0325a07║皆殲。蝦夷者入鹿之父稻目之弟也。
B32n0173_p0325a08║天平年中山州相樂郡高麗寺有僧榮常持法華。一優婆
B32n0173_p0325a09║塞常遊寺。一日常與優婆塞碁。常每下一著曰白衣
B32n0173_p0325a10║白衣。優娑塞喎其口。又曰榮常榮常。俄優婆塞口自喎
B32n0173_p0325a11║斜。以手拄頤出寺。未到家躄地而死。
B32n0173_p0325a12║神護中有宇遲王者。天性邪見不信三寶。王從山背赴
B32n0173_p0325a13║奈良。時毛野寺沙門諦鏡往山背。中路逢王無迴避庵。
B32n0173_p0325a14║傾笠匿面立路側。王見之駐馬令僕打擊。鏡逃走。王
B32n0173_p0325a15║追捕。王行不遠叫踊離地三尺許。從者知鏡所為。就
B32n0173_p0325a16║鏡求救。鏡不受。三日後王如墨而卒。從者奏曰。諦鏡法
B32n0173_p0325a17║師咀宇遲王而死。乞報仇。勑答曰。宇遲自招非諦鏡
B32n0173_p0325a18║咎矣。
B32n0173_p0325a19║寶龜元年大傅藤永手薨。其子大中大夫病。醫治不効。
B32n0173_p0325a20║乞法救一比丘。比丘燒香持誦。于時大中託曰。我永手
B32n0173_p0325a21║也。我生平仆法華寺幢。又或營。八角七層塔。我令其減
B32n0173_p0325a22║造四角五級。由此墮地獄。身抱火柱手釘火釘。忽閻王
B32n0173_p0325a23║宮大烟充塞。王驚問。傍人曰。日本國藤永手子病。呪師
B32n0173_p0325a24║焚香持誦。其烟及此也。王乃赦我歸本土。而我屍已燒。
B32n0173_p0325a25║無所寄。屢來告耳。言已病愈。
B32n0173_p0325a26║肥州松浦郡人大君氏忽爾死。至閻王宮。王曰。此度非
B32n0173_p0325b01║死期放還。君氏見傍大釜湧。中有如墨株者沸躍浮
B32n0173_p0325b02║沈。其浮時急告曰。且待。至弟四浮倚釜口陳言。我是遠
B32n0173_p0325b03║州針原人物部古也。我在生時掠奪細民白米。由其罪
B32n0173_p0325b04║報受此熱沸。憑君還本土書法華經此罪可脫。君氏
B32n0173_p0325b05║蘇錄此事送大宰府。府獻朝。後二十年大中大夫菅真
B32n0173_p0325b06║道以記奏桓武帝。帝宣施皎法師曰。地獄苦報經二十
B32n0173_p0325b07║年得脫不。皎奏曰。人間一百年為地獄一日夜。二十歲
B32n0173_p0325b08║未過。一日耳。帝勑遠州問物部古舊宅。具如記。乃詔
B32n0173_p0325b09║百官諸僚書六萬九千三百八十四本妙經。善珠法師為
B32n0173_p0325b10║講師。施皎為讀師。於平城野寺設大法會慶讚薦冥
B32n0173_p0325b11║福焉。
B32n0173_p0325b12║贊曰。桓武帝者夫仁君乎。昔文王葬枯骨。傳尚稱焉。况
B32n0173_p0325b13║六万九千三百八十四本經王乎。古云。王者為民父母。殆
B32n0173_p0325b14║乎父母不如也。
B32n0173_p0325b15║仁和中常州飛鳥貞成。其家富贍。篤信三寶。嘗撰能筆
B32n0173_p0325b16║翰者百人。於金光明寺書百部法華經。如是十回已成
B32n0173_p0325b17║千部。設法會慶讚。延東大寺延喜法師為講師。其日供
B32n0173_p0325b18║施亦盛。已而貞成逝。其孫春澤除州之椽到任。驛亭厩
B32n0173_p0325b19║中有駮馬。背成文曰。飛鳥貞成。春澤驚見以稻千束買
B32n0173_p0325b20║此馬歸宅敬豢。一夕夢貞成曰。我償債為驛馬。春澤夢
B32n0173_p0325b21║中問曰。千部妙經其功許多。何至於此。對曰。我生平善
B32n0173_p0325b22║惡竝造。善惡之報亦各別受。今先惡報。而我以經力後
B32n0173_p0325b23║必生天。我命又不久耳。夢後春澤寫經助貞成薦不旬
B32n0173_p0325b24║日其馬自斃厩中。
B32n0173_p0325b25║寬平中備中人賀陽良藤。善貨殖。為州之小掾。八年秩罷
B32n0173_p0325b26║居葦守鄉。其妻淫奔入京。良藤鱞居心神狂亂。常執筆
B32n0173_p0325c01║諷吟作書艷詞勢。時時有兒女之音。不見其形似聘
B32n0173_p0325c02║媒焉。如此數十日。一朝失良藤所在。舉家尋求遂無
B32n0173_p0325c03║得。良藤兄弟悉豪富。皆會其家悲哽懊惱。相謀曰。安得
B32n0173_p0325c04║其屍薦冥福。合族發願曰。若得良藤骸當刻十一面
B32n0173_p0325c05║觀世音像。即伐栢木等良藤長頂禮誓祈。歷十三日良
B32n0173_p0325c06║藤自其宅倉下出來。顏色憔悴如黃病者。其倉無柱。石
B32n0173_p0325c07║上疊材營構。其下去地纔三四寸。不可容人身。而良藤
B32n0173_p0325c08║從中出。人莫不驚恠。良久醒寤言而曰。我鱞居日久常
B32n0173_p0325c09║念女事。時一女子以書著菊花枝來曰。公主寄書。我披
B32n0173_p0325c10║讀詞意艷麗心情搖蕩。歌詠書問往來數返。一日寶車迎
B32n0173_p0325c11║我。先騎四人。行數十里至一宮。一丈夫門迎曰。僕公主
B32n0173_p0325c12║家令也。丈夫導我上殿帳帷綺飾。須臾列珍饌。公主漸
B32n0173_p0325c13║出。容貌服色殆不可言也。中夜背燈入帳。合歡情緒愛
B32n0173_p0325c14║纏雖死不辭。晝則設宴夜亦同寢。比翼連理歡娛甚密。
B32n0173_p0325c15║遂生一男。性聰明貌嬌夭。朝暮抱持未下於膝。常念廢
B32n0173_p0325c16║長男忠貞立此兒為嫡。蓋子因母貴也。居三年忽有優
B32n0173_p0325c17║婆塞持杖昇殿。公主侍女盡逃散。又以杖突我背。我
B32n0173_p0325c18║從隘處出顧視。家倉之下也。時家人舉恠之。乃毀倉視
B32n0173_p0325c19║之有狐數十驚馳。倉下土上有良藤坐臥之跡。良藤居
B32n0173_p0325c20║倉下纔十三日。而謂經三歲。倉下三四寸而為大廈廣
B32n0173_p0325c21║殿。皆是妖狐之魅惑也。非大悲菩薩威應殆乎死狐窟。
B32n0173_p0325c22║其後良藤無恙十餘年。年六十一逝。
B32n0173_p0325c23║延喜中仁和寺仁元供奉門人平如。有檀越粟田錄事病
B32n0173_p0325c24║死。經一日夜蘇。語曰。冥司驅行到一城門。時一高僧語
B32n0173_p0325c25║我曰。閻王若有考問汝報曰。有書法華之願未果。我
B32n0173_p0325c26║白比丘曰。生平無此願。又師誰乎。僧曰。汝在生時有人
B32n0173_p0326a01║寫法華至方便品汝以滴水加硯。汝記邪。我答曰然。
B32n0173_p0326a02║僧曰。汝以此因故但言。有寫法華願。雖似虛妄不
B32n0173_p0326a03║為無緣。我是方便品也。語已不見。即赴閻王前。王問。
B32n0173_p0326a04║生前修何善。我對曰。有書法華願未果而俄亡。王驚
B32n0173_p0326a05║合掌尊重。令冥使考視虛實。冥眾考察曰。無之。王思忖
B32n0173_p0326a06║曰。縱雖妄誕言涉經乎。須放還果其業。我不任喜幸
B32n0173_p0326a07║便走出。一禿丁立門側問曰。仁由何事放還。我答曰。啟
B32n0173_p0326a08║以有寫法華願。是故放還。禿頭亦至王前。王問如先。
B32n0173_p0326a09║答亦如先。王亦放還。錄事後與平如同車入市買紙
B32n0173_p0326a10║欲書法華。禿丁亦同買紙。錄事見禿丁如舊識。禿丁
B32n0173_p0326a11║亦見錄事相恠。二人熟見便知冥事。禿頭言曰。幸依仁
B32n0173_p0326a12║言得放還。錄事執手悲喜。市人多聞之無不嗟嘆。禿
B32n0173_p0326a13║丁者河內知識寺知事僧也。各歸本所精進書寫。
B32n0173_p0326a14║論曰。閻王聰明正直不可加也。故領萬生生殺之權。苟
B32n0173_p0326a15║非至明至直孰能與於此哉。然粟田錄事之事怪中之
B32n0173_p0326a16║怪乎。錄事之經願元妄也。閻王不知不明也。至冥使監
B32n0173_p0326a17║察曰。無之。王曰縱雖妄言涉經須放還是非刑獄之法
B32n0173_p0326a18║也。不直之甚也。又彼方便品者化高僧以妄教錄事。何
B32n0173_p0326a19║其法華真文之不典邪。曰此理甚深不為淺識之者易
B32n0173_p0326a20║言也。粗揚摧而陳之。夫羣生之廻轉者業障之所使也。
B32n0173_p0326a21║業輕者昇。障重者沉。諸聖之於群生也唯欲其昇不欲
B32n0173_p0326a22║▆沉。而業障厚者自沉▆耳。若毛髮許有拯濟之由諸聖
B32n0173_p0326a23║施力於此。而其業障厚者雖有善諸聖不援何也。業重
B32n0173_p0326a24║也。今錄事此▆▆累皆竭者也。是諸聖拯濟之▆乎。而錄
B32n0173_p0326a25║事生平又無佗善。纔經書一滴之餘潤耳。當其無餘殃
B32n0173_p0326a26║而有微善之時。宜乎經王之▆▆詞也。閻王又聖者耳。
B32n0173_p0326b01║只恐不免斯民於塗炭。而障厚者不關矣。遭錄事之無
B32n0173_p0326b02║障經王之加勸。彼閻王者豈不發寬宥之言耶。蓋閻王
B32n0173_p0326b03║神足知錄事之障竭也。若不知者非閻王也。知之是閻
B32n0173_p0326b04║王之聰明也。宥之是閻王之正直也。何也聖境無礙也。經
B32n0173_p0326b05║王閻王通知也。非區區世間昏犴窒獄之據欵而推勘之
B32n0173_p0326b06║謂也。又世只見錄事之無願之為妄也。不知錄事之障
B32n0173_p0326b07║盡之是無妄之時也。何也障者妄之所為也。今夙障已盡
B32n0173_p0326b08║曷妄之有。以無妄之時發言者雖妄而皆真也。是以經
B32n0173_p0326b09║王不妄矣。閻王不妄矣。故錄事又不妄矣。蓋自無妄之
B32n0173_p0326b10║中來也。世書猶言無妄之疾勿藥有喜。況解脫之道乎。
B32n0173_p0326b11║只其知錄事之障竭是閻王之事也。非凡庸之所及也。
B32n0173_p0326b12║又人之暫死入冥而蘇息者。皆非實死之適活也。蓋激
B32n0173_p0326b13║感之所發也耳。若定死者不可蘇也。錄事此生雖業盡
B32n0173_p0326b14║而緩於為善也。諸聖大悲借冥示此異而激勵善志
B32n0173_p0326b15║耳。是以非定死勘鞫之比也。故託微妄也。若定勘者間
B32n0173_p0326b16║不容髮。豈有之乎。只是諸聖激錄事令作善因而已。
B32n0173_p0326b17║故微妄無咎元是要妄也。或曰。錄事依經滴之微緣預
B32n0173_p0326b18║經王之加助。妄而無咎。蓋經王之功力也。曰不然。經王
B32n0173_p0326b19║功力施於輕障不能施重障。若錄事有障經王不得
B32n0173_p0326b20║施矣。今世人不皆然乎。經王豈黨錄事乎。況禿丁無滴
B32n0173_p0326b21║緣乎。只是禿丁又障竭之與錄事同也。二人此時邂逅
B32n0173_p0326b22║耳。吾故言障盡。是無妄之時也。或曰。子之障竭之義已
B32n0173_p0326b23║聞命矣。不能無微緣乎。曰然。曰錄事之微緣滴水耳。
B32n0173_p0326b24║禿丁無之何也。曰禿丁逢錄事。猶錄事之逢經僧也。是
B32n0173_p0326b25║禿丁之微緣也。曰錄事之感經僧也滴水耳。禿丁之感
B32n0173_p0326b26║錄事也緣何事。曰此蓋禿丁宿生與錄事有緣者也。然
B32n0173_p0326c01║此書只託一事而已。不及於此。吾以我教之理推此
B32n0173_p0326c02║皆是也。我鄉所謂聖境無礙也。閻王知之也。故禿丁又
B32n0173_p0326c03║逢赦而歸耳矣。
B32n0173_p0326c04║諾樂古京殖槻寺側有寡女。父母昔日鑄觀音銅像高二
B32n0173_p0326c05║尺五寸。造殿安之。父母死後女貧甚。常對像訴飢寒。隣
B32n0173_p0326c06║有鱞夫潛通。一日夫來雨下不歸。其晚女無供。明旦又
B32n0173_p0326c07║不爨。乃入殿泣訴。過午叩門啟戶里人送饌。言而曰。
B32n0173_p0326c08║聞有容故贈草具耳。女不勝喜。脫裙與使者。次日女
B32n0173_p0326c09║入殿禮拜像。裙子挂像肩上。
B32n0173_p0326c10║大安寺側有貧女常詣殿求福。累日祈之。一日詣寺。
B32n0173_p0326c11║門橋有錢四緡。簡書曰。大安寺修多羅錢。女入寺告之。
B32n0173_p0326c12║知事開庫果失四千。取之納庫。明日女赴寺庭上有緡
B32n0173_p0326c13║錢。簡如先。女又送寺。又明日女家閫內又有四緡。簡曰。
B32n0173_p0326c14║大安寺成實論宗分錢。女又送寺。寺僧恠問。女曰。我比
B32n0173_p0326c15║來詣大殿祈福。眾僧聞之知佛慈濟。返與於女。女得
B32n0173_p0326c16║之漸為富人。
B32n0173_p0326c17║大安寺側有商賈。名盤嶋。借寺修多羅分錢三十緡。往
B32n0173_p0326c18║越州都魯鹿津貿易。歸路受病下船乘馬至近州高鳥
B32n0173_p0326c19║郡。有三人中途相從。至山州宇治橋。島問。公等何往。答
B32n0173_p0326c20║曰。閻王使召汝者也。將捉嶋。一鬼使曰。不可取也。是
B32n0173_p0326c21║寺錢交易商使也。乃語曰。我飢甚汝有飡乎。嶋曰。有糗
B32n0173_p0326c22║與之。鬼食畢曰。汝定應死。然我饗汝飡恩意深。有與
B32n0173_p0326c23║汝同年人當相貸。答曰無。三鬼中一鬼曰。率川社畔有
B32n0173_p0326c24║一人。與汝同戊寅年也。宜替彼。且我等噉牛鬼也。汝
B32n0173_p0326c25║至家必饗之。嶋曰。我宅有斑牛二頭當薦。鬼曰。我等
B32n0173_p0326c26║以同歲人替汝。必受重罰。汝呼我等名讀金剛般若
B32n0173_p0327a01║一百卷。定脫苦罰。乃稱名曰。一高佐。二中知。三槌。言畢
B32n0173_p0327a02║而去。目送之不見。嶋歸宅一牛果斃。便入大安寺請南
B32n0173_p0327a03║塔院沙彌仁曜二日讀金剛般若經一百卷。三日朝鬼亦
B32n0173_p0327a04║來曰。依大乘力我等免罰。只願每年修之。言已不現。
B32n0173_p0327a05║嶋年九十餘終。
B32n0173_p0327a06║諾樂京蓼原村有盲女。生一女子。家甚貧。里中有藥師
B32n0173_p0327a07║佛像。母子二人向像敬拜祈開目。一時像臆如桃脂者
B32n0173_p0327a08║忽然湧出。女子怪告母。母曰。取來。子取與母。母食之甚
B32n0173_p0327a09║甜。傳兩眼即開。
B32n0173_p0327a10║紀州牟婁郡熊野村有永興法師者。智行兼備。有一比
B32n0173_p0327a11║丘從興學。其所持之具法華一部。銅瓶一。繩牀一。餘無
B32n0173_p0327a12║長物。比丘持法華居歲餘。以床施興曰。我欲越山往
B32n0173_p0327a13║勢州。興使二僕送。且與糗為粮。行一日。次日令僕返
B32n0173_p0327a14║并授經糗。自持瓶。又携麻繩獨別去。歷二年熊野村
B32n0173_p0327a15║人入山伐木。聞誦經音累日不止。村人尋之不見。往
B32n0173_p0327a16║語興。興入山深尋有一骸骨。麻繩繫二脚垂巖。傍有
B32n0173_p0327a17║瓶。興見悲泣。後三歲猶有誦經聲。興重往收骨。其舌赤
B32n0173_p0327a18║鮮。
B32n0173_p0327a19║總州太守藤時重有循吏譽。一日告府屬曰。我有大願
B32n0173_p0327a20║轉讀法華一萬部。我繁國務矣。不能自也。今命管內釋
B32n0173_p0327a21║眾速讀之。然以米一石充一部供。諸吏告諸釋眾。又
B32n0173_p0327a22║頒米焉。於是佗州緇徒傳聞各錄部數來集。一萬之數
B32n0173_p0327a23║不幾而足。藤守大悅。冬十月設大會而慶讚。其夜夢一
B32n0173_p0327a24║比丘形服端莊執錫來語守曰。汝所修可謂淨業。我甚
B32n0173_p0327a25║隨喜。又進把手曰。汝其勗乎。守啟曰。美哉訓也。公誰乎。
B32n0173_p0327a26║比丘曰。我是地藏菩薩也。語已不見。夢覺感幸。便造夢
B32n0173_p0327b01║中像瞻仰供養。
B32n0173_p0327b02║江諸世者初甚窶。甞歸吉祥天女。所至之處取木片安
B32n0173_p0327b03║高所。合掌低頭言。南無大吉祥天女。經歲不懈。一時過
B32n0173_p0327b04║途。前有布囊。見之中盛精粳一斗許。携而歸宅傾出
B32n0173_p0327b05║半分供晨炊。晡又欲爨半殘。見囊其米盈貯如先。驚
B32n0173_p0327b06║怪而喜。乃炊半分。翌朝囊米又盈如昨。諸世以為吉祥
B32n0173_p0327b07║天之惠也。試取諸器傾盛。盛已囊滿如井水。自此諸世
B32n0173_p0327b08║便為富人。能施佗家。未嘗窮竭。終諸世世。囊滿如初。
B32n0173_p0327b09║延興寺沙門慧勝主浴室。偶取薪一束與人。已而死。時
B32n0173_p0327b10║寺厨牸牛生一犢。此犢駕浴薪車。能任重致遠。餘不
B32n0173_p0327b11║知也。故偏充浴車牛。一日異比丘語牛曰。慧勝昔能讀
B32n0173_p0327b12║涅槃經。今又好牽車乎。牛聞之垂淚尋而斃。時浴室役
B32n0173_p0327b13║夫捕此比丘奏曰。比丘詛寺牛死。有司見此比丘形貌
B32n0173_p0327b14║偉麗便以聞。勑圖寫其像。宛似觀自在大士帝欽敬召
B32n0173_p0327b15║見比丘比丘忽然失所在。蓋勝生平持大悲者。讀涅槃
B32n0173_p0327b16║經故菩薩救護耳。
B32n0173_p0327b17║藤常行者右僕射良相之季子也。僕射家于西京。常行一
B32n0173_p0327b18║夕潛如東京女舍。一馬一僕而已過大內美福門前。路東
B32n0173_p0327b19║有秉炬火行者。其眾二三百許人。常行為微行故避之
B32n0173_p0327b20║無地。僕曰。神泉苑北門常闢。主其兒進。如教果開。常行
B32n0173_p0327b21║屏門內柱下。炬隊自此過。常行偷眼門隙皆鬼也。或隻
B32n0173_p0327b22║眼一手三目二頭奇形異類甚可怖也。僕主喘氣。其中或
B32n0173_p0327b23║曰。人氣近矣。魁者曰盍執來乎一鬼迫門。僕主以為不
B32n0173_p0327b24║可免也。鬼走反曰。不可得也。魁者叱之。又差他鬼。如
B32n0173_p0327b25║先。魁者怒自赴。僕主以為這回實不免矣。魁者又反曰。
B32n0173_p0327b26║不可若之何諸鬼請魁曰。佛頂尊勝呪在焉。故不得也。
B32n0173_p0327c01║言已炬火皆滅鬼隊走散。常行不知所由。然不向女家
B32n0173_p0327c02║從此而廻。家人問。中夜不見何所之。常行語事。乳母曰。
B32n0173_p0327c03║妾昔日請一沙門。書尊勝呪潛緘衣領。恐是乎。乃綻縫
B32n0173_p0327c04║瞻禮。合家無不稱嘆。
B32n0173_p0327c05║南京仲算法師有童兒。初在睿山楞嚴院。後事于算。童
B32n0173_p0327c06║常轉法華。算曰。少年之業習學惟競。諷經誦呪未晚耳。
B32n0173_p0327c07║童自此逢算顧眄乃為習學。若佗時則動讀法華。一日
B32n0173_p0327c08║失童。算驚尋遂不得。童潛入山誦經不食月餘。已而得
B32n0173_p0327c09║羽服成神仙。後數月僕薪于山中。遙聞誦經音。漸近則
B32n0173_p0327c10║童兒也。童語僕曰。汝還房告師。冀得覲晤。僕告算。算
B32n0173_p0327c11║跣足登山與兒逢。兒曰。我已得仙與塵世隔。今偶相見
B32n0173_p0327c12║可謂良緣。欵語者久矣。兒將去。告曰。每歲三月十八日
B32n0173_p0327c13║近州竹生嶋有神仙之會。我亦預耳。
B32n0173_p0327c14║役夫賀能者。過睿山橫川般若谷。逢雨寄一破宇。中有
B32n0173_p0327c15║地藏像。其像漏濕甚。能見像庇不全雨灑被體。脫自小
B32n0173_p0327c16║弊笠覆像頂而去。晚年受病而氣絕。能生平無善事。動
B32n0173_p0327c17║多惡業。便墮地獄猛火燒身其痛不可言。時有一比
B32n0173_p0327c18║丘。以右手提能出鐵釜。其比丘右邊顏肩足及臂皆焦
B32n0173_p0327c19║然而告曰。我在贍部洲睿山般若谷。時雨濕不可忍也。
B32n0173_p0327c20║汝以一笠蒙我。其志難酬。故我入火聚濟汝不顧自
B32n0173_p0327c21║燒耳。言已蘇息。能便詣般若谷拜像。像之燒爛果如獄
B32n0173_p0327c22║所見。
B32n0173_p0327c23║土州中村有一宇安地藏像。一時獵者得鹿入此宇。烹
B32n0173_p0327c24║宰啖嚼自若。其中一人曰。尊像恐思臭穢乎。一人曰。像
B32n0173_p0327c25║若惡之盍躍出避之。時帳中有物飛出。如鳥之過。諸獵
B32n0173_p0327c26║怪而趁追。落深草中。近而見之有地藏像。其長六寸。諸
B32n0173_p0328a01║獵於是悔咎改懺。遠近來奔恭敬供養。
B32n0173_p0328a02║攝州水田郡沙門德滿。年二十盲。過三歲詣鞍馬寺。祈
B32n0173_p0328a03║之無應。又詣長谷寺期一七日祈求。至第七夜夢老
B32n0173_p0328a04║比丘告曰。我力不及。汝當如近州彥根山觀音靈場懇
B32n0173_p0328a05║請。滿如教。第三日初夜忽眼開見燈。眼根如元。承曆三
B32n0173_p0328a06║年也。自此滿居此修練云。
B32n0173_p0328a07║沙門義睿。遊諸名山勝地。欲從熊野山入大峰詣金
B32n0173_p0328a08║峰山。迷而失路。陟嶺降谷十數日。適入一林中。僧房修
B32n0173_p0328a09║潔庭布白沙。奇花異草及諸果蓏處處開敷。睿見之驩
B32n0173_p0328a10║怪。窺一室有比丘年可二十。威儀安庠讀法華。其聲
B32n0173_p0328a11║和雅如調琴瑟。讀一卷了置經臺。其經自躍昇空。從
B32n0173_p0328a12║終自卷至始。又自結帶而還臺。睿益怪。乃至八卷亦如
B32n0173_p0328a13║是。比丘讀已作禮出堂。見睿驚曰。此地凡鳥尚希。況人
B32n0173_p0328a14║乎。何以到此。睿告迷路。比丘引睿入房。忽端正童子
B32n0173_p0328a15║捧甘饌來。睿嘗之甚美。又見種種希事。問比丘曰。住
B32n0173_p0328a16║此幾年。比丘曰已八十年。我本睿山東塔三昧座主弟子
B32n0173_p0328a17║也。壯年出本山處處修練。老寓此山耳。睿聞已生難遭
B32n0173_p0328a18║之想。又白比丘曰。鄉承人路不通已。見端正童子兩三
B32n0173_p0328a19║輩何作妄語。比丘曰。天諸童子以為給使予豈妄哉。睿
B32n0173_p0328a20║又曰。雖言老朽面貌少壯何乎。比丘曰。病即消滅不老
B32n0173_p0328a21║不死又豈妄哉。比丘漸勸睿歸。睿曰。日勢已晚不辨方
B32n0173_p0328a22║隅。又身心疲勞何不保我而排哉。比丘曰。我非厭子。此
B32n0173_p0328a23║地潔淨不堪子居故令去耳。若欲止宿身不動搖口
B32n0173_p0328a24║無言說。心身寂靜默然而住。睿受教。初夜時異類眾形鬼
B32n0173_p0328a25║神禽獸不知其數。各各持香花捧果蔬百味飲食羅列
B32n0173_p0328a26║安置。稽首禮拜次第而坐。異眾中或作是言。奇哉有人
B32n0173_p0328b01║間氣。或曰。何人至此。比丘誦經。異眾傾聽。至明相現各
B32n0173_p0328b02║作禮分散。睿問曰。希有異類何處來耶。比丘曰。子豈不
B32n0173_p0328b03║聞若人在空閑我遣天龍王夜叉鬼神等為作聽法眾。睿
B32n0173_p0328b04║曰。我欲還不知方所。比丘曰。與子指南。即指瓶曰。隨
B32n0173_p0328b05║是去。時瓶自躍進去。睿趁瓶而行。行二時許到金峰山
B32n0173_p0328b06║一峰。直下便聚落也。忽瓶昇空飛去。睿著村里語此事。
B32n0173_p0328b07║聞者嗟嘆。
B32n0173_p0328b08║
B32n0173_p0328b09║
B32n0173_p0328b10║
B32n0173_p0328b11║
B32n0173_p0328b12║
B32n0173_p0328b13║
B32n0173_p0328b14║
B32n0173_p0328b15║
B32n0173_p0328b16║
B32n0173_p0328b17║
B32n0173_p0328b18║
B32n0173_p0328b19║
B32n0173_p0328b20║
B32n0173_p0328b21║
B32n0173_p0328b22║
B32n0173_p0328b23║
B32n0173_p0328b24║
B32n0173_p0328b25║
B32n0173_p0328b26║元亨釋書卷第二十九　終