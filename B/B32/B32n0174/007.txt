B32n0174_p0397c02║參天台五臺山記第七
B32n0174_p0397c03║
B32n0174_p0397c04║（【考】熙寧）六年三月一日（甲辰）天晴。卯二點參向少卿三藏。廣梵大師。
B32n0174_p0397c05║崇梵大師。文慧大師。慈濟大師。皆以點湯。還來入行法
B32n0174_p0397c06║間。少卿三藏。文慧大師。中天二人。大天國（【考】大天恐丈夫國世親傳所謂富婁
B32n0174_p0397c07║沙富羅今 Peshwar）二人。來向行法之間。不奉謁之。齋間照大師
B32n0174_p0397c08║送汁菜。從三藏房有請。即（【考】即雲閣兩本作而）參向。廣梵大師。中
B32n0174_p0397c09║天竺二人。大天國二人。同參來。點菜兩度。銀花盤。并置
B32n0174_p0397c10║銀口㭟器。㭟壺銀也。還次入照大師房。出去之間。不謁
B32n0174_p0397c11║還畢。三藏具齋請來坐。左街崇福院講經賜紫尼惠饒。
B32n0174_p0397c12║今月六日參請。就大相國寺供養佛牙。至日仍備齋。日
B32n0174_p0397c13║本阿闍梨并侍者等三人。伏冀賜光降者。使行者與錢
B32n0174_p0397c14║三十文畢。西天譯經三藏朝奉大夫試光祿卿傳法大師
B32n0174_p0397c15║賜紫施護譯了義般若波羅蜜多經一卷。聖佛母般若波
B32n0174_p0397c16║羅蜜多經一卷。拜見畢。佛母經者心經同本異譯也。鷲峯
B32n0174_p0397c17║山千二百五十比丘俱。佛入三昧。觀音說經。以身子為
B32n0174_p0397c18║對揚問人。觀音說（【考】說諸本作經）了。佛從定起。讚觀音并經。依
B32n0174_p0397c19║為要經寫之渡日本。大相國寺賜紫有孚來坐。年廿許
B32n0174_p0397c20║若僧也。未剋從內裏有御使供奉官。　宣旨云。正二月
B32n0174_p0397c21║無雨。五穀可（【考】可諸本作甘）絕。令祈雨。可勤仕否。答　奏云。
B32n0174_p0397c22║隨聖旨可勤仕。使還參了。無幾從　大內後苑傳　宣
B32n0174_p0397c23║云。日本國成尋於後苑可粉壇祈雨者。且委知者。出
B32n0174_p0397c24║領狀了。有後苑司六人判而無何日可參修由。七時
B32n0174_p0397c25║法了。經三四。
B32n0174_p0397c26║二日（乙巳）天晴。辰時有祈雨粉壇請書。後苑司皆判。日本國
B32n0174_p0398a01║僧成尋從今日於後苑可粉壇祈雨者。可修法華法
B32n0174_p0398a02║由奏了。即使者與二百文了。只今可參由來示。俄取具
B32n0174_p0398a03║壇道具天蓋幡等間又使到。（【傍】與五十文了）來遲由。三人加通事可參
B32n0174_p0398a04║者。借馬參仕後苑　皇帝御殿北大池池中有大寶殿。
B32n0174_p0398a05║（名瑤津亭也）御念誦堂也。造大橋人通寶殿。以件殿為壇所。
B32n0174_p0398a06║莊嚴甚妙。宛如眾香城。八角二階殿也。池方二町。池樣
B32n0174_p0398a07║方也。龍頭船等有數十。水鳥鳧鴈有數。池邊有大鶴六。
B32n0174_p0398a08║白鵠三。隨人語答之。其形大如烏。一切皆白。人與食
B32n0174_p0398a09║以足取之食之。鵝三四處有其數。異類不記盡。入四
B32n0174_p0398a10║重門間。守門人乞錢。皆與之。合一貫餘了。別可入日本
B32n0174_p0398a11║僧宣旨下了。有文母屋（【考】文雲閣本作又松本作父）內立大壇。東庇塗
B32n0174_p0398a12║護摩壇。行事太保一人。供奉官一人。（日本藏人）隨色目五寶等
B32n0174_p0398a13║皆即時持來。立十二天供諸龍王壇。須修水天法俱迦
B32n0174_p0398a14║梨（【考】迦梨恐倒置）龍。而法華法年來𠗦深。就中光宅雲法師依
B32n0174_p0398a15║皇帝請。講法華經。至藥草喻品。其雨普等四方俱下。天
B32n0174_p0398a16║感大雨。又或誦有降雨。人人多依思先例修法華法。
B32n0174_p0398a17║偏為求菩提巡禮聖跡。尋勝地來。須固辭而蒙無涯
B32n0174_p0398a18║朝恩。將何以報。依此事𫺗所受申也。又諸寺高僧廿三
B32n0174_p0398a19║人為看經祈雨請來。書取佛前文字。
B32n0174_p0398a20║　　　後苑瑤津亭道場所奉　聖旨請僧二十二人。并日本阿
B32n0174_p0398a21║　　　闍梨。開啟粉壇祈雨道場七晝夜。具僧眾法名如後。
B32n0174_p0398a22║　　一左街副僧文鑒大師（開寶寺）
B32n0174_p0398a23║　　一日本阿闍梨
B32n0174_p0398a24║　　一大乘師十人
B32n0174_p0398a25║　　　二名師子　華藏（【考】藏諸本作嚴恐可也）大師洪且（相國寺）慈照大師守恩
B32n0174_p0398a26║　　　（萬歲院）六人紫衣　善湊（三學護國院）智普（顯聖寺）文秀（開寶寺）之辨（相國寺）
B32n0174_p0398b01║　　惠淨（等覺）令喜（報慈寺）二人褐衣　自然（相國）清彥（實相禪院）
B32n0174_p0398b02║　　一道場紫衣僧眾一十一人　雲秀（相國）。（副班同相國）省賢（闍梨清天寺）
B32n0174_p0398b03║　　道林（相國寺。鐃）處祥（知磬）永定（相國。鈸）法顯（相國。鈸）淨橋（相國寺。
B32n0174_p0398b04║　　鈸）惠慶（相國寺。鈸）智來（相國。鈸）惟秀（相國。鈸兼侍香〔【考】香諸本作者〕）惠玭（相國。鈸。知文字。）
B32n0174_p0398b05║　　右仰道場僧眾逐日依法六時禮佛行道。謌讚法事。轉
B32n0174_p0398b06║　　誦經文。所集勝因。上祝　龍天。早降甘雨。務在精虔。
B32n0174_p0398b07║　　不得慢易。　年月日
B32n0174_p0398b08║　　道場十一人。金剛經。（每人各一卷）熾盛光經。（每人各五十卷）五方真言。
B32n0174_p0398b09║　　（每人各五十遍）押柱文字如此。又外面押。又後苑牓。奉　聖旨
B32n0174_p0398b10║　　於瑤津亭開啟粉壇祈雨道場。漆（【考】漆即七）晝夜。切慮不係
B32n0174_p0398b11║　　祇應人等於道場并設壇處出入交雜須議專行指揮。
B32n0174_p0398b12║　　　右事須出牓曉示道場處諸色人等。如係祇應者。即
B32n0174_p0398b13║　　　潔淨端謹。不得亂有交雜。其不係祇應人如敢擅
B32n0174_p0398b14║　　　至道場處。必定別作施行。各知委。
B32n0174_p0398b15║　　以前件如前。　年月日牓
B32n0174_p0398b16║入內內侍省東頭供奉官勾當後苑李（位一般）李（一般）馮（位如前）
B32n0174_p0398b17║勾當延福宮權勾當後苑徐（一般）張（一般）閻（一般）入內（乃至）奉
B32n0174_p0398b18║官勾當御藥院兼後苑陳。
B32n0174_p0398b19║後苑瑤津亭　奉　聖旨請僧三十二人并日本阿闍梨。
B32n0174_p0398b20║開啟粉壇祈雨道場七晝夜。逐日依法六時禮佛行道。
B32n0174_p0398b21║所集勝因并用上祝龍天早降甘澤。三月　日道場所。
B32n0174_p0398b22║日申時　皇帝駕來道場燒香。拜法華場燒香。成尋
B32n0174_p0398b23║立護摩壇。　皇帝來御被　仰下。丁寧可祈申者。可
B32n0174_p0398b24║盡忠節由　奏了。奉向皇帝立間。一間之內也。著赤
B32n0174_p0398b25║衫。御坐面前蒙　聖旨。是希有事也。無幾還御畢。諸僧
B32n0174_p0398b26║前立至橋南端。　皇帝偏　御覽小僧一人。最初駕來
B32n0174_p0398c01║時。諸僧出橋南。竝立呼聖躬萬寶萬歲萬歲萬萬歲。即
B32n0174_p0398c02║御轝前還入堂畢。入夜始法華法。僧俗周匝見之。子時
B32n0174_p0398c03║一時畢。自行七時畢。及五更經五了。
B32n0174_p0398c04║三日（丙午）天晴。諸大乘師當時名僧等也。以筆言問答諸
B32n0174_p0398c05║宗人人也。華嚴宗二人師號耆年有智人也。法相宗人
B32n0174_p0398c06║人亦（【考】亦諸本作且）以高僧等也。北地無天台宗人。律宗理性宗
B32n0174_p0398c07║多多也。殿上人多以來見。公卿又如是。法華壇皆以感
B32n0174_p0398c08║歡。未時俄僧俗皆以出門外。　皇后達為禮法華壇參
B32n0174_p0398c09║堂（云云）。經一時。還來聞之。太皇太后（皇帝祖母也）皇太后（皇帝母后
B32n0174_p0398c10║也）皇后（皇帝夫人也）皆以參堂。仕女三百餘人皆來（云云）。皇帝同
B32n0174_p0398c11║以駕來（云云）。聞如是事。必欲顯法靈驗。一後五百歲
B32n0174_p0398c12║一乘流布時。顯法華勝利彌令信一乘。二為報　皇
B32n0174_p0398c13║帝廣恩。必欲顯法驗。三前前大師等從日本來給。
B32n0174_p0398c14║未有如此事。小僧始有此事。為本國無驗大耻辱也。
B32n0174_p0398c15║依此事致誠修行。三日之內。欲感大雨。　皇帝頻勞問。
B32n0174_p0398c16║而天彌晴。更無雨氣。申時　皇帝以行事大保問云。若
B32n0174_p0398c17║有夢相可奏也者。答申云。今朝後夜時。護摩間如夢人
B32n0174_p0398c18║告云。四金剛隱日月光。三日之內必可下雨（云云）。後幸日
B32n0174_p0398c19║光暗閇。地上清涼意也。但不知虛實。太保還參了。從
B32n0174_p0398c20║午時莊嚴數多龍頭等船。船樂競船種種遊戲。　皇帝皇
B32n0174_p0398c21║后皆乘船御覽。竝合船大三隻以錦莊船。門外有白鵠
B32n0174_p0398c22║鳥。通事陳詠以手摩鳥頸。傾頭令摩。又問何處。鳥以
B32n0174_p0398c23║足教痒處云古古。最以希有也。萬事依無他念。不委
B32n0174_p0398c24║記之。七時法畢。經第六。
B32n0174_p0398c25║四日（丁未）天晴。後夜時後中心思之。今日已及三日。而天
B32n0174_p0398c26║晴无雨氣。本尊諸尊可助成給。辰時散念誦間眠入之
B32n0174_p0399a01║處。如陵王（【考】羅陵王舞）裝束人一人。又如納蘇利（【考】舞）裝束
B32n0174_p0399a02║人共馳上天了。覺畢思之。赤龍青龍上天也。深馮念
B32n0174_p0399a03║之。日中時切切祈申了。未時俄以天翳大雨下。雷電頻鳴。
B32n0174_p0399a04║雨足彌大。一時之（【考】之諸本缺）間大降甚雨。申時天晴雨氣散
B32n0174_p0399a05║了。為隨喜　皇帝可參堂給由。騷動數尅。尅尅奉待
B32n0174_p0399a06║間。太保為御使來。懷中出取一紙與小僧。文云。雖似
B32n0174_p0399a07║多感應得雨不多。彌可精禱者。答奏云　龍王登天。
B32n0174_p0399a08║更有何疑。隨　聖旨彌可精禱。即入懷中持參了。雖
B32n0174_p0399a09║似之言頗以有思。依之彌祈乞雨。其後有雨氣。雖小
B32n0174_p0399a10║雨下風頻吹不快也。申三點有勅使太保　仰云。雖有
B32n0174_p0399a11║雨氣。風迅吹雨不下。可祈止風。若有可入物。可　奏
B32n0174_p0399a12║者。即答奏云。十二天壇中風天坐可祈止風由。別不可
B32n0174_p0399a13║有入物。即誦念風天真言一萬遍祈申。酉一尅風止雨
B32n0174_p0399a14║大下。終夜甚雨。七時行法畢。經七。
B32n0174_p0399a15║五日（戊申）雨下。從夜至辰時大下。已一點雨頗宜間。　皇
B32n0174_p0399a16║帝駕御。諸僧共立間。申萬歲如常。為悅燒香於法花
B32n0174_p0399a17║壇。燒香禮拜。諸僧前立為御送立橋南。至成尋等在
B32n0174_p0399a18║護摩壇方。依不得路不出。而　皇帝思食已前立由。
B32n0174_p0399a19║於橋　御覽。依不參出止御輦以太保為使。　宣旨
B32n0174_p0399a20║云。雨大下。最為感悅。召出小師聖秀等。同仰此悅由。
B32n0174_p0399a21║馳還參畢。聖秀果報不可思議也。數度而見希有。今蒙仰
B32n0174_p0399a22║寔以難量。殿上人人頻以來悅。午時賜珍菓等。諸僧同
B32n0174_p0399a23║喫。太保來　宣旨云。從今日延七日可法樂下雨龍王
B32n0174_p0399a24║等。十二日可結願也者。從未時雨大下。終夜甚雨。四時
B32n0174_p0399a25║法了。依自行即化他蹔止法。
B32n0174_p0399a26║六日（己酉）雨大下。巳一點行事太保與乳母子太保共來。
B32n0174_p0399b01║行事太保以筆書云。此是御波波母乳子為一會闍梨
B32n0174_p0399b02║來也。　御乳母為雨悅為闍梨儲一齋。而　皇帝被仰
B32n0174_p0399b03║云。諸僧會合皆令齋者。闍梨知因緣。答書云。委承因緣。
B32n0174_p0399b04║千廻感謝。從今以後可祈禱壽福。乳母子太保入懷中
B32n0174_p0399b05║還了。即送大齋種種珍菓物。諸僧飽滿。行事太保云。雨
B32n0174_p0399b06║已滿。水出二尺五寸（云云）。至于今者可止雨者。從日中
B32n0174_p0399b07║時祈止雨由。從申時天晴畢。而雲尚厚。以行南為馮。
B32n0174_p0399b08║子時太保來示云。至于護摩并龍壇可結願者。頗雖
B32n0174_p0399b09║不得意。依不知唐作法。日中結願畢。初夜龍壇十二天
B32n0174_p0399b10║壇結願了。終夜无雨。四時法畢。　皇帝旦夕兩度以
B32n0174_p0399b11║勅使燒香。敢無懈怠。巳時於太清樓東庇沐浴。　皇帝
B32n0174_p0399b12║夏凉所也。廣大四重樓也。內莊嚴不可思議也。以錦卷
B32n0174_p0399b13║柱為天井。重重有飾隔后達　御所等。密密示少卿行
B32n0174_p0399b14║事小行水。及天（【考】天諸本作久）聽於其處可令浴由。有宣旨
B32n0174_p0399b15║（云云）。從　御前方衣冠人人運湯來。𫺗（【考】雲本改敢）以浴畢。諸
B32n0174_p0399b16║僧俗來感。終夜无雨。
B32n0174_p0399b17║七日（庚戌）天晴雲散。日光顯現。人人大悅。行事太保來示
B32n0174_p0399b18║云。何不回見　宮中。答云此六日不剃頭。鬢髮極白。
B32n0174_p0399b19║因之不出亭外。太保云。　皇帝聞食要剃刀由。被下
B32n0174_p0399b20║宣旨畢。明日待來。其後可。（【考】可諸本作可可今據原本）回見者。大略
B32n0174_p0399b21║依　天氣來示歟。入內裏人不具小刀剃刀。所以不
B32n0174_p0399b22║隨身也。僧錄并官勾行事分配法花大壇護摩佛供。以
B32n0174_p0399b23║珍菓充諸僧料。極功德也。初夜燒香。上﨟閻太保召寄
B32n0174_p0399b24║紙以華藏（【考】藏諸本作嚴）大師令問云。祈求雨大得感應。粉壇
B32n0174_p0399b25║等三觀中何攝。答云。此行法者一心三觀妙法。更不可
B32n0174_p0399b26║示何觀攝。眾人感之。太保自書云。遊臺上中臺西臺。見
B32n0174_p0399c01║五色雲。直光金橋（云云）。有道心人。（云云）。儲一齋可請
B32n0174_p0399c02║由約了。太保云。八龍可投苑池。壇上道具共可入池否。
B32n0174_p0399c03║答云。更以不用。太保等大咲。今朝行事太保此問答一般
B32n0174_p0399c04║大以咲。大略　皇帝戲言歟。依僧錄勸進奏。
B32n0174_p0399c05║　　日本阿闍梨ム　右奉（【考】奉下各本注有行闕也三字）　聖旨。於今月初二
B32n0174_p0399c06║　　日開啟祈雨粉壇道場。已被感應。所有壇上供養龍
B32n0174_p0399c07║　　八座欲乞就本苑池內投送。謹具狀申聞。謹錄狀上
B32n0174_p0399c08║　　牒。
B32n0174_p0399c09║　　牒件狀如前謹牒。　年月日　ム狀上。
B32n0174_p0399c10║最初申乞令作茅青龍八座。長一尺。以紙卷茅畫之。頭
B32n0174_p0399c11║面好作畫。依之所奏也。前前投金明池。以金銀作龍
B32n0174_p0399c12║也。此是草龍。只投此池好也者。從僧錄許清書送。可
B32n0174_p0399c13║注付名者。加名進奏了。僧錄志丁寧人也。善湊和尚投
B32n0174_p0399c14║時。
B32n0174_p0399c15║春煖群萠發。梢（【考】梢原本作稍今從諸本）虧膏澤滋。虔祈勞帝慇。懇恪
B32n0174_p0399c16║動僧慈。有感龍天喜。无私草木肥。生民忻歲稔。同賀
B32n0174_p0399c17║聖王知。
B32n0174_p0399c18║行事張太保來談話。問云。日本國亦有如闍梨祈雨得
B32n0174_p0399c19║感應人否。答云。多多也。就中真言宗祖師弘法大師（諱空海）
B32n0174_p0399c20║於　唐朝從青龍寺惠果和尚傳受請雨經法。歸本朝
B32n0174_p0399c21║後。依　官家請於神泉苑修請雨經。時修圓僧都成嫉
B32n0174_p0399c22║妬心。駈諸龍納水瓶。而弘法大師祈雨壇上茅龍穿堂
B32n0174_p0399c23║上登天降大雨。後年又修祈雨法。於神泉苑池邊石上
B32n0174_p0399c24║金色龍乘黑龍背出現。弘法大師并弟子高僧實慧大僧
B32n0174_p0399c25║都。真濟僧正。真雅僧正。真然僧正等十人同見金色龍。
B32n0174_p0399c26║餘人不見。　大師云。此金色龍是无熱池善如龍王之類
B32n0174_p0400a01║也（云云）。其後大雨普下。從其以來真言宗修此祕法。必感
B32n0174_p0400a02║大雨。近五十年來見仁海僧正修此法。每度感雨。世云
B32n0174_p0400a03║雨僧正。其弟子現有成尊僧都。修請雨經法感大雨。張
B32n0174_p0400a04║太保重問云。闍梨何不修請雨法修法華經法。答云。成
B32n0174_p0400a05║尋非真言宗。非弘法大師門徒。不學請雨經法。真言宗
B32n0174_p0400a06║中尚傳此法人兩三人。深祕口傳況他宗哉。成尋是天
B32n0174_p0400a07║台宗智證大師門徒。祖師從青龍寺法全和尚究學真言
B32n0174_p0400a08║祕奧有水天祈雨法。祕法有俱哩迦龍祈雨法。智學傳
B32n0174_p0400a09║受而修法華法。所以何者。　唐朝光宅寺雲法師講法華
B32n0174_p0400a10║經祈雨至藥草喻品。其雨普等四方俱下之文。大感降
B32n0174_p0400a11║雨。加之誦法花人感雨有其數。況（【考】況諸本作次）八大龍王皆蒙
B32n0174_p0400a12║於閻浮提可降雨佛勅。若干眷屬在法花座。此曼陀羅
B32n0174_p0400a13║中列諸龍王。因之修此法感雨也。太保又問云。如闍
B32n0174_p0400a14║梨得感應人日本幾人乎。答。勝自成尋人數十人。等
B32n0174_p0400a15║輩人數十人。至于成尋者日本國无智无行啞（【考】啞原本作亞今從諸本）
B32n0174_p0400a16║羊僧也。依有巡禮天台五臺本意深所參來也。太保又
B32n0174_p0400a17║問云。闍梨所言頗以不信。唐朝近來祈雨。大卿（西天日稱三藏也）
B32n0174_p0400a18║五十二日雨下。中天惠遠。惠寂。（去年新來二人也）去年祈雨至第
B32n0174_p0400a19║七日雨下。未曾聞三日感大雨。與諸大師等問答諸
B32n0174_p0400a20║宗義。闍梨皆勝計也。與闍梨等輩少歟。況於勝和尚
B32n0174_p0400a21║人乎。答云。受戒之後。未曾虛妄。問答文字入懷中還參
B32n0174_p0400a22║已了。小行事司家來。護摩壇等。茶垸器等。依員返上之。
B32n0174_p0400a23║諸大師等見感云。大卿以金銀器置壇上皆取領。耳鐺
B32n0174_p0400a24║手環全（【考】全雲閣兩本改金原本似金）收領。況垸器乎。闍梨離塵清淨也
B32n0174_p0400a25║（云云）。司家運納已了。自行四時了。
B32n0174_p0400a26║八日（辛亥）天晴。後苑瑤津亭奉　聖旨。於今月初五日開
B32n0174_p0400b01║啟謝雨粉壇道場七晝夜。逐日依法四時禮佛行道。所
B32n0174_p0400b02║集勝因竝用答謝
B32n0174_p0400b03║龍天。三月五日道場所。日僧錄文鑒大師以黃紙大文
B32n0174_p0400b04║字書。押門西外面也。祭文二通寫之。
B32n0174_p0400b05║維熙寧六年歲次癸寅三月甲辰朔二日乙巳
B32n0174_p0400b06║皇帝遣入內內侍省內東頭供奉官勾當御藥院兼後苑
B32n0174_p0400b07║陳承禮等。請僧三七人。於後苑瑤津亭。開啟祈雨道場。
B32n0174_p0400b08║伏以夏春之交。百物茂長。雨暘或失。歲望以愆。欽惟覺
B32n0174_p0400b09║慈等觀群品。尚冀流澤徧此十方。謹言。
B32n0174_p0400b10║維熙寧六年歲次癸寅三月甲辰朔五日戊申
B32n0174_p0400b11║皇帝遣入內內侍省內東頭供奉官勾當御藥院兼後苑
B32n0174_p0400b12║陳承禮等請僧二十五人。於後苑瑤津亭開啟謝雨粉
B32n0174_p0400b13║壇道場七晝夜。伏以甘澤不時。大田將槁。側躬（【考】躬雲本改席）
B32n0174_p0400b14║思咎。精意乞靈。冀成歲功。以慰民望。沛然嘉應。曾不
B32n0174_p0400b15║崇朝。被（【考】被雲本改秡恐可也）除清壇。祇謝神貺。尚繫（【考】繫雲本改繁）垂祐。終
B32n0174_p0400b16║獲有秋。謹言。
B32n0174_p0400b17║國婆婆并官勾馮供奉種種珍菜菓子送之。諸僧皆喫。
B32n0174_p0400b18║無間斷官人來見之。大壇等行法皆僧俗竝立見物。敢
B32n0174_p0400b19║不制止。此度降雨。上中下萬人感悅。　皇帝隨喜無極
B32n0174_p0400b20║（云云）。黃昏燒香使行事太保日來。每日六時有燒香。
B32n0174_p0400b21║勅使兩三人互來燒香。僧錄以御卷數令見。口徑五寸
B32n0174_p0400b22║純銀花軸以金銀薄押紙為標紙。以日本僧卷數為初。
B32n0174_p0400b23║次十人大乘師。次道場眾列之。初五日為一卷。次五日
B32n0174_p0400b24║為一卷。（【考】次以下六字諸本缺。今據原本補之）合二卷也。初云。大宋皇帝頊。
B32n0174_p0400b25║（【考】神宗）御名之奧。日下又有大宋皇帝頊疏。全異日本卷數。
B32n0174_p0400b26║皇帝進佛之義也。四時自行畢。
B32n0174_p0400c01║九日（壬子）天晴。辰時　官家被賜剃頭人。乍悅於僧錄宿
B32n0174_p0400c02║房剃之了。七日不剃宛如鬼白髮白鬢已以除了。每日
B32n0174_p0400c03║從卅二苑持來花甚玅也。未曾見種種色色春花。麗春草
B32n0174_p0400c04║（【考】雲本注云ヒナケシ）花色紅。大如桔梗花。而有五葉。地□（【考】□或榆字。
B32n0174_p0400c05║原本空字。）草花色如紅梅。大如前。（【考】前或藤字）菖[萉-巴+夫]花色黃而八
B32n0174_p0400c06║重也。此亭內有三體畫像。以彌陀五尊為中尊。釋迦（中）。
B32n0174_p0400c07║藥師（東）。皆以滿一間。皆有菩薩羅漢。東西各八鋪。有十
B32n0174_p0400c08║六羅漢像。向佛有十七星像。九曜七星也。東方有八。西
B32n0174_p0400c09║有九。納置數多畫像。有十大明王像。各三鋪像也。降
B32n0174_p0400c10║三世二臂像。左手執三𦙶杵。軍茶利二臂像。右手執棒。
B32n0174_p0400c11║吒紇明王如不動尊。頭有三髑。依燒香　勅使太保來
B32n0174_p0400c12║不見畢。日中時畢。如例僧錄官勾分佛供。次為回見
B32n0174_p0400c13║宮中依同道約束行向諸大乘師宿房。慈照大師。惠
B32n0174_p0400c14║淨和尚以風藥丹藥各一丸與小僧。點茶。慈照大師
B32n0174_p0400c15║與襪一足。善湊和尚與襪一足。甚雨之間依襪黑損也。
B32n0174_p0400c16║惠淨闍梨與的乳茶壹貼。即於此處脫古襪與通事。
B32n0174_p0400c17║著新二足。華藏（【考】藏雲本作嚴）大師。慈照大師。文辨和尚。惠淨
B32n0174_p0400c18║闍梨。善湊和尚。文秀和尚。令喜和尚。七人諸共行見。先
B32n0174_p0400c19║見連枝木。次見疊玉亭。以奇巖恠石四面疊上。次見永
B32n0174_p0400c20║福之殿。真宗皇帝常住此殿（云云）。次見儀鳳閣。次見太
B32n0174_p0400c21║清之樓。次見隆儒殿。　皇帝作文之處。四面有竹。摠廿
B32n0174_p0400c22║處許。中間無空處。皆作花薗。種種菓樹。種種食菜。盡有
B32n0174_p0400c23║之。各以朱木為壇。其中方五丈許有作田之處。又五
B32n0174_p0400c24║丈許有麥畠。又有青蔓畠。敢不可記盡。殿殿樓閣莊嚴
B32n0174_p0400c25║甚妙也。皆隔以石疊上作山。依有　官家允許無制
B32n0174_p0400c26║止人。樓閣之內。皆殿上人圍碁之遊。管絃之聲。種種充
B32n0174_p0401a01║滿。至于　御殿邊無制止人。諸大師各稱。日本阿闍梨
B32n0174_p0401a02║回見宮中。殿樓舍閣等廿餘處名皆忘却畢。仍不記之。
B32n0174_p0401a03║皆四面廓之內也。　御殿南面敢不可見。殿殿樓閣皆
B32n0174_p0401a04║有御座寄子蹈床等。各有守護人。宮中人人敢不可知
B32n0174_p0401a05║其數。就中賞棗殿莊嚴繪畫不可思議也。還了見大輪明
B32n0174_p0401a06║王。二臂各一蛇繞肘。右手執棒。棒上有髑髏。（【考】有以下三字諸本
B32n0174_p0401a07║缺。今據原本。）有一蛇。遶髑髏。自繞棒。佛頂有化佛。大力明
B32n0174_p0401a08║王忿怒三面左右赤色。本體青色。中面頂有化佛。有二
B32n0174_p0401a09║蛇向化佛。肘有一蛇。行事張太保可來遊由有使。即
B32n0174_p0401a10║參向。立池水門許。從金明池放入水大流來見之也者。
B32n0174_p0401a11║等回見宮中由。答好即相共將向賞棗殿令見種種
B32n0174_p0401a12║色敢不知名。問日本有無。答无了。回見花蘭菓樹花。
B32n0174_p0401a13║自取花來令見皆不知花等也。雖教名依不知文字
B32n0174_p0401a14║忘却了。次入太清之樓東花園。皆以同前。從樓前遷
B32n0174_p0401a15║（【考】遷或還字）了。黃昏燒香他太保也。揚供奉談話間。不謁太保。
B32n0174_p0401a16║始半夜時了。四時法了。
B32n0174_p0401a17║十日（癸丑）天晴。瑤津亭橋南左右有兩亭。西名澄柱之亭。
B32n0174_p0401a18║東名極曦之亭。人休息處也。華藏大師為喫茶請。即具
B32n0174_p0401a19║通通（【考】一通衍）事小師行向華藏慈照兩大師各點茶。慈照
B32n0174_p0401a20║大師與黑神丸一裹。於御前有樂。大師等共行向。依
B32n0174_p0401a21║僧錄命皆還了。申時於法花壇邊善湊和尚與詩。
B32n0174_p0401a22║善湊啟。祈禱有感。恣賞後苑。謹課成五十六字呈上
B32n0174_p0401a23║闍梨。伏冀　光矚者矣。　比丘善湊上。幸因祈禱臨後
B32n0174_p0401a24║苑。不類尋常事事英。幾處樓臺呈參聳。數般花木鬬芳
B32n0174_p0401a25║榮。矮槐偏僻隣華（【考】華諸本作幸下同）景。恠石希奇旁太清。喜獲
B32n0174_p0401a26║龍天垂有感。野僧無礙恣遊行。
B32n0174_p0401b01║詩奧書云。許與三車。但賜牛車何謂也。件和尚年紀
B32n0174_p0401b02║六十七。有智德行大乘師也。華景者亭名也。太清者樓
B32n0174_p0401b03║名也。皆前注了。華藏大師慈照大師共華嚴宗人也。華
B32n0174_p0401b04║藏大師書與今大乘師十人見闍梨德行。同云。與闍梨
B32n0174_p0401b05║發菩提心修行佛道。生生世世互相將導。同生一佛淨
B32n0174_p0401b06║土之中。俱為善友。
B32n0174_p0401b07║黃昏燒香　勅使張太保召寄通事談數尅。自行四時
B32n0174_p0401b08║了。每日四時如法修行法花之法。因之暫止。自行三時
B32n0174_p0401b09║也。
B32n0174_p0401b10║十一日（甲寅）天晴。辰三點　皇帝賀（【考】賀恐駕字）來瑤津亭燒香。
B32n0174_p0401b11║立法華壇邊。以五杵加持　皇帝。依太保命小師二人
B32n0174_p0401b12║立後。五六尺許去立通事。法華壇燒香後乘　御輿給
B32n0174_p0401b13║間。馳回前立於橋南邊。唱萬藏。還御之後。太保并官
B32n0174_p0401b14║勾楊供奉三人曳錢等出南亭賜之。廿一人皆賜紫
B32n0174_p0401b15║衣三件。四人褐衣自然。清彥。二人小師。僧錄成尋二人
B32n0174_p0401b16║全羅紫衣三件。廿三人絹各一疋。僧錄無（【考】無或元字）二人各
B32n0174_p0401b17║二疋。僧錄錢十貫。諸僧各三貫。聖秀。長命各四貫五百
B32n0174_p0401b18║文。通事三貫。即太保與一紙。賜成尋下項物色如後。
B32n0174_p0401b19║恩澤三貫七百五十文。折絹并時賜錢二十二貫二百五
B32n0174_p0401b20║十文。共三十貫文。澡浴錢一十貫文。　此（【考】此或紫字）全羅僧
B32n0174_p0401b21║衣一副。　明黃絹偏衫三領。　麤白布四疋。　寶末香藥
B32n0174_p0401b22║等。　金一分碎。銀一分碎。　真珠小二粒。青瑠璃小二
B32n0174_p0401b23║粒。　水晶二粒。　碎沈香三兩。　白檀香三兩一分。　人
B32n0174_p0401b24║參。伏令。石昌蒲。天門冬。各二分。　酥七兩。　乳香九兩。
B32n0174_p0401b25║除絹外兩項見錢共三十六貫二百五十。　剩延（【考】延諸本作還）龍
B32n0174_p0401b26║腦亦賜闍梨。　聖秀。長命。各澡浴四貫四百文。　恩澤
B32n0174_p0401c01║二貫五百。　折絹。褐絹僧衣一副。　通事陳詠錢三貫文。
B32n0174_p0401c02║以上文字畢。小行事司家三人來乞錢。各六百。小師各
B32n0174_p0401c03║四百與了。合三貫也。門戶雜文（【考】文雲本改支）六百。加小師各
B32n0174_p0401c04║二兩。又苑子摠二百三十文。運食男二十文。茶湯男二
B32n0174_p0401c05║十文。曳幕男二十文與了。最初請使與三百文。外畢
B32n0174_p0401c06║（【考】畢雲本作事。外畢恐倒置）來乞錢人不知其數。而依僧錄制止不與
B32n0174_p0401c07║之。佛供備男一人與廿文畢。佛供菓子皆從申官家儲
B32n0174_p0401c08║備也。苑子長一人別與卅文了。佛供男又一人廿文畢。
B32n0174_p0401c09║兵士一人百文了。半夜結願了。八龍打鈸誦讚諸共乘船
B32n0174_p0401c10║放池。以五穀入池。護摩壇土同入池了。兩壇五寶等
B32n0174_p0401c11║同入了。閻太保燒香使來同乘船。楊供奉同乘船。月明
B32n0174_p0401c12║極好。殆可云興宴之。自行四時了。
B32n0174_p0401c13║十二日（乙卯）天晴。卯一點退出初門。十二天乞入內時錢
B32n0174_p0401c14║與百文畢。擔夫二人與百文了。從御前廿𭪷子茶二斤
B32n0174_p0401c15║八銀八角莒。盛鍮石𭪷子將來。出東華門。到店家取
B32n0174_p0401c16║領茶菓與百文了二日請使兵士乞不足錢。與百文
B32n0174_p0401c17║了。擔々（【考】々諸本作夫）五人各卅文。從傳法院馬四疋擔夫等
B32n0174_p0401c18║行者到來。即到著院。老行者與廿文了。歸天台山聖
B32n0174_p0401c19║旨到來。
B32n0174_p0401c20║傳法院　據日本國僧成尋狀乞歸天台國清寺安下
B32n0174_p0401c21║候兩年重遊五臺山寺事。
B32n0174_p0401c22║謹具　進呈　熙寧六年三月十一日　內中（【考】中諸本作事）進呈
B32n0174_p0401c23║奉　聖旨送樞密院（押）
B32n0174_p0401c24║相國寺僧返法華儀軌。形像儀軌次第二卷來。返授入
B32n0174_p0401c25║佛三昧耶印畢。明日可來由示了。更借第一卷了。慈照
B32n0174_p0401c26║大師守恩來謁了。當院內諸大師等一一來拜。示雨澤之
B32n0174_p0402a01║悅。戌時三藏送酒一瓶子召取照大師共喫了。法花法
B32n0174_p0402a02║堂莊嚴如本始。自行了。第七。四時法了。
B32n0174_p0402a03║十三日（丙辰）天晴。卯二點借馬一疋為謁五臺山副僧
B32n0174_p0402a04║正向啟聖院。即出向點茶湯。志獻絹二疋。汗衫料。兩度
B32n0174_p0402a05║雖返遂收領了。即退出。馬卅疋實與了。三藏來告示云。
B32n0174_p0402a06║張行者同去天台不妨者。答感謝由畢。依无雨氣念
B32n0174_p0402a07║降雨障真言。張太保於內告云。若雨又久不下者。祈雨
B32n0174_p0402a08║有請歟。今蹔不可歸天台（云云）。依之為早去天台。中
B32n0174_p0402a09║心祈之期一萬遍。今日四千返畢。七時法了。經八。未
B32n0174_p0402a10║時左街大相國寺東經藏院講經論賜紫惠明出文字來。
B32n0174_p0402a11║褐衣一人共云。欲去日本云。但未知實否。受法僧。法
B32n0174_p0402a12║華法立印了。文慧大師送茶一人料。
B32n0174_p0402a13║十四日（丁巳）雨下。於三藏房點茶。依有請也。買木香華。
B32n0174_p0402a14║（白者）過麗花供壇上了。芍藥花似牡丹花小也。木香者
B32n0174_p0402a15║若青木香歟。文慧大師答云。青木香藥名也。三藏云。馬
B32n0174_p0402a16║兜鈴根亦云雲南根。講律鐸和尚來可去天台由（云云）。
B32n0174_p0402a17║萬歲院僧也。文慧大師來請。參向喫茶了。今日一千遍
B32n0174_p0402a18║了。雨下。即喜感一萬滿了。三藏來坐。典座依御藥指
B32n0174_p0402a19║揮他處人荒冷（【考】荒原本有疑。諸本作莚。今假讀荒）不令夜宿。天台行者乘
B32n0174_p0402a20║船之時可來由示耳。答云。無命以前至乘船日住他
B32n0174_p0402a21║處。時時來通事所可案內乘船日。與二百文了。晚景
B32n0174_p0402a22║小卿來坐問訊。七時行法了。經一二。
B32n0174_p0402a23║十五日（戊午）天晴。卯二點慈濟大師來坐。依月望也者。即
B32n0174_p0402a24║退出了。成尋先參向少卿房。次三藏。次廣梵大師。次崇
B32n0174_p0402a25║梵大師。次文慧大師。次慈濟大師房。皆有點湯。還房始
B32n0174_p0402a26║行法間。文慧大師來坐謁了。次崇梵大師來坐謁了。始
B32n0174_p0402b01║行法了。少卿。三藏。廣梵大師三人同來。入行法間不謁
B32n0174_p0402b02║由以通事申了。即還了。次通事云。十二日　皇帝妃生
B32n0174_p0402b03║男子。宮中之人皆給官。竝天下大赦（云云）。　皇帝夫人一
B32n0174_p0402b04║人名皇后。妃三十六人。更衣二十四人。摠有六十一人
B32n0174_p0402b05║（云云）。照大師從經藏所出新譯大乘集菩薩學論一部廿
B32n0174_p0402b06║五卷借與。法稱菩薩造。法護三藏譯。日稱三藏梵才三
B32n0174_p0402b07║藏宣祕大師同詔譯。至和三年譯。當日本天喜四年。照
B32n0174_p0402b08║大師。聖秀。張行者至感慈塔院。買來天聖摠目錄一部
B32n0174_p0402b09║三帖。六百文者。壽昌寺僧來拜。文慧大師送茶三坏。三
B32n0174_p0402b10║藏齋時送羹（乾茸等合）四坏。菜二坏送之。天聖目錄。天聖
B32n0174_p0402b11║五年作了。至今年卌七年。此間新經論不入天聖錄。七
B32n0174_p0402b12║時法了。經三四。
B32n0174_p0402b13║十六日（己未）天晴。文慧大師持來大赦詔。　門下朕獲奉
B32n0174_p0402b14║宗廟。于兹七歲。憂動願治。弗敢荒寧。大史豫言。天下
B32n0174_p0402b15║將降。告正之朔。日有蝕之。推原典經。斯謂大異。夙
B32n0174_p0402b16║宵戰栗。未燭厥咎。豈非庶政之失加於四方。德誼未
B32n0174_p0402b17║孚。【燭厥咎豈非庶政之失加於四方德誼未孚】（【考】圈內燭以下十七字衍）
B32n0174_p0402b18║刑罰未中。善氣繆盭。以累三光。今天（【考】天恐夫字）動威申▆
B32n0174_p0402b19║（【考】▆恐▆字）不逮足用。損兹（【考】茲有疑或滋字）徹膳。變服避朝。推
B32n0174_p0402b20║恩元元。蕩霄（【考】霄雲本改雪）多辟以圖消復。以召和平。應四
B32n0174_p0402b21║京諸州軍監見禁罪人。除十惡外。其餘死罪降流罪已
B32n0174_p0402b22║下竝赦。
B32n0174_p0402b23║以通事借馬三疋。老僧通事聖秀三人行顯聖寺。為買
B32n0174_p0402b24║新譯經并真言教也。到著寺主（【考】聖寺以下十六字諸本缺今據原本補之。）房。點
B32n0174_p0402b25║茶。見目錄經可買法文。司家官人來取經奏。可買由
B32n0174_p0402b26║示了。且預置錢二貫六百文還了。馬各七十文畢。大乘
B32n0174_p0402c01║集菩薩學論第八見了。嘉祐三年四月進。披第九卷日
B32n0174_p0402c02║稱三藏譯。法護三藏逝去了（云云）。第十二云。慈氏解脫
B32n0174_p0402c03║經說。譬若有人以喝吒迦汁一兩點千兩錢而作黃金。
B32n0174_p0402c04║非彼多鐵能。金少汁而返成鐵。發菩提心。一切業障消
B32n0174_p0402c05║滅亦爾。第九卷初有不動百字門。功能甚妙也。寫取了。
B32n0174_p0402c06║又有根本真言。功能亦爾。有金剛輪陀羅尼等十二卷。
B32n0174_p0402c07║西天智吉祥證梵義十八卷。智吉祥逝去。天吉祥證梵
B32n0174_p0402c08║義廿五卷。嘉祐八年十不善業道經一卷。日稱三藏譯。看
B32n0174_p0402c09║了。馬鳴菩薩集也。七時法了。經五。崇福院主妙因大師
B32n0174_p0402c10║賜紫尼法貴送齋。請於大相國寺佛牙院修齋。二人侍
B32n0174_p0402c11║者同來。使行者與三十文了。
B32n0174_p0402c12║十七日（庚申）天晴。齋時典座送羹一坏。照大師自將來汁一
B32n0174_p0402c13║坏。菜一坏。三藏來坐。議定新經。作奏狀可申由。西天
B32n0174_p0402c14║梵義大師有喫茶請。與西天新來二人共喫了。六趣輪廻
B32n0174_p0402c15║經一卷。馬鳴菩薩集事師法五十頌一卷。馬鳴菩薩集尼
B32n0174_p0402c16║乾子問無我義經一卷。馬鳴菩薩集。日稱三藏譯。嘉祐八
B32n0174_p0402c17║年進。河北定州僧重智與三藏行者來拜。唯識宗人也。
B32n0174_p0402c18║借出諸法集要經十卷。日稱三藏譯。觀無畏尊者集。看
B32n0174_p0402c19║第一卷了。治平元年進。譯眾如今時。七時法畢。經六。
B32n0174_p0402c20║十八日（辛酉）天翳。三藏來坐。乞新經　奏狀案了。齋時三
B32n0174_p0402c21║藏送乳羹四坏。迦（【考】迦恐加字）通事料珍菜四坏一人料。照
B32n0174_p0402c22║大師送菜一坏。大卿從廨院還來。以典座可道問訊。即
B32n0174_p0402c23║與使共參入。有茶湯。被悅祈雨感應由。在　內中間萬
B32n0174_p0402c24║事辛苦如何者。　奏狀以照大師清書。以通事送御藥
B32n0174_p0402c25║許了。五臺山副僧正來坐。文狀云。五臺山十寺副僧正兼
B32n0174_p0402c26║真容院供養主同勾當僧正司公事覺惠大師承鏑參如
B32n0174_p0403a01║例。集要經第十看了。治平四年進。披如來不思議祕密
B32n0174_p0403a02║大乘經第一卷。廿卷本也。惟淨三藏譯。法護三藏共譯。第
B32n0174_p0403a03║一了。景祐元年四月進。客省宣戒來。樞密院牒。使臣船
B32n0174_p0403a04║等可送天台由聖旨也。七時法畢。經七。
B32n0174_p0403a05║十九日（壬戌）天晴。如來不思議祕密大乘經第十云。迦梨迦
B32n0174_p0403a06║龍王於佛前說偈云。我等今日於佛前增益威光得
B32n0174_p0403a07║善利。我昔供養拘留孫及迦諾迦大聖主迦葉最上人中
B32n0174_p0403a08║勝。乃至今供釋迦仙。案之俱梨迦龍王也。十一云。或見
B32n0174_p0403a09║菩薩處虛空中。或見菩薩於虛空中踞師子座。或見
B32n0174_p0403a10║菩薩菩提樹下安處法座成證菩提（云云）。金剛手長子
B32n0174_p0403a11║名金剛軍。次子名好臂。共得無生法忍。廿卷見了。譯人
B32n0174_p0403a12║中有講天台教文章慈雲大師賜紫沙門臣清滿。照大師
B32n0174_p0403a13║送茶令喫之。相國寺受法座主來。與絹一疋。香一裹。真
B32n0174_p0403a14║言覆審了。祕密大乘經為真言大節經也。金剛手祕密主
B32n0174_p0403a15║本緣始末委細說之。曠野住處中移東方淨土莊嚴。七
B32n0174_p0403a16║日請佛供養。得授記之。擲手中金剛杵。於虛空中戲
B32n0174_p0403a17║哢作法不思議也。長子金剛軍同供養佛。次子玅臂同伸
B32n0174_p0403a18║供養。以後年秦（【考】秦恐奏字）皇帝書寫了。送日本之。酉時雷
B32n0174_p0403a19║電頻發。大雨下。中心為悅。七時法了。經八一。
B32n0174_p0403a20║廿日（癸亥）天晴。齋時三藏送珍羹菜五種。拜見新譯佛說一
B32n0174_p0403a21║切佛攝相應大教王經聖觀自在念誦儀軌一卷。法賢譯。
B32n0174_p0403a22║同詔譯法天施護等。文云。境內亢旱。當於彼處擇地
B32n0174_p0403a23║盡作龍池。即於池前心念龍名。以白芥子及鹽作護
B32n0174_p0403a24║摩。即降大雨。一境豐稔（云云）。今有所思。此度以白芥子
B32n0174_p0403a25║護摩叶此文。次見普賢曼陀羅經一卷。施護譯。以金剛
B32n0174_p0403a26║界成身會。有印真言要事等多多也。次見玅臂菩薩所
B32n0174_p0403b01║問經四卷。法天譯。蘇婆呼童子經同本異譯歟。文云。調
B32n0174_p0403b02║伏諸龍須四方爐（云云）。今用法花增益黃色淨衣感雨。
B32n0174_p0403b03║叶此文意。帝釋所問經一卷。嗟韈曩法天子受三歸。獲
B32n0174_p0403b04║免惡道經一卷。息淨因緣經一卷。淨意憂婆塞經一卷。
B32n0174_p0403b05║初分說經二卷。（上下）說三迦葉身子目連得道也。毘婆尸
B32n0174_p0403b06║佛二卷（上下）見了。皆法天施護天息等譯也。護國尊者所
B32n0174_p0403b07║問經四卷見了。無量壽莊嚴經三卷。雙觀經同本異譯也。
B32n0174_p0403b08║如幻三摩地無量印法門經三卷見了。觀音勢至本緣授
B32n0174_p0403b09║記說之。慈氏院老和尚請來佛手骨長三寸。大方一寸佛
B32n0174_p0403b10║牙一。各入七寶筥。重重裹之。諸人當頂。各伏地拜。萬
B32n0174_p0403b11║歲院惠道和尚來。二人僧老俗同來。令喫茶了。看法華
B32n0174_p0403b12║壇禮拜了。佛牙請求（【考】求或來字）老僧九十歲。名善詣。申時三
B32n0174_p0403b13║藏與吳樞密使共來。使云。來日請齋。小師二人通事同
B32n0174_p0403b14║來者。與百文了。七時法了。經二三。
B32n0174_p0403b15║廿一日（甲子）天晴。午後雨下。辰一點借三藏馬行向西府
B32n0174_p0403b16║第三座吳樞密家。諫議上卿家中議（【考】儀）式最以廣大。侍
B32n0174_p0403b17║人多多。先召入住所小僧通事如常問本國作法了。次
B32n0174_p0403b18║以紙筆問悟示開入。一一書答。問三觀四教五時。一一
B32n0174_p0403b19║答了。次問法華大指。答了。其次書南岳安樂行文。三箇
B32n0174_p0403b20║寫與了。次齋四人同喫。盡善窮美。與小僧錢一貫了。
B32n0174_p0403b21║錢餘人五百文。通事同前。午時還著傳法院。雨下。有感。
B32n0174_p0403b22║女房以水精一貫取小僧念珠了。沈香念佛時懷中有
B32n0174_p0403b23║香。今以替取之。不能固辭。女房達始自上各志與赤
B32n0174_p0403b24║裙二腰單衫四箇了。最可哀。三藏馬人與百文了。同去
B32n0174_p0403b25║又一人與五十文了。三藏送茶喫了。八種長養經一卷
B32n0174_p0403b26║見了。八齋戒也。除蓋障菩薩所問經下十卷且見了。參向
B32n0174_p0403c01║三藏房喫茶。七時法了。經四。終日終夜雨下。
B32n0174_p0403c02║廿二日（乙丑）雨下。諸僧群集。有新經交讚（【考】交雲閣兩本作文恐可也）齋時
B32n0174_p0403c03║典座送汁一坏。見輔教編三帖。傳法正宗記十二卷了。
B32n0174_p0403c04║杭州靈隱寺東山契嵩（【考】嵩原本作高）和尚作法藏二十七人傳。菩
B32n0174_p0403c05║提達磨門人集也。達磨來朝年紀相違。在第五奧別紙抄
B32n0174_p0403c06║取了。文慧大師送茶三坏。次送調備菜七種。副僧文鑒
B32n0174_p0403c07║大師來坐點茶了。司家三人來乞新經文字　奏了。下司
B32n0174_p0403c08║家乞錢。與一貫了。七時行法了。經五。今日終日大雨。
B32n0174_p0403c09║副僧錄云。雨已多多。為麥不吉。可祈止雨者。祈之。
B32n0174_p0403c10║入夜止了。
B32n0174_p0403c11║廿三日（丙寅）天晴。來日齋使來催。可參來由示了。披最上
B32n0174_p0403c12║根本大樂金剛不空三昧大教王經七卷本。法實譯。第一
B32n0174_p0403c13║云。若欲雨者當往龍潭中持誦。若欲止雨者當用蔞
B32n0174_p0403c14║花於水中護摩。賜顯聖寺新經聖旨到來。如右。
B32n0174_p0403c15║　　傳法院
B32n0174_p0403c16║　　據日本國延曆寺阿闍梨大雲寺主傳燈大法師位賜紫成
B32n0174_p0403c17║　　尋狀。伏覩聖朝新譯經五百餘卷未傳日本。昨雍熙元年
B32n0174_p0403c18║　　日本僧奝然來朝。蒙　大宗皇帝　賜號法濟大師三年還
B32n0174_p0403c19║　　歸。賜大藏經一藏及新譯經二百八十六卷。見在日本法
B32n0174_p0403c20║　　成寺藏內。成尋今來欲乞賜上件新譯經。所冀流通。祝
B32n0174_p0403c21║　　延　聖壽。況成尋曾去顯聖寺揀點收贖。官中不許外
B32n0174_p0403c22║　　國收贖。是致有此陳黷（【考】陳黷或揀點）伏乞據狀敷奏。本院遂
B32n0174_p0403c23║　　具進呈。奉　聖旨。今顯聖寺印新經賜與成尋。本院支
B32n0174_p0403c24║　　錢。（【考】支雲本作與）
B32n0174_p0403c25║　　　右請　顯聖寺印經院。依　聖旨指揮。仍先供報合
B32n0174_p0403c26║　　　（【考】合諸本作令今據原本）使錢數　熙寧六年三月　日
B32n0174_p0404a01║　　入內內侍省東頭供奉官勾當　御藥院傳法院李。（押）
B32n0174_p0404a02║　　送天台使臣左斑殿直劉政參謁文狀來。　樞密院差使
B32n0174_p0404a03║　　臣文字如右。三藏來坐。沙汰談話點茶了。
B32n0174_p0404a04║　　傳法院申（【考】申諸本作中）據　日本國延曆寺阿闍梨大雲寺主傳
B32n0174_p0404a05║　　燈大法師位賜紫成尋狀。　花水已來。將歸天台景德國
B32n0174_p0404a06║　　清寺。是智者流教之地。三賢垂跡之處。松林鬱茂。十里
B32n0174_p0404a07║　　扶疎。琪木璀璨。五嶺抱寺。雙澗合流。四面標奇。智者
B32n0174_p0404a08║　　真容安坐禪床。普明錫泉。潺灑殿艮。成尋為安下（【考】下下諸本有
B32n0174_p0404a09║　　之字今據原本）處。修行佛道。但山中有智者十二所道場大師。
B32n0174_p0404a10║　　或見普賢。或遇神僧。降伏天魔。感得寶蓋。成尋於此
B32n0174_p0404a11║　　等道場。一夏九旬。或七七日。修法花法。行普賢懺。專祝
B32n0174_p0404a12║　　聖壽。且遂本懷。花頂。石橋。銀地。白沙。有道場。有住僧。
B32n0174_p0404a13║　　他處處中。或無住人。或無堂舍。私結草庵。可修祕法。
B32n0174_p0404a14║　　小師二人。行者二人。為助成人。台州賜紫纏共營佛事。
B32n0174_p0404a15║　　經兩年後。重遊五臺。每五頂峰各三七日。結壇修行。伏
B32n0174_p0404a16║　　乞據狀敷奏。本院遂具進呈。奉　聖旨送樞密院。
B32n0174_p0404a17║　　　右奉　聖旨依所乞差殿直劉政。乘船伴送至天
B32n0174_p0404a18║　　　台今劄付劉政准此。（【考】准原本及諸本作唯。但雲本改准。今從之。此字下文廿六日條作比恐可也）
B32n0174_p0404a19║　　熙寧六年三月十七日（押　押　押　押）
B32n0174_p0404a20║廿七日　朝辭。廿八日可乘船由約了。船宛文依文字
B32n0174_p0404a21║多不書之。楊州船也。好船（云云）。顯聖寺文字司家雇通
B32n0174_p0404a22║事送了。尉氏縣（南去城九十里云云）興國寺孟禪院主寶乘和尚與
B32n0174_p0404a23║照大師來坐。賜紫人也。照大師云。常念法花經。孔雀瑜
B32n0174_p0404a24║伽教。十大明王真言人也（云云）。禮拜法花壇。即買芍藥花
B32n0174_p0404a25║十二枚。供養壇上。花并葉似牡丹色赤。大樂金剛經七
B32n0174_p0404a26║卷看了。要樞經（【考】經諸本缺今據原本）也。慈濟大師來坐。筆言賜師
B32n0174_p0404b01║號　聖旨被下中書了。　御藥奉。次（【考】次恐以字）司家一人
B32n0174_p0404b02║來告此由。照大師來請。即行向。告今遠去天台。為每
B32n0174_p0404b03║日瞻禮。欲圖闍梨形。即以畫師令圖。雖鳴（【考】鳴字諸本作為）嘲
B32n0174_p0404b04║被寫已了。大唐作法。圖自形像懸自房。況師影像皆圖
B32n0174_p0404b05║持之。司家三人來。乞新經文字并師號文字沙汰之間。
B32n0174_p0404b06║往還深泥。辛苦殊甚。可與錢者。答云。至于新經文字
B32n0174_p0404b07║者一貫先了。至于師號者非所申乞。只　朝恩所致。何
B32n0174_p0404b08║與錢乎。然而切切乞之。與一千五百文了。通事從印
B32n0174_p0404b09║經院還來云。從來日以好紙可摺者。七時法了。經六
B32n0174_p0404b10║七。丑時記之。
B32n0174_p0404b11║廿四日（丁卯）雨下。顯聖寺文字送傳法院。　顯聖寺印經院
B32n0174_p0404b12║准傳法院劄子據日本國（乃至私略）合使錢數者。
B32n0174_p0404b13║　　右謹具如前。本院勘會。今來所要新譯經五百餘卷。切
B32n0174_p0404b14║　　緣所管經板萬數浩澣。逐時印造。每一歲并新譯成經共
B32n0174_p0404b15║　　五千四百二十五卷。竝係一依自來舊印經院條式內數
B32n0174_p0404b16║　　目出賣（【考】賣或賚字。諸本俱作賣。今假從之。下同）今來本院近准熙寧四年八月
B32n0174_p0404b17║　　十日中書剳子撥賜。到上件經板赴院管勾後。雖依舊
B32n0174_p0404b18║　　來卷數出賣。即不見得是何經文係　聖朝新譯。致目
B32n0174_p0404b19║　　下未敢印造。謹具狀申　傳法院。伏特賜　指揮降下。
B32n0174_p0404b20║　　逐部經名題目。下院貴憑點撿。印造有枉費官錢。謹錄
B32n0174_p0404b21║　　狀上。牒件狀如前。謹牒。
B32n0174_p0404b22║　　　熙寧六年三月　日提軺管勾印經院事智悟大師賜紫
B32n0174_p0404b23║　　　懷謹
B32n0174_p0404b24║　　傳法院返牒　當院每年所譯祝　聖壽新經。竝降傳
B32n0174_p0404b25║　　宣剳子。下印經院開板。今來日本國僧乞賜　雍熙元
B32n0174_p0404b26║　　年後來新經五百餘卷。緣貴院目。見得逐部經名題目。
B32n0174_p0404c01║　　更不須再來會問。幸早與印造了。當請先供報合使
B32n0174_p0404c02║　　錢數。為日本國僧日近　朝辭。守要上件經起（【考】起或赴字。起赴
B32n0174_p0404c03║　　屢相濫）發。免致怪問往覆拖延住滯。成尋注送顯聖寺　天
B32n0174_p0404c04║　　聖錄。下冊內　二百八十六卷。自佛母出生三法藏經
B32n0174_p0404c05║　　至中天陀羅尼經九十三卷。自大乘律至沙彌十戒經
B32n0174_p0404c06║　　二十九卷。　西方賢聖集傳一百九卷。自白衣金幢緣起
B32n0174_p0404c07║　　經至海惠所問經合五百卅卷。未入錄。并天聖五年以
B32n0174_p0404c08║　　後。治平四年以前印板經。
B32n0174_p0404c09║　　辰一點以馬四疋向相國寺佛牙院。為謁花藏大師。前
B32n0174_p0404c10║　　立行向。出去間不謁。妙因大師。廣大供養。不可記盡。
B32n0174_p0404c11║　　備珍膳供一百餘人。老僧小師二人各錢一貫。有一尼
B32n0174_p0404c12║　　加供各二百文。一尼與襪一足。手巾一合。諸僧皆與。午
B32n0174_p0404c13║　　前真言供養佛牙。午後講。五人竝坐高座。次第說經。各
B32n0174_p0404c14║　　讀一卷文字。全異日本作法。及廻向程。道俗道士女各
B32n0174_p0404c15║　　誦頌。或加雅樂。次第與手巾并腹帶。貴大師（【考】法貴尼）高德
B32n0174_p0404c16║　　人也。未時還院間雨止了。司家書與師號中書案文
B32n0174_p0404c17║　　面。
B32n0174_p0404c18║　　奉　聖旨日本國延曆寺阿闍梨大雲寺主傳燈大法師
B32n0174_p0404c19║　　位賜紫成尋今取旨賜師號。　右欲具狀申　中書。
B32n0174_p0404c20║　　熙寧六年三月　日
B32n0174_p0404c21║佛牙院四重寶閣。七重莊嚴。內外甚妙。四面廊皆有僧
B32n0174_p0404c22║房。當寶閣前。隔左右廊。如禮堂有大殿。母屋有僧房。
B32n0174_p0404c23║文辨和尚（大乘師也）住此僧房日別點菜。依祈雨後苑親也。花
B32n0174_p0404c24║藏大師。慈照大師來謁。惠淨和尚同謁禮拜。道俗男女來
B32n0174_p0404c25║禮不知數。客僧齋座北庇敷列。大卿少卿東座西面座。
B32n0174_p0404c26║南大卿。北少卿。南邊北面二座一座。以西為上。三藏。次
B32n0174_p0405a01║成尋。次他院院主三人不知名。合五人。二座以東為上。
B32n0174_p0405a02║俗四人。通事列末。北邊南面二座一座。以西為上。廣梵
B32n0174_p0405a03║大師。次中天二人。大天國二人。二座以東為上。他寺老
B32n0174_p0405a04║和尚八十餘歲（云云）。次聖秀。次長命。以上佛面東也。佛面
B32n0174_p0405a05║西。壇越妙因大師賜紫尼法貴。東面一人。次北面一人。他
B32n0174_p0405a06║寺院主賜紫尼不知名。講經論尼。次衡慶院主講經賜紫
B32n0174_p0405a07║尼人惠。南面一人也。妙國大師之弟子也。通事一人俗中
B32n0174_p0405a08║得錢五百文。雖固辭置去了。為座席作法委記。七時法
B32n0174_p0405a09║了。經八。
B32n0174_p0405a10║廿五日（戊辰）天晴。齋時照大師送汁一坏。菜二坏。三藏小
B32n0174_p0405a11║師相國寺紫衣僧德蒿來。欲同船去越州申告之。次三
B32n0174_p0405a12║藏相具來禮拜三度。三藏告示可同去。二日船一隻。使
B32n0174_p0405a13║臣通事同船狹歟。而可隨命由答畢。蒿大師又三度拜歸
B32n0174_p0405a14║了。三藏取遣菜令喫人人畢。次文慧大師送菜四盞。
B32n0174_p0405a15║人人喫了。通事云。印經院從他處。運渡新造印板。撰定
B32n0174_p0405a16║取交印由。百卅問廊皆取積（云云）。同（【考】同恐開字）覺自性般若
B32n0174_p0405a17║波羅多蜜經四卷見了。法護譯。行向南浴堂。沐浴了。與
B32n0174_p0405a18║百文畢。買不空三藏碑二本。各百廿文。大證禪師碑百
B32n0174_p0405a19║卅文。大達法師碑百五十文。律師從萬歲院來。志與四
B32n0174_p0405a20║分律本疏六卷苽二果。與三藏共來（云云）。在浴堂間還
B32n0174_p0405a21║了。三藏後來示此旨。碑文三藏定直買與也。顯聖寺院主
B32n0174_p0405a22║智悟大師來禮三度。答拜畢。印板目錄持來。注與要不
B32n0174_p0405a23║要了。印了可及一月（云云）。從三藏房點菜了。素意於天
B32n0174_p0405a24║台五臺欲修佛道。而為參臺山入花洛間。去年廿日
B32n0174_p0405a25║住此譯館。今年早歸天台思切。去年參臺。騎馬及六
B32n0174_p0405a26║十日。老衰之身彌以疲極。待花水來以船欲歸。二月
B32n0174_p0405b01║廿五日待得花水即以上表。依祈雨　御修法三月十
B32n0174_p0405b02║日延引。十一日蒙歸天台　聖旨。船使臣具了。依新
B32n0174_p0405b03║經事又以延日。中心辛苦。七時行法了。經一。
B32n0174_p0405b04║廿六日（己巳）天晴。齋時三藏送菜二坏。大乘菩薩藏正法
B32n0174_p0405b05║經卌卷拜見了。法護惟淨等譯。慶曆年中進。披佛母般
B32n0174_p0405b06║若波羅密多圓集要義釋論四卷。三寶尊菩薩造。大域
B32n0174_p0405b07║龍菩薩造本論。施護等譯。大中祥符四年五月進。本論
B32n0174_p0405b08║一卷。合五卷見了。披見除蓋障菩薩所問經第一卷。法
B32n0174_p0405b09║護惟淨等譯。天禧三年十一月進。三十卷也。東方大蓮華
B32n0174_p0405b10║世界蓮華眼如來之大士也。所從來菩薩現廣大供養。寶
B32n0174_p0405b11║樹等供養釋迦如來。除蓋障經三十卷見了。客省以通
B32n0174_p0405b12║事告云。明日不可有　朝辭。經若遲出來。朝辭後久留
B32n0174_p0405b13║住可無便者。書送樞密院送客省牒案文。
B32n0174_p0405b14║　　傳法院申　據日本國（乃至）送樞密院。右奉　聖旨依
B32n0174_p0405b15║　　所乞仍差小使臣一名。乘伴船送天台。　朝辭日令客
B32n0174_p0405b16║　　省取旨支賜。今剳付客省。開牒台州及合屬去處施行
B32n0174_p0405b17║　　准比。　熙寧六年三月十七日　押　押　押　押
B32n0174_p0405b18║　　　前日客省官人持來。思失不書留。仍乞也。七時法了。
B32n0174_p0405b19║　　經二三。
B32n0174_p0405b20║廿七日（庚午）天晴。齋時三藏送菜二坏。（【考】坏原本略字今從諸本）小師通
B32n0174_p0405b21║事又各一坏。文慧大師來示云。來日出廨院歸天台日
B32n0174_p0405b22║難相會。早速平安可歸來者。披佛說大悲空智金剛大
B32n0174_p0405b23║教王儀軌第一。五卷本也。至和元年進。有五種念珠時
B32n0174_p0405b24║用不同。最要事也。此軌云。如九鈷杵。而內中祈雨之
B32n0174_p0405b25║時。道場眾中省賢闍梨修千手供養法。其作法全異。常
B32n0174_p0405b26║徒所用九鈷杵。（【考】本軌俱生義品第二十云無名指節如九杵鈷。今西藏尼波羅諸國用九鈷鈴杵而我國其傳絕矣）九
B32n0174_p0405c01║鈷鈴。鈴中鑄付八大忿怒尊形。又廿四日相國寺佛牙供
B32n0174_p0405c02║養闍梨作法如後苑。奇思之間見九鈷文。大略新譯說
B32n0174_p0405c03║耳。念誦之間。無間斷振鈴以杵輪轉。或當額上下異
B32n0174_p0405c04║常。相國寺蒿大師與越州新司理參軍胡傳共來點菜了
B32n0174_p0405c05║禮拜三反。次禮法花壇。文慧大師作與寫真讚。相國寺
B32n0174_p0405c06║圓則座主來拜。照大師行者畫工與上絹一疋了。一切
B32n0174_p0405c07║如來名號經一卷。息除中天經一卷。心印經一卷。除賊難
B32n0174_p0405c08║經一卷。施一切無畏經一卷看了。客省宣戒來。新經難早
B32n0174_p0405c09║出來。　朝辭四月十六日可宣者。令出見文字二枚。一
B32n0174_p0405c10║紙先例勘文。太平興國年中。日本奝然來朝。賜號法濟大
B32n0174_p0405c11║師。咸平二年寂照來朝。賜號圓通大師等文也。一枚可
B32n0174_p0405c12║有賜物。阿闍梨全羅紫衣一鋪。絹十疋。錢卅貫。大師號。小
B32n0174_p0405c13║師二人各紫衣一鋪。絹十疋。錢十貫。（【考】大師以下十八字諸本缺今據原本補之）通事
B32n0174_p0405c14║錢十貫也。點菜還了。衣冠官人一人出來。告師號欲得
B32n0174_p0405c15║錢（云云）。非　聖旨使。因之不相會。於三藏許喫菜歸了。
B32n0174_p0405c16║後三藏來告。賜善慧大師號（云云）。小師二人紫衣　聖旨下
B32n0174_p0405c17║了云。七時法了。經四。無能勝幡莊嚴經一卷。最上燈明如
B32n0174_p0405c18║來經四卷。觀自在母經一卷。聖曜母經一卷。如意陀羅尼
B32n0174_p0405c19║經一卷看了。譯人年號注別紙了。以後看經皆注別紙。
B32n0174_p0405c20║廿八日（辛未）天晴。卯二點　御藥來。今日新譯父子合集經
B32n0174_p0405c21║三四卷。潤文右諫議參知政事馮京來。有僧俗齋。　御
B32n0174_p0405c22║藥筆言示及。闍梨祈求有感應。不得還去天台。在京可
B32n0174_p0405c23║勤仕　皇帝祈。若住處狹少。作道場无便。賜廣大寺
B32n0174_p0405c24║可令住也。飲食不快者。又於他寺可任意。去國
B32n0174_p0405c25║清寺不許也者。是　聖旨趣耳。答奏云。天台智者於
B32n0174_p0405c26║十二所道場或見普賢。或感神僧。成尋雖頑愚追
B32n0174_p0406a01║祖師之遺風。於天台勝地試欲扣聖應。經兩年後。參
B32n0174_p0406a02║五臺一年修行。後至住京洛可隨左右。蒙聖恩不可
B32n0174_p0406a03║思議。設雖遠處可祈禱　聖壽。賜師號由知不知何。
B32n0174_p0406a04║答云。雖聞此旨未見文字。　御藥云。號善慧大師。
B32n0174_p0406a05║朝辭之日可有文字者。大卿小卿三藏文監大師等同
B32n0174_p0406a06║坐聞之。諫議來即立見參畢。宣賜菜酒使臣李供奉令
B32n0174_p0406a07║持菜菓來。御藥云。列譯經證義座。看譯經并可喫
B32n0174_p0406a08║食由者。隨使來出譯庭。先大卿取梵文一紙談了。次
B32n0174_p0406a09║筆受智寶取梵文一句。讀之。梵才三藏唱漢（【考】漢諸本作謹）語
B32n0174_p0406a10║筆受書了。次（【考】次諸本作決）讀梵文一句如前。如此一紙譯了。
B32n0174_p0406a11║詔同譯少卿讀漢語了。前後燒香薰香有手水散。下座
B32n0174_p0406a12║證義一人發願廻向。唱寶號奉祈皇帝。次著食坐。諫議
B32n0174_p0406a13║與大卿一所。御藥與李供奉一所。少鄉。三藏。成尋三
B32n0174_p0406a14║人南面中座。西八人東面座。東七人西面座。食了間。曳
B32n0174_p0406a15║內菓子四種菜二枚。食了。諫議有請。與通事參向喫。
B32n0174_p0406a16║問祈雨感應檀作法。一一答了。歸天台事問答了。退
B32n0174_p0406a17║出了。御藥又退出。新經四月廿日比可出來者。御藥大
B32n0174_p0406a18║卿等同來入房。見法花壇了。次張供奉與廣梵大師俱
B32n0174_p0406a19║來。次　皇帝被摺十二時歌。使臣張供奉來。前日付
B32n0174_p0406a20║小師五人被獻　日本　皇帝經綿使臣也。出會喫菜
B32n0174_p0406a21║了。通事可渡。　日本旨示達使臣了。三藏來坐。依官
B32n0174_p0406a22║使不審。余誌公和尚歌使由了。（【考】使或示字歟）張供奉早可　朝
B32n0174_p0406a23║辭由示之。因之通事遣客省了。御藥告示。朝辭之後
B32n0174_p0406a24║經廿日一月更無妨。早可朝辭者。以此旨告客省
B32n0174_p0406a25║也。七時法了。經五。
B32n0174_p0406a26║廿九日（壬申）天晴。齋時照大師送汁一坏。菜一坏。三藏送
B32n0174_p0406b01║菜一坏。以通事客省四月廿日可朝辭由也。即書文
B32n0174_p0406b02║字案以三藏紙令書。照大師以通事送了。萬歲院律
B32n0174_p0406b03║師并惠通和尚來。律師付小師一人今同船於杭州可
B32n0174_p0406b04║買律文字人（云云）。一人承引了。又一人不可有由示了。
B32n0174_p0406b05║志與含注本疏。感悅由示了。七時法了。經六。
B32n0174_p0406b06║朝辭案文
B32n0174_p0406b07║日本國具位ム等　右（ム）等欲乞於四月初二日朝辭
B32n0174_p0406b08║赴台州國清寺。謹具狀申。客省乞賜指揮。謹錄狀上。
B32n0174_p0406b09║牒件狀如前。謹牒。年月日日本（ム）等牒。
B32n0174_p0406b10║卅日（癸酉）天翳。齋時三藏送好菜一坏。廿七八九三ケ日
B32n0174_p0406b11║間。新譯經卅七卷看了。目錄在別紙。御藥來參向。數
B32n0174_p0406b12║尅談話。點菜三度。小卿三藏御藥好菜也。老道士一人
B32n0174_p0406b13║來坐。數尅話了。西天惠遠。惠寂。二人歸西天。　聖旨文
B32n0174_p0406b14║字送樞密院判成了。大天國二人。同天節新經之次。可
B32n0174_p0406b15║令朝見由大卿申奏文字與判了。同天節者　皇帝生日
B32n0174_p0406b16║四月十日諸僧參內讀新經祈　聖壽（云云）。大卿。少卿。
B32n0174_p0406b17║三藏。梵義。筆受二人。合六人。參內（云云）。西潘人八人參
B32n0174_p0406b18║御藥許。一人著紫衫戴冠。七人皆戴帽。无冠頂上結
B32n0174_p0406b19║緒。異唐人結額。或用紫衫。或著青衫。頸袖（【考】二字諸本缺）皆赤
B32n0174_p0406b20║錦。以之為通事。八人之外有下﨟十人多以色衣。又
B32n0174_p0406b21║契丹人多來由。件人五六日間可　朝見由客省所告
B32n0174_p0406b22║也。御藥還出。與小僧同送中門騎馬處了。終日翳无
B32n0174_p0406b23║雨。子時小雨下。七時法了。經七八一。
B32n0174_p0406b24║一廿九卅兩日廢務。官人皆於私宅遊戲作文。明日日
B32n0174_p0406b25║蝕。　皇帝坐地上不可居床上。官人不參內廢務（云云）。
B32n0174_p0406b26║【奧書】一交了
B32n0174_p0406c01║