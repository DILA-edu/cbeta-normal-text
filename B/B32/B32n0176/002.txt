B32n0176_p0442a01║
B32n0176_p0442a02║四宗要文（中）
B32n0176_p0442a03║延山日朝上人撰
B32n0176_p0442a04║後學　英園纂補
B32n0176_p0442a05║禪宗
B32n0176_p0442a06║依經┬楞伽經四卷。（天竺三藏。求那跋陀羅譯。）　達磨心法。
B32n0176_p0442a07║　　├首楞嚴經十卷。（唐般剌密諦譯）
B32n0176_p0442a08║　　├金剛般若經三卷三譯（秦羅什。菩提流支。陳真諦。）　弘忍心法。
B32n0176_p0442a09║　　├諸法無行經二卷。（羅什譯）　僧璨心法。
B32n0176_p0442a10║　　├壇經。（唐貞觀年中。六祖慧能造之。名經也。）
B32n0176_p0442a11║　　└圓覺經。
B32n0176_p0442a12║祖師
B32n0176_p0442a13║西天二十八祖。是偽立之柱礎。
B32n0176_p0442a14║初七佛。四。優婆毱多。
B32n0176_p0442a15║一。迦葉。五。提多迦。
B32n0176_p0442a16║二。阿難。六。彌遮迦。
B32n0176_p0442a17║三。商那和修。七。婆須密。
B32n0176_p0442a18║八。佛陀難提。十九。鳩摩羅多。
B32n0176_p0442a19║九。伏駄密多。二十。闍夜多。
B32n0176_p0442a20║十。脇尊者。廿一。婆修盤頭。
B32n0176_p0442a21║十一。富那夜奢。廿二。摩拏羅。
B32n0176_p0442a22║十二。馬鳴尊者。廿三。鶴勒那。
B32n0176_p0442a23║十三。迦毘摩羅。廿四。師子尊者。
B32n0176_p0442a24║十四。龍樹尊者。廿五。婆舍斯多。
B32n0176_p0442a25║十五。迦那提婆。廿六。不如密多。
B32n0176_p0442a26║十六。羅睺羅多。廿七。般若多羅。
B32n0176_p0442b01║十七。僧伽難提。廿八。菩提達磨。
B32n0176_p0442b02║十八。伽耶舍多。
B32n0176_p0442b03║七佛者。毘婆尸佛。尸棄佛。毘舍浮佛。拘留孫佛。拘那含
B32n0176_p0442b04║佛。迦葉佛。釋迦牟尼佛。
B32n0176_p0442b05║東土六祖
B32n0176_p0442b06║菩提達磨大師。
B32n0176_p0442b07║　　　　　　　┌尼總持─皮（斷煩惱。證菩提。師曰。得我皮。天台別教。）
B32n0176_p0442b08║　得法弟子三人┼道育──肉（迷則煩惱。悟則菩提。師曰。得我肉。）
B32n0176_p0442b09║　　　　　　　└慧可──骨（本無煩惱。元是菩提。師曰。得我骨。超過別圓。）
B32n0176_p0442b10║慧可大祖禪師。
B32n0176_p0442b11║僧璨鑑智禪師。
B32n0176_p0442b12║道信大醫禪師。
B32n0176_p0442b13║弘忍大滿禪師。
B32n0176_p0442b14║　得法弟子二人┬神秀─（教內）（身是菩提樹。心如明鏡臺。時時勤拂拭。莫使惹塵埃。）
B32n0176_p0442b15║　　　　　　　└慧能─（教外）（菩提本無樹。明鏡亦非臺。本來無一物。何處惹塵埃。）
B32n0176_p0442b16║惠能大鑑禪師。
B32n0176_p0442b17║△禪宗五流。一牛頭宗。法融為始（道信弟子）二北宗。神秀為
B32n0176_p0442b18║始。三南宗。惠能為祖。四荷澤宗。神會。（惠能弟子）五洪州宗。
B32n0176_p0442b19║懷讓為始也。南宗分為五流。曰。臨濟宗。溈仰宗。曹洞
B32n0176_p0442b20║宗。雲門宗。法眼宗也。本邦傳臨曹二宗也。
B32n0176_p0442b21║△佛祖統紀（卅初）曰。南天竺香志王。有三王子。月淨多羅。
B32n0176_p0442b22║功德多羅。菩提多羅。菩提即達磨也。出家之後。遇（廿七祖）
B32n0176_p0442b23║般若多羅。付以大法。謂曰。吾滅後六十年。當往震旦
B32n0176_p0442b24║行化。多羅既亡。師演道圀中。久思震旦緣熟。即至海
B32n0176_p0442b25║濱。寄載商舟。以梁大通元年。（舊云普通八年）達廣州南海。（當像法四
B32n0176_p0442b26║百七十六年也。）入魏。止嵩山少林寺。終日壁觀。（至）。面壁九年。（至）。
B32n0176_p0442b27║復顧謂可曰。世尊以正法眼藏。付囑迦葉。展轉傳受。以
B32n0176_p0442c01║至於吾。吾今付汝。（至）。有楞伽經。是如來心地要門。可以
B32n0176_p0442c02║照心。乃往禹門千聖寺。端坐示寂。乃。（西魏文帝）。大統元年。
B32n0176_p0442c03║（日本安閑帝二年。）十月五日也。葬熊耳山定林寺。（已上取意。）啟蒙九。（十紙可見）。
B32n0176_p0442c04║達磨著。少室六門。（而真偽未決乎。心經頌。破相論。二種入。安心法。悟性論。血脈論。）
B32n0176_p0442c05║△（日本始祖）榮西傳。（元亨釋書。）云。榮西號明菴。備中人也。永治元年。
B32n0176_p0442c06║（當末法九十年。）生。十一歲。師郡之安養寺靜心。十四歲落䰂。登
B32n0176_p0442c07║睿山。仁安三年四月。乘商舶。入宋。發四明赴丹丘。登
B32n0176_p0442c08║台嶺。秋九月歸朝。文治三年復入宋。在宋五年。親炙
B32n0176_p0442c09║于虛菴。傳於禪宗而歸建久二年也。（後鳥羽帝御宇。）其秋八月
B32n0176_p0442c10║八日。始行禪規。（年五十歲。）而弘通。二十五年。建保三年。七
B32n0176_p0442c11║月五日。以七十五歲寂。（云云）。
B32n0176_p0442c12║○摩訶止觀第一。列二十三祖。即金口祖承也。乃出付
B32n0176_p0442c13║法藏因緣經。（後魏吉又迦夜共曇曜譯。）
B32n0176_p0442c14║一。迦葉。（八分舍利。結集三藏。）二。阿難。（河中入風迅三昧。四派其身。）
B32n0176_p0442c15║三。商那和修。（手雨甘露。現五百法門。）末田地。（同時出世）
B32n0176_p0442c16║四。毱多（在俗得四果。受戒得四果。）五。提多迦。（登壇得四果。三羯磨得四果。）
B32n0176_p0442c17║六。彌遮迦。七。佛駄難提。
B32n0176_p0442c18║八。佛駄密多。（授王三歸降伏算者。）九。脇比丘。（出胎白髮。手放光取經。）
B32n0176_p0442c19║十。富那舍。（論勝馬鳴。）十一。馬鳴菩薩。（造賴吒和羅妓。）
B32n0176_p0442c20║十二。毘羅。（造無我論）十三。龍樹菩薩。（樹生生身。龍成法身。）
B32n0176_p0442c21║十四。提婆菩薩。（鑒天眼。面施萬肉眼。）十五。羅睺羅多。（識鬼名書。降伏外道。）
B32n0176_p0442c22║十六。僧伽難提。（說偈試羅漢。）十七。僧伽耶舍。（遊海見城說偈。）
B32n0176_p0442c23║十八。鳩摩羅駄。（見萬騎。記馬色。得人名。分別衣。）
B32n0176_p0442c24║十九。闍夜那。（為犯重人作火坑入令懺悔。）
B32n0176_p0442c25║二十。盤駄。廿一。摩奴羅。（分恆沙為二分。自化一分。）
B32n0176_p0442c26║廿二。鶴勒那夜。廿三。師子尊者。（具下。）
B32n0176_p0443a01║　　　　┌一。教禪。（依楞伽。首楞嚴。金剛般若等。而立。或壇經曰。高僧傳中。籍教悟宗是。）
B32n0176_p0443a02║　三種禪┼二。如來禪。（圭峯宗密禪也。原詮曰。圓頓佛體。名如來禪也。）
B32n0176_p0443a03║　　　　└三。祖師禪。（西天二十八祖。東土六祖。默示傳之也。）
B32n0176_p0443a04║　　　　┌一。愚夫禪。（三乘則三藏教）【朝曰此四種禪出於楞伽經第三卷云云】
B32n0176_p0443a05║　　　　├二。觀察禪。（離自他得人無我也。亦離外道。則通教也。）
B32n0176_p0443a06║　四種禪┼三。真如禪。（知念不起也。是則別教也。）
B32n0176_p0443a07║　　　　└四。如來禪。（入佛地即圓教。）○如上合之。言七流禪。
B32n0176_p0443a08║
B32n0176_p0443a09║△止觀弘決三（下六十五）云。又楞伽人云。此經開權。與法華
B32n0176_p0443a10║義等。若爾。何故前後諸文。皆斥二乘及以外道。故第三
B32n0176_p0443a11║云。一切愚夫禪者。謂二乘此斥三藏也。二觀察禪。謂
B32n0176_p0443a12║離自他得人無我。離雖外道。豈非通教。三真如禪。謂
B32n0176_p0443a13║知念不起。豈非別教。四如來禪。謂入佛地。豈非圓教。
B32n0176_p0443a14║故知。彼經猶存權乘。以大斥小。亦與前明位義意同。
B32n0176_p0443a15║卷末（四卷注經二（六十六））又云。一乘道者。唯如來得。非外道二乘梵
B32n0176_p0443a16║天之所得也。豈與法華邪見嚴王。五逆調達。畜生龍女。
B32n0176_p0443a17║敗種二乘。皆悉記作佛耶。（文）
B32n0176_p0443a18║○止觀一（三右）云。付法藏人。始迦葉終師子。二十三人。
B32n0176_p0443a19║末田地與商那同時。取之則二十四人。諸師皆金口所
B32n0176_p0443a20║記。并是聖人。能多利益。（文）
B32n0176_p0443a21║○弘決一（上十五）云。先明祖承付法由漸。若不先指如來
B32n0176_p0443a22║大聖。無由列於二十三祖。若不列於二十三祖。無由
B32n0176_p0443a23║指於第十三師。若不指第十三師。無由信於衡崖台
B32n0176_p0443a24║岳。故先譬其由。如尋源討根。今之止觀。興于像未。
B32n0176_p0443a25║如流如香。金口梵音。如根如源。（文）
B32n0176_p0443a26║○付法藏經六（十一紙）云。復有比丘。名曰師子。於羅賓國。
B32n0176_p0443b01║大作佛事。時彼國王。名彌羅堀。邪見熾盛。心無敬信。
B32n0176_p0443b02║於罽賓國。毀壞塔寺。殺害眾僧。即以利劒。用斬師子。
B32n0176_p0443b03║（當前魏齊帝。正始九年。日本神功皇后治。四十八年。）項中無血。唯乳流山。相付法人。
B32n0176_p0443b04║於是便絕。（文）　統紀五（廿七）併見。
B32n0176_p0443b05║○神智補註（十一七紙）云。開元目錄云。　付法藏因緣傳。或無
B32n0176_p0443b06║因緣字。亦云付法藏經。六卷。或四卷。元魏時。吉迦夜
B32n0176_p0443b07║共曇曜譯。今家承用二十三祖。豈有誤哉。若立二十
B32n0176_p0443b08║八祖者。未見所出翻譯也。近來更有刻石鏤板。圖
B32n0176_p0443b09║狀七佛二十八祖。各以一偈。傳授相付。嗚呼假託何其
B32n0176_p0443b10║甚歟。識者有力。宜革斯弊。使無量人咸遵正教等。（文）
B32n0176_p0443b11║統紀五（廿八右左）併案。　扶老三（三十八。已下。）
B32n0176_p0443b12║△嵩明教（雲門）傳法正宗論（十一初）云。付法藏傳者。盖作於後
B32n0176_p0443b13║魏。出乎真君毀佛之後。梵僧吉迦夜所譯。視其各傳品
B32n0176_p0443b14║目。而祖代若有次第。及考其文。則師資授受。與所出
B32n0176_p0443b15║國土姓氏。殊無本末。其稍詳者。乃其旋採於三藏諸部。
B32n0176_p0443b16║非其素爾也。（文）　啟蒙（九之七八）。中正（十八之七十二）
B32n0176_p0443b17║△志盤佛祖統紀（廿二四右）云。法師子眆。吳興人。賜號普照。
B32n0176_p0443b18║早依淨覺。嵩明教。據禪經作定祖圖。以付法藏。斥為
B32n0176_p0443b19║可焚。師作祖說以救之。又三年。嵩。知禪經有不通。輙
B32n0176_p0443b20║云傳寫有誤。師復作止訛以折之。其略有曰。契嵩立
B32n0176_p0443b21║二十八祖。妄據禪經。熒惑天下。斥付法藏為謬書。此
B32n0176_p0443b22║由唐智炬作寶林傳。因禪經有九人。其第八名達磨多
B32n0176_p0443b23║羅。第九名般若密多羅故。智炬見達磨兩字。語音相近。
B32n0176_p0443b24║遂改為達磨。而增菩提二字。移居於般若多羅之後。又
B32n0176_p0443b25║取他處二名婆舍斯多。不如密多。以繼二十四人。總之
B32n0176_p0443b26║為二十八。炬妄陳於前。嵩謬附於後。瀆亂正教。瑕玷
B32n0176_p0443c01║禪宗。余嘗面折之。而嵩莫知媿。（文）。
B32n0176_p0443c02║○山家血脈譜（三紙）云。謹案傳法記云。其師子尊者。至罽
B32n0176_p0443c03║賓國。提王問。大師從彼國來。要得諸法否。大師云。
B32n0176_p0443c04║已得不謬。提王問云。既得法空。生死有懼否。大師
B32n0176_p0443c05║答云。已離生死。提王問。既離生死。今欲損師。計應
B32n0176_p0443c06║無懼。大師言一任。提王遂揮劒斬大師。首落白乳湧。高
B32n0176_p0443c07║一丈。其提王右臂便落地。王遂驚怖。弟子舍那婆斯。見
B32n0176_p0443c08║師被損。奔向南天竺國。（文）。
B32n0176_p0443c09║○大梵天王問佛決疑經云。梵王至靈山會上。以金色沙
B32n0176_p0443c10║羅華獻佛。請佛為群生說法。世尊登座。拈華示眾。
B32n0176_p0443c11║瞬青蓮目。人天百億悉圍。惜獨金色頭陀。破顏微笑。世
B32n0176_p0443c12║尊言。吾有正法眼藏。涅槃妙心。實相無相。微妙法門。
B32n0176_p0443c13║教外別傳。不立文字。付囑摩訶迦葉。
B32n0176_p0443c14║△傳法正宗論。評上經文曰。未見所出。（云云）。
B32n0176_p0443c15║△然教時義云。大明錄中。拈華偈頌。本無所出。自藏贅
B32n0176_p0443c16║耳。（文）　錄內三（卅七）。
B32n0176_p0443c17║△正宗論一云。然正宗者。蓋聖人之密相傳受。不可得
B32n0176_p0443c18║必知其處與其時也。（至）吾謂付法之時。其在二經（法華涅槃）
B32n0176_p0443c19║之間耳。（文）
B32n0176_p0443c20║△法照讀教記十五（八）云。祖承付法。正在法華開顯迦葉
B32n0176_p0443c21║領解時也。故迦葉敘曰。今法王大寶。自然而至。如佛子
B32n0176_p0443c22║所應得者。皆已得之。具如藥艸品述成之文。涅槃經
B32n0176_p0443c23║第二卷云。我今所有無上正法。我悉已付囑摩訶迦葉。可
B32n0176_p0443c24║看已之一字。則知。在法華明矣。或謂付法在涅槃者。
B32n0176_p0443c25║迦葉既不曾在會。何所有耶。（文）。
B32n0176_p0443c26║△佛祖統紀五（六左）云。梅溪集。荊公謂佛慧泉禪師曰。世
B32n0176_p0444a01║尊拈華。出自何典。泉曰。藏經所不戴。公曰。頃在翰
B32n0176_p0444a02║苑。偶見大梵天王問佛決疑經三卷有。云。（其文如上。）
B32n0176_p0444a03║△杲寶開心抄上曰。大梵天王問佛決疑經者。諸師不
B32n0176_p0444a04║引。傳錄不戴。近代禪者。自錄中引此文。謀說無疑。不
B32n0176_p0444a05║敢足依用矣。（文）。
B32n0176_p0444a06║△佛祖通載三（七）云。或謂靈山拈華。又曰於法於多子塔
B32n0176_p0444a07║前。然此未見所出。吾雖稍取。亦不果以為審。
B32n0176_p0444a08║△涅槃付囑。三處各別。第一結集付囑文。哀歎品（會疏二八十八）
B32n0176_p0444a09║云。我今所有無上正法。悉以付囑摩訶迦葉。是迦葉者。
B32n0176_p0444a10║當為汝等作大依止。（文）。　第二護持付囑文。長壽品（會疏
B32n0176_p0444a11║三）云。如來今以無上正法。付囑諸王。大臣。宰相。比丘。
B32n0176_p0444a12║比丘尼。優婆塞。優婆夷。是諸國王。及四部眾。應當勸
B32n0176_p0444a13║勵諸學人等。令得增上戒定智慧等。（文）第三弘宣付
B32n0176_p0444a14║囑文。長壽品（會疏三六）云。若以法寶。付囑阿難及諸比丘。不
B32n0176_p0444a15║得久住。何以故。一切聲聞。及大迦葉。悉當無常。（至）。是
B32n0176_p0444a16║故。應以無上佛法。付諸菩薩。以諸菩薩。善能問答。如
B32n0176_p0444a17║是法寶。則得久住等。（文）。
B32n0176_p0444a18║○涅槃四依品（會疏六三十七）云。依法不依人依義不依語。依
B32n0176_p0444a19║智不依識。依了義經。不依不了義經。（文）。
B32n0176_p0444a20║○文句記（三上八右）云。今謂有文有義。常人用之。無文有
B32n0176_p0444a21║義。智人用之。有文無義。暗者用之。無文無義。迷者
B32n0176_p0444a22║用之。故經云。依義不依語。即此意也。（文）。
B32n0176_p0444a23║○涅槃經十四云。我於爾時。思惟坐禪。經無量歲。亦不
B32n0176_p0444a24║聞有如來出世大乘經名。（文）。更撿。
B32n0176_p0444a25║○文句記九（末三十二）云。凡云即者。以顯於離。如氷不離
B32n0176_p0444a26║水。理須融氷。義同於離。方乃顯即。又言離者。為成
B32n0176_p0444b01║於即。若不離者。眾生即佛。何須修道。為不識離。直
B32n0176_p0444b02║云即者。故須唱滅。等覺一品。尚唯佛智之所能斷。豈
B32n0176_p0444b03║以薄地謂即是耶。（文）。
B32n0176_p0444b04║△法華方便品云。諸法從本來。常自寂滅相。佛子行道
B32n0176_p0444b05║已。來世得作佛。（文）。
B32n0176_p0444b06║△文句四（六十五）云。若體達無明本無常寂。即是真滅。本
B32n0176_p0444b07║無雖寂。若不修道。無由契會。故言佛子。（至）。佛也。（文）。
B32n0176_p0444b08║△疏記九（本十七）云。問。一切諸經。乃至草木。理無不等。
B32n0176_p0444b09║何獨法華。　答。教之同異。具如玄文。雖一切理同。說
B32n0176_p0444b10║在今經。今所歎者。歎能詮教。故諸經中無。（文）。
B32n0176_p0444b11║△弘決四（本卅五）云。（諸法無行）經。說欲是道者。（英曰。經次文云。終不破戒等。云云。）
B32n0176_p0444b12║只云道性不出於欲。亦云欲性不離道。約理云即。
B32n0176_p0444b13║約事須離。（已上）
B32n0176_p0444b14║○傳法正宗論云。昔隋之智者顗公。最為知教。（云云。）
B32n0176_p0444b15║△摩訶止觀十（廿七）曰。行惡者。執大乘中。貪欲即是道。三
B32n0176_p0444b16║毒中。具一切佛法。如此實語。本滅煩惱。而僻取著。還
B32n0176_p0444b17║生結業。稱毀憂愛。欺慢嘊喍。競於名利。（文。）
B32n0176_p0444b18║○涅槃經云。心作善業者。自身即知識。心作惡業者。
B32n0176_p0444b19║自身即怨敵。（云云）
B32n0176_p0444b20║○同（會疏廿六（三十七八九））云。願作心師。不師於心。（已下取意又乎）。欲得不
B32n0176_p0444b21║退菩薩。當發此願。（文）。
B32n0176_p0444b22║○正法念經。獄率𭇎責罪人曰。心是第一怨。此怨最為
B32n0176_p0444b23║惡。此怨能縛人。送炎羅所。汝獨地獄所燒。為惡業所
B32n0176_p0444b24║食時。妻子兄弟眷屬。不能救。（云云）。
B32n0176_p0444b25║○楞伽經三（一切佛語心品對皆于大慧）云。我某夜成道。至某夜涅槃。
B32n0176_p0444b26║於此二中間。我都無所說。（文）。
B32n0176_p0444c01║○又云。我從某夜得最正覺。乃至某夜入般涅槃。於其
B32n0176_p0444c02║中間。乃至不說一字。（文）。
B32n0176_p0444c03║△無量義經說法品云。自我得道初起說法。至于今日
B32n0176_p0444c04║演說大乘無量義經。未曾不說苦空無常無我。非真非
B32n0176_p0444c05║假。非大非小。本來不生。今亦不滅。一相無相。法相法
B32n0176_p0444c06║性。不來不去。而諸眾生。四相所遷。（文）。
B32n0176_p0444c07║△山家註釋中（廿八）曰。言自我得道者。指釋迦得道。初起
B32n0176_p0444c08║說法者。舉二初乳酪時。言至于今日演說大乘無量義
B32n0176_p0444c09║經者。明醍醐初分時。自未曾不說下。明不說一字。是
B32n0176_p0444c10║即二夜經意也。言而諸眾生四相所遷者。明隨他意說。
B32n0176_p0444c11║未字不用重二返讀。例如應當之當字。不用二返讀。
B32n0176_p0444c12║不說真如隨緣苦。不說真如隨緣空。不說隨緣之無
B32n0176_p0444c13║常。不說隨緣之無我。不說偏真之非真。不說依他之
B32n0176_p0444c14║非假。不說權大之非大。不說權小之非小。不說心性
B32n0176_p0444c15║本來不生。不說心性今亦不滅。不說即中之一相。不
B32n0176_p0444c16║說即空之無相。不說即假之法相。不說一心之法性。
B32n0176_p0444c17║不說一心之不來。不說一心之不去。雖然隨眾生生
B32n0176_p0444c18║等四相所遷。說苦空等。是即權說隔歷三諦。未說真實
B32n0176_p0444c19║圓融三諦。法華之前。四十餘年。四時所說。四教八教。結
B32n0176_p0444c20║成已竟。（文）。
B32n0176_p0444c21║△弘決三（下十八評楞伽）云。多辨通別。少明藏圓。若論智行。通
B32n0176_p0444c22║具四教。（至。）驗知。彼部方等明矣。（上。）
B32n0176_p0444c23║△釋籤（本四十八）云。世人判楞伽。或同華嚴。或同法華。具如
B32n0176_p0444c24║止觀記。已有二處。引楞伽文。判屬方等。（文）。
B32n0176_p0444c25║△弘決五（下五十六）云。楞伽七空。多在藏通。以自證中。云離
B32n0176_p0444c26║過習故。縱容取之。稍通圓別。（上）。此（四左）引妙樂併考。
B32n0176_p0445a01║△妙樂曰。釋義須望本經。（記八）此言也盡矣。應用鑑乎
B32n0176_p0445a02║萬世。夫達磨所依之楞伽經者。偏圓大小帶縈之說。而是
B32n0176_p0445a03║方便麤法者也。故以本經。覩見達磨之心目。即斯隔歷
B32n0176_p0445a04║偏空之見解也。亦亡諍矣。蓋其可說不可說者。此二門
B32n0176_p0445a05║通說於一代群典也。楞伽一字不說。二法不說者。且舉
B32n0176_p0445a06║其一邊耳。勿固執。
B32n0176_p0445a07║△涅槃經德王品（會疏十九三十）云。佛言。善哉善哉。善男子。不生
B32n0176_p0445a08║生不可說。生生亦不可說。生不生亦不可說。不生不生
B32n0176_p0445a09║亦不可說。生亦不可說。不生亦不可說。有因緣故。亦可
B32n0176_p0445a10║得說。（文）。止觀五（六十九）弘決（下三已下）鷹峰群譚四（十七）等。今避繁。
B32n0176_p0445a11║須者往考。
B32n0176_p0445a12║△弘決五（下十四）云。凡諸文中。不可說後。必明可說者。先
B32n0176_p0445a13║自證已。必化他故。（文）。
B32n0176_p0445a14║△止觀五破法遍文（七十三右）云。又楞伽云。我從得道夜。至
B32n0176_p0445a15║涅槃夜。不說一字。佛因二法。作如此說。謂緣自法及
B32n0176_p0445a16║本住法。自法者。彼如來所得。我亦得之。無增無減。離
B32n0176_p0445a17║言說妄想文字二趣。釋曰。緣自法是聖證真諦實性也。
B32n0176_p0445a18║離言說妄想者。不可思議也。離文字者。離假名也。離二
B32n0176_p0445a19║趣者。離說所說想所想名所名也。本住法者。謂古先聖
B32n0176_p0445a20║道。法界常住。如道趣城道為人行。非行者作道。城由
B32n0176_p0445a21║道至。非至者作城。經曰。士夫見平坦道。即隨入城。受
B32n0176_p0445a22║如意樂。我及先佛法界常住。亦復如是。故二夜不說一
B32n0176_p0445a23║字。當知。二法決定非口言分別所能變異。本法者如理
B32n0176_p0445a24║也。自法者證實也。此義與大經四不可說意同。（上）。
B32n0176_p0445a25║△法華方便品云。止止不須說。我法妙難思。又曰。諸法
B32n0176_p0445a26║寂滅相。不可以言宣。是即不可說門也。
B32n0176_p0445b01║△又曰。豈得不說。汝今諦聽。又曰。無量眾所尊。為說實
B32n0176_p0445b02║相印。是即可說門也。
B32n0176_p0445b03║○文句一（十四紙）曰。信法華之文。則見實相之本。（文）。
B32n0176_p0445b04║△思益經第二。（如來五力說法品。）曰梵天。如來於一切文字。示是
B32n0176_p0445b05║解脫門。所以者何。諸文字無合無用。梵天當知。於一
B32n0176_p0445b06║切文字中。說聖諦說解脫門。是名如來說法。入於法
B32n0176_p0445b07║門。（上）。
B32n0176_p0445b08║△淨名經第七（觀眾生品）云。舍利弗言。天止此室。其已久如。
B32n0176_p0445b09║答云。我止此室。如耆年解脫。舍利弗言。止此久耶。天
B32n0176_p0445b10║曰。耆年解脫。亦何如久。舍利弗默然不　答。天曰。如何
B32n0176_p0445b11║耆年大智而默。　答曰。解脫無所言說故。吾於是不
B32n0176_p0445b12║知所云。天曰。言說文字。皆解脫相。所以者何。解脫者
B32n0176_p0445b13║不內不外。不在兩間。文字。亦不內不外。不在兩間。
B32n0176_p0445b14║是故舍利弗。無離文字。說解脫也。（文）。
B32n0176_p0445b15║○天台觀心論曰。若坐禪觀行之者。但安心鼻隔。不淨安
B32n0176_p0445b16║般。此亦面墻。何可論道（文）。（四五紙。）
B32n0176_p0445b17║○二種入（初）曰。夫入道多途。要而言之。不出二種。一
B32n0176_p0445b18║是理入。二是行入。理入者。謂藉教悟宗。深信含生同
B32n0176_p0445b19║一真性。俱為客坐妄想所覆。不能顯了者也。捨妄歸
B32n0176_p0445b20║真。凝住壁觀。無自無他。凡聖等一堅住不移。更不隨
B32n0176_p0445b21║於文教。此即與理冥符。無有分別。寂然無為。名之理
B32n0176_p0445b22║入。（文）
B32n0176_p0445b23║○景德傳燈錄第三曰。寓止于嵩山少林寺。面壁而坐。終
B32n0176_p0445b24║日默然。人莫之測。謂之壁觀婆羅門。（上。）
B32n0176_p0445b25║○又云。師（達磨）又曰。吾有楞伽經四卷。亦用付汝。即是
B32n0176_p0445b26║如來心地要門。令諸眾生開示悟入。（上）。
B32n0176_p0445c01║○又云。達磨謂慧可曰。吾觀震旦。唯有此經。可以心
B32n0176_p0445c02║印。仁者依行。自得度世。（上）。
B32n0176_p0445c03║△南山續高僧傳十九（六紙）曰。菩提達磨。初達宋境南越。
B32n0176_p0445c04║末又北度至魏。隨其所止。誨以禪教。（至）。入道多途。要
B32n0176_p0445c05║唯二種。謂理行也。藉教悟宗。深信含生同一真性。客
B32n0176_p0445c06║塵障故。令捨偽歸真。疑住壁觀。無自無他。凡聖等一
B32n0176_p0445c07║堅住不移。不隨他教。與道冥符。寂然無為。名理入也。
B32n0176_p0445c08║行入四行萬行同攝。初報怨行。二隨緣行。三無所求行。四
B32n0176_p0445c09║攝法行。磨以此法。開化魏土。識真之士。從奉歸悟。（上）。釋
B32n0176_p0445c10║門正統三（廿三）亦同。
B32n0176_p0445c11║△處元義例隨釋五（三紙）曰。嗚呼。今之禪者。不知藉教悟
B32n0176_p0445c12║宗之說。復不知以楞伽經。而授慧可。諏云教外別傳。
B32n0176_p0445c13║唯事機鋒語言相敵一棒一喝。謂為禪法。吾斯之言。未
B32n0176_p0445c14║能信也。達磨事迹。傳記之。故今略錄。（文）。
B32n0176_p0445c15║△正觀記曰。教滅則理無以彰。理晦則行無以立。行闕
B32n0176_p0445c16║則果無以證。斷佛種壞法身。過在毀教。此是惡因。生
B32n0176_p0445c17║生向邪見家。世世出無佛世。（文。）中（廿三）戒度作。
B32n0176_p0445c18║○血脈論（二紙）曰。佛不度佛。將心覓佛。而不識佛。但是
B32n0176_p0445c19║外覓佛者。盡是不識自心是佛。亦不得將佛禮佛。不
B32n0176_p0445c20║得將心念佛。（至）。今時人。講得三五本經論。以為佛法
B32n0176_p0445c21║者。愚人也。若不識得自心。誦得閑文書。都無用處。若
B32n0176_p0445c22║要覓佛。直須見性。性即是佛。佛是自在人。無事無作
B32n0176_p0445c23║人等。（文）。
B32n0176_p0445c24║○同（四紙）曰。有人撥無因果。熾然作惡業。妄言本空。作
B32n0176_p0445c25║惡無過。如此之人。墮無間黑暗地獄。永無出期。若是
B32n0176_p0445c26║知人。不應作如是見解。（文）。
B32n0176_p0446a01║○同（八紙）曰。若知諸法從心生。不應有執。執即不知。若
B32n0176_p0446a02║見本性。十二部經。總是閑文字。千經萬論。只是明心。言
B32n0176_p0446a03║下契會。教將何用。至理絕言。教是言詞。實不是道。道
B32n0176_p0446a04║本無言。言說是妄。（文）。
B32n0176_p0446a05║△同（訖紙）曰。西天二十七祖。只是遞傳心印。吾今來此土。
B32n0176_p0446a06║唯傳一心。不言戒施精進苦行。乃至入水火。登劒輪。
B32n0176_p0446a07║一食卯齋。長坐不臥。盡是外道有為法。（至）。前佛後佛。只
B32n0176_p0446a08║言傳心。更無別法。若識此法。凡夫一字不識亦是佛
B32n0176_p0446a09║等。（文）。禪祖師曰。貴佛捨佛。怖鬼近鬼。
B32n0176_p0446a10║○涅槃梵行品曰。願諸眾生。悉皆受持出世文字。（上）
B32n0176_p0446a11║○首楞嚴經六曰。我今白世尊。佛出娑婆世界。此方真
B32n0176_p0446a12║經體。清淨在音聞。欲取二摩提。實以聞中入。離苦得
B32n0176_p0446a13║解脫。（文）。
B32n0176_p0446a14║△或人曰。梵音有益也。誦經呪鬼魘怖之焉。漢字有
B32n0176_p0446a15║德也。如以▆▆乙三字。用除鬼疫焉。和字和語之有
B32n0176_p0446a16║益也。若和歌之神感等也。何詈不立文字乎。
B32n0176_p0446a17║△摩利支天經曰。爾時世尊說呪曰。（至）。佛告諸比丘。若
B32n0176_p0446a18║有人能書寫讀誦受持之者。若著髻中。若著衣中。隨
B32n0176_p0446a19║身而行。一切諸惡。悉皆退散。無敢當者。時諸比丘。聞
B32n0176_p0446a20║佛所說已。歡喜奉行。（文）。
B32n0176_p0446a21║△大船若經百三卷曰。怖畏怨家。惡獸災橫。厭禱疫疾。毒
B32n0176_p0446a22║藥呪等。應書般若波羅蜜多大神王。隨多少分。香囊盛
B32n0176_p0446a23║貯。置寶篋中。恆隨遂身。恭敬供養。諸怖畏事。皆自消
B32n0176_p0446a24║除。（文）。祖書廿八（七左）。十四（十九）。錄外九（十三）。同廿二（十四）釋書廿
B32n0176_p0446a25║九（廿一）。等往考。
B32n0176_p0446a26║△五祖弘忍曰。釋迦下賤客作兒。　德山曰。十二分經拭
B32n0176_p0446b01║瘡紙。　忠國師曰。踏毘盧頂上行。　雲門曰。佛是乾屎
B32n0176_p0446b02║撅。　又曰。釋老子初生來下。一手指天。一手指地。目
B32n0176_p0446b03║顧四方曰。天上天下。唯我獨尊。我當時若見。一棒打殺。
B32n0176_p0446b04║與狗子喫卻。貴要天下泰平。（上）。今曰若言也。雖於自
B32n0176_p0446b05║己。則為遺著。而為蒙學者。應為墮惡之因也。更忘下
B32n0176_p0446b06║化眾生之大悲。非魔何也。
B32n0176_p0446b07║△梵網經（什譯）十重禁第十。楞三寶戒曰。菩薩見外道。及
B32n0176_p0446b08║以惡人。一言謗佛音聲。如三百鉾刺心等。（文）。
B32n0176_p0446b09║○涅槃經四諦品（會疏七（廿一））曰。有諸眾生。顛倒心。言無佛
B32n0176_p0446b10║法寶。及正解脫。生死流轉。猶如幻化。修習此見。以此
B32n0176_p0446b11║因緣。輪轉三有。久受大苦。（文）
B32n0176_p0446b12║△血脈論（三左）曰。　問云。若不見性。念佛誦經。布施持戒
B32n0176_p0446b13║精進。廣興幅利。得成佛否。答曰。不得。又問。依何不
B32n0176_p0446b14║得。　答。曰有少法可得。是有為法。是因果。是受法。是
B32n0176_p0446b15║輪回法。不免生死。何時得成佛道。成佛須是見性。若
B32n0176_p0446b16║不見性。因果等語。是外道法。（文）
B32n0176_p0446b17║△傳法護國論（六紙）曰。汝宗稟傳。此是誰說乎。達磨慧可。
B32n0176_p0446b18║更無所說。弘忍能公。亦復不錄。雖見寶林傳。禪徒尚
B32n0176_p0446b19║不用。況他宗乎。（文）。（山門某著）是斥廿八祖。
B32n0176_p0446b20║○梁武帝問曰。朕即位以來。造寺。寫經。度僧。不可勝
B32n0176_p0446b21║記。有何功德。達磨曰。無功德。帝曰。以何無功德。達
B32n0176_p0446b22║磨曰。此但人天小果。有漏因如影隨形。雖有非實。帝
B32n0176_p0446b23║曰。如何是真功德。達磨曰。淨智妙圓。體自空寂。（已上）是爾
B32n0176_p0446b24║前權教之所談也。
B32n0176_p0446b25║△小善成佛妙經真文。四宗要文上。檢考。
B32n0176_p0446b26║△弘決十（六十五）曰。鼻隔者。無深觀行。唯止心鼻隔。因
B32n0176_p0446c01║此觀故。發得空見。此人尚不識小乘真諦。豈能觀於
B32n0176_p0446c02║空見之心。令成妙境。但隨見轉。墮於見網。（文）
B32n0176_p0446c03║△文句四（六十八左）曰。為山始簣。合抱初毫。昔方便未開。
B32n0176_p0446c04║謂住果報。今開方便行。即是緣因佛性。能趣菩提。成
B32n0176_p0446c05║顯實之義也。（文）。
B32n0176_p0446c06║○玄義一。隔歷三諦麤法也。圓融三諦妙法也。（文）
B32n0176_p0446c07║○圓覺經（註經三十六）曰。修多羅教。如標月指。若復見月。了
B32n0176_p0446c08║知所標畢竟非月。一切如來。種種言說。開示菩薩。亦
B32n0176_p0446c09║復如是。（文）。類文在楞伽經四。楞嚴經二。大智度論四十
B32n0176_p0446c10║三卷等也。須者往看。
B32n0176_p0446c11║△涅槃經廿七。師子吼品曰。凡所引喻。不必盡取。或取
B32n0176_p0446c12║少分。或取多分。或復全取。（文）　因言。葢指月之譬者。但
B32n0176_p0446c13║為蕩教著而已。諸文亦然。是即非如見月而亡指。謂
B32n0176_p0446c14║見理而棄教。何者。指月者永別也。教理者不蹔離也。
B32n0176_p0446c15║△玄義七（理教本迹之文）若無二諦之本。則無二種之教。若無
B32n0176_p0446c16║教迹。豈顯諦本。本迹雖殊。不思議一。文曰。是法不可
B32n0176_p0446c17║示。言辭相寂滅。以方便力故。為五比丘說。（文）
B32n0176_p0446c18║△靈芝觀經疏中（三紙）曰。由教知理。依理起行。因行感
B32n0176_p0446c19║果。理行果三。出生於教。故知。像末唯教有功。得度因
B32n0176_p0446c20║緣。出道基本。古人呵呰。為遣滯情。末學盲癡。妄生輕
B32n0176_p0446c21║蔑。斷佛種子。壞佛法身。永墮邪坑。長遭難地。假使
B32n0176_p0446c22║執指為月。認筬為堤。亦為解脫遠緣。不失人天福報。
B32n0176_p0446c23║況能超拔。為利叵窮。（文）。
B32n0176_p0446c24║△釋籤（一本廿六）曰。使尋聲色近名。而至無相之極理。故以
B32n0176_p0446c25║此妙法之名。名實相之法。施設妙機應入實者。（文）
B32n0176_p0446c26║○文句一（六紙）曰。若尋迹迹廣。徒自疲勞。若尋本本高不
B32n0176_p0447a01║可極。日夜數他寶。自無半錢分。但觀己心之高廣。扣
B32n0176_p0447a02║無窮之聖應。（文）
B32n0176_p0447a03║○文句記一（本廿三）曰。故一一句。入心成觀。故云觀與
B32n0176_p0447a04║教合。非數他寶。方知。止觀一部。是法華三昧之筌罤。
B32n0176_p0447a05║若得此意。方會經旨。（文）。
B32n0176_p0447a06║○觀普賢經曰。不入三昧。但誦持故。專心修習。心心
B32n0176_p0447a07║相次。不離大乘。一日至三七日。得見普賢。（文）。
B32n0176_p0447a08║○記一本（廿九）曰。一念心起。徹實相底。故名為高。具足
B32n0176_p0447a09║諸法。故名為廣。（文）又（廿八）曰。迹遍十方。故名為廣。本指
B32n0176_p0447a10║最初。故名為高。（文）。
B32n0176_p0447a11║○記云。餘經修觀。觀違於理縱有氣分。不順中理。
B32n0176_p0447a12║○玄義十（初）云。與修多羅合者。錄而用之。無文無義。
B32n0176_p0447a13║不可信受。（文）。
B32n0176_p0447a14║○同三（十一紙）曰。無文證者。悉是邪謂。同彼外道。（上）。
B32n0176_p0447a15║○弘決一（下七）曰。世人多以坐禪安心。名為發心。此人都
B32n0176_p0447a16║未識所緣境。無所期果。全無上求。不識大悲。全無
B32n0176_p0447a17║下化等（文）。
B32n0176_p0447a18║○同（一下六十二）曰。（釋名字即下文）。若不聞名。從何能了。世人蔑
B32n0176_p0447a19║教。尚理觀者。悞哉悞哉。（文）。
B32n0176_p0447a20║○十住毘婆沙論云。佛欲滅度時。告阿難。從今日後。
B32n0176_p0447a21║依修多羅。莫依人。（文）。
B32n0176_p0447a22║○玄義第一（卅一）曰。若觀心人。謂即心而是。已則均佛。
B32n0176_p0447a23║都不尋經論。墮增上慢。此則把炬自燒。行牽惡道其
B32n0176_p0447a24║由不習修也。（文）。
B32n0176_p0447a25║○文句五（四十五）曰。所謂出經。勿信人語。（文）。
B32n0176_p0447a26║○弘決一（下六十）曰。此六即義。起自一家。深符圓旨。永
B32n0176_p0447b01║無眾過。闇禪者多增上慢。文字者推功上人。并由不
B32n0176_p0447b02║曉六而復即。（文）。六即偈名義。集七（卅四）。草山集（十八之初）
B32n0176_p0447b03║△止觀八（十七）曰。若謂即是者。何煩惱滅。見耶思耶。塵
B32n0176_p0447b04║沙耶無明耶。諸位全無謬。謬謂即是。猶如鼠唧。若言
B32n0176_p0447b05║空空。如空鳥空。以未識次位。觀行相似。全未相應。
B32n0176_p0447b06║叨濫上位。所以成恠。（文）。
B32n0176_p0447b07║△弘決八（本卅五）曰。次明次位中。云鼠唧等者。不達諦
B32n0176_p0447b08║理。謬說即名。何異恠鼠作唧唧聲。唧聲無旨。濫擬生
B32n0176_p0447b09║死即是涅槃。亦如恠鳥作空空聲。豈得濫同重空三
B32n0176_p0447b10║昧。（文）。
B32n0176_p0447b11║○秀句下（四破華嚴）文曰。明知。但說因分空歷劫修行。未說
B32n0176_p0447b12║果分空大直道。誠願一乘君子。依憑佛說。莫信口傳。仰
B32n0176_p0447b13║信誠文。莫信偽會。天台所釋法華經宗。勝於諸宗。寧
B32n0176_p0447b14║空所傳哉。（文）　又云。世有邪見學禪人。但信有心佛。
B32n0176_p0447b15║不信諸佛威神所加。（文）。
B32n0176_p0447b16║△弘決一（下卅五）曰。聞此圓頓。不宗重者。良由近代習
B32n0176_p0447b17║大乘者雜濫故也。況像末情澆。信心寡薄。圓頓教法。溢
B32n0176_p0447b18║藏盈函。不暫思惟。便至窠目。徒生徒死。一何痛哉。（文）
B32n0176_p0447b19║同四（末五十五）云。然圓頓教。本被凡夫等。（文）。
B32n0176_p0447b20║○弘決二（末卅三）云。若謂此身即是佛者。釋尊已滅。慈氏
B32n0176_p0447b21║未降。又復非是他方佛來。若非魔賊。謂是誰乎。汝若
B32n0176_p0447b22║不信有十方佛。自稱為佛。逆之甚矣。（文）。
B32n0176_p0447b23║△章安觀心論疏。邪禪十過其第五曰。無慧之禪。多發
B32n0176_p0447b24║鬼定生破佛法。死墮鬼道。（文）。
B32n0176_p0447b25║○像法決疑經（七紙）曰。諸惡比丘。不解我意。執己所見。
B32n0176_p0447b26║宣說十二部經。隨文取義。作決定說。當知。此人三世諸
B32n0176_p0447c01║佛怨。速滅我法。（文）又（十四紙）曰。依文字故。度眾生得菩
B32n0176_p0447c02║提。（文）又（五紙）曰。諸惡比丘。或有修福。不依經論。自逐
B32n0176_p0447c03║己見。以非為是。不能分別是邪是正。遍向道俗。作如
B32n0176_p0447c04║是言。我能知是。我能見是。當知。是人速滅我法（文）又
B32n0176_p0447c05║（八紙）曰。是諸比丘。亦復自稱。我是法師。我是律師。我是禪
B32n0176_p0447c06║師。此三種學人。能滅我法。更非餘人。此三種人。迭相
B32n0176_p0447c07║說過。迭相毀呰。三種人。入於地獄。猶如箭射。（文）
B32n0176_p0447c08║△首楞嚴經九云。若作聖解。則有一分大我慢魔。入其
B32n0176_p0447c09║心腑。不禮塔廟。摧毀經像。謂檀越言。此是金銅。或
B32n0176_p0447c10║是土木。經是樹葉。或是疊華。肉身真常。不自恭敬。卻崇
B32n0176_p0447c11║土木。實是顛倒。其深信者。從其毀碎。埋棄地中。疑誤
B32n0176_p0447c12║眾生。入無間獄。失於正受。當從淪墜。（文）
B32n0176_p0447c13║△梁氏肅。天台法門儀曰。今之人正信者鮮。啟禪關者。
B32n0176_p0447c14║或以無佛無法。何罪何善之化。中人已下。馳走愛欲
B32n0176_p0447c15║之徒。出入衣冠之類。以為斯言至矣。且不逆耳。私
B32n0176_p0447c16║欲不廢故。從其門者。若飛蛾之赴明燭。破塊之落空
B32n0176_p0447c17║谷。殊不知坐致焦爛。而莫能自出。雖欲益之。而實
B32n0176_p0447c18║損之。與夫眾魔外道。為害一揆。（文出統紀）。
B32n0176_p0447c19║△止觀十（廿七紙）曰。行惡者。執大乘中貪欲即是道。三毒
B32n0176_p0447c20║中具一切佛法。如此實語。本滅煩惱。而僻取著。還生
B32n0176_p0447c21║結業。稱毀憂愛。欺慢嘊喍。競於名利。（文）。
B32n0176_p0447c22║○記十（五）恐人謬解者。不測初心功德之大。而推功上
B32n0176_p0447c23║位。蔑此初心。故今示彼行淺功深。以顯經力。（文）。
B32n0176_p0447c24║○大論五（廿一）曰。除諸法實相。餘殘一切法。盡名為魔。
B32n0176_p0447c25║如諸煩惱。結使。欲縛。取纏。陰界入。魔王。魔民。魔人。如
B32n0176_p0447c26║是等。盡名為魔（文）。
B32n0176_p0448a01║○文句四（廿五紙）曰。除諸法實相。餘皆名魔事。（上。）
B32n0176_p0448a02║○記四本（四十三）曰。除諸等者。若爾法華之外。皆魔事耶。
B32n0176_p0448a03║不然。但前經中權。魔亦說之。唯此一實。魔永不測。故
B32n0176_p0448a04║云除耳。（文）
B32n0176_p0448a05║○弘決九（本七）曰。宗師云。法華已前。猶是外道弟子。（文）。
B32n0176_p0448a06║○釋籤九（五紙）曰。大經第七（四倒品）迦葉聞常。乃自述云。自
B32n0176_p0448a07║此未聞常住之前。我等皆名邪見人也。當知。偏教皆
B32n0176_p0448a08║名為邪。（文）。
B32n0176_p0448a09║○涅槃經（四相品會疏四廿二）曰。諸佛所師。所謂法也。是故如來。恭
B32n0176_p0448a10║敬供養。以法常故。諸佛亦常。（文）。錄內九（十六）
B32n0176_p0448a11║△心地觀經二報恩品云。諸佛所師。即是法寶。（文）
B32n0176_p0448a12║○大論十（六紙）曰。諸佛恭敬法故。供養於法。以法為師。
B32n0176_p0448a13║何以故。三世諸佛。皆以諸法實相為師。（文）
B32n0176_p0448a14║○悲華經曰。若我成佛。以大慈悲。變作文字。教化眾
B32n0176_p0448a15║生。令得無上菩提。（文）。
B32n0176_p0448a16║△觀普賢經曰。佛三種身。從方等生。（文）。
B32n0176_p0448a17║△法華方便品曰。聞法歡喜讚。（至）。一切三世佛。（文）。
B32n0176_p0448a18║○天台略法華經曰。一一文文是真佛。真佛說法利眾生。
B32n0176_p0448a19║眾生皆已成佛道。故我頂禮法華經。（文。）
B32n0176_p0448a20║○玄義六（五十二）曰。此土耳根利。故偏用聲塵。故二萬佛
B32n0176_p0448a21║時。教無上道。（文）
B32n0176_p0448a22║○山家四教五時懷中決云。既釋迦牟尼佛。變作文字。
B32n0176_p0448a23║教化眾生。文字正體。即是釋迦如來。即此文字。具三十
B32n0176_p0448a24║二相。說法利生。（文）。
B32n0176_p0448a25║○玄義五（八紙）曰。讀誦大乘文字。文字是法身氣命。讀誦
B32n0176_p0448a26║明利。是圓家數息停心。（文）。
B32n0176_p0448b01║○釋籤五（十）曰。文字是法身。氣命者。例如欲界有漏。（色身
B32n0176_p0448b02║息住命住。息盡命盡。法身亦爾。有能詮教法身則住。大乘教沒。法身豈存文。）
B32n0176_p0448b03║○文句九（五十七）曰。醫有十種。一者治病病增無損。或時
B32n0176_p0448b04║致死。譬空見外道。恣意行惡。教人起邪斷善根。法
B32n0176_p0448b05║身既亡。慧命亦死。（文）。
B32n0176_p0448b06║○觀普賢經。欲疾成無上菩提者。應當讀誦大乘經。
B32n0176_p0448b07║是名正觀。若他觀是名邪觀。（已上取意）。
B32n0176_p0448b08║○修禪寺决（卅三）曰。道邃曰。一家諸義。離妙一名。更不
B32n0176_p0448b09║可有別體。一心三觀。一念三千。四教五味等。開妙體
B32n0176_p0448b10║妙德。令人領知也。唱妙名。即一心三觀。一念三千也。
B32n0176_p0448b11║何可云妙名無觀心耶。（文）。
B32n0176_p0448b12║○文句九（八十）曰。初心畏緣所紛動。妨修正業。故直專
B32n0176_p0448b13║持此經。即上供養。廢事存理。所益弘多。後心理觀若熟。
B32n0176_p0448b14║涉外不妨內。事資於道。如油多火猛。若順流而揚
B32n0176_p0448b15║帆。又加功力。其勢轉疾也。（文）。錄內十六。（六十三。四。五。六。七。八。）
B32n0176_p0448b16║○玄義一曰。指圓六度。非苦行故。（文）。
B32n0176_p0448b17║○止觀七（七十九）曰。昔鄴洛禪師。名播河海。住則四方雲
B32n0176_p0448b18║仰。去則四方于百（阡陌）成群。隱隱轟轟。亦有何利益。臨
B32n0176_p0448b19║終皆悔。（文）
B32n0176_p0448b20║○弘決七（末八十二）云。鄴洛禪師者。鄴在相州。即齊魏所都。
B32n0176_p0448b21║大興佛法。禪祖之一。王化其地。護時人意。不出其名。
B32n0176_p0448b22║洛即洛陽。（文。）△達磨恢張宗於鄴洛。故呼鄴洛禪師。而
B32n0176_p0448b23║破之也。然真迢。曰指惠可者誤矣。謂惠可者。開皇十
B32n0176_p0448b24║三年滅焉。止觀者開皇十四年開講也。而文曰昔。指磨
B32n0176_p0448b25║也彰然。
B32n0176_p0448b26║△止觀七（七十一）曰。一種禪師。唯有觀心一意。或淺或偽。
B32n0176_p0448c01║餘九全無。（文）。
B32n0176_p0448c02║△弘決七（末六十二）曰。一師唯有觀心一意等。者此且與而
B32n0176_p0448c03║為論。奪則觀解俱闕。世間禪人。偏尚理觀。既不諳教。
B32n0176_p0448c04║以觀消經。數八邪八風。為丈六佛。合五陰三毒。名為
B32n0176_p0448c05║八邪。用六入為六通。以四大為四諦。如此解經。偽
B32n0176_p0448c06║中之偽等。（文）。
B32n0176_p0448c07║△止觀一（初。）曰止觀明靜。前代未聞。
B32n0176_p0448c08║△弘決一（上九）曰。自漢明夜夢。洎乎陳朝。凡諸著述。當
B32n0176_p0448c09║代盛行者溢目。預廁禪門。衣鉢傳授者盈耳。豈有不
B32n0176_p0448c10║聞止觀二字。但未若天台說此一部。定惠兼美。義觀
B32n0176_p0448c11║雙明。撮一代教門。攢法華經旨。成不思議十乘十境。
B32n0176_p0448c12║待絕滅絕寂照之行。前代未聞。斯言有在。故南山歎云。
B32n0176_p0448c13║唯衡岳台崖。雙弘禪慧。（文）
B32n0176_p0448c14║△南山歎天台曰。照了法華。若高暉之臨幽谷。說摩
B32n0176_p0448c15║訶衍。似長風之遊太虛。假令文字之師。千群萬數。尋
B32n0176_p0448c16║其妙辨。不能窮也等。　補注十一（四）出。
B32n0176_p0448c17║○神智補注十一（十五）曰。達磨西來。直指人心。見性成佛。
B32n0176_p0448c18║而華嚴等諸大乘經。無此事耶。嗚呼世人。何其愚也。汝
B32n0176_p0448c19║等當信佛之所說。諸佛如來言無虛妄。（文）。
B32n0176_p0448c20║△般泥沍經四（二）曰。有當來世。假被袈裟。於我法中。出
B32n0176_p0448c21║家學道。懶惰懈怠。誹謗斯等方等契經。當知。此等皆是
B32n0176_p0448c22║今日諸異道輩（文。）　錄內十七。（廿一。）
B32n0176_p0448c23║○首楞嚴經四曰。羅睺羅母。耶輸多羅授記。（此文取意。）
B32n0176_p0448c24║同五曰。我於法性。悟無生忍。成阿羅漢。回心今入菩薩
B32n0176_p0448c25║位中聞諸如來。宣妙法蓮華佛知見地。我先證明。而為
B32n0176_p0448c26║上首。（云云。）淨家之下併見。
B32n0176_p0449a01║△日深峨眉集十二（廿二右）曰。因果經等明。佛生之日。六
B32n0176_p0449a02║王同生太子。舍衛太子。名波斯匿。是則匿王與佛同
B32n0176_p0449a03║齡。然此首楞嚴。乃云匿王六十二歲。則此經先法華十
B32n0176_p0449a04║年。若爾何有耶輸授記等說耶。（文）。廣文必見。
B32n0176_p0449a05║○菩提流支法界性論曰。佛壽七十二。說法華經。（文）。
B32n0176_p0449a06║○玄義五（卅七）曰。成道已來。四十餘年。未顯真實。法華始
B32n0176_p0449a07║顯真實。相傳云。佛年七十二。說法華經。（云云。文。）
B32n0176_p0449a08║○釋籤五（四十四）曰。準菩提流支法界性論云。佛成道後四
B32n0176_p0449a09║十二年。說法華經。論非佛說。故曰相傳。（文）。
B32n0176_p0449a10║○弘決四本（四十三）云。三界長途。應以萬行。而為資糧。生
B32n0176_p0449a11║死曠海。應以智惠。而為船筏。是故應當怖畏無常。預
B32n0176_p0449a12║辨資糧。預修般筏。一旦瞑目。當復仗誰。（文）。
B32n0176_p0449a13║○秀句下（八紙）曰。佛說諸經挍量勝。謹案法華經法師品
B32n0176_p0449a14║云。藥王今告汝。我所說諸經。而於此經中。法華最第
B32n0176_p0449a15║一。（已上經文。）當知。斯法華經者。諸經之中。最為第一。釋迦
B32n0176_p0449a16║世尊。立宗之言。法華為極。金口校量。深可信受哉。（文）。
B32n0176_p0449a17║△聖德太子。（四十一歲。）於片岡山。逢飢人也。世人謂飢人。
B32n0176_p0449a18║為達磨也。乃見本朝文粹十一。（廿九）及釋書等。而非是
B32n0176_p0449a19║明據。故林子神社考曰。案世稱。南天竺菩提達磨。來于
B32n0176_p0449a20║日本。遇太子。故以飢人為達磨。謂其埋所。為達磨
B32n0176_p0449a21║墳。餘謂是非達磨也。蓋浮屠好事者之為。而後世㳂襲。
B32n0176_p0449a22║而不悟其非而已。余見日本紀。及拾遺和歌集。只云
B32n0176_p0449a23║太子。云飢人耳。未曾云達磨也。豈啻其口言之而已
B32n0176_p0449a24║哉。筆之書。而廣于世。建之寺以號達磨寺。滔漫至
B32n0176_p0449a25║此。吾不得不闢。（已上）云云。
B32n0176_p0449a26║△蓮祖賜道隆書曰。夫佛閣竝軒。法門拒室。佛法繁
B32n0176_p0449b01║榮。超過身毒支那。僧法行儀。如六通羅漢。雖然於一
B32n0176_p0449b02║代諸經。未知勝劣淺深。併同於禽獸。忽拋三德釋迦
B32n0176_p0449b03║如來。而信他方佛菩薩。是豈非逆路伽耶陀者乎。念佛
B32n0176_p0449b04║者無間地獄業。禪宗天魔所為。真言亡國惡法。律宗國
B32n0176_p0449b05║賊妄說。（云云。）爰日蓮。去文應元年之比。勘之書名立正
B32n0176_p0449b06║安國論。以宿屋入道。奉故最明寺殿。此書所詮。念佛
B32n0176_p0449b07║真言禪律等。信惡法故。天下災難頻起。剩自他國。可
B32n0176_p0449b08║被此國責之由勘之。然而去正月十八日。牒狀到來。日
B32n0176_p0449b09║蓮所勘之。少不違令符合。諸寺諸山祈禱威力滅故歟。
B32n0176_p0449b10║將又惡法故歟。鎌倉中上下萬人。道隆聖人如佛而仰
B32n0176_p0449b11║之。良觀聖人如羅漢而尊之。其外壽福寺。多寶寺。淨
B32n0176_p0449b12║光明寺。長樂寺。大佛殿等長老等。我慢心充滿。未得
B32n0176_p0449b13║已得。增上慢大惡人。何蒙古國大兵。不令調伏乎。剩
B32n0176_p0449b14║日本國中。上下萬人。悉可成生取。今世亡國。後世必
B32n0176_p0449b15║墮無間。日蓮申事無御用者。後悔可有之。此趣。　鎌
B32n0176_p0449b16║倉殿。宿屋入道殿。平左衛門尉殿等。令進狀之候。寄
B32n0176_p0449b17║集一處。而可有御評議。敢而非日蓮私曲之義。只任
B32n0176_p0449b18║經論文處也。具難載紙面。併期對決之時。書不盡言。
B32n0176_p0449b19║言不盡心。恐恐謹言。文永五年（戊辰）十一月十一日。進上
B32n0176_p0449b20║建長寺道隆聖人。日蓮（在判。）
B32n0176_p0449b21║○末師曰。凡如禪宗者。立教外別傳。稱不立文字。褊
B32n0176_p0449b22║佛教囷世俗文筆。拋經論玩人師語錄。說諸佛出世
B32n0176_p0449b23║之本懷。咲標月指。以讀誦書寫之行儀。蔑守株愚人。纔
B32n0176_p0449b24║聞空理之一邊。輙謂佛法奧義。猥奢一心之性德。更失
B32n0176_p0449b25║六即階級。雖披數軸之誠文。偏留不說之一句。忽默
B32n0176_p0449b26║大聖之金言。徒屬戲論之虛說。剩謂踏毘盧之頂上。自
B32n0176_p0449c01║稱罵詈佛祖。以三世了達特尊。名黃面老子。指四依
B32n0176_p0449c02║弘經之大士。下教者愚僧。為無學無智之身。號即身即
B32n0176_p0449c03║佛。失上求菩提之道。忘下化眾生之思。諂世俗檀那之
B32n0176_p0449c04║時。雖假佛子之姿。詰論談決擇之時。誹佛祖不傳。向
B32n0176_p0449c05║布施供養之時。誦經文陀羅尼。糺善惡邪正之日。稱
B32n0176_p0449c06║本來無一物。口雖稱南無三寶。心墮虛無之空見。語咲
B32n0176_p0449c07║有相之邊。身耆法則之儀。外現賢善柔和之相。內住貪
B32n0176_p0449c08║嫉散亂之心。身口既相違。內外全不調。二途補接。頗如
B32n0176_p0449c09║蝙蝠。三法不定。甚似外道。豈非謗法罵佛罪人耶。爭
B32n0176_p0449c10║遁焦熱阿鼻之苦患乎。是以。涅槃經云。若男若女。若沙
B32n0176_p0449c11║門若婆羅門。說言無道菩提涅槃。當知。是輩名一闡提。
B32n0176_p0449c12║魔之眷屬。名為謗法。如是謗法。名謗諸佛矣。　山門
B32n0176_p0449c13║申狀上卷併見。
B32n0176_p0449c14║○涅槃經邪正品（會疏七（十七））曰。若有隨順佛所說者。當知。
B32n0176_p0449c15║是等真我弟子。若有不順佛所說者。是魔眷屬。若有
B32n0176_p0449c16║隨順佛經律者。當知。是人是大菩薩。（文）。
B32n0176_p0449c17║○同北本七如來性品曰。如是經律。是佛所說。若有不
B32n0176_p0449c18║能隨順是者。是魔眷屬。若能隨順。是大菩薩。（文）。
B32n0176_p0449c19║補者曰。此類文。大經南北兩本。各一十一箇所。
B32n0176_p0449c20║△首楞嚴經六曰。如我所說。名為佛說。不如是說。即
B32n0176_p0449c21║波旬說。（文）。
B32n0176_p0449c22║△玄義三（廿二紙）曰。且近說寂滅道場。悉是法華弄胤。（至。）
B32n0176_p0449c23║如此弄胤。猶恨其近。從大通智勝已來。如為眾生作
B32n0176_p0449c24║法華方便。當知。不止近在寂場。又此猶近。從本成佛
B32n0176_p0449c25║已來。如為眾生作華臺方便。又復猶近。從本行菩薩
B32n0176_p0449c26║道時。如為眾生作華臺方便。（文）。
B32n0176_p0450a01║△守護章中中（十六紙）曰。今法華經者。正直捨方便。但說
B32n0176_p0450a02║無上道。捨方便故。不同通別。但說無上故。不同帶
B32n0176_p0450a03║方便。凡能詮教權。所詮理亦權。能詮教權實。所詮亦權
B32n0176_p0450a04║實。能詮教但實。所詮亦但實。（上。）
B32n0176_p0450a05║禪宗析破要文。（終。）
B32n0176_p0450a06║律宗依四阿含經立宗
B32n0176_p0450a07║增一阿含經五十卷（二譯）┬一。符秦曇摩難提譯。
B32n0176_p0450a08║　　　　　　　　　　　├明人天因果
B32n0176_p0450a09║　　　　　　　　　　　└一。東晉僧伽提婆譯。
B32n0176_p0450a10║中阿含經　六十卷┬東晉僧伽提婆譯。
B32n0176_p0450a11║　　　　　　　　└明真寂深義
B32n0176_p0450a12║雜阿含經　五十卷┬宋求那跋陀羅譯。
B32n0176_p0450a13║　　　　　　　　└明諸禪定。
B32n0176_p0450a14║長阿含經二十二卷┬姚秦（佛陀耶舍竺佛念）共譯
B32n0176_p0450a15║　　　　　　　　└破諸外道。
B32n0176_p0450a16║△律有總別六部。總謂摩訶僧祇律。別謂五部律也。五
B32n0176_p0450a17║部者。曰。一曇無德部。（此云法密。亦云法藏。法名四分律也。）二薩婆多。（此云一切
B32n0176_p0450a18║有。法名十誦律。）三彌沙塞。（此云不著有無觀也。）四迦葉遺。（此云重空觀也。法名解脫。）五
B32n0176_p0450a19║婆麤富羅部。（此云犢子。律文未渡。）此皆小乘。而攝於阿含部也。
B32n0176_p0450a20║○祖師天竺　迦葉。阿難。毱多。大唐　智首。道宣。
B32n0176_p0450a21║日本　鑑真。（道宣弟子）至下悉也。或曰。釋迦。阿難。末田
B32n0176_p0450a22║地。尚（【考】尚恐商歟）那和修。優婆毱多。法正。法聽。道覆。惠
B32n0176_p0450a23║光。道雲。道洪。智首。道宣。大慈。鑑真。弘景。如寶。道
B32n0176_p0450a24║忠。
B32n0176_p0450a25║△支那傳律。　道宣行事抄曰。自漢明夜夢之始。迦竺
B32n0176_p0450a26║傳法已來。迄至曹魏之初。僧徒極盛。未稟歸戒。止
B32n0176_p0450b01║以翦落殊俗。設復齋懺。事同祀祠。後有中天竺曇摩迦
B32n0176_p0450b02║羅。誦諸部毗尼。以魏嘉平。至雒陽。立羯摩受法。中
B32n0176_p0450b03║夏戒律始也。（文。）其後秦安帝。弘始六年。劂賓國沙門。弗
B32n0176_p0450b04║若多羅。譯十誦律。成五十八卷。同十二年。罽賓沙門。
B32n0176_p0450b05║佛陀耶舍。譯四分律傳之。其後傳譯五分。僧祇律焉。
B32n0176_p0450b06║宋第六主明帝。泰始七年。北臺法聰律師。創釋四分律。
B32n0176_p0450b07║已來專弘之。爾後唐高宗時。終南山。道宣律師。依四分
B32n0176_p0450b08║律。作三部疏。曰。戒疏八卷。業疏八卷。行事抄十二卷。
B32n0176_p0450b09║又大智律元作末書。謂行宗記。（釋戒疏也。）齋緣記。（釋業疏）資持
B32n0176_p0450b10║記（釋行事抄。）云云。
B32n0176_p0450b11║△日域傳律。四十代天武帝御宇。詔道光律師。為遺唐
B32n0176_p0450b12║使。令習律焉。光乃賷來行事抄等。而未講弘也。道融
B32n0176_p0450b13║律師。自開演南山四分律抄。　四十五代聖武天皇御宇。
B32n0176_p0450b14║天平八年。大唐道璿律師。於大安寺。講行事抄。　天平
B32n0176_p0450b15║勝寶五年癸巳。十二月十二日。大唐鑑真和尚來朝。住
B32n0176_p0450b16║大安寺。同六年四月。建小乘戒壇於南都。蓋戒壇之濫
B32n0176_p0450b17║觴也。招提寺。觀音寺。藥師寺等戒壇者。皆鑑真奉勅所
B32n0176_p0450b18║立也。是故於本邦。稱鑑真為傳戒之祖也。所依四分
B32n0176_p0450b19║戒者。小乘也。梵網戒者。權大乘也。祖書七（卅二。）廿六（十四。）
B32n0176_p0450b20║啟蒙十。（七十六已下。）
B32n0176_p0450b21║○五戒者。　一不殺生戒。二不偷盜戒。三不邪婬戒。四
B32n0176_p0450b22║不妄語戒。五不飲酒戒。
B32n0176_p0450b23║八戒者。　自一至五同上。六不塗餝香鬘歌舞視廳。七
B32n0176_p0450b24║不眠坐高廣嚴麗床座。八不非時食。（每日二食。）
B32n0176_p0450b25║十善戒者。　身三。謂不殺生。不偷盜。不邪婬也。
B32n0176_p0450b26║口四。謂不妄語。不惡口。不兩舌。不䛴語也。意三。謂不
B32n0176_p0450c01║貪欲。不瞋恚。不愚癡也。犯之曰十惡。
B32n0176_p0450c02║五篇者。　一波羅夷。二僧殘。三波逸提。四波羅提提舍
B32n0176_p0450c03║尼。五突吉羅。
B32n0176_p0450c04║七聚者。　一波羅夷。二僧殘。三偷蘭。四波逸提。五波
B32n0176_p0450c05║羅提提舍尼。六突吉羅。七惡作惡說。
B32n0176_p0450c06║二百五十戒者。　略頌曰。四重。四提。二不定。十三僧
B32n0176_p0450c07║殘。七滅諍。三十捨墮為六十。九十單墮百眾學。是名二
B32n0176_p0450c08║百五十戒。五百戒者。　比丘尼此二遍授也。道宣律師
B32n0176_p0450c09║曰。佛法二寶。非僧不弘。僧寶所存。非戒不立。（文。）
B32n0176_p0450c10║○金光明經曰。五戒亦是大乘法門。（云云。）
B32n0176_p0450c11║○梵網經（羅什譯七紙）曰。戒如明日月。亦如瓔珞珠。微塵菩
B32n0176_p0450c12║薩眾。由是成正覺。（至。）眾生受佛戒。即入諸佛位。位同
B32n0176_p0450c13║大覺。已真是諸佛子。（文。）祖書十六（三十六七。）二義。（云云。）
B32n0176_p0450c14║○阿含經曰。若背二百五十戒等戒門。其中一戒犯用者。
B32n0176_p0450c15║即國中盜也。（云云）。
B32n0176_p0450c16║△文句八（五十九紙）曰。佛滅後惡世不應戒比丘。雖說戒法
B32n0176_p0450c17║而得活。而於戒法。不樂行等。（文。）
B32n0176_p0450c18║△妙樂八（末四）曰。不應戒者。出家離世。割愛慕道。應
B32n0176_p0450c19║以五分。而為正則。尚違小乘之戒。而反輕大教者。尤
B32n0176_p0450c20║害之甚。（至。）雖說至得活等者。謂著其所說。不勤行之。
B32n0176_p0450c21║專思自活。如斯等輩。名相似三學。矯三學。賊三學。詐
B32n0176_p0450c22║三學。而欲輕通教者。（文。）啟運抄卅三（十。）卅五。（十。）中正
B32n0176_p0450c23║十九（五十七）
B32n0176_p0450c24║○顯戒論曰。原夫賜白牛朝不用三車。得家業夕何
B32n0176_p0450c25║須除糞。故經曰。正直捨方便。但說無上道。（文。）
B32n0176_p0450c26║△顯揚大戒論云。若別無菩薩戒者。牛跡之外。應無
B32n0176_p0451a01║大海。若言無者。何異蝦蟆。若許有者。當知小戒之外。
B32n0176_p0451a02║別有大乘菩薩戒也。（文。）
B32n0176_p0451a03║△法華方便品曰。若以小乘化。乃至於一人。我即墮
B32n0176_p0451a04║慳貪。此事為不可。　又曰。終不以小乘。濟度於眾生
B32n0176_p0451a05║等。（文。）
B32n0176_p0451a06║△蓮祖。（內廿六十九紙）律宗者。一向小乘也。其於月氏也。正
B32n0176_p0451a07║法千年初五百年之小法。其於日本也。像法之中。法華
B32n0176_p0451a08║天台宗未流布之時。且為調機也。例如日之將出。而
B32n0176_p0451a09║明星先之。雨之將施。而陰雲先起也。日出雨降之後。星
B32n0176_p0451a10║雲何為乎。若於末法行之。則譬如授重病於輕藥。載
B32n0176_p0451a11║大石於小船耳。又身苦暇費而無驗。猶如華而無菓。故
B32n0176_p0451a12║教大師出現於像末。建立迹門戒壇於叡山。於是乎。忽
B32n0176_p0451a13║捨二百五十戒畢。又鑒真末輩。南都七大寺一十四人。
B32n0176_p0451a14║三百餘人。加誓成大乘人。一國舉捨小乘律儀了。可
B32n0176_p0451a15║見其受戒之書等。（已上取意具文可拜。）錄內四。（卅三四紙。）啟蒙十一。（五十五。）
B32n0176_p0451a16║往撿。
B32n0176_p0451a17║○蓮祖（同抄）曰。四分律。十誦律等者。一向小乘也。小乘之
B32n0176_p0451a18║中。最下小律也。（文。）大戒論一。（十三紙已下。）
B32n0176_p0451a19║○律徒。天魔國賊。錄內十三（四十九）同廿九（十。）同廿六（廿二。）
B32n0176_p0451a20║○梵網經。無慙受施戒文曰。若佛子信心出家。受佛正
B32n0176_p0451a21║戒故。起心毀犯聖戒者。不得受一切檀越供養。亦不
B32n0176_p0451a22║得國王地上行。不得飲國王水。五千大鬼。常遮其前。
B32n0176_p0451a23║言大賊。若入房舍城邑宅中。鬼復常掃其脚跡。一切世
B32n0176_p0451a24║人。罵言佛法中賊。一切眾生。眼不欲見。犯戒之人。畜
B32n0176_p0451a25║生無異。木頭無異。（文。）與咸注。（下之二五十四五。）
B32n0176_p0451a26║○顯戒論上（卅六。）不順法華制。更學聲聞小律儀也。（文。）
B32n0176_p0451b01║○又曰。今順法華。不許小乘。（文。）未見此文。
B32n0176_p0451b02║△法華經曰。此經難持。若暫持者。（至。）是則勇猛。是則精
B32n0176_p0451b03║進。是名持戒行頭陀者。（文。）祖書卅八（廿一）又卅二（七）等。
B32n0176_p0451b04║○止觀二。引智論曰。寧起惡癩野干之心。不生聲聞
B32n0176_p0451b05║辟支佛意。（文。）　安然普通廣釋下（十六）併案。
B32n0176_p0451b06║○弘決二云。乍起三途之心。不生二乘心。（文。）
B32n0176_p0451b07║△秀句下（廿四）曰。小乘持戒。即菩薩煩惱。（文）。（清淨戒經之意也。）
B32n0176_p0451b08║△顯戒論中（十六）曰。二乘禁戒經律等者。於小乘當分。雖
B32n0176_p0451b09║名正見。而望此佛戒時。名邪見經律。（文。）
B32n0176_p0451b10║△天台大師。授佛性戒儀曰。眾生悟入佛之知見。莫不
B32n0176_p0451b11║具足一切戒善。是名真實受戒等。（文。）
B32n0176_p0451b12║△蓮祖戒體成佛義（內卅九）曰。法華已前諸經之中。雖說不
B32n0176_p0451b13║殺生戒。若依法華之意。則爾前教主。殺生第一也。何者
B32n0176_p0451b14║法華已前教主。雖持世間不殺生戒。未持出世不殺生
B32n0176_p0451b15║戒。殺二乘闡提等九界眾生。不令成佛。佛尚既然。何
B32n0176_p0451b16║況弟子。然於法華經。悉令成佛。
B32n0176_p0451b17║△普通廣釋下（十六）曰。能說法華。是名持戒。雖犯律儀。
B32n0176_p0451b18║能攝善法。亦利眾生。豈非持戒。雖持律儀。不攝善
B32n0176_p0451b19║法。猶如木石帶持衣鉢。（文。）錄內十八。（四十一紙。）外五（卅七八紙。）
B32n0176_p0451b20║○涅槃經六曰。受持是經。而毀戒者。即是眾生大惡知
B32n0176_p0451b21║識。非我弟子。是魔眷屬。（文。）錄內廿（廿紙）
B32n0176_p0451b22║○梵網經背大向小戒文曰。若佛子。心背大乘常住經
B32n0176_p0451b23║律。言非佛說。而受持二乘外道惡見。一切禁戒。邪
B32n0176_p0451b24║見經律者。犯輕垢罪。（文。）顯戒論中（十六。）
B32n0176_p0451b25║○顯戒論曰。大乘持俗。小乘僧上居。大乘行者。又在家
B32n0176_p0451b26║俗男俗女近出家。小乘比丘不親近。（文。）未見此文。
B32n0176_p0451c01║○提謂經曰。五戒為諸佛之母。欲求佛智。讀此經。（文）
B32n0176_p0451c02║○顯戒論曰。自今已後。不受聲聞利益。永乖小乘之威
B32n0176_p0451c03║儀。即自誓願。棄捨二百五十戒也。（本論無文。訝緣起乎。未考。）
B32n0176_p0451c04║○山家末法燈明記（首書九紙）曰。涅槃等經。且制正法之世破
B32n0176_p0451c05║戒。非於像末代比丘。其名雖同。而時有異。（文。）
B32n0176_p0451c06║○同（六紙）曰。今時是像法最末時也。彼時行事。既同末法。
B32n0176_p0451c07║然則於末法中。但有言教。而無行證。若有戒法。可有
B32n0176_p0451c08║破戒。既無戒法。由持何戒。而有破戒。破戒尚無。何況
B32n0176_p0451c09║持戒。故大集曰。佛涅槃後。無戒滿州。（云云。）問云。諸經
B32n0176_p0451c10║律中。廣制破戒。不聽入眾。破戒尚爾。何況無戒。而今
B32n0176_p0451c11║重論末法無戒。豈無瘡自以傷哉。（言無益也。）答。此理不然。
B32n0176_p0451c12║正像末法。所有行事。廣載諸經。內外道俗。誰不披諷。豈
B32n0176_p0451c13║貪求自身邪活。隱蔽持國正法乎。今所論。末法唯有
B32n0176_p0451c14║名字比丘。此名字為世真寶。更無論由。設末法中。有
B32n0176_p0451c15║持戒者。既是怪異。如市有虎。此誰可信。（文。）草山集
B32n0176_p0451c16║卅（十一紙）中正論（十九之六十四五）孰是。
B32n0176_p0451c17║○止觀四（七紙）曰。中道之戒無戒不備。故名具足。此是持
B32n0176_p0451c18║中道第一義諦戒也。（文。）祖書卅九（十九）中正論十九（八十一。）
B32n0176_p0451c19║○又（十二紙）當知。中道妙觀。戒之正體。上品清淨究竟持
B32n0176_p0451c20║戒。（文。）　又（廿四紙）曰。若犯重者。佛法死人。小乘無懺法。
B32n0176_p0451c21║若依大乘。許其懺悔。（文。）
B32n0176_p0451c22║○大戒論一（七紙）云。近代有執小戒人。遠背大聖之訓。
B32n0176_p0451c23║近斷三寶之種者也。（文。）
B32n0176_p0451c24║○弘決四云。戒無大小。由受者心期。（文。）
B32n0176_p0451c25║○傳教大師曰。梵網小乘之戒。人能持戒。一得永不失
B32n0176_p0451c26║之戒。戒能持人。（云云。）
B32n0176_p0452a01║○末法燈明記（十二紙）曰。次像法千年中。初五百年。持戒
B32n0176_p0452a02║漸減。破戒漸增。雖有戒行。而無證果。（文。）
B32n0176_p0452a03║○又（十四紙）曰。次像法後半。持戒減少。破戒巨多。（文。）
B32n0176_p0452a04║○說法明眼論云。八自行不淨。不行如來真傳之性戒。
B32n0176_p0452a05║徒持如來方便之淺戒。故自行不淨。（文。）
B32n0176_p0452a06║○弘決四曰。下品別教菩薩。中品圓教菩薩。上品是佛。唯
B32n0176_p0452a07║佛一人具上戒等。（文。）
B32n0176_p0452a08║○止觀一（五十三紙）曰。寶梁經云。比丘不修比丘法。大千無
B32n0176_p0452a09║睡處。況受人供養。六十比丘。悲泣白佛。我等乍死。不
B32n0176_p0452a10║能受人供養。佛言。汝起慙愧心。善哉善哉。一比丘白
B32n0176_p0452a11║佛。何等比丘。能受供養。佛言。若在比丘數。修僧業。得
B32n0176_p0452a12║僧利者。是人能受供養。四果向是僧數。三十七品是僧
B32n0176_p0452a13║業。四果是僧利。比丘重白佛。若發大乘心者。復云何。
B32n0176_p0452a14║佛言。若發大乘心。求一切智。不墮數。不修業。不得
B32n0176_p0452a15║利。能受供養。比丘驚問云。何是人能受供養。佛言。是
B32n0176_p0452a16║人受衣。用敷大地。受摶食。若須彌山。亦能畢報施主
B32n0176_p0452a17║之恩。當知。小乘之極果。不及大乘之初心。（文。）
B32n0176_p0452a18║○弘決一（下五十二）云。寶梁下。約事以明生善滅惡。歎菩提
B32n0176_p0452a19║心。初引寶梁。即是生善。彼經比丘品。及沙門品云。比
B32n0176_p0452a20║丘有三十六垢。謂欲覺。瞋恚。自讚毀佗。求利因利。求利
B32n0176_p0452a21║損佗。覆罪親近。在家親近。出家樂閙。不敬三寶。（云云。）如
B32n0176_p0452a22║是非但不修比丘法。加復名為汙比丘行。經又云。若
B32n0176_p0452a23║非梵行言梵行。破戒言持戒。受持戒者禮拜恭敬。不
B32n0176_p0452a24║知惡者。是比丘得八輕法。謂癡。喑啞。身痤。白
B32n0176_p0452a25║癩醜。作貧瘦婢。夭壽。人不敬。得惡名。不見
B32n0176_p0452a26║佛。是人乃至大地無唾處。況來去屈伸。何以故。過去大
B32n0176_p0452b01║王。持此地施持戒比丘。有德之人。於中行道。況復餘
B32n0176_p0452b02║物僧房四事。若分一毛。以為百分。是人不能受於一
B32n0176_p0452b03║分。以不能報施主恩故。（文。）廣文可撿。
B32n0176_p0452b04║○弘決四。引大論十九云。諸比丘問佛。阿蘭若比丘死。
B32n0176_p0452b05║今生何處。　答。生阿鼻地獄。（文。）
B32n0176_p0452b06║○涅槃經金剛身品。（會疏三五十六）曰。若有受持五戒具者。不
B32n0176_p0452b07║得名為大乘人也。不受五戒。為護正法。乃名大乘。
B32n0176_p0452b08║護正法者。應當執持刀劍器伐。侍衛法師。（文。）
B32n0176_p0452b09║○同（五十三左）曰。護持正法者。不受五戒。不修威儀等。（文。）
B32n0176_p0452b10║△（此文為在家而說焉不於出家。但台當兩家引之。為折伏之證。是轉用也。）
B32n0176_p0452b11║法華勸持品偈文。及開目抄。須者深撿。
B32n0176_p0452b12║△涅槃經四相品。（會疏四十三）曰。我涅槃後。（至。）於像法中。當
B32n0176_p0452b13║有比丘。貌像持律。少讀誦經。貪嗜飲食。長養其身。（至。）
B32n0176_p0452b14║雖服袈裟。猶如獵師。細視徐行。如猫伺鼠。常唱是
B32n0176_p0452b15║言。我得羅漢。（至。）外現賢善。內懷貪嫉。（至。）邪見熾盛。誹
B32n0176_p0452b16║謗正法等。（文。）十一通祖書。良觀賜書。併拜。
B32n0176_p0452b17║△同四依品（會疏六廿六）曰。雖見諸人犯波羅夷。默然不舉。
B32n0176_p0452b18║何以故。我出於世。為欲建立護持正法。是故默然。而
B32n0176_p0452b19║不糾治。（文。）
B32n0176_p0452b20║
B32n0176_p0452b21║
B32n0176_p0452b22║
B32n0176_p0452b23║
B32n0176_p0452b24║
B32n0176_p0452b25║
B32n0176_p0452b26║四宗要文（中　終）