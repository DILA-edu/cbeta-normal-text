B32n0176_p0452c01║
B32n0176_p0452c02║四宗要文（下）
B32n0176_p0452c03║
B32n0176_p0452c04║祖山日朝上人撰　後學　英園　纂補
B32n0176_p0452c05║○真言宗以三經一論立宗
B32n0176_p0452c06║大毘盧遮那成佛神變加持經（略稱大日經也。）六卷。三十一品。加
B32n0176_p0452c07║供養法一卷五品。合七卷。三十六品也。唐開元中。天竺
B32n0176_p0452c08║三藏善無畏。共一行阿闍梨譯。
B32n0176_p0452c09║金剛頂一切如來真實攝大乘現證大教王經三卷。三品。
B32n0176_p0452c10║唐開元中。天竺三藏金剛智譯。
B32n0176_p0452c11║蘇悉地羯羅經三卷。三十四品。善無畏三藏譯。
B32n0176_p0452c12║一論者菩提心論。（一部七紙）龍猛菩薩造。不空三藏譯。
B32n0176_p0452c13║　　　　　　　　┌金剛手大士　　　┌┬金剛智
B32n0176_p0452c14║　　　　　　東寺│達摩毱多│├一行
B32n0176_p0452c15║　　胎藏界　　　│善無畏─────┘└玄超─惠果─空海
B32n0176_p0452c16║○大毘盧遮那如來│
B32n0176_p0452c17║　　七百餘尊　　│善無畏
B32n0176_p0452c18║　　　　　　　　│義林
B32n0176_p0452c19║　　　　　　山門│順曉　　　　　　　┌補者曰。大日經無畏傳持焉。故以畏為師。金剛智為資。
B32n0176_p0452c20║　　　　　　　　└最澄─義真────┤
B32n0176_p0452c21║　　　　　　　　┌金剛手（善賢別名）　└金剛頂經者。金剛智傳來焉。故智以為師。畏則居資也。
B32n0176_p0452c22║　　　　　　　　│文殊大士
B32n0176_p0452c23║　　金剛界　　　│龍猛大士
B32n0176_p0452c24║　　　　　　　　│龍智大士
B32n0176_p0452c25║○大毘盧遮那如來│　　　┌善無畏
B32n0176_p0452c26║　　　　　　　　│金剛智┴一行
B32n0176_p0452c27║　　五百餘尊　　│不空─┬惠果
B32n0176_p0452c28║　　　　　　　　│順曉　└空海
B32n0176_p0452c29║　　　　　　　　└最澄
B32n0176_p0452c30║△三經說處。　大日經第一。入真言門住心品曰。如是
B32n0176_p0453a01║我聞。一時薄伽梵。住如來加持廣大金剛法界宮等（文）。善
B32n0176_p0453a02║無畏義釋一云。欲加持住處故。云廣大金剛法界宮。此
B32n0176_p0453a03║宮是古佛成菩提處。摩醯修羅天也（已上）此天即色究竟天
B32n0176_p0453a04║也。
B32n0176_p0453a05║△金剛經一廣大儀軌品目。如是我聞。一時婆伽梵。成
B32n0176_p0453a06║就一切如來金剛加持殊勝三昧耶智。（至）住阿迦尼吒天
B32n0176_p0453a07║王宮中。大摩尼殿種種間錯。鈴鐸繒幡。微風搖激。珠鬘
B32n0176_p0453a08║瓔珞半滿月等。而為莊嚴。與九十俱胝菩薩眾俱（文）。阿
B32n0176_p0453a09║迦尼吒天。亦色究竟天也。蘇悉地經者。金剛手菩薩加
B32n0176_p0453a10║被說也。
B32n0176_p0453a11║△寶塔品曰。我為佛道。於無量土。從始至今。廣說諸
B32n0176_p0453a12║經。而於其中。此經第一。若有能持則持佛身（文）。
B32n0176_p0453a13║△大日經說陀羅尼法體。　供養法明行者修觀。蘇悉地
B32n0176_p0453a14║經。說諸願成就。
B32n0176_p0453a15║△密宗三部是方等部。　唐決下（三十八丁）日本疑問曰。問。大
B32n0176_p0453a16║毘盧遮那經一部七卷。薄伽梵。住如來加持廣大金剛法
B32n0176_p0453a17║界宮。為一切持金剛者。演說之也。大唐中天竺二藏輸
B32n0176_p0453a18║波迦羅。唐言善無畏譯。今疑。如來所說。始從華嚴。
B32n0176_p0453a19║終至涅槃。無為五時四教所不該攝。今以此毘盧遮
B32n0176_p0453a20║那經。何部何時何教攝之。又為法華前說。為當法華後
B32n0176_p0453a21║說。其義云何。天台山國清寺維蠲答曰。謹尋經文。屬方
B32n0176_p0453a22║▆部。被聲聞緣覺故。與不空羂索。大寶積。大集。大方
B32n0176_p0453a23║等。金光明。維摩。楞伽。思益等經同味（文）。
B32n0176_p0453a24║△同（二紙）天台山禪林寺廣修決曰。毘盧遮那經西天本號。
B32n0176_p0453a25║唐翻為遍一切處。此是三身之一號。即法身如來也。既是
B32n0176_p0453a26║如來所說經。義理亦遍一切處。既一切處總被（去聲）此經。
B32n0176_p0453b01║所攝教必逗機。必有四種根性。於是得悟。既有四教
B32n0176_p0453b02║機根。豈不為第三時攝方等教收。以理撿之。即知。是
B32n0176_p0453b03║法華前說。并八教之中竝攝（文）。○山王院曰。台山兩答。
B32n0176_p0453b04║未窮宗意（云云。）
B32n0176_p0453b05║△同上（四十三）日本德圓疑問。唐宗穎答曰。毘盧遮經可屬
B32n0176_p0453b06║第五時攝。所以然者。前四味之中。有兼但對帶之義。今
B32n0176_p0453b07║大日經純談圓教。無兼等之殊故也（文）。五大院安然教時
B32n0176_p0453b08║義依此決（云云）。
B32n0176_p0453b09║△蓮祖真言見聞（內卅七二紙）曰。問。真言教大日覺王祕法。即
B32n0176_p0453b10║身成佛奧藏也。故上下一同歸是法。天下悉仰大法。靜
B32n0176_p0453b11║海內治天下。偏真言之力也。然云權教邪法如何。答。
B32n0176_p0453b12║云權教者。四教含藏帶方便說也。經文顯然矣。然則
B32n0176_p0453b13║同四味諸經。而隱於久遠。隔於二乘。況說盡形壽戒
B32n0176_p0453b14║等。即小乘權教也無疑矣。以兹禪林寺廣修。圀清
B32n0176_p0453b15║寺維蠲之決釋。明明云方等部之攝也（文）。玄義六（六十三右）併
B32n0176_p0453b16║案。
B32n0176_p0453b17║△密宗三部。是四教并帶方等部之的據。　大日經二具
B32n0176_p0453b18║緣品曰。爾時毘盧遮那世尊。與一切諸佛。同共集會。各
B32n0176_p0453b19║各宣說一切聲聞。緣覺。菩薩三昧道（文）。同品又云。隨順
B32n0176_p0453b20║眾生。如其種類。開示真言教法（文）。二卷悉地出現品云。
B32n0176_p0453b21║出生一切聲聞及辟支佛諸菩薩位。令真言門修行諸菩
B32n0176_p0453b22║薩一切希願皆悉滿足等（文）。蘇悉地經分別成就品
B32n0176_p0453b23║云。又有多種。或得諸漏斷盡。或得辟支佛地。或證菩
B32n0176_p0453b24║薩位地（文）。
B32n0176_p0453b25║同品曰。復次佛部真言為上悉地。蓮華部真言為中悉
B32n0176_p0453b26║地。金剛部真言為下悉地。（至）當知。即悉上中下。分能成
B32n0176_p0453c01║大果。謂令成滿辟支佛位。謂令成滿菩薩十地等（文）。明
B32n0176_p0453c02║知。隨乎三乘機緣。而設於三乘教。是兼權方等部也。經
B32n0176_p0453c03║文昭昭矣。
B32n0176_p0453c04║○菩提心論（二紙）曰。唯真言法中即身成佛。故是說三摩
B32n0176_p0453c05║地法。於諸經中。闕而不書（文）。又終云。若人求佛慧。通
B32n0176_p0453c06║達菩提心。父母所生身。速證大覺位（文）。
B32n0176_p0453c07║△弘法辨顯密二教論上（終）曰。此（菩提心論）論者。龍樹大聖所
B32n0176_p0453c08║造。千部論中密藏肝心論也（文）。
B32n0176_p0453c09║△智證疑問略。書云。此論或云龍樹造。或云不空集。此
B32n0176_p0453c10║未決解。私謂。後說為正（文）。東寺真頂。云不空撰。
B32n0176_p0453c11║△慈覺大師金剛頂經疏曰。唯真言法中者。法華真言也。
B32n0176_p0453c12║於諸經中者。三論法相也（文）。
B32n0176_p0453c13║△山王院法華論記曰。佛於三世等有三身。於諸教中
B32n0176_p0453c14║闕而不書。唯真言法中者。即是法華本門也。於諸教者。
B32n0176_p0453c15║即是三論法相也（文）。
B32n0176_p0453c16║△安然菩提心義二曰。凡法華等諸大乘經。皆名真言秘
B32n0176_p0453c17║密教。唯法華等。皆雖說此三摩地法。而傳法菩薩。闕而
B32n0176_p0453c18║不書也（文）。教時義言法華不說三摩地法。今自語牟盾
B32n0176_p0453c19║者何也。曰。心地未決故也。
B32n0176_p0453c20║△菩提心論云。準毘盧遮那經疏。釋阿字具有五義。等
B32n0176_p0453c21║（文）。今謂。所云疏者。指善無畏說一行所記之義釋也。西
B32n0176_p0453c22║天先聖龍樹尊。豈引用支那後生之書乎。明知偽論矣。
B32n0176_p0453c23║（是一。）論文又引供養法文。是亦善無畏於金粟王塔下。始
B32n0176_p0453c24║感見焉。論主由何引之乎（是二。）
B32n0176_p0453c25║△蓮祖多義以評焉。一曰設雖龍樹親撰。違乎佛說。故
B32n0176_p0453c26║不可用。二曰唯真言之言者。非龍樹之語。即譯者之私
B32n0176_p0454a01║情也。（大論照見）三曰古來真偽未決。況論文荒量也。是不空
B32n0176_p0454a02║私記與。四曰三部經中。無即身成佛之文及現證也。然
B32n0176_p0454a03║論言唯真言。豈不戾經文。五曰論譯者。不空素誤
B32n0176_p0454a04║多矣。此論亦翻譯有錯謬與云云。錄內四（廿五六）又廿一（卅二）
B32n0176_p0454a05║啟蒙十一（卅二）等。學者往撿。
B32n0176_p0454a06║○弘法曰。南天竺有鐵塔。中有大經本。善無畏三藏一
B32n0176_p0454a07║七日經行。塔念誦呪曰。白芥子七粒打開塔門。
B32n0176_p0454a08║乃至還如故（云云）。
B32n0176_p0454a09║△道詮群家諍論云。夫真言宗者。近代所傳未詳所師。
B32n0176_p0454a10║彼宗人傳述天竺。振旦相承師資。而無經論誠證。故未
B32n0176_p0454a11║足取信（文）。宗叡真言疑目云。或云。金剛薩埵數百年
B32n0176_p0454a12║後。法付龍樹。龍樹菩薩數百年。法付龍智云云。此
B32n0176_p0454a13║言何文。天竺傳文歟。經論明文歟。若為避他難。後人臆
B32n0176_p0454a14║說者。不足為實（文）。　法相宗德一未決曰。習真言
B32n0176_p0454a15║宗徒。傳曰。真言宗所憑經論。是釋迦滅度之後八百年。
B32n0176_p0454a16║龍猛菩薩入南天鐵塔。受金剛薩埵。問。誰傳如是
B32n0176_p0454a17║為有文傳。為是口傳乎。答云。金剛智說。又問。若金剛
B32n0176_p0454a18║智說者。又疑是口傳。為有文傳。若言口傳非文傳。不
B32n0176_p0454a19║足信受。若有文傳者。示其文。此疑未決（文）。錄內十七
B32n0176_p0454a20║（十一）同四十（十二）等。
B32n0176_p0454a21║△秀句下（廿九）曰。天台法華宗。能說之佛久遠實成。所說
B32n0176_p0454a22║之經。髻中明珠。能傳之師靈山聽眾。所傳之釋諸宗
B32n0176_p0454a23║憑據（文）。
B32n0176_p0454a24║△文句記十（廿五）云。若棄如來顯實之文。而滯菩薩弘權之
B32n0176_p0454a25║教。偏執之𠍴莫大。謬申之過可知（文）。
B32n0176_p0454a26║○法華論記。漸頓諸經不說直道。唯此經即身成佛。又
B32n0176_p0454b01║曰。大日經供養次第法曰。若無勢力。廣增益住法。但
B32n0176_p0454b02║觀菩提心。佛說。此中具萬行。滿足淨白純淨法（云云）。
B32n0176_p0454b03║△空海傳云。空海姓佐伯氏。讚州人。寶龜五年生。十八
B32n0176_p0454b04║歲上大學。而志在佛道。偶逢勤操而落䰂。延曆十四
B32n0176_p0454b05║年。受具足戒於東大寺。因靈夢感得大日經。同廿三年
B32n0176_p0454b06║五月。從遺唐使藤賀能入唐。乃德宗貞元廿年也。謁青
B32n0176_p0454b07║龍寺（不空弟子）惠果。而受金剛界曼荼羅。大同元年之秋歸朝。
B32n0176_p0454b08║三十年之後。承和二年。在高野。三月廿一日入定。先
B32n0176_p0454b09║是。七日共弟子念彌勒寶號。至此日瞑目氣絕。年六
B32n0176_p0454b10║十二。（英曰。文還絕交論註。瞑目死也。）延喜廿一年十月。賜諡弘法大師。（已
B32n0176_p0454b11║上元亨釋書）
B32n0176_p0454b12║△續日本後紀（四八）曰。承和二年三月丙寅。大僧都傳燈大
B32n0176_p0454b13║法師位空海。終于紀伊國禪居。庚午敕使內舍人一人。
B32n0176_p0454b14║弔法師喪。竝施喪料（已下略引）　後太上天皇（淳和帝）有弔書
B32n0176_p0454b15║曰。豈圖崦嵫未逗。無常遽侵。仁舟廢棹。弱喪
B32n0176_p0454b16║失歸。嗟呼哀哉。禪關僻左。凶問晚傳。不能使人
B32n0176_p0454b17║奔赴相助荼毘。言之為恨。恨恨曷已（已上）報恩抄上（卅八九）
B32n0176_p0454b18║并拜。
B32n0176_p0454b19║△三國傳通記下（十五）曰。傳密總有八家。一傳教大師。二
B32n0176_p0454b20║弘法大師。三小栗常曉。四靈嵓寺圓行。五慈覺大師。六
B32n0176_p0454b21║安祥寺慧運僧都。七智證大師。八圓覺寺宗叡（已上）
B32n0176_p0454b22║○疏記九末（卅九）云。圓教行理。骨目自成。皮腐毛彩。出
B32n0176_p0454b23║在眾典。故知。此經是紀定大綱之教。不可以綱目釋
B32n0176_p0454b24║之（文）。釋籤十（五）曰。唯存大綱。不事綱目（文）
B32n0176_p0454b25║○二教論下（終）曰。又應化所說陀羅尼門。雖是同名祕
B32n0176_p0454b26║藏。然比法身說。權而不實。祕有權實。隨應攝而已（文）。
B32n0176_p0454c01║（日逮學海餘滴七（三十已下）。具評六度經。錄內五（九紙左已下）。明察空海之心肝。冀學者深玩味。）
B32n0176_p0454c02║△六波羅密經曰。總持門者。譬如醍醐。醍醐之味。乳酪
B32n0176_p0454c03║蘇中。微妙第一。能除諸病。令諸有情身心安樂。總持
B32n0176_p0454c04║門者。契經等中。最為第一。能除重罪。令諸眾生解脫
B32n0176_p0454c05║生死。速證涅槃安樂法身（文）。（此經一部十卷。天台滅後百九十四年。唐貞元四年十一月廿八日。
B32n0176_p0454c06║於西明寺般若三藏譯之也。）
B32n0176_p0454c07║○二教論下（四紙）曰。喻曰。今依斯（六波羅密）經文。佛以五味。配
B32n0176_p0454c08║當五藏。總持稱醍醐。四味譬四藏。震旦人師等。（指天台也）
B32n0176_p0454c09║爭盜醍醐。各名自宗（文）。錄內卅七（十三右）
B32n0176_p0454c10║○同（二紙）依六波羅密經。攝一代於五藏。今以圖示之。
B32n0176_p0454c11║一素怛纜藏─乳味─阿難─經藏
B32n0176_p0454c12║二毘奈耶藏─酪味─優婆利─律藏（小乘顯教）
B32n0176_p0454c13║三阿毘達磨藏─生蘇味─迦旃延─論議
B32n0176_p0454c14║四般若波羅密多藏─熟蘇味─文殊（華嚴。方等。般若。法華。涅槃等也。）
B32n0176_p0454c15║五陀羅尼藏─醍醐味─金剛手菩薩─真言三部
B32n0176_p0454c16║△此六波羅密經者。既是釋迦之所說也。部時味何
B32n0176_p0454c17║屬哉。今撿經文。雜明大小偏圓法相。為聖者五人。
B32n0176_p0454c18║各各傳持焉。是即大小各逗之權說也無諍矣（是一）。
B32n0176_p0454c19║又雖說五藏。以六度經。非配第五陀羅尼藏。亦未說
B32n0176_p0454c20║諸經超過（是二）。況復不能融會前四藏。是即四教俱說
B32n0176_p0454c21║方等部昭乎若揭赫日矣。驗知。對涅槃五味。其
B32n0176_p0454c22║相去雲壞萬里。何為究竟之說哉（是三）。
B32n0176_p0454c23║△涅槃經聖行品（會疏十三二十二）曰。是諸大乘方等經典。雖復
B32n0176_p0454c24║成就無量功德。欲比是經。不得為喻。百倍。千倍。百
B32n0176_p0454c25║千萬倍。乃至算數譬喻。所不能及。善男子。譬如從牛
B32n0176_p0454c26║出乳。從乳出酪。從酪出生酥。從生酥出熟酥。從熟
B32n0176_p0455a01║酥出醍醐。醍醐最上。若有服者。眾病皆除。所有諸藥。
B32n0176_p0455a02║悉入其中。善男子佛亦如是。從佛出十二部經。從十
B32n0176_p0455a03║二部經。出修多羅。從修多羅。出方等經。從方等經。出
B32n0176_p0455a04║般若波羅密。從般若波羅密。出大涅槃。猶如醍醐。言
B32n0176_p0455a05║醍醐者。喻於佛性（文）。內十二（廿八九必見）
B32n0176_p0455a06║△釋籤一（本五十一紙）曰。　問。彼經自以醍醐譬於涅槃。今
B32n0176_p0455a07║何得以譬於法華。答。一家義意。謂二部同味。然涅槃
B32n0176_p0455a08║尚劣。何者法華開權。如已破大陣。餘機至彼。如殘黨
B32n0176_p0455a09║不難。故以法華為大收。涅槃為捃拾。若不爾者。涅槃
B32n0176_p0455a10║不應遙指八千聲聞。於法華中。得授記莂。見如來性。
B32n0176_p0455a11║如秋收冬藏更無所作（文）。
B32n0176_p0455a12║△弘決六未（八）曰。又闡提下。更將涅槃對法華教。彼亦
B32n0176_p0455a13║能治斷善闡提。而但名大。不名妙者。一有心易治。無
B32n0176_p0455a14║心難治。雖治能治。所以稱妙。二者法華已開。功
B32n0176_p0455a15║非彼得。大陣既破。餘黨不難。雖同醍醐。非無斯別。然
B32n0176_p0455a16║復涅槃偏被末代。帶方便說。故復稍殊（文）。
B32n0176_p0455a17║△同七（末五十五）曰。若以四門通理攝教。借使西方諸論。
B32n0176_p0455a18║盡度門理勘之。則易可識。諍論自息。矛盾不
B32n0176_p0455a19║生（文）。
B32n0176_p0455a20║△一行大日經疏十云。佛境界者。此是諸佛自證真實境
B32n0176_p0455a21║界。非聲聞等所能及。如法華方便品所說（文）。
B32n0176_p0455a22║法華經曰。若知我深心。見為授記者如以甘露灑除
B32n0176_p0455a23║熱得清凉。如從飢國來忽遇大王饍（文）。
B32n0176_p0455a24║△天親菩薩法華論（廿二紙）曰。如依牛有乳。酪。生蘇。熟
B32n0176_p0455a25║蘇醍醐。醍醐為第一。　小乘如乳。大乘如醍醐故（文）。
B32n0176_p0455a26║△智證大師論記六（本九）云。　問。論云大乘如醍醐。未見
B32n0176_p0455b01║法華。何以此經。屬醍醐。　答。論文大乘如醍醐。所言
B32n0176_p0455b02║大乘即是法華。文云。為諸菩薩。說大乘經。名妙
B32n0176_p0455b03║法華。乃至今正是其時。決定說大乘。莫以權大濫徵
B32n0176_p0455b04║真大。前來大乘。有名無實。非真大乘。今日大乘。有
B32n0176_p0455b05║名有體。應知真大能看論文耳（文）。
B32n0176_p0455b06║△秀句下（七）云。其涅槃一道文。但會滅後惡執。不會佛
B32n0176_p0455b07║世之教理。華嚴一道深密一乘。成佛不成二說俱存。是故
B32n0176_p0455b08║諍論之本。法華一乘皆悉成佛。是一說故。不諍論本（文）
B32n0176_p0455b09║○弘法祕藏寶鑰（亦名十住心論）上。依大日經。立十住心曰。
B32n0176_p0455b10║一異生羝羊心（凡夫惡人）
B32n0176_p0455b11║二愚童持齋心（八奈〔【考】奈恐齋〕戒凡夫惡人）三嬰童無畏心（外道天乘）
B32n0176_p0455b12║四唯蘊無我心聲聞乘五拔業因種心（緣覺乘）
B32n0176_p0455b13║六他緣大乘心（化他六度法相宗）七覺心不生心（三論宗）
B32n0176_p0455b14║八如實一道心（天台宗）九極無自性心（華嚴宗）
B32n0176_p0455b15║十祕密莊嚴心（真言宗）
B32n0176_p0455b16║△同下云。第八一道無為心。又名如實知自心。又名空
B32n0176_p0455b17║性無境心。（至）大隋天台山圀清寺智者禪師。依此門修
B32n0176_p0455b18║止觀。得法華三昧。即以法華。中論。智度。為所依構一
B32n0176_p0455b19║家義。（至）頌曰。前劫菩薩作戲論。此心正覺亦非真。（至）如
B32n0176_p0455b20║是一心無明邊域。非明分位（文）。
B32n0176_p0455b21║△同祕密莊嚴心文云。他緣以後大乘心。大乘前
B32n0176_p0455b22║二菩薩乘。後二佛乘。如此乘乘自乘得佛名。望後作戲
B32n0176_p0455b23║論（文）。
B32n0176_p0455b24║△智證大師大日經指歸（卅九紙）云。今案。此三摩地門。唯在
B32n0176_p0455b25║此祕密教。自餘一切修多羅中。闕而不書。故云大乘中
B32n0176_p0455b26║王祕中最祕。法華尚不及。矧自餘教乎。判置第三時。譬
B32n0176_p0455c01║如指日為螢。以海為滴（文）。（自語相違。內卅七。三四評）
B32n0176_p0455c02║○疏記五末（五十）云。故實相外。皆名戲論（文）
B32n0176_p0455c03║△大日經義釋五（五十）云。此經是法王祕法。不妄示卑賤
B32n0176_p0455c04║之人。如釋迦出世四十餘年。因舍利弗慇懃三請。方為
B32n0176_p0455c05║略說妙法蓮華義。今此本地之身。又是妙法蓮華最深祕
B32n0176_p0455c06║處。故壽量品云。常在靈鷲山及餘諸住處。乃至我淨土
B32n0176_p0455c07║不毀。而眾見燒盡。即此宗瑜伽之意耳（文）。補者曰。破
B32n0176_p0455c08║弘法且依義釋也。破義釋須凭乎撰時抄下卷及
B32n0176_p0455c09║開目抄上（六七紙）本化妙談也。
B32n0176_p0455c10║△蓮祖真言天台勝劣書（內卅五十八）曰。弘法大師立十住心。
B32n0176_p0455c11║而謂法華經於三重劣也。然安然教時義（二卷廿六）以五失
B32n0176_p0455c12║破十住心。謂一者違大日經義釋失。二者違金剛經失。
B32n0176_p0455c13║三者違守護經失。四者違菩提心論失。五者違眾師失
B32n0176_p0455c14║也。然則三重劣之釋者。大僻見也。（已上取意）
B32n0176_p0455c15║△大日經劣于法華。七八重法華經云。三說超過諸
B32n0176_p0455c16║經中王（是一）無量義經云。次說方等十二部經。摩訶般若
B32n0176_p0455c17║華嚴海空等（是二）涅槃經云。如法華中八千聲聞得授記
B32n0176_p0455c18║莂。成大菓實（是三）華嚴經乃最初頓說。故勝於般若。劣於
B32n0176_p0455c19║涅槃（是四）蘇悉地經成就具支品云。或復轉讀大般若經
B32n0176_p0455c20║七遍。或一百遍（已上是五。）同經諸問品云。於三部中。此經
B32n0176_p0455c21║為王（文）。（是六）驗知。大日經是七重之劣矣。若本勝迹劣
B32n0176_p0455c22║之日。可謂八重之劣也。已上祖書卅五（十七）外七（初）等。
B32n0176_p0455c23║△蓮祖真言見聞（內卅五十三）云。真言大日如來所說者。若爾
B32n0176_p0455c24║者。大日出世成道。說法利生。自釋尊前乎後乎。如何。
B32n0176_p0455c25║對機說法之佛者。必八相作佛也。父母誰人耶。名字如
B32n0176_p0455c26║何。大日若娑婆之佛者。世無二佛國無二主。是聖
B32n0176_p0456a01║教通軌也。可見涅槃經第卅五。若云他土之佛者。何
B32n0176_p0456a02║蔑如我三德釋尊。而崇敬佗方疎緣佛乎。不忠也。不孝
B32n0176_p0456a03║也。逆路伽耶陀也等（文）。
B32n0176_p0456a04║○正覺房覺鍐舍利講式云。歸命法身（大日如來）發菩提
B32n0176_p0456a05║心者。尊高者也。不二摩訶衍佛。（是亦大日）露牛（或作驢。言無力。）三身
B32n0176_p0456a06║（法華等所明三身乃釋迦指也。）不能扶車。兩部曼荼羅教。（金胎兩部）顯乘四法。
B32n0176_p0456a07║（法華。華嚴。法相。三論）不堪採履。三自（華嚴宗也。華嚴明自體。自相。自用　三自故。）一道（天台）猶
B32n0176_p0456a08║迷無明邊域。空論（三論宗也）有宗（法相宗也）誰見大日圓光。（已上補者私注）
B32n0176_p0456a09║錄內五（十紙已下）往撿。
B32n0176_p0456a10║△祕藏寶鑰下。一道無為心文云。無畏三藏說。行者住
B32n0176_p0456a11║此心時。即知釋迦牟尼淨土不毀。見佛壽量長遠本地
B32n0176_p0456a12║之身。與上行等從地涌出諸菩薩。同會一處。修對治道
B32n0176_p0456a13║者。雖迹隣補處。然不識一人。是故此事名祕密。證此
B32n0176_p0456a14║理亦名常寂光土毘盧遮那。（至）問。如是一法界一道真
B32n0176_p0456a15║如之理。為究竟佛。龍猛菩薩說。一法界心。非百非背
B32n0176_p0456a16║千是。非中非中背天。背天演水之談足斷而止。審盧
B32n0176_p0456a17║之量手亡而住。如是一心。無明邊域。非明分位（文）。
B32n0176_p0456a18║△教時義一（五十一）舉右文畢云。海和尚判為無明邊
B32n0176_p0456a19║域。則有二失。一者不尋義釋文句首尾。如義釋云。此
B32n0176_p0456a20║經本地之身。即是妙法蓮華最深祕處。又云。彼說諸法
B32n0176_p0456a21║實相。即是此經心實相也。而判為具惑之心。二者不撿
B32n0176_p0456a22║論文真偽是非。所引龍猛菩薩說者。是釋摩訶衍論文。
B32n0176_p0456a23║此論是海和上及福貴和上。以為真論。比叡山及諸宗皆
B32n0176_p0456a24║為偽論。夫引證者。可引自佗共許之文。若一許一
B32n0176_p0456a25║不許。不足為證耳。況乎貶天台之妙覺。為具縛之
B32n0176_p0456a26║凡夫。和上非佛。何誑後學。
B32n0176_p0456b01║△慈覺大師蘇悉地經疏一云。教有二種。一顯示教。謂
B32n0176_p0456b02║三乘教。世俗。勝義。未圓融故。二祕密教。謂一乘教。世
B32n0176_p0456b03║俗。勝義一體融故。祕密教中。亦有二種。一唯理祕密。謂
B32n0176_p0456b04║華嚴。般若。維摩。法華。涅槃等。但說世俗勝義不二。未
B32n0176_p0456b05║說真言密印事故。二事理俱密教。謂大日經。金剛頂經。
B32n0176_p0456b06║蘇悉地經等。亦說世俗勝義不二。亦說真言密印事故
B32n0176_p0456b07║（文）。
B32n0176_p0456b08║○同一（七紙）云。於顯教而有兩經。若淺經說報不可轉。若
B32n0176_p0456b09║深經說報有轉義。雖說轉報。而有遲速。譬如有人手
B32n0176_p0456b10║執力杖。不著甲冑。入群賊中。儻勝一人。或為賊所
B32n0176_p0456b11║害。顯教轉報。亦復如是。未被如來三密甲冑。雖有少
B32n0176_p0456b12║解行。而無速轉義。或為報障之所逼害。豈只報障
B32n0176_p0456b13║於業煩惱。亦準知之。若祕教不爾。三密甲冑。著法
B32n0176_p0456b14║界體。定慧之手。執持阿字之利劍。如來要誓。事理兼備。
B32n0176_p0456b15║無災不除。無樂不與。譬如勇士密著甲冑。執持利劍。
B32n0176_p0456b16║入群賊中。自他俱安。譬意準知（文）。
B32n0176_p0456b17║△慈覺大師金剛頂經疏云。金剛頂者。不是喻名。一切
B32n0176_p0456b18║眾生心法中。從本具足金剛堅固最勝最尊義。則於理
B32n0176_p0456b19║體。諸法興起。故法華云。是法住法位今正顯說此祕密
B32n0176_p0456b20║理。故云金剛頂也（文）。
B32n0176_p0456b21║△安然菩提心義八云。圓教名理祕密。真言事理俱密。
B32n0176_p0456b22║然菩提心論。是說三摩法。於諸經中。闕而不書者。是
B32n0176_p0456b23║佛雖說之。而傳法者。闕而不書。何況圓人初住已入
B32n0176_p0456b24║祕藏。祕藏自具事理俱密。自得真言自佗五種灌頂之
B32n0176_p0456b25║法等（文）。
B32n0176_p0456b26║△法華方便品。說低頭。舉手等小善成佛。是事密。爾亦
B32n0176_p0456c01║是身口意三密也。又云我以相嚴身。光明照世間。無量
B32n0176_p0456c02║眾所尊。為說實相印（文）。　譬喻品云。汝舍利弗。我此法
B32n0176_p0456c03║印。為欲利益世間故說（文）。　方便品云。當知是妙法
B32n0176_p0456c04║諸佛之祕要（文）。法師品云。佛告藥王菩薩。我所說經典。
B32n0176_p0456c05║無量千萬億。已說。今說。當說。而於其中。此法華經。最
B32n0176_p0456c06║為難信難解。藥王。此經是諸佛祕要之藏。不可分布
B32n0176_p0456c07║妄授與人。諸佛世尊之所守護。從昔已來未曾顯說（文）。
B32n0176_p0456c08║安樂行品云。文殊師利（至）而敷演之（文）。
B32n0176_p0456c09║△文句八（十五）云。祕要之藏者。隱而不說為祕。惣括一
B32n0176_p0456c10║切為要。真如實相包蘊為藏。不可分布者。法妙
B32n0176_p0456c11║難信。深智可授。無智益罪。故不可妄說也。從昔已
B32n0176_p0456c12║來未曾顯說者。於三藏中。不說二乘作佛。亦不明師
B32n0176_p0456c13║弟本迹方等。般若雖說實相之藏。亦未說五乘作佛。
B32n0176_p0456c14║亦未發迹顯本。頓漸諸經。皆未融會。故名為祕。此經
B32n0176_p0456c15║具說昔所祕法。即是開祕密藏。亦即是祕密藏。如此祕
B32n0176_p0456c16║藏未曾顯說（文）。
B32n0176_p0456c17║△壽量品云。如來祕密神通之力（文）。　文句九（卅一）云。祕密
B32n0176_p0456c18║者。一身即三身名為祕。三身即一身名為密。又昔所不
B32n0176_p0456c19║說名為祕。唯佛自知名為密。神通之力者。三身之用也。
B32n0176_p0456c20║神是天然不動之理。即法性身也。通是無壅不思議慧。即
B32n0176_p0456c21║報身也。力是幹用自在。即應身也。佛於三世。等有三
B32n0176_p0456c22║身。於諸教中。祕之不傳。已上。錄內卅八（卅二）。同（廿八）
B32n0176_p0456c23║（十二）。外十三（十二）。
B32n0176_p0456c24║△疏記十（五十二）曰。然此經以常住佛性為咽喉。以一乘
B32n0176_p0456c25║妙行為眼目。以再生敗種為心腑。以顯本遠壽為其
B32n0176_p0456c26║命（文）。
B32n0176_p0457a01║○秀句下（廿七左）云。妙法真言。他經不說（文）。
B32n0176_p0457a02║△同（十八十九）曰。當知。龍女開身密。示速成佛事。顯法華
B32n0176_p0457a03║經勢化十方眾生。有人會云。是此權化。實凡不成。難
B32n0176_p0457a04║云。權是引實。凡不成佛。權化無用。（至。）能化龍女無歷
B32n0176_p0457a05║劫行。所化眾生。無歷劫行。能化所化。俱無歷劫。妙法
B32n0176_p0457a06║經力即身成佛。上品利根。一生成佛。中品利根。二生
B32n0176_p0457a07║成佛。下品利根。三生成佛（文）。
B32n0176_p0457a08║△蓮祖撰時抄下（十六紙）曰。大師傳（延喜帝弟。寬平入道親王作。慈覺大師傳。）云。大
B32n0176_p0457a09║師造二經疏。（蘇悉金剛）成功已畢。心中猶謂。此疏通佛意否。
B32n0176_p0457a10║若不通佛意。不傳流於世。仍安置佛像前。七日七夜
B32n0176_p0457a11║翹企深誠。勤修祈請。至五日五更。夢當于正午。仰見
B32n0176_p0457a12║日輪。以弓射之其箭當日輪。日輪即轉動落地。夢覺
B32n0176_p0457a13║之後。深悟通達於佛意。可傳於後世等云云。（已上傳文）阿
B32n0176_p0457a14║闍世夢天月落。耆婆卜曰。佛滅之瑞也。（出涅槃後分。）須跋
B32n0176_p0457a15║陀夢天日墜。自卜曰。是佛滅徵也。（出大論。）修羅與帝
B32n0176_p0457a16║釋戰。先射於日月。桀紂射天國亡矣。摩耶夢妊日光。
B32n0176_p0457a17║而生悉達太子。我日本為天照日天之國。故以名國焉。
B32n0176_p0457a18║諸人當知。此是射天照太神及傳教大師。釋尊法華經
B32n0176_p0457a19║之弓矢也哉。予頑愚不辨經論。但指此夢。當為誠證。
B32n0176_p0457a20║須知。揚密乘斥法華。是人現世亡國失家。絕子孫。
B32n0176_p0457a21║來世墮阿鼻獄。不可疑等（文）。內七（十二紙）
B32n0176_p0457a22║△弘法雜問答云。一闡提必死之疾。二乘定性已死之人。
B32n0176_p0457a23║餘教非所救。唯此祕密神通力能救療。為顯此不共之
B32n0176_p0457a24║力。以大別之（文）。
B32n0176_p0457a25║△維摩經不思議品云。大迦葉謂舍利弗云。（已上取意）我等何
B32n0176_p0457a26║為永絕其根。於此大乘。已如敗種。一切聲聞。聞是不
B32n0176_p0457b01║可思議解脫法門。皆應號泣聲震三千六千世界（文）。天
B32n0176_p0457b02║台疏七（五十四。）開目抄　往撿。
B32n0176_p0457b03║○大智度論百（十七紙）曰。問。更有何法甚深勝般若者。而
B32n0176_p0457b04║以般若囑累阿難。而　經囑累菩薩。　答曰。般若波羅
B32n0176_p0457b05║密。非祕密法。而法華等諸經。說阿羅漢受決作佛。大菩
B32n0176_p0457b06║薩能受持用。譬如大藥師能以毒為藥（文）。祖書卅八
B32n0176_p0457b07║（廿七紙。）十一（十紙。）十四（六十一紙。）廿八（廿五紙。）卅七（七紙。）外十二（十五紙。）等。
B32n0176_p0457b08║就論文法華等諸經之言。千五百條彈憚改八（十三。）云二
B32n0176_p0457b09║乘作佛諸經亦說之。而害法華獨妙。酬之書金湯編。妙
B32n0176_p0457b10║義論等。力云云而未能盡其蘊奧。予甚憾焉。夫龍樹
B32n0176_p0457b11║尊者。正法千年之導師。雙用權實之開士也。雖內鑒冷
B32n0176_p0457b12║然。未宣權實起竟。是以護時機故也。故泛爾言法華
B32n0176_p0457b13║等諸經耳。請勿訝。　報恩抄上（廿五。）下山抄（廿六卷十七丁）撰時
B32n0176_p0457b14║抄上（十一紙）必見。
B32n0176_p0457b15║○玄義六（四十九紙）云。譬如良醫能變毒為藥。二乘根敗。不
B32n0176_p0457b16║能反復。名之為毒。今經得記。即是變毒為藥。故論云。
B32n0176_p0457b17║餘經非祕密。法華為祕密也。復有本地所說。諸經所
B32n0176_p0457b18║無（文）
B32n0176_p0457b19║△止觀六（五十六紙）云。華嚴。大品。不能治之。唯有法華。能
B32n0176_p0457b20║令無學還生善根得成佛道。所以稱妙。又闡提有心
B32n0176_p0457b21║猶可作佛。二乘滅智。心不可生。法華能治。復稱為妙
B32n0176_p0457b22║（云云文。）
B32n0176_p0457b23║△弘決六（末六）云。遍尋法華已前諸教。實無二乘作佛之
B32n0176_p0457b24║文。及明如來久成之說。故知。兹由帶方便故。若不爾
B32n0176_p0457b25║者。豈部圓妙獨隔二乘（文）。
B32n0176_p0457b26║△證真記云。開會一切聲聞授記。方曰法華二乘作佛。
B32n0176_p0457c01║而彼經等。或記一兩。不開一切。佛頂經中。雖云一切。
B32n0176_p0457c02║而未明了記某作佛。亦未分明。為理為事。謂但理等。
B32n0176_p0457c03║故云皆成佛。非實事中成佛菩提。故十法經云。授聲
B32n0176_p0457c04║聞記。是佛密意（云云。）故他經記非實記。故云無文（文）。記
B32n0176_p0457c05║三中（五十五六。）
B32n0176_p0457c06║△釋籤六（五十八紙）云。言祕密者。非八教中之祕密。但是前
B32n0176_p0457c07║所末說為祕。開已無外為密（文）。
B32n0176_p0457c08║△同十（八十三）云。又準論文。言法華是祕密者。須知。祕
B32n0176_p0457c09║密語同意別。如前云是顯非密。謂非覆隱之密。如前
B32n0176_p0457c10║教有二乘發心。不令未發者知。故覆密。令望般若
B32n0176_p0457c11║為密者。此是祕妙之密（文）。
B32n0176_p0457c12║△蓮祖真言見聞（內卅七五）云。大日經為密。法華經為顯者。
B32n0176_p0457c13║不知金言所出也。言真言密者。是為隱密。將為微
B32n0176_p0457c14║密乎。蓋祕物有二。一藏金銀等者。是微密也。二祕根
B32n0176_p0457c15║不具者。乃隱密也。其真言者。隱密而非微密也。所以
B32n0176_p0457c16║者何。但說始成。故隱久成。隔二乘故。無記小。此之二
B32n0176_p0457c17║者。即教法之心髓。文義之綱骨也。其微密之密者。即法
B32n0176_p0457c18║華經也。文云。此經是諸佛祕要之藏（云云文。）
B32n0176_p0457c19║○妙樂大師五百問論下（五紙）云。一代教中。未曾顯遠父
B32n0176_p0457c20║母之壽。不可不知。始於此中。方顯遠本。（至）若不知
B32n0176_p0457c21║父壽之遠。復迷父統之邦。徒謂才能。全非人子等
B32n0176_p0457c22║（文）。　祖書第三（八紙十一紙）并思。
B32n0176_p0457c23║○文句記十（九十三紙）曰。適與江淮四十餘僧。往禮臺山。因
B32n0176_p0457c24║見不空三藏門人含光奉勅在山修造云。與不空三藏。
B32n0176_p0457c25║親遊天竺。彼有僧。問云。大唐有天台教迹。最堪簡邪
B32n0176_p0457c26║正曉偏圓。可譯之將至此土耶。豈非中國共法求
B32n0176_p0458a01║之四維。而此方少有識者如魯人耳（文）。
B32n0176_p0458a02║○信救佛法傳來記。引柿本紀僧正真濟孔雀經音義
B32n0176_p0458a03║云。弘法大師歸朝之後。欲立真言宗。諸宗群集朝庭。
B32n0176_p0458a04║疑即身成佛義。大師結智拳印。向南方。面門俄開。成金
B32n0176_p0458a05║色毘盧遮那即使還歸本體。入我我入事即身頓證之
B32n0176_p0458a06║疑。此日釋然。真言瑜伽宗祕密曼荼羅道。從彼時建立。
B32n0176_p0458a07║此時諸宗學徒歸大師。始信真言。請益習學。三論道昌。
B32n0176_p0458a08║法相源仁華嚴道雄。天台圓澄等。皆其類也（文。）真濟惑
B32n0176_p0458a09║乎女色。終為天狗。愛太子山太郎房是也。事具在釋書
B32n0176_p0458a10║三（六紙）同十（三紙）羅山文集六十三（廿一紙）神社考四（十三紙）等。啟
B32n0176_p0458a11║蒙十五（廿八廿九）悉載。具論須者。往考。
B32n0176_p0458a12║△蓮祖報恩鈔下（十二紙）云。空海之現佛身也。是謗法邪
B32n0176_p0458a13║師之故魔業也（是一）又於此大事。何不記歲月乎。（是二）此時
B32n0176_p0458a14║何故不召傳教。義真耶（是三）真言宗建年月不分明（是四）面
B32n0176_p0458a15║門俄開（面門口也）此言謬故。（已上取意）
B32n0176_p0458a16║○涅槃經（四依品之會疏八紙）若天魔梵。為欲破壞。變為佛形。具足
B32n0176_p0458a17║莊嚴三十二相。八十種好。圓光一尋。面部圓滿。猶月
B32n0176_p0458a18║盛明。眉間毫相。白逾珂雪。如是莊嚴來向汝者。汝當撿
B32n0176_p0458a19║挍定其虗實。既覺知已。應當降伏（文）。
B32n0176_p0458a20║○法滅盡經云。佛告阿難。吾涅槃後。法欲滅時。五逆
B32n0176_p0458a21║濁世。魔道興盛。魔作沙門。壞亂吾道。（至。）惡人轉多。如
B32n0176_p0458a22║海中沙。善者甚少。若一若二（文。）
B32n0176_p0458a23║○涅槃經（邪正品會七三）云。佛告迦葉。我涅槃七百歲後。是魔波
B32n0176_p0458a24║旬。漸當壞亂我之正法。譬如獵師身服法衣。魔王波
B32n0176_p0458a25║旬。亦復如是。作僧尼男女像。亦復化作須陀洹身。乃
B32n0176_p0458a26║至化作阿羅漢身及佛色身。魔王以此有漏之形。作無
B32n0176_p0458b01║漏身。壞我正法（文。）
B32n0176_p0458b02║△止觀九（七十六紙）云。若內闇隱沒。不識一箇功德法門。而
B32n0176_p0458b03║外見光相。目溢者。此是魔也。折善芽莖。損道華菓。今
B32n0176_p0458b04║時人見佛。心無法門。皆非佛也。若得此意。但取法
B32n0176_p0458b05║正。色相非正也（文）。
B32n0176_p0458b06║△大日經第五祕密漫荼羅品云。時執金剛祕密主。（至）請
B32n0176_p0458b07║問毘盧遮那世尊。（至）我為眾生故。請問於導師。漫荼羅
B32n0176_p0458b08║何先。唯大牟尼說（文）。同二卷具緣品云。於是世
B32n0176_p0458b09║尊。復告執金剛菩薩言。我昔坐道場。降伏於四魔（文）。
B32n0176_p0458b10║○觀普賢經云。釋迦牟尼佛。名毘盧遮那遍一切處。其
B32n0176_p0458b11║佛住處。名常寂光（文）。
B32n0176_p0458b12║△文句九（廿二紙）云。像法決疑經。結成涅槃。文或見釋迦。
B32n0176_p0458b13║為毘盧遮那。或為盧遮那。蓋前緣異見非佛三也。
B32n0176_p0458b14║普賢觀結成法華文。釋迦牟尼佛。名毘盧遮那。乃是異
B32n0176_p0458b15║名。非別體也（文）。
B32n0176_p0458b16║○同（廿一紙）云。法身如來。名毘盧遮那。此翻遍一切處。報
B32n0176_p0458b17║身如來。名盧遮那。此翻淨滿。應身如來。名釋迦文。此
B32n0176_p0458b18║翻度沃燋。是三如來。若單取者。則不可也。大經云。法
B32n0176_p0458b19║身亦非。般若亦非。解脫亦非。三法具足稱祕密藏。
B32n0176_p0458b20║名大涅槃。（會疏二卷七十五。）不可一異縱橫并別。圓攬三法。稱
B32n0176_p0458b21║假名如來也（文）。
B32n0176_p0458b22║○智證大師授決集下（四十一紙）云。唯見大日法身。即釋迦牟
B32n0176_p0458b23║尼。釋迦牟尼。即大日法身。徧一切處。本來常住。無始
B32n0176_p0458b24║無終（云云。）若不然者。皆小乘義也（文）。
B32n0176_p0458b25║○二教論下云。此文明大日尊三身。遍諸世界。作佛事
B32n0176_p0458b26║亦如釋迦三身。釋迦三身。大日三身。各各不同。
B32n0176_p0458c01║△玅玄義六（初紙）云。境妙究竟顯名毘盧遮那。智妙究
B32n0176_p0458c02║竟滿名盧遮那。行妙究竟滿名釋迦牟尼。三佛不
B32n0176_p0458c03║一不異。不縱不橫。故名妙果（文）。
B32n0176_p0458c04║△新華嚴十三如來名號品云。如來於四天下中。或名一
B32n0176_p0458c05║切義成。或名圓滿遍。或名師子吼。或名釋迦牟尼。或
B32n0176_p0458c06║名第七仙。或名毘盧遮那。或名瞿曇氏。或名大沙門。
B32n0176_p0458c07║或名最勝。或名導師。如是等名十千。令諸眾生各別
B32n0176_p0458c08║知見（文）。文句記九本（四十三。）
B32n0176_p0458c09║○記九本（四十二紙）云。若法身有說。眾生亦然。（至）法定不說
B32n0176_p0458c10║報通二義。應化定說。若其相即。俱說俱不說（文）。
B32n0176_p0458c11║△涅槃迦葉品（會疏之卅一五十四）云。善男子。我於處處經中。說
B32n0176_p0458c12║言。一人出世。多人利益。一國土中。二轉輪王。一世界
B32n0176_p0458c13║中。二佛出生無有是處（文）。譬諭品文云云。
B32n0176_p0458c14║○章安大師云。無主無親。亡家亡國（文）。又云。一體之佛。
B32n0176_p0458c15║作主師親（文）。出會疏二（九紙十一紙）
B32n0176_p0458c16║○地持論三（四紙）曰。世無二佛。國無二主。一佛境界。無二
B32n0176_p0458c17║尊號（文）。此上卷引大論九。（十二）
B32n0176_p0458c18║○禮記大全廿五（四紙）云。坊記卅曰。子曰。天無二日。土
B32n0176_p0458c19║無二王。家無二主。尊無二上。示民有君臣之別（文）。
B32n0176_p0458c20║△聖德太子碼碯記云。兩王爭位。二臣論世。兵亂不窮。
B32n0176_p0458c21║正政不收（文）。
B32n0176_p0458c22║△真言亡國祖判出處。錄內九（本尊同答抄）同七（十九）同五（二十）同
B32n0176_p0458c23║廿一（廿四五。）同卅三（十九。）同卅七（初三。）外三（四十四。）啟蒙卅四（四十五。）
B32n0176_p0458c24║深檢。
B32n0176_p0458c25║○略秀句（廿四）云。顯密一致。大道不違。故於一山。弘兩
B32n0176_p0458c26║宗也。（至）真言止觀。一致疏釋。與約教故。處處惟多。法
B32n0176_p0459a01║華真言。各別釋記。奪約部故。予釋惟少等（文）。
B32n0176_p0459a02║△山家依憑集序曰。新來真言家。則泯笔受之相承等
B32n0176_p0459a03║（文）。啟蒙七（八十九）檢可。
B32n0176_p0459a04║△教大師不破真言。乃有二意。內五（七）同六（廿四。）同卅一
B32n0176_p0459a05║（卅四。）
B32n0176_p0459a06║△又削真言宗名之所以。內五（十五。）同六（廿四）。同卅一（十一。）中
B32n0176_p0459a07║正論（六之三紙。）
B32n0176_p0459a08║○秀句下（初紙）云。大唐傳云。方等十二部經者。法相宗所
B32n0176_p0459a09║依經也。摩訶般若者。三論宗所依經也。華嚴海空者。即
B32n0176_p0459a10║華嚴宗所依經也。俱說歷劫行。末知大直道。其大直道
B32n0176_p0459a11║者。是果分故等（文）。
B32n0176_p0459a12║△或師日蓮師所論真言有二。一曰東寺真言。二曰叡山
B32n0176_p0459a13║真言也。叡山又分二。曰傳教真言。曰慈智真言也。（內五十四紙）
B32n0176_p0459a14║佐渡已前強破者。弘法（大日第一法華第三）之真言也。所與同者。
B32n0176_p0459a15║傳教（法華勝真言劣）之真言也。佐前將護。佐後強破者。
B32n0176_p0459a16║即慈覺智證（理同事勝）之真言也。（已上或師。）此義有信哉。祖書卅一
B32n0176_p0459a17║（十一。）同十二（十九。）外七（十六。）微考上（卅）
B32n0176_p0459a18║○善無畏三藏。攝一代於四句。
B32n0176_p0459a19║一唯蘊無我出世間心。（攝諸部小乘三藏阿含。俱舍。成實。律也。弘法十住心中。第四住心。聲聞乘是也。）
B32n0176_p0459a20║二觀蘊阿賴耶覺息本不生心。（攝諸部八識三性無性義。深密經也。乃法相宗也。十心中第七三
B32n0176_p0459a21║論宗也。）
B32n0176_p0459a22║三極無自性心。（攝華嚴般若。即華嚴宗三論宗也。十心中第九華嚴宗無明非時云云。）
B32n0176_p0459a23║四如實知自心。（攝佛性一乘如來祕藏涅槃經。法華經。大日經。十心中第八天台宗。劣於華嚴云云。）
B32n0176_p0459a24║○義釋三云。此經宗橫統一切佛教。如說唯蘊無我出
B32n0176_p0459a25║世間心住於蘊中。即攝諸部中小乘三藏。如說觀蘊阿
B32n0176_p0459a26║賴耶覺自心本不生。即攝諸經八識三無性義。如說極
B32n0176_p0459b01║無自性心十緣生句。即攝華嚴。般若。種種不思議境界。
B32n0176_p0459b02║皆入其中。如說如實知自心名一切種智。則佛性一乘
B32n0176_p0459b03║如來祕藏。皆入其中。於種種聖言。無不統其精要云
B32n0176_p0459b04║云（文）。
B32n0176_p0459b05║○祕藏寶鑰中（十三紙。）云。法資人弘。人待法昇。人法一體。
B32n0176_p0459b06║不得別異。是故謗人則法。毀法。則人。謗人謗法。定
B32n0176_p0459b07║墮阿鼻獄。更無出期。世人不知斯義。任舌輙談。不
B32n0176_p0459b08║顧深害。寧可日夜作十惡五逆。一言一語。不合
B32n0176_p0459b09║謗人法。行殺盜者。現得衣食之利。謗人法者。於我
B32n0176_p0459b10║何益（文）。
B32n0176_p0459b11║○弘法心經祕鍵（終）云。于時弘仁九年春。天下大疫。爰帝
B32n0176_p0459b12║皇自染黃金於笔端。握紺紙於瓜掌。奉書寫般若心經
B32n0176_p0459b13║一卷。予範講讀之撰。綴經旨之宗。未吐結願詞。蘇生
B32n0176_p0459b14║族彳于途。夜變而日光赫赫。是非愚身戒德。金輪御
B32n0176_p0459b15║信力所為也。但詣神舍輩。奉誦此祕鍵。昔予陪鷲峰
B32n0176_p0459b16║說法之莚。親聞此深文。豈不達其義而已（文）。報恩鈔下
B32n0176_p0459b17║（十五）具評。
B32n0176_p0459b18║○弘法大師傳云。歸朝泛舟之日。發願曰。我所學教法。
B32n0176_p0459b19║若有感應之地。三鈷可到其處。仍向日本方。拋上三
B32n0176_p0459b20║鈷。遙飛入雲。十月歸朝。（至）高野山下。占入定所。彼海
B32n0176_p0459b21║上之三鈷。今親在此（取意。）啟蒙十五（十一已下）
B32n0176_p0459b22║△報恩鈔上（終）曰。尼犍之塔也。年久有廣大利生。而終
B32n0176_p0459b23║受馬鳴菩薩之禮。忽崩矣。鬼辨之帷也。多年誑人。而
B32n0176_p0459b24║為阿濕縛窶沙菩薩。所責破矣。𤘽留外道者。八百年為
B32n0176_p0459b25║石。終為陳那菩薩見責。成水已矣。（至）竊法華經國位。
B32n0176_p0459b26║為大日經所領。法王既滅已。人王豈可安穩等（取意）內
B32n0176_p0459c01║十一。（終）
B32n0176_p0459c02║△釋籤三（七十三。）曰。阿竭多仙十二年中。恆河之水。停在
B32n0176_p0459c03║耳中耶。瞿曇仙人。作大神變。十二年中。變作釋身。并
B32n0176_p0459c04║令釋身作羝羊身。作千女根。在釋身上。耆兔仙人。一
B32n0176_p0459c05║日之中。飲大海水。令大地乾耶。婆藪仙人。為
B32n0176_p0459c06║自在天。作三日耶。羅羅仙人。變迦毘羅城。為鹵士耶。
B32n0176_p0459c07║（至）亦如此土古人。張楷能作霧。鸞巴善吐雲（文）。
B32n0176_p0459c08║○妙樂大師云。邪人說正法。正法為邪法。正人說邪
B32n0176_p0459c09║法。邪法為正法（文）。補者曰。此文出處古來未詳。
B32n0176_p0459c10║△善無畏墮獄等。內七（八）同卅（初）蒙卅三（四十二）中正十六（七十三）
B32n0176_p0459c11║諫迷九（廿一）等。　○真言天魔內卅一（廿一）
B32n0176_p0459c12║國賊文。內廿六（卅一）同卅七（九）今厭煩不載。須者往考。
B32n0176_p0459c13║
B32n0176_p0459c14║
B32n0176_p0459c15║
B32n0176_p0459c16║
B32n0176_p0459c17║
B32n0176_p0459c18║
B32n0176_p0459c19║
B32n0176_p0459c20║
B32n0176_p0459c21║
B32n0176_p0459c22║
B32n0176_p0459c23║
B32n0176_p0459c24║
B32n0176_p0459c25║
B32n0176_p0459c26║四宗要文（下）　（終）
B32n0176_p0460a01║附言
B32n0176_p0460a02║此書舊版。文字不克無誤脫。誤經書論之流。亦弗
B32n0176_p0460a03║尠。膚見所及補正焉。
B32n0176_p0460a04║舊本所援典籍。止錄某卷而未記其幾紙。今記之
B32n0176_p0460a05║以便校讐。
B32n0176_p0460a06║凡書題冠半圓圈（【考】今改圓圈）者。朝師之舊也。其有角形
B32n0176_p0460a07║（【考】舊▽形今改△形）者。乃今之纂補也。
B32n0176_p0460a08║舊本四宗之外。加以台宗要文。今也省之。不刊行。
B32n0176_p0460a09║舊本楮員五十餘。纂補六十餘葉。併付梓人。貧道淺
B32n0176_p0460a10║見寡識。繁略不得宜。冀也高明垂繩墨。
B32n0176_p0460a11║昔文政七稔星紀甲申蕤賓十二烏絕笔
B32n0176_p0460a12║京城南苾芻　英園欽書
B32n0176_p0460a13║
B32n0176_p0460a14║刊行四宗要文伏願
B32n0176_p0460a15║玅法廣布海內安寧
B32n0176_p0460a16║法輪常轉檀越快樂
B32n0176_p0460a17║英遠菴藏刻