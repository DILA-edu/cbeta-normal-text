B32n0178_p0501a01║
B32n0178_p0501a02║（100）東大寺六宗未決義
B32n0178_p0501a03║
B32n0178_p0501a04║（六宗者。花巖。法相。三論。成實。俱舍。今一宗不載之而是律宗歟。）
B32n0178_p0501a05║華嚴宗未決文義如左。
B32n0178_p0501a06║合六條
B32n0178_p0501a07║一。明三乘共教菩薩廻入一乘位。法藏師說。（云云不同）若
B32n0178_p0501a08║依疏文。速入不空。極遲立（【考】立恐之）人。至地前十回向位。皆
B32n0178_p0501a09║悉廻竟。更無證地不廻入人也。若依五教文。彼求牛
B32n0178_p0501a10║人。已出界外故。不同凡夫。乃至未得露地大白牛車
B32n0178_p0501a11║故。不同一乘。至自位究竟處故。後皆進入別教一乘
B32n0178_p0501a12║者。何位名為自位究竟處。此義云何。
B32n0178_p0501a13║二。壽命品云。以娑婆一劫。於極樂世界。為一晝夜者。
B32n0178_p0501a14║劫數不同。若就何劫。以為一劫。此義云何。
B32n0178_p0501a15║三。第十地受位分所說受職相。有大乘師說。自受用身
B32n0178_p0501a16║佛成道相。撿論。即是取於現報益相。以為後報益相。此
B32n0178_p0501a17║文相違。如水與火。此義云何。
B32n0178_p0501a18║四。又終南山儼法師釋。受職菩薩位。在第三禪據外
B32n0178_p0501a19║相當補處。此不分明。彼受職生。亦可第三禪耶。此義
B32n0178_p0501a20║云何。
B32n0178_p0501a21║五。下本十萬偈中。品數難定。或三十七品。或三十八品。
B32n0178_p0501a22║或三十九品。或四十四品。或四十八品。皆梵本品數耶。
B32n0178_p0501a23║若後人開出耶。此文云何。
B32n0178_p0501a24║六。新舊二經釋。愛見善惠輪王之子。其數不同。六十卷
B32n0178_p0501a25║經。有二萬五千也。八十卷經有五百也。此文云何。
B32n0178_p0501a26║大法師性泰　法師軌耀　滿位僧澄叡　滿位僧賢
B32n0178_p0501b01║琳　大學頭大法師善福　大學頭法師春福　小學
B32n0178_p0501b02║頭滿位僧圓德
B32n0178_p0501b03║
B32n0178_p0501b04║法相大乘諸經論章疏中未決義如左。
B32n0178_p0501b05║合十九條
B32n0178_p0501b06║一。菩薩處胎經中。或有眾生。不向信地法地。直向阿
B32n0178_p0501b07║羅漢。乃至云或有從阿羅漢果。墜墮凡夫地等（云云）。若
B32n0178_p0501b08║依大乘常從之義。即無此義。其旨如何。
B32n0178_p0501b09║二。又彼經云。佛臥棺中。告阿難言。摩訶迦葉來耶。阿
B32n0178_p0501b10║難言未來。佛問言。牛呞比丘至不。阿難言。牛呞比丘
B32n0178_p0501b11║住忉利天。已入涅槃。唯彼衣鉢到等（云云）。案。四分律及
B32n0178_p0501b12║集藏傳等。如等諸事。佛滅度後。結集時事。前後相遠。如
B32n0178_p0501b13║何會釋。
B32n0178_p0501b14║三。問。鐵圍山大小聖教中所載。故法花云。謂鐵圍山大
B32n0178_p0501b15║鐵圍山。未知須彌山亦有大小耶。若言有者。所具諸
B32n0178_p0501b16║天。及其三界。亦可有大小。若許爾者。同界業報。豈有
B32n0178_p0501b17║增減。若言須彌大小者。何故信力入印法問經第四卷
B32n0178_p0501b18║云。於四天下。諸須彌山。大須彌山。無所妨礙等（云云）。
B32n0178_p0501b19║其文分明。豈無大小耶。
B32n0178_p0501b20║四。問。空中鳥跡。若是天眼之所見耶以不。若所見者。何
B32n0178_p0501b21║故維摩經云。如第五大。如第六蘊。乃至如空中鳥跡
B32n0178_p0501b22║云。既是無體。豈天眼境。若不見者。何故央掘摩羅經第
B32n0178_p0501b23║二卷云。如阿那律。天眼第一。真實明見空中鳥跡。與
B32n0178_p0501b24║宍眼者。俱共逝行。彼宍眼者。所不能見（云云）。文既分
B32n0178_p0501b25║明。故知。天眼能見空中鳥跡。豈不相違。
B32n0178_p0501b26║五。問。普耀經及摩耶經等云。摩耶夫人生太子已。逕
B32n0178_p0501c01║於七日。生忉利天。何故優婆夷淨行法門經下卷云菩
B32n0178_p0501c02║薩生。七日已。其母命終。生兜率天。受快樂等。諸聖教
B32n0178_p0501c03║中。生處不同。如何和會。
B32n0178_p0501c04║六。問。菩薩處胎經第五卷出經品云。佛滅度已後。逕七
B32n0178_p0501c05║日七夜。大迦葉等。結集三藏等（云云）。又大悲經第三卷
B32n0178_p0501c06║云。迦葉阿難佛滅度後。過四百年結集三藏。利益天
B32n0178_p0501c07║人等。又智度論云。佛入滅後。夏安居三月十五日說戒
B32n0178_p0501c08║時。諸結集處等。又西域記。夏安居初十五日集等。如此
B32n0178_p0501c09║論文如前（【考】前恐衍）何和會。
B32n0178_p0501c10║七。廣百論第八卷中。有為心等。亦有方分等（云云）。　又
B32n0178_p0501c11║成唯識論云。若無方分。如心心所。應不共聚生麤果
B32n0178_p0501c12║色。又廣百論文軌師疏云。其心心法。漸漸分析。至一剎
B32n0178_p0501c13║那。剎那亦有多分所成等（云云）。此等所說。云何相違。
B32n0178_p0501c14║八。案附法藏傳。相傳有二十四人。今疑。若約智續（【考】續疑違歟）
B32n0178_p0501c15║深德。高列其名耶。若言爾者。無著菩薩既是世親等之
B32n0178_p0501c16║本師也。故辨中邊論頌曰。稽首造此論。善逝體所生。及
B32n0178_p0501c17║教我等師。當懃顯此義。又瑜伽釋論云。無著菩薩登極
B32n0178_p0501c18║喜地。證法光定。奉大意請說此論。其德特尊。依何所
B32n0178_p0501c19║以。獨不入耶。若言入者。未審二十四誰人是耶。若言
B32n0178_p0501c20║略而不入者。十七地論為首。佛法盛行。猶依此聖。豈
B32n0178_p0501c21║可略耶。願詳其所由也。
B32n0178_p0501c22║九。清辨菩薩所造掌珍論立量云。真性有為空等。大乘
B32n0178_p0501c23║基法師云。宗有所別一分不成過。若爾其簡別真性。若
B32n0178_p0501c24║入有法耶以不。若言入者。其真性言。清辨。護法。皆共
B32n0178_p0501c25║所許。何為有法一分不成耶。若言不入者。有法唯一。
B32n0178_p0501c26║望何而名有法一分耶。又既是大佛頂入因修證經比
B32n0178_p0502a01║量。豈佛比量有此過耶。
B32n0178_p0502a02║十。唯識樞要云。如幻喻中。若依俗諦。即有二微。若似
B32n0178_p0502a03║事幻。若實事幻。隨其所應。即有能立。所立不成等（云云）。
B32n0178_p0502a04║因明疏云因喻之法不應分別。既一師語。如何相違。
B32n0178_p0502a05║十一。大乘基師。三類境義。若依其義。且自證分緣見
B32n0178_p0502a06║分時。所緣見分。有緣慮實用。又此見分與自證分同
B32n0178_p0502a07║種子生。有性境獨影之義耶以不（云云）。
B32n0178_p0502a08║十二。問。聲聞極疾三生得果。第一生中殖解脫分。第二
B32n0178_p0502a09║生中殖決擇分。第三（【考】三下恐脫生字）中即入見道。獨覺極疾四
B32n0178_p0502a10║生得果。於前三生。更加行生。名四生耶。
B32n0178_p0502a11║十三。大小乘宗中。舍利弗是麟角種。未滿因故。不得
B32n0178_p0502a12║彼果耳（云云）。麟角既是一向定性。豈法華會中。得授記
B32n0178_p0502a13║耶。
B32n0178_p0502a14║十四。唯識比量共自。諍論是非義。子細可決。
B32n0178_p0502a15║十五。圓測師云立分諸師語雖似異理無乖違。若爾
B32n0178_p0502a16║安慧論師。相見遍計。唯自體分是依他性。既與諸師。水
B32n0178_p0502a17║火相違。豈得無乖無著。護法。
B32n0178_p0502a18║十六。無垢稱經。大小融入義中。（【考】中下恐脫大字）乘基師疏八釋。
B32n0178_p0502a19║其旨可決。
B32n0178_p0502a20║十七。因明宗中。作法萬端。一比量中。具三十三過耶。若
B32n0178_p0502a21║許具者。其作法何耶。
B32n0178_p0502a22║十八。十四過類中。種種之義。子細可決。
B32n0178_p0502a23║十九。基法師因明疏上卷。初除所因門。外更有序。此間
B32n0178_p0502a24║雖在本甚（【考】甚恐勘）草。不得傳流。真本可請。以前十九條
B32n0178_p0502a25║未決之義。注顯如件。
B32n0178_p0502a26║大法師明秀　大法師明一　大法師玄愷
B32n0178_p0502b01║
B32n0178_p0502b02║無相大乘宗欲求經論章疏并未決義如左。
B32n0178_p0502b03║合十條
B32n0178_p0502b04║一。大乘妙智經中觀心論。清辨菩薩造　般若燈論（清辨菩薩釋）
B32n0178_p0502b05║大佛頂經疏分別明菩薩般若燈論疏。吉藏師二十卷草。
B32n0178_p0502b06║右件經等。雖聞其名。未得其實。冀因使求。
B32n0178_p0502b07║二大乘基法師云。清辨菩薩自作比量。建立唯境。
B32n0178_p0502b08║三。又云。無第八識等（云云）。右二條義。唯聞彼家言。未
B32n0178_p0502b09║見此宗文。今案。掌珍論。是義不然。論主引經頌云。我
B32n0178_p0502b10║定依於我等。長行釋曰。依世俗諦。說心為我。邁云。謂
B32n0178_p0502b11║心定依於心也。一切三界。皆心為體等（云云）。此即唯心
B32n0178_p0502b12║之文。非是唯境明矣。又論云。由得（【考】得下恐脫對字）治道。種子
B32n0178_p0502b13║所依異熟識中。分別等種。無餘永斷。既云種子所依異
B32n0178_p0502b14║熟識。故知。非無識體。今附學生。請其誡文。
B32n0178_p0502b15║四。掌珍論云。真性有為空。如幻緣生故等。大佛頂經及廣
B32n0178_p0502b16║百論。亦有此量。右件經論文義既同。然大乘基師云。此
B32n0178_p0502b17║量有有法一分及能別立過等。（云云）。若此論量實有過者。
B32n0178_p0502b18║佛經比量及廣百量。亦有此過耶。此疑未決。請聞實義。
B32n0178_p0502b19║（【考】成慶案。此以下可一箇緣。然者上清辯建立唯境與無第八識文束之可為第二條歟。）大乘基師云。掌珍論
B32n0178_p0502b20║量。有有法一分不成過。謂我不許汝空勝義故等（云云）
B32n0178_p0502b21║右件一過是似過也。真性之言。為簡能依不相離過。於
B32n0178_p0502b22║法有法。都無損益非本。為遮所依過故。又共量簡別。必
B32n0178_p0502b23║須真言故。內外大小。共用簡別。得立比量。若分別差
B32n0178_p0502b24║別者。何處誰人得立真性量。所別不成。有差別過。亦是
B32n0178_p0502b25║非故。論以眼等。為有法故。真性雖宗。而非有法。有法
B32n0178_p0502b26║一分之言。名實既相違。云何通釋耶。
B32n0178_p0502c01║五。掌珍論云。數論師云。我立大等諸轉變聚。是所顯性。
B32n0178_p0502c02║緣生因故。隨一不成。論主破云。謂諸色覺非緣所顯。隨
B32n0178_p0502c03║彼別緣。有轉異故。如瓶盆等。邁云。是立量破也。右一
B32n0178_p0502c04║條文義不明也。數論師家。許瓶盆等亦緣所顯。由此同
B32n0178_p0502c05║喻所立不成。然則本因還復隨一不成。未知。邁師以何
B32n0178_p0502c06║意趣。作如是釋。
B32n0178_p0502c07║六。理門論九句中。第四句云。同品非有異品有。右件一
B32n0178_p0502c08║句。其義有疑。今案。作法云。聲常為宗。所作性因。虛空
B32n0178_p0502c09║為同。瓶及兔角是異法喻。所作性因。於同非有。於異品
B32n0178_p0502c10║俱。即與第六無差別。何必九句。若約有體。成九句者。
B32n0178_p0502c11║不取無體。何意趣也。唯取有體。還同古師。相害為異。
B32n0178_p0502c12║即違陳那取宗因無。以為異品。其義如何。
B32n0178_p0502c13║七。因明論說九似宗。基法師云。陳那菩薩不立能別不
B32n0178_p0502c14║成者。中因（【考】中因二字恐因中）若不共不定故。右件一義。於理未
B32n0178_p0502c15║決。諸因明師。皆云。似同喻中。所立不成。所以不立。今案。
B32n0178_p0502c16║理旨何必不共不定過耶。且如眼等。神我受用積聚性故。
B32n0178_p0502c17║如臥具等。此即其宗能別不成。臥具等喻。所立不成積。
B32n0178_p0502c18║聚之因。何為不共。雖以臥具為宗。異品猶因。復轉不
B32n0178_p0502c19║共之義。亦不成也。其旨如何。
B32n0178_p0502c20║八。吉藏師釋百論名云。論有百偈。故以百為名。此論
B32n0178_p0502c21║有二十品。各有正偈。後十品無益此土。故不翻之。文
B32n0178_p0502c22║軌師云。此說謬也。尋梵本但有十品。右一條言。二說各
B32n0178_p0502c23║別。何可取中。
B32n0178_p0502c24║九。龍樹傳云。龍樹菩薩。將去此世間。小乘法師云。汝樂
B32n0178_p0502c25║我久住。此（【考】此傳文作世）不。答言。實不願也。退入閑室逕日不
B32n0178_p0502c26║出。弟子破戶看之。遂蟬蛻而去也。西域記云。依王子請
B32n0178_p0503a01║以乾茅葉。自刎其頸。若利劍斷割。身首異處。右件二
B32n0178_p0503a02║傳。依何定旨。
B32n0178_p0503a03║十。肇論云。羅什匿曜涼土者。元康疏云。言涼土者。北涼
B32n0178_p0503a04║阻渠蒙遜也。（言。什前止北涼。而韜智未曜也）右謂恐是言蓋誤矣。何者羅
B32n0178_p0503a05║什前至于長安蒙遜。後興北涼。然則時處既別人。何相
B32n0178_p0503a06║關耶。故什傳云。什以弘始三年。至于長安。王道珪帝記
B32n0178_p0503a07║云。北涼蒙遜。以弘始四年（當遜興初永安元年。）始興北涼也。今撿
B32n0178_p0503a08║疏與傳。相違不同。盍疑相錯。
B32n0178_p0503a09║十一。（【考】今案此者付第〔【考】第下恐脫一字〕未決章疏故故十條耳）又此疏末湜師云。此疏聊
B32n0178_p0503a10║附草本。多不如法。幸恕之。恐是草本而蓋違謬焉。請
B32n0178_p0503a11║求真本。以前十條之事。錄顯如件。
B32n0178_p0503a12║大法師慚安　滿位僧秀忍　滿位僧神範
B32n0178_p0503a13║
B32n0178_p0503a14║成實論未決義如左。
B32n0178_p0503a15║合二條
B32n0178_p0503a16║一。成實論家云。從無明初念。來人三界內。三界內是分
B32n0178_p0503a17║段。未入三界內。是變易生死。修無漏定解脫。斷除煩
B32n0178_p0503a18║惱。變出還於佛果。若爾變出時。初來時。為是一種變易
B32n0178_p0503a19║為是別耶。論師解不同。一云。無二種變易生死。變還
B32n0178_p0503a20║感來時變易也。二云。變出既以無漏感故。感別變易。
B32n0178_p0503a21║非是初來時變易。初來時以無明為因。因既異故變易
B32n0178_p0503a22║不同也。一說。唯有來時變易。若依第二說。有來時變
B32n0178_p0503a23║時。二種變易（云云）。又仁王經說。三界之外有法者。是外道
B32n0178_p0503a24║大有經說。非七佛之所說。何故。彼論云。從無明初念。來
B32n0178_p0503a25║入三界內。豈三界外更有無明耶。願詳其旨。
B32n0178_p0503a26║二。問。彼論宗云。四塵能造。四大所造。見其所說。何似數
B32n0178_p0503b01║論外道所說。若言論師是數論師之苗裔。故述本宗者。
B32n0178_p0503b02║既廻邪歸正。更陳本宗。有何益耶。未度書。成實論新
B32n0178_p0503b03║撰疏并章抄等。可採求也。
B32n0178_p0503b04║傳燈滿位僧賢融
B32n0178_p0503b05║
B32n0178_p0503b06║俱舍宗
B32n0178_p0503b07║問。薩婆多宗云。三世（【考】世下恐脫實有二字）法體恆有者。若生滅而
B32n0178_p0503b08║恆有耶。若不生滅而恆有耶。若生滅而恆有者。法體可
B32n0178_p0503b09║有取果與果用。若不生滅而恆有者。不可說言有為法
B32n0178_p0503b10║也。未度書。安慧論師所造俱舍糅釋。施設足論（并）疏。顯宗
B32n0178_p0503b11║論疏。順正論疏。
B32n0178_p0503b12║大法師善報　　傳燈滿位僧勝貴
B32n0178_p0503b13║
B32n0178_p0503b14║
B32n0178_p0503b15║
B32n0178_p0503b16║
B32n0178_p0503b17║右被去寶龜六年十二月十三日綱所牒偁了事學頭專
B32n0178_p0503b18║為別當請率供別知法大法師并聽利僧等勘出各宗一切
B32n0178_p0503b19║經論草疏傳集等所疑文義等寄返學僧等以決所疑者今
B32n0178_p0503b20║依牒旨注顯別宗未決文義并未度來書等申上如件以牒
B32n0178_p0503b21║上
B32n0178_p0503b22║寶龜七年二月五日
B32n0178_p0503b23║少學頭傳燈入位僧奉基
B32n0178_p0503b24║大學頭大法師性泰
B32n0178_p0503b25║寺主兼大學頭大法師實忠
B32n0178_p0503b26║大學頭大法師勝康