B32n0180_p0511a01║
B32n0180_p0511a02║（249）華嚴通關
B32n0180_p0511a03║
B32n0180_p0511a04║宋復庵。作華嚴綸貫。貫徹一經大旨。往往歸於禪悟。
B32n0180_p0511a05║今以本經要文。通淨土之關。復彼直示圓極之理。
B32n0180_p0511a06║此略明事理雙行。雖似效顰。其門不同。名為華
B32n0180_p0511a07║嚴通關也。余今年七十六。一死亦在近矣。因以日用
B32n0180_p0511a08║所誦持華嚴略抄二本。付與二三子。且述斯書。預
B32n0180_p0511a09║擬遺訓。其文曰。諸仁者。盡此一生。受持淨戒。如
B32n0180_p0511a10║捧油鉢。信重佛法。如護命根。不隨魔緣。如須彌
B32n0180_p0511a11║山。截斷妄想。如大利劒。仰佛加護。稱佛名號誓
B32n0180_p0511a12║轉穢身。必生佛土。又應念。我昔不聞佛名。今即
B32n0180_p0511a13║念彌陀洪名。我昔不聞大法。今即誦華藏法音。此
B32n0180_p0511a14║便人中上上人。人中希有人。又此華嚴經者。十身毘
B32n0180_p0511a15║盧遮那。安住華藏法界海會。以一切諸佛同一體性。十
B32n0180_p0511a16║華藏世界海。微塵數大人相。所演說之根本法輪。八
B32n0180_p0511a17║萬四千諸波羅蜜。淨佛國土。成就眾生。無始無終。常
B32n0180_p0511a18║恆不變。乃至眾生說。國土說。三世如是說。取要言之。
B32n0180_p0511a19║逈然超出文字言詮情識之表。人人具足。現今圓成
B32n0180_p0511a20║一念法界之全體是也。又此經中處處。明念佛三昧。其
B32n0180_p0511a21║文非一。善財最初善知識。德雲比丘教之。以念佛三
B32n0180_p0511a22║昧。乃至結會行願品。以普賢勝行。廻向安樂剎。應知。
B32n0180_p0511a23║一切經中。淨土法門。皆自斯經出。又此華嚴經大要
B32n0180_p0511a24║諦信文殊無相妙慧。了達心性本無所有。發起普
B32n0180_p0511a25║賢如幻行願。淨佛國土。成就眾生。兼此二而不有
B32n0180_p0511a26║所住。是為三聖一體之佛。斯則徹心空而不滯空
B32n0180_p0511b01║想。起幻智而不著有為體中諦而。不住諦理。無
B32n0180_p0511b02║思之思。縛解俱亡。自然能入不可思議無障礙法界。
B32n0180_p0511b03║本經云。菩薩觀心。不在外。亦復不得在於內。知
B32n0180_p0511b04║其心性無所有。我法皆離永寂滅。見是不可思議
B32n0180_p0511b05║相。是則能知無相法。若能住是甚深法。常樂修
B32n0180_p0511b06║行菩薩行。菩薩住是不思議。於中思議不可盡。入
B32n0180_p0511b07║此不可思議處。思與非思皆寂滅。（文）又應知。以取
B32n0180_p0511b08║相分別之識種。感六趣生死之業影。由正智離念之勝
B32n0180_p0511b09║因。證四德常住之妙果。是以一切諸佛說法利生。以
B32n0180_p0511b10║無分別無礙行。即能入法界海會也。今吾審觀日
B32n0180_p0511b11║用之心。苦樂愛憎。生滅萬變。如鳥跡如電光。無相無
B32n0180_p0511b12║形。無有實體。亦求其心本。無來處無去處。不在
B32n0180_p0511b13║內不在外。本來無念。此無念心性廓然。周徧虛空
B32n0180_p0511b14║法界。心佛眾生。常住一相。如如不動。復此心性。雖
B32n0180_p0511b15║無所住。隨緣應物。變現無窮。譬如有大圓鏡。量
B32n0180_p0511b16║等虛空。山河人畜。盡現影像。然此影像。雖變現無
B32n0180_p0511b17║窮。非生非滅。現與不現。鏡體本明。體用無二。心
B32n0180_p0511b18║佛眾生。亦復如是。緣起無盡。性相一如。曹溪云。但
B32n0180_p0511b19║淨本心。使六識出六門。於六塵中。通用無滯。
B32n0180_p0511b20║名無念行。若百物不思。當令念絕。即是法縛。即
B32n0180_p0511b21║名邊見。悟無念法者。萬法盡通。悟無念法者。見
B32n0180_p0511b22║諸佛境。悟無念法者。至佛地位。（文）伏惟。諸佛究
B32n0180_p0511b23║盡斯理。以一法界。為身為土。安住盡十方虛空界
B32n0180_p0511b24║廣大佛剎。具足大智光明常樂我淨功德。大悲願力。普
B32n0180_p0511b25║現身雲。隨眾生心。感應道交。眾生迷背斯理。認
B32n0180_p0511b26║自識影。為身為土。如蠶作繭。人我繫縛。分別痛
B32n0180_p0511c01║苦。生老病死。六趣淪轉。無有窮已。然此迷悟。但
B32n0180_p0511c02║隨眾生分別妄見。假立名言。若能隨順不二心性。
B32n0180_p0511c03║歸入於法界海會。則唯一佛土。無比無對。性相無
B32n0180_p0511c04║礙。生佛一如。百川入海。本名安在。一瞖在眼。空華
B32n0180_p0511c05║亂墜。本經云。如來境界無邊際。一念法界悉充滿。一
B32n0180_p0511c06║一塵中建道場。悉證菩提起神變。菩薩能修普賢行。
B32n0180_p0511c07║遊行法界微塵道。塵中悉現無量剎。清淨廣大如虛
B32n0180_p0511c08║空。等虛空界現神通。悉詣道場諸佛前。蓮華座上
B32n0180_p0511c09║示眾相。一一身包一切剎。願一切佛剎。皆悉清淨。
B32n0180_p0511c10║以不可說不可說莊嚴具。而莊嚴之。一一佛剎。其
B32n0180_p0511c11║量廣大。同於法界。純善無礙。清淨光明。諸佛於中。
B32n0180_p0511c12║現成正覺。一佛剎中。清淨境界。悉能顯現一切佛剎。
B32n0180_p0511c13║如一佛剎。一切佛剎。亦復如是。其一一剎。悉以等
B32n0180_p0511c14║法界無量無邊。清淨妙寶莊嚴之具。而為嚴飾。又為
B32n0180_p0511c15║令一切眾生。皆得無限量大菩提。周徧法界。無所
B32n0180_p0511c16║障礙故。廻向為令一切眾生。皆得平等無分別同
B32n0180_p0511c17║體善根故。廻向。為令一切眾生。皆得入一切同
B32n0180_p0511c18║體清淨佛剎故。廻向。善導云。西方寂靜無為樂。畢竟
B32n0180_p0511c19║逍遙離有無。大悲熏心遊法界。分身利物等無殊。
B32n0180_p0511c20║一到彌陀安養國。畢竟逍遙即涅槃。涅槃莊嚴處處
B32n0180_p0511c21║滿。見色聞香罪障除。百寶莊嚴隨念現。長劫供養報
B32n0180_p0511c22║慈恩。微塵故業隨智滅。不覺轉入真如門。普願有緣
B32n0180_p0511c23║同行者。專心直入不須疑。一到彌陀安養國。元來
B32n0180_p0511c24║是我法王家。一日七日專稱佛。命斷須臾生安樂。一
B32n0180_p0511c25║入彌陀涅槃國。即得不退證無生。門門不同八萬四。
B32n0180_p0511c26║為滅無明果業因。利劒即是彌陀號。一聲稱念罪
B32n0180_p0512a01║皆除。同學相隨遊法界。法界即是如來國。一一佛
B32n0180_p0512a02║國恆沙會。分身聽法修供養。得蒙諸佛慈光照。摩頂
B32n0180_p0512a03║授記入無餘。意樂他方住即住。須欲歸還即
B32n0180_p0512a04║歸還。本國他方亦無二。悉是涅槃平等法。諸佛智慧
B32n0180_p0512a05║亦同然。到處盡是法王家。（善導自釋法界有三義。一者心徧故。二者身徧故。三者
B32n0180_p0512a06║無障礙故。此無障礙法界。與華嚴事事無礙法界同。華嚴宗有四法界。謂事法界。理法界。理事無礙法界。事事無礙法界。此四法界亦一
B32n0180_p0512a07║一互具。淨宗有二門。謂教門實義門。約教門則以法界為眾生。以身屬佛。今依實義門。此二門尅而言之。亦互相具。善導
B32n0180_p0512a08║既言法界即是如來國。豈但滯一門哉。李長者云。無盡佛國不出一塵。不立限量故。以法為界。相海純雜。色像重重。此實
B32n0180_p0512a09║淨土非權取。又云。十方不遠。此方無近。乃至時日歲劫。性自無遷。一念迷亡。古今多劫。即纖毫不轉。如斯等意。皆悉不可思
B32n0180_p0512a10║議法界佛國土也。）又問曰。彼佛及土。既言報者。報法高妙。小
B32n0180_p0512a11║聖難階。垢障凡夫。云何得入。答曰。若論眾生垢
B32n0180_p0512a12║障。實難欣趣。正由託佛願以作強緣。致使五乘
B32n0180_p0512a13║齊入。又眾生業障。觸目生盲。指掌謂遠他方。隔
B32n0180_p0512a14║竹笻（笻者笠也）即踰之千里。豈況凡夫分外。諸佛境內闚
B32n0180_p0512a15║心。自非聖力冥加。彼國何由得觀。（文）夫諸佛同
B32n0180_p0512a16║體本報海會。無障無礙。充滿法界。如千燈互照。
B32n0180_p0512a17║光光增明。應物現形。如一月在天影現眾水。
B32n0180_p0512a18║但以眾生亂想無由寄託。標心西方。簡餘九域。今
B32n0180_p0512a19║以彌陀。為法門主。則十方三世一切佛剎。盡為彌陀
B32n0180_p0512a20║身土。乃至心佛眾生。一切趣一。一趣一切。事事無礙
B32n0180_p0512a21║法界。主伴具足。然則吾曹。雖已安住彌陀海會
B32n0180_p0512a22║一水四見。智隔報殊。猶如生盲不見天日。宜當
B32n0180_p0512a23║脫去竛塀之窮途。通達華藏之鄉關也。（天親淨土論云。入第三門者。
B32n0180_p0512a24║以一心專念作願生彼修奢摩他寂靜三昧行故。得入蓮華藏世界。又善導疏玄義分。多引證舊華嚴經。就中以功德雲念
B32n0180_p0512a25║佛一行三昧。證所立專修念佛三昧。又往生禮讚。以文殊般若經。同證一行三昧。應知善導本意。除所依淨土三經。則以此二經。
B32n0180_p0512a26║亦為宗要的證。今以華嚴通淨土之關故。有由如上義焉。）又按善導觀無量壽經
B32n0180_p0512b01║疏釋第八像觀中。斥唯識法身。自性清淨佛性等觀
B32n0180_p0512b02║云。經文既言想像。假立三十二相。乃至此觀門等。
B32n0180_p0512b03║唯指方立相。住心而取境。總不明無相離念也。吾
B32n0180_p0512b04║宗家言。所破乃指淨影嘉祥。兼及台教。此唯約教
B32n0180_p0512b05║門。若約實義。諸師亦通。且如台教。其義最親。天
B32n0180_p0512b06║台四明。皆共事禪。明此觀門。所謂帶事行行。無觀
B32n0180_p0512b07║有觀。無念有念。事理雙修。定慧不二。非單法身單無
B32n0180_p0512b08║生觀也。四明釋此觀云。作是不二遮照同時。此則即
B32n0180_p0512b09║觀無觀。用無作行。修念佛定。乃至此術不施。勝相
B32n0180_p0512b10║不發。善導既釋前地觀云。凝心不絕。即是見淨
B32n0180_p0512b11║土之相。此名想中見。又想心漸微。覺念頓除。正受
B32n0180_p0512b12║相應。證於三昧。台疏云。前水是想。不能滅罪。
B32n0180_p0512b13║地觀是實。故能除斷。此實觀者。即一心三觀。絕
B32n0180_p0512b14║能所心緣。正受者。即覺念頓除。離分別想念。此皆
B32n0180_p0512b15║無分別智。現量所得。心鏡無垢。勝相自現。若又有
B32n0180_p0512b16║分別覺念。則心鏡有垢故。勝相不現。縱令有現。假
B32n0180_p0512b17║而非真。亦或如言心水澄淨。魚石顯現。濁則不
B32n0180_p0512b18║現也。是故實觀正受。雖名異義通。善導本約下機。
B32n0180_p0512b19║天台專被上機。教門有別。歸元無二。凡圓極一乘。
B32n0180_p0512b20║華嚴法華。及餘大乘經典。靡不盡明事理無礙體用
B32n0180_p0512b21║不二。如夫禪門教外別傳。竪一指行一棒。事理不
B32n0180_p0512b22║自在。乃名法縛。（荊溪釋四教念佛云。前之三教。各念一佛。謂生應報。圓念法身。諸身具足。
B32n0180_p0512b23║清涼釋德雲念佛三昧云。以如為佛。則無境非佛。故云普觀。又若報。若化。一時觀故。已上文中。事理自圓矣。）天
B32n0180_p0512b24║台十疑論。斥無生見解。示生即無生。通淨土之門。蓋
B32n0180_p0512b25║立教破立。各有所據。但無奈何末學之執弊耳。
B32n0180_p0512b26║又如第九真身觀。經文有六十萬億那由他恆河沙由
B32n0180_p0512c01║旬身量。百萬億那由他恆河沙化佛。復有八萬四千
B32n0180_p0512c02║相。八萬四千隨形好。八萬四千光明。其一一中。陪陪
B32n0180_p0512c03║增數。無量無邊。周徧法界。此身量化佛相好光明。非
B32n0180_p0512c04║取相分別觀想思惟之所能及。與華嚴十蓮華藏微塵
B32n0180_p0512c05║數相海全同矣。善導至釋此觀。以念佛眾生文。約
B32n0180_p0512c06║稱名念佛。明有親緣近緣增上緣。次引證無量壽經阿
B32n0180_p0512c07║彌陀經而不委及無邊相海。斯乃急流水中。悲心徹
B32n0180_p0512c08║底。專在凡下。不俟結勸流通之文。六字匕首。突然
B32n0180_p0512c09║露出。（匕首者短刀也。）又前像觀者。假正報也。眾生障重真容
B32n0180_p0512c10║難階。假立形像。且注心想。至真身觀。不可以形
B32n0180_p0512c11║相思惟念。唯此不觀相貌。專稱名字。隨順佛願。相
B32n0180_p0512c12║應佛心。不假作意。以無觀之觀。拆如空相海。大權
B32n0180_p0512c13║密意。不得而可測也。又至流通文。汝好持是
B32n0180_p0512c14║語。持是語者。即是持無量壽佛名云。正明付
B32n0180_p0512c15║囑彌陀名號。流通於遐代。上來雖說定散兩門之
B32n0180_p0512c16║益。望佛本願。意在眾生。一向專稱彌陀佛名。
B32n0180_p0512c17║斯文淨宗的的要旨。不論觀心觀想知解方便。一句
B32n0180_p0512c18║利劒。聲聲下業種之識田。念念斫我法之稠林。語
B32n0180_p0512c19║其高則一棒一喝。尚涉根塵。語其卑則信男信女。
B32n0180_p0512c20║不妨職業。願生淨土之門。八字打開。佛祖同轍之心。
B32n0180_p0512c21║雪中藏鷺。於戲偉哉。大導師定散諸門。結歸稱
B32n0180_p0512c22║佛。稱佛之行。還貫定散。何以故口稱三昧。心眼即
B32n0180_p0512c23║開。不勞觀想。見彼勝境故。復無觀稱佛。相應法
B32n0180_p0512c24║身。圓頓諸門。無二無別故。所期淨土。界徹因源。
B32n0180_p0512c25║生一土即融法界佛剎。所修佛號。因該果海。念一
B32n0180_p0512c26║佛即見十方諸佛。於是應當增信不可思議功德
B32n0180_p0513a01║諸佛所護念也。吾邦空祖。洞達善導專修之門。專
B32n0180_p0513a02║立稱名念佛三昧。其宗教要旨。詳選擇集。又有一
B32n0180_p0513a03║紙法語。其意云。但為往生極樂。稱彌陀名號。更不
B32n0180_p0513a04║假觀想觀心思量方便。乃至縱令學習一代教門。還
B32n0180_p0513a05║同愚癡。一向念佛。又法語云。淺者深也。以無義
B32n0180_p0513a06║即為義。以無樣（樣者法也）即為樣。斯等語雖簡。而穩▆
B32n0180_p0513a07║矣。一日吸盡西江水。直示圓極源底。悟了同未悟
B32n0180_p0513a08║之佛行也。又二祖鎮西聖光國師。識知淨土論云。若
B32n0180_p0513a09║約往生淨土機者。縱雖下根下智人。萬行之中。但取
B32n0180_p0513a10║一行。畢命為期。而勤行之。臨終之時。必得往生。
B32n0180_p0513a11║此是易行中易行。今明菩薩淨佛國土。言易度故。
B32n0180_p0513a12║是即易行義也。問云。近代善導一門之流。以念佛往生。
B32n0180_p0513a13║名易行道。為往生業。以諸行往生。名難行道。不許
B32n0180_p0513a14║往生。此義云何。答。此日諸方淨土學者。皆存此旨。
B32n0180_p0513a15║其義不然。所以者何。善導和尚。乃至但是被稱名
B32n0180_p0513a16║一機。且立專修之義。永以非簡諸行往生。故觀經
B32n0180_p0513a17║云。三世諸佛淨業正因。如此說者。念佛諸行。不
B32n0180_p0513a18║可是非。三福九品之行因。皆悉往生之正因。又云。佛
B32n0180_p0513a19║名即實相之名。實相即是一切法門。是故讚歎佛
B32n0180_p0513a20║名之時。一切法門皆是讚歎之。此即名體不二。性
B32n0180_p0513a21║相一如故也。是故智論云。以佛名號。為實相法。又
B32n0180_p0513a22║國師徹選擇中。舉八種選擇。更加二十二種選擇。宗
B32n0180_p0513a23║教廢立益嚴。而又汎融淨土之門。文云至極甚深之
B32n0180_p0513a24║大乘者。名即體也。相即性也。是故名體不二。性相一
B32n0180_p0513a25║如。然則此念佛三昧。一切諸佛之體性也。此是大乘
B32n0180_p0513a26║至極之法門也。又夫欲知念佛往生。先須知一切菩
B32n0180_p0513b01║薩。淨佛國土。成就眾生之義也。乃至單聖道門人。單
B32n0180_p0513b02║淨土門人。不可知之。聖道淨土兼學之人。可知之。
B32n0180_p0513b03║此則聖教之源底也。法門之奧義也。佛菩薩之祕術也。
B32n0180_p0513b04║此書之上。不可載盡。委可聞口傳也。又稱名念
B32n0180_p0513b05║佛。不論機根之淺深。自然正智正解。相應佛心。契
B32n0180_p0513b06║同淨佛國土。成就眾生之行。（已上國師靈文。載海藏典決。今重舉之。此義於吾淨宗。為
B32n0180_p0513b07║大要的。請同法之人。數熟讀則亦有其不差也。）夫國師者。空祖大師。正宗得髓
B32n0180_p0513b08║嫡傳。親蒙證明。其言曰。源空全身。即是聖光。吾
B32n0180_p0513b09║與聖光。一體無二。如選擇集。則當吾邦宗教多途
B32n0180_p0513b10║之時。大倡究竟一乘果號。不拂不瑩。疾乘佛願。
B32n0180_p0513b11║暗契佛心。單提直入。不敢涉理解。三根易行。五乘
B32n0180_p0513b12║齊修。是故持名弘通。如百川之就下洋洋流溢
B32n0180_p0513b13║四海也。至二祖國師。法運應時廣融性相。益彰真
B32n0180_p0513b14║風。於是淨教周備。赫然猶如杲日升天。宗教施設。
B32n0180_p0513b15║一張一弛。豈易測哉。爾來龍象迭興。稟承鎮西。大
B32n0180_p0513b16║振斯道。了譽冏公云。幸哉我等。依大師自解佛願
B32n0180_p0513b17║恩力。不觀佛身。正見佛心。乃至觀佛行人。佛影現
B32n0180_p0513b18║行者心中。念佛眾生。辱居在佛心內。當知影現
B32n0180_p0513b19║有時。居在無間。又一處忘縱橫。亍彳間失行止。
B32n0180_p0513b20║斯等意與禪門所謂未悟時。銀山鐵壁。悟了還銀山
B32n0180_p0513b21║鐵壁相同。如上祖訓。為鎮西正宗傳燈佛子者。不
B32n0180_p0513b22║可不知也。古語云。竹密不妨流水過。山高豈
B32n0180_p0513b23║礙白雲飛。然法末流弊。諸門互執廢立。動至
B32n0180_p0513b24║有一佛乘中。深著二見。自讚毀他。行業未立。地
B32n0180_p0513b25║獄先辨者也。龍樹云。自法愛染故。毀訾他人法。
B32n0180_p0513b26║雖持戒人。不脫地獄苦。又諸佛聖人為凡夫說法。
B32n0180_p0513c01║而凡夫著音聲語言。不取聖人意。不得實義。不得
B32n0180_p0513c02║實義故。還於實中生著。（文）良以諸佛出世大法。
B32n0180_p0513c03║十方佛土。唯一佛乘。皆悉以不可思議無分別無礙行。
B32n0180_p0513c04║乃能得入清淨法界無邊佛剎。何以故如向所言。
B32n0180_p0513c05║從妄想分別。既現此苦報。今以無分別無礙行。還到
B32n0180_p0513c06║本國。理當然故。復無分別無礙行。即是念無邊法
B32n0180_p0513c07║界。無邊法界。即是如來故。（涅槃經云。又無住者。名無邊法界。無邊法界。即是如
B32n0180_p0513c08║來。云何言住。）是以華嚴一念法界。天台一心三觀。密教通
B32n0180_p0513c09║達本心。禪門見性成佛。淨宗一心不亂等。其名雖殊。
B32n0180_p0513c10║其揆一也。法華經云。如三世諸佛說法之儀式。我今
B32n0180_p0513c11║亦如是。說無分別法。心地觀經云。一切如來。觸無
B32n0180_p0513c12║所得。乃成佛道。化諸諸眾生。大日經云。虛空相是
B32n0180_p0513c13║菩提。無知解者。亦無開曉。圓覺經云。何況能以
B32n0180_p0513c14║有思惟心。測度如來圓覺境界。如取螢火燒須彌
B32n0180_p0513c15║山。終不能著。金剛經云。莊嚴佛土者。即非莊
B32n0180_p0513c16║嚴。是名莊嚴。乃至應無所住而生其心。金光明經
B32n0180_p0513c17║云。法身是正覺。法界即如來。乃至又善男子。一切如
B32n0180_p0513c18║來。有三種身。一者化身。二者應身。三者法身。乃至
B32n0180_p0513c19║唯有如如如如智。是名法身。前二種身。是假名有。
B32n0180_p0513c20║此第三身。是真實有。為前二身。而作根本。何以
B32n0180_p0513c21║故離法如如。離無分別智。一切諸佛。無有別法。又
B32n0180_p0513c22║依於此身。得發初心。修行地心。乃至金剛之心。如
B32n0180_p0513c23║來之心。而悉顯現。無量無邊。如來妙法。皆悉依此
B32n0180_p0513c24║法身不可思議摩訶三昧。而得顯現。佛藏經云。諸佛
B32n0180_p0513c25║無量不可思議不可稱量。乃至諸佛無分別。以是故。
B32n0180_p0513c26║念無分別。即是念佛。文殊般若經云。欲入一行三
B32n0180_p0514a01║昧。應處空閑捨諸亂意。不取相貌繫心一佛。專
B32n0180_p0514a02║稱名字。隨佛方所。端身正向。能於一佛。念念相續。
B32n0180_p0514a03║即是念中。能見過去未來現在諸佛。何以故。念
B32n0180_p0514a04║一佛功德。無量無邊。亦與無量諸佛。功德無二。不
B32n0180_p0514a05║思議佛法。等無分別。皆乘一如。成最正覺。阿彌陀
B32n0180_p0514a06║經云。執持名號。若一日乃至七日。一心不亂。其人
B32n0180_p0514a07║臨命終時。阿彌陀佛。與諸聖眾。現在其前。是人
B32n0180_p0514a08║終時。心不顛倒即得往生阿彌陀佛極樂國土。（此小本中。
B32n0180_p0514a09║有九句不可思議。五句甚難難信。夫言不可思議功德難信之法者。非分別思惟之所能及故。四句百非無在。然則經中所說信
B32n0180_p0514a10║願持名依正莊嚴。皆悉不可思議。與華嚴所說法門無二無別。智旭所謂華嚴所稟却在此經。信知言哉。又應知一心不亂
B32n0180_p0514a11║有事理二門。吾善導空祖。所立稱名念佛。專被下機。兼接上根。是故不問事持理持。一心專念彌陀名號。乃至念念不捨者。
B32n0180_p0514a12║是名正定之業。且佛法初門。指方立相。未始明離念之法。但有久近念念不捨實修行人。應當明信佛之真體不可思議不
B32n0180_p0514a13║稱量。是法不可在文字情解中而已矣。）今所勸進。念佛三昧。亦復如是。雖
B32n0180_p0514a14║有相好功德種種之門。不觀相貌。專稱名字。一言以
B32n0180_p0514a15║蔽諸。若能如上。以無分別無所得心。稱佛名
B32n0180_p0514a16║號。念念相續。一心不亂。即是圓照彌陀諸佛
B32n0180_p0514a17║同一法身。三身十身。無障無礙。嚴土利生。周徧
B32n0180_p0514a18║十方。臨命終時。不隔當念。親感佛迎。往詣佛
B32n0180_p0514a19║國。智慧神通。無量妙法。從一佛號。莫不顯現矣。
B32n0180_p0514a20║疑者云。若言以無分別無所得心念佛。將無有
B32n0180_p0514a21║願生淨土之心耶。曰不然。此非令念絕而為無
B32n0180_p0514a22║分別無所得。唯言不假知解方便。一心稱佛名。精
B32n0180_p0514a23║詣不撓。乃妄想分別。自然消除也。又吾聞之。儒
B32n0180_p0514a24║教言至誠不貳。則感通天地。休徵自臻。其餘無
B32n0180_p0514a25║論老莊諸子。世間所有。文字伎藝等。誠志不息。
B32n0180_p0514a26║則有思極至無思。而各獲其妙。與今所言一心
B32n0180_p0514b01║不亂。亦頗相類。謂心口稱念。更無雜想。內法如
B32n0180_p0514b02║外。外法如內。心境不二。性相一如。無思無慮。無
B32n0180_p0514b03║念而無不念。無得而無不得。非言所詮。修
B32n0180_p0514b04║者自知。如吾淨宗。但能決定願生之心。一心不
B32n0180_p0514b05║亂。稱佛名號。即於斯中。三心四修。一切行願。自
B32n0180_p0514b06║然圓滿。又何有所闕少哉。已下重舉本經。印
B32n0180_p0514b07║决信解。請前後諸文。心教對照。而審思之。文云。
B32n0180_p0514b08║復有不可思議數兜率陀天王。皆勤念持一切諸佛
B32n0180_p0514b09║所有名號。（清涼云。召體曰名。響頒人天為號。乃至以諸如來同一法界體德均故。）爾時大威
B32n0180_p0514b10║光童子。乃至得念佛三昧。名無邊海藏門。（清涼引智論云。菩薩以般
B32n0180_p0514b11║若波羅蜜為母。般舟三昧為父。良以念佛即真涉事。與方便同故得稱父。又念佛成佛是親種故。疏文一言蔽諸
B32n0180_p0514b12║者。念一佛號。亦名一言。直取一言只一佛字故。又法界品德雲念佛門下云。最初善友先明念佛法門者。以是眾行之
B32n0180_p0514b13║先故。乃至依佛方便。能成勝行故。功高易進。以獎物故。具載海藏典决。）如來普放大光明。
B32n0180_p0514b14║一切十方無不照。令隨念佛生功德。此發威光解
B32n0180_p0514b15║脫門。廣大寂靜三摩地。不生不滅無來去。嚴淨國
B32n0180_p0514b16║土示眾生。此樹華神之解脫。十方所有諸國土。悉
B32n0180_p0514b17║見如來坐於座。朗然開悟大菩提。如是喜音之
B32n0180_p0514b18║所入一切諸佛。一法身。真如平等無分別。佛以此
B32n0180_p0514b19║力常安住。普捷現王斯具演。如眾生數普現身。此
B32n0180_p0514b20║一一身充法界。悉放淨光雨眾寶。如是解脫星幢
B32n0180_p0514b21║入。如來色形諸相等。一切世間莫能測。億那由劫
B32n0180_p0514b22║共思量。色相威德轉無邊。如來非以相為體。但
B32n0180_p0514b23║是無相寂滅法身相威儀悉具足。世間隨樂皆得
B32n0180_p0514b24║見。佛身無生超戲論。非是蘊處差別法。得自在
B32n0180_p0514b25║力决定見。所行無畏離言道。（清涼云。决定見者。不隨境相。名自在力。有無不能累
B32n0180_p0514b26║其神。故無畏也。亦非言行處。）佛以法為身。清淨如虗空。所現眾
B32n0180_p0514c01║色形。令入此法中。諸佛如虗空。究竟常清淨。憶
B32n0180_p0514c02║念生歡喜。彼諸願具足。若能除眼瞖。捨離於色
B32n0180_p0514c03║想。不見於諸法。則得見如來。若有若無有。彼
B32n0180_p0514c04║想皆除滅。如是能見佛。安住於實際。佛法不可
B32n0180_p0514c05║覺。了此名覺法。諸佛如是修。一法不可得。以
B32n0180_p0514c06║法無性故。無有能了知。如是解於法。究竟無
B32n0180_p0514c07║所解。又能所分別二俱離。雜染清淨無所取。若縛
B32n0180_p0514c08║若解智悉忘。但願普與眾生樂。一切世間唯想
B32n0180_p0514c09║力。以智而入心無畏。思惟諸法亦復然。三世推
B32n0180_p0514c10║求不可得。三世所有一切佛。悉與等心同智慧。
B32n0180_p0514c11║一性一相無有殊。此無礙種所行道。堅固微密一妙
B32n0180_p0514c12║身。與佛平等無差別。隨諸眾生各異見。一實身
B32n0180_p0514c13║者所行道。法界平等無差別。具足無量無邊義。樂
B32n0180_p0514c14║觀一相心不移。三世智者所行道。一光照觸無涯限。
B32n0180_p0514c15║十方國土悉充徧。普使世間得大明。此破闇者所
B32n0180_p0514c16║行道。佛所莊嚴廣大剎。等於一切微塵數。清淨佛
B32n0180_p0514c17║子悉滿中。雨不思議最妙法。如於此會見佛坐。
B32n0180_p0514c18║一切塵中悉如是。佛身無去亦無來。所有國土皆明
B32n0180_p0514c19║現。顯示菩薩所修行無量趣地諸方便。及說難思
B32n0180_p0514c20║真實理。令諸佛子入法界。能如法供養佛。則能
B32n0180_p0514c21║念佛心不動。若能念佛心不動。則常覩見無量
B32n0180_p0514c22║佛。若常以見無量佛。則見如來體常住。若見
B32n0180_p0514c23║如來體常住。則能知法永不滅。嚴淨不可思議
B32n0180_p0514c24║剎。供養一切諸如來。放大光明無有邊。度脫眾
B32n0180_p0514c25║生亦無限。智慧自在不思議。說法言辭無有礙。施
B32n0180_p0514c26║戒忍進及禪定。智慧方便神通等。如是一切皆自在。
B32n0180_p0515a01║以佛華嚴三昧力。寶座高廣最無等。徧滿十方無量
B32n0180_p0515a02║界。種種妙相而莊嚴。佛處其上難思議。諸佛子眾
B32n0180_p0515a03║共圍繞。盡於法界悉周徧。十方一切無有餘。無
B32n0180_p0515a04║量無邊法界中。無始無終無遐邇。示現如來自在
B32n0180_p0515a05║力。又願以此念佛善根。為一眾生。於一切世界。盡
B32n0180_p0515a06║未來劫。修菩薩行。如為一切眾生。為一切眾生。亦
B32n0180_p0515a07║復如是。雖等如來。勤供佛。雖觀於空集福德。
B32n0180_p0515a08║知法無二勤作業。了剎皆空樂嚴土。若有欲
B32n0180_p0515a09║得如來智。應離一切妄分別。有無通達皆平等。疾
B32n0180_p0515a10║作人天大導師。十力大雄最無上。譬如虗空無等
B32n0180_p0515a11║等。境界廣大不可量。功德第一超世間十力功德
B32n0180_p0515a12║無邊量。心意思量所不及。人中師子一法門。眾生
B32n0180_p0515a13║億劫莫能知。若有欲知佛境界。當淨其意
B32n0180_p0515a14║如虗空。遠離妄想及諸取。令心所向皆無礙。
B32n0180_p0515a15║（清涼云不作意以照境。則所照無涯。此止體性離而息妄。諸取皆寂。若斯則不拂不瑩而自淨矣。無淨之淨。則閭
B32n0180_p0515a16║踏佛境矣。此為心要。請後學思行。）如來應正等覺金翅鳥王。亦復如
B32n0180_p0515a17║是。住無礙行。以淨佛眼。觀察法界諸宮殿中一切
B32n0180_p0515a18║眾生。若曾種善根。已成熟者。如來奮勇猛十力。
B32n0180_p0515a19║以止觀兩翅。鼓揚生死大愛海水。使其兩闢。而
B32n0180_p0515a20║撮取之置佛法中。令斷一切妄想戲論安住如
B32n0180_p0515a21║來無分別無礙行。善導云。若欲學解從凡至聖。
B32n0180_p0515a22║乃至佛果。一切無礙。皆得學也。若欲學行者。必
B32n0180_p0515a23║藉有緣之法。少用功勞。多得益也。（此文密發千鈞之弩。吾曹盲聾。
B32n0180_p0515a24║不見不聞。何則現今無論我人眾生壽者。只箇愛憎未能無礙。況凡聖乃至佛果。法界全體乎。然如一心專念彌陀名
B32n0180_p0515a25║號。直下法界一相三昧故。不假作意。聲聲念念。凡聖佛果。無礙圓通。淨佛國土。成就眾生。又導師悲心。雖專在於常沒凡
B32n0180_p0515a26║夫。至其禮讚偈頌諸文。十之八九。莫不皆有無生無為涅槃法性法界等語。此乃所以使後學知佛之大法不離二諦
B32n0180_p0515b01║也。空祖以爍迦羅眼。徹見導師所立專修念佛三昧。大明選擇本願。一句果號。攝盡眾機。囊括萬行。國師亦顯揚此念佛
B32n0180_p0515b02║三昧諸佛體性。名體不二。自然正智正解。相應佛心。益發揮正宗。提獎末學而唯稱彌陀一行三昧。上智下愚。一心稱念。
B32n0180_p0515b03║一道進趣。未始有毫髮之異也。又應知昔蓮華勝公。問空祖大師云。於諸法門。結緣修習為雜行也否。大師曰。
B32n0180_p0515b04║深信念佛。而後結緣眾善是即助業。非為雜行也。光明既示隨喜他善廻向淨土。可不思哉。此文載淨宗中
B32n0180_p0515b05║古高僧。觀徹上人圓戒誘蒙中。夫空祖選擇集。專雜之廢立。頗嚴於善導。而其寬容亦及于此焉。嗚呼增仰烈祖立宗之悲願。
B32n0180_p0515b06║恢廓吾輩固我之偏見。然則解者結緣于究竟一乘果海法門。行者修習於性相一如念佛三昧。豈非是隨順佛願相應佛心
B32n0180_p0515b07║者耶。於是庶幾乎為善導空祖鎮西傳燈之真子矣。）方今法末之世。如斯等大法。
B32n0180_p0515b08║滿眼映心。況復稱名念佛。通真涉事。普能該
B32n0180_p0515b09║攝十方諸佛法報化身。圓滿淨佛國土成就眾生。障
B32n0180_p0515b10║無不滅。德無不生。吾曹已於念佛三昧。得
B32n0180_p0515b11║大因緣。豈容不進趣哉。若夫宿植德本人。有時
B32n0180_p0515b12║妄想輕安。心光發現。自然識得十方三世諸佛眾生
B32n0180_p0515b13║本來安住金剛道場華藏海會。亦即了知八萬四
B32n0180_p0515b14║千法門盡是歸入法界一行念佛三昧也。縱令此生
B32n0180_p0515b15║未獲勝益。願以念佛誦經功德。諸佛護念。天龍加
B32n0180_p0515b16║祐。身心安穩。住勝壽命。臨終正念。必定得往生安
B32n0180_p0515b17║樂剎。諸仁者宜當解行雙修。護持正宗。善巧方便。隨
B32n0180_p0515b18║機應緣。乃宏顯斯不可思議功德摩訶念佛三昧也
B32n0180_p0515b19║已。古德云。要結蓮華會上緣。是非人我盡傾捐。
B32n0180_p0515b20║無時不作難遭想。歡喜同登解脫船。餘既為先
B32n0180_p0515b21║登。諸仁者請勉旃。更跋拙偈而閣筆曰。誰言暮
B32n0180_p0515b22║景迫推遷。撞著人中大死緣。專念彌陀廻避路。無
B32n0180_p0515b23║邊佛剎影參天。
B32n0180_p0515b24║
B32n0180_p0515b25║弘化二年歲在乙巳十月
B32n0180_p0515b26║
B32n0180_p0515c01║南勢　別山定仙謹撰
B32n0180_p0515c02║同　　安昌實音謹書
B32n0180_p0515c03║
B32n0180_p0515c04║
B32n0180_p0515c05║
B32n0180_p0515c06║
B32n0180_p0515c07║
B32n0180_p0515c08║
B32n0180_p0515c09║
B32n0180_p0515c10║
B32n0180_p0515c11║
B32n0180_p0515c12║
B32n0180_p0515c13║
B32n0180_p0515c14║
B32n0180_p0515c15║
B32n0180_p0515c16║
B32n0180_p0515c17║
B32n0180_p0515c18║
B32n0180_p0515c19║
B32n0180_p0515c20║
B32n0180_p0515c21║
B32n0180_p0515c22║
B32n0180_p0515c23║
B32n0180_p0515c24║
B32n0180_p0515c25║
B32n0180_p0515c26║華嚴通關（終）