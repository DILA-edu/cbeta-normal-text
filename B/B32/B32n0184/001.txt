B32n0184_p0561a01║
B32n0184_p0561a02║（111）顯揚正法復古集第一
B32n0184_p0561a03║
B32n0184_p0561a04║長泉律院苾芻道光普寂撰
B32n0184_p0561a05║將依正法教。以提揭理教之大綱。開為二門。一者顯
B32n0184_p0561a06║理分教門。二者破邪矯弊門。初顯理分教門者。是亦分
B32n0184_p0561a07║二。初顯理。後分教。初顯理者。夫教之被機也。猶若藥
B32n0184_p0561a08║之應病矣。譬如有一壯士之兼備張良之智。孟賁之勇。
B32n0184_p0561a09║曹子建之才。淳于髠之辯者。因四大乖損故罹于沈痾。
B32n0184_p0561a10║顏色憔悴。形容枯槁。氣力困乏。神識昏慌。乍寒乍熱。眼
B32n0184_p0561a11║瞖耳鳴。齒焦舌縮。飲食不下。便利不通。或癲狂搐搦。譫
B32n0184_p0561a12║言妄語。四肢痿。頓臥起假人。當是時也。平生所有顏
B32n0184_p0561a13║色氣力。智勇才辯。一不可得。偶有良醫。診脉察病。
B32n0184_p0561a14║妙施治方。藥病相應。保調不慢。病漸平愈。顏色氣力
B32n0184_p0561a15║等。皆復本焉。當是時也。病中所有過患。一亦叵得也。
B32n0184_p0561a16║眾生迷悟。亦復如是。心性本如。性具恆沙勝德。但由無
B32n0184_p0561a17║始無明熏習力故。諸識轉變生能所取。執我執法。由
B32n0184_p0561a18║二執故生二重障。由二障故起無量生死過患。麤者
B32n0184_p0561a19║名分段生死。細者名變易生死。麤細雖殊竝是妄陰也
B32n0184_p0561a20║妄陰生時。過於恆沙勝德悉不顯現。有時宿善開發。
B32n0184_p0561a21║聞最清淨法界等流正法。如理作意。如說修行則。或漸
B32n0184_p0561a22║或頓。祛二執斷二障。出過二死。成三菩提。無量三昧
B32n0184_p0561a23║智慧神通總持恆沙德用。悉皆現成。喻況可知。何曰最
B32n0184_p0561a24║清淨法界等流正法教。謂如來所證真如。名為最清淨
B32n0184_p0561a25║法界。凡如來所說八萬法蘊。悉是真如所流法。曼荼羅
B32n0184_p0561a26║稱性之智印。能符契於三法印一實相印。是名正法
B32n0184_p0561b01║教。
B32n0184_p0561b02║三法印者。謂諸行無常印。諸法無我印。涅槃寂靜印
B32n0184_p0561b03║也。阿含等三藏。以此三印驗知邪正。合是三印以
B32n0184_p0561b04║為正法。不合此印以為邪說。猶如世之印璽。以辨
B32n0184_p0561b05║物真贋也。一實相印。乃第一義諦方等大乘。以是為
B32n0184_p0561b06║印。具如智論明。
B32n0184_p0561b07║又隨順於四諦二諦三諦一實諦。是名正法教。
B32n0184_p0561b08║四諦如阿含說。二諦如嘉祥二諦章。慈恩法苑二諦
B32n0184_p0561b09║章。妙玄等明。三諦一實諦如台教悉。
B32n0184_p0561b10║又顯示三性三無性二無我唯識唯心。而不違於緣起
B32n0184_p0561b11║之正理。是名正法教。
B32n0184_p0561b12║三性三無性等。如楞伽經。瑜伽論。顯揚論。雜集論。佛
B32n0184_p0561b13║性論。攝大乘論。三無性論等明。
B32n0184_p0561b14║又宣說三十七品三學六度十正行等。隨入於奢摩他毘
B32n0184_p0561b15║婆舍那。是名正法教。奇哉。眾生隨轉於無明所起之惑
B32n0184_p0561b16║業。則自體成殼。殉情失性。非幻生幻。沈淪有海。隨
B32n0184_p0561b17║順於如理之教行。則心扉轉樞。解黏返湛。妄盡幻滅。
B32n0184_p0561b18║歸大寂滅。迷之與悟但是一心之回轉。逆順於性而已。
B32n0184_p0561b19║所謂正法教是何修多羅。而佛云何宣說。諸祖云何傳持。
B32n0184_p0561b20║謂諸佛如來有三種身。何等為三。謂法身報身應化身。
B32n0184_p0561b21║開焉則成四身乃至十身。所謂法身住法性土。身土不
B32n0184_p0561b22║二湛然常住。非是身土。非非身土。非相非非相。離有
B32n0184_p0561b23║離無。唯智之所照而已。所謂報身有二。謂自受用身他
B32n0184_p0561b24║受用身。自受用身住自受用土。或處說方所者。蓋寄顯
B32n0184_p0561b25║耳。其真實義者。自報身土周徧法界。不可說言離三
B32n0184_p0561b26║界處。亦不可說言即三界處。為不可說微塵數自眷
B32n0184_p0561c01║屬。說不可說微塵數之法。如是身土。亦唯佛與佛乃
B32n0184_p0561c02║能知之。尚非一生補處之境界。何況於其餘者乎。
B32n0184_p0561c03║台密古德。談法身自報有相有說。其旨在於由是說。
B32n0184_p0561c04║以寄顯法深勝。及與醫一類偏執無相。而生過之
B32n0184_p0561c05║見病。而後代有昧彼原旨者。濫說有相有說。自謂
B32n0184_p0561c06║高妙。而其見處。徘徊乎有無對待之域。猶癡犬逐塊
B32n0184_p0561c07║殊不知其說已彷彿乎雨眾三德之計矣。
B32n0184_p0561c08║他受用身。或在三界頂。或居界外淨土。或在蓮華藏世
B32n0184_p0561c09║界。為已入大地菩薩。轉一乘圓滿法輪。如華嚴佛地等
B32n0184_p0561c10║是也。應化身大約有二。或現清淨剎。或現雜染土。其
B32n0184_p0561c11║淨剎所現佛。則顯說摩訶衍三乘。密轉一乘法輪。其染
B32n0184_p0561c12║界所現佛。則顯說聲聞緣覺乘。密轉摩訶衍三乘及一
B32n0184_p0561c13║乘祕密法輪。
B32n0184_p0561c14║顯密之別。凡有五種。一則聲聞緣覺乘。名為顯示教。
B32n0184_p0561c15║諸大乘法。竝名祕密教。如智論第四判。二則大乘三
B32n0184_p0561c16║乘教。名為顯了。一乘教。名為祕密。如智論第一百
B32n0184_p0561c17║判。三則一切大小乘教。悉為顯教。曼荼羅教。名為密
B32n0184_p0561c18║教。如密宗判。四則不了義經。名為密意。了義經。名
B32n0184_p0561c19║為顯了。如相宗所判。五則大小竝說。眾互相知。名
B32n0184_p0561c20║為顯露。三輪密化互不相知。名為祕密。如台宗判。
B32n0184_p0561c21║今之所言。在于初二門可知。
B32n0184_p0561c22║我釋迦文佛。乘大願輪。降生於閻浮提迦維衛。示現八
B32n0184_p0561c23║相。於摩竭陀國菩提樹下成等正覺。或顯或密。轉正
B32n0184_p0561c24║法輪。導利群生。所謂顯示法輪者。依蘊處界。顯示四諦
B32n0184_p0561c25║因果無我人道。三十七品為行。擇滅無為為果。是乃閻
B32n0184_p0561c26║浮重障眾生。革凡成聖之初甘露也。所謂祕密法輪者。如
B32n0184_p0562a01║來安住最寂靜大涅槃界。海印定中炳現乎稱性法曼荼
B32n0184_p0562a02║羅。佛說。菩薩說。剎說。眾生說。三世一切說。頓提玄綱
B32n0184_p0562a03║以引上達漸布微澤。以潤群機。普別分彩。徧敷一乘
B32n0184_p0562a04║之教義。因果齊致。以嚴性起之樓觀。是名大方廣佛華
B32n0184_p0562a05║嚴經。是為根本法輪矣。或時為已習行大聲聞。及薄塵
B32n0184_p0562a06║垢大根性者。入於等持王三摩地等。說摩訶衍三乘。依
B32n0184_p0562a07║二諦理。顯示二空及菩薩出假之道。至得三乘菩提。如
B32n0184_p0562a08║般若深密等所說。是名枝末法輪。是教未顯了說一乘
B32n0184_p0562a09║一性。故名三乘教。或時為二無我智已淨。緣修六度功
B32n0184_p0562a10║滿最上大機者。入於深三摩地。轉如來藏一乘法輪。會
B32n0184_p0562a11║三歸一。攝相歸性。如入於無量義處三昧說妙法華。
B32n0184_p0562a12║入於不動三昧說大涅槃等。是名攝末歸本法輪。當
B32n0184_p0562a13║知四諦法輪為顯了轉。摩訶衍教為祕密轉。般若中乃
B32n0184_p0562a14║指般若。云閻浮提第二法輪轉。法華亦言昔於波羅奈
B32n0184_p0562a15║轉四諦法輪。今乃復轉無上最大法輪等。竝皆顯摩訶
B32n0184_p0562a16║衍。乃人無我輪。已轉補特迦羅三摩地所現之祕密輪
B32n0184_p0562a17║也。如上化儀。乃雜染世界攝化之恆範。而三世如來佛
B32n0184_p0562a18║佛道同。如法華方便品說。
B32n0184_p0562a19║問。由何於雜染世界。唯宣說四諦法輪。而不顯了
B32n0184_p0562a20║說大乘法教耶。答曰。閻浮提眾生根鈍障重。執取
B32n0184_p0562a21║蘊相。深著於五欲。入邪見稠林。不堪稟於大乘深
B32n0184_p0562a22║經。若為少根劣機。直爾說與深法。則生惡見取。結
B32n0184_p0562a23║邪見網。猶如蛇飲水而為毒也。縱有得正解正見。
B32n0184_p0562a24║而以所學躇階。多乃傚得似而非者。恰如畫虎而
B32n0184_p0562a25║作狗也。所以如來於無邊甚深諦海。掬一滴水。以潤
B32n0184_p0562a26║閻浮枯槁之眾生。恆轉四諦人空法輪。碾碎二十薩
B32n0184_p0562b01║迦耶大我慢山。淨治五陰心垢已後。入於甚深三摩
B32n0184_p0562b02║地。密轉大乘大空如來藏祕密法輪。破無明住地。盡
B32n0184_p0562b03║二種生死。是閻浮一化漸入祕藏之妙術也。法華迹門
B32n0184_p0562b04║涅槃前分。一示此祕訣可察。
B32n0184_p0562b05║所謂顯示法輪。依四真諦制三學處。為入理行。如來
B32n0184_p0562b06║力無畏大悲等流。說三法藏。詮三學處。謂修多羅毘尼
B32n0184_p0562b07║阿毗曇。修多羅。乃增上心學論道。毗尼。乃增上戒學論
B32n0184_p0562b08║道。阿毗曇。乃增上慧學論道。戒以禁身口之過惡。定以
B32n0184_p0562b09║寂心之散亂。慧以照心之昏暗。又戒能制止惑所起業。
B32n0184_p0562b10║定能伏惑。慧能斷惑。故論云。戒如捉賊。定縛。慧殺。
B32n0184_p0562b11║當知三行相因猶如鼎足。何以故。戒業淨。則淨定自生。
B32n0184_p0562b12║定澄淨。則靈慧自發。慧明了。則癡惑自除。癡惑滅。則淨
B32n0184_p0562b13║心顯現。無量三昧神通從是處起。摩訶衍祕藏從是處
B32n0184_p0562b14║現。四十二賢聖從是處立。所以是三法名三決定道。亦
B32n0184_p0562b15║名三無漏學。亦名學邊際。蓋此三學。即如來藏性具德
B32n0184_p0562b16║相。如來以無師智無礙智。法其本性寂照。制三學處。以
B32n0184_p0562b17║備學道之洪範焉。實乃稱性之玄猷。甘露之妙門也。所
B32n0184_p0562b18║以如來在世聖弟子流。三學均修無復異致。但由其所
B32n0184_p0562b19║好樂以類分。有持修妬路比丘。持毗尼比丘。持摩
B32n0184_p0562b20║夷比丘之目耳。如來滅後七日。尊者大迦葉集會千大
B32n0184_p0562b21║阿羅漢。於摩竭陀國七葉巖。結集三藏。尊者阿難結集
B32n0184_p0562b22║修多羅藏。尊者優波離結集毘尼藏。尊者大迦葉結集
B32n0184_p0562b23║阿毘曇藏。名之上座部。爾時界外有數萬大眾。凡聖聚
B32n0184_p0562b24║會結集五法藏。謂三藏及雜藏禁呪藏。名之大眾部。窟
B32n0184_p0562b25║內窟外雖分二部。法乳一味無復異諍。是名前番二部。
B32n0184_p0562b26║後過百十餘年有大士。名曰大天。慨乎三藏學者墮
B32n0184_p0562c01║于名相。轉失聖旨。乃取大乘空義合糅三藏宣說生
B32n0184_p0562c02║死涅槃但是假名。且以一偈誦出五事。而上座部不信
B32n0184_p0562c03║之。痛加毀斥。大眾部乃信用之。竝誦五事。於是乎。異
B32n0184_p0562c04║執調然。法道不融。是名後番二部。
B32n0184_p0562c05║寂竊謂。前番二部非全無異。上坐部乃迦文嫡嗣。五
B32n0184_p0562c06║師相承專弘三藏。不傳餘藏。大乘方等緊祕不傳。大
B32n0184_p0562c07║眾部是傍派。而傳持五藏。雜藏之中出菩薩法。且阿
B32n0184_p0562c08║含中所言未曾有法。宛似指大乘法。豈非二部所執
B32n0184_p0562c09║既有少異乎。真諦三藏云。後番大眾部中。有傳華
B32n0184_p0562c10║嚴般若金光明維摩勝鬘涅槃等大乘經者。眾中有信
B32n0184_p0562c11║此經者。有不信此經者。云云。又云。多聞部中。間
B32n0184_p0562c12║唱深義參涉大乘。云云。由此說而推之。乃知前番
B32n0184_p0562c13║大眾部。已密傳大乘。而由是密傳。後人乃有信焉者
B32n0184_p0562c14║不信焉者。又後番上座部所出法藏部經量部等。立
B32n0184_p0562c15║五法藏。其說亦涉深義。旨趣往往順同於大眾部及
B32n0184_p0562c16║大乘。惟夫上座部弘傳。緊祕深義。故後至薩婆多興
B32n0184_p0562c17║盛於世。其弊轉墮名相。遂至不知如來有甚深祕
B32n0184_p0562c18║藏。偶聞說深義。則謂之非佛說。而嫌忌之猶如仇
B32n0184_p0562c19║怨。三藏實義殆乎將滅矣。于時上座部中。有慨乎自
B32n0184_p0562c20║部之頹風將失聖旨者。但就理長別作一計。如法
B32n0184_p0562c21║藏部經量部等也。又其禁呪藏中。應有許多持明祕
B32n0184_p0562c22║法。於中三部五部之祕經。特顯如家祕藏之玄極故。
B32n0184_p0562c23║傳法菩薩祕藏諸修羅窟鐵塔等與。由是觀之。不翅
B32n0184_p0562c24║後番二部所計有異。前番二部傳持異致可知。問。前
B32n0184_p0562c25║番上座五聖傳持。只三法藏。斷乎無他。何由知彼亦
B32n0184_p0562c26║有祕蘊耶。答。斯有理教。今且出教證焉。付法藏
B32n0184_p0563a01║傳云。商那和修降臨優婆毱多房。手指虛空。便下香
B32n0184_p0563a02║乳。如高山頂懸泉流注。問言。毱多是何定相。毱多即
B32n0184_p0563a03║入三昧。深心觀察不能曉了。即問其師是何三昧。
B32n0184_p0563a04║和修答曰。此名為龍奮迅定。如是次第五百三昧問
B32n0184_p0563a05║其名字。都不了知。乃至毱多當知。如來三昧。諸辟
B32n0184_p0563a06║支佛不識其名。緣覺三昧。一切聲聞不能解了。大
B32n0184_p0563a07║目犍連舍利弗等所入三昧。其餘羅漢不能測度。吾
B32n0184_p0563a08║師阿難三昧定相。我悉不知。今吾三昧。汝亦不知。如
B32n0184_p0563a09║是三昧。吾涅槃後皆隨吾滅。七萬七千本生諸經。滿
B32n0184_p0563a10║足一萬阿毘曇藏。有八萬數清淨毘尼。如是之法。亦
B32n0184_p0563a11║隨我滅。是故毱多。如來滅後賢聖隱沒。如是法藏漸
B32n0184_p0563a12║當衰損。云云。以是證之。諸聖內證。有無量三昧智
B32n0184_p0563a13║慧。無量祕密法藏。非凡所測也。然則當今人間受持
B32n0184_p0563a14║之三藏及大乘。乃諸大羅漢付法藏諸聖心中所證法
B32n0184_p0563a15║蘊。百千萬分之一而已。祕蘊可察。理證頗多。至下
B32n0184_p0563a16║當知。問。據婆沙論異部宗輪論等說。以大天五事
B32n0184_p0563a17║為邪說毀斥。（云云）。今之所敘。與彼異者何耶。答。
B32n0184_p0563a18║婆沙等所言。蓋斯毘婆沙師誣謗之說爾。所以知者。
B32n0184_p0563a19║善見律二。地持論一說。大天是聖者。一時之大法將
B32n0184_p0563a20║也。瑜伽略纂及嘉祥三論玄中。出大天之事實可尋。
B32n0184_p0563a21║按。大天所說全不違法印。不乖諦理。但發大乘祕
B32n0184_p0563a22║密。以顯三藏實義耳。所以大眾部本末諸部。竝服膺
B32n0184_p0563a23║之。所誦五事。亦有道理。大眾本末。咸誦此偈。上座
B32n0184_p0563a24║所出正量部等。亦誦五事。毘婆沙師之所舉者。斯指
B32n0184_p0563a25║鹿作馬之說也可知。問。毘婆沙師何由惡大天之
B32n0184_p0563a26║甚。而作如斯無根非法之誣耶。答。上座部但弘三
B32n0184_p0563b01║藏。緊禁為凡說上上法。以謂大天所說乃犯極禁。
B32n0184_p0563b02║一諍已後互相毀斥。憎如仇怨。毘婆沙師去大天垂
B32n0184_p0563b03║二百年。漫錄流言。以抑彼計而已。往古來今類例頗
B32n0184_p0563b04║多。不可怪焉。梅冒風雪香氣撲鼻。鐵煉爐鞴釰光
B32n0184_p0563b05║射斗。古賢所諍非凡所識也。學者莫容易評量之
B32n0184_p0563b06║矣。
B32n0184_p0563b07║二百年後從大眾部分出三部。一一說部。二說出世部。
B32n0184_p0563b08║三灰山住部。二百年中又從大眾部出一部。名多聞部。
B32n0184_p0563b09║復出一部。名多聞分別部。復出二部。一支提山部。二北
B32n0184_p0563b10║山住部。本末合則成八部。上座部宗二百年中無復異
B32n0184_p0563b11║諍。三百年初分為二部。一上座弟子部。二薩婆多部。三
B32n0184_p0563b12║百年中從薩婆多部出一部。名可住子部。三百年中
B32n0184_p0563b13║從可住子部復出四部。一法尚部。二賢胄部。三正量部。
B32n0184_p0563b14║四密林山部。三百年中從薩婆多部復出一部。名正地
B32n0184_p0563b15║部。三百年中從正地部復出一部。名法護部。三百年中
B32n0184_p0563b16║從薩婆多又出一部。名善藏部。三百年中從薩婆多部
B32n0184_p0563b17║又出一部。名說度部。亦名說經部。如是上座本末合成
B32n0184_p0563b18║十二部。上座大眾本末部合則成二十部。自爾已後支
B32n0184_p0563b19║派分流成五百部。宗計紛綸互相是非。遂乃至隔河飲
B32n0184_p0563b20║水。適化無方陶誘非一。均以息累為門。同以滅理為
B32n0184_p0563b21║宗。雖其施設門庭分岐。竝不妨如來清淨法界。折杖分
B32n0184_p0563b22║㲲之譬喻。旨在于兹矣。佛滅百年後。優婆掬多有五弟
B32n0184_p0563b23║子。於毘尼藏各作一家。分為五部。一曇無德部。二薩
B32n0184_p0563b24║婆多部。三彌沙塞部。四迦葉遺部。五婆鹿浮羅部。而此
B32n0184_p0563b25║五部至于三百年後各出律本。此五部律。總別開合異
B32n0184_p0563b26║說紛挐。如律部鈔疏之中明。可討。
B32n0184_p0563c01║二部十八部五部等異說頗多。如大集經。文殊問經。智
B32n0184_p0563c02║論。十八部論。部執異論異部宗輪論。如三藏記。育王
B32n0184_p0563c03║傳。法苑珠林等出可尋。
B32n0184_p0563c04║暨于佛滅過五百年。三藏學者轉執名相。隱覆實義。乃
B32n0184_p0563c05║膠滯自所學。至于不知更有進趣於上上法。
B32n0184_p0563c06║三藏教法以詮三學。乃使學人修戒定慧。聖道現前
B32n0184_p0563c07║入無為界。於無累解脫心中。漸轉進於甚深上上法。
B32n0184_p0563c08║是為三藏實義。所以佛在世正法之初。出家弟子同
B32n0184_p0563c09║依律檢。行於二持。跏坐空間。修五停心。觀四念處。
B32n0184_p0563c10║以悟為則。悟心現前。則百千三昧無量法門。悉由是
B32n0184_p0563c11║處出。學佛能事畢矣。佛滅後三百年有迦陀衍尼子。
B32n0184_p0563c12║定慧拔萃。聰明利根。遊戲於阿毘達磨。製八犍度。五
B32n0184_p0563c13║百論師結集廣說。承襲弘演。毘婆沙宗於是勃興。其
B32n0184_p0563c14║學久之稍稍生弊。名相繁蕪如閙叢林。專攻言詮。不
B32n0184_p0563c15║事真修。剩不知大乘法是聲聞乘所顯之真理。妄加
B32n0184_p0563c16║毀斥。甘罹重𠎝。豈不痛哉。
B32n0184_p0563c17║於是乎。有馬鳴龍樹無著世親堅慧等四依大士。悲夫
B32n0184_p0563c18║頹風。愍其淪溺。製造大乘阿毘達磨。弘揚方等經典。
B32n0184_p0563c19║將籍此善巧以通暢三藏之實義。乃弗獲已而施此適
B32n0184_p0563c20║化耳。非輙擧揚大乘而撥棄三藏也。於中如龍樹提
B32n0184_p0563c21║婆二大士。則依共般若示遍計空。無著世親二菩薩。則
B32n0184_p0563c22║明唯識變顯依他有。馬鳴堅慧二大士。則說如來藏顯
B32n0184_p0563c23║圓成中。如上三宗施設雖殊。其致不升。空有二教是大
B32n0184_p0563c24║乘始門。如來藏教乃大乘終極。是乃性海之波瀾。入理
B32n0184_p0563c25║之階漸也。弘教大士為如來使。降生閻浮。分教立宗。
B32n0184_p0563c26║開發祕藏。以賑像運。內鑒冷然無有乖諍。過千年後
B32n0184_p0564a01║有二論師。一曰護法。一曰清辨。空有殊宗。法戰交起。
B32n0184_p0564a02║如史傳載。後賢評謂相破相成。理固應爾矣。時有龍智
B32n0184_p0564a03║三藏。從龍樹大士傳曼荼羅祕經。善無畏金剛智不空
B32n0184_p0564a04║等大阿闍梨。傳傳密付。傳持是法。三摩耶禁忌傳非器。
B32n0184_p0564a05║所以未至于別張門庭。以攝群機也。印度弘傳梗概
B32n0184_p0564a06║如斯。
B32n0184_p0564a07║印度諸國大小乘流通。出于西域記及南海寄歸傳。不
B32n0184_p0564a08║遑縷出。
B32n0184_p0564a09║佛滅過千餘年。此教東漸于支那國。東漢以來至于曹
B32n0184_p0564a10║魏。傳譯未備。弘通尚微。興盛于六朝。整足于李唐。龍
B32n0184_p0564a11║象傑出。乘教區分。淄澠殊味。蘭菊競芳。制教則四律
B32n0184_p0564a12║翻傳。假實岐宗。開遮持犯止作皎然。化教則新舊經論
B32n0184_p0564a13║半滿分彩。教理行果悉檀異宗。然由像季之世人機漸
B32n0184_p0564a14║漓。浮慕玄虛。不樂實踐。諸師適化多倡大教。而少弘
B32n0184_p0564a15║阿含等三藏。如夫羅什道朗吉藏等諸師。弘通三論空
B32n0184_p0564a16║宗。玄奘慈恩等諸德。布演瑜伽唯識之教。彌天光統淨
B32n0184_p0564a17║影等諸師。敷揚如來藏教。從上三家。宛似印度大乘三
B32n0184_p0564a18║宗。北齊文禪師。誦中觀偈。悟入於一心三諦。遠嗣法
B32n0184_p0564a19║於龍猛大士。傳之南岳思禪師。思禪師親證法華三昧。
B32n0184_p0564a20║開化衡獄。道廓止觀。迹鄰證實。三諦妙旨。於是乎倍
B32n0184_p0564a21║彰焉。付法於天台顗禪師。顗禪師。亦證法華三昧。得
B32n0184_p0564a22║旋總持。製造三部弘揚法華。譚玄五重。示觀十乘。四
B32n0184_p0564a23║悉分彩。朗本迹於十妙。三智燃犀。融性相於三法釋
B32n0184_p0564a24║文義則。四釋極賾。幽關斯開。四一開顯大車自現。妙判
B32n0184_p0564a25║時教。分諦海之波瀾。巍巍乎高範。卓然于千古。論止
B32n0184_p0564a26║觀則示方便於五五。顯正受於二二。三止三觀明靜。以
B32n0184_p0564b01║會於祕藏。五略十廣觀行。以嚴於寶乘。三種止觀利鈍
B32n0184_p0564b02║竝攝。六即位次屈慢兩遣。可謂陶甄教行之際。以方軌
B32n0184_p0564b03║於來裔者矣。隋有帝心大士。悟入法界。首唱雜華。判
B32n0184_p0564b04║教五種。以究偏圓之源。示觀三門。以廓空有之際。蕭
B32n0184_p0564b05║然神化。孰得測焉。至相賢首承嗣弘宣。賢首國師製造
B32n0184_p0564b06║探玄。解釋華嚴。判教釋義。理致圓備。同別一乘綜教
B32n0184_p0564b07║海之浩瀚。因果五周䊺法界之祕賾。五教十宗剖判含那
B32n0184_p0564b08║之化迹。十玄六相開宣緣起之祕極。方廣大猷於是乎
B32n0184_p0564b09║章然。是亦教中之偉範矣。李唐之初。善無畏金剛智不
B32n0184_p0564b10║空等諸德相繼西來。傳譯祕經。一行惠果等諸師竝稟受
B32n0184_p0564b11║之。蓋此教乃一乘之祕蘊。以曼荼為宗。六大四曼三
B32n0184_p0564b12║密。以顯示無相之玄猷。密印持明竭磨。以標幟內證之
B32n0184_p0564b13║祕趣。實乃入理之玄關也。支那之境受此教者鮮矣。機緣
B32n0184_p0564b14║不投合乎。後代流傳之隆替予未聞之。
B32n0184_p0564b15║後代密徒有膚淺者。不領顯密一致之玄旨。妄夸密
B32n0184_p0564b16║教。毀斥顯典。（云云）。殊不知。所謂顯教者。乃遮那性海
B32n0184_p0564b17║之智印。同一甘露之妙法矣。豈不知乎。真之密教者。
B32n0184_p0564b18║與夫華嚴般若法華涅槃理致脗浹。猶合符節也。
B32n0184_p0564b19║若有與夫華嚴等。而不同致之密教者。定是邪密也。
B32n0184_p0564b20║彼夸邪密妄貶顯教。宛如祕重燕石棄擲夜光也。
B32n0184_p0564b21║不亦惑乎。又有一類錯解密典。以有相為宗極。
B32n0184_p0564b22║以無相為權詮者。謬之極矣。至下當辨。又此教所
B32n0184_p0564b23║被有三薩埵。三人所學調然有則。若有僭濫。却引殃
B32n0184_p0564b24║過。不可不知。是亦當下辨。
B32n0184_p0564b25║南天竺尊者菩提達磨。渡海西來入梁。機緣不投。移錫
B32n0184_p0564b26║於魏嵩山少林寺。提示直指見性之道。付法於可禪師。
B32n0184_p0564c01║六傳至于曹谿。五祖下分南北二宗。六祖下出南嶽青原
B32n0184_p0564c02║二支。自爾已降。五派分流汜濫海宇。此宗直參究自己
B32n0184_p0564c03║心性。以悟為則。將俾學人不由三乘之途轍。頓乘露
B32n0184_p0564c04║地之大車。乃以直指單傳不立文字。而為家風。雖然不
B32n0184_p0564c05║依三藏及方等之教詮。而能符契於三藏及方等之理趣。
B32n0184_p0564c06║可謂超方越格之妙手段矣。
B32n0184_p0564c07║少林施此活手段。蓋應有二意。一則為使一類大根
B32n0184_p0564c08║性者不涉旁岐。頓截無明之妄根。開發金剛之正因。
B32n0184_p0564c09║紹紹佛祖之慧命。此雖不以教判。而剋論焉則。是乃
B32n0184_p0564c10║楞伽思益圓覺等所說。頓教大乘。而攝沒量大機之
B32n0184_p0564c11║一法門。復奚怪焉。二則呵教破相。解黏去縛。秉金
B32n0184_p0564c12║剛寶劍。斬教中之弊魔。以護三藏及方等之真脈將
B32n0184_p0564c13║絕耳。惟夫如馬鳴龍樹無著世親等大士。慨乎三藏
B32n0184_p0564c14║學者。入名相墮。行證將廢。而不獲已。開發大乘祕
B32n0184_p0564c15║藏。以救其頹風。適化一時。後暨教入于像法。其傳
B32n0184_p0564c16║大乘者。轉復徘徊乎文字知解之域。倍蔀塞自悟門。
B32n0184_p0564c17║向之將矯弊之教。飜成一弊。恰如雪上加霜。遂乃
B32n0184_p0564c18║發足於陰界之表之真修行底。殆乎將熄。於是乎。少
B32n0184_p0564c19║林下那妙手。直指示金剛之正體。將使學人。擺脫
B32n0184_p0564c20║乎文字知解之桎梏。出離乎陰入毒虵之窠窟。頓歸於
B32n0184_p0564c21║無為之大寶宅矣。由是觀之。少林斥教。只是斥教門
B32n0184_p0564c22║之弊。決非斥如來性海之智印。普門應機之正法則。
B32n0184_p0564c23║可謂之陽剝而陰輔之祕術乎。然自少林之至曹谿
B32n0184_p0564c24║諸大禪師。得悟之後潛遁長養。不必張宗垂統之業。
B32n0184_p0564c25║偶值大機。隨緣接得。或說理致。或示機關。若彼少
B32n0184_p0564c26║室六門。與教中修證。大旨相似焉。聞此書有真偽之
B32n0184_p0565a01║諍也。寂未詳孰是矣。熟按古禪師之所提倡則。雖
B32n0184_p0565a02║曰教外曰不立文字。其旨則契會於方等經論。猶合
B32n0184_p0565a03║符節。偶有說及於經論之義則。往往有習教者殆乎
B32n0184_p0565a04║叵企及。又如初祖之印心於楞伽。曹谿之印心於金
B32n0184_p0565a05║剛。其之崇經法也可察。曹谿以後。趙州黃蘗臨濟雲
B32n0184_p0565a06║門等諸老。由恐理致之入情窠。單提向上。壁立萬
B32n0184_p0565a07║仞。及垂一言半句。如木札羹之不可味。如大火聚
B32n0184_p0565a08║之不可觸。如水中月之不可捉。欲使學人提擕乎
B32n0184_p0565a09║非思量底。咬嚼乎沒滋味處。立萬仞懸崖。放身失命。
B32n0184_p0565a10║頓滅却陰界之毒根耳。是乃與頓教大乘。接最上大
B32n0184_p0565a11║機之宗致。而脗合焉。何怪之有矣。故言是剝陽而陰
B32n0184_p0565a12║輔之祕術也否耶。但此宗者。乃具大根性。起大信心。
B32n0184_p0565a13║懷大道心者之所堪受也。若根鈍障重道心孱者。受
B32n0184_p0565a14║是宗則。不止無進趣之功。動也生多過失。或籍口
B32n0184_p0565a15║於向上。毀斥毘尼。託言不立。蔑棄經論。或墮豁達
B32n0184_p0565a16║空。撥無因果。或誑說過人法。犯大妄語。口談毘盧
B32n0184_p0565a17║之頂𩕳。心沈阿鼻最下之底者往住有焉。譬如三歲
B32n0184_p0565a18║孩兒。把莫耶劍。不知運用。却自傷其躬也。所以六
B32n0184_p0565a19║祖曰。小根之人聞此頓教。猶如草木根性小者。若被
B32n0184_p0565a20║大雨。悉皆自倒不能增長。旨哉此言。蓋斯參徒之龜
B32n0184_p0565a21║鑑也。
B32n0184_p0565a22║曇摩迦羅三藏傳律以來。四律五論相次譯出。九代相承。
B32n0184_p0565a23║法聰道覆慧光等諸德。繼踵傳持。多弘四分。李唐之初。
B32n0184_p0565a24║三宗鼎立。一曰相部宗。二曰南山宗。三曰東塔宗。相部
B32n0184_p0565a25║東塔一時雖振。後也衰微。危乎將絕。獨南山宗興盛于
B32n0184_p0565a26║世。承嗣連綿。後裔如麕。南山以毘尼為宗。而至定慧
B32n0184_p0565b01║門。則開立三宗。隨機授教。提示閻浮一化之正軌。以
B32n0184_p0565b02║將興復於佛在世。及正法五聖之淳化。其意至矣。其旨
B32n0184_p0565b03║妙矣。所憾後代傳此宗之家。其所弘揚。其言則相似。
B32n0184_p0565b04║而其趣則天別矣。惜乎。
B32n0184_p0565b05║諸宗之行于世也。交生變態。枘鑒於祖意者。蓋時運
B32n0184_p0565b06║之使然者已。南山宗變狀特甚。至下當辨。
B32n0184_p0565b07║晉有慧遠法師。結蓮社於匡廬山。修習念佛三昧。普勸
B32n0184_p0565b08║緇素殖淨土因。自爾已降。玄忠迦才西河悟真等諸德。
B32n0184_p0565b09║遞代相繼弘宣是教。台華禪律之諸師。信受是教者甚
B32n0184_p0565b10║多矣。是法正依無量壽三部修多羅。傍依諸部讚淨土
B32n0184_p0565b11║經。馬鳴示之起信。龍樹顯之十住。世親論主製述往生
B32n0184_p0565b12║淨土論。申通此教。住還廻向示五門之妙行。廣略相入
B32n0184_p0565b13║廓二諦之玄宗。實乃淨教之範模。苦海之船筏者矣。曇
B32n0184_p0565b14║鸞法師撰之註解。分節解。簡易明暢。亦能適會時機。
B32n0184_p0565b15║可謂巧手矣。是教之有利於澆世也。巧攝三根。若上
B32n0184_p0565b16║根性者稟是教。則速得甚深三昧。頓伏滅二障。悟入
B32n0184_p0565b17║無生法忍。若中下根者受是教。則銳志於厭欣。專心於
B32n0184_p0565b18║觀稱。或發三昧。或辨往業。託生於淨剎。到彼國已。
B32n0184_p0565b19║證得不退。入三賢位。成十地道。是故一類宜受是教
B32n0184_p0565b20║者。則應通於大乘諸宗而修學之。而其別將淨教立
B32n0184_p0565b21║宗統者。蓋乃施適時巧。以攝最下機之祕術也乎。奇
B32n0184_p0565b22║哉此教。言近而旨遠。功高而進易。綜五乘而齊攝願海。
B32n0184_p0565b23║乘一心而速託蓮胎。實乃潤澆季枯槁眾生之甘露也。
B32n0184_p0565b24║是教久之轉生流弊。不可不辨。至下當知。
B32n0184_p0565b25║支那弘傳梗概如斯日域傳持十宗區分。如史所載。今
B32n0184_p0565b26║不復述。如上諸教。悉是最清淨法界等流正法教。符契
B32n0184_p0565c01║法印。隨順諦理。依是如說修行者。或近或遠。應當轉
B32n0184_p0565c02║捨二種生死。轉得三乘菩提矣。問。諸教竝皆普門應機
B32n0184_p0565c03║之真詮。同一甘露之妙法者。深領其旨焉。未審從上諸
B32n0184_p0565c04║祖。孰若立教有方。入道有序。不乖於大聖垂化之正
B32n0184_p0565c05║軌耶。答。印度付法藏大士。固所無論也。支那日域諸
B32n0184_p0565c06║宗諸祖。同體於如來藏體內之權實。互宗一門。張大教
B32n0184_p0565c07║網。撈摝群生。道竝行而不相悖。喻如釣者靜之。𦋯者
B32n0184_p0565c08║扣舟。雖所為異。而得魚則一也。其設抑揚立破之說。
B32n0184_p0565c09║競鉾於彼我之間者。是創業垂統之初。將使其徒專心
B32n0184_p0565c10║於己宗之善巧。而非敢執取一道一行。毀廢餘道餘行。
B32n0184_p0565c11║後學多不領祖意。轉增加扇揚己宗。貶剝他教之說。
B32n0184_p0565c12║恰似加水而鬻乳。彼自以謂。護法扶宗。殊不知其揚
B32n0184_p0565c13║自貶他之說。由執情為崇。理致自僻。荏苒焉𣻏剝中
B32n0184_p0565c14║正之道。乍視焉則似扶祖宗。篤論焉則伐正法之利斧
B32n0184_p0565c15║也。是故澆末之世。有志學道者。應須深究諸宗之教
B32n0184_p0565c16║原。拋其所弊。就其所長。而死解行矣。不者則。必認
B32n0184_p0565c17║珷玞。以為璵璠。為有智之所嘲而已。其之所弊至下
B32n0184_p0565c18║當知。今且擧大乘六宗。而辨其所長。以䀭學者擇法
B32n0184_p0565c19║之檢押焉。
B32n0184_p0565c20║今但舉六宗。而不述餘四家之由。至下當明。
B32n0184_p0565c21║其開宣性起正法之大宗。理極因果。廓五重法界。教岐
B32n0184_p0565c22║普別。彰一乘玄猷。二空三性以固基礎。十玄六相以嚴
B32n0184_p0565c23║樓觀。茫茫素範。以的指舍那統御法界之大化者。宜莫
B32n0184_p0565c24║親乎華嚴三祖之宗致矣。若夫三諦提綱。張眾目於四
B32n0184_p0565c25║悉。一心持衡。羅千星於十乘。權實兼明。殆究教行因
B32n0184_p0565c26║果之際。利鈍竝益。乃免上慢自屈之過。自有佛法以
B32n0184_p0566a01║來。集其大成。諸宗可以是為龜鑑。萬世可以是為規
B32n0184_p0566a02║矩者。宜莫備乎天台大師之說矣。
B32n0184_p0566a03║問。諸宗各有家法存焉。何以言智者所說是諸宗之
B32n0184_p0566a04║龜鑑耶。答。若上根性善根淳熟者。則己宗自足。胡為
B32n0184_p0566a05║假他。若夫中下流善根薄少者。多乃躁囂浮露。法墮
B32n0184_p0566a06║情窩。情解之者。為主正慧為執而鬱焉。非先染指於
B32n0184_p0566a07║台教。辨別諦觀之玄猷。乘教之洪範。而後學於本宗
B32n0184_p0566a08║者則。賢者則為智所魅。不肖者則為愚所枙。弗認
B32n0184_p0566a09║賊而為子則。必為擔麻而棄金之漢矣。靈芝有云。
B32n0184_p0566a10║若乃決白自心。的指妙境甄別大小。簡練偏圓。歷位
B32n0184_p0566a11║淺深涉道次序。唯摩訶止觀是可投心。此言有旨。寂
B32n0184_p0566a12║竊謂。法華玄義者。學佛之軌範矣。
B32n0184_p0566a13║若夫籍世間有為之事相。以喻況無相妙相。彰法界性。
B32n0184_p0566a14║由持明具支之方便。以淨治煩惱妄執。悟大空生。四重
B32n0184_p0566a15║曼荼發舍那之祕藏。三種妙戒攝金薩之願行。攪性海
B32n0184_p0566a16║之浩瀚。以廓緣起之波瀾者。宜莫悉乎大日經疏之說
B32n0184_p0566a17║矣。
B32n0184_p0566a18║問。今所提示者。頗異乎近代密者之所言者何。答。
B32n0184_p0566a19║是義叵容易述。至下當明。
B32n0184_p0566a20║若夫假一條黑路。通禪那之真脈。拈無垢鐵鎚。摧陰人
B32n0184_p0566a21║之牢關。巧施規繩。存沙門家之真風於像末之世者。宜
B32n0184_p0566a22║莫妙乎少林直指之道矣。
B32n0184_p0566a23║或問。子之崇禪宗者。頗異乎禪者之崇禪宗也與。答
B32n0184_p0566a24║實爾。近代禪者所自夸之禪者。即是眾生之心性。諸
B32n0184_p0566a25║佛之法身。而天台賢首及密乘三藏。竝即以是為宗。
B32n0184_p0566a26║如彼毘曇成實瑜伽中觀等。窮理論焉則。皆莫不以
B32n0184_p0566b01║是為所歸矣。然則尋常禪者所自夸之禪者。乃諸宗
B32n0184_p0566b02║所依之如來藏心。而非獨禪宗有之。他若言諸宗各
B32n0184_p0566b03║依一經立焉。禪宗不偏依一經。諸宗則別。禪宗則
B32n0184_p0566b04║總者。是亦不然。何者其依一經者。門庭也。相待也。
B32n0184_p0566b05║若就門庭則。雖禪宗也非無差別。有時時拂拭者。
B32n0184_p0566b06║有本來無物者。有印心於楞伽。有印心於金剛。有
B32n0184_p0566b07║三玄三要者。有五位君臣者。豈可謂之區別乎。若
B32n0184_p0566b08║就堂奧。約絕待論焉則。所謂華嚴天台密宗等。各自
B32n0184_p0566b09║統收盡十方三世無盡無餘教義。無有剩缺。何區別
B32n0184_p0566b10║之有矣。由是觀之。尋常禪者所自夸耀之禪者。是諸
B32n0184_p0566b11║宗之通依。而非獨禪宗有之。胡為以彼之所崇。而
B32n0184_p0566b12║崇之乎。但予之所以崇禪宗者。今且提舉三兩焉。
B32n0184_p0566b13║初祖示神光曰。汝外息諸緣。內心無喘。心如牆壁
B32n0184_p0566b14║可以入道。趙州曰。我在南方三十年。除粥飯二時
B32n0184_p0566b15║雜用心處。（云云）。香林四十年方成一片。湧泉四十年
B32n0184_p0566b16║尚自走作。又石霜示人。休去。歇去。寒灰古木去。古
B32n0184_p0566b17║廟香爐去。一條白練去。一念萬年去。蓋斯未悟之者。
B32n0184_p0566b18║真參實修之正軌也。不翅禪者而有此修。凡三乘一乘
B32n0184_p0566b19║之學人。稟迦文之正化者。皆應當假如上之修。以
B32n0184_p0566b20║為入理之要也。而像季之世。人法漸漓。學教習律
B32n0184_p0566b21║者。僕僕爾拘守名相。修禪者。倀倀乎沈著頑定。恰
B32n0184_p0566b22║如上于崑丘拾收土塊也。蓋少林慨乎此弊風。運
B32n0184_p0566b23║那妙手。截斷旁見岐道。直示賢聖之王路。將使學
B32n0184_p0566b24║人挽回自己元明真心。於陰入之巢窟。是予之所以
B32n0184_p0566b25║崇禪宗也。又且彼宗叢林之風規。粗得律檢之大體。
B32n0184_p0566b26║雖么麼雛僧。率以籍禪那思惟。體究自己心性。而
B32n0184_p0566c01║為意樂。是乃迦文一化。沙門之真風矣。是亦予之所
B32n0184_p0566c02║以歆羨禪宗也。子莫復怪焉。
B32n0184_p0566c03║其能開顯乎如來大悲之祕極。厭穢欣淨施異方便。三
B32n0184_p0566c04║有因斯長揖。指方立相開大義門。五乘從是齊入。佛力
B32n0184_p0566c05║加祐。如月印水。至誠感通。變鐵成金。指此徑路。示
B32n0184_p0566c06║此要門。以使濁世重障眾生。速入不退頓超萬劫之修
B32n0184_p0566c07║者。宜莫優乎淨土諸師之提倡矣。
B32n0184_p0566c08║是教之真所壞于簡易。蓋斯情謂之簡易。而非佛祖
B32n0184_p0566c09║之簡易也。易往無人之誠說。宜深留意矣。
B32n0184_p0566c10║若夫剖判化制。以垂七眾之彛範。班布止作。以示眾行
B32n0184_p0566c11║之洪基。提揚三行。撮要於廣律。申明諸乘。布益於群
B32n0184_p0566c12║彙。搰搰焉興復三學均修之淳源。淳淳乎開宣止觀雙
B32n0184_p0566c13║運之玄門。對治有序。自之而大。譬夫伐樹。始先刊枝。
B32n0184_p0566c14║使根株漸朽。真修攀階。自下而上。類之登五層樓。必
B32n0184_p0566c15║始自初級。以挽回四依八正之古道。於像末之世者。宜
B32n0184_p0566c16║莫正乎南山律師之所宗矣。
B32n0184_p0566c17║或問。南山之所製述。率申釋毘尼而已。至其論定
B32n0184_p0566c18║慧之道則。未多聞焉。今之所讚述。豈非逕庭于彼
B32n0184_p0566c19║宗耶。答。子問全出于不領南山宗矣。至下當辨。
B32n0184_p0566c20║如上六宗。其門庭則雖有碩異。其堂奧則理味鹹會矣。
B32n0184_p0566c21║譬如醫之療病藥劑非一。溫補滋潤之劑有之。寒涼攻擊
B32n0184_p0566c22║之劑有之。平和調理之劑有之。補瀉溫涼由病用捨。君臣
B32n0184_p0566c23║佐使隨方轉易。其方劑則雖有多別。而至於療病養命
B32n0184_p0566c24║之功則。全無軒輊也。是故授藥者。服藥者。祇應於藥
B32n0184_p0566c25║物之真贋。配劑之好惡。病藥之差當。而細加檢察焉。不
B32n0184_p0566c26║應局定乎某藥則好藥也。某藥則不好藥也。某劑則可也。
B32n0184_p0567a01║某劑則不可也等。諸宗法義亦復如是。學者應頓拋却
B32n0184_p0567a02║是宗則妙也高也。彼宗則麤也卑也等之偏執妄想。只深
B32n0184_p0567a03║簡練乎其之所稟機教投合不。解行隨順於正法不等
B32n0184_p0567a04║也。若能如是思惟觀察。日鍛月鍊者。則縱令不至證悟。
B32n0184_p0567a05║而此人成就世俗之見。而不失為佛徒矣。
B32n0184_p0567a06║十宗之中。唯舉六宗不出餘四者何耶。謂。餘之四
B32n0184_p0567a07║宗今不行千世。且夫俱舍成實。乃小乘宗。是人空教。
B32n0184_p0567a08║三論法相。乃大乘始門。是法空教。若以此二空教。為
B32n0184_p0567a09║大乘實教之方便。則最妙矣。以是教為究竟。則非理
B32n0184_p0567a10║也。然像末之世。立宗垂統。則必以抑揚而為先驅。
B32n0184_p0567a11║今時若弘彼四宗者。則由明宗之情為崇。而必起揚
B32n0184_p0567a12║小抑大。褒權貶實之愆乎。無垢友順憬之覆轍。豈
B32n0184_p0567a13║可不懼乎哉。因思。彼之四宗不宜行乎末世者已。
B32n0184_p0567a14║其之所以不舉而評焉可察。問。以小貶大。以權抑
B32n0184_p0567a15║實之可懼。固應爾矣。若稟六宗者。執實而毀權小。
B32n0184_p0567a16║寧非過失耶。答以實而斥權小者。亦重愆矣。然彼
B32n0184_p0567a17║之六宗。其得正旨者則。實能生權小。權小能成實。權
B32n0184_p0567a18║實相資。其不相離。如娑羅迦隣提。豈可毀斥也。其
B32n0184_p0567a19║致僻執者之。以實毀斥權小者。是昧教者之失。而
B32n0184_p0567a20║非宗乘之過也。
B32n0184_p0567a21║問。六宗所立。竝皆攝機之妙門者。深領其旨。未詳六
B32n0184_p0567a22║宗所立如何。幸聽其宗要焉。答。六宗法義高遠廣大。豈
B32n0184_p0567a23║可輙辨乎。顧古來論八宗十宗之說。甚為拙陋。且後之
B32n0184_p0567a24║傳持交生變態。本宗之真為此𣻏剝。置之不辨則。遂乃
B32n0184_p0567a25║使佛祖之正旨泯絕叵得復見乎。於是乎奮然濡毫。述
B32n0184_p0567a26║其梗概。以備創學之研磨矣。六宗者何。謂一華嚴宗。二
B32n0184_p0567b01║天台宗。三曼荼羅宗。四禪宗。五淨土宗。六南山律宗。
B32n0184_p0567b02║初華嚴宗者。今且分五門而辨之。何等為五。一略述
B32n0184_p0567b03║祖承。二華嚴教相。三華嚴宗趣。四乘教分齊。五修入法
B32n0184_p0567b04║界。初略述祖承者。隋有杜順帝心和上。神智拔萃。悟
B32n0184_p0567b05║入華嚴法界。製述五教三觀。宣說一乘緣起十玄門。其
B32n0184_p0567b06║文言則僅數十行。其旨趣則含無盡理。所謂五教止觀者
B32n0184_p0567b07║一法有我無門。是小乘教。二生即無生門。是大乘始教。
B32n0184_p0567b08║三事理圓融門。是大乘終教。四語觀雙絕門。是大乘頓
B32n0184_p0567b09║教。五華嚴三昧門。是一乘圓教。所謂三觀者。一真空絕
B32n0184_p0567b10║相觀。二事理無礙觀。三周徧含容觀。五教約教以示止
B32n0184_p0567b11║觀。三觀就理以彰觀心。彼此相攝。理歸一致。全是華嚴
B32n0184_p0567b12║大教海之智印也。華嚴宗猷濫觴於此。至相儼尊者。夙
B32n0184_p0567b13║學佛陀光統之教乘。深探今經之玄賾。又承法於帝心。
B32n0184_p0567b14║倍究法界之祕奧。更感異僧告。攝靜思惟。大啟悟乎六
B32n0184_p0567b15║相因陀羅。後撰述華嚴搜玄記孔目章等。以發揚此宗。
B32n0184_p0567b16║一乘同別之妙旨。於是開立。五教十玄之幽旨。於是燦
B32n0184_p0567b17║然。賢首藏國師。夙負靈機。修道於大白山。餌木數年。
B32n0184_p0567b18║無師省悟。深達雜華玄猷。後聽雲華講華嚴經。投機符
B32n0184_p0567b19║契。倍究幽祕。乃製華嚴探玄記。及旨歸綱目。五教章。遊
B32n0184_p0567b20║心法界記。妄盡還源。義海百門等。殫力弘揚此宗。雜華
B32n0184_p0567b21║宗教於是圓備矣。三祖淳源從是絕流惜乎。
B32n0184_p0567b22║清凉觀國師。圭峯密禪師等。雖承嗣是宗。間設異義。
B32n0184_p0567b23║望之三祖。頗有逕庭。各作一家振于一時。雖然其
B32n0184_p0567b24║說竝有道理。非是三祖之正旨。其之所以不系於法
B32n0184_p0567b25║嗣在於斯矣。其異如探玄發揮等辨。
B32n0184_p0567b26║二明華嚴教相者。夫此華嚴經。乃毘盧遮那所證法曼荼
B32n0184_p0567c01║羅。通三世間。無盡教義。佛說。菩薩說。剎說。眾生說。
B32n0184_p0567c02║三世一切說。華嚴旨歸出十類經。探玄記敘六類經。謂
B32n0184_p0567c03║恆本。大本。上本。中本。下本。略本是也。所謂恆本者。即
B32n0184_p0567c04║普賢所感法界素怛覽也。其大本者。亦大菩薩陀羅尼力
B32n0184_p0567c05║之所受持也。其上本中本者。猶是天中龍宮之所祕藏。
B32n0184_p0567c06║而非閻浮眾生之所持也。其下本者。即十萬頌。是傳法
B32n0184_p0567c07║菩薩。寄諸時處人法。乃略攝法界塵數教義。以使閻浮
B32n0184_p0567c08║提眾生獲見聞益。於斯下本中。略出傳譯者是略本。即
B32n0184_p0567c09║現流新舊譯本是也。晉之所譯。八會三十四品。大分為
B32n0184_p0567c10║五。初世間淨眼品。是緣起因緣分。列三世間。以寄顯
B32n0184_p0567c11║法界緣集。次盧遮那品。是舉果勸樂生信分。果乃盧遮
B32n0184_p0567c12║那華藏世界。因乃普莊嚴童子。因果二法。即如來藏心體
B32n0184_p0567c13║義。是為所信境。次從名號品至如來性起品三十品。
B32n0184_p0567c14║是修生因契果生解分。於中初二十八品。是差別因果。
B32n0184_p0567c15║亦名修因果。後二品。是平等因果。亦名修顯因果。此二
B32n0184_p0567c16║因果。二而不二。不二而二。何以故。差別因果。以普智照。
B32n0184_p0567c17║即平等因果。因悉普賢行。果咸如來性起。故前修生因果
B32n0184_p0567c18║中。初二十五品是因。後三品是因。後三品是果。若於別
B32n0184_p0567c19║教門判焉則。因即見聞解行。果即證入。若於同教門。判
B32n0184_p0567c20║焉則。初名號品。乃表顯人天乘順解脫分善。次四諦品。
B32n0184_p0567c21║乃表顯二乘同教。次光明覺品是真諦。徧計即空。次明
B32n0184_p0567c22║難品是俗諦。依他似有。如上二品。大乘始門。乃表顯三
B32n0184_p0567c23║乘同教。次淨行品已下是一實諦。中道圓成實。離有離
B32n0184_p0567c24║無。乃表顯一乘同教。此中信住行向地及佛果。即是信
B32n0184_p0567c25║解行證。證中亦有分證滿證。配對可知。如是二種因果。
B32n0184_p0567c26║全由二空中道智。明照破無明及無明所起惑品。而顯
B32n0184_p0568a01║現焉。故屬之文殊門。名為生解分。次離世間品。是託
B32n0184_p0568a02║法進趣成行分。即成行因果。屬之普賢門。同別二門如
B32n0184_p0568a03║探玄十七明。後入法界品。是依人入證成德分。即證入
B32n0184_p0568a04║因果。是乃離垢染轉一合義。能入法界乃文殊門。所入
B32n0184_p0568a05║法界乃普賢門。本會即佛及普賢境界。是當別教不共門。
B32n0184_p0568a06║末會有三。是含同教共門。初比丘會。是二乘同教。次
B32n0184_p0568a07║龍宮會。是三乘同教。後善財會。乃一乘同教。與上修生
B32n0184_p0568a08║因果同別義門。其旨脗合。但彼就解明。此約證示。且人
B32n0184_p0568a09║天同教攝於二乘可知。終乘則。一乘二乘三乘五乘乃
B32n0184_p0568a10║至無量乘。約教則。小始終頓悉是華嚴同教門。救攝七
B32n0184_p0568a11║地已還眾生之妙法甘露。而稟是法者。莫有不終歸
B32n0184_p0568a12║入華嚴法界者矣。至下當悉。三華嚴宗趣者。此經以因
B32n0184_p0568a13║果緣起理實法界。而為宗趣。理實法界即如來藏心。謂普
B32n0184_p0568a14║賢法界為因。盧舍那法界為果。因果緣起即五周因果。
B32n0184_p0568a15║於中普賢因果。是別教不共緣起。二乘三乘五乘等因果。
B32n0184_p0568a16║乃同教共門緣起可知。又法界法門。略辨十事五對。謂
B32n0184_p0568a17║教義理事境智行位因果。所謂教義互為宗趣。下之四對
B32n0184_p0568a18║亦復如是。具如探玄辨。此十事五對。能攝二乘三乘五
B32n0184_p0568a19║乘等一切教義。乃至因果同別二門。準上可知。又法界
B32n0184_p0568a20║因果分相顯示。有十義五門。一無等境。即真如法界。此
B32n0184_p0568a21║有二位。一出纏離垢法界。二在纏性淨法界。此二為所
B32n0184_p0568a22║信所證境故。二無等心。此亦二義。一大菩提心。二信悲
B32n0184_p0568a23║智等。三無等行。此亦二義。一差別行。二普賢行。四無
B32n0184_p0568a24║等位。此亦二義。一行布差別位。二圓融相攝位。五無等
B32n0184_p0568a25║果。此亦二義。一修生果。二修顯果。即此五門。通收華
B32n0184_p0568a26║嚴大教海。以為宗趣。又此五門。約別教門則。悉是普
B32n0184_p0568b01║賢智境界。何以故。十義融即故。約同教門則。二乘三乘
B32n0184_p0568b02║五乘乃至無量乘。從微入著。從別趣普故。又法界因
B32n0184_p0568b03║果雙融俱離。謂性相融即無礙自在。此亦十義。一由離
B32n0184_p0568b04║相故。因果不異法界。二由離性故。法界不異因果。
B32n0184_p0568b05║乃至十因果二位各隨差別。一一法。一一行。一一德。一
B32n0184_p0568b06║一位。皆各總攝無盡無盡諸法門海。是為華嚴無盡宗
B32n0184_p0568b07║趣可知。四乘分齊者。謂五教止觀。孔目章。五十要問
B32n0184_p0568b08║答。探玄記。五教章等判釋乘教。文義彰灼。猶如日星。而
B32n0184_p0568b09║清凉觀師稍設異義。不全循三祖之榘護。乘教徽猷於
B32n0184_p0568b10║是變態。自爾以來展轉駕說。轉喪其真。猶如金變成
B32n0184_p0568b11║鍮矣。邇有一講者。奮撝將匡凉密等之弊。以復三祖之
B32n0184_p0568b12║真。其說已僻謬交生疣贅。乘綱記為此壞亂。遂乃使學
B32n0184_p0568b13║教者。駸駸焉陷于妄浮慕一乘輘轢諸乘夸耀贋圓蔑
B32n0184_p0568b14║棄權小之邪阬矣。宛如甘露變成毒藥也。豈可不洪
B32n0184_p0568b15║歎乎哉。（寂）雖不似深慨此頹風。探玄發揮鈔懸敘中。乘
B32n0184_p0568b16║教二門竝出教理。以辨其朱紫。今不復贅焉。五修入
B32n0184_p0568b17║法界者。夫法界者。即如來藏真如。是諸法所依性。緣起
B32n0184_p0568b18║本際。一切聖法以是為因。故名為法界。所入法界開為
B32n0184_p0568b19║五門。一有為法界。二無為法界。三亦有為亦無為法界。
B32n0184_p0568b20║四非有為非無為法界。五無障礙法界。初有為法界有
B32n0184_p0568b21║二。一本識能持諸法種子。名為法界。如論云無始時來
B32n0184_p0568b22║界。二三世諸法差別邊際。名為法界。二無為法界亦二。一
B32n0184_p0568b23║性淨門。（云云）。二離垢門云云。三亦有為亦無為。亦二。一隨
B32n0184_p0568b24║相門。謂蘊處界中意所緣境。名為法界。二無礙門。謂一
B32n0184_p0568b25║心法界具含二門一真如門。二生滅門。二門無礙故。名
B32n0184_p0568b26║為亦有為亦無為法界。四非有為非無為法界。亦二。一
B32n0184_p0568c01║形奪門。云云。二無寄門。云云。五無障礙法界。亦二。一
B32n0184_p0568c02║普攝門。云云。二圓融門。云云。能入法界亦有五門。一
B32n0184_p0568c03║淨信。二正解。三修行。四證得。五圓滿。此五望前所入
B32n0184_p0568c04║五門有二。一隨一能入通五所入。隨一所入遍五能入。
B32n0184_p0568c05║二此五能入。如次入五所入。所入亦有五重。一法法界
B32n0184_p0568c06║二人法界。三人法俱融法界。四人法俱泯法界。五無障
B32n0184_p0568c07║礙法界。初中有十。事理境行體用順逆教義。此十同一
B32n0184_p0568c08║緣起無礙鎔融。次人法界亦有十門。謂人天男女道俗佛
B32n0184_p0568c09║菩薩外道諸神。表顯緣起。俱融俱泯。無礙如理思之。能
B32n0184_p0568c10║入法界亦有五重。一身。二智。三俱。四泯。五圓。準上可
B32n0184_p0568c11║知。所入法界。乃如來師子奮迅三昧所現法界。在因焉
B32n0184_p0568c12║則。名為普賢。能入法界是文殊門。然能入對果法界。以
B32n0184_p0568c13║顯頓入。對因法界。以彰漸入。漸頓圓融。是別教門果
B32n0184_p0568c14║分法界。漸頓差別則。頓入乃別教門因分法界。漸入乃
B32n0184_p0568c15║同教門諸乘法界也。於虖妙矣哉。華嚴法界十地曼荼羅。
B32n0184_p0568c16║此中具足世間出世間出出世間一切善法。約教焉則。下
B32n0184_p0568c17║從一句一偈。乃至無盡大教海。約解行則。始自少慧
B32n0184_p0568c18║微善。乃至無盡無餘福智願行。莫有不從此華嚴法界
B32n0184_p0568c19║流出。而還歸於此華嚴法界海也。所以者何。此十地曼
B32n0184_p0568c20║荼羅。即能入所入五種法界故。初二三地道。相當有為法
B32n0184_p0568c21║界。人天乘善從是等流。四五六地道。相當無為法界。二
B32n0184_p0568c22║乘善法從是等流。第七地道。相當亦有為亦無為法界。
B32n0184_p0568c23║菩薩三賢之道從是等流。第八地入心玄寂無寄。猶如
B32n0184_p0568c24║大夢覺。是即當非有為非無為法界。八地住心已去。乃
B32n0184_p0568c25║至佛果。一乘出出世上上法。是名無障礙法界。是故能
B32n0184_p0568c26║入法界自有二門。若別教門。則盡法界無盡無盡信解行。
B32n0184_p0569a01║鎔融無礙。如空中畫。但是普賢眼所感而已。若同教門。
B32n0184_p0569a02║則開覺七地已還一切有情。普門應機。一乘二乘三乘五
B32n0184_p0569a03║乘乃至無量乘。所攝信解行證。悉是能入法界也。然別教
B32n0184_p0569a04║門能入法界有三階差。謂見聞解行證入。所謂見聞位。乃
B32n0184_p0569a05║須彌山世界等。有情所入分齊。所謂解行位。乃世界性
B32n0184_p0569a06║已上。自淨寶網轉輪王等。大補特迦羅所入分齊。所謂證
B32n0184_p0569a07║入位。乃蓮華藏世界普賢眼大菩薩。因位窮滿分齊。所謂
B32n0184_p0569a08║圓明具德因陀羅微細等。是過大白法界已去。色心自
B32n0184_p0569a09║在位冲玄之密境。證入位則證入之。解行位則解行之。
B32n0184_p0569a10║見聞位則仰信之。是故解行位。尚假正修助修進趣是
B32n0184_p0569a11║道。何況於見聞位乎。凡閻浮悠悠凡夫。率見聞位。於
B32n0184_p0569a12║中若最上機。直觀法界因陀羅。存泯無礙。若中下機。或
B32n0184_p0569a13║積聚事善。或籍二空唯識息妄修真。為之方便。以助正
B32n0184_p0569a14║修。例如台三種止觀有漸頓修。其漸修者。會取權小以
B32n0184_p0569a15║助正修。固所無論也。雖頓修者。不可無以事善或二
B32n0184_p0569a16║空唯識唯心等。為助修之義。所以者何。事善或二空三
B32n0184_p0569a17║性等。即是十玄緣起法界因陀羅之基礎也。根柢也。一乘
B32n0184_p0569a18║樓觀由是建立。性起樹藏由是敷榮。寶王如來由是出
B32n0184_p0569a19║現。華藏世界由是莊嚴。所以圓修人。亦乃籍是以為助
B32n0184_p0569a20║修。但以圓信解為之帥。故不同權修也。如五教章中
B32n0184_p0569a21║卷明義分齊。初明三性同異。次明六義因緣已而。後明
B32n0184_p0569a22║十玄六相。是乃三性法門。遮計所執則。依圓離言性相
B32n0184_p0569a23║顯現。然依他緣起。於阿賴耶而建立焉則。性相隔別。於
B32n0184_p0569a24║如來藏而建立焉則。性相融通。所謂如來藏緣起出障
B32n0184_p0569a25║究竟之際。入唯智之境。是名十玄六相。以是驗知。二空
B32n0184_p0569a26║三性唯識。即圓宗之根基也。若離二空三性唯識唯心等。
B32n0184_p0569b01║外覓十玄因陀羅者。其猶如爛泥上而將搆大廈也。豈
B32n0184_p0569b02║可得乎。二祖之撰往往提示斯旨。今且出二三焉。孔目
B32n0184_p0569b03║第一唯識章。云云。一乘章。云云。又五十要問答下。明
B32n0184_p0569b04║唯識觀已云。皆應勤策必定不疑。懈怠無成辦。煩惱
B32n0184_p0569b05║減少是觀成相。是通一乘教及三乘教。云云。次章明空
B32n0184_p0569b06║觀已云。此空觀及上唯識二境分齊。不得如解時知。若
B32n0184_p0569b07║如解時知。還為妄境耳。乃至窮空方便一乘究竟（文）遊
B32n0184_p0569b08║心法界記。云云。妄盡還源觀。云云。且夫華嚴大經中從
B32n0184_p0569b09║始至終。宣說藏性緣起息妄修真。疏中或言寄終教。或
B32n0184_p0569b10║會圓旨。釋義宛轉。與奪自在。所謂寄言。即顯二空真
B32n0184_p0569b11║如。及息妄修真等。望諸普賢唯智之境界。則是方便助
B32n0184_p0569b12║道。體非偏權之祕趣而已。例如二禪已上借識。非是
B32n0184_p0569b13║他識也。非謂圓人無籍二空唯心息妄修真。以為助
B32n0184_p0569b14║修之義矣。賢首國師雖製探玄等。搰搰焉弘揚圓宗。亦
B32n0184_p0569b15║疏楞伽密嚴等經。起信法界無差別十二門等論。殫力
B32n0184_p0569b16║弘演。又釋般若心經。判以為實教。努力開宣空宗真理。
B32n0184_p0569b17║又於制教。疏釋梵網戒本。慨乎大乘毘尼未備。志求
B32n0184_p0569b18║渡竺。至于所願不果。乃撰集菩薩毘尼二十卷。其用
B32n0184_p0569b19║心於始終二教之諄諄乎。其如是。是乃由始終二教之
B32n0184_p0569b20║理。全是圓一乘之根基也。當知二空三性唯識唯心理
B32n0184_p0569b21║致究處。十玄六相於是顯現。息妄修真。妄盡真極處。乃
B32n0184_p0569b22║妄即真。唯智之玄境於是現前矣。世有濫染圓教者。僻
B32n0184_p0569b23║解圓旨。以凡夫徧計妄境。濫同普賢智境。妄夸圓妙。
B32n0184_p0569b24║蔑棄權小。以無修無斷為奇特。以莽莽蕩蕩為高致。
B32n0184_p0569b25║宛如乞丐兒。空說秦楚之富。折陶朱倚頓不亦謬乎。
B32n0184_p0569b26║遊心法界記云。欲入法界無礙者。要先發得徹倒信心。
B32n0184_p0569c01║乃至舉六種難事竟云。若能如是佛說。此人堪受法界
B32n0184_p0569c02║究竟三昧。何以故。於法苦行不忧怖故。如說修行相應
B32n0184_p0569c03║故。又云。若無如是信。雖有眾解悉皆顛倒。何以故。無
B32n0184_p0569c04║信之解不應行故。顛倒之解即非解故。（云云）。此文醫圓
B32n0184_p0569c05║墮之鍼艾也。修入法界最不容易。略辨端倪而已。
B32n0184_p0569c06║寂竊謂。如上判釋。不翅於華嚴教海而為津梁。蓋
B32n0184_p0569c07║斯一切方等諸部之司南矣。可尚。
B32n0184_p0569c08║二明天台宗者。分為五門。一祖承。二依經。三開解。四
B32n0184_p0569c09║立行。五時教。初祖承者。謂北齊慧文禪師。投機於中觀
B32n0184_p0569c10║偈。悟入於三諦。遠嗣龍樹。南岳思禪師承其宗緒。諸禪
B32n0184_p0569c11║寂慮。六度冥懷。懸智鑑於靈臺。澍法雨於群有。龍象服
B32n0184_p0569c12║從其徒如雲。信重三千。行高四百。殆彷彿乎無相好佛。
B32n0184_p0569c13║但遺文已少。教道未備耳。天台顗禪師。投於大蘇。悟
B32n0184_p0569c14║入於法華三昧。持因靜發得樂說辨。開宣諸經之妙義。
B32n0184_p0569c15║章安記錄。世稱三大五小部。其餘製述頗多。凡所說法
B32n0184_p0569c16║門。蓋乃心華之瑞英。禪海之餘波。文文句句逈超覺觀
B32n0184_p0569c17║之情窠。橫說縱說咸合悉檀之聖化。三諦之玄猷月耀。
B32n0184_p0569c18║止觀之妙旨波騰。教觀二道於是周備焉。章安法華天宮
B32n0184_p0569c19║左溪荊溪等。相承傳持。
B32n0184_p0569c20║荊溪箋釋法華三部。其餘有義例金錍等之作。搰搰
B32n0184_p0569c21║焉扶楊是宗。可謂勤矣。然其學寢入於情窠。宗猷於
B32n0184_p0569c22║是一變矣。其言則似祖說。而其旨則碩乖異焉。後至
B32n0184_p0569c23║于趙宋有四明禮法師。名高一時。辭壓諸家。即事
B32n0184_p0569c24║理於三法。融真妄於一心。三諦有相之譚競妙。性惡
B32n0184_p0569c25║理毒之說夸奇。其旨不翅枘鑒於天台。校之荊溪。亦
B32n0184_p0569c26║有順違。台教於是更一變矣。嗟乎惜哉。旋持妙宗為
B32n0184_p0570a01║此變態之所蔽。闇然于千歲矣。
B32n0184_p0570a02║二依經者。謂此宗依法華而建立焉。夫此妙法蓮華經
B32n0184_p0570a03║者。如來甚深祕藏。即如來藏心。因果依正。以為其體。
B32n0184_p0570a04║細焉則入一極微。大焉則周徧法界。在因焉則三賢十
B32n0184_p0570a05║聖。在果焉則三身萬德。眾禍由是消滅。萬善由是生長。
B32n0184_p0570a06║薩雲芬陀利經云。佛說法華無央數偈。釋論云。法華經
B32n0184_p0570a07║無量無邊如大海水。以文無量故。義亦無量。云云。此
B32n0184_p0570a08║是大菩薩陀羅尼力之所受持也。傳法菩薩結集此七軸
B32n0184_p0570a09║金文。寄時處主眾等。以顯示甚深祕藏。迹門開顯。是
B32n0184_p0570a10║生身智境。以顯會三歸一之玄猷。本門開顯。乃法身智
B32n0184_p0570a11║境。以示亡影冥真之祕賾。妙玄之中。迹本各開十妙。
B32n0184_p0570a12║本門且置。迹門十妙初三。即三因佛性。第四位妙。即三
B32n0184_p0570a13║因修顯之階漸。第五乘妙。即三因出障顯現之果。後之
B32n0184_p0570a14║五妙。乃從果起應之妙用也。而權因權果。乃地住已前
B32n0184_p0570a15║之方便。實因實果。乃地住所證之中道。實乃妙法蓮華之
B32n0184_p0570a16║中臺。權乃妙法蓮華之華葉也。當知權實麤妙。總是性
B32n0184_p0570a17║海之智印。而無有不開發三因佛性。成就四十二賢聖
B32n0184_p0570a18║道。會歸於三德祕藏之妙法也。大日經疏云。今此中妙
B32n0184_p0570a19║法蓮華曼荼羅義。毘盧遮那本地常心。即是蓮華具體。四
B32n0184_p0570a20║佛四菩薩。醍醐果海。如眾寶俱成。十世界微塵金剛密
B32n0184_p0570a21║慧差別智印。猶如鬚蘂。十世界微塵數大悲萬行波羅密
B32n0184_p0570a22║門。猶如華藏。三乘六道無量應身。猶如根莖條葉發暉
B32n0184_p0570a23║相間。以如是眾德周備故名曼荼羅。又云。內心妙白蓮
B32n0184_p0570a24║者。此是眾生本心。妙法芬陀利華。祕密幖幟。華臺八葉。
B32n0184_p0570a25║圓滿均等。如正開敷之形。此蓮華臺。是實相自然智慧
B32n0184_p0570a26║蓮華葉。是大悲方便也。正以此藏。為大悲胎藏曼荼羅
B32n0184_p0570b01║之體。其餘三重。是從此自性功德流出諸善知識。入
B32n0184_p0570b02║法界耳。又第九。（云云）。此文與妙玄第七釋蓮華之釋。及
B32n0184_p0570b03║三部處處之旨。脗浹如合符節也。於乎奇哉。智者師在
B32n0184_p0570b04║于密教未傳之前。而其說往往符契於祕密曼荼羅之理
B32n0184_p0570b05║趣矣。蓋乃由大蘇妙悟親證乎。此經乃無量義處三昧
B32n0184_p0570b06║所現之曼荼文字。即非文字。非文字。即文字靈山一會
B32n0184_p0570b07║儼然未散也。
B32n0184_p0570b08║妙法蓮華經者。祕中之祕。深中之深。不可以情謂
B32n0184_p0570b09║而圖度也。後代傳持如文。取義者。費慮於糟粕之間。
B32n0184_p0570b10║鼓舌於戲論之域。智者之道為此減彩。悲夫。
B32n0184_p0570b11║三開解者。謂妙玄明本迹十妙。是乃開解之洪範也。迹
B32n0184_p0570b12║門十妙。乃三乘以轉三道。而成三德之宗猷。三乘者。
B32n0184_p0570b13║謂真乘軌。觀照軌。資成軌也。境智行三妙。即是三乘也。
B32n0184_p0570b14║三道者。謂惑業苦。是即六道生死因緣果也。三乘有二。
B32n0184_p0570b15║謂方便乘。正乘。所謂方便乘。乃聲聞緣覺菩薩乘。所謂
B32n0184_p0570b16║正乘者。佛乘也。聲聞緣覺是人空智。菩薩乘乃法空。及
B32n0184_p0570b17║從空出假之道。正乘即中道第一義諦也。惑業苦心生處。
B32n0184_p0570b18║六道現前。名為六凡。惑業苦心滅處。諸乘顯現。名為四
B32n0184_p0570b19║聖。六凡四聖束名十界。如是十界。但是一心回轉而已。
B32n0184_p0570b20║於中九界為權。佛界為實。實如天上月。權如水中影。
B32n0184_p0570b21║月之與影非一非異。何以故。水中之月。有而非有。非
B32n0184_p0570b22║有而有故。九界眾生。認權為實故。權實之義未得全
B32n0184_p0570b23║顯。唯佛如來權實明了。橫竪自在。妙句三云。一一界皆
B32n0184_p0570b24║有九界十如。若照自位九界十如。皆名為權。照其自
B32n0184_p0570b25║位佛界十如。名之為實。一中具無量。無量中具一。所
B32n0184_p0570b26║以名不可思議（乃至）凡夫雖具絕理情迷。二乘雖具捨離
B32n0184_p0570c01║求脫。菩薩雖具照則不周。名不了了。如來洞覽橫竪
B32n0184_p0570c02║具足。又說佛界十如已云。此是如來自行。權實最為無
B32n0184_p0570c03║上。無上相乃至無上果。報橫廣竪。深而無有上。故標
B32n0184_p0570c04║章云諸法實相也。例亦應言諸法實性。乃至實究竟等。
B32n0184_p0570c05║但略舉一而蔽諸耳。如來遍照橫竪悉周。如觀掌菓。
B32n0184_p0570c06║只為凡夫如雙盲。二乘如眇目。菩薩夜視朦朧不曉。云
B32n0184_p0570c07║云。如來二智照十法界。則權之與實二而不二。不二而
B32n0184_p0570c08║二。十界三千如空中畫。非是三千。非非三千。是名中
B32n0184_p0570c09║道第一義諦。而九界眾生。由無明力。三道障覆。一實未
B32n0184_p0570c10║顯。一實隱者。則必應籍教行破九歸一矣。然破九歸
B32n0184_p0570c11║一之道。凡有二門。一頓教門。二漸教門。所謂頓教者。
B32n0184_p0570c12║直說一乘。對治麤細三道。所謂漸教者。於一佛乘分
B32n0184_p0570c13║別三乘。先以三乘對治見思。令離三界。後以一乘淨
B32n0184_p0570c14║治塵沙無明。今經迹門開顯示漸教門。三乘方便智斷極
B32n0184_p0570c15║位。一乘妙法蓮華出現。開權顯實。則三權即實。總是
B32n0184_p0570c16║妙法蓮華也。本門開顯乃頓教門。單示一乘。云云。玄文
B32n0184_p0570c17║或判為漸之終。或云會漸入頓。漸頓泯合。或云圓頓
B32n0184_p0570c18║等。隨處無在者為此也。當知此經奄含漸頓二門故。
B32n0184_p0570c19║亦應由漸頓二門。而證入於妙法蓮華也。或頓或漸。緣
B32n0184_p0570c20║了二因開發。則正因佛性自然顯現。九界權轉成佛界
B32n0184_p0570c21║實。謂四趣五陰。轉成人天五陰。人天五陰。轉成二乘五
B32n0184_p0570c22║陰。二乘五陰。轉成菩薩五陰。菩薩五陰。轉成佛常住
B32n0184_p0570c23║五陰。麤轉為妙。體性不改。唯是一心。喻如氷消為水。
B32n0184_p0570c24║若就性論焉則。應言氷即水。若就相用論焉則。應言
B32n0184_p0570c25║氷轉為水也。緣了轉生死陰成法性陰。亦復如是。本
B32n0184_p0570c26║門開顯。轉生身智會法身智。準上可知。
B32n0184_p0571a01║三因開會頗有差別。如玄義復真懸譚出。
B32n0184_p0571a02║四立行者。謂摩訶止觀中。二十五法以為方便。十乘觀
B32n0184_p0571a03║法以為正修。乘即三軌。真性軌者。一實真如如來藏性。
B32n0184_p0571a04║是正因佛性。觀照軌者。般若即了因佛性。資成軌者。一
B32n0184_p0571a05║切萬善即緣因佛性。緣了二因。即如來藏心德用也。九
B32n0184_p0571a06║界眾生。由無明力攬如來藏。成麤細二種三道。寂照
B32n0184_p0571a07║變為昏散。止以靜散。則散轉為寂。觀以明昏。則昏轉
B32n0184_p0571a08║為照。止靜身心。即是戒定。觀以明心。即是智慧。當知
B32n0184_p0571a09║止觀即戒定慧。開焉則八正道。三十七品。十波羅蜜。是
B32n0184_p0571a10║皆稱性自爾之妙行也。然機有漸頓。乘有權實。權攬實
B32n0184_p0571a11║起。橫能顯實。故橫實相資。漸頓普益。三種止觀接化
B32n0184_p0571a12║三機。三種者何。謂漸次止觀。不定止觀。圓頓止觀也。所
B32n0184_p0571a13║謂圓頓止觀者。摩訶止觀中。以五略十廣辨之。五略者。
B32n0184_p0571a14║謂發大心。修大行。感大果。裂大網。歸大處。初發大心。
B32n0184_p0571a15║乃發菩提心也。發菩提心有四教別。今乃取圓教上上
B32n0184_p0571a16║智觀之菩提心。是即信解現前一念心即空假中。如心佛
B32n0184_p0571a17║亦然。如佛眾生亦然。發廣大菩提心者是也。二修大行
B32n0184_p0571a18║者。謂依四三昧。修習止觀。四種三昧者。一常坐三昧。
B32n0184_p0571a19║二常行三昧。三半行半坐三昧。四非行非坐三昧。初常
B32n0184_p0571a20║坐。亦名一行三昧。出于文殊問般若。居一靜室或空間
B32n0184_p0571a21║也期九十日。除經行食便利。隨一佛方面端坐正向。時
B32n0184_p0571a22║尅相續無須臾廢。障起則稱一佛名。除諸亂想惡覺。繫
B32n0184_p0571a23║緣法界。一念法界。（云云）。二常行三昧。亦名佛立。此法出
B32n0184_p0571a24║于般舟三昧經。期九十日嚴飾道場。著淨衣服。除食
B32n0184_p0571a25║便利等。專唯行旋。口常唱阿彌陀佛。心常念阿彌陀佛。
B32n0184_p0571a26║或觀想阿彌陀佛相好。又念以色心求佛不可得。唯是
B32n0184_p0571b01║法界心從心想生。無想無垢。無求無著。是名佛印。三
B32n0184_p0571b02║半行半坐。此法出于方等法華二經。欲修方等。先求
B32n0184_p0571b03║十二夢王。若得見一則許懺悔。七日為期。誦陀羅尼。
B32n0184_p0571b04║行旋百二十匝。一旋一誦。禪坐思惟摩訶祖持陀羅尼實
B32n0184_p0571b05║相中道正空經。云云。教修法華者。可披尋法華三昧
B32n0184_p0571b06║行法。又南岳示四安樂行。有相無相如彼具明。四非行
B32n0184_p0571b07║非坐。亦名隨自意三昧。大品稱覺意三昧。通行坐及一
B32n0184_p0571b08║切事。歷緣對境。四運推檢。窮諸法源。即知塵塵法法。
B32n0184_p0571b09║無作者無受者。如幻如化。只是法性一如。且依請觀
B32n0184_p0571b10║音示其方法。（云云。）三感大果者。謂菩薩清淨大果報也。
B32n0184_p0571b11║行順中道則。設在分段華報尚勝。況於初住已上真果
B32n0184_p0571b12║報乎。四裂大網者。若人觀心成就。則內慧明了。達漸
B32n0184_p0571b13║頓教。普現諸身。逗機施教。破他疑網。五歸大處者。謂
B32n0184_p0571b14║自入三德祕藏。亦能令他入祕密藏也。言十廣者。一
B32n0184_p0571b15║大意。二釋名。三體相。四攝法。五偏圓。六方便。七正觀。
B32n0184_p0571b16║八報果。九起教。十旨歸。具如摩訶止觀中明。今且略辨
B32n0184_p0571b17║方便正觀。以便初學焉。方便有遠近。遠方便者。謂二
B32n0184_p0571b18║十五方便。具如止觀明。近方便者。即十境。謂陰入界
B32n0184_p0571b19║境。煩惱境。病患境。業境。魔境。禪定境。見境。慢境。二
B32n0184_p0571b20║乘境。菩薩境是也。所謂正觀者。於前十境修圓止觀。
B32n0184_p0571b21║摩訶止觀云。於十境中。陰入一境。常自現前。若發不發。
B32n0184_p0571b22║恆得為觀。餘九境起則觀之。不發何觀。又八境去正
B32n0184_p0571b23║道遠。深加防護。得歸正轍。二境去正道近。至此位
B32n0184_p0571b24║時。不慮無觀。薄修即正。
B32n0184_p0571b25║寂曰。此文摧乎後代珍重陰賊。與眾佳名。貶辱二乘
B32n0184_p0571b26║及前三教菩薩。妄加毀斥之大僻見之金剛鎚也。冀
B32n0184_p0571c01║尊天台之流。拭目而見此文矣。
B32n0184_p0571c02║又此十境。不出三障四魔。開則塵沙。第一陰入界者。入
B32n0184_p0571c03║界且置。今於陰境略明十法。陰即五陰。於五陰中。除
B32n0184_p0571c04║色等四。但觀識陰。識陰即心。觀心具於十乘。一觀不
B32n0184_p0571c05║思議境。二起慈悲心。三巧安止觀。四破法徧。五識通塞。
B32n0184_p0571c06║六修道品。七對治助開。八知次位。九能安忍。十無法愛。
B32n0184_p0571c07║十乘周備規矩初心。將引行者入祕密藏。所謂觀不思
B32n0184_p0571c08║議境。乃觀一心自具三千即空假中。然眾生雖具此
B32n0184_p0571c09║理。為無明隱。唯佛如來究竟顯現。故以佛境界為所
B32n0184_p0571c10║觀境。如理觀照則。有漏不善陰轉成善陰。有漏善陰轉
B32n0184_p0571c11║成無漏陰。無漏陰轉成亦有漏亦無漏陰。亦有漏亦無漏
B32n0184_p0571c12║陰轉成非漏非無漏陰。是故雖觀陰妄一念。即是妙法
B32n0184_p0571c13║三千互具互融。觀之所要。全在於六即位中。轉捨前前
B32n0184_p0571c14║陰。轉得後後陰也。起慈悲心已下九觀。今略不出。大
B32n0184_p0571c15║矣哉。智者之釋法華也。十妙十乘。即如來藏心之體義。
B32n0184_p0571c16║故一切大小橫實。教理智斷行位因果。悉皆會歸於妙法
B32n0184_p0571c17║蓮華。何以故。乘有權實。法有麤妙。普門應機。開解立
B32n0184_p0571c18║行。將使眾生。止以靜散。觀以明昏。轉捨三道。顯成
B32n0184_p0571c19║三德。故開麤即妙。開權即實。所以麤妙權實。悉莫有
B32n0184_p0571c20║不是妙法蓮華也。煩惱境已下。具如摩訶止觀明。如
B32n0184_p0571c21║是觀行。此生入於銅輪初住位者。是為上成就。至於
B32n0184_p0571c22║鐵輪十信位者。是名中成就。到於五品觀行位者。是
B32n0184_p0571c23║名下成就。未至於三種成就。以思所成慧。如理解了
B32n0184_p0571c24║一切法即空假中。不容遲疑者。是名名字即。（云云）。所謂
B32n0184_p0571c25║漸次止觀者。前淺後深。如登梯隥。以知實相叵容易
B32n0184_p0571c26║入。先修歸戒。飜邪向正。成就世善。次修諸禪。達色
B32n0184_p0572a01║無色。次修無漏。達涅槃道。次修慈悲。達菩薩道。後
B32n0184_p0572a02║修實相。達祕密藏。具如禪波羅蜜說。所謂不定止觀
B32n0184_p0572a03║者。前漸後頓。或理或事。淺深互修。前後不定。如六妙
B32n0184_p0572a04║門明。
B32n0184_p0572a05║天台判教之中。以大斥小。以圓破偏者。竝皆由理。
B32n0184_p0572a06║對待只是判教之洪格耳。何者以界外教對界內教。
B32n0184_p0572a07║以地上道對地前道。以無功用道對有功用道。以
B32n0184_p0572a08║果分對因分。則貶上貶下。以後廢前。理數應爾。若
B32n0184_p0572a09║論機之感教。教之應機則。十因緣所成眾生機類萬
B32n0184_p0572a10║差。宜稟大者有之。宜稟小者有之。宜稟圓者有
B32n0184_p0572a11║之。宜稟偏者有之。故智者禪師。雖宗法華。於教道
B32n0184_p0572a12║門。廣申諸教。權實兼弘。於觀行門開三止觀。以投
B32n0184_p0572a13║三機。喻如應病授藥也。妙玄云。今時人弘法。或一
B32n0184_p0572a14║向用大。或一向用小。皆不得佛意。善弘經者。用與
B32n0184_p0572a15║適時。口雖說權。而內心不違實法。但使眾生得權
B32n0184_p0572a16║實七益。如是諸文不遑縷出。天台公正之大道如斯。
B32n0184_p0572a17║李唐已後弘台教之旨。於台衡之正宗其異。豈啻天
B32n0184_p0572a18║淵乎哉。來哲思旃。
B32n0184_p0572a19║五時教者。謂時之與教竝有橫竪。今且辨教橫竪焉。
B32n0184_p0572a20║於教竪者。謂如來為使閻浮重障眾生。證人無我。越
B32n0184_p0572a21║三有海。說四真諦。制三學處。是名三藏教。人空智極清
B32n0184_p0572a22║淨則。自入法空智。法無我教名為通教。菩薩十住即當
B32n0184_p0572a23║是道。從空出假名為別教。十行十回向即當是道。此
B32n0184_p0572a24║位亦修次第三觀。入中道第一義諦。是名圓教。十地及
B32n0184_p0572a25║佛果。即為此教之原理。然則四教。即如來藏心。出障顯
B32n0184_p0572a26║現之階漸也。若約橫義則。由十因緣所成眾生機類不
B32n0184_p0572b01║同。教自分四。從凡至聖。機教調然。然竪義乃閻浮一化
B32n0184_p0572b02║之正軌。橫義乃盡法界普門應機之通宗也。所以三部之
B32n0184_p0572b03║中。橫竪兼明。究攝化迹。問。橫判四教。人皆所知。就
B32n0184_p0572b04║竪判四。庸學驚聞。請引祖說。以示明據。答。祖文已
B32n0184_p0572b05║多。今出兩三焉。妙玄第八初云。初聞為人對治。即能
B32n0184_p0572b06║起行。初人天小行。次戒定慧。入無漏行見道修道。遂
B32n0184_p0572b07║證無學。從小向大。終于妙覺。又云。聞第一義悉檀。展
B32n0184_p0572b08║轉增廣。入於煗頂忍世第一。次入見道。得真第一義。
B32n0184_p0572b09║次入修道。至無學位。從小入大。見似中道。起自毫
B32n0184_p0572b10║末。終成合抱。又第十引大經五味譬。明漸修之道。云
B32n0184_p0572b11║云。又文句第三。釋令離諸著之文云。說散十善離三途
B32n0184_p0572b12║著。說靜十善離欲界著。說三藏離見思著。說菩薩法
B32n0184_p0572b13║離涅槃著。說佛法離順道法愛著。又文句二云。法王法
B32n0184_p0572b14║臣大事出世。巧用方便。先以半字法。破二十五有之繁
B32n0184_p0572b15║芿。成四枯雙樹。利益眾生。次用半滿法。破二乘獨善。
B32n0184_p0572b16║成菩薩廣大四榮雙樹。利益聖人。後用常住滿字。破二
B32n0184_p0572b17║邊之前後。成非枯非榮佛祕密藏究竟利益。云云。又第七
B32n0184_p0572b18║卷云。若世無二乘得滅度者。何故如來說權教。釋云。比
B32n0184_p0572b19║丘當知。如來方便。深知眾生有小性欲著於五塵。弊
B32n0184_p0572b20║於五濁。故先說三。令破弊免難。後說一也。文如是諸
B32n0184_p0572b21║文不遑縷出。今經迹門開顯。三車火宅喻。長者窮子喻。
B32n0184_p0572b22║化城喻髻珠喻。涅槃前分新醫舊醫譬。半字滿字譬。藥消
B32n0184_p0572b23║服乳譬等。竝皆顯漸入大乘之祕密。又大日經說。離緣
B32n0184_p0572b24║業生得大空生。故云大乘生。又十住心六無畏三劫等。
B32n0184_p0572b25║皆亦示漸入之祕趣。可察。妙哉智者悟心之判釋。深究
B32n0184_p0572b26║教海之源底。橫竪二門調然有則。可謂教中之懿範者
B32n0184_p0572c01║矣。五時橫竪準教可知。具如玄復真懸譚明。
B32n0184_p0572c02║後之談台者。偏約橫邊。以判時教。妄誇耀圓妙。而
B32n0184_p0572c03║毀斥權小。此不翅違盭於天台所說。亦乃昧卻乎迦
B32n0184_p0572c04║文一化漸入上上法之玄猷。豈不洪歎哉。
B32n0184_p0572c05║三明曼荼羅宗者。略開六門。一祖承。二依經。三教旨。
B32n0184_p0572c06║四揀機。五階位。六修行。初祖承者。此宗相承凡有二傳。
B32n0184_p0572c07║一傳云。毘盧舍那如來授之金剛薩埵。金剛薩埵授之龍
B32n0184_p0572c08║猛大士。龍猛授之龍智阿闍梨。龍智授之金剛智三藏。
B32n0184_p0572c09║金剛智授之不空三藏。不空授之惠果阿闍梨。是為密
B32n0184_p0572c10║宗七祖。傳說。龍猛菩薩入南天鐵塔。親得金剛薩埵灌
B32n0184_p0572c11║頂。傳說密法。流之人間。云云。一傳云。毘盧舍那如來
B32n0184_p0572c12║授法金剛手。金剛手授之那爛陀寺達磨掬多。掬多授
B32n0184_p0572c13║之善無畏三藏。無畏三藏來支那國。譯出毘盧舍那經。
B32n0184_p0572c14║一行阿闍梨筆授。且受三藏訣。製述義釋。傳云。掬多在
B32n0184_p0572c15║世已垂八百齡如卅歲。未審掬多即龍智之異名乎。若
B32n0184_p0572c16║其爾則。二傳無大相違。其以五部祕密。標顯色心實相。
B32n0184_p0572c17║以三密瑜伽。開示佛慧知見之大旨。亦無異致矣。二依
B32n0184_p0572c18║經者。謂今宗正所依乃有二經。一金剛頂經。二大毘盧
B32n0184_p0572c19║遮那經。所謂金剛頂經有二本。一法爾恆本。乃諸佛法曼
B32n0184_p0572c20║荼羅周徧法界是也。二分流廣本。十八會十萬頌是也。現
B32n0184_p0572c21║流三軸。是第一會也。金剛界會。五峯光明。四種曼荼。四
B32n0184_p0572c22║智印。具三十七尊。一一部各具三十七。互相涉入猶如
B32n0184_p0572c23║帝網。出現五億俱胝微細金剛。徧滿虛空法界。是乃寄
B32n0184_p0572c24║本覺自證差別智印。開示實相無相淨菩提心。雖於扇
B32n0184_p0572c25║底迦。布瑟致迦。阿毘遮羅迦三法。建立壇法等事相。其
B32n0184_p0572c26║之所歸宿。則將使行人悟入無相真空。成就金剛慧無
B32n0184_p0573a01║垢淨菩提之大善巧耳。所謂大毘盧舍那經乃有三本。一
B32n0184_p0573a02║法爾恆本。如上。二分流廣本。十萬頌經是也。三略本。三
B32n0184_p0573a03║千頌現流七軸是也。而此略本雖文簡略。一文一句攝無
B32n0184_p0573a04║盡義。維教維義窮法性源。實乃祕密曼荼圓滿修多羅
B32n0184_p0573a05║也。蘇悉地經等經。亦建立祕事儀者。竝是傍依也。可尋。
B32n0184_p0573a06║密宗有膚學之輩。固執南天鐵塔等之傳說。輙言密
B32n0184_p0573a07║教乃法佛毘盧遮那說故勝。顯教乃應化佛釋迦牟尼
B32n0184_p0573a08║說故劣等。妄加讚毀。甘出於釋迦法之外。沿襲久之
B32n0184_p0573a09║不可挽矣。經不云乎。三轉法輪於大千。其輪本然常
B32n0184_p0573a10║清淨。天人得道斯為證。三寶於是現世間。所謂顯教
B32n0184_p0573a11║者。如來無量阿僧祇劫捨河沙身命。而所成就不可
B32n0184_p0573a12║思議之大法寶。而解行以是為準的。證果以是為證
B32n0184_p0573a13║明。若不與此合者。是為魔說。豈可蔑視之乎。且
B32n0184_p0573a14║夫釋迦文佛入甚深三摩地。則住法身地。現尊特身。
B32n0184_p0573a15║坐光曜宮殿。入神通光明藏等。又三乘聖人各入甚
B32n0184_p0573a16║深三摩地。箇箇得聞法身佛現加持身。說無盡佛法。
B32n0184_p0573a17║豈可獨密教是法佛說乎。試問。金剛薩埵是何人耶。
B32n0184_p0573a18║法佛所說。以何色耳而聞之耶。釋迦文佛。不能知
B32n0184_p0573a19║龍樹所受持之密教耶。龍猛入龍宮開南天鐵塔。及
B32n0184_p0573a20║無著稟慈氏說。是何等境界耶。汝等於是著一隻
B32n0184_p0573a21║眼。思惟觀察。日月不置則。遂乃得領會顯密教主。如
B32n0184_p0573a22║是如是之日在矣。予竊謂。兩部曼荼羅法門者。是乃
B32n0184_p0573a23║釋迦文佛祕密三摩地。付法藏諸祖心心密付之玄旨。
B32n0184_p0573a24║至于龍樹大士方落言詮。而其所傳授。只龍智一人
B32n0184_p0573a25║而已。提婆菩薩乃龍猛之嫡弟也。而但倡空宗。未嘗
B32n0184_p0573a26║說及於祕密藏。蓋乃由不犯勿妄宣傳之三摩耶禁。
B32n0184_p0573b01║龍智三藏。位攀聖階神力難思。齡有七百志貌不
B32n0184_p0573b02║變。親承龍樹之道。弘揚諸大乘經。而於金剛頂瑜伽
B32n0184_p0573b03║毘盧遮那總持法門。五部灌頂法等。甚謹授受。但得
B32n0184_p0573b04║金剛智大廣智二人。授之而已。又玄奘三藏求法之日。
B32n0184_p0573b05║於南天竺磔迦國。值龍智阿闍梨。受學諸經及中百
B32n0184_p0573b06║論等。而不聞稟學祕密教。將龍智祕而不授耶。將
B32n0184_p0573b07║奘師不樂受於祕教耶。蓋乃由是教不可輙授受
B32n0184_p0573b08║也。妄傳妄受。既有犯佛禁之愆。何況於偏讚是教。
B32n0184_p0573b09║妄斥顯教。壞敗乎迦文一化之綱紀乎。於虖若此甚
B32n0184_p0573b10║深祕密曼荼法門。為彼黏密者之被滅却。是宗真脈。
B32n0184_p0573b11║殆乎如一線之懸矣。豈可不慨然哉。惟夫古祖建
B32n0184_p0573b12║宗垂統之創。丁於諸宗互以立破抑揚。為開法之先
B32n0184_p0573b13║驅之運。而不獲已淺深顯密。揚自抑他。此唯一時
B32n0184_p0573b14║之適化而已。所以立破抑揚之譚則。雖與三藏所說。
B32n0184_p0573b15║而頗有逕庭。其義之所歸則。大率不相差也。但是將
B32n0184_p0573b16║俾學人成就悉地。證入於無相無為之真際之施設
B32n0184_p0573b17║而已。後代黏密之徒則不然。恣構不經之臆說。障蔽
B32n0184_p0573b18║三世諸佛之正法眼藏。與古祖之抑揚。其所言則極相
B32n0184_p0573b19║似。而其旨趣則猶如氷炭。自謂。扶揚宗教。檀美於
B32n0184_p0573b20║一時。旁觀焉則違盭理教。流醜於千載而已矣。
B32n0184_p0573b21║三教旨者。大毘盧遮那經云。我覺本不生。出過語言道。
B32n0184_p0573b22║諸過得解脫。遠離於因緣。知空等虛空。如實相智生。
B32n0184_p0573b23║已離一切闇。第一無垢諸趣唯相名。佛相亦復然。此第
B32n0184_p0573b24║一實際。以加持力故。為度眾生故。而以文字說。又云。
B32n0184_p0573b25║法如虛空相。無二唯一相。成佛十智力。故號三菩提。唯
B32n0184_p0573b26║害無明。自證離言說。故說名如來。云云。釋迦文佛所
B32n0184_p0573c01║證無上正等正覺。超過一切心意識現證一切諸法本初
B32n0184_p0573c02║不生。是處言語道斷。心行亦寂。是為法身如來。是法身
B32n0184_p0573c03║如來由大悲願力。住於自在神力加持三昧。普為一切
B32n0184_p0573c04║眾生。示種種諸趣門所喜見身。隨眾生根欲性。開修證
B32n0184_p0573c05║門。然此應化與法身如來。如水與波。二而不二。不二
B32n0184_p0573c06║而二。何以故。一切時處起滅邊際不可得故。釋迦牟尼
B32n0184_p0573c07║佛內證。常住是大三昧毘盧遮那祕藏。示現法界無盡
B32n0184_p0573c08║大用。此毘盧舍那。即一切眾生色心實相。是處名金剛
B32n0184_p0573c09║法界宮大樓閣王。十佛剎微塵數如來差別智印。為之眷
B32n0184_p0573c10║屬。是名一切集會。是根本祕藏如來差別智印。以大悲
B32n0184_p0573c11║願力加持。能入眾生心想中。示現種種表像。若行者至
B32n0184_p0573c12║誠懇到。則能令三業同於本尊。從此一門得入法界。
B32n0184_p0573c13║法界即是密嚴海會也。蓮華藏世界海也。妙法蓮華臺也。
B32n0184_p0573c14║是宗說種種時方相狀壇法。印契聲字等之事相。是但
B32n0184_p0573c15║為人方便耳。其宗極。則實相無相中道第一義諦。而與
B32n0184_p0573c16║天台賢首所立圓一乘道。其施設則雖異。其宗趣則一
B32n0184_p0573c17║致矣。若有說言天台所立圓一乘之外。更有甚深高
B32n0184_p0573c18║妙之圓教者。是人定是流俗之陋見。而不知佛法之
B32n0184_p0573c19║大體也。或問是宗以無相法界而為極致之辨。頗
B32n0184_p0573c20║異常途密者所計。未知密典之中有文據耶。答。文
B32n0184_p0573c21║據已多。今且出三五焉。大日經云。爾時執金剛祕密
B32n0184_p0573c22║主。頭面禮世尊足。而說偈言。佛法離諸相。法住於
B32n0184_p0573c23║法位。所說無譬類。無相無為作。何故大精進。而說
B32n0184_p0573c24║此有相及與真言行。不順法然道。爾時薄伽梵毘盧
B32n0184_p0573c25║遮那佛告執金剛手。善聽。法之相法。離於分別及一
B32n0184_p0573c26║切妄想。若淨除妄想心思諸起作。我成最正覺。究竟
B32n0184_p0574a01║如虛空。凡愚所不知。邪妄執境界時方相貌等。樂欲
B32n0184_p0574a02║無明覆。度脫彼等故。隨順方便說。而實無時方。無
B32n0184_p0574a03║作無造者。彼一切諸法唯住於實相。復次祕密主。於當
B32n0184_p0574a04║來世時。劣慧諸眾生。以癡愛自蔽。唯於有相。恆樂
B32n0184_p0574a05║諸斷常時方所造業。善不善諸相。盲冥樂求果。不知
B32n0184_p0574a06║解是道。為度彼等故。隨順說是法。疏文。（云云）又卷
B32n0184_p0574a07║末偈曰。甚深無相法。劣慧所不堪。為應彼等故。兼
B32n0184_p0574a08║存有相說。又住祕密曼荼羅行品疏云。無相法界有
B32n0184_p0574a09║大蓮華王。中臺八葉。云云。又云。從第一無相法。而
B32n0184_p0574a10║出生如是大悲藏生之相。又云。佛住畢竟無相之法。
B32n0184_p0574a11║以大悲故住於三昧。令一切大會及無量眾生。得見
B32n0184_p0574a12║此大悲藏曼荼羅莊嚴大會微妙之法。即是於無相中。
B32n0184_p0574a13║而有有相。雖復有相。而從因緣生。即不生義。又云。三
B32n0184_p0574a14║乘世間一切功德利益。皆從無相法中。而得成辦。又
B32n0184_p0574a15║云。若不觀離一切相本來空寂法門。此五通仙高不
B32n0184_p0574a16║可致。何況究竟法身不思議業。（云云）。後代膚學之密徒。
B32n0184_p0574a17║堅執擇地立壇。供物結印。持明護摩等之事相。以為
B32n0184_p0574a18║表德實義。貶斥無相空寂。以為權教。其旨悉盭乎大
B32n0184_p0574a19║日經疏。飜彷彿乎經疏所黜之外道常見也。蓋乃由
B32n0184_p0574a20║彼不知乎六大四曼三密等法門。而示時方名數等。
B32n0184_p0574a21║是甚深祕密不思議之玄境。即無相法中之智印故。妄
B32n0184_p0574a22║濫擬己偏計所執之時方名數矣。可察。
B32n0184_p0574a23║然根本三摩地寂光海會。乃佛佛自證之法界也。菩薩得
B32n0184_p0574a24║除蓋障三昧。初法明道實知見。分得證此真法界。大地
B32n0184_p0574a25║菩薩漸漸增明。猶如月上半日日增明。付法藏祖師。得
B32n0184_p0574a26║此三摩地者。則皆能悟入是曼荼羅法門。非獨龍猛大
B32n0184_p0574b01║土而得是法。但由龍猛大士。創以名相文字表顯是法。
B32n0184_p0574b02║名為龍猛稟於金剛薩埵而已可知。四揀機者。謂此宗
B32n0184_p0574b03║所被。略立三種薩埵。一愚童薩埵。謂六道凡夫。二有識
B32n0184_p0574b04║薩埵。即二乘也。三菩提薩埵。即大菩薩也。若論正為。則
B32n0184_p0574b05║金剛薩埵為教當機。若論兼為則。通餘二類。
B32n0184_p0574b06║末世稟學是教者。先應須知自己定是教之兼為。而
B32n0184_p0574b07║非正所被也。然濫染密乘之輩。全無是簡擇。妄將金
B32n0184_p0574b08║剛薩埵之行位。以為己分。生增上慢。傲傲然自大貢
B32n0184_p0574b09║高。生多過失。猶如以羸駑之材。服重載之車。而欲
B32n0184_p0574b10║儷跡於龍驥也。不愚則狂也。
B32n0184_p0574b11║第一薩埵修入最難。至下當知。第二薩埵少加功用。則
B32n0184_p0574b12║成菩提薩埵。義釋云。聲聞緣覺二種三昧。是菩薩難處。
B32n0184_p0574b13║但是所行道中一種心相。所謂不思議心性。可有如是
B32n0184_p0574b14║三昧之定相。是故行人以此法印。自印知己。便當直過
B32n0184_p0574b15║無礙。若不善知識。則為所留礙。
B32n0184_p0574b16║此釋乃希代之明訣也。與天台摩訶止觀所判。如合
B32n0184_p0574b17║符節。凡諸大乘經論彈斥二乘者。率擊破此留礙之
B32n0184_p0574b18║一法門耳。全非廢二乘道。而古今有昧教者。全不
B32n0184_p0574b19║曉彈斥二乘之原旨。妄貶二乘。輕毀賢聖。殊不知
B32n0184_p0574b20║二乘之留礙猶如羅穀褁物。如浮雲蔽日。凡夫五陰。
B32n0184_p0574b21║三毒之留礙。猶如鐵鍱纏身。如黑雲翳月。此之倒見
B32n0184_p0574b22║彌綸海宇。遂乃使一切學佛者。只知怖二乘之留礙。
B32n0184_p0574b23║而不知怖五陰三毒之大留礙矣。真實懷護法心者。
B32n0184_p0574b24║為此殆落血淚也乎。
B32n0184_p0574b25║五階位者。謂佛以普眼。見一切眾生於其身中成正覺。
B32n0184_p0574b26║乃至入涅槃。皆同一性無性。何以故。一切凡聖依正。色
B32n0184_p0574c01║心實相。本來清淨。本來寂滅故。初法明道已去。亦能隨分
B32n0184_p0574c02║證入是道。然一切眾生。為無始時來虛妄熏習。無量煩
B32n0184_p0574c03║惱藏之所覆。故於此清淨法無相菩提中。妄生無量惑
B32n0184_p0574c04║業。妄受無量苦果。煩惱濃厚者。受生於清淨法界中之
B32n0184_p0574c05║三惡道。煩惱心垢輕薄者。受生於清淨法界中之三善
B32n0184_p0574c06║道。隨分淨除煩惱心垢者。入於清淨法界中之三乘一
B32n0184_p0574c07║乘賢聖位。心垢清淨盡者。即是如來清淨法界。無相寂滅
B32n0184_p0574c08║菩提矣。大毘盧遮那經中說五等。十心。六無畏。三劫。及
B32n0184_p0574c09║五種三昧道。人位差別。理趣深玄。疏中所釋。發揮明暢
B32n0184_p0574c10║可尋。
B32n0184_p0574c11║近世譚華嚴禪密之徒。有全不論入理之階漸。濫
B32n0184_p0574c12║說一切眾生成佛竟入涅槃竟等。以為己境界者。僭
B32n0184_p0574c13║越之甚矣。一切眾生成佛竟等者。是佛智所照。至於
B32n0184_p0574c14║無我相。無人相。無眾生相。無壽者相。無法相。無
B32n0184_p0574c15║非法相。無心相。無非心相之位。而一分相應。毫有
B32n0184_p0574c16║是等諸相。則隔彼境界。如天與淵。然彼僭上者。口頭
B32n0184_p0574c17║滑說無我相無人相等。或云自己元來銀山鐵壁。纔
B32n0184_p0574c18║為八風之所吹。則向之無我相乍為有我。向之銀山
B32n0184_p0574c19║鐵壁。俄為泥土。而八風未吹之時。儞我人之妄根。猶
B32n0184_p0574c20║如毒龍之陲。若有形相。則大於須彌乎。是乃由不
B32n0184_p0574c21║領淨法界。有出障顯現之階差也。
B32n0184_p0574c22║六修行者。謂三種薩埵進修不同。初明菩提薩埵則。大
B32n0184_p0574c23║毘盧遮那經云。真言行者初發心時。直觀自心實相。了
B32n0184_p0574c24║知本不生。故即時人法戲論淨若虛空成自然覺不由
B32n0184_p0574c25║他悟。此觀復名頓悟法門。菩提心論。魔明勝義行願三
B32n0184_p0574c26║摩耶之三法。至於三摩地法。顯示行人住於普賢大菩
B32n0184_p0575a01║提心。觀心月輪。三密瑜伽成就。則五相成身方成本尊
B32n0184_p0575a02║身。卷尾引大毘盧遮那供養法云。若修證出現。則為一
B32n0184_p0575a03║切導師。若歸本。則密嚴國土不起于座。能成一切佛
B32n0184_p0575a04║事。讚菩提心曰。若人求佛慧通達菩提心。父母所生
B32n0184_p0575a05║身速證大覺位。云云。此等諸文。乃大根性菩薩進趣之
B32n0184_p0575a06║道。與華嚴所說信滿成佛。大旨相同。不可容易論此修
B32n0184_p0575a07║證也。
B32n0184_p0575a08║今此三摩地法。乃最上大機之所行。其言修證出現。
B32n0184_p0575a09║云歸本。云如實知自心。云了知本不生人法戲論淨
B32n0184_p0575a10║若虛空。云通達菩提心等。竝皆見諦道之趣爾。所謂
B32n0184_p0575a11║五相成身。是入地之道。輙以此境界。濫擬於愚童凡
B32n0184_p0575a12║夫者。自悞悞他過莫大焉。
B32n0184_p0575a13║建立曼荼羅入阿字門。及灌頂三摩耶戒等之實義。一
B32n0184_p0575a14║切所作即事而真。竝皆金薩埵甚深瑜伽之道而已。義釋
B32n0184_p0575a15║云。如是印從如來信解生。當知如是印等。是諸菩薩
B32n0184_p0575a16║之標幟也。謂以此方便。示如來內證之德。故云標也。
B32n0184_p0575a17║乃至身分舉動止住。皆是印者。若阿闍梨。明解瑜伽深
B32n0184_p0575a18║遠祕密之趣。能淨菩提心。以心淨通達祕密之法故。凡
B32n0184_p0575a19║有所作。皆為利益降伏眾生。隨所施無不隨順佛
B32n0184_p0575a20║之道。是故一切身所有舉動云為。無不是印也。何但身
B32n0184_p0575a21║業而已。乃至一切所有語言。亦復皆是真言也。是故真言
B32n0184_p0575a22║門修行菩薩。發菩提心。當住佛地曼荼羅。若異作。即
B32n0184_p0575a23║同謗佛及菩薩。越三摩耶。決定墮惡道。云云。
B32n0184_p0575a24║密教當機其不容易。梗概如是。而經疏之中。有攝受
B32n0184_p0575a25║結緣之說。有善巧誘引之文。有托事顯法之說。輙如
B32n0184_p0575a26║文取義者。不止失經旨。抑亦生巨害矣。
B32n0184_p0575b01║次明有識薩埵修者。謂此薩埵。已證人無我離陰入界。
B32n0184_p0575b02║入無為界。若能出寂然界。而趣入大悲方便。則轉向
B32n0184_p0575b03║於菩提薩埵道也。是乃與法華決了聲聞法。而其旨相似
B32n0184_p0575b04║焉。今不復述。後明愚童薩埵修者。此有二類。一捨攞
B32n0184_p0575b05║駄。二阿毘目訖。初乃信行行行之機。後乃法行慧行之
B32n0184_p0575b06║機。二機雖殊。同以信樂解了於自己平等心地。即是一
B32n0184_p0575b07║切智智中道第一義諦。而為行本。以淨治三毒煩惱。滅
B32n0184_p0575b08║却五陰業壽。而為行法。然此行法亦有二類。單依供養
B32n0184_p0575b09║護摩持明等事相。而修入者。則行行也。或以緣生句。入
B32n0184_p0575b10║大空慧。或觀阿字了本不生。或事理兼修等者。則慧行
B32n0184_p0575b11║也。行門雖殊。其所要在除五陰心垢。何者是教以除
B32n0184_p0575b12║蓋障三昧除四垢。為入理之初。而四垢。乃愛見垢。聲聞
B32n0184_p0575b13║垢。緣覺垢。菩薩垢也。見愛垢。乃最難除之重垢。而最先
B32n0184_p0575b14║應除之。故是教以不動明王。為毘盧遮那如來成辦智。
B32n0184_p0575b15║以智慧劒。殺業煩惱壽命。成法性真淨之命。為其大用。
B32n0184_p0575b16║降三世明王。亦降伏三世三毒之表相也。疏中分明提
B32n0184_p0575b17║示五濁重障眾生。必應須依不動降三世而修入焉。又
B32n0184_p0575b18║供養護摩之祕訣。全在淨治煩惱心垢也。瑜伽大教王
B32n0184_p0575b19║經云。若復有人。不依此妙法甘露精進焚修。不能除
B32n0184_p0575b20║滅一切煩惱。乃至於此教中。隨修一法一行。持誦精熟
B32n0184_p0575b21║住於寂靜。入三摩地。能斷煩惱。現證佛果。云云。如是
B32n0184_p0575b22║明文粲於經疏。不遑縷出。然煩惱心垢極難淨治。故先
B32n0184_p0575b23║初制止煩惱所起身口業。是為方便學處。能制身口令
B32n0184_p0575b24║離過惡。則煩惱心垢自損伏。而後令入三摩耶戒。當
B32n0184_p0575b25║知方便學處。乃三摩耶戒之根基也。是故五濁重障凡夫
B32n0184_p0575b26║稟是教者。則初信得於如來祕藏。而其修行。則應當次
B32n0184_p0575c01║第進趣。先除身口過非。次除煩惱心垢。次除二乘垢。
B32n0184_p0575c02║後除菩薩權執。從麤至細。猶如濯衣也。義釋云。原
B32n0184_p0575c03║始要終。自發一毫善。以至於超過人法有無二障。雖
B32n0184_p0575c04║宗極炳著轉妙轉深。由是對治心外之垢。尚未開此心
B32n0184_p0575c05║中祕密不思議事。從此已後。方乃說之。又云。真言行者
B32n0184_p0575c06║但以方便。自淨其心。若三業清淨。當於此中自得明
B32n0184_p0575c07║了。而自覺悟。云云。又云。如佛所說。血肉脂髓皆使竭
B32n0184_p0575c08║盡。但皮骨筋在。不捨精進如是。乃得定慧。得此二事。
B32n0184_p0575c09║則眾事皆辨。（云云）。是愚薩埵修行之正軌也。
B32n0184_p0575c10║閻浮濁世異生。乃愚薩埵所攝。必應依於次第進趣
B32n0184_p0575c11║之道而實修實行。如台之漸次止觀也。而後代濫染
B32n0184_p0575c12║密乘之流。妄引金薩埵之玄境。以為己分齊。輙謂制
B32n0184_p0575c13║止業非。淨治煩惱之道。非是密乘之正修也。蓋是
B32n0184_p0575c14║乘末運之大弊也。此不翅相違於密乘三藏所說。蓋
B32n0184_p0575c15║亦戾乎一切佛教之大宗也。豈可不怖哉。寂竊謂。是
B32n0184_p0575c16║教乃大乘祕極。最難解之法也。苟欲稟學是教者。則
B32n0184_p0575c17║應須先能了解方等大乘性相之大宗。而後熟讀思
B32n0184_p0575c18║惟於大日經疏。而韋編三絕矣。不者則。必將醍醐。而
B32n0184_p0575c19║為毒藥去。
B32n0184_p0575c20║
B32n0184_p0575c21║
B32n0184_p0575c22║
B32n0184_p0575c23║
B32n0184_p0575c24║
B32n0184_p0575c25║
B32n0184_p0575c26║顯揚正法復古集第一