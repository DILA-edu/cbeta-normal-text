B32n0184_p0576a01║
B32n0184_p0576a02║顯揚正法復古集第二
B32n0184_p0576a03║
B32n0184_p0576a04║長泉律院苾芻道光普寂撰
B32n0184_p0576a05║四明禪宗。分為三門。一祖承。二宗致。三修證。初祖承
B32n0184_p0576a06║者。謂初祖大師壁觀少林。不必行化。後有神光。投乞
B32n0184_p0576a07║安心。祖曰。將心來。吾與汝安心。光曰。求心不可得。
B32n0184_p0576a08║祖曰。吾與汝安心了。光於言下大悟。改名慧可。乃嗣
B32n0184_p0576a09║法為第二祖。是其濫觴也。其餘有道育尼總持等數人。
B32n0184_p0576a10║亦得開化而已。其道未至大振焉。至於五祖下出於
B32n0184_p0576a11║二支。謂大鑑。大通。南北岐宗。自爾已後五葉分彩。黼
B32n0184_p0576a12║黻其道。宗風勃興瀰滿海宇。
B32n0184_p0576a13║是宗系嗣。載在史傳。今不復出。
B32n0184_p0576a14║二宗致者。謂此宗以直指人心見性成佛。為其宗致。而
B32n0184_p0576a15║心性之難見也。猶鵝王唼水中乳。亦如冶工鍊石中金。
B32n0184_p0576a16║雖指之驀直。其於見之者。必有難易有頓漸。
B32n0184_p0576a17║後代有一般禪者以謂。吾宗乃直指見性之道也。諸
B32n0184_p0576a18║宗竝迂廻之道也。動誇直指。貶抑教乘。（云云）。寂曰。是
B32n0184_p0576a19║謬之甚矣。凡大乘教典。如楞伽。楞嚴。維摩。思益。圓
B32n0184_p0576a20║覺。華嚴。般若。法華。涅槃。兩部祕經等。竝皆直指人
B32n0184_p0576a21║心見性成佛之直道也。何以故。由如上諸經。皆以諸
B32n0184_p0576a22║法實相第一義諦。開悟眾生故。諸法實相第一義諦。
B32n0184_p0576a23║非是心性而何也。是名大方廣佛華嚴。亦名般若波
B32n0184_p0576a24║羅密。亦名妙法蓮華。亦名大涅槃。亦云大圓覺。亦
B32n0184_p0576a25║名首楞嚴定。亦名大悲胎藏。亦名阿蓮月。亦名佛
B32n0184_p0576a26║性。亦名法界。亦名如來藏。淨名曰。一切眾生即菩
B32n0184_p0576b01║提相。一切眾生即大涅槃。普賢觀經曰。大乘因者諸
B32n0184_p0576b02║法實相。大乘果者諸法實相。智論曰。離諸法實相。皆
B32n0184_p0576b03║名魔事。又直指心性。為大直道。涅槃師子吼品。直
B32n0184_p0576b04║觀心性。是名上定。地持謂之自性禪。楞伽為之如
B32n0184_p0576b05║來禪。文殊般若言之一行三昧。此等諸文不遑縷舉。
B32n0184_p0576b06║然上諸經中。橫說縱說。文義宛轉。空有二門助顯實
B32n0184_p0576b07║相。是即如來藏體內之方便。如空中畫。豈可謂之偏
B32n0184_p0576b08║權也。此若權理則。禪祖所施理致機關千變萬化。皆
B32n0184_p0576b09║亦謂之權理耶。如彼華嚴法華兩部祕經等。文文句
B32n0184_p0576b10║句曼荼智印。尚不可謂之指也。何直非直之論矣。譬
B32n0184_p0576b11║如仙人。手執紅羅扇掩面。立于彩雲裏。其在地瞻
B32n0184_p0576b12║望者。或見彩雲。或見羅扇。或見仙人手足。或見仙
B32n0184_p0576b13║人之全體也。喻況可知。深位菩薩則。固所無論也。
B32n0184_p0576b14║名字位中佛眼纔開則。自知上之諸經。是文字即非
B32n0184_p0576b15║文字。至玄至微。無過上無等等之大法寶也。是其見
B32n0184_p0576b16║全體者矣。其謂之教乘而非直指見性之道者。其猶
B32n0184_p0576b17║如彼之見雲見扇者也乎。有人云。禪宗者。固離機
B32n0184_p0576b18║根。離教說。莫與教乘匹矣。雖是扶宗之務而非可
B32n0184_p0576b19║咎。而非公心之論也。何者三乘證道。皆離機根。離
B32n0184_p0576b20║教說。豈獨禪宗離機離教乎。當知禪之與教門庭雖
B32n0184_p0576b21║殊。歸宿無二矣。問。教中判教理智斷行位因果。禪
B32n0184_p0576b22║宗則示一超直入如來地等。如何言禪教同歸耶。答。
B32n0184_p0576b23║雪巖。曰。忽爾天崩地陷。豁開萬劫迷雲。親見本來
B32n0184_p0576b24║面目也。只是暫時岐路。喚為敲門瓦子。不是家珍。
B32n0184_p0576b25║溈山曰。可中頓悟正因。便出塵階漸。經曰。理則頓悟。
B32n0184_p0576b26║乘悟併消事。非頓除。因次第盡。此事雖無修無證。
B32n0184_p0576c01║但盡凡情。別無聖解。盡凡情豈容易。於如來地中
B32n0184_p0576c02║設四十二位。其實則不過盡凡情而已。盡凡情豈
B32n0184_p0576c03║容易。睦州云。大事未明。如喪考妣。大事既明。如
B32n0184_p0576c04║喪考妣。若能於此數語熟讀思惟。則禪教同歸之旨
B32n0184_p0576c05║了然。不俟予答。彼之禪祖。破相呵教。驅出教中之
B32n0184_p0576c06║幣魔之旨。如前卷辨之。
B32n0184_p0576c07║世有少室六門。傳說。六門全初祖之製作也。
B32n0184_p0576c08║寂竊謂。此書蓋後人之所集。而真偽混雜可辨。
B32n0184_p0576c09║彼第三門示二種入。夫入道多途。要而言之。不出二
B32n0184_p0576c10║種。一是理入。二是行入。理入者。謂籍教悟宗。深信含
B32n0184_p0576c11║生同一真性。但為客塵妄想之所覆。不能顯了。若也
B32n0184_p0576c12║捨妄歸真。凝住壁觀。無自無他。凡聖等一。堅住不移。
B32n0184_p0576c13║更不隨於文教。此即與理冥符。無有分別。寂然無為。
B32n0184_p0576c14║名之理入。行入者。謂四行。其餘諸行。悉入此中。何等
B32n0184_p0576c15║四耶。一報怨行。二隨緣行。三無所求行。四稱法行。乃
B32n0184_p0576c16║至說偈言。外息諸緣。內心無喘。心如牆壁。可以入
B32n0184_p0576c17║道。具如彼出。
B32n0184_p0576c18║寂謂此二種入者。蓋乃少林為不能直見者。而垂
B32n0184_p0576c19║誨爾。是文能與教乘而符合焉。可謂正法正修行也。
B32n0184_p0576c20║法華玄義云。夫實相幽微。其理奧。如登絕壑必假
B32n0184_p0576c21║飛梯。欲契真源。要因教行。故以教行為門。乃至
B32n0184_p0576c22║佛法不可宣示。趣緣說者。必以四句詮理。能通行
B32n0184_p0576c23║人入真實地。又云。四門入清涼池。是門無礙。非唯
B32n0184_p0576c24║利者得入。鈍者亦入。非唯定者。散心專志精進者。
B32n0184_p0576c25║亦得入。般若有四種相。所謂有相無相。乃至非有相
B32n0184_p0576c26║非無相。般若尚非一相。云何有四相。亦是入般若
B32n0184_p0577a01║門也。又云。般若波羅蜜。譬如大火焰。四邊不可取。
B32n0184_p0577a02║邪見火燒故。若不觸火。溫身熟食。若觸火。火則燒
B32n0184_p0577a03║身。身既被燒。溫食無用。四門本通般若辨大事。若
B32n0184_p0577a04║取著者。則成邪見。云云。又云。籍教發真。則以教
B32n0184_p0577a05║為門。若初聞教。如快馬見鞭影即入正路者。不
B32n0184_p0577a06║須修觀。若初修觀。如夜見電光。即得見道者。不
B32n0184_p0577a07║更須教。竝是往昔善根習熟。今於教門得通。名信
B32n0184_p0577a08║行。於觀門得通。名為法行。若聞不即悟。應須修
B32n0184_p0577a09║觀。於觀悟者。轉成法行。若修觀不悟。更須聽法。
B32n0184_p0577a10║聽法得悟。轉成信行。教即為觀門。觀即為教門。乃
B32n0184_p0577a11║至喜見城千二百門。實相法城。豈唯一轍。云云。此文
B32n0184_p0577a12║顯禪教不相離之明訣也。然則禪教兼弘。而不相妨
B32n0184_p0577a13║者。是正法也。若執一廢他者。是弊也。弊之極者。是
B32n0184_p0577a14║邪也。今立二義。以辨禪教之不可缺焉。何等為二。
B32n0184_p0577a15║一約攝機寬狹。二約學行次第。初攝機寬狹者。一切
B32n0184_p0577a16║眾生機類不同。東為二類。謂信行法行也。若有禪缺
B32n0184_p0577a17║教。則彼信行者。以何入理。若有教無禪。則彼法行
B32n0184_p0577a18║者。無由得悟。豈非禪教竝行。而攝機周盡乎。二
B32n0184_p0577a19║約學行次第者。謂閻浮一化學佛之徒。以先聽正法。
B32n0184_p0577a20║次作正思惟。後立正修行。而為正轍也。何者若人
B32n0184_p0577a21║有宿善力。得聞正法。則必生正信解。生正信解。則
B32n0184_p0577a22║必起正修行。正修行逼真位。必離文字相。離言說
B32n0184_p0577a23║相離心緣相。離能所取。離陰入界。諸相絕離。乃發
B32n0184_p0577a24║於無分別智光。是名如理智。是智無間生後得如量
B32n0184_p0577a25║智。二智所照一切諸法。即空即假即中。不可思議第
B32n0184_p0577a26║一義諦。而非心意識之所圖度也。然則從教入禪者。
B32n0184_p0577b01║即是一切學人進趣次第。理固應爾。豈非禪教相成
B32n0184_p0577b02║不可缺也乎。是故其學教者。區區乎名相義學之戶
B32n0184_p0577b03║庭。而不進於離文字。離名相之堂奧者。是愚也。其
B32n0184_p0577b04║參禪者。籍口於不立文字教外別傳。而參得不合教
B32n0184_p0577b05║之禪者。是邪也。今此二種入中。所謂理入乃利根法
B32n0184_p0577b06║行者。而尚初曰籍教悟宗。後乃言更不隨於文教。
B32n0184_p0577b07║進趣方法能符順於教乘之致。可謂此二種入。乃未悟
B32n0184_p0577b08║者之學範也。
B32n0184_p0577b09║如彼破相悟性等論。偏呵有相者。蓋乃為醫時人馳
B32n0184_p0577b10║逐義解。膠執有相之見病而已。非閉方便進趣之門
B32n0184_p0577b11║也。自爾已後。陳隋及李唐之初。其道淳朴無復異致。
B32n0184_p0577b12║至五祖下出二支。宗風稍殊。大通則仍由古轍。方便
B32n0184_p0577b13║正修。雙運理致。機關竝施。是曰北宗。大鑑則單提本
B32n0184_p0577b14║分。壁立萬仞。其道斷斷乎不涉旁岐。是曰南宗。其北
B32n0184_p0577b15║宗者漸漸衰微。其南宗運運興盛。南宗漸岐。遂成五派。
B32n0184_p0577b16║謂臨濟。曹洞。溈仰。雲門。法眼。五派之禪門庭雖異。宗
B32n0184_p0577b17║致則一。溈仰父子道望巍峨。宗風清邈。千眾欽服。大鳴
B32n0184_p0577b18║于時。二師之後。玄音絕響不復聞焉。法眼之道。三傳
B32n0184_p0577b19║至於永明。其宗大振。而乏於系嗣。不流于世傳說。是
B32n0184_p0577b20║宗弘於高麗矣。其雲門宗者。至於雪竇法道隆起。後
B32n0184_p0577b21║漸微而承嗣焉者蓋少矣。但有臨濟曹洞二宗。其道興盛。
B32n0184_p0577b22║氾濫支桑。如夫臨濟門下。宗風峻絕。一言半句如鐵饅
B32n0184_p0577b23║頭不可咬嚼。一問一答如大虛空不可捉模。要教學
B32n0184_p0577b24║人。直到意路不到之地。瞥轉玄機。而多生熏習般若。
B32n0184_p0577b25║具大信心大聰明者。值此手段。則有破萬劫之闇於一
B32n0184_p0577b26║時。起千歲之魘於一呼之神驗也。若中下之機者。容易
B32n0184_p0577c01║參是禪則動也。認生死根本。以為佛知見。計徧計妄
B32n0184_p0577c02║情。以為平常心。恰如錦繡以裹癕疽。其甚者則為鹵
B32n0184_p0577c03║莽滅裂之漢矣。
B32n0184_p0577c04║南泉所謂平常心是道者。是即玄機瞥轉一回。出陰入
B32n0184_p0577c05║界。離根境識者所得。包括三世。含容十虛之第一
B32n0184_p0577c06║義心也。昧者執無始時來。虛妄熏習所積聚之大禍
B32n0184_p0577c07║母。以為是平常心也。是大道也。其猶如珍襲燕石
B32n0184_p0577c08║以為夜光也乎。
B32n0184_p0577c09║如曹洞門下。宗風綿密。禪工夫不容滲漏。一以朴實
B32n0184_p0577c10║槩括學人。實醫瞞肝儱侗之祕術也。其道久之稍稍生
B32n0184_p0577c11║弊。或以遏捺心想而為究竟。彷彿乎婆羅門計無想
B32n0184_p0577c12║定。以為解脫。或開證乎我法之域。認作聖解。殆乎似
B32n0184_p0577c13║雨眾米齊之計神我也。比之鹵莽滅裂之漢。其過似微。
B32n0184_p0577c14║而其為禪病則一矣。宋有永明。揚岐。黃龍。圓悟。大慧。
B32n0184_p0577c15║宏智。真歇等。元有高峯。中峯等。明有楚石。紫栢。憨山。
B32n0184_p0577c16║雲棲。鼓山等。是諸大老。孜孜乎扶揚祖道。搰搰焉矯
B32n0184_p0577c17║救時弊。內證淺深吾不得知。而閱其遺文其識中正
B32n0184_p0577c18║其論破實。機辨生熟。法甄邪正。明未悟已悟之不可
B32n0184_p0577c19║混。示方便正修之不可離。可謂參學之明範也。其書
B32n0184_p0577c20║見行。須者可尋。三修證者。此中分二。初正明修證。二
B32n0184_p0577c21║辨未悟已悟。初正明修證者。謂學道之器。凡有三類。
B32n0184_p0577c22║謂上中下機。其上機者。今且不論。
B32n0184_p0577c23║古人以五五百歲。漸久而漸漓。愈趍而愈下。比之鳳
B32n0184_p0577c24║凰庶鳥。又有云。佛世六群。猶賢於滅後馬鳴龍樹等
B32n0184_p0577c25║諸大士。六群比之身子目連等。優劣可知。而其身子
B32n0184_p0577c26║目連等。猶屬之根鈍障重。況其餘乎。況末世學人乎。
B32n0184_p0578a01║像末之世。其中機者應希。況上機乎。
B32n0184_p0578a02║若夫中下之機。則初先應籍三經五論。而信得於染淨
B32n0184_p0578a03║緣起正因果理。人法二空。及自己心性如來藏心。一切諸
B32n0184_p0578a04║法本來寂滅。自性涅槃。猛發生死出離心。安住無上菩
B32n0184_p0578a05║提心。次應捨遺於世間五欲名利官榮愛憎違順等。如
B32n0184_p0578a06║脫敞屨。而後熟讀憨山禪師方便語。雲棲所集禪關策
B32n0184_p0578a07║進。略得其意了。應當或直參究自心如何。或提撕一
B32n0184_p0578a08║則公案。不簡四儀。不問動靜。不計十年二十年。一
B32n0184_p0578a09║生二生。一劫二劫。參去參來。以悟為則。然學道之要。必
B32n0184_p0578a10║籍靜明。猶如出必由戶。古人有云。靜坐不用功。何
B32n0184_p0578a11║年及第悟心空。又云。直須提起吹毛劍。要剖西來第
B32n0184_p0578a12║一義。若還默然恣如愚。知君未解倣工夫。此靜明雙
B32n0184_p0578a13║運之寶乘也。靜明亦曰寂惺。禪那以寂止妄想者靜
B32n0184_p0578a14║也。正慧以參究心性者明也。此二乃法性自爾之妙道。
B32n0184_p0578a15║猶如車兩輪。亦如鳥雙翼。缺一而非真正道也。
B32n0184_p0578a16║夫戒定慧。乃法性自爾之妙行。迦文一化之正軌也。是
B32n0184_p0578a17║名三決定道。亦名學邊際。順之名釋迦法。違之名
B32n0184_p0578a18║調達法。古德先慧後定之訓。是一時救弊之適化耳。
B32n0184_p0578a19║後代往往有托言於先慧後定之趣。或引盧老石
B32n0184_p0578a20║鞏德山臨濟等之投機來。抑下禪那思惟之道者。又
B32n0184_p0578a21║有一類。濫同自己於已悟已徹之隊。以外息諸緣。內
B32n0184_p0578a22║心無喘之寶訓。除二時之粥飯雜用心等之明誨。謂
B32n0184_p0578a23║之方便道。棄之如糞土。豈是真正宗師也乎。寂竊謂。
B32n0184_p0578a24║禪那思惟。乃佛道之根柱者矣。所以往昔佛在正法之
B32n0184_p0578a25║世。凡出家學道之流。除粥飯便利之外。或依樹下塚
B32n0184_p0578a26║間。或在蘭若空室。結足觀四念處。是為一化之正軌。
B32n0184_p0578b01║而法入像末。漸久漸漓。馳騁乎名相文字之衢。而不
B32n0184_p0578b02║入於定慧之門。正法之根柱幾乎將頹。當是時也。禪
B32n0184_p0578b03║祖倔起。扶起乎定慧之道。實乃末世之光明幢矣。然禪
B32n0184_p0578b04║宗而不喜禪那思惟之道者。恰如武士之不喜弓馬
B32n0184_p0578b05║也乎。豈可效盧老石鞏之投機。而教人於樵夫獵師
B32n0184_p0578b06║之道哉。縱是救弊之務。而其猶救溺而授石也乎。
B32n0184_p0578b07║有長蘆賾禪師。著坐禪儀。其言曰。夫學般若菩薩。先
B32n0184_p0578b08║當起大悲心。發弘誓願。精修三昧。誓度眾生。不為
B32n0184_p0578b09║一身獨求解脫。爾乃放捨諸緣。休息萬事。身心一如。
B32n0184_p0578b10║動靜無間。量其飲食。不多不少。調其睡眠。不節不恣。
B32n0184_p0578b11║欲坐禪時。於閑靜處厚敷坐物。寬繫衣帶。令威儀齊
B32n0184_p0578b12║整。然後結跏趺坐。先以右足安左䏶上。乃至身相既
B32n0184_p0578b13║定。氣息既調然後。寬放臍腹。一切善惡都莫思量。念
B32n0184_p0578b14║起即覺。覺之即失。久久忘緣自成一片。此坐禪之要術
B32n0184_p0578b15║也。若既有發明者。可謂如龍得水。似虎靠山。若未
B32n0184_p0578b16║發明者。亦乃因風吹火。用力不多。但辨肯心。必不
B32n0184_p0578b17║相賺。然而道高魔盛。順逆萬端。但能正念現前。一切不
B32n0184_p0578b18║能留礙。乃至若欲出定。徐徐動身。安祥而起。出定之
B32n0184_p0578b19║後。一切時中常作方便。護持定力。如護嬰兒。即定力
B32n0184_p0578b20║易成矣。夫禪定一門最為急務。若不安禪靜慮。到這裏
B32n0184_p0578b21║總須茫然。所以探珠宜靜浪。動水取應難。定水澄清。
B32n0184_p0578b22║心珠自現。圓覺經云。無礙清淨慧。皆依禪定生。法華
B32n0184_p0578b23║經云。在於閑處修攝其心。安住不動。如須彌山。是知
B32n0184_p0578b24║超凡越聖必假靜緣。坐脫立亡須憑定力一生取辨。尚
B32n0184_p0578b25║恐蹉跢。況乃遷延將何敵業。古人云。若無定力甘伏
B32n0184_p0578b26║死門。掩目空歸。宛然流浪。幸諸禪友三復此文。自利
B32n0184_p0578c01║利他同成正覺。文此文巧撮略禪要。悉學道之始終。宜
B32n0184_p0578c02║以備範模矣。如彼三祖信心銘。六祖壇經。臨濟錄。石
B32n0184_p0578c03║頭參同契。永嘉證道歌等。竝皆禪門之寶訓也。若具正
B32n0184_p0578c04║信正見。毫無桀黠躁囂之病者。或已攝入理之階漸。凡
B32n0184_p0578c05║情漸淡。玄竇漸開者之看之。則如龍得雲也。若劣根膚
B32n0184_p0578c06║識者視之。則動生僻見。陷險阢。譬如有孱孱懦夫。授
B32n0184_p0578c07║以朱亥之鎚。雲長之刀。則無不顛蹶而傷身也。其甚
B32n0184_p0578c08║者。則籍口於向上。輕毀毘尼。蔑棄經論。墮惡取空。向
B32n0184_p0578c09║一闡提。其害莫大焉。二辨未悟已悟者。謂未悟已悟
B32n0184_p0578c10║極難辨別。所以學人值遇明眼善知識。數經勘驗。乃
B32n0184_p0578c11║知悟與未悟。及所詣之淺深邪正。雖然藻鑑未審決擇
B32n0184_p0578c12║失真。動親匪人。認邪為正。覓明師於末法之今。希
B32n0184_p0578c13║於麟角。不若以聖教量推究於自己之心行矣。惟夫
B32n0184_p0578c14║禪宗。則以佛心為宗。以頓悟為教。其不局判智斷
B32n0184_p0578c15║行位。理必應然。奚足怪焉。而其於學人趣向於大菩
B32n0184_p0578c16║提。則亦何得無智斷行位之差別焉。或曰省。或曰得
B32n0184_p0578c17║旨。或曰投機。或曰悟。曰徹。悟有大小。前前則淺。後
B32n0184_p0578c18║後則深。重重纍纍。如剝芭蕉皮。一層剝去更復一層。大
B32n0184_p0578c19║慧自述悟由云。大悟十八度。小悟不知其數。此言何
B32n0184_p0578c20║誣。而第十八度。豈究竟覺乎。又有古德不肯大慧所
B32n0184_p0578c21║悟應思。溈山云。如今初心雖從緣得一念頓悟自理。
B32n0184_p0578c22║猶有無始曠劫習氣。未能頓淨。須教渠淨除現業流
B32n0184_p0578c23║識。即是修也。不道別有法教渠修行趣向。是頓教無
B32n0184_p0578c24║修之修。無位之位也。現業流識。豈可容易淨除乎。難
B32n0184_p0578c25║頓淨除。則一生二生。乃至歷無量阿僧祇劫。不可怪
B32n0184_p0578c26║焉。且夫三僧祇劫安立四十二賢聖道。乃是菩提薩埵性
B32n0184_p0579a01║德本有之位陀羅尼。豈謂之迂回乎。其安立次列於教
B32n0184_p0579a02║理智斷行位因果者相也。其泯絕融即於教理智斷行位
B32n0184_p0579a03║因果者性也。性之與相是諸法之體義。不可相離也。
B32n0184_p0579a04║是故以相達性。以性融相。性相相成互資者。是為正
B32n0184_p0579a05║法。泥相忽性。執性輕相。性相互偏者。是為流弊。以
B32n0184_p0579a06║性廢相。以相廢性。性相互廢者。是為邪僻也。予竊以
B32n0184_p0579a07║慮。一般禪人。不知諸祖提倡泯絕無寄。是乃以性融
B32n0184_p0579a08║相頓教之一法門。乃以性廢相。妄將凡下僭同上聖。
B32n0184_p0579a09║自悞悞人。其咎無窮矣。因今試引台教。以備對照焉。
B32n0184_p0579a10║其曰省曰得旨見。安帖帖地者。蓋不出於台判名字即
B32n0184_p0579a11║之佛眼。其曰投機者。應有名字位之投機。或觀行位
B32n0184_p0579a12║之投機。其曰大悟大徹者。應有名字觀行相似分真
B32n0184_p0579a13║而四位分齊。不可輙判焉。今且依聖教。以明其大準。
B32n0184_p0579a14║若夫真智冥如。出陰入界。遊戲三昧。現大神通。獲陀
B32n0184_p0579a15║羅尼。轉大法輪。一念之頃往來十方。承事諸佛。救濟
B32n0184_p0579a16║眾生等。乃分真位之菩薩也。若夫悟入心性。捨離陰入
B32n0184_p0579a17║之麤縛。而其知見猶未離影相。三昧神通亦未自在等。
B32n0184_p0579a18║乃相似位之菩薩也。
B32n0184_p0579a19║或問。禪宗不欽慕於三昧神通。而往往排斥之。子何
B32n0184_p0579a20║云神通三昧耶。答。其排斥神通三昧者。向之所謂
B32n0184_p0579a21║以性泯相之法門而已。若以性泯相。則阿鼻眾生直
B32n0184_p0579a22║下。與三世諸佛無二無別。何取何捨。而以性照相。
B32n0184_p0579a23║則神通三昧。乃悟心之德用。最可欽尚矣。不問何
B32n0184_p0579a24║宗學道。所詣深則。自然有解脫神通。所以者何。謂見
B32n0184_p0579a25║性悟道心。離三界之妄縛。非是解脫而何也。得真
B32n0184_p0579a26║解脫者。自獲得淨妙輕清之色身六根無礙。發大神
B32n0184_p0579b01║用。非是神通而何也。上品十善得四靜慮者。尚能
B32n0184_p0579b02║捨欲界麤濁之色心。獲色界淨妙之四大。現諸神用。
B32n0184_p0579b03║況見性悟道。出過陰界者。而豈不得如是神用乎。
B32n0184_p0579b04║神通解脫全稱性之功德。而非必由作意加行而發
B32n0184_p0579b05║得焉。豈可排斥法性自爾之勝德。凡通有多種。謂
B32n0184_p0579b06║妖通。依通。業通。報通。神通。於中初二乃妖魅之通。
B32n0184_p0579b07║次二亦妄通也。神通有二。謂加行得。離染得。其加
B32n0184_p0579b08║行得。則凡聖竝得。有邪有正。有染有淨。離染得則
B32n0184_p0579b09║唯聖所得。惑除道圓。則通明自發。是性起之妙用也。
B32n0184_p0579b10║今引聖教。以備證明焉。寶積經曰。淨聲比丘既出家
B32n0184_p0579b11║已。復白佛言。我今云何得名出家。佛言。比丘汝名
B32n0184_p0579b12║淨聲。當淨自界。自界既淨。則名比丘。即名出家。爾
B32n0184_p0579b13║時比丘聞佛說已。心樂寂靜。作是思惟。界者即眼
B32n0184_p0579b14║觀眼空者。即是淨界。夫淨界即佛土。耳鼻舌身亦復
B32n0184_p0579b15║如是。意即是界。若觀意空即是淨界。夫淨界者即是
B32n0184_p0579b16║佛土。即是一界。即是空界。即是眾生界。即是無相界。
B32n0184_p0579b17║即是無願界。即是無作界。即是無為界。善男子淨聲
B32n0184_p0579b18║比丘。如是觀已。即時獲得身輕身輕。身心輕已。得
B32n0184_p0579b19║無量神通。得神通已。得樂說無礙陀羅尼門。（云云）。諸
B32n0184_p0579b20║智發通之別。如瑜伽論卅七明。後代有無智禪人。不
B32n0184_p0579b21║曉解脫即悟心之勝德。神通即解脫之妙用。妄引妖
B32n0184_p0579b22║通依通等之邪通。以誣解脫性起之聖通。保重乎自
B32n0184_p0579b23║己無解脫神通汙穢之五陰。沾沾乎覬覦於世間五欲
B32n0184_p0579b24║名利。官榮威勢等之瘡疣者何也。珍重乎可賤可憎
B32n0184_p0579b25║之陰賊。而厭棄乎可尊可樂之聖法。不亦倒乎。蓋
B32n0184_p0579b26║斯禪教一般之大弊。而時運之所使。萬牛不可挽矣。
B32n0184_p0579c01║若夫真實知見與定相應。四心等流不離寂惺。三業所
B32n0184_p0579c02║作隨順五行。陰入業壽雖未全傾。現行煩惱損伏不行。
B32n0184_p0579c03║三昧神通雖未自在。而作法師說法度人。人天欽服。
B32n0184_p0579c04║天龍荷護等。是觀行位之菩薩也。若夫真參實修。忽然
B32n0184_p0579c05║契會本分。乃了知一法切唯心。非一非一切。一切諸法
B32n0184_p0579c06║本自不生。唯是如來平等智身。復體解一切法無自性。而
B32n0184_p0579c07║由染淨緣起故。迷悟苦樂因果歷然。乃籍那正知見。心
B32n0184_p0579c08║常樂求於賢聖之道。真操實履離諸諂曲。不隨時流而
B32n0184_p0579c09║上下焉。雖然如是。其心未與靜慮相應。故念慧亦未
B32n0184_p0579c10║熾盛。歷緣對境。依然引起妄識。上心煩惱時時雜起等
B32n0184_p0579c11║乃名字位中之學人也。若猶未成就名字位中之解行
B32n0184_p0579c12║者意根。承當。情識計度三業所作。動入非理等。直饒
B32n0184_p0579c13║模樣以眩俗眼。轉語以驚愚輩。而不免是為理即之凡
B32n0184_p0579c14║夫也。蓋夫一切有情梨耶種子。如惡叉聚。信解行證機
B32n0184_p0579c15║緣非一。自非極聖。孰能辨別焉。今但由性相之通格。
B32n0184_p0579c16║一往指配而已。復更舉古德已驗之明訣。以䀭撿押。雲
B32n0184_p0579c17║門湛然禪師曰。予嘗以二事驗人。未見有透之者。云
B32n0184_p0579c18║何二事。一者驗於文字。夫文字即諸佛言說法身。汝云
B32n0184_p0579c19║曾悟者。悟自心也。自心即是佛。心既悟佛心。當解佛
B32n0184_p0579c20║語。能於諸佛所說經教。諸祖差別因緣。一見了然無疑
B32n0184_p0579c21║惑。麼如或有之。所言悟者未必然也。二者驗於自心。
B32n0184_p0579c22║於日用應酬之際。似有一分作主。為物所寄。是誠不
B32n0184_p0579c23║覺且置。只如離物寂靜時。跏趺坐禪之際。中間似有一
B32n0184_p0579c24║物上下往還。所謂是非得失。疑惑取捨還得安帖否。如
B32n0184_p0579c25║或安帖。則盡世界所有草木。皆化為人。一一人具無量
B32n0184_p0579c26║舌一一舌具無量問難。一一問難具無量差別。非前非
B32n0184_p0580a01║後。一時問來。只消彈指一下。悉皆答之。（云云）。此言辨
B32n0184_p0580a02║真偽之秦鏡也。參學之徒安之座右。傳。初祖以四卷楞
B32n0184_p0580a03║伽印心。曹溪以金剛經印證。蓋乃欲使學人不離於
B32n0184_p0580a04║正法之籓籬而已。幸悟心之土。徧以一切大小權實之
B32n0184_p0580a05║經論。印其所證。如合符節。而方可謂之實悟矣。
B32n0184_p0580a06║此宗其得正旨者。則極善矣。實乃紹正法命之鸞膠
B32n0184_p0580a07║也。其入僻地者甚醜矣。其過莫大焉可辨。
B32n0184_p0580a08║五明淨土宗。於中分五。一所依經論。二三國傳持。三
B32n0184_p0580a09║辨明淨土。四往生行因。五判教立宗。初所依經論者。謂
B32n0184_p0580a10║經乃無量壽三部。及異譯諸經。正說阿彌陀佛國依正及
B32n0184_p0580a11║生因等。其餘則如鼓音聲陀羅尼經。般舟三昧經。隨願
B32n0184_p0580a12║往生經。大品經。請觀音經等。竝讚揚彌陀佛。論則大乘
B32n0184_p0580a13║起信論修行信心分。說止觀門中。為信位怯退墮者。
B32n0184_p0580a14║而示此勝方便。文僅數行。旨趣明暢可尚。十住毘婆沙
B32n0184_p0580a15║第四易行品中。明阿毘跋致行相極難可得別示方便。
B32n0184_p0580a16║說易行道云。佛法有無量門。世間道有難有易。陸路
B32n0184_p0580a17║步行即苦。水道乘船則樂。若人能念十方佛阿彌陀佛
B32n0184_p0580a18║等。亦可疾得阿毘跋致。（云云）。世親論主製無量壽經優
B32n0184_p0580a19║婆提舍。弘演是道。（云云）。至下當明。二三國傳持者。謂
B32n0184_p0580a20║馬鳴。龍樹。世親三大士。讚述淨土。而未有別立一宗
B32n0184_p0580a21║弘通是法也。支那之境。從廬山遠法師結社於匡廬。修
B32n0184_p0580a22║般舟行已後。慧寵。道場。玄忠。天台。帝心。雲華。迦才。西
B32n0184_p0580a23║河。悟真。薦福等諸德。各讚揚淨土法門。亦皆依其本
B32n0184_p0580a24║宗勸修是道。未別立一宗。趙宋已後禪宗台宗諸德。弘
B32n0184_p0580a25║揚淨土。皆亦然矣。日域弘通。聖皇首讚是法。行基。空
B32n0184_p0580a26║也。智光。珍海。慧心。永觀等諸德。相繼尊奉是法。自行
B32n0184_p0580b01║化他朕見史傳。後有吉水上人。開闡專修念佛之道。以
B32n0184_p0580b02║誘化濁世難調伏眾生。風靡于一時。遂至承安年中。創
B32n0184_p0580b03║立淨土宗。是別垂宗統之濫觴也。至下當悉。三辨淨
B32n0184_p0580b04║土義者。是分二門。初總明佛國土。後別辨彌陀佛國。
B32n0184_p0580b05║初中略出四家。一淨影說。二華嚴說。三天台說。四法相
B32n0184_p0580b06║說。初淨影說者。大乘義章十九。分六門以辨淨土義。
B32n0184_p0580b07║第二辨相中列三土。一事淨土。二相淨土。三真淨土。
B32n0184_p0580b08║初事淨土者。謂凡夫有漏善業感淨境界。眾寶莊嚴事相
B32n0184_p0580b09║嚴麗。名為事淨。然此土修因之時。情有局別。取相執
B32n0184_p0580b10║定。故受報之時。土有分限諸相差別。此亦有二。一凡
B32n0184_p0580b11║夫求有淨業所得之土。如上諸天。所受境界還起漏業。
B32n0184_p0580b12║二凡夫求出善根所得淨土。如安樂國眾香界等。所受
B32n0184_p0580b13║境界能生出道。（云云）約諦辨相。（云云）。二相淨土者。謂聲聞
B32n0184_p0580b14║緣覺及諸菩薩所居土也。如龍樹說。有妙淨土。出過三
B32n0184_p0580b15║界。是阿羅漢當生彼中。是諸賢聖。修習緣觀對治。無漏
B32n0184_p0580b16║所得境界。妙相莊嚴離垢清淨土。雖清淨妄想心起。如
B32n0184_p0580b17║夢所覩。虛偽不真。相中離垢。故名相淨。此土修因之
B32n0184_p0580b18║時。情無局別。心無定執故。所得境界隨心回轉。猶如
B32n0184_p0580b19║幻化。無有定方。此土約行自有聲聞緣覺自利善根所
B32n0184_p0580b20║得。及菩薩化他善根所得之別。約心亦有事識緣觀無漏
B32n0184_p0580b21║所得。妄識緣觀無漏所得之差。（云云）。約諦分別。（云云）。三
B32n0184_p0580b22║真淨土者。謂初地已上。乃至諸佛所在土也。是諸佛菩
B32n0184_p0580b23║薩實證菩提所得性起之土。妙淨離染。常住不變。故曰
B32n0184_p0580b24║真淨。因離緣念。故土無相狀。如梵王頂上寶珠。無青
B32n0184_p0580b25║黃赤白等相。亦如無作色雖是色。而無相可得。此土因
B32n0184_p0580b26║無定執。故土無定所。因無分別。故土無彼此自他之
B32n0184_p0580c01║異。此中三門分別。一對妄分別分二。一離妄真。謂諸菩
B32n0184_p0580c02║薩所成真行。離妄所得。還與妄合。如空在霧。土隨位
B32n0184_p0580c03║別。階降不等。隨諸地位分分漸增。妄土液滅。真土漸
B32n0184_p0580c04║現。如霧漸消虛空轉現。二純淨真。謂佛所在之土。純真
B32n0184_p0580c05║無雜。如淨虛空。二約行分別。行要有二。謂智悲。智依空
B32n0184_p0580c06║成。以智攝行。行皆離相。所得之土妙寂離相。猶如虛
B32n0184_p0580c07║空。悲隨有生。以悲攝行。行皆為物。所得之土隨物所
B32n0184_p0580c08║現。猶如淨珠無色不現。三約法分別。謂如來藏中有
B32n0184_p0580c09║二法門。寂滅門所得之土。還同彼法寂滅離相。緣起作
B32n0184_p0580c10║用門所得之土。無所不現。云云。約諦。云云。次明開合。
B32n0184_p0580c11║從一至七。廣引地經明七種淨。（云云）。第三辨定其因
B32n0184_p0580c12║中。先辨法報二土。後辨應土。初中分相論之。無始法
B32n0184_p0580c13║性是法土因。諸度等行是報土因。攝相言之。二土竝以
B32n0184_p0580c14║無始法性諸度為因。於中緣正相對乃有二門。一別相。
B32n0184_p0580c15║說法性土。以無始法性。以為正因。以諸度行。而為緣
B32n0184_p0580c16║因。實報之土。諸度等行以為正因。以親生故法性為
B32n0184_p0580c17║緣。二通相。說二土。竝用無始法性。以為正因。本有法
B32n0184_p0580c18║體為法土因。法性自體有緣起可生之義。以為報土因。
B32n0184_p0580c19║二土竝用諸度業行。以為緣因。於中諸度有能生義。是
B32n0184_p0580c20║報土緣。諸度有能了義。是法土緣。二明應土者。謂攝用
B32n0184_p0580c21║從體。更無別因。分用異體。亦說有因。因有二種。一同
B32n0184_p0580c22║類因。還以應行為應土因。諸佛如來得土已久。現修
B32n0184_p0580c23║諸行。莊嚴淨土。如彌陀佛國。現修四十八弘誓願及
B32n0184_p0580c24║諸所行。莊嚴西方世界。二異類因。實行真法為應土因。
B32n0184_p0580c25║然就應中義別有二。一是法應。由淨土三昧法門力
B32n0184_p0580c26║故現種種剎。二是報應。以本大悲願力因緣現種種
B32n0184_p0581a01║土。此二分別。法應土則如來藏中淨土法門。以之為因
B32n0184_p0581a02║報應土則大悲願力。以之為因。悲願為主。統攝諸行。
B32n0184_p0581a03║皆為因矣。攝相言之。二應竝用淨土法門悲願為因。
B32n0184_p0581a04║緣正分別。云云。問。應土從實悲願法門力起。何不名
B32n0184_p0581a05║真乃說為應。答曰。大悲願力行等正得真土。增上緣
B32n0184_p0581a06║力兼生應土。由非正起故不名真。緣力兼生。令人見
B32n0184_p0581a07║聞。故說為應。（云云）。第四約身明土。五凡聖有無。六質之
B32n0184_p0581a08║同異（云云取要）二華嚴說者。探玄第三明世界種類云。小乘唯
B32n0184_p0581a09║有一類娑婆等界。無別淨土。三乘中有二。一約佛自住
B32n0184_p0581a10║處有三。一法性土。二寶德土。謂行等。三色相土。謂勝寶
B32n0184_p0581a11║等。後二為自受用土。此三非是攝化處。故此中不辨也。
B32n0184_p0581a12║二約佛攝化處。亦有三。一化身土。此有二。一染謂此娑
B32n0184_p0581a13║婆等。此約釋迦。二淨。謂餘方化土。此約餘佛。二變染土。
B32n0184_p0581a14║謂足指按地等。三他受用土。謂十八圓滿等。初中二。若依
B32n0184_p0581a15║始教。唯有百億閻浮百億釋迦。為攝化境若依終教。如
B32n0184_p0581a16║智論中。以三千大千世界為一數。數此至恆沙。為一世
B32n0184_p0581a17║界性。數此復至恆沙。為一世界海。數此復至恆沙。為
B32n0184_p0581a18║一世界種。數此復至無量恆沙。為一佛所化分齊。其受
B32n0184_p0581a19║用土。若依始教。在色界頂為引小乘在同界說。若依
B32n0184_p0581a20║終教。不在三界。如涅槃云。西方去此三十二恆沙佛
B32n0184_p0581a21║土有世界。名無勝。是釋迦佛實報淨土。又於一切須彌
B32n0184_p0581a22║樓山世界畔間。往往安一淨佛土。此通報化。為引眾生
B32n0184_p0581a23║三依一乘有二。一約果分。十佛自體國土海。此當不
B32n0184_p0581a24║可說。寄緣說十。如第二會說。二約攝化處。有三類。一
B32n0184_p0581a25║從須彌山界及樹形等已去。乃至一切眾生形世界為第
B32n0184_p0581b01║一類。二三千界外別有十世界。一世界性。二世界海。三
B32n0184_p0581b02║世界輪。四世界圓滿。五世界分別。六世界旋。七世界轉。
B32n0184_p0581b03║八世界蓮華。九世界須彌。十世界相。此等當萬子已去
B32n0184_p0581b04║輪王境界。第二類。三十蓮華藏莊嚴世界海。具足主伴。
B32n0184_p0581b05║如帝網等。是佛境界。為第三類（文）又梵網本疏出五說。
B32n0184_p0581b06║云云。三天台說者。淨名疏云。二別明佛國者。諸佛利物
B32n0184_p0581b07║差別之相無量無邊。今略為四。一染淨國凡聖共居。二
B32n0184_p0581b08║有餘方便人住。三果報純法身居。四常寂光即妙覺所居。
B32n0184_p0581b09║前二是應。即應佛所居。第三亦應亦報。即報佛所居。後
B32n0184_p0581b10║一但是真淨非報。非應。即法身所居。言染淨者。九道
B32n0184_p0581b11║雜共。何者六道鄙穢。故名為染。三乘見真。故名為淨。
B32n0184_p0581b12║三六共居故名染淨。亦名凡聖同居國也。就染淨國。凡
B32n0184_p0581b13║聖各二。凡居二者。一惡眾生。即四惡趣也。二善眾生。
B32n0184_p0581b14║即人天也。聖居二者。一實。二權。實聖者。四果及支
B32n0184_p0581b15║佛。通教六地。別十住。圓十信。後心通惑雖斷。報身猶
B32n0184_p0581b16║在。二權聖者。方便有餘三乘人。受偏真法性身。為利
B32n0184_p0581b17║有緣。願生同居。若實法及寂光法身大士。及妙覺佛。為
B32n0184_p0581b18║利有情。應生同居。皆是權也。是等聖人與凡共住。故
B32n0184_p0581b19║云凡聖同居。四惡趣共住。故云穢土。一明同居淨土
B32n0184_p0581b20║者。無量壽國雖果報殊勝難可比喻。然亦染淨凡聖
B32n0184_p0581b21║同居。何者雖無四趣。而有人天。何以知之。生彼土
B32n0184_p0581b22║者。未必悉是得道之人。乃至聖生權實類前可知。但
B32n0184_p0581b23║以無四惡趣故。名為淨。云云。二明有餘土者。二乘。
B32n0184_p0581b24║三種菩薩。證方便道之所居也。何者若修二觀。斷通
B32n0184_p0581b25║惑盡。恆沙別惑無明未斷。捨分段身而生界外。受法
B32n0184_p0581b26║性身。即有變易所居之土。名為有餘。亦名方便。方便
B32n0184_p0581c01║行人之所居也。云云。三明果報土。即因陀羅網。是華
B32n0184_p0581c02║藏世界。純淨法身菩薩所居。以其觀一實諦破無明。
B32n0184_p0581c03║顯法性得真實果報。而無明未盡。潤無漏業。受法性
B32n0184_p0581c04║報身。報身所居依報淨國。名果報國。以觀實相發真
B32n0184_p0581c05║無漏所得果報故。名為實。修因無定。色心無礙。亦名
B32n0184_p0581c06║實報無障礙土。言無障礙者。一世界攝一切世界。一
B32n0184_p0581c07║切世界亦如是。此名世界海。亦名世界無盡藏。別教
B32n0184_p0581c08║初地入此世界。有七種淨義。乃至華嚴明因陀羅網世
B32n0184_p0581c09║界。攝大乘明華王世界。云云。四明寂光土者。妙覺
B32n0184_p0581c10║極智所照。如如法界之理。名之為國。但大乘法性。即
B32n0184_p0581c11║是真寂智性。不同二乘偏真之理故。涅槃云。第一義
B32n0184_p0581c12║空名為智慧。此經云。若知無明性即是明。如是皆
B32n0184_p0581c13║是常寂光義。不思議極智所居。故云寂光。亦名為法性
B32n0184_p0581c14║土。但真如佛性非身非土。而說身土。離身無土離
B32n0184_p0581c15║土無身。其名土者。一法二義故。金剛般若論云。智習
B32n0184_p0581c16║唯識通。如是取淨土。非形第一體。非嚴莊嚴意。（云云）。
B32n0184_p0581c17║四相宗說者。相宗所依經論。其說非一。且如瑜伽論。
B32n0184_p0581c18║第四說色頂成佛相。第七十八說淨土穢土別相。第
B32n0184_p0581c19║七十九卷初說清淨不清淨剎差別。其言淨土言清
B32n0184_p0581c20║淨剎者。指地上菩薩所居土。其言穢土不淨剎者。
B32n0184_p0581c21║即指娑婆世界。其餘無別明佛身土之文。雜集第六。莊
B32n0184_p0581c22║嚴論第三。梁攝論十六。唐譯第九。唯識論第十。佛地論
B32n0184_p0581c23║第一。廣明身土。云云。唯識佛地所明四土。與古對法
B32n0184_p0581c24║稍有異致。如餘處辨。二別明彌陀佛國者。經論及釋
B32n0184_p0581c25║家。判彌陀佛國異義紛紜。經中或說為報土。如大乘
B32n0184_p0581c26║同性經。摩訶俱絺羅經。悲華經。楞伽經。華嚴經壽命品
B32n0184_p0582a01║等。無性攝論第九。佛地經第一等亦同。或說為變化土。
B32n0184_p0582a02║如鼓音聲經等。或說為通二。如智論等。如無量壽三
B32n0184_p0582a03║部經。諸師所判非一。如往生論。五門之行從淺至深。
B32n0184_p0582a04║似奄含報化二土。天台判為凡聖同居上品之淨土。淨
B32n0184_p0582a05║影判為事淨土。至相云。阿彌陀佛一乘三乘不同。若依
B32n0184_p0582a06║一乘。阿彌陀佛土屬世界海攝。乃至若依三乘。西方淨
B32n0184_p0582a07║土實報處。通成四土。一法性土。二事淨土。三實報土。四
B32n0184_p0582a08║化淨土。是報化也。非化身化。云云。安樂集。觀經玄義
B32n0184_p0582a09║分。判以為是報非化。玄義分中所辨其旨幽玄。乍視焉
B32n0184_p0582a10║則。似與性相通軌而有牴牾。而理會焉則。無有相違
B32n0184_p0582a11║也。應思法苑佛土義林。以二義判彌陀佛土。引觀經
B32n0184_p0582a12║真身觀。以證是他受用土。引鼓音聲經。以證有變化
B32n0184_p0582a13║土。云云。群疑論第一出三釋。一謂西方極樂。是他受用
B32n0184_p0582a14║土。云云。二謂變化土。云云。三謂通二土。地前見變化
B32n0184_p0582a15║土。地上見他受用土。云云。其判西方是三界攝不攝。
B32n0184_p0582a16║及與觀經九品人位等。眾說紛挐不遑此載。略辨淨
B32n0184_p0582a17║土竟。四往生行因者。是亦分二。初總明淨土行因。二
B32n0184_p0582a18║別明專修彌陀法。初總明淨土行因者。謂發菩提心。
B32n0184_p0582a19║為成菩提。求生淨土。隨應行於福慧萬行以回向
B32n0184_p0582a20║淨土。是為淨土業因。觀無量壽經說三福。以為三世
B32n0184_p0582a21║諸佛淨業正因。於中六度及三十七品等。為本行。下
B32n0184_p0582a22║至微少世善回皆為因。無垢稱經云。發起無上菩提
B32n0184_p0582a23║心。正是菩薩嚴淨佛土。菩薩得大菩提時。一切發趣
B32n0184_p0582a24║大乘有情。來生其國。純意樂。善加行。上意樂。六波羅
B32n0184_p0582a25║蜜。四無量。四攝事。巧方便。三十七種菩提分法修回向。
B32n0184_p0582a26║善說息除八種無暇。自守戒行不譏彼短。十善業道。合
B32n0184_p0582b01║十八種淨修佛土。皆淨土因。又云。堪忍世界諸菩薩眾。
B32n0184_p0582b02║成就八法。無毀無傷。從此命終生餘淨土。一作思惟。
B32n0184_p0582b03║我於有情應作善事。不應於彼希望善報。二作思惟。
B32n0184_p0582b04║我代彼一切有情。受諸苦惱。我之善根悉廻施與。三作
B32n0184_p0582b05║思惟。我於有情。應心平等心無罣礙。四作思惟。我應
B32n0184_p0582b06║於彼一切有情。摧伏憍慢。敬愛如佛。五信解增上。於
B32n0184_p0582b07║未聽受甚深經典。暫聞無疑無謗。六於他利養無嫉
B32n0184_p0582b08║妒心。於己利養。不生憍慢。七調伏自心。常省己過。
B32n0184_p0582b09║不譏他犯。八恆無放逸。於諸善法。常樂尋求。精進修
B32n0184_p0582b10║行菩提分法（文）對法云。非業煩惱力所生故。非業煩惱
B32n0184_p0582b11║增上起故。然由大願清淨善根之所引發。云云。當知
B32n0184_p0582b12║信之與願。是行之帥也。缺一而不成往業。行之優降感
B32n0184_p0582b13║報化土。如佛土義林等明。孔目章云。往生業行者。總說
B32n0184_p0582b14║正助一切業行。皆為往生業行。無問內門外門有流無
B32n0184_p0582b15║流。皆為往生業行。無問現生及過去未來。多生所有福
B32n0184_p0582b16║慧。及一切五乘等業行廻向。皆為業行。云云。廣明往業
B32n0184_p0582b17║可尋。二別明專修彌陀法中。初出論說。後廣明行因。
B32n0184_p0582b18║往生論曰。此偈明何義。示現觀彼安樂世界。見阿彌
B32n0184_p0582b19║陀如來。願生彼國故。云何觀。云何生信心。若善男子
B32n0184_p0582b20║善女人。修五念門。行成就。畢竟得生安樂國土。見彼
B32n0184_p0582b21║阿彌陀佛。何等五念門。一禮拜門。二者讚歎門。三者作
B32n0184_p0582b22║願門。四者觀察門。五者廻向門。云何禮拜。身業禮拜阿
B32n0184_p0582b23║彌陀如來應正徧知。為生彼國意故。云何讚歎。口業
B32n0184_p0582b24║讚歎。稱彼如來名。如彼如來光明智相。如彼名義。欲
B32n0184_p0582b25║如實修行相應故。云何作願。心常作願。一心專念畢竟
B32n0184_p0582b26║往生安樂國土。欲如實修行奢摩他故。云何觀察。智
B32n0184_p0582c01║慧觀察。正念觀彼。欲如實修行毘婆舍那故。彼觀察
B32n0184_p0582c02║有三種。何等三種。一者觀察彼佛國土莊嚴功德。二者
B32n0184_p0582c03║觀察阿彌陀佛莊嚴功德。三者觀察彼諸菩薩莊嚴功德
B32n0184_p0582c04║云何廻向。不捨一切苦惱眾生。心常作願廻向為首。得
B32n0184_p0582c05║成就大悲心故。次釋三種莊嚴二十九種已云。此三種
B32n0184_p0582c06║成就。願心莊嚴。應知略說入一法句故。一法句者。謂
B32n0184_p0582c07║清淨句。清淨句者。謂真實智慧無為法身故。此清淨有
B32n0184_p0582c08║二種。應知何等二種。一者器世間清淨。二者眾生世間
B32n0184_p0582c09║清淨。乃至如是一法句攝二種清淨義。應知如是菩薩
B32n0184_p0582c10║奢摩他毘鉢舍那。廣略修行成就柔輭心。如實知廣略
B32n0184_p0582c11║諸法。如是成就巧方便廻向。乃至遠離三種菩提門相
B32n0184_p0582c12║違法。云云。得三種隨順菩提門法滿足故。何等三種。
B32n0184_p0582c13║一者無染清淨心。以不為自身求諸樂故。二者安清
B32n0184_p0582c14║淨心。以拔一切眾生苦故。三者樂清淨心。以令一切
B32n0184_p0582c15║眾生得大菩提故。以攝受眾生生彼國土故。（云云）。後
B32n0184_p0582c16║復開五門。辨入出功德。云云。忠鸞法師製註二卷。發揚
B32n0184_p0582c17║明暢可尋。此論及疏。實乃往生淨土之龜鑑也。淨業者
B32n0184_p0582c18║流。不可忽焉。後廣明行因者。此宗所要乃安心起行
B32n0184_p0582c19║作業而已。安心有二。謂總安心別安心。所謂總安心者。
B32n0184_p0582c20║謂厭離穢土欣求淨土。厭穢欣淨凡有三等。如餘處辨。
B32n0184_p0582c21║所謂別安心者即三心是也。三心之義。悉于觀經散善
B32n0184_p0582c22║義可尋。
B32n0184_p0582c23║寂曰。散善義文。旨趣幽深。二河白道之譬。妙且至矣。
B32n0184_p0582c24║後代僻解者蓋多矣。豈可不歉然哉。
B32n0184_p0582c25║如上總別安心成就。則於三界及與感三界惑業。生極
B32n0184_p0582c26║厭心。憎如怨賊。棄如糞唾。於淨土依正。及與感淨土
B32n0184_p0583a01║一切白法。起勝欣樂。尊如寶珠。求如渴飲如是願生
B32n0184_p0583a02║淨土之信願決定。確乎不動。是名安心。所謂起行者。即
B32n0184_p0583a03║上五念門。及以觀經散善義所出五種正行是也。往生禮
B32n0184_p0583a04║讚敘五念門。以為起行。然五行中。論則以奢摩他毘婆
B32n0184_p0583a05║舍那為正行。散善義則以稱名行為正定業。往生禮讚
B32n0184_p0583a06║引文殊般若一行三昧。獨處空閑。捨諸亂意。係心一佛。
B32n0184_p0583a07║不觀相貌。專稱名字。即於念中。得見阿彌陀佛及一
B32n0184_p0583a08║切佛等。問曰。何故不令作觀。直遣專稱名字者。有
B32n0184_p0583a09║何意也。答曰。乃由眾生障重。境細心麤。識颺神飛。觀
B32n0184_p0583a10║難成就。是以大聖悲憐直勸。專稱名字。正由稱名易
B32n0184_p0583a11║故。相續即生。云云。觀念法門依觀經觀佛三昧海經。明
B32n0184_p0583a12║觀佛三昧法。云云。次云。又白。行者欲生淨土。唯須持
B32n0184_p0583a13║戒念佛。誦彌陀經日別十五遍。二年得一萬。日別三十
B32n0184_p0583a14║遍。一年得一萬。日別念一萬遍佛。亦須依時禮讚淨
B32n0184_p0583a15║土莊嚴事。大須精進。或得三萬六萬十萬者。皆是上品
B32n0184_p0583a16║上生人。自餘功德盡廻往生。應知。次依般舟三昧經。示
B32n0184_p0583a17║念佛三昧法。次明入道場等方法。竝皆願生淨土之要
B32n0184_p0583a18║行也。可披尋。所謂四修者。謂恭敬修。無餘修。無間修。長
B32n0184_p0583a19║時修。初恭敬修。所謂恭敬禮拜彼佛及彼一切聖眾等。
B32n0184_p0583a20║故名恭敬修。畢命為期。誓不中止。即長時修。二無餘修。
B32n0184_p0583a21║所謂專稱彼佛名。專念專想專禮專讚彼佛及一切聖
B32n0184_p0583a22║眾等。不雜餘行。故名無餘修。畢命為期誓。不中止。即
B32n0184_p0583a23║是長時修。三者無間修。所謂相續恭敬禮拜。稱名讚歎。
B32n0184_p0583a24║憶念觀察。廻回發願。心心相續。不以餘業來間。故名
B32n0184_p0583a25║無間修。又不以貪瞋煩惱來間。隨犯隨懺。不令隔念
B32n0184_p0583a26║隔時隔日。常令清淨。亦名無間修。畢命為期。誓不中
B32n0184_p0583b01║止。即是長時修。又菩薩已免生死所作善法。廻求佛果。
B32n0184_p0583b02║即是自利。教化眾生盡未來際。即是利他。然今時眾生。
B32n0184_p0583b03║悉為煩惱繫縛。未免惡道生死等苦。隨緣起行。一切善
B32n0184_p0583b04║根具速回。願往生阿彌陀佛國。到彼國已。更無所畏。
B32n0184_p0583b05║如上四修。自然任運。自利利他無不具足（文）。此準攝
B32n0184_p0583b06║論唯識論等所說四修。轉用以示專修行者之作業。又往
B32n0184_p0583b07║生禮讚中。廣明懺悔云。懺悔有三品。謂上中下。上品懺
B32n0184_p0583b08║悔者。自毛孔中血流。眼中血出者。名上品懺悔。中品懺
B32n0184_p0583b09║悔者。遍身熱汗從毛孔出。眼中血流者。名中品懺悔。下
B32n0184_p0583b10║品懺悔者。遍身微熱。眼中淚出者。名下品懺悔。此等三
B32n0184_p0583b11║品雖有差別。即是久種解脫分善根人。致使今生敬
B32n0184_p0583b12║法重人不惜身命。乃至小罪若懺。即能徹心徹髓。能如
B32n0184_p0583b13║此懺者。不問久近。所有重障頓皆滅盡。若不如此。
B32n0184_p0583b14║縱使日夜十二時。急走終無益。若不作者。應知雖
B32n0184_p0583b15║不能流淚血等。但能真心徹到者。即與上同。般舟讚
B32n0184_p0583b16║云。敬白一切往生知識等。大須慚愧。釋迦如來實是
B32n0184_p0583b17║慈悲父母。種種方便。發起我等無上信心。又說種種
B32n0184_p0583b18║方便教門非一。但為我等倒見凡夫。若依教修行
B32n0184_p0583b19║者。則門門見佛。得生淨土。若見聞有人行善者。即
B32n0184_p0583b20║以善助之。若見聞有人行教。依教讚之。若聞人說
B32n0184_p0583b21║行。即依行順之。若聞人有悟。即依悟喜之。何意。然
B32n0184_p0583b22║者。同諸佛為師。以法為母。生養共同。情親非外。不
B32n0184_p0583b23║得輕毀他有緣之教行。讚自有緣之要法。即是自破壞
B32n0184_p0583b24║諸佛法眼。法眼既滅。菩提正道履足無由。淨土之門何
B32n0184_p0583b25║能得入。傷歎曰。生盲信業走。隨業墮深坑。縱此貪瞋
B32n0184_p0583b26║火自損損他人。長沒無明海。遇木永無緣。行者等。必
B32n0184_p0583c01║須於一切凡聖境上。常起讚順之心。莫生是非慊恨。
B32n0184_p0583c02║也。何故然者。為自防身口意業。恐不善業起。復是流
B32n0184_p0583c03║轉與前無異。若自他境上護得三業。能令清淨者。即
B32n0184_p0583c04║是生佛國之正因。問曰既道三業清淨是生淨土之因
B32n0184_p0583c05║者。云何作業得名清淨。答曰。一切不善之法。自他身
B32n0184_p0583c06║口意總斷不行。是名清淨。又自他身口意相應善。即起
B32n0184_p0583c07║上上隨喜心。如諸佛菩薩所作隨喜。我亦如是隨喜。以
B32n0184_p0583c08║此善根廻生淨土。故名為正因。
B32n0184_p0583c09║寂竊謂。導和尚其解行之粹。固所無論也。其於淨
B32n0184_p0583c10║土法。自行之徹困也。化他之懇惻也。蓋古今一人也。
B32n0184_p0583c11║己所憾者。後代僻執此師之言句者。猶如牛毛。而
B32n0184_p0583c12║投契此師之實義者。希於麟角矣。雖然末運之所
B32n0184_p0583c13║使。而不得不慨然也。
B32n0184_p0583c14║五判教立宗者。此中有二。初明教。後辨宗。初明教中
B32n0184_p0583c15║亦二。初總明淨土之教。後別就淨土三部判教。初總
B32n0184_p0583c16║明淨土之教者。謂一切大乘權實之教理行果。皆是淨
B32n0184_p0583c17║土之教也。一切大乘權實之行。成阿毘跋致有難有易。
B32n0184_p0583c18║今此淨土法門。是易行道。而救攝懼退眾生之祕術也。
B32n0184_p0583c19║所以但應以難易二道而判之焉。不應敢細判教之
B32n0184_p0583c20║崇卑也。後別就淨土三部判教者。謂凡一切大乘法分
B32n0184_p0583c21║為二。一權。二實。今此經者。乃大乘實教攝。正為攝三
B32n0184_p0583c22║乘退位眾生。令入於大乘正定之聚。兼為攝深位菩薩。
B32n0184_p0583c23║令得增道損生之益也。
B32n0184_p0583c24║寂竊謂。淨土法門但應判以難易二道。而不剖判於
B32n0184_p0583c25║四教五教等為其宗格也。例如賢首以化制教判
B32n0184_p0583c26║梵網經。而不以五教判也。
B32n0184_p0584a01║二明宗者。古師竝依本宗修淨土法。不別立宗。至于
B32n0184_p0584a02║吉水別立一宗。如上已述。然立與不立。各有道理。謂
B32n0184_p0584a03║古德之所以不別立者。蓋乃由彼華嚴三論法
B32n0184_p0584a04║天台等諸家學人。依其所宗求大菩提。一類有懼
B32n0184_p0584a05║欲託生於淨剎。速得不退。而便修淨土法。全無所妨
B32n0184_p0584a06║也。然則一切大乘教之宗趣。即淨土法門之宗趣也。如
B32n0184_p0584a07║彼淨土三部修多羅。及往生論之宗致者。固所無論也。
B32n0184_p0584a08║如夫盧山玄忠迦才西河悟真等諸德。竝皆以一真法界
B32n0184_p0584a09║而為宗極。以二諦而為所依。以奢摩他毘婆舍那而
B32n0184_p0584a10║為觀行。以生淨剎入正定聚而為近果。以無上菩提
B32n0184_p0584a11║而為遠果。於是大宗則玄同一致。但於其行修而有
B32n0184_p0584a12║少異而已。吉水之所以別立此宗者。蓋斯攝化濁世
B32n0184_p0584a13║最難化眾生之祕術耳。熟按史傳之所載。吉水上人乃
B32n0184_p0584a14║命世之偉器。夙入叡峯研磨台教。負笈四方徧學諸
B32n0184_p0584a15║宗。數閱大藏深探玄猷。又不翅學識拔群。行德亦出
B32n0184_p0584a16║類。修法華三昧。則感白象於定中。寫華嚴大經。則來
B32n0184_p0584a17║神龍於机前。或化靈虵於院宮。或現圓光於月輪。十六
B32n0184_p0584a18║妙觀隨意現前。十餘年來薦視勝相。三昧定相記錄見存。
B32n0184_p0584a19║豈可若人。而困天台教觀之難學習。退棄所宗。而入
B32n0184_p0584a20║淨土教乎。其之別立一宗之由。粲乎祖文。寂久領之。
B32n0184_p0584a21║而將說著之則。恐牴牾于時。默而置之則。亦慮遂使祖
B32n0184_p0584a22║師。彷彿乎三家村裏之翁婆。吉水之法流壅閼。不行於
B32n0184_p0584a23║世也乎。於是乎。雖非無慮於周舍之鄂鄂。亦不忍
B32n0184_p0584a24║委隨於眾人之唯唯。進退維谷舐膽而已。辨淨土宗教
B32n0184_p0584a25║訖。
B32n0184_p0584a26║後學深崇祖師。而氷炭乎祖意者。蓋多矣可察。
B32n0184_p0584b01║六明南山宗。分為二段。初申明祖意。後諸門分別。初申
B32n0184_p0584b02║祖意者。謂南山律師解行超邁。且深慨乎如來正法為
B32n0184_p0584b03║時弊之所壞。搰搰焉將挽回四依八正之正宗於像末
B32n0184_p0584b04║之世。以使學人依三學處真修實行。趣向三乘之菩提。
B32n0184_p0584b05║祖意若斯而已。今且將詳祖意。略開五門。何等為
B32n0184_p0584b06║五。一者顯三學乃學佛之正軌。以閉八邪徑。二者明
B32n0184_p0584b07║諸乘之聖道。必從伏滅煩惱而成。而斥妄修。三示事
B32n0184_p0584b08║戒講解。動妨道業。以勸正修。四明漸入祕藏。是迦文
B32n0184_p0584b09║一化之正軌。以誡學躇階。五明四十二賢聖。乃空宗真
B32n0184_p0584b10║理心地智印十信成就方趣是道。以懲早計。初顯三學
B32n0184_p0584b11║乃學佛之正道。以閉八邪徑者。謂三學開則成八正道。
B32n0184_p0584b12║蓋此三學八正。乃心性具德。而非佛祖之剏立也。何
B32n0184_p0584b13║以故。心性具無上道大正法大眾正行。即是光明相。寂
B32n0184_p0584b14║靜相。平等清淨相也。諸佛如來現等正覺成就是法。而
B32n0184_p0584b15║亦現覺。一切眾生悉具此性。三相具足與佛無異。但
B32n0184_p0584b16║由無明妄動。現起麤細二種三道。性德三相轉成妄陰
B32n0184_p0584b17║三相。謂昏闇相。散亂相。曲穢相。妄陰現時性德自隱。猶
B32n0184_p0584b18║如雲蔽月。所知障者。如浮雲遮。煩惱障者。如大黑雲。
B32n0184_p0584b19║如來憫此迷覆。最淨法界現麤細二種法身。麤乃二乘
B32n0184_p0584b20║道。是人空智明。對治煩惱障之教也。細乃大乘道。是
B32n0184_p0584b21║二空中道智明。對治二障之教也。是故如來八萬四千
B32n0184_p0584b22║法藏。悉是對治妄陰三相。顯成性德三相之大善巧耳。
B32n0184_p0584b23║然他方淨剎。及願生應生大機且置。閻浮提五濁增時凡
B32n0184_p0584b24║夫根鈍障重。非先以人空智對治我倒。則無由轉捨
B32n0184_p0584b25║妄陰。轉得性德也。所謂人空無漏智。必應由有漏戒
B32n0184_p0584b26║定慧而顯生焉。戒淨身口。則淨定自生。定心澄淨。則
B32n0184_p0584c01║真明自現。真明現前。薩迦耶見大我慢山一時摧破。妄陰
B32n0184_p0584c02║分滅。性德分顯。是乃入理初。極難透過之鐵關也。此
B32n0184_p0584c03║關透過。則後後勝道運運增明。如旭出雲。無復所難。
B32n0184_p0584c04║所以我佛世尊。以四真諦無我人法。而為理教。制戒定
B32n0184_p0584c05║慧。以為學處。是為閻浮一化之正軌。然馬鳴龍樹無著
B32n0184_p0584c06║世親等大士。慨乎三藏學者之弊風將壞正法。不獲已
B32n0184_p0584c07║而開發大乘祕藏。以光顯三藏之實義。而此法久之轉
B32n0184_p0584c08║生弊風。妄貶三藏。以為小乘。撥置三學。以為權修。
B32n0184_p0584c09║甚者則墮豁達空壞正因果。大乘甘露變為毒藥。其害
B32n0184_p0584c10║倍蓰于三藏學者之弊矣。於是乎。南山展回天手。扶此
B32n0184_p0584c11║顛墜。提示三學均修之正宗。以揩定學佛之洪範。護法
B32n0184_p0584c12║之功其大矣哉。二明諸乘之聖道必從伏滅煩惱而成。
B32n0184_p0584c13║以斥妄修者。謂二障蔽覆如上已明。然分段三界之凡
B32n0184_p0584c14║夫。欲趣入三乘之聖道者。必先對治煩惱。以為入理
B32n0184_p0584c15║之第一關也。此關未透則。後後勝道無由進趣焉。所謂
B32n0184_p0584c16║煩惱者。薩迦耶見為其根本。成見思二惑。枝派分別則。
B32n0184_p0584c17║十使九十八使百八使。乃至八萬四千塵勞。然此煩惱。無
B32n0184_p0584c18║始時來隨逐有情。如空行影。繫縛有情。如鐵索羅。鬱鬱
B32n0184_p0584c19║見山高於崑崙。滔滔愛水深於滄海。二十五有以是為
B32n0184_p0584c20║絆。九十六道莅兹拱手。但有四真諦人無我輪。能碾碎
B32n0184_p0584c21║是大禍母。是故為除此事障。隱祕第一義大法輪。三轉
B32n0184_p0584c22║四真諦人無我輪。是輪轉時。摧碎見思之牢關。出離三
B32n0184_p0584c23║界之囹圄。入寂然界。是名三百由旬。過是處已二百
B32n0184_p0584c24║由旬。如行康莊。露地大車自然出現。佛道之所以高
B32n0184_p0584c25║超出乎九十六道。乃在于兹矣。天人歸仰。龍神欽服。
B32n0184_p0584c26║亦乃由于是而已。
B32n0184_p0585a01║問。大乘法義甚深廣大。比之聲聞法。其猶螢火與日
B32n0184_p0585a02║月也乎。今何但讚揚四真諦無我人道。而不言大乘
B32n0184_p0585a03║耶。答。向不云乎。四諦無我人道者。革凡成聖之初關
B32n0184_p0585a04║也。初關未開者。何踰論第二第三關也。且夫以四
B32n0184_p0585a05║真諦無我人法為卑小者。管中見豹一斑之見而已。
B32n0184_p0585a06║蓋四諦十二緣起。仍最極甚深祕密法門。十地菩薩尚
B32n0184_p0585a07║不能窮其源底。何況其餘乎。經云。阿難白佛言。緣
B32n0184_p0585a08║起易見。佛言。十二緣起甚深無底。難見難知。汝欲
B32n0184_p0585a09║毀壞我三阿僧祇劫微妙難得之果。云何欣悅而說是
B32n0184_p0585a10║言。是深妙觀。我今當度。汝當隨我觀佛境界。乃至
B32n0184_p0585a11║聲聞緣覺雖能小入。不得其底。（云云）又經言無邊甚
B32n0184_p0585a12║深諦海。當知諦緣竝是菩薩十地道。但二乘證其一
B32n0184_p0585a13║分。自乘究竟耳。又經說彼悉地成就不思議之得益
B32n0184_p0585a14║中。往往言除證四真諦。四諦十二緣起之難證也若
B32n0184_p0585a15║斯。若證是道則。大空唯識及中道第一義甚深祕密
B32n0184_p0585a16║藏。皆由是顯現焉。故佛在正法之世。一說四真諦制
B32n0184_p0585a17║三學處。使一切學道之輩。依行是道。而超過最初一
B32n0184_p0585a18║難關耳。其餘則祕而不言。而正像推移。法入末法。
B32n0184_p0585a19║或憑真以構偽。或失序而亂真。貶四諦無我人道。以
B32n0184_p0585a20║為小乘。撥治惑之正修。以為小行。四依八正為此
B32n0184_p0585a21║壞敗。三駕六舟為此否屯。可不謂之毀滅乎如來三
B32n0184_p0585a22║阿僧祗難得之果也。如夫大乘經論。及古祖之以大
B32n0184_p0585a23║貶小者。大率是從空出假之真。擊破無為之沈滯之
B32n0184_p0585a24║一法門也。所以其說。以大通小。以後惹前。乍視焉
B32n0184_p0585a25║則。似毀斥小。而體究焉則。申小實義。大小資成。孱
B32n0184_p0585a26║然無差。又如彼之說煩惱即菩提。或言不除妄想
B32n0184_p0585b01║等者。是頓教圓教之智斷。全無可怪焉。例如台圓
B32n0184_p0585b02║頓觀。言圓人初緣實相。乃至無苦集可斷。無滅道
B32n0184_p0585b03║可證。而頓淨五住地。而至其斷惑則。十信初信除見
B32n0184_p0585b04║惑。第七信盡思惑。八九十信淨塵沙。初住已上斷無
B32n0184_p0585b05║明等。若能中道知見增長則。雖觀心全離取捨。三惑
B32n0184_p0585b06║自除。三諦轉明。雖妙行能泯麤細。麤惑先脫。細惑
B32n0184_p0585b07║後除。如濯衣法。是乃圓人斷修之明鑒也。世有僻
B32n0184_p0585b08║解者。往往陷乎圓人不斷惑之險阬矣。斯不翅違盭
B32n0184_p0585b09║乎方等經論。亦已枘鑒於天台賢首及密乘三藏等之
B32n0184_p0585b10║所說也。不可不知。
B32n0184_p0585b11║南山具擇法眼。決了世俗勝報。及三乘聖道。咸從伏
B32n0184_p0585b12║滅煩惱妄想而起焉。以戒定慧為能對治。煩惱陰賊為
B32n0184_p0585b13║所對治。戒定捉縛煩惱。是乃伏道。慧能殺惑賊。是乃斷
B32n0184_p0585b14║道。煩惱伏滅則。性具勝德漸次顯生焉。學道能事畢矣。
B32n0184_p0585b15║問。理固應爾。未審南山示對治煩惱之文。出在何處
B32n0184_p0585b16║耶。答。南山製述三部。弘揚毘尼之元意。全在調伏煩
B32n0184_p0585b17║惱。故處處引本律增三之文云。世尊何故制增戒學。為
B32n0184_p0585b18║調三毒故。又業疏引薩婆多云。三歸五戒乃至別脫由
B32n0184_p0585b19║佛出。故開立此法。但輪王梵王。說世間法惠利眾生。
B32n0184_p0585b20║故十善四弘劫初便有。未能清昇超越世境。法王出世
B32n0184_p0585b21║不為世善。要斷煩惱遠出界繫。云云。
B32n0184_p0585b22║又業疏三之下。廣明淨治妄心。引持世佛藏云。若不為
B32n0184_p0585b23║除我倒。而持戒者。名破戒人。又四之上明說戒儀云。
B32n0184_p0585b24║莫不折伏慢幢。崇仰至教。分傾煩惱。（云云）。凡三行二持
B32n0184_p0585b25║之務。以制伏煩惱為要之旨。見于諸文可尋。又淨
B32n0184_p0585b26║心誡觀法。苦口諄諄提示其旨可見。問。律文鈔疏證文
B32n0184_p0585c01║顯然。大乘經論亦有其說耶。答。大乘經論其說甚多。
B32n0184_p0585c02║今且提出三五焉。瑜伽戒本云。若諸菩薩安住菩薩淨
B32n0184_p0585c03║戒律儀。起如是見。立如是論。菩薩不應欣樂涅槃。應
B32n0184_p0585c04║於涅槃而生厭背。於諸煩惱及隨煩惱。不應怖畏而
B32n0184_p0585c05║求斷滅。不應一向心生遠離。以諸菩薩三無數劫。流
B32n0184_p0585c06║轉生死。求大菩提。若作此說。是名有犯有所違越。是
B32n0184_p0585c07║染違犯。何以故。如諸聲聞。於其涅槃。欣樂親近。於諸煩
B32n0184_p0585c08║惱及隨煩惱。深心厭離。如是菩薩。於大涅槃。欣樂親
B32n0184_p0585c09║近。於諸煩惱及隨煩惱。深心遠離。其倍過彼百千俱胝。
B32n0184_p0585c10║以諸聲聞。唯為一身證得義利。勤修正行。菩薩普為
B32n0184_p0585c11║一切有情證得義利。勤修正行。是故菩薩。當勤修集
B32n0184_p0585c12║無雜染心。於有漏事。隨順而行。成就勝出阿羅漢無
B32n0184_p0585c13║雜染法。涅槃經二十一明到不到義。其旨相似。又同二
B32n0184_p0585c14║十一云。涅槃之體。非本無今有。乃至常住之法。有佛無
B32n0184_p0585c15║佛性相常住。以諸眾生煩惱覆故。不見涅槃。便謂為
B32n0184_p0585c16║無。菩薩摩訶薩。以戒定慧勤修其心。斷煩惱已。便
B32n0184_p0585c17║得見之。云云。又二十七云。佛性者非陰界入。非本無
B32n0184_p0585c18║今有。乃至一切眾生。煩惱火滅則得聞見。又三十二云。
B32n0184_p0585c19║如來常說諸法要義。有八聖道大涅槃。而諸眾生。悉不
B32n0184_p0585c20║能得。此非我咎。亦非聖道眾生等過。當知悉是煩惱
B32n0184_p0585c21║過惡。以是義故。一切眾生不得涅槃。又三十五說雜
B32n0184_p0585c22║血乳喻。明由斷煩惱佛性顯現。又三十六云。佛言。凡
B32n0184_p0585c23║夫之色從煩惱生。是故智者。說色是無常苦空無我。如
B32n0184_p0585c24║來色者。遠離煩惱。是故說常恆不變。又三十七。廣明
B32n0184_p0585c25║離煩惱倒想證得涅槃。涅槃終極誠說如是。如華嚴
B32n0184_p0585c26║般若方等諸部。法華及祕密經等所說。其旨全同。若有
B32n0184_p0586a01║說言大乘菩薩道。則不須厭背對治諸煩惱及隨煩
B32n0184_p0586a02║惱者。定是魔波旬說。非佛正法。惟無三昧經云。佛告
B32n0184_p0586a03║阿難。善男子求道。安禪先當斷念。人生人間所以不
B32n0184_p0586a04║得道者。但坐思想穢念多故。一念來一念去。一日一宿
B32n0184_p0586a05║有八億四千萬念。云云。又起信論云。問上說法界一相
B32n0184_p0586a06║佛體無二。何故不唯念真如。復假求學諸善行。答曰。
B32n0184_p0586a07║譬如大摩尼寶體性明淨。而有鑛穢之垢。若人雖念寶
B32n0184_p0586a08║性。不以方便種種磨治。終無得淨。如是眾生真如之
B32n0184_p0586a09║法。體性空淨。而有無量煩惱垢染。雖念真如。不以
B32n0184_p0586a10║方便種種熏修。亦無得淨。以垢無量無邊徧一切法故。
B32n0184_p0586a11║修一切善行。以為對治。若人修行一切善法。自然歸順
B32n0184_p0586a12║真如法故（文）智論攝論佛性論寶性論法界無差別論等。
B32n0184_p0586a13║廣說是趣。不遑縷出。而今此門所明南山祖意。全符契
B32n0184_p0586a14║於一切三藏及大乘經論。豈可不依憑乎哉。
B32n0184_p0586a15║近世盛有圓頓墮。祕密墮。向上墮。他力墮之輩。妄執
B32n0184_p0586a16║煩惱不障道之見。甘戾乎佛祖之意也。悲夫。
B32n0184_p0586a17║三示事戒講解。動妨道業。以勸正修者。夫出家入道
B32n0184_p0586a18║者。其難離而能離焉。其難作而能作焉。非是為求名
B32n0184_p0586a19║利恭敬。非是為得人天之果。只要出離三界苦蘊集。
B32n0184_p0586a20║成就三乘之聖道而已。然修道之要。乃有二種。一者方
B32n0184_p0586a21║便。二者正道。方便有二。謂遠近也。所謂遠方便者。謂
B32n0184_p0586a22║持戒護根成就世俗正行則。愛品諸惑漸損勢力。聞思
B32n0184_p0586a23║二慧信解諦理。成就世俗正見則。見品諸惑漸減功能
B32n0184_p0586a24║是也。所謂近方便則。謂五停心等定心現前則。能制伏
B32n0184_p0586a25║愛品諸惑。修所成慧現前則。能制見品諸惑是也。所謂
B32n0184_p0586a26║正道亦有二種。一見諦道。二修習道。見諦道起則。頓斷
B32n0184_p0586b01║見惑八十八使。修習道起則。漸斷思惑十煩惱。見愛斯
B32n0184_p0586b02║盡。所作已辦。五分法身於是證得。三乘勝法於此出生。
B32n0184_p0586b03║沙門之正修但是而已。南山事鈔沙彌篇之初。分別三科。
B32n0184_p0586b04║揀修真偽。何等為三。一凡罪行。云云。二梵福行。云云
B32n0184_p0586b05║三聖道行。此中有三。一性空。二乘道。二相空。是小菩薩
B32n0184_p0586b06║慧。三觀中。是大菩薩道。於三行中。其凡罪行。是偽善
B32n0184_p0586b07║而修道之怨。生污道門。死趣三途。其梵福行者。持戒修
B32n0184_p0586b08║定等。是修道之助。是為方便則。能引聖道。最可尚矣。
B32n0184_p0586b09║執取焉則。忽為障礙。斯可捨矣。其聖道行。乃沙門之正
B32n0184_p0586b10║所學。然此三聖道行有橫竪義。竪則三行漸次生起。橫
B32n0184_p0586b11║則一時投之三機。至下當知。然則出家之流沙彌之始。
B32n0184_p0586b12║染指於戒定。於三藏或大乘。成就聞慧。是出家學道之
B32n0184_p0586b13║第一關也。持戒護根。如守油鉢。禪坐思惟。心扉漸開。
B32n0184_p0586b14║成就思慧。於諦離疑惑。是出家學道之第二關也。諸
B32n0184_p0586b15║根寂靜。任運離過。三昧現前。成就修慧。是出家學道
B32n0184_p0586b16║之第三關也。此三重關透得焉則。方能引發無漏智明。是
B32n0184_p0586b17║為沙門次第正修。所以佛在世正法之間。雖立慧解。只
B32n0184_p0586b18║領知陰入界四諦因果等之綱紀而已。不逐逐乎講論
B32n0184_p0586b19║文字之間。雖修戒儀。一提持止作之要領。而不拘焉
B32n0184_p0586b20║𤨏行細儀。日夕跏坐。獨處空閑。修四念處。以為恆務。
B32n0184_p0586b21║然五五百歲之後。正法陵夷。生大過不及之二僻。蠱損
B32n0184_p0586b22║正法。大過則所學躐等。生增上慢。將己同聖。慢蔑斷
B32n0184_p0586b23║修。不及者則。膠柱初習。無進步分。縱有解行。率墮流
B32n0184_p0586b24║俗。南山深鑒學道之始末。細醫二種之僻謬。欲使學人
B32n0184_p0586b25║向中正道。即次下二科。質大過之弊。今此一科。質不
B32n0184_p0586b26║及之失也。問。南山何文有此辨耶。答。鈔疏之意趣
B32n0184_p0586c01║全在於此。胡為覓一文一句乎。今且提舉一兩明文。事
B32n0184_p0586c02║鈔下四之一云。所謂誦持未必須多。道貴得要。而神用
B32n0184_p0586c03║無準。互有強弱。有人聞誦極多。於義不了。此則入道
B32n0184_p0586c04║遲鈍故。涅槃云。寧以少聞多解義味。佛法貴如說行。
B32n0184_p0586c05║不貴多讀多誦。既知如是。依古德所示云。誦勝鬘
B32n0184_p0586c06║一卷。攝一切佛法根本盡（如來藏一卷亦同趣得便誦）戒本一卷。攝一
B32n0184_p0586c07║切止持行盡。羯磨一卷。攝一切作持法盡。由道有根
B32n0184_p0586c08║本。行別止作也。誦此三卷。統攝佛法綱要。諸餘大部
B32n0184_p0586c09║經藏必須博讀。有廣見之長。亦匡輔心行。助於道業。
B32n0184_p0586c10║得無罷散。乃至已外長時坐禪。問義請解求異等。若多
B32n0184_p0586c11║聞多義則。非此所論則。生而知之者上矣。三千云。沙
B32n0184_p0586c12║門業者。誦經坐禪勸化眾事。若不行者。徒生徒死。乃至
B32n0184_p0586c13║佛藏五夏已前。依人受學律藏。五夏已後。具知應學無
B32n0184_p0586c14║我人法。云云。又鈔沙彌篇。及業疏二之下。廣列三行。
B32n0184_p0586c15║明多聞戒定竝是助道。執則却為金鏁。唯有觀四諦無
B32n0184_p0586c16║我慧。是出家之正業可尋。又淨心誡觀中。諄諄乎提誨
B32n0184_p0586c17║是旨可見。
B32n0184_p0586c18║李唐之世。既有講論義學之弊。而其執相持律之弊者
B32n0184_p0586c19║未多有之。趙宋已後。二般之弊風交起。未審南山預
B32n0184_p0586c20║察將來之弊。而埀此誡觀也乎。
B32n0184_p0586c21║四明漸入祕藏。是迦文一化之正軌。以誡學躇階者。凡
B32n0184_p0586c22║一切眾生界。具足流轉還滅之二義。而流轉生起必有
B32n0184_p0586c23║次第。如結巾之譬。謂由心外取境。而法執分別。由法
B32n0184_p0586c24║執故。生起我執。由我執故。分段生死三道輪環。所以
B32n0184_p0586c25║出障還滅。亦自次第。先斷我執。後斷法執。猶如解結。
B32n0184_p0586c26║此法爾之理趣也。譬如一顆明珠三重封裹。先以絹帛
B32n0184_p0587a01║裹。次以木匣收。後以鐵函納之。開焉則必先開鐵函。
B32n0184_p0587a02║次木匣。次絹帛。如是次第。開已珠體方現也。三藏教
B32n0184_p0587a03║是對治我執煩惱障。令離分段三界妄縛之教。而猶
B32n0184_p0587a04║開鐵函也。二空唯識法門。乃對治二執二障麤分之教
B32n0184_p0587a05║而猶開木匣也。如來藏緣起之教法。乃淨治二執二障
B32n0184_p0587a06║細分之祕密藏。而猶開絹帛也。凡菩薩有二類。一者
B32n0184_p0587a07║直往。二者回心。所謂直往者。直從二空唯識中道修入
B32n0184_p0587a08║焉。所謂回心者。初依人空教入見道。乃至得無學果已
B32n0184_p0587a09║後廻轉於大乘。然閻浮提濁世眾生。見愛厚重。猶如鐵
B32n0184_p0587a10║函。所以不宜直修學大乘道。故先於聲聞法教。得人空
B32n0184_p0587a11║智。入無為界已後。趣入於大乘上上證。是為閻浮一化
B32n0184_p0587a12║之正軌。是故回心菩薩修▆如上述。雖直往機。其方便
B32n0184_p0587a13║修。必應同於聲聞三學。以損伏現行煩惱而發其軫
B32n0184_p0587a14║也。若心地未浮。妄學大乘深法。諸佛不歡喜。七日嬰
B32n0184_p0587a15║兒叵消上饍。積世鄙夫豈乘寶輦。十輪經云。善男子。若
B32n0184_p0587a16║諸眾生。於聲聞緣覺乘法。未作劬修。正勤修學。如是
B32n0184_p0587a17║眾生。根機下劣。精進微少。若有為說微妙甚深大乘正
B32n0184_p0587a18║法。說聽二人俱獲大罪。乃至如是眾生所有過失。皆由
B32n0184_p0587a19║未學聲聞獨覺乘法。先入大乘。大般若遍學品云。善現
B32n0184_p0587a20║若不遍學聲聞乘獨覺乘法。不能得菩薩見道。佛藏經
B32n0184_p0587a21║云。不先學小乘。後學大乘。非佛弟子。又涅槃經前分數
B32n0184_p0587a22║多譬喻。竝示漸入大乘之旨。法華迹門及大日經中。三劫。
B32n0184_p0587a23║六無畏。十住心。五乘三昧道。亦彰學行有次序之條理。
B32n0184_p0587a24║又智論瑜伽論入大乘論寶性論遺教經論等。亦皆顯此
B32n0184_p0587a25║旨。云云。然後世有僻執大乘者。妄誇高妙。貶斥權小。
B32n0184_p0587a26║此不止自行成失。亦將壞敗閻浮一化之正軌。豈可不
B32n0184_p0587b01║痛哉。南山深究教乘之淵府。細鑒修證之階漸。淳淳乎
B32n0184_p0587b02║示入法之正軌。搰搰焉誡所學之躇階。以將興復古風
B32n0184_p0587b03║於澆末之世。其功莫大焉哉。
B32n0184_p0587b04║南山鈔疏之中。頻見此旨。不遑詳出。淨心誡觀中。別
B32n0184_p0587b05║立一門。分明開示學行次第可尋。
B32n0184_p0587b06║五明四十二賢聖。乃空宗真理。心地智印。十信成就趣
B32n0184_p0587b07║入是道。以懲早計者。凡三乘進趣皆有位次。是乃法爾
B32n0184_p0587b08║之理趣也。聲聞乘位。或分為二。謂賢位聖位。或分為五
B32n0184_p0587b09║謂資糧位。加行位。通達位。修習位。究竟位。或分為七
B32n0184_p0587b10║賢七聖。或判為廿七賢聖。獨覺乘中位無許多。大乘法
B32n0184_p0587b11║中建立四十二位。更加十信則成五十二位。二位五位
B32n0184_p0587b12║七住十二住等。開合如瑜伽論等明也。華嚴經瓔珞經仁
B32n0184_p0587b13║王經。智論瑜伽論等。廣說菩薩賢聖位階。以性從相。
B32n0184_p0587b14║則諸位歷然。以相從性。則諸位融即。宿種未熟者。則
B32n0184_p0587b15║必假漸修。四十二位猶登重樓。宿善成熟者。則頓悟超
B32n0184_p0587b16║入。不必從次第階級。是故偏執行布。而不說融即者
B32n0184_p0587b17║非是菩薩道。偏執融即。而蔑如行布者。亦非菩薩道。
B32n0184_p0587b18║何以故。以性相不相離。是真菩薩道故。四十二賢聖。
B32n0184_p0587b19║即空性差別。如來藏出障之智印故。見諦已去相實俱轉。
B32n0184_p0587b20║雖歷諸位。位無位相。雖經多劫。劫離劫相。布融無
B32n0184_p0587b21║礙。念劫鎔融。是名真菩薩位。頓漸差別。唯佛智之所
B32n0184_p0587b22║窮。何者一切眾生。無始時來生死流轉。根欲種性。因緣
B32n0184_p0587b23║信解。煩惱厚薄。善根多少不可得知。故諸經論中。其
B32n0184_p0587b24║說行布漸次者。是如來藏出障示現之位曼荼羅。而菩
B32n0184_p0587b25║薩到於大菩提果之王路也。其說頓悟超入者。或以顯
B32n0184_p0587b26║性相融即之理趣。或即旌宿世根熟大機。不必從一地
B32n0184_p0587c01║至于一地之踪跡而已。若論菩薩實踐者。直往廻心二
B32n0184_p0587c02║途。如經論說。問。一切凡聖全一如來藏性。隱之為迷。
B32n0184_p0587c03║顯之為悟。迷者自隔。理則不隔。失者自失。性則不失。
B32n0184_p0587c04║聖之與凡唯一隔情而已。胡為若斯經歷許多劫數。苦
B32n0184_p0587c05║修練行耶。答。一切眾生無始時來。三惑浩然。虛偽妄執
B32n0184_p0587c06║濃厚。習氣深覆此性。如向之一顆明珠。三重纒裹之喻。
B32n0184_p0587c07║亦如鑛石金。如糞汁水。二障垢濁周徧法界。故不於
B32n0184_p0587c08║法界二諦之境。而行六度萬行。於一切眾生。而修四等
B32n0184_p0587c09║四攝。則無由開顯自己廣大清淨性。故六種種性。四十
B32n0184_p0587c10║二位。經歷三僧祇劫。以為定量。然種性已去。智斷行
B32n0184_p0587c11║位修行時分。竝皆不可思議之玄境。而非凡愚之所測
B32n0184_p0587c12║知。十信菩薩。唯應知聞影像麤相。於賢聖道。起勝樂
B32n0184_p0587c13║欲而已。澆季之世人。機轉輕薄。妄誇頓成。蔑棄實踐。
B32n0184_p0587c14║以己妄情。計聖境界。恰如醯雞而說大鵬。夏蟲之議
B32n0184_p0587c15║層氷。可笑且痛矣。南山深悲此弊。鈔疏中屢分別三
B32n0184_p0587c16║觀三行。以判所被之分齊。頻誡不知己地位。僭濫上
B32n0184_p0587c17║聖。淨心誡觀中。別開一章。提示此旨可尋。
B32n0184_p0587c18║凡志求大乘者。率墮二種謬。一則己之器量狹劣。聞
B32n0184_p0587c19║聖法之極貴。劫數之甚遠。而逡巡踧踖。以為。賢聖事
B32n0184_p0587c20║業非吾所及。卒乃怠忘無悕顏心。一則僻解頓教圓
B32n0184_p0587c21║教之法門。妄廢漸次修證之位階。肆構無町畦之濫
B32n0184_p0587c22║說。壞亂性相之模範。云云。此之二謬。前則不及。其
B32n0184_p0587c23║猶可恕。後則大過。其咎特碩。其所言則甚似高勝。
B32n0184_p0587c24║其意趣則極為卑陋。且乘此謬。生眾多失。佛法為此
B32n0184_p0587c25║衰滅可痛。天台云。諸聖上位。非凡能測。豈可妄說。
B32n0184_p0587c26║粗知大意。為破行人增上慢心。又為消經文。引物
B32n0184_p0588a01║悕向。不可偏執諍競是非。又曰。無明雖無所有。不
B32n0184_p0588a02║有而有。不無階品。一往大分為四十二品。然其品無
B32n0184_p0588a03║量無邊。大論云。無明品類其數甚多。是故處處說破
B32n0184_p0588a04║無明三昧。又曰。如是等位。莫以凡情局取。不可
B32n0184_p0588a05║以凡心能宣。華嚴云。諸地不可說。何況以示人。云
B32n0184_p0588a06║云。此等諸文。對治上慢之鍼艾也。
B32n0184_p0588a07║從上五科。學人入僻之最難處也。李唐之世。三墮競起。
B32n0184_p0588a08║損傷正法。謂圓頓墮。向上墮。名相墮也。南山深慨正
B32n0184_p0588a09║法之淪墜。將立此五科。以矯彼三墮。乃一二四五矯
B32n0184_p0588a10║初二墮。第三科中懲名相墮。蓋此五科乃護正法之城
B32n0184_p0588a11║壍也。可尚矣。或問。五科之辨。一一有理證焉。有教
B32n0184_p0588a12║證焉。不可不信用焉。然辨此五科。以為祖意。其旨如
B32n0184_p0588a13║何。答。善哉所問。請子熟讀宋僧傳宣律師傳。留意思籌。
B32n0184_p0588a14║則了了然。知此之五科是南山之正意也。南山辨此五
B32n0184_p0588a15║門。將挽回乎如來在世及異世五師之淳化。於像末之
B32n0184_p0588a16║世惜乎。師戢化之後。無有一人承其正宗者。趙宋已
B32n0184_p0588a17║後。其道轉變。如金變為鍮。似則甚似。全非其真。遂乃
B32n0184_p0588a18║使後人。以謂南山是僕僕爾。弘毘尼之一律師也。寂
B32n0184_p0588a19║於是乎。時時致慨歎而已矣。第二諸門分別。於中分
B32n0184_p0588a20║五。一分教。二相承。三宗趣。四本末。五修行。初分教者。是
B32n0184_p0588a21║復有二。一依事鈔。二依戒疏。初依事鈔者。十門第七。
B32n0184_p0588a22║以化行判。以毘尼藏。為行教攝。二依戒疏。初敘昔宗。
B32n0184_p0588a23║後立正義。立正義中。以三輪判一代化迹。三輪者。謂
B32n0184_p0588a24║現通說法憶念。若是利機。則現通說法。因見聖迹。若是
B32n0184_p0588a25║中下之機。則必假憶念。念通事理。事則戒律。理則禪慧。
B32n0184_p0588a26║今此戒學乃憶念輪攝。（云云）。戒即止作二持。以淨身口。
B32n0184_p0588b01║調伏三毒。禪有三種。一世間禪。二出世間禪。三出出世
B32n0184_p0588b02║間上上禪。諸禪現前。則靈慧自發。慧亦有三。一性空慧。
B32n0184_p0588b03║二相空慧。三中道慧。諸部律藏。即詮戒律。阿含等經及
B32n0184_p0588b04║方等大乘經。即詮禪慧。蓋以南山為欲開宣法界等流
B32n0184_p0588b05║之教法。徧施普門應機之功益故。以其出家學本。佛門
B32n0184_p0588b06║通軌之毘尼為宗。而其於起信開解。立行印證等。則
B32n0184_p0588b07║通取阿含等經及方等大乘經。以為依憑。非偏執毘尼
B32n0184_p0588b08║故。以毘尼為宗。可謂是廣弘諸教。普攝群機之妙宗
B32n0184_p0588b09║也。如彼天台賢首善無畏等諸德。依其理致圓極者而
B32n0184_p0588b10║立宗。以開顯一切乘教。南山依其學本通軌者而立宗。
B32n0184_p0588b11║以申通一代法蘊。施設雖殊。理歸一揆。然四家所立宗
B32n0184_p0588b12║義。淳源中正。但為後之執自法者之所蔽。其真漸隱。
B32n0184_p0588b13║於中南山之裔。其弊特甚。或濫說開會。杭妙於諸宗。
B32n0184_p0588b14║或偏讚毘尼。斷學般若。或執𤨏𤨏戒威儀。而不修禪
B32n0184_p0588b15║慧等。是乃由不領今家以毘尼立宗之原旨。又係不
B32n0184_p0588b16║悉南山讚述毘尼者。斯由戒法有能生定慧之功也。
B32n0184_p0588b17║應知第二相承者。謂如來在世法道一昧。滅後分部如
B32n0184_p0588b18║上已明。律藏傳譯已後。歷於九代諸德相承。普寧師始
B32n0184_p0588b19║立五祖。一波離。二法正。三覺明。四智首。五南山。次霅溪
B32n0184_p0588b20║師乃立十祖。靈源法師乃立六祖。允堪律師乃立七祖。
B32n0184_p0588b21║靈芝一一彈破諸師所立。自立九祖。一曇無德。二法時。
B32n0184_p0588b22║三法聰。四道覆。五慧光。六道雲。七道洪。八種首。九南山。
B32n0184_p0588b23║具如芝苑遺篇明。寂曰。靈芝所列九祖者。但是四分律
B32n0184_p0588b24║傳持之祖承耳。非是南山所立之宗承也。所以者何。謂
B32n0184_p0588b25║南山所立之正宗者。則將挽回乎三學均修之淳源。於
B32n0184_p0588b26║像末之世。遠紹繼於異世五師。及法正尊者之宗緒。豈
B32n0184_p0588c01║可以法時乃至智首。次列於宗祖乎。問。南山所製鈔
B32n0184_p0588c02║疏。何處有其說耶。答。事鈔十門。戒疏上卷。及淨心誡觀
B32n0184_p0588c03║頻見其旨。事鈔明傳律次第。則列前代十六家。即言。學
B32n0184_p0588c04║有所承。承必知本。而此但示傳四分律之祖承而已。
B32n0184_p0588c05║至其之自立宗垂統。則遠承於法正尊者。其餘則竝非
B32n0184_p0588c06║所系也。戒疏云。同世五師。時既澆漓。情見互起。雖通
B32n0184_p0588c07║小聖。不無利鈍。毱多受法。漸劣於師。和修擧手莫委
B32n0184_p0588c08║定相。致使此五皆資心見。何得開通。縱而不問。遂分
B32n0184_p0588c09║五部。又事鈔言。五師捃拾情見不同。又言。逮于像季。
B32n0184_p0588c10║時轉澆訛。爭鋒於唇舌之間。鼓論不形之事。所以震嶺
B32n0184_p0588c11║傳教九代。聞之拔萃出類之智術而已。又言。顧眄群篇。
B32n0184_p0588c12║通非屬意。又云。自佛法東流。幾六百歲。諸師穿鑿。判
B32n0184_p0588c13║割是非。競封同異。不可稱說。良由尋討者不識宗旨。
B32n0184_p0588c14║行事者昏於本趣。故須學師必約經遠。執教必佩真
B32n0184_p0588c15║文等。云云。準此文旨。法正已來諸師。竝皆非今師所
B32n0184_p0588c16║祖承也可知。問。南山於印度六師。隔世渺邈。系之祖
B32n0184_p0588c17║承。將有其例耶。答。其例已多。如北齊文禪師。唐杜順
B32n0184_p0588c18║和上。遠稟承於龍樹大士。如古塔主遠嗣於雲門。法道
B32n0184_p0588c19║契投如水合水。可謂之師資相承而已。安得必待癡
B32n0184_p0588c20║肉團撞著癡肉團。以為嗣法乎。問。鈔疏之文。似不全
B32n0184_p0588c21║肯同世五師。今何繼於法正尊者。答。實如所問。然同世
B32n0184_p0588c22║五師竝得聖果。道會真源。且法正師。妙達權實。統收
B32n0184_p0588c23║名理。道契先聖。所以依四分。楷定止作。理應以為祖
B32n0184_p0588c24║承矣應思。
B32n0184_p0588c25║寂曰。南山鈔疏之文。乍視焉則。似但就毘尼行護。而
B32n0184_p0588c26║有抑揚取捨。熟思焉則。意在排斥乎時世之情見。以
B32n0184_p0589a01║將興復乎異世五師三學均修之正宗耳。
B32n0184_p0589a02║三宗趣者。謂三學均修之大道為宗。以調伏三毒。證得
B32n0184_p0589a03║四果。進趣於大乘大菩提道為趣。南山所宗。如上所
B32n0184_p0589a04║述。而以毘尼為宗者。謂毘尼是佛法大地。萬善由是
B32n0184_p0589a05║生長故。又毘尼乃滅後大師。而一切佛弟子所依住故。
B32n0184_p0589a06║又毘尼乃沙門之通軌故。又毘尼乃三乘通學之法故。又
B32n0184_p0589a07║為矯時世濫大乘之輩。抹殺毘尼之弊故。有如是種
B32n0184_p0589a08║種道理。故以毘尼為宗。決非偏執毘尼。以是立宗也。
B32n0184_p0589a09║問。三學均修。是正法之淳化。今家以是為宗。理固可
B32n0184_p0589a10║尚。幸出文證焉。答。文證頗多。今擧三兩焉。戒疏一
B32n0184_p0589a11║云。大聖降臨創開化本。將拯拔諸有。同登彼岸。為道
B32n0184_p0589a12║制戒。本非世福。然煩惑難清。要由方便致設三學用
B32n0184_p0589a13║為治元。故成論云。戒如捉賊。定縛。慧殺。三行相因斯
B32n0184_p0589a14║須攝濟。故身口事業。動與理違。若不先防。妄隨塵欲。
B32n0184_p0589a15║則心路躁擾。靜定何因。定若不修則。於諸我倒。無心
B32n0184_p0589a16║思擇。明慧自隱。無由會正。故初行者務先學戒。檢策
B32n0184_p0589a17║非違。三業清淨。正定正慧自然而立。故經云。依因此戒
B32n0184_p0589a18║得生後二。若無此戒諸善不生。問。以理推。戒是靜三
B32n0184_p0589a19║塗。定除欲有。慧非界繫如何上言為道非福。答。須
B32n0184_p0589a20║知遠意。原佛降世。豈為增生。乃至伽論云。戒是有為有
B32n0184_p0589a21║漏世間法也。若元制意。為道方便。三乘聖人必由此迹。
B32n0184_p0589a22║故律云。為調三毒令盡故。制增戒學。又多論云。為開
B32n0184_p0589a23║泥洹門故制戒。下文云。戒淨有智慧。便得第一道。云
B32n0184_p0589a24║云。業疏二下。明三學均修不可缺。云云。事鈔中一之
B32n0184_p0589a25║二。廣明戒是定慧之基本故。首讚述毘尼之旨。又下四
B32n0184_p0589a26║之一引佛藏。示五夏已後。應學無我入法。此卷頻明
B32n0184_p0589b01║三學均修。是出家之正所學。云云。淨心誡觀法。諄諄乎
B32n0184_p0589b02║勸策三學均修。（云云）。又南山生年二十。聽律一徧即欲
B32n0184_p0589b03║修禪。頵師呵云云。令聽二十徧。後戢迹於終南倣掌
B32n0184_p0589b04║谷。禪坐數年。數感靈異。俄遷京兆崇義寺。常感天供。
B32n0184_p0589b05║行般舟定。有群龍化人禮謁。修此三昧二十會。永徽中
B32n0184_p0589b06║閑居紵麻練若修禪。顯慶元年高宗帝剏西明寺。詔師
B32n0184_p0589b07║為第一座。師辭不起。帝倍堅請師。不得已應命。云云。
B32n0184_p0589b08║講楞伽於淨業寺。龍化為人潛聽。又師感天人衛護。（云云）
B32n0184_p0589b09║師委心於定慧之道可察。熟按戒疏跋語。今師以興
B32n0184_p0589b10║復三學均修之正宗為懷。亦欲苅除名相講學之蔀。及
B32n0184_p0589b11║學律繁碎之蔀。以開發大道之意趣粲然。又事鈔十門。
B32n0184_p0589b12║往往提示其旨。云云。由是思之。南山製鈔疏於律部
B32n0184_p0589b13║者。蓋為使學人。省學律之費功。速趣定慧之門而已。
B32n0184_p0589b14║全非偏執毘尼。而讚述毘尼也。問。今家何依四分。而
B32n0184_p0589b15║不依餘部耶。答。用捨之由凡有三意。一謂曇無德部。
B32n0184_p0589b16║人法有序。軌用多方。立教顯約。提誘多方。行事簡便。有
B32n0184_p0589b17║如是勝利故。二謂由此律虛通分通大乘。能適時宜
B32n0184_p0589b18║故。三謂由昔來神州一統。依四分受戒故。有此等諸
B32n0184_p0589b19║義故。以四分為宗。且分通大乘。乃顯漸入大乘之一
B32n0184_p0589b20║端也。顧夫如來在世。以三法藏詮三學處。斷斷乎無
B32n0184_p0589b21║多岐。但有住不思議解脫大菩薩。及廣慧大阿羅漢。天
B32n0184_p0589b22║龍八部等。住三摩地。預聽大乘祕密而已。非凡愚之所
B32n0184_p0589b23║測知也。異世五師。仍承其正軌。但傳三藏。無復異轍
B32n0184_p0589b24║毱多已後。分部支離。情見交起。專攻糟粕昧於聖旨。
B32n0184_p0589b25║遂至不知如來有大乘祕密。於是法正尊者。聊洩密
B32n0184_p0589b26║意。乃顯明聲聞乘即大乘方便。所傳毘尼。名為四分。所
B32n0184_p0589c01║以五義分通大乘。雖是與前聖異致。飜能適會時宜。
B32n0184_p0589c02║申通聖旨者乎。南山雖深慕異世五師之淳化。亦能鑒
B32n0184_p0589c03║乎時世靡薄。人機多馳高妙廣大。不宜純倡古道。律則
B32n0184_p0589c04║依四分。兼收大乘毘奈耶。教則廣依一代時教。普濟群
B32n0184_p0589c05║機。以要攝之。所謂性空相空唯識是也。妙哉此宗致也。
B32n0184_p0589c06║徧該攝于三藏及摩訶衍藏。全符順佛在世正法之淳化。
B32n0184_p0589c07║可謂擎正法幢之妙手矣。或問。南山鈔疏之中。明三
B32n0184_p0589c08║觀三宗。以唯識圓宗。為其宗極。或言自願行位。或云
B32n0184_p0589c09║通四位。則似許凡夫直學圓宗。今何言今家以毘尼
B32n0184_p0589c10║為宗又言漸入大乘為宗正軌耶。答。鈔疏之中。分教
B32n0184_p0589c11║立宗。則或約化行。或約三輪。以毘尼為宗。末嘗言
B32n0184_p0589c12║唯識等。是乃今家以毘尼為宗之明證也。其之班列三
B32n0184_p0589c13║觀三宗。是於三學行門。提揭窮理攝機之分齊耳。非
B32n0184_p0589c14║以唯識中道為宗之義也。其之言自願樂位。或言通
B32n0184_p0589c15║四位者。是明直往之道之文也。今家顯閻浮一化之教
B32n0184_p0589c16║道則。必以回心為正軌。至于窮理攝機之門則。三
B32n0184_p0589c17║乘兼明。於大乘中。直往回心竝為所被。然祖意以謂。直
B32n0184_p0589c18║往之道甚難趣入。因頻誡其濫學。事鈔沙彌篇列大小
B32n0184_p0589c19║乘已云。且分大小二乘。略知途路。但相似道相似善。
B32n0184_p0589c20║難知難學。多入邪林。理應通學方堪正觀。不以誦語
B32n0184_p0589c21║而為道業。如十住婆沙及十地中說。又經云。以因多
B32n0184_p0589c22║聞得智慧故。便入正法。不可頓學。猶如大海。又以
B32n0184_p0589c23║三事驗三道也。凡夫但自為。二乘自為兼他。大乘唯
B32n0184_p0589c24║為於他。此三發意別故。成果亦別。若論緣事。心乖事
B32n0184_p0589c25║同。且知大略而已（文）此等諸文。竝示凡夫不可輙學
B32n0184_p0589c26║大乘之旨可知。問。南山所謂唯識。與慈恩家所立。異
B32n0184_p0590a01║同如何。答。其唯識無境之大旨則相似。而其義之所
B32n0184_p0590a02║歸則碩異。何者今家。則開宣乎如來藏緣起。真俗雙融。
B32n0184_p0590a03║一性平等。常住佛性等。與華嚴般若法華涅槃等了義
B32n0184_p0590a04║之旨。而符同焉。不同於慈恩家所立唯識也應知。第四
B32n0184_p0590a05║本末者。世典尚言。物有本末。事有終始。又云。君子務
B32n0184_p0590a06║本。本立道成。何況出世大道乎。惟夫得本而舍末者。乃
B32n0184_p0590a07║不可也。得末而舍本者。亦不可也。本末兼收。而後彬
B32n0184_p0590a08║彬乎大道矣。然急本而緩末者。尚不可中之可也。攻末
B32n0184_p0590a09║而忽本者。是不可中之不可也。是故不能本末兼行者。
B32n0184_p0590a10║須務本而省末也。古人有云。深求禪脫。照破生死之
B32n0184_p0590a11║根則。憂畏婬怒無處著脚。但枯其根。枝葉自瘁。此至
B32n0184_p0590a12║論也。然末世學律之徒。間有只行末之末。而忘本之本
B32n0184_p0590a13║者。僕僕爾詮量𤨏𤨏之事業。拘執威儀護淨等之𤨏務。
B32n0184_p0590a14║自謂。律行綿密矣。其甚者。則濫托律行。圖世名利恭敬。
B32n0184_p0590a15║甘為內染外淨誑佛之徒。是皆由於攻末而忘本之倒
B32n0184_p0590a16║執也。豈可不懼乎。今且略辨學道之本末。以便創學。
B32n0184_p0590a17║而其本末大要有二。一總明學道之本末。二別明離過之
B32n0184_p0590a18║本末。初亦分二。一先明三學之本末。二正示學道之本
B32n0184_p0590a19║末。初明三學之本末者。夫無漏戒定慧。乃心性具德。叵
B32n0184_p0590a20║論本末。有漏戒定慧。自有本末。若約法體而論本末。
B32n0184_p0590a21║則慧是根本。定乃次之。戒是枝末。何以故。慧即聖道之
B32n0184_p0590a22║主。破惑之帥。為成此慧。修習禪定。為成此定。受持禁
B32n0184_p0590a23║戒。本末可知。若約相生。而論本末者。戒是本。定乃次
B32n0184_p0590a24║之。慧是末也。何以故。從戒生定從定生慧故。然此二
B32n0184_p0590a25║義中。初是真實。後是權設。凡律及鈔疏之中。言戒為本
B32n0184_p0590a26║者。是顯相生之本。而非約法體也。二正明學律之本末
B32n0184_p0590b01║者。謂學律之要。只見戒儀命而已。命攝於戒儀。今且辨
B32n0184_p0590b02║三。三中見乃學道之本。戒乃次之。威儀是末。所謂見者。
B32n0184_p0590b03║即三乘正見。大旨如沙彌篇所示三觀等是也。所謂戒
B32n0184_p0590b04║威儀者。大判焉則。五篇之中。以初二篇而為戒分。以下
B32n0184_p0590b05║三篇為威儀分。細判焉則。五篇併通戒威儀可知。二
B32n0184_p0590b06║別明離過之本末者。是亦有二。一總明離過之本末。二
B32n0184_p0590b07║別明篇聚之本末。初總明離過者。離過有二。一心之離
B32n0184_p0590b08║過。二身口離過。初離心過者。謂調伏煩惱。十使為本。
B32n0184_p0590b09║開則一百八使乃至八萬四千。二身口離過。即五篇七聚
B32n0184_p0590b10║戒也。此二離過。以心離過而為根本。身口離過是為
B32n0184_p0590b11║枝末。所以制身口過。意在伏惑。譬之伐樹先刊枝使
B32n0184_p0590b12║根株漸朽也可知。二別明篇聚本末者。謂篇聚之中。四
B32n0184_p0590b13║波羅夷是為根本。突吉羅乃為枝末。中間前後相望。前
B32n0184_p0590b14║前為本。後後為末。凡學律之流。自有三類。其上流。則
B32n0184_p0590b15║本末兼學。無有遺漏。其次者。則一務其本。而放其末。
B32n0184_p0590b16║其下者。則但摘其末。而忽其本。雖然三類同得學名。
B32n0184_p0590b17║其優劣則猶如天淵。熟按祖意。乃以從末而達本為
B32n0184_p0590b18║其宗風。如夫務末而忽本者。是祖師所痛斥之弊也。
B32n0184_p0590b19║而後世有認南山之所痛黜。以謂南山宗者。不亦謬
B32n0184_p0590b20║乎。是故苟欲稟南山宗者。應須細究上所述本末緩
B32n0184_p0590b21║急之旨。以立從末而達本之學矣。不者則必墮於摘
B32n0184_p0590b22║未而忘本之流俗。而不及他之言只務其本。不務其
B32n0184_p0590b23║末也遠矣。
B32n0184_p0590b24║或問焉曰。務末而忽本者。戾於祖意固其應爾。而
B32n0184_p0590b25║澆季靡薄之運。務末而忽本之人。危乎鮮矣。其所多
B32n0184_p0590b26║見者。本末兩廢。而非道計道。或陽旌道法。陰圖世
B32n0184_p0590c01║途。罔罔然不知佛教何道理。畢生只以愛重無明癡
B32n0184_p0590c02║惑之臰殼。而為作業者而已。其謂之何乎。予蹙然不
B32n0184_p0590c03║能即答。少焉諭曰。古有云。彊弩之極。矢不能穿
B32n0184_p0590c04║魯縞。衝風之末。力不能漂鴻毛也。當今已過五五
B32n0184_p0590c05║百歲。鬪諍堅固。白法隱退。時運其應然乎。子莫深怪
B32n0184_p0590c06║焉。
B32n0184_p0590c07║第五修行。此中分二。一正明修行。二依經辨學行次
B32n0184_p0590c08║第。初中有三。一明行之基。二明正修行。三明行之果。
B32n0184_p0590c09║初行之基者。謂正信正見也。事鈔沙彌篇云。信為道源
B32n0184_p0590c10║功德之母。智是出世解脫之因。夫出家者。必先此二。如
B32n0184_p0590c11║未曉此。徒自剃落。內心無道。外儀無法。縱放愚情。還
B32n0184_p0590c12║同穢俗。所以入法至于皓首。觸事面牆。由自無奉信。
B32n0184_p0590c13║聖智無因而生。但務養身。寧知出世勝業。
B32n0184_p0590c14║信智不正。而學戒律者。多生內染多淨之過。荏苒
B32n0184_p0590c15║乎陷於南山所斥之險阬也可怖。
B32n0184_p0590c16║第二明正修行。是復有三。一持戒。二習定。三學慧。初
B32n0184_p0590c17║持戒者。是有二種。一毘尼所出。二大乘所出。初中有
B32n0184_p0590c18║二。一者止持。二者作持。初中分二。初正明止持。二示
B32n0184_p0590c19║行要。初正明止持者。止持者。謂出家五眾戒也。持戒
B32n0184_p0590c20║有二。一專精不犯。二犯已能悔。初中有四。一戒法。二
B32n0184_p0590c21║戒體。三戒行。四戒相。此之四法。如事鈔中卷隨戒釋相
B32n0184_p0590c22║篇明。二犯已能悔者。如事鈔中卷懺六聚法篇。分化制
B32n0184_p0590c23║二懺而辨也。二明行要者。止持之要大略有二。一捨
B32n0184_p0590c24║離財色。二調伏三毒。此二具如淨心誡觀法明。二明作
B32n0184_p0590c25║持者。謂策勤三業。修習善法。是亦有二。一者通攝三
B32n0184_p0590c26║種羯磨。謂三種者。眾法。對首。心念也。二者除羯磨。餘
B32n0184_p0591a01║眾共二行。一切善業。具如事鈔明。二明大乘所出者。戒
B32n0184_p0591a02║有三種。一攝律儀戒。二攝善法戒。三饒益有情戒。初律
B32n0184_p0591a03║儀戒不異聲聞。餘二則非無異。而護心之戒過律所
B32n0184_p0591a04║制。具如梵網瓔珞地持善戒等經。及諸疏中明也。第二
B32n0184_p0591a05║習定。是復有二。一明三佛通學法。二明大乘三昧。初
B32n0184_p0591a06║三乘通學法者。謂以五停心除五妄想為初。煗頂已去
B32n0184_p0591a07║出入諸禪依地諸定。如諸論明之。淨心誠觀云。五妄想
B32n0184_p0591a08║者。如除刺樹。先斷其根。故修五停觀息五過。止不
B32n0184_p0591a09║令起故名停心觀。由修此觀。現惱不行。得小解脫所
B32n0184_p0591a10║由之處。戒定調柔。漸證神通。名大解脫。十障滅盡。名
B32n0184_p0591a11║真解脫。又云。若初入道。大小乘人通修此觀。乃至若
B32n0184_p0591a12║修五停觀。決定修道成。又云。若入安般觀法。心所漸息
B32n0184_p0591a13║（乃至）。九次第定。還歸一真清淨心中。此清淨心。名為佛
B32n0184_p0591a14║性。名真常法身。無心之心。無相之相。又云。欲斷結使。
B32n0184_p0591a15║即修五停觀法。以對治之。安般守意入三解脫門。觀空
B32n0184_p0591a16║離相。結使斷除。身心寂靜。故不起煩惱。煩惱滅處。名
B32n0184_p0591a17║真解脫。解脫即大涅槃。又云。結使妄取捨。瞖厚障見
B32n0184_p0591a18║道。故修五停觀。淨心內明了。後明大乘三昧者。謂大
B32n0184_p0591a19║乘經中所說三昧。如般舟方等法華等。南山製述之中。
B32n0184_p0591a20║雖出其名。未示方法。但史傳之中。見祖師行般舟三
B32n0184_p0591a21║昧凡二十回。由是驗知。南山深崇此法可知。蓋夫般
B32n0184_p0591a22║舟三昧。即念佛停心。而大乘奢摩他之祕要。且夫阿彌陀
B32n0184_p0591a23║佛神力加持。諸障頓除。三昧易成。今師之所以特崇此
B32n0184_p0591a24║法。其在乎斯乎。般舟方法。如般舟三昧經及摩訶止觀
B32n0184_p0591a25║中明。
B32n0184_p0591a26║南山深尚五停觀法。及般舟三昧。發定感瑞事蹟粲
B32n0184_p0591b01║然。後代稟南山宗者。不似于祖風者何耶。
B32n0184_p0591b02║第三學慧者。是有二種。一有漏慧。二無漏慧。所謂有漏
B32n0184_p0591b03║慧者。即聞思修慧是也。此之三慧。雖通凡聖。其當分。則
B32n0184_p0591b04║聞思二慧乃外凡所得。修慧乃內凡所得。由此方便。發
B32n0184_p0591b05║無漏慧。二無漏慧大分為三。一人空慧。二法空慧。三中
B32n0184_p0591b06║道慧。祖師處處提示三觀。率同此三可知。上來所明三
B32n0184_p0591b07║學。行乃三乘學人。入於正性離生之妙道。而閻浮一化
B32n0184_p0591b08║之正軌也。第三明行之果。是亦有二。一漸教門。二頓教
B32n0184_p0591b09║門。所謂漸教者。以四沙門果而為近果。以大菩提而
B32n0184_p0591b10║為遠果。廻心遲速。如餘處辨。所謂頓教門者。直入大
B32n0184_p0591b11║乘。以得阿毘跋致。而為近果。二轉妙果。而為遠果。而
B32n0184_p0591b12║其直往有二種道。一則菩薩發心立大丈夫志。忍耐一
B32n0184_p0591b13║百一十苦。不見苦相。依三聚戒。起四弘誓。修四等
B32n0184_p0591b14║行六度。乃願從今已去乃至成佛。於眾生不生瞋嫌
B32n0184_p0591b15║損惱心。又願。從今已去乃至成佛。不以一欲心貪染
B32n0184_p0591b16║男女。又願。從今已去乃至成佛。不以攀緣心起諸惡
B32n0184_p0591b17║覺觀。又願。生生超八難道心不退轉。如是修行漸漸增
B32n0184_p0591b18║明。遂乃成阿毘跋致。云何阿毘跋致相。謂不染三界。
B32n0184_p0591b19║不厭三界。求無為道。不住無為。不在彼此。不著中
B32n0184_p0591b20║道。常處生死。而無生死。何不住無為。謂攝受正法故。
B32n0184_p0591b21║攝化眾生故。本願無盡故。何不染三界。謂煩惱盡故。
B32n0184_p0591b22║業不繫故。生死岸頭得大自在。遊解脫海。是為阿毘
B32n0184_p0591b23║跋致相。一則菩薩雖發大心愍惻眾生。或由懼退墮。
B32n0184_p0591b24║或由樂見佛。願生他方淨土。或願生兜率內院。由託
B32n0184_p0591b25║生於勝處。得勝異熟。自然入大乘正定聚也。具如疏鈔
B32n0184_p0591b26║及淨心誡觀述。第二依示學行次第者。中阿含經三十
B32n0184_p0591c01║五。佛對算數梵志目犍連。說階梯次第。調馬象次第。教
B32n0184_p0591c02║算次第。以諭佛法律之次第。謂先身口意清淨正命活食。
B32n0184_p0591c03║次觀內身。次守護根。次進止威儀。最靜庠序。衣鉢隨
B32n0184_p0591c04║身。次於無事處樹下塚間。修習禪觀。弃除五蓋。乃至
B32n0184_p0591c05║入第四禪。次教一切漏盡。又三十六卷示學行次第。先
B32n0184_p0591c06║受戒衣鉢如翼。心無顧戀。次守護根門。次威儀庠序。進
B32n0184_p0591c07║止有儀。次修習禪觀。又四十八卷明學行次第。云云。南
B32n0184_p0591c08║山弘律之宗致。全脗浹於經說可尚。謹按阿含所說。今
B32n0184_p0591c09║此所敘無外於戒定慧。於戒學中。開出正命威儀護
B32n0184_p0591c10║根。乃為六法。然此六法。喻之人身。則定慧乃如臟腑。
B32n0184_p0591c11║護根如氣血。戒行如骨肉。正命如皮筋。威儀如髮毛
B32n0184_p0591c12║爪齒。如斯諸物。缺一則非人也。學道亦然。向之六法。
B32n0184_p0591c13║乃沙門法之具體也。缺一而非真正學道也。所學若缺
B32n0184_p0591c14║則。不翅道業不成。動也有害於人法。豈可不怖乎。末
B32n0184_p0591c15║世學律之家。往往生師虫。外現衣鉢隨身。儀容齊整。緩
B32n0184_p0591c16║行直視。低聲閉目等之律相。而內懷瑕疵。戒業不淨。正
B32n0184_p0591c17║命不行。根門不護。定慧不修。南山呵之。以為內染外
B32n0184_p0591c18║淨誑佛之徒。顧誑佛之威儀者。其比之離身之髮毛爪
B32n0184_p0591c19║齒也乎。弃擲之糞聚而可也。其滅却南山宗者。蓋乃此
B32n0184_p0591c20║人矣。寂。薄行菲德。濫登近圓。忝稱南山之裔。寧無覆
B32n0184_p0591c21║公餗之過乎。至老倍懷慚懼而已。今但為慨乎今
B32n0184_p0591c22║宗之弘通。轉盭于祖意之甚。忘其譾劣。聊陳所懷。以
B32n0184_p0591c23║告諸同志耳。莫以僭越而咎予矣。辨南山宗訖。
B32n0184_p0591c24║南山宗致最難辨了。應須細尋繹於疏鈔之旨。且熟
B32n0184_p0591c25║讀披玩於淨心誡觀。而韋編三絕矣。不者則。必錯認
B32n0184_p0591c26║南山所痛斥之贋律儀。以為持律。傲傲然濫膺他恭
B32n0184_p0592a01║敬供養。其過無所不至。豈可不洪歎哉。
B32n0184_p0592a02║上來所敘六宗者。竝究至理。而能適會時機。實乃照季
B32n0184_p0592a03║世之光明幢矣。若泛論法界等流之教法則。一切大小權
B32n0184_p0592a04║實法門。竝皆七善具足。同一甘露之妙法曼荼羅也。但由
B32n0184_p0592a05║時運之與機感。而隆替于時而已。若依此正法教。而如
B32n0184_p0592a06║說修行者。必定應當除二重障離二生死。證得圓滿轉
B32n0184_p0592a07║依矣。上來顯理分教門訖。
B32n0184_p0592a08║
B32n0184_p0592a09║
B32n0184_p0592a10║
B32n0184_p0592a11║
B32n0184_p0592a12║
B32n0184_p0592a13║
B32n0184_p0592a14║
B32n0184_p0592a15║
B32n0184_p0592a16║
B32n0184_p0592a17║
B32n0184_p0592a18║
B32n0184_p0592a19║
B32n0184_p0592a20║
B32n0184_p0592a21║
B32n0184_p0592a22║
B32n0184_p0592a23║
B32n0184_p0592a24║
B32n0184_p0592a25║
B32n0184_p0592a26║顯揚正法復古集第二（尾）
B32n0184_p0592b01║（〔一本奧書云〕）
B32n0184_p0592b02║寶曆九歲十一月八日　拜寫　　弟子　僧照
B32n0184_p0592b03║
B32n0184_p0592b04║（〔版本跋文云〕）
B32n0184_p0592b05║佛道去聖遼邈矣。祖道陵夷異見競起。茫茫昧昧難辨
B32n0184_p0592b06║東西。非有達者起而顯正之。則雖聰且敏者。不失方幾
B32n0184_p0592b07║希。學佛者之害孰大焉。此編也顯人所未顯。揚人所未
B32n0184_p0592b08║揚。霧海之南針。夜途之北斗。可謂古道再復于今矣。豈
B32n0184_p0592b09║可不歡喜踊躍乎。此書有前後二本。一撰于西京長時。
B32n0184_p0592b10║一述于東都長泉。前本者。有所忌諱。未盡蘊奧。後本
B32n0184_p0592b11║者。開顯直說無餘蘊矣。今刊者從前（【考】前恐後）本。讀者莫聽
B32n0184_p0592b12║氷焉。余福緣淺薄不獲親炙律師。遺憾不已因刻諸梓。
B32n0184_p0592b13║微攎嗟悼意云爾。戊午春。如如居士高嘉謹識。
B32n0184_p0592b14║
B32n0184_p0592b15║
B32n0184_p0592b16║（寬政九戊午歲九月）
B32n0184_p0592b17║（江戶日本橋道本石町十軒店書肆　西邦宗七梓）