B32n0186_p0643a01║三國佛法傳通緣起卷上
B32n0186_p0643a02║
B32n0186_p0643a03║東大寺沙門　凝然述
B32n0186_p0643a04║夫毗盧遮那釋迦世尊。本則非古非今離待對於思議之
B32n0186_p0643a05║門。迹則能今能久開救攝於機感之路。迦毗羅城示降誕
B32n0186_p0643a06║之迹。摩訶陀國顯果極之德。道樹祇林飾七處九會之嘉
B32n0186_p0643a07║運。仙苑提河播三衍一實之宏儀。法門八萬隨應宜緣
B32n0186_p0643a08║教迹十二契會體義畢波之窟三藏分路。鐵圍之洞二諦
B32n0186_p0643a09║異衢。眾聖應時降臨。諸賢託緣出現。西天弘大小之法。
B32n0186_p0643a10║東土敷權實之教。故覺母文殊送四百五十之年序。補處
B32n0186_p0643a11║彌勒有九百餘歲之降下。各弘佛世之親聞。俱傳實道
B32n0186_p0643a12║之契範。迦多衍那立八犍之章。訶梨跋摩分四諦之段。
B32n0186_p0643a13║三論是正觀之幽旨。五論乃中實之玄奧。出現南天造
B32n0186_p0643a14║之。降下中印說之。十八五百小宗之諍論。二十三十大
B32n0186_p0643a15║乘之唯識。龍軍堅慧演深奧之義馬鳴無性立卓朗之宗。
B32n0186_p0643a16║東邦弘通專守印度之軌範。西國流演要思震旦之洽潤。
B32n0186_p0643a17║教法傳通普遍為心。諸國非一。眾域悉布。連陸之嶮境。
B32n0186_p0643b01║隔海之群土。任那百濟皆傳梵天之教。新羅高麗俱飡印
B32n0186_p0643b02║度之宗五印封壃各有邊國皆弘佛法建興真俗。具陳
B32n0186_p0643b03║事迹難知難言。且就三國示傳法迹。一明天竺宗源。
B32n0186_p0643b04║二陳震旦傳法。三述日域弘通廣相難述。略舉塵露。
B32n0186_p0643b05║天竺佛法傳通
B32n0186_p0643b06║如來是開法之大師。餘人乃稟教之助化。如來成道第二
B32n0186_p0643b07║七日說華嚴經。小乘六七日等後說四諦等法。成道二年
B32n0186_p0643b08║度五比丘。三年度三迦葉及千比丘。四年在象頭山為
B32n0186_p0643b09║龍鬼說法。五年度舍利弗。目蓮及二百五十弟子。（舍利弗七日得
B32n0186_p0643b10║羅漢。目連十五日得羅漢。）六年建祇洹精舍。七年為婆陀和菩薩等八
B32n0186_p0643b11║人說一卷般舟經。如是十二年一一明說法相。十二遊
B32n0186_p0643b12║經。第十二年時佛還父王國。中本起經。六年時還。十二
B32n0186_p0643b13║年中說四諦教。三十年中說般若經。四十年後八箇年
B32n0186_p0643b14║說法華或五年說。十六年時說維摩經。菩提留支云。成
B32n0186_p0643b15║道五年說大般若（云云）。十六年時說大集經。第十年時說
B32n0186_p0643b16║如來藏經。二十八年說瓔珞經。二十九年說摩訶般若。
B32n0186_p0643b17║金剛般若。天王問般若。光讚般若。三十八年說解深密
B32n0186_p0644a01║經。四十二年說觀無量壽經。與法華初集同年。觀經猶
B32n0186_p0644a02║前。於圓寂時說涅槃經。如來一期四十九年隨緣制戒
B32n0186_p0644a03║隨宜說教前後森羅。佛滅度後眾聖結集分大小異。開
B32n0186_p0644a04║五乘別。如來滅後五師持法各二十年。優婆毱多時橫分
B32n0186_p0644a05║五宗。二百餘年大眾部中分出九部。三百餘年至四百
B32n0186_p0644a06║滿。上座部中分十一部。本末合成為二十部。根本二部
B32n0186_p0644a07║百年時分。此是小乘諸部分派。如來以律付優婆離。自
B32n0186_p0644a08║爾已後次第傳付。僧祇律中列二十七人。善見論中列二
B32n0186_p0644a09║十四人。善見論七百年時造。二百三十六年師子國中佛
B32n0186_p0644a10║法流傳。如來滅後一百年中提婆設摩羅漢造識身足論。
B32n0186_p0644a11║三百年初尊者世友造品類足論。三百年中迦旃延子造
B32n0186_p0644a12║發智論。三百年末世友造界身足論。四百年時五百羅漢
B32n0186_p0644a13║造婆沙論。九百年時達磨多羅造雜心論。六百年時馬鳴
B32n0186_p0644a14║菩薩造起信論等。七百年時龍樹菩薩造大無畏論中論
B32n0186_p0644a15║十二門論智度論等。堅慧菩薩七百年時造法界無差別
B32n0186_p0644a16║論。九百年時世親菩薩造俱舍論。眾賢論師造順正理論。
B32n0186_p0644a17║顯宗論。世親菩薩三十頌等諸論皆此時造。其後十大論
B32n0186_p0644b01║師各釋三十唯識。華嚴法華龍樹誦傳。無著菩薩造攝大
B32n0186_p0644b02║乘本論。無性天親各作解釋。天親菩薩造淨土論解釋
B32n0186_p0644b03║三經。又造十地論釋華嚴十地品。龍猛菩薩初開鐵塔。
B32n0186_p0644b04║值金剛薩埵受法灌頂大弘真言教。龍智菩薩傳受流
B32n0186_p0644b05║布。久住世間大利後代。自餘諸教流布五印廣多無量。
B32n0186_p0644b06║難可具陳。震旦所弘一十三宗皆以天竺所弘為本。毗
B32n0186_p0644b07║曇俱舍依天竺諸毘曇等。成實論宗即依訶梨跋摩。律宗
B32n0186_p0644b08║即依五師傳持。三論即依龍樹。提婆。涅槃宗即依本經。
B32n0186_p0644b09║地論宗依十地經。十地論。淨土是依三經一論。禪法達磨
B32n0186_p0644b10║以心傳心。迦葉阿難等二十八祖傳正法眼藏。攝論宗
B32n0186_p0644b11║即依無著世親本釋二論。天台宗即依法華建立圓頓
B32n0186_p0644b12║一乘。華嚴宗即依三部華嚴。十地論等。法相宗依解深
B32n0186_p0644b13║密經。瑜伽論等。真言秘宗即依內證真說三部密藏本經
B32n0186_p0644b14║儀軌等。如是諸宗皆有所依經論等教。依此立宗義理
B32n0186_p0644b15║極成。行用可軌化益無窮。
B32n0186_p0644b16║震旦佛法傳通
B32n0186_p0644b17║如來滅後一千十六年佛法傳漢地翻譯弘通。自爾已後
B32n0186_p0645a01║諸教漸傳。隨譯依行。講敷流演。或從西土傳之。或於
B32n0186_p0645a02║此國立義。皆以佛經為本據。以西天論為所憑。漸次
B32n0186_p0645a03║弘傳遐世繁興。摠有十三宗。則漸漸流傳。一毗曇宗。二
B32n0186_p0645a04║成實宗。三律宗。四三論宗。五涅槃宗。六地論宗。七淨土
B32n0186_p0645a05║宗。八禪宗。九攝論宗。十天台宗。十一華嚴宗。十二法相
B32n0186_p0645a06║宗。十三真言宗。上來所列多依興起弘傳講敷次第舉
B32n0186_p0645a07║之。
B32n0186_p0645a08║毗曇宗
B32n0186_p0645a09║夫毗曇宗者。是薩婆多部。如來滅後三百年初上座部中
B32n0186_p0645a10║離分立異。後後分離皆從此出。若約本源。如來滅後一
B32n0186_p0645a11║百年時。第五傳法優婆毱多下橫分五部。薩婆多部即其
B32n0186_p0645a12║一也。三百年初薩婆多者是後分部取百年時薩婆多名。
B32n0186_p0645a13║義同彼故。如雜心法救取婆沙法救。三百年初者。指滿
B32n0186_p0645a14║三百年時言初。如來滅後三百餘年迦多衍尼子大阿羅
B32n0186_p0645a15║漢造阿毗曇八犍度論。苻秦僧伽提婆共竺佛念譯為
B32n0186_p0645a16║二十卷。與唐朝玄奘所譯發智論二十卷是同本也。如來
B32n0186_p0645a17║滅後四百年時（舊云六百年間。）五百羅漢造大毗婆沙釋發智
B32n0186_p0645b01║論。玄奘譯之為二百卷。昔北涼天竺浮陀跋摩譯為百
B32n0186_p0645b02║卷。號舊婆沙。兵火所燒六十卷存。解三犍度。七百年時
B32n0186_p0645b03║法勝羅漢嫌婆沙太博。略撰要義作二百五十偈名阿
B32n0186_p0645b04║毗曇心譯成四卷。世號法勝毗曇。東晉瞿曇僧伽譯。又
B32n0186_p0645b05║有法勝阿毗曇心論六卷。優婆扇多造。為利弟子於法
B32n0186_p0645b06║勝論加增義理。高齊那連提耶舍共法智譯。千年之間
B32n0186_p0645b07║達磨多羅尊者以婆沙太博四卷極略更撰三百五十偈
B32n0186_p0645b08║足前四卷合六百偈名為雜心有十一卷。宋代僧伽跋
B32n0186_p0645b09║摩譯。眾事分阿毗曇十二卷。宋天竺三藏求那跋陀羅譯。
B32n0186_p0645b10║與玄奘所譯品類足論同本異譯。甘露味阿毗曇二卷。尊
B32n0186_p0645b11║者瞿沙造。曹魏代譯失譯人名。薩婆多宗根本有七。發
B32n0186_p0645b12║智本論為身。以六足論為足。言六足者。一集異門足論。
B32n0186_p0645b13║舍利弗造。有二十卷。二法薀足論十二卷。大目犍連造。
B32n0186_p0645b14║三施設足論。迦多衍那子造。其論未譯。上三足論竝佛世
B32n0186_p0645b15║時造。四識身足論十六卷。佛滅百年提婆設魔羅漢造。五
B32n0186_p0645b16║品類足論十八卷。筏蘇密多羅唐云世友造。六界身足論
B32n0186_p0645b17║三卷。亦世友造。上二竝佛滅三百年中造。五事毗婆沙論二
B32n0186_p0646a01║卷。尊者法救造。如來滅後九百餘年世親菩薩造俱舍論。
B32n0186_p0646a02║梵本九千頌。玄奘三藏譯為三十卷。與陳真諦三藏舊譯
B32n0186_p0646a03║俱舍論二十二卷同本異譯。順正理論八十卷。眾賢論師
B32n0186_p0646a04║造。破俱舍義。顯宗論四十卷。眾賢論師造。直顯有宗正
B32n0186_p0646a05║義。毘曇薩婆多宗論藏東流分齊部數如是。依學此等
B32n0186_p0646a06║諸論名毗曇宗。然大唐代貞觀已前學舊毗曇。玄奘新
B32n0186_p0646a07║譯已後專學新翻諸論。俱舍為本兼學發智六足毗婆沙
B32n0186_p0646a08║等罄薩婆多幽旨。俱舍為門名俱舍宗。俱舍論主。顯
B32n0186_p0646a09║雖辨明薩婆多義。而密經部所立為善。未必婆沙評家
B32n0186_p0646a10║為本隨自所好取捨造論。諸師多釋新俱舍論。普光。法
B32n0186_p0646a11║寶。神泰。圓睴等師是也。新譯有宗皆玄奘三藏翻所傳
B32n0186_p0646a12║也。三千門人七十達者服膺鑽仰。大唐一均無不習學。昔
B32n0186_p0646a13║東晉第九主孝武帝諱曜。太元十六年辛卯北天竺罽賓
B32n0186_p0646a14║國瞿曇僧伽提婆晉云眾天創譯法勝毗曇四卷。此即東
B32n0186_p0646a15║夏毗曇宗之初也。當日本國人王第十七代仁德天皇七
B32n0186_p0646a16║十九年辛卯。自爾已來迦延毗曇八犍度論。雜心毗曇。優
B32n0186_p0646a17║婆扇多六卷心論。舊毗婆沙。舊俱舍等。數朝漸譯。諸師各
B32n0186_p0646b01║講相承弘通橫竪甚昌。唐朝新譯有宗諸論大小十部傳
B32n0186_p0646b02║譯詳悉。舉世講敷造䟽述章。諸師競學闌菊諍美。
B32n0186_p0646b03║成實宗
B32n0186_p0646b04║夫成實論者。如來滅後八百九十年罽賓國小乘薩婆多
B32n0186_p0646b05║宗英學之匠鳩摩羅陀上足弟子中天竺國婆羅門子訶梨
B32n0186_p0646b06║跋摩此云師子鎧之所造也。跋摩本是數論外道苗裔學
B32n0186_p0646b07║者。弘彼宗法所計堅強。後棄邪出家。即學有部宗。然彼
B32n0186_p0646b08║跋摩慨羅陀所宗近在名相意致未玄。遂從轍僧祇兼
B32n0186_p0646b09║學大小鑽仰九經研究三藏。二部五部貫統無遺。二十
B32n0186_p0646b10║五百包括罄旨。道振罽賓聲流諸方。造成實論弘其
B32n0186_p0646b11║所宗。二百二品十有六卷（或二十卷）四諦建章。五聚明義。印度
B32n0186_p0646b12║翫之。諸處學之。昔姚秦弘始十三年辛亥當日本國人王
B32n0186_p0646b13║第十九代反正天皇御宇六年辛亥羅什三藏初譯此論。
B32n0186_p0646b14║明年十四年九月十五日譯訖。此依開元錄明。若依南
B32n0186_p0646b15║山大師內典錄云弘始八年譯成實論開元錄主智昇法
B32n0186_p0646b16║師依成實論後記作此說也。羅什譯論命僧叡令講
B32n0186_p0646b17║之。什公三千門人皆弘此論。講敷研尋橫竪不絕。即道
B32n0186_p0647a01║生。僧肇。道融。曇影。慧觀。道恒。慧嚴。僧標。僧叡。僧敦等
B32n0186_p0647a02║是也。厥後宋代僧導法師初作論䟽。其門人僧音。慧威竝
B32n0186_p0647a03║善成論講敷弘通。慧嚴弟子法智亦善成實。道高法師
B32n0186_p0647a04║作義䟽八卷。齊僧鍾法師慧次法師。梁三大法師。謂光宅
B32n0186_p0647a05║寺法雲。開善寺智藏。莊嚴寺慧旻龍光法師。法安法師。慧
B32n0186_p0647a06║球法師。僧淵。智順。法寵。慧韶等。講學弘通橫竪專昌。成
B32n0186_p0647a07║實論宗梁世盛翫。陳世繼弘。宣武寺洪偃法師。彭城寺寶
B32n0186_p0647a08║瓊法師。白馬寺警韶法師。栖霞寺慧布法師。竝是陳世名
B32n0186_p0647a09║哲。各競弘持成論。瓊公講成實論九十一遍。撰玄義二
B32n0186_p0647a10║十卷。即講其義滿二十遍。成論文䟽一十六卷。通別解
B32n0186_p0647a11║義無有所遺。警公講論五十餘遍。四方義學雲集奔波。
B32n0186_p0647a12║隋代慧暅法師。靈裕法師。智脫法師。道莊法師等竝提義
B32n0186_p0647a13║綱精研法綱。至于唐朝者。勝光寺道宗。莊嚴寺保泰。弘
B32n0186_p0647a14║業寺道慶。莊嚴寺慧日。武丘山智琰法師等。俱弘成論秉
B32n0186_p0647a15║持攝化。如來滅後經一千三百六十年至姚秦弘始十三
B32n0186_p0647a16║年初譯成論。次第弘傳橫竪繁昌。唐朝中運已後講成
B32n0186_p0647a17║實者漸少。如來滅後九百年時彌勒菩薩降下中印說
B32n0186_p0647b01║五部大論。即是大乘甚深法相。正是傳說佛在親聞。爾前
B32n0186_p0647b02║大乘法相未弘故。龍樹等大乘論師建立法相專用小
B32n0186_p0647b03║乘薩婆多等性相法數。彌勒無著世親已後大乘論師即
B32n0186_p0647b04║用大乘所說法相。提婆堅慧等大論師等多守先䂓亦
B32n0186_p0647b05║用小乘諸部法相。震旦諸師唐朝玄奘歸朝已前竝用小
B32n0186_p0647b06║乘所立法相。三論天台涅槃宗等皆用有宗法數法門。或
B32n0186_p0647b07║諸師中具用成實論宗法相。如梁三大法師等是。貞觀
B32n0186_p0647b08║年後法相一宗專弘自宗大乘深廣顯了法相。華嚴一乘
B32n0186_p0647b09║即用大乘法相法義兼用小乘。如愚法小乘所說義是。
B32n0186_p0647b10║梁朝光宅大師。日本國上宮王三經䟽中全用成實法相
B32n0186_p0647b11║立義隨世所用法應爾故。
B32n0186_p0647b12║戒律宗
B32n0186_p0647b13║如來滅後經一千十六年天竺佛法創傳震旦。即後漢永
B32n0186_p0647b14║平十年丁卯也。其後摠經一百八十三年戒法未傳。至
B32n0186_p0647b15║曹魏嘉平二年庚午行十人受。此時戒法初傳受行。此
B32n0186_p0647b16║是曇無德四分律宗所說戒體創所納得。而其廣律未傳
B32n0186_p0647b17║漢地。厥後經一百五十五年至姚秦弘始六年甲辰譯
B32n0186_p0648a01║十誦律。是廣律初傳也。次弘始十二年庚戌譯四分律。此
B32n0186_p0648a02║是如來滅後經一千三百五十九年。此曇無德四分律宗
B32n0186_p0648a03║廣律初傳。當日本國反正天皇御宇五年庚戌。此後漸次
B32n0186_p0648a04║僧祇五分二律傳譯。四分雖傳未廣講敷。頻講餘律非
B32n0186_p0648a05║是純一。四分傳後經五十六年至元魏（亦云北魏。亦云後魏。）第六主
B32n0186_p0648a06║文帝延興元年辛亥此年即當宋第六主明帝泰始七年。
B32n0186_p0648a07║并日本國人王第二十二代雄略天皇御宇十五年辛亥。
B32n0186_p0648a08║佛滅度後經一千四百二十年。其後有北臺法聰律師。本
B32n0186_p0648a09║學僧祇開通精詳。而考震嶺初受。專以四分羯磨停
B32n0186_p0648a10║講僧祇創講四分。從此已後專弘四分。或口以傳。或章
B32n0186_p0648a11║以授。作四分䟽將二十家。或立眾章。或著諸鈔。天下
B32n0186_p0648a12║齊均地際平夷。梁陳隋唐次第傳承。普天率土橫竪弘敷。
B32n0186_p0648a13║各被世門俱沾時賓。礪宣素三宗互諍其金玉。鈔主要
B32n0186_p0648a14║家峙立義鋒。資持會正兩宗蘭菊。昔姚秦弘始庚戌譯四
B32n0186_p0648a15║分律已來。東晉餘運有一十歲。宋朝八主五十九年。南
B32n0186_p0648a16║齊五主二君二十三年。梁朝四主五十六年。陳朝五主三
B32n0186_p0648a17║十三年。隋朝三主三十七年。唐朝二十主二百九十年。唐
B32n0186_p0648b01║朝之後五朝繼起。一梁朝三主十六年。其初年當日本國
B32n0186_p0648b02║延喜七年丁卯二後唐三主十三年。初年當日本國延長
B32n0186_p0648b03║元年癸未。三大晉三主十一年當日本國朱雀天皇御宇
B32n0186_p0648b04║承平六年丙申已後。四漢朝二主四年當日本國村上天
B32n0186_p0648b05║皇御宇天曆元年丁未已後。五周朝三主九年當日本國
B32n0186_p0648b06║天曆五年辛亥。大宋朝初當日本國天德四年庚申入宋
B32n0186_p0648b07║朝後經三百十三年至第十五主慶宗皇帝咸淳十年甲
B32n0186_p0648b08║戌。此數代中律法昌行。包攝該括講通開敷。師資相繼橫
B32n0186_p0648b09║竪弘傳。然咸淳八年壬申德祐改元而復咸淳。此年蒙古
B32n0186_p0648b10║伐國。帝避往南蠻國。從咸淳十一年方用蒙古年號。即
B32n0186_p0648b11║號至元十二年乙亥也。蒙古名太元國。此年當日本國
B32n0186_p0648b12║建治元年乙亥。至元年號至三十三年丙申。其次大德元
B32n0186_p0648b13║年丁酉當日本國永仁五年丁酉。大德已後于今經十五
B32n0186_p0648b14║年即至辛亥蒙古伐國已後律法廢絕不行。雖有講
B32n0186_p0648b15║通事不如法。問越海人如是陳語。
B32n0186_p0648b16║三論宗
B32n0186_p0648b17║中觀論百論十二門論是名三論。若加智論即有四論。
B32n0186_p0649a01║姚秦弘始十一年己酉羅什三藏譯出中論四卷。當東晉
B32n0186_p0649a02║安帝義熙五年日本國人王第十九代反正天皇御宇四年
B32n0186_p0649a03║己酉。十二門論一卷。弘始十一年譯。百論二卷。弘始六年
B32n0186_p0649a04║甲辰譯。智論百卷。弘始四年壬寅初譯至同七年乙巳歲
B32n0186_p0649a05║末譯場解座。四論竝什師譯。百論提婆所造。餘三竝龍
B32n0186_p0649a06║樹造。羅什三藏生龜茲國。少年之時往北天竺。隨磐頭
B32n0186_p0649a07║達多學諸阿含經。往北竺時年甫九歲。十二母携還于
B32n0186_p0649a08║龜茲到沙勒國。一年留住誦阿毘曇六足論等。什公已
B32n0186_p0649a09║還龜茲國。隨沙車王之子須利耶蘇摩習學三論。年滿
B32n0186_p0649a10║受具。從卑摩羅叉學十誦律。于後往五天竺廣學內
B32n0186_p0649a11║外大小諸典。亦還龜茲大弘佛法。年六十三至東晉朝
B32n0186_p0649a12║西涼州。厥後經十九年至姚秦國。弘始二年已後傳譯
B32n0186_p0649a13║經論。諸宗本教多以羅什所譯為源。三論宗以羅什為
B32n0186_p0649a14║神州高祖。成實論宗亦什師譯。天台宗以法華經中論智
B32n0186_p0649a15║論為本為源立三觀義。菩薩戒宗梵網為本。阿彌陀經
B32n0186_p0649a16║淨土本經。金剛般若諸宗皆翫。般若心經諸師服膺。維摩
B32n0186_p0649a17║詰經諸宗解譯。皆是羅什三藏所譯。龍樹菩薩三論高祖。
B32n0186_p0649b01║真言秘藏龍猛所傳。十萬華嚴龍樹所誦。大不思議論龍
B32n0186_p0649b02║樹大士造。天台亦以龍樹為高祖。智論三智一心中得。
B32n0186_p0649b03║中論三諦偈等。此等竝是所憑所立宗義。曇鸞法師專仰
B32n0186_p0649b04║龍樹為淨教高祖。十住婆沙難易二道為立教本。中論一
B32n0186_p0649b05║部天竺釋之有七十家。其中無著菩薩造順中論。護法
B32n0186_p0649b06║論師釋提婆百論。竝安歸命阿闍梨句。世親菩薩亦註
B32n0186_p0649b07║百論。安慧菩薩釋中觀論。如是法相諸祖解龍樹提婆
B32n0186_p0649b08║論。布貴道詮有言。四河入海同從無熱池而出。七宗分
B32n0186_p0649b09║鑣俱從三論宗而分。三論是七宗之本。諸宗是三論之
B32n0186_p0649b10║末。（取意。）顯密諸宗龍樹為祖。真言秘藏專在龍猛。羅什三
B32n0186_p0649b11║藏譯三論竟。舉世講說。通國習學。三千門人皆悉鑽仰。
B32n0186_p0649b12║八宿上首各互弘通。道生上足有曇濟法師。道朗。僧詮
B32n0186_p0649b13║繼踵弘敷。法朗。吉藏承跡氷藍。僧導。道溫宋代耀燈。僧
B32n0186_p0649b14║鍾。智林齊朝飛風。慧勇。慧布竝陳朝敷教。慧哲。法燈同
B32n0186_p0649b15║隋世弘宗。至入唐朝風光彌昌。智枝慧瑜。法敏慧璿。
B32n0186_p0649b16║慧眺。雲眷。元康。玄壁。如是等師橫竪弘布。彌綸普天敷
B32n0186_p0649b17║遍廣地者也。
B32n0186_p0650a01║涅槃宗
B32n0186_p0650a02║北涼高祖武王元始三年甲寅天竺曇無讖三藏初譯涅
B32n0186_p0650a03║槃經。至同十年十月二十三日譯竟。一部四十卷。文義
B32n0186_p0650a04║周備焉。初譯之年當東晉安帝義凞十年。姚秦弘始十六
B32n0186_p0650a05║年。日本人王第二十代允恭天皇御宇三年甲寅。南山內
B32n0186_p0650a06║典錄云。此涅槃經摠十萬偈。今出四帙止三萬偈。所少
B32n0186_p0650a07║二分有餘。若具本文以唐言度則百有餘卷。（已上）本經已
B32n0186_p0650a08║譯舉世開敷。宋慧靜法師。曇無成法師。僧莊法師。道汪
B32n0186_p0650a09║法師。靜林。慧定。是斌。超進。法瑤。道登。曇度。道盛。如是
B32n0186_p0650a10║等諸師。開宗立義製䟽作章。師資相承弘通多端。立此
B32n0186_p0650a11║號涅槃宗。講通流傳不絕。隋朝慧遠法師意在涅槃。彼
B32n0186_p0650a12║門人智徽法師興涅槃宗。相州法礪律師學涅槃宗。西河
B32n0186_p0650a13║道綽多講涅槃。南山宣師意在涅槃。京兆法寶立涅槃
B32n0186_p0650a14║宗。舉五時教攝大小典。大日本國昔於大安寺真言院
B32n0186_p0650a15║之傍弘涅槃宗講敷彼經。號常修多羅宗是也。
B32n0186_p0650a16║地論宗
B32n0186_p0650a17║華嚴大經有七處九會。其第六會十地一品。龍樹菩薩於
B32n0186_p0650b01║海龍宮誦此華嚴經九會等十萬頌文。出閻浮提流布
B32n0186_p0650b02║五印。後人摘第六會十地一品別行流傳。菩薩造論釋
B32n0186_p0650b03║此一品。即堅慧菩薩。金剛軍菩薩等其人也。如來滅後九
B32n0186_p0650b04║百餘年天親菩薩釋十地經名十地論。即第六會十地一
B32n0186_p0650b05║品別行五天名十地經。天親論中具牒本經一一解釋。
B32n0186_p0650b06║昔後魏（亦云元魏。亦云北魏。）第七主宣武帝永平元年戊子之歲四月
B32n0186_p0650b07║上旬命北天竺三藏菩提留支此云道希并中天竺勒那
B32n0186_p0650b08║摩提此云寶意。及傳譯沙門北天竺佛陀扇多。并義學緇
B32n0186_p0650b09║儒一十餘人在太極紫庭初譯此十地論。　上皇自親
B32n0186_p0650b10║筆受。後付沙門僧辨等。至同四年辛卯之歲夏首譯竟。
B32n0186_p0650b11║一部十二卷始末整足焉。留支勒那各譯一本。光統律
B32n0186_p0650b12║師自解梵文合兩三藏對御和會合成一本。永平元
B32n0186_p0650b13║年戊子當梁高祖天監七年戊子。日本人王第二十七代
B32n0186_p0650b14║御宇繼體天皇二年戊子。十地宗義創被神州。光統律師
B32n0186_p0650b15║十地宗匠。光統門人有慧順法師。道慎法師。俱為神解
B32n0186_p0650b16║之秀。各立若干門輩。靈裕。慧藏。慧遠。智矩。竝隋朝高匠。
B32n0186_p0650b17║道宗。法偘。靈幹。辨相。俱唐朝法英。齊朝大僧統合水寺法
B32n0186_p0651a01║上者。地論涅槃之高德也。道慎師事稟承所宗。大禪定寺
B32n0186_p0651a02║靈璨法師隨淨影寺慧遠習學地論。辨相法師亦從遠
B32n0186_p0651a03║公慧覺法師著十地䟽。如是諸師講敷地論建立宗旨
B32n0186_p0651a04║非一眾多。唐朝聖運盛弘華嚴。地論啻是一會法門。後
B32n0186_p0651a05║代漸次講者不多。屬華嚴宗非別宗故。
B32n0186_p0651a06║淨土宗
B32n0186_p0651a07║前魏之世康僧鎧三藏譯無量壽經二卷。宋世畺良耶舍
B32n0186_p0651a08║三藏譯觀無量壽經一卷。姚秦羅什三藏譯阿彌陀經一
B32n0186_p0651a09║卷。如來滅後九百餘年天親菩薩造無量壽經優婆提舍
B32n0186_p0651a10║一卷。名淨土論。亦名往生論。後魏菩提留支翻譯弘之。
B32n0186_p0651a11║曇鸞法師受之留支。留支授觀無量壽經。鸞師註淨土
B32n0186_p0651a12║論。道綽禪師歸宗為祖。善導承繼造疏弘宗。懷感。法照。
B32n0186_p0651a13║少康。知玄。盛弘淨教。昔廬山慧遠法師創開蓮社弘持
B32n0186_p0651a14║淨教。十八賢眾修習淨業。乃至後代開敷彌昌。後世慈
B32n0186_p0651a15║雲。元照等師。弘敷淨教。橫竪耀光。念佛法門末代䂓矩。
B32n0186_p0651a16║三經一論為所憑教。上古廬山法師。中古曇鸞。道綽。善導。
B32n0186_p0651a17║懷感等師。後代慈雲。靈芝。靈芝律師先學律宗。次學台
B32n0186_p0651b01║宗。宗有所證。次亦弘律。南山律師三大律部各施記解。
B32n0186_p0651b02║後研淨教二十餘年。取捨諸師作二經疏陳自正義。
B32n0186_p0651b03║依承者眾。記述非一。天下淨教皆歸彼義。行業義解事
B32n0186_p0651b04║在一均。泉涌俊芿不可棄法師遠越波瀾入宋學法。正
B32n0186_p0651b05║傳台教律宗。兼傳靈芝淨教。即是淨教相傳規模。厥後
B32n0186_p0651b06║彼寺宗師智鏡大德入宋傳律。亦習淨教。遂還本寺昌
B32n0186_p0651b07║弘所學。淨教所傳泉涌為本。然日本所弘皆用善導。鏡
B32n0186_p0651b08║公本學善導。彼此兼包取捨在意。後二大德允公阿公皆
B32n0186_p0651b09║兼京師靈芝二途。兼正兩門亦在意慮。
B32n0186_p0651b10║禪宗
B32n0186_p0651b11║禪門法理由來良久。三代僧傳皆舉習禪之德。數世法匠
B32n0186_p0651b12║多有靜慮之學。或初開荒途。或自尋教典。竝學路之山
B32n0186_p0651b13║籍宗途之漸次也。梁室已後學道稍多。或達磨門葉。或餘
B32n0186_p0651b14║宗兼匠。慧勝。慧景。道善意學。僧那。慧滿。覺明心地。諸
B32n0186_p0651b15║大乘宗皆有禪法。教相觀行要飛雙輪。天竺傳法第二十
B32n0186_p0651b16║八祖菩提達磨梁朝嘉運西來化物以心傳心。事超言
B32n0186_p0651b17║象。義在純一。非兼帶域。正法智眼次第相付。靈知妙心
B32n0186_p0652a01║連續傳授。慧可僧璨風靡相隨。道信弘忍芬郁端肅。五祖
B32n0186_p0652a02║之下南北分宗。南宗亦開五家七宗。北宗純一未必相
B32n0186_p0652a03║諍。五祖弘忍之下有神秀禪師。是北宗始祖。普寂禪師
B32n0186_p0652a04║承于神秀。寂禪師下有道璿禪師。日本天平八年丙子來
B32n0186_p0652a05║朝住大安寺。弘所習學禪法律法。璿公以禪授與同寺
B32n0186_p0652a06║行表和尚。行表授之最澄大德。最澄大德後習天台。即
B32n0186_p0652a07║入唐受法。開比叡山大弘天台宗。兼弘禪法。日本禪法
B32n0186_p0652a08║傳教大師飡其風芳。與台宗禪一均弘通。南宗禪法後
B32n0186_p0652a09║代甚昌。五家之後亦分二宗。摠號七宗。南宗禪法後代
B32n0186_p0652a10║之中稍施芬郁。日本禪法近代當世華洛餘方流傳甚
B32n0186_p0652a11║昌。
B32n0186_p0652a12║攝論宗
B32n0186_p0652a13║攝大乘論者。無著菩薩解釋阿毗達磨經十萬頌中攝大
B32n0186_p0652a14║乘一品。天親菩薩更作釋論解本論文。真諦三藏梁代西
B32n0186_p0652a15║來。至陳第二主文帝天嘉四年癸未別譯本論。三軸成
B32n0186_p0652a16║部。翻譯釋論為十五卷。（釋論之中具牒本論。）真諦門人各講此論。
B32n0186_p0652a17║師資相承立義製疏。義勢森羅施其光用。諸師翫習號
B32n0186_p0652b01║攝論宗。慧曠法師親從真諦三藏聽攝大乘論。普光寺
B32n0186_p0652b02║法常法師真諦孫弟。於攝大乘專所精研。法常弟子有
B32n0186_p0652b03║智儼法師講敷華嚴兼研攝論。道岳法師慧休法師竝
B32n0186_p0652b04║攝論揚名。僧辨大德。靈潤大德。俱攝宗播德。栖巖寺神
B32n0186_p0652b05║素弘地攝二論。仁壽寺海順亦通地攝兩宗。崇聖道場靖
B32n0186_p0652b06║嵩法師專弘攝論。大興國寺法祥大德是慧遠弟子。兼研
B32n0186_p0652b07║攝論十地。如是陳隋唐朝諸師翫攝大乘講文製疏。
B32n0186_p0652b08║天下一均無不服膺。然攝大乘法相宗論。玄奘三藏傳
B32n0186_p0652b09║法相宗普天九州無不靡風。攝大乘論人法相宗通暢
B32n0186_p0652b10║顯揚無有異路。成唯識論引六部之經十一部論成唯
B32n0186_p0652b11║識義。攝論是隨一。法相宗專學之。十殊勝語貫諸法義。
B32n0186_p0652b12║佛法淵府窮源盡性而已。
B32n0186_p0652b13║天台宗
B32n0186_p0652b14║北齊之代。慧文禪師修得無生法忍開顯一乘妙理。此
B32n0186_p0652b15║當梁之末陳之初運焉。綱領整足證道精美。次南岳慧思
B32n0186_p0652b16║禪師精大詮而廓爾。入妙理而朗然。登相似之階。居
B32n0186_p0652b17║根淨之位。大陳之世化儀洋洋顯揚一乘引發三昧。次
B32n0186_p0653a01║有天台智者大師。稟承南岳入法華場。妙悟開發證陀
B32n0186_p0653a02║羅尼。位登五品。身備十德。開四教路通八萬詮。立五
B32n0186_p0653a03║時門判五千法。陳隋二代敷演大被。神地九州化儀廣
B32n0186_p0653a04║布。自爾已來。師資相承。弘通繁昌敷演縱橫。章安是結
B32n0186_p0653a05║集之匠。荊谿乃記述之英。行滿。道邃。如天之日月。知禮。
B32n0186_p0653a06║仁岳。似時之鸞鳳。遐方弘演終古流通。啻是天台教觀而
B32n0186_p0653a07║已。
B32n0186_p0653a08║華嚴宗
B32n0186_p0653a09║昔東晉第十主安帝義凞十四年戊午覺賢三藏傳譯六
B32n0186_p0653a10║十華嚴經。厥後諸師講敷。眾哲開演。製䟽作章釋文立
B32n0186_p0653a11║義。翻譯本經當日本國人王第二十代允恭天皇御宇七
B32n0186_p0653a12║年戊午。至陳之嘉世有杜順禪師。是清涼山文殊應化。
B32n0186_p0653a13║居終南山弘布華嚴開五教止觀。立三重法界。圓融妙
B32n0186_p0653a14║義方提綱領。智儼大師發揮五教證悟六相開濟彌綸。
B32n0186_p0653a15║香象大師普賢應迹。顯揚一乘恢弘十宗。清涼。圭山。高
B32n0186_p0653a16║張圓網。淨源。師會。廣轉教輪。杜順尊者年三十七。終南
B32n0186_p0653a17║九州盛播法化。即當日本國人王第三十四代推古天皇
B32n0186_p0653b01║御宇元年癸丑。即隋開皇十三年癸丑也。杜順大師至大
B32n0186_p0653b02║唐第二主大宗皇帝貞觀十四年庚子入滅。春秋八十四。
B32n0186_p0653b03║于時智儼大師年三十九。第三高祖香象賢首大師大周
B32n0186_p0653b04║則天聖后嘉運大播化儀。一天歸敬四海朝宗。大唐第六
B32n0186_p0653b05║主玄宗皇帝先天元年壬子賢首入滅。春秋七十。當日本
B32n0186_p0653b06║國人王第四十三代元明天皇御宇和銅五年壬子。大唐
B32n0186_p0653b07║第十四主文宗皇帝開成四年己未清涼大師入滅。春秋
B32n0186_p0653b08║一百有二。當日本國人王第五十四代仁明天皇御宇承
B32n0186_p0653b09║和六年己未。
B32n0186_p0653b10║法相宗
B32n0186_p0653b11║大唐第二主大宗皇帝貞觀十九年乙巳玄奘三藏從西
B32n0186_p0653b12║天還。譯所賷經論等。弘所習法相宗。三千門人七十達
B32n0186_p0653b13║者四般上足一秀入室、舉世學法相宗。經國習唯識教。
B32n0186_p0653b14║出萃高足一般入室慈恩基師即其人也。二藏眼目百本
B32n0186_p0653b15║䟽主目放神光。口流辯河。淄洲撲揚。繼踵敷教。義忠。
B32n0186_p0653b16║如理。竝肩立義。因內二明騰羽翼於義天。教觀兩門馳
B32n0186_p0653b17║輪乘於法地。後代連踵不絕。永世履蹤無廢。
B32n0186_p0654a01║真言宗
B32n0186_p0654a02║大唐第六主玄宗皇帝開元四年丙辰善無畏三藏始屆
B32n0186_p0654a03║長安。東夏之中創弘祕教。當日本國人王第四十四代元
B32n0186_p0654a04║正天皇御宇靈龜二年丙辰。三藏創譯大日蘇悉地經等
B32n0186_p0654a05║及諸儀軌等。開元八年庚申金剛智三藏初到東都。大賷
B32n0186_p0654a06║祕教梵本翻譯傳授弘通。開元庚申當日本國養老四年
B32n0186_p0654a07║庚申。不空三藏年甫十四。隨金剛智方來東夏。至三十
B32n0186_p0654a08║七往南天竺遇龍智菩薩更受金剛頂瑜伽五部祕藏
B32n0186_p0654a09║等。大寶五年丙戌歸至上都。當日本國人王第四十五代
B32n0186_p0654a10║聖武天皇御宇天平十六年丙戌。玄宗深敬勑令譯經。即
B32n0186_p0654a11║金剛頂經。般若理趣。諸儀軌等。密藏所有諸經祕典。并
B32n0186_p0654a12║密嚴。仁王等諸部經教。大開譯場皆悉翻傳。善無畏等
B32n0186_p0654a13║三人三藏皆隨龍智菩薩習學真言。隨諸三藏受祕教
B32n0186_p0654a14║者各盡懇志。其數其多。不空三藏弘傳尤久。興善含光。
B32n0186_p0654a15║新羅慧超。慧辨。又慧果。元曉。覺超。慧琳等。竝隨不空
B32n0186_p0654a16║三藏習學祕教。如是諸師弘密藏者大唐甚多。不可
B32n0186_p0654a17║具擧。
B32n0186_p0654b01║上來所陳一十三宗大小諸教。竝是震旦漢地之中所傳
B32n0186_p0654b02║興宗。上古已來乃至後代漸漸傳興競行流演。此十三宗
B32n0186_p0654b03║旨歸多途。或是大小二教轍異。如毗曇成實是小乘宗。
B32n0186_p0654b04║律宗一藏。教在小乘行通大小。震旦日域諸師所興律
B32n0186_p0654b05║是大乘。直入一乘三聚圓戒。於律儀行用諸律藏。諸部
B32n0186_p0654b06║律藏與大一故。菩薩萬行所應行故。菩薩戒律未傳來
B32n0186_p0654b07║故。自餘十宗皆是大乘。或是化制二教義別。律宗是制。餘
B32n0186_p0654b08║皆化教。或性相二宗分途。如法相唯識是法相宗。華嚴
B32n0186_p0654b09║天台等是法性宗。或聖道淨土宗異。如淨土教是淨土
B32n0186_p0654b10║宗。餘宗皆是聖道教宗。諸大乘宗有說淨土。所立義門
B32n0186_p0654b11║屬彼宗。不應別立為一宗教。然一類機別成教行如善
B32n0186_p0654b12║導等故為別宗。或禪教兩門。或顯密二教。如是分路無
B32n0186_p0654b13║不括盡。如來滅後一千十六年後漢第二主顯宗孝明帝
B32n0186_p0654b14║永平十年丁卯摩騰羅漢賷佛經等始來漢地。當大日
B32n0186_p0654b15║本國人王第十一代垂仁天皇御宇九十六年丁卯自爾已
B32n0186_p0654b16║來大小乘經律論漸次傳來。西來三藏遠越嶮路方入漢
B32n0186_p0654b17║境。以隸字替于梵書。以漢語易于天語。所詮義理彼
B32n0186_p0655a01║此不別。名之翻譯。匡詳不易。復有從漢往梵之者。法
B32n0186_p0655a02║顯三藏初開荒途。其後往往至彼者眾。博譯聖教繼續
B32n0186_p0655a03║甚多。橫竪數朝滿二十代。古來諸師隨所樂經各事講
B32n0186_p0655a04║學。互立門輩弘所習學。若以此為宗宗承甚多焉。或
B32n0186_p0655a05║從天竺傳來弘之。或於漢地立宗傳之。建立雖多取
B32n0186_p0655a06║廣翫習不過十三。如上已列雖十三宗。後代澆漓。漸
B32n0186_p0655a07║次廢怠所學不多。
B32n0186_p0655a08║
B32n0186_p0655a09║
B32n0186_p0655a10║
B32n0186_p0655a11║
B32n0186_p0655a12║
B32n0186_p0655a13║
B32n0186_p0655a14║
B32n0186_p0655a15║
B32n0186_p0655a16║
B32n0186_p0655a17║三國佛法傳通緣起卷上　終
B32n0186_p0655b01║