B32n0186_p0655b02║三國佛法傳通緣起卷中
B32n0186_p0655b03║東大寺沙門　凝然述
B32n0186_p0655b04║大日本國諸宗傳通
B32n0186_p0655b05║夫大日本國人王第三十代天國排開廣庭（欽明）天皇御宇十
B32n0186_p0655b06║三年壬申十月從百濟國創傳佛法。彼國主聖明王自作
B32n0186_p0655b07║願文送獻日本聖朝。乃金銅釋迦佛像并幡蓋等及經論
B32n0186_p0655b08║若干卷是也。次第三十一代聖主渟中倉太珠敷（敏達）天皇御
B32n0186_p0655b09║宇六年丁酉十一月復從百濟國彼國之王獻經論若干
B32n0186_p0655b10║卷并律師禪師比丘尼呪禁師佛工造寺工六人。遂安置
B32n0186_p0655b11║於難波大別王寺。聖德太子六歲時也。明年七年太子披
B32n0186_p0655b12║覽彼經論。選六齋日禁斷殺生。下勑詔於諸國普禁殺
B32n0186_p0655b13║生。如是漸漸佛法傳世。持法之僧從他國來。佛法漸弘。
B32n0186_p0655b14║人皆歸信。其間有守屋大臣破滅佛法等事。以太子方
B32n0186_p0655b15║便國皆歸佛法。堂塔多興。寺宇廣造。推古天皇御宇佛
B32n0186_p0655b16║法僧宗特昌。諸宗漸傳。眾教大興。佛法初傳漢地之後
B32n0186_p0655b17║三百餘年佛法從漢傳百濟國。厥後百濟一百餘年壬申
B32n0186_p0656a01║之年法傳日本。是故日域佛法濫觴從百濟來。隋朝佛
B32n0186_p0656a02║法未傳日域推古天皇御宇十五年丁卯太子遣妹子於
B32n0186_p0656a03║大唐衡山。召先身道具等。厥後第三十七代聖主孝德天
B32n0186_p0656a04║皇御宇白雉四年癸丑道昭和尚往大唐國。隨玄奘三藏
B32n0186_p0656a05║學法相宗。自此已後漸漸往還。諸師習學佛法而還。傳
B32n0186_p0656a06║法高僧往還傳法。乃至後代住住不絕。日域佛法摠有
B32n0186_p0656a07║八宗。古來諸師漸漸傳之。
B32n0186_p0656a08║一三論宗。二法相宗。三華嚴宗。四俱舍宗。五成實宗。六
B32n0186_p0656a09║律宗。七天台宗。八真言宗。隨一一宗陳弘傳相。
B32n0186_p0656a10║三論宗
B32n0186_p0656a11║百濟佛法傳日域後。至推古天皇御宇三十三年乙酉
B32n0186_p0656a12║經七十四年。當大唐高祖武德八年乙酉。此年高麗國王
B32n0186_p0656a13║貢僧慧灌來朝。此乃三論學者。隨大唐嘉祥大師受學
B32n0186_p0656a14║三論而來日本。是日域界三論始祖。而未講三論。裹玉
B32n0186_p0656a15║而未開。從此前年觀勒法師自百濟國來。此亦三論宗
B32n0186_p0656a16║之法匠。亦未講通法教。至第三十七代聖主孝德天皇
B32n0186_p0656a17║御宇。乃請元興寺僧高麗慧灌法師令講三論。其講竟
B32n0186_p0656b01║日任以僧正。此乃日本僧正第二。（第一僧正同寺觀勒。）然僧綱補任
B32n0186_p0656b02║記云。慧灌（或作觀字。）法師第三十四代推古天皇御宇三十三
B32n0186_p0656b03║年任僧正焉。有此異說。若會異說。本元興寺有九僧
B32n0186_p0656b04║正。謂慧觀。觀勒。慧師。慧輪等。前後補任。此等僧徒皆為
B32n0186_p0656b05║聽眾。講論竟日摠預勸賞。多人任僧正矣。慧灌僧正以
B32n0186_p0656b06║三論宗授福亮僧正。福亮授智藏僧正。智藏越海入唐。
B32n0186_p0656b07║重傳三論。遂乃歸朝弘通所傳。是第二傳也。智藏授法
B32n0186_p0656b08║道慈律師。道慈第四十二代聖主文武天皇御宇大寶元
B32n0186_p0656b09║年辛丑越海入唐。摠傳六宗。三論為本。在唐學法一十
B32n0186_p0656b10║八年。第四十四代元正天皇御宇養老二年戊午道慈歸
B32n0186_p0656b11║朝。此年遷都於奈良經十一年。道慈於唐賷西明寺圖
B32n0186_p0656b12║樣而來。即奉勑詔遷古京本大安寺於奈良京。任西明
B32n0186_p0656b13║寺圖樣華構周備。即於彼寺弘在唐所學宗三論為本。
B32n0186_p0656b14║兼弘法相真言等宗。道慈在唐十八年間普學大唐所有
B32n0186_p0656b15║諸宗善無畏三藏開元四年丙辰來唐。道慈在唐具經三
B32n0186_p0656b16║年。其間道慈隨善無畏習學真言。大安寺有慶俊律師。
B32n0186_p0656b17║善議大德隨從道慈俱學真言慶俊大德專以真言為
B32n0186_p0657a01║其本宗。乃愛宕山本願也。三論一宗從唐土傳有三代
B32n0186_p0657a02║傳。一云慧觀僧正傳。二云智藏僧正傳。三云道慈律師傳。
B32n0186_p0657a03║孝德天皇御宇大化二年丙午慧師。慧輪。智藏三般。同時
B32n0186_p0657a04║任僧正。是三論講竟日之勸賞也。智藏上足有三般匠。
B32n0186_p0657a05║乃道慈。智光。禮光也。智光禮光奈良新元興寺住侶。立仙
B32n0186_p0657a06║光院弘通法宗。莊嚴極樂房。圖安養依正安置彼房。
B32n0186_p0657a07║是智光法師所建立也。如來滅後經一千五百七十四
B32n0186_p0657a08║年乙酉之歲慧觀來朝。來朝之後二十一年未廣講敷。大
B32n0186_p0657a09║化二年丙午初開三論講場。此即佛法傳日本後經九
B32n0186_p0657a10║十五年始講三論。其第二傳智藏僧正。未詳時代。應勘
B32n0186_p0657a11║僧史。第三傳者。道慈律師。大寶元年辛丑初傳之後經
B32n0186_p0657a12║十七年。當大唐第六玄宗帝開元六年戊午。善無畏三
B32n0186_p0657a13║藏來唐之後經三年焉。道慈天平十六年甲申十月入滅。
B32n0186_p0657a14║年七十餘。善無畏三歲於唐翻譯大日經後。來日本國
B32n0186_p0657a15║初著東大寺西南之阿。（古老傳云。結庵八十日住。）後盧來目寺東院之岫。
B32n0186_p0657a16║經二箇年七百二十日住。其間建立多寶大塔八丈。移
B32n0186_p0657a17║南天鐵塔之半分。以佛舍利三粒納寶塔之底。以大日
B32n0186_p0657b01║經七軸安剎柱之下。然後三藏還大唐國。開元二十三
B32n0186_p0657b02║年乙亥入滅。春秋九十九。當日本國天平七年乙亥。善無
B32n0186_p0657b03║畏三藏來至日本年代未詳。然開元十二年已後翻譯
B32n0186_p0657b04║大日。蘇悉地。蘇婆呼經。三藏為一行禪師講大日經。隨
B32n0186_p0657b05║講記錄成二十卷。此即一行具以三藏講授口傳如言
B32n0186_p0657b06║記之。全是三藏自親解釋。非一行自作。只是具結集。最
B32n0186_p0657b07║初草本弘法大師傳之弘通。唐朝後人取捨文句或為
B32n0186_p0657b08║十卷。十四卷等。開元十五年丁卯十月一行入滅。春秋四
B32n0186_p0657b09║十二。當日本國聖武天皇御宇神龜四年丁卯。其後善無
B32n0186_p0657b10║畏應是來日本國。即神龜五年戊辰。次天平元年己巳二
B32n0186_p0657b11║年庚午應此時代未立東大寺前。當此寺西南之阿
B32n0186_p0657b12║結庵居住。于後弘法大師於此處所建立真言院。摠言
B32n0186_p0657b13║南院者是也。其後三藏歸大唐者。應是天平三年已後
B32n0186_p0657b14║焉。三藏西來先譯求聞持法。道慈傳求聞持法者。即隨
B32n0186_p0657b15║此傳受。道慈律師於日本國應謁善無畏。其時道慈造
B32n0186_p0657b16║大安寺。土木終功。昌弘宗教。道慈授三論法義於善議。
B32n0186_p0657b17║善議授法於安澄。勒操。西大寺實敏大僧都受法於安
B32n0186_p0658a01║澄大德。即弘之彼寺。西大寺三論宗者。實敏所弘也。自
B32n0186_p0658a02║爾已後彼寺學三論宗。名哲繼踵橫竪弘通。弘仁聖代玄
B32n0186_p0658a03║叡律師製三論大義抄四卷。奉勑詔造之。法隆學問寺。
B32n0186_p0658a04║昔元弘三論宗。布貴道詮及貞玄律師等。即法隆寺三論
B32n0186_p0658a05║宗也。近代弘法相宗。從昔習學太子三經疏。近代已來
B32n0186_p0658a06║昌致學業。本元興寺本學三論。遷彼寺於平城都已來。
B32n0186_p0658a07║專弘三論。智光。禮光俱住彼寺。智光授法於靈叡法師。
B32n0186_p0658a08║靈叡授之於藥寶法師。藥寶授之願曉律師。此等諸德皆
B32n0186_p0658a09║元興寺三論宗也。願曉授法於聖寶僧正。聖寶者七大寺
B32n0186_p0658a10║之撿挍也。以三論為本宗。兼學法相。華嚴。因明。俱舍。
B32n0186_p0658a11║成實。顯宗義途精覈究暢。秘藏真言研覈旨歸。包括之德
B32n0186_p0658a12║無敵對者。遂於東大寺建東南院。以為永代三論本處。
B32n0186_p0658a13║即以宣旨元興寺三論知識供見遷于東大寺。此寺元
B32n0186_p0658a14║學三論。八宗兼學自昔傳來。人王第六十代醍醐天皇御
B32n0186_p0658a15║宇延喜五年乙丑聖寶建此三論本處。補此院主者。乃
B32n0186_p0658a16║三國相承三論長者。昔者諸寺之中三論碩學以官府宣
B32n0186_p0658a17║為宗長者。東南院主代代碩德皆為其選。至第七十代
B32n0186_p0658b01║聖主後三條天皇御宇。殊以東南院務為宗長者所被
B32n0186_p0658b02║宣下。東南院務聖寶已後于今一十八代。顯密兼學作宗
B32n0186_p0658b03║貫首。（但勝賢一代唯密宗。）寺中眾徒從昔至今學三論者。竝肩繼
B32n0186_p0658b04║踵。互奪金玉。俱諍蘭菊。永觀。珍海。樹朗。重譽。竝中古
B32n0186_p0658b05║學英。乃智解鸞鳳也。明遍。貞敏。秀慧。覺澄。俱近代名哲。
B32n0186_p0658b06║是學識玉鏡也。厥後樹慶。智舜。快圓。定春等。繼踵騰旨。
B32n0186_p0658b07║不可勝計者也。
B32n0186_p0658b08║法相宗
B32n0186_p0658b09║法相大乘應理圓實宗。亦曰唯識宗。亦名普為乘教。玄
B32n0186_p0658b10║弉三藏往中天竺大傳此宗。還支那國講弘天下。三藏
B32n0186_p0658b11║上足有慈恩基師。基師上足有淄洲師。淄洲上足有撲
B32n0186_p0658b12║揚師。嫡祖相承橫竪彌昌。此法相宗弘傳日域朝代非
B32n0186_p0658b13║一。師承有數。昔欽明天皇御宇壬申之歲百濟佛法創傳
B32n0186_p0658b14║此國厥後經一百二年至第三十七代孝德天皇御宇白
B32n0186_p0658b15║雉四年癸丑。道昭和尚越海往唐。遇玄弉三藏學法相
B32n0186_p0658b16║宗。即當唐朝第三主高宗皇帝永徽四年癸丑。玄弉三藏
B32n0186_p0658b17║年五十一。慈恩大師齡二十二。道昭與三藏宿在同房。
B32n0186_p0659a01║與慈恩同學。久在門下受學積年。提誘慇懃特傳觀
B32n0186_p0659a02║門。于後歸朝即弘所傳。三藏新翻經論諸典創傳日域
B32n0186_p0659a03║即其人焉。第二傳者。道昭入唐之後經於六年至第三
B32n0186_p0659a04║十八代女帝齊明天皇御宇（皇極重祚）四年戊午。智通。智達兩般
B32n0186_p0659a05║法師。乘新羅船往大唐國。遇玄奘三藏學法相宗。大
B32n0186_p0659a06║日本國此戊午歲始行維摩會為永代規矩。兼學法於
B32n0186_p0659a07║慈恩大師。後還本朝大弘宗旨。第三傳者。道昭入唐之
B32n0186_p0659a08║後經五十一年至第四十二主文武天皇御宇大寶三年
B32n0186_p0659a09║癸卯。新羅智鳳。智鸞。智雄三師。俱奉勑命渡海入唐。謁
B32n0186_p0659a10║撲揚大師學法相宗。（或遇玄奘慈恩學習宗旨者。然二師入滅經年序。）遂歸本朝
B32n0186_p0659a11║大弘宗教。智鳳慶雲三年丙午維摩講師。第四傳者。道昭
B32n0186_p0659a12║入唐之後經六十四年至第四十四代女帝元正天皇御
B32n0186_p0659a13║宇靈龜二年丙辰。玄昉法師渡溟入唐。乃謁撲揚智周大
B32n0186_p0659a14║師研法相宗。于時智周年三十八。唐開元四年也。玄昉
B32n0186_p0659a15║法師在唐學法經二十年。第四十五代聖武天皇御宇天
B32n0186_p0659a16║平七年乙亥七月歸朝。大於所傳妙揚宗旨。四代連綿
B32n0186_p0659a17║各傳宗教。而智鳳門葉經世甚昌。玄昉所傳與鳳一合。
B32n0186_p0659b01║事無異途惣通弘演。道昭和尚授法於行基菩薩也。智
B32n0186_p0659b02║鳳。智鸞。各授法於義淵僧正。義淵有七人上足。謂玄昉
B32n0186_p0659b03║僧正。行基菩薩。宣教大德。良敏大僧都。行達大僧都。隆尊
B32n0186_p0659b04║律師。良辨僧正也。道慈律師亦從學法。即成八人。然道
B32n0186_p0659b05║慈律師雖學諸宗三論為本。故專為彼宗祖師。並興福
B32n0186_p0659b06║元興南北兩寺學者眾多競立義理。因內二明互諍金玉。
B32n0186_p0659b07║朋黨相扇成兩寺異。乃至當代興福一寺學侶繼踵論
B32n0186_p0659b08║難彌昌。並是智鳳玄昉後裔門葉而已。然法相宗雖興福
B32n0186_p0659b09║寺根本所學而諸寺多學。無不弘敷。謂延祥僧正。守印
B32n0186_p0659b10║大法師。守寵法師。神叡小僧都。廣達大法師。勝虞大僧都。
B32n0186_p0659b11║護命僧正。明詮僧都。平備已講。施平律師。長源已講。峯
B32n0186_p0659b12║基律師。賢應已講。玄宗和尚。如是等師皆是元興寺法相
B32n0186_p0659b13║宗也。仲繼律師。明哲律師。長朗律師。戒明和尚。慧達大僧
B32n0186_p0659b14║都。真慧律師。隆光律師。平智律師。藥仁已講。義聖律師。
B32n0186_p0659b15║義叡小僧都。藏祚小僧都。慈念律師等。竝藥師寺法相
B32n0186_p0659b16║宗也。東大寺本願良辨僧正者。雖建東大寺專弘華嚴
B32n0186_p0659b17║宗。而元隨義淵僧正學法相宗。故東大寺兼弘法相。良
B32n0186_p0660a01║辨弟子或有華嚴法相兼學。如安寬律師。標瓊律師。鏡
B32n0186_p0660a02║忍律師等。或有唯華嚴宗。如良興小僧都。良慧大僧都。
B32n0186_p0660a03║永興律師等。三修律師。平仁已講。明一大德。義濟已講。
B32n0186_p0660a04║法藏僧都。圓藝已講等。並是東大寺法相宗也。泰演律師。
B32n0186_p0660a05║善海律師。玄叡律師。實敏大僧都。平詮大法師。忠芬小僧
B32n0186_p0660a06║都。常騰小僧都。延善小僧都。浮珍已講等。並西大寺法相
B32n0186_p0660a07║宗也。大安寺亦有法相宗。道慈律師入唐學法歸朝之時。
B32n0186_p0660a08║最初講慈恩七卷章。自爾已來法相餘風大扇彼寺。法
B32n0186_p0660a09║隆寺中古已來習學法相于今甚昌。藥師寺習學法相
B32n0186_p0660a10║於今彌昌。興福寺者。自昔已來乃至後代專學法相。
B32n0186_p0660a11║學侶繁昌論難彌昌。學侶不知數。鑽仰不限年。智海濬
B32n0186_p0660a12║濬義峰峙峙。欲陳述其相承次第。橫竪支流難率擧盡。
B32n0186_p0660a13║且擧一流嫡祖次第。智鳳。義淵。宣教大法師。賢璟大僧
B32n0186_p0660a14║都。明福小僧都。延賓已講。空晴僧都。真喜僧正。林懷大
B32n0186_p0660a15║僧都。主恩大德。（或經救大僧都）。永超僧都。湛秀已講。覺晴大僧都。
B32n0186_p0660a16║藏俊贈僧正。覺憲僧正。貞慶上人。貞慶之後乃至當代
B32n0186_p0660a17║若干英哲智德無非皆是貞慶後裔門流。六宗長官自昔
B32n0186_p0660b01║孤在法相一宗。補興福寺別當之人遂此前途。應和已
B32n0186_p0660b02║後被置權官。維摩大會行在興福。遂業遂講非唯專
B32n0186_p0660b03║寺。他寺他宗亦遂洪業。
B32n0186_p0660b04║華嚴宗
B32n0186_p0660b05║大日本國傳佛法後。諸教漸弘。諸宗亦昌。華嚴圓宗傳
B32n0186_p0660b06║來是久。然華嚴宗古德記述日本佛法初傳年代總有二
B32n0186_p0660b07║說。一昔新羅學生大安寺審祥大德記云。檜隅蘆入野宮
B32n0186_p0660b08║御宇宣化天皇即位三年歲次戊午年十二月十二日從
B32n0186_p0660b09║百濟國佛法傳來。宣化天皇即第二十九代帝王也。二東
B32n0186_p0660b10║大寺圓超僧都延喜十四年甲戌奉詔撰華嚴宗并因明
B32n0186_p0660b11║章疏目錄彼序中云。磯城嶋金指宮御宇欽明天皇十三
B32n0186_p0660b12║年佛法始傳矣。雖有二說若依多分圓超所說以為正
B32n0186_p0660b13║錄。由此義故。華嚴學者應以超錄定法初傳。宣化天
B32n0186_p0660b14║皇戊午年後經十五年至欽明天皇御宇十三年壬申彼
B32n0186_p0660b15║戊午歲雖佛法傳。事是草創趾基未廣。不以為定。壬申
B32n0186_p0660b16║初傳事歷天下。是故諸家多以為定。壬申已後至第四
B32n0186_p0660b17║十五代天瑞國押開豐櫻彥聖武天皇御宇天平八年
B32n0186_p0661a01║丙子之歲。經一百八十年。此年七月二十日大唐道璿律
B32n0186_p0661a02║師來朝。璿公是華嚴寺普寂和尚之弟子。普寂即華嚴宗
B32n0186_p0661a03║法匠隨北宗神秀禪師傳達摩禪法。璿公隨普寂習傳
B32n0186_p0661a04║華嚴及以禪法。亦明律宗。亦善天台宗。達菩薩戒。璿公
B32n0186_p0661a05║賷華嚴宗章疏始傳日本。如來滅後至此丙子之歲已
B32n0186_p0661a06║經一千六百八十五年。宗教雖傳而未講弘。當時有一
B32n0186_p0661a07║高德沙門。諱曰良辨。凝神真原垂化俗林悲智潛用
B32n0186_p0661a08║難可思焉。欲弘此宗深發誓願。決徹彌固。遂感靈夢。
B32n0186_p0661a09║有一紫衣青裙僧。從東方虛空下來告云。汝欲弘演此
B32n0186_p0661a10║一乘教。請嚴智師以為座主。方於不空羂索之前可
B32n0186_p0661a11║令開講。（云云）夢覺喜躍。感悅無極。然嚴智師在元興寺。
B32n0186_p0661a12║良辨和上即往彼寺請彼大德。北師答云。吾名是嚴智
B32n0186_p0661a13║而心非嚴智。然新羅學生大安寺審祥大德是真嚴智。應
B32n0186_p0661a14║請彼師講敷華嚴。僧正良辨乃往彼寺屈請彼師。大
B32n0186_p0661a15║德辭之。再三慇請。固辭不向。僧正和上于是奏聞。仍以
B32n0186_p0661a16║勑請。此時方向。遂以天平十二年庚辰十月八日於金
B32n0186_p0661a17║鐘道場（即東大寺羂索堂也。名法華堂。）大集京城名僧大德以審祥師
B32n0186_p0661b01║為其師宗。方講宣此大華嚴經。初講之時。上現紫雲
B32n0186_p0661b02║亘覆春山。聖朝叡覽奇歎無量。乃施綵帛一千餘疋。天
B32n0186_p0661b03║皇皇后及諸卿等施入衣等不可勝計。厥年天皇四十
B32n0186_p0661b04║滿賀始弘一乘。叡感祥祥。由兹天皇即發弘誓大願。於
B32n0186_p0661b05║此一乘極為尊重。特詔隆為務救濟為心矣。遂以天平
B32n0186_p0661b06║十六年歲次甲申歸命三寶降勑百寮肇建知識華嚴
B32n0186_p0661b07║別供。自爾已後每年不絕。恒昌講敷為永代式。然則此
B32n0186_p0661b08║華嚴宗平城御宇勝寶感神聖武皇帝為其初興大檀主
B32n0186_p0661b09║以傳遐世。天皇以東大寺為首。於諸大寺弘六宗教。
B32n0186_p0661b10║厥中大華嚴經最是根本法輪。如來成道第二七日說。覺
B32n0186_p0661b11║帝人王最初同崇乃斯華嚴一乘而已。故勑詔曰。當今實
B32n0186_p0661b12║爾何生恠恨。願同趣者莫撥莫退。勤勤學悟此一乘之
B32n0186_p0661b13║大義。（已上）當知此宗最初傳者。天平八年大唐道璿律師
B32n0186_p0661b14║乃其人也。講弘傳者。丙子之後經五箇年天平十二年
B32n0186_p0661b15║庚辰審祥禪師乃厥匠也。發願初興者。即良辨僧正是其
B32n0186_p0661b16║英也。良辨本隨義淵僧正學法相宗。彼七人上足之一
B32n0186_p0661b17║也。今正發願初興華嚴。金鐘道場執金剛神者。良辨僧
B32n0186_p0662a01║正之本尊也。良辨元名金鷲仙人。是彌勒應迹。自造彌
B32n0186_p0662a02║勒像安羂索堂。執金剛神放光照內裏。良辨奉祈聖朝
B32n0186_p0662a03║安穩音聞內裏已達上聞。乃被立勑使。良辨奏聞奉
B32n0186_p0662a04║禱聖朝安隱建立大伽藍。祈禱懇志深契叡慮迺先賜
B32n0186_p0662a05║以羂索堂。以公家土功造營已畢。此處名金鐘寺。天平
B32n0186_p0662a06║庚辰華嚴初講即在此堂。天平五年癸酉初造羂索院。而
B32n0186_p0662a07║此院中有二月堂。安十一面像。實忠和尚現身昇兜率
B32n0186_p0662a08║天。遷四十九院中觀音院行業。勸請補陀落山觀音為
B32n0186_p0662a09║堂本尊。修懺悔法。兼安小像為堂本尊。今此不空羂索
B32n0186_p0662a10║觀音惣名金鐘寺。後立東大寺為彼所管處。華嚴本經
B32n0186_p0662a11║惣有三部。六十華嚴自昔已傳。而未講演徒積年序
B32n0186_p0662a12║隱密不弘。八十華嚴大唐證聖元年乙未之歲始開譯場
B32n0186_p0662a13║至聖歷二年己亥之歲首尾五年翻譯摠訖。聖曆己亥當
B32n0186_p0662a14║日本國文武天皇御宇三年己亥之曆。于後天平八年丙
B32n0186_p0662a15║子玄昉法師（後任僧正。）賷一切經來。即傳此經。于後天平勝
B32n0186_p0662a16║寶六年鑒真和尚來朝之時。此八十經從身賷來。四十華
B32n0186_p0662a17║嚴及清涼八十經大疏二十卷大同元年丙戌之歲弘法大
B32n0186_p0662b01║師初傳此國。當大唐第十一主憲宗皇帝元和元年丙戌。
B32n0186_p0662b02║此四十經大唐貞元十二年初譯。名貞元華嚴經。譯後經
B32n0186_p0662b03║十一年方傳此國。天平十二年始所講之者。乃是舊譯
B32n0186_p0662b04║六十華嚴。新羅學生大安寺審祥大和尚屬講弘之選初
B32n0186_p0662b05║演此宗。審祥即往大唐隨香象大師學華嚴宗。即是
B32n0186_p0662b06║親承高祖之名哲也。既以勑詔為宗講師。于時請慈
B32n0186_p0662b07║訓小僧都。（興福寺最初別當）鏡忍僧都。圓證大德以為複師。請十
B32n0186_p0662b08║六德為其聽眾。首尾三年講六十經。一年二十卷。三年
B32n0186_p0662b09║之中終六十卷。以探玄記講六十經。審祥禪師三年終
B32n0186_p0662b10║經。天平十四年壬午奄焉卒矣。厥後即請前三複師立為
B32n0186_p0662b11║講師次第講敷。言講師者。讀經論文初開義途立理
B32n0186_p0662b12║顧旨窮盡綱目。言複師者。講師初開義理之後。別時
B32n0186_p0662b13║如前講文立義顯揚莊嚴講師所說。講師所說如如來
B32n0186_p0662b14║初轉法輪。複師重敷如舍利弗第二轉法輪。昔智勝如來
B32n0186_p0662b15║初說法華經。後十六王子覆說彼法華。今立講師複師
B32n0186_p0662b16║即此等例。講師沒時複師轉補。三般講師各二十卷三年
B32n0186_p0662b17║繼續摠盡一部。次請元興寺嚴智大德以為講師。標瓊
B32n0186_p0663a01║律師并性泰大德為其複師。亦講六十經竟。次智璟大
B32n0186_p0663a02║德以為講師。澄叡大德。春福大德為其複師。講六十經
B32n0186_p0663a03║并疏二十卷畢。奉始經之日。天朝行幸盧舍那佛前。證
B32n0186_p0663a04║明彼講。自此以後古經及疏新經及疏講演繁多。不可
B32n0186_p0663a05║數量。上依別供緣起載之。言始經之日行幸者。應是
B32n0186_p0663a06║講始六經八經之日。言新經及疏者。是刊定記一十六
B32n0186_p0663a07║卷釋八十經。具言續華嚴疏刊定記。清涼大疏未傳度
B32n0186_p0663a08║前。以刊定記講八十經。東大寺者四聖垂應所建立
B32n0186_p0663a09║也。聖武天皇救世觀音上宮太子再誕。良辨僧正彌勒垂
B32n0186_p0663a10║化。天竺婆羅門菩提僧正普賢化身。行基菩薩文殊應現。
B32n0186_p0663a11║或為大檀主立大伽藍弘華嚴宗。或為祈禱師奉授
B32n0186_p0663a12║一乘於帝王。或為供養導師奉果叡願。或為勸進棟梁
B32n0186_p0663a13║奉助御願。自餘開眼鯖翁傳戒雅樂乃至木工金師無
B32n0186_p0663a14║非皆是大聖應作。翁之所荷鯖者八十華嚴經是也。以
B32n0186_p0663a15║東大寺是華嚴宗故。化來者以經表彰。南大門懸大華
B32n0186_p0663a16║嚴寺名額。大佛殿二階之間顯恒說華嚴院靈額。寺內遍
B32n0186_p0663a17║滿皆學華嚴。自天平十二年至延曆八年己巳五十年
B32n0186_p0663b01║恒說華嚴。自後講說于今不絕。論難決擇任持法命。良
B32n0186_p0663b02║辨僧正臨終以華嚴宗付崇道天皇。崇道受囑於大安
B32n0186_p0663b03║寺建立東院弘華嚴宗。彼寺本有審祥禪師曾講華
B32n0186_p0663b04║嚴。後更興之。藥師寺正義大威儀師者。元是法相慈訓
B32n0186_p0663b05║弟子。慈訓兼學華嚴。正義隨慈訓亦學華嚴宗。藥師寺
B32n0186_p0663b06║亦有長朗律師者。元是法相學者。正義奏聞以官府宣
B32n0186_p0663b07║移長朗於華嚴宗。長朗隨正義學華嚴宗。藥師寺有明
B32n0186_p0663b08║哲律師。隨慈訓學華嚴。長朗弟子有義聖律師。於五
B32n0186_p0663b09║教章多作私記錄長朗義。昔藥師寺如是弘通華嚴宗
B32n0186_p0663b10║也。西大寺亦兼弘華嚴宗。元興寺有嚴智大德。弘華嚴
B32n0186_p0663b11║宗。大宋高僧傳東大寺名為城大寺。國分寺門懸金光明
B32n0186_p0663b12║四天王護國之寺名額。是日本國摠國分寺門。大護海
B32n0186_p0663b13║內。專保天下。國土豐樂隨由此門興榮。弘法大師書此
B32n0186_p0663b14║門名額。造梵天帝釋四大天王金剛力士形像安置額二
B32n0186_p0663b15║邊。以示天等護國之相。額之文字筆點有表。國字極大
B32n0186_p0663b16║表國大榮國中王字體相極大。表示帝德彌綸普天如
B32n0186_p0663b17║是等也。日本華嚴。良辨為初興本願。審祥是初講祖師。
B32n0186_p0664a01║聖武天皇乃造寺興宗之大檀主。三大祖師建興一乘。永
B32n0186_p0664a02║世紹隆䂓矩在兹。良辨上足有實忠和尚。是十一而觀
B32n0186_p0664a03║音應迹。自餘安寬律師。鏡忍僧都。標瓊律師。良興小僧
B32n0186_p0664a04║都。良慧大僧都。永興律師。忠慧律師等。並良辨門人。各
B32n0186_p0664a05║秉宗教橫竪流演。實忠上足有等定大僧都。是桓武天
B32n0186_p0664a06║皇御師範也。桓武天皇東宮已前於龜瀨山峯師子現無
B32n0186_p0664a07║畏之身。大聖示老翁之姿。師子復本形顯童子之形。必
B32n0186_p0664a08║是五髻文殊童子。等定拜之奉進臨幸於寺。乃河內國
B32n0186_p0664a09║西林寺也。彼寺是天智天皇之御願。等定即是彼寺住僧。
B32n0186_p0664a10║東大寺為本寺。習學華嚴講敷不倦。桓武天皇踐祚之
B32n0186_p0664a11║後修造西林寺興隆東大寺。顯揚華嚴紹續圓宗。即
B32n0186_p0664a12║以等定大僧都補東大寺別當。等定大興宗教雙建真
B32n0186_p0664a13║俗。延曆十九年等定奄逝。春秋八十有餘。西林道場有
B32n0186_p0664a14║等定房。于後弘法大師自京往還高野常宿等定遺房。
B32n0186_p0664a15║彼房于今安大師真影。等定弟子有正進律師。進公授
B32n0186_p0664a16║法于長歲和尚。長歲兼因明師。歲公授法道雄小僧都。
B32n0186_p0664a17║道雄隨弘法大師傳受真言。創立海印寺。弘華嚴圓宗
B32n0186_p0664b01║兼真言城壍一方。道雄授宗於基海大德。次良緒律師
B32n0186_p0664b02║繼踵弘傳。良緒之下有圓超僧都。有光智大僧都。圓超
B32n0186_p0664b03║延喜聖代獻華嚴宗并因明目錄。光智僧都日本華嚴第
B32n0186_p0664b04║十代祖。人王第六十二代村上天皇御宇天曆元年歲次
B32n0186_p0664b05║丁未當大漢高祖開運四年丁未光智大德始建尊勝院
B32n0186_p0664b06║為永代華嚴弘通本處。司彼院務之人。即為日本華嚴
B32n0186_p0664b07║宗貫首。光智已後乃至當代十有二代宗緒繼續。建興
B32n0186_p0664b08║二諦紹隆三寶。學侶竝肩鑽仰宗教。法徒繼踵論難精
B32n0186_p0664b09║詳。光智五世門葉有良覺大法師。覺公門人有如幻。景
B32n0186_p0664b10║雅兩哲。如幻僧都播州立寺名曰性海。大弘華嚴學業
B32n0186_p0664b11║不絕。景雅法橋門人有高辨大德。顯揚一乘播氷藍德。
B32n0186_p0664b12║開高山寺弘華嚴宗。學業繁昌修練勇勵。竝是本寺之
B32n0186_p0664b13║清流。圓宗之風芳者也。辨曉法印者。中古之英匠也。論說
B32n0186_p0664b14║兼備真俗竝暢。紹隆有功宗緒無墜。宗性權僧正者。近
B32n0186_p0664b15║代之名哲也。智辨縱橫把彌天之德。論難清雅播經國之
B32n0186_p0664b16║量。華嚴因明俱舍法相皆悉研究無不精詳。諸宗奧旨兼
B32n0186_p0664b17║暢無遺。辨曉者。後白河天皇御宇奉論說之勑詔。宗性
B32n0186_p0665a01║者。後嵯峨天皇嘉運預智解之勸賞。智德聯跡不慙昔
B32n0186_p0665a02║日。大日本國華嚴宗緒審祥良辨已來乃至當代貫首二
B32n0186_p0665a03║十一代。燈燈相傳學業繁昌。法法流演紹隆連綿。
B32n0186_p0665a04║俱舍宗
B32n0186_p0665a05║梵具言阿毗達摩俱舍。此翻言對法藏此論從婆沙論
B32n0186_p0665a06║而生焉。婆沙解釋發智本論六足中義皆悉通會。發智
B32n0186_p0665a07║婆沙是對法藏。今此俱舍全取彼名。此乃全取他名有
B32n0186_p0665a08║財釋也。是故取本名俱舍論。俱舍為門兼研有宗諸論
B32n0186_p0665a09║所說。隨其章品彼此對當一一格之。錯練貫括。有宗義
B32n0186_p0665a10║理無不究盡。光師寶師俱解釋論。兼罄發智六足婆沙
B32n0186_p0665a11║幽旨圓暉一師啻釋本頌。而釋論難義無不皆註解。唐
B32n0186_p0665a12║朝解釋圓暉頌疏。多家群起互諍金玉。大日本國習學
B32n0186_p0665a13║俱舍。昔通諸寺各立義門附法相宗研竅此論。元興
B32n0186_p0665a14║寺護命明全等乃其人也。護命僧正傳新羅智平法師義。
B32n0186_p0665a15║建立有為法體不生滅義。餘先德等多是有為法體生滅
B32n0186_p0665a16║義也。東大寺自昔已來習學俱舍。寺內所置八宗兼學。
B32n0186_p0665a17║雖俱舍宗附法相宗而滿寺皆學。諸宗學者皆學俱舍。
B32n0186_p0665b01║中古已來華嚴三論兩宗學者各峙詞鋒互諍蘭菊。兩
B32n0186_p0665b02║宗學者自昔已來達有宗義善俱舍宗。以東大寺為
B32n0186_p0665b03║俱舍本處。自昔學者鑽仰功多。發智六足貫括胷內。俱
B32n0186_p0665b04║舍婆沙包納肝底。正理顯宗懸味舌端。法勝雜心浮見
B32n0186_p0665b05║眼前。依毗婆沙作問答式言陳意許轉變相反。忽聞問
B32n0186_p0665b06║題令惑人心。如難提菩薩試阿羅漢。似大乘論中轉變
B32n0186_p0665b07║祕密義。如是學者充滿寺中。是東大寺俱舍宗不共德
B32n0186_p0665b08║也。華嚴三論兩宗學者既皆兼學有宗俱舍。其師資相承
B32n0186_p0665b09║事全同二宗血脉。而或有承異師。是隨時宜而已。中
B32n0186_p0665b10║古有秀慧。顯範。覺雄。尊玄四英。如須彌半腹有四天
B32n0186_p0665b11║王焉。各研有宗同婆沙四評家。次有覺澄。貞禪。義海。
B32n0186_p0665b12║承僧四哲。俱舍婆沙瑩玉。發智六足懸鏡。論難縱橫決
B32n0186_p0665b13║斷任運。近代有良忠。聖禪兩德。如孔門游夏。同什公肇
B32n0186_p0665b14║叡次有快圓。定春兩雄。是有宗之龍象。毗曇之麟鳳也。
B32n0186_p0665b15║彼同時有華嚴貫首權僧正宗性上綱。非唯華嚴因明為
B32n0186_p0665b16║最極上首。亦兼研俱舍宗。薩婆多宗深義奧理。探𧷤究
B32n0186_p0665b17║底洞微盡幽。大解孤絕之德。深智獨標之譽。如日輪映
B32n0186_p0666a01║眾光。同大海吞眾流。若有難決之義共聖禪語話耳。
B32n0186_p0666a02║當代滿寺俱舍學侶相繼不絕。論難彌昌。
B32n0186_p0666a03║成實宗
B32n0186_p0666a04║成實論宗由來良久。日本佛法初傳之時。成實宗與三論
B32n0186_p0666a05║宗同時傳來。是故後代以成實宗附三論宗。聖德太子
B32n0186_p0666a06║作三經疏。以成實論為法相門。依光宅義以立義門。
B32n0186_p0666a07║光宅法師是成實師。正弘大乘而以成實判法性相。高
B32n0186_p0666a08║麗慧慈。慧觀。百濟慧聦。觀勒。竝三論宗法輪之匠此為
B32n0186_p0666a09║初起。後漸傳教。此等諸師皆通成實。太子以慧慈。慧聰。
B32n0186_p0666a10║觀勒為師習學佛法。即是三論成實宗義而已。昔百濟
B32n0186_p0666a11║道藏法師造成論疏有十六卷。上古傳來于今有之。昔
B32n0186_p0666a12║以成實即附三論。自爾已來彼宗之人相承習學。東大
B32n0186_p0666a13║寺三論宗。昔日兼學成實論宗。講成實論以道藏疏。又
B32n0186_p0666a14║有成實義章二十三卷。未詳誰造。又有成實義林二卷。
B32n0186_p0666a15║成實學有翫此等章講論談疏。昔日已來中古已前人
B32n0186_p0666a16║各策勵。元興大安西大法隆學三論處皆兼成論。昔西
B32n0186_p0666a17║大寺三論宗玄叡律師作三論大義抄。即成立成實宗附
B32n0186_p0666b01║三論宗之義。俱舍附法相宗。彼抄具明之。東大寺中古
B32n0186_p0666b02║已來三論宗學侶雖不別講成實論。而淨影大乘義章明
B32n0186_p0666b03║三宗中有成實義故。彼宗人知成實義。嘉祥大師章疏
B32n0186_p0666b04║文中。多擧成實論宗之義破之拆之。淨影章中猶多明
B32n0186_p0666b05║成論義。故後代學侶知成實義要在三論宗學者之中。
B32n0186_p0666b06║成實論宗相承次第應知其相。淨影義章三宗義者。毗
B32n0186_p0666b07║曇成實大乘是也。若依此義學彼章人亦知毗曇。道基
B32n0186_p0666b08║法師攝論義章有十四卷。亦明三宗。毗曇成實攝大乘
B32n0186_p0666b09║宗。彼師亦作阿毗曇章十五卷明毗曇義。其中往往明
B32n0186_p0666b10║成實義。成實宗緣起如是。
B32n0186_p0666b11║
B32n0186_p0666b12║
B32n0186_p0666b13║
B32n0186_p0666b14║
B32n0186_p0666b15║
B32n0186_p0666b16║
B32n0186_p0666b17║三國佛法傳通緣起卷中　終