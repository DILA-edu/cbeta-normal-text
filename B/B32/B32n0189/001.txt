B32n0189_p0765a01║大華嚴一乘法界圖
B32n0189_p0765a02║
B32n0189_p0765a03║清寒比蒭　雪岑　註并序
B32n0189_p0765a04║
B32n0189_p0765a05║○大華嚴法界圖序
B32n0189_p0765a06║△夫大華嚴。華藏法界者。以虛空。為體。以法界。
B32n0189_p0765a07║為用。以遍一切處。為佛。以緣起法體。為眾會。
B32n0189_p0765a08║說圓滿修多羅。教。所謂　剎說塵說。佛說菩薩說。
B32n0189_p0765a09║三世一時說。是也。法界圖者。以一海印圖。圓
B32n0189_p0765a10║攝無邊之教海。圖中。所謂　一中一切多即一。一
B32n0189_p0765a11║即一切多即一。是也。東土。義相法師。始製此圖。
B32n0189_p0765a12║表三世間十法界。莊嚴無盡之義。以牖冥蒙。專
B32n0189_p0765a13║門舊學。重演流布。辨記錄鈔。遍滿世間。誕生王
B32n0189_p0766a01║子　已為庶人矣。
B32n0189_p0766a02║原夫華藏之界。本無些子限量。華嚴之佛。亦無些
B32n0189_p0766a03║子說法。但居無事田地。弄他無事活計而已。只緣
B32n0189_p0766a04║一真淨界。俄然晦昧。遂有一念。分彼分我。彼我
B32n0189_p0766a05║既立。取捨便起。才有取捨之心。便成十法之界。
B32n0189_p0766a06║於無事中。瞥然生死。不動之佛。動於無動之際。
B32n0189_p0766a07║圓融之法。㭊於不二之內。則眾生之佛。依業識以
B32n0189_p0766a08║出世。佛之眾生。昧惠身而取悟。轉轉相迷。至于
B32n0189_p0766a09║今日。所謂　瞎狗。吠蘆叢。盲人。唱賊虎。此。
B32n0189_p0766a10║大雄。不得已而說。賢哲。不得已而判。而大部三
B32n0189_p0766a11║十九品。小圖二十五句。所以出也。
B32n0189_p0766a12║然。言者。心之發也。心者。言之宗也。譬如太和
B32n0189_p0767a01║之氣。本無形聲。假形器。而激發。則為律呂。圓
B32n0189_p0767a02║融之法。本無名相。假言句。而演說。則為經論。
B32n0189_p0767a03║非律呂。無以像太和。非經論。無以闡圓融。則經
B32n0189_p0767a04║論者。亦是圓融法性之風規。而三世諸佛之大意也。
B32n0189_p0767a05║奈何正法已遠。佛教澆漓。參佛乘者。指教網。
B32n0189_p0767a06║為葛藤。討佛語者。斥單傳。為壁觀。有道理而礙
B32n0189_p0767a07║於事者。有達事而昧於理者。遂使圓融無二之法。
B32n0189_p0767a08║變為固滯守一之物。廼至乾竺。分河。震旦。異宗。
B32n0189_p0767a09║則平等之慈。自相矛盾。良可悲夫。
B32n0189_p0767a10║羅代。義相法師。製作此圖。其來。尚矣。全家宿
B32n0189_p0767a11║德。各以教網。臆解。支離蔓延。遂成卷[袌-包+矢]。余。
B32n0189_p0767a12║一覽。執卷。歎曰清淨法界。豈有如此其多言乎。
B32n0189_p0768a01║若固如是。相師。豈向微塵偈品中。撮其樞要。簡
B32n0189_p0768a02║出二百一十字。莊嚴一乘法界圖乎。
B32n0189_p0768a03║然。以相師。一圈。觀之。向二百一十字。究其宗
B32n0189_p0768a04║旨。則不過法性而已。究其法性。則不過隨緣而已。
B32n0189_p0768a05║忽有明眼衲僧。出來道。說玄說妙。說心說性。
B32n0189_p0768a06║教有明文。如何是相法師。未吐一字前消息。余。
B32n0189_p0768a07║自代云。成化　丙申﨟。說于綠苔軒南窓下。
B32n0189_p0768a08║
B32n0189_p0768a09║
B32n0189_p0768a10║
B32n0189_p0768a11║
B32n0189_p0768a12║
B32n0189_p0768a13║
B32n0189_p0769a01║△示眾云。建法幢。立宗旨。錦上添華。脫籠頭。卸
B32n0189_p0769a02║角駄。太平時節。
B32n0189_p0769a03║若論頓也。不留朕迹。千聖。亦摸索不着。若論漸
B32n0189_p0769a04║也。返常合道。鬧市裏。七縱八橫。若論圓也。箇
B32n0189_p0769a05║箇。立在轉處。全機作用。不存軌則。若論別也。
B32n0189_p0769a06║頭頭。有殺人之劍。處處。藏陷虎之機。
B32n0189_p0769a07║到這裏。諸天。捧花。無路。外道。潛窺。無門。終日
B32n0189_p0769a08║默。而未嘗默。終日說。而未嘗說。毘耶城裏。其
B32n0189_p0769a09║聲如雷。普光殿前。有耳如聾。只如頓中有漸。漸
B32n0189_p0769a10║中有頓。圓中有別。別中有圓。圓陀陀。阿轆轆地。
B32n0189_p0769a11║大用。現前。殺活。自由。丈六。莖章。莖草。
B32n0189_p0769a12║丈六。信手拈來。無有不是。是什麼境界。看取新
B32n0189_p0769a13║羅義相和尚。法界圖一圈○。
B32n0189_p0770a01║向上。一路。千聖。不傳。既是不傳底消息。祇這
B32n0189_p0770a02║法界一圖。從何而出。
B32n0189_p0770a03║只如縱橫屈曲。字點斑文。是圖耶。白紙一幅。說
B32n0189_p0770a04║玄說黃。是圖耶。相法師。擬心動念。垂慈利物。
B32n0189_p0770a05║是圖耶。只如朕兆未萌。名器未形。早是圖耶。
B32n0189_p0770a06║（良久云）領取鉤頭意。莫認定盤星。
B32n0189_p0770a07║
B32n0189_p0770a08║○大華嚴一乘法界圖
B32n0189_p0770a09║
B32n0189_p0770a10║
B32n0189_p0770a11║
B32n0189_p0770a12║
B32n0189_p0770a13║
B32n0189_p0771a01║○東土義相述
B32n0189_p0771a02║
B32n0189_p0771a03║世尊。七處九會。為頓機人。說頓部。已是錯了。
B32n0189_p0771a04║義相法師。向清平世界。為什麼　鑿空摸影。不識
B32n0189_p0771a05║好惡。說這般閑話。到這裏。安着一字。肉上剜瘡。
B32n0189_p0771a06║減着一字。眼中着屑。於最清淨法界上。且喜沒
B32n0189_p0771a07║交涉。雖然。法。本法無法。無法法。亦法。今付
B32n0189_p0771a08║無法時。法法。何曾法。伊麼。則將山河大地。草
B32n0189_p0771a09║木叢林。一一拈來。作一切法。亦得。將語默動靜。
B32n0189_p0771a10║縱橫妙用。一一覷破。作不是法。亦得。奈為如
B32n0189_p0771a11║此。
B32n0189_p0771a12║我為法王。於法。自在。拈放。在我。與奪。臨時。
B32n0189_p0771a13║將此一圖。作一法界。咄。
B32n0189_p0772a01║○法性圓融無二相
B32n0189_p0772a02║
B32n0189_p0772a03║法者。即六根門頭。森羅萬像。情與無情也。性者。
B32n0189_p0772a04║六根門頭。常常受用。計較摸索不得底消息也。
B32n0189_p0772a05║圓融者。一切法。即一切性。一切性。即一切法。
B32n0189_p0772a06║即今。青山綠水。即是本來性。本來性。即是青山
B32n0189_p0772a07║綠水也。無二相者。青山綠水。本來性。元是一箇
B32n0189_p0772a08║王太白。本來無二也。但以世人。妄生分別。遂有
B32n0189_p0772a09║我人。於清淨無礙中。瞥生異念。揑作十法界。熾
B32n0189_p0772a10║然作用。要知不礙底消息麼。
B32n0189_p0772a11║微塵剎境。自他。不隔於毫釐。十世古今。始終。
B32n0189_p0772a12║不離於當念。
B32n0189_p0772a13║
B32n0189_p0773a01║○諸法不動本來寂
B32n0189_p0773a02║諸法。即前。現前一切受用也。不動者。即前。計
B32n0189_p0773a03║較摸索不得也。本來寂者。即前。無二相。所謂不
B32n0189_p0773a04║動絲毫。合本然也。道箇本然。早是動也。畢竟。
B32n0189_p0773a05║如何。痴人面前。不得說夢。
B32n0189_p0773a06║
B32n0189_p0773a07║○無名無相絕一切
B32n0189_p0773a08║到這裏。非佛非菩薩。非二乘非凡夫。非法非非法。
B32n0189_p0773a09║非法性非非法性。非緣起非證分。可以名。目耶。
B32n0189_p0773a10║可以相。知見耶。一切攀緣。擬議。都沒。奈何
B32n0189_p0773a11║方信道。
B32n0189_p0773a12║欲言。言不及。林下。好商量。
B32n0189_p0773a13║
B32n0189_p0774a01║○證智所知非餘境
B32n0189_p0774a02║
B32n0189_p0774a03║三世諸佛之所證。證此者也。歷代禪師之所悟。悟
B32n0189_p0774a04║此者也。自靈峰少室已後。代代相承。蓮芳續焰者。
B32n0189_p0774a05║不知其幾何。但契此而已。境者。如上所云。絕
B32n0189_p0774a06║一切者。非商量。有分之境也。伊麼。則這介境。
B32n0189_p0774a07║與世間境。同耶。異耶。　（良久云）大丈夫。秉慧釰。
B32n0189_p0774a08║般若鋒兮。金剛焰。非但能摧外道心。早曾落却天
B32n0189_p0774a09║魔膽。咄。再犯。不容。
B32n0189_p0774a10║
B32n0189_p0774a11║
B32n0189_p0774a12║
B32n0189_p0774a13║
B32n0189_p0775a01║○真性甚深極微妙
B32n0189_p0775a02║
B32n0189_p0775a03║若論大華嚴。重重無盡法界。不涉唇吻。早是說了
B32n0189_p0775a04║也。不干教乘。早已演了也。直饒溪聲。為舌相。
B32n0189_p0775a05║山色。為身器。盡山河大地。為寂場。惣情非情。
B32n0189_p0775a06║為眾會。言說。不着。讚揚。難盡。相師。入無縫
B32n0189_p0775a07║罅處。強生穿鑿。所謂　彼既無瘡。勿傷之也。雖
B32n0189_p0775a08║然。教海波瀾。不碍默味。相師。坐寬。蕩蕩地。
B32n0189_p0775a09║任他道。法性圓融無二相。諸法不動本來寂。無名
B32n0189_p0775a10║無相絕一切。證智所知非餘境。四句。道盡了也。
B32n0189_p0775a11║不搽紅粉。便有風流。氣象。且道。四句。還有你
B32n0189_p0775a12║思量計較。分別意識也無。自寂場。至于今日。便
B32n0189_p0776a01║是一條鐵。無你接觜處。相師。慈悲之故。不惜眉
B32n0189_p0776a02║毛。有落草之談。便道。真性。甚深。極微妙。早
B32n0189_p0776a03║是十分帶泥帶水去也。山僧。今日。重為注脚。葛
B32n0189_p0776a04║藤。不少。
B32n0189_p0776a05║前。云。法性者。融淨穢。通真俗。所謂不可取不
B32n0189_p0776a06║可捨。若除一切。不得全法界之智。若添一事。不
B32n0189_p0776a07║得名清淨之界者也。此。云。真性者。別取有情門
B32n0189_p0776a08║中。證入分。退身一步。假作真性之名。非指法性
B32n0189_p0776a09║外。別有一段真性也。若是藏人。竪看。有分。若
B32n0189_p0776a10║是圓頓機中。橫看。早是錯了也。不竪不橫。且道。
B32n0189_p0776a11║是什麼消息。橫竪。且置一邊。作麼生是甚深底
B32n0189_p0776a12║道理。以謂真也。全是夢幻。以謂假也。純是實相。
B32n0189_p0777a01║非性非相。非真非假。而性而相。而真而假。故。
B32n0189_p0777a02║云。甚深也。契文殊之妙智。宛是初心。則深也。
B32n0189_p0777a03║不可得。入普賢之玄門。曾無別体。則淺也。不
B32n0189_p0777a04║可得。妙有。得之而不有。真也。不可得。真空。
B32n0189_p0777a05║得之而不空。假也。不可得。理絕名言。謂智斷修
B32n0189_p0777a06║證。故。云。極微妙。還會麼。
B32n0189_p0777a07║莫謂如來。成斷滅。一聲。還續一聲來。
B32n0189_p0777a08║
B32n0189_p0777a09║
B32n0189_p0777a10║
B32n0189_p0777a11║
B32n0189_p0777a12║
B32n0189_p0777a13║
B32n0189_p0778a01║○不守自性隨緣成
B32n0189_p0778a02║一切法。本來無性。一切性。本來無住。無住。則
B32n0189_p0778a03║無体。無体。則隨緣不碍。隨緣不碍。故。不守自
B32n0189_p0778a04║性。而成十方。三世矣。自性者。諸法無相。本來
B32n0189_p0778a05║清淨之体也。會麼。
B32n0189_p0778a06║去年梅。今年柳。顏色。聲香。摠依舊。
B32n0189_p0778a07║
B32n0189_p0778a08║
B32n0189_p0778a09║
B32n0189_p0778a10║
B32n0189_p0778a11║
B32n0189_p0778a12║
B32n0189_p0778a13║
B32n0189_p0779a01║○一中一切多中一
B32n0189_p0779a02║所以。不守自性。隨緣而成故。一法。無自性故。
B32n0189_p0779a03║具一切。而成一。一切法。無自性故。以一法。而
B32n0189_p0779a04║成一切。是故。一中。一切。多。不碍於一。一切
B32n0189_p0779a05║中。一。一。不碍於多。伊麼。則一毫端裏。三世。
B32n0189_p0779a06║諸佛。處處。度生。無邊剎海。一切。眾生。箇
B32n0189_p0779a07║箇。涅槃。毫端。剎海。空花中。境界。諸佛。眾
B32n0189_p0779a08║生。夢幻中。物色。譬如虛空。雖遍一切。而亦不
B32n0189_p0779a09║離於一塵。要識虛空建立底消息麼。
B32n0189_p0779a10║依簷山色。連雲翠。出檻花枝。帶露香。
B32n0189_p0779a11║
B32n0189_p0779a12║
B32n0189_p0779a13║
B32n0189_p0780a01║○一即一切多即一
B32n0189_p0780a02║所以。一中。一切。多中。一故。以有一法故。即有
B32n0189_p0780a03║一切。以有一切故。即有一法。以有眾生故。即有諸
B32n0189_p0780a04║佛。以有諸佛故。即有眾生。虛空。無碍。生。佛。
B32n0189_p0780a05║無二。緣生。無住。因果。同時。無量圓因。不出於
B32n0189_p0780a06║剎那。無邊果海。不離於當念。要識虛空動作底消息
B32n0189_p0780a07║麼。
B32n0189_p0780a08║竹影。掃階。塵不動。月穿潭底。水無痕。
B32n0189_p0780a09║
B32n0189_p0780a10║
B32n0189_p0780a11║
B32n0189_p0780a12║
B32n0189_p0780a13║
B32n0189_p0781a01║○一微塵中含十方
B32n0189_p0781a02║只這一星兒中。包含無盡法界。無量生佛。淨土。
B32n0189_p0781a03║穢土。一一充滿。一一周遍。無欠無餘。伊麼。則
B32n0189_p0781a04║只這一星兒。還有許多限量麼。無量法界。還有許
B32n0189_p0781a05║多伎倆麼。咄。要大。即大。要小。即小。一塵。
B32n0189_p0781a06║計十方。十方。為小。以十方。量一塵。一塵。為
B32n0189_p0781a07║大。無緣起故。無自性故。為甚如此。
B32n0189_p0781a08║昨夜。金烏。飛入海。曉天。依舊一輪飛。
B32n0189_p0781a09║
B32n0189_p0781a10║
B32n0189_p0781a11║
B32n0189_p0781a12║
B32n0189_p0781a13║
B32n0189_p0782a01║○一切塵中亦如是
B32n0189_p0782a02║只這十方法界。介介。是一微塵。一微塵。亦不可
B32n0189_p0782a03║得。如光如影。亦如因陀羅網。互相參徹。重重交
B32n0189_p0782a04║映。一一寶中。眾象。無盡。一一佛國。滿十方。
B32n0189_p0782a05║十方。入一。亦無餘。非擬議。所知。非智眼。所
B32n0189_p0782a06║見。何也。
B32n0189_p0782a07║經行。及坐臥。常在於其中。
B32n0189_p0782a08║
B32n0189_p0782a09║
B32n0189_p0782a10║
B32n0189_p0782a11║
B32n0189_p0782a12║
B32n0189_p0782a13║
B32n0189_p0783a01║○無量遠劫即一念
B32n0189_p0783a02║如前所說。微塵。十方。無有自性体相故。一切古
B32n0189_p0783a03║今。三世諸佛。從初發心。立普賢願。窮未來際。
B32n0189_p0783a04║不離如今。或謦欬一聲。或彈指一下。乃至揚眉瞬
B32n0189_p0783a05║目。無不是諸佛方便。且道。還相委悉麼。不離當
B32n0189_p0783a06║處。常湛然。覓則知君。不可見。
B32n0189_p0783a07║
B32n0189_p0783a08║○一念即是無量劫
B32n0189_p0783a09║即今。一念。亘徹十世。橫遍十方。建立一切諸佛。
B32n0189_p0783a10║同時。度生。行布一切眾生。同時。滅度。非古
B32n0189_p0783a11║非今。非新非舊。且道。無量遠劫。還有時分也無。
B32n0189_p0783a12║無影樹下。合同船。瑠璃殿上。無知識。
B32n0189_p0783a13║
B32n0189_p0784a01║○九世十世互相即
B32n0189_p0784a02║一念。多劫。同時。無碍。故。三世中。各具三世。
B32n0189_p0784a03║而融於平等之世。法法。常住。交徹無碍。
B32n0189_p0784a04║
B32n0189_p0784a05║○仍不雜亂隔別成
B32n0189_p0784a06║有体。則有雜。有相。則有亂。無体。則無相。故。
B32n0189_p0784a07║無用為用。無用為用。故。其用。不窮。建立三
B32n0189_p0784a08║世。亦在我。收攝一念。亦在我。三世。一時。一
B32n0189_p0784a09║時。三世。不異古。而即新。不異新。而是古。一
B32n0189_p0784a10║切亘然。古今。無間。
B32n0189_p0784a11║將謂少林消息斷。桃花。依舊笑春風。
B32n0189_p0784a12║
B32n0189_p0784a13║
B32n0189_p0785a01║○初發心時便正覺
B32n0189_p0785a02║了知真性。無生。無自性。無緣起。絕對待。如是
B32n0189_p0785a03║而發心。如是而行李。故。初發心時。圓圓果海。
B32n0189_p0785a04║已遍了也。所謂善財童子。不離法界。遍歷百城。
B32n0189_p0785a05║不越初心。便登樓閣。方信道。
B32n0189_p0785a06║休論長安好風流。得便宜是落便宜。
B32n0189_p0785a07║
B32n0189_p0785a08║○生死涅槃常共和
B32n0189_p0785a09║若論生死。即是普賢。境界。若論涅槃。即是具縛
B32n0189_p0785a10║輪迴。且道。涅槃。與輪迴。相去。幾何。
B32n0189_p0785a11║無明實性。即佛性。幻化空身。即法身。
B32n0189_p0785a12║
B32n0189_p0785a13║
B32n0189_p0786a01║○理事冥然無分別
B32n0189_p0786a02║說理。說事。縱有千般。不過甚深真性。不守自性
B32n0189_p0786a03║而已。真性之理。妙用。恒然。真性之事。法法。
B32n0189_p0786a04║常融。東林。欝密。南岳。嵯峨。普賢之境。文殊
B32n0189_p0786a05║面目。攀蘿登頂。挈瓶採蓮。文殊之智。普賢妙用。
B32n0189_p0786a06║緣起時。的的無性。無性處。常常緣起。還相委
B32n0189_p0786a07║悉麼。
B32n0189_p0786a08║一地。具是一切地。非色。非心。非行業
B32n0189_p0786a09║
B32n0189_p0786a10║○十佛普賢大人境
B32n0189_p0786a11║要見大人境界麼。
B32n0189_p0786a12║適有人。從天台來。却從南岳去。
B32n0189_p0786a13║
B32n0189_p0787a01║○能仁海印三昧中
B32n0189_p0787a02║於真性中。顯理。顯事。縱有多端。推其自性。了
B32n0189_p0787a03║不可得。則佛與眾生。乃真性中之光影。無佛可成
B32n0189_p0787a04║無生可度。但一真性而已。如閻浮海中。所有閻
B32n0189_p0787a05║浮山河大地。草木叢林。推其實体。了不可得。則
B32n0189_p0787a06║山河色相。乃大海之光影。無性可見。無相可取
B32n0189_p0787a07║惟一大海而已。十佛內證。只如是耳。
B32n0189_p0787a08║
B32n0189_p0787a09║
B32n0189_p0787a10║
B32n0189_p0787a11║
B32n0189_p0787a12║
B32n0189_p0787a13║
B32n0189_p0788a01║○飜出如意不思議
B32n0189_p0788a02║海印定中。所起之法。如何形狀。非性非相。非理
B32n0189_p0788a03║非事。非佛非眾生。非真非假。而所說之教。即性
B32n0189_p0788a04║即相。即理即事。即佛即眾生。即真即假。一音演
B32n0189_p0788a05║暢。而隨類各異。隨類各異。而圓攝一音。以眾生。
B32n0189_p0788a06║種種心。說眾生。種種性。非識情。所到。非思
B32n0189_p0788a07║量。所及。故。云。如意不思議。會麼。
B32n0189_p0788a08║夜靜水寒。魚不食。滿船空載月明歸。
B32n0189_p0788a09║
B32n0189_p0788a10║
B32n0189_p0788a11║
B32n0189_p0788a12║
B32n0189_p0788a13║
B32n0189_p0789a01║○雨寶益生滿虛空
B32n0189_p0789a02║這一介如意寶。流出百千如意寶。這一海印定光三
B32n0189_p0789a03║昧。流出百千海印定光三昧。然而。這海印定光三
B32n0189_p0789a04║昧。非但十佛大人境界。獨證。一切眾生。各有十
B32n0189_p0789a05║佛大人境界。海印定光三昧。從生。至死。從旦
B32n0189_p0789a06║至暮。或嗔或喜。或語或默。一一。各有一一海印。
B32n0189_p0789a07║一一海印。一一。流出眾生煩惱海。一一煩惱海。
B32n0189_p0789a08║各具真如法性海。無二無雜。故。其滿虛空益
B32n0189_p0789a09║但八字打開。兩手分付而已。
B32n0189_p0789a10║
B32n0189_p0789a11║
B32n0189_p0789a12║
B32n0189_p0789a13║
B32n0189_p0790a01║○眾生隨器得利益
B32n0189_p0790a02║大富。家中。器器。皆金。海印定中。法法。皆真。
B32n0189_p0790a03║但有大小。方圓。染淨。異耳。其所得益。不是
B32n0189_p0790a04║他法。只為大者。言大。小者。言小。方者。言方。
B32n0189_p0790a05║圓者。言圓。染者。言染。淨者。言淨。非博小
B32n0189_p0790a06║以令大。刻方以為圓。革染而說淨也。會麼。
B32n0189_p0790a07║山虛。風落石。樓靜。月侵門。
B32n0189_p0790a08║
B32n0189_p0790a09║○是故行者還本是故行者還本際際
B32n0189_p0790a10║要識本際麼
B32n0189_p0790a11║問禪。禪是妄。求理。理非親。直饒玄會得。也是
B32n0189_p0790a12║眼中塵。
B32n0189_p0790a13║
B32n0189_p0791a01║○叵息妄想必不得
B32n0189_p0791a02║三世諸佛。是守屍鬼。歷代禪師。是博地凡夫。直
B32n0189_p0791a03║饒佛。說。菩薩。說。剎。說。三世。一時說。不
B32n0189_p0791a04║異㞘沸熱椀鳴。聲。於向上一著。了沒交涉。盡大
B32n0189_p0791a05║地。是業識。茫茫。無本可㨿。何故。
B32n0189_p0791a06║但以假名字。引導於眾生。
B32n0189_p0791a07║
B32n0189_p0791a08║○無緣善巧捉如意
B32n0189_p0791a09║以真如。性緣起之無緣。捉出家中。無相之如意。
B32n0189_p0791a10║是名。善巧。其善巧。本非伎倆。所到。會麼。
B32n0189_p0791a11║江上。晚來。堪畫處。漁人。披得一蓑歸。
B32n0189_p0791a12║
B32n0189_p0791a13║
B32n0189_p0792a01║○歸家隨分得資粮
B32n0189_p0792a02║歸家活計。本無奇特。但以本地風光。得本來閑田
B32n0189_p0792a03║地。足伊家活計。其所謂資粮。三十道品。即是。
B32n0189_p0792a04║飢飯渴漿。寒附火。熱乘凉。有什麼消息。雖然。
B32n0189_p0792a05║種瓜得瓜。種果得果。一乘清淨法界。下得種子。
B32n0189_p0792a06║豈無玄談分。速道。
B32n0189_p0792a07║長因送客處。憶得別家時。
B32n0189_p0792a08║○以陀羅尼無盡寶
B32n0189_p0792a09║這介寶藏。不在佛界。不在生界。不在淨界。不在
B32n0189_p0792a10║染界。一一圓明。一一交映。要識總持法界。無盡
B32n0189_p0792a11║妙寶麼。
B32n0189_p0792a12║你看十二時中。遇聲遇色。遇逆遇順。方知不從他
B32n0189_p0792a13║得。
B32n0189_p0793a01║○莊嚴法界實寶殿
B32n0189_p0793a02║因陀羅網。影像互參。重重無盡。不因莊嚴。不因
B32n0189_p0793a03║修證。本來具足。本來圓成故。云。實。又云。這
B32n0189_p0793a04║介實字。不得動着。動着。則禍生。
B32n0189_p0793a05║○窮坐實際中道床
B32n0189_p0793a06║深入法性海。了無究竟處。故。云。窮。把斷要津。
B32n0189_p0793a07║不通凡聖。故。云。坐。無真無妄。不屬有為。
B32n0189_p0793a08║故。云。實。一切凡聖。容身無地。故。云。際。
B32n0189_p0793a09║喚作一物。不得動着之謂中。三乘五性。常常履踐
B32n0189_p0793a10║之謂道。究竟平常。不用安排之謂床。雖然。恁麼
B32n0189_p0793a11║華藏世界。離染清淨。豈有如此商量。若有如此商
B32n0189_p0793a12║量。爭到今日。若無商量。十普法界。向什麼處。
B32n0189_p0793a13║出生。左手。拍一下。云。佛事門中。不捨一法。
B32n0189_p0793a14║右手。拍一下。云。不見一法。即如來。還會麼。
B32n0189_p0793a15║大千沙界。海中漚。一切聖賢。如電拂。
B32n0189_p0794a01║○舊來不動名為佛
B32n0189_p0794a02║按台教。以六即。判圓教。佛所謂一切眾生。皆有
B32n0189_p0794a03║佛性。有佛。無佛。性相。常住。從淺。至深。位
B32n0189_p0794a04║位。不二。名佛。本圖總髓論。比如有人。在床。
B32n0189_p0794a05║入睡。夢中。回行三十餘馹。覺後。方知不動在床。
B32n0189_p0794a06║喻從本法性。經三十句。還至法性。只一不動。
B32n0189_p0794a07║故。云。舊來不動。佛。然。說圓說頓。以名。
B32n0189_p0794a08║現佛。觸犯。當頭。不得名為舊來不動佛。莫有離
B32n0189_p0794a09║教網葛藤。碎祖師玄關者麼。請道將來。如無。自
B32n0189_p0794a10║道去也。
B32n0189_p0794a11║說盡山雲海月情。依前不會。空惆悵。
B32n0189_p0794a12║法界圖。終。
B32n0189_p0794a13║
B32n0189_p0794a14║弘治十五年　壬戌二月　　日　龍壽寺開板