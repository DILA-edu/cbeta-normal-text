B32n0191_p0819a01║法性偈序
B32n0191_p0819a02║華嚴。是佛教之宗源。十玄。乃華嚴之極談。相法師。略引十玄之
B32n0191_p0819a03║大綱。我師道峰和尚。條分縷析之。不有得力於華嚴。安可措詞
B32n0191_p0819a04║於極談之閫奧者哉。我師晚年。尤好於法性偈。註而解之。釋而
B32n0191_p0819a05║記之。將為刻之。以傳於後矣。大願未畢。棄於世。嗚呼哀哉。我等
B32n0191_p0819a06║後生。欲效先志。以傳後事。問於影波和尚。曰近觀學者之心。有
B32n0191_p0819a07║信於佛教者寡矣。設費財而刻之。希慕願印者鮮矣。不如善寫
B32n0191_p0819a08║之。布於宗門嘉矣。余觀世心。果然果然。兹命善寫。以代其刻。法
B32n0191_p0819a09║性偈之德。不告靈言而驗矣。何也。大小設齋之時。法主振鈴一
B32n0191_p0819a10║下云。召請中位云。則引導應聲。以法性偈一通誦之。其功其德。
B32n0191_p0819a11║不言而知矣。
B32n0191_p0819a12║歲在己巳二月日　弟子賢陟　謹序
B32n0191_p0820a01║大方廣佛華嚴經義相法師法性偈
B32n0191_p0820a02║朝鮮　道峰沙門有聞　科註
B32n0191_p0820a03║朝鮮　影波和尚聖奎　證正
B32n0191_p0820a04║將解此偈。大分為五。初總相法體二。初標擧大位。
B32n0191_p0820a05║法性圓融無二相。
B32n0191_p0820a06║法乃事法界。性謂理法界。圓無際涯。竪窮則三世無間斷時。橫徧
B32n0191_p0820a07║則十方無空缺處。融通為理事無礙。事事無礙。冥合一相。此為宗
B32n0191_p0820a08║本總相法體。　　二開合釋成二。初別開收揀。顯動靜不一。
B32n0191_p0820a09║（從一心生萬法。則無不皆從法界流）於中二。初明泯相門全揀
B32n0191_p0820a10║諸法不動本來寂。無名無相絕一切。
B32n0191_p0820a11║開總成別。攝事歸理。唯是全揀。生佛之名。染淨之相。蕭然空寂。泯
B32n0191_p0820a12║絕無寄也。
B32n0191_p0821a01║證智所知非餘境。
B32n0191_p0821a02║一亘青空。文殊智體。證者唯證。非因者之境也。牧牛子曰。非但全
B32n0191_p0821a03║揀門極致。證智所知。全收門極致。亦證智所知。盖言揀言收。為門
B32n0191_p0821a04║不同。而極致乃擧一專合。證者。何但證一門之偏也。文殊智體。普
B32n0191_p0821a05║賢行用。融合。則毘盧遮那全身。為二門之極致也。自初法性句。終
B32n0191_p0821a06║至理事冥然句。中間轍跡。無非智行兩全。收揀交徹。四法界無障
B32n0191_p0821a07║礙之不思議。則此謂總相法體。法性大位之言。實非妄也。　　二
B32n0191_p0821a08║顯緣起門全收二。初理事無礙。
B32n0191_p0821a09║真性甚深極微妙。不守自性隨緣成。
B32n0191_p0821a10║依理成事。理隨事變。為事事無礙之所由。　　二事事無礙。（先明其因。此顯其宗）
B32n0191_p0821a11║於中四。初處無礙。（無邊剎境。自他不隔於毫端。）
B32n0191_p0821a12║一中一切多中一。
B32n0191_p0822a01║有力無力相入義。一多相容不同門。
B32n0191_p0822a02║一即一切多即一。
B32n0191_p0822a03║有體無體相即義。諸法相即自在門。此上二句。約一事多事互相
B32n0191_p0822a04║入。即以顯無礙。
B32n0191_p0822a05║一微塵中含十方。
B32n0191_p0822a06║約大事小事互相入。即顯無礙。廣狹自在無礙門。
B32n0191_p0822a07║一切塵中亦如是。
B32n0191_p0822a08║擧一例諸。約一切塵塵同時互相入。即以顯無礙。如海滴滴。具含
B32n0191_p0822a09║十德。同時具足相應門。　　二時無礙（十世古今。始終。不離於當念。）
B32n0191_p0822a10║無量遠劫即一念。一念即是無量劫。
B32n0191_p0822a11║念劫無礙。
B32n0191_p0822a12║九世十世互相即。
B32n0191_p0823a01║三世各具三世。九世也。現在一念為第十世也。圓融十世。皆具一
B32n0191_p0823a02║念中。故互相即。
B32n0191_p0823a03║仍不雜亂隔別成。
B32n0191_p0823a04║行布門十世宛然。故隔別成。十世隔法異成門。　　三因果無礙。
B32n0191_p0823a05║初發心時便正覺。
B32n0191_p0823a06║發心畢竟。竟無二致。始終一貫。　　四染淨無礙。
B32n0191_p0823a07║生死涅槃常共和。
B32n0191_p0823a08║真妄交徹。凡聖無二。緣起大用。一周於此。千波競起。普賢行海。則
B32n0191_p0823a09║此謂全收門極致也。　　二會上收揀。顯動靜不二。會萬法歸一
B32n0191_p0823a10║心。則無不還歸此法界。於中二。初正明一味。
B32n0191_p0823a11║理事冥然無分別。
B32n0191_p0823a12║總相法體。末後圓成。蓋法性無二相。從本起末之大位。理事無分
B32n0191_p0824a01║別。攝末歸本之大位。言雖前後。融會一味。則法乃同時也。以義相
B32n0191_p0824a02║之宗眼。華嚴無障礙。法華之一佛乘。祖演於此偈。遂使未學。開示
B32n0191_p0824a03║於眼目。悟入於骨髓。圓證法界。雖看盡三藏。究竟所得。不過如是。
B32n0191_p0824a04║叢林終不掛懷。傷哉孤負。　　二境超權小。
B32n0191_p0824a05║十佛普賢大人境。
B32n0191_p0824a06║法界大位。冲深包博。總該萬有。周徧含容。百千世界。頭頭物物。元
B32n0191_p0824a07║我一心顯量。握土成金。攬草成藥。觸境逢緣。任運合道。日用運為。
B32n0191_p0824a08║無非佛事。擲大千於方外。納須彌於芥中。吾輩之常分。非假於神
B32n0191_p0824a09║術。此不思議大解脫。非大人受用之家事乎。請着高眼。右祖述法
B32n0191_p0824a10║性。　　上來總相法體竟。　　二教主開化二。初示見道法。
B32n0191_p0824a11║能仁海印三昧中。飜出如意不思議。
B32n0191_p0824a12║依定說教也。釋迦。此云寂默。即照而寂。收化歸證。自利之體也。牟
B32n0191_p0825a01║尼。此云能仁。即寂而照。從證起化。利他之用也。則既在化門。他受
B32n0191_p0825a02║用報身。故獨擧能仁也。華嚴專依海印三昧。說於一味法界。融通
B32n0191_p0825a03║無礙法性之理。令諸眾生。得見自己法身。故云飜出如意。見道之
B32n0191_p0825a04║法也　（釋迦。此云能仁。非寂默。牟尼。此云寂默。非能仁也。科註主誤解故。今証正之。）　　二示行證法。
B32n0191_p0825a05║雨寶益生滿虛空。
B32n0191_p0825a06║化徧十方也。雨寶。謂三千威儀八萬細行。無盡之寶。普雨於微塵
B32n0191_p0825a07║剎土。令諸眾生。得修行證真之益也。右能開示法性。　　三所化
B32n0191_p0825a08║機益二。初總列解行證。
B32n0191_p0825a09║眾生隨器得利益。是故行者還本際。
B32n0191_p0825a10║三聚五性。隨量飲海。各得其飽也。得利益。見道也。行者。修道也。還
B32n0191_p0825a11║本際。證果也。　　二反勸息妄行。
B32n0191_p0825a12║叵息妄想必不得。
B32n0191_p0826a01║謂揀邪絕益。而反勸行得也。右所悟入法性。　　四牒結上義。
B32n0191_p0826a02║（從來道結。重明悟修證）於中三。初結上所被機益。別明見道。
B32n0191_p0826a03║無緣善巧捉如意。歸家隨分得資糧。
B32n0191_p0826a04║無緣。謂無愛憎之緣。善巧。謂契理合機平等之說。捉如意。謂見道。
B32n0191_p0826a05║得資糧。謂資糧位。文雖前却。若以回文順意。則得資糧捉如意。牒
B32n0191_p0826a06║上能化飜出如意不思議之文。結成所化得益之義。以明見道位。
B32n0191_p0826a07║則應於本教中信解分也。　【闕】
B32n0191_p0826a08║以陀羅尼無盡寶。莊嚴法界實寶殿。（寫本此二句與科註並闕）【闕】
B32n0191_p0826a09║三結上總相法體。別明圓證
B32n0191_p0826a10║窮坐實際中道床。
B32n0191_p0826a11║窮。謂究竟五位。則斷行智證及位究竟也。坐。謂入證義。實際中道
B32n0191_p0826a12║床。謂圓融無礙一味法界。牒前總相法體之位。結成究竟圓證還
B32n0191_p0827a01║本際之義。則應於本教中成德分也。此乃事智成佛。拔亂反正。太
B32n0191_p0827a02║平。正是將軍力。則如來出現之本意。能事之手段也　五拂新就
B32n0191_p0827a03║本。
B32n0191_p0827a04║舊來不動名為佛。
B32n0191_p0827a05║不許將軍致太平。則義相祖師本分之家風也。右自己法性。如上
B32n0191_p0827a06║所陳。雖是凡識。上所解。皆有典據。幸勿以人卑而謗之。虛己求宗
B32n0191_p0827a07║則絕陳者。猶有一指之味矣。
B32n0191_p0827a08║
B32n0191_p0827a09║
B32n0191_p0827a10║
B32n0191_p0827a11║
B32n0191_p0827a12║
B32n0191_p0828a01║蓮潭和尚論辨
B32n0191_p0828a02║此偈。愚亦曾見。而泛然看過。故今雖見高判。未能輒解。且衰老已甚。
B32n0191_p0828a03║前解漸盡。何能妄加論辨乎。然此偈。古今無解釋者。而今以大手。分
B32n0191_p0828a04║科細釋。不具看經眼。能緣乎。諸方所見。未知如何。而愚意以此流布。
B32n0191_p0828a05║未有不可也。又古人廬山詩云。橫看成嶺側看峰。到處看山了不同。
B32n0191_p0828a06║看經亦爾。雖所見不同。各得一意。所謂白璧黃金。各為至寶。彼自彼。
B32n0191_p0828a07║我自我。何必拘礙於不同彼耶。但愚意大段分三。初二同前。第三所
B32n0191_p0828a08║化機益。分二。初句。總明隨機各益。二是故下。別明悟修證。於中初三
B32n0191_p0828a09║句。明悟。歸家下三句。明修。後二句。明證。初悟中初句。標悟。叵息句。反
B32n0191_p0828a10║顯妄想不得悟。無緣句。順明善巧。可以悟得。飜出如意珠。從如意珠。
B32n0191_p0828a11║雨虛空益生之寶。明修中歸家。牒前悟修分。得資糧。正明修。修有差
B32n0191_p0828a12║別。故云隨分。而修是為成佛之資糧。以多羅尼無盡寶者。上能化中
B32n0191_p0829a01║雨滿虛空者。總持無盡寶。以此寶莊嚴法界。悉成寶殿。正是修後二
B32n0191_p0829a02║句。明證中窮極也。坐證也。極證中道實際之理。初發心住。圓融成佛。
B32n0191_p0829a03║所謂煩惱斷盡。福智成竟。住初。圓融成佛。後入行布門。三賢十聖。次
B32n0191_p0829a04║第修證。成究竟妙覺果。故此圓融成佛。為舊來本成佛。而非究竟圓
B32n0191_p0829a05║證也。述愚左見如是。高判五科。非謂不是也。則各主張無妨。
B32n0191_p0829a06║（法性偈寫本一卷。桐華寺講堂金晶恒秘藏。本會借寫也。）
B32n0191_p0829a07║
B32n0191_p0829a08║法性偈寫本一卷