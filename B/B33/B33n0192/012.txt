B33n0192_p0202b01║欽定四庫全書
B33n0192_p0202b02║釋文紀卷十二
B33n0192_p0202b03║明　梅鼎祚　輯
B33n0192_p0202b04║宋
B33n0192_p0202b05║文帝（姓劉氏諱義隆彭城人武帝子）
B33n0192_p0202b06║報師子國王詔（宋元嘉起居注師子國王遣使奉獻詔報　宋書元嘉五年師子國
B33n0192_p0202b07║王奉文帝表見後不載此詔）
B33n0192_p0202b08║此小乘經甚少彼國所有皆可悉為寫送之聞彼隣多
B33n0192_p0202b09║有師子此獻未覩可悉致之
B33n0192_p0202b10║慧嚴法師喪事詔（嚴姓范豫州人從羅什受學還建業大宏經典元嘉中卒）
B33n0192_p0202b11║嚴法師器識淵遠學道之匠奄爾遷神痛悼于懷可給
B33n0192_p0202b12║錢五萬布五十疋（高僧傳）
B33n0192_p0202b13║孝武帝（諱駿字休能文帝子）
B33n0192_p0202b14║沙汰僧徒詔（大明二年有曇標道人與羌人高闍謀反世祖下詔設諸條禁非戒行精
B33n0192_p0202b15║苦並使還俗而諸尼出入宮掖制竟不行）
B33n0192_p0202b16║門下佛法訛替沙門混雜未足扶濟鴻教而專成逋藪
B33n0192_p0203a01║加頃姦心頻發凶狀屢聞欺道亂俗人神交忿可付所
B33n0192_p0203a02║在與寺耆長精加沙汰後有違犯嚴其誅坐主者詳為
B33n0192_p0203a03║條格速施行（廣弘明集　欺道二句宋書作敗亂風俗人神交怨）
B33n0192_p0203a04║明帝（諱或字休炳文帝子）
B33n0192_p0203a05║修復中興諸寺令（前廢帝毀中興天寶及新安諸寺太宗定亂下令）
B33n0192_p0203a06║先帝建中興及新安諸寺所以長世垂範弘宣盛化頃
B33n0192_p0203a07║遇昬虐法像殘毀師徒奔迸甚以矜懷妙訓淵謨有扶
B33n0192_p0203a08║名教可招集舊僧普各還本並使材官隨宜修復（宋書）
B33n0192_p0203a09║賓禮道猛法師詔（高僧傳猛西凉州人東遊建業上東安寺續開講席明帝深相
B33n0192_p0203a10║崇接）
B33n0192_p0203a11║猛法師風道多濟朕素賓友可月給錢三萬令史四人
B33n0192_p0203a12║白簿吏二十人車及步轝各一乘乘轝至客省
B33n0192_p0203a13║南譙王劉義宣（武帝子　弘明止作譙王）
B33n0192_p0203a14║與張新安論孔釋書
B33n0192_p0203a15║佛教以罪福因果有若影響聖言明審令人寒心然自
B33n0192_p0203a16║上古帝皇文武周孔典謨訓誥靡不周備未有述三世
B33n0192_p0203b01║顯敘報應者也彼眾聖皆窮理盡性照曉物緣何得忍
B33n0192_p0203b02║視陷溺莫肯援接曾無一言示其津逕且釣而不綱弋
B33n0192_p0203b03║不射宿博碩肥腯上帝是享以此觀之盖所難了想二
B33n0192_p0203b04║三子揚搉而陳使劃然有證祛其惑焉
B33n0192_p0203b05║張鏡（吳人仕新安太守弘明作張新安失名）
B33n0192_p0203b06║答譙王論孔釋書
B33n0192_p0203b07║仰復淵旨匪邇伊教俯惟末造鞠躬汎對竊以為遂通
B33n0192_p0203b08║資感涉悟藉緣誠微良因則河漢滋惑故待問擬乎撞
B33n0192_p0203b09║鐘啟發俟於悱憤矣夫妙學窮理乃聖乃神光景燭八
B33n0192_p0203b10║維頫仰觀九有然而運值百齡窅均萬刼者豈非嘉緣
B33n0192_p0203b11║未構故業化莫孚哉是以聖靈輟軌斯文莫載靡得明
B33n0192_p0203b12║徵理歸指斥宗致祗以微顯婉而成潛徙𡨋遠之生導
B33n0192_p0203b13║三世之源積善啟報應之轍網宿昭仁蒐苗弘信既以
B33n0192_p0203b14║漸漬習成吝滯日祛然後道暢皇漢之朝訓敷永平之
B33n0192_p0203b15║祀物無𪏕熒人斯草偃寔知放華猶昬文宣未旭非旨
B33n0192_p0203b16║暌以異逋諒理均而俱躓者附會玄遠孰夷冒言謬犯
B33n0192_p0204a01║不韙輕率狂簡（苗北藏作畋𪏕作韗　並弘明集）
B33n0192_p0204a02║傅亮（字季友靈州人左光祿大夫）
B33n0192_p0204a03║文殊師利菩薩讚
B33n0192_p0204a04║在昔龍種今也童真業化游方罔識厥津高會維那研
B33n0192_p0204a05║微盡神發揮幽賾導達天人
B33n0192_p0204a06║彌勒菩薩讚
B33n0192_p0204a07║時無並后道不二司龍潛兜率按轡候時翳翳長夜懷
B33n0192_p0204a08║而慕思思樂朗旦屬想靈期（並初學記）
B33n0192_p0204a09║鄭鮮之（字道子滎陽開封人右光祿大夫　弘明用字）
B33n0192_p0204a10║神不滅論（道子著神不滅論稟正遠公）
B33n0192_p0204a11║多以形神同滅照識俱盡夫所以然其可言乎十世既
B33n0192_p0204a12║以周孔為極矣仁義禮教先結其心神明之本絕而莫
B33n0192_p0204a13║言故感之所體自形以還佛唱至言悠悠弗信余墜弱
B33n0192_p0204a14║喪思拔淪溺仰尋玄旨研求神要悟夫理精於形神妙
B33n0192_p0204a15║於理寄象傳心粗舉其證庶鑒諸將悟遂有功於滯惑
B33n0192_p0204a16║焉夫形神混會雖與生俱存至於麤妙分源則有無區
B33n0192_p0204b01║異何以言之夫形也五藏六腑四肢七竅相與為一故
B33n0192_p0204b02║所以為生當其受生則五常殊授是以肢體偏病耳目
B33n0192_p0204b03║互缺無奪其為生一形之內其猶如茲況神體靈照妙
B33n0192_p0204b04║統眾形形與氣息俱運神與妙覺同流雖動靜相資而
B33n0192_p0204b05║精麤異源豈非各有其本相因為用者邪近取諸身即
B33n0192_p0204b06║明其理庶可悟矣一體所資肌骨則痛癢所知爪髮則
B33n0192_p0204b07║知之所絕其何故哉豈非肌骨所以為生爪髮非生之
B33n0192_p0204b08║本也生在本則知存生在末則知滅一形之用猶以本
B33n0192_p0204b09║末為興廢況神為生本其源至妙豈得與七尺同枯戶
B33n0192_p0204b10║牖俱盡者哉推此理也則神之不滅居可知矣（南藏生之本也
B33n0192_p0204b11║下有生在本邪生之所本八字）
B33n0192_p0204b12║客難曰子之辨神形盡矣即取一形之內知與不知精
B33n0192_p0204b13║矣然形神雖麤妙異源俱以有為分夫所以為有則生
B33n0192_p0204b14║為其本既孰有本已盡而資乎本者獨得存乎出生之
B33n0192_p0204b15║表則廓然冥盡既冥盡矣非但無所立言亦無所立其
B33n0192_p0204b16║識矣識不立則神將安寄既無所寄安得不滅乎答曰
B33n0192_p0205a01║子之難辯則辨矣未本諸心故有若斯之難乎夫萬化
B33n0192_p0205a02║皆有也榮枯盛衰死生代乎一形盡一形生此有生之
B33n0192_p0205a03║始終也至於水火則彌貫羣生贍而不匱豈非火體因
B33n0192_p0205a04║物水理虛順生不自生而為眾生所資因即為功故物
B33n0192_p0205a05║莫能竭乎同在生域其妙如此況神理獨絕器所不隣
B33n0192_p0205a06║而限以生表𡨋盡神無所寄哉因斯而談太極為兩儀
B33n0192_p0205a07║之母兩儀為萬物之本彼太極者渾元之氣而已猶能
B33n0192_p0205a08║總此化根不變其一矧神明靈極有無兼盡者邪其為
B33n0192_p0205a09║不滅可以悟乎
B33n0192_p0205a10║難曰子推神照於形表指太極於物先誠有其義然理
B33n0192_p0205a11║貴厭心然後談可究也夫神形未嘗一時相違相違則
B33n0192_p0205a12║無神矣草木之無神無識故也此形盡矣神將安附而
B33n0192_p0205a13║謂之不滅哉苟能不滅則自乖其靈不資形矣既不資
B33n0192_p0205a14║形何理與形為生終不相違不能相違則生本是同斷
B33n0192_p0205a15║可知矣答曰有斯難也形神有源請為子循本而釋之
B33n0192_p0205a16║夫火因薪則有火無薪則無火薪雖所以生火而非火
B33n0192_p0205b01║之本火本自在因薪為用耳若待薪然後有火則燧人
B33n0192_p0205b02║之前其無火理乎火本至陽陽為火極故薪是火所寄
B33n0192_p0205b03║非其本也神形相資亦猶此矣相資相因生塗所由耳
B33n0192_p0205b04║安在有形則神存無形則神𥁞其本惚怳不可言矣請
B33n0192_p0205b05║為吾子廣其類以明之當薪之在水則火盡出水則火
B33n0192_p0205b06║生一薪未改而火前期神不賴形又如茲矣神不待形
B33n0192_p0205b07║可以悟乎
B33n0192_p0205b08║難曰神不待形未可頓辨就如子言苟不待形則資形
B33n0192_p0205b09║之與獨照其理常一雖曰相資而本不相關佛理所明
B33n0192_p0205b10║而必陶鑄此神以濟彼形何哉答曰子之問有心矣此
B33n0192_p0205b11║悠悠之所惑而未暨其本者也神雖不待形然彼形必
B33n0192_p0205b12║生必生之形此神必宅必宅必生則照感為一自然相
B33n0192_p0205b13║濟自然相濟則理極於陶鑄陶鑄則功存功存則道行
B33n0192_p0205b14║如四時之於萬物豈有心於相濟哉理之所順自然之
B33n0192_p0205b15║所至耳
B33n0192_p0205b16║難曰形神雖異自然相濟則敬聞矣子既譬神之於形
B33n0192_p0206a01║如火之在薪薪無意於有火火無情於寄薪故能合用
B33n0192_p0206a02║無窮自與化永非此薪之火移於彼薪然後為火而佛
B33n0192_p0206a03║理以此形既盡更宅彼形形神去來由於罪福請問此
B33n0192_p0206a04║形為罪為是形邪為是神邪若形也則大冶之一物耳
B33n0192_p0206a05║若神也則神不自濟繫於異形則子形神不相資之論
B33n0192_p0206a06║於此而躓矣答曰宜有斯問然後理可盡也所謂形神
B33n0192_p0206a07║不相資明其異本耳既以為生生生之內各周其用苟
B33n0192_p0206a08║用斯生以成罪福神豈自妙其照不為此形之用邪若
B33n0192_p0206a09║其然也則有意於賢愚非忘照而玄會順理玄會順理
B33n0192_p0206a10║彼形盡化神宅此形子不疑於其始彼此一理而信於其
B33n0192_p0206a11║終邪
B33n0192_p0206a12║難曰神即形為照形因神為用斯則然矣悟既由神惑
B33n0192_p0206a13║亦在神神随此形故有賢愚賢愚非神而神為形用三
B33n0192_p0206a14║世周迴萬劫無算賢愚靡始而功顯中路無始之理玄
B33n0192_p0206a15║而中路之功未孰有在未之功而拔無始之初者邪若
B33n0192_p0206a16║有嘉通則請從後塵答曰子責其始有是言矣非理無
B33n0192_p0206b01║始終玄極無涯既生既化罪福往復自然所生耳所謂
B33n0192_p0206b02║聰明誠由耳目耳目之本非聰明也所謂賢愚誠應有
B33n0192_p0206b03║始既為賢愚無始可知矣夫有物也則不能管物唯無
B33n0192_p0206b04║物然後能為物所歸若有始也則不能為終唯無始也
B33n0192_p0206b05║然後終始無窮此自是理所必然不可徵事之有始而
B33n0192_p0206b06║責神同於事神道玄遠至理無言髣髴其宗相與為悟
B33n0192_p0206b07║而自末徵本動失其統所以守此一觀庶階其峯若肆
B33n0192_p0206b08║辯競辭余知其息矣洪範說生之本與佛同矣至乎佛
B33n0192_p0206b09║之所演則多河漢此溺於日用耳商臣極逆後嗣隆業
B33n0192_p0206b10║顏冉德行早夭無聞周孔之教自為方內推此理也其
B33n0192_p0206b11║可知矣請廣其證以究其詳夫稟靈乘和體極淳粹堯
B33n0192_p0206b12║生丹朱頑㐫無章不識仁義瞽瞍誕舜原生則非所育
B33n0192_p0206b13║求理則應傳美其事若茲而謂佛理為迂可不悟哉
B33n0192_p0206b14║與禪師論踞食書
B33n0192_p0206b15║夫聖人之訓脩本祛末即心為教因事成用未有反性
B33n0192_p0206b16║違形而篤大化者也雖復形與俗乖事高世表至於拜
B33n0192_p0207a01║敬之節揖讓之禮由申所至道俗不殊也故齋講肄業
B33n0192_p0207a02║則備其法服禮拜有序先後有倫敬心內充而形肅於
B33n0192_p0207a03║外稽首至地不容企踞之禮斂袵十拜事非偏坐所預
B33n0192_p0207a04║而以踞食為心用遺儀為斂麤事理相違未見其通者
B33n0192_p0207a05║也夫有為之教義各有之至若般舟苦形以存道道親
B33n0192_p0207a06║而形疎行之有理用之有本踞食之教義無所弘進非
B33n0192_p0207a07║苦形退貽慢易見形而不及道者失其恭肅之情而啟
B33n0192_p0207a08║駭慢之言豈聖人因事為教章甫不適越之義邪原其
B33n0192_p0207a09║所起或出於殊方之性或於矯枉之中指有所救如病
B33n0192_p0207a10║急則藥速非服御長久之法也夫形教相稱事義有倫
B33n0192_p0207a11║既制其三服行其禮拜節以法鼓列以次序安得企踞
B33n0192_p0207a12║其間整慢相背者哉在昔宜然則適事所至一日之用
B33n0192_p0207a13║不可為永年之訓理可知也故問仁者眾而復禮為本
B33n0192_p0207a14║今禪念化心而守節不變在理既末於用又麤苟所未
B33n0192_p0207a15║達敢不布懷鄭君頓首
B33n0192_p0207a16║范泰（字伯倫順陽山隂人左光祿大夫）
B33n0192_p0207b01║與王司徒諸公論道人倨食書（司徒王弘）
B33n0192_p0207b02║范泰敬白公卿諸賢今之沙門坐有二法昔之祗洹似
B33n0192_p0207b03║當不然據今外國言語不同用舍亦異聖人随俗制法
B33n0192_p0207b04║因方弘教尚不變其言何必苦同其制但一國不宜有
B33n0192_p0207b05║二一堂寧可不同而今各信偏見自是非彼不尋制作
B33n0192_p0207b06║之意惟此雷同為美鎮之無主遂至於此無虛於受人
B33n0192_p0207b07║有同於必執不求魚兔之實競攻筌蹄之末此風不革
B33n0192_p0207b08║難乎取道樹王六年以致正覺始明玄宗自敷高座皆
B33n0192_p0207b09║結跏趺坐不偏踞也坐禪取定義不夷俟據之食美在
B33n0192_p0207b10║乎食不求飽此皆一國偏法非天下通制亦由寒鄉無
B33n0192_p0207b11║絺𥿭之禮日南絕氊裘之律不可見大禹解裳之初便
B33n0192_p0207b12║為無復章甫請各兩捨以付折衷君子范泰區區正望
B33n0192_p0207b13║今集一食之同過此已往未之或知禮以和貴僧法尚
B33n0192_p0207b14║同今升齋堂對聖像堂如神在像中四雙八輩義無云
B33n0192_p0207b15║異自矜之情寧可試暫不我釋公往在襄陽偏法已來
B33n0192_p0207b16║思而不變當有其旨是以投錫乘車義存同眾近禪師
B33n0192_p0208a01║道場天會亦方其坐豈非存大略小禮不兼舉故耶方
B33n0192_p0208a02║坐無時而偏踞有時自方以恒適異為難嘗變取同為
B33n0192_p0208a03║易且主人降己敬賓有自來矣更諮義公了不見酬是
B33n0192_p0208a04║以敬白同異以求厥中願惠咳嚏之餘以蔽怯弱之情
B33n0192_p0208a05║釋慧義等答范伯倫諸檀越書（慧義姓梁北地人范泰立祗洹
B33n0192_p0208a06║寺以義德為物宗固請經始元嘉末終烏衣寺）
B33n0192_p0208a07║祗洹寺釋慧義等五十人敬白諸檀越夫沙門之法正
B33n0192_p0208a08║應謹守經律以信順為本若欲違經反律師心自是此
B33n0192_p0208a09║則大法之深患穢道之首也如來制戒有開有閉開則
B33n0192_p0208a10║行之無疑閉則莫之敢犯戒防沙門不得身手觸近女
B33n0192_p0208a11║人凡持戒之徒見所親漂溺深水視其死亡無敢救者
B33n0192_p0208a12║於是世人謂沙門無慈此何道之有是以如來為世譏
B33n0192_p0208a13║嫌開此一戒有難聽救如來立戒是畫一之制正可謹
B33n0192_p0208a14║守而行豈容以意專輒改作俗儒猶尚謹守夏五莫敢
B33n0192_p0208a15║益其月者將欲深防穿鑿之徒杜絕好新樂異之客而
B33n0192_p0208a16║況三達制戒豈敢妄有通塞范檀越欲令此眾改偏從
B33n0192_p0208b01║方求不異之和雖貪和之為美然和不以道則是求同
B33n0192_p0208b02║非求和也祗洹自有眾已來至於法集未嘗不有方偏
B33n0192_p0208b03║二眾既無經律為證而忽欲改易佛法此非小事實未
B33n0192_p0208b04║敢高同此寺受持僧祗律為日已久且律有明文說偏
B33n0192_p0208b05║食法凡八議若無偏食之制則無二百五十矣云食不
B33n0192_p0208b06║得置於牀上所棄之食置於右足邊又云不得懸足累
B33n0192_p0208b07║脛此豈非偏食之明證哉戒律是沙門之秘法自非國
B33n0192_p0208b08║主不得預聞今諸檀越疑惑方偏欲生興廢貧道不得
B33n0192_p0208b09║不搉其輕重略舉數條示其有本甘受宣戒之辠佛法
B33n0192_p0208b10║通塞繫諸檀越通則共獲護法之功塞必相與有滅法
B33n0192_p0208b11║之辠幸願三思令幽顯無恨
B33n0192_p0208b12║重答慧義等書
B33n0192_p0208b13║前論已包此通上人意強氣猛弗之尋耳戒以防非無
B33n0192_p0208b14║非何戒故愚惑之夫其戒随俗變律華夏本不偏企則
B33n0192_p0208b15║聚骨交脛之律故可得而略手食之戒無用匙筯之文
B33n0192_p0208b16║何重偏坐而輕手食律不得手近女人尋復許親溺可
B33n0192_p0209a01║援是為凡夫之疑果足以改聖人之律益知二百五十
B33n0192_p0209a02║非自然定法如此則固守不為全得師心未足多怪夏
B33n0192_p0209a03║五闕文固守不為疑明慎所見苟了何得顧眾而動企
B33n0192_p0209a04║之為義意在宜進欲速則事不得行端坐則不安其居
B33n0192_p0209a05║時有踞慠之夫故非理法所許一堂兩制上人之同泯
B33n0192_p0209a06║焉莫逆弟子之和孑然單獨何敢當五十大陣是用畏
B33n0192_p0209a07║敵而默庶乎上善之救
B33n0192_p0209a08║與生觀二法師論倨食書（道生慧觀見後　生傳云生自關還都止青園
B33n0192_p0209a09║寺王弘范泰顏延之並挹敬風猷從之問道）
B33n0192_p0209a10║外國風俗還自不同提婆始來義觀之徒莫不沐浴鑽
B33n0192_p0209a11║仰此盖小乘法耳便謂理之所極謂無生方等之經皆
B33n0192_p0209a12║是魔書提婆末後說經乃不登高座法顯後至泥洹始
B33n0192_p0209a13║唱便謂常住之言眾理之最般若宗極皆出其下以此
B33n0192_p0209a14║推之便是無主於內有聞輙變譬之於射後破奪先則
B33n0192_p0209a15║知外國之律非定法也偏坐之家無時而正高座說法
B33n0192_p0209a16║亦復企踞外國食多用手戒無匙筯慧義之徒知而不
B33n0192_p0209b01║改至於偏坐永為不慙固自為矛盾其誰能解弟子意
B33n0192_p0209b02║常謂與人同失賢於自伐其是推心樂同非敢許以求
B33n0192_p0209b03║直今之奉法白衣決不可作外國被服沙門何必苦守
B33n0192_p0209b04║偏俗
B33n0192_p0209b05║論沙門踞食表（三首）
B33n0192_p0209b06║臣言陛下體達佛理將究其致遠心遐期研精入微但
B33n0192_p0209b07║恨起予非昔對揚未易臣少信大法積習善性頗聞餘
B33n0192_p0209b08║論髣髴玄宗往者侍坐過蒙眷誘意猥詞訥不能有所
B33n0192_p0209b09║運通此之為恨畢世無已臣近難慧義踞食盖區區樂
B33n0192_p0209b10║同之意不敢求長於人側餐下風已達天聽臣請此事
B33n0192_p0209b11║自一國偏法非經通永制外國風俗不同言論亦異聖
B33n0192_p0209b12║人不變其言何獨苦改其用言以宣意意達言忘儀以
B33n0192_p0209b13║存敬敬立形廢是以聖人因事制誡随俗變法達道乃
B33n0192_p0209b14║可無律思夫其防彌繁用捨有時通塞惟理膠柱守株
B33n0192_p0209b15║不以疎乎今之沙門匠之善誘道無長壹各信所見尠
B33n0192_p0209b16║能虛受乃至競異於一堂之間不和於時雍之世臣竊
B33n0192_p0210a01║恥之況於異臣者乎司徒弘達悟有理中不以臣言為
B33n0192_p0210a02║非今之令望信道未篤意無前定以兩順為美不斷為
B33n0192_p0210a03║大俟此而制河可清矣慧嚴道生本自不企慧觀似悔
B33n0192_p0210a04║始位伏度聖心已當有在今不當明詔孤𤼵但令聖旨
B33n0192_p0210a05║粗達宰相則下觀而化孰曰不允皇風方當遠畼文軌
B33n0192_p0210a06║將就大同小異雖微漸不可長青青不伐將尋斧柯故
B33n0192_p0210a07║宜自邇及遠令無思不服江左中興高座來遊愛樂華
B33n0192_p0210a08║夏不言此制釋公信道最篤不苦其節思而不改容有
B33n0192_p0210a09║其旨羅什卓犖不羈不可測落髮而不偏踞如復可尋
B33n0192_p0210a10║禪師初至詣闕求通欲以故牀入踞理不可開故不許
B33n0192_p0210a11║其進後東安眾集果不偏食此即先朝舊事臣所親見
B33n0192_p0210a12║者也謹啟
B33n0192_p0210a13║又表
B33n0192_p0210a14║臣言陛下近遊祗洹臣固請碑讚如憶髣髴有許法駕
B33n0192_p0210a15║既遊臣輒仰刊碑上曰皇帝讚正此三字而已專輒之
B33n0192_p0210a16║辠思臣所甘至於記福𡨋中未知攸濟若賜神筆數字
B33n0192_p0210b01║臣死且不朽以之弘獎風尚有益而無損萬機脫有未
B33n0192_p0210b02║暇聖旨自可笑㖟之左史侍衛之臣寧無自效之心裨
B33n0192_p0210b03║諶世叔何遠之有可不勞聖慮亦冕旒之意也臣事久
B33n0192_p0210b04║謝生塗已盡區區在心唯來世而已臣受恩深重祿賜
B33n0192_p0210b05║有餘自度終無報於聖世已矣盖首並結草之誠願陛
B33n0192_p0210b06║下哀而弗責臣言
B33n0192_p0210b07║文帝詔答（今刻弘明誤遠前表）
B33n0192_p0210b08║知與慧義論踞食近亦粗聞率意不異來旨但不看佛
B33n0192_p0210b09║經無經制以所見耳不知慧嚴云何道生便是懸同慧
B33n0192_p0210b10║觀似未肯悔其始位也比自可與諸道人更求其中邪
B33n0192_p0210b11║祗洹碑讚乃不憶相許既非所習加以無暇不獲相酬
B33n0192_p0210b12║甚以為恨
B33n0192_p0210b13║又表
B33n0192_p0210b14║臣言奉被明詔悚懼屏營管穴偏見不足陳聞直以事
B33n0192_p0210b15║已上達不寧寢默今敕又令更求其中是用猖狂復申
B33n0192_p0210b16║本懷臣謂理之所在幸可不以文害意五帝不相襲禮
B33n0192_p0211a01║三王不沿其樂革命随時其義並大莊周以古今譬舟
B33n0192_p0211a02║車孟軻以專信書不如無書是故證羊非直聞斯兩用
B33n0192_p0211a03║大道之行天下為家臣之區區一堂之同而況異俗偏
B33n0192_p0211a04║制本非中庸之教生義觀得蒙弘接聖旨脫有下問望
B33n0192_p0211a05║其依理上酬不敢以多自助取長於人慧觀答臣都無
B33n0192_p0211a06║理據唯襃臣以過言貶臣以干非推此疑其必悔未便
B33n0192_p0211a07║有反善怗辭臣弘亦謂為然慧義堅陣已崩走伏路絕
B33n0192_p0211a08║恃此為救難乎自免況復司契在上遁辭知窮臣近難
B33n0192_p0211a09║慧觀輒復上呈如左臣以愚鄙將智而耄豈惟言之不
B33n0192_p0211a10║中深懼不覺其惽侍衛之臣實時之望既不能矜臣此
B33n0192_p0211a11║意又不能誨臣不逮此皆臣自招之自咎而已伏願陛
B33n0192_p0211a12║下錄其一往之至不以知拙為辠復敦冒昧干穢竊恃
B33n0192_p0211a13║古典不加刑之年（並弘明集）
B33n0192_p0211a14║與謝侍中書（泰暮年事佛甚精於宅西立祗洹精舍又為佛讚以書示靈運靈運答書
B33n0192_p0211a15║兼和其讚祗此二書與靈運答二書今刻弘明並混為一）
B33n0192_p0211a16║卿常何如歷觀高士類多有情吾亦許卿以同何緬邈
B33n0192_p0211b01║之過便是未孤了幽關也吾猶存舊情東望慨然便是
B33n0192_p0211b02║有不馳處也見熾公阡陌如卿問栖僧於山誠是美事
B33n0192_p0211b03║屢改驟遷未為快也杖策之郡斯則善也祗洹中轉有
B33n0192_p0211b04║奇趣福業深緣森兮滿目見形者所不能傳聞言而悟
B33n0192_p0211b05║亦難其人辭煩而已於此絕筆范泰敬謂
B33n0192_p0211b06║祗洹塔內讚因熾公相示可少留意省之并同子與人
B33n0192_p0211b07║歌而善
B33n0192_p0211b08║佛讚（謝靈運集載又云范光祿命作誤）
B33n0192_p0211b09║精粗事阻始末理通捨事就理即朗祛蒙惟此靈覺因
B33n0192_p0211b10║心則崇四等極物六度在躬明𤼵儲寢孰是化初夕滅
B33n0192_p0211b11║雙樹豈還本無眇眇遠神遙遙安如願言來期免茲淪
B33n0192_p0211b12║湑
B33n0192_p0211b13║謝靈運（陳郡陽夏人襲封康樂公歷侍中秘書監）
B33n0192_p0211b14║答范光祿書（并讚）
B33n0192_p0211b15║辱告慰企晚寒體中勝常靈運腳諸疾比春更甚憂慮
B33n0192_p0211b16║故人有情信如來告企詠之結實過飢渴山澗幽阻音
B33n0192_p0212a01║塵闊絕忽見諸讚歎慰良多可謂俗外之詠尋覽三復
B33n0192_p0212a02║味翫增懷輒奉和如別雖辭不足覩然意寄盡此從弟
B33n0192_p0212a03║惠連後進文悟衰宗之美亦有一首并以遠呈承祗洹
B33n0192_p0212a04║法業日茂隨喜何極六梁徽緣竊望不絕即時經始招
B33n0192_p0212a05║提在所住山南南檐臨澗北戶背巖以此息心當無所
B33n0192_p0212a06║忝邪平生緬然臨紙累歎敬惜為先繼以音告儻值行
B33n0192_p0212a07║李輒復承問二月一日謝靈運白答
B33n0192_p0212a08║和范光祿祗洹像讚三首（并序）
B33n0192_p0212a09║范侯遠送像讚命余同作神道希微願言所屬輒總三
B33n0192_p0212a10║首期之道場
B33n0192_p0212a11║佛讚
B33n0192_p0212a12║惟此大覺因心則靈垢盡智照數極慧明三達非我一
B33n0192_p0212a13║援羣生理阻心行道絕形聲
B33n0192_p0212a14║菩薩讚
B33n0192_p0212a15║若人仰宗𤼵性遺慮以定養慧和理斯附爰初四等終
B33n0192_p0212a16║然十住渉求至矣在外皆去
B33n0192_p0212b01║緣覺聲聞合讚
B33n0192_p0212b02║厭苦情多兼物志少如彼化城權可得寶誘以涅槃救
B33n0192_p0212b03║爾生老肇元三車翻乘一道
B33n0192_p0212b04║維摩詰經中十譬讚八首
B33n0192_p0212b05║聚沫泡合
B33n0192_p0212b06║水性本無泡激流遂聚沫即異成貌狀消散歸虛壑君
B33n0192_p0212b07║子識根本安事勞與奪愚俗駭變化橫復生欣怛
B33n0192_p0212b08║燄
B33n0192_p0212b09║性內相表狀非炎安知火新新相推移熒熒非向我如
B33n0192_p0212b10║何滯著人終歲迷因果
B33n0192_p0212b11║芭蕉
B33n0192_p0212b12║生分本多端芭蕉知不一含萼不結核敷花何由實至
B33n0192_p0212b13║人善取譬無宰誰能律莫昵緣合時當視分散日
B33n0192_p0212b14║幻
B33n0192_p0212b15║幻工作同異誰復謂非真一從逝物過既往亦何陳謬
B33n0192_p0212b16║者疑久近達者皆自賓勿起離合情會無百代人
B33n0192_p0213a01║夢
B33n0192_p0213a02║覺謂寢無知寐中非無見意狀盈眼前好惡迭萬變既
B33n0192_p0213a03║悟眇已往惜為浮物戀孰視娑婆盡寧當非赤縣
B33n0192_p0213a04║影響合
B33n0192_p0213a05║影響順形聲資物故生理一旦揮霍去何因得像似羣
B33n0192_p0213a06║有靡不然昧漠呼自己四色尚無本八微欲安恃
B33n0192_p0213a07║浮雲
B33n0192_p0213a08║泛濫明月隂薈蔚南山雨能為變動用在我竟無取俄
B33n0192_p0213a09║已就飛散豈復將攢聚諸法既無我何由有我所
B33n0192_p0213a10║電
B33n0192_p0213a11║倏爍驚電過可見不可逐恒物生滅後誰復覈遲速慎
B33n0192_p0213a12║勿留空念橫使神理恧𤼵已道易孚忘情長之福
B33n0192_p0213a13║和從弟惠連無量壽頌
B33n0192_p0213a14║法藏長王宮懷道出國城願言四十八弘誓拯羣生淨
B33n0192_p0213a15║土一何妙來者皆清英頹年欲安寄乘化必晨征
B33n0192_p0213a16║佛影銘（并序）
B33n0192_p0213b01║夫大慈弘物因感而接接物之緣端緒不一難以形檢
B33n0192_p0213b02║易以理測故已備載經傳具著記論矣雖舟壑緬謝像
B33n0192_p0213b03║法猶在感運欽風日月彌深法顯道人至自祗洹具說
B33n0192_p0213b04║佛影偏為靈奇幽巖嵌壁若有存形容儀端莊相好具
B33n0192_p0213b05║足莫知始終常自湛然廬山法師聞風而悅於是随喜
B33n0192_p0213b06║幽室即考空巖北枕峻嶺南映滮澗摹擬遺量寄託青
B33n0192_p0213b07║彩豈唯像形也篤故亦傳心者極矣道秉道人遠宣意
B33n0192_p0213b08║旨命余製銘以充刊刻石銘所始寔由功被未有道宗
B33n0192_p0213b09║崇大若此之比豈淺思膚學所能宣述事經徂謝永眷
B33n0192_p0213b10║罔已輙罄竭劣薄以諾心許徽猷秘奧萬不寫一庶推
B33n0192_p0213b11║誠心頗感羣物飛鴞有革音之期闡提獲自拔之路當
B33n0192_p0213b12║相尋於淨土解顏於道場聖不我欺致果必報援筆興
B33n0192_p0213b13║言情迫其慨
B33n0192_p0213b14║羣生因染六趣牽纏七識迭用九居屢遷劇哉五隂卷
B33n0192_p0213b15║矣四緣遍使轉輪苦根迍邅迍邅未已轉輪在己四緣
B33n0192_p0213b16║雲薄五隂火起亹亹正覺是極是理動不傷寂行不乖
B33n0192_p0214a01║止曉爾長夢貞爾沈詖以我神明成爾靈智我無自我
B33n0192_p0214a02║實承其義爾無自爾必祛其偽偽既殊塗義故多端因
B33n0192_p0214a03║聲成韻即色開顏望影知易尋響非難形聲之外復有
B33n0192_p0214a04║可觀觀遠表相就近曖景匪質匪空莫測莫領倚巖煇
B33n0192_p0214a05║林傍潭鑒井借空傳翠激光發冏金好𡨋漠白毫幽曖
B33n0192_p0214a06║日月居諸胡寧斯慨曾是望僧擁誠俟對承風遺明曠
B33n0192_p0214a07║若有槩敬圖遺縱疏鑿峻峯周流步欄窈窕房櫳激波
B33n0192_p0214a08║映墀引月入窻雲往拂山風來過松地勢既美像形亦
B33n0192_p0214a09║篤彩淡浮色羣視沈覺若滅若無在摹在學由其潔精
B33n0192_p0214a10║能感靈獨誠之云孚惠亦孔續嗟爾懷道慎勿中惕弱
B33n0192_p0214a11║喪之推闡提之役反路今覩𤼵蒙茲覿式厲厥心時逝
B33n0192_p0214a12║流易敢銘靈宇敬告震錫
B33n0192_p0214a13║曇隆法師誄（并序）
B33n0192_p0214a14║夫協理置論百家未見其是因心自了一己不患其躓
B33n0192_p0214a15║而終莫相辯我若咸歎𮋒淪得拔竟知于誰冀行跡立
B33n0192_p0214a16║則善惡靡徵欲聲名傳則薰蕕同歇然意非身之所挫
B33n0192_p0214b01║期出命之所限者目所親覿見之若人矣慧心朗識𤼵
B33n0192_p0214b02║於髫辮生自稟華家嬴金帛加以巧乘騎解𮈔竹沫絕
B33n0192_p0214b03║景於康衢弄絃管於華肆者非徒經旬涉朔彌歷年稔
B33n0192_p0214b04║而已諒趙李之咸陽程鄭之臨卭矣既而永夜獨悟中
B33n0192_p0214b05║飲興歎曰悲夫欣厭迭來終歸憂苦不杜其根於何超
B33n0192_p0214b06║絕且三界迴沈諸天倐瞬況齊景牛山趙武企隂催促
B33n0192_p0214b07║節物逼迫霜露推此願言伊何能久慨然有擯落榮華
B33n0192_p0214b08║兼濟物我之志母氏矜其心姊弟伸其操遂相許諾出
B33n0192_p0214b09║家求道一身既然闔門離世妻子長絕歡娛永謝豈唯
B33n0192_p0214b10║向之靡樂判之盛年終古恩愛於今仳別矣旅舟南遡
B33n0192_p0214b11║投景廬岳一登石門香罏峯六年不下嶺僧眾不堪其
B33n0192_p0214b12║深法師不改其節援物之念不以幽居自抗同學嬰疾
B33n0192_p0214b13║振錫萬里相救余時謝病東山承風遙羨豈望人期頗
B33n0192_p0214b14║以山招法師至正鄙人榮役前詩敘粗已記之故不重
B33n0192_p0214b15║煩及中間反山成說款盡遂獲按棟重崖俱挹迴澗茹
B33n0192_p0214b16║芝朮而共餌披法言而同卷者再歷寒暑非直山陽靡
B33n0192_p0215a01║喜慍之容令尹一進己之色實明悟幽微祛滌近滯蕩
B33n0192_p0215a02║吝澡垢日忘其疾庶白首同居而乖離無象信順莫歸
B33n0192_p0215a03║徵集何緣晚節罹亹遠見叅尋至止阻濶音塵殆絕值
B33n0192_p0215a04║暑遘疾未旬即化誠存亡命也此行頗實有由承㐫感
B33n0192_p0215a05║痛寔百常情紙墨幾時非以斯名盖欽志節追深平生
B33n0192_p0215a06║自不能默已故投懷援筆其辭曰
B33n0192_p0215a07║仰尋形識俯探理類採聲知律拔茅覩彚物以靈異人
B33n0192_p0215a08║以智貴即是神明觀鑒意謂爰初在稚慧心夙察吐噏
B33n0192_p0215a09║芳華懷抱日月如彼蘭苑風過氣越如彼天倪雲披光
B33n0192_p0215a10║發求名約身規操束己儻或愚世曾未近似生以意泰
B33n0192_p0215a11║意管生理孰是歡慰程鄭趙李家畜金繒才練藝技驤
B33n0192_p0215a12║首揮霍繁絃綺靡酒娛調促意妍服侈朝迫景曛夕忌
B33n0192_p0215a13║星徙悠悠白日淒淒良夜年往歡流厭來情舍苦樂𤨔
B33n0192_p0215a14║迴終卒代謝棄而更適生速名借誰能易奪何術推移
B33n0192_p0215a15║精粗渾濟善惡叅差即心有限在理莫規試覈眾肆庶
B33n0192_p0215a16║獲所窺道家躓近羣流缺遠假名恒誰傍義豈反獨有
B33n0192_p0215b01║兼忘因心則善傷物沈迷羨彼驅遣變服京師振錫廬
B33n0192_p0215b02║頂長別榮兾永息幽嶺舍華襲素去繁就省人苦其難
B33n0192_p0215b03║子取其靜昬之視明即愚成絕智之秉情對理斯涅吝
B33n0192_p0215b04║既弗祛滯亦安拔子之矜之為爾苦節節苦在己利貞
B33n0192_p0215b05║存彼以明闇逝以慈累徙欲以援物先宜濟此𤼵軫情
B33n0192_p0215b06║違終然理是梁鴻攜妻荷蓧見子雞𮮐接人行歌通已
B33n0192_p0215b07║於世曰高於道殊鄙始見法師獨絕神理形壽易盡然
B33n0192_p0215b08║諾難判乘心即化棄身靡歎懷道彌厲景命已晏矜物
B33n0192_p0215b09║辭山終息旅館嗚呼哀哉魂氣随之延陵已了鳶螻同
B33n0192_p0215b10║施漆園所曉委骸空野豈異豈矯幸有遺餘聊給蟲鳥
B33n0192_p0215b11║嗚呼哀哉緬念生平同幽共深相率經始偕是登臨開
B33n0192_p0215b12║石通澗剔柯疏林遠眺重叠近矚嶇嶔事寡地閒尋微
B33n0192_p0215b13║探賾何句不研奚疑弗析帙舒軸卷藏拔紙襞問來答
B33n0192_p0215b14║往俾日餘夕沮溺耦耕夷齊共薇跡同心歡事異意違
B33n0192_p0215b15║承疾懷灼聞㐫懣悲孰云不痛零淚霑衣嗚呼哀哉行
B33n0192_p0215b16║久節移地邊氣改終秋中冬踰桂投海永念伊人思深
B33n0192_p0216a01║情倍俯謝常人仰愧無待嗚呼哀哉
B33n0192_p0216a02║廬山慧遠法師誄（并序）
B33n0192_p0216a03║道存一致故異化同暉德合理妙故殊方齊致昔釋安
B33n0192_p0216a04║公振玄風於關右法師嗣沫流於江左聞風而悅四海
B33n0192_p0216a05║同歸爾乃懷仁山林隱居求志於是眾僧雲集勤脩淨
B33n0192_p0216a06║行同法餐風栖遲道門可謂五百之季仰紹舍衛之風
B33n0192_p0216a07║廬山之㟪俯傳靈鷲之旨洋洋乎未曾聞也予志學之
B33n0192_p0216a08║年希門人之末惜哉誠願弗遂永違此世春秋八十有
B33n0192_p0216a09║四義熙十三年秋八月六日薨年踰從心功遂身亡有
B33n0192_p0216a10║始斯終千載垂光嗚呼哀哉乃為誄曰
B33n0192_p0216a11║於昔安公道風允被大法將盡頹綱是寄體靜息動懷
B33n0192_p0216a12║真整偽事師以孝養徒以義仰弘如來宣揚法雨俯授
B33n0192_p0216a13║法師威儀允舉學不闚牖鑒不出戶粳糧雖御獨為萇
B33n0192_p0216a14║楚朗朗高堂肅肅法庭既嚴既靜愈高愈清從容音旨
B33n0192_p0216a15║優游儀形廣演慈悲饒益眾生堂堂其器亹亹其資𩮰
B33n0192_p0216a16║角味道辭親随師供養三寶析微辨疑盛化濟濟仁德
B33n0192_p0216b01║怡怡於焉問道四海承風有心載馳戒德鞠躬令聲續
B33n0192_p0216b02║振五濁暫隆弘道讚揚彌虛彌沖十六王子孺童先覺
B33n0192_p0216b03║公之出家年未志學如彼鄧林甘露潤澤如彼瓊瑤既
B33n0192_p0216b04║磨既琢大宗戾止座眾龍集聿來胥宇靈寺奚立舊望
B33n0192_p0216b05║研幾新學時習公之勗之載和載輯乃脩什公宗望交
B33n0192_p0216b06║泰乃延禪眾親承三昧眾美合流可上可大穆穆道德
B33n0192_p0216b07║超於利害六合俱否山崩海竭日月沈暉三光寢晣眾
B33n0192_p0216b08║麓摧柯連波中結鴻化垂緒微風永滅嗚呼哀哉生𥁞
B33n0192_p0216b09║沖素死增傷悽單縶土槨示同斂骸人天感悴帝釋慟
B33n0192_p0216b10║懷習習遺風依依餘淒悲夫法師終然是栖室無停響
B33n0192_p0216b11║途有廣蹊嗚呼哀哉端木喪尼哀直六年仰慕洙泗俯
B33n0192_p0216b12║憚罤筌今子門徒實同斯艱晨掃虛房夕泣空山嗚呼
B33n0192_p0216b13║法師何時復還風嘯竹柏雲靄巖峯川壑如泣山林改
B33n0192_p0216b14║容自昔聞風志願歸依山川路邈心往形違始終銜恨
B33n0192_p0216b15║宿緣輕微安養有寄閻浮無希嗚呼哀哉
B33n0192_p0216b16║與諸道人辨宗論
B33n0192_p0217a01║同游諸道人並業心神道求解言外余枕疾務寡頗多
B33n0192_p0217a02║暇日聊伸由來之意庶定求宗之悟釋氏之論聖道雖
B33n0192_p0217a03║遠積學能至累盡鑒生不應漸悟孔氏之論聖道既妙
B33n0192_p0217a04║雖顏殆庶體無鑒周理歸一極有新論道士以為寂鑒
B33n0192_p0217a05║微妙不容階級積學無限何為自絕今去釋氏之漸悟而
B33n0192_p0217a06║取其能至去孔氏之殆庶而取其一極一極異漸悟能至
B33n0192_p0217a07║非殆庶故理之所去雖合各取然其離孔釋遠矣余謂二
B33n0192_p0217a08║談救物之言道家之唱得意之說敢以折中自許竊謂
B33n0192_p0217a09║新論為然聊答下意遲有所悟
B33n0192_p0217a10║法勗問敬覽清論明宗極雖微而一悟頓了雖欣新剖
B33n0192_p0217a11║竊有所疑夫明達者以體理絕欲悠悠者以迷惑嬰累
B33n0192_p0217a12║絕欲本乎見理嬰累由於乖宗何以言之經云新學者
B33n0192_p0217a13║離般若便如失明者無導是為懷理蕩患於茲顯矣若
B33n0192_p0217a14║涉求未漸於大宗希仰有累於塵垢則永劫劬勞期果
B33n0192_p0217a15║緬邈既懷猶豫伏遲嘉訓初答道與俗反理不相關故
B33n0192_p0217a16║因權以通之權雖是假旨在非假智雖是真能為非真
B33n0192_p0217b01║非真不傷真本在於濟物非假不遂假濟物則反本如
B33n0192_p0217b02║此之劫無為空勤期果有如皎日勗再問案論孔釋其
B33n0192_p0217b03║道既同救物之假亦不容異而神道之域雖顏也孔子
B33n0192_p0217b04║所不誨實相之妙雖愚也釋氏所必教然則二聖建言
B33n0192_p0217b05║何乖背之甚哉再答二教不同者随方應物所化地異
B33n0192_p0217b06║也大而校之華民易於見理難於受教故閉其累學而
B33n0192_p0217b07║開其一極夷人易於受教難於見理故閉其頓了而開
B33n0192_p0217b08║其漸悟漸悟雖可至昧頓了之實一極雖知寄絕累學
B33n0192_p0217b09║之冀良由華人悟理無漸而入道無學夷人悟理有學
B33n0192_p0217b10║而入道有漸是故權實雖同其用各異昔向子期以儒
B33n0192_p0217b11║道為壹應吉甫謂孔老可齊皆欲窺宗而況真實者乎
B33n0192_p0217b12║勗三問重尋答以華夷有險易之性故二聖敷異同之
B33n0192_p0217b13║教重方附俗可謂美矣然淵極朗鑒作則於上愚民蒙
B33n0192_p0217b14║昧伏從於下故作則宜審其政伏從必是其宗今孔廢
B33n0192_p0217b15║聖學之路而釋開漸悟之逕筌蹄既已紛錯羣𥠖何由
B33n0192_p0217b16║歸真三答冬夏異性資春秋為始末晝夜殊用緣晨暮
B33n0192_p0218a01║以往復況至精之理豈可逕接至粗之人是故傍漸悟
B33n0192_p0218a02║者所以密造頓解倚孔教者所以潛成學聖學聖不出
B33n0192_p0218a03║六經六經而得頓解不見三藏而以三藏果筌蹄歷然
B33n0192_p0218a04║何疑紛錯魚兔既獲羣𥠖以濟
B33n0192_p0218a05║僧維問承新論法師以宗極微妙不容階級使夫學者
B33n0192_p0218a06║窮有之極自然之無有若符契何須言無也若資無以
B33n0192_p0218a07║盡有者焉得不謂之漸悟耶初答夫累既未盡無不可
B33n0192_p0218a08║得盡累之弊始可得無耳累盡則無誠如符契將除其
B33n0192_p0218a09║累要須傍教在有之時學而非悟悟在有表託學以至
B33n0192_p0218a10║但階級教愚之談一悟得意之論矣維再問論云悟在
B33n0192_p0218a11║有表得不以漸使夫涉學希宗當日進其明不若使明
B33n0192_p0218a12║不日進與不言同若日進其明者得非漸悟乎再答夫
B33n0192_p0218a13║明非漸至信由教𤼵何以言之由教而信則有日進之
B33n0192_p0218a14║功非漸所明則無入照之分然向道善心起損累出垢
B33n0192_p0218a15║伏伏似無同善似惡乖此所務不俱非心本無累至夫
B33n0192_p0218a16║一悟萬滯同盡耳維三問論云由教而信則有日進之
B33n0192_p0218b01║功非漸所明則無入照之分夫尊教而推宗者雖不永
B33n0192_p0218b02║用當推之時豈可不暫令無耶若許其暫合猶自賢於
B33n0192_p0218b03║不合非漸如何三答暫者假也真者常也假知無常常
B33n0192_p0218b04║知無假今豈可以假知之暫而侵常知之真哉今暫合
B33n0192_p0218b05║賢於不合誠如來言竊有微證巫臣諫莊王之言物賖
B33n0192_p0218b06║於己故理為情先及納夏姬之時已交於物故情居理
B33n0192_p0218b07║上情理雲互物己相傾亦中智之率任也若以諫日為
B33n0192_p0218b08║悟豈容納時之惑耶且南為聖也北為愚也背北向南
B33n0192_p0218b09║非停北之謂向南背北非至南之稱然向南可以至南
B33n0192_p0218b10║背北非是停北非是停北故愚可去矣可以至南故悟
B33n0192_p0218b11║可得矣
B33n0192_p0218b12║慧驎演僧維問當假知之壹合與真知同異初答與真
B33n0192_p0218b13║知異驎再問以何為異再答假知者累伏故理暫為用
B33n0192_p0218b14║用暫在理不恒其知真知者照寂故理常為用用常在
B33n0192_p0218b15║理故永為真知驎三問累不自除故求理以除累今假
B33n0192_p0218b16║知之一合理實在心在心而累不去將何以去之乎三
B33n0192_p0219a01║答累起因心心觸成累累恒觸者心日昬教為用者心
B33n0192_p0219a02║日伏伏累彌久至於滅累然滅之時在累伏之後也伏
B33n0192_p0219a03║累滅累貌同實異不可不察滅累之體物我同忘有無
B33n0192_p0219a04║壹觀伏累之狀他己異情空實殊見殊實空異己他者
B33n0192_p0219a05║入於滯矣壹無有同我物者出於照也
B33n0192_p0219a06║驎維問三世長於百年三千廣於赤縣四部多於戶口
B33n0192_p0219a07║七寶妙於石沙此亦方有小大故化有遠近得不謂之
B33n0192_p0219a08║然乎初答事理不同恒成四端自有大小各得其宜亦
B33n0192_p0219a09║有賢愚違方而處所謂世同時異物是人非譬割雞之
B33n0192_p0219a10║政亦有牛刀佩璽而聽豈皆唐虞今謂言游體盡於武
B33n0192_p0219a11║城長世皆覃於天下未之聞也且俱稱妙覺而國土精
B33n0192_p0219a12║粗不可以精粗國土而言聖有優劣景迹之應本非所
B33n0192_p0219a13║徵矣維再問論云或道廣而事狹或事是而人非今不
B33n0192_p0219a14║可以事之大小而格道之粗妙誠哉斯言但所疑不在
B33n0192_p0219a15║此耳設令周孔實未盡極以之應世故自居宗此自是
B33n0192_p0219a16║世去聖遠未足明極夫降妙數階以按羣粗則粗者所
B33n0192_p0219b01║不測然數階之妙非極妙之謂推此而言撫世者於粗
B33n0192_p0219b02║為妙然於妙猶粗矣以妙求粗則無往不盡以粗求妙
B33n0192_p0219b03║則莫覩其源無往不盡故謂之窮理莫覩其原故仰之
B33n0192_p0219b04║彌高今豈可就顏氏所崇而同之極妙耶再答今不藉
B33n0192_p0219b05║顏所推而謂之為極但謂顏為庶幾則孔知機矣且許
B33n0192_p0219b06║禹昌言孔非本談以堯則天體無是同同體至極豈計
B33n0192_p0219b07║有之小大耶維三問凡聖人所不測而又昌言者皆可
B33n0192_p0219b08║以為聖耶三答夫昌言賢者尚許其賢昌言聖者豈得
B33n0192_p0219b09║反非聖耶日用不知百姓之迷蒙唯佛究盡實相之崇
B33n0192_p0219b10║高今欲以崇高之相而令迷蒙所知未之有也苟所不
B33n0192_p0219b11║知焉得不以昌言為信既以釋昌為是何以孔昌為非
B33n0192_p0219b12║耶
B33n0192_p0219b13║竺法綱問敬披高論探研宗極妙判權實存旨儒道遺
B33n0192_p0219b14║教孔釋昌言折中允然新論可謂激流導源瑩拂發暉
B33n0192_p0219b15║矣詳復答勗維之問或謂因權以通或學而非悟爾為
B33n0192_p0219b16║玄句徒設無關於胷情焉竊所未安何以言之夫道形
B33n0192_p0220a01║天隔幾二險絕學不漸宗曾無髣髴馳騁有端思不出
B33n0192_p0220a02║位神崖曷由而登機峯何從而超哉若勤務於有而坐
B33n0192_p0220a03║體於無者譬猶揮毫鍾張之則功侔羿養之能不然明
B33n0192_p0220a04║矣盖同有非甚礙尚不可以翫此而善彼豈況乎有無
B33n0192_p0220a05║之至背而反得以相通者耶又云累既未盡無不可得
B33n0192_p0220a06║盡累之弊始可得無耳論曰夫膏肓大道摧輈玄路莫
B33n0192_p0220a07║尚於封有之累也葢有不能祛有祛有者必無未有先
B33n0192_p0220a08║盡有累然後得無也就如所言累盡則無爾為累之自
B33n0192_p0220a09║去實不無待實不無待則不能不無故無無貴矣如彼
B33n0192_p0220a10║重闇自晞無假火日無假火日則不能不設亦明無尚
B33n0192_p0220a11║焉落等級而奇頓悟將於是乎躓矣暇任之餘幸思嘉
B33n0192_p0220a12║釋
B33n0192_p0220a13║釋慧琳問三復精議辨㦎二家斟酌儒道實有懷於論
B33n0192_p0220a14║矣至於去釋漸悟遺孔殆庶蒙竊惑焉釋云有漸故是
B33n0192_p0220a15║自形者有漸孔之無漸亦是自道者無漸何以知其然
B33n0192_p0220a16║耶中人可以語上久習可以移性孔氏之訓也一合於
B33n0192_p0220b01║道場非十地之所階釋家之唱也如此漸絕文論二聖
B33n0192_p0220b02║詳言豈獨夷束於教華拘於理將恐斥離之辨辭長於
B33n0192_p0220b03║新論乎勗道人難云絕欲由於體理當謂日損者以理
B33n0192_p0220b04║自悟也論曰道與俗反本不相關故因權以通之物濟
B33n0192_p0220b05║則反本問曰權之所假習心者亦終以為慮乎為曉悟
B33n0192_p0220b06║之日與經之空理都自反耶若其永背空談𮋒為末說
B33n0192_p0220b07║若始終相扶可循教而至不答維驎假知中殊為藻𧰟
B33n0192_p0220b08║但與立論有違假者以旋迷喪理不以鑽火致惑苟南
B33n0192_p0220b09║向可以造越北背可以棄燕信燕北越南矣慮空可以
B33n0192_p0220b10║洗心捐有可以祛累亦有愚而空聖矣如此但當勤般
B33n0192_p0220b11║若以日忘瞻郢路而驟進復何憂於失所乎將恐一悟
B33n0192_p0220b12║之唱更躓於南北之譬耶
B33n0192_p0220b13║答綱琳二法師書（法綱見誄慧琳見後）
B33n0192_p0220b14║披覽雙難欣若暫對藻豐論博蔚然滿目可謂勝人之
B33n0192_p0220b15║口然未厭於心聊伸前意無由言對執筆長懷謝靈運
B33n0192_p0220b16║和南
B33n0192_p0221a01║答綱公難
B33n0192_p0221a02║來難云同有非甚閱尚不可以翫此而善彼豈況乎有
B33n0192_p0221a03║無之至背而反得以相通者耶此是拘於所習以生此
B33n0192_p0221a04║疑耳夫專翫筆札者自可不工於弧矢弧矢既工復翫
B33n0192_p0221a05║筆札者何為不兼哉若封有而不向宗自是封者之失
B33n0192_p0221a06║造無而去滯何為不可得背借不兼之有以詰能兼之
B33n0192_p0221a07║無非惟鍾張愧射於更李羿養慚書於羅趙觸類之躓
B33n0192_p0221a08║始充巧歷之歎今請循其本夫憑無以伏有伏久則有
B33n0192_p0221a09║忘伏時不能知知則不復辨是以坐忘日損之談近出
B33n0192_p0221a10║老莊數緣而滅經有舊說如此豈累之自去實無之所
B33n0192_p0221a11║濟且明為晦新功在火日但火日不稱功於幽闇般若
B33n0192_p0221a12║不言惠於愚蠢耳推此而往詎俟多云
B33n0192_p0221a13║答琳公難
B33n0192_p0221a14║孔雖曰語上而云聖無階級釋雖曰一合而云物有佛
B33n0192_p0221a15║性物有佛性其道有歸所疑者漸教聖無階級其理可
B33n0192_p0221a16║貴所疑者殆庶豈二聖異塗將地使之然斥離之歎殆
B33n0192_p0221b01║是有在辭長之論無乃角弓耶難云若其永背空談翻
B33n0192_p0221b02║與末說若始終相扶可循教而至可謂公孫之辭辯者
B33n0192_p0221b03║之囿矣夫智為權本權為智用今取聖之意則智即經
B33n0192_p0221b04║之辭則權傍權以為檢故三乘咸蹄筌既意以歸宗故
B33n0192_p0221b05║般若為魚兔良由民多愚也教故迂矣若人皆得意亦
B33n0192_p0221b06║何貴於攝悟假知之論旨明在有者能為達理之諫是
B33n0192_p0221b07║為交賖相傾非悟道之謂與其立論有何相違燕北越
B33n0192_p0221b08║南有愚空聖其理既當頗獲於心矣若勤者日忘瞻者
B33n0192_p0221b09║驟進亦實如來言但勤未是得瞻未是至當其此時可
B33n0192_p0221b10║謂向宗既得既至可謂一悟將無同轡來馳而云異轍
B33n0192_p0221b11║耶
B33n0192_p0221b12║王弘（字休元琅邪臨沂人領中書監）
B33n0192_p0221b13║問謝永嘉并書
B33n0192_p0221b14║論曰由教而信有日進之功非漸所明無入照之分問
B33n0192_p0221b15║曰由教而信而無入照之分則是闇信聖人耶若闇信聖
B33n0192_p0221b16║人理不關心政可無非聖之尤何由有日進之功
B33n0192_p0222a01║論曰暫者假也真者常也假知無常常知無假又曰假
B33n0192_p0222a02║知累伏理暫為用用暫在理不恒其知問曰暫知為假
B33n0192_p0222a03║知者則非不知矣但見理尚淺未能常用耳雖不得與
B33n0192_p0222a04║真知等照然寧無入照之分耶若暫知未是見理豈得
B33n0192_p0222a05║云理暫為用者又不知以何稱知
B33n0192_p0222a06║論曰教為用者心日伏伏累彌久至於滅累問曰教為
B33n0192_p0222a07║用而累伏為云何伏耶若都未見理專心闇信當其專
B33n0192_p0222a08║心唯信而已謂此為累伏者此是慮不能並屬此則彼
B33n0192_p0222a09║廢耳非為理累相權能使累伏也凡厥心數孰不皆然
B33n0192_p0222a10║如此之伏根本未異一倚一伏循𤨔無已雖復彌久累
B33n0192_p0222a11║何由滅
B33n0192_p0222a12║弘白一悟之談常謂有心但未有以折中異同之辨故
B33n0192_p0222a13║難於厝言耳尋覽來論所釋良多然猶有未好解處試
B33n0192_p0222a14║條如上為呼可容此疑不既欲使彼我意盡覽者泠然
B33n0192_p0222a15║後對無兆兼當造膝執筆增懷真不可言王弘敬謂
B33n0192_p0222a16║謝靈運答王衛軍問并書
B33n0192_p0222b01║問曰由教而信而無入照之分則是闇信聖人耶若闇
B33n0192_p0222b02║信聖人理不關心正可無非聖之尤何由有日進之功
B33n0192_p0222b03║答曰顏子體二未及於照則向善已上莫非闇信但教
B33n0192_p0222b04║有可由之理我有求理之志故曰關心賜以之二回以
B33n0192_p0222b05║之十豈直免尤而已實有日進之功
B33n0192_p0222b06║問曰暫知為假知者則非不知矣但見理尚淺未能常
B33n0192_p0222b07║用耳雖不得與真知等照然寧可謂無入照之分耶若
B33n0192_p0222b08║暫知未是見理豈得云理暫為用又不知以何稱知答
B33n0192_p0222b09║曰不知而稱知者正以假知得名耳假者為名非暫知
B33n0192_p0222b10║如何不恒其用豈常之謂既非常用所以交賖相傾故
B33n0192_p0222b11║諫人則言政理悅己則犯所知若以諫時為照豈有悅
B33n0192_p0222b12║時之犯故知言理者浮談犯知者沈惑推此而判自聖
B33n0192_p0222b13║已下無淺深之照然中人之性有崇替之心矣
B33n0192_p0222b14║問曰教為用而累伏為云何伏耶若都未見理專心闇
B33n0192_p0222b15║信當其專心唯信而已謂此為累伏者此是慮不能並
B33n0192_p0222b16║屬此則彼廢耳非為理累相權能使累伏也凡厥心數
B33n0192_p0223a01║孰不皆然如此之伏根本未異一倚一伏循𤨔無已雖
B33n0192_p0223a02║復彌久累何由滅答曰累伏者屬此則廢彼實如來告
B33n0192_p0223a03║凡厥心數孰不皆然亦如來旨更恨不就學人設言而
B33n0192_p0223a04║以恒物為譏耳譬如藥驗者疾易痊理妙者吝可洗洗
B33n0192_p0223a05║吝豈復循𤨔疾痊安能起滅則事不侔居然已辨但無
B33n0192_p0223a06║漏之功故資世俗之善善心雖在五品之數能出三界
B33n0192_p0223a07║之外矣平叔所謂冬日之隂輔嗣亦云遠不必攜聊借
B33n0192_p0223a08║此語以況入無果無阻隔
B33n0192_p0223a09║靈運白一悟理質以經誥可謂俗文之談然書不盡意
B33n0192_p0223a10║亦前世格言幽僻無事聊與同行道人共求其衷猥辱
B33n0192_p0223a11║高難詞徵理析莫不精究尋覽彌日欣若暫對輒復更
B33n0192_p0223a12║伸前論雖不辨酬釋來問且以示懷耳海嶠岨迥披敘
B33n0192_p0223a13║無期臨白增懷眷歎良深謝靈運再拜
B33n0192_p0223a14║重答謝永嘉書
B33n0192_p0223a15║更尋前答起悟亦不知所以為異正當爾耳已送示生
B33n0192_p0223a16║公此間道人故有小小不同小涼當共面盡脫有厝言
B33n0192_p0223b01║更白面寫未由寄之於此所散猶多
B33n0192_p0223b02║竺道生答王衛軍書（生姓魏鉅鹿人居彭城依竺法汰受業又遊長安從
B33n0192_p0223b03║什公還都止青園寺為時法匠終廬山）
B33n0192_p0223b04║究尋謝永嘉論都無間然有同似若妙善不能不以為
B33n0192_p0223b05║欣檀越難旨甚要切想尋必佳通耳且聊試略取論意
B33n0192_p0223b06║以伸欣悅之懷以為苟若不知焉能有信然則由教而
B33n0192_p0223b07║信非不知也但資彼之知理在我表資彼可以至我庸
B33n0192_p0223b08║得無功於日進未是我知何由有分於入照豈不以見
B33n0192_p0223b09║理於外非復全昧知不自中未為能照耶（並廣弘明集）
B33n0192_p0223b10║
B33n0192_p0223b11║
B33n0192_p0223b12║
B33n0192_p0223b13║
B33n0192_p0223b14║
B33n0192_p0223b15║
B33n0192_p0223b16║釋文紀卷十二