B33n0192_p0332a01║欽定四庫全書
B33n0192_p0332a02║釋文紀卷十八
B33n0192_p0332a03║明　梅鼎祚　輯
B33n0192_p0332a04║南齊（二）
B33n0192_p0332a05║淨住子淨行法門（二）
B33n0192_p0332a06║在家懷善門十三
B33n0192_p0332a07║前已聞其惡深自鄙悼今顯其善悅以進道何以知之
B33n0192_p0332a08║自非貪欲情厚染愛性深富貴意重勢利心濃者則不
B33n0192_p0332a09║容安處累縛黑闇所纏故知在家者眾患之本矣故使
B33n0192_p0332a10║室家妻子宗親眷屬周旋來往朋友遊處奉上接下皆
B33n0192_p0332a11║湏將意意不獨往其應筐篚筐篚之用非求不至既馳
B33n0192_p0332a12║求事廣財念無窮惟念多蓄不顧無常擁積腐壞靡知
B33n0192_p0332a13║分散是為欲不慳貪便不能得既眷屬纏繞百心不同
B33n0192_p0332a14║不加鞭罰則為惡者眾雖曰止惡要由意瞋起是為欲
B33n0192_p0332a15║不瞋恚亦不能得為此資生校計馳求萬方以利縈心
B33n0192_p0332a16║不知患害水火盜賊艱苦備經或夭身命殘殺無辜宴
B33n0192_p0332b01║集歡樂非此不濟起貪癡心謂我加爾飲噉之後暢快
B33n0192_p0332b02║莫思是為欲不起癡而不能得當知白衣與善相違故
B33n0192_p0332b03║曰所作之事與地獄對門又曰居處如牢獄妻子如枷
B33n0192_p0332b04║鎖財物如重擔親戚如怨家而今在窮苦之地繫縛憂
B33n0192_p0332b05║厄艱辛纏累僃諸苦惱不親三寶不近正法窮迷闇障
B33n0192_p0332b06║劇苦之內而能一日一夜守持清禁六時行道兼修六
B33n0192_p0332b07║齋年三長齋或持一戒二戒三戒乃至五戒八戒十戒
B33n0192_p0332b08║菜蔬節味檢身口意又率妻子內外眷屬迴向崇善建
B33n0192_p0332b09║菩提因或撤父母之供妻子之分財貨衣服甘珍餚果
B33n0192_p0332b10║窮其所有敬供精潔合室營奉晨昬翹注或為疾病患
B33n0192_p0332b11║危急縣官牢獄或親族崩亡祈福魂路或生善滅罪始
B33n0192_p0332b12║發信心崇仰沙門在聖無別由其隨順佛正教故所以
B33n0192_p0332b13║順佛語故出離生死若違佛語必墮惡道是故常應堅
B33n0192_p0332b14║發正願願受化生自在飛行一切佛剎隨所感見應接
B33n0192_p0332b15║羣生學佛威儀入如來室著如來衣坐如來座巧便大
B33n0192_p0332b16║慧開悟解脫於諸法中究竟無障盡虛空際大誓莊嚴
B33n0192_p0333a01║頌曰處塵貴不染被褐重懷珠美玉曜幽石曾蘭挺叢
B33n0192_p0333a02║芻四民不為侶三界豈能渝諒茲親愛染寧以財利拘
B33n0192_p0333a03║煩流捨智寶榛路坦夷途萬物竟何匹烈火樹紅芙
B33n0192_p0333a04║三界內苦門十四
B33n0192_p0333a05║夫三界牢獄四圍輪轉在家出家未斷我倒無得免者
B33n0192_p0333a06║既為生死所纏身心勞累遷變無窮無非是苦故經云
B33n0192_p0333a07║三界皆苦何可樂者而眾生常惑謂言世間是常是樂
B33n0192_p0333a08║出世樂因無常是苦何其沈迷頓此顛倒纔驗刺身即
B33n0192_p0333a09║覺苦受何得云樂略引數條證知惟苦若謂飲食為樂
B33n0192_p0333a10║者則應多所餐進身和心悅何意小乖分度便成疹患
B33n0192_p0333a11║若謂衣服為樂者則應春夏一服愛心無厭何意寒暑
B33n0192_p0333a12║異服眀不甘樂所以苦本若謂室宇為樂者何意不常
B33n0192_p0333a13║一處既致馳動明知避苦若謂妻子眷屬為樂者則應
B33n0192_p0333a14║長相歌笑何意俄爾無常悲號哽噎當知眷屬實是苦
B33n0192_p0333a15║本若謂妙色以為樂者則應長悅心目永慰形骸何意
B33n0192_p0333a16║湏㬰顏貌變改髮白面黑傷痛少年華美之艷故知此
B33n0192_p0333b01║色本自是苦不是外來若謂好聲以為樂者則應絲竹
B33n0192_p0333b02║繁會觀聽無厭何意小久便致昬倦耳不樂聞當知是
B33n0192_p0333b03║苦若謂酣酒以為樂者則應適意遣憂長無惱患何故
B33n0192_p0333b04║神昬心悶骨節慘痛或因此事鞭杖鎖繫喪身夭命破
B33n0192_p0333b05║家亡國受苦無量若謂朋遊為樂者則應終日遊散不
B33n0192_p0333b06║知厭極何意每一登臨少時便倦後更相攜無復行意
B33n0192_p0333b07║若謂婬佚為樂者則應血氣剛強眼明神爽少而不老
B33n0192_p0333b08║壯而不變何意恣情逞欲輒有疲困抽腦徹髓頭眩眼
B33n0192_p0333b09║亂心驚氣迫筋骨緩縱口燥脣焦四肢振掉抽拔五藏
B33n0192_p0333b10║由此夭命當知婬佚實是苦本若謂榮位為樂者則應
B33n0192_p0333b11║始終不變無恥無辱何意黜陟之間憔悴立至已上諸
B33n0192_p0333b12║條大舉而言然此六塵五情遊心之處無非是苦所以
B33n0192_p0333b13║大聖覺察三界牢獄知苦不迷解脫生死
B33n0192_p0333b14║頌曰心怨動紛遶情怡輙遷互歡愛一離遠傷憂坐衰
B33n0192_p0333b15║暮連幌結清隂高臺起風露腐毒緣芳旨夭伐實修嫭
B33n0192_p0333b16║慾網必虧生繁罝或全免眇眇夜何期悠悠終肯悟
B33n0192_p0334a01║出三界外樂門十五
B33n0192_p0334a02║佛世尊說三界世間總是苦聚非唯一苦而已又是無
B33n0192_p0334a03║常無我不淨終歸於空出世之外則有常樂我淨具八
B33n0192_p0334a04║自在而眾生長迷妄謂為樂一何可悲且說一苦隨相
B33n0192_p0334a05║有八何謂八苦所謂生苦老苦病苦死苦愛別離苦怨
B33n0192_p0334a06║憎會苦求不得苦五盛隂苦於一苦中更有諸苦故諸
B33n0192_p0334a07║行人策勵行道節身口意翹勤匪懈群小無知謂之為
B33n0192_p0334a08║苦大聖圓照三達洞了知此小苦大樂正因雖有勞頓
B33n0192_p0334a09║所期者大非謂為苦故引諸行相用簡有心若捨身命
B33n0192_p0334a10║憐愍眾生得佛金色身光朗洞徹行住坐臥震動大千
B33n0192_p0334a11║相若禮拜父母師長賢聖得佛頂相高明若不誑眾生
B33n0192_p0334a12║讚揚其德得佛眉間毫相若行慈愛仁救眾生得佛紺
B33n0192_p0334a13║青螺髮相若以光燈供養施人得佛項出日光相若以
B33n0192_p0334a14║慈意視眾生者得佛淨目上下眴相若絕滋味十善化
B33n0192_p0334a15║人得佛四十齒齊密相若說慈善志意堅強得佛四牙
B33n0192_p0334a16║白淨相若絕口四過得佛方頰車廣長舌相若行施平
B33n0192_p0334b01║等得佛果時七處合滿相若忍苦行決定無亂得佛師
B33n0192_p0334b02║子臆相若行正淨醫藥救人得佛身方正相若行慈仁
B33n0192_p0334b03║不杖眾生得佛脩臂指長相若視地行不踐蟲命得佛
B33n0192_p0334b04║行不蹈地相若手扶接有苦眾生得佛手內外握相若
B33n0192_p0334b05║行四攝攝取眾生得佛手足網相若以淨心供養善人
B33n0192_p0334b06║得佛手足輪千輻理相若施衣服隱過蔽惡得佛隂馬
B33n0192_p0334b07║藏相若說除患死法得佛鹿腨腸相若善莊嚴不解眾
B33n0192_p0334b08║生肢節得佛鉤鎖骨相若柔和順塔右遶從人得佛右
B33n0192_p0334b09║旋毛相若平治道去棘刺得佛一孔一毛相若不服華
B33n0192_p0334b10║綺沐浴於人得佛皮膚細輭相若掃塔除穢得佛身不
B33n0192_p0334b11║受塵相若修萬行常願具足得佛胷卍字相若捨國城
B33n0192_p0334b12║妻子得佛淨土眷屬賢聖相若自節食上味施人得佛
B33n0192_p0334b13║上味相若常讀誦不惡口加人得佛總持口香氣相若
B33n0192_p0334b14║說法引接眾生得佛面無飢渴滿口光辯才相若持戒
B33n0192_p0334b15║無缺得佛法身圓備相若在山間頭陀苦行得佛塵累
B33n0192_p0334b16║都盡相若捨華堂幽林禪思眾生謂苦不能行之菩薩
B33n0192_p0335a01║志意堅強所期者大不以為苦故得自然宮殿七寶房
B33n0192_p0335a02║舍早得成佛眾生猶自流轉生死海中豈非為顛倒惑
B33n0192_p0335a03║纏之所致也故當勤加精進修行此行便出三界
B33n0192_p0335a04║頌曰端襟測煩海矯步寫埃氛三受猶絕雨八苦若浮
B33n0192_p0335a05║雲輸心仰圓極罄質委方墳朝遊淨國侶暮集靈山羣
B33n0192_p0335a06║燈祇開遠照香宇薦嘉薰俛首睇人俗信矣靜為君
B33n0192_p0335a07║斷絕疑惑門十六
B33n0192_p0335a08║夫因果感應影響相生必然之道理無差舛而眾生業
B33n0192_p0335a09║行不純善惡迭用以不純故報有精粗或貴或賤或美
B33n0192_p0335a10║或惡其事迹匪一不了本行故致疑惑何者如精進奉
B33n0192_p0335a11║戒應得長生子孫熾盛親族榮顯而反見身命夭促門
B33n0192_p0335a12║族衰殄屠害之人應嬰促壽眷屬殘滅而反延年壽考
B33n0192_p0335a13║宗強援廣清廉之行應招富足而見貧苦貪盜之人應
B33n0192_p0335a14║見困窘而覩豐饒此乃緣其福故現世輕受如金剛般
B33n0192_p0335a15║若云由持經故為人輕賤是人先世罪業應墮惡道以
B33n0192_p0335a16║今輕賤故先世罪滅所以致有此疑者由其無明惑故
B33n0192_p0335b01║妄起顛倒不能解了三世業相今略出數條世人惑事
B33n0192_p0335b02║用以懲誡庶有識者識以除疑智人以生為苦所以不
B33n0192_p0335b03║忍愚夫貪生以生為樂是一惑也智人以不生則不死
B33n0192_p0335b04║故云涅槃寂滅之樂而愚夫惡死不知遠死之方是二
B33n0192_p0335b05║惑也智人以居家為苦譬之牢獄書云割情在於驕奢
B33n0192_p0335b06║而愚夫染著以為榮樂是三惑也智人知妻子之累故
B33n0192_p0335b07║比之枷鎖書云割情在於所愛而愚夫以恩愛為懽欣
B33n0192_p0335b08║是四惑也智人以眷屬是繫縛之本放之如讐而愚夫
B33n0192_p0335b09║繫戀以為勝適是五惑也智人以榮利是自滅之筌書
B33n0192_p0335b10║云割情在於速達而愚夫不計讒害取貴是六惑也智
B33n0192_p0335b11║人以色聲香味為苦本書云割情在於嗜欲而愚夫為
B33n0192_p0335b12║之沈溺迷醉且列如前不容致惑是以智人當勤自勉
B33n0192_p0335b13║自生老病死不離其身勿生疑惑一生空過今更出之
B33n0192_p0335b14║以顯疑相見布施者疾患早亡便起疑心慳悋見持戒
B33n0192_p0335b15║人過中不食致患懷疑自養見忍辱人檢心攝形致患
B33n0192_p0335b16║懷惱勸令開意見誦經人旦夕緣理致患勸息見菜蔬
B33n0192_p0336a01║人致患瘦弱勸噉肥美見坐禪者致患勸臥聞語引進
B33n0192_p0336a02║便稱本情懈怠自恣隨順流俗曾不思量朝聞夕死如
B33n0192_p0336a03║救頭然何有情賴更習常俗以死自誓方曰有志
B33n0192_p0336a04║頌曰生塗非一理識緒固饒津徒駭東陵富空嗟北郭
B33n0192_p0336a05║貧國生曾已戾顏氏信為仁逢尤昭往業習善會茲身
B33n0192_p0336a06║勤憂永夷泰晏安終苦辛令名且云重豈若樹良因
B33n0192_p0336a07║十種慚愧門十七
B33n0192_p0336a08║既已同知在家男女之惡又見出家僧尼瑕累又聞疑
B33n0192_p0336a09║惑顛倒之門退自思省實可慙愧經云慚愧得具足能
B33n0192_p0336a10║滅闇障故又云慙如鐵鉤能制人非法若無慙愧與諸
B33n0192_p0336a11║禽獸無相異也涅槃經云有二白法能救眾生一慚二
B33n0192_p0336a12║愧慙者自不作惡愧者不教他作慙者內自羞恥愧者
B33n0192_p0336a13║發露向人有慙愧故則能恭敬父母師長懷慙愧故罪
B33n0192_p0336a14║則除滅顯相如此各湏慙愧順清白法事乃無量畧舉
B33n0192_p0336a15║十條以為綱要第一慙愧諸佛如來往昔欲令我等離
B33n0192_p0336a16║苦獲安所以𤼵心行菩提道忍苦受辱令成法身常以
B33n0192_p0336b01║正法為我解說而我不能如說修行第二慙愧父母哀
B33n0192_p0336b02║哀父母生我劬勞長養教詔常懷憂惕既為人子不順
B33n0192_p0336b03║誨約反學凶強陵蔑貴賤既乖諍子上失令名深為可
B33n0192_p0336b04║愧第三慙愧諸子然彼實能晨昬定省色養無虧而終
B33n0192_p0336b05║貧煎無物賑給故使諸子無由得立又闕教導使子愚
B33n0192_p0336b06║昬實為可愧第四慙愧師僧然我父母生育訓誨不能
B33n0192_p0336b07║使我出生死海今此師僧教我出家受增上戒懷羅漢
B33n0192_p0336b08║胎得羅漢果而我違犯深為可愧第五慙愧弟子既能
B33n0192_p0336b09║晨夕依教策修而反固遮有違聖說致使道業寸尺無
B33n0192_p0336b10║功一生空過無法制奉顧斯負累亦可深愧第六慙愧
B33n0192_p0336b11║帝王恒以十善化導天下故國土安寧五穀豐熟所以
B33n0192_p0336b12║百姓安家復業出家之人泰然安樂任其禪誦而今懈
B33n0192_p0336b13║惰深是可愧第七慙愧檀越出家所懷解脫為本形骸
B33n0192_p0336b14║資待衣食為先所以諸俗為道興福供給資緣故隆正
B33n0192_p0336b15║業而惑不全失於敬重亦可深愧第八慙愧良友知識
B33n0192_p0336b16║化導見佛因緣令具梵行大經唱示而我聞諫反以為
B33n0192_p0337a01║讐背逆三歸禮向神俗迷著善導故違正誨深可為愧
B33n0192_p0337a02║第九慙愧所化諸人由我無德久不種緣致使開悟莫
B33n0192_p0337a03║能津濟故令聽者徒枉功夫縱聞雜善不獲純淨內心
B33n0192_p0337a04║自疾深可慙愧第十慙愧天龍神鬼護法冥祇我本發
B33n0192_p0337a05║心誓度一切故諸天龍擁護無惱而我愆缺情志不恒
B33n0192_p0337a06║惟知負恩但增慙愧
B33n0192_p0337a07║頌曰神膏施唯重玄酒恩未隆明璣隋水上潤玉藍田
B33n0192_p0337a08║中稟天性所極資敬道攸崇羽毛共以勢輪軌相為通
B33n0192_p0337a09║報德愴前雅酬言愛餘風遵途每多舛顧省能無忡
B33n0192_p0337a10║極大慚愧門十八
B33n0192_p0337a11║慙愧之義以不及為本若於正行悉能遵奉則無假慙
B33n0192_p0337a12║愧書云內省不疚何憂何懼又曰心苟無瑕何恤無家
B33n0192_p0337a13║今既理妙難精觸向乖背一念之間造過無量過無量
B33n0192_p0337a14║故慙愧亦應無量前已略舉大致其中支𣲖不可縷悉
B33n0192_p0337a15║更立此門使尋文求旨知理無不攝也夫眾生以我見
B33n0192_p0337a16║故不能推美於物引惡在己而於萬善不能修習見人
B33n0192_p0337b01║勝行意欲陵之無慙之甚何得不見今列位顯之庶可
B33n0192_p0337b02║斂迹若見直心行慙愧人我不能行願彼不作見行布
B33n0192_p0337b03║施持戒人開解脫門願其早止見行忍辱精進人自不
B33n0192_p0337b04║能行願早退沒見多聞修定者自不能行不欲使作見
B33n0192_p0337b05║行慈悲喜捨者不能讚勉欲其不行見菜蔬一食者自
B33n0192_p0337b06║不行故勸令退敗見行伏心人應慙愧法乃勸不行乖
B33n0192_p0337b07║八正道見學問誦經人自無此行不使彼作見圍遶禮
B33n0192_p0337b08║拜者自嬾惰故嫉令不行見有唱導梵音者自不及彼
B33n0192_p0337b09║願不為之見經行頭陀者既不能行反謗毀滅今據叔
B33n0192_p0337b10║世設法開化以此為高義當生信滅罪祈福弘道而今
B33n0192_p0337b11║登無畏座開廣笑謔之端飾詞自麗之美高言興色誹
B33n0192_p0337b12║誚往還儀容傲佷初無謙遜永不退省我解未深唯詰
B33n0192_p0337b13║諮者尋經有謬故經云若為利養名譽我心愛黨而說
B33n0192_p0337b14║法者是名非說若利於彼增信心故滅煩惱故起淨業
B33n0192_p0337b15║故知慙知愧開八正路是名善說如過去世有苦岸比
B33n0192_p0337b16║丘說有眾生我人壽命違於佛語命終入阿鼻地獄仰
B33n0192_p0338a01║臥伏臥左右脇臥各九百萬億嵗爾後更厯諸餘地獄
B33n0192_p0338a02║自外徒黨受苦難言故知不依佛教毀謗正法其罪實
B33n0192_p0338a03║重當知法師實亦為難其善則致福無量其惡則獲罪
B33n0192_p0338a04║亦重是故法師應湏極大慙愧然居在世間養生之急
B33n0192_p0338a05║在於衣食由此衣食勞亂極深所湏繒纊皮革無不損
B33n0192_p0338a06║生殘命著他皮肉還養肉身乃至食噉一粒之食非用
B33n0192_p0338a07║功夫無由入口推度前功商量我腹上入下出常流不
B33n0192_p0338a08║止而於其中選擇精肥進納軟滑貪嗜美味無羞無恥
B33n0192_p0338a09║湏㬰變改臭不可近將行將坐如廁不殊何有智者於
B33n0192_p0338a10║食生貪若生貪者大湏慙愧與彼畜獸復何取別
B33n0192_p0338a11║頌曰冬狐理豐毳春蠶緒輕絲形骸𮋒為阻心識還自
B33n0192_p0338a12║欺華容羈丱日生平少年時驅車追俠客酌酒弄妖姬
B33n0192_p0338a13║但念目前好安知身後悲惕然一以愧永與情愛辭
B33n0192_p0338a14║善友勸獎門十九
B33n0192_p0338a15║夫能了除疑惑內發慙愧勸獎之功善知識也今欲修
B33n0192_p0338a16║習萬行非善知識無由進道經云如栴檀葉在伊羅林
B33n0192_p0338b01║其葉則臭伊羅臭葉在栴檀林其葉則香書云與善人
B33n0192_p0338b02║居如入蘭芷之室久而偕芳與惡人居如在鮑魚之肆
B33n0192_p0338b03║與之俱臭又云近墨必緇近朱必赤故知善友能作佛
B33n0192_p0338b04║事是大因緣是同梵行善知識者今能將我得升淨土
B33n0192_p0338b05║惡知識者今能陷我墜於地獄當知善恩不可酬報夫
B33n0192_p0338b06║善惡之理皎然明白但以任情適道則進趣之理遲善
B33n0192_p0338b07║友勸獎便勇猛之心疾經有獎課之文書有勸學之說
B33n0192_p0338b08║當知要行實由勸成故經云菩薩自身布施亦勸他人
B33n0192_p0338b09║令行布施自行持戒忍辱精進一心智慧亦勸他人令
B33n0192_p0338b10║行此事然則勝美之事欣樂羨仰物之恒情今若徒有
B33n0192_p0338b11║願樂之心不行願樂之事未見其果猶若絕糧思味其
B33n0192_p0338b12║於飢渴終無濟益故畧引數條盛行要事以相警誡今
B33n0192_p0338b13║有財富室溫家給人足不勞營覓自然而至復有貧苦
B33n0192_p0338b14║飢弊形骸勞悴終日願於富饒而富饒未嘗暫有以此
B33n0192_p0338b15║苦故勸其布施力厲修福若有衣裘服翫鮮華充備又
B33n0192_p0338b16║有尺布不全垢膩臭雜是以勸獎令施衣服及以室宇
B33n0192_p0339a01║若見甘味珍羞連几重案又有藜藿不充困於水菜所
B33n0192_p0339a02║以勸獎令施飲食若見榮位通顯乘肥衣輕適意自在
B33n0192_p0339a03║復有卑陋猥賤人不齒錄塗炭溝渠坐臥糞穢此苦可
B33n0192_p0339a04║厭勸令修福除滅憍慢奉行謙敬豈可他人常貴我常
B33n0192_p0339a05║在賤若見形貌端正吐言廣利又有面狀矬陋所言險
B33n0192_p0339a06║暴此苦可捨勸令忍辱若見意力強幹少病登勞行道
B33n0192_p0339a07║無礙有人多患不安所行莫濟見有此苦勸施醫藥令
B33n0192_p0339a08║其進趣故法句經云四時行道得度眾苦一者少年有
B33n0192_p0339a09║力勢時二者有財物時三者遇三寶福田時四者當計
B33n0192_p0339a10║萬物必離散時常行此四必得道跡應自督課不待他
B33n0192_p0339a11║勸
B33n0192_p0339a12║頌曰蘭室改蓬心栴崖變伊草丹青有必渝絲素豈常
B33n0192_p0339a13║皓曲轅且繩直詭木遂雕藻一簣或成山百里倦中道
B33n0192_p0339a14║隆漢乃王臣失楚信元保勉矣德不孤至言匪虛造
B33n0192_p0339a15║戒法攝生門二十
B33n0192_p0339a16║前已勸獎於他我今自加課勵凡論課勵要必託境行
B33n0192_p0339b01║因若心志浮蕩則進趣無寄然託境行因戒為其始可
B33n0192_p0339b02║謂入聖之初門出俗之正路如乖此訓永處三塗人天
B33n0192_p0339b03║長絕是以經云譬如大地長生萬物戒亦如是能生眾
B33n0192_p0339b04║生人天華果故經云若無此戒諸善功德皆不得生良
B33n0192_p0339b05║以三塗苦報罪障所纏人天勝果堪為道器欲感勝果
B33n0192_p0339b06║非戒不生是以聖人先明此教然三歸五品戒法兩科
B33n0192_p0339b07║七眾小學要以三歸為宗一乘大教必崇三聚為本並
B33n0192_p0339b08║如經律具顯規猷卓爾憲章行業明逾鑒鏡今粗舉其
B33n0192_p0339b09║大致用光恒俗所以發戒之原湏依三寶者葢由佛法
B33n0192_p0339b10║僧寶天人所尊歸依生信必能出有若歸邪神反增苦
B33n0192_p0339b11║趣故經說云歸佛清信士不歸諸天神故湏先定邪正
B33n0192_p0339b12║方識逆順經云信為道元功德之母智是解脫出有之
B33n0192_p0339b13║因誠至言也若無此信心志浮虛歸戒不得是以發足
B33n0192_p0339b14║立信為先何謂三歸謂佛法僧此三可重故名為寶何
B33n0192_p0339b15║謂為佛自覺覺彼無師大智五分法身也何謂為法能
B33n0192_p0339b16║軌能正滅諦涅槃清淨無相也何謂為僧能和和眾無
B33n0192_p0340a01║學功德自他滅處也何謂為歸可憑可向也何謂為寶
B33n0192_p0340a02║能招利樂正心依仗近獲人天遠登無學此則三寶區
B33n0192_p0340a03║別之門若論極教理惟一統照無不周照周等覺謂之
B33n0192_p0340a04║佛寶體無非法謂之法寶至德常和謂之僧寶此乃體
B33n0192_p0340a05║一義三同性三寶眾生解悟信知佛性離此生死招興
B33n0192_p0340a06║利樂是故一切無不歸憑第一𮋒邪三歸第二五戒三
B33n0192_p0340a07║歸第三八戒三歸第四十戒第五具戒第六十善戒第
B33n0192_p0340a08║七大菩薩戒此之七戒所防過境近約大千世界之內
B33n0192_p0340a09║一切六根六大並是戒境廣如常說
B33n0192_p0340a10║頌曰金山嚴寶仞瓊畹烈瑤荑牆狐議不窟檐鷰豈能
B33n0192_p0340a11║栖淨花莊思序慧沼盥身倪六羣儻未一七眾固恒齊
B33n0192_p0340a12║端儀有直景正道無傾蹊維宮超以悟襄野竟何迷
B33n0192_p0340a13║自慶畢故止新門二十一
B33n0192_p0340a14║從前發心已來知至德可歸檢挍剋責滅諸惡門疑惑
B33n0192_p0340a15║既遣慙愧續修勸獎兼行戒德又顯得捨如是之罪障
B33n0192_p0340a16║餐聽若斯之勝法豈得不踊躍歡喜嗟抃自慶者乎經
B33n0192_p0340b01║云八難難度一地獄難二餓鬼難三畜生難四邊地難
B33n0192_p0340b02║五長壽天難六雖得人身盲聾瘖瘂不能聽受難七雖
B33n0192_p0340b03║得人身六情完具而世智辯聰信邪倒見不信三寶肆
B33n0192_p0340b04║意輕侮此身死已便在三途隨業沈沒久乃得出時在
B33n0192_p0340b05║人道還不正信家生第八前後佛間不覩正法徒生一
B33n0192_p0340b06║世增長邪見具造眾罪尋爾徒死是故經云徒生徒死
B33n0192_p0340b07║甚可憐愍奉法行人先崇此意生死大事不可自寬今
B33n0192_p0340b08║略出自慶數條繫在心首佛言地獄難免而今同得免
B33n0192_p0340b09║離此苦一自慶也佛言餓鬼難脫而今同得遠於此苦
B33n0192_p0340b10║二自慶也佛言畜生難捨而今同得不樹此因三自慶
B33n0192_p0340b11║也佛言生在邊地不知仁義今在中國修習禮智四自
B33n0192_p0340b12║慶也佛言生長壽天不知植福福盡命終還墮惡道而
B33n0192_p0340b13║今不以世樂自娛迴以供養五自慶也佛言人身難得
B33n0192_p0340b14║一失不返有過盲龜浮木之譬今得人身六自慶也佛
B33n0192_p0340b15║言六根難具今無缺損七自慶也佛言丈夫男身難得
B33n0192_p0340b16║我已得也佛言女人身者湏知佛性則是丈夫我已知
B33n0192_p0341a01║也佛言邪辯難捨我今歸正法也佛言佛前佛後是為
B33n0192_p0341a02║大難我今相與慷慨立志既見色像又聞正法則同鹿
B33n0192_p0341a03║野滅惑不殊也佛言見佛為難我今頂禮佛所記像功
B33n0192_p0341a04║用等倫也佛言聞法為難我今備得聞也佛言出家為
B33n0192_p0341a05║難我今具隨眾也佛言出家專信倍復為難我今一心
B33n0192_p0341a06║無敢二見敬法愛法以法為師經中偈言惟念過去世
B33n0192_p0341a07║供養為輕微蒙報厯遐劫餘福值天師淨慧斷生死癡
B33n0192_p0341a08║愛銷無遺佛恩流無窮是故重自歸
B33n0192_p0341a09║頌曰春非我春秋非秋一經長夜每悠悠陶形練氣住
B33n0192_p0341a10║元造啟蒙夷阻出重幽榮公三樂非為曠箕生五福豈
B33n0192_p0341a11║能求靈姿妙境往難集微言至道此云修年逢生幸曾
B33n0192_p0341a12║以慶盈愆貳過儻知憂畢故斷新別苦海希賢庶善憑
B33n0192_p0341a13║智流
B33n0192_p0341a14║大忍惡對門二十二
B33n0192_p0341a15║夫道從苦生不由樂果德憑功建非情所集故經云忍
B33n0192_p0341a16║辱第一道於諸眾生心無礙故以其在苦則多礙多惱
B33n0192_p0341b01║起不善業今所以得無礙者良由在礙而修無礙故礙
B33n0192_p0341b02║而不為礙既於礙而無所礙豈非忍力之所致乎經云
B33n0192_p0341b03║娑婆世界五濁之剎五痛五燒具諸惡報是故發大乘
B33n0192_p0341b04║者多來此土以救苦為資糧以拔惱為要行此土一日
B33n0192_p0341b05║修善勝於他方淨國百千萬劫所以爾者良由極苦之
B33n0192_p0341b06║地心不及善而能於劇苦之中卓然發意忍苦受辱豈
B33n0192_p0341b07║不奇哉所謂火中生蓮華此實為希有他方淨土無修
B33n0192_p0341b08║福地所以不及此土何者淨國七財豐溢不假布施攝
B33n0192_p0341b09║貧窮也淨國律儀圓淨不假持戒攝毀禁也淨國則無
B33n0192_p0341b10║辱無忍穢土無事非辱在辱能忍勝他方也淨國精進
B33n0192_p0341b11║如救頭然不假翹勤攝懈怠也淨國之人入法流水念
B33n0192_p0341b12║念修順無出入觀不假寂定攝亂意也淨國智慧明滿
B33n0192_p0341b13║不假才巧說攝愚癡也又淨國之人非無弘誓但弘誓
B33n0192_p0341b14║之功不及淨土四攝四等例同無用淨國樂故則救苦
B33n0192_p0341b15║之心薄惡土苦故則進善之心猛故經云行於非道通
B33n0192_p0341b16║達佛道也夫欲發廣大心行菩薩行自非履危涉險備
B33n0192_p0342a01║受艱難𮛫熾火歷氷霜嬰苦切甘楚毒於萬苦中而能
B33n0192_p0342a02║忍受者則道塲可踐若無此惱忍何從生藉此煩惱起
B33n0192_p0342a03║我諸善所謂塵勞之儔為如來種當知忍者有力大人
B33n0192_p0342a04║功德之本所謂忍痛癢忍思想忍疾病忍飢苦忍疲勞
B33n0192_p0342a05║忍寒暑忍憂悲忍熱惱忍惡罵無恥辱忍撾打無恚礙
B33n0192_p0342a06║忍貪欲無愛著忍憍慢無背道忍所難忍忍所難行忍
B33n0192_p0342a07║所難作忍所難辦能行此者真可謂大忍辱矣
B33n0192_p0342a08║頌曰春山之下玉抵禽漢水之陽璧千金清業神居德
B33n0192_p0342a09║非重潔己愚侶道已深愛憎喜怒生而習榮華芳旨世
B33n0192_p0342a10║所欽鴻才巨力萬夫敵誰肯制此方寸心逸驥狂兕獷
B33n0192_p0342a11║不御繁羈密柙儻能禁遣情遺事復何想寂然無待恣
B33n0192_p0342a12║幽尋
B33n0192_p0342a13║緣境無礙門二十三
B33n0192_p0342a14║經云在俗則謂之為縛在道則謂之為解解即無礙所
B33n0192_p0342a15║致縛即資待所招今若欲有待於無待則有待更煩無
B33n0192_p0342a16║待於無待則有待自遣有待既遣則無礙之門可入若
B33n0192_p0342b01║志在於資養便覩縛纏更重但眾生凡類觸向多阻不
B33n0192_p0342b02║資於物則自濟無方資於物者累之重也生累纏繞解
B33n0192_p0342b03║脫何由今既深知其累累實為苦何以知之今欲陸行
B33n0192_p0342b04║非車轝人馬不動一累礙也今欲水遊非舟航不移二
B33n0192_p0342b05║累礙也今欲養身非衣裘屋宅則無所憑託三累礙也
B33n0192_p0342b06║今欲養命非粳糧黍粟五味柔軟則無所資待四累礙
B33n0192_p0342b07║也今欲修習一慧髣像無向五累礙也今欲求見一佛
B33n0192_p0342b08║及一淨土發奇特心冥漠不見六累礙也今欲徹視十
B33n0192_p0342b09║方障礙滿目七累礙也今欲求佛聖智以除障惑近是
B33n0192_p0342b10║眾生心行而我不覩八累礙也今欲據文尋義雖課心
B33n0192_p0342b11║力近在淺言不達意旨九累礙也今欲誦習經典受已
B33n0192_p0342b12║忘漏十累礙也凡此累礙其事無量聖人所無礙自在
B33n0192_p0342b13║者由何而致實由遠諸塵勞自策為本是所資待莫不
B33n0192_p0342b14║勤役自辦不假於他而他為我用所謂讓而得者則其
B33n0192_p0342b15║理通求而獲者則其理滯菩薩不求自利但欲利益眾
B33n0192_p0342b16║生是以其利在已而得無礙眾生常利我忘彼所以恒
B33n0192_p0343a01║縛而無解聖是可求而得非是永隔無津今若欲學聖
B33n0192_p0343a02║捨凡者當遵聖人所習雖其途無量然津濟要趣唯一
B33n0192_p0343a03║解脫耳故經云若自無縛欲解彼縛斯有是處今欲學
B33n0192_p0343a04║菩薩道必湏棄凡夫縛凡夫縛者惟願得五欲縱意自
B33n0192_p0343a05║在實大縛也菩薩行人棄之不顧經云不得畜養奴婢
B33n0192_p0343a06║畜生當自翹勤出離生死若假於他他還縛我無解脫
B33n0192_p0343a07║期今云無奴不立無婢不辦此乃氣力強梁之時一旦
B33n0192_p0343a08║臥牀百事同棄自救不暇何憂及人宜自勉勵則解脫
B33n0192_p0343a09║之門易可登耳
B33n0192_p0343a10║頌曰怳象惚物終不名龍舉鸞集竟誰辯絕智亡身孰
B33n0192_p0343a11║為礙韜名戢曜故能顯匪日匪月灼以懸安飛安翔虛
B33n0192_p0343a12║而踐壁石無間恣出沒水火有性任舒卷敷教應俗騖
B33n0192_p0343a13║泉流現迹依方迅風轉大哉超世莫與羣希轅慕舜宜
B33n0192_p0343a14║自勉
B33n0192_p0343a15║一志努力門二十四
B33n0192_p0343a16║從初辨德極於無礙善惡二途凡聖苦樂明了審諦斯
B33n0192_p0343b01║言備矣唯應努力勤而行之經云感傷世間貪意長流
B33n0192_p0343b02║沒於愛欲之海吾獨欲反其源故自勉而特出是以世
B33n0192_p0343b03║世勤苦不以為勞經云我與阿難空王佛所共發菩提
B33n0192_p0343b04║心我常勤精進所以速成正覺又云得正法智已以無
B33n0192_p0343b05║疲厭心為眾生說斯可謂努力矣夫眾生流轉三有觸
B33n0192_p0343b06║苦相纏所以情識闇弱慮淺多迷每一修善怯退遑擾
B33n0192_p0343b07║念念之間百變乖舛自非勸之以努力獎之以剛幹則
B33n0192_p0343b08║勇銳驍果之心不發經云眾生與無明怨賊鬬戰亦不
B33n0192_p0343b09║異世間剠敵相禦世間則湏金鉦壯其氣鼓鐘激其忿
B33n0192_p0343b10║鬱怫增其怒決烈成其力不資此發勇不假此振威何
B33n0192_p0343b11║能摧鳴條之戰拉牧野之師乎今與煩惱共戰當集無
B33n0192_p0343b12║漏之智命無畏之師控道品之眾禦六度之侶建道場
B33n0192_p0343b13║之幡擊甘露之鼓著弘誓鎧冑被忍辱袍甲握智慧弓
B33n0192_p0343b14║刀執堅固箭盾精進督怠惰翹勤課不及登行登懽喜
B33n0192_p0343b15║稅駕頓法雲種智斷其勇方便運其略於是無明老死
B33n0192_p0343b16║之賊協附四魔之軍影響波旬因倚天女憑帶鬼神億
B33n0192_p0344a01║千萬眾擔山吐火雷電四繞欲入闇惑之旅退金剛之
B33n0192_p0344a02║師由乎菩薩忍調無想積德久善魔怨稽伏一念努力
B33n0192_p0344a03║豁然大明非法王壞正法王勝此並經中之盛事若不
B33n0192_p0344a04║努力何由辦也如人營家晨起夜寐劬勞督課便自室
B33n0192_p0344a05║內盈實飢寒不切但能努力無所不濟出世妙行事不
B33n0192_p0344a06║殊俗若小努力微復加意三明六通不足為難更運方
B33n0192_p0344a07║便重課心形信順之忍漸深自至豈得空捨一生虛過
B33n0192_p0344a08║三塗切己力無所施方復生悔何嗟及矣所以努力一
B33n0192_p0344a09║門貫通前後位心極行唯此而已願幽明聖鑒照覽窮
B33n0192_p0344a10║途故敢發言託文現意
B33n0192_p0344a11║頌曰豫北二山尚有移河中一洲亦可為精誠必至霜
B33n0192_p0344a12║塵下意氣所感金石離有子刺掌修名立王生擢髮美
B33n0192_p0344a13║譽垂自來勤心少騫墜何不努力出憂危勝幡法鼓縈
B33n0192_p0344a14║且擊智師道眾紛以馳有常無我儼既列無明有縛孰
B33n0192_p0344a15║能窺
B33n0192_p0344a16║禮舍利寶塔門二十五
B33n0192_p0344b01║大聖詮化隨機感益譬若一音說法各得其解是故應
B33n0192_p0344b02║以現生蒙利者所以降神母胎誕聖王宮應以出家蒙
B33n0192_p0344b03║利者所以捨金輪位剃除鬚髮應以相好蒙利者所以
B33n0192_p0344b04║現成正覺坐菩提樹應以實相蒙利者所以三轉法輪
B33n0192_p0344b05║十二部經應以滅度蒙利者所以雙樹潛輝現於涅槃
B33n0192_p0344b06║良由眾生障業煩多是故聖化隨應不一然則現於涅
B33n0192_p0344b07║槃者復是增發悲戀之心以悲慕故善心濃到凡禮拜
B33n0192_p0344b08║像塔皆宜感發悲心澘然思慕慘切其情追想正法我
B33n0192_p0344b09║不餐仰泣想如來不親音旨如入祖檷之廟覩靈若在
B33n0192_p0344b10║歔欷無顏如來慇懃令我等具諸苦行而我違背自墮
B33n0192_p0344b11║惡道在於像末永蒙解脫以苦報故憶如來恩是以今
B33n0192_p0344b12║各歸心於此像塔嗚咽涕零慙顏哽慟至心奉為至尊
B33n0192_p0344b13║皇后皇太子七廟聖靈今日信施龍神八部廣及一切
B33n0192_p0344b14║劇苦眾生敬禮十方三世一切諸剎土中所有如來形
B33n0192_p0344b15║像靈廟敬禮釋迦如來一切現在靈骨舍利敬禮如來
B33n0192_p0344b16║現在頂骨舍利敬禮如來現在髏葢舍利敬禮如來現
B33n0192_p0345a01║在眼睛舍利敬禮如來現在一切紺髮紅爪舍利敬禮
B33n0192_p0345a02║如來現在一切指骨舍利敬禮如來現在一切牙齒舍
B33n0192_p0345a03║利敬禮如來現在衣鉢水瓶錫杖眾具敬禮過去四佛
B33n0192_p0345a04║生地並行坐遺迹敬禮如來得道樹寶塔敬禮如來轉
B33n0192_p0345a05║法輪處寶塔敬禮如來般涅槃處寶塔敬禮如來滅後
B33n0192_p0345a06║阿育王造八萬四千塔敬禮阿育王所造無量諸佛像
B33n0192_p0345a07║敬禮天上人間海中龍宮一切像塔敬禮此國諸州諸
B33n0192_p0345a08║瑞聖像敬禮此國諸寺諸山無量靈像敬禮天上人間
B33n0192_p0345a09║海中無量形像願一切眾生不在佛前佛後常見佛生
B33n0192_p0345a10║常見佛出家常見佛得道常見佛涅槃能建立是無量
B33n0192_p0345a11║像塔盡於來際佛事不絕
B33n0192_p0345a12║頌曰越人鑄金誠有思魏后粧木亦云悲中賢小節猶
B33n0192_p0345a13║可戀去聖彌遠情彌滋祇樹蕭條多宿楚王宮寂寞尠
B33n0192_p0345a14║遺基設像居室若有望開儀駐景曖如之連鄉共日獨
B33n0192_p0345a15║先後道悠命舛將無時傾懷結想惻以慕垂靈寫照拂
B33n0192_p0345a16║塵疑
B33n0192_p0345b01║敬重正法門二十六
B33n0192_p0345b02║諸法本空寂滅無說以因緣故現有文字當知文字經
B33n0192_p0345b03║典本在破病滅惑為先惑既八萬四千故使教門亦有
B33n0192_p0345b04║八萬四千法藏至於病銷惑遣藥亦隨亡如栰喻者可
B33n0192_p0345b05║以情悉然羣生沈罔隨言封滯由此見故教藥常陳所
B33n0192_p0345b06║以金簡盈於寶殿玉軸煥於神宮辯析空有於假實表
B33n0192_p0345b07║發權智於無方故如來一代四十九年隨緣示教種種
B33n0192_p0345b08║說法及於涅槃但有聲教計隨言說必致淪亡然以義
B33n0192_p0345b09║理談玄正宗無昧言雖得喪金旨難乖故立法依用永
B33n0192_p0345b10║刊定天魔外道莫敢侵陵自慧日已沈法雲遐布非夫
B33n0192_p0345b11║簡冊無由獻功尊大迦葉法門英儁擊鐘聲告召集無
B33n0192_p0345b12║學千僧一夏撰結遺言十二義求三藏文攝多羅葉典
B33n0192_p0345b13║其量莫思蘊積西夏將及千載時運漸染東翻漢朝沿
B33n0192_p0345b14║彼至今年垂六百雜錄正經七千餘卷詞義眀敏談味
B33n0192_p0345b15║無遺近則安國利人遠則超凡證聖備如卷部智者尋
B33n0192_p0345b16║之至心奉為至尊皇后皇太子七廟聖靈天龍八部乃
B33n0192_p0346a01║至十方一切劇苦眾生敬禮一切真如正法藏敬禮十
B33n0192_p0346a02║方一切諸佛所說法藏敬禮過去一切諸佛法藏敬禮
B33n0192_p0346a03║賢劫初佛拘樓孫如來天龍宮法藏敬禮拘那含牟尼
B33n0192_p0346a04║佛天龍宮中法藏敬禮迦葉佛天龍宮中一切法藏敬
B33n0192_p0346a05║禮釋迦如來天龍宮一切法藏敬禮西印度黑蜂山寺
B33n0192_p0346a06║一切法藏敬禮沮渠國大乘十二部法藏敬禮北印度
B33n0192_p0346a07║石壁八字捨身法藏敬禮神州大國一切眾藏經典敬
B33n0192_p0346a08║禮易州石經朔州恒安石窟經像敬禮一切受持三藏
B33n0192_p0346a09║諸法師等敬禮一切禪師律師讀誦經典諸行人等願
B33n0192_p0346a10║一切含靈入如是法門常能總持廣說教化通達無礙
B33n0192_p0346a11║頌曰出不自戶將何由行不以法欲焉修之燕入楚待
B33n0192_p0346a12║駿足陵河越海寄輕舟仁言為利壯已博聖道弘濟邈
B33n0192_p0346a13║難求通明洞燭煥曾景深凝廣潤湛淵流翼善開賢敷
B33n0192_p0346a14║教義照蒙啟惑滌煩憂功成弗有名弗居淡然無執與
B33n0192_p0346a15║化遊
B33n0192_p0346a16║奉養僧田門二十七
B33n0192_p0346b01║僧稱福田羣道宗尚斯何故耶良由發蒙俗之幽心啟
B33n0192_p0346b02║正道之遐趣拯沈淪而將濟於三有御法綱而弘護於
B33n0192_p0346b03║萬齡由是道被天下德光四俗能生善種號曰福田德
B33n0192_p0346b04║響犍槌又稱應供心乖理義行越法科則顯乖剃落之
B33n0192_p0346b05║容幽受空樹之譬及與施主為讐隙與骨肉為瘡疣熱
B33n0192_p0346b06║血之相可尋石女之倫不遠僧護佛藏明言不迷智論
B33n0192_p0346b07║大經清範攸屬固當日湏三省事必九思念念策心無
B33n0192_p0346b08║時寧舍方可入三乘之一位預三寶之一員盛德可觀
B33n0192_p0346b09║六道歸依而出有高行難擬七眾相從為福田豈非形
B33n0192_p0346b10║寄域中情超域外者也流俗纏紏封附昬迷處處生著
B33n0192_p0346b11║何能遠出是以樹立僧寶為俗良田令興福力得出生
B33n0192_p0346b12║死不徒設也然佛超八表作範區中為物受供而實不
B33n0192_p0346b13║受法在除惑清淨非情供養感果自隨生業僧含凡聖
B33n0192_p0346b14║形繫往因縱成無學猶嬰善報身謝無餘方出諸有今
B33n0192_p0346b15║以形累有緣多湏資待故凡施者教多在僧然供養於
B33n0192_p0346b16║僧備有三寶故佛有言隨順我語供養佛也為解脫故
B33n0192_p0347a01║供養法也眾僧受用供養僧也有斯理義故名眾僧良
B33n0192_p0347a02║福田矣奉為至尊皇后皇太子七廟聖靈天龍八部乃
B33n0192_p0347a03║至十方一切劇苦眾生敬禮十方一切僧寶敬禮當來
B33n0192_p0347a04║下生佛兜率天彌勒菩薩僧敬禮遊方大士文殊師利
B33n0192_p0347a05║菩薩僧敬禮救苦大士觀世音菩薩僧敬禮護法大士
B33n0192_p0347a06║普賢菩薩僧敬禮滅罪大士虛空藏菩薩僧敬禮十方
B33n0192_p0347a07║一切行大道心菩薩僧敬禮十方一切行緣覺心辟支
B33n0192_p0347a08║佛僧敬禮十方一切行下乘者諸聲聞僧敬禮賓頭盧
B33n0192_p0347a09║闍住法萬載諸聲聞僧敬禮佛子羅𥈑羅住法萬載諸
B33n0192_p0347a10║聲聞僧敬禮剡州山海九億萬住法萬載諸聲聞僧敬
B33n0192_p0347a11║禮三千界內見在一切諸凡聖僧願一切含靈常與賢
B33n0192_p0347a12║聖同乘正道開智生福不墜惡趣生生遭遇為善知識
B33n0192_p0347a13║拔除煩惱得出諸有
B33n0192_p0347a14║頌曰五玉已潤談而信八桂雖芳風乃掃妙理至言惟
B33n0192_p0347a15║聖寶不自伊人孰弘道照空觀法識遷流撫俗瞻光厭
B33n0192_p0347a16║生老絕滅情嗜斷懽怡縱落豪榮棄雕藻親愛倐忽信
B33n0192_p0347b01║風煙財利悠悠若塵草測以龍雲豈曰高濯足江漢更
B33n0192_p0347b02║慙皓
B33n0192_p0347b03║勸請增進門二十八
B33n0192_p0347b04║勸請者慇懃之至意也由發慇懃之意則願善之情深
B33n0192_p0347b05║矣是故於一切纖㣲之善咸須慇懃勸請增進令生慧
B33n0192_p0347b06║行不容中廢然勸請有二勸請眾生修行戒善具諸德
B33n0192_p0347b07║本勸請諸佛救護眾生說法久住十方四惡趣我今悉
B33n0192_p0347b08║勸請修持諸戒行獲得於人身十方一切人我今悉勸
B33n0192_p0347b09║請令修十善業得生於天上十方諸天人我今悉勸請
B33n0192_p0347b10║登立正定聚得離於惡道十方諸學人我今悉勸請覺
B33n0192_p0347b11║察諸煩惱速證無學地十方阿羅漢我今悉勸請知非
B33n0192_p0347b12║究竟位唯有一佛乘十方辟支佛我今悉勸請成就大
B33n0192_p0347b13║悲智教化諸眾生人天二乘眾我今悉勸請體覺如來
B33n0192_p0347b14║藏修習菩薩行一切諸菩薩我今悉勸請修行十度行
B33n0192_p0347b15║速登於十地兜率天菩薩我今悉勸請常轉不退輪速
B33n0192_p0347b16║下度羣生菩薩智未明我今悉勸請金剛滅塵累顯發
B33n0192_p0348a01║真實相十方一切佛初成正覺者我請轉法輪安樂諸
B33n0192_p0348a02║眾生十方一切佛若欲捨壽命我今歸命請願久住於
B33n0192_p0348a03║世如是佛菩薩我今皆勸請發此慇懃心是故稽首禮
B33n0192_p0348a04║頌曰俟河之清逢聖朝靈智俯接一其遙白日馳光不
B33n0192_p0348a05║流照葵藿微志徒傾翹遍盈空有盡三界綿塞宇宙罄
B33n0192_p0348a06║八遼德光業遂升至覺寂寞常住獨能超煎灼欲火思
B33n0192_p0348a07║雲露沈汩使水望舟橋弘慈廣度昔有誓法輪道御且
B33n0192_p0348a08║徐䮽
B33n0192_p0348a09║隨喜萬善門二十九
B33n0192_p0348a10║眾生以愚惑故多懷嫉妬增上之心是以見人行善則
B33n0192_p0348a11║興惡想摧毀破壞不令成就然彼前人未必損行而此
B33n0192_p0348a12║嫉者妄增惱熱增長惑業生死不絕是以聖人調心制
B33n0192_p0348a13║意行此隨喜亦復勸請眾生如說奉行十方一切眾所
B33n0192_p0348a14║有微細善仁義及禮智孝養謙恭敬慈和及愛敬廉貞
B33n0192_p0348a15║清潔行若有如是善我今悉隨喜離欲在家人奉修如
B33n0192_p0348a16║來戒三歸五八戒十善菩薩戒清淨諸律儀離惡名聞
B33n0192_p0348b01║者如是諸功德我今悉隨喜飯僧施法衣浴除煩惱垢
B33n0192_p0348b02║救攝諸貧窮飢寒窮塞者疾病艱危苦施藥悲憐業如
B33n0192_p0348b03║是等功德我今悉隨喜曠路作好井橋船度人物園林
B33n0192_p0348b04║池花果施佛並供僧渴乏除熱惱其福實無量如是等
B33n0192_p0348b05║功德我今悉隨喜造經流法教然燈發慧明習誦及轉
B33n0192_p0348b06║讀決了諸義趣若復為人說倍增歡喜心如是諸功德
B33n0192_p0348b07║我今悉隨喜建立諸塔廟堂殿及寶剎彩畫及木像金
B33n0192_p0348b08║銀銅石等傳寫諸相好顯示於法身如是諸功德我今
B33n0192_p0348b09║悉隨喜若有造僧坊牀帳及臥具令彼息心者安意於
B33n0192_p0348b10║禪林出入苦空門次第寂滅觀如是諸功德我今悉隨
B33n0192_p0348b11║喜如來大慈悲善說諸法門發生隨喜行令我等修學
B33n0192_p0348b12║隨喜諸聲聞忍苦度生死隨喜諸菩薩不捨惡道受隨
B33n0192_p0348b13║喜十方佛無畏天人尊能於三界獄引出諸眾生願令
B33n0192_p0348b14║眾生類悉得於佛道是故我隨喜稽首禮諸佛
B33n0192_p0348b15║頌曰聞善若己燭良書見賢思齊美通誥感幽動地孝
B33n0192_p0348b16║有誠殞首流腸忠為操振禮摛文弘憲則機謀飊勇靜
B33n0192_p0349a01║姦暴明白入素志沖閒高論窮微契神奧捐軀濟物不
B33n0192_p0349a02║邀名輕財貴義豈期報百行萬善紛塗軌求誠罄想畢
B33n0192_p0349a03║歡蹈
B33n0192_p0349a04║迴向佛道門三十
B33n0192_p0349a05║言迴向者以不著為義原一切眾生備修萬行捨身命
B33n0192_p0349a06║財所以不得解脫生死者皆緣耽著果報不能捨離若
B33n0192_p0349a07║能不執其心修行攝度隨有微福迴施羣生向於佛道
B33n0192_p0349a08║者則於果報不復生著便於生死蕭然解脫故經云如
B33n0192_p0349a09║所說修行迴向為大利是以一切所作善業皆應迴向
B33n0192_p0349a10║兼勸眾生不著果報何者即此身形果報之本終日養
B33n0192_p0349a11║飼莊嚴雕飾要必當死徒為保著自非愚闇所以貪受
B33n0192_p0349a12║此身少有慧明何得無時不厭以是智者撫臆論心不
B33n0192_p0349a13║容貪著迴流生死十方諸眾生所行微善業仁孝及謙
B33n0192_p0349a14║敬慈愛柔和等忠正修禮智矜逮賑孤窮如是世俗善
B33n0192_p0349a15║悉迴向佛道一切諸外道種種勤苦行五熱灸其身投
B33n0192_p0349a16║巖赴水火反縛塗炭等無量諸邪見今皆為迴向同歸
B33n0192_p0349b01║正覺道一切清信士歸戒行十善乃至諸女人亦能修
B33n0192_p0349b02║福德又能善說法開化眾妙福迴向施羣生共成無上
B33n0192_p0349b03║道一切弟子眾聞聲即解悟善來成比丘乃至四道果
B33n0192_p0349b04║方便及初觀苦空非常想亦迴施羣生共向無上道十
B33n0192_p0349b05║方諸辟支自然成緣覺深悟在別世曉了因緣法隱顯
B33n0192_p0349b06║化眾生獨處樂善寂如是兼一切盡迴向佛道十方諸
B33n0192_p0349b07║菩薩讀誦於經法入禪出禪者勸總行眾善如是等三
B33n0192_p0349b08║善一切眾德本亦迴施眾生歸向無上道一切諸善等
B33n0192_p0349b09║乃至賢聖果解空未能窮有無不雙盡悉令與一切同
B33n0192_p0349b10║入真妙境著迴有相心皆向解脫道如是諸菩薩我今
B33n0192_p0349b11║勸迴向發此無著心是故稽首禮
B33n0192_p0349b12║頌曰悠悠九土各異形擾擾四俗非一情驅車秣馬徇
B33n0192_p0349b13║世業市交鬻義衒虛名三墨紛紜殊不會七儒委鬱曾
B33n0192_p0349b14║未并吉凶拘忌廼數術取與離合實縱橫朝日夕月竟
B33n0192_p0349b15║何取投巖赴火空損生咄嗟失道爾迴駕沔彼流水趣
B33n0192_p0349b16║東瀛
B33n0192_p0350a01║發願莊嚴門三十一
B33n0192_p0350a02║原眾惡所起皆緣意地貪瞋癡也自害害他勿過於此
B33n0192_p0350a03║故經號為根本三毒能煩能惱勞擾身心於緣起惡三
B33n0192_p0350a04║三九種然此九種義通善惡三善根生名善業道三不
B33n0192_p0350a05║善根生名惡業道是故行人常一其心不令動亂微起
B33n0192_p0350a06║相見即自覺察寸護六根不令塵染常發弘願以自莊
B33n0192_p0350a07║嚴願一切眾生皆從今日乃至菩提眼常不看貪婬邪
B33n0192_p0350a08║豔惑人之色不看瞋恚醜狀屠裂愚癡疑闇倨慢邪眾
B33n0192_p0350a09║之色願見一切十方常住法身之色菩薩下生八相之
B33n0192_p0350a10║色如來相好聖眾和會善集之色願一切眾生耳常不
B33n0192_p0350a11║聞悲啼愁嘆聲地獄苦楚聲餓鬼畜生受苦聲八苦交
B33n0192_p0350a12║對聲四百四病起發聲八萬四千塵勞聲願耳常聞諸
B33n0192_p0350a13║佛說法八音聲八萬四千波羅蜜聲三乘聖果十地功
B33n0192_p0350a14║德如是等聲願一切眾生鼻常不聞殺生滋味飲食之
B33n0192_p0350a15║氣三十六物革囊之氣發欲羅綺脂澤之氣五辛能薰
B33n0192_p0350a16║九相尸氣願鼻常聞十方世界諸樹草木之香五戒八
B33n0192_p0350b01║戒十善六念諸德香學無學人十地五分十力八萬四
B33n0192_p0350b02║千諸度無漏之香十方諸佛說法之香願一切眾生舌
B33n0192_p0350b03║恒不嘗眾生有命身肉雜味能生煩惱滋味願舌恒嘗
B33n0192_p0350b04║甘露不死之味天自然食在其舌根變成上味諸佛所
B33n0192_p0350b05║食之味法喜禪悅之味解脫泥洹最上勝味願一切眾
B33n0192_p0350b06║生身常不覺邪婬細滑生欲樂觸不覺鑊湯寒氷之觸
B33n0192_p0350b07║餓鬼畜生諸苦惱觸四百四病寒熱風霜蚉䖟蚤蝨飢
B33n0192_p0350b08║渴困苦等觸願身常覺清涼強健心悟安隱證道飛行
B33n0192_p0350b09║八自在觸願一切眾生皆從今日乃至菩提意常覺知
B33n0192_p0350b10║九十八使八萬四千塵勞之法十惡五逆九十六種邪
B33n0192_p0350b11║師之法三塗可厭生死大苦願意常知一切眾生皆有
B33n0192_p0350b12║佛性佛為醫王法為良藥僧為看病者為諸眾生治生
B33n0192_p0350b13║死患令得解脫心常無礙空有不染
B33n0192_p0350b14║頌曰心所期兮彼之岸何事浮俗久淹逭照慧日兮駕
B33n0192_p0350b15║法雲騰危城兮出塵館芳珠煜兮聞歲時寶樹飀兮警
B33n0192_p0350b16║昬旦清露溥甘永以挹喜園流采常為玩無待殷鼎方
B33n0192_p0351a01║丈羞安用秦箏纖指彈勤誠欵願長不渝習苦塵勞從
B33n0192_p0351a02║此捍（並廣弘明集）
B33n0192_p0351a03║
B33n0192_p0351a04║
B33n0192_p0351a05║
B33n0192_p0351a06║
B33n0192_p0351a07║
B33n0192_p0351a08║
B33n0192_p0351a09║
B33n0192_p0351a10║
B33n0192_p0351a11║
B33n0192_p0351a12║
B33n0192_p0351a13║
B33n0192_p0351a14║
B33n0192_p0351a15║
B33n0192_p0351a16║釋文紀卷十八