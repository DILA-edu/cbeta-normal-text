B33n0192_p0432a01║欽定四庫全書
B33n0192_p0432a02║釋文紀卷二十二
B33n0192_p0432a03║明　梅鼎祚　輯
B33n0192_p0432a04║梁（三）
B33n0192_p0432a05║元帝（詳繹字世誠小字法車武帝第七子）
B33n0192_p0432a06║謝勅送齊王瑞像還啟
B33n0192_p0432a07║臣聞非晦非明法身凝寂有感有見渴仰赴幾伏惟陛
B33n0192_p0432a08║下百姓為心宜觀眾覺十方皆見普照王畿將使化行
B33n0192_p0432a09║南國乃睠西顧江水安流大川利涉鮮雲靉靆暫掩晨
B33n0192_p0432a10║離甘雨霏微猶藏宿霧高明可仰與天花而俱落清梵
B33n0192_p0432a11║騰空雜塤篪以相韻頂禮最勝敬謁法王瞻彼堵牆不
B33n0192_p0432a12║足為喻立處鍼鋒弗云易擬臣身持淨戒心抃法流接
B33n0192_p0432a13║足道周膜拜路左得未曾有喜躍充遍（藝文類聚）
B33n0192_p0432a14║謝賜功德淨饌一頭啟
B33n0192_p0432a15║瑤器自滿金鼎流味漿含都蔗味資石蜜
B33n0192_p0432a16║又謝賚功德食一頭啟
B33n0192_p0432b01║天厨淨饌菴羅法果（並北戶錄注）
B33n0192_p0432b02║與蕭諮議等書
B33n0192_p0432b03║盖聞圓灮七尺上映真珠之雲面門五色旁臨珊瑚之
B33n0192_p0432b04║地化為金案奪麗水之珍變同珂雪高玄霜之彩豈不
B33n0192_p0432b05║有機則感感而遂通有神則智智而必斷故碧玉之樓
B33n0192_p0432b06║升堂未易紫紺之殿入室為難必須五根之信以信為
B33n0192_p0432b07║首六度之檀以檀為上故能捨財從信去有即空率斯
B33n0192_p0432b08║而談良可知矣竊以瑞像放灮倐將旬日蹈舞之深形
B33n0192_p0432b09║於寤寐抃躍之誠結於興寢稍覺十字之蒸嗤何曾之
B33n0192_p0432b10║饌五鼎之味笑主偃之辭黿羹麟脯空聞其說羊酪猩
B33n0192_p0432b11║脣曷足云也困於酒食未若過中不餐螺蚳登俎豈及
B33n0192_p0432b12║春蔬為淨欲吾子三日潔齊自寅至戌一中而已自有
B33n0192_p0432b13║米如王銳鹽類虎形雲夢之芹遼東之藻十斤之梨千
B33n0192_p0432b14║樹之橘青筍紫薑固栗霜棗適口𠑽腸無索弗獲八功德
B33n0192_p0432b15║水並入法流四王俱至偕讓弘道同志為友豈不盛歟
B33n0192_p0432b16║蕭繹疏
B33n0192_p0433a01║與劉智藏書（智藏見後）
B33n0192_p0433a02║菩薩蕭法車置郵大士劉智藏侍者自林宗遄反玄度
B33n0192_p0433a03║言歸以結元禮之心彌益真長之歎故以臨風望美對
B33n0192_p0433a04║月懷賢有勞寤寐無忘興寢方今玄冥在節歲聿云遒
B33n0192_p0433a05║日似青緹雲浮紅蘂清臺炭重北宮井溢想禪說為娛
B33n0192_p0433a06║稍符九次成誦之功轉探三密山間芳杜自有松竹之
B33n0192_p0433a07║娛巖穴鳴琴非無薜蘿之致修德之暇差足樂也昔韓
B33n0192_p0433a08║梅兩福求羊二仲鄭林騰名於馮翊周黨傳芳於太原
B33n0192_p0433a09║或有百鎰可捐千金非貴松子為餐蒲根是服未有高
B33n0192_p0433a10║蹈真如歸宗法海梵王四鶴集林籞而相鳴帝釋千馬
B33n0192_p0433a11║經丘園而跼步有一於此猶或稱竒兼而總之何其盛
B33n0192_p0433a12║也故知南臨之水已類呂梁之川北眺之山彌同武安
B33n0192_p0433a13║之嶺豈復還思漵浦尚想彊臺睠彼漢池載懷荒谷以
B33n0192_p0433a14║此相求心可知矣僕久厭塵邦本懷人外加以服膺常
B33n0192_p0433a15║住諷味了因彌用思齊每增求友常欲登却月之嶺䕃
B33n0192_p0433a16║偃盖之松挹璇玉之源解蓮華之劒藩維有限脫屣無
B33n0192_p0433b01║由每坐向詡之牀恒思管寧之榻夢匡山而太息想桓
B33n0192_p0433b02║亭而延佇白雲間之蒼江不極未因抵掌我勞如何想
B33n0192_p0433b03║無金玉數在郵示弱水難航猶致書於青鳥流川弗遠
B33n0192_p0433b04║佇芳音於赤玉鶴望還信以代萱蘓得志忘言此寧多
B33n0192_p0433b05║述法車叩頭叩頭（並廣弘明集）
B33n0192_p0433b06║荊州長沙寺阿育王像碑
B33n0192_p0433b07║盖聞璇璣玉衡穹昊所以紀物金版玉文淳精所以播
B33n0192_p0433b08║氣何則咸秩社首義盡於寰中鑄鼎馮翊未窮於系表
B33n0192_p0433b09║况復道冠萬靈理超千聖智周十地行圓四等變海成
B33n0192_p0433b10║蘇移山入芥針鋒廣說藕絲見道惠音八種面門五色
B33n0192_p0433b11║組鉢生華入青樓而吐曜金牀照采出紫殿而相輝纔
B33n0192_p0433b12║度蓮河即處天冠之寺始遊羅衛便居堅固之林斯盖
B33n0192_p0433b13║俯應閻浮未臻常樂降情誘接豈窮妄相若乃境無引
B33n0192_p0433b14║汲智生淺深明同一體惑起十重七地初刃方稱變易
B33n0192_p0433b15║三達後心因窮智種然俱冥四德脫屣雙林示表金棺
B33n0192_p0433b16║現焚檀槨浩浩焉不可知已却望五津距青蓮之洞傍
B33n0192_p0434a01║臨三峽帶明月之流
B33n0192_p0434a02║善覺寺碑
B33n0192_p0434a03║金盤上疏非求承露玉𥖽前臨寧資潤礎飛軒絳屏若
B33n0192_p0434a04║丹氣之為霞綺井綠泉如青雲之入呂寶繩交映無慙
B33n0192_p0434a05║紫紺之宮花臺照日有跡白林之地銘曰
B33n0192_p0434a06║聿遵勝業代彼天工四園枝翠八水池紅花疑鳳翼殿若
B33n0192_p0434a07║龍宮銀城映沼金鈴響風露臺含月珠幡拂空（𥖽金陵梵剎志作舄）
B33n0192_p0434a08║鍾山飛流寺碑
B33n0192_p0434a09║清梵夜聞風傳百常之觀寶鈴朝響聲揚千秋之宮同
B33n0192_p0434a10║符上隴望長安之城闕有類偃師瞻洛陽之臺殿瞰連
B33n0192_p0434a11║甍而如綺雜卉木而成帷銘曰
B33n0192_p0434a12║雲聚峯高風清鐘徹月如秋扇花疑春雪極目千里平
B33n0192_p0434a13║原𨔴[這-言+蔕]
B33n0192_p0434a14║曠野寺碑
B33n0192_p0434a15║雲楣膠葛桂棟隂崇刻虬龍如洞房倒蓮花於綺井月
B33n0192_p0434a16║殿朗而相暉雪宮穆以華壯䡾䡾璇題虹梁生於暮雨
B33n0192_p0434b01║嶫嶫銀牓飛觀入乎雲中銘曰
B33n0192_p0434b02║圓璫旦暉方諸夜朗金盤曜色寶鈴成響（崇藝文作峯）
B33n0192_p0434b03║郢州晉安寺碑
B33n0192_p0434b04║鳳凰之嶺芊綿映色蓮花之洞照曜增輝山云黃鶴疑
B33n0192_p0434b05║聞天之夜響城稱却月似輕雲之霄蔽銘曰
B33n0192_p0434b06║虹梁紫柱螭桷丹墻綺井飛棟華榱璧璫應龍若動威
B33n0192_p0434b07║鳳疑翔玉舄霄潤金池夕灮朱城却梲紫陌潛通壍柳
B33n0192_p0434b08║朝綠江暉暝紅落霞將暮鮮雲夕布峯下陽烏林生隂
B33n0192_p0434b09║兔分珮隔浦皇檣隱霧俱聽法鐘同觀寶聚
B33n0192_p0434b10║揚州梁安寺碑
B33n0192_p0434b11║竊以陽之有宗者莫擬於靈烏夜之有灮者孰踰於隂兔
B33n0192_p0434b12║故以日門見羲和之色月殿望奔娥之象而合璧𨔴[這-言+蔕]丈
B33n0192_p0434b13║尺猶且莫量朗鏡悠遠積空之所不算復有紫川青龍之
B33n0192_p0434b14║水却月朝霞之山白珪玄璧餞瑤池之上銀闕金宮出瀛
B33n0192_p0434b15║洲之下空臺四柱隨仙衣而俱颺寶壍三重映瑞園而涵
B33n0192_p0434b16║影旃檀散馥無復圓覺之風地涌神龕皆成多寶之塔
B33n0192_p0435a01║攝山棲霞寺碑
B33n0192_p0435a02║金池無底已通寶壍之側玉樹生風傍臨綵船之上七
B33n0192_p0435a03║重欄楯七寶蓮花通風承露含香映日銘曰
B33n0192_p0435a04║苔衣翠屋樹隱丹楹澗浮山影山傳澗聲風來露歇日
B33n0192_p0435a05║度霞輕三災不毀得一而貞
B33n0192_p0435a06║歸來寺碑
B33n0192_p0435a07║幡影颺於絳臺梵聲依於應塔三相不留蕭蠶終壞八
B33n0192_p0435a08║苦遐長燈蛾未已銘曰
B33n0192_p0435a09║鈴隨風振盤依露泫丹桂無枝朱揚自翦九苑萌枯三
B33n0192_p0435a10║昧葉卷疏樹搖落𮋒流清淺
B33n0192_p0435a11║荊州放生亭碑
B33n0192_p0435a12║魚從流水本在桃花之源龍處大林恒捻浮雲之路豈謂
B33n0192_p0435a13║陵陽垂釣失雲失水莊子懸竿吞鉤吞餌雖復玄𪚴夜夢
B33n0192_p0435a14║終見取於宋王朱鷺晨飛尚張羅於漢后譬如黃雀伺蟬
B33n0192_p0435a15║不知隨彈應至青鸇逐免詎識扛鼎方前北海之餐鸚鵡
B33n0192_p0435a16║未始非人西王之使傳信誰云賤鳥故知魚鳥一觀俱在好
B33n0192_p0435b01║生欲使金牀之鴈更及衡陽之侶雪山之鹿不充食苹之宴
B33n0192_p0435b02║莊嚴寺僧旻法師碑
B33n0192_p0435b03║夫宏才妙物雲液之所降生獨振孤標倫類之所遠絕是故
B33n0192_p0435b04║隨灮燭魏非折水之恒珍和璧入秦豈潤山之常寶僧旻法
B33n0192_p0435b05║師盖天地之淳精宇宙之瓌器本姓孫氏有吳開國大皇帝
B33n0192_p0435b06║其先也法師道藹二儀德充四海含春夏之長生抱日月
B33n0192_p0435b07║之貞明辭旨清新置言閒遠千門萬戶必臻其奧九部五
B33n0192_p0435b08║時若指諸掌坦然夷易豁爾洞開故緇素結轍華戎延道
B33n0192_p0435b09║晨風之鬱北林龍魚之趣深澤哲人云逝指南誰屬銘曰
B33n0192_p0435b10║永離百非聞之寂滅苟云未樹共歸今轍方墳結構伽藍
B33n0192_p0435b11║罷設朱火一潛青松長列
B33n0192_p0435b12║灮宅寺大僧正法師碑
B33n0192_p0435b13║昂昂千里孰辨麒麟之蹤汪汪萬頃誰測波瀾之際望
B33n0192_p0435b14║之若披雲霧覩之如觀日月至乃耆年宿望蓄思搆疑
B33n0192_p0435b15║懸鍾無盡短兵有倦猶若分旦望景履氷待日莫不傾
B33n0192_p0435b16║河注燭虛往實歸皇帝革命受圖補天紉地轉金輪於
B33n0192_p0436a01║忍土策紺馬於閻浮逸翮方超圖南輟軌豈直盡茲相
B33n0192_p0436a02║府署彼義年方當高步仙階永編金牒繁霜凝而旦委
B33n0192_p0436a03║松風淒而暮來悲馬鳴之不反望龍樹而心哀銘曰
B33n0192_p0436a04║澄月夜虧清氛旦卷曾巒遠岸蒼江傍緬
B33n0192_p0436a05║梁安寺剎下銘
B33n0192_p0436a06║阿閣峞𡿏洞房䆗窱似靈灮之金扇類景福之銀鋪垂
B33n0192_p0436a07║琬琰之文璫飾琅玕之仙寶神童戾止亟連翩於威風
B33n0192_p0436a08║薩埵來遊屢徘徊於紺馬有識之所虔仰無著之所招
B33n0192_p0436a09║提觀慧樓而下拜望天街而興善辭曰
B33n0192_p0436a10║塵沙無始造色無先飛蛾不息縈蠶自纏篋蛇未斷藤
B33n0192_p0436a11║鼠方緣苦流長汎愛火恒然髻珠孰曉懷寶詎宣挺茲
B33n0192_p0436a12║靈覺時惟天仙真籍表聖化乳稱權寶剎千道高旛四
B33n0192_p0436a13║懸鳳樓含日龍臺吐煙紫山翠羽紅水青蓮雪官月殿
B33n0192_p0436a14║晨暉夜圓宵長梵響風遠鐘傳仙衣有拂靈剎無邊
B33n0192_p0436a15║香罏銘
B33n0192_p0436a16║蘇合氤氳非煙似雲時穠更薄乍聚還分火微難盡風
B33n0192_p0436b01║長易聞孰云道力慈悲所薰（並藝文類聚）
B33n0192_p0436b02║內典碑銘集林序
B33n0192_p0436b03║夫法性空寂心行處斷感而遂通隨方引接故鵲園善
B33n0192_p0436b04║誘馬苑弘宣白林將謝青樹已列是宣金牒方寄銀身
B33n0192_p0436b05║自像教東流化行南國吳主至誠歷七霄而灮曜晉王
B33n0192_p0436b06║畫像經五帝而彌新次道孝伯嘉賓玄度斯數子者亦
B33n0192_p0436b07║一代名人或修理止於伽藍或歸心盡於談論銘頌所
B33n0192_p0436b08║稱興公而已夫披文相質博約溫潤吾聞斯語未見其
B33n0192_p0436b09║人班固碩學尚云讚頌相似陸機鉤深猶聞碑賦如一
B33n0192_p0436b10║唯伯喈作銘林宗無愧德祖能誦元常善書一時之盛
B33n0192_p0436b11║莫得係踵况般若玄淵真如妙密觸言成累係境非真
B33n0192_p0436b12║金石何書銘頌誰闡然建塔紀功招提立寺或興造有
B33n0192_p0436b13║由或誓願所記故鐫之玄石傳諸不朽亦有息心應供
B33n0192_p0436b14║是曰桑門或謂智囊或稱印手高座擅名預師尹之席
B33n0192_p0436b15║道林見重陪飛龍之座峩眉廬阜之賢鄴中宛鄧之哲
B33n0192_p0436b16║昭哉史冊可得而詳故碑文之興斯焉尚矣夫世道亟
B33n0192_p0437a01║改論文之理非一時事推移屬詞之體或異但繁則傷
B33n0192_p0437a02║弱率則恨省存華則失體從實則無味或引事雖博其
B33n0192_p0437a03║意猶同或新意雖奇無所倚約或首尾倫帖事似牽課
B33n0192_p0437a04║或復博涉體製不工能使豔而不華質而不野博而不
B33n0192_p0437a05║繁省而不率文而有質約而能潤事隨意轉理逐言深
B33n0192_p0437a06║所謂箐華無以間也予幼好雕蟲長而彌篤遊心釋典
B33n0192_p0437a07║寓目詞林頃常搜聚有懷著述譬諸法海無讓波瀾亦
B33n0192_p0437a08║等須彌歸同一色故不擇高卑唯能是與儻未詳悉隨
B33n0192_p0437a09║而足之名為內典碑銘集林合三十卷庶將來君子或
B33n0192_p0437a10║裨觀見焉
B33n0192_p0437a11║簡文帝法寶聯璧序
B33n0192_p0437a12║竊以觀乎天文日月所以貞麗觀乎人文藻火所以昭
B33n0192_p0437a13║發况復玉毫朗照出天人之表金牒空解生文章之外
B33n0192_p0437a14║雖境智冥焉言語斯絕詠歌作焉可略談矣粵乃書稱
B33n0192_p0437a15║湯誥篇陳夢說昔則王畿居毫今則帝業維揚功施天
B33n0192_p0437a16║下我之自出豈與姚墟石紐譙城溫縣御龍居夏唐杜
B33n0192_p0437b01║入周而已哉皇帝垂衣負扆辨方正位車書之所會同
B33n0192_p0437b02║南暨交阯風雲之所沾被西漸流沙武實止戈秉宜生
B33n0192_p0437b03║之劒樂彰治定減庖犧之瑟相兼二八知微知彰將稱
B33n0192_p0437b04║四七如𤠞如虎寧俟容成翠屋之遊廣成石室之會故
B33n0192_p0437b05║以宗心者忘相歸憑者常樂昔轉輪護法南宮有金龍
B33n0192_p0437b06║之瑞梵天請道東朝開寶盖之祥盡善盡美獨高皇代
B33n0192_p0437b07║古者所以出師入保冬羽秋籥實以周頌幼冲用資端
B33n0192_p0437b08║士漢盈末學取憑通議大傳之論孟侯小戴之談司業
B33n0192_p0437b09║山川珍異俟郊迎而可知帷幄後言籍懇田而求驗以
B33n0192_p0437b10║今方昔事則不然我副君業邁宣尼道高啟筮之作聲
B33n0192_p0437b11║超姬發寧假卞蘭之頌譬衡華之峻極如渤澥之波瀾
B33n0192_p0437b12║顯忠立孝行修言道博施尚仁動微成務智察舞雞爻
B33n0192_p0437b13║分封蟻爰初登仕明試以功德加三輔威行九流董師
B33n0192_p0437b14║虎據操鈹蟬冕津鄉濟沈物仰平分之恩沂岱邛岷民
B33n0192_p0437b15║思後來之政陳蒼留反裘之化淮海高墨幘之聲威漸
B33n0192_p0437b16║黃支化行赤谷南通舜玉北平堯柳朝鮮航海夜郎款
B33n0192_p0438a01║塞然後體道方震雨施雲行漢用戊申晉維庚午增暉
B33n0192_p0438a02║前曜獨擅元貞恩若春風惠如冬日履道為輿䇿賢成
B33n0192_p0438a03║駟降意韋編留神緗帙許商算術王圍射譜南龜異說
B33n0192_p0438a04║東馳雜賦任良奕棊羨門式法箴興琴劒銘自盤盂無
B33n0192_p0438a05║不若指諸掌尋涇辨渭重以鳳艷風飛鸞文飇竪纖者
B33n0192_p0438a06║入無倫大者含元氣韻調律呂藻震玄黃豈俟取讚彥
B33n0192_p0438a07║先詢聞雅主至於鹿園深義龍宮奧說遠命學徒親登
B33n0192_p0438a08║講肆詞為憲章言成楷式徃復王粲事軼魏儲酬答蔡
B33n0192_p0438a09║謨道高晉兩似懸鐘之應響猶衢罇之待酌率爾者踵
B33n0192_p0438a10║武逖聽者風聲是使金堅祕法寶冥夕夢無懷不滅華
B33n0192_p0438a11║胥夜感自非建慧橋明智劒薰戒香沐定水何以空積
B33n0192_p0438a12║忽微歷賢刼而終現黍累迴斡蘊珠藏而方傳加以大
B33n0192_p0438a13║秦之籍非符八體康居之篆有異六爻二乘始闢譬馬
B33n0192_p0438a14║傳兔一體同歸棄犀崇象潤業滋多見思平積本有凝
B33n0192_p0438a15║邈了正相因雖談假績不攝單影即此後心還蹤初熖
B33n0192_p0438a16║俱宗出倒蓮華起乎淤泥並會集藏明珠曜於貧女性
B33n0192_p0438b01║相常空般若無五時之說不生煩惱涅槃為萬德之宗
B33n0192_p0438b02║無不酌其菁華撮其旨要採彼玳鱗拾茲翠羽潤珠隋
B33n0192_p0438b03║水抵玉崑山每至鶴關旦啟黃綺之儔朝集魚燈夕朗
B33n0192_p0438b04║陳吳之徒晚侍皆仰稟神規躬承睿旨爰賜嘉名謂之
B33n0192_p0438b05║聯璧聯含珠而可擬璧與日而方升以今歲次攝提星
B33n0192_p0438b06║在監德百法明門於茲總備千金不刊獨高斯典合二
B33n0192_p0438b07║百二十卷號法寶聯璧雖玉杯繁露若倚蒹葭金臺鑿
B33n0192_p0438b08║楹似吞雲夢繹自伏櫪西河攝官南國十迴鳳琯一奉
B33n0192_p0438b09║龍灮筆削未勤徒榮卜商之序稽古盛則文慙安國之
B33n0192_p0438b10║製謹抄纂爵位陳諸左方
B33n0192_p0438b11║使持節平西將軍荊州刺史湘東王繹年二十七字世
B33n0192_p0438b12║誠
B33n0192_p0438b13║侍中國子祭酒南蘭陵蕭子顯年四十八字景暢
B33n0192_p0438b14║散騎常侍御史中丞彭城劉溉年五十八字茂灌
B33n0192_p0438b15║散騎常侍步兵校尉東官侍南琅邪王修年四十二字
B33n0192_p0438b16║彥遠
B33n0192_p0439a01║吳郡太守前中庶子南瑯邪王規年四十三字威明
B33n0192_p0439a02║都官尚書領右軍將軍彭城劉孺年五十五字孝穉
B33n0192_p0439a03║太府卿步兵校尉河南褚球年六十三字仲寶
B33n0192_p0439a04║中軍長史前中庶子陳郡謝僑年四十五字國美
B33n0192_p0439a05║中庶子彭城劉遵年四十七字孝陵
B33n0192_p0439a06║中庶子南瑯邪王穉年四十五字孺通
B33n0192_p0439a07║宣城王友前僕東海徐喈年四十二字彥邕
B33n0192_p0439a08║前御史中丞河南褚澐年六十字士洋
B33n0192_p0439a09║北中郎長史南蘭陵太守陳郡袁君正年四十六字世
B33n0192_p0439a10║忠
B33n0192_p0439a11║中散大夫金華宮家令吳郡陸襄年五十四字師卿
B33n0192_p0439a12║中散大夫瑯邪王藉年五十五字文海
B33n0192_p0439a13║新安太守前家令東海徐摛年六十四字士繢
B33n0192_p0439a14║前尚書左丞沛國劉顯年五十三字嗣芳
B33n0192_p0439a15║中書侍郎南蘭陵蕭幾年四十四字德玄
B33n0192_p0439a16║雲麾長史尋陽太守前僕京兆韋稜年五十五字威直
B33n0192_p0439b01║前國子博士范陽張綰年四十三字孝卿
B33n0192_p0439b02║輕車長史南蘭陵蕭子範年四十九字景則
B33n0192_p0439b03║庶子吳郡陸罩年四十八字洞元
B33n0192_p0439b04║庶子南蘭陵蕭瑱年四十字文容
B33n0192_p0439b05║祕書丞前中舍人南瑯邪王許年二十五字幼仁
B33n0192_p0439b06║宣城王文學南瑯邪王訓年二十五字懷範
B33n0192_p0439b07║洗馬權兼太府卿彭城劉孝儀年四十九字子儀
B33n0192_p0439b08║洗馬陳郡謝禧年二十六字休度
B33n0192_p0439b09║中軍錄前洗馬彭城劉蘊年三十三字懷芬
B33n0192_p0439b10║前洗馬吳郡張孝總年四十二字孝總
B33n0192_p0439b11║南徐州治中南蘭陵蕭子開年四十四字景發
B33n0192_p0439b12║平西中錄事㕘軍典書通事舍人南郡庾肩吾年四十
B33n0192_p0439b13║八字子慎
B33n0192_p0439b14║北中記室㕘軍潁川庾仲容年五十七字仲容
B33n0192_p0439b15║宣惠記室㕘軍南蘭陵蕭滂年三十二字希傳
B33n0192_p0439b16║舍人南蘭陵蕭清年二十七字元專
B33n0192_p0440a01║宣惠主簿前舍人陳郡謝嘏年二十五字茂範
B33n0192_p0440a02║尚書都官郎陳郡殷勸年三十字弘善
B33n0192_p0440a03║安北外兵㕘軍彭城劉孝威年三十九字孝威
B33n0192_p0440a04║前尚書殿中郎南蘭陵蕭愷年二十九字元才（並廣弘明集）
B33n0192_p0440a05║昭明太子蕭統（字德施小字維摩武帝長子）
B33n0192_p0440a06║答雲法師請開講書（太子留情內典選十僧入玄圃雲為上首既雲請開講令
B33n0192_p0440a07║旨解二諦法身義）
B33n0192_p0440a08║統覽近示知欲見令道義夫釋教凝深至理淵粹一相
B33n0192_p0440a09║之道杳然難測不二之門寂焉無響自非深達玄宗精
B33n0192_p0440a10║解妙義若斯之處豈易輕辨至於宣揚正教在乎利物
B33n0192_p0440a11║耳弟子之於內義誠自好之樂之然鉤深致遠多所未
B33n0192_p0440a12║悉為利之理盖何足論諸僧並入法門游道日廣至於
B33n0192_p0440a13║法師彌不俟說云欲見餐稟良所未喻想得此意不復
B33n0192_p0440a14║多云統和南
B33n0192_p0440a15║法雲重請昭明太子開講啟
B33n0192_p0440a16║釋法雲啟殿下以生知上識精義入神自然勝辨妙譚
B33n0192_p0440b01║出俗每一徃復闔筵心醉真令諸天讚善實使釋梵雨
B33n0192_p0440b02║華貧道雖幼知向方而長無成業簉之濫吹聖明而識
B33n0192_p0440b03║慙無𨓆者豈不願餐幽致敢祈仰者誠在希聞妙說今
B33n0192_p0440b04║猥蒙啟旨未許羣情𨓆思輕脫用深悚懼渴仰有實饑
B33n0192_p0440b05║虛非假循思檢願重以祈聞惟希甘露當開用得永祛
B33n0192_p0440b06║鄙吝伏願四弘本誓曲允三請慇懃謹啟
B33n0192_p0440b07║重答雲法師書
B33n0192_p0440b08║重覽來示知猶欲令述義不辨為利具如前言甘露之
B33n0192_p0440b09║開彌慙來說若止是略標義宗無為不爾但愧以魚目
B33n0192_p0440b10║擬法師之夜灮耳統和南
B33n0192_p0440b11║謝勅賚看講啟
B33n0192_p0440b12║臣統啟主書管萬安奉宣勅旨以臣今講竟曲垂勞問
B33n0192_p0440b13║伏以正言深奧總一羣經均斗杓以命四時等太陽而
B33n0192_p0440b14║照萬國臣不涯庸淺輕敢奉宣莫測天文徒觀玉府慙
B33n0192_p0440b15║悚交并寢興無寘仰降中使俯賚灮臨榮荷殊慈靡知
B33n0192_p0440b16║啟處不任下情謹附啟事謝聞謹啟
B33n0192_p0441a01║謝勅參解講啟
B33n0192_p0441a02║臣統啟主書周昂奉宣勅旨𡸁㕘臣今解講伏以至理
B33n0192_p0441a03║希夷微言淵奧非所能鑽仰遂以無庸叨茲宣釋將應
B33n0192_p0441a04║讓齒反降教胄之恩允宜尚學𮋒荷說經之詔竊以挾
B33n0192_p0441a05║八威之策則神物莫干服九丹之華則仙徒可役臣仰
B33n0192_p0441a06║承皇威訓茲學侶奉揚聖旨洞曉羣儒鼓冶異師陶鈞
B33n0192_p0441a07║久滯方使惠施恧其短長公孫罷其堅白王生挫辯既
B33n0192_p0441a08║盡神氣法開受屈永隱東峯中使曲臨彌灮函席仰戴
B33n0192_p0441a09║殊恩不知啟處不任下情謹奉啟事謝聞謹啟
B33n0192_p0441a10║謝勅賚制旨大涅盤經講疏啟
B33n0192_p0441a11║臣統啟後閣應勅木佛子奉宣勅旨垂賚制旨大般涅
B33n0192_p0441a12║槃經講疏一部十袠合目百一卷寒鄉覩日未足稱奇
B33n0192_p0441a13║採藥逢仙曾何譬喜臣伏以六爻所明至邃窮於幾象
B33n0192_p0441a14║四書所總施命止於域中豈有牢籠因果辨斯寶城之
B33n0192_p0441a15║教網羅真俗開茲月滿之文方當道洽大千化均百億
B33n0192_p0441a16║雲彌識種雨遍身田豈復論唐帝龜書周王策府何待
B33n0192_p0441b01║刊寢孟津屏黜丘索甘露妙典先降殊恩揣己循愚不
B33n0192_p0441b02║勝慶荷不任頂戴之至謹奉啟
B33n0192_p0441b03║謝勅賚制旨大集經講疏啟
B33n0192_p0441b04║臣統啟宣詔王慧寶奉宣勅旨垂賚制旨大集經講疏
B33n0192_p0441b05║二袠十六卷甘露入頂慧水灌心似闇遇明如饑獲飽
B33n0192_p0441b06║伏以非色非欲二界同坊匪文匪理三詮雲集四辯言
B33n0192_p0441b07║而未極八聲闡而莫窮俯應天機垂茲聖作同真如而
B33n0192_p0441b08║無盡與日月而俱懸但觀寶春山獲珠大海臣實何能
B33n0192_p0441b09║恒蒙誘被張奏谷筆豈足陳心抗袖長言未伸歌舞不
B33n0192_p0441b10║任喜荷之至謹奉啟謝聞謹啟
B33n0192_p0441b11║謝勅賚水犀如意啟（藝文作簡文誤）
B33n0192_p0441b12║臣統啟應勅左右伯佛掌奉宣勅旨垂賚水犀如意一
B33n0192_p0441b13║柄式是道義所須白玉照彩方斯非貴珊瑚挺質匹此
B33n0192_p0441b14║未珍雕剞既成先被庸薄如蒙漢帝之簪似獲趙堯之
B33n0192_p0441b15║印謹仰承威神陳諸講席方使歡喜羅漢懷棄鉢之嗟
B33n0192_p0441b16║王式碩儒忻驪駒之辯熊飾寶刀子桓恧其大賚犛牛
B33n0192_p0442a01║輕拂張敞慙其舊儀殊恩特降伏深荷躍不任下情謹
B33n0192_p0442a02║啟事以聞謹啟（並廣弘明集碩藝文作儒）
B33n0192_p0442a03║東宮上掘得慈覺寺鐘啟（一作簡文）
B33n0192_p0442a04║竊以白亭舊室絕顯禎祥之氣闕里故堂暫聞鐘石之
B33n0192_p0442a05║響猶復存諸良史汗彼篆素豈如杏梁遺飾迴成紺殿
B33n0192_p0442a06║椒墀昔處仍構寶階啟𢑱鐘於殊里記靈文於福地雖
B33n0192_p0442a07║魏廟出璽魯祠現璧固以推茲孝感恧此禎契將郭令
B33n0192_p0442a08║鄙其開金羊田陋其產玉豈直季武庭樹愧韓起之譽
B33n0192_p0442a09║蜀相宅基慙孝安之碣伏惟覽啟增思撫瑞深悲慟切
B33n0192_p0442a10║視奩哀喻封篋（藝文類聚）
B33n0192_p0442a11║令旨解二諦義（并問答）
B33n0192_p0442a12║二諦理實深玄自非虛懷無以通其弘遠明道之方其
B33n0192_p0442a13║由非一舉要論之不出境智或時以境明義或時以智
B33n0192_p0442a14║顯行至於二諦即是就境明義若迷其方三有不絕若
B33n0192_p0442a15║達其致萬累斯遣所言二諦者一是真諦一名俗諦真
B33n0192_p0442a16║諦亦名第一義諦俗諦亦名世諦真諦俗諦以定體立
B33n0192_p0442b01║名第一義諦世諦以褒貶立目若以次第言說應云一
B33n0192_p0442b02║真諦二俗諦一與二合數則為三非直數過於二亦名
B33n0192_p0442b03║有前後於義非便真既不因俗而有俗亦不由真而生
B33n0192_p0442b04║正可得言一真一俗真者是實義即是平等更無異法
B33n0192_p0442b05║能為雜間俗者即是集義此法得生浮偽起作第一義
B33n0192_p0442b06║者就無生境中別立美名言此法最勝最妙無能及者
B33n0192_p0442b07║世者以隔別為義生滅流動無有住相涅槃經言出世
B33n0192_p0442b08║人所知名第一義諦世人所知名為世諦此即文證褒
B33n0192_p0442b09║貶之理二諦立名差別不同真俗世等以一義說第一
B33n0192_p0442b10║義諦以二義說正言此理德既第一義亦第一世既浮
B33n0192_p0442b11║偽更無有義所以但立世名諦者以審實為義真諦審
B33n0192_p0442b12║實是真俗諦審實是俗真諦離有離無俗諦即有即無
B33n0192_p0442b13║即有即無斯是假名離有離無此為中道真是中道以
B33n0192_p0442b14║不生為體俗既假名以生法為體
B33n0192_p0442b15║南澗寺慧超諮曰浮偽起作名之為俗離於有無名之
B33n0192_p0442b16║為真未審浮偽為當與真一體為當有異
B33n0192_p0443a01║令旨答曰世人所知生法為體出世人所知不生為體
B33n0192_p0443a02║依人作論應如是說若論真即有是空俗指空為有依
B33n0192_p0443a03║此義明不得別異
B33n0192_p0443a04║又諮真俗既云一體未審真諦亦有起動為當起動自
B33n0192_p0443a05║動不關真諦
B33n0192_p0443a06║令旨又答真諦寂然無起動相凡夫惑識自橫見起動
B33n0192_p0443a07║（諦一作理）
B33n0192_p0443a08║又諮未審有起動而凡夫橫見無起動而凡夫橫見
B33n0192_p0443a09║令旨又答若有起動則不名橫見以無動而見動所以
B33n0192_p0443a10║是橫
B33n0192_p0443a11║又諮若法無起動則唯應一諦
B33n0192_p0443a12║令旨又答此理常寂此自一諦橫見起動復是一諦唯
B33n0192_p0443a13║應有兩不得言一
B33n0192_p0443a14║又諮為有橫見為無橫見
B33n0192_p0443a15║令旨又答依人為語有此橫見
B33n0192_p0443a16║又諮若依人語故有橫見依法為談不應見動
B33n0192_p0443b01║令旨又答法乃無動不妨橫者自見其動
B33n0192_p0443b02║丹陽尹晉安王蕭綱諮曰解旨依人為辯有生不生未
B33n0192_p0443b03║審浮虛之與不生只是一體為當有異
B33n0192_p0443b04║令旨答曰凡情所見見其起動聖人所見見其不生依
B33n0192_p0443b05║人為論乃是異體若語相即則不成異具如向釋不復
B33n0192_p0443b06║多論
B33n0192_p0443b07║又諮若真不異俗俗不異真豈得俗人所見生法為體
B33n0192_p0443b08║聖人所見不生為體
B33n0192_p0443b09║令旨答即俗知真即真見俗就此為談自成無異約人
B33n0192_p0443b10║人辨見自有生不生殊（殊下舊有辯字當衍）
B33n0192_p0443b11║又諮未審俗諦之體既云浮幻何得於真實之中見此
B33n0192_p0443b12║浮幻
B33n0192_p0443b13║令旨答真實之體自無浮幼惑者橫構謂之為有無傷
B33n0192_p0443b14║真實體自玄虗
B33n0192_p0443b15║又諮聖人所見見不流動凡夫所見自見流動既流不
B33n0192_p0443b16║流異愚謂不得為一
B33n0192_p0444a01║令旨答不謂流不流各是一體正言凡夫於不流之中
B33n0192_p0444a02║橫見此流以是為論可得成一
B33n0192_p0444a03║又諮真寂之體本自不流凡夫見流不離真體然則但
B33n0192_p0444a04║有一真不成二諦
B33n0192_p0444a05║令旨答體恒相即理不得異但凡見浮虛聖覩真寂約
B33n0192_p0444a06║彼凡聖可得立二諦名
B33n0192_p0444a07║招提寺慧琰諮曰凡夫見俗以生法為體聖人見真以
B33n0192_p0444a08║不生為體未審生與不生但見其異復依何義而得辨
B33n0192_p0444a09║一
B33n0192_p0444a10║令旨答曰凡夫於無稱有聖人即有辨無有無相即此
B33n0192_p0444a11║談一體（稱一作構）
B33n0192_p0444a12║又諮未審此得談一一何所名
B33n0192_p0444a13║令旨答曰正以有不異無無不異有故名為一更無異
B33n0192_p0444a14║名
B33n0192_p0444a15║又諮若無不異有有不異無但見其一云何為二
B33n0192_p0444a16║令旨答凡夫見有聖人見無兩見既分所以成二
B33n0192_p0444b01║又諮聖人見無無可稱諦凡夫見有何得稱諦（得一作能）
B33n0192_p0444b02║令旨答聖人見無在聖為諦凡夫審謂為有故於凡為
B33n0192_p0444b03║諦
B33n0192_p0444b04║棲玄寺曇宗諮曰聖人為見世諦為不見世諦
B33n0192_p0444b05║令旨答曰聖知凡人見有世諦若論聖人不復見此
B33n0192_p0444b06║又諮聖人既不見世諦云何以世諦教化眾生
B33n0192_p0444b07║令旨答聖人無惑自不見世諦無妨聖人知凡夫所見
B33n0192_p0444b08║故曲隨物情說有二諦
B33n0192_p0444b09║又諮聖人知凡見世諦即此凡夫不
B33n0192_p0444b10║令旨答此凡即是世諦聖人亦不見此凡
B33n0192_p0444b11║又諮聖既不見凡焉知凡見世諦
B33n0192_p0444b12║令旨答聖雖自無凡亦能知有凡自謂為有故曲赴其
B33n0192_p0444b13║情為說世諦
B33n0192_p0444b14║司徒從事中郎王規諮曰未審真俗既不同豈得相即
B33n0192_p0444b15║之義
B33n0192_p0444b16║令旨答聖人所得自見其無凡人所得自見其有見自
B33n0192_p0445a01║不同無妨俗不出真外
B33n0192_p0445a02║又諮未審既無異質而有二義為當義離於體為當即
B33n0192_p0445a03║義即體
B33n0192_p0445a04║令旨答更不相出名為一體愚聖見殊自成異義
B33n0192_p0445a05║又諮凡夫為但見俗亦得見真不
B33n0192_p0445a06║令旨答止得見俗不得見真
B33n0192_p0445a07║又諮體既相即寧不覩真
B33n0192_p0445a08║令旨答凡若見真不應覩俗覩俗既妄焉得見真
B33n0192_p0445a09║靈根寺僧遷諮曰若第一以無過為義此是讚歎之名
B33n0192_p0445a10║真離於俗亦應是讚歎之名
B33n0192_p0445a11║令旨答曰即此體真不得言歎第一義諦既更立美名
B33n0192_p0445a12║所以是歎
B33n0192_p0445a13║又諮無勝我者既得稱讚歎我體即真何故非歎
B33n0192_p0445a14║令旨答無勝我者所以得稱讚歎我體即真亦是我真
B33n0192_p0445a15║故非讚歎
B33n0192_p0445a16║又諮我無過者所以得稱讚歎我是不偽何得非讚
B33n0192_p0445b01║令旨答不偽直是當體之名如人體義謂之解義正足
B33n0192_p0445b02║稽其實體豈成讚歎（稽一作稱）
B33n0192_p0445b03║又諮此法無能出者焉能即是讚歎（焉能一作焉得）
B33n0192_p0445b04║令旨既云無出非讚如何
B33n0192_p0445b05║羅平侯蕭正立諮曰未審俗諦是生法以不
B33n0192_p0445b06║令旨答曰俗諦之體正是生法
B33n0192_p0445b07║又諮俗既橫見何得有生
B33n0192_p0445b08║令旨答橫見為有所以有生
B33n0192_p0445b09║又諮橫見為有實自無法實既無法說何為生
B33n0192_p0445b10║令旨答即此生法名為橫見亦即此橫見名為生法
B33n0192_p0445b11║又諮若是橫見不應有生若必有生何名橫見（不應有生一作
B33n0192_p0445b12║實自無生）
B33n0192_p0445b13║令旨答既云橫見實自無生但橫見為有有此橫生（實自
B33n0192_p0445b14║無生一作不應有生）
B33n0192_p0445b15║衡山侯蕭恭諮曰未審第一義諦既有義目何故世諦
B33n0192_p0445b16║獨無義名
B33n0192_p0446a01║令旨答曰世既浮俗無義可辨
B33n0192_p0446a02║又諮若無義可辨何以稱諦
B33n0192_p0446a03║令旨答凡俗審見故立諦名
B33n0192_p0446a04║又諮若凡俗見有得受諦名亦應凡俗見有得安義字
B33n0192_p0446a05║令旨答凡俗審見故諦名可立浮俗無義何得強字為
B33n0192_p0446a06║義
B33n0192_p0446a07║又諮浮俗雖無實義不無浮俗之義既有此浮俗何得
B33n0192_p0446a08║不受義名
B33n0192_p0446a09║令旨答正以浮俗故無義可辨若有義可辨何名浮俗
B33n0192_p0446a10║中興寺僧懷諮曰令旨解言真不離俗俗不離真未審
B33n0192_p0446a11║真是無相俗是有相有無相殊何得同體
B33n0192_p0446a12║令旨答曰相與無相此處不同但凡所見有即是聖所
B33n0192_p0446a13║見無以此為論可得無別
B33n0192_p0446a14║又諮既是一法云何得見為兩見既有兩豈是一法
B33n0192_p0446a15║令旨答理乃不兩隨物所見故得有兩
B33n0192_p0446a16║又諮見既有兩豈不相違
B33n0192_p0446b01║令旨答法若實兩可得相違法實不兩人見自兩就此
B33n0192_p0446b02║作論焉得相乖
B33n0192_p0446b03║又諮人見有兩可說兩人理既是一豈得有兩
B33n0192_p0446b04║令旨答理雖不兩而約人成兩（約一作令）
B33n0192_p0446b05║始興王第四男蕭映諮曰第一義諦其義第一德亦第
B33n0192_p0446b06║一不
B33n0192_p0446b07║令旨答曰義既第一德亦第一
B33n0192_p0446b08║又諮直言第一已包德義何得復加義字以致繁複
B33n0192_p0446b09║令旨答直言第一在義猶昧第一見義可得盡美
B33n0192_p0446b10║又諮若加以義字可得盡美何不加以德字可得盡美
B33n0192_p0446b11║令旨答第一是德豈待復加但加義字則德義雙美
B33n0192_p0446b12║又諮直稱第一足見其美偏加義字似有所局
B33n0192_p0446b13║令旨答第一表德復加義字二美俱陳豈有所局
B33n0192_p0446b14║吳平世子蕭勵諮曰通旨云第一義諦世諦褒貶立名
B33n0192_p0446b15║真俗二諦定體立名尋真諦之理既妙絕言慮未審云
B33n0192_p0446b16║何有定體之旨
B33n0192_p0447a01║令旨答曰談其無相無真不真寄名相說以真定體
B33n0192_p0447a02║又諮若真無諦無體今寄言辨體未審真諦無相何不
B33n0192_p0447a03║寄言辨相
B33n0192_p0447a04║令旨答寄言辨體猶恐貶德若復寄言辨相則有累虛
B33n0192_p0447a05║玄
B33n0192_p0447a06║又諮真諦玄虛離於言說今既稱有真豈非寄言辨相
B33n0192_p0447a07║令旨答寄有此名名自是相無傷此理無相虛寂
B33n0192_p0447a08║又諮未審此寄言辯體為是當理為不當理
B33n0192_p0447a09║令旨答無名而說名不合當理
B33n0192_p0447a10║又諮若寄言辨名名不當理未審此寄將何所說（一作將作
B33n0192_p0447a11║何說）
B33n0192_p0447a12║令旨答雖不當理為接引眾生須名相說
B33n0192_p0447a13║宋熙寺慧令諮曰真諦以不生為體俗諦以生法為體
B33n0192_p0447a14║而言不生即生生即不生為當體中相即為當義中相
B33n0192_p0447a15║即
B33n0192_p0447a16║令旨答云體中相即義不相即
B33n0192_p0447b01║又諮義既不即體云何即
B33n0192_p0447b02║令旨答凡見其有聖覩其無約見成異就體恒即
B33n0192_p0447b03║又諮體既無兩何事須即
B33n0192_p0447b04║令旨答若無體無別兩緣見有兩見既兩異須明體即
B33n0192_p0447b05║又諮若如解旨果是就人明即
B33n0192_p0447b06║令旨答約人見為二二諦所以名生就人見明即此亦
B33n0192_p0447b07║何妨
B33n0192_p0447b08║始興王第五男蕭曄諮曰真諦稱真是實真不
B33n0192_p0447b09║令旨答曰得是實真
B33n0192_p0447b10║又諮菩薩會真之時為忘俗忘真不
B33n0192_p0447b11║令旨答忘俗忘真故說會真
B33n0192_p0447b12║又諮若忘俗忘真故說會真忘俗忘真何謂實真
B33n0192_p0447b13║令旨答若存俗存真何謂實真正由兩遣故謂實真
B33n0192_p0447b14║又諮若忘俗忘真而是實真亦應忘真忘俗而是實俗
B33n0192_p0447b15║令旨答忘俗忘真所以見真忘真忘俗彌見非俗
B33n0192_p0447b16║又諮菩薩會真既忘俗忘真今呼實真便成乖理
B33n0192_p0448a01║令旨答假呼實真終自忘真兩忘稱實何謂乖理
B33n0192_p0448a02║興皇寺法宣諮曰義旨云俗諦是有是無故以生法為
B33n0192_p0448a03║體未審有法有體可得稱生既是無法而云何得有生
B33n0192_p0448a04║義（既一作無）
B33n0192_p0448a05║令旨答俗諦有無相待而立既是相待故並得稱生
B33n0192_p0448a06║又諮若有無兩法並稱為生生義既一則有無無異
B33n0192_p0448a07║令旨答俱是凡夫所見故生義得同是有是無焉得不
B33n0192_p0448a08║異
B33n0192_p0448a09║又諮若有無果別應有生不生
B33n0192_p0448a10║令旨答既相待立名故同一生義
B33n0192_p0448a11║程鄉侯蕭祗諮曰未審第一之名是形待以不
B33n0192_p0448a12║令旨答正是形待
B33n0192_p0448a13║又諮第一無相有何形待
B33n0192_p0448a14║令旨答既云第一豈得非待
B33n0192_p0448a15║又諮第一是待既稱第一世諦待於第一何不名為第
B33n0192_p0448a16║二若俗諦是待而不稱第二亦應真諦是待不名第一
B33n0192_p0448b01║令旨答若稱第一是待於義已足無假說俗第二方成
B33n0192_p0448b02║相待
B33n0192_p0448b03║又諮若世諦之名不稱第二則第一之稱無所形待
B33n0192_p0448b04║令旨答第一褒真既云相待世名是待直置可知
B33n0192_p0448b05║灮宅寺法雲諮曰聖人所知之境此是真諦未審能知
B33n0192_p0448b06║之智為是真諦為是俗諦
B33n0192_p0448b07║令旨答曰能知是智所知是境智來冥境得言即真
B33n0192_p0448b08║又諮有智之人為是真諦為是俗諦
B33n0192_p0448b09║令旨答若呼有智之人即是俗諦
B33n0192_p0448b10║又諮未審俗諦之人何得有真諦之智
B33n0192_p0448b11║令旨答聖人能忘於俗所以得有真智
B33n0192_p0448b12║又諮此人既冥無生亦應不得稱人
B33n0192_p0448b13║令旨答冥於無生不得言人寄名相說常自有人
B33n0192_p0448b14║靈根寺慧令諮曰為於真諦中見有為俗諦中見有
B33n0192_p0448b15║令旨答曰於真諦中橫見有有
B33n0192_p0448b16║又諮俗諦之有為實為虛
B33n0192_p0449a01║令旨答是虛妄之有
B33n0192_p0449a02║又諮為當見妄為當見有
B33n0192_p0449a03║令旨答見於妄有
B33n0192_p0449a04║又諮無名相中何得見有名相
B33n0192_p0449a05║令旨答於無名相見有名相所以妄有
B33n0192_p0449a06║又諮於無名相妄見為有譬如火熱惑者言冷得就熱
B33n0192_p0449a07║中有冷相不若於無相而有名相亦於火中應有此冷
B33n0192_p0449a08║令旨答火自常熱妄見有冷此自惑冷熱未嘗異
B33n0192_p0449a09║湘宮寺慧興諮曰凡夫之惑為當但於真有迷於俗亦
B33n0192_p0449a10║迷
B33n0192_p0449a11║令旨答曰於真見有此是迷真既見有俗不成迷俗
B33n0192_p0449a12║又諮若使解俗便成解真若不解真豈得解俗
B33n0192_p0449a13║令旨答真理虛寂惑心不解雖不解真何妨解俗
B33n0192_p0449a14║又諮此心不解真於真可是惑此心既解俗於惑應非
B33n0192_p0449a15║惑
B33n0192_p0449a16║令旨答實而為語通自是惑辨俗森羅於俗中各解
B33n0192_p0449b01║莊嚴寺僧旻諮曰世俗心中所得空解為是真解為是
B33n0192_p0449b02║俗解
B33n0192_p0449b03║令旨答可名相似解
B33n0192_p0449b04║又諮未審相似為真為俗
B33n0192_p0449b05║令旨答習觀無生不名俗解未見無生不名真解
B33n0192_p0449b06║又諮若能照之智非真非俗亦應所照之境非真非俗
B33n0192_p0449b07║若是非真非俗則有三諦
B33n0192_p0449b08║令旨答所照之境既即無生無生是真豈有三諦
B33n0192_p0449b09║又諮若境即真境何不智即真智
B33n0192_p0449b10║令旨答未見無生故非真智何妨此智未真而習觀真
B33n0192_p0449b11║境豈得以智未真智而使境非真境
B33n0192_p0449b12║宣武寺法寵諮曰真諦不生不滅俗諦有生有滅真俗
B33n0192_p0449b13║兩義得言有異談其法體只得是一未審體從於義亦
B33n0192_p0449b14║得有二不
B33n0192_p0449b15║令旨答曰體亦不得合從於義
B33n0192_p0449b16║又諮未審就凡聖兩見得言兩義亦就凡聖兩見得言
B33n0192_p0450a01║兩體
B33n0192_p0450a02║令旨答理不相異所以云一就凡聖兩見得有二體之
B33n0192_p0450a03║殊
B33n0192_p0450a04║又諮若使凡者見有聖人見無便應凡夫但見世諦有
B33n0192_p0450a05║聖人應見太虛無
B33n0192_p0450a06║令旨答太虛亦非聖人所見太虛得名由於相待既由
B33n0192_p0450a07║待生並凡所見
B33n0192_p0450a08║又諮凡夫所見空有得言是一不
B33n0192_p0450a09║令旨答就凡為語有實異無約聖作談無不異有
B33n0192_p0450a10║建業寺僧愍諮曰俗人解俗為當解俗參差而言解俗
B33n0192_p0450a11║為當見俗虛假而言解俗
B33n0192_p0450a12║令旨答只是見俗參差而言解俗
B33n0192_p0450a13║又諮俗諦不但參差亦是虛妄何故解參差而不解虛
B33n0192_p0450a14║妄
B33n0192_p0450a15║令旨答若使凡夫解虛妄即是解真不解虛妄所以名
B33n0192_p0450a16║為解俗
B33n0192_p0450b01║灮宅寺敬脫諮曰未審聖人見真為當漸見為當頓見
B33n0192_p0450b02║令旨答漸見
B33n0192_p0450b03║又諮無相虛懷一見此理萬相並寂未審何故見真得
B33n0192_p0450b04║有由漸
B33n0192_p0450b05║令旨答自凡之聖解有淺深真自虛寂不妨見有由漸
B33n0192_p0450b06║又諮未審一得無相並忘萬有為不悉忘
B33n0192_p0450b07║令旨答一得無相萬有悉忘
B33n0192_p0450b08║又諮一得無相忘萬有者亦可一得虛懷窮彼真境不
B33n0192_p0450b09║應漸見
B33n0192_p0450b10║令旨答如來會寂自是窮真淺行聖人恒自漸見
B33n0192_p0450b11║又諮若見真有漸不可頓會亦應漸忘萬有不可頓忘
B33n0192_p0450b12║令旨答解有優劣故有漸見忘懷無偏故萬有並寂
B33n0192_p0450b13║令旨解法身義（并問答）
B33n0192_p0450b14║法身虛寂遠離有無之境獨脫因果之外不可以知知
B33n0192_p0450b15║不可以識識豈是稱謂所能論辨將欲顯理不容嘿然
B33n0192_p0450b16║故隨從言說致有法身之稱天竺云達磨舍利此土謂
B33n0192_p0451a01║之法身若以當體則是自性之目若以言說則是相待
B33n0192_p0451a02║立名法者軌則為旨身者有體之義軌則之體故曰法
B33n0192_p0451a03║身略就言說粗陳其體是常住身是金剛身重加研覈
B33n0192_p0451a04║其則不爾若定是金剛即為名相定是常住便成方所
B33n0192_p0451a05║所謂常住本是寄名稱名金剛本是譬說及談實體則
B33n0192_p0451a06║性同無生故云佛身無為不墮諸法故涅槃經說如來
B33n0192_p0451a07║之身非身是身無量無邊無有足跡無知無形畢竟清
B33n0192_p0451a08║淨無知清靜而不可為無稱曰妙有而復非有離無離
B33n0192_p0451a09║有所謂法身（稱名一作稱曰）
B33n0192_p0451a10║招提寺慧琰諮曰未審法身無相不應有體何得用體
B33n0192_p0451a11║以釋身義
B33n0192_p0451a12║令旨答曰無名無相乃無體可論寄以名相不無妙體
B33n0192_p0451a13║（妙一作妨）
B33n0192_p0451a14║又諮若寄以名相不無妙體則寄以名相不成無相
B33n0192_p0451a15║令旨答既云寄以名相足明理實無相
B33n0192_p0451a16║又諮若寄以名相而理實無相理既無相云何有體
B33n0192_p0451b01║令旨答寄言軌物何得無體
B33n0192_p0451b02║又諮亦應寄言軌物非復無相
B33n0192_p0451b03║令旨答軌物義邊理非無相所言無相本談妙體
B33n0192_p0451b04║又諮真實本來無相正應以此軌物何得隱斯真實強
B33n0192_p0451b05║生言相
B33n0192_p0451b06║令旨答真實無相非近學所窺是故接諸庸淺必須寄
B33n0192_p0451b07║以言相
B33n0192_p0451b08║灮宅寺法雲諮曰未審法身常住是萬行得不
B33n0192_p0451b09║令旨答曰名相道中萬行所得
B33n0192_p0451b10║又諮既為萬行所得豈是無相若必無相豈為萬行所
B33n0192_p0451b11║得
B33n0192_p0451b12║令旨答無名無相何曾有得寄以名相假言有得
B33n0192_p0451b13║又諮寔有萬行實得佛果安可以無相全無所得
B33n0192_p0451b14║令旨答問者住心謂實有萬行今謂萬行自空豈有實
B33n0192_p0451b15║果可得
B33n0192_p0451b16║又諮見有眾生修習萬行未審何故全謂為無
B33n0192_p0452a01║令旨答凡俗所見謂之為有理而檢之實無萬行
B33n0192_p0452a02║又諮經說常住以為妙有如其假說何謂妙有
B33n0192_p0452a03║令旨答寄以名相故說妙有理絕名相何妙何有
B33n0192_p0452a04║莊嚴寺僧旻諮曰未審法身絕相智不能知絕相絕知
B33n0192_p0452a05║何得猶有身稱
B33n0192_p0452a06║令旨答曰無名無相曾有何身假名相說故曰法身
B33n0192_p0452a07║又諮亦應假名相說是智所照何得不可以知知不可
B33n0192_p0452a08║以識識
B33n0192_p0452a09║令旨答亦得寄名相慧眼所見
B33n0192_p0452a10║又諮若慧眼能見則可以知知若智不能知則慧眼無
B33n0192_p0452a11║見
B33n0192_p0452a12║令旨答慧眼無見亦無法可見
B33n0192_p0452a13║又諮若云無見有何法身
B33n0192_p0452a14║令旨答理絕聞見實無法身
B33n0192_p0452a15║又諮若無法身則無正覺正覺既有法身豈無
B33n0192_p0452a16║令旨答恒是寄言故有正覺正覺既在寄言法身何得
B33n0192_p0452b01║定有
B33n0192_p0452b02║宣武寺法寵諮曰未審法身之稱為正在妙體金姿丈
B33n0192_p0452b03║六亦是法身（體一作本）
B33n0192_p0452b04║令旨答曰通而為論本跡皆是別而為語止在常住
B33n0192_p0452b05║又諮若止在常住不應有身若通取丈六丈六何謂法
B33n0192_p0452b06║身
B33n0192_p0452b07║令旨答常住既有妙體何得無身丈六亦能軌物故可
B33n0192_p0452b08║通稱法身
B33n0192_p0452b09║又諮若常住無累方稱法身丈六有累何謂法身
B33n0192_p0452b10║令旨答眾生注仰妄見丈六丈六非有有何實累
B33n0192_p0452b11║又諮若丈六非有指何為身
B33n0192_p0452b12║令旨答隨物見有謂有應身
B33n0192_p0452b13║又諮既曰應身何謂法身
B33n0192_p0452b14║令旨答通相為辨故兼本跡覈求實義不在金姿
B33n0192_p0452b15║靈根寺慧令諮曰未審為以極智名曰法身為以全相
B33n0192_p0452b16║故曰法身（全一作絕）
B33n0192_p0453a01║令旨答無名無相是集藏法身圓極智慧是實智法身
B33n0192_p0453a02║又諮無名無相則無身不身既有法身何謂無相
B33n0192_p0453a03║令旨答正以無相故曰法身
B33n0192_p0453a04║又諮若以無相故曰法身則智慧名相非復法身
B33n0192_p0453a05║令旨答既是無相智慧豈非法身
B33n0192_p0453a06║又諮如其有身何名無相若是無相何得有身
B33n0192_p0453a07║令旨答於無名相假說法身
B33n0192_p0453a08║又諮若假說法身正存名相云何直指無相而謂法身
B33n0192_p0453a09║令旨答既於無相假立名相豈得異此無相而說法身
B33n0192_p0453a10║靈味寺靜安諮曰未審法身乘應以不
B33n0192_p0453a11║令旨答法身無應
B33n0192_p0453a12║又諮本以應化故稱法身若無應化何謂法身
B33n0192_p0453a13║令旨答本以軌則之體名為法身應化之談非今所軌
B33n0192_p0453a14║又諮若無應化云何可軌既為物軌豈無應化
B33n0192_p0453a15║令旨答眾生注仰蒙益故云能為物軌化緣已畢何所
B33n0192_p0453a16║應化
B33n0192_p0453b01║又諮若能益眾生便成應化若無應化何以益物
B33n0192_p0453b02║令旨答能生注仰軌則自成何勞至人俯應塵俗
B33n0192_p0453b03║又諮既生注仰豈無應化若無應化注仰何益
B33n0192_p0453b04║令旨答正由世尊至極神妙特深但令注仰自然蒙祐
B33n0192_p0453b05║若應而後益何謂至神不應而益故成窮美若必令實
B33n0192_p0453b06║應與菩薩豈殊（並廣弘明集昭明集㕘校）
B33n0192_p0453b07║同泰僧正講詩序
B33n0192_p0453b08║大正以貞俗兼解鬱為善歌璡師以行有餘力緣情繼
B33n0192_p0453b09║響余自法席既闌便思和寂杼軸二年濡翰兩器大正
B33n0192_p0453b10║今春復為同泰建講法輪將半此作方成所以物色不
B33n0192_p0453b11║同序事或異（昭明集）
B33n0192_p0453b12║祭達磨大師文（達磨以梁大通二年終于元魏以其喪告梁武帝即賵寶玉詔以祭
B33n0192_p0453b13║禮供養太子為文其略曰）
B33n0192_p0453b14║洪惟聖胄大師荷十力之智印乘六通而泛海運悲智
B33n0192_p0453b15║於梵方拯顛危於華土（佛法正宗記）
B33n0192_p0453b16║邵陵王蕭綸（字世調武帝第六子）
B33n0192_p0454a01║答皇太子示大法頌啟（簡文）
B33n0192_p0454a02║慈鋒鬱壯妙辯縱橫慧捨兩（闕）智包三藏故五時之說
B33n0192_p0454a03║既陳七處之禮斯聚㭊般若之妙源顯無生之真諦心
B33n0192_p0454a04║注八流意舍五忍能使六地震動四花普雨折木盖鱗
B33n0192_p0454a05║開羅散翮香烏步花訓遊於雲圃瑞雀飛𤨔翔舞於風
B33n0192_p0454a06║前高門洞啟不同銅馬之飾寶殿霞開寧假鳳凰之瑞
B33n0192_p0454a07║雖復長卿壯辭曾何足數子雲妙句比此蔑如
B33n0192_p0454a08║揚州僧正智寂法師墓誌銘
B33n0192_p0454a09║緣城虛假欲海漂深三相難久八風易侵寔惟上德為
B33n0192_p0454a10║龍為灮凝情內瑩被采外揚微言折角精義解頤有同
B33n0192_p0454a11║商生譬彼名醫妙法方永慧水停滋五通軫慕四眾增
B33n0192_p0454a12║悲（並藝文類聚）
B33n0192_p0454a13║設無礙福會教
B33n0192_p0454a14║僚紀大士廣濟義非為己導弘羣生種種方便所以虛
B33n0192_p0454a15║己樂靜表之內經確乎難拔著自外典又加獨徃斯意
B33n0192_p0454a16║足論隱不隔真乃為菩薩廬山東林寺禪房智表法師
B33n0192_p0454b01║德稱僧傑實號人龍懷道守素多歷年所不為事屈不
B33n0192_p0454b02║為時伸上下無常一相無相遂能捨彼耆闍來遊垢濁
B33n0192_p0454b03║興言一面定交杵臼余以薄德謬臨大邦教義未聞貴
B33n0192_p0454b04║賢總至昔綺季之出漢年巢許之興唐日茲迺聖主流
B33n0192_p0454b05║慈天澤滂被異人間出復在此辰不勝舞蹈帝之恩普
B33n0192_p0454b06║也剋今月十日於栖賢寺設無礙會并致敬開士躬諮
B33n0192_p0454b07║勝福下筵餐道凡厥民隸爰及庶士罔不率從咸皆請
B33n0192_p0454b08║業上答乾慈永同彼岸外依事宣行（廣弘明集）
B33n0192_p0454b09║
B33n0192_p0454b10║
B33n0192_p0454b11║
B33n0192_p0454b12║
B33n0192_p0454b13║
B33n0192_p0454b14║
B33n0192_p0454b15║
B33n0192_p0454b16║釋文紀卷二十二