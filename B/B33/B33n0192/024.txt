B33n0192_p0471a01║欽定四庫全書
B33n0192_p0471a02║釋文紀卷二十四
B33n0192_p0471a03║明　梅鼎祚　輯
B33n0192_p0471a04║梁（五）
B33n0192_p0471a05║帝勅答臣下神滅論（法雲與諸王公往答）
B33n0192_p0471a06║位現致論要當有體欲譚無佛應設賔主標其宗旨辨
B33n0192_p0471a07║其短長來就佛理以屈佛理則有佛之義既躓神滅之
B33n0192_p0471a08║論自行豈有不求他意妄作異端運其隔心鼓其騰口
B33n0192_p0471a09║虛畵瘡痏空致詆訶篤時之蟲驚疑於往來滯甃之鼀
B33n0192_p0471a10║河漢於遠大其故何也淪蒙怠而爭一息抱孤陋而守
B33n0192_p0471a11║井榦豈知天地之長久溟海之壯闊孟軻有云人之所
B33n0192_p0471a12║知不如人之所不知信哉觀三聖設教皆云不滅其文
B33n0192_p0471a13║浩博難可具載止舉二事試以為言祭義云惟孝子為
B33n0192_p0471a14║能饗親禮運云三日齊必見所祭若謂饗非所饗見非
B33n0192_p0471a15║所見違經背親言語可息神滅之論朕所未詳
B33n0192_p0471a16║莊嚴寺釋法雲與王公朝貴書（法雲姓周氏義興陽羨人機辨俊發
B33n0192_p0471b01║講經之妙獨步當時[朿*力]為大僧正大通初終　續高僧傳作與沈約）
B33n0192_p0471b02║主人答臣下審神滅論今遣相呈夫神妙寂寥可知而
B33n0192_p0471b03║不可說義經丘而未曉理涉旦而猶昬主上凝天照本
B33n0192_p0471b04║襲道赴機垂答臣下旨訓周密孝享之禮既彰桀懷曾
B33n0192_p0471b05║史之慕三世之言復闡紂協波崙之情預非草木誰不
B33n0192_p0471b06║歌歎希同挹風猷共加弘讚也釋法雲呈（主人續高僧作主上主上
B33n0192_p0471b07║凝天照本作至人凝照有本垂答作垂審禮作祀紂協波崙作紂惙彼論歌歎作歔欷）
B33n0192_p0471b08║臨川王宏答（以下六十二人答）
B33n0192_p0471b09║得所送勅答神滅論伏覽淵旨理精辭詣二教道叶於
B33n0192_p0471b10║當年三世棟梁於今日足使迷途自反妙趣愈灮遲近
B33n0192_p0471b11║寫對更具披析蕭宏和南
B33n0192_p0471b12║建安王偉答
B33n0192_p0471b13║辱告惠示勅答臣下審神滅論天識昭遠聖情淵察伏
B33n0192_p0471b14║覽玄徽實曉庸昧猥能存示深承篤顧蕭偉和南
B33n0192_p0471b15║長沙王業答
B33n0192_p0471b16║惠示勅答臣下審神滅論睿旨淵凝機照深邈可以筌
B33n0192_p0472a01║蹄惑見訓誘蒙心鑽仰周𤨔洗滌塵慮遂能存示戢眷
B33n0192_p0472a02║良深蕭淵業和南
B33n0192_p0472a03║尚書令沈約答（此下吳刻並無𠛱爵今遵藏本）
B33n0192_p0472a04║神本不滅久所服膺神滅之談良用駭惕近約法師殿
B33n0192_p0472a05║內出亦蒙勅答臣下一本歡受頂戴尋覽忘疲豈徒伏
B33n0192_p0472a06║斯外道可以永摧魔眾孔釋兼弘於是乎在實不刊之
B33n0192_p0472a07║妙旨萬代之舟航弟子亦即彼論微厝疑覈比展具以
B33n0192_p0472a08║呈也沈約呈（慧約字德素姓婁東陽鳥傷人約啟請入省　懽續高僧作懼永摧魔眾作永離眾
B33n0192_p0472a09║魔萬代作百代厝弘明作歷誤）
B33n0192_p0472a10║光祿領太子右率范岫答
B33n0192_p0472a11║岫和南伏見詔旨所答臣下審神滅論睿照淵深動鑒
B33n0192_p0472a12║機初敷引外典弘茲內教發蒙啟滯訓誘未悟方使四
B33n0192_p0472a13║海稟仰十方讚抃異見杜口道俗同欣謹加習誦寤寐
B33n0192_p0472a14║書紳惠以逮示深承眷憶范岫和南
B33n0192_p0472a15║丹陽尹王瑩答
B33n0192_p0472a16║辱告伏覽勅旨神不滅義睿思機深天情雲發標理明
B33n0192_p0472b01║例渙若冰消指事造言赫如日照用啟蒙愚載移瞽蔽
B33n0192_p0472b02║凡厥含識莫不挹佩謹以書紳奉之沒齒弟子王瑩和
B33n0192_p0472b03║南
B33n0192_p0472b04║中書令王志答
B33n0192_p0472b05║辱告伏覽勅答臣下神滅論旨高義博照若發蒙弟子
B33n0192_p0472b06║夙奉釋教練服舊聞有自來矣非惟雷同遠大贊激天
B33n0192_p0472b07║旨而已且垂答二解厭伏心靈藻燭聞見更不知何以
B33n0192_p0472b08║闡揚玄猷灮彰聖述且得罔象不溷於真內外無紛如
B33n0192_p0472b09║之滯實懷嘉抃猥惠來示佩眷惟深王志和南
B33n0192_p0472b10║右僕射袁昂答
B33n0192_p0472b11║辱告并伏見勅答臣下審神滅論奉讀循𤨔頓醒昏縛
B33n0192_p0472b12║夫識神冥漠其理難窮粵在庸愚豈能探索近取諸骸
B33n0192_p0472b13║內尚日用不知況乎幽昧理歸惑解仰尋聖典既顯言
B33n0192_p0472b14║不無但應宗教歸依其有就有談有猶未能盡性遂於
B33n0192_p0472b15║不無論無斯可遠矣自非神解獨脫機鑒絕倫何能妙
B33n0192_p0472b16║測不斷之言深悟相續之旨兼引喻二證方見神在皦
B33n0192_p0473a01║然求之三世不滅之理彌著可謂鑽之彌堅仰之彌高
B33n0192_p0473a02║者也方使眾惑塵開羣迷反路伏誦無斁舞蹈不勝弟
B33n0192_p0473a03║子袁昂和南
B33n0192_p0473a04║衛尉卿蕭昺答
B33n0192_p0473a05║辱告并伏見詔答臣下審神滅論夫三世雖明一乘教
B33n0192_p0473a06║遠或有偏蔽猶執異端聖上探隱索微凝神繫表窮理
B33n0192_p0473a07║盡性包括天人內外辨析辭旨典奧豈直羣生靡惑實
B33n0192_p0473a08║亦闡提即曉方宣揚四海垂範來世惠使聞見惟深佩
B33n0192_p0473a09║服孤子蕭昺頓首和南
B33n0192_p0473a10║吏部尚書徐勉答
B33n0192_p0473a11║天旨所答臣下神滅論一日麤蒙垂示辱告重送伏加
B33n0192_p0473a12║研讀窮理盡寂精義入神文義兼明超深俗表詳求三
B33n0192_p0473a13║世皎若發蒙非直謹加誦持輒令班之未悟惠示承眷
B33n0192_p0473a14║至弟子徐勉和南
B33n0192_p0473a15║太子中庶陸杲答
B33n0192_p0473a16║杲和南伏覽勅旨答臣下審神滅論夫從無住本在默
B33n0192_p0473b01║阻思伏如來藏窅絕難言故使仲初建薪火之執宣遠
B33n0192_p0473b02║廣然滅之難傳疑眾談蹖淪曠稔宸聰天縱聖照生知
B33n0192_p0473b03║了根墜藥隨方運便遂乃辨禮矯枉指孝示隅良由迷
B33n0192_p0473b04║發俗學使俗以洗況道惑資外文即就外以明內任言
B33n0192_p0473b05║出以出奇因所據理固以城壍三世負荷羣生現在破
B33n0192_p0473b06║闇當來摑網一牘之間于何不利片言之益豈可覼縷
B33n0192_p0473b07║生因曩慶至德同時預奉餘論頂戴踊躍惠示不𨘤深
B33n0192_p0473b08║抱篤念陸杲和南（況道至出奇有脫誤）
B33n0192_p0473b09║散騎常侍蕭琛答
B33n0192_p0473b10║弟子琛和南辱告伏見勅旨所答臣下審神滅論妙測
B33n0192_p0473b11║機神發揮禮教實足使淨法增灮儒門敬業物悟緣覺
B33n0192_p0473b12║民思孝道人倫之本於茲益明詭經亂俗不撝自壞誦
B33n0192_p0473b13║讀藻抃頂戴不勝家弟闇短招愆今在北理公私煎懼
B33n0192_p0473b14║情慮震越無以仰讚洪謨對揚精義奉化聞道伏用竦
B33n0192_p0473b15║怍眷獎覃示銘佩仁誘弟子蕭琛和南
B33n0192_p0473b16║侍中王彬王緘答
B33n0192_p0474a01║辱告伏見勅旨答臣下審神滅論聖思淵凝天理孤絕
B33n0192_p0474a02║辯三世則釋義明舉二事則孝道暢塞鑽鑿之路杜異
B33n0192_p0474a03║途之口足使魔堞永淪正峯長峻弟子伏膺至道預奉
B33n0192_p0474a04║天則喜躍之心寧復恒準王彬緘頓首和南
B33n0192_p0474a05║太子庶子陸煦答
B33n0192_p0474a06║猥辱逮告伏見至尊答臣下審神滅論俯仰膜拜裵徊
B33n0192_p0474a07║空首竊聞聖惟一揆唐虞未有前言知幾其神今日獨
B33n0192_p0474a08║奉梁詔道載則萬有濟其淪迷德壽則九服揚其照筮
B33n0192_p0474a09║方旨振民育德百年均其攝受勞民動物千古咸其折
B33n0192_p0474a10║伏法師智深決定受持之持僉允志洽通敏承神之神
B33n0192_p0474a11║諧克陸煦和南
B33n0192_p0474a12║黃門郎徐緄答
B33n0192_p0474a13║緄和南辱告并逮示勅答神滅論伏覽淵旨疏心蕩累
B33n0192_p0474a14║竊惟希夷之本難尋妙密之源莫覩自非上聖無以談
B33n0192_p0474a15║其宗非夫至睿焉能導其極皇上窮神體寂鑒道居微
B33n0192_p0474a16║發德音則三世自彰布善言而千里承響誠叶禮敬義
B33n0192_p0474b01║感人祇理扇玄風德被幽顯悠悠巨夜長昏倐曉蠢蠢
B33n0192_p0474b02║愚生一朝獨悟勵鹿苑之潛功澍法流於日用鴻名永
B33n0192_p0474b03║播懋實方馳迷滯知反淪疑自息弟子歸向早深倍兼
B33n0192_p0474b04║抃悅輒奉以周旋弗敢云墜但蠡測管窺終懷如失耳
B33n0192_p0474b05║徐緄和南
B33n0192_p0474b06║侍中王暕答
B33n0192_p0474b07║枉告并奉覽勅答臣下審神滅論聖旨玄照啟寤羣蒙
B33n0192_p0474b08║義顯幽微理宣寂昧夫經述故身之義繫敘游魂之談
B33n0192_p0474b09║愚淺所辯詳已為非滅況復睿思弘遠盡理窮微引文
B33n0192_p0474b10║證典渙然氷釋肉眼之人虔恭迴向惑累之眾悛改浮
B33n0192_p0474b11║心發明既往訓導將來伏奉淵教欣蹈罔已王暕和南
B33n0192_p0474b12║侍中柳惲答
B33n0192_p0474b13║辱告惠示勅所答臣下神滅論夫指歸無二宗致本一
B33n0192_p0474b14║續故不斷釋訓之弘規入室容聲孔經之深旨中外兩
B33n0192_p0474b15║聖影響相符雖理在固然而疑執相半伏奉淵旨照若
B33n0192_p0474b16║發蒙顧會玄趣窮神知寂測情盡狀天地相似千載闕
B33n0192_p0475a01║疑從春冰而俱津一世顛倒與浮雲而俱開祗誦𤨔徊
B33n0192_p0475a02║永用懸解存及之顧良以悲戢弟子柳惲頓首白
B33n0192_p0475a03║常侍柳憕答
B33n0192_p0475a04║辱告惠示勅答臣下審神滅論淵旨沖邈理窮幾奧竊
B33n0192_p0475a05║以修因趣果神無兩識由道得滅佛惟一性殷人示民
B33n0192_p0475a06║有知孔子祭則神在或理傳妙覺或義闡生知而楊墨
B33n0192_p0475a07║紛綸徒然穿鑿凝滯逐往將掩名教聖情玄鑒理證無
B33n0192_p0475a08║間振領持綱舒張毛目抑揚三代汲引同歸實假雙祛
B33n0192_p0475a09║朗然無礙伏奉循𤨔疑吝俱盡來告存及悲抱惟深柳
B33n0192_p0475a10║憕頓首白
B33n0192_p0475a11║太子詹事王茂答
B33n0192_p0475a12║茂和南辱告伏見勅旨答神滅論頂戴欣懽不及抃舞
B33n0192_p0475a13║神理悠曠雖非建言所極列聖遺文炳然昭著莫不撫
B33n0192_p0475a14║衽虔襟式遵彝典豈可妄陳虛矯厚誣前誥謂來緣之
B33n0192_p0475a15║不期棄享薦之至禮迷路茫茫歸塗靡薄若空一到有
B33n0192_p0475a16║悔無追主上含明體聖妙窮真假發義照辭舟航淪溺
B33n0192_p0475b01║豈惟天人讚仰信亦諸佛迴灮弟子夙昔棲心本憑淨
B33n0192_p0475b02║土數延休幸預逢昌世方當積累來因永陶慈誘藻悅
B33n0192_p0475b03║之誠非止今日未獲祗敘常深翹眷比故循詣此白無
B33n0192_p0475b04║伸王茂和南
B33n0192_p0475b05║太常卿庾詠答
B33n0192_p0475b06║辱告惠示至尊答臣下神滅論伏覽未周煙雲再廓竊
B33n0192_p0475b07║惟蠕動有知草木無識神滅瞽論欲以有知同此無識
B33n0192_p0475b08║乃謂種智亦與形骸俱盡此實理之可悲自非德合天
B33n0192_p0475b09║地均大域中屬反流之日值飲化之幾則二諦之言無
B33n0192_p0475b10║以得被三世之談幾乎息矣聖上愍此四生方淪六道
B33n0192_p0475b11║研校孔釋共相提證使窮陸知海幽都見日至言與秋
B33n0192_p0475b12║陽同朗羣疑與春冰俱釋雖發論弘道德感沖襟而預
B33n0192_p0475b13║聞訓誘俯欣前業法師服膺法門深同此慶謹當讚味
B33n0192_p0475b14║吟誦始終無斁弟子庾詠和南
B33n0192_p0475b15║豫章王行事蕭昂答
B33n0192_p0475b16║辱告宣示勅答臣下審神滅論聖旨披析使惑者渙然
B33n0192_p0476a01║神之不滅著於通誥理既渺默故致有迷主上識照知
B33n0192_p0476a02║來鑒踰藏往摛機外之妙思攻異端之妄說又引禮經
B33n0192_p0476a03║取驗虛實孝敬之道於此方弘孤子蕭昂頓首和南
B33n0192_p0476a04║太中大夫庾曇隆答
B33n0192_p0476a05║辱告伏見主上答臣下審神滅論昏蒙啟悟煥爾照朗
B33n0192_p0476a06║夫至理虛寂道趣空微上聖極智乃當窮其妙實步浮
B33n0192_p0476a07║生自不辨深達玄淵如聞立論者經典垂訓皆是教跡
B33n0192_p0476a08║至於在佛胡書詭怪難以理期此則言語道斷仰勞聖
B33n0192_p0476a09║思為臣下剖釋羣情豈不欣讚銘挹明指抱用始終法
B33n0192_p0476a10║師曲誨彌增慙戢弟子庾曇隆和南
B33n0192_p0476a11║太子洗馬蕭靡答
B33n0192_p0476a12║惠示勅答臣下審神滅論披覽未周情以抃悅主上凝
B33n0192_p0476a13║神天縱將聖多能文奧不刊辭溢繫表義證周經孝治
B33n0192_p0476a14║之情爰著旨該釋典大慈之心彌篤謹置之座隅陳之
B33n0192_p0476a15║机枕寢興鑽閱永用書紳班示不遺戢眷良厚弟子蕭
B33n0192_p0476a16║靡和南
B33n0192_p0476b01║御史中丞王僧孺答
B33n0192_p0476b02║辱告惠示送主上所答羣臣仰諮神滅論伏覽循𤨔載
B33n0192_p0476b03║深鑽奉發蒙祛蔽朗若披雲竊以事蘊難形非聖莫闡
B33n0192_p0476b04║理寂區位在愚成惑若非神超繫表思越機前豈能燭
B33n0192_p0476b05║此微言若開金石洞茲妙境曾靡榛蹊喻之以必薦示
B33n0192_p0476b06║之以如在使夫持論者不終泥於遙轍專謬者無永沈
B33n0192_p0476b07║於惑海預奉淵謩孰不懽肅裁此酬白不申擊舞王僧
B33n0192_p0476b08║孺呈（擊舞南北藏並作繫舞）
B33n0192_p0476b09║黃門侍郎王揖答
B33n0192_p0476b10║辱告惠示勅答臣下審神滅論夫昊蒼玄默本絕言議
B33n0192_p0476b11║性與天道固亦難聞而愛育之仁依方感動開誘之教
B33n0192_p0476b12║沿事降設矜局蛙於井谷哀危蟪於寸隂思發神衷言
B33n0192_p0476b13║微理鏡引據前經文約旨遠凝神香翳一理能貫墳典
B33n0192_p0476b14║紛綸一言以蔽顯列聖之潛旨決終古之滯惑存滅由
B33n0192_p0476b15║斯而曉孝敬因茲而隆信足以警誡重昏儀範百代所
B33n0192_p0476b16║謂聖謨揚揚嘉言孔彰者也弟子既慙辨理彌懵知音
B33n0192_p0477a01║遂得預聞道訓頒覿妙藻式抃下陳永佩聖則弟子王
B33n0192_p0477a02║揖和南
B33n0192_p0477a03║吏部侍郎王泰答
B33n0192_p0477a04║一日曲蒙讌私預聞范中書有神形偕滅之論斯人逕
B33n0192_p0477a05║侹不近人情直以下才未能折五鹿之角耳辱告垂示
B33n0192_p0477a06║聖旨徵引孝道發揚冥致謹當尋誦永祛蒙惑弟子王
B33n0192_p0477a07║泰頓首和南
B33n0192_p0477a08║侍中蔡僔答（僔梁書作撙）
B33n0192_p0477a09║辱告奉宣勅旨答諮神滅論夫神理玄妙良難該辨雖
B33n0192_p0477a10║復前聖眷言後英猶惑睿旨爰釋皎若發蒙固以陵萬
B33n0192_p0477a11║古而擅奇悟方來以不朽伏奉朝聞載深抃躍謹以書
B33n0192_p0477a12║紳永祛迷滯蔡僔和南
B33n0192_p0477a13║建康令王仲欣答
B33n0192_p0477a14║仲欣白辱告惠示詔所答臣下神滅論伏讀淵麗抃不
B33n0192_p0477a15║勝躍皇帝睿性自天機神獨遠五體外照三明內映金
B33n0192_p0477a16║輪徐轉則道濟八紘玉瓚既陳則孝隆七廟開慧日於
B33n0192_p0477b01║清漢垂法雲於大千如在之義重闡茲晨常住之明永
B33n0192_p0477b02║證來劫故以德冠百王聲高萬古弟子棲心法門崇信
B33n0192_p0477b03║大典舞蹈之誠獨深鳧藻王仲欣和南
B33n0192_p0477b04║建安王外兵叅軍沈績答
B33n0192_p0477b05║弟子績和南垂示勅答臣下神滅論伏深欣躍弟子竊
B33n0192_p0477b06║惟道不自弘弘實由人人須其識識須其位周易所稱
B33n0192_p0477b07║聖人大寶曰位豈其意乎然或位而不人或人而不位
B33n0192_p0477b08║三者云僃其理至難故宣尼絕筆於獲麟孟軻反身於
B33n0192_p0477b09║天爵誠無其位也嗚呼真化殆將淪沒今天子以仁聖
B33n0192_p0477b10║盛明據至尊之位葢層山可以眾煦飄其和不可移也
B33n0192_p0477b11║鐘鼓可以雞㹠亂其鳴不可聞也將使惵惵黔首濟其
B33n0192_p0477b12║長夜自非德合天地誰能若斯弟子早沐虛風既聞之
B33n0192_p0477b13║矣然而燕雀之集猶或相昬飛蓬之門尚自交搆聖旨
B33n0192_p0477b14║爰降辭高理愜敦以人天之善誡以莫大之刑一言作
B33n0192_p0477b15║訓內外俱闡夫以孺子入井凡民猶或傷之況乃聖慈
B33n0192_p0477b16║御物必以惻隱為心邪能指白馬之非白猶見屈於中
B33n0192_p0478a01║庸至於神享機外志存弘化魍魎摧其頰舌焉足道哉
B33n0192_p0478a02║神牘天䝿本非窺觀遂能存示用慙寡德弟子沈績和
B33n0192_p0478a03║南
B33n0192_p0478a04║刑部郎中司馬筠答
B33n0192_p0478a05║辱告并垂示勅答臣下審神滅義伏讀周流式歌且舞
B33n0192_p0478a06║夫識慮沈隱精靈幽妙近步無以追凡情不能測外聖
B33n0192_p0478a07║知其若此所以抑而不談故涉孔父其尚昏經姬公其
B33n0192_p0478a08║未曙而碌碌之徒忘理信目錐畫管窺異見鋒起苟狗
B33n0192_p0478a09║離賢之名遂迷霜露之實愚惑到此深可矜傷我皇道
B33n0192_p0478a10║貫幽顯明踰日月窮天地之極以盡始終之奧忌蕕紫
B33n0192_p0478a11║之妨薰朱惡雉珉之亂鳳玉爰發聖衷降慈雅義信之
B33n0192_p0478a12║以灮揚妙覺拯厥沈泥近照性靈之極遠明孝德之本
B33n0192_p0478a13║實使異學剪其邪心四方篤其羨慕謬以多幸預奉陶
B33n0192_p0478a14║均沐澤飲和有兼慶躍流通曲被佩荷彌深司馬筠呈
B33n0192_p0478a15║（惡二藏作器誤）
B33n0192_p0478a16║豫章王功曹叅軍沈緄答
B33n0192_p0478b01║緄和南弟子竊以為交求之道必取與為濟至於瀆蒙
B33n0192_p0478b02║不告則空致憧憧鯈魚之觀殆將可息所以自絕諮受
B33n0192_p0478b03║崇深莫窺誠自愧也徒以闇識因果循循局誡冀履霜
B33n0192_p0478b04║不退堅冰可至耳而法師弘心山藪幸能藏疾雖未升
B33n0192_p0478b05║堂遂招以法流杜夷云召渴馬於滮泉不待鞭策而至
B33n0192_p0478b06║矣垂示上答臣下神滅論晨宵伏讀用忘疲寢構斯法
B33n0192_p0478b07║棟導彼迷流天屬既伸三世又辨鬼神情狀於焉可求
B33n0192_p0478b08║然謂海實廣廣孰能知謂天葢高高不可測聖論鉤深
B33n0192_p0478b09║旨超繫表蒙情易駘恧能是空銘末示終愧鑽仰弟子
B33n0192_p0478b10║沈緄和南（蒙情至未示有脫誤）
B33n0192_p0478b11║建安王功曹王緝答
B33n0192_p0478b12║惠示勅答臣下審神滅論竊以神一冥默歷聖未傳宣
B33n0192_p0478b13║尼猶稱不言莊生空構其語求之方策歎昧交深謬覿
B33n0192_p0478b14║今論天思淵發妙旨凝深至理既弘孝機兼極信足超
B33n0192_p0478b15║軼萬古照燭來今弟子生屬昌辰預覯聖藻既冰渙於
B33n0192_p0478b16║懷抱信曉惑於隨便凡厥靈知孰不鑽仰矧伊蒙蔽激
B33n0192_p0479a01║抃實深王緝和南
B33n0192_p0479a02║右衛將軍韋叡答
B33n0192_p0479a03║至理虛寂冥晦難辨言有似無言無實有妙於老談精
B33n0192_p0479a04║於釋教辭炳金書文稽玉牒者由來尚矣主上道括宇
B33n0192_p0479a05║宙明並日月隱顯之機必照有無之要已覽遂垂以明
B33n0192_p0479a06║論詶折臣下導誘既深訓義方洽凡在有心孰不慶幸
B33n0192_p0479a07║蒙示天製謹加讀誦垢吝雲消特兼懽抃法師果深昔
B33n0192_p0479a08║緣因會今法離五慾而入八解去三界而就一乘復得
B33n0192_p0479a09║預聞德音彌足欣讚惠告沾及戢佩實深韋叡和南（王云
B33n0192_p0479a10║史稱韋公不事佛此書當由畏梁主耳）
B33n0192_p0479a11║廷尉卿謝綽答
B33n0192_p0479a12║綽和南辱告蒙示勅答臣下審神滅論伏覽淵謨用清
B33n0192_p0479a13║魂府既排短說實啟羣疑竊惟人生最靈神用不極上
B33n0192_p0479a14║則知來藏往次乃鄰庶入幾以此觀之理無可滅是以
B33n0192_p0479a15║巨儒伸其祀事大慈照其生緣內外發明已足祛滯況
B33n0192_p0479a16║復天誨諄諄引諭彌博弘資始於黔𥠖導識業於精爽
B33n0192_p0479b01║固令開蒙出障坐測重玄異端既絕正路斯反論者慙
B33n0192_p0479b02║其墨守范氏悟其膏肓預在有識孰不擊讚但弟子徒
B33n0192_p0479b03║懷游聖終懵管窺頂奉戴躍永懽廕誘謝綽和南
B33n0192_p0479b04║司徒祭酒范孝才答
B33n0192_p0479b05║弟子孝才和南辱告逮示勅旨答臣下審神滅論竊以
B33n0192_p0479b06║彭生豕立名現齊公元伯纓垂事高漢史且斬籌為喻
B33n0192_p0479b07║義在必存神之不滅法俗同貫欲滅其神內外成失所
B33n0192_p0479b08║謂管闚窮極寧辨西東蠡度滄溟安知髣髴天旨弘深
B33n0192_p0479b09║慇懃於妙象聖情隱惻流連於饗祭豈直經教增隆實
B33n0192_p0479b10║使蒙愚悟道眷逮所覃曲垂頒及銘茲訓誘方溢寸心
B33n0192_p0479b11║弟子范孝才和南
B33n0192_p0479b12║常侍王琳答
B33n0192_p0479b13║辱告惠示至尊答臣下審神滅論謹罄庸管恭覽聖製
B33n0192_p0479b14║聲溢金石理洞淵泉義貫六爻言該三世足使僻學知
B33n0192_p0479b15║宗迷途識反弟子生幸休明身叨渥澤復得傾耳天上
B33n0192_p0479b16║拭目神藻鳧抃之誠良無紀極猥惠頒逮銘躍惟重弟
B33n0192_p0480a01║子王琳答
B33n0192_p0480a02║庫部郎中何炯答
B33n0192_p0480a03║炯和南辱所賜書并垂示答臣下審神滅論竊聞神其
B33n0192_p0480a04║如在求前王而未測住常住其不移徙伏膺而曉鑽仰
B33n0192_p0480a05║淵秘渙爾氷開故知紛綸聖跡不由一道參差動應本
B33n0192_p0480a06║自因時今澆流已息無明將啟物有其機教惟斯發篤
B33n0192_p0480a07║孝治之義明覺者之旨預有靈識誰不知慶豈炎昊所
B33n0192_p0480a08║謂爭衡非軒唐所能競爽巍巍至德莫或可名昭然大
B33n0192_p0480a09║道於斯為極何炯和南（求前王至而曉有脫誤）
B33n0192_p0480a10║豫章王主簿王筠答
B33n0192_p0480a11║筠和南辱告垂示上答臣下審神滅論竊聞僾然有見
B33n0192_p0480a12║禮典之格言今則不滅法教之弘旨但妙相虛玄神功
B33n0192_p0480a13║凝靜自非體道者豈能默領其宗不有知機者無由冥
B33n0192_p0480a14║應其會聖主迹同萬機心游七淨哀愍羣生嫗煦庶物
B33n0192_p0480a15║滌彼葢纏勗以解慧祛其蒙惑躋之仁壽信大哉為君
B33n0192_p0480a16║善於智度者也弟子世奉法言家傳道訓而學淺行疎
B33n0192_p0480b01║封累猶軫既得餐稟聖教預聞弘誘一音得解萬善可
B33n0192_p0480b02║偕抃躍之情無以譬說弟子王筠和南
B33n0192_p0480b03║倉部郎中孫挹答
B33n0192_p0480b04║辱告惠示勅答臣下審神滅論伏奉欣仰喜不自支夫
B33n0192_p0480b05║江海淵曠非井蛙所達泊然入定豈外道能干故一毛
B33n0192_p0480b06║不動則眾邪退散舟航既濟而彼岸斯登聖后體蘊二
B33n0192_p0480b07║儀德兼三代撫靈機而總極秉上智以調民發號施令
B33n0192_p0480b08║則風行草偃臨朝尊默而化動如神隆五帝以比蹤超
B33n0192_p0480b09║萬劫其方永猶復震金聲於指掌降妙思以發蒙理既
B33n0192_p0480b10║仰而方深趣彌鑽而踰遠均寶珠於無價齊蓮華之不
B33n0192_p0480b11║塵孝敬被乎羣黎訓範侔於先聖跂行喙息同識斯懽
B33n0192_p0480b12║翾飛蠕動共陶茲慶班告來臨用深榮荷謹頂受書紳
B33n0192_p0480b13║永啟庸惑弟子孫挹和南
B33n0192_p0480b14║丹陽丞蕭眕素答
B33n0192_p0480b15║辱告并伏見勅答臣下審神滅論性與天道稱謂理絕
B33n0192_p0480b16║曠劫多幸猥班妙訓接足頂受歡敬載懷竊謂神道寂
B33n0192_p0481a01║寞法海難邊是以智積麻葦而未測識了色塵而猶昧
B33n0192_p0481a02║豈其庸末所能激仰然自慧雲東漸寶舟南濟歲序綿
B33n0192_p0481a03║長法音流遠明君良宰雖世能宗服至於躬挹玄源親
B33n0192_p0481a04║體妙極者竟未聞焉是使兩諦八解獨闕皇言九部三
B33n0192_p0481a05║藏徧蕪國學嗚呼可為歎息者也竊尋神滅之起則人
B33n0192_p0481a06║出樓伽經名衛世雖義屈提婆而餘俗未弭故使羣疑
B33n0192_p0481a07║異學習以成見若不稟於先覺實終累於後生聖上道
B33n0192_p0481a08║濟天下機洞無方虎觀與龍宮并閱至德與實相齊導
B33n0192_p0481a09║故能符俗教而諦真道即孝享以弘覺性照此困蒙拔
B33n0192_p0481a10║茲疑網雖復牟尼之柔軟巧說孔文之博約善誘曷以
B33n0192_p0481a11║喻斯巍巍乎十善已行金輪何遠法師稟空慧於曠生
B33n0192_p0481a12║習多聞於此運法輪轉而八部雲會微言發而天人攝
B33n0192_p0481a13║受故能播誡香於鳳闈藻覺華於宸側信矣哉能以佛
B33n0192_p0481a14║道聲令一切聞者也弟子無記釋藏不逮孔門雖願朝
B33n0192_p0481a15║聞終慙吝薄庶緣無盡之法兼利人我耳疾塞甫爾心
B33n0192_p0481a16║慮惛悸謹力裁白不識詮次傾遲諮展親承至教也弟
B33n0192_p0481b01║子蕭眕素頓首和南
B33n0192_p0481b02║中書郎伏暅答
B33n0192_p0481b03║猥垂班示至尊所答臣下審神滅論伏奉淵旨頓祛羣
B33n0192_p0481b04║疑天情獨照妙鑒懸覽故非凡愚所可鑽仰然常師管
B33n0192_p0481b05║見亦竊懷往求今復稟承教義遠尋經旨重規疊矩信
B33n0192_p0481b06║若符契法師宣揚睿理弘讚聖言方使二教同歸真俗
B33n0192_p0481b07║一致預得餐沐誨誘陶染至化抃擊下風實兼舞蹈遲
B33n0192_p0481b08║比諮覿乃盡襟誠臨白欣佩不知裁述伏暅呈
B33n0192_p0481b09║五經博士賀㻛答
B33n0192_p0481b10║辱告垂示勅答臣下審神滅論鑽仰反復誦味循𤨔故
B33n0192_p0481b11║知妙蘊機初事隔凡識神凝繫表義絕庸情皇上睿覽
B33n0192_p0481b12║通幽性與天道所以機見英遠獨悟超深述三聖以導
B33n0192_p0481b13║未曉標二事以洗偏惑故係孝之旨愈明因果之宗彌
B33n0192_p0481b14║暢崛山粹典即此重彰洙水清教於茲再朗譬諸日月
B33n0192_p0481b15║無得踰焉弟子雖冥頑多蔽謬奉格言研求妙趣猶知
B33n0192_p0481b16║蹈舞法師宣揚至道灮闡大猷猥惠末及益增銘荷弟
B33n0192_p0482a01║子賀㻛呈
B33n0192_p0482a02║太子中舍劉洽答
B33n0192_p0482a03║辱告奉覿勅旨所答臣下審神滅論伏披素札仰瞻玄
B33n0192_p0482a04║談文貫韶夏義測爻繫囊括典經牢籠述作弘彼正教
B33n0192_p0482a05║垂之方簡希夷卓爾難得而聞斟酌賢聖剖破毫髮兼
B33n0192_p0482a06║通內外之塗語過天人之際矣自非體茲至德思與神
B33n0192_p0482a07║會豈能深明要道人知企及謹書諸紳永以為珮泠乎
B33n0192_p0482a08║既入照若發蒙比故修詣共伸講復也弟子劉洽頓首
B33n0192_p0482a09║呈
B33n0192_p0482a10║五經博士嚴植之答
B33n0192_p0482a11║辱告伏見勅旨答臣下審神滅論夫形分涉麤或微隱
B33n0192_p0482a12║難悟況識理精密豈庸見能曉所以斷常交騖一異競
B33n0192_p0482a13║奔若中道居懷則欲流可反二邊滯意彼岸長乖神滅
B33n0192_p0482a14║之論斯障實重仰賴聖主棟梁至教明詔爰發朗若披
B33n0192_p0482a15║雲非直冥符訓典俯弘孝義葢妙達生源幽窮行本使
B33n0192_p0482a16║執禮之性踐霜露而彌篤研神之識仰禪悅而增心皆
B33n0192_p0482b01║當習忍慧途𮋒流惑海弟子早標素心未知津濟伏讀
B33n0192_p0482b02║懽欣充遍身識猥惠存勗荷眷惟湥嚴植之呈
B33n0192_p0482b03║東宮舍人曹思文答
B33n0192_p0482b04║辱送勅書弟子適近亦親奉此旨范中書遂迷滯若斯
B33n0192_p0482b05║良為可慨聖上湥懼黔黎致惑故垂折衷之詔此旨一
B33n0192_p0482b06║行雖復愚暗之識了知神不滅矣弟子近聊就周孔以
B33n0192_p0482b07║為難今附相簡願惠為一覽之折其詭經不尋故束展
B33n0192_p0482b08║此不多白弟子曹思文和南
B33n0192_p0482b09║祕書丞謝舉答
B33n0192_p0482b10║辱告惠示勅答臣下審神滅論竊聞語曰萬物紛糺則
B33n0192_p0482b11║懸諸天象立言淆舛則折乎聖理昭昭自古事蔚在茲
B33n0192_p0482b12║伏尋睿訓垂文義深陶鑄稱象匪臻希微孰識論幽至
B33n0192_p0482b13║極盡性窮神愍斯六蔽哀此四執黜小言之亂道拯經
B33n0192_p0482b14║行於夷路旨肆而隱義宛而彰博約載弘廣大悉僃一
B33n0192_p0482b15║音半偈顯茲悟拔慧日心水蕩此塵迷俾宗奧有歸教
B33n0192_p0482b16║思攸在異端自杜誣善知息凝繫表於繩初導禪流於
B33n0192_p0483a01║苦海豈伊含孕三藏冠冕七籍而已哉弟子幸邀至運
B33n0192_p0483a02║側承格誘沐泳歡擊奉以書紳謝舉和南
B33n0192_p0483a03║司農郎馬元和答
B33n0192_p0483a04║辱告頒示勅旨垂答臣下審神滅論竊聞標機之旨非
B33n0192_p0483a05║凡所窺符神之契惟仁是極故眾教裵徊理詣於惇善
B33n0192_p0483a06║羣經委曲事盡於開濟伏惟至尊先天製物體道裁化
B33n0192_p0483a07║理絕言初思包象外攻塞異端闡道歸一萬有知宗人
B33n0192_p0483a08║天仰式信滄海之舟梁玄霄之日月也神滅之論宜所
B33n0192_p0483a09║未安何者前聖摛教抑引不同括而言之理實無二易
B33n0192_p0483a10║云積善之家必有餘慶積不善之家必有餘殃孝經云
B33n0192_p0483a11║生則親安之祭則鬼享之雖未顯論三世其旨已著薪
B33n0192_p0483a12║盡火滅小乘權教妙有湛然究竟通說因情即理理實
B33n0192_p0483a13║可依且慎終追遠民德歸厚禮有國有家歷代由之三
B33n0192_p0483a14║才之寶不同降清神滅之為論妨政實多非聖人者無
B33n0192_p0483a15║法非孝悌者無親二者俱違難以行於聖世矣弟子庸
B33n0192_p0483a16║乏懵於至道濫蒙頒訪所據凡淺荷惕之誠追以無厝
B33n0192_p0483b01║弟子馬元和和南
B33n0192_p0483b02║公論郎王靖答
B33n0192_p0483b03║垂示聖旨答臣下審神滅論伏惟至尊垂拱巖廊游心
B33n0192_p0483b04║萬古居無棄日道勝惟機爰訪羣下恢弘孝義睿藻淵
B33n0192_p0483b05║玄理深樞極自非聰明狥齊之君就日望雲之主豈有
B33n0192_p0483b06║剖判冥寂明章雅論闡大聖於須臾定俗疑於俄項非
B33n0192_p0483b07║惟理測宸衷亦乃義切臣子含和飲憓之邦衣裳道素
B33n0192_p0483b08║之域莫不傾首仁澤沐浴唐風弟子江淮孤身不學無
B33n0192_p0483b09║術雖復從師北靣一經不明縱憶舊文豈伊髣髴五經
B33n0192_p0483b10║紛綸事類弘博神明之旨其義多端至如金石絲竹之
B33n0192_p0483b11║響公旦代武之說寧非聖旨且祭義所談尤為顯據若
B33n0192_p0483b12║論無神亦可無聖許其有聖便應有神理且炳然豈容
B33n0192_p0483b13║寂絕弟子所見庸淺無以宣揚至澤既涉訪逮輒率所
B33n0192_p0483b14║懷弟子王靖和南
B33n0192_p0483b15║太子中舍陸倕散騎常侍陸任答
B33n0192_p0483b16║辱告惠示至尊所答臣下審神滅論昔者異學爭途孟
B33n0192_p0484a01║子抗周公之法小乘亂道龍樹陳釋迦之教於是揚墨
B33n0192_p0484a02║之黨舌舉口張六師之徒轍亂旗靡言神滅者可謂學
B33n0192_p0484a03║僻而堅南路求燕北轅首楚以斯適道千里而遙聖上
B33n0192_p0484a04║愍其迷途爰奮天藻鉤深致遠盡化知神俾此困蒙均
B33n0192_p0484a05║斯冰釋陳茲要道同彼月照弟子並以凡薄沾竊恩紀
B33n0192_p0484a06║纓冕則天之朝餐捉稽古之論贊幸之誠獨知踴躍猥
B33n0192_p0484a07║頒告逮謹用書紳陸倕呈
B33n0192_p0484a08║領軍將軍王僧恕答（將軍一作司馬）
B33n0192_p0484a09║辱告惠示勅旨答臣下審神滅論甚哉理之大也斯寧
B33n0192_p0484a10║寸管之所見言性之可聞而隨類儻遇怡然蒙釋奉戴
B33n0192_p0484a11║周旋以次以誦法師德邁當今聲標萬古知十之談每
B33n0192_p0484a12║會起予之富必酬想闡弘聖旨煥然雲消邪弟子學慙
B33n0192_p0484a13║聚螢識非通見何能仰贊洪輝宣猷妙範者歟但論者
B33n0192_p0484a14║執一惑之情循一往之轍固不可以語大方焉知致遠
B33n0192_p0484a15║恐必泥哉夫幽明之理皎然不差因果相起義無獨立
B33n0192_p0484a16║形滅自可以草木為籌神明常隨緣而在所以左氏有
B33n0192_p0484b01║彭生豕見尚書則祖考來格禮云若樂九變人鬼可得
B33n0192_p0484b02║禮矣結草之報豈其遂滅元規所夢何得無神神明不
B33n0192_p0484b03║滅著之金口孔聖所說彌有多據若文雖五千詩乃三
B33n0192_p0484b04║百得其理者自可一言而以蔽故不復煩求廣證夫三
B33n0192_p0484b05║聖雖有明教百家常置弘理而尚使狂簡斐然成章攻
B33n0192_p0484b06║乎屢作今皇明體照幽寂識周內外以前聖之久遠感
B33n0192_p0484b07║異端之妄興霈然爰發乃垂眷翰使闡提一悟遂獲果
B33n0192_p0484b08║通閻浮執惑豁然洗滯況復縉紳之士為益固其弘哉
B33n0192_p0484b09║弟子餐道無紀法師許其一簣遂能班逮神藻使得預
B33n0192_p0484b10║沐清風頂戴懽舞無以自譬戢銘兼深彌其多矣弟子
B33n0192_p0484b11║王僧恕頓首和南
B33n0192_p0484b12║五經博士明山賓答
B33n0192_p0484b13║辱告惠示勅旨答臣下審神滅論源深趣遠豈鹿兔所
B33n0192_p0484b14║測隨類得解或亦各欣其所見奉以周旋不勝舞躍法
B33n0192_p0484b15║師學冠一時道叶千載起予之寄允在明德想弘宣妙
B33n0192_p0484b16║旨無復遺蘊邪弟子業謝專經智非通識豈能仰述淵
B33n0192_p0485a01║猷讚揚風教論者限以視聽豈達曠遠目覩百年心惑
B33n0192_p0485a02║三世謂形魄既亡神魂俱滅斯則既違釋典復乖孔教
B33n0192_p0485a03║矣焉可與言至道語妙理者哉夫明則有禮樂幽則有
B33n0192_p0485a04║鬼神是以孔宣垂範以知死酬問周文立教以多才代
B33n0192_p0485a05║終詩稱三后在天書云祖考來格且濠上英華著方生
B33n0192_p0485a06║之論柱下睿哲稱其鬼不神為薪而火傳交臂而生謝
B33n0192_p0485a07║此皆陳之載籍彰彰甚明者也夫緣假故有滅業造故
B33n0192_p0485a08║無常是以五隂合成終同煙盡四微虛構會均火滅竊
B33n0192_p0485a09║謂神明之道非業非緣非業非緣故雖遷不滅能緣能
B33n0192_p0485a10║業故苦樂殊報此能仁之妙唱縉紳之所仰也雖教有
B33n0192_p0485a11║殊途理還一致今棄周孔之正文背釋氏之真說未知
B33n0192_p0485a12║以此將欲何歸正法住世尚有斷常之說況像法末流
B33n0192_p0485a13║而無異端之論有神不滅乃三聖同風雖典籍著明多
B33n0192_p0485a14║歷年所通儒碩學並未能值皇上智周空有照極神源
B33n0192_p0485a15║爰發聖衷親染神翰弘獎至教啟悟重昏令夫學者永
B33n0192_p0485a16║祛疑惑眷逮不遺使得預餐風訓沐浴頂戴良兼欣戢
B33n0192_p0485b01║明山賓和南
B33n0192_p0485b02║通直郎庾黔婁答
B33n0192_p0485b03║孝經云生則親安之祭則鬼饗之樂記云明則有禮樂
B33n0192_p0485b04║幽則有鬼神詩云肅雍和鳴先祖是聽周官宗伯職云
B33n0192_p0485b05║樂九變人鬼可得而禮祭義云入戶愾然必有聞乎其
B33n0192_p0485b06║歎息之聲尚書云若示三王有太子之責左傳云鯀神
B33n0192_p0485b07║化為黃能伯有為妖彭生豕見（右七條）弟子生此百年早
B33n0192_p0485b08║聞三世驗以眾經求諸故實神鬼之證既布中國之書
B33n0192_p0485b09║菩提之果又表西方之學聖教相符性靈無泯致言或
B33n0192_p0485b10║異其揆惟一但以聖人之化因物通感抑引從𢚩與奪
B33n0192_p0485b11║隨機非會不言言必成務非時不感感惟濟物而參差
B33n0192_p0485b12║業報取捨之塗遂分往還緣集淪悟之情相舛狎其小
B33n0192_p0485b13║識晦茲大旨滯親聞見莫辯幽微此榆枋所以笑九萬
B33n0192_p0485b14║赤縣所以駭大千故其宜也若斯之倫遂復構穿鑿駕
B33n0192_p0485b15║危辯鼓偽言煽非學是謂異端故宣尼之所害也我皇
B33n0192_p0485b16║繼三五而臨萬機紹七百以御六辯勳格無稱道還淳
B33n0192_p0486a01║粹經天緯地之德左日右月之明皇王之所未曉羣聖
B33n0192_p0486a02║之所不備億兆之所宜通將來之所必至莫不鬯其玄
B33n0192_p0486a03║波而達其幽致者也伏覽神論該冠真俗三才載朗九
B33n0192_p0486a04║服移心跂行蠢蠕猶知舞蹈況在生靈誰不撫節弟子
B33n0192_p0486a05║少缺下帷尤蔽名理既符夙志竊深踴躍至如百家恢
B33n0192_p0486a06║怪所述良多搜神靈鬼顯驗非一且般若之書本明斯
B33n0192_p0486a07║義既魔從所排輒無兼引自非格言孰能取正略說七
B33n0192_p0486a08║條皆承經典譬猶秋毫之憑五嶽觸氏之附六軍敢瀝
B33n0192_p0486a09║微塵秪增悚汗弟子庾黔婁和南
B33n0192_p0486a10║太子家令殷鈞答
B33n0192_p0486a11║近辱告惠示主上所答臣下審神滅論性與天道誠不
B33n0192_p0486a12║得聞徒觀二諦兼通三聖俱闡片言析妙半字合靈辭
B33n0192_p0486a13║存五禮之中㫖該六合之外譬河海之紀地猶日月之
B33n0192_p0486a14║麗天伏讀歡愉魂影相慶何者弟子夙陶玄化及長不
B33n0192_p0486a15║虧常恐識業未弘中塗迴枉或端然靜念心翔翔而靡
B33n0192_p0486a16║薄或吐言設論時見屈於辯聰夫大道甚夷而𥠖元好
B33n0192_p0486b01║徑咸用此也今猥奉神㫖昭若發蒙且服且誦永為身
B33n0192_p0486b02║寶數日來公私牽挽還輒頓臥未即白答銜眷彌深殷
B33n0192_p0486b03║鈞和南
B33n0192_p0486b04║秘書郎張緬答
B33n0192_p0486b05║尋三世昞然二果昭著安可惑六塵而不曉迷五塗而
B33n0192_p0486b06║長沒以為形謝神滅骸亡識朽此外道之邪見豈可御
B33n0192_p0486b07║瞿曇之正法所謂輕陳一旅敵堂堂之鋒輒馳駑駘與
B33n0192_p0486b08║騏驥而並行恐長劫有盡領蟲方至一身死壞復受一
B33n0192_p0486b09║身精神無異人畜隨緣涅槃明文瑞應高說主上聖照
B33n0192_p0486b10║幽深鏡察潭遠譬兩祭而知不滅喻妄作於背親義隨
B33n0192_p0486b11║八引而舛入言比性道而難聞弟子少游弱水受戒樊
B33n0192_p0486b12║鄧師白馬寺期法師屢為設生死之深趣亟說精神之
B33n0192_p0486b13║妙言爾來歸心絕此疑想復覩斯判益破魔徒非但聞
B33n0192_p0486b14║覿於今方欲結緣於後徒知歸信闇比求名猥惠沾示
B33n0192_p0486b15║深承眷篤弟子張緬和南
B33n0192_p0486b16║五經博士陸璉答
B33n0192_p0487a01║璉白逮告垂示勅答臣下審神滅論伏讀天旨照鏡塵
B33n0192_p0487a02║蒙弟子門宗三寶少奉道訓雖誠歸至教識暗玄津謹
B33n0192_p0487a03║尋內外羣聖開引殊文如來說三乘以標一致言二諦
B33n0192_p0487a04║以悟滯方先王詮五禮以通愛敬宣六樂以導性靈或
B33n0192_p0487a05║顯三世以徵因果或明神感以驗應實豈可頓排神源
B33n0192_p0487a06║永絕緣識者哉若則善惡之報虛陳祭敬之設為妄求
B33n0192_p0487a07║之情理其可安乎而昧惑之徒尚多偏執是以聖明玄
B33n0192_p0487a08║覽游神妙門動言出理皎若朝暉發文顯證朗如宵燭
B33n0192_p0487a09║頓足開建愚昏㥾信凡鄙者也伏習詔旨綜檢心源謹
B33n0192_p0487a10║裁還白不宣抃舞弟子陸璉呈
B33n0192_p0487a11║揚州別駕張𮋒答
B33n0192_p0487a12║辱告伏見勅答臣下審神滅論盛旨窮機微言合道生
B33n0192_p0487a13║知出六儒之首自然該十聖之外至如感果之規理照
B33n0192_p0487a14║三世孝饗之範義貫百王妙會與春冰等釋至趣若秋
B33n0192_p0487a15║旻共朗足使調闡變情桀跖移志反澆風於遂古振淳
B33n0192_p0487a16║波乎方冊英聲茂實粵不可尚法師精理之秀擅高日
B33n0192_p0487b01║下俱沐聖化獨游神明深鑒道蘊洞識宗塗弟子昔聞
B33n0192_p0487b02║師說悟太傅之旨今偶昌時奉不滅之訓信以照晳希
B33n0192_p0487b03║蒙紓洗塵葢足蹈手舞言象豈能勝張翻和南（旻一作昊）
B33n0192_p0487b04║太子左率王珍國答
B33n0192_p0487b05║辱告伏見勅答臣下神滅論神之不滅經典明文即心
B33n0192_p0487b06║語事皎然在理論有神滅實所駭歎天照淵凝妙旨周
B33n0192_p0487b07║博折彼異端弘茲教範信可以朗悟冥塗棟梁千載矣
B33n0192_p0487b08║伏覽懽戴竊深罔極比故詣展遲獲咨伸王珍國呈
B33n0192_p0487b09║領軍將軍曹景宗答
B33n0192_p0487b10║枉告所宣答神滅勅理周萬古旨包三世六趣長迷於
B33n0192_p0487b11║此永悟五道恒疑曉若發蒙自非鑒窮八解照侔十號
B33n0192_p0487b12║排罔逸俗安得如此奉佩書紳敢違寢食法師識踰有
B33n0192_p0487b13║境學詣無生揄揚之善煥如東里披翫周𤨔用忘所疾
B33n0192_p0487b14║曹景宗白答
B33n0192_p0487b15║光祿勳顏繕答
B33n0192_p0487b16║猥枉明誥頒述勅旨審神不滅以答臣下理據昞然表
B33n0192_p0488a01║裏該妙所以慧現獨宣舟梁含氣夫目所不覩帷屏為
B33n0192_p0488a02║隔耳所不聞遐邇致壅不得以不聞不見便謂無聲無
B33n0192_p0488a03║物今欲詰內教當仗外書外書不殊內教茲現書云魂
B33n0192_p0488a04║氣無所不之佛經又曰而神不滅既內外符同神在之
B33n0192_p0488a05║事無所多疑疑其滅者即蜉蝣不知晦朔蟪蛄之非春
B33n0192_p0488a06║秋寧識大椿之永久日月之無窮主上聖明超古微妙
B33n0192_p0488a07║通神三世之旨有證孝饗之理斯光蒼生管見以晦而
B33n0192_p0488a08║復曉晚俗淪冥既迷而更悟弟子宿植逢幸預從餐道
B33n0192_p0488a09║投心慈氏歸敬誠深惟孱來緣可期載懷鳧藻而已弟
B33n0192_p0488a10║子顏繕呈
B33n0192_p0488a11║五經博士沈宏答
B33n0192_p0488a12║弟子宏稽首和南辱告伏覽勅答臣下審神滅論夫惟
B33n0192_p0488a13║機難曉用晦易昏自非凝神斯鑒探賾斯朗豈能拯重
B33n0192_p0488a14║雰於有惑豈能運獨見於無明竊惟大聖御宇上德表
B33n0192_p0488a15║物垂法雲以湛潤開慧日而增暉遠比溟海近譬井幹
B33n0192_p0488a16║粵今遂古孰能識乎此焉至如經喻雀飛瓶在火滅字
B33n0192_p0488b01║存禮云非類弗歆祭乃降祉且夢蘭以授鄭穆結草以
B33n0192_p0488b02║抗杜回凡此羣列不可悉紀又五道遞往六度同歸皆
B33n0192_p0488b03║神之顯驗不滅之幽旨但郄克躧足豈從邯鄲比蹤盧
B33n0192_p0488b04║敖捷至寧與若士齊跡今仰墜五藻俯逮闡提所謂若
B33n0192_p0488b05║披重霧以攀合璧出幽夜而眄燭龍短綆爰汲望瀾覘
B33n0192_p0488b06║海實歡喜頂戴若無價寶珠沈宏頓首和南
B33n0192_p0488b07║建康平司馬褧答
B33n0192_p0488b08║辱告惠示勅難滅性論竊以慈波洪被道冠眾靈智照
B33n0192_p0488b09║淵凝理絕羣古七禪八慧之辨三空四諦之微故以煥
B33n0192_p0488b10║乎載籍炳於通誥也所以優陀云喻如百首齊音同讚
B33n0192_p0488b11║妙覺尚不能言萬分之一矣夫業生則報起因往則果
B33n0192_p0488b12║來雖義微而事著亦理幽而證顯自近可以知遠尋邇
B33n0192_p0488b13║可以探遐譬如日月懸天無假離朱之目鳴鐘在耳不
B33n0192_p0488b14║勞子期之聽而議者自昏迷塗難曉苟狥所懷坐顛坑
B33n0192_p0488b15║穽伏覽皇上令旨理妙辭縟致極鉤深究至寂而更闡
B33n0192_p0488b16║啟幽途以還晰雖復列聖齊鑣羣經聯奧靈山金口禪
B33n0192_p0489a01║氷玉舌終不能捨此以求通違茲而得正信哉澡江漢
B33n0192_p0489a02║之波塵滓以滌導德齊禮還風反化法俗兼通於是乎
B33n0192_p0489a03║在付此言展方盡述讚弟子司馬褧呈（禪氷疑誤）
B33n0192_p0489a04║左丞丘仲孚答
B33n0192_p0489a05║伏覽勅旨答臣下審神滅論聖照淵深句括真俗理超
B33n0192_p0489a06║繫表義貫羣識鑽奉神猷伏深舞蹈惠示銜戢存眷丘
B33n0192_p0489a07║仲孚白（並弘明集銜字衍文）
B33n0192_p0489a08║
B33n0192_p0489a09║
B33n0192_p0489a10║
B33n0192_p0489a11║
B33n0192_p0489a12║
B33n0192_p0489a13║
B33n0192_p0489a14║
B33n0192_p0489a15║
B33n0192_p0489a16║釋文紀卷二十四