B33n0192_p0700a01║欽定四庫全書
B33n0192_p0700a02║釋文紀卷三十六
B33n0192_p0700a03║明　梅鼎祚　輯
B33n0192_p0700a04║後周
B33n0192_p0700a05║釋曇積
B33n0192_p0700a06║諫周太祖沙汰僧表
B33n0192_p0700a07║僧曇積白皇帝大檀越德握乾坤心懸日月照燭無私
B33n0192_p0700a08║之道卷舒不測之化能威臨卑白悲及僧尼控引玄綱
B33n0192_p0700a09║示之出路欲使清升練行顯迹於明時寡德沙門恥還
B33n0192_p0700a10║於素俗爰降明詔責其試藝頒下諸州問其課業竊惟
B33n0192_p0700a11║入道多端諒非一揆依相驗人有五理不足何哉或有
B33n0192_p0700a12║僧尼生年在寺節儉自居願行要心不犯諸禁燒香旋
B33n0192_p0700a13║塔頂禮殷勤合掌低頭忘寢忘食但受性愚鈍於誦讀
B33n0192_p0700a14║無緣習學至苦而不得下字今量所告意須文誦聰者
B33n0192_p0700a15║為是重審試僧不退實行為是正意偏望取其明快且
B33n0192_p0700a16║實而不聰行之本也聰而不實智之相也若用為有業
B33n0192_p0700b01║是不求備於一人若實為非僧便責知於滿足大覺智
B33n0192_p0700b02║慧不可思議諸所為法天人頂受況在凡夫輒思改易
B33n0192_p0700b03║羣聖自言種種神變於斯大法不能加減大人出世識
B33n0192_p0700b04║本知機巧妙多方化人以漸眾生根行各各不同今聖
B33n0192_p0700b05║說經互差不一內外相通亦無乖異又如孔子領徒三
B33n0192_p0700b06║千達者七十有二升堂入室莫過數人自餘已外豈容
B33n0192_p0700b07║斥逐今州郡縣各有學生德及顏回詎幾人也可以不
B33n0192_p0700b08║及顏回廢郡不立可以無德頑僧並令還俗不及顏回
B33n0192_p0700b09║者猶勝於野人無德頑僧者猶勝於外道伏此二途不
B33n0192_p0700b10║足一也或有專歸樹下擎錫持盂望中而餐正命自活
B33n0192_p0700b11║名聞頓捨利養無心理觀除煩遂闕文誦論其人入道
B33n0192_p0700b12║則內業有餘究其文解則相功不足何必聚眾京華悉
B33n0192_p0700b13║是德僧孤拔林野咸非行士故果有生熟不可以色相
B33n0192_p0700b14║而啖人有出沒不可以形名而取敢自三思不足二也
B33n0192_p0700b15║或有營經造像厲力積年修補伽藍憂勤累歲捨身濟
B33n0192_p0700b16║物不以寒苦經心施藥與人不以飢貧易志但無聰力
B33n0192_p0701a01║日誦不過一言旦夕栖栖日讀不盈數紙准其迴向則
B33n0192_p0701a02║善不空施徵其發趣則佛之真子今無辜退俗是枉濫
B33n0192_p0701a03║行人直性頓非不足三也佛說僧是福田理難損抑雖
B33n0192_p0701a04║可年末形凡而法服尊重豈容朝施暮奪自加薦毀愛
B33n0192_p0701a05║惡無常豈責其得失於一人之上置不恒之式於十二
B33n0192_p0701a06║沖典恐不合聖心甚乖大趣上損慈悲下虧正化唯畏
B33n0192_p0701a07║後世相傳受誣僧之謗不足四也今大周大國僧尼未
B33n0192_p0701a08║幾寺舍列然有盈萬數只應招延二部溢滿其間動梵
B33n0192_p0701a09║鳴鐘為國行道方便窮其長短曲覓愆非黜放還民使
B33n0192_p0701a10║棟梁空曠若他方異國遠近聞知疑謂求兵於僧眾之
B33n0192_p0701a11║間取地於塔廟之下深誠可怪但頑僧任役未足加兵
B33n0192_p0701a12║寺地給民豈能富國深不頓除性由漸顯一切眾生具
B33n0192_p0701a13║諸煩惱若頓遣圓修是滅佛法匪直損身魔必得便何
B33n0192_p0701a14║者一向純善精加供養一向純惡退令還俗此言所見
B33n0192_p0701a15║深滅三寶若麤細等看魔難得便何者純善退麤成眾
B33n0192_p0701a16║麤眾之人猶生物善經文道理莫問麤細之行唯不還
B33n0192_p0701b01║俗終成佛子進退三思不足五也貧道餘年賤質寄命
B33n0192_p0701b02║關右欽化承恩得存道業是以呻吟策杖送此丹誠忓
B33n0192_p0701b03║忤之愆伏增戰越敬白（廣弘明集）
B33n0192_p0701b04║釋亡名（見前）
B33n0192_p0701b05║寶人銘（名以稱謂廣流藏景難伏誓心栖玄閒放無事乃著寶人銘）
B33n0192_p0701b06║余十五而尚文三十而重勢位值京都喪亂冠冕淪沒
B33n0192_p0701b07║海內知識零落殆盡乃喟然嘆曰夫以迴天倒日之力
B33n0192_p0701b08║一旦早彫岱山磐石之固忽焉燼滅定知世相無常浮
B33n0192_p0701b09║生虛偽譬如朝露其停幾何大丈夫生當降魔死當飼
B33n0192_p0701b10║虎如其不爾徒生何益不如修禪定足以養志讀誦經
B33n0192_p0701b11║足以自娛富貴名譽徒勞人耳乃棄其簪弁剃其鬚髮
B33n0192_p0701b12║衣衲杖錫聽講談玄戰國未寧安身無地自厭形骸甚
B33n0192_p0701b13║於桎梏思絕苦本莫知其津大乘經曰如說行者乃名
B33n0192_p0701b14║是聖不但口之所言小乘偈曰能行說為正不行何所
B33n0192_p0701b15║說若說不能行不名為智者所以顏回好學勤改前非
B33n0192_p0701b16║季路未修懼聞後語功勞智擾役神傷命為道日損何
B33n0192_p0702a01║用多知誓欲枯木其形死灰其慮降此患累以求虛寂
B33n0192_p0702a02║乃作絕學箴又名息心讚擬夫周廟其銘曰
B33n0192_p0702a03║法界有如意寶人焉九緘其口銘其膺曰古之攝心人
B33n0192_p0702a04║也誡之哉誡之哉無多慮無多知多知多事不如息意
B33n0192_p0702a05║多慮多失不如守一慮多知散知多心亂心亂生惱志
B33n0192_p0702a06║散妨道勿謂何傷其苦悠長勿言何畏其禍鼎沸滴水
B33n0192_p0702a07║不停四海將盈纖塵不拂五岳將成防末在本雖小不
B33n0192_p0702a08║輕關爾七竅閉爾六情莫窺於色莫聽於聲聞聲者聾
B33n0192_p0702a09║見色者盲一文一藝空中小蚋一伎一能日下孤燈英
B33n0192_p0702a10║賢才藝是為愚蔽捨棄淳樸躭溺淫麗識馬易奔心猿
B33n0192_p0702a11║難制神既勞役形必損斃邪徑終迷修途永泥莫貴才
B33n0192_p0702a12║能是曰惽懜誇拙羨巧其德不弘名厚行薄其高速崩
B33n0192_p0702a13║徒舒翰卷其用不恒內懷憍伐外致怨憎或談於口或
B33n0192_p0702a14║書於手邀人令譽亦孔之醜凡謂之吉聖以之咎賞悅
B33n0192_p0702a15║暫時悲憂長久畏影畏跡逾走逾劇端坐樹隂迹滅影
B33n0192_p0702a16║沈厭生患老隨思隨造心想若滅長死長絕不死不生
B33n0192_p0702b01║無相無名一道虛寂萬物齊平何勝何重何劣何輕何
B33n0192_p0702b02║賤何辱何貴何榮澄天愧淨皎日慙明安夫岱嶺固彼
B33n0192_p0702b03║金城敬貽賢哲斯道利貞（續高僧傳法苑珠林㕘校　草傳作早所以作至於窺作
B33n0192_p0702b04║視莫貴珠林作英賢長死作生死岱嶺作岱岳蚋疑作蟁方叶韵）
B33n0192_p0702b05║衛元嵩（本河東人家成都出家野安寺為亡名弟子見續高僧傳）
B33n0192_p0702b06║上武帝論釋書（元嵩梁末為僧佯狂浪宕周平蜀入關天河二年上書帝後竟廢佛
B33n0192_p0702b07║自此還俗）
B33n0192_p0702b08║唐虞無佛圖而國安齊梁有寺舍而祚失者未合道也
B33n0192_p0702b09║但利民益國則會佛心耳夫佛心者大慈為本安樂含
B33n0192_p0702b10║生終不苦役黎民虔恭泥木損傷有識䕃益無情今大
B33n0192_p0702b11║周啟運遠慕唐虞之化無浮圖以治國而國得安齊梁
B33n0192_p0702b12║之時有寺舍以化民而民不立者未合道也若言民壞
B33n0192_p0702b13║不由寺舍國治豈在浮圖但教民心合道耳民合道則
B33n0192_p0702b14║國安道滋民則治立是以齊梁竟像法而起九級連雲
B33n0192_p0702b15║唐虞憂庶人而累土階接地然齊梁非無功於寺舍而
B33n0192_p0702b16║祚不延唐虞豈有業於浮圖而治得久而大周啟運繼
B33n0192_p0703a01║歷膺圖總六合在一心齊日月而雙照養四生如厚地
B33n0192_p0703a02║覆萬姓同玄天實三皇之中興嗟兆民之始遇成五帝
B33n0192_p0703a03║之新立慶黎庶之逢時豈不慕唐虞之勝風遺齊梁之
B33n0192_p0703a04║末法嵩請造平延大寺容貯四海萬姓不勸立曲見伽
B33n0192_p0703a05║藍偏安二乘五部夫平延寺者無選道俗罔擇親疎以
B33n0192_p0703a06║城隍為寺塔即周主是如來用郭邑作僧坊和夫妻為
B33n0192_p0703a07║聖眾推令德作三綱遵耆老為上座選仁智充執事求
B33n0192_p0703a08║勇畧作法師行十善以伏未寧示無貪以斷偷劫是則
B33n0192_p0703a09║六合無怨紂之聲八荒有歌周之詠飛沈安其巢穴水
B33n0192_p0703a10║陸任其長生（廣弘明集）
B33n0192_p0703a11║任道林（佛道論衡云前僧任道琳）
B33n0192_p0703a12║敘辨周武帝除佛法詔
B33n0192_p0703a13║周建德六年十一月四日上臨鄴宮新殿內史宇文昂
B33n0192_p0703a14║上士李德林收上書人表于時任道林以表上之上士
B33n0192_p0703a15║覽表曰君二教也聖主機辯特難酬答可思審之對曰
B33n0192_p0703a16║主上鋒辯名流十方林亦早聞矣正以聞辯故來得辯
B33n0192_p0703b01║無爽云云乃引入上階御座西立
B33n0192_p0703b02║詔曰卿既上事助匡治政朕甚嘉尚可條別目申勿廣
B33n0192_p0703b03║詞費林乃上安撫齊餘省減賦役事帝備納之又曰林
B33n0192_p0703b04║原誓弘佛道向且專論俗政似欲諂附宮父其實天心
B33n0192_p0703b05║護法自釋氏弘訓權應無方智力高奇廣宣正法救茲
B33n0192_p0703b06║五濁特拔三有人中天上六道四生莫不皈依迴向受
B33n0192_p0703b07║其開悟自漢至今踰五百載王公卿士遵奉傳通及至
B33n0192_p0703b08║大周頓令廢絕陛下治襲前王化承後帝何容偏於佛
B33n0192_p0703b09║教獨不師古如其非善先賢久滅如言有益陛下可行
B33n0192_p0703b10║廢佛之義臣所未曉
B33n0192_p0703b11║詔曰佛生西域寄傳東夏原其風教殊乖中國漢魏晉
B33n0192_p0703b12║世似有若無五胡亂治風化方盛朕非五胡心無敬事
B33n0192_p0703b13║既非正教所以廢之奏曰佛教東傳時過七代劉淵篡
B33n0192_p0703b14║晉元非中夏以非正朔稱為五胡其漢魏晉世佛化已
B33n0192_p0703b15║弘宋趙苻燕久習崇盛陛下恥同五胡盛修佛法請如
B33n0192_p0703b16║漢魏不絕其宗
B33n0192_p0704a01║詔曰佛義雖廣朕亦嘗覽言多虛大語好浮奢罪則喜
B33n0192_p0704a02║推過去無福則指未來事者無徵行之多惑論其勸善
B33n0192_p0704a03║未殊古禮研其斷惡何異俗律昔嘗為廢所以暫學決
B33n0192_p0704a04║知非益所以除之奏曰理深語大非近情所測時遠事
B33n0192_p0704a05║深寧小機欲辨豈以一世之局見而拒久遠之通議方
B33n0192_p0704a06║迷忽悟不亦過乎是以佛理極於法界教體通於外內
B33n0192_p0704a07║談行自他俱益辨果常樂無為樹德恩隆天地受道廣
B33n0192_p0704a08║利無邊見奇則神通自在布化則萬國同歸救度則怨
B33n0192_p0704a09║親等濟慈愛則有識無傷戒除外惡定止內心非慧照
B33n0192_p0704a10║古今智窮萬物若家家行此則民無不治國國行此則
B33n0192_p0704a11║兵戈無用今雖不行何處求益因重奏曰臣聞孝者至
B33n0192_p0704a12║天之道順者極地之養所以通神明光四海百行之本
B33n0192_p0704a13║孰先此孝昔世道將傾魏室崩壞太祖奮武補天夷難
B33n0192_p0704a14║創啟王業陛下因斯鴻緒遂登皇極君臨四海德加天
B33n0192_p0704a15║下追惟莫大終身無報何有信已心智執固自解倚恃
B33n0192_p0704a16║爪牙任從王力殘壞太祖所立寺廟毀破太祖所事靈
B33n0192_p0704b01║像休廢太祖所奉法教退落太祖所敬師尊且父母牀
B33n0192_p0704b02║几尚不敢損虧況父之親事輒能輕壞國祚延促弗由
B33n0192_p0704b03║於佛政治興毀何關於法豈信一時之慮招萬世之譏
B33n0192_p0704b04║愚臣冒死特為不可
B33n0192_p0704b05║詔曰孝道之義寧非至極若專守執惟利一身是使大
B33n0192_p0704b06║智權力反常合道湯武伐主仁智不非尾生守信禍至
B33n0192_p0704b07║身滅事若有益假違要行儻非合理雖順必翦不可護
B33n0192_p0704b08║己一名令四海懷惑外乖太祖內潤黔元令沙門還俗
B33n0192_p0704b09║省侍父母成天下之孝各各自活不惱他人使率土獲
B33n0192_p0704b10║利捨戎從夏六合同一即是揚名萬代以顯太祖即孝
B33n0192_p0704b11║之終也何得言非奏曰若言壞佛有益毀僧益民昔太
B33n0192_p0704b12║祖康日玄鑒萬理智括千途必佛法損化即尋除蕩寧
B33n0192_p0704b13║肯積年奉敬興遍天下又佛法存日損處是何自破已
B33n0192_p0704b14║來成何利潤若實無益寧非不孝
B33n0192_p0704b15║詔曰法興有時道亦難准制由上行王者作則縱有小
B33n0192_p0704b16║利尚須休廢況佛無益理不可容何者敬事無徵招感
B33n0192_p0705a01║無效自救無聊何能益國自廢已來民役稍希租調年
B33n0192_p0705a02║增兵師日盛東平齊國西伐妖戎國安民樂豈非有益
B33n0192_p0705a03║若事有益太祖存日屢嘗討齊何不見獲朕壞佛法若
B33n0192_p0705a04║是違害亦可亡身既平東夏明知有益廢之合理義無
B33n0192_p0705a05║更興奏曰治國立政唯貴於道制化養民寧高於德止
B33n0192_p0705a06║見道消國喪未有兵強祚久是以虐紂恃眾禍傾帝業
B33n0192_p0705a07║周武修德福集皇基夫差驕戰遂至滅身勾踐以道危
B33n0192_p0705a08║而更安以此論之何關壞佛退僧方平東夏直是毀佛
B33n0192_p0705a09║當此託定之時偶然斯會妄謂壞法有益若爾湯伐有
B33n0192_p0705a10║夏文王滅崇武王誅紂秦并天下赤漢滅項此等諸君
B33n0192_p0705a11║豈由壞佛自後交論譏毀人法或以抗禮君親或謂妄
B33n0192_p0705a12║稱佛性或譏辨析色心或重見作非業或指身本隂陽
B33n0192_p0705a13║杯皆隨難消解帝雖構難重疊三番五番窮理盡性林
B33n0192_p0705a14║則無疑不遣有難斯通
B33n0192_p0705a15║帝曰卿言業不乖理凡有入聖之期性非業外道有通
B33n0192_p0705a16║凡之趣此則道無不在凡聖該通是則教無孔釋虛崇
B33n0192_p0705b01║如是之言形通道俗徒加剃翦之飾是知帝王即是如
B33n0192_p0705b02║來宜停丈六王公即是菩薩省事文殊耆年可為上座
B33n0192_p0705b03║不用賓頭仁惠真為檀度豈假棄國和平第一精僧寧
B33n0192_p0705b04║勞布薩貞謹即戒木叉何必受戒儉約實是少欲無假
B33n0192_p0705b05║頭陀蔬食至好長齋豈煩斷穀放生妙同無我何藉解
B33n0192_p0705b06║空忘功全過大乘寧希般若文武直是二智不觀空有
B33n0192_p0705b07║權謀終成巧便豈待變化加官真為授記無謝證果爵
B33n0192_p0705b08║祿交獲天堂何待上界罰戮見感地獄不指泥犁以民
B33n0192_p0705b09║為子可為大慈四海為家即同法界治政以理何異匡
B33n0192_p0705b10║救安樂百姓寧殊拔苦翦罰殘害理是降魔君臨天下
B33n0192_p0705b11║真成得道汪汪何殊於淨土濟濟豈謝於迦維卿懷異
B33n0192_p0705b12║見妄生偏執即事而言何處非道奏曰伏承聖旨義博
B33n0192_p0705b13║言深融道混俗移專散執乃令觸處乘真有情俱道物
B33n0192_p0705b14║我咸適千徒齊一美則美矣愚臣尚疑若使至道唯一
B33n0192_p0705b15║則無二可融若理恒外內則自可常別若一而非一則
B33n0192_p0705b16║半是半非二而無二則乍道乍俗是則緇素錯亂儒釋
B33n0192_p0706a01║失序外內交雜上下㕘倫何直遠沈清化亦是近惑氓
B33n0192_p0706a02║俗是以隂陽同氣生殺恒殊天地齊形高卑當異不可
B33n0192_p0706a03║以其俱形而使地動天靜或者見其並氣而令隂生陽
B33n0192_p0706a04║殺即事永無此理虛言難可成用所以形齊氣一可得
B33n0192_p0706a05║言同生殺高卑義無不別故使同而不同一而不一道
B33n0192_p0706a06║俗之理有齊無與無為自別又若王名雖一凡聖天殊
B33n0192_p0706a07║形事微同寬狹全異是故儒釋與無始俱興道俗共天
B33n0192_p0706a08║地同化若欲泯之為一正可以道廢俗如其俱益於世
B33n0192_p0706a09║則兩理幽顯齊明今則興一廢一真成不可
B33n0192_p0706a10║詔曰卿言道俗天殊全乖內外亦可道應自道無預於
B33n0192_p0706a11║俗釋應自釋莫依儒生道若唯道道何所利佛若獨佛
B33n0192_p0706a12║化有何功故道俗相資儒釋更顯卿不因朕言卿欲何
B33n0192_p0706a13║論是以內外抑揚廢興彼此今國法不行王法所斷廢
B33n0192_p0706a14║興在數常理無違義無常興廢有何咎奏曰仰承聖旨
B33n0192_p0706a15║如披雲覩日伏聽敕訓實如聖說道不自道非俗不顯
B33n0192_p0706a16║佛不自佛唯王能興是以釋教東傳時經五百弘通法
B33n0192_p0706b01║化要依王力是知道藉人弘神由物感佛之成毀功歸
B33n0192_p0706b02║聖旨道有興廢義無恒久法有隱顯理難常存比來已
B33n0192_p0706b03║廢義無即行休斷既久興期次及興廢更迭理自應機
B33n0192_p0706b04║並從世運不亦宜乎
B33n0192_p0706b05║詔曰帝王之法善決取捨明斷去就審鑒同異妙察非
B33n0192_p0706b06║常朕於釋教以潛思於府內校量於今古驗之以行事
B33n0192_p0706b07║算之以得失理非常而不要文高奇而無用非無端而
B33n0192_p0706b08║棄廢何愛憎於儒釋奏曰弘法之本必留心於達人通
B33n0192_p0706b09║化之首要存志於正道勿見忤己以惡者懷之以疎隔
B33n0192_p0706b10║容己以美者歡心以親近是則自惑於所見自亂於所
B33n0192_p0706b11║聞不可數聞有謗正之言遂便信納從唱而和乘生是
B33n0192_p0706b12║非尋討愆短日懷憎薄是則以偽移真眾聲惑志故令
B33n0192_p0706b13║當疎者更進之當親者更遠之遂使談論偏駮取捨專
B33n0192_p0706b14║非斯乃害真之禍患喪懷之妖累於是帝不答乃更開
B33n0192_p0706b15║異途以發論端問曰朕聞君子舉厝必合於禮明哲動
B33n0192_p0706b16║止要應於機比頻賜卿食言不飲酒食肉且酒是和神
B33n0192_p0707a01║之藥肉是充飢之膳古今同味卿何獨鄙若身居喪服
B33n0192_p0707a02║禮制不食即如今賜自可得食可食不食豈非過耶奏
B33n0192_p0707a03║曰貪財喜色貞夫所鄙好膳嗜美廉士所惡割情從道
B33n0192_p0707a04║前賢所歎抑慾崇德往哲同嗟況肉由殺命酒能亂神
B33n0192_p0707a05║不食是理寧可為非
B33n0192_p0707a06║詔曰肉由害命斷之且然酒不損生何為頓制若使無
B33n0192_p0707a07║損計罪無過言非飲漿食飯亦應得罪而實不爾酒何
B33n0192_p0707a08║偏斷奏曰結戒隨事得罪據心肉體因害食之即罪酒
B33n0192_p0707a09║性非損過由弊神餘處生過過生由酒斷酒即除過所
B33n0192_p0707a10║以遮制不同非謂酒體是罪
B33n0192_p0707a11║詔曰罪有遮性酒體生罪今有耐酒之人能飲不醉又
B33n0192_p0707a12║不弊神亦不生罪此人飲酒應不得罪斯則能飲無過
B33n0192_p0707a13║不能招咎何關斷酒以成戒善可謂能飲耐酒常名持
B33n0192_p0707a14║戒少飲即醉是大罪人奏曰制過防非本為生善戒是
B33n0192_p0707a15║正善身口無違緣中止息遮性兩斷乃名戒善今耐酒
B33n0192_p0707a16║之人既不亂神未破餘戒實理非罪正以飲生罪酒外
B33n0192_p0707b01║違遮教緣中生犯仍名有罪以乖不飲猶非持戒
B33n0192_p0707b02║詔曰大士懷道要由妙解至人高達貴其不執融心與
B33n0192_p0707b03║法性齊寬肆意共虛空同量萬物無不是善美惡何有
B33n0192_p0707b04║非道是則居酒臥肉之中寧能有罪帶婦懷兒而遊豈
B33n0192_p0707b05║言生過故使太子以取婦得道周陀以捨妻沈淪淨名
B33n0192_p0707b06║以處俗高達身子以出家愚執是故善者未可成善惡
B33n0192_p0707b07║者何足言惡禁酒斷肉之奇殊乖大道奏曰龍虎以銛
B33n0192_p0707b08║牙為能猨鳥以超翔為才君子以解行為道賢哲以真
B33n0192_p0707b09║實成德故使內外稱奇緇素高尚若唯解而無行同沙
B33n0192_p0707b10║井之非潤專虛而不實似空雲而無雨是以匠萬物者
B33n0192_p0707b11║以繩墨為正御天下者以法理為本故能善防邪萌防
B33n0192_p0707b12║察姦宄故使一行之失痛於割肌一言之善重於千金
B33n0192_p0707b13║若使心根妙解則居惡為善神智虛明處罪成福亦可
B33n0192_p0707b14║移臣賤質居天重任迴聖極尊處臣卑下是則君臣雜
B33n0192_p0707b15║亂上下倒錯即事不可古今未有何異詞談忠孝身恒
B33n0192_p0707b16║叛逆語論慈捨形常殺盜口閑百技觸事無能言通萬
B33n0192_p0708a01║里足不出戶斯皆情切事奢虛高無用是以才有大而
B33n0192_p0708a02║無明理有小而必適執此為道誠難取信
B33n0192_p0708a03║詔曰執情者未可論道小智者難與談真是以井坎之
B33n0192_p0708a04║魚寧知東海深廣鷰雀籬翔詎羨鵬鳳之遊斯皆固小
B33n0192_p0708a05║以為大趣守文以害通途若以我我於物無物而非我
B33n0192_p0708a06║以物物於我無我而非物我既不異於物物復焉異於
B33n0192_p0708a07║我我物兩亡自他齊一虛心者是物無不同遺功者無
B33n0192_p0708a08║事而不可奏曰仰承聖旨名義深博宗源浩汗究察莫
B33n0192_p0708a09║由事等窺天誰測其廣又同測海寧識其深若以小小
B33n0192_p0708a10║於大無大而不小以大大於小無小而非大大無不小
B33n0192_p0708a11║則秋毫非小小小無不大則太山非大大故使大大非
B33n0192_p0708a12║大小小小非小大是則小大異於同大小同於異無大
B33n0192_p0708a13║小之異同何小大之同異方知非異可異同寧有同可
B33n0192_p0708a14║同異無同可同異非異同無異可異同無同異是故無
B33n0192_p0708a15║同而同非同無異而異非異何同異而可異同非異同
B33n0192_p0708a16║而可同異帝遂不答於是君臣寂然不言良久
B33n0192_p0708b01║詔乃問卿何寂漠乃欲散有歸無勿以談不適懷遂息
B33n0192_p0708b02║清辯奏曰古人當言而懼發言而憂是以古有不言之
B33n0192_p0708b03║君世傳忘功之士所以息言表知非為不適
B33n0192_p0708b04║詔曰至人無為未曾不為知者不言未曾不言亦有鸚
B33n0192_p0708b05║鵡言而無用鳳凰不言成軌木有無任得存雁有不鳴
B33n0192_p0708b06║致死卿今取捨若為自適又曰士有一言而知人有目
B33n0192_p0708b07║擊而道存亦有覩色審情復有聽言辨德朕與卿言為
B33n0192_p0708b08║日既久其間旨趣寧不畧委卿可為朕記錄在所伸陳
B33n0192_p0708b09║令諸世人知朕意焉是則助朕何愧忠誠林以佛法淪
B33n0192_p0708b10║陷冒死申請帝情較執不遂所論辨論雖明終非本意
B33n0192_p0708b11║承長安廢教後別立通道觀其所學者唯是老莊好設
B33n0192_p0708b12║虛談通伸三教冀因義勢登明釋部乃表鄴城義學沙
B33n0192_p0708b13║門十人並聰敏高明者請預通道觀上覽表即曰卿入
B33n0192_p0708b14║通道觀大好學無不有至論補已大為利益仍設食訖
B33n0192_p0708b15║曰卿可束裝入關眾人前却至五月一日至長安延壽
B33n0192_p0708b16║殿奉見二十四日帝往雲陽宮至六月一日帝崩天元
B33n0192_p0709a01║登祚在同州至九月十三日長宗伯岐公奏訖帝允許
B33n0192_p0709a02║之曰佛理弘大道極幽微興施有則法須研究如此屢
B33n0192_p0709a03║奏恐有稽違奏曰臣本申事止為興法數啟慇懃惟願
B33n0192_p0709a04║早行今聖上允可議曹奏決上下含和定無異趣一日
B33n0192_p0709a05║頒行天下稱慶臣何敢言至大成元年正月十五日詔
B33n0192_p0709a06║曰弘建玄風三寶尊重特宜修敬法化弘廣理可歸崇
B33n0192_p0709a07║其舊沙門中德行清高者七人在正武殿西安置行道
B33n0192_p0709a08║二月二十六日改元大象又勑佛法弘大千古共崇豈
B33n0192_p0709a09║有沈隱捨而不行自今已後王公已下并及黎庶並宜
B33n0192_p0709a10║修事知朕意焉即於其日殿嚴尊像具修虔敬於時佛
B33n0192_p0709a11║道二眾各詮一大德令昇法座歎揚妙典遂使人懷無
B33n0192_p0709a12║畏伸吐微言佛理汪洋沖深莫測道宗漂泊清淺可知
B33n0192_p0709a13║挫銳席中王公嗟賞至四月二十八日下詔曰佛義幽
B33n0192_p0709a14║深神奇弘大必廣開化儀通其修行崇奉之徒依經自
B33n0192_p0709a15║檢遵道之人勿須翦髮毀形以乖大道宜可存鬚髮嚴
B33n0192_p0709a16║服以進高趣今選舊沙門中懿德貞潔學業沖博名實
B33n0192_p0709b01║灼然聲望可嘉者一百二十人在陟岵寺為國行道擬
B33n0192_p0709b02║欲供給資須四事無乏其民間禪誦一無有礙唯京師
B33n0192_p0709b03║及洛陽各立一寺自餘州郡猶未通許周大象元年五
B33n0192_p0709b04║月二十八日任道林法師在同州衛道虔宅修述其事
B33n0192_p0709b05║呈上內史沛公宇文澤親覽小內史臨涇公宇文弘披
B33n0192_p0709b06║讀掌禮上士拓跋行恭委尋都上士叱𡨥臣審覆（廣弘明集）
B33n0192_p0709b07║王明廣
B33n0192_p0709b08║敘請興佛法事書（并對）
B33n0192_p0709b09║大象元年二月二十七日鄴城故趙武帝白馬寺佛圖
B33n0192_p0709b10║澄孫弟子王明廣誠惶誠恐死罪上書廣言為益州野
B33n0192_p0709b11║安寺偽道人衛元嵩既鋒辯天逸抑是飾非請廢佛圖
B33n0192_p0709b12║滅壞僧法此乃偏辭惑上先主難明大國信之諫言不
B33n0192_p0709b13║納普天私論兆庶怪望是誠哉不便莫過斯甚廣學非
B33n0192_p0709b14║幼敏才謝生知嘗覽一志之言頗讀多方之論訪求百
B33n0192_p0709b15║氏覆審六經驗考嵩言全不符會嗚乎佛法由來久矣
B33n0192_p0709b16║所悲今日枉見陵遲夫諂諛苟免其身者國之賊也直
B33n0192_p0710a01║言不避重誅者國之福也敬憑斯義敢死投誠件對元
B33n0192_p0710a02║嵩六條如左伏願天元皇帝開四明達四聰暫降天威
B33n0192_p0710a03║微迴聖慮一垂聽覽恩罰之科伏待刑憲謹上
B33n0192_p0710a04║臣廣謹對詩云無德不報無言不酬雖則庸愚聞諸先
B33n0192_p0710a05║達至道絕於心慮大德出於名聲君子不出浮言諸佛
B33n0192_p0710a06║必為篤論去迷破執開導羣冥天人師敬由來久矣善
B33n0192_p0710a07║言教物凡聖歸仁甘露蘭芝誰其見德縱使堯稱至道
B33n0192_p0710a08║不見金夢平陽舜號無為尚隔瑞光蒲坂悲夫虛生易
B33n0192_p0710a09║死正法難聞淳勝之風頗違諂曲之言難用若使齊梁
B33n0192_p0710a10║坐興佛法國祚不隆唐虞豈為業於僧坊皇宗絕嗣人
B33n0192_p0710a11║飢菜色詎聞梁史浮天水害著自堯年全道何必唐虞
B33n0192_p0710a12║之邦民壞豈止齊梁之域至如義行豐國寶殿為起非
B33n0192_p0710a13║勞禮廢窮年土階處之為逸故傅毅云世人稱美神農
B33n0192_p0710a14║親耕堯舜茅茨葢衰周之言非先王之道也齊梁塔寺
B33n0192_p0710a15║自開福德之因豈責交報之祐故曾子曰人之好善福
B33n0192_p0710a16║雖未至去禍遠矣人之為惡禍雖未至去福遠矣抱朴
B33n0192_p0710b01║子曰賢不必壽愚不必殘善無近福惡無交禍焉責斯
B33n0192_p0710b02║近驗而遠棄大徵者乎今古推移質文代變治國濟俗
B33n0192_p0710b03║義貴適時悲夫恐唐虞之勝風言是不獨是齊梁之末
B33n0192_p0710b04║法言非不獨非
B33n0192_p0710b05║臣廣又對詩云有覺德行四國順之造化自然豈關人
B33n0192_p0710b06║事六天勸請萬國皈依七處八會之堂何量豈止千僧
B33n0192_p0710b07║之寺不有大賢誰其致敬不有大聖誰其戾止涅槃經
B33n0192_p0710b08║云不奪他人財常施惠一切造招提僧房則生不動國
B33n0192_p0710b09║詩經既顯庶事有由不合佛心是何誣罔寺稱平延嵩
B33n0192_p0710b10║乃妄論佛立伽藍何名曲見斯乃校量過分與奪乖儀
B33n0192_p0710b11║執行何異持布鼓而笑雷門對天庭而誇蟻穴勸以夫
B33n0192_p0710b12║妻為聖眾苟恣婚婬言國主是如來冀崇諂說清諫之
B33n0192_p0710b13║士如此異乎何別魏陵之覓交寵勸楚王奪子之妻宰
B33n0192_p0710b14║嚭求於近利為吳主解蒼蒼之夢心知不順口說美詞
B33n0192_p0710b15║彼信邪言由斯滅國元嵩必為過罪僧官驅擯忿羞恥
B33n0192_p0710b16║辱謗旨因生覆巢破寺恐理不伸扇動帝心名尊為佛
B33n0192_p0711a01║曲取一人之意埋沒三寶之田凡百聞知孰不歎惜有
B33n0192_p0711a02║佛法來永久無際天居地止所在遵崇前帝後王誰不
B33n0192_p0711a03║重異獨何此國而賤者哉昔卞和困楚孔子厄陳方今
B33n0192_p0711a04║擬古恐招嗤論
B33n0192_p0711a05║臣廣又對佛為慈父調御天人初中後善利安一切自
B33n0192_p0711a06║潛神雙樹地動十方髮授四天軀分八國涅槃經云造
B33n0192_p0711a07║像若佛塔猶如大拇指常生歡喜心則生不動國明知
B33n0192_p0711a08║資父事師自關古典束脩發起孔教誠倫叵有衛嵩橫
B33n0192_p0711a09║加非難入堂不禮豈勝不言昔唐堯則天之治天有逸
B33n0192_p0711a10║水之菑周置宗廟之禮廟無降雨之力如謂塔無交福
B33n0192_p0711a11║以過則歸亦可天廟虛求例應停棄若以禮推冥運寤
B33n0192_p0711a12║天廟之恩亦可數窮命也豈堂塔而能救設使費公縮
B33n0192_p0711a13║地魯子迴天不奈必死之人豈續已休之命命而不定
B33n0192_p0711a14║福也能排義異向論必須慈祐至如遍吉像前病癩歸
B33n0192_p0711a15║之得愈祇洹精舍平服殘患之人濟苦禳菑事多非一
B33n0192_p0711a16║更酬餘難不復廣論若夫道不獨偏德無不在千途一
B33n0192_p0711b01║致何止內心至若輸迦之建寶塔百鬼助以日功雀離
B33n0192_p0711b02║之起浮圖四天扶其夜力大矣哉感天地動鬼神外修
B33n0192_p0711b03║無福是何言也此若課貧抑作民或嗟勞義出包容能
B33n0192_p0711b04║施忘倦若必元由塔寺敗國窮民今既廢僧貧應卒富
B33n0192_p0711b05║儉困城市更甚昔年亦由佛致之耶鬼非如敬謂之為
B33n0192_p0711b06║諂拜求社樹何惑良多若言社樹為鬼所依資奉而非
B33n0192_p0711b07║咎亦可殿塔為佛住持修營必應如法若言佛在虛空
B33n0192_p0711b08║不處泥木亦應鬼神冥寂豈在樹中夫順理濟物聖教
B33n0192_p0711b09║尤開非義饒益經言不許頗有天宮佛塔撤作橋屏之
B33n0192_p0711b10║牆繡像旛經用衣膿血之服天下日日飢窮百姓年年
B33n0192_p0711b11║憔悴鬼神小聖尚或叵欺諸佛大靈何容可負詩云浩
B33n0192_p0711b12║浩昊天不駿其德降喪饑饉此之謂也更別往代功臣
B33n0192_p0711b13║今時健將干戈討定清息遐方生乃偏受榮勳朱門紫
B33n0192_p0711b14║室死則多使民夫樹廟興墳祭死殺生崇虛損實有勞
B33n0192_p0711b15║無益初未涉言況釋迦如來道被三千化隆百億前瞻
B33n0192_p0711b16║無礙後望誰勝能降外道之師善伏天魔之黨不用寸
B33n0192_p0712a01║兵靡勞尺刃五光遍照無苦不消四辯橫流恕蒙安樂
B33n0192_p0712a02║為將為帥名高位大寺存廟立義有何妨土龍不能致
B33n0192_p0712a03║雨尚遵之以求福泥佛縱使不語敬者豈得無徵昔馬
B33n0192_p0712a04║卿慕藺孔父夢周故人重古敬遵舊德況三世諸佛風
B33n0192_p0712a05║化理同就使彌勒初興不應頓棄釋迦遺法
B33n0192_p0712a06║臣廣又對令無行富僧從課有理有德貧僧奪寺無辜
B33n0192_p0712a07║至如管蔡不臣未可姬宗悉戮卜商鄙吝詎可孔徒頓
B33n0192_p0712a08║貶牧馬童兒先去亂羣之馬放牛豎子猶寵護羣之牛
B33n0192_p0712a09║莊子曰道無不在契之者通適得怪焉未合至道唯此
B33n0192_p0712a10║而已至如釋迦周孔堯舜老莊發致雖殊宗歸一也豈
B33n0192_p0712a11║得結繩之世孤稱正治剃髮之僧獨名權道局執之情
B33n0192_p0712a12║甚矣齊物之解安寄老子曰上士聞道勤而行之中士
B33n0192_p0712a13║聞道若存若亡下士聞道大笑毀之元嵩既是佛法下
B33n0192_p0712a14║士偷形法服不識荊珍謬量和寶醜詞出自偽口不遜
B33n0192_p0712a15║費於筆端若使關西之地少有人物不然之書誰肯信
B33n0192_p0712a16║也廣嘗見逃山越海之客東夷北狄之民昔者慕義而
B33n0192_p0712b01║來今以破法流散可謂好利不愛士民則有離亡之咎
B33n0192_p0712b02║矣然外國財貨未聞不用外國師訓獨見不祇天下怪
B33n0192_p0712b03║望事在於此廣既志誠在念忠信為心理自可言早望
B33n0192_p0712b04║申奏但先皇別解可用嵩言已往難追遂事不諫三年
B33n0192_p0712b05║久矣三思乃言有一可從乞尋改革
B33n0192_p0712b06║臣廣又對竊以山包蘭艾海蘊龍蛇美惡雜流賢愚亂
B33n0192_p0712b07║處若龍蛇俱寵則無別是非若蘭艾並挫誰明得失若
B33n0192_p0712b08║必存留有德簡去不肖一則有潤家風二則不惑羣品
B33n0192_p0712b09║三則天無譴善之譏四則民德歸厚矣我大周應千載
B33n0192_p0712b10║之期當萬幾之位述禮明樂合地平天武烈文昭翼真
B33n0192_p0712b11║明俗賢僧國器不弊姚氏之兵聖眾歸往豈獨龜茲之
B33n0192_p0712b12║陣或有慈悲外接聰辯內明開發大乘舟航黎庶或有
B33n0192_p0712b13║禪林戢翼定水游鱗固守浮囊堅持忍鎧或有改形換
B33n0192_p0712b14║服苟異常人婬縱無端還同愚俗元嵩乞簡差當有理
B33n0192_p0712b15║夫天地至功有時動靜日月延縮猶或短長今莊老之
B33n0192_p0712b16║學人間罕遇若使合國共行必應違式者罪何以得知
B33n0192_p0713a01║現見時人受行儒教克己復禮觸事多違禮云餚乾不
B33n0192_p0713a02║食未見與肉而求菜者爵盈不飲未見扈滿而不勸者
B33n0192_p0713a03║禮極飲不過三爵未見酣酒而不醉者天子不合圍諸
B33n0192_p0713a04║侯不掩羣庶民不麛卵廣既少染玄門不閑掩圍之事
B33n0192_p0713a05║舉目盡見麛卵之民復云何彼不合禮不罷儒服者乎
B33n0192_p0713a06║夫化由道洽政以禮成榮辱所示君子刑罰所御小人
B33n0192_p0713a07║類野耘田之法禾莠須分條桑初樹豈當盡杌
B33n0192_p0713a08║臣廣又對忠臣孝子義有多塗何必躬耕租丁為上禮
B33n0192_p0713a09║云小孝用力中孝用勞大孝不匱沙門之為孝也上順
B33n0192_p0713a10║諸佛中報四恩下為含識三者不匱大孝一也是故詩
B33n0192_p0713a11║云愷悌君子求福不回若必六經不用反信浮言正道
B33n0192_p0713a12║廢虧竊為不願若乃事親以力僅稱小孝租丁奉上忝
B33n0192_p0713a13║是庸民施僧敬像俱然合理以嵩向背矛盾自妨上言
B33n0192_p0713a14║慢人敬石名作癡僧敬像還成愚俗婬妻愛子畜生亦
B33n0192_p0713a15║解詠懷克念何其陋哉孝經云身體髮膚受之父母不
B33n0192_p0713a16║敢毀傷孝之始也立身行道揚名於後世以顯父母孝
B33n0192_p0713b01║之終也若言沙門出家即涉背親之譏亦可曾參事於
B33n0192_p0713b02║孔子便為不孝之子夫以道相發聞之聖典束脩合禮
B33n0192_p0713b03║僧有何愆老子曰四象不行大象無以暢五音不聲大
B33n0192_p0713b04║聲無以至若欲永滅二乘亦可大乘無以暢元嵩若志
B33n0192_p0713b05║明出家不悔志若不明悔何必是昔丁公入漢先獲至
B33n0192_p0713b06║點之殘馬母叛姜自招覆水之逝是驗敗國之師不任
B33n0192_p0713b07║忠臣之用逭夫之婦終失貞淑之名嵩本歸命釋迦可
B33n0192_p0713b08║言善始厭道還俗非是令終與彼嬖女亂臣計將何別
B33n0192_p0713b09║天無長惡何久全身背真向俗取返何殊請簡僧立寺
B33n0192_p0713b10║者廣聞金玉異珍在人共寶玄儒別義遐邇同遵豈必
B33n0192_p0713b11║孔生自國便欲師從佛處遠邦有心捐棄不勝事切輒
B33n0192_p0713b12║陳愚亮是非之理不敢自專昔孔子詞逝廟千載之規
B33n0192_p0713b13║模釋迦言往寺萬代之靈塔欲使見形剋念面像歸心
B33n0192_p0713b14║敬師忠主其義一也至如丁蘭束帶孝事木母之形無
B33n0192_p0713b15║盡解瓔奉承多寶佛塔眇尋曠古邈想清塵既種成林
B33n0192_p0713b16║於理不越又案禮經天子七廟諸侯五廟大夫卿士各
B33n0192_p0714a01║有階級故天曰神祭天於圓丘地曰祇祭地於方澤人
B33n0192_p0714a02║曰鬼祭之於宗廟龍鬼降雨之勞牛畜挽犁之効猶或
B33n0192_p0714a03║立形村邑樹像城門豈況天上天下三界大師此方他
B33n0192_p0714a04║方四生慈父威德為百億所尊風化為萬靈之範故善
B33n0192_p0714a05║人迴向若羣流之歸溟壑大光攝受如兩曜之伴眾星
B33n0192_p0714a06║自月支遺影那竭灰身舍利遍流祗洹遂造乃賢乃聖
B33n0192_p0714a07║憑茲景福或尊或貴冀此獲安忽使七層九架頹龕墜
B33n0192_p0714a08║構四戶八窻可無於失道不令而治形教隨時損益至
B33n0192_p0714a09║理不言而得經像自可令行通人達士隨方顯用翼真
B33n0192_p0714a10║明俗聖感應時若待太公為卿相千載無太公要得羅
B33n0192_p0714a11║什為師訓萬代無羅什法不自顯弘必由人豈使大周
B33n0192_p0714a12║法輪永滅聖上六條御物九德自明曲理莫施直言必
B33n0192_p0714a13║用昔秦始皇發孔子墓禍鍾三日魏太武滅僧伽藍菑
B33n0192_p0714a14║起七年崔皓之說可知衛嵩之言難用仁者不損他自
B33n0192_p0714a15║利智者不樂禍邀名元嵩天喪無祐只然一罷人身當
B33n0192_p0714a16║生何處廣識謝指南言慙信正此如不對恐傷眾善夫
B33n0192_p0714b01║恕人之短者厚之行也念存物德者仁之智也今僧美
B33n0192_p0714b02║惡假令相半豈宜驅擯一切不留普天失望率土嗟傷
B33n0192_p0714b03║愚謂此塗未光周德何為敬儒士以顯尊重賤釋子以
B33n0192_p0714b04║快其意賤金貴石有何異乎計王道蕩蕩豈理應然土
B33n0192_p0714b05║以負水而平木以受繩故直明君納諫不諱達士好聞
B33n0192_p0714b06║其非智不輕怒下愚之見得申仁不輕絕三寶之田頓
B33n0192_p0714b07║立天無不覆地載寬勝山包海納何所不容十室之邑
B33n0192_p0714b08║必有忠信一國之裏可無賢僧伏惟天元皇帝舉德納
B33n0192_p0714b09║賢招英簡俊去繁就省州存一寺山林石窟隨便聽居
B33n0192_p0714b10║有舍利者還令起塔其寺題名周中興寺使樂慧之士
B33n0192_p0714b11║抑揚以開導志寂之侶息言以求通內外兼益公私無
B33n0192_p0714b12║損即是道俗幸甚玄儒快志隆周之帝葉重百王大象
B33n0192_p0714b13║之君光於四海天高聽遠輕舉庸言氣悸魂浮以生冒
B33n0192_p0714b14║死乞降雷電之威布其風雨之德謹上
B33n0192_p0714b15║納言韓長鸞受書內史上大夫歸昌公宇文譯內史大
B33n0192_p0714b16║夫拓跋行恭等問廣曰佛圖澄者乃三百年人觀卿不
B33n0192_p0715a01║過三十遠稱上聖弟子不乃謬乎廣答曰其或繼周者
B33n0192_p0715a02║雖百世亦可知先師雖復三百許年論時不過十世何
B33n0192_p0715a03║足可惑
B33n0192_p0715a04║譯曰元嵩所上曲見伽藍害民損國卿今勸立有何意
B33n0192_p0715a05║見廣答曰桀紂失國殷士歸周亡國破家不由佛法內
B33n0192_p0715a06║外典籍道俗明文自古及今不可停棄是故請立
B33n0192_p0715a07║譯又問齊君高偉豈不立佛法國破家亡摧殘若此廣
B33n0192_p0715a08║答曰齊君失國有兩義不由佛法一則歷數有窮開闢
B33n0192_p0715a09║已來天下未見不亡之國二則寵罰失忠君子惡居下
B33n0192_p0715a10║流是以歸周不由佛法
B33n0192_p0715a11║譯又問經者胡書幻妄何時引為口實廣又答曰公謂
B33n0192_p0715a12║佛經為妄廣亦謂孔教不真
B33n0192_p0715a13║譯又問卿據何為驗言孔教不真廣答曰莊周有孔子
B33n0192_p0715a14║之行古往事同已陳芻狗猶使百代歌其遺風千載詠
B33n0192_p0715a15║而不絕遍尋諸子未見一人名佛幻妄矣
B33n0192_p0715a16║譯又問丁蘭木母卿引不類何者昔人躓頓木母木母
B33n0192_p0715b01║為之血出高祖破寺已來泥佛石像何箇出血廣答曰
B33n0192_p0715b02║昔夏立九鼎以鎮九州一州不靜則一鼎沸九州不靜
B33n0192_p0715b03║則九鼎都沸比來見二國交兵四方擾動不見一鼎有
B33n0192_p0715b04║沸今日殿前尚依古立鼎獨偏責泥木石像不出血即
B33n0192_p0715b05║便停棄
B33n0192_p0715b06║三月一日勑賜飲食預坐北宮食訖駕發還京皇帝出
B33n0192_p0715b07║北宮南門與上書人等面辭受拜拜訖內史拓跋行恭
B33n0192_p0715b08║宣勑旨日月雖明猶假眾星輔曜明王至聖亦尚臣下
B33n0192_p0715b09║匡救朕以闇德卿等各獻忠謀深可嘉尚文書既廣卒
B33n0192_p0715b10║未尋究即當披覽別有檢校卿等並宜好住至四月八
B33n0192_p0715b11║日內史上大夫宇文譯宣勑旨佛教興來多歷年代論
B33n0192_p0715b12║其至理實自難明但以世漸澆浮不依佛教致使清淨
B33n0192_p0715b13║之法變成濁穢高祖武皇帝所以廢而不立正為如此
B33n0192_p0715b14║朕今情存至道思弘善法方欲簡擇練行恭修此理令
B33n0192_p0715b15║形服不改德行仍存敬設道塲敬行善法王公已下並
B33n0192_p0715b16║宜知委（廣弘明集）
B33n0192_p0716a01║
B33n0192_p0716a02║
B33n0192_p0716a03║
B33n0192_p0716a04║
B33n0192_p0716a05║
B33n0192_p0716a06║
B33n0192_p0716a07║
B33n0192_p0716a08║
B33n0192_p0716a09║
B33n0192_p0716a10║
B33n0192_p0716a11║
B33n0192_p0716a12║
B33n0192_p0716a13║
B33n0192_p0716a14║
B33n0192_p0716a15║
B33n0192_p0716a16║釋文紀卷三十六