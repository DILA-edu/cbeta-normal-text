B33n0192_p0736b01║欽定四庫全書
B33n0192_p0736b02║釋文紀卷三十八
B33n0192_p0736b03║明　梅鼎祚　輯
B33n0192_p0736b04║隋（一）
B33n0192_p0736b05║文帝（姓楊氏諱堅弘農華陰人仕周大丞相封隋王篡周自立）
B33n0192_p0736b06║五岳各置僧寺詔（開皇元年閏三月）
B33n0192_p0736b07║門下法無內外萬善同歸教有淺深殊途共致朕膺伏
B33n0192_p0736b08║道化念存清靜慕釋氏不二之門貴老生得一之義總
B33n0192_p0736b09║齊區有思至無為若能高𮛫清虛勤求出世咸可獎勸
B33n0192_p0736b10║貽訓垂範山谷閒遠含靈韞異幽隱所好仙聖攸居學
B33n0192_p0736b11║道之人趣向者廣石泉栖息巖藪去來形骸所待有須
B33n0192_p0736b12║資給其五岳及諸州名山之下宜各置僧寺一所并田
B33n0192_p0736b13║莊（辯正論增句）
B33n0192_p0736b14║襄陽四郡立寺制（開皇元年七月　廣弘明集作李德林譔）
B33n0192_p0736b15║門下風樹弗靜隙影如流空切欲報之心徒有終身之
B33n0192_p0736b16║慕伏惟太祖武元皇帝窮神盡性感穹昊之靈膺籙合
B33n0192_p0737a01║圖開炎德之紀魏氏將謝躬事經綸周室勃興同心匡
B33n0192_p0737a02║贊間關二代造我帝基猶夏禹之事唐虞若晉宣之輔
B33n0192_p0737a03║漢魏徃者梁氏將滅親尋搆禍蕭𧦴稱兵擁眾據有襄
B33n0192_p0737a04║陽將入魏朝狐疑未决先帝出師樊鄧飲馬漢濱彼感
B33n0192_p0737a05║威懷連城頓顙隋郡安陸未即風從敵人騁輔車之援
B33n0192_p0737a06║重城固金湯之守乃復練卒簡徒一舉而剋始於是日
B33n0192_p0737a07║遂啟漢東蕭繹徃在江陵後梁稱制外通表奏陰有異
B33n0192_p0737a08║圖心跡之間未盡臣節王師薄伐帝實先鋒誅厥放命
B33n0192_p0737a09║繼其絕祀有齊未亡凶徒孔熾連山巨防艱危萬里晉
B33n0192_p0737a10║水之陽是其心腹於是鳴夔秉鉞假道北隣皮眼欽風
B33n0192_p0737a11║煙隨霧集懸兵萬里直指參墟左縈右拂麻積草靡雖
B33n0192_p0737a12║事未既也而英威大震齊人因以挫衂周武賴以成功
B33n0192_p0737a13║尚想王業之勤遠維風化之始率西旅而制東夏用偏
B33n0192_p0737a14║師而取南國豈徒湯征葛伯周伐崇侯而已哉積德累
B33n0192_p0737a15║功福流後嗣俾朕虛薄君臨區有追仰神猷事冥真寂
B33n0192_p0737a16║降生下土權變不常用輪王之兵申至仁之意百戰百
B33n0192_p0737b01║勝為行十善故以干戈之器已類香華玄黃之野久同
B33n0192_p0737b02║淨國思欲崇樹寶剎經始伽藍增長福因微副幽旨昔
B33n0192_p0737b03║夏因治水尚且銘山周曰巡遊有因勒石帝王紀事由
B33n0192_p0737b04║來尚矣其襄陽隋郡江陵晉陽並宜立寺一所建碑頌
B33n0192_p0737b05║德庶使莊嚴寶坊比虛空而不壞導揚茂實同天地而
B33n0192_p0737b06║久長（帝實先鋒廣弘明作帝旅推鋒放命作方命既也作既功崇峻作崇侯治水作導水）
B33n0192_p0737b07║相州建伽藍制（元年八月）
B33n0192_p0737b08║門下昔歲周道既衰羣兇鼎沸鄴城之地實為禍始或
B33n0192_p0737b09║驅逼良善或同惡相濟四海之大過半豺狼兆庶之廣
B33n0192_p0737b10║咸憂吞噬朕出車練卒蕩滌妖醜誠有倒戈不無困獸
B33n0192_p0737b11║將士奮發肆其威武如火燎毛殆亡遺燼于時朕在廊
B33n0192_p0737b12║廟任當朝宰德慚動物民陷網羅空切罪己之誠惟增
B33n0192_p0737b13║見辜之泣然兵者凶器戰實危機節義之徒輕生忘死
B33n0192_p0737b14║干戈之下又聞徂落興言震悼日久逾深永念羣生𮛫
B33n0192_p0737b15║兵刃之苦有懷至道興度脫之業物我同觀愚智俱愍
B33n0192_p0737b16║思建福田神功祐助庶望死事之臣菩提增長悖逆之
B33n0192_p0738a01║侶從暗入明並究苦空咸拔生死鯨鯢之觀化為微妙
B33n0192_p0738a02║之臺龍蛇之野永作玻𰢎之鏡無邊有性盡入法門可
B33n0192_p0738a03║於相州戰地建伽藍一所立碑紀事其營構制度置僧
B33n0192_p0738a04║多少寺之名目有司詳議以聞（四海之大廣弘明集作四海之內）
B33n0192_p0738a05║救生勅（開皇三年）
B33n0192_p0738a06║好生惡殺王政之本佛道垂教善業可憑稟氣含靈惟
B33n0192_p0738a07║命為重宜勸勵天下同心救護
B33n0192_p0738a08║卹毀像勅（開皇四年）
B33n0192_p0738a09║周武之時毀滅佛法凡諸形像悉遣除之號令一行多
B33n0192_p0738a10║皆毀壞其金銅等或時為官物如有現在並可隨付近
B33n0192_p0738a11║寺觀安置不得輒有損傷（並歷代三寶記）
B33n0192_p0738a12║修復廢寺詔（開皇三年）
B33n0192_p0738a13║朕欽崇聖教念存神宇其周朝所廢之寺咸可修復
B33n0192_p0738a14║受戒放囚詔（開皇五年）
B33n0192_p0738a15║朕夙膺多祉嗣恭寶命方欲歸依種覺敦崇勝果以今
B33n0192_p0738a16║月二十三日請經法師於大興善殿受菩薩戒然菩薩
B33n0192_p0738b01║之教以解脫為先戒行之本慈悲為始今囹圄幽閉有
B33n0192_p0738b02║慟于懷自流罪已下悉可原放
B33n0192_p0738b03║誦經勅
B33n0192_p0738b04║佛以正法付囑國王朕是人尊受佛付囑自今已後訖
B33n0192_p0738b05║朕一世每月常請二十僧隨番上下轉經經師四人大
B33n0192_p0738b06║德三人於大興善殿讀一切經（並唐法琳辯正論）
B33n0192_p0738b07║度僧勅（開皇十年用僧曇遷之言也）
B33n0192_p0738b08║自十年四月已前諸有僧尼私度者並聽出家（續高僧傳）
B33n0192_p0738b09║營建功德制（開皇十一年）
B33n0192_p0738b10║門下如來設教義存平等菩提用心本無差別故能津
B33n0192_p0738b11║梁庶品濟度羣生朕位在人王紹隆三寶永言至理弘
B33n0192_p0738b12║闡大乘諸法豁然體無彼我况於福業乃有公私自今
B33n0192_p0738b13║已後凡是營建功德普天之內混同施造隨其意願勿
B33n0192_p0738b14║生分別庶一切法門同歸不二十方世界俱至菩提（歷代
B33n0192_p0738b15║三寶記）
B33n0192_p0738b16║禁毀佛道像及岳瀆神形詔（開皇二十年）
B33n0192_p0739a01║佛法深妙道教虛融咸降大慈濟度羣品凡在含識皆
B33n0192_p0739a02║家覆護所以雕鑄靈相圖寫真形率土瞻仰用申誠敬
B33n0192_p0739a03║其五嶽四鎮節宣雲雨江河淮海浸潤區域並生養萬
B33n0192_p0739a04║物利益兆人故建廟立祀以時恭敬敢有毀壞偷盜佛
B33n0192_p0739a05║及天尊像嶽鎮海瀆神形者以不道論沙門壞佛像道
B33n0192_p0739a06║士壞天尊者以惡逆論
B33n0192_p0739a07║生日斷屠詔（仁壽三年）
B33n0192_p0739a08║哀哀父母生我劬勞欲報之德昊天罔極但風樹不靜
B33n0192_p0739a09║嚴敬莫追霜露既降感思空切六月十三日是朕生日
B33n0192_p0739a10║宜令海內為武元皇帝元明皇后斷屠（並隋書）
B33n0192_p0739a11║立舍利塔詔
B33n0192_p0739a12║門下仰惟正覺大慈大悲救護羣生津梁庶品朕歸依
B33n0192_p0739a13║三寶重興聖教思與四海之內一切人民俱發菩提共
B33n0192_p0739a14║修福業使當今見在爰及來世永作善因同登妙果宜
B33n0192_p0739a15║請沙門三十人諳解法相兼堪宣導者各將侍者二人
B33n0192_p0739a16║并散官各給一人薰陸香一百二十斤馬五疋分道送
B33n0192_p0739b01║舍利徃前件諸州起塔其未注寺者就有山水寺所起
B33n0192_p0739b02║塔依前山舊無寺者於當州內清淨寺處建立其塔所
B33n0192_p0739b03║司造樣送徃當州僧多者三百六十人其次二百四十
B33n0192_p0739b04║人其次一百二十人若僧少者盡見在僧為朕皇后太
B33n0192_p0739b05║子廣諸王子孫等及內外官人一切民庶幽顯生靈各
B33n0192_p0739b06║七日行道并懺悔起行道日打剎莫問同州異州任人
B33n0192_p0739b07║布施錢限止十文已下不得過十文所施之錢以供營
B33n0192_p0739b08║塔若少不充役正丁及用庫物率土諸州僧尼普為舍
B33n0192_p0739b09║利設齋限十月十五日午時同下入石函總管刺史已
B33n0192_p0739b10║下縣尉已上自非軍機停常務七日專檢校行道及打
B33n0192_p0739b11║剎等事務盡誠敬副朕意焉主者施行仁壽元年六月
B33n0192_p0739b12║十三日內史令豫章王臣暕宣（金陵梵剎志分道送舍利下云先徃蔣州棲霞
B33n0192_p0739b13║寺洎三十州次五十三州等寺起塔）
B33n0192_p0739b14║王劭舍利感應記
B33n0192_p0739b15║皇帝昔在潛龍有婆羅門沙門來詣宅上出舍利一裹
B33n0192_p0739b16║曰檀越好心故留與供養沙門既去求之不知所在其
B33n0192_p0740a01║後皇帝與沙門曇遷各置舍利於掌而數之或少或多
B33n0192_p0740a02║並不能定曇遷曰曾聞婆羅門說法身過於數量非世
B33n0192_p0740a03║間所測於是始作七寶箱以置之神尼智仙言曰佛法
B33n0192_p0740a04║將滅一切神明今已西去兒當為普天慈父重興佛法
B33n0192_p0740a05║一切神明還來其後周氏果滅佛法隋室受命乃興復
B33n0192_p0740a06║之皇帝每以神尼為言云我興由佛故於天下舍利塔
B33n0192_p0740a07║內各作神尼之像焉皇帝皇后於京師法界尼寺造連
B33n0192_p0740a08║基浮圖以報舊願其下安置舍利開皇十五年季秋之
B33n0192_p0740a09║夜有神光自基而上右繞露槃赫若冶罏之燄其一旬
B33n0192_p0740a10║內四度如之皇帝以仁壽元年六月十三日御仁壽宮
B33n0192_p0740a11║之仁壽殿本降生之日也歲歲於此日深心永念修營
B33n0192_p0740a12║福善追報父母之恩故延諸大德沙門與論至道將於
B33n0192_p0740a13║海內諸州選高爽清淨三十處各起舍利塔皇帝於是
B33n0192_p0740a14║親以七寶箱奉三十舍利自內而出置於御坐之案與
B33n0192_p0740a15║諸沙門燒香禮拜願弟子常以正法護持三寶救度一
B33n0192_p0740a16║切眾生乃取金瓶琉璃瓶各三十以琉璃瓶盛金瓶置
B33n0192_p0740b01║舍利於其內薰陸香為泥塗其葢而印之三十州同刻
B33n0192_p0740b02║十月十五日正午入於銅函石函一時起塔諸沙門等
B33n0192_p0740b03║各以精舍奉舍利而行初入州境先令家家灑掃覆諸
B33n0192_p0740b04║穢惡道俗士女傾城遠迎總管刺史諸官人夾路步引
B33n0192_p0740b05║四部大眾容儀齊肅共以寶葢旛幢華臺像輦佛帳佛
B33n0192_p0740b06║輿香山香鉢種種音樂盡來供養各執香華或燒或散
B33n0192_p0740b07║圍繞讚唄梵音和雅依阿含經舍利入拘尸那城法遠近
B33n0192_p0740b08║翕然雲蒸霧會雖盲躄老病莫不匍匐而至焉沙門對
B33n0192_p0740b09║四部大眾作是唱言至尊以菩薩大慈無邊無際哀愍
B33n0192_p0740b10║眾生切於骨髓是故分布舍利共天下同作善因又引
B33n0192_p0740b11║經文種種方便訶責之教導之深至懇惻涕零如雨大
B33n0192_p0740b12║眾一心合掌右膝著地沙門乃宣讀懺悔文曰菩薩戒
B33n0192_p0740b13║佛弟子皇帝某敬白十方三世一切諸佛一切諸法一
B33n0192_p0740b14║切賢聖僧弟子蒙三寶福祐為蒼生君父思與一切民
B33n0192_p0740b15║庶共建菩提今欲分布舍利諸州起塔欲使普修善業
B33n0192_p0740b16║同登妙果為弟子及皇后皇太子廣諸王子孫等內外
B33n0192_p0741a01║官人一切法界幽顯生靈三塗八難懺悔行道奉請十
B33n0192_p0741a02║方常住諸佛十二部經甚深法藏諸尊菩薩一切賢聖
B33n0192_p0741a03║願起慈悲受弟子等請降赴道場證明弟子為一切眾
B33n0192_p0741a04║生發露懺悔於是如法禮拜悉受三歸沙門又稱菩薩
B33n0192_p0741a05║戒佛弟子皇帝某普為一切眾生發露無始已來所作
B33n0192_p0741a06║十種惡業自作教他見作隨喜是罪因緣墮於地獄畜
B33n0192_p0741a07║生餓鬼若生人間短壽多病卑賤貧窮邪見諂曲煩惱
B33n0192_p0741a08║妄想未能自寤今蒙如來慈光照及於彼眾罪方始覺
B33n0192_p0741a09║知深心慙愧怖畏無已於三寶前發露懺悔承佛慧日
B33n0192_p0741a10║願悉消除自從今身乃至成佛願不更作此等諸罪大
B33n0192_p0741a11║眾既聞是言甚悲甚喜甚愧甚懼銘其心刻其骨投財
B33n0192_p0741a12║賄衣物及截髮以施者不可勝計日日共設大齋禮懺
B33n0192_p0741a13║受戒請從今已徃修善斷惡生生世世常得作大隋臣
B33n0192_p0741a14║子無問長幼華夷咸發此誓雖屠獵殘賊之人亦躬念
B33n0192_p0741a15║善舍利將入函大眾圍繞填𨶮沙門高捧寶瓶巡示四
B33n0192_p0741a16║部人人拭目諦視共睹光明哀戀號泣聲響如雷天地
B33n0192_p0741b01║為之變動凡是安置處悉皆如之真身已應靈塔常存
B33n0192_p0741b02║天下瞻仰歸依福田益而無窮矣皇帝以起塔之旦在
B33n0192_p0741b03║大興宮之大興殿庭西面執珪而立延請佛像及沙門
B33n0192_p0741b04║三百六十七人旛葢香華讚唄音樂自大興善寺來居
B33n0192_p0741b05║殿堂皇帝燒香禮拜降御東廊親率文武百僚素食齋
B33n0192_p0741b06║戒是時內宮東宮逮於京邑茫茫萬宇舟車所通一切
B33n0192_p0741b07║眷屬人民莫不奉行聖法眾僧初入勅使左右密夾數
B33n0192_p0741b08║之自顯陽門及升階凡數三遍常剩一人皇帝見一異
B33n0192_p0741b09║僧曷槃覆髆以語左右曰莫驚動他置之爾去已重數
B33n0192_p0741b10║之曷槃覆髆者果不復現舍利之將行也皇帝曰今佛
B33n0192_p0741b11║法重興必有感應其後處處表奏皆如所言（曷槃一作被曷色）
B33n0192_p0741b12║雍州於仙遊寺起塔天時陰雪舍利將下日便朗照始
B33n0192_p0741b13║入函雲復合
B33n0192_p0741b14║岐州於鳳泉寺起塔將造函寺東北二十里忽見文石
B33n0192_p0741b15║四段光潤如玉小大平整因取之以作重函於是大函
B33n0192_p0741b16║南壁異色分炳為雙樹之形高三尺三寸莖如雪白葉
B33n0192_p0742a01║如瑪瑙北壁東壁有鳥獸龍象之狀四壁皆有華形左
B33n0192_p0742a02║旋右轉其後基石漸變盡如水精沙門道璨圖此雙樹
B33n0192_p0742a03║之象置於許州葉盡變為青色明年岐州大寶昌寺寫
B33n0192_p0742a04║得陝州瑞相圖置於佛堂以供養當戶大像三吐赤光
B33n0192_p0742a05║流出戶外於是戶外十佛像及觀世音菩薩亦頻放光
B33n0192_p0742a06║半旬之內天華再落
B33n0192_p0742a07║涇州於大興國寺起塔將造函三家各獻舊磨好石非
B33n0192_p0742a08║界內所有因而用之恰然相稱
B33n0192_p0742a09║秦州於靜念寺起塔先是寺僧夢羣仙降集以赤繩量
B33n0192_p0742a10║地鐵橛釘記之及定塔基正當其所再有瑞雲來覆舍
B33n0192_p0742a11║利是時十月雪下而近寺草木悉皆開華舍利將入函
B33n0192_p0742a12║神光遠照空內又有讚歎之聲
B33n0192_p0742a13║華州於思覺寺起塔天時陰雪舍利將下日便朗照有
B33n0192_p0742a14║五色光氣去地數丈狀若相輪正覆塔上數十里外遙
B33n0192_p0742a15║望之則正赤上屬天舍利下訖雲霧復起瑞雪飛散如
B33n0192_p0742a16║天華著人衣久之而不濕
B33n0192_p0742b01║同州於大興國寺起塔舍利宿於近驛天夜雨明旦輿
B33n0192_p0742b02║行雲日迎之開朗入自南門而城北雨如故既至寺又
B33n0192_p0742b03║陰雨臨入函日乃出眾色光相繞日如輪先是寺僧慧
B33n0192_p0742b04║真夢見聖人項有圓光明照天地來自西方入門而立
B33n0192_p0742b05║及舍利輿至無故止於其所因定塔基焉十二月八日
B33n0192_p0742b06║夜有五色圓光從基而上遍照城內明如晝日五十里
B33n0192_p0742b07║咸見之明年四月白光起於塔西流照塔東良久乃滅
B33n0192_p0742b08║蒲州於栖巖寺起塔九月二十六日舍利在治下仁壽
B33n0192_p0742b09║寺其夜堂內光明如晝二十八日定基明日地大震山
B33n0192_p0742b10║大吼巖上有鐘鼓之聲十月七日舍利將之栖巖地又
B33n0192_p0742b11║動八日輿登山從者千數大風從下而上因風力俄頃
B33n0192_p0742b12║至於佛堂其夜浮圖上有光長數尺乍隱乍顯至於十
B33n0192_p0742b13║餘瓶內亦有光五道散出還斂入瓶又有二光並大如
B33n0192_p0742b14║鉢出於西壁合為一道流入塔基食頃乃滅俄而復出
B33n0192_p0742b15║流入於堂山頂亦有大光照二百里遠望者皆言燒山
B33n0192_p0742b16║九日夜又有二光繞浮圖其一流照西谷其一流照南
B33n0192_p0743a01║谷十二日堂內又有光狀如香罏流至浮圖露盤移時
B33n0192_p0743a02║乃滅其夜露盤上又有光或散或聚皆似蓮華移更乃
B33n0192_p0743a03║滅十三日夜浮圖上又有光如三佛像並高尺停住者
B33n0192_p0743a04║久之十四日夜有光三道從堂而出其一直上天其一
B33n0192_p0743a05║流於東北其一狀如樓闕赫照州城自朔至望寺及城
B33n0192_p0743a06║內常聞異香桃李杏柰多華人採之以供養舍利入函
B33n0192_p0743a07║之夜又有光再從塔出圓如大鏡諸光多紫赤而見者
B33n0192_p0743a08║色狀不必同或云如大電或云如燎火其都無所見者
B33n0192_p0743a09║十二三有婦人抱新死小兒來乞救護至夜便蘇遇光
B33n0192_p0743a10║照以愈疾者非一諸州皆有感應而栖巖寺最多葢由
B33n0192_p0743a11║太祖武元皇帝之所建也
B33n0192_p0743a12║并州於舊無量壽寺起塔舍利初在道場大眾禮拜重
B33n0192_p0743a13║患者便得除起塔之旦雲霧晝昬至於已後日乃朗照
B33n0192_p0743a14║五色雲來覆舍利舍利將入函放光或一尺或五寸有
B33n0192_p0743a15║無量天神各持香華幢旛寶葢遍覆州城
B33n0192_p0743a16║定州於恒嶽寺起塔有一異翁來禮拜施布一疋負土
B33n0192_p0743b01║數籠人問其姓字而不答忽然失之此地舊無水開皇
B33n0192_p0743b02║三年初營寺其西八里白龍淵忽東流而過作役罷水
B33n0192_p0743b03║便絕及將起新塔水復大流
B33n0192_p0743b04║相州於大慈寺起塔天時陰雪舍利將下日便朗照始
B33n0192_p0743b05║入函雲復合建塔之明年八月光天尼寺僧寫得陝州
B33n0192_p0743b06║瑞相圖置於佛堂神光屢發如電又有五色雲葢正臨
B33n0192_p0743b07║堂上一日四見焉又有白雲狀如林木雰雨金華其花
B33n0192_p0743b08║之狀形如大蝶色似青琉璃翱翔而下乃騰虛而去明
B33n0192_p0743b09║年正月寺內又雨天華
B33n0192_p0743b10║鄭州於定覺寺起塔舍利將至寺東有光如大流星入
B33n0192_p0743b11║至佛堂前而沒輿到此處無故自止既而定塔基於西
B33n0192_p0743b12║岸其東岸舊舍利塔有三光西流入於基所寺僧設二
B33n0192_p0743b13║千人齋供然而萬餘人食之不盡一甕飯出八十盆餘
B33n0192_p0743b14║食供寺眾二百人數日乃盡舍利將入函四面懸旛無
B33n0192_p0743b15║風而一時內向
B33n0192_p0743b16║嵩州於閒居寺起塔人眾從舍利者萬餘有兔逆坂走
B33n0192_p0744a01║來歷輿下而去天時陰雲舍利將下日便朗照始入函
B33n0192_p0744a02║雲復合
B33n0192_p0744a03║亳州於開寂寺起塔界內無石舍利至便於三處各得
B33n0192_p0744a04║一成磨方石一似函而無底乃合而用之不須改鑿掘
B33n0192_p0744a05║塔基至槃石有二浪并夾之天時陰雪舍利將下日便
B33n0192_p0744a06║朗照始入函雲復合
B33n0192_p0744a07║汝州於興世寺起塔天時陰雪舍利將下日便朗照始
B33n0192_p0744a08║入函雲復合
B33n0192_p0744a09║泰州於岱嶽寺起塔舍利至州其夜嶽廟內有鼓聲天
B33n0192_p0744a10║將曉三重門皆自闢或見三十騎從廟而出葢嶽神也
B33n0192_p0744a11║舍利自州之寺未至數里雲葢出於山頂五色而三重
B33n0192_p0744a12║白氣如虹來覆舍利散成大霧沾濕人衣其狀如垂珠
B33n0192_p0744a13║其味如甘露自旦至午霧氣乃斂而歸山分為三段乍
B33n0192_p0744a14║來乍徃如軍行然葢亦嶽神之來迎也於是瓶內有聲
B33n0192_p0744a15║放光高丈餘食頃乃滅人審視之見琉璃內金瓶葢自
B33n0192_p0744a16║開瓶口有寸光如箸炯然西指雖急轉終不廻如此經
B33n0192_p0744b01║八日將入函光遂散出還入金瓶雲霧復起有童子能
B33n0192_p0744b02║誦法華經來禮舍利遂燒身於野以供養焉明年二月
B33n0192_p0744b03║六日泰山神鼓竟夜鳴北聽則聲南南聽則聲北東西
B33n0192_p0744b04║亦如之
B33n0192_p0744b05║青州於勝福寺起塔掘基深五尺遇磐石自然成大函
B33n0192_p0744b06║因而用之及舍利將入瓶內有光乍上乍下
B33n0192_p0744b07║牟州於巨神山寺起塔舍利初至二大紫芝欻現於道
B33n0192_p0744b08║天時陰雪舍利將下日便朗照始入函雲復合
B33n0192_p0744b09║隋州於智門寺起塔十月六日掘基得神龜七日甘露
B33n0192_p0744b10║降於石橋旁之楊樹有黑蜂無算來繞之八日旦大霧
B33n0192_p0744b11║舍利將之寺天便開朗歷光化縣忽見門內木連理過
B33n0192_p0744b12║楊樹之下甘露五道懸流沾灑輿上既而沈陰舍利將
B33n0192_p0744b13║下日便朗照始入函雲復合神龜色狀特異有文在其
B33n0192_p0744b14║腹曰王興州使叅軍獻之日日開匣欲視其頭而縮藏
B33n0192_p0744b15║不可見勅使著作郎王劭審檢龜便長引頸足恣人反
B33n0192_p0744b16║轉連日如之乃見有文在其頭曰上大王八十七千萬
B33n0192_p0745a01║年皇帝親撫視之入於懷袖自然馴狎放諸宮沼及草
B33n0192_p0745a02║內還來直至御前每放輒如之
B33n0192_p0745a03║襄州於太興國寺起塔天時陰晦舍利將下日便朗照
B33n0192_p0745a04║始入函雲復合
B33n0192_p0745a05║揚州於西寺起塔州久旱舍利入境其夜雨大洽
B33n0192_p0745a06║蔣州於栖霞寺起塔鄰人先夢佛從西北來寶葢旛花
B33n0192_p0745a07║映滿寺眾悉執花香出迎及舍利至如所夢焉
B33n0192_p0745a08║吳州於大禹寺起塔舍利凡五度江風波不起既至寺
B33n0192_p0745a09║放青黃赤白之光獲紫芝高二尺餘四莖共三葢天時
B33n0192_p0745a10║陰晦舍利將下日便朗照始入函雲復合
B33n0192_p0745a11║蘇州於虎丘山寺起塔其地是晉司徒王珣琴臺掘得
B33n0192_p0745a12║甎函銀合子有一舍利浮之鉢水右轉四周舍利初發
B33n0192_p0745a13║州天降雨未至寺日便出乃有雜色雲臨輿而行徘徊
B33n0192_p0745a14║不散至於塔所空裏有音樂之聲既而天又陰晦舍利
B33n0192_p0745a15║將下雲暫開舍利入函雲復合先是寺內鑿石井井吼
B33n0192_p0745a16║二日葢舍利將來之應也
B33n0192_p0745b01║衡州於衡嶽寺起塔沙門奉舍利自江陵水行二千餘
B33n0192_p0745b02║里四遇逆風願定便定四乞順風皆如所欲初掘基融
B33n0192_p0745b03║峯上有白雲濶二丈餘甚整直來臨基所右旋三匝乃
B33n0192_p0745b04║散既而陰晦舍利將下日便朗照始入函雲復合
B33n0192_p0745b05║桂州於緣化寺起塔舍利未至城十餘里有鳥千數夾
B33n0192_p0745b06║輿行飛入城乃散舍利將入塔五色雲來覆之
B33n0192_p0745b07║番州於洪楊鄉崇楊里之靈鷲山寺起塔掘得宋末所
B33n0192_p0745b08║置石函三其二各有銅函盛二小銀像其一有銀瓶子
B33n0192_p0745b09║盛金瓶疑本有舍利今乃空矣既而坑內有神仙雲氣
B33n0192_p0745b10║之像昔宋主劉義隆之時天竺有聖僧求那跋摩將詣
B33n0192_p0745b11║楊都路過靈鷲寺謂諸僧曰此間尋有異瑞兼直王者
B33n0192_p0745b12║登臨徵應建立終逢菩薩聖主方大修弘其年冬果有
B33n0192_p0745b13║羣燕共銜繡像委之堂內及齊主蕭道成初為始興太
B33n0192_p0745b14║守遊於此寺而起白塔陳天嘉三年寺內立碑其文也
B33n0192_p0745b15║如此聖主修弘驗於今日
B33n0192_p0745b16║交州於禪眾寺起塔
B33n0192_p0746a01║益州於法聖寺起塔天時陰晦舍利將下日便朗照始
B33n0192_p0746a02║入函雲復合
B33n0192_p0746a03║廓州於法講寺起塔舍利初發京下宿於臨臯沙門夢
B33n0192_p0746a04║失舍利是夜廓州有光高數丈從東方來入寺右繞佛
B33n0192_p0746a05║塔照及城樓內外洞朗遙望者疑燒積薪光漸西流食
B33n0192_p0746a06║頃乃沒及定塔基正當光沒之所又有香氣𣱦氳異常
B33n0192_p0746a07║瓜州於崇教寺起塔
B33n0192_p0746a08║虢州表言州雖不奉舍利亦請眾僧行道有一異鳥來
B33n0192_p0746a09║集梁上意似聽經不驚不動一夜一日乃下止於讀經
B33n0192_p0746a10║之牀人人讚歎摩挲又擎之以行道法師於佛前為之
B33n0192_p0746a11║受戒良久乃去
B33n0192_p0746a12║隋州典籤王威送流人九十道逢舍利盡釋其囚千里
B33n0192_p0746a13║期集無一違者隋州人於溳水作魚獄三百既見舍利
B33n0192_p0746a14║亦悉決放之餘州若此類葢多矣
B33n0192_p0746a15║皇帝於此十月之內每因食於齒下得舍利皇后亦然
B33n0192_p0746a16║以銀盌水浮其一出示百官須臾忽見有兩右旋相著
B33n0192_p0746b01║二貴人及晉王昭豫章王暕蒙賜蜆勅令審視之各於
B33n0192_p0746b02║蜆內得舍利一未過二旬宮內凡得十九多放光明自
B33n0192_p0746b03║是遠近道俗所有舍利率奉獻焉皇帝曰何必皆是真
B33n0192_p0746b04║諸沙門相與椎試之果有十三玉粟其真舍利鐵䆘而
B33n0192_p0746b05║無損
B33n0192_p0746b06║安德王雄等慶舍利感應表（并詔答）
B33n0192_p0746b07║臣雄等言臣聞大覺圓備理照空有至聖虛凝義無生
B33n0192_p0746b08║滅故雖形分聚芥尚貯金甖體散吹塵猶興寶剎自釋
B33n0192_p0746b09║提請灰之後育王建塔已來未有分布舍利紹隆勝業
B33n0192_p0746b10║伏惟皇帝積因曠劫宿證菩提降迹人王護持世界徃
B33n0192_p0746b11║者道消在運仁慈廢毀慈燈滅影智海絕流皇祚既興
B33n0192_p0746b12║法鼓方震區宇之內咸為淨土生靈之類皆覆梵雲去
B33n0192_p0746b13║夏六月爰發詔旨延請沙門奉送舍利於三十州以十
B33n0192_p0746b14║月十五日同時起塔而蒲州栖巖寺規模置塔之所於
B33n0192_p0746b15║此山上乃有鐘鼓之聲舍利在講堂內其夜前浮圖之
B33n0192_p0746b16║上發大光明爰及堂裏流照滿室將置舍利於銅函又
B33n0192_p0747a01║有光若香罏乘空而上至浮圖寶瓶復起紫焰或散或
B33n0192_p0747a02║聚皆成蓮華又有光明於浮圖上狀如佛像花趺宛具
B33n0192_p0747a03║停住久之稍乃消隱又有光明繞浮圖寶瓶蒲州城內
B33n0192_p0747a04║仁壽寺僧等遙望山頂光如樓闕山峯澗谷昭然顯見
B33n0192_p0747a05║照州城東南一隅良久不滅其栖巖寺者即是太祖武
B33n0192_p0747a06║元皇帝之所建造又華州置塔之處于時雲霧大雪忽
B33n0192_p0747a07║即開朗正當塔上有五色相輪舍利下訖還起雲霧皇
B33n0192_p0747a08║帝皇后又得舍利流輝散彩或出或沉自非至德精誠
B33n0192_p0747a09║道合靈聖豈能神功妙相致此奇特臣等命偶昌年既
B33n0192_p0747a10║覩太平之世生逢善業方出塵勞之境不勝抃躍謹拜
B33n0192_p0747a11║表陳賀以聞
B33n0192_p0747a12║門下仰惟正覺覆護羣品濟生靈於苦海救愚迷於火
B33n0192_p0747a13║宅朕所以至心迴向結念歸依思與率土臣民爰及幽
B33n0192_p0747a14║顯同崇勝業共為善因故分布舍利營建神塔而大聖
B33n0192_p0747a15║慈愍頻示光相宮殿之內舍利降靈莫測來由自然變
B33n0192_p0747a16║現歡喜頂戴得未魯有斯實羣生多幸延此嘉福豈朕
B33n0192_p0747b01║微誠所能致感覽王公等表悚敬彌深朕與王公等及
B33n0192_p0747b02║一切民庶宜更加剋勵興隆三寶今舍利真形猶有五
B33n0192_p0747b03║十所司可依前式分送海內庶三塗六道俱免葢纏稟
B33n0192_p0747b04║識含靈同登妙果主者施行
B33n0192_p0747b05║高麗百濟新羅三國使者將還各請一舍利於本國起
B33n0192_p0747b06║塔供養詔並許之詔於京師大興善寺起塔先置舍利
B33n0192_p0747b07║於尚書都堂十二月二日旦發焉是時天色澄明氣和
B33n0192_p0747b08║風靜寶輿旛幢香花音樂種種供養彌遍街衢道俗士
B33n0192_p0747b09║女不知幾千萬億服章行位從容有序上柱國司空公
B33n0192_p0747b10║安德王雄已下皆步從至寺設無遮大會而禮懺焉有
B33n0192_p0747b11║青雀狎於眾內或抽佩刀擲以布施當人叢而下都無
B33n0192_p0747b12║所傷仁壽二年正月二十三日復分布五十一州建立
B33n0192_p0747b13║靈塔令總管刺史已下縣尉已上廢當務七日請僧行
B33n0192_p0747b14║道教化打剎施錢十文一如前式期用四月八日午時
B33n0192_p0747b15║合國化內同下舍利封入石函所感瑞應者別錄如左
B33n0192_p0747b16║恒州表云舍利詣州建立靈塔三月四日到州即共州
B33n0192_p0748a01║府官人巡歷檢行安置處所唯治下龍藏寺堪得起塔
B33n0192_p0748a02║其月十日度地穿基至十六日未時有風從南而來寺
B33n0192_p0748a03║內香氣殊異無比道俗官私並悉共聞及有老人姓金
B33n0192_p0748a04║名瓚患鼻不聞香臭出二十餘年於時在眾亦聞香氣
B33n0192_p0748a05║因即鼻差至四月八日臨向午時欲下舍利光景明淨
B33n0192_p0748a06║天廓無雲空裏即雨寶屑天花狀似金銀碎薄大小間
B33n0192_p0748a07║雜雰雰散下猶如雪落先降塔基石函上遍墮寺內城
B33n0192_p0748a08║治俱有雜色晃曜金晶暎日時即將衣承取復在地拾
B33n0192_p0748a09║得道俗大眾十萬餘人並見俱獲又剎柱東西二處忽
B33n0192_p0748a10║有異氣其色黃白初細後麤如蜂火煙龍形宛轉迴屈
B33n0192_p0748a11║直上周旋塔頂遊騰清漢莫測長短良久乃滅又有四
B33n0192_p0748a12║白鶴從東北而來周遶塔上西南而去至二十日巳時
B33n0192_p0748a13║築塔基恰成復雨寶屑天花𭣣得盛有一升即遣行參
B33n0192_p0748a14║軍王亮於先奉獻皇帝開花於寶屑內復得舍利三顆
B33n0192_p0748a15║甚大歡欣
B33n0192_p0748a16║瀛州表云掘地欲安舍利石函時可深六尺許土裏忽
B33n0192_p0748b01║有真紫色光現須臾遂滅其土即有黑文雜間成篆書
B33n0192_p0748b02║字云轉輪聖王佛塔謹表聞知
B33n0192_p0748b03║黎州表云掘基安舍利塔於地下得一瓦銘曰千秋萬
B33n0192_p0748b04║歲樂未央
B33n0192_p0748b05║觀州表云舍利塔上有五色雲如車葢其日午時現至
B33n0192_p0748b06║暮
B33n0192_p0748b07║魏州表云所送舍利數度放光復有諸病人或患眼盲
B33n0192_p0748b08║或患五內發願禮拜病皆得愈至四月八日欲下舍利
B33n0192_p0748b09║午時天忽有一片五色雲香馥非常須臾之間即降金
B33n0192_p0748b10║花至九日旦復下銀花遍滿城池其花大者如榆莢小
B33n0192_p0748b11║者似火精人人皆得函盛奉獻其日復有一黑狗耽耳
B33n0192_p0748b12║白胷於舍利塔前舒左股屈右脚見人行道即起行道
B33n0192_p0748b13║見人持齋亦即持齋非時與食不食唯欲得飲淨水至
B33n0192_p0748b14║後日旦起解齋與粥始喫且寺內先有數箇猛狗但見
B33n0192_p0748b15║一狼狗無不競來吠嚙若見此狗入寺悉皆低頭掉尾
B33n0192_p0748b16║當爾之時看人男夫婦女三十餘萬盡皆不識此狗未
B33n0192_p0749a01║知從何而來
B33n0192_p0749a02║泰州表云欲下舍利時七日地微動至八日大動
B33n0192_p0749a03║充州表云敕書分送起塔以瑕丘縣普樂寺最為清淨
B33n0192_p0749a04║即於其所奉安舍利以去三月二十五日謹即經營以
B33n0192_p0749a05║為函葢初磨之時體唯青質及其功就變同瑪瑙五色
B33n0192_p0749a06║相雜紋彩煥然復於其裏間生白玉內外通徹照物如
B33n0192_p0749a07║水表裏洞朗鑒人等鏡其送舍利（缺）
B33n0192_p0749a08║曹州表云三月二十九日舍利於子城上赤光現四月
B33n0192_p0749a09║五日申時舍利現雙樹并有師子現五日亥時舍利現
B33n0192_p0749a10║金光長七寸六日卯時龍花樹現下有佛像俱出六日
B33n0192_p0749a11║卯時漆龕板外光明狀如金花色六日申時漆龕北板
B33n0192_p0749a12║上及佛菩薩雙樹等形六日亥時舍利精舍裏出黃白
B33n0192_p0749a13║花光長四五寸八日辰時漆龕板後雲霧金光等形狀
B33n0192_p0749a14║巳時漆龕板後娑羅樹蓮華影佛像眾僧師子形等午
B33n0192_p0749a15║時塔上五色雲現午後漆龕內板上有娑羅雙樹林樓
B33n0192_p0749a16║閣等現九日漆龕內板上疊石壘基文甲後漆龕板外
B33n0192_p0749b01║大娑羅樹及僧執香罏等形容金佛像現似若太子初
B33n0192_p0749b02║生身如黃金色後有三僧身著紫黃法服手捉香罏供
B33n0192_p0749b03║養其香氣與世香不同每日恒聞
B33n0192_p0749b04║晉州表云舍利於塔前放光三度皆紫光色眾人盡見
B33n0192_p0749b05║杞州表云舍利以三月四日到州十四日辰時琉璃瓶
B33n0192_p0749b06║裏色白如月須臾之間即變為赤色至四月二日後變
B33n0192_p0749b07║作紫光或現青色瓶內流轉一來一去循環不止道俗
B33n0192_p0749b08║瞻仰咸共歸依實相容儀良久乃散七日午時神影復
B33n0192_p0749b09║出變動輝煥於前無異
B33n0192_p0749b10║徐州表云舍利二月二十八日至州西一驛宿其夜陰
B33n0192_p0749b11║雨舍利放光向州四十五里其淨道寺僧向北山看光
B33n0192_p0749b12║影從驛所舍利處而來舍利石函葢四月五日磨治訖
B33n0192_p0749b13║遂變出仙人二僧四人居士一人騏驎一師子一魚二
B33n0192_p0749b14║自餘並似山水之狀
B33n0192_p0749b15║鄧州表云舍利四月六日石函變作玉及瑪瑙其石有
B33n0192_p0749b16║文現正國德三字并有仙人麟鳳等出
B33n0192_p0750a01║安州表云奏寺安置送舍利法師浮業共州官人量度
B33n0192_p0750a02║基申時忽有香氣𣱦氳乘空而至芬芳微妙世未曾有
B33n0192_p0750a03║道俗咸皆驚愕隨至處所香氣遍滿至五更方始散盡
B33n0192_p0750a04║又至四月八日行道日滿供設大齋午時欲下舍利道
B33n0192_p0750a05║俗一萬餘人法師昇高座手捧舍利以示大眾人人悲
B33n0192_p0750a06║感不能自勝即有赤色從師手內瓶口而出便二度放
B33n0192_p0750a07║光高一丈又下石函忽有白雲團圓如葢正當函上右
B33n0192_p0750a08║旋數匝閉訖還當元出之處消滅又塔南先有佛閣當
B33n0192_p0750a09║時鏁閉舍利於其下立道場遣二防人看守忽聞閣上
B33n0192_p0750a10║有眾人行聲看閣門仍閉又復須臾復聞行聲即走告
B33n0192_p0750a11║寺主來共開閣門上驗看唯有佛像自外都無所見又
B33n0192_p0750a12║下舍利訖日到申時有法師淨梵頭陀僧淨滔於舍利
B33n0192_p0750a13║塔後臨水巖邊為諸道俗受菩薩戒眾人見羣魚行隊
B33n0192_p0750a14║遊水首皆南出似欲歸依多少一萬餘請二禪師乘船
B33n0192_p0750a15║入水為魚受戒然水內諸魚悉迴首向船隨逐巡行如
B33n0192_p0750a16║似聽法
B33n0192_p0750b01║趙州表云舍利以三月四日到州臣等於治下文際寺
B33n0192_p0750b02║安置起塔二日治剎行道舍利於塔所放赤光從未至
B33n0192_p0750b03║申更見不同或似像形或似樓閣或見白光乍大乍小
B33n0192_p0750b04║巡繞舍利遶瓶行道或隱或顯或遲或速官人道俗莫
B33n0192_p0750b05║不親見驚喜號咽沸騰寺內至四日又放赤光曜如金
B33n0192_p0750b06║色縱橫一尺餘紫緣相間前後三度良久乃滅又見一
B33n0192_p0750b07║佛像長二尺餘坐於蓮花趺坐又以二菩薩挾侍長一
B33n0192_p0750b08║尺餘從卯至巳見諸形相道俗四部二萬餘人咸悉瞻
B33n0192_p0750b09║仰
B33n0192_p0750b10║豫州表云舍利瓶有白光須臾成五色遊轉瓶內形相
B33n0192_p0750b11║非常又鑿舍利銘其石更無異質鑿至皇帝一字從上
B33n0192_p0750b12║點及豎牽橫畫隨鑿之處如刻金所成
B33n0192_p0750b13║利州表云舍利三月二十六日夜一更內放光遍照衙
B33n0192_p0750b14║內如月
B33n0192_p0750b15║明州表云四月八日下舍利掘地安石函乃得一像
B33n0192_p0750b16║衛州表云四月三日齋訖舍利金瓶外其色紅赤鮮麗
B33n0192_p0751a01║殊常或行琉璃瓶底或遊瓶側緣瓶上下光明外照比
B33n0192_p0751a02║至八日照灼如初
B33n0192_p0751a03║洺州表云舍利三月十一日天降甘澤十三日乃止有
B33n0192_p0751a04║戒德沙門僧猛先患腰脚不堪出行其日聞舍利欲到
B33n0192_p0751a05║合寺馳走僧猛自身抱患不得奉迎命弟子法藏扶侍
B33n0192_p0751a06║出戶迴心正念遂便得起行出城十里許親迎舍利因
B33n0192_p0751a07║比瘳降漸堪得行
B33n0192_p0751a08║毛州表云舍利二月二十七日到州其日即依式安置
B33n0192_p0751a09║一切男女皆發菩提心競趣歸依瘂者能言攣躃之人
B33n0192_p0751a10║悉皆能行石函乃變如琉璃內外明徹四月十二日天
B33n0192_p0751a11║雨金銀花等表送奉獻
B33n0192_p0751a12║冀州表云舍利放光五色照滿城治時有一僧先患目
B33n0192_p0751a13║盲亦得見舍利復有一人患腰脚攣躃十五年自舍利
B33n0192_p0751a14║到州所是患人禮拜發願即得行動
B33n0192_p0751a15║宋州表云三月四日舍利至州其所部送城縣市院先
B33n0192_p0751a16║有古井漚由來鹹苦水色舊赤全不堪食其縣民胡子
B33n0192_p0751b01║乾因取水和泥怪其色白嘗覺甚甘四月三日舍利於
B33n0192_p0751b02║塔內放赤色光六日夜五更寺內又放白色光七日辰
B33n0192_p0751b03║時寺內天雨白花目驗雰雰然狀如細雪不落於地八
B33n0192_p0751b04║日午時欲下舍利入函天上有白鶴翔塔基之上
B33n0192_p0751b05║懷州表云舍利於州城長壽寺安置四月五日辰時有
B33n0192_p0751b06║一雄雉飛來函側心閒從容質羽鮮華自飛自止曾無
B33n0192_p0751b07║驚畏河內縣民楊邁特以示道俗六千餘人莫不同見
B33n0192_p0751b08║勅使沙門靈粲即與受戒其雉向師似如聽法師云此
B33n0192_p0751b09║雉是野鳥內法道理無容籠繫即令送城北太行山放
B33n0192_p0751b10║之舍利塔廂復有一跡從塔東南三步而來直到塔所
B33n0192_p0751b11║不見還蹤復無入處或闊四寸或闊三寸蟠屈逶迤狀
B33n0192_p0751b12║等龍蛇之跡官人道俗並悉共見入日至午前舍利欲
B33n0192_p0751b13║入塔函遂放光於瓶外巡迴數匝暉彩照曜或上或下
B33n0192_p0751b14║乍隱乍出
B33n0192_p0751b15║汴州表云舍利三月二日到州權置州館六日夜大德
B33n0192_p0751b16║僧惠徹等忽聞香氣有異尋常至八日諸僧迎舍利將
B33n0192_p0752a01║向塔所大德僧僧粲等五人復聞香氣去惠福寺門四
B33n0192_p0752a02║十餘步遂放青色光覆炤露帳大久乃滅其寺有舍利
B33n0192_p0752a03║在僧房供養其日杞州人張相仁於僧房見寺內舍利
B33n0192_p0752a04║復放青色光恰與新至舍利色狀相似十日復至見赤
B33n0192_p0752a05║色光臨寺佛堂高五尺其夜四更復見青赤雜色光於
B33n0192_p0752a06║寺復有一老母患腰已來二十餘年拄杖伏地而行聞
B33n0192_p0752a07║舍利至寺強來禮拜於大眾裏見舍利光腰即得差捨
B33n0192_p0752a08║杖而行
B33n0192_p0752a09║洛州表云舍利三月十六日至州即於漢王寺內安置
B33n0192_p0752a10║至二十三日忽降香氣世未曾有四月七日夜一更向
B33n0192_p0752a11║盡東風忽起燈花絕焰在佛堂東南神光焰燭復有香
B33n0192_p0752a12║風吹來官人道俗等共聞見於是彌增剋念至八日臨
B33n0192_p0752a13║下舍利塔側桐樹枝葉低莖
B33n0192_p0752a14║幽州表云三月二十六日於弘業寺安置舍利石函始
B33n0192_p0752a15║磨兩面以水洗之明如水鏡內外相通紫光燄起其石
B33n0192_p0752a16║斑駮又類瑪瑙潤澤炫燿光似琉璃至四月一日起齋
B33n0192_p0752b01║行道至三日亥時舍利前焚香供養燈光炤庭眾星夜
B33n0192_p0752b02║朗有素光舒卷在佛輿之上至八日舍利入函自旦及
B33n0192_p0752b03║辰函石現文髣髴像有菩薩光彩粉藻又似眾仙其間
B33n0192_p0752b04║鳥獸林木諸狀不惑者眾實難詳審其有文理照顯分
B33n0192_p0752b05║明今畫圖奉進
B33n0192_p0752b06║許州表云三月三日初夜於州北境去州九十里舍利
B33n0192_p0752b07║放光紫赤二色照曜州城內外民庶皆見神光四月七
B33n0192_p0752b08║日在州大廳舍利出金瓶之外琉璃瓶內行道放光至
B33n0192_p0752b09║八日在辨行寺塔所又放光明午時舍利欲入石函又
B33n0192_p0752b10║有五色光彩雲來臨塔上雲形如葢其日在塔西南一
B33n0192_p0752b11║百餘步依育王造塔本記一枯池不在四畔正在池中
B33n0192_p0752b12║可深九尺忽有甘井自現其水不可思議當時道俗看
B33n0192_p0752b13║者二萬餘人同飲齊見所錄瑞應奉表奏聞
B33n0192_p0752b14║荊州舍利現雲如車葢正當塔上雲間雨花遊颺不落
B33n0192_p0752b15║眾鳥翔塔
B33n0192_p0752b16║濟州舍利本一至彼現二放光照現聞異香氣雲間出
B33n0192_p0753a01║音自然鐘聲及以讚善大鳥羣飛塔下
B33n0192_p0753a02║楚州舍利當行道日野鹿來聽鶴遊塔上
B33n0192_p0753a03║莒州舍利本一至彼現三放光映炤掘基地下忽得銅
B33n0192_p0753a04║塔及瘂者能言
B33n0192_p0753a05║營州舍利三度放光白色舊龜石自然析解用書石函
B33n0192_p0753a06║杭州舍利山間掘基得自然石窟容舍利函
B33n0192_p0753a07║潭州舍利江鳥迎送
B33n0192_p0753a08║潞州舍利至彼自然泉涌飲者病愈
B33n0192_p0753a09║洪州舍利白項鳥引路
B33n0192_p0753a10║德州舍利至彼躃者能行大鳥旋塔
B33n0192_p0753a11║鄭州舍利放光旛向內垂
B33n0192_p0753a12║江州舍利至彼行道日耕人犂得一銅像
B33n0192_p0753a13║蘭州舍利掘基地下得一石像又小兒撥得二銅像
B33n0192_p0753a14║慈州舍利現白雲葢如飛仙自然泉涌飲者病愈
B33n0192_p0753a15║廉州未得舍利別得一舍利放光佛香罏煙氣又類蓮
B33n0192_p0753a16║華黃白色天雨寶屑
B33n0192_p0753b01║雍州表云仁壽二年五月十二日京城內勝光寺大興
B33n0192_p0753b02║善寺法界寺州公廨裏及城治街巷天雨銀屑大如榆
B33n0192_p0753b03║莢小如麩等表送奉獻仁覺寺五月十二日未時有風
B33n0192_p0753b04║從西南來如香氣𣱦氳沙門及經生道俗等並悉俱聞
B33n0192_p0753b05║當夜雨寶屑天花芭蕉枝葉椶櫚莖幹上人皆拾得大
B33n0192_p0753b06║小如前無異仁壽二年六月五日夜仁壽宮所慈善寺
B33n0192_p0753b07║新佛堂內靈光映現形如鉢許從前柱遶梁栿眾僧覩
B33n0192_p0753b08║見仁壽二年六月五日夜雨銀屑天花琵琶葉上及餘
B33n0192_p0753b09║草頭上落地仁壽二年六月八日諸州送舍利沙門使
B33n0192_p0753b10║還宮所見旨相問慰勞訖令九日赴慈善寺為慶光齋
B33n0192_p0753b11║僧眾至寺讚誦旋遶行香欲食空裏微零復雨銀屑天
B33n0192_p0753b12║花舍人崔君德令盛奉獻京城內勝光寺模得陝州舍
B33n0192_p0753b13║利石函變現瑞像娑羅雙樹等形相者仁壽二年五月
B33n0192_p0753b14║二十三日已後在寺日日放光連連相續緣感即發不
B33n0192_p0753b15║止晝夜城治道俗遠來看人歸依禮拜闐門塞路徃還
B33n0192_p0753b16║如市遇斯光者照動羣心悲喜發意其城內諸寺外縣
B33n0192_p0754a01║諸州以絹素模將去者或上舉放光或在道映照或至
B33n0192_p0754a02║前所開明現朗光光色別隨見不同仁壽二年七月十
B33n0192_p0754a03║五日京城內延興寺灌寫釋迦金銅像丈六其夜雨寶
B33n0192_p0754a04║屑銀華香氣甚異無比
B33n0192_p0754a05║陝州舍利從三月十五日申時至四月八日戌時合一
B33n0192_p0754a06║十一度見靈瑞總有二十一事四度放光光內見華樹
B33n0192_p0754a07║二度五色雲掘地得鳥石函變異八娑羅樹樹下見水
B33n0192_p0754a08║一臥佛三菩薩一神尼函內見鳥三枝金華興雲成輪
B33n0192_p0754a09║相自然旛葢函內流出香雲再放光舍利在陝州城三
B33n0192_p0754a10║月二十三日夜二更裏大通寺善法寺闡業寺並見光
B33n0192_p0754a11║明唯善法寺所見光內有兩箇華樹形色分明久而方
B33n0192_p0754a12║滅其色初赤尋即變白後散如水銀滿屋之內物皆照
B33n0192_p0754a13║徹舍利在大興國寺四月二日夜二更裏靈勝寺見光
B33n0192_p0754a14║明洞了庭前果樹及北坡草木光照處見其形塔基下
B33n0192_p0754a15║掘地得鳥舍利來向大興國寺三月二十八日卯時司
B33n0192_p0754a16║馬張備共大都督侯進檢校築基掘地已深五尺有閿
B33n0192_p0754b01║鄉縣玉山鄉民杜化雲钁下忽出一鳥青黃色大如鶉
B33n0192_p0754b02║馴行塔內安然自處執之不恐未及奉送其鳥致死今
B33n0192_p0754b03║營福事於舍利塔內獲非常之鳥既以出處為異謂合
B33n0192_p0754b04║嘉祥今別畫鳥形謹附聞奏五色雲再見三月十五日
B33n0192_p0754b05║申時舍利到陝州城南三里澗即有五色雲從東南鬱
B33n0192_p0754b06║起俄爾總成一葢即變如紫羅色舍利入城方始散滅
B33n0192_p0754b07║當時道俗並見至二十八日未時在大興國寺復有五
B33n0192_p0754b08║色雲從西北東南二處而來舍利塔上相合共成一段
B33n0192_p0754b09║時有文林郎韋範大都督楊旻及官民等並同觀矚其
B33n0192_p0754b10║雲少時即散者也兩度出聲舍利在州三月二十三日
B33n0192_p0754b11║夜從寶座出聲如人間打靜聲至三乃止後在大興國
B33n0192_p0754b12║寺四月五日酉時復出一聲大於前者道俗並聞石函
B33n0192_p0754b13║內外四面見佛菩薩神尼娑羅樹光明等四月七日巳
B33n0192_p0754b14║時欲遣使人送放光等四種瑞表未發之間司馬張備
B33n0192_p0754b15║共崤縣令鄭乾意閿鄉縣丞趙懷坦大都督侯進當作
B33n0192_p0754b16║人民侯謙等至舍利塔基內石函所檢校同見函外東
B33n0192_p0755a01║面石文亂起其張備等怪異更向北面乾意以衫袖拂
B33n0192_p0755a02║拭隨手向上即見娑羅樹一雙東西相對枝葉宛具作
B33n0192_p0755a03║深青色俄頃道俗奔集復於西面外以水澆洗即見兩
B33n0192_p0755a04║樹葉有五色次南面外復有兩樹枝條稍直其葉色黃
B33n0192_p0755a05║白次東面外復有兩樹色青葉長其四面樹下並有水
B33n0192_p0755a06║文於此兩樹之間使人文林郎韋範初見一鳥仰臥司
B33n0192_p0755a07║馬張備次後看時其鳥已立鳥前有金華三枝鳥形大
B33n0192_p0755a08║小毛色與前掘地得者不異其鳥須㬰向西南行至佛
B33n0192_p0755a09║下停住函內西南近角復有一菩薩坐華臺上面向東
B33n0192_p0755a10║有一立尼面向西而向菩薩合掌相去二寸西面內復
B33n0192_p0755a11║有二菩薩並立一金色面向南一銀色面向北相去可
B33n0192_p0755a12║有三寸西脣上有一臥佛側身頭向北面向西其三菩
B33n0192_p0755a13║薩於石內並放紅紫光高一尺許從巳至未形狀不移
B33n0192_p0755a14║圖畫已後色漸微滅道俗觀者其數不少此函本是青
B33n0192_p0755a15║石色甚黑闇見瑞之時變為明白表裏映徹周迴四面
B33n0192_p0755a16║俱遣人坐並相照見無所翳障其函內外四面總見一
B33n0192_p0755b01║佛三菩薩一尼一鳥三枝華八株樹今別畫圖狀謹附
B33n0192_p0755b02║聞奏午時四方雲起變成輪相復有自然旛葢及塔上
B33n0192_p0755b03║香雲二度光見四月八日午時欲下舍利于時道俗悲
B33n0192_p0755b04║號四方忽然一時雲起如煙如霧漸欲向上至於日所
B33n0192_p0755b05║即遶日變成一暈猶如車輪內別有白雲團圓翳日日
B33n0192_p0755b06║光漸即微闇如小盞許在輪外周匝次第以雲為輻其
B33n0192_p0755b07║輪及輻並作紅紫色至下舍利訖其雲散滅日光還即
B33n0192_p0755b08║明淨復於塔院西北牆外大有自然旛葢亦有見旛葢
B33n0192_p0755b09║圍繞舍利者當時謂有人捉旛供養至下舍利訖其旛
B33n0192_p0755b10║葢等忽即不見于時道俗見者不少至戌時司馬張備
B33n0192_p0755b11║等見塔上有青雲氣從塔內而出其雲甚香即喚使人
B33n0192_p0755b12║文林郎韋範大興寺僧曇暢入裏就看備共韋範等並
B33n0192_p0755b13║見流光向西北東南二處流行須臾即滅（並廣弘明集）
B33n0192_p0755b14║再立舍利塔詔（仁壽四年下詔大興善寺僧洪遵乃搜舉名解者用承上命登又勅
B33n0192_p0755b15║送三十餘州）
B33n0192_p0755b16║朕祗受肇命撫育生民遵奉聖教重興像法而如來大
B33n0192_p0756a01║慈覆護羣品感見舍利開導含生朕已分布逮近皆起
B33n0192_p0756a02║靈塔其間諸州猶有未遍今更請大德奉送舍利各徃
B33n0192_p0756a03║諸州依前造塔所請之僧必須德行可尊善解法相使
B33n0192_p0756a04║能宣揚佛教感悟愚迷宜集諸寺三綱詳共推擇錄以
B33n0192_p0756a05║奏聞當與一切蒼生同斯福業
B33n0192_p0756a06║鄭善果舍利瑞應表（仁壽造塔釋法彥送舍利於沂州善應寺刺史鄭善
B33n0192_p0756a07║果上表　案前記無沂州此為再立塔時也）
B33n0192_p0756a08║臣聞敬天育物則乾象著其能順地養民則坤元表其
B33n0192_p0756a09║德是以陶唐祗躬弗懈休氣呈祥夏后水土成功玄珪
B33n0192_p0756a10║告錫方知天時人事影響若神伏惟陛下秉圖揖讓受
B33n0192_p0756a11║命君臨區宇無塵聲教盡一含弘光大慈愍無邊天佛
B33n0192_p0756a12║垂鑒降茲榮瑞掘基六處並得異砂炫燿相輝俱同金
B33n0192_p0756a13║寶牛為禮拜太古未經雲騰五色於今方見又感虵形
B33n0192_p0756a14║雜彩盤旋塔基鶴揚玄素徘徊空際雖軒皇景瑞空傳
B33n0192_p0756a15║舊章漢帝慶徵徒書簡冊自非德隆三寶道冠百王豈
B33n0192_p0756a16║能感斯美慶招茲靈異
B33n0192_p0756b01║詔釋曇遷（開皇七年下詔於大興善寺供養　遷見後）
B33n0192_p0756b02║皇帝敬問徐州曇遷法師承修敘妙因勤精道教護持
B33n0192_p0756b03║正法利益無邊誠釋氏之棟梁即人倫之龍象也深願
B33n0192_p0756b04║巡歷所在承風飡德限以朝務實懷虛想當即來儀以
B33n0192_p0756b05║沃勞望弟子之內閑解法相能轉梵音者十人並將入
B33n0192_p0756b06║京當與師崇建正法刊定經典且道法初興觸途草創
B33n0192_p0756b07║弘獎建立終藉通人京邑之間遠近所湊宣揚法事為
B33n0192_p0756b08║惠殊廣想振錫拂衣勿辭勞也尋望見師不復多及
B33n0192_p0756b09║詔釋智舜（智舜姓孟趙州大陸人開皇十年下詔）
B33n0192_p0756b10║皇帝敬問趙州房子界嶂洪山南谷舊禪房寺智舜禪
B33n0192_p0756b11║師冬日極寒禪師道體清勝教導蒼生使早成就朕甚
B33n0192_p0756b12║嘉焉朕統在兆民之上弘護正法夙夜無怠今遣開府
B33n0192_p0756b13║盧元壽指宣徃意并送香物如別（佛祖歷代通載云仁壽初詔曰皇帝敬問
B33n0192_p0756b14║章法山之南谷智舜禪師冬月極寒味道安隱勉勗蒼生成就聖業惟慈願力朕寶嘉焉今遣開府盧元壽宣
B33n0192_p0756b15║朕意起禪師赴闕）
B33n0192_p0756b16║詔釋靈裕（靈裕姓趙定州鉅鹿曲陽人開皇十一年下詔末又住演空寺相州治西）
B33n0192_p0757a01║敬問相州大慈寺靈裕法師朕遵崇三寶歸向情深恒
B33n0192_p0757a02║願闡揚大乘護持正法法師梵行精淳理義淵遠弘通
B33n0192_p0757a03║聖教開導聾瞽道俗欽仰思作福田京師天下具瞻四
B33n0192_p0757a04║方輻湊故遠召法師共營功業宜知朕意早入京也
B33n0192_p0757a05║又詔
B33n0192_p0757a06║敬問演空寺大德靈裕法師朕遵仰聖教重興三寶欲
B33n0192_p0757a07║使生靈咸蒙福力法師捨離塵俗投旨法門精誠若此
B33n0192_p0757a08║深副朕懷
B33n0192_p0757a09║詔釋僧照（僧照京兆人不詳氏族道德遠聞因下詔）
B33n0192_p0757a10║禪師德居物議道映遂初窮處巖阿養素崇業朕甚嘉
B33n0192_p0757a11║焉今送供奉用展翹敬
B33n0192_p0757a12║曇遷為禪定寺主勅（獻皇后崩於京邑置禪定寺勅遷為寺主）
B33n0192_p0757a13║自稠師滅後禪門不開雖戒慧乃弘而行儀攸闕今所
B33n0192_p0757a14║立寺既名禪定望嗣前塵宜於海內召名德禪師百二
B33n0192_p0757a15║十人各二侍者並委遷禪師搜揚有司具禮即以遷為
B33n0192_p0757a16║寺主
B33n0192_p0757b01║勞問智聚法師勑（聚姓朱住蘇州虎丘東山寺開皇十一年降勑勞問）
B33n0192_p0757b02║法師栖身淨土援志法門普為眾生宣揚正教勤修功
B33n0192_p0757b03║德率勵法徒專心講誦廣濟羣品欽承德業朕甚嘉之
B33n0192_p0757b04║賜釋法藏濟法寺名勅（藏見後）
B33n0192_p0757b05║藏禪師落髮僧首又設大齋弘法之盛孰不可等其所
B33n0192_p0757b06║住處可為濟法（並續高僧傳）
B33n0192_p0757b07║遺釋慧則
B33n0192_p0757b08║敬問婺州雙林寺慧則法師朕尊崇聖教重興法典欲
B33n0192_p0757b09║使一切生靈咸蒙福力法師捨離塵俗投志法門專心
B33n0192_p0757b10║講誦宣揚妙典精誠如此深副朕懷既利益羣生當不
B33n0192_p0757b11║辭勞也猶寒道體如宜今遣使人指宣徃意（淳化帖）
B33n0192_p0757b12║手勑靈藏法師（靈藏姓王雍州新豐人始與帝為布衣交及即位建大興善寺居之
B33n0192_p0757b13║帝手詔藏由是度人至數萬有疑之者帝曰律師化人為善朕禁人為惡意則一也）
B33n0192_p0757b14║弟子是俗人天子律師是道人天子有欲離俗者任師
B33n0192_p0757b15║度之（佛祖統紀欲通載作能）
B33n0192_p0757b16║勑釋智顗（陳禎明二年隋伐陳國亡顗以時方喪亂杖策荊湘至廬山憇焉開皇十年降
B33n0192_p0758a01║勑　一作詔　顗見後）
B33n0192_p0758a02║皇帝敬問光宅寺智顗禪師朕於佛教敬信情重徃者
B33n0192_p0758a03║周武之時毀壞佛法發心立願必許護持及受命於天
B33n0192_p0758a04║仍即興復仰憑神力法輪重轉十方眾生俱獲利益比
B33n0192_p0758a05║以有陳虐亂殘暴東南百姓勞役不勝其苦故命將出
B33n0192_p0758a06║師為民除害吳越之地今得廓清道俗乂安深稱朕意
B33n0192_p0758a07║朕尊崇正法救濟蒼生欲令福田永存津梁無極師既
B33n0192_p0758a08║已離世網修己化人必希獎進僧倫固守禁戒使見者
B33n0192_p0758a09║欽服聞即生善方副大道之心是為出家之業若身從
B33n0192_p0758a10║道服心染俗塵非直含生之類無所歸依抑恐妙法之
B33n0192_p0758a11║門更來謗讟宜相勸勵以同朕心春日漸暄道體如宜
B33n0192_p0758a12║也（正月十六日內史令安平公臣李德林宣內史侍郎武安子臣李元操奉內史舍人裴矩行）
B33n0192_p0758a13║與智顗書
B33n0192_p0758a14║暌覲稍久惟用傾結道體康悆動寂怡神路首促忽豈
B33n0192_p0758a15║復委宣今貺烏紗蚉幬一張鬱泥南布毠㲚一緣紫綖
B33n0192_p0758a16║鞾一量南榴枕一枚（南一作抩）
B33n0192_p0758b01║勅給荊州玉泉寺額書（顗以開皇十二年至荊州於當陽玉泉創立精舍意
B33n0192_p0758b02║嫌迫隘上金龍池北趺坐入定夕見有人威儀如王曰予即關某此去一舍山如覆船弟子當與
B33n0192_p0758b03║子平師既出定湫潭千丈化為平阯棟宇煥麗領眾入居一日神白師受戒永為菩提之本因
B33n0192_p0758b04║奉書晉王上伽藍圖帝勅賜名玉泉）
B33n0192_p0758b05║皇帝敬問修禪寺智顗禪師省書具至意孟秋餘熱道
B33n0192_p0758b06║體何如熏修禪悅有以怡慰所須寺名額今依來請智
B33n0192_p0758b07║邃師還指宣徃意（開皇十三年七月二十三日兼內史令蜀王臣秀宣內史侍郎武安子臣
B33n0192_p0758b08║李元操奉內史舍人長垣男臣鄭子良行　並國清百錄）
B33n0192_p0758b09║懺悔文（此與舍利感應記所載略同）
B33n0192_p0758b10║開皇十三年十二月八日隋皇帝佛弟子姓名敬白十
B33n0192_p0758b11║方盡虛空遍法界一切諸佛一切諸法一切諸大賢聖
B33n0192_p0758b12║僧仰惟如來慈悲弘道垂教救拔塵境濟度含生斷邪
B33n0192_p0758b13║惡之源開仁善之路自朝及野咸所依憑屬周代亂常
B33n0192_p0758b14║侮懱聖跡塔寺毀廢經像淪亡無隔中外掃地悉盡致
B33n0192_p0758b15║使愚者無以導惽迷智者無以尋靈聖弟子徃藉三寶
B33n0192_p0758b16║因緣今膺千年昌運作民父母思拯黎元重顯尊容再
B33n0192_p0759a01║崇神化頹基毀跡更事莊嚴廢像遺經悉令雕撰雖誠
B33n0192_p0759a02║心懇到猶恐未周故重勤求今得顯出而沉頓積年汙
B33n0192_p0759a03║毀非處如此之事事由弟子今於三寶前志心發露懺
B33n0192_p0759a04║悔周室除滅之時自上及下或因公禁或起私情毀像
B33n0192_p0759a05║殘經慢僧破寺如此之人罪實深重今於三寶前悉為
B33n0192_p0759a06║發露懺悔敬施一切毀廢經像絹十二萬疋皇后又敬
B33n0192_p0759a07║施絹十二萬疋王公已下爰至黔黎又人敬施錢一文
B33n0192_p0759a08║願一切諸佛一切諸法一切諸大賢聖僧為作證明受
B33n0192_p0759a09║弟子懺悔（歷代三寶記）
B33n0192_p0759a10║
B33n0192_p0759a11║
B33n0192_p0759a12║
B33n0192_p0759a13║
B33n0192_p0759a14║
B33n0192_p0759a15║
B33n0192_p0759a16║釋文紀卷三十八