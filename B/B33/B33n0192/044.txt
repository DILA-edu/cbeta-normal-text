B33n0192_p0851a01║欽定四庫全書
B33n0192_p0851a02║釋文紀卷四十四
B33n0192_p0851a03║明　梅鼎祚　輯
B33n0192_p0851a04║無名氏（一　此下序記竝未詳作者經及論律第以世代為次）
B33n0192_p0851a05║（後漢　吳　　東晉　符秦　姚秦　宋　　後魏　隋）
B33n0192_p0851a06║四十二章經序（後漢）
B33n0192_p0851a07║昔漢孝明皇帝夜夢見神人身體有金色項有日光飛
B33n0192_p0851a08║在殿前意中欣然甚悅之明日問羣臣此為何人也有
B33n0192_p0851a09║通人傅毅曰臣聞天竺有得道者號曰佛輕舉能飛殆
B33n0192_p0851a10║將其神也於是上悟即遣使者張騫羽林中郎將秦景
B33n0192_p0851a11║博士弟子王遵等十二人至大月支國寫取佛經四十
B33n0192_p0851a12║二章在十四石函中登起立塔寺於是道法流布處處
B33n0192_p0851a13║修立佛寺遠人伏化願為臣妾者不可稱數國內清寧
B33n0192_p0851a14║含識之類蒙恩受賴于今不絕也（出三藏記集）
B33n0192_p0851a15║佛說興起行經序（一名嚴成宿緣經後漢外國三藏康孟詳譯）
B33n0192_p0851a16║所謂崑崙山者則閻浮利地之中心也山皆寶石周匝
B33n0192_p0851b01║有五百窟窟皆黃金常五百羅漢居之阿耨大泉外周
B33n0192_p0851b02║圍山山內平地泉處其中泉岸皆黃金以四獸頭出水
B33n0192_p0851b03║其口各繞一匝已還復其方出投四海象口所出者則
B33n0192_p0851b04║黃河是也其泉方各二十五由延深三厥劣一厥劣者
B33n0192_p0851b05║七里也泉中有金臺方一由延臺上有金蓮華以七寶
B33n0192_p0851b06║為莖如來將五百羅漢常以月十五日於中說戒因舍
B33n0192_p0851b07║利弗問佛十事宿緣後以十五日時將本弟子說訖乃
B33n0192_p0851b08║止如是至九往所以十問而九答者以木鏘之對人間
B33n0192_p0851b09║償之欲示人宿緣不可逃避故也又阿耨泉中非有漏
B33n0192_p0851b10║礙形所可周遊雖有阿難為如來所接也所以殷勤告
B33n0192_p0851b11║舍利弗者欲化諸龍故也（大藏與字函）
B33n0192_p0851b12║法句經序（吳）
B33n0192_p0851b13║曇鉢偈者眾經之要義曇之言法鉢者句也而法句經
B33n0192_p0851b14║別有數部有九百偈或七百偈及五百偈偈者結語猶
B33n0192_p0851b15║詩頌也見佛見事而作非一時言各有本末布在眾經
B33n0192_p0851b16║佛一切智厥性大仁愍傷天下出興于世開現道義所
B33n0192_p0852a01║以解人凡十二部經總括其要別為四部四部阿含佛
B33n0192_p0852a02║去世後阿難所傳卷無大小皆稱聞如是處佛所究暢
B33n0192_p0852a03║其說是後五部沙門各自鈔眾經中四句六句之偈比
B33n0192_p0852a04║次其義條別為品於十二部經靡不斟酌無所適名故
B33n0192_p0852a05║曰法句夫諸經為法言法句者猶法言也近世葛氏傳
B33n0192_p0852a06║七百偈偈義致深譯人出之頗使其渾漫唯佛難值其
B33n0192_p0852a07║文難聞又諸佛興皆在天竺天竺言語與漢異音云其
B33n0192_p0852a08║書為天書語為天語名物不同傳實不易唯昔藍調安
B33n0192_p0852a09║侯世高都尉弗調譯梵為漢審得其體斯以難繼後之
B33n0192_p0852a10║傳者雖不能密猶尚貴其實麤得大趣始者維祇難出
B33n0192_p0852a11║自天竺以黃武三年來適武昌僕從受此五百偈本請
B33n0192_p0852a12║其同道竺將炎為譯將炎雖善天竺語未備曉漢其所
B33n0192_p0852a13║傳言或得梵語或以義出音近於質直僕初嫌其為辭
B33n0192_p0852a14║不雅維祗難曰佛言依其義不用飾取其法不以嚴其
B33n0192_p0852a15║傳經者當令易曉勿失厥義是則為善座中或曰老氏
B33n0192_p0852a16║稱美言不信信言不美仲尼亦云書不盡言言不盡意
B33n0192_p0852b01║明聖人意深邃無極今傳梵義實宜徑達是以自竭受
B33n0192_p0852b02║譯人口因循本㫖不加文飾譯所不解則闕不傳故有
B33n0192_p0852b03║脫失多不出者然此雖辭朴而㫖深文約而義博事均
B33n0192_p0852b04║眾經章有本故句有義說其在天竺始進業者不學法
B33n0192_p0852b05║句謂之越敘此乃始進者之鴻漸深入者之奧藏也可
B33n0192_p0852b06║以啟蒙辨惑誘人自立學之功微而所包者廣實可謂
B33n0192_p0852b07║妙要者哉昔傳此時有所不出會將炎來更從諮問受
B33n0192_p0852b08║此偈等復得十三品并校往古有所增定苐其品目合
B33n0192_p0852b09║為一部三十九篇大凡偈七百五十二章都凡一萬四
B33n0192_p0852b10║千五百八十字庶有補益共廣聞焉（大藏所字函　出三藏別有四部無
B33n0192_p0852b11║下四部二字眾經作采經或曰作咸曰復得作重得往古作往故）
B33n0192_p0852b12║首楞嚴三昧經註序（東晉）
B33n0192_p0852b13║首楞嚴三昧者晉曰勇猛伏定意也謂十住之人志當
B33n0192_p0852b14║而功顯不為而務成蓋勇猛伏之名生於希尚者耳雖
B33n0192_p0852b15║功高天下豈係其名哉直以忘業宗而稱立遺稱故名
B33n0192_p0852b16║遺訓三千敷典誥羣生瞻之而弗及鑽之而莫喻自非
B33n0192_p0853a01║奇致超玄梵可以應乎聖錄所謂勇猛者誠哉難階也
B33n0192_p0853a02║定意者謂迹絕仁智有無兼忘雖復寂以應感惠澤者
B33n0192_p0853a03║蒼生何嘗不通惠以仁智照以玄宗所以寂者未可得
B33n0192_p0853a04║而分也故其篇云悉遍諸國亦無所分於法身不壞也
B33n0192_p0853a05║謂雖從感若流身充宇宙豈有為之者哉謂化者以不
B33n0192_p0853a06║化為宗作者以不作為主為主其自忘焉像可分哉若
B33n0192_p0853a07║至理之可分斯非至極也可分則有虧斯成則有散所
B33n0192_p0853a08║謂為法身者絕成虧遺合散靈鑒與玄風齊蹤員神與
B33n0192_p0853a09║太陽俱暢其明不分萬類殊觀法身全濟非亦宜乎故
B33n0192_p0853a10║曰不分無所壞也首楞嚴者沖風冠乎知喪洪緒在於
B33n0192_p0853a11║忘言微㫖盡於七住外迹顯乎三權洞重玄之極奧耀
B33n0192_p0853a12║八特之化筌插高木之玄標建十准以伺能翫妙㫖以
B33n0192_p0853a13║調習既習釋而知玄遺慈故慈洽棄照而照宏也故有
B33n0192_p0853a14║陶化育物紹以經綸自非領略玄宗深達奇趣豈云究
B33n0192_p0853a15║之哉沙門支道林者道心冥乎上世神悟𤼵於天然俊
B33n0192_p0853a16║朗明徹玄映色空啟于往數位敘三乘余時復疇諮豫
B33n0192_p0853b01║聞其一敢以不敏係于句末想望來賢助刪定焉
B33n0192_p0853b02║漸備經十住梵名并書序
B33n0192_p0853b03║波牟提陀晉曰一住維摩羅晉曰二住
B33n0192_p0853b04║波披迦羅晉曰三住阿至摸晉曰四住
B33n0192_p0853b05║頭都耶晉曰五住阿比目佉晉曰六住
B33n0192_p0853b06║頭羅迦摩晉曰七住阿遮羅晉曰八住
B33n0192_p0853b07║抄頭摩提晉曰九住曇摩彌迦晉曰十住
B33n0192_p0853b08║漸備經晉曰十住名
B33n0192_p0853b09║第一住名悅豫第二住名離垢
B33n0192_p0853b10║第四住名興光第四住名輝耀
B33n0192_p0853b11║第五住名難勝第六住名目前
B33n0192_p0853b12║第七住名玄妙第八住名不動
B33n0192_p0853b13║第九住名善哉意第十住名法雨
B33n0192_p0853b14║漸備經十住行
B33n0192_p0853b15║第一住（今亡）第二住說戒行事
B33n0192_p0853b16║第三住說十二門五通事第四住說三十七品事
B33n0192_p0854a01║第五住說四諦事第六住說十二因緣事
B33n0192_p0854a02║第七住說權智事第八住說神足變化事
B33n0192_p0854a03║第九住說神足教化事第十住亦說神足教化事
B33n0192_p0854a04║漸備經護公以元康七年出之其經有五卷五萬餘言
B33n0192_p0854a05║第一卷說一住事今無此一卷今現有二住以下至十
B33n0192_p0854a06║住為十品
B33n0192_p0854a07║漸備經十住與本業大品異說事委悉於本業大品不
B33n0192_p0854a08║知何以曀於涼州昔涼州諸道士釋教道竺法彥義斯
B33n0192_p0854a09║二道士竝皆博學以經法為意不知何以不集此經
B33n0192_p0854a10║亦不聞其有所說始知博聞之難其人興顯經且亦是
B33n0192_p0854a11║大經說事廣大義理幽深乃是眾經之美望辭敘茂贍
B33n0192_p0854a12║真有奇聞而帛法巨亦是博學道士昔鄴中亦與周旋
B33n0192_p0854a13║不知何以復不集此經又不聞其言博聞強記信難有
B33n0192_p0854a14║護公出須賴經雖不見恒聞彥說之張天錫更出首楞
B33n0192_p0854a15║嚴故當應委於先者元康七年十一月二十一日沙門
B33n0192_p0854a16║法護在長安市西寺中出漸備經手執梵本譯為晉言
B33n0192_p0854b01║護公菩薩人也尋其餘音遺迹使人仰之彌遠夫諸方
B33n0192_p0854b02║等無生諸三昧經類多此公所出真眾生之冥梯大品
B33n0192_p0854b03║出來雖數十年先出諸公略不綜習不解諸公何以爾
B33n0192_p0854b04║諸公才明過人當能留心思研心以為至業者故當極
B33n0192_p0854b05║有所得先出諸公故恨太簡於文句殊多可恨大品頃
B33n0192_p0854b06║來東西諸講習無不以為業於文句猶不同覺其轉深
B33n0192_p0854b07║但才分有限思尋有極幽㫖作非短思所盡然文句故
B33n0192_p0854b08║可力為方欲研之窮此一生冀有微補漸備經恨不得
B33n0192_p0854b09║上一卷冀因緣冥中之助忽復得之漸備所說十住位
B33n0192_p0854b10║分眾行各有階級目下殊異於眾經方欲根悉研尋之
B33n0192_p0854b11║如令茫茫猶涉大海不知第一住中何說彼或有因緣
B33n0192_p0854b12║信使君不可不持作意盡尋求之理大品上兩卷若有
B33n0192_p0854b13║可尋之階亦勤以為意護公出光讚計在放光前九年
B33n0192_p0854b14║不九年當八年不知何以遂逸在涼州不行於世尋出
B33n0192_p0854b15║經時乃在長安出之而都不流行乃不知其故吾往在
B33n0192_p0854b16║河北唯見一卷經後記云十七章年號日月亦與此記
B33n0192_p0855a01║同但不記處所所以為異然出經時人云聶承遠筆受
B33n0192_p0855a02║帛元信沙門法度此人皆長安人也以此推之略當必
B33n0192_p0855a03║在長安出此經梵本亦言于闐沙門祗多羅所賫來也
B33n0192_p0855a04║此同如慧常等涼州來疏正似涼州出未詳其故或乃
B33n0192_p0855a05║護公在長安時經未流宣唯持至涼州未能乃詳審泰
B33n0192_p0855a06║元元年歲在丙子五月二十四日此經達襄陽釋惠常
B33n0192_p0855a07║以酉年因此經寄牙市人康兒展轉至長安長安安法
B33n0192_p0855a08║華遣人送至牙市牙市人送達襄陽付沙門釋道安襄
B33n0192_p0855a09║陽時齊僧有三百人使釋僧顯寫送與揚州道人竺法
B33n0192_p0855a10║汰漸備經以泰元元年十月三十達襄陽亦是慧常等
B33n0192_p0855a11║所送與光讚俱來頃南鄉間人留寫故不與光讚俱至
B33n0192_p0855a12║耳首楞嚴須賴竝皆與漸備俱至涼州道人釋慧常歲
B33n0192_p0855a13║在壬申於內苑寺中寫此經以酉年因寄至子年四月
B33n0192_p0855a14║二十三日達襄陽首楞嚴經事事多于先者非第一第
B33n0192_p0855a15║二第九此章最多近三四百言許於文句極有所益須
B33n0192_p0855a16║羅經亦復小多能有住處云有五百戒不知何以不至
B33n0192_p0855b01║此乃最急四部不具於大化有所闕般若經乃以善男
B33n0192_p0855b02║子善女人為教首而戒立行之本百行之始猶樹之有
B33n0192_p0855b03║根常以為深恨若有緣便盡訪求之理先梵本有至信
B33n0192_p0855b04║因之勿零落（此文多有脫誤）
B33n0192_p0855b05║阿毗曇心序
B33n0192_p0855b06║釋和尚昔在關中令鳩摩羅跋提出此經其人不閑晉
B33n0192_p0855b07║語以偈本難譯遂隱而不傳至於斷章直云修妬路及
B33n0192_p0855b08║見提婆乃知有此偈以偈檢前所出又多首尾隱沒互
B33n0192_p0855b09║相涉入譯人所不能傳者彬彬然是以勸令更出以晉
B33n0192_p0855b10║泰元十六年歲在單閼貞于重光其年冬於潯陽南山
B33n0192_p0855b11║精舍提婆自執梵經先誦本文然後乃譯為晉語比丘
B33n0192_p0855b12║道慈筆受至來年秋復重與提婆校正以為定本時眾
B33n0192_p0855b13║僧上座竺僧根支僧純等八十人地主江州刺史王凝
B33n0192_p0855b14║之優婆塞西陽太守任固之為檀越竝共勸佐而興立
B33n0192_p0855b15║焉（竝出三藏經集）
B33n0192_p0855b16║法顯傳自記遊天竺事後序
B33n0192_p0856a01║是歲甲寅晉義熙十二年歲在壽星夏安居末迎法顯
B33n0192_p0856a02║道人既至留共冬齋因講集之際重問遊歷其人恭順
B33n0192_p0856a03║言輒依實由是先所略者勸令詳載顯復具敘始末自
B33n0192_p0856a04║云顧尋所經不覺心動汗流所以乘危履嶮不惜此形
B33n0192_p0856a05║者蓋是志有所存專其愚直故投命於不必全之地以
B33n0192_p0856a06║達萬一之冀於是感歎斯人以為古今罕有自大教東
B33n0192_p0856a07║流未有忘身求法如顯之比然後知誠之所感無窮否
B33n0192_p0856a08║而不通志之所獎無功業而不成成夫功業者豈不由
B33n0192_p0856a09║忘失所重重失所忘者哉（大藏兵字函）
B33n0192_p0856a10║沙彌十戒并威儀序（失譯人名今附東晉錄）
B33n0192_p0856a11║夫乾坤覆載以人為貴立身處世以禮儀為本君臣父
B33n0192_p0856a12║子非禮不立防邪止姧非禮不禁和國崇婚非禮不定
B33n0192_p0856a13║遜悌鄉邑非禮不通師徒朋友非禮不敬吊喪問疾非
B33n0192_p0856a14║禮不行昔先賢垂範永以為軌則喪祭之儀世務之急
B33n0192_p0856a15║是以信行之機旦夕之要今世浮遊或輕或重或深或
B33n0192_p0856a16║淺不諧法則以致譏論（大藏叔字函）
B33n0192_p0856b01║戒因緣經鼻奈耶序（苻秦　案歲壬午秦主苻堅建元十三年）
B33n0192_p0856b02║阿難出經面承聖旨五百應真更互定察分為十二部
B33n0192_p0856b03║於四十九年之誨無片言遺失又抄十二部為四阿含
B33n0192_p0856b04║阿毗曇鼻奈耶三藏備也天竺學士罔弗尊焉諷之詠
B33n0192_p0856b05║之未墜於地也其大高座沙門則兼該三藏中下高座
B33n0192_p0856b06║則通一通二而已耳經流秦土有自來矣隨天竺沙門
B33n0192_p0856b07║所持來經遇而便出於十二部毗曰羅部最多以斯邦
B33n0192_p0856b08║人莊老教行與方等經兼忘相似故因風易行也道安
B33n0192_p0856b09║常恨三藏不具以為闕然歲在壬午鳩摩羅佛提賚阿
B33n0192_p0856b10║毗曇抄四阿含抄來至長安渴仰情久即於其夏出阿
B33n0192_p0856b11║毗曇抄四卷其冬出四阿含抄四卷又其伴罽賓鼻奈
B33n0192_p0856b12║厥名耶舍諷鼻奈經甚利即令出之佛提梵書佛念為
B33n0192_p0856b13║譯曇景筆受自正月十二日出至三月二十五日乃了
B33n0192_p0856b14║凡為四卷與往年曇摩侍出戒典相似如合符焉於二
B33n0192_p0856b15║百六十事疑礙之滯都謏然焉上聞異要煥乎可觀焉
B33n0192_p0856b16║二年之中於此秦邦三藏具焉然世尊制戒必有所因
B33n0192_p0857a01║六羣比丘生於貴族攀龍附鳳雖貪出家而豪心不盡
B33n0192_p0857a02║鄙悖之行以成斯戒二人得道二人生天二人墮龍一
B33n0192_p0857a03║入無擇明恃貴不節自遺伊慼向使中開家子遇佛出
B33n0192_p0857a04║學雖不能一坐成道何由如此之困乎然此經是佛未
B33n0192_p0857a05║制戒時其人所犯穢漏行多既制之後改之可貴天竺
B33n0192_p0857a06║持律不都通視唯諸十二法人堅明之士乃開緘縢而
B33n0192_p0857a07║共相授耶舍見囑見誨諄諄人可使由之不可使知其
B33n0192_p0857a08║言切至乃自是也而今以後秦土有此一部律矣唯願
B33n0192_p0857a09║同我之人尤慎所授焉未滿五歲非持律人幸勿與之
B33n0192_p0857a10║也（大藏凡字函）
B33n0192_p0857a11║四阿含暮抄序
B33n0192_p0857a12║阿含暮者秦言趣無也阿難既出十二部經又採撮其
B33n0192_p0857a13║要逕至道法為四阿含暮與阿毗曇及律竝為三藏焉
B33n0192_p0857a14║身毒學士以為至德未墜於地也有阿羅漢名婆素跋
B33n0192_p0857a15║陀抄其膏腴以為一部九品四十六葉斥重去複文約
B33n0192_p0857a16║義豐真可謂經之瓔鬘也百行美妙辨是與非莫不悉
B33n0192_p0857b01║載也幽奧深富（缺一字）行之能事畢矣有外國沙門字因提
B33n0192_p0857b02║麗先賫詣前部國秘之佩身不以示人其王彌第求得
B33n0192_p0857b03║諷之遂得布此余以壬午之歲八月東省先師寺廟於
B33n0192_p0857b04║鄴寺令鳩摩羅佛提執梵文佛念佛護為譯僧導曇究
B33n0192_p0857b05║僧叡筆受至冬十一月乃訖此歲夏出阿毗曇冬出此
B33n0192_p0857b06║經一年之中具二藏也深以自幸但恨八九之年始遇
B33n0192_p0857b07║斯經恐韋編未絕不終其業耳若加數年將無大過也
B33n0192_p0857b08║近勑譯人直令轉梵為秦解方言而已經之文質所不
B33n0192_p0857b09║敢易也又有懸數懸事皆訪其人為注其下時復以意
B33n0192_p0857b10║消息者為其章注修妬路者其人注解別經本也其有
B33n0192_p0857b11║直言修妬路者引經證非注解也（大藏藉字函　章注出三藏作章章注）
B33n0192_p0857b12║僧伽羅剎所集佛行經序
B33n0192_p0857b13║僧伽羅剎者須賴國人也佛去世後七百年生此國出
B33n0192_p0857b14║家學道遊教諸邦至揵陀越土甄陀罽貳王師焉高明
B33n0192_p0857b15║絕世多所述作此土修行道地經其所集也又著此經
B33n0192_p0857b16║憲章世尊自始成道迄于淪虛行無巨細必因事而演
B33n0192_p0858a01║遊化夏坐莫不曲備雖普燿本行度世諸經載佛起居
B33n0192_p0858a02║至謂為密今攬斯經所悟復多矣傳其將終我若立根
B33n0192_p0858a03║得力大士誠不虛者立斯樹下手援其葉而棄此身使
B33n0192_p0858a04║𨚗羅延力大象之勢無能移余如毛髮也正使就耶維
B33n0192_p0858a05║者當不燋此葉言然之後便即立終罽貳王自臨而不
B33n0192_p0858a06║能動遂以巨絙象挽未始能搖即就耶維炎葉不傷尋
B33n0192_p0858a07║昇兜術與彌勒大士高談彼宮將補佛處賢劫第八以
B33n0192_p0858a08║建元二十年罽賓沙門僧伽跋澄賫此經本來詣長安
B33n0192_p0858a09║武威太守趙文業請令出焉佛念為譯慧嵩筆受正直
B33n0192_p0858a10║慕容作難於近郊然譯出不衰余與法和對檢定之十
B33n0192_p0858a11║一月三十日乃了也此年出中阿含六十卷增一阿含
B33n0192_p0858a12║四十六卷伐皷擊柝之中而出斯一百五卷窮通不改
B33n0192_p0858a13║其恬詎非先師之故迹乎（大藏宜字函）
B33n0192_p0858a14║尊婆須蜜菩薩所集論序
B33n0192_p0858a15║婆須蜜菩薩大士次繼彌勒作佛名師子如來也從釋
B33n0192_p0858a16║迦文降生鞞提國為大婆羅門梵摩渝子厥名鬱多羅
B33n0192_p0858b01║父命觀佛尋侍四月具覩相表威變容止還白所見父
B33n0192_p0858b02║得不還已出家學改字婆須蜜佛般涅槃後遊教周妬
B33n0192_p0858b03║國槃奈園高才蓋世奔逸絕塵撰集斯經焉別七品為
B33n0192_p0858b04║一犍度盡十三犍度其所集也後四品一犍度訓釋佛
B33n0192_p0858b05║偈也凡十一品十四犍度也該羅深廣與阿毗曇竝興
B33n0192_p0858b06║外國傍通大乘特明盡漏博涉十法百行之能事畢矣
B33n0192_p0858b07║尋之漭然猶滄海之無涯可不謂之廣乎陟之瞠爾猶
B33n0192_p0858b08║崑岳之無頂可不謂之高乎寶渚極目猒夜光之珍巖
B33n0192_p0858b09║岫舉睫猒天智之玉懿乎富也何過此經外國升高座
B33n0192_p0858b10║者未墜於地也集斯經已入三昧定如彈指頃神升兜
B33n0192_p0858b11║術彌妬路刀利及僧伽羅剎適彼天宮斯二三君子皆
B33n0192_p0858b12║次補處人也彌妬路刀利者光炎如來也僧伽羅剎者
B33n0192_p0858b13║柔仁佛也茲四大士集乎一堂對揚權智賢聖默然洋
B33n0192_p0858b14║洋盈耳不亦樂乎罽賓沙門僧伽跋澄以秦建元二十
B33n0192_p0858b15║年傳此經一部來詣長安武威太守趙政文業者學不
B33n0192_p0858b16║猒士也求令出之佛念譯傳跋澄難陀禘婆三人執梵
B33n0192_p0859a01║本慧嵩筆受以三月五日出至七月十三日乃訖梵本
B33n0192_p0859a02║十二千首盧也余與法和對校修飾武威少多潤色此
B33n0192_p0859a03║經說三乘為九品特善修行以止觀逕十六最悉每尋
B33n0192_p0859a04║上人之高韻未嘗不忘意味也恨闚數仞之門晚懼失
B33n0192_p0859a05║其宗廟之美百官之富矣（大藏集字函　出三藏經集富矣作富也）
B33n0192_p0859a06║達摩多羅禪經序（姚秦）
B33n0192_p0859a07║夫三業之興以禪智為宗雖精麤異分而階籍有方是
B33n0192_p0859a08║故發軫分逵途無亂轍革俗成務功不待積靜復所由
B33n0192_p0859a09║則幽詣告微淵博難究然理不云昧庶智統可尋試略
B33n0192_p0859a10║而言禪非智無以窮其寂智非禪無以深其照然則禪
B33n0192_p0859a11║智之要照寂之謂其相濟也照不離寂寂不離照感則
B33n0192_p0859a12║俱遊應必同趣功玄於在用交養於萬法其玅物也運
B33n0192_p0859a13║羣動以至一而不有廓大象於未形而不無無思無為
B33n0192_p0859a14║而無不為是故洗心靜亂者以之研慮悟徹入微者以
B33n0192_p0859a15║之窮神也若乃將入其門機在攝會理玄數廣道隱於
B33n0192_p0859a16║文則是阿難曲承音詔遇非其人必藏之靈府何者心
B33n0192_p0859b01║無常規其變多方數無定象待感而應是故化行天竺
B33n0192_p0859b02║緘之有象幽關莫闢罕闚其庭從此而觀理有行藏道
B33n0192_p0859b03║不虛授良有以矣如來泥曰未久阿難傳其共行弟子
B33n0192_p0859b04║末田地末田地傳舍𨚗婆斯此三應真咸乘至願冥契
B33n0192_p0859b05║于昔功在言外經所不辯必闇軌元匠孱焉無差其後
B33n0192_p0859b06║有優波崛弱而超悟智絕世表才高應寡觸理從簡八
B33n0192_p0859b07║萬法藏所存惟要五部之分始自於此因斯而推固知
B33n0192_p0859b08║形運以系廢興自兆神用則幽步無跡妙動難尋涉粗
B33n0192_p0859b09║生異可不慎乎可不察乎自此以來感於事變懷其舊
B33n0192_p0859b10║典者五部之學竝有其人咸懼大法將頹理深其慨遂
B33n0192_p0859b11║各述讚禪經以隆盛業其為教也無數方便以求寂然
B33n0192_p0859b12║寂乎惟寂其揆一耳而尋條求根者眾統本運末者寡
B33n0192_p0859b13║或將暨而不至或守方而未變是故經稱滿願之德高
B33n0192_p0859b14║普事之風原夫聖旨非徒令其長亦所以救其短若然
B33n0192_p0859b15║五部殊業存乎其人人不經世道或隆替廢興有時則
B33n0192_p0859b16║互相昇降小大之目其可定乎又達節善變出處無際
B33n0192_p0860a01║晦名寄跡無聞無示若斯人者復不可以名部分既非
B33n0192_p0860a02║名部之所分亦不出于其外別有宗明矣每慨大教東
B33n0192_p0860a03║流禪數尤寡三業無統斯道殆廢頃鳩摩耆婆宣馬鳴
B33n0192_p0860a04║所述乃有此業雖其道未融蓋是為山於一簣欣時來
B33n0192_p0860a05║之有遇感奇趣於若人捨夫制勝之論而順不言之辯
B33n0192_p0860a06║遂誓被僧那至寂為己任懷德未忘故遺訓在茲其為
B33n0192_p0860a07║要也圖大成於未象開微言而崇體悟惑色之悖德社
B33n0192_p0860a08║六門以寢患達忿競之傷性齊彼我以宅心於是異族
B33n0192_p0860a09║同氣幻形告疎入深緣起見生死際爾乃闢九關於龍
B33n0192_p0860a10║津超三忍以登位垢習凝於無生形累畢於神化故曰
B33n0192_p0860a11║無所從生靡所不生於諸所生而無所生今之所譯出
B33n0192_p0860a12║自達摩多羅與佛大先其人西域之㒞禪訓之宗搜集
B33n0192_p0860a13║經要勸發大乘宏教不同故有詳略之異達摩多羅闔
B33n0192_p0860a14║眾篇於同道開一色為恒沙其為觀也明起不以（缺一字）生
B33n0192_p0860a15║滅不以盡雖往復無際而未始出於如故曰色不離如
B33n0192_p0860a16║如不離色色不離如色則是如如不離色如則是色佛
B33n0192_p0860b01║大先以為澄源引流固宜有漸是以始自二道開甘露
B33n0192_p0860b02║門釋四義以反迷啟歸途以領會分別陰界導以止觀
B33n0192_p0860b03║暢散緣起使優劣自辨然後令原始反終妙尋其極其
B33n0192_p0860b04║極非盡亦非所盡乃曰無盡入于如來無盡法門非夫
B33n0192_p0860b05║道冠三乘智通十地孰能洞玄根於法身歸宗一於無
B33n0192_p0860b06║相靜無遺照動不離寂者哉（庾伽遮羅浮迷譯言修行道地　大藏榮字函）
B33n0192_p0860b07║雜阿毗曇心序（宋）
B33n0192_p0860b08║如來泥洹數百年後有尊者法勝於佛所說經藏之中
B33n0192_p0860b09║抄集事要為二百五十偈號阿毗曇心其後復有尊者
B33n0192_p0860b10║達摩多羅覽其所製以為文體不足理有所遺乃更搜
B33n0192_p0860b11║採眾經復為三百五十偈補其所闕號曰雜心新舊偈
B33n0192_p0860b12║本凡有六百篇第之數則有十一品篇號仍舊為稱唯
B33n0192_p0860b13║有擇品一品全異於先尊者多羅復即廣引諸論敷演
B33n0192_p0860b14║其義事無不列列無不辯微言玄旨於是昭著自茲之
B33n0192_p0860b15║後道隆於世涉學之士莫不寶之以為美悅於宋元嘉
B33n0192_p0860b16║三年徐州刺史太原王仲德請外國沙門伊葉波羅於
B33n0192_p0861a01║彭城出之擇品之半及論品一品有緣事起不得出竟
B33n0192_p0861a02║至元嘉八年復有天竺法師名求𨚗跋摩得斯陀含道
B33n0192_p0861a03║善練茲經來遊揚都更從校定諮詳大義余不以闇短
B33n0192_p0861a04║廁在二集之末輒記所聞以訓章句庶於覽者有過半
B33n0192_p0861a05║之益耳（出三藏經集）
B33n0192_p0861a06║正法念處經序（後魏　魏婆羅門瞿曇般若流支譯）
B33n0192_p0861a07║夫域中之名四等道之所生萬殊名蓋眾名之假生非
B33n0192_p0861a08║有生之實然則脩促共盡小大同期而金字綠編緗文
B33n0192_p0861a09║素篆分途列道門張戶設既昧斷惑之境未接息言之
B33n0192_p0861a10║路詎能探神測妙苞總無邊有聖將應靈因曠遠志遺
B33n0192_p0861a11║髮膚施單城國及繁星駐綵夕馬騰空出四門以結念
B33n0192_p0861a12║屬三疚而圓果十力在己八解俱照智兼一切慈洽萬
B33n0192_p0861a13║方既而法吼傍震甘露降灑鷲山祗樹之下鹿苑連
B33n0192_p0861a14║河之地眾出恒沙徒繁林竹反窮迷於升極啟重昬於
B33n0192_p0861a15║燈炬雖鵠林興慕檀薪已燃教義不忘風聲逾被壽陵
B33n0192_p0861a16║仰丹素之工清臺寫金玉之質水骨流輝園閭加等遺
B33n0192_p0861b01║契餘旨薄傳前載幽宗絕唱方備茲辰使持節大將軍
B33n0192_p0861b02║領中書監攝吏部尚書京畿大都督渤海王世子高公
B33n0192_p0861b03║遒風虛邁神衿峻遠負日月於中衢擊雷霆於上路德
B33n0192_p0861b04║表生民作舟梁於夷夏器含羣物制天淵於廟堂殊流
B33n0192_p0861b05║共委酌而不竭異軫同鶩仰以知歸黃扉南闢鈴閣東
B33n0192_p0861b06║啟則有高士通才幽人偉器懱其漢爵之重鄙其南岳
B33n0192_p0861b07║之遊曳裾高步自得門下俱申前趣之禮竝應却行之
B33n0192_p0861b08║眷蓋以書奏多方術呈異等或披卷而止或一貫獨得
B33n0192_p0861b09║每留神釋典洞叩玄門以夫照壁瀉瓶遺文必舉非徒
B33n0192_p0861b10║九部寧止十二遏矣西方路超百宿精力苦心不憚重
B33n0192_p0861b11║𥀹故能法藏流行異文俱湊爰有舍城妙說時將感通
B33n0192_p0861b12║法螺良藥響授斯在從善業之本極身念之際標品有
B33n0192_p0861b13║七明義者五至如違俗絕世託想菩提眷彼天人深嗟
B33n0192_p0861b14║鬼畜鑒茲因果冥心是緣篤誠修行又悟前旨載懷依
B33n0192_p0861b15║仰形殊理一大覺下臨昭然獨曉四攝六通網羅羣智
B33n0192_p0861b16║贊揚妙德事屬斯文直以風殊俗舛詞翰乖絕傾耳注
B33n0192_p0862a01║目隔若山河將恐靈教有虧玄旨多墜有婆羅門人瞿
B33n0192_p0862a02║曇流支比丘曇林僧昉等竝鈎深索隱言通理接延居
B33n0192_p0862a03║第舘四事無違乃譯明茲典名正法念處起自興和歲
B33n0192_p0862a04║陽玄黓終於武定淵獻之年條流積廣合七十卷微言
B33n0192_p0862a05║不昧宏之在我大崇覺典克宣靈迹此乃濟四部於法
B33n0192_p0862a06║橋涮六塵於定水心殷業重無德而言雖龍樹不追馬
B33n0192_p0862a07║鳴日遠申法尊道夫豈異昔所以緇素擊節雅俗傾首
B33n0192_p0862a08║義有存焉永法三界云爾（大藏非字函）
B33n0192_p0862a09║大乘唯識論序（一名破色心論天親造魏國沙門統菩提流支譯）
B33n0192_p0862a10║唯識論者乃是諸佛甚深境界非是凡夫二乘所知然
B33n0192_p0862a11║此論始末明三種空何者為三一者人無我空二者因
B33n0192_p0862a12║緣法體空三者真歸佛性空我空者我本自無但凡夫
B33n0192_p0862a13║之人愚癡顛倒於五陰中妄計為有何以知無凡夫依
B33n0192_p0862a14║心識妄想分別於五陰因緣法中見我為有然此我想
B33n0192_p0862a15║於五陰中實不可得若爾般若觀此五陰中一二離二
B33n0192_p0862a16║實體不可得猶如兔角若有此我於一中住者應於一
B33n0192_p0862b01║中見應於異中見應於和合中見云何一中無我者以
B33n0192_p0862b02║有常無常過故若有我與五陰一者五陰無常我亦應
B33n0192_p0862b03║無常復有我欲與陰一者我是常故陰亦應常我若與
B33n0192_p0862b04║陰二者一邊即同前無常一邊即同前常若離二邊者
B33n0192_p0862b05║此亦不然離於二邊別相不可得是故實無人我如是
B33n0192_p0862b06║知者名入人無我空因緣法體空者謂諸色等因緣法
B33n0192_p0862b07║以隨俗因緣起云何隨俗因緣起世人見牛起於牛想
B33n0192_p0862b08║不起馬想見馬起於馬想不起牛想色等法中亦復如
B33n0192_p0862b09║是見柱起柱想不起色想見色起色想不起柱想如薪
B33n0192_p0862b10║火相待無實薪以離於薪更無實火以離於火更無實
B33n0192_p0862b11║薪於薪更無實火以離於火更無實薪於薪更無實火
B33n0192_p0862b12║能作薪因以離於火更無實薪能作火因而見火說假
B33n0192_p0862b13║名薪見薪說假名火以相待成故如是能成所成而不
B33n0192_p0862b14║離能成因而有所成不離所成因而有能成如彼薪火
B33n0192_p0862b15║能成所成亦實無是名因緣法體空真如法空者所謂
B33n0192_p0862b16║佛性清淨之體古今一定故經云佛性者名為第一義
B33n0192_p0863a01║空所言空者體無萬相故言其空無萬相者無有世間
B33n0192_p0863a02║色等有為法故無萬相非是同於無性法以其真如法
B33n0192_p0863a03║體是故經云去八解脫者名不空空是故不同無法空
B33n0192_p0863a04║也若如是觀是名解真如法空
B33n0192_p0863a05║唯識論言唯識者明但有內心無色香等外諸境界何
B33n0192_p0863a06║以得知如人目有膚翳妄見毛輪揵闥婆城等種種諸
B33n0192_p0863a07║色裏無前境界但虛妄見有如是諸眾生等外諸境界
B33n0192_p0863a08║故言唯識若爾但應言破色不應言破心此亦有義心
B33n0192_p0863a09║有二種一者相應心二者不相應心相應心者謂無常
B33n0192_p0863a10║妄識虛妄分別與煩惱結使相應名相應心不相應心
B33n0192_p0863a11║者所謂常住第一義諦古今一相自性清淨心今言破
B33n0192_p0863a12║心者唯破妄識煩惱相應心不破佛性清淨心故得言
B33n0192_p0863a13║破心也（大藏都字函）
B33n0192_p0863a14║合部金光明經序
B33n0192_p0863a15║金光明經者教窮滿字金皷擊於夢中理極真空寶塔
B33n0192_p0863a16║涌於地上三身果備酬昔報之無虧十地因圓顯曩修
B33n0192_p0863b01║之具足所以經王之號得稱於斯將知能宏贊人其位
B33n0192_p0863b02║難量者也大興善寺沙門釋寶貴者即近周世道安神
B33n0192_p0863b03║足伏膺明匠實曰良才翫閱羣經未嘗釋手可謂瞿曇
B33n0192_p0863b04║身子孔氏顏淵者焉然貴覩昔晉朝沙門支敏度合兩
B33n0192_p0863b05║支兩竺一百五家首楞嚴五本為一部作八卷又合一
B33n0192_p0863b06║支兩竺三家維摩三本為一部作五卷今沙門僧就各
B33n0192_p0863b07║合二讖羅什耶舍四家大集四本為一部作六十卷非
B33n0192_p0863b08║止收涓添海亦是聚芥培山諸此合經文義宛具斯既
B33n0192_p0863b09║先哲遺蹤貴遂依承以為規矩而金光明見有三本初
B33n0192_p0863b10║在涼世有曇無讖譯為四卷止十八品其次周世耶舍
B33n0192_p0863b11║崛多譯為五卷成二十品後逮梁世真諦三藏於建康
B33n0192_p0863b12║譯三身分別業障滅陀羅尼最淨地依空滿願等四品
B33n0192_p0863b13║足前出沒為二十二品其序略云曇無讖法師稱金光
B33n0192_p0863b14║明經篇品闕漏每尋文揣義謂此說有徵而讐校無指
B33n0192_p0863b15║永懷寤寐寶貴每歎此經祕奧後分云何竟無囑累舊
B33n0192_p0863b16║雖三譯本疑未周長想梵文願言逢遇大隋馭㝢新經
B33n0192_p0864a01║即來帝勑所司相續𮋒譯至開皇十七年法席小間因
B33n0192_p0864a02║勸請北天竺犍陀羅國三藏法師闇𨚗崛多此云志德
B33n0192_p0864a03║重尋後本果有囑累品後得銀主陀羅尼品故知法典
B33n0192_p0864a04║源散派別條分承注末流理難全具賴三藏法師慧性
B33n0192_p0864a05║沖明學業優遠內外經論多所博通在京大興善寺即
B33n0192_p0864a06║為𮋒譯并前先出合二十四品寫為八卷學士成都費
B33n0192_p0864a07║長房筆受通梵沙門日嚴寺釋彥琮校練寶珠既足欣
B33n0192_p0864a08║躍載深願此法燈傳之永劫（大藏食字函）
B33n0192_p0864a09║妙法蓮華經添品序
B33n0192_p0864a10║妙法蓮華經者破二明一之指歸也降神五濁宏道三
B33n0192_p0864a11║乘權智不思大悲難極先設化成之迹後示髻珠之本
B33n0192_p0864a12║車雖有異雨實無差記以正覺之名許以真子之位同
B33n0192_p0864a13║入法性歸之於此昔燉煌沙門竺法護於晉武之世譯
B33n0192_p0864a14║正法華後秦姚興更請羅什譯妙法蓮華考詳二譯定
B33n0192_p0864a15║非一本護似多羅之葉什似龜茲之文余撿經藏備見
B33n0192_p0864a16║二本多羅則與正法符會龜茲則共妙法允同護葉尚
B33n0192_p0864b01║有所遺什文寧無其漏而護所闕者普門品偈也什所
B33n0192_p0864b02║闕者藥草喻品之半富樓𨚗及法師等二品之初提婆
B33n0192_p0864b03║達多品普門品偈也什又移囑累在藥王之前二本陀
B33n0192_p0864b04║羅尼竝置普門之後其間異同言不能極竊見提婆達
B33n0192_p0864b05║多及普門品偈先賢續出補闕流行余景仰遺風憲章
B33n0192_p0864b06║成範大隋仁壽元年辛酉之歲因普曜寺沙門上行所
B33n0192_p0864b07║請遂共正藏崛多笈多二法師於大興善寺重勘天竺
B33n0192_p0864b08║多羅葉本富樓那及法師等二品之初勘本猶闕藥草
B33n0192_p0864b09║喻品更益其半提婆達多通入塔品陀羅尼次神力之
B33n0192_p0864b10║後囑累還結其終字句差殊頗以改正儻有披尋幸勿
B33n0192_p0864b11║疑惑雖千萬億偈妙義難盡而二十七品本文且具所
B33n0192_p0864b12║願四辨梵詞遍神州之域一乘祕教悟像運之機聊記
B33n0192_p0864b13║𮋒譯序之云爾（開元釋教錄大藏葢字函）
B33n0192_p0864b14║緣生經并論序（大藏華字函亦載云緣生論序）
B33n0192_p0864b15║原是一心積為三界癡流漫遠苦樹鬱高欲討其際難
B33n0192_p0864b16║測其本理極實相之門筌窮假名之域五因七果十有
B33n0192_p0865a01║二分緣生之法總備於此凡則迷而起妄聖則悟以通
B33n0192_p0865a02║靈下似兔浮上如象度大哉妙覺淵乎洞盡十地與雙
B33n0192_p0865a03║林俱暢聞城共稻芉咸敷至若此經獨苞彼例彼所未
B33n0192_p0865a04║說此乃具演攀緣為首對治為末總則一十一門別則
B33n0192_p0865a05║百二十問其旨微而密其詞約而隱經之綱目攝在茲
B33n0192_p0865a06║焉并有聖者鬱楞迦附此經旨作論顯發其論也遍取
B33n0192_p0865a07║三乘之意不執一部之筌先立偈章後興論釋偈有三
B33n0192_p0865a08║十故亦名三十論也大業二年十月南賢豆國（舊名天竺者訛
B33n0192_p0865a09║也）三藏法師達摩笈多與故翻經法師彥琮在東都上
B33n0192_p0865a10║林園依林邑所獲賢豆梵本譯為隋言三年九月其功
B33n0192_p0865a11║乃竟經二卷論一卷三藏師究論閒明義解沈密琮法
B33n0192_p0865a12║師博通經論兼善梵文共對葉本更相扣擊一言靡違
B33n0192_p0865a13║三覆逾審辭頗簡質意存允正比之昔人差無尤失真
B33n0192_p0865a14║曰法燈足稱智藏願窮後際常益世間云尒（大藏敢字函　違華
B33n0192_p0865a15║字函作遺）
B33n0192_p0865a16║藥師如來本願功德經序
B33n0192_p0865b01║藥師如來本願經者致福消災之要法也曼殊以慈悲
B33n0192_p0865b02║之力請說尊號如來以利物之心盛陳功業十二大願
B33n0192_p0865b03║彰因行之宏遠七寶莊嚴顯果德之純淨憶念稱名則
B33n0192_p0865b04║眾苦咸脫祈請供養則諸願皆滿至於病士求救應死
B33n0192_p0865b05║更生王者攘菑轉禍為福信是消百怪之神符除九橫
B33n0192_p0865b06║之妙術矣昔宋孝武之世鹿野寺沙門慧簡已曾譯出
B33n0192_p0865b07║傳世流行但以梵宋不融文辭雜糅致令轉讀之輩多
B33n0192_p0865b08║生疑惑矩早學梵書恒披葉典思遇此經驗其紕繆開
B33n0192_p0865b09║皇十七年初獲一本猶恐脫誤未敢即𮋒至大業十一
B33n0192_p0865b10║年復得二本更相讐比方為楷定遂與三藏法師達摩
B33n0192_p0865b11║笈多并大隋翻經沙門法行明則長順海馭等於東都
B33n0192_p0865b12║洛水南上林園翻經舘重譯此本深鑑前非方懲後失
B33n0192_p0865b13║故一言出口必三覆乃書傳度幽旨差無大過其年十
B33n0192_p0865b14║二月八日𮋒勘方了仍為一卷所願此經深義人人共
B33n0192_p0865b15║解彼佛名號處處徧聞十二夜叉念佛恩而護國七千
B33n0192_p0865b16║眷屬承經力以利民帝祚遐永羣生安樂式貽來世序
B33n0192_p0866a01║之云爾（大藏惟字函）
B33n0192_p0866a02║
B33n0192_p0866a03║
B33n0192_p0866a04║
B33n0192_p0866a05║
B33n0192_p0866a06║
B33n0192_p0866a07║
B33n0192_p0866a08║
B33n0192_p0866a09║
B33n0192_p0866a10║
B33n0192_p0866a11║
B33n0192_p0866a12║
B33n0192_p0866a13║
B33n0192_p0866a14║
B33n0192_p0866a15║
B33n0192_p0866a16║釋文紀卷四十四