B33n0192_p0866b01║欽定四庫全書
B33n0192_p0866b02║釋文紀卷四十五
B33n0192_p0866b03║明　梅鼎祚　輯
B33n0192_p0866b04║無名氏（二　此下記論竝未詳作者第以世代為次）
B33n0192_p0866b05║（後漢　晉　符秦　姚秦　北涼　宋　齊　後魏　隋）
B33n0192_p0866b06║般舟三昧經記（後漢）
B33n0192_p0866b07║般舟三昧經光和二年十月八日天竺菩薩竺佛朔於
B33n0192_p0866b08║洛陽出菩薩法護時傳言者月支菩薩支讖授與河南
B33n0192_p0866b09║洛陽孟福字元士隨侍菩薩張蓮字少安筆授令後之
B33n0192_p0866b10║著在建元十三年於佛寺中校定悉具足後有寫者皆
B33n0192_p0866b11║得南諸佛又言建安三年歲在戊子八月八日於　昌
B33n0192_p0866b12║寺校定
B33n0192_p0866b13║須真天子經記（西晉）
B33n0192_p0866b14║須真天子經泰始二年十一月八日於長安青門內白
B33n0192_p0866b15║馬寺中天竺菩薩曇摩羅察口授出之時傳言者安文
B33n0192_p0866b16║惠帛元信手受者聶承遠張玄伯孫休達十二月三十
B33n0192_p0867a01║日未時訖
B33n0192_p0867a02║阿維越致遮經記（晉言不退轉法輪四卷）
B33n0192_p0867a03║太康五年十月十四日菩薩沙門法護於燉煌從龜茲
B33n0192_p0867a04║副使羌子侯得此梵書不退轉法輪經口敷晉言授沙
B33n0192_p0867a05║門法乘使流布一切咸悉聞知（大藏此字函亦錄）
B33n0192_p0867a06║持心經後記
B33n0192_p0867a07║持心經太康七年三月十日燉煌開士竺法護在長安
B33n0192_p0867a08║說出梵文授承遠
B33n0192_p0867a09║正法華經記
B33n0192_p0867a10║太康七年八月十日燉煌月支菩薩沙門法護手執梵
B33n0192_p0867a11║經口宣傳出正法華經二十七品授優婆塞聶承遠張
B33n0192_p0867a12║仕明張仲政共筆受竺德成竺文盛嚴威伯續文承趙
B33n0192_p0867a13║友義張子龍陳長玄等共勸助歡喜九月二日訖大弟
B33n0192_p0867a14║子陳慎力𪚴茲居士帛元信共參校元年二月畢工記
B33n0192_p0867a15║又言元康元年長安孫伯虎以四月十五日寫
B33n0192_p0867a16║文殊師利淨律經記
B33n0192_p0867b01║經後記云沙門竺法護於京師遇西國寂志誦出此經
B33n0192_p0867b02║經後尚有數品其人忘失輒宣現者轉之為晉更得其
B33n0192_p0867b03║本補令具足太康十年四月八日白馬寺中聶道真對
B33n0192_p0867b04║筆受勸助劉元謀傅公信侯彥長等
B33n0192_p0867b05║魔逆經記
B33n0192_p0867b06║太康十年十二月二日月支菩薩法護手執梵書口宣
B33n0192_p0867b07║晉言聶道真筆受於洛陽城西白馬寺中始出㭊顯元
B33n0192_p0867b08║寫使功德流布一切蒙福度脫
B33n0192_p0867b09║正法華經後記
B33n0192_p0867b10║永熈元年八月二十八日比丘康那律於洛陽寫正法
B33n0192_p0867b11║華品竟時與清戒界節優婆塞張季博董景玄劉長武
B33n0192_p0867b12║長文等手執經本詣白馬寺對與法護口校古訓講出
B33n0192_p0867b13║深義以九月大齋十四日於東牛寺中施檀大會講誦
B33n0192_p0867b14║此經竟日盡夜無不咸歡重已校定
B33n0192_p0867b15║如來大哀經記
B33n0192_p0867b16║元康二年三月七日燉煌菩薩支法護手執梵經經名
B33n0192_p0868a01║加益乃命沙門聶承遠道真正書晉言以其年八月二
B33n0192_p0868a02║十有九日親自覆校當令大法光顯流布其有覽觀
B33n0192_p0868a03║吾文者曉暢譯妙法
B33n0192_p0868a04║聖法印經記（天竺名阿遮曇摩文圖）
B33n0192_p0868a05║元康四年十二月二十五日月支菩薩沙門法護於酒
B33n0192_p0868a06║泉演出此經弟子竺法首筆受令此深法普流十方大
B33n0192_p0868a07║乘常住
B33n0192_p0868a08║賢劫經記
B33n0192_p0868a09║賢劫經永康元年七月二十一日月支菩薩竺法護從
B33n0192_p0868a10║罽賓法門得是賢劫三昧手執口宣時竺法友從洛寄
B33n0192_p0868a11║來筆受者趙文龍使其功德福流十方普遂蒙恩離於
B33n0192_p0868a12║罪孽見是經者次見千佛稽受道化受菩薩決致無生
B33n0192_p0868a13║忍至一切法十方亦爾（大藏恃字函亦錄）
B33n0192_p0868a14║放光經記
B33n0192_p0868a15║惟昔大魏潁川朱士行以甘露五年出家學道為沙門
B33n0192_p0868a16║出塞西至于闐國寫得正品梵書梵本九十章六十萬
B33n0192_p0868b01║餘言以太康三年遣弟子弗如檀晉字法饒送經梵本
B33n0192_p0868b02║至洛陽住三年復至許昌二年後至陳留界倉垣水南
B33n0192_p0868b03║寺以元康二年五月十五日眾賢者共集議晉世初流
B33n0192_p0868b04║行諸梵本者于闐沙門無乂羅優婆塞竺叔蘭先光陳
B33n0192_p0868b05║之玄周玄明共筆受正書九十章凡二萬八千二百有
B33n0192_p0868b06║二十一言時倉垣諸賢者等大小皆勸刊行乃以其年
B33n0192_p0868b07║十二月二十四日寫都訖經義深奧又前後寫者參校
B33n0192_p0868b08║不能善悉至太安二年十一月十五日沙門竺法寂來
B33n0192_p0868b09║至倉垣水北寺求經本寫時檢取現品五部并梵本與
B33n0192_p0868b10║竺叔蘭更共考校書寫永安元年四月二十訖於前後
B33n0192_p0868b11║所寫校最為差定其前所寫可更取校晉梵音訓暢義
B33n0192_p0868b12║難通諸開士大學文生書寫供養諷誦讀者願留三思
B33n0192_p0868b13║恕其不逮也
B33n0192_p0868b14║普曜經記
B33n0192_p0868b15║普曜經永嘉二年太歲在戊辰五月本齊菩薩沙門法
B33n0192_p0868b16║護在天水寺手執梵本口宣晉言時筆受者沙門康殊
B33n0192_p0869a01║帛法炬
B33n0192_p0869a02║首楞嚴後記（東晉）
B33n0192_p0869a03║咸和三年歲在癸酉涼州刺史張天錫在州出此首楞
B33n0192_p0869a04║嚴經于時有月支優婆塞支施崘手執梵本支博綜眾
B33n0192_p0869a05║經於方等三昧特善其志業大乘學也出首楞嚴須賴
B33n0192_p0869a06║上金光首如幻三昧時在涼州州內正聽堂湛露軒下
B33n0192_p0869a07║集時譯者𪚴茲王子世帛延善晉梵音延博解梵文妙
B33n0192_p0869a08║音兼綜受者常侍西海趙潚會水令馬亦內有大維總
B33n0192_p0869a09║持三人皆是俊德有心道德時在坐沙門諸淨寂光等
B33n0192_p0869a10║行涼州自屬辭辭旨如本不加文飾飾亦如明其道文
B33n0192_p0869a11║質兼唯聖有之耳
B33n0192_p0869a12║六卷泥洹記
B33n0192_p0869a13║摩竭提國巴連弗邑阿育王塔天王精舍優婆塞伽羅
B33n0192_p0869a14║先見晉土道人釋法顯遠遊此土為求法故深感其人
B33n0192_p0869a15║即為寫此大般泥洹經如來祕藏願令此經流布晉土
B33n0192_p0869a16║一切眾生悉成平等如來法身義熙十三年十月一日
B33n0192_p0869b01║於謝司空石所立道場寺出此方等大般泥洹經至十
B33n0192_p0869b02║四年正月一日校定盡訖禪師佛大跋陀手執梵本寶
B33n0192_p0869b03║雲傳譯于時座有二百五十人
B33n0192_p0869b04║文殊師利發願經記
B33n0192_p0869b05║晉元熙二年歲在庚申於揚州𩰖場寺禪師新出云外
B33n0192_p0869b06║國四部眾禮佛時多誦此經以發願求佛道
B33n0192_p0869b07║關中近出尼二種壇文夏坐雜十二事并雜事共
B33n0192_p0869b08║卷前中後三記（苻秦）
B33n0192_p0869b09║卷初記云太歲己卯鶉火之次十一月十一日在長安
B33n0192_p0869b10║出此比丘尼大戒其月二十六日記僧純於𪚴茲佛陀
B33n0192_p0869b11║舌彌許戒本曇摩侍傳佛念執梵慧常筆受卷中間有
B33n0192_p0869b12║缺少數字後記云此土無大比丘尼戒乏斯一部共一
B33n0192_p0869b13║萬言中土雖有五百戒比丘尼而戒是覓歷古今無有
B33n0192_p0869b14║異道似聖人所制法汰道林聲鼓而正之可謂法門之
B33n0192_p0869b15║棟梁也法汰去年亦令外國人出少許復不足行常涼
B33n0192_p0869b16║州得五百戒一卷直戒戒複之似人之所作其義淺近
B33n0192_p0870a01║未及僧純曇充拘夷國來從雲慕藍寺於高德沙門佛
B33n0192_p0870a02║圖舌彌許得此比丘尼大戒及授戒法受坐已下至劒
B33n0192_p0870a03║慕法遂令佛圖卑為譯曇摩侍傳之乃知真是如來所
B33n0192_p0870a04║制也而不止五百數比丘戒有二百六十問侍所以言
B33n0192_p0870a05║莫知其故也然以理推之二百五十及五百是舉全數
B33n0192_p0870a06║耳又授比丘尼大戒文少將即用授大比丘法而出其
B33n0192_p0870a07║異也八簸賴夷無二亦當依比足之耳亦當略授十七
B33n0192_p0870a08║僧迦衛尸沙一章也又授比丘尼大戒尼三師教授師
B33n0192_p0870a09║更與士尼壇外問內法壇外問內法於事為重故外國師云
B33n0192_p0870a10║壇外問當言正爾上場眾僧中當問汝汝當爾答壇上問則
B33n0192_p0870a11║言令眾僧中問汝也正爾令曇充還拘夷訪授比丘尼
B33n0192_p0870a12║大戒定法須報以為式也授六法文無乏也二師而已
B33n0192_p0870a13║無教授師也
B33n0192_p0870a14║卷後又記云秦建元十五年十一月五日嵗在鶉尾比
B33n0192_p0870a15║丘（闕）　　　　丘慈高德沙門佛圖舌彌許得此授（闕）
B33n0192_p0870a16║　　　　　及二嵗戒儀從受坐至屬授諸雜事（闕）
B33n0192_p0870b01║　　　佛圖卑為譯慧常筆受凡此諸事是所施（闕）
B33n0192_p0870b02║　　　為人師而不練此此無異於土牛後人也（闕）
B33n0192_p0870b03║道人竺道曼於丘慈因此異事來與燉煌道人此沙門各各
B33n0192_p0870b04║所住祠或二百或三百人為一部僧比丘尼向三百人凡有
B33n0192_p0870b05║五祠各各從所使僧祠依准為界內無共說戒法也常暮說
B33n0192_p0870b06║戒說戒之日比丘尼差二人徃曰所依僧云今日當說戒僧
B33n0192_p0870b07║即差二人往詣比丘尼僧知人數還白大僧云比丘尼
B33n0192_p0870b08║凡有若干於某祠清淨說戒普共聞知如是三白比丘
B33n0192_p0870b09║尼便自共行籌說戒如法僧事（曇充云大齊說律六十日竟尼亦寄聴若遇說
B33n0192_p0870b10║戒亦寄聴戒唯不與舍羅籌耳）
B33n0192_p0870b11║七月十五日各於所止處受戒如法遣三人詣所依僧
B33n0192_p0870b12║承受戒分齊耳其餘如僧法（此與尼戒違將是不知也）比丘尼當三
B33n0192_p0870b13║受戒五百戒比丘尼滿十二嵗乃中為師初受十戒時
B33n0192_p0870b14║索二女師當使持律沙門授戒乃付女師令教道之次
B33n0192_p0870b15║受二百五十戒年滿二十直使女三師授之耳威儀俯
B33n0192_p0870b16║仰如男子受戒法無異也（彌離尼受六法無三師沙彌亦無三師二師而已耳六法
B33n0192_p0871a01║云缺　十謬傳之）受戒後周一年無誤失乃得受（闕）
B33n0192_p0871a02║受戒時三師七僧如中受時直使前（闕）　　百
B33n0192_p0871a03║五十事合前為五百耳直授之不（闕）　　儀委
B33n0192_p0871a04║曲也戒文如男子戒耳事事如之
B33n0192_p0871a05║八犍度阿毗曇根犍度後別記
B33n0192_p0871a06║斯經序曰其人忘因緣一品故闕文焉近自罽賓沙門
B33n0192_p0871a07║曇摩卑闇之來經蜜川僧伽禘婆譯出此品八犍度文
B33n0192_p0871a08║具也而卑云八犍度是體耳別有六足可自百萬言卑
B33n0192_p0871a09║誦二足今無譯可出慨恨良深秦建元十五年正月十
B33n0192_p0871a10║九日於揚州瓦官佛圖記
B33n0192_p0871a11║僧伽羅剎集經後記
B33n0192_p0871a12║大秦建元二十年十一月三十日罽賓比丘僧伽跋澄
B33n0192_p0871a13║於長安石羊寺口誦此經及毗婆沙佛圖羅剎翻譯秦
B33n0192_p0871a14║言未精沙門釋道安朝賢趙文業研覈理趣每存妙盡
B33n0192_p0871a15║遂至留連至二十一年二月九日方訖且婆須蜜經及
B33n0192_p0871a16║曇摩難提口誦增一阿含并幻網經使佛念為譯人念
B33n0192_p0871b01║迺學通內外才辯多奇常疑西域言質謂此土好華每
B33n0192_p0871b02║存瑩飾文句減其繁長安公趙郎之所深疾窮校考定
B33n0192_p0871b03║務存典骨既方俗不同許其五失梵本出（闕）　外毫不
B33n0192_p0871b04║可差五失如安公大品序所載余（闕）　　此卷後
B33n0192_p0871b05║使知釋趙為法之至
B33n0192_p0871b06║菩薩波羅提木义後記（姚秦）
B33n0192_p0871b07║夫（闕）　　　　　無始萬行始於戒信之玄兆是故天
B33n0192_p0871b08║竺（闕）　　　法師心首持誦什言此戒出梵網經中而
B33n0192_p0871b09║什（闕）　　翫大方齊異學於迦夷淳風東扇故弘始三
B33n0192_p0871b10║年秦王道契百王之業奉心大法於逍遙觀中三千學
B33n0192_p0871b11║士與什參定大小乘經五十餘部唯菩薩十戒四十八
B33n0192_p0871b12║輕最後誦出時融影三百人等一時受行修菩薩道豈
B33n0192_p0871b13║唯當時之益乃有累劫之津也故慧融書三千部流通
B33n0192_p0871b14║於後代持誦相授屬諸後學好道之君子願未劫不絕
B33n0192_p0871b15║共見千佛龍華同坐
B33n0192_p0871b16║大智論記
B33n0192_p0872a01║究摩羅耆婆法師以秦弘始三年歲在辛丑十二月二
B33n0192_p0872a02║十日至長安四年夏於逍遙園中西門閣上為姚天王
B33n0192_p0872a03║出釋論七年十二月二十七日乃訖其中兼出經本禪
B33n0192_p0872a04║經戒律百論禪法要解向五十萬言并此釋論一百五
B33n0192_p0872a05║十萬言論初品三十四卷解釋一品是全論其本二品
B33n0192_p0872a06║已下法師略之取其要足以開釋文意而已不復備其
B33n0192_p0872a07║廣釋得此百卷若盡出之將十倍於此
B33n0192_p0872a08║成實論記
B33n0192_p0872a09║大（闕）　　　　　歲次豕韋九月八日尚書令姚顯請
B33n0192_p0872a10║（闕）　　　　　九月十五日訖外國法師拘摩羅耆（闕）
B33n0192_p0872a11║　　　　　自傳譯曇晷筆受
B33n0192_p0872a12║大涅槃經記（北涼）
B33n0192_p0872a13║此大涅槃經初十卷有五品其梵本是東方道人智猛
B33n0192_p0872a14║從天竺將來暫憩高昌有天竺沙門曇無讖廣學博見
B33n0192_p0872a15║道俗兼綜遊方觀化先在燉煌河西王宿植洪業素心
B33n0192_p0872a16║冥契契應王公躬統士眾西定燉煌會遇其人神解悟
B33n0192_p0872b01║識請迎詣州安止內苑遣使高昌取此梵本命讖譯出
B33n0192_p0872b02║此經初分唯有五品次六品已後其本久在燉煌讖因
B33n0192_p0872b03║出經下際知部黨不足訪慕餘殘有梵道人應期送到
B33n0192_p0872b04║此經梵本都二萬五千偈後來梵本想亦近具足但頃
B33n0192_p0872b05║來國家殷猥未暇更譯遂少停滯諸可流布者經中大
B33n0192_p0872b06║意宗塗悉舉無所少也今現已有十三品作四十卷為
B33n0192_p0872b07║經文句執筆者一承經師口所譯不加華飾其經初後
B33n0192_p0872b08║所演佛性廣略之聞耳無相違也每自惟省雖復西垂
B33n0192_p0872b09║深幸此遇遇此大典開解常滯非言所盡以諸家譯經
B33n0192_p0872b10║之致大不允其旨歸疑謬後人是故竊不自辭輒作徒
B33n0192_p0872b11║勞之舉冀少有補益（闕）　　尋前後略舉初五品
B33n0192_p0872b12║為私記餘致准（闕）
B33n0192_p0872b13║優婆塞戒經記
B33n0192_p0872b14║太歲（闕）　　月二十三日河西王世子撫軍將軍
B33n0192_p0872b15║錄尚書事大沮渠興國與諸優婆塞等五百餘人共於
B33n0192_p0872b16║都城之內請天竺法師曇摩讖譯此在家菩薩戒至秋七
B33n0192_p0873a01║月二十三日都訖秦沙門道養筆受願此功德令國祚
B33n0192_p0873a02║無窮將來之世值遇彌勒初聞悟解逮無生忍十方有
B33n0192_p0873a03║識咸同斯誓
B33n0192_p0873a04║二十卷泥洹記（出智猛遊外國傳）
B33n0192_p0873a05║智猛傳云毗耶離國有大小乘學不同帝利城次華氏
B33n0192_p0873a06║邑有婆羅門氏族甚多其稟性敏悟歸心大乘博覽眾
B33n0192_p0873a07║典無不通達家有銀塔縱廣八尺高三丈四龕銀像高
B33n0192_p0873a08║三尺餘多有大乘經種種供養婆羅門問猛言從何來
B33n0192_p0873a09║荅言秦地來又問秦地有大乘學不即荅皆大乘學其
B33n0192_p0873a10║乃驚愕雅歎云希有將非菩薩往化耶智猛即就其家
B33n0192_p0873a11║得泥洹梵本還於涼州出得二十卷
B33n0192_p0873a12║禪要祕密治病經記
B33n0192_p0873a13║河西王從弟大沮渠安陽侯於于闐國衢摩帝太寺從
B33n0192_p0873a14║天竺（闕）　　乘沙門佛陀斯𨚗其人天才特拔諸國獨
B33n0192_p0873a15║（闕）　　　　兼明禪法內外綜博無籍不練故世（闕）
B33n0192_p0873a16║　　　　　沮渠親面稟受憶誦無滯以宋孝（闕）
B33n0192_p0873b01║　　　日於竹園精舍書出此經至其月二十（闕）
B33n0192_p0873b02║　　　為濬越（大藏善字函亦錄）
B33n0192_p0873b03║華嚴經記（宋）
B33n0192_p0873b04║華嚴經梵本凡十萬偈昔道人支法領從于闐國得此
B33n0192_p0873b05║三萬六千偈以晉義熙十四年嵗次鶉火三月十日於
B33n0192_p0873b06║揚州司空謝石所立道場寺請天竺禪師佛度跋陀羅
B33n0192_p0873b07║手執梵文譯梵為晉沙門釋法業親從筆受時吳郡內
B33n0192_p0873b08║史孟顗右衛將軍褚叔度為檀越至元熙二年六月十
B33n0192_p0873b09║日出訖凡再校梵本至大宋永初二年辛丑之嵗十二
B33n0192_p0873b10║月二十八日校畢（大藏垂字函亦錄）
B33n0192_p0873b11║摩得勒伽記
B33n0192_p0873b12║宋元嘉十二年歲在乙亥揚州聚落丹陽郡秣陵縣平
B33n0192_p0873b13║樂寺三藏與弟子共出此律從正月起至九月二十二
B33n0192_p0873b14║日草成二十五日寫畢白衣優婆塞張道孫敬信執寫
B33n0192_p0873b15║八吉祥記
B33n0192_p0873b16║八吉祥經宋元嘉二十九年太歲壬辰正月三日天竺
B33n0192_p0874a01║國大（闕）　　釋求𨚗跋陀羅於荊州城內譯出此經（闕）
B33n0192_p0874a02║　　　　　使持節侍中都督荊湘雍益梁寧南（闕）
B33n0192_p0874a03║　　　　事司空荊州刺史領南蠻校尉南譙（闕）
B33n0192_p0874a04║　　　　為檀越
B33n0192_p0874a05║善見律毗婆沙記（南齊）
B33n0192_p0874a06║齊永明（闕）　歲次實沈三月十日禪林比丘尼淨秀聞
B33n0192_p0874a07║僧伽跋陀羅法師於廣州共僧禕法師譯出梵本善見
B33n0192_p0874a08║毗婆沙律一部十八卷京師未有渴仰欲見僧伽跋陀
B33n0192_p0874a09║羅其年五月還南憑上寫來以十一年歲次大梁四月
B33n0192_p0874a10║十日得律還都頂禮執讀敬寫流布仰惟世尊泥洹已
B33n0192_p0874a11║來年載至七月十五日受歲竟於眾前謹下一點年年
B33n0192_p0874a12║如此感慕心悲不覺流淚
B33n0192_p0874a13║百句譬喻經記
B33n0192_p0874a14║永明十年九月十日中天竺法師求那毗地出修多羅
B33n0192_p0874a15║藏十二部經中抄出譬喻聚為一部凡一百事天竺僧
B33n0192_p0874a16║伽斯法師集行大乘為新學者撰說此經
B33n0192_p0874b01║道行經後記（後魏）
B33n0192_p0874b02║光和二年十月八日河南洛陽孟元士口授天竺菩薩
B33n0192_p0874b03║竺佛朔時傳言譯者月支菩薩支謙時侍者南陽張少
B33n0192_p0874b04║安南海子碧勸助者孫和周提立正光二年九月十五
B33n0192_p0874b05║（闕）　　城西菩薩寺中沙門佛大寫之（竝出三藏經集）
B33n0192_p0874b06║善住意天子所問經翻譯記（下竝翻譯　後魏）
B33n0192_p0874b07║夫（闕）　　　　是依季行於此非賢豈伏三藏法師
B33n0192_p0874b08║毗（闕）　　　烏萇剎利王種幼履慈蹤長躡悲跡攝
B33n0192_p0874b09║化（闕）　　惡導善常為眾生不請之友執此法燈照彼
B33n0192_p0874b10║昬暗魏皇都鄴崇福以資興和二年歲次實沈佛法加
B33n0192_p0874b11║持出此經典名善住意天子所問建午閏月朔次丁丑
B33n0192_p0874b12║戊寅建功乙巳畢功助譯弟子瞿曇流支對譯沙門曇
B33n0192_p0874b13║林之筆庶俟存道敬法之賢如實印記示令不惑耳（大藏
B33n0192_p0874b14║裳字函）
B33n0192_p0874b15║序迴諍論翻譯記
B33n0192_p0874b16║迴諍論者龍樹菩薩之所作也數舒盧迦三十二字此
B33n0192_p0875a01║論正本凡有六百大魏都鄴興和三年歲次大梁建辰
B33n0192_p0875a02║之月朔次癸酉辛卯之日烏萇國人剎利王種三藏法
B33n0192_p0875a03║師毗目智仙共天竺國婆羅門人瞿曇流支在鄴城內
B33n0192_p0875a04║金華寺譯時日所費二十餘功大數凡有一萬一千九
B33n0192_p0875a05║十八字對譯沙門曇林之筆驃騎大將軍開府儀同三
B33n0192_p0875a06║司御史中尉勃海高仲密啟請供養具記時事以彰以
B33n0192_p0875a07║聞令樂法者若見若聞同崇翻譯矣（大藏華字函）
B33n0192_p0875a08║轉法輪經優波提舍翻譯之記
B33n0192_p0875a09║轉（闕）　　　　　　優波提舍義門之名天親菩薩之
B33n0192_p0875a10║（闕）　　　　　　憍陳如等義行此方必主其人魏驃
B33n0192_p0875a11║騎大將軍開府儀同三司御史中尉勃海高仲密善求
B33n0192_p0875a12║（闕）　真揀偽故請法師毗目智仙并其弟子瞿曇流
B33n0192_p0875a13║支於鄴城內在金華寺出此義門優波提舍興和三年
B33n0192_p0875a14║歲次大梁建酉之月朔次庚子十一日譯三千九百四
B33n0192_p0875a15║十二言沙門曇林對譯錄記（大藏次字函）
B33n0192_p0875a16║三具足經優婆提舍翻譯記
B33n0192_p0875b01║施戒聞三備攝眾行是以如來說名具足法門深邃淺
B33n0192_p0875b02║識未窺天親菩薩慈心開示唯顯經義弗釋章句是故
B33n0192_p0875b03║名為優婆提舍昔出中國今現魏都三藏法師毗目智
B33n0192_p0875b04║仙婆羅門人瞿曇流支愛敬法人沙門曇林於鄴城內
B33n0192_p0875b05║在金華寺興和三年歲次辛酉月建在戌朔次庚午十
B33n0192_p0875b06║三日譯千百十言驃騎大將軍開府儀同三司御史中
B33n0192_p0875b07║尉勃海高仲密啟請供養守護流通（大藏造字函）
B33n0192_p0875b08║寶髻經四法優波提舍翻譯記
B33n0192_p0875b09║寶髻經者是大集中之一集也其宗四法玄深奧密天
B33n0192_p0875b10║親菩薩（闕）　其門是故名為優波提舍聖自在力行之
B33n0192_p0875b11║（闕）　　　　會出於此今興和三年歲次辛酉（闕）
B33n0192_p0875b12║　　　　　　　　烏萇國人剎利王種三藏法師毗目智仙
B33n0192_p0875b13║共天竺國婆羅門人瞿曇流支護法大士魏驃騎大將
B33n0192_p0875b14║軍開府儀同三司御史中尉勃海高仲密愛法（闕）　沙
B33n0192_p0875b15║門曇林道俗相假於鄴城內金華寺譯四千九百九十
B33n0192_p0875b16║七字（大藏弗字函）
B33n0192_p0876a01║毗耶婆問經翻譯記
B33n0192_p0876a02║菩薩方便攝化眾生必以大悲引邪從正毗耶娑仙即
B33n0192_p0876a03║其人也為導羣迷令識因果將諸異見至如來所歸命
B33n0192_p0876a04║諮啟聽聞正法因其請說即以名經故因此部毗耶娑
B33n0192_p0876a05║問魏尚書令儀同高公愍諸錯習示其歸則簡集能人
B33n0192_p0876a06║善辭義者在宅上面出此經典求正法人沙門曇林婆
B33n0192_p0876a07║羅門名瞿曇流支興和四年歲次壬戌月建在申朔次
B33n0192_p0876a08║乙丑畢功凡有一萬四千四百五十七字（大藏推字函）
B33n0192_p0876a09║金色王經翻譯記
B33n0192_p0876a10║釋迦如來本生無量且於一時作金色王檀行因緣自
B33n0192_p0876a11║致成佛說施法門引彼為證因名此經為金色王魏尚
B33n0192_p0876a12║書令儀同高公敦捨之心往齊金色為開此門普示一
B33n0192_p0876a13║（闕）　　上面出斯妙典沙門曇林瞿曇流支興（闕）
B33n0192_p0876a14║　　　　戌月建在酉朔次乙未癸丑日譯（闕）
B33n0192_p0876a15║　　　一十四字（大藏忘字函）
B33n0192_p0876a16║第一義法勝經翻譯記
B33n0192_p0876b01║夫（闕）　　　　　善根涅槃經云供佛二恒魏尚書令
B33n0192_p0876b02║儀同高公重法心成生上財想博採梵文廣崇翻譯且
B33n0192_p0876b03║第一義法勝經者諸法門中此其髓也公意慇誠感之
B33n0192_p0876b04║題額沙門曇林瞿曇流支興和四年歲次壬戌九月一
B33n0192_p0876b05║日甲子換文始末四功質義乃定五千五百七十六字
B33n0192_p0876b06║（大藏貞字函）
B33n0192_p0876b07║不必定入定入印經翻譯記
B33n0192_p0876b08║出世智道亦名為印此經印義或然不然私情有指未
B33n0192_p0876b09║許官用何者私情今且當向發心修行證會名入所乘
B33n0192_p0876b10║強劣有定不定聖說定入說不定入言義如是決定名
B33n0192_p0876b11║印說如是故名如是經其門要密通必有寄魏尚書令
B33n0192_p0876b12║儀同高公深知佛法出自中天翻為此典萬未有一采
B33n0192_p0876b13║揀集人在第更譯沙門曇林瞿曇流支興和四年歲次
B33n0192_p0876b14║降婁月建在戌朔次甲子壬午之日出此如左九千一
B33n0192_p0876b15║百九十三字（大藏法字函）
B33n0192_p0876b16║順中論翻譯記
B33n0192_p0877a01║諸國語（闕）　　音正彼言𨚗伽夷離淳𨚗此云龍勝名
B33n0192_p0877a02║　　　　　　人言龍樹者片合一箱未是全當（闕）
B33n0192_p0877a03║　　　　　師依大般若而造中論眾典於義（闕）
B33n0192_p0877a04║　　　　師名阿僧佉解未解處別為此部魏（闕）
B33n0192_p0877a05║　　　公延國上賓瞿曇流支在第供養正通佛（闕）
B33n0192_p0877a06║　曇林出斯義論武定元年嵗次癸亥八月十日丙寅
B33n0192_p0877a07║揮辭凡有一萬三千七百二十七字（大藏移字函）
B33n0192_p0877a08║正誣論（弘明集載牟子理惑論後案稱石崇周嵩則晉以下人撰也）
B33n0192_p0877a09║有異人者誣佛曰尹文子有神通者愍彼西戎西戎父
B33n0192_p0877a10║子聚麀貪婪忍害昧利無恥侵害不厭屠裂羣生不可
B33n0192_p0877a11║遜讓厲不可談議喻故具諸事云云又令得道弟子變
B33n0192_p0877a12║化云云又禁其殺生斷其婚姻使無子孫伐戎之術孰
B33n0192_p0877a13║良於此云云正曰誣者既云無佛復云文子有神通復
B33n0192_p0877a14║云有得道弟子能變化恢廓盡神妙之理此真有胸無
B33n0192_p0877a15║心之語也夫尹文子即老子弟子也老子即佛弟子也
B33n0192_p0877a16║故其經云聞道竺乾有古先生善入泥洹不始不終永
B33n0192_p0877b01║存綿綿竺乾者天竺也泥洹者梵語晉言無為也若佛
B33n0192_p0877b02║不先老子何得稱先生老子不先尹文何故請道德之
B33n0192_p0877b03║經耶以此推之佛故文子之祖宗（闕）　　元始也安有
B33n0192_p0877b04║弟子神化而師不能乎且（闕）　　　　　以道莅之遠
B33n0192_p0877b05║人不服則綏以文德不（闕）　　　　　　以除暴止戈
B33n0192_p0877b06║拯濟羣生行小殺以（闕）　　　　　　秋之世諸侯征
B33n0192_p0877b07║伐動仗正順敵國（闕）　　　　　彰其過總義兵以臨
B33n0192_p0877b08║罪人不以闇昧而行（闕）　　服則柔而撫之不苟婬刑
B33n0192_p0877b09║極武勝則以喪禮居之殺則以悲哀泣之是以深貶誘
B33n0192_p0877b10║執大杜絕滅之原若懷惡而討不義假道以成其暴皆
B33n0192_p0877b11║經傳變文譏貶累見故會宋之盟抑楚而先晉者疾衷
B33n0192_p0877b12║甲之詐以崇咀信之美也夫敵之怨惠不及後嗣惡止
B33n0192_p0877b13║其身四重罪不濫此百王之明制經國之令典也至於
B33n0192_p0877b14║季末之將佳兵之徒患道薄德衰始任詐力競以譎詭
B33n0192_p0877b15║之計濟殘賊之心野戰則肆鋒極殺屠城則盡坑無遺
B33n0192_p0877b16║故白起刎首於杜郵董卓屠身於宮門君子知其必亡
B33n0192_p0878a01║舉世哀其灰戮兵之𡚁也遂至於此此為可痛心而長
B33n0192_p0878a02║歎者矣何有聖人而欲大縱陰毒翦絕黎元者哉且十
B33n0192_p0878a03║室容賢而況萬里之廣重華生於東夷文王出乎西羌
B33n0192_p0878a04║聖哲所興豈有常地或發音於此默化於彼形教萬方
B33n0192_p0878a05║而理運不差原夫佛之所以夷跡於中岳而曜奇於西
B33n0192_p0878a06║域者蓋有至趣不可得而縷陳矣豈（闕）　　疾敵之強
B33n0192_p0878a07║而其欲覆滅使無孑遺哉此（闕）　　　　　　不蠲良淑
B33n0192_p0878a08║縱火中原蘭蕕俱焚桀紂（闕）　　　　　　縱令異國
B33n0192_p0878a09║信多惡逆以暴易暴又（闕）　　　　　　此為辭適足
B33n0192_p0878a10║肆謗言眩愚豎豈允（闕）　　　　　難乎
B33n0192_p0878a11║又誣云（闕）　　欺之天有二十二重云云又妄牽樓炭
B33n0192_p0878a12║經云諸天之宮廣長二十四萬里面開百門門廣萬里
B33n0192_p0878a13║云云正曰佛經說天地境界高下階級悉條貫部分敘
B33n0192_p0878a14║而有章而誣者或附著生長枉造偽說或顛倒淆亂不
B33n0192_p0878a15║得要實何有二十四萬里之地而容四百萬里之門乎
B33n0192_p0878a16║以一事覆之足明其錯謬者多矣臧獲牧豎猶將知其
B33n0192_p0878b01║不然況有識乎欲以見博秖露其愚焉
B33n0192_p0878b02║又誣云佛亦周遍五道[供-八+冉]犯眾過行凶惡猶得佛此非
B33n0192_p0878b03║怖為惡者之法也又計生民善者少而惡者多惡人輒
B33n0192_p0878b04║死輒充六畜爾則開闢至今足為久矣今畜宜居十分
B33n0192_p0878b05║之九而人種已應希矣正曰誠如所言佛亦曾為惡耳
B33n0192_p0878b06║今所以得佛者改惡從善故也若長惡不悛迷而後遂
B33n0192_p0878b07║往則長夜受苦輪轉五道而無解脫之由矣今以其能
B33n0192_p0878b08║　　掘眾惡之栽滅三毒之燼修五戒之善盡十德（闕）
B33n0192_p0878b09║　　　　　之累劫倦而不已曉了本際暢三世空（闕）
B33n0192_p0878b10║　　　　　　虛外無為之場耳計天下蜫蟲之數（闕）
B33n0192_p0878b11║在九州之內若毫未之在馬體（闕）　　　　　　　故
B33n0192_p0878b12║天地之性以人為貴榮期所以（闕）　　　　　貴賤之
B33n0192_p0878b13║分明也今更不復自賴於人類不（闕）　　畜生以芻水
B33n0192_p0878b14║為甘膳以羈絡為非讁安則為之無所多難也
B33n0192_p0878b15║又誣云有無靈下經無靈下經妖怪之書耳非三墳五
B33n0192_p0878b16║典訓誥之言也通才達儒所未究覽也三曾五祖之言
B33n0192_p0879a01║又似解奏之文此殆不詰而虛妄自露矣今且聊復應
B33n0192_p0879a02║之凡俗人常謂人死則滅無靈無鬼然則無靈則無天
B33n0192_p0879a03║曹無鬼則無所[(冰-水+〡)*ㄆ]也若子孫奉佛而乃追譴祖先祖先或
B33n0192_p0879a04║是賢人君子平生之時未必與子孫同事而天曹便收
B33n0192_p0879a05║伐之令顏冉之尸羅枉戮之痛仁慈祖考加虐毒於貴
B33n0192_p0879a06║體此豈聰明正直之神乎若其非也則狐貉魍魎婬厲
B33n0192_p0879a07║之鬼何能反制仁賢之靈而困禁戒之人乎以此為誣
B33n0192_p0879a08║鄙醜盡矣
B33n0192_p0879a09║又誣云道人聚斂百姓大搆寺塔華飾奢侈糜費而無
B33n0192_p0879a10║益云云正曰夫教有深淺適時應物悉已備於首論矣
B33n0192_p0879a11║請復申之夫恭儉之心莫過堯舜而山龍華蟲黼黻絺
B33n0192_p0879a12║繡左傳曰錫鸞和鈴昭其聲也三辰旂旗昭其明也五
B33n0192_p0879a13║色比象昭其物也故王者之居必金門玉陛（闕）
B33n0192_p0879a14║　　　　　　乎凡庶令貴賤有章也夫人情從（闕）
B33n0192_p0879a15║　　　　　　鼓鼙之音覩羽麾之象則思將師之臣（闕）
B33n0192_p0879a16║　　　聲觀庠序之儀則思朝廷之臣遷地易觀（闕）　　俱變
B33n0192_p0879b01║令悠悠之徒見形而不及道者莫不貴嵩高而忽仄陋
B33n0192_p0879b02║是以諸奉佛者仰慕遺跡思存髣髴故銘列圖像致其
B33n0192_p0879b03║虔肅割捐珍玩以增崇靈廟故上士遊之則忘其蹄筌
B33n0192_p0879b04║取諸遠味下士遊之則美其華藻玩其炳蔚先悅其耳
B33n0192_p0879b05║目漸率以義方三塗汲引莫有遺逸猶器之取水隨量
B33n0192_p0879b06║多少唯穿底無當乃不受耳
B33n0192_p0879b07║又專誣以禍福為佛所作可謂元不解矣聊復釋之夫
B33n0192_p0879b08║吉凶之與善惡猶善惡之乘形聲自然而然不得相免
B33n0192_p0879b09║也行之由已而理玄應耳佛與周孔但共明忠孝信順
B33n0192_p0879b10║從之者吉背之者凶示其渡水之方則使資舟艥不能
B33n0192_p0879b11║令步涉而得濟也其誨人之法救厄死之術亦猶神農
B33n0192_p0879b12║唱粒食以充饑虛黃帝垂衣裳以禦寒暑若閉口而望
B33n0192_p0879b13║飽裸袒以求溫不能強與之也夫和鵲之所以稱良醫
B33n0192_p0879b14║者以其應疾投藥不失其宜耳不責其令（闕）　　　民
B33n0192_p0879b15║也且扁鵲有云吾能令當生者不死非能令當死者必
B33n0192_p0879b16║生也若夫為子則不孝為臣則不忠（闕）　　　而不悟
B33n0192_p0880a01║進良藥而不御而受禍臨死（闕）　　　　　　深恨良
B33n0192_p0880a02║醫非徒東走其勢投穽矣
B33n0192_p0880a03║又誣云（闕）　　在京洛者多矣而未曾聞能令主上延
B33n0192_p0880a04║年益壽上不能調和陰陽使年豐民富消菑却疫克靜
B33n0192_p0880a05║禍亂云云下不能休糧絕粒呼吸清醇扶命度厄長生
B33n0192_p0880a06║久視云云正曰不然莊周有云達命之情者不務命之
B33n0192_p0880a07║所無奈何審期分之不可遷也若令性命可以智德求
B33n0192_p0880a08║之者則武周二子足令文父致千齡矣顏子死則稱天
B33n0192_p0880a09║喪予惜之至也無以延之耳且陰陽數度期運所當百
B33n0192_p0880a10║六之極有時而臻故堯有滔天之洪湯有赤地之菑涿
B33n0192_p0880a11║鹿有漂櫓之血坂泉有橫野之屍何不坐而消之救其
B33n0192_p0880a12║未然邪且夫熊經鳥曳導引吐納輟黍稷而御英蘂吸
B33n0192_p0880a13║風露以代餱糧俟此而壽有待之倫也斯則有時可夭
B33n0192_p0880a14║不能無窮者也沙門之視松喬若未孩之兒耳方將抗
B33n0192_p0880a15║志於二儀之表延祚於不死之鄉豈能屑心營近與涓
B33n0192_p0880a16║彭爭長哉難者苟欲騁飾非之辯立距諫之強言無節
B33n0192_p0880b01║奏義無宮商嗟夫北里（闕）　　惡緣之奪黃也其餘噪
B33n0192_p0880b02║之音曾無紀綱（闕）　　　　　之章（闕）
B33n0192_p0880b03║　　　　　　　　　　　　　　者合兵於徐州刺史陶謙謙使之
B33n0192_p0880b04║（闕）　　　　　　遂斷盜官以自利人大起佛寺（闕）
B33n0192_p0880b05║　　　　酒食云云後為劉繇所攻見殺云云正曰（闕）
B33n0192_p0880b06║　　待繩約而自縛也夫佛教率以慈仁不殺忠信不
B33n0192_p0880b07║愆廉貞不盜為首老子云兵者不祥之器邇者凶而融
B33n0192_p0880b08║阻兵安忍結附寇逆犯殺一也受人使命取不報主犯
B33n0192_p0880b09║欺二也斷割官物以自利入犯盜三也佛經云不以酒
B33n0192_p0880b10║為惠施而融縱之犯酒四也諸戒盡犯則動之死地矣
B33n0192_p0880b11║譬猶吏人解印脫冠而橫道肆暴五尺之童皆能制之
B33n0192_p0880b12║矣笮氏不得其死適足助明為惡之獲殃耳
B33n0192_p0880b13║又誣云石崇奉佛亦至而不免族誅云云正曰石崇之
B33n0192_p0880b14║為人余所悉也憍盈躭酒放僭無度多藏厚斂不恤惸
B33n0192_p0880b15║獨論才則有一割之利計德則盡無取焉雖託名事佛
B33n0192_p0880b16║而了無禁戒即如世人貌清心穢色厲內荏口詠禹湯
B33n0192_p0881a01║而行偶桀紂自貽伊禍又誰之咎乎
B33n0192_p0881a02║又誣云周仲智奉佛亦精進而竟復不蒙其福云云正
B33n0192_p0881a03║曰尋斯言似乎幸人之菑非通言也仲智雖有好道之
B33n0192_p0881a04║意（闕）　　受戒為弟子也論其率情亮直具涉㒞（闕）
B33n0192_p0881a05║　　　　　有強梁之累未合道家嬰兒之旨（闕）
B33n0192_p0881a06║　　　　　　　　喪敗理耳縱如難者之言精（闕）
B33n0192_p0881a07║　　　　　　　何異顏項夙夭夷叔餒死比干盡忠而有剖心
B33n0192_p0881a08║之禍申生篤孝而致雉經之痛若此之比不可勝計孔
B33n0192_p0881a09║子云仁者壽義者昌而復或有不免固知宿命之證至
B33n0192_p0881a10║矣信矣
B33n0192_p0881a11║又誣云事佛之家樂死惡生屬纊待絕之日皆以為福
B33n0192_p0881a12║祿之來無復哀慼之容云云正曰難者得無隱心而居
B33n0192_p0881a13║物不然何言之逆乎夫佛經自謂得道者能玄同彼我
B33n0192_p0881a14║渾齊脩短涉生死之變泯然無槩步禍福之地而夷心
B33n0192_p0881a15║不坦樂天知命安時處順耳其未體之者哀死慎終之
B33n0192_p0881a16║心乃所以增其篤也故有大悲宏誓之（以下缺）
B33n0192_p0881b01║
B33n0192_p0881b02║
B33n0192_p0881b03║
B33n0192_p0881b04║
B33n0192_p0881b05║
B33n0192_p0881b06║
B33n0192_p0881b07║
B33n0192_p0881b08║
B33n0192_p0881b09║
B33n0192_p0881b10║
B33n0192_p0881b11║
B33n0192_p0881b12║
B33n0192_p0881b13║
B33n0192_p0881b14║
B33n0192_p0881b15║
B33n0192_p0881b16║釋文紀卷四十五