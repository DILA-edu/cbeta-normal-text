B34n0193_p0011b11║吳都法乘卷第二
B34n0193_p0011b12║吳江周永年撰
B34n0193_p0011b13║顯聖篇
B34n0193_p0011b14║像起迎佛佛與授記佛身佛像是一是異像來汎海石不
B34n0193_p0011b15║下墜佛形維石佛名在背是三瑞像吴得其二時放光明
B34n0193_p0011b16║同佛舍利述顯聖第二
B34n0193_p0011b17║列塔像神瑞迹有前序不具錄沈約
B34n0193_p0011b18║吴郡松江浮水石像二軀昔西晉建興中像浮松江有居士朱
B34n0193_p0011b19║應接而出之舉高七尺於通玄寺視背有銘一名惟衛二名迦
B34n0193_p0011b20║葉
B34n0193_p0012a01║石像銘梁簡文帝
B34n0193_p0012a02║盖聞軒后之圖載浮河洛秦王之璧更涌滄溟昭潭之洲乘清
B34n0193_p0012a03║源而西泛蓬萊之岫逐安流而南徙况夫道由慈善應起靈覺
B34n0193_p0012a04║是以無方之迹隨机示現無緣之力因物成感晉建興元年癸
B34n0193_p0012a05║酉之嵗吴郡娄縣界淞江之下號曰滬瀆此處有居人以漁者
B34n0193_p0012a06║為業掛此詹綸無甄小魪布斯九罭常待六鰲遙望海中若二
B34n0193_p0012a07║人像朝視沉浮疑諸蜃氣夕復顯晦乍若潛火於是謂為海神
B34n0193_p0012a08║即與巫祝同徃祈候七盤圓鼓先奏盛唐之歌百味椒漿屢上
B34n0193_p0012a09║東皇之曲遂乃風波駭吐光景晦明咸起渡河之悲竊有覆舟
B34n0193_p0012a10║之懼相願失色於斯而返又有受持黃老好尚神僊職在三洞
B34n0193_p0012a11║身帶八景更竭丹款復共奉迎尊像沉軀沒而不見經歷旬日
B34n0193_p0012a12║遐邇俱聞吳縣華里朱膺清信士也獨謂大覺大慈將宏化迹
B34n0193_p0012a13║乃沐浴清齋要請同志與東靈寺帛尼及胡伎數十人乘船至
B34n0193_p0012a14║滬瀆口頂禮皈依歌唄賛德于時㣲風送棹淑景浮波雲舒盖
B34n0193_p0012a15║而未移浪開花而不噴雖舟于招招弗能遠騖而靈相峩峩漸
B34n0193_p0012a16║來就浦仰覩神像嶷然雙泛非因鷁首詎假龍橋豈藉銀連寧
B34n0193_p0012a17║湏玉軸背各有題一名維衛一名迦葉於是時眾踊躍得未曾
B34n0193_p0012a18║有復懼金僊之姿非凢所徙試就提捧豁爾勝舟指燕宮而西
B34n0193_p0012a19║歸望薱門而一息道俗側塞人秪恊慶膺家住近通玄寺乃孫
B34n0193_p0012a20║權為乳母陳氏之所立也亦一邦之勝地胥山之神塔乃遷像
B34n0193_p0012b01║於此寺武夫數百咸不能勝共怪曰朱膺帛尼二人之力而能
B34n0193_p0012b02║捧持不覺為異今人工甚盛確乎不移此必精誠弗能致也乃
B34n0193_p0012b03║復竭心同時稽顙然後乃動至自舟中故知據井夜飛實無以
B34n0193_p0012b04║異而不能重有覺憑焉後有外國沙門釋法開來稱彼國眾聖
B34n0193_p0012b05║所記云東方有二石像及阿育王塔若能恭徃禮覲滅無量罪
B34n0193_p0012b06║免離三途禮已而去中大通四年歲在壬子臨沙汝靈侯奉勑
B34n0193_p0012b07║更造銅光二枚其一高九尺其一高八尺五寸銅邁丹陽耻論
B34n0193_p0012b08║劉向之術區選攻金無俟嵇康之鍛既鵭既鎪是磨是銑曄如
B34n0193_p0012b09║光定湛似日輪亦當遠照三千普瞻色像遙覩十方俱聞說法
B34n0193_p0012b10║豈止惜命小鳥欣入影中重罪眾生還逢愛日而已哉吴郡僧
B34n0193_p0012b11║正慧法師深修五定淨待七支於三寶中盡力宏護立摩尼之
B34n0193_p0012b12║勝殿製飛行之寶塔至於莊嚴妙色實有厥勞昔魯聖云亡尚
B34n0193_p0012b13║追儀於有若楚臣瑣世亦託似於優旃放勳之后更圖長樂之
B34n0193_p0012b14║畫文命之君不絕稽命之𥜥或傳諸徃牘或布在前言或賛述
B34n0193_p0012b15║盈耳或壽宮虗置况遠追應身近規靈迹不銘不勒何以稱揚
B34n0193_p0012b16║乃為銘曰
B34n0193_p0012b17║巍巍天像堂堂最勝慧日獨圓無生永證愍此魚鈎傷兹螺孕
B34n0193_p0012b18║乍動慈舟時延寶乘留住待緣獨有傳應傳應伊何寶兹靈象
B34n0193_p0012b19║履水晨遊凌濤夜上七眾有憑九垓咸仰照此真容開斯俗網
B34n0193_p0012b20║千輪足起萬字胷書身橫五分衣刻三銖嗟爾未俗心王所驅
B34n0193_p0013a01║顙浮水沫命役馳駒宜宏希嚮必盡勤渠覩相塵滅聞聲惑祛
B34n0193_p0013a02║湛然神跡長處全吴
B34n0193_p0013a03║（存）西晉海浮維衛迦葉二石像（敬佛篇結集部之感應緣）釋道世
B34n0193_p0013a04║昔維衛及迦葉石像以西晉愍帝建興元年像汎海而入乎吴
B34n0193_p0013a05║松江滬瀆口遙見海中有二人浮游水上漁人莫能就視延巫
B34n0193_p0013a06║師祝則謂為海神祭酒則疑是仙靈或振鐸以請或巾褐徃祈
B34n0193_p0013a07║並濤涌霧曀逆流遠去奉黃老者謂是天師徃迎風浪如故吴
B34n0193_p0013a08║縣朱膺素奉正法廼請東靈寺帛尼并信齋戒者數人共徃迎
B34n0193_p0013a09║像於是雲消日朗風霽波息乘流自到轉身示銘始接登舟其
B34n0193_p0013a10║輕如羽及載大車其重若山及處像於吴時舊寺通玄精舍事
B34n0193_p0013a11║源委曲已詳舊碑至齊永明七年又有瑞石浮海來入吴境質
B34n0193_p0013a12║堅貞固光采鮮潤駕潮截瀾汎若松舟時主書朱法讓即先獲
B34n0193_p0013a13║石像朱膺之曾孫也被使至吴獲石像獻臺是時齊武皇帝初
B34n0193_p0013a14║建禪靈重搆七層壯羙莊嚴而瑞像不遠而至恊時應机朝士
B34n0193_p0013a15║僉議以為宜矜妙貺式影法身乃命石匠雷卑石等造釋迦文
B34n0193_p0013a16║像身坐高三尺五寸連光及座通高六尺五寸盡鐫琢之奇極
B34n0193_p0013a17║金雘之巧克孚頭相元副幽禎竊惟石性本沉神感則浮越海
B34n0193_p0013a18║適吴隔代荐至雖古今異造而總歸七佛獲瑞之人復緣朱氏
B34n0193_p0013a19║秘契冥期終始如一故追序前事以表厥證宋世所獲二石像
B34n0193_p0013a20║立高七尺銘其背上一名維衛佛二名迦葉佛莫識年代而字
B34n0193_p0013b01║分明在吴郡通玄寺齊威所造瑞石像舊在禪靈寺
B34n0193_p0013b02║（存）西晉吴郡石像浮江緣（敬佛篇觀佛部之感應緣）釋道世
B34n0193_p0013b03║西晉愍帝建興元年吴郡吴縣松江滬瀆口漁者萃馬遙見海
B34n0193_p0013b04║中有二人現浮游水上漁人疑為海神延巫祝[供-八+冉]牲牢以迎之
B34n0193_p0013b05║風濤彌盛駭懼而返復有奉五斗米道黃老之徒曰斯天師也
B34n0193_p0013b06║復共徃接風浪如初有奉佛居士吴縣朱膺聞之歎曰將非大
B34n0193_p0013b07║覺之垂降乎乃潔齋共東靈寺帛尼及信佛者數人至瀆口稽
B34n0193_p0013b08║首迎之風波遂靜浮江二人隨潮入浦漸近漸明乃知石像將
B34n0193_p0013b09║欲捧接人力未展聊試擎之飄然而起便轝還通玄寺看像背
B34n0193_p0013b10║銘一名維衛二名迦葉莫測帝代而書迹分明舉高七尺施設
B34n0193_p0013b11║法座欲安二像人雖數十而了不動復重啟請翻然得起以事
B34n0193_p0013b12║表聞朝廷士庶歸心者十室而九沙門釋法開來自西域稱經
B34n0193_p0013b13║說東方有二石像及阿育王塔有供養礼覲者除積罪云又別
B34n0193_p0013b14║傳云天竺沙門一十二人送像至郡像乃水上不沒不行以狀
B34n0193_p0013b15║奏聞下勅聽留吴郡
B34n0193_p0013b16║見高僧傳及旌異記等（此行在上文作小字）
B34n0193_p0013b17║（存）劉鳳吴釋傳云今此像在城南開元寺寺又有盂非石非
B34n0193_p0013b18║木古物也嘉靖初戒壇焚僧夜起爭挈其資有持盂出者
B34n0193_p0013b19║主僧怒其不助之出資也投之火予嘗見其碎者作玉色
B34n0193_p0013b20║不辨何物其類陶耶
B34n0193_p0014a01║吴中禮石佛江淹
B34n0193_p0014a02║幻生太浮詭長思多沉疑凝思不慚炤詭生寧盡時敬亟積刼
B34n0193_p0014a03║下金光鑠海湄火宅斂焚炭藥草匝惠滋常願樂此道誦經空
B34n0193_p0014a04║山坻禪心暮不雜寂行好無私軒騎久矣訣親愛不留遲憂傷
B34n0193_p0014a05║漫漫情靈意終不淄誓尋青蓮果永入梵庭期
B34n0193_p0014a06║開元寺禮二佛一首黃省曾
B34n0193_p0014a07║雙林感傳士七池景劉賢超最闡王銘彌穆抒扣篇前英昭厲
B34n0193_p0014a08║拔後業驚縛綿泥掉排兩情光朗徹萬邊迷雲慧衿開世網耀
B34n0193_p0014a09║目捐赤晷無遲鏡綠楊有新𤇆言投遠公侶湛意坦址前高緇
B34n0193_p0014a10║集寶樹靈會啟上詮稽匝殊妙尊懺謝却累愆賁園抗清步咸
B34n0193_p0014a11║舌吐勝宣羣相不靡懷金津亮此褰
B34n0193_p0014a12║（存）開元寺禮石佛像周治
B34n0193_p0014a13║二佛刦外身靈珉資巧匠遇去日已深猶得見好相入吴見晉
B34n0193_p0014a14║年浮海表奇狀人天千載心瞻禮幸無恙初旭耀花敷蕭夜湧
B34n0193_p0014a15║梵放聞見不可思始欲豁諸妄哀哉余下士稽首明天貺
B34n0193_p0014a16║（存）石佛賛釋真可
B34n0193_p0014a17║無際雲濤以為槎並乘光照吴朱家屢經兵火初無恙見聞之
B34n0193_p0014a18║者開心花心花開處香十虗光無邊中本來如若人有緣一稽
B34n0193_p0014a19║首剎那三障頓消除障銷石佛觧說法兩口一舌覆塵剎眾生
B34n0193_p0014a20║屙屎與放尿舌上周旋誰覺着誰覺着眼不見眼見生殺聖凢
B34n0193_p0014b01║一例聽指揮廣額屠児真猛烈無邊苦海成智海一指屈伸情
B34n0193_p0014b02║易决深即持此徃峨嵋魚龍處處生欣悅狹路相逢劉薩訶一
B34n0193_p0014b03║切罪根方始㧞
B34n0193_p0014b04║按賛中持此徃峨嵋之語當是繪石佛像也
B34n0193_p0014b05║（存）吴中泛海石佛賛（并序寄園中曹直指）釋真可
B34n0193_p0014b06║夫像設之始莫始於優填王金像與旃檀像像設之靈奇
B34n0193_p0014b07║則莫靈竒於阿育王銅像與吴中石像夫金佛不度罏木
B34n0193_p0014b08║佛不度火則石佛不度水明矣而吴中石佛乃出沒大海
B34n0193_p0014b09║浮沉驚濤螺髮繩衣跏趺於碧琉璃上現大希奇魚龍悲
B34n0193_p0014b10║仰濟海入吴而獨應朱氏之請由是觀之石佛既以度水
B34n0193_p0014b11║則金佛亦度罏木佛亦度火矣予是以知無物非心無像非
B34n0193_p0014b12║真能所卷舒精粗莫測惟照用俱全省則黃土與松枝皆
B34n0193_p0014b13║隨感放光况我維衛迦葉二如來於無量刦與吴人有大
B34n0193_p0014b14║因緣特此顯現令無量眾生起靈應想想則思思則悟悟
B34n0193_p0014b15║則通通則近取諸身遠取諸物皆自心也然四方黑白不
B34n0193_p0014b16║道於吴者無緣瞻仰予甚慨之乃属丁南羽氏繪像以傳
B34n0193_p0014b17║秋空之月無擇蹄涔二如來自兹處處示現矣賛曰
B34n0193_p0014b18║金佛不度罏木佛不度火石佛能度水多生願力故普願見聞
B34n0193_p0014b19║者福慧如春花不假安排力花花妙自佳因影得佛心佛心無
B34n0193_p0014b20║中外應用雖不竭迷之苦甚大維衛迦葉佛酬願顯靈奇水
B34n0193_p0015a01║陸作佛事由之不許知凡有供養者地獄化佛會佛會五陰空
B34n0193_p0015a02║罪福亦不昧獄室名福堂檢名實自詳因苦生覺照覺則物我
B34n0193_p0015a03║忘堯春無中邊舜德寧促延朝暮禮二像披雲覩青天魚龍仰
B34n0193_p0015a04║光彩虎兕融嗔顛吴水與燕山十五月皆圓
B34n0193_p0015a05║（存）開元石佛讚
B34n0193_p0015a06║稽首如來相非金亦非木趺坐驚濤中度海達於此若謂石有
B34n0193_p0015a07║心有心則非石若謂石無心無心豈名佛吾聞有無法攝（盡）一切
B34n0193_p0015a08║法盡若人於石佛諦信不生疑不疑惑自斷惑斷凢聖情層
B34n0193_p0015a09║水覓火熖况夫石與佛何從生二見二見既不生石佛迅於電
B34n0193_p0015a10║開元寺佛鉢詩并序皮日休
B34n0193_p0015a11║按釋法顯傳云佛鉢本在毗舍離今在乾陀衛竟若千百
B34n0193_p0015a12║年當復至西月支國若千百年至于闐國若千百年當至
B34n0193_p0015a13║屈茨國若千百年當復來漢地晉建興二年二聖像浮海
B34n0193_p0015a14║而至滬瀆僧尼𮝏取之以歸今存于開元寺後建興八年
B34n0193_p0015a15║漁者於滬瀆沙汭上獲之以為臼類乃葷而用焉俄有佛
B34n0193_p0015a16║像見於外漁者始以為異意滬瀆二聖之遺祥也乃以鉢
B34n0193_p0015a17║供之迄今尚存余遂觀而為之詠因寄天隨子
B34n0193_p0015a18║帝青石作綠水姿曾得金人手自持拘律樹邊齋散後提羅花
B34n0193_p0015a19║下洗來時乳糜味斷中天覺麥麨香消大刼知從此共君親頂
B34n0193_p0015b01║戴斜風應不等閑吹
B34n0193_p0015b02║本集第一句自注云佛律云此鉢帝青玉石也四天王所
B34n0193_p0015b03║獻也
B34n0193_p0015b04║奉和陸龜蒙
B34n0193_p0015b05║空王初受逞神功四鉢湏㬰現一重待次想添香積飯覆時應
B34n0193_p0015b06║帶步羅鍾光寒好照金毛鹿響靜堪降白耳龍從此寶函香裡
B34n0193_p0015b07║見不煩西去詣靈峯
B34n0193_p0015b08║本集第二句自注云至今鉢緣有四重也
B34n0193_p0015b09║辟支佛牙賛釋梵埼
B34n0193_p0015b10║日本成藏主入吴逢一童子施辟支佛牙得而寶之請賛
B34n0193_p0015b11║賛曰
B34n0193_p0015b12║有一眾生出無佛世曾從徃刦受獨覺記花開葉落心融神會
B34n0193_p0015b13║觀此因緣豁然超詣於三界中如鳥出籠雖不說法但現神通
B34n0193_p0015b14║手捫日月身臥虗空十有八變開豁羣蒙至涅槃時吐三昧火
B34n0193_p0015b15║自化形骸惟留骨鎖妙設利羅雨若干顆累累如珠頭頭而墮
B34n0193_p0015b16║維道人成得其大牙堅若金剛淨如蓮花砧杵不碎玉雪無瑕
B34n0193_p0015b17║再拜稽首寧小幸耶我作賛辭仰其高躅冥熏法界淨洗心目
B34n0193_p0015b18║神物訶護無忘付囑人能敬信莫不生福
B34n0193_p0015b19║佛牙舍利讚宋徽宗
B34n0193_p0015b20║崇寧三年重午日自蘇州報恩寺迎請釋迦佛牙入內致恭祈
B34n0193_p0016a01║請舍利感應隔水晶匣出如雨點神力如斯嘉歎何已因以讚
B34n0193_p0016a02║曰大士釋迦文虗空等一塵有求皆赴感無剎不分身玉瑩千
B34n0193_p0016a03║輪在金剛百煉新我今恭敬禮普願濟群倫
B34n0193_p0016a04║佛牙王煥如（吴縣志）
B34n0193_p0016a05║靈巖寺在靈巖山即吴舘娃宮晉司空陸玩捨宅為寺梁天監
B34n0193_p0016a06║二年重建名秀峰寺剏寶塔感智積菩薩之異稱智積道塲宋
B34n0193_p0016a07║興改為秀峰禪院太平興國二年藩臣孫承祐為姊錢王妃資
B34n0193_p0016a08║冥建磚塔九成紹興中詔賜太傅韓王某薦先福更號顯親崇
B34n0193_p0016a09║報寺僧智訥重建智積殿　本朝洪武間　賜今名為藂林寺
B34n0193_p0016a10║永樂十年僧應机修弘治中僧夥而富釀酒千石一旦火自酒
B34n0193_p0016a11║甕中發一寺皆燬後更建一小殿今東向面塔者是旁列僧舍
B34n0193_p0016a12║數楹餘不能復起萬曆庚子五月雷雨大作火起塔中凡木皆
B34n0193_p0016a13║燬而甎甓巋然獨存僧智含于燼中得一木篋中有佛牙三寸
B34n0193_p0016a14║今供寺中
B34n0193_p0016a15║東晉吴興金像出水緣（敬佛篇覩佛部之感應緣）釋道世
B34n0193_p0016a16║東晉周玘字宣佩義興陽羡人晉平西將軍處之第二子也位
B34n0193_p0016a17║至吳興太守家世奉佛其女尤甚精進家童捕魚忽見金光溢
B34n0193_p0016a18║川映流而上當即下網得一金像高三尺許形相嚴明浮水而
B34n0193_p0016a19║住牽排不動馳徃白玘玘告女乃以人船送女徃迎遙見喜心
B34n0193_p0016a20║禮而手挽即得上船在家供養女夕夢佛左膝痛覺者佛膝果
B34n0193_p0016b01║有穿處便截金釵以補之玘後以女適吴郡張澄將像自隨言
B34n0193_p0016b02║歸張氏後病卒乃見女在城墻上姿飾逾於平日內外咸覩俄
B34n0193_p0016b03║而紫雲下迎遂上昇空極目乃沒澄曾孫事接戎旅平討孫恩
B34n0193_p0016b04║之亂久廢齋戒不覺失像而光尚在舉家懺悔祈求像至有一
B34n0193_p0016b05║老姥齎詣賣之索價極少識是前像方欲雇直失姥所在此像
B34n0193_p0016b06║遂亾光在張家云
B34n0193_p0016b07║失像而光尚卞卞字南藏作在
B34n0193_p0016b08║盤溝大聖龔明之
B34n0193_p0016b09║承天寺普賢院有盤溝大聖身長尺許人有禱祈置之掌上吉
B34n0193_p0016b10║則拜凶則吉（疑是否字）人皆異之推所從來乃盤溝村中有漁者嘗
B34n0193_p0016b11║遇一僧云何不更業漁者云他莫能之僧云吾教汝塑泗州像
B34n0193_p0016b12║可以致富漁者云人不欲之則柰何僧云吾授汝一法遂以千
B34n0193_p0016b13║錢與之令像中各置一錢所售之直亦以千錢為率漁者如所
B34n0193_p0016b14║教競求買之果獲千緡今寺中所藏乃其一也豈非僧伽訛此
B34n0193_p0016b15║以度人也
B34n0193_p0016b16║瞻禮天宮寺善財云是唐塑長尺二寸徐波
B34n0193_p0016b17║東城留古像西日訪仁祠事蹟徵殘衲因緣捫斷碑樓開彈指
B34n0193_p0016b18║頃相好化人為本色童真妙嚴身瓔珞隨盡形惟合掌迎笑在
B34n0193_p0016b19║披帷面面看生動人人欲抱持性靈龕室滿國土草鞋知善應
B34n0193_p0016b20║將來夢傳聞遇所期已勝名手盡敢訝法身界今日焚香禮它
B34n0193_p0017a01║年把臂時
B34n0193_p0017a02║舍利感應記王劭
B34n0193_p0017a03║蘇州於虎丘山寺起塔其地是晉司徒王珣琴臺掘得甎函銀
B34n0193_p0017a04║合子有一舍利浮之鉢水右轉四周舍利初發州天降雨未止
B34n0193_p0017a05║寺日便出乃有雜色雲臨輿而行徘徊不散至於塔所空裡有
B34n0193_p0017a06║音樂之聲既而天又陰晦舍利將下雲暫開舍利入函雲復合
B34n0193_p0017a07║先是寺內鑿石井井吼二日盖舍利將來之應也
B34n0193_p0017a08║按陏高祖立舍利塔詔云門下仰惟正覺大慈大悲救護
B34n0193_p0017a09║羣生津梁庶品朕皈依三寶重興聖教思與四海之內一
B34n0193_p0017a10║切人民俱發菩提共修福業使當今見在爰及來世永作
B34n0193_p0017a11║善因同登妙果宜請沙門三十人諳觧法相兼堪宣導者
B34n0193_p0017a12║各將侍者二人并散官各一人薰陸香一百二十斤馬五
B34n0193_p0017a13║疋分道送舍利徃前件諸州起塔其未注寺者就有山水
B34n0193_p0017a14║寺所𧺫塔依前山舊無山者於當州內清靜寺處建立其
B34n0193_p0017a15║塔所司造樣送徃當州僧多者三百六十人其次二百四
B34n0193_p0017a16║十人其次一百二十人若僧少者盡見僧為朕皇后太子
B34n0193_p0017a17║廣諸王子孫等及內外官人一切民庶幽顯生靈各七日
B34n0193_p0017a18║行道并懺悔起行道日打剎莫問同州異州任人布施錢
B34n0193_p0017a19║限止十文已下不得遇十文所施之錢以供營塔若少不
B34n0193_p0017a20║充役正丁及用庫物率土諸州僧尼普為舍利設齋限十
B34n0193_p0017b01║月十五日午時同下入石函總管刺史以下縣尉已上自
B34n0193_p0017b02║非軍机停常務七日專檢校行道及打剎等事務盡誠敬
B34n0193_p0017b03║副朕意馬主者施行仁壽元年六月十三日內史令豫章
B34n0193_p0017b04║王臣暕宣又按王劭記前文云皇帝昔在潛龍有婆羅門
B34n0193_p0017b05║沙門來詣宅出舍利一裏曰檀越好心故留與供養沙門
B34n0193_p0017b06║既去求之不知所在其後皇帝與沙門曇遷各置舍利於
B34n0193_p0017b07║掌而數之或少或多並不能定曇遷曰曾聞婆羅門說法
B34n0193_p0017b08║身過於數量非世間所測於是始作七寶箱以置之神尼
B34n0193_p0017b09║智仙言曰佛法將滅一切神明今已西去兒當為普天慈
B34n0193_p0017b10║父重興佛法一切神明還來其後周氏果滅佛法隋室受
B34n0193_p0017b11║命乃興復之皇帝每以神尼為言云我興由佛故於天下
B34n0193_p0017b12║舍利塔內各作神尼之像馬皇帝皇后於京師法界尼寺
B34n0193_p0017b13║造連基浮圖以報舊願其下安置舍利開皇十五年季秋
B34n0193_p0017b14║之夜有神光自基而上右繞露槃赫若冶罏之𦦨一旬內
B34n0193_p0017b15║四如之皇帝以仁壽元年六月十三日御仁壽宮之仁壽
B34n0193_p0017b16║殿本降生之日也嵗嵗於此日深心永念修營福善報父
B34n0193_p0017b17║母之思故延諸大德沙門與論至道將於海內諸州選高
B34n0193_p0017b18║𤕤清靜三十處各起舍利塔皇帝於是親以七寶箱奉三
B34n0193_p0017b19║十舍利自內而出置於御坐之案與諸沙門燒香禮拜願
B34n0193_p0017b20║弟子常以正法護持三寶救度一切眾生乃取金瓶琉璃
B34n0193_p0018a01║各三十以琉璃盛金瓶置舍利於其內薰陸香為泥塗其
B34n0193_p0018a02║盖而印之三十州同刻十月十五日正午入於銅函石函
B34n0193_p0018a03║一時起塔諸沙門各以精舍奉舍利而行初入州境先令
B34n0193_p0018a04║家家洒掃覆諸穢惡道俗士女傾城遠迎總管刺史諸官
B34n0193_p0018a05║人夾路步引四部大眾容儀齊肅共以寶盖旛幢華臺像
B34n0193_p0018a06║輦佛帳佛輿香山香鉢種種音樂盡來供養各執香華或
B34n0193_p0018a07║燒或散圍繞讚唄梵音和雅依阿含經舍利入拘尸那城
B34n0193_p0018a08║法遠近翕然雲蒸霧會雖盲躄老病莫不匍匐而至焉沙
B34n0193_p0018a09║門對四部大眾作是喝言至尊以菩薩大慈無邊無際哀
B34n0193_p0018a10║愍眾生切於骨髓是故分布舍利共天下同作善因又引
B34n0193_p0018a11║經文種種方便訶責之教導之深至懇切涕零如雨大眾
B34n0193_p0018a12║一心合掌右膝著地沙門乃宣讀懺悔文曰菩薩戒佛弟
B34n0193_p0018a13║子皇帝某敬白十方三世一切諸佛一切諸法一切賢聖
B34n0193_p0018a14║僧弟子蒙三寶福祐為蒼生君父思與一切民庶共建菩
B34n0193_p0018a15║提今欲分布舍利諸州起塔欲使普修善業同登妙果為
B34n0193_p0018a16║弟子及皇后皇太子廣諸王子孫等內外官人一切法界
B34n0193_p0018a17║幽顯生靈三塗八難懺悔行道奉請十方常住諸佛十二
B34n0193_p0018a18║部經甚深法藏諸尊菩薩一切賢聖願起慈悲受弟子等
B34n0193_p0018a19║請降赴道塲證明弟子為一切眾生發露懺悔於是如法
B34n0193_p0018a20║禮拜悉受三歸沙門又稱菩薩戒佛弟子皇帝某普為一
B34n0193_p0018b01║切眾生發露無始已來所作十種惡業自作教他見作隨
B34n0193_p0018b02║喜是罪因緣墮於地獄畜生餓鬼若生人間短壽多病卑
B34n0193_p0018b03║賤貧窮邪見𮘦曲煩惱妄想未能自寤今蒙如來慈光照
B34n0193_p0018b04║及於彼眾罪方始覺知深心慚愧怖畏無已於三寶前發
B34n0193_p0018b05║露懺悔承佛慧日願悉消除自從今身乃至成佛願不更
B34n0193_p0018b06║作此等諸罪大眾既聞是言甚悲甚喜甚愧甚懼銘其心
B34n0193_p0018b07║刻其骨投財賄衣物及截髮以施者不可勝計日日共設
B34n0193_p0018b08║大齋禮懺受戒請從今以徃修善斷惡生生世世常得作
B34n0193_p0018b09║大隋臣子無問長幼華夷咸發此誓雖屠獵殘賊之人亦
B34n0193_p0018b10║躬念善舍利將入函大眾圍繞填閤沙門高捧寶瓶巡示
B34n0193_p0018b11║四部人人拭目諦視共覩光明哀戀號泣聲響如雷天地
B34n0193_p0018b12║為之震動凢是安置處悉皆如之真身已應靈塔常存天
B34n0193_p0018b13║下瞻仰歸依福田益而無窮矣皇帝以起塔之旦在大興
B34n0193_p0018b14║宮之大興殿庭西面執珪而立延請佛像及沙門三百六
B34n0193_p0018b15║十七人旛盖香華讚唄音樂自大興善寺來居殿堂皇帝
B34n0193_p0018b16║燒香禮拜降御東廊親率文武百寮素食齋戒是時內宮
B34n0193_p0018b17║東宮逮於京邑茫茫萬宇舟車所通一切眷属人民莫不
B34n0193_p0018b18║奉行聖法眾僧初入敕使左右密夾數之自顯陽門及升
B34n0193_p0018b19║階凢數三遍常剩一人皇帝見一異僧曷槃覆髆以語
B34n0193_p0018b20║左右曰莫驚動他置爾去已重數之曷槃覆髆者果不復
B34n0193_p0019a01║現舍利之將行也皇帝曰今佛法重興必有感應其後處
B34n0193_p0019a02║表奏皆如所言
B34n0193_p0019a03║右三篇乃舍利感應之緣起故具錄於此
B34n0193_p0019a04║應夢觀音畫相
B34n0193_p0019a05║前宋湖州臧達侍親秀州得瘵疾齋素誦觀音經夢白衣人鍼
B34n0193_p0019a06║耳疾遂愈逵欲為觀音像祈夢見之一夕夢示行道相逵覺而
B34n0193_p0019a07║畫馬所謂應夢觀音是也後得美石令弟寧造像覆以石室今
B34n0193_p0019a08║應夢觀音殿是也開平王來取張氏時寺中以畫相并銅香爐
B34n0193_p0019a09║獻之王不受麾下士取畫相去後為常州范某者得之初不知
B34n0193_p0019a10║其為虎丘物也其母夢一女子曰送我還母問還何所曰虎丘
B34n0193_p0019a11║翌旦母視畫像有虎丘字亟令送還舟宿滸墅忽為偷兒携去
B34n0193_p0019a12║有購之者亦夢女子曰我家虎丘送我還其人復以還寺今則
B34n0193_p0019a13║併罏失之矣
B34n0193_p0019a14║右見虎丘山志志乃國初郡人王賓所撰而成化間邑人
B34n0193_p0019a15║鄉貢進士茹昂所重輯也
B34n0193_p0019a16║石像大士記徐恪
B34n0193_p0019a17║有聖人馬得大圓通能以善應妙行不拘一方而随感示現無
B34n0193_p0019a18║作妙力不遺一物而自在成就夫何故本如來藏真音聞體如
B34n0193_p0019a19║水中月遍一切處觀音大士化導無礙本有如是故佛與辟夫
B34n0193_p0019a20║聲聞等身随其得度而為說法人與非人險難諸境随其恐怖
B34n0193_p0019b01║而施無畏則妙相示現妙力成就可思議哉吴興𠗱逵少侍親
B34n0193_p0019b02║嘉禾以瘵疾常齋茹誦觀音夢白衣人鍼其耳疾遂愈逵善丹
B34n0193_p0019b03║青弟寧事鑱刻因願以觀音像于石且首欲繪相為法不敢以
B34n0193_p0019b04║意取而祈以夢證心思頗勤十年如是也一夕夢觀音行道之
B34n0193_p0019b05║相及覺能追之故𠗱氏所傳吴人以為應夢觀音焉逵慶曆丙
B34n0193_p0019b06║戌自秀如杭復來蘇募眾立像徃返經畫二十年晚得鍾離智
B34n0193_p0019b07║先者助馬凢舉大緣無能為之資則誘募必以眾力逵寠且寡
B34n0193_p0019b08║助獨其心至誠終始不倦雖道途之久覊旅之困世情之艱難
B34n0193_p0019b09║人不堪其憂逵晏如也吴俗善樂好施視逵所為孰不散所有
B34n0193_p0019b10║以為助積日月之施足以成其志因訪太湖之洞庭得石尋餘
B34n0193_p0019b11║玉潤而金聲寧像之惟相之肖其𤥖冠纓服圓容麗質世人皆
B34n0193_p0019b12║能為獨行之相夢感心得如有所授而不自知雖大巧在前其
B34n0193_p0019b13║能毫髮加損耶若廈屋以為帡幪欄楯以為防限大小之材偹
B34n0193_p0019b14║締構者皆以良石熙寧癸丑得地於蘇州虎丘劍池之西南明
B34n0193_p0019b15║年九月朔立宇置像随各就緒又得時公卿大夫觀音經墨妙
B34n0193_p0019b16║終卷僅百數勒之石壁以永其傳斯時之盛事也且靈明虗寂
B34n0193_p0019b17║無相可取上机喻馬中下蔽蒙随其流轉不以相示之則不信
B34n0193_p0019b18║不以善導之則不入此西方聖人於有為△中随所建立或具
B34n0193_p0019b19║以威儀而有名相飾以莊嚴而為功德皆以漸次使之信入而
B34n0193_p0019b20║已世之佛像其土木　甓金碧丹雘取於所募甚眾而所積且
B34n0193_p0020a01║勤然成非其材寓非其地一失經始則獘不旋踵斯石蔵之湖
B34n0193_p0020a02║津融結成就浸漬澡雪其體堅其質粹而成之得其材飛甍峻
B34n0193_p0020a03║宇喬松絕嶺青蘿白雲氣象洒落叢林之冠而寓之得其地則
B34n0193_p0020a04║創制之美　具於此足以副聖相感通之意在物所謂供養承
B34n0193_p0020a05║事依歸瞻仰者愈久而不厭其利可勝計哉夫即相論道而道
B34n0193_p0020a06║不異相即方丈之室尋尺之像華蔵之道塲普門之法身於是
B34n0193_p0020a07║乎在以至大千亦復如是何適而非真耶元祐丙寅季春初吉
B34n0193_p0020a08║日徐恪記　住山慧先立
B34n0193_p0020a09║大士贊（并序）
B34n0193_p0020a10║通州狼山紫衣僧契適於祥符年內因疾日久藥食無效乃冥
B34n0193_p0020a11║心發願願著觀音詩十章以求加護纔及六章夜夢覩菩薩降
B34n0193_p0020a12║蓬廬中慈光爍人由兹而愈詰旦遂成四章以足之益知大悲
B34n0193_p0020a13║願力應念救苦志誠所懇如谷應聲拱與適公非故知因雍熈
B34n0193_p0020a14║寺廣慈大師先日言其殊勝遂錄得全旦夕觀之一心踊躍贊
B34n0193_p0020a15║嘆菩薩慈悲倍生恭敬謹率緣刊石於虎丘山石觀音殿流通
B34n0193_p0020a16║勝事或見或聞同生供養時辛酉嵗元豐四年季秋望日姑蘇
B34n0193_p0020a17║黃拱
B34n0193_p0020a18║金沙池裊玉蓮馨殿閣堦墀盡水精雲化路岐通萬國風飄舟
B34n0193_p0020a19║楫濟群生塵粧珪璧霜猶暗衣綴珠璣月不明若向險途逢八
B34n0193_p0020a20║難只勞心念諷持名
B34n0193_p0020b01║淵智弘慈大辨才端居波上絕纖埃祥光射散千門病甘露傾
B34n0193_p0020b02║消萬國灾翠柳變成金世界白蓮涌出玉樓臺我今稽首焚香
B34n0193_p0020b03║禮願向人間應念來
B34n0193_p0020b04║慧炬慈航在世間除昏濟險未嘗閒手擎一穗青𮈔柳身倚千
B34n0193_p0020b05║層碧玉山聲滿諸天常諷誦功圓十地絕躋攀終求郢妙雕金
B34n0193_p0020b06║相時獻香花禮粹顏
B34n0193_p0020b07║方珪坐壓五雲端修竹叢邊舞玉鸞施果狖離蒼岫晚獻珠龍
B34n0193_p0020b08║透碧波寒琉璃瓶對珊瑚印翡翠環搖玳瑁冠百寶堦前文石
B34n0193_p0020b09║上天人瞻禮藝旃檀
B34n0193_p0020b10║水面紅鮮耻絳唇尋常侍從有天神整齊紺髮雲千縷端麗慈
B34n0193_p0020b11║容月一輪素舸欲沉威濟物霜刀曾断福霑人世間多少誠心
B34n0193_p0020b12║者智燭惟求照耀身
B34n0193_p0020b13║天花環繞翠雲随拯救湮淪萬類時貴賤若能勤行願死生長
B34n0193_p0020b14║得覩容儀狻猊番擲瓊臺角鸚鵡回翔寶樹枝永刦只將權實
B34n0193_p0020b15║化有情皆使入無為
B34n0193_p0020b16║水精盤躍錦鱗魚閟宇淵沱海𡶨居秀世竹鳴金鸑鷲觀空波
B34n0193_p0020b17║湧玉蟾蜍輕明纓絡𡸁身後重疊芙蓉襯石初曾向夢中潜祐
B34n0193_p0020b18║我爍人儀表降蓬廬
B34n0193_p0020b19║寂照慈威化不同聞聲清淨得殊功指光遠射神龍燭眉彩修
B34n0193_p0020b20║彎帝釋弓寶器曉凝蘭穗露珠衣秋響桂枝風信知萬里從人
B34n0193_p0021a01║欲何患周遊鬼國中
B34n0193_p0021a02║宴坐瓊瑤曲密都感通寧肯擇賢愚遍分智慧燈開暗盡洒清
B34n0193_p0021a03║凉雨發枯荷擁夕池鮮五色樹凝春砌瑩三珠波神天女相随
B34n0193_p0021a04║從虗臼光中美丈夫
B34n0193_p0021a05║覺源非有等差心物性陶鎔逐淺深昏惑道中瞻月角辨才門
B34n0193_p0021a06║裡聴潮音彩雲輕罩山輝玉花雨斜飛地湧金終擬龍綃圖畫
B34n0193_p0021a07║看供氶香火老東林
B34n0193_p0021a08║伏覩適公詩賛觀世音菩薩果應所懇具述於前拱不揆淺
B34n0193_p0021a09║拙謹吟一章同賛聖德
B34n0193_p0021a10║菩薩慈悲行願深徧遊沙界極枯沉眾生得度随形化說法開
B34n0193_p0021a11║迷震梵音眉現毫光　率土手持楊柳攝群心我今稽首虔誠
B34n0193_p0021a12║禮願賜慈光與照臨
B34n0193_p0021a13║按虎丘山志載此諸詩題為石像大士賛竊觀詩之與序
B34n0193_p0021a14║則詩第為觀音作而刻于石像殿中耳初非特贊石像者
B34n0193_p0021a15║也故今止稱大士贊而次于石像記之後記雖作于元祐
B34n0193_p0021a16║而殿則立于熙寧詩乃刻于元豐是作記在立殿之後而
B34n0193_p0021a17║置像在刻詩之前故不妨附諸詩于像記之末也
B34n0193_p0021a18║叅禮寒山寺釋迦如來入山修道變窑聖相記
B34n0193_p0021a19║周祇（法名弘栢）
B34n0193_p0021a20║法華會上佛口所宣成佛以來無央数刦而于周威王八年降
B34n0193_p0021b01║生中天竺國示狹劣相入山苦行凢六年覩星悟道廣說三乘
B34n0193_p0021b02║普度群迷體本不生不滅而示幻生幻滅是豈思維心可測識
B34n0193_p0021b03║度量哉像季世率以水土諸物聚沫為器觸火成堅時會窑變
B34n0193_p0021b04║器裂顯現我佛世尊入山修道聖相何異虗空粉碎証入不生
B34n0193_p0021b05║滅地法本如是是在當人觸着瞥地耳瞻禮間慈光昭著四體
B34n0193_p0021b06║筋骨崚嶒手指甲肉井井一手托腮一手持珠以至衣紋袒膊
B34n0193_p0021b07║痕消迹冺背虗一穴指竅空洞唇露二齒無言音處示全三十
B34n0193_p0021b08║二相但見烟霞滿目雲山叠翠生氣逼人恍若親覲異哉造物
B34n0193_p0021b09║無私佛亦無心誰能為之弘栢小子偕　　　獲同𠫵禮寺僧
B34n0193_p0021b10║秋空等亦復瞻仰不捨各各心思路絕意識不到忽焉廣長舌
B34n0193_p0021b11║相徧覆三千大千世界句中無意意在句中三玄三要愈出愈
B34n0193_p0021b12║無窮而終不獲自覩頂相具眼眾生㘞地一聲便已成佛豈不
B34n0193_p0021b13║奇捷佛言竒哉眾生具有如來智慧德相但以妄想不能證得
B34n0193_p0021b14║豈欺我哉世尊一日陞座文殊白槌云諦觀法王法法王法如
B34n0193_p0021b15║是世尊便下座天童覺禪師有頌曰一叚真風會也麼元元化
B34n0193_p0021b16║母理機梭織成古錦含春象無柰東君漏泄何栢亦頌曰一叚
B34n0193_p0021b17║真風會也麼元元化母理机梭織成古錦含春象無柰東君漏
B34n0193_p0021b18║泄何
B34n0193_p0021b19║嵗在甲戌為　皇明崇禎七年九月十有六日立冬之候當
B34n0193_p0021b20║（指）七十有八之年知識不全劍甲銷已多生刦中一得微善
B34n0193_p0022a01║乃獲躬承非我釋迦如來悲光即世曷克有此慚愧無地敬
B34n0193_p0022a02║為之記　（攷原本尚有　寒山寺礼二大士偈　周祇　石刻觀音畵像　范以益　石無量壽佛像　錢希言　普賢應夢記　孫覿　石天王像　載姑蘇志　毗沙門天王像　見問世舊崑山縣志雜記　奉安西方三聖像祝文　姚廣孝）
B34n0193_p0022a03║光福寺觀音記（法海寺畵像　錢希言）黃公頡
B34n0193_p0022a04║光福寺距城六十里有銅像觀音其始作者與其歲月予不得
B34n0193_p0022a05║知也康定改元六月志里張氏於廟傍之泥中覩焉時久旱弗
B34n0193_p0022a06║雨相與言曰觀音示現殆有謂乎乃具梵儀禱焉即時雨降以
B34n0193_p0022a07║是凢有禱而弗獲者州人必請命於刺史而致敬無不得其感
B34n0193_p0022a08║報夫道在天下其廢興有数而出處有命亦惟其時而已盖習
B34n0193_p0022a09║俗沉迷之日久矣必將有以薰沐其邪意啟迪其善心教令既
B34n0193_p0022a10║不足以敺之於是時聖人出而輔世其在吳越則若四明之奉
B34n0193_p0022a11║化東陽之雙林錢塘之天竺是也或因吳俗之所趋或寓乎物
B34n0193_p0022a12║之所感顯相示化變出不窮以是因緣不假言說凢見聞者随
B34n0193_p0022a13║其願求各有所得則雖頑嚚抵冒之人亦將有以善其心况根
B34n0193_p0022a14║性之厚者乎則其所以輔世者豈小補哉此其佛教行乎中國
B34n0193_p0022a15║人之所賴以悔罪祈福者宜乎曠世歷年而弗絕也予母[苑/大]于
B34n0193_p0022a16║寺之西南常遇其上僧蘊恭屢求為記予不得辭也因序其事
B34n0193_p0022a17║云
B34n0193_p0022a18║夷堅乙志內一條
B34n0193_p0022a19║邊知白字公式祖塋在平江之蒸山宣和六年為太學學錄得
B34n0193_p0022a20║武洞清石本羅漢十六遣家僮致之墳菴前一夕行者劉普因
B34n0193_p0022b01║夢十餘僧持學錄書來求掛搭以白主僧慧通通難之曰菴中
B34n0193_p0022b02║所得鮮薄尋常供兩三人猶不継安能容大眾哉來者一人起
B34n0193_p0022b03║取筆題詩門左曰松羅深處有神天不憶其他語明旦話此夢
B34n0193_p0022b04║未竟而石本羅漢至数內一人即夢中所見題詩者也由是公
B34n0193_p0022b05║式足成一章曰松羅深處有神天小剎何妨納大千掛搭定知
B34n0193_p0022b06║宜久住歌吟何幸得流傳袖中出簡聊應爾門上題詩豈偶然
B34n0193_p0022b07║願我未除煩惱習與師同結未來緣語雖未工然皆紀實也菴
B34n0193_p0022b08║曰慶雲菴至今遺址尚存
B34n0193_p0022b09║靈泉賛孫覿
B34n0193_p0022b10║良哉大士溢此靈泉世有熱惱一酌而痊方池何產三級紅蓮
B34n0193_p0022b11║無實可味有根弗傳世紀大士浮海而來携此二物置之山隈
B34n0193_p0022b12║青青之枝其洒此哉躚躚之衣其製此哉唯此小湖實補陀山
B34n0193_p0022b13║我來稽首瞻仰尊顏挹水啜之清入肺肝塵垢銷落身心蕩然
B34n0193_p0022b14║嗟嗟此土奉事弗篤百尺頹基数椽敗屋如泗僧伽習玩成瀆
B34n0193_p0022b15║對面却迷貴耳賤目惟聖憫狂存乎克念歸斯受之匿瑕磨玷
B34n0193_p0022b16║弗畀莫求弗施已厭信受之者亦得自贍汝心如泉泓然弗遷
B34n0193_p0022b17║汝身如蓮離垢芳鮮大士可之詎曰舍旃一彈指頃超證無邊
B34n0193_p0022b18║按郡志云相傳唐乾符中有沉香觀音像泛太湖而來小
B34n0193_p0022b19║湖寺僧迎得之有草繞像足投之小湖生千葉蓮花
B34n0193_p0022b20║夢石天王像龔明之
B34n0193_p0023a01║後唐時慧聚寺有紹明律師僧中傑出者居半山彌勒閣一夕
B34n0193_p0023a02║夢神人曰簷前古桐下有石天王像與銅鐘師宜知之詰旦掘
B34n0193_p0023a03║其地果獲此二物今尚龕置壁間形製極古故前軰有詩云一
B34n0193_p0023a04║旦石像欲發現先𡸁景夢鳴高岡常熟破山思高僧嘗學于紹
B34n0193_p0023a05║明見本朝僧史
B34n0193_p0023a06║夷堅志內一條洪邁
B34n0193_p0023a07║淳熙元年吳江長橋側居民鄭氏媼年八十餘嵗獨處茅簷之
B34n0193_p0023a08║下日弓于市頗為人所憐敝衣糲食之外蓄其賸錢藏於缾欲
B34n0193_p0023a09║以畫觀音像夏四月鄰火延燒所積一空明日泣理故處於燼
B34n0193_p0023a10║中得故缾畧無壞缺而錢鎔成寶像高一尺許冠衣瓔珞楊柳
B34n0193_p0023a11║淨瓶皆真工製妙巧塑匠驚嘆以為不能及巨室王氏取去營
B34n0193_p0023a12║一室嚴奉留媼事香火壽過百餘歲
B34n0193_p0023a13║魚化石觀音見周世昌崑山縣志雜記
B34n0193_p0023a14║元豐四年夏駕里民羅滿獲一鯉長可二尺俄化為石觀音像
B34n0193_p0023a15║因供於家時慧聚寺僧守齊夜艤舟于此夢白衣女子曰我舟
B34n0193_p0023a16║覆父與夫皆溺死師幸容我守齊拒之女曰假一篋宿何傷守
B34n0193_p0023a17║齊開篋納之遂驚悟迄旦至羅氏家見石觀音初出水身猶沮
B34n0193_p0023a18║洳叩之知其魚化也守齊默念與夢合因乞以歸
B34n0193_p0023a19║吳釋傳內一條劉鳳
B34n0193_p0023a20║沙門異成即普潤法師翻譯之堂築舍日誦法華題曰蓮華堂
B34n0193_p0023b01║又傳教作普賢堂於虞山之陽長山寺法海於至正庚子八月
B34n0193_p0023b02║夢觀音大士顯化於水濱得旃檀像遂盛飾棟宇極其莊嚴事
B34n0193_p0023b03║之甚有靈騐
B34n0193_p0023b04║魚尾骨化佛賛并序周永年
B34n0193_p0023b05║萬曆戊午平望市民有得大鰱魚断為数叚鬻之於市者
B34n0193_p0023b06║王氏之僕市得其尾烹而食之剔肉見骨有像儼然色如
B34n0193_p0023b07║白石其形立其頂露其目深其鼻塌其唇朱其髯長其體
B34n0193_p0023b08║豐厚其左手若撫其左乳其右手若撫其右膝其衣袖寬
B34n0193_p0023b09║廣其背隱然若隔衣以露骨者業亦有数刀痕其承足處
B34n0193_p0023b10║有若蓮花座者則已為刀斫斷不復相屬王氏之僕且随
B34n0193_p0023b11║棄去矣像存王氏永年於今己未春遇而見之謹稽首為
B34n0193_p0023b12║之賛曰
B34n0193_p0023b13║我聞諸佛及大菩薩悲憫化現無暫休歇應以何身而得度者
B34n0193_p0023b14║即現何身而為說法今觀此像是為何相若非居士即是長者
B34n0193_p0023b15║佛所欲度倘在是等魚遊江湖業非定殺取魚之法獨無遺術
B34n0193_p0023b16║老在水鄉不能具說漁具諸詩賛歎惡業凢登爼者以鮮為美
B34n0193_p0023b17║必生致之其價乃倍貪味貪財惡乃交濟近多善士亦知戒殺
B34n0193_p0023b18║第所戒者鵝鴨等物日所恣噉仍此水族獨不一思鷄豕之類
B34n0193_p0023b19║受人豢養供人宰割猶極慘痛而以為戒彼居於水自生自育
B34n0193_p0023b20║橫被斯人取以為食豈惟傷仁抑且害義彼食魚者鵜鶘與獺
B34n0193_p0024a01║人與之爭獸心鳥喙徃古聖人雖結網罟然奏鮮食以艱食故
B34n0193_p0024a02║既飽五穀何復嗜殺釣而不綱儒者所述夜靜水寒垂餌不食
B34n0193_p0024a03║寧此無彼豈直示拙今此異相成於魚骨誰為包褁誰為刻畫
B34n0193_p0024a04║諸佛化身百千萬億今此巨魚是亦其一刀山湯鑊佛己身入
B34n0193_p0024a05║其膾魚者應得何業當念經言出佛身血若見不見若信不信
B34n0193_p0024a06║與聞此事佛說法竟蛤中觀音是一明証又此真像出於魚尾
B34n0193_p0024a07║魚尾蓮胎是二是一何必更問蓮花座子我願世人臨淵莫羨
B34n0193_p0024a08║一一水中佛身常現
B34n0193_p0024a09║南翔寺（載鄭虎臣吳都文粹）
B34n0193_p0024a10║白鶴南翔去不歸惟留空跡在名基可憐後代空王子不絕熏
B34n0193_p0024a11║修享二時
B34n0193_p0024a12║崑山臨江鄉有南翔寺初掘地得石徑丈餘嘗有二鶴飛來
B34n0193_p0024a13║集其上僧有齊法師者即此地作精舍聚徒居之鶴飛來無
B34n0193_p0024a14║定方隨飛來處其方必有人來施財作供無一日不騐久之
B34n0193_p0024a15║鶴去不返僧為之號泣石上忽見題一詩云云因名寺曰南
B34n0193_p0024a16║翔寺之西有村曰白鶴
B34n0193_p0024a17║
B34n0193_p0024a18║
B34n0193_p0024a19║
B34n0193_p0024a20║
B34n0193_p0024b01║
B34n0193_p0024b02║
B34n0193_p0024b03║
B34n0193_p0024b04║
B34n0193_p0024b05║
B34n0193_p0024b06║
B34n0193_p0024b07║
B34n0193_p0024b08║
B34n0193_p0024b09║
B34n0193_p0024b10║吳都法乘卷第二終