B34n0193_p0024b11║吳都法乘卷第三
B34n0193_p0024b12║吳江周永年撰
B34n0193_p0024b13║半滿篇
B34n0193_p0024b14║康祖舍利全提密拈生公群石聚講罷𠫵光音所攝視聽
B34n0193_p0024b15║不遷法待人弘道隨言傳代有翻譯漢晉唐三輪恒一轉
B34n0193_p0024b16║帙萃千函述半滿第三
B34n0193_p0024b17║神宗顯皇帝頒賜開元寺大藏經勑
B34n0193_p0024b18║皇帝勑諭蘇州府通玄寺住持僧人如緣及僧眾人等朕發誠
B34n0193_p0024b19║心印造佛大藏經頒施在京及天下名山寺院供奉經首護勅
B34n0193_p0024b20║以諭其由爾住持及僧眾人等務宜虔潔供安朝夕禮誦保安
B34n0193_p0025a01║眇躬康泰宮壼肅清懺己徃𠎝尤祈無疆壽福民安國泰天下
B34n0193_p0025a02║太平俾四海八方同歸仁慈善教朕成恭己無為之治道焉今
B34n0193_p0025a03║特差尚膳監太監趙繼芳賫請前去彼處供安各宜仰體知悉
B34n0193_p0025a04║欽哉故諭萬曆四十二年八月日
B34n0193_p0025a05║蘇州重玄寺法華院石壁經碑文白居易
B34n0193_p0025a06║碑在石壁東次石壁在廣德法華院西南隅院在重玄寺西若
B34n0193_p0025a07║干步寺在蘇州城北若千里以華言唐文譯刻釋氏經典自經
B34n0193_p0025a08║品眾佛號以降字加金焉夫開示悟入諸佛知見以了義度無
B34n0193_p0025a09║邊以圓教垂無窮莫尊於妙法蓮華經凢六萬九千五百五言
B34n0193_p0025a10║證無生忍造不二門住不可思議解脫莫極於維摩經凢二萬
B34n0193_p0025a11║七千九十二言攝四生九類入無餘湼槃實無得度者莫先於
B34n0193_p0025a12║金剛般若波羅蜜經凢九千二百八十七言壞罪集福淨一切
B34n0193_p0025a13║惡道莫急於佛頂尊勝陀羅尼經凢三千二十言應念順願願
B34n0193_p0025a14║生極樂土莫疾於阿彌陀經凢一千八百言用正見觀真相莫
B34n0193_p0025a15║出於觀音普賢菩薩法行經凢六千九百九十言詮自性認本
B34n0193_p0025a16║覺莫深於實相法蜜經凢三千一百五言空法塵依佛智莫過
B34n0193_p0025a17║於般若波羅蜜多心經凢二百五十八言是八種經具十二部
B34n0193_p0025a18║合一十一萬六千八百五十七言三乘之要旨萬佛之秘藏盡
B34n0193_p0025a19║矣是石壁積四重高三尋長十有五常厚尺有咫有石蓮敷覆
B34n0193_p0025a20║其上下有石神固護其前後火水不能燒漂風日不能搖消所
B34n0193_p0025b01║謂施無上法盡未來際者也唐長慶二年冬作太和三年春成
B34n0193_p0025b02║律德沙門清晃矢厥謀清海繼厥志門弟子南容成之道則終
B34n0193_p0025b03║之寺僧契元捨藝而書之郡守居易施詞而讚之讚曰
B34n0193_p0025b04║佛湼槃後世界空虛惟是經典與眾生俱設有人書貝葉（上）藏檀
B34n0193_p0025b05║龕中非堅非久如蠟印空假使人刺血為墨剝膚為紙即壞即
B34n0193_p0025b06║滅如筆畫水噫畫水不若文石印蠟不若字金其功不朽其義
B34n0193_p0025b07║甚深故吾謂石經功德契如來付囑之心（此篇下尚有　石室經字見虎丘山志）
B34n0193_p0025b08║瑞光寺藏經院記劉鳳
B34n0193_p0025b09║瑞光寺昔有藏經不知何時散失至傑峰上人始募印置旋遭
B34n0193_p0025b10║徒醉僧質于他寺管大夫志道與今徒孫某贖回藏于所居院
B34n0193_p0025b11║繄經之獲返皆佛因緣聖果不可無紀以示後人嚴奉無使復
B34n0193_p0025b12║失俾予為記予惟經之曰三藏者經律論也閱五千四百餘卷
B34n0193_p0025b13║者佛之所說為經佛之說法四十九會度人無量曰大乘經則
B34n0193_p0025b14║有般若部及寶積大集華嚴湼槃諸部又有五大部重譯經及
B34n0193_p0025b15║單譯經曰小乘經則有阿含部單譯經又宋元入藏大小乘經
B34n0193_p0025b16║又有西土聖賢撰集經其儀軌戒行曰律讚述功德甚深密門
B34n0193_p0025b17║又有小乘律五分十誦毘奈耶苾芻尼諸部百一羯磨其諸得
B34n0193_p0025b18║法聖僧所說曰論者有大乘小乘若其曰傳曰集曰實錄曰記
B34n0193_p0025b19║曰尊宿語錄義疏代有所益五宗十七世其流別同歸于一然
B34n0193_p0025b20║自是鮮闐嗣法者其講席聽授亦皆泛然無所開悟然則所賴
B34n0193_p0026a01║以傳緒使教不墮地者惟是維藏之繫我　二祖開基則有所
B34n0193_p0026a02║頒于郡國諸剎者皆有佳本曰北藏其在今南都刊者曰南藏
B34n0193_p0026a03║亦間有小異而兹瑞光之所藏北與南與或宋元與盖不可知
B34n0193_p0026a04║而亦不知其亡失于何時至傑峰而始獲復備南藏旋亦失之
B34n0193_p0026a05║者魔尚未殄耶今復藉善緣與僧某之力得歸自兹當謹奉之
B34n0193_p0026a06║無致燥濕蠹傷有所損失實藉佛之威神靈德丕顯光照臨之
B34n0193_p0026a07║哉夫法不可滅則經自當無隕自昔之遘罹豈不有不信罪福
B34n0193_p0026a08║果報欲泯棄損廢之者然旋卒克復而身自罹其殃經無毫髮
B34n0193_p0026a09║損也故願以戒諸緣信凢預聞其法者興大慚愧懺悔往愆以
B34n0193_p0026a10║修後有其有一偈一句當極信受而况可毀謗法輪滅棄經典
B34n0193_p0026a11║以貽無間獄苦哉我佛正信非同戲論期共守之無怠若乃比
B34n0193_p0026a12║丘身服緇衣口眈麯蘖與彼有官乃視之編戶役加殷焉則寺
B34n0193_p0026a13║宇安得不頹廢是以敢告請發信心焉則管大夫之意也又聞
B34n0193_p0026a14║經返之夕塔放大光明余不及見傳之里中云萬曆乙未八月
B34n0193_p0026a15║之朔
B34n0193_p0026a16║蘇州南禪院千佛堂轉輪經藏石記白居易
B34n0193_p0026a17║千佛堂轉輪經藏者先是郡太守居易發心屬沙門清間矢謨
B34n0193_p0026a18║吳僧常敬弘正神益等僝功商主鄧子成梁華等施財院僧法
B34n0193_p0026a19║弘惠滿契元惠雅等蕆事大和二年秋作開成元年春成堂之
B34n0193_p0026a20║費計緡萬藏與經之費計緡三千六百堂之中上蓋下藏蓋之
B34n0193_p0026b01║間輪九層佛千龕彩繪金碧以為飾環蓋懸鏡六十二有藏八
B34n0193_p0026b02║面面二門丹漆銅鉛以為固環藏敷座六十有四藏之內轉以
B34n0193_p0026b03║輪止以抳經函二百五十有六經卷五千五十有八（南閻浮提內大小乘
B34n0193_p0026b04║經凢八萬四千卷按唐開元經錄名數與此經藏同於閻浮大數二十之一也）藏成經具之明年蘇之
B34n0193_p0026b05║緇白徒聚謀曰今功德如是誰其尸之宜請有福智僧越之妙
B34n0193_p0026b06║喜寺長老元遂禪師為之主宜請初發心人前本郡守白少傳
B34n0193_p0026b07║為之記僉曰然師既來教行如流僧至如歸供施達嚫隨日而
B34n0193_p0026b08║集堂有羨食路無飢僧遊者學者得以安給惠利饒益不可思
B34n0193_p0026b09║量師又曰與苾芻眾升堂焚香合十指禮千佛然後啟藏發函
B34n0193_p0026b10║鳴犍椎喝伽陀授持讀諷十二部經經聲洋洋充滿虛空上下
B34n0193_p0026b11║近遠有情識者法音所及無不蒙福法力所攝無不歸心佻然
B34n0193_p0026b12║巽風一變至道所得功德不自覺知繇是而言是堂是經是藏
B34n0193_p0026b13║之用信有以表旌覺路也脂轄法輪也示火宅長者子之便門
B34n0193_p0026b14║也開毛道凢夫生之大竇也亶其然乎又明年院之僧徒三詣
B34n0193_p0026b15║雒都請予為記夫記者不惟記年月述作為亦在乎辨興廢示
B34n0193_p0026b16║勸誡也我釋迦如來有言一切佛及一切法皆從經出然則法
B34n0193_p0026b17║依於經經依於藏藏依於堂若堂壞則藏廢藏廢則經墜經墜
B34n0193_p0026b18║則法隱法隱則無上之道幾乎息矣嗚呼凢我國土宰官支提
B34n0193_p0026b19║上首暨摩摩帝軰得不處奉而護念之乎得不保持而增修之
B34n0193_p0026b20║乎經有缺必補藏有隙必葺堂有壞必支若然者真佛弟子得
B34n0193_p0027a01║福無量反是者非佛弟子得罪如律開成二年二月一日記（此下尚有蘓州南禪院白氏文集記）
B34n0193_p0027a02║雙塔寺印造藏經記管志道
B34n0193_p0027a03║諸佛以一大事因緣出現於世無問眼耳鼻舌色香味觸珍禽
B34n0193_p0027a04║寶座花塢雲林等項俱作佛事而我釋尊獨號文佛大都以音
B34n0193_p0027a05║言文字作佛事也遡其說法四十九年度人百萬億眾所詮三藏
B34n0193_p0027a06║十二部不啻詳矣何以故剎臨五濁惑重塵沙刦減百齡悟湏
B34n0193_p0027a07║彈指而世尊因中以難行能行故疾證菩提如是願力入我祗（此處少一行
B34n0193_p0027a08║眾生心想中此言教所為詳也余嘗稽教乘始末自）國流我支那盖有三難焉雙林示寂不留一字而破顏微笑之
B34n0193_p0027a09║頭陀得正法眼蔵𡸁湼槃結五百大士於耆闍崛山中集世尊
B34n0193_p0027a10║生前所說法阿難尊者尚以漏未盡故擯不得與斯會亘七日
B34n0193_p0027a11║證蘊空而始克尋如是我聞之囑此集之難也自周太史占紫
B34n0193_p0027a12║微五色之祥已知西域有大聖人嗣後雖化人西來刦灰東啟
B34n0193_p0027a13║而教猶未入迢永平之季摩騰法蘭以修多羅五部入招提然
B34n0193_p0027a14║惟四十二章緘諸蘭臺而四部失傳暨士行法顯者流度流沙
B34n0193_p0027a15║抵于闐印度等國得梵本線經律抄雜藏諸書中間如初地聖
B34n0193_p0027a16║人憶華嚴於龍宮五品智者▆楞嚴於天竺歷唐三藏大師徃
B34n0193_p0027a17║返華夷間關險阻而契經稍稍稱備此購之難也華梵殊音篆
B34n0193_p0027a18║隸代變貝葉靈文孰志而述三賢羅什至勤姚秦十萬之師而
B34n0193_p0027a19║出之龜兹國乃以東土之文譯西天之義繼以流支難陀般剌
B34n0193_p0027a20║彌伽跋陀等諸開士遞相翻譯而秘部顯暢然閱華文或移梵
B34n0193_p0027b01║義從梵義或窒華文必四願而躇躕方迎刃而節解此譯之難
B34n0193_p0027b02║也兼見三難而重以應化之賢聖護持流通肆我末法眾生緣
B34n0193_p0027b03║教叅宗熏入大乘種性以不負世尊所垂破塵出卷之喻其亦
B34n0193_p0027b04║躍然奮戄然省矣或曰少林印心不立文字何事此喋喋筭沙
B34n0193_p0027b05║為余謂不然如來密因難究眾生智量易窮匪藉筌蹄曷覓魚
B34n0193_p0027b06║兔悟之則拈草是藥執之則入屑成塵亦存乎其人耳或又疑
B34n0193_p0027b07║孔祛行怪孟闢辭滛若儒服而禪語且為之分疏豈獨冒逐媿
B34n0193_p0027b08║之譏抑亦蹈代斵之戒余曰出㕓求證禪宗之學也入㕓濟生
B34n0193_p0027b09║菩薩之行也根有勝劣願有淺深總歸性海豈曰相違苐釋家
B34n0193_p0027b10║以三祗了見道修道之因不免暫捨人倫儒家以一生辦自利
B34n0193_p0027b11║　他之業何暇復論因果道並行而不悖此之謂矣嗟夫非通
B34n0193_p0027b12║乎權實之變者孰能知之哉吴東隅雙塔寺舊有頒降契經一
B34n0193_p0027b13║藏歲久散逸殆盡屬有耆宿德盈者叢林中之白眉也追惟古
B34n0193_p0027b14║額惻焉疚心與徒眾廣求檀越飄鉢而南從白下復造全帙以
B34n0193_p0027b15║歸蘄為已發未發當發菩提心者作眼目謂余曾獵內典索記
B34n0193_p0027b16║勒石以垂不朽余為逆其理如此云
B34n0193_p0027b17║兩遇吳城靈隱寺觀貝葉經王叔承
B34n0193_p0027b18║白馬西來萬里經梵文歷亂雨花青薄于蕉葉輕于紙點簡三
B34n0193_p0027b19║生夢忽醒
B34n0193_p0027b20║靈隱寺看貝葉經孫七政
B34n0193_p0028a01║何年靈隱寺松徑到門深石上看殘貝鶯聲在碧林
B34n0193_p0028a02║靈隱寺觀貝葉經張獻翼
B34n0193_p0028a03║妙典製超人匠義非翻譯所窺葉葉露開仁壽條條門闢慈悲
B34n0193_p0028a04║六地一音輟響八聲三點成伊安得矯然獨悟無言文字俱離
B34n0193_p0028a05║英宗睿皇帝頒賜虎丘山大藏經勅
B34n0193_p0028a06║皇帝聖旨朕體
B34n0193_p0028a07║天地保民之心恭成
B34n0193_p0028a08║皇曾祖考之志刊印大藏經典頒賜天下用廣流傳兹以一藏
B34n0193_p0028a09║安置直隸蘇州府虎丘禪寺永充供養聽所在僧官僧徒看誦
B34n0193_p0028a10║讚揚上為國家祝釐下與生民祈福務湏敬奉守護不許縱容
B34n0193_p0028a11║閒雜之人𥝠借觀玩輕漫褻凟致有損壞遺失敢有違者必究
B34n0193_p0028a12║治之故諭正統十年二月十五日
B34n0193_p0028a13║神宗顯皇帝頒賜虎丘寺大藏經勅
B34n0193_p0028a14║勑諭蘇州府虎丘寺住持通密及僧眾人等朕發誠心印造佛
B34n0193_p0028a15║大藏經頒施在京及天下名山寺院供奉經首護勑以諭其由
B34n0193_p0028a16║爾住持及僧眾人等務要虔潔供安朝夕禮誦保安眇躬康泰
B34n0193_p0028a17║宮壼肅清懺己往𠎝尤祈無疆福壽民安國泰天下太平俾四
B34n0193_p0028a18║海八荒同歸仁慈善化朕成恭己無為之治道焉今准欽差蘇
B34n0193_p0028a19║杭等處提督織造兼理蘇松常鎮稅務司禮監太監孫隆奏請
B34n0193_p0028a20║前去彼處供安各冝仰體知悉欽哉故勑萬曆二十八年九月
B34n0193_p0028b01║初三日
B34n0193_p0028b02║勅賜藏經閣記周忱
B34n0193_p0028b03║欽惟我　朝奄有萬邦聲教所覃地大且遠　列聖相承廟謨
B34n0193_p0028b04║迭出爰乃叅用真乘助宣　皇度廣資福利昭薦　國𨤲故凢
B34n0193_p0028b05║神州赤縣必鼎建梵宇增餙莊嚴復有　詔校修大藏經典至
B34n0193_p0028b06║是事竣頒　勑降經於天下寺之暴著者而蘇之虎丘雲巖禪
B34n0193_p0028b07║寺與馬適忱叨蒙　上命巡撫京畿賷𠡠護送藏典至於其寺
B34n0193_p0028b08║當正統戊辰正月望日也主寺煚師因聚緇眾大啟寶函同音
B34n0193_p0028b09║閱誦忱獲　拜瞻何幸躬逢勝事見其縹帙之整彩燁而光騰
B34n0193_p0028b10║奎畫之妙龍翔而鳳舞猗歟盛哉然則天章玄文之重奚可不
B34n0193_p0028b11║庋而珎藏所司以帑廩羨餘度材庀工為層屋五楹高六十五
B34n0193_p0028b12║尺廣九十七尺深如高函以龕匱設供以几案彫繪金碧靡不
B34n0193_p0028b13║堅完於是臣忱謹題曰　勅賜藏經之閣閣後煚師復整衣槖
B34n0193_p0028b14║搆一軒以待徃來休息又建香積堂伽藍殿海泉亭相峙殿塔
B34n0193_p0028b15║之左右前後可謂得人矣既而師狀附遠來江右蹐門求識其
B34n0193_p0028b16║事於石余已衰老獲乞骸骨歸田文思凋落曷足以應其求耶
B34n0193_p0028b17║雖然師篤惡能終拒抑予嘗與馬且春秋之法常事不書今
B34n0193_p0028b18║天恩如此之被佛典如彼之全誠曠世盛典其可不書矣乎苐
B34n0193_p0028b19║慙拙訥無以昭示後來始述梗槩以復之師嘗奉　詔內廷校
B34n0193_p0028b20║經名煚字照巖林隱其別號也故云資善大夫工部尚書致仕
B34n0193_p0029a01║廬陵周忱撰
B34n0193_p0029a02║藏記張浚
B34n0193_p0029a03║吴郡山水秀麗虎丘號勝處世傳闔閭葬此地氣騰出秦皇使
B34n0193_p0029a04║人求劍虎在其上因以名焉晉王珣與弟珉宅石澗之東西已
B34n0193_p0029a05║而捨興佛剎本朝至道中革律為禪紹熙八年余謫居零陵住
B34n0193_p0029a06║持宗達以書抵余曰我與紹隆同嗣法於圓悟禪師實繼洒掃
B34n0193_p0029a07║隆常建立轉輪大藏效彌勒示現禮製施軸于中負戴其上規
B34n0193_p0029a08║摹甚偉僧法靉法清法悟為之勸邦人李方高次弟輸財方議
B34n0193_p0029a09║卜築隆適告寂我不敢以勝事難集為解夙夜究力益勵精誠
B34n0193_p0029a10║再閱寒暑工績俯就平高益下棟宇翼如琅函貝葉輝燦焜耀
B34n0193_p0029a11║信士鄒珉目規口嘆盡捐所有獨力莊嚴於我法中為大緣事
B34n0193_p0029a12║敢以請記且當天下無事時當世名儒間以財為病矧兵革迭
B34n0193_p0029a13║興軍儲或匱勤役費用理容未安然我常思之夷狄之變其來
B34n0193_p0029a14║有事因欲生愛因愛生貪因貪生忿欲愛貪忿是謂無明展轉
B34n0193_p0029a15║交攻激為闘亂怨深禍結殆不偶然我佛以清淨立教使人回
B34n0193_p0029a16║心歸善一念儻正和氣自生其於教化似非小補是以有請而
B34n0193_p0029a17║無愧余聞佛為一大事因緣故出現於世種種譬喻發明空理
B34n0193_p0029a18║丁寧反復務息塵勞現大光明饒益照耀玅用神通不可思議
B34n0193_p0029a19║古人指摘之意盖病夫不知虗靜修已區區致恭以侫之也又
B34n0193_p0029a20║病夫落髮披緇之徒易浸以溢流宕南𤱔其教可輕疵哉將見
B34n0193_p0029b01║斯藏之成覩相增信由信趨善宿習退轉真證圓通孝弟和睦
B34n0193_p0029b02║之心油然而起冝勤守護用永其傳藏始建於紹興丁巳春正
B34n0193_p0029b03║月至冬十一月告成復授資政殿太學士左宣奉大夫福建路
B34n0193_p0029b04║安撫使兼知福州張浚為之記　（此下尚有楞伽山寺大藏緣起　釋真可　轉輪義記（▆▆）　俞隖興福寺建藏經閣記（劉鳳））
B34n0193_p0029b05║石室經字
B34n0193_p0029b06║石室盖應夢觀音殿也旁石壁上刻經九十二行皆宋人所書
B34n0193_p0029b07║人各書一行每於行下題注名氏官爵首行觀音經四字其下
B34n0193_p0029b08║題曰右僕射兼門下侍郎平章事曾公亮書次行自爾至世凢
B34n0193_p0029b09║廿四字題曰秘書丞通判軍州事胡宗愈書其餘亦皆名人徐
B34n0193_p0029b10║恪文稱當時公卿墨妙然不知果出眾人之手否耶載之雜志
B34n0193_p0029b11║以俟博識者
B34n0193_p0029b12║右見虎丘山志
B34n0193_p0029b13║血書華嚴經賛（有序）宋濂
B34n0193_p0029b14║上人幻滅嚴持梵行欲求無上真如之道常自念言華嚴大經
B34n0193_p0029b15║實中天調御第一時所說一乘頓教最為尊勝欲爇松為煤入
B34n0193_p0029b16║以香藥搗和成劑以書此經而彼松煤者假物所就具黑暗相
B34n0193_p0029b17║有染白法欲煆汞為丹承以空露研潤如法以書此經而彼汞
B34n0193_p0029b18║丹者炫燿可觀能盲人目非助道者欲椎赤金素銀廉薄如紙
B34n0193_p0029b19║復粉為泥以書此經而彼金若銀雖曰重寶外塵為體初不自
B34n0193_p0029b20║內以是思惟身外之物若勝若劣若非勝非劣若一若多若非
B34n0193_p0030a01║一非多皆不足以稱此殊利維我一身內而心膂肺肝外而毛
B34n0193_p0030a02║髮膚爪資血以生資血以成資血以長資血以至壯老暨死是
B34n0193_p0030a03║則諸血眾生甚愛如梵摩尼一滴之微莫肯捨者我今誓發弘
B34n0193_p0030a04║願於世尊前以所難捨而作佛事從十指端刺出鮮丹盛於清
B34n0193_p0030a05║淨器中養以溫火澄去白液取其真純蘸以霜毫志心繕寫滿
B34n0193_p0030a06║八十卷尊閣聖壽禪居昔者樂法比丘當無佛時欲聞佛語了
B34n0193_p0030a07║不能得乃信婆羅門言以皮為紙以骨為筆以血為墨願書一
B34n0193_p0030a08║偈况今百千妙頌十萬正文不止于一縱捐軀命以報佛恩無
B34n0193_p0030a09║足為異於血何吝唯願法界有情或見或聞證入雜華藏海證
B34n0193_p0030a10║入襍華藏海已即得六根清淨得六根清淨已即得自性清淨
B34n0193_p0030a11║得自性清淨已即得四天下微塵剎土中一切眾生皆得悉清
B34n0193_p0030a12║淨無相居士未出母胎母夢異僧手寫是經來謂母曰吾乃永
B34n0193_p0030a13║明延壽冝假一室以終此卷母夢覺已居士即生今逢勝因頓
B34n0193_p0030a14║憶前事於是親𤋲五分妙香香雲輪囷結為寶網編覆經上乃
B34n0193_p0030a15║復合爪向佛散花作禮而稱賛曰
B34n0193_p0030a16║雜華淨智海九會之所說一音所演唱十處放光明信觧行證
B34n0193_p0030a17║門總攝無復餘如是具五周如是辨六相如是分十玄妙義皆
B34n0193_p0030a18║充足以至四法界二十重華藏無邊香水海教條有差別性相
B34n0193_p0030a19║了無礙圓融與行布非異亦非同一可為無量無量亦為一重
B34n0193_p0030a20║重無有盡是為功德聚如來最上乘龍宮所秘藏上人出身血
B34n0193_p0030b01║嚴飾書此經於一一滴中普含十方界於一一界中普現光明
B34n0193_p0030b02║臺於一一臺中普成師子座於一一座中普見分身佛如上無
B34n0193_p0030b03║數佛皆具大威德眉間白毫光徧滿一切處共宣大乘法聞者
B34n0193_p0030b04║應觧脫譬如日月王照三千大千悉見種種色法能破暗故譬
B34n0193_p0030b05║如大洋海一平乃如掌無丘陵堆阜法能平等故譬如陽春至
B34n0193_p0030b06║大地盡發生諸根各萌芽法能霑溉故譬如梵志夢一夢千刦
B34n0193_p0030b07║事不遇剎那間法能融攝故譬如子憶母未見心已至形神皆
B34n0193_p0030b08║兩忘法能無離故譬如黃金色金色不相分金亡即色亡法能
B34n0193_p0030b09║不二故譬如石性堅初不從外淂石性自圓滿法無修證故能
B34n0193_p0030b10║如斯見觧見經不見血若加精進力見佛不見經及至成道已
B34n0193_p0030b11║見性不見佛我性如虛空了無能見者無見中有見全體即呈
B34n0193_p0030b12║露苟執於所見亦非我本性見見二俱泯此為真見見真見復
B34n0193_p0030b13║何有性本無物故一心歸命禮祗夜以為賛諸妙樓閣門彈指
B34n0193_p0030b14║一時啟
B34n0193_p0030b15║新都謝陛跋曰蘇州半塘寺有法寶二一為善繼上人血書
B34n0193_p0030b16║華嚴大經一為雉兒塔上人血書經後我　明宋文憲公序
B34n0193_p0030b17║之賛之㨿序乃知上人永明師後身而文憲公前身也永明
B34n0193_p0030b18║師直超極樂轉度娑婆西方一大菩薩文憲公黼黻　皇猷
B34n0193_p0030b19║宣揚聖諦東土一大宰官上人從永明師一轉而書此經再
B34n0193_p0030b20║轉而終此卷其入母夢時不曰善繼而竟曰延壽盖挈前因
B34n0193_p0031a01║以徵後果共一大事因緣文憲公豈作誑語乎余一再瞻仰
B34n0193_p0031a02║此經毋論筆鋒道勁行欵清勻自始至終不見一毫怠惰相
B34n0193_p0031a03║而血光融瑩漸變金光非永明師一轉後身而能然乎文憲
B34n0193_p0031a04║公序則事昭賛則義了書復標鮮非永明師再轉後身而能
B34n0193_p0031a05║然乎二百三十餘年寺運式微萬曆丙戌汪司馬公遊吳頂
B34n0193_p0031a06║禮瞻仰嘆為希有尋憇焦山宗人汪子建以寺僧來願以是
B34n0193_p0031a07║經權寄肇林精舍暫藉宰官護持司馬肯之且命其弟仲嘉
B34n0193_p0031a08║與約他日寺僧稍能興復仍復歸其原函寺僧亦以雉兒塔
B34n0193_p0031a09║寄王居士半偈菴萬曆壬寅曇旭比丘有緣吾土而寺僧孫
B34n0193_p0031a10║徒明德有願還經一時宰官居士開士等並賛成其勝移書
B34n0193_p0031a11║仲嘉仲嘉謹如約此經既還塔亦歸附十六年間彈指去來
B34n0193_p0031a12║楚人之弓延津之劍豈可思議哉檢文憲公集稍差數字在
B34n0193_p0031a13║集乃公定本在經乃公的筆集稱幻滅當是善繼上人別號
B34n0193_p0031a14║而聖壽禪居或半塘寺中藏經所耳兹並識之
B34n0193_p0031a15║右謝陛少連跋載此經去來事甚詳苐云永明禪師一轉為
B34n0193_p0031a16║善繼再轉為文憲以文憲為善繼後身誤也按文憲為永明
B34n0193_p0031a17║後身見此經序讚及永明像讚中而善繼之為永明與文憲
B34n0193_p0031a18║之為善繼則未知何㨿也文憲序讚載其門人李耑鄭淵所
B34n0193_p0031a19║刻潛溪後集中盖文憲未入　國朝之作而善繼寫經始於
B34n0193_p0031a20║至正二十五年乙巳成於次年丙午文憲生於元至大庚戌
B34n0193_p0031b01║計是時五十有七年矣序云今逢勝因頓憶前事文憲殆親
B34n0193_p0031b02║見善繼者安得為善繼後身乎三世去來如屈信臂不可思
B34n0193_p0031b03║議然以應身信之則後先歷然謝氏之譌不可不訂也丙辰
B34n0193_p0031b04║冬十月遇半塘瞻禮是經因志其後錢謙益記
B34n0193_p0031b05║血書華嚴經讚陳寰
B34n0193_p0031b06║半塘壽聖寺善繼禪師於前元至正間瀝血寫華嚴經一部寺
B34n0193_p0031b07║僧傳守不忽　大明正德十六年辛巳正月虞陽子陳惟明寓
B34n0193_p0031b08║半塘㴻上人得翻閱一周竊念惟明先世崇佛念不退轉今見
B34n0193_p0031b09║此經乃知禪師不惜身體供養諸佛功德如是當得作佛敢頓
B34n0193_p0031b10║首賛頌其末苐愛欲未離他方去促不能詳諦頌曰
B34n0193_p0031b11║昔佛截肢體能行忍辱故况此大乘典妙義難思議法海四無
B34n0193_p0031b12║邊具足諸佛性一一放白毫普照諸煩惱煩惱緣有情有情惟
B34n0193_p0031b13║身惜而此大慧師見佛不見我四大本皆空何有於幻血如來
B34n0193_p0031b14║真實義天人所信重我今滴滴出植此大善本能見諸佛故化
B34n0193_p0031b15║無量眾生同證雜華藏漸得見如來各各如經中有此真法相
B34n0193_p0031b16║緣知未生前無字亦無血三千大千界普發菩提心
B34n0193_p0031b17║楞伽山寺大藏閣緣起釋真可
B34n0193_p0031b18║眾生不悟言說法身而為文字所轉如悟言說法身則不必離
B34n0193_p0031b19║言說而求法身也古有鳥官聞羽蟲之音知其好惡吉㐫焉由
B34n0193_p0031b20║是而觀則言說法身亦不外鳥音有也眉山曰溪聲便是廣長
B34n0193_p0032a01║舌山色無非清淨身則言說法身與色相法身無別也豈惟色
B34n0193_p0032a02║相哉鼻之所臭舌之所嘗身之所觸意之所知謂之臭味法身
B34n0193_p0032a03║觸法法身亦不悖初言說法身也故靈雲見桃花而悟道樓子
B34n0193_p0032a04║聽曲聲而明心良有以乎然文字般若又言說法身廣長舌相
B34n0193_p0032a05║也娑婆眾生心量狹小習尚卑微苟不以廣長舌相吐大雷音
B34n0193_p0032a06║震其常情則生死之夢終不醒矣又諸施之中法施為上財施
B34n0193_p0032a07║次之然微財施則法施難廣是以能割所有身命之財流通佛
B34n0193_p0032a08║法者其功與法施等也某人立心造大藏一部施石湖楞伽山
B34n0193_p0032a09║僧某禪人構閣供養永為人天眼目施者受者必皆無我所心
B34n0193_p0032a10║而能成此言說法身之功德也豈可以算數知哉末法眾生福
B34n0193_p0032a11║薄凢集勝事多難少易某其勉之
B34n0193_p0032a12║俞塢興福寺建藏經閣記劉鳳
B34n0193_p0032a13║東洞庭有寺九而俞塢之興福最名焉成化間僧思復與徒智
B34n0193_p0032a14║勤等三四人自法海來主是寺以兹土所藝植與所喜施大興
B34n0193_p0032a15║棟搆遂有殿臺室宇以逮於今日有崇飾則其徒奉教惟謹故
B34n0193_p0032a16║克臻此粵有僧某來請予以藏經久已散佚今獲鳩集得完欲
B34n0193_p0032a17║建閣嚴奉之惟賜之一言樂成勝事予惟佛滅度時迦葉奉遺
B34n0193_p0032a18║教以入靈鷲已乃大結集命阿難揔集默其異端簡正微謐迦
B34n0193_p0032a19║葉騰空自焚作十八變蛻骨於地皆為舍利炤燿山澤傳二十
B34n0193_p0032a20║四祖以逮達磨度江為此土初祖其間諸菩薩所造論與僧祗
B34n0193_p0032b01║互分諸戒律及佛所說經名為三藏踰五千四百餘卷予服習
B34n0193_p0032b02║雖久尚茫然無際今藏乃有南北之分其間稍有不同宋元所
B34n0193_p0032b03║藏山寺多有存者墮於庸僧之手故徃徃滅裂之為人截去餘
B34n0193_p0032b04║綫此又非經之一厄耶然予聞昔之纂言者多藏之名山川兾
B34n0193_p0032b05║不朽然竟澌滅無遺惟斯經藏神靈所守護故其傳至今無少
B34n0193_p0032b06║失墜雖經喪亂及欲滅佛者竟不能燬其一字旋即復大興於
B34n0193_p0032b07║時此非佛之幾神靈德丕顯哉今寺之綱維尚能綜葺使三乘
B34n0193_p0032b08║十二分教六度萬行有能荷擔△大法者求之不遠而得然聞
B34n0193_p0032b09║前代皆有譯經者置院集諸僧傳譯梵文是經在西土尚未盡
B34n0193_p0032b10║來耶今我斷自舊所傳無復益亦無復耆宿語錄入藏者是五
B34n0193_p0032b11║宗十七五之後高峰天如外遂無聞焉將有智人深閟不肯見
B34n0193_p0032b12║耶將羣魔方競出以撓亂我法耶予求法頗力頋不能遠適忝
B34n0193_p0032b13║請所見一二雖極所皈心而皆捨我去惟孤守經藏句身文身
B34n0193_p0032b14║之義爾僧乃能同我見守護若救頭然圃建閣以藏𡸁之永久
B34n0193_p0032b15║夫佛法未終替萬五千年之期尚未至則當有得法者作且今
B34n0193_p0032b16║名山大剎岩居穴處者豈無得心印禪定不起人無自而知若
B34n0193_p0032b17║今藏經於閣其庀材軌垣令辟椵橛欒㮞塗塈堊慢庋函惟罄
B34n0193_p0032b18║竭所有以求底濟若宰官長者有所助亦惟信心實無有福德
B34n0193_p0032b19║是名福德予勉狥僧意為之題如左
B34n0193_p0032b20║轉輪藏記葉夢得
B34n0193_p0033a01║佛法自漢入中國即與其言皆來然未然若是侈也至晉宋周
B34n0193_p0033a02║隋之間鳩摩什之徒出更相傳譯轉相付授於是其書之至者
B34n0193_p0033a03║日以廣源流既遠徃徃失其本真梁武帝時始有言心法者一
B34n0193_p0033a04║切以洞然無我為宗不立文字佛氏之學遂判為禪律兩岐其
B34n0193_p0033a05║後更數百年學心法者雖盛益然其書未嘗卒廢自隋開皇至
B34n0193_p0033a06║唐開元正元以來凡列於目者曰大乘小乘曰律曰論部分甲
B34n0193_p0033a07║乙鱗次櫛比雖假託疑似謬妄之辭苟不叛其說亦莫不具在
B34n0193_p0033a08║其傳至于今不絕昔吾儒者之言僅出於中國其道在天下昭
B34n0193_p0033a09║然若揭日月而一遭秦火雖六經不淂為全書殘編断簡得於
B34n0193_p0033a10║屋壁丘墟之餘與一時遺老所誦習雖幸而獲存然顛倒錯謬
B34n0193_p0033a11║固已不勝其𡚁其他諸子百家各以其藝自名於時者近數十
B34n0193_p0033a12║年遠或百年皆已湮滅無聞而佛氏去中國數萬里其言率一
B34n0193_p0033a13║譯再譯而後見乃全而有之愈久而盖著者何也豈其言皆足
B34n0193_p0033a14║以示後行遠使人欲廢而不可得歟盖為之學者皆知信其所
B34n0193_p0033a15║習而尊其所聞相與謹守嚴奉手傳口誦而不敢慢非有意於
B34n0193_p0033a16║借資取便階梯所欲嘗棎而忽忘之者然也常熟姑蘇別邑梅
B34n0193_p0033a17║里鎮又在邑之東北海上有寺曰勝法故無藏經崇寧二年長
B34n0193_p0033a18║老道綱始募眾緣為之綱強力明果學心法者也居勝法二十
B34n0193_p0033a19║年與始至之日無異工既成見余霅上曰並海之民不耕而漁
B34n0193_p0033a20║其習以多殺為事而不畏罪與之言吾理則惑教以其書則怠
B34n0193_p0033b01║惟轉輪藏備極雕刻綵繪之觀以致其莊嚴之意可使凢徼福
B34n0193_p0033b02║悔過者一皆效誠於此吹蠡伐鼓机發軸運象設駭於目而音
B34n0193_p0033b03║聲接於耳不待發函展卷而其心固已有所嚮矣然邑民瘠而
B34n0193_p0033b04║艱施歲且多潦有欲成吾事者而屈於力其力足以及之者而
B34n0193_p0033b05║窘於歲盖竭吾勤而後能成不有記其略無以慰此意也因請
B34n0193_p0033b06║余文至再三不已夫物之盛衰存亡固不可皆以力致然未有
B34n0193_p0033b07║不存乎人者服儒衣冠者徧天下不能盡有其傳而佛氏獨能
B34n0193_p0033b08║持久若此是必有當其責者因推其所以然書以遺之非特嘉
B34n0193_p0033b09║綱之勤而已也
B34n0193_p0033b10║血書法華經報母釋智及
B34n0193_p0033b11║筆底紅蓮朵朵開是名真法供如來指端瀝盡娘生血全體何
B34n0193_p0033b12║曾出母胎
B34n0193_p0033b13║血書華嚴經前人
B34n0193_p0033b14║五十三人血戰來百城烟水盡成衃毗盧樓閣紅雲湧帝網山
B34n0193_p0033b15║河赤幟開十指頭邊獅子吼一針鋒上象王回有無功力難思
B34n0193_p0033b16║議直得腥風遍九垓
B34n0193_p0033b17║繡字金剛般若經前人
B34n0193_p0033b18║般若靈文宿有緣等閒繡出喜功圓銀鈎鐵畫分行草玉線金
B34n0193_p0033b19║針顯妙玄兔子懷胎皆剩法蚌含明月匪真詮金剛正體堂堂
B34n0193_p0033b20║路錦上添花五色鮮
B34n0193_p0034a01║血書法華經釋文琇
B34n0193_p0034a02║是真精進是名真法供養如來中吳清信士顧福敬誓誦妙法
B34n0193_p0034a03║華一萬部復刺指血書寫此經且道是是真精進非是真精進
B34n0193_p0034a04║是是名真法非是名真法湏知真精進真法在未啟口未舉筭
B34n0193_p0034a05║之先洞然明白靈山一會儼然未散若向聲音字畫求之鷂子
B34n0193_p0034a06║已過新羅矣蘧然一兩一菴諸尊宿聲偈以讚在于別卷盡是
B34n0193_p0034a07║畫蛇添足徑山恁麼批判在裏許不在裏許也是洋瀾左蠡
B34n0193_p0034a08║題血書法華經前人
B34n0193_p0034a09║練川諸正智刺血為墨書寫妙法華經既完載拜請題其後因
B34n0193_p0034a10║謂曰經中有云藥王菩薩與二萬菩薩皆於佛前作是誓言惟
B34n0193_p0034a11║願世尊不以為慮我等於佛滅後起大忍力讀誦此經持說書
B34n0193_p0034a12║寫種種供養不惜身命善哉居士乃是二萬數中菩薩乘願力
B34n0193_p0034a13║而再來者也不然何以能於末法之中起大忍力不惜身命刺
B34n0193_p0034a14║血為墨書寫此經者耶雖然未下金針未舉毛錐之前此經元
B34n0193_p0034a15║自具足若向點畫已形之後而見此經劍去久矣
B34n0193_p0034a16║血書華嚴經前人
B34n0193_p0034a17║經云剝皮為紙折骨為筆刺血為墨書寫經典積如湏彌為重
B34n0193_p0034a18║法故不惜身命且道如何是法七處九會佛菩薩所說是法耶
B34n0193_p0034a19║雲臺寶網自然出聲是法耶五十三知識為善財所說是法耶
B34n0193_p0034a20║若是靈利衲僧便能直下領略則知七處九會佛菩薩所說不
B34n0193_p0034b01║是法雲臺寶網自然出聲不是法五十三善知識為善財所說
B34n0193_p0034b02║不是法既皆不是法且畢竟喚甚麼是法明眼人前不得錯舉
B34n0193_p0034b03║中吳利濟比丘聞韶嘗典藏靈谷發心刺血書華嚴大經用報
B34n0193_p0034b04║父母劬勞之恩余因獲覩遂為書於卷末
B34n0193_p0034b05║題血書楞嚴經後胡本澄請前人
B34n0193_p0034b06║練川王福源平昔發心刺血書首楞嚴經至第八卷而亡其友
B34n0193_p0034b07║胡本澄為續書完復來雙江永懷再拜請識其後噫張方平前
B34n0193_p0034b08║身書楞伽未了再生續書酧本願也今王福源書楞嚴未了而
B34n0193_p0034b09║亡其友胡本澄續書而福源不勞再生而了其願即於此身便
B34n0193_p0034b10║成真脫矣本澄實可謂福源知心友也若掛劍墓樹安可同日
B34n0193_p0034b11║語哉
B34n0193_p0034b12║束本日墨書金剛經後前人
B34n0193_p0034b13║金剛般若有不可思議不可稱量無邊功德聞此而信心不逆
B34n0193_p0034b14║尚超恒沙七寶三時身命布施之福況書寫受持讀誦者乎吴
B34n0193_p0034b15║門伊蒲塞束本日持誦已久兹復書寫深信般若可知矣觀者
B34n0193_p0034b16║謂為必當來成佛之緣豈可與世福相較殊不知未舉筆之先
B34n0193_p0034b17║已成佛竟如其不信試入日光定問取兜率慈氏
B34n0193_p0034b18║䟦𤋜公墨書華嚴楞嚴釋真可
B34n0193_p0034b19║本朝尹山隆菩薩少年時血書華嚴經法華經各一部及　高
B34n0193_p0034b20║皇帝開試經度僧之例有業不精而妄應者　帝怒坐及三千
B34n0193_p0035a01║僧皆邊遠充軍隆公特徃京師願焚身贖眾僧之罪　帝允之
B34n0193_p0035a02║勑有司設道塲嚴侍衛公躍然登之身將半燼烈焰中猶手書
B34n0193_p0035a03║風調雨順四字囑內使曰俟天旱焚之後果亢旱　帝焚之即
B34n0193_p0035a04║沛然大足　帝曰此永隆之雨也嗚呼隆師血書華嚴法華二
B34n0193_p0035a05║經時初無求效之心及焚身之際火光中露此三昧使天下千
B34n0193_p0035a06║古仰而戴之當時道亦賴之大振皆自心不欺之力也今去隆
B34n0193_p0035a07║師二百年尹山復有僧明𤋜者墨書華嚴楞嚴各一部雖用墨
B34n0193_p0035a08║不若用血然其最初一念不欺之力未始不同也予登峨嵋道
B34n0193_p0035a09║夔之萬縣見一老僧書華嚴以精懇虔篤不覺暗中書經達旦
B34n0193_p0035a10║偶隣僧說破即不能書楞嚴曰因明有見暗成無見不明自𤼵
B34n0193_p0035a11║則諸暗相永不能昏若然者隆師焚身之際火光亘空與夔之
B34n0193_p0035a12║老僧暗中眼光不昧皆不明自𤼵之光也𤋜上人書經時能猛
B34n0193_p0035a13║加精懇以增上之緣熾熏自心則此光之𤼵不獨前人有之上
B34n0193_p0035a14║人當勉之
B34n0193_p0035a15║書經𤼵願文（經入蘆芽鐵塔）釋真可
B34n0193_p0035a16║我父生兮我逃逝痛慚不得奉甘旨我父死兮我未歸一坏之
B34n0193_p0035a17║土誰掩骨此慚此恨何時消日增月累丘山積丘山刼壞終有
B34n0193_p0035a18║崩刦壞山崗恨無盡今仗佛光書此經字字功德難思議南無
B34n0193_p0035a19║妙法蓮華經經中之王我自性以此功德報亡父黑業頓謝生
B34n0193_p0035a20║佛國見佛聞法証實相如戰有功得髻珠願我亡父持此寶遍
B34n0193_p0035b01║照十方熖无際我本母生不及養寸心耿耿石難化期酧至德
B34n0193_p0035b02║無所從慶我離塵為佛子深思婦人[婬-壬+(工/山)]業重堅固難拔等湏彌
B34n0193_p0035b03║湏彌可傾[婬-壬+(工/山)]難断津梁苦海湏聖力佛說諸經度眾生皆先戒
B34n0193_p0035b04║殺後淫欲先淫後殺惟楞嚴是故報恩應伏此南無無上楞嚴
B34n0193_p0035b05║呪消母淫業如天風片响之間不可得戒珠清淨光無缺見佛
B34n0193_p0035b06║聞法得自心一切萬行悉堅固我𤼵此願等法性見者聞者皆
B34n0193_p0035b07║出苦何况書經報父母若無利益我不實惟願二經入此塔塔
B34n0193_p0035b08║亦永永無圮壞風鈴宣說皆呪心有心無心俱悟入又願因緣
B34n0193_p0035b09║若至時普放光明照法界觸此光者生孝心因此孝心得菩提
B34n0193_p0035b10║一燈傳至百千燈百千燈傳永無盡我願如是佛証知護法人
B34n0193_p0035b11║天并八部二經會上𤼵心者佛前立誓說諸呪願護此經如護
B34n0193_p0035b12║眼在在處處恒不離我今哀求說呪者護我書經亦如是我若
B34n0193_p0035b13║成佛報汝恩如我今者報父母
B34n0193_p0035b14║䟦慧慶中公血書法華經釋廣印
B34n0193_p0035b15║半塘寺血書雜華盖三生緝於一手吴中希世寶也慧慶密邇
B34n0193_p0035b16║半塘中公穴膚書法華現優曇於十指與雜華媲美智覺為不
B34n0193_p0035b17║孤矣然法華雜華皆從佛口生兹以通身遍身說之何異古人
B34n0193_p0035b18║背手推出枕子乎觀者試覷捕着
B34n0193_p0035b19║月印上人血書五大部經䟦姚希孟
B34n0193_p0035b20║丙寅初夏宿龍樹菴中與西厓恒宗諸師談一切法空机鋒甚
B34n0193_p0036a01║暢頃之坐斗室中持咒為飢蚊所唼雙腕作椘如被利鏃不能
B34n0193_p0036a02║自持為之啞然失笑此小小痛癢耳便不能空空何在乎人謂
B34n0193_p0036a03║刺血書經者僅從指端出濡縷與剔肉析骨敻異不知眾生顛
B34n0193_p0036a04║倒惟認此草囊為我戀不能割若能從此猛下鍼鋒便是金剛
B34n0193_p0036a05║經掃除回相之第一針亦如來為歌利王割截身體之真種子
B34n0193_p0036a06║也故從功勳位中言則與然身然臂供諸佛菩薩者同一莊嚴
B34n0193_p0036a07║若能刺血不作血想與滴水和墨蘸筆舒紙同一等閒便從指
B34n0193_p0036a08║頭微細孔中開一人天法眼染着側　理有如天半朱霞雲端
B34n0193_p0036a09║赤電即珊瑚火齊閃爍寶色不足為喻而何有斑斑血痕乎請
B34n0193_p0036a10║以此似月印上人四月廿七日因先慈文太君小祥集諸師于
B34n0193_p0036a11║風樹堂作佛事月上人在會為䟦数語
B34n0193_p0036a12║董其昌
B34n0193_p0036a13║余昔為雲栖大師碑文曰行在梵網經志在報恩經時人以為
B34n0193_p0036a14║實錄盖雲栖以孝思發願故也今觀月印禪師血書此經皮紙
B34n0193_p0036a15║骨筆不見有身相景濂以後僅一見之當有舍利於毫端涌出
B34n0193_p0036a16║起塔供養諸佛菩薩歷刦無盡（則知亦剳所抄語言是文非法亦非非法如何印公以一毫力成五大部來諸天龍空無不有有無不空此
B34n0193_p0036a17║則善解空有之紐善住道人禮拜讚歎說是語已乃還其經）陳継儒
B34n0193_p0036a18║革囊中血自無始以來幾成大海穢腥萬狀今刺寫血經一濡
B34n0193_p0036a19║一縷皆攪得醍醐相似四大可磨滅此經功德歷萬刦决不能
B34n0193_p0036a20║磨滅也展經之頃不覺草木山川色色震動誓願猛裂乃如是
B34n0193_p0036b01║耶
B34n0193_p0036b02║娄堅
B34n0193_p0036b03║學佛者多以苦行作佛事若刺血寫經其尢也非大願力非深
B34n0193_p0036b04║心慈豈能積成卷袠使人於一展誦間知皮肉髓腦盡属可捐
B34n0193_p0036b05║陽燄空華[撼-咸+勿]無足戀於區區百齡俄頃見歷歷三身顯現不死
B34n0193_p0036b06║生僅同蟬蛻而譽誹䓁是蛙嗚乎一字即五大乘一念即萬億
B34n0193_p0036b07║刦雖欲以言語讚歎亦了不可得矣
B34n0193_p0036b08║韓敬
B34n0193_p0036b09║宋學士為壽禪師後身補書華嚴一卷此血濡縷足攝儒釋二
B34n0193_p0036b10║宗始知断臂剷頭未是報恩實義今月公以毛孔針芒湧出天
B34n0193_p0036b11║龍五蔵計運毫承腕之處天雨不霑鬘華飛繞願海所極峩眉
B34n0193_p0036b12║大士當引手天際豈獨永明弥陀舍笑安養耶願讀學士書者
B34n0193_p0036b13║認此光明一紙
B34n0193_p0036b14║趙宦光
B34n0193_p0036b15║頭目髓腦何者非菩提資粮天地水火何者非無明遮障六道
B34n0193_p0036b16║得生人天天復付與知見遭逢有佛世界中得無上妙法即析
B34n0193_p0036b17║骨濡血有何吝惜月印苾芻有觧於此出指端甘露書經五大
B34n0193_p0036b18║部經文所謂千生萬刦虛生浪死惟此一生是真供養
B34n0193_p0036b19║汪遠
B34n0193_p0036b20║常悲身外物割反如血肉古德乃勇猛身首至不惜余方駭希
B34n0193_p0037a01║有師視若平昔三乘四部文指血日㳙滴遂令廣大心化為百
B34n0193_p0037a02║川溢豈知金剛身非損亦非益筆鮮氣尚生紙枯色將碧理性
B34n0193_p0037a03║與緜緜絲𫃵周身脉莫但觀同水欲作西江吸要知同一兩普
B34n0193_p0037a04║潤無所擇金山老僧書夜光仍四壁雉塔旁石函猶煩兩世續
B34n0193_p0037a05║何如竪指頭已盡百千億彼增上慢者五千同退席願堅祇受
B34n0193_p0037a06║心歡喜無終極
B34n0193_p0037a07║胡汝淳
B34n0193_p0037a08║觀法法空云何迦文四十九年舌敝耳聾觀人人空云何阿難
B34n0193_p0037a09║如是我聞蔵西流東誰觧空法我知即是書寫受持讀誦講說
B34n0193_p0037a10║誰觧空人我知即是刺舌𠢐指濡血燃身不然指節非隃糜函
B34n0193_p0037a11║此身中血非花上露則知紙劄所抄語言是文非法亦非非法
B34n0193_p0037a12║如何印公以一毫力成五大部采諸天龍空無不有有無不空
B34n0193_p0037a13║此則善觧空有之紐也善住道人禮拜讚歎說是語已乃還其
B34n0193_p0037a14║經（歷刼無盡）
B34n0193_p0037a15║王志堅
B34n0193_p0037a16║眾生自有識神以來骨莭高於毗富羅山身所出血過四大海
B34n0193_p0037a17║乃于此生寄寓之幻軀恡惜靡所不至可謂愚矣月印上人居
B34n0193_p0037a18║酒肉歌舞塲中能刺血寫此經作大苦行是為大難公蘭若相
B34n0193_p0037a19║去不百武有古德華嚴金華學士所補書在焉此經可與媲美
B34n0193_p0037a20║余何幸得並見之
B34n0193_p0037b01║李之椿
B34n0193_p0037b02║虎丘為一片清凉地幾為煙粉𮈔肉所仇然而忍草慈雲未嘗
B34n0193_p0037b03║不在余隨家君宿綠蔭堂得讀月公手書血經百四十有九卷
B34n0193_p0037b04║而因有暢於忍與慈之說也不忍不能空諸一切不慈不能育
B34n0193_p0037b05║諸一切刺血是心即心是忍寫心是血即血是慈請問月公還
B34n0193_p0037b06║是心上証如來還是指上証如來當應默然無語慈忍俱通
B34n0193_p0037b07║李流芳
B34n0193_p0037b08║書寫一經半偈功德無量何况刺血寫經積至五大部實為希
B34n0193_p0037b09║有之事忘身為法我法并空無可言說但有讚歎
B34n0193_p0037b10║陳元素
B34n0193_p0037b11║是五大部版冊流通遍滿天下何煩手寫縱湏手寫碧松之烟
B34n0193_p0037b12║丹砂之末皆足濡毫而必指尖[刻-人+ㄑ]絲縷血一點一畫一波一磔
B34n0193_p0037b13║積至一行乃至成卷卷盈一百四十有九當㓨寫時我佛如來
B34n0193_p0037b14║毛孔光中悉見悉知應大悲愍乃寫經者惟知有經了無痛覺
B34n0193_p0037b15║盖彼𤼵願寫是經典先捨是身何况縷血以此臭穢化為神奇
B34n0193_p0037b16║報生身恩即報佛恩我身所有悉是經典凢經中字字字歸我
B34n0193_p0037b17║并此血本亦當捨却捨血本者亦復如是
B34n0193_p0037b18║周永年
B34n0193_p0037b19║血之為物以榮膚髮以養筋骨滋長染業㓨以代墨蘸以書經
B34n0193_p0037b20║淨因淨果一時俱結繇是而觀染淨二法初無常性惟人所轉
B34n0193_p0038a01║生公之石聞法點頭無情山骨得佛心髓澄公之筆滴血濡縷
B34n0193_p0038a02║無窮法水屬君手指從一點畫至五大部行行字字其數凢幾
B34n0193_p0038a03║為出佛口為出君手為無間說為無復說請書經者略為我荅
B34n0193_p0038a04║我作是言護口不迭
B34n0193_p0038a05║題月印上人血書五大部經釋法藏
B34n0193_p0038a06║指端一劄血滔天五部何曾有一言刺得金椎鋒遮點要君拈
B34n0193_p0038a07║出向人前
B34n0193_p0038a08║釋大艤
B34n0193_p0038a09║法雨法雲何物化血流遍滴太虛空龍華會上重開展爛熳千
B34n0193_p0038a10║函映日紅
B34n0193_p0038a11║釋傳燈
B34n0193_p0038a12║昔天竺慈雲大師發願偈云折骨出經等妙高忘軀為法周沙
B34n0193_p0038a13║畍是則刺血書一大藏經亦不為多矧五大部乎然余苐能以
B34n0193_p0038a14║三寸舌流通大乘於月印師能無愧乎獨有合十頂禮懺悔而
B34n0193_p0038a15║已
B34n0193_p0038a16║釋明河
B34n0193_p0038a17║眾生堅執我相寶惜身血一滴不肯捨即鍼點蚊唼有所不耐
B34n0193_p0038a18║况與刀接况接之不已以至五大部經月印兄可謂希有矣遠
B34n0193_p0038a19║種勝因克成佛果誰有智者而不為此世人執我寶血終歸乾
B34n0193_p0038a20║鱉不遇為荒塚燐火夜晶晶而已安得如印公此舉放光動地
B34n0193_p0038b01║哉
B34n0193_p0038b02║釋正性
B34n0193_p0038b03║昔我天台智者大師刺頂門血和五色香烟手書陀羅尼經永
B34n0193_p0038b04║鎮修禪間有大力之者欲携置海南非本願力龍神勿與也今
B34n0193_p0038b05║吳門月印師刺指血書五大部其本願力直與金地老人同一
B34n0193_p0038b06║肻綮永為虎丘常住龍神護持我願亦當如是
B34n0193_p0038b07║奉釋典諸部經於小祇園藏經閣中有述王世貞
B34n0193_p0038b08║方廣宣妙覺緫持諦真乘白馬叶休期金人肇奇禎傷哉末教
B34n0193_p0038b09║日聖澤漸以凌冥跡蹈恒河狂颷吹慧燈我友修淨業慷慨惠
B34n0193_p0038b10║函經奚必具羯磨居然一摩騰小果固有漏法施良足憑雖靡
B34n0193_p0038b11║布金田幸依化人城蒼松雲瀰瀰修竹風琮琤層閣臨廣除廻
B34n0193_p0038b12║流激清泠闥婆陳天樂龍藏欝飛騰中有慈悲相恍發妙音聲
B34n0193_p0038b13║玉笈啟湘縹流紈染翰青彷彿貝葉端自然蓮花生如日懸中
B34n0193_p0038b14║天萬象借光明稽首兩足尊發此肴有誠破除諸疑網摧伏群
B34n0193_p0038b15║魔兵前因獲心通後果希勝僧願以一切智迴施一切情𡽱嵲
B34n0193_p0038b16║西逝梁金篦導前行凢聖同超觧怨親歸合并執離文字間猶
B34n0193_p0038b17║為道所憎曹溪倘吾許筌蹄詎堪徵
B34n0193_p0038b18║墨書法華經釋智及
B34n0193_p0038b19║松陵信士王元吉夫婦同持妙法華笑倒虛空多寶塔驚翻露
B34n0193_p0038b20║地白牛車世緣未了曾何礙寶所親登定不差朵朵青蓮毫未
B34n0193_p0039a01║現腕頭餘力更堪誇
B34n0193_p0039a02║寫塔童子錢希言
B34n0193_p0039a03║蘇州城西寶林寺相傳不知何代忽有十三歲童子無何而至
B34n0193_p0039a04║云欲得淨室寫經寺僧以別房待之就索紙筆寫法華經以半
B34n0193_p0039a05║幅高麗繭紙畫作七級浮圖一級一卷紙長四尺許廣可尺半
B34n0193_p0039a06║而經文焉數日便了仍留寺中供養童子不知
B34n0193_p0039a07║所之里人陳文綱云曾親見此塔字如麻而大緻密分明其下
B34n0193_p0039a08║左方題行童東海王師光寫一行年月不盡記矣今歸蕩口華
B34n0193_p0039a09║氏
B34n0193_p0039a10║敬法篇之感應緣釋道世
B34n0193_p0039a11║唐吳郡陸懷素家貞觀二十年失火屋宇緫焚爰及精廬並從
B34n0193_p0039a12║𤇆滅有一函金剛般若波羅蜜經獨存經函及褾軸並盡惟有
B34n0193_p0039a13║經字竟不被燒爾時人聞者莫不驚歎懷素即高陽許仁則前
B34n0193_p0039a14║妻之兄仁則當時目覩於後具自言之
B34n0193_p0039a15║右出冥報記
B34n0193_p0039a16║題金剛經塔釋真可
B34n0193_p0039a17║余贍禮是塔自如是我聞以迄信受奉行一晝至於一字一字
B34n0193_p0039a18║至於一句一句至於一行一行至於一經鱗鱗曳曳宛轉橫斜
B34n0193_p0039a19║靜對之如遠水孤峰流觀之則長空雁序及其標塔標佛忽然
B34n0193_p0039a20║妙合則七寶無所施其工帝梵何所関其巧直自一心不生處
B34n0193_p0039b01║為基不生用處為用世尊未說是經北塔先已成就經云應無
B34n0193_p0039b02║所住而生其心全是此塔註脚鑒大師且從其註脚悟入而今
B34n0193_p0039b03║此塔當机電掣豈無毒眼漢見鞭影而馳乎螺燈父子刻施是
B34n0193_p0039b04║經余竊有囑累昔有堅持此經者江風敗舟經遂漂墮意其竟
B34n0193_p0039b05║入龍宮矣一日其妻浣於溪畔見羣螺結聚沉浮衍漾如水上
B34n0193_p0039b06║燈毬恠而掇之羣螺既盡此經獨出誠願刻者施者受持者等
B34n0193_p0039b07║彼羣螺遂與此塔共結一段不思議公案也
B34n0193_p0039b08║跋趙凢夫篆書金剛經後鄒迪光
B34n0193_p0039b09║金剛一經大資冥福故世好誦亦好寫然書者河沙而能書者
B34n0193_p0039b10║帝青寶至於篆體則絕不多得矣凢夫善篆而此書更屬精嚴
B34n0193_p0039b11║必有青衣童子自化池出現手磨隃麋助之何可思議
B34n0193_p0039b12║
B34n0193_p0039b13║
B34n0193_p0039b14║
B34n0193_p0039b15║
B34n0193_p0039b16║
B34n0193_p0039b17║
B34n0193_p0039b18║
B34n0193_p0039b19║
B34n0193_p0039b20║
B34n0193_p0040a01║
B34n0193_p0040a02║
B34n0193_p0040a03║
B34n0193_p0040a04║
B34n0193_p0040a05║
B34n0193_p0040a06║
B34n0193_p0040a07║
B34n0193_p0040a08║
B34n0193_p0040a09║
B34n0193_p0040a10║吳都法乘卷第三終